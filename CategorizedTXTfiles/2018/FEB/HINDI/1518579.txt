      वित्‍त मंत्रालय

      भारतीय प्रतिभूति विनिमय बोर्ड (सेबी) एक चौथाई वित्त पोषण बॉण्ड बाजार से जुटाने के लिए निकायों को आदेश देने पर विचार करेगा
      
      सरकार वित्तीय प्रतिभूति लेनदेन पर स्टेम्प शुल्क व्यवस्था में सुधार लाएगी
      
      भारत में आईएफएससीएस की सभी वित्तीय सेवाओं के विनियमन के लिए एक एकीकृत प्राधिकरण स्थापित करना

      Posted On: 01 FEB 2018 2:21PM by PIB Delhi

    वित्त मंत्री श्री अरुण जेटली ने कहा कि उनका मंत्रालय नीतिगत तथा व्यापक सामाजिक लाभ के दृष्टिकोण से शिक्षण तथा स्वास्थ्य असंरचना में निवेश सहित बड़ी अवसंरचनात्मक परियोजनाओं के वित्तपोषण में मदद के लिए भारतीय अवसरंचना वित्त निगम (आईआईएफसीएल) को सशक्त बनाएगा। श्री जेटली ने आज संसद में 2018-19 का आम बजट पेश करते हुए यह बात कही।


    वित्त मंत्री श्री अरुण जेटली ने आगे कहा कि सरकार तथा विनियामकों ने भारत में इनफ्रास्टक्चर इनवेस्टमेन ट्रस्ट (इन्वआईटी) तथा रियल इन्वेस्टमेन्ट ट्रस्ट (रिआईटीज) जैसी संस्थाओं की मौद्रिक अभिवृद्धि के लिए आवश्यक उपाय किए है। सरकार अगले वर्ष से इन्वआईटीज का उपयोग कर चुनिंदा सीपीएसई सम्पदाओं का मौद्रिकरण शुरू करेगी। उन्होंने कहा कि भारतीय रिजर्व बैंक ने बॉण्ड बाजार से धन जुटाने के लिए निकायों (कॉर्पोरेट्स) पर दबाव बढ़ाने के लिए दिशानिर्देश जारी किए। सेबी भी आदेश जारी करने पर विचार करेगा जिसकी शुरूआत बड़े निकायों से होगी ताकि वे अपनी जरूरत के लगभग एक चौथाई का वित्त पोषण बॉण्ड बाजार से कर सके।


    भारत में अधिकांश विनिमायक निवेश के लिए पात्र के रूप में केवल ‘ए-ए’ रेटिंग वाले बॉण्ड की अनुमति देते है। वित्त मंत्री श्री अरुण जेटली ने कहा कि अब ‘ए-ए’ से ‘ए’ ग्रेड रेटिंग पर आने का समय आ गया है। सरकार तथा सम्बन्धित विनियामक इसके लिए आवश्यक कार्यवाही करेंगे। उन्होंने यह भी विश्वास दिलाया कि सरकार राज्यों के साथ परामर्श करके वित्तीय प्रतिभूति लेन-देन पर स्टेम्प शुल्क व्यवस्था संबंधी सुधार के उपाय करेगी तथा भारतीय स्टेम्प शुल्क अधिनियम में आवश्यक संशोधन करेगी। सरकार भारत में आईएफएससी की सभी वित्तीय सेवाओं के नियमन के लिए एक एकीकृत प्राधिकरण स्थापित करेगी।


    ****


    डीएसएम/वीके/एएम/आरआरएस/एसकेसी/बीपीएस/पीकेए/जेएस/जेके/एसकेएस/डी/आरके/एसएस/एसके/एमबी/एमएस/सीएल/सीपी/एके-24

    
    
    (Release ID: 1518579) Visitor Counter : 111