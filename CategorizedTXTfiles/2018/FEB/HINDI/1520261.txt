      आयुष

      यूनानी चिकित्सा पर अंतर्राष्ट्रीय सम्मेलन का उद्घाटन
      Posted On: 10 FEB 2018 3:14PM by PIB Delhi


    यूनानी मेडिसिन पर दो दिवसीय अंतरराष्ट्रीय कॉन्फ्रेंस का उत्तर पूर्व क्षेत्रों के विकास के मंत्री, पीएमओ में राज्य मंत्री और मंत्री (स्वतंत्र प्रभार) डॉ. जितेंद्र सिंह ने उद्घाटन किया। युनानी दिवस के मौके पर नई दिल्ली में सेंट्रल काउंसिल फॉर रिसर्च इन यूनानी मेडिसिन ने कॉन्फ्रेंस को आयोजित किया था। इस मौके पर उन्होंने कहा कि जीवनशैली की वजह से होने वाले रोग, स्वास्थ्य चुनौतियों में से एक है। ये एक ऐसा क्षेत्र है जिसमें पारंपरिक मेडिसिन सिस्टम महत्वपूर्ण रोल निभा सकती है।


    डॉ सिंह ने रोगों के समग्र प्रबंधन पर विशेष ध्यान देने के साथ स्वदेशी चिकित्सा प्रणालियों के सर्वांगीण विकास पर जोर दिया। उन्होंने कहा कि सभी डॉक्टर मेडिसिन सिस्टम की अलग अलग विधाओं के बाद भी एक जगह पर एक परिवेश में मरीजों का सर्वांगीण ढंग से इलाज कर सकते हैं। हकीम अजमल खान के बारे में बात करते हुए , जिनकी 150 वीं जयंती 11 फरवरी को युनानी दिवस के रूप में मनाई जा रही है ; उन्होंने कहा कि उनके द्वारा किए गए योगदान को पारंपरिक चिकित्सा और राष्ट्र के लिए उल्लेखनीय था।


    इस अवसर पर , बांग्लादेश में यूनानी सिस्टम ऑफ मेडिसिन में "अकादमिक चेयर" स्थापित करने के लिए सीसीआरयूएम, हमदर्द विश्वविद्यालय , बांग्लादेश के बीच समझौता ज्ञापन पर हस्ताक्षर किए गए। हमदर्द विश्वविद्यालय का प्रतिनिधित्व डॉ.अब्दुल मानन , उपकुलपति द्वारा किया गया था। इस समझौता ज्ञापन का उद्देश्य संस्था को अकादमिक नेतृत्व प्रदान करना है।मुख्य रूप से विभिन्न स्तरों पर यूनानी प्रणाली की चिकित्सा से संबंधित शिक्षण , शोध और नीति विकास में उत्कृष्टता का प्रदर्शन और बढ़ावा देने के माध्यम से इस विधा को और विकसित किया जा सकता है।


    मुख्य अतिथि ने हकीम अजमल खान पर सम्मेलन स्मारिका और सचित्र एल्बम को 150 वीं जयंती पर श्रद्धांजलि अर्पित करने के लिए जारी की, जिसमें उनके बहुआयामी व्यक्तित्व के बारे में बताया गया है।


    दो दिवसीय सम्मेलन में यूनानी चिकित्सा के क्षेत्र में शिक्षा , उद्योग , नियामकों और शोधकर्ताओं के विभिन्न राष्ट्रीय स्तर के प्रतिष्ठित व्यक्तित्व और हितधारकों ने हिस्सा लिया है। राष्ट्रीय प्रतिनिधियों के अलावा , दक्षिण अफ्रीका , ब्रिटेन , श्रीलंका , बांग्लादेश , चीन , अमेरिका , पुर्तगाल , संयुक्त अरब अमीरात , स्लोवेनिया , इज़राइल , हंगरी , बहरीन , ताजिकिस्तान आदि देशों के प्रतिनिधियों के भी सम्मेलन में भाग ले रहे हैं।


    इस अवसर पर , संयुक्त सचिव , आयुष श्री प्रमोद कुमार पाठक ने कहा कि अंतरराष्ट्रीय सम्मेलन जो मुख्यधारा के हेल्थकेयर में यूनानी चिकित्सा के एकीकरण पर आधारित है।राष्ट्रीय स्वास्थ्य देखभाल में आयुष को मुख्य धारा में लाने के लिए प्रयास मंत्रालय के उद्देश्यों के अनुरूप है। संयुक्त सचिव , आयुष मंत्रालय श्री रोशन जग्गी ने अपने संबोधन में आयुष मंत्रालय द्वारा राष्ट्रीय सार्वजनिक स्वास्थ्य प्रणाली में तर्कसंगत चिकित्सा को बढ़ावा देने के लिए प्रयास किए गए प्रयासों पर प्रकाश डाला और स्वास्थ्य व्यवस्था में उचित उत्पाद , प्रथाओं और चिकित्सकों के उचित एकीकरण के माध्यम से सार्वभौमिक स्वास्थ्य उद्देश्य को हासिल करने पर बल दिया।


    सम्मेलन को संबोधित करते हुए गवर्निंग बॉडी के पूर्व उपाध्यक्ष हकीम सैयद खलीफतुल्ला ने मांग किया कि A & U टिब्बा कॉलेज को यूनानी चिकित्सा के राष्ट्रीय विश्वविद्यालय के रूप में उन्नत किया जाना चाहिए।उन्होंने जोर दिया कि देश की स्वास्थ्य चुनौतियों के समाधान के लिए एकीकृत समाधान के साथ भारतीय चिकित्सा परिषद और सेंट्रल काउंसिल ऑफ इंडियन मेडिसिन के बीच मजबूत समन्वय होना चाहिए।


    आयुष के मंत्रालय के सलाहकार (यूनानी) प्रोफेसर रईस-उर-रहमान ने कहा कि राष्ट्रीय स्वास्थ्य नीति 2017 को सार्वजनिक स्वास्थ्य सुविधाओं में सह-स्थान के माध्यम से आयुष उपायों तक पहुंच सुनिश्चित करने के लिए डिजाइन किया गया है। इसके अलावा उन्होंने कहा कि इस संबंध में जो नीतियां हैं वो यूनानी दवाइयों को मानकीकृत और मान्य करने और एएसयू और एच दवाओं के लिए एक मजबूत और प्रभावी गुणवत्ता नियंत्रण तंत्र स्थापित करने की आवश्यकता को पहचानती है।


    इसके पहले अपने स्वागत भाषण में , सीसीआरयूएम के महानिदेशक डॉ . अनिल खुराना ने यूनानी दिवस के अवसर पर अंतर्राष्ट्रीय सम्मेलन के आयोजन के पृष्ठभूमि के बारे में जानकारी दी।स्वास्थ्य के विभिन्न प्रणालियों के एकीकरण की आवश्यकता को ध्यान में रखते हुए इस संबंध में रणनीति पर चर्चा और विकास करना आवश्यक है।


    *****


    वीके /एलआर/सीएल–6630


    

    
    (Release ID: 1520261) Visitor Counter : 22