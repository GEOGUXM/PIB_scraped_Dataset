      रक्षा मंत्रालय

      डीएसी ने 1850 करोड़ रुपये के बराबर की खरीद को मंजूरी दी
      Posted On: 20 FEB 2018 8:45PM by PIB Delhi


    रक्षा मंत्री श्रीमती निर्मला सीतारमन की अध्‍यक्षता में रक्षा खरीद परिषद (डीएसी) ने आज बैठक आयोजित की एवं 1850 करोड़ रुपये से अधिक मूल्‍य की पूंजीगत खरीद प्रस्‍तावों को मंजूरी प्रदान की।


    इनमें ऑर्डिनेंस फैक्‍टरी बोर्ड (ओएफबी) से 1125 करोड़ रुपये से अधिक की अनुमानित लागत पर मैकेनाइज्‍ड थल सेना एवं अन्‍य शस्‍त्रों तथा सेवाओं के लिए इंफैंटरी कॉम्‍बैट वेहिकल (बीएमपी-2/2के) की अनिवार्य गुणवत्‍ता की खरीद शामिल है। यह खरीद मैकेनाइज्‍ड बलों की त्‍वरित तैनाती में टुकडि़यों की संचालनगत आवश्‍यकता की पूर्ति करेगी।


    भारतीय नौसेना ने हिन्‍द महासागर क्षेत्र में जल माप चित्रण संबंधी संचालनों में अग्रणी भूमिका निभाई है। डीएसी ने बंदरगाहों, हार्बरों, विशिष्‍ट आर्थिक जोन, आदि में नौसेना की बढ़ती जल माप चित्रण संबंधी सर्वे आवश्‍यकताओं की पूर्ति के लिए एक सर्वेक्षण प्रशिक्षण पोत (एसटीवी) की खरीद को मंजूरी दी है। पोत का निर्माण 626 करोड़ रुपये की अनुमानित लागत से इंडियन शिपयार्ड्स द्वारा बाई ( इंडियन-आईडीडीएम) के तहत आरंभ किया जाएगा।


    ***


    वीके/एएम/एसकेजे/-6737


    

    
    (Release ID: 1521216) Visitor Counter : 33