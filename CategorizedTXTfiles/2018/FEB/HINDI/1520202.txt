      रेल मंत्रालय

      भारतीय रेलवे में लंबे समय से अनुपस्थित कर्मचारियों के खिलाफ कार्रवाई
      Posted On: 09 FEB 2018 8:37PM by PIB Delhi


    केन्द्रीय रेल एवं कोयला मंत्री श्री पीयूष गोयल के निर्देश पर रेल मंत्रालय ने संगठन का प्रदर्शन बेहतर करने और निष्ठावान एवं मेहनती कर्मचारियों का मनोबल बढ़ाने के लिए एक अभियान शुरू किया है।


    रेलवे के विभिन्न प्रतिष्ठानों में लंबे समय से अनुपस्थित कर्मचारियों की पहचान करने के लिए एक व्यापक अभियान शुरू किया गया है। इस अभियान के परिणामस्वरूप रेलवे ने अपने लगभग 13 लाख कर्मचारियों में से 13 हजार से भी अधिक ऐसे कर्मचारियों की पहचान की है जो लंबे समय से अनधिकृत तौर पर अनुपस्थित हैं। प्रतिष्ठान ने इन अनुपस्थित कर्मचारियों की सेवाएं समाप्त करने के लिए नियमों के तहत अनुशासनात्मक कार्रवाई शुरू की है।


    रेलवे ने सभी अधिकारियों और पर्यवेक्षकों को उचित प्रक्रिया पर अमल के बाद कर्मचारियों की सूची से इन कर्मचारियों का नाम हटाने का निर्देश दिया है।


    ***


    वीके/एएम/आरआरएस/एल - 6619

    
    
    (Release ID: 1520202) Visitor Counter : 21
    
    
      Read this release in: English