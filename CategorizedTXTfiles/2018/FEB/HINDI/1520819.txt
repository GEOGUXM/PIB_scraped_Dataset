      रक्षा मंत्रालय

      सीएएस ने खेलों के क्षेत्र में भारतीय वायु सेना के युवा अचीवरों को सम्मानित किया और उन्हें ओलंपिक्स 2020 पर ध्यान केंद्रित करने को प्रोत्साहित किया
      Posted On: 17 FEB 2018 12:46PM by PIB Delhi


    भारतीय वायु सेना खेल नियंत्रण बोर्ड द्वारा नई दिल्ली में 12 फरवरी, 2018 को आयोजित एक प्रभावशाली समारोह में ऐसे खिलाडि़यों, जिन्होंने राष्ट्र और भारतीय वायु सेना का गौरव बढ़ाया है, को एयर स्टाफ के प्रमुख एयर चीफ मार्शल बी एस धनोआ पीवीएसएम एवीएसएम वाईएसएम वीएम एडीसी द्वारा सम्मानित किया गया। इस समारोह में भारतीय वायु सेना के शीर्ष अधिकारियों ने भाग लिया।


    अपने संबोधन में, सीएएस ने अचीवरों से मुलाकात करने पर प्रसन्नता जताई और उन्हें उपलब्धियों की अपनी रफ्तार बनाये रखने की सलाह दी। उन्होंने बताया कि सही तकनीक के मिश्रण के साथ मजबूत इच्छा शक्ति और विजयी होने की आकांक्षा ही अंतरराष्ट्रीय स्तर पर की प्रतिस्पर्धाओं में सफलता अर्जित करने का मूल मंत्र है। उन्होंने आज की प्रतिस्पर्धी दुनिया में खेलों के क्षेत्र में उत्कृष्टता अर्जित करने एवं उसे बनाये रखने के लिए फिटनेस, उत्साह और मजबूत इच्छा शक्ति हासिल करने के महत्व पर जोर दिया। उन्होंने युवा अचीवरों की कड़ी मेहनत की प्रशंसा की और उन्हें ओलंपिक्स 2020 पर ध्यान केंद्रित करने को प्रोत्साहित किया। उन्होंने कहा कि हमारे खिलाडि़यों के उपयोग के लिए भारतीय वायु सेना के कई केंद्रों पर विश्व स्तरीय बुनियादी ढांचे का निर्माण किया गया है। उन्होंने यह भी वादा किया कि देश के लिए गौरव हासिल करने हेतु भारतीय वायु सेना द्वारा सभी आवश्यक सहायता उपलब्ध कराई जाएगी।


    वीके/एएम/एसकेजे/एमबी-6700

    
    
    (Release ID: 1520819) Visitor Counter : 34