      पीएमईएसी

      प्रधानमंत्री की आर्थिक सलाहकार परिषद की चौथी बैठक आयोजित
      Posted On: 12 FEB 2018 3:56PM by PIB Delhi


    प्रधानमंत्री की आर्थिक सलाहकार परिषद (ईएसी-पीएम) की चौथी बैठक आज (12 फरवरी, 2018) को आयोजित की गई। यह बैठक ईएसी-पीएम के अध्‍यक्ष एवं नीति आयोग के सदस्‍य डॉ. बिबेक देबरॉय की अध्‍यक्षता में आयोजित की गई।


    01 फरवरी, 2018 को संसद में पेश किए गए वर्ष 2018-19 के बजट में सरकार द्वारा घोषित ‘राष्‍ट्रीय स्‍वास्‍थ्‍य योजना’ को ध्‍यान में रखते हुए ईएसी-पीएम ने इस योजना के क्रियान्‍वयन के संभावित तौर-तरीकों पर विचार-विमर्श किया।


    ईएसी-पीएम की अंशकालिक सदस्‍य डॉ. शमिका रवि ने ‘स्‍वास्‍थ्‍य संबंधी सुधारों’ पर एक प्रस्‍तुति दी। ईएसी-पीएम की एक अन्‍य अंशकालिक सदस्‍य डॉ. अशिमा गोयल ने ‘भारतीय राजकोषीय-मौद्रिक रूपरेखा-प्रभुत्‍व या समन्‍वय?’ के मसौदे पर प्रस्‍तुति दी। विश्‍व बैंक की प्रमुख अर्थशास्‍त्री-भारत सुश्री पूनम गुप्‍ता ने ‘भारतीय अर्थव्‍यवस्‍था पर विश्‍व बैंक की रिपोर्ट’ पर एक प्रस्‍तुति दी।


    ***


    वीके/एएम/आरआरएस/वाईबी-6640

    
    
    (Release ID: 1520334) Visitor Counter : 19
    
    
      Read this release in: English , Tamil