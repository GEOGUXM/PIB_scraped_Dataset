      श्रम और रोजगार मंत्रालय

      ईपीएफओ द्वारा यूएएन-आधार को जोड़ने के लिए नई सुविधा शुरू
      Posted On: 27 FEB 2018 10:54AM by PIB Delhi


    कर्मचारी भविष्‍य निधि संगठन (ईपीएफओ) ने उमंग मोबाइल ऐप में ईपीएफओ लिंक का इस्‍तेमाल कर रहे सदस्‍यों की सुविधा के लिए यूएएन-आधार को जोड़ने के लिए नई सुविधा शुरू की है। यह सुविधा ईपीएफओ की वेबसाइट www.epfindia.gov.in >> Online Services >> e-KYC Portal>> LINK UAN AADHAAR पर पहले से ही उपलब्‍ध वर्तमान वेब सुविधा के अतिरिक्‍त है।


    ई-केवाईसी पोर्टल पर सुविधा से बायोमीट्रिक परिचय पत्रों का इस्‍तेमाल करते हुए यूएएन को आधार से ऑनलाइन जोड़ा जा सकेगा। उपरोक्‍त सुविधा का इस्‍तेमाल करते हुए ईपीएफओ सदस्‍य अपने यूएएन को आधार के साथ इस प्रकार जोड़ सकते हैं :


    उमंग ऐप के साथ इस सुविधा के इस्‍तेमाल के लिए सदस्‍य को अपना यूएएन देना होगा। यूएएन पंजीकृत मोबाइल नंबर पर एक ओटीपी भेजा जाएगा। ओटीपी का सत्‍यापन हो जाने के बाद सदस्‍य को आधार का विवरण देना होगा और लिंग की जानकारी देनी होगी , ( जहां यूएएन के सामने लिंग संबंधी जानकारी उपलब्‍ध नहीं है)। एक अन्‍य ओटीपी आधार पंजीकृत मोबाइल नम्‍बर और/अथवा ईमेल पर भेजा जाएगा। ओटीपी के सत्‍यापन के बाद आधार यूएएन के साथ जुड़ जाएगा , जहां यूएएन और आधार का विवरण मेल खाएगा।


    ई-केवाईसी पोर्टल के जरिए इस सुविधा के इस्‍तेमाल के लिए सदस्‍यों को अपना यूएएन देना होगा। यूएएन पंजीकृत मोबाइल नम्‍बर पर एक ओटीपी भेजा जाएगा। ओटीपी के सत्‍यापन के बाद सदस्‍य को आधार का विवरण , लिंग संबंधी जानकारी ( जहां यूएएन के सामने लिंग संबंधी जानकारी उपलब्‍ध नहीं है) प्रदान करनी होगी और आधार सत्‍यापन प्रणाली (मोबाइल/ईमेल आधारित ओटीपी/बायोमीट्रिक्‍स का इस्‍तेमाल करते हुए) का चयन करना होगा। आधार पंजीकृत मोबाइल नंबर और/अथवा/ईमेल अथवा बायोमीट्रिक पर एक अन्‍य ओटीपी भेजा जाएगा , जिसे पंजीकृत बायोमीट्रिक उपकरण का इस्‍तेमाल करते हुए रखा जाएगा। सत्‍यापन के बाद आधार यूएएन के साथ जुड़ जाएगा, जहां यूएएन और आधार का विवरण मेल खाएगा।


    डिजिटल इंडिया की ओर बढ़ते हुए , ईपीएफओ ने सदस्‍य द्वारा नामांकन फार्म भरने के लिए ई-नामांकन सुविधा शुरू की है। यह ईपीएफओ यूनिफाइड पोर्टल ( https://unifiedportal-mem.epfindia.gov.in/memberinterface/ ) के सदस्‍य इंटरफेस पर उपलब्‍ध है। कोई भी सदस्‍य , जिसने आधार के साथ यूएएन को सक्रिय किया है, वह इस सुविधा का लाभ ले सकता है।


    ***


    वीएल/एएम/केपी/वाईबी – 6 830


    

    
    (Release ID: 1521918) Visitor Counter : 4871
    
    
      Read this release in: English , Urdu , Gujarati , Tamil