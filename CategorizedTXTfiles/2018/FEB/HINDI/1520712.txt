      रेल मंत्रालय

      रेल मंत्रालय ने दुनिया के सबसे बड़े भर्ती अभियानों में से एक की घोषणा की
      
      रेलवे भर्ती बोर्ड की वेबसाइटों के जरिये ग्रुप सी लेवल-I (तत्कालीन ग्रुप-डी) में करीब 90,000 पदों जैसे ट्रैक मैन्‍टेनर, प्‍वाइंटस मैन, हैल्‍पर, गैटमैन, कुली और ग्रुप सी लेवल-II श्रेणियों जैसे सहायक लोको पायलट (एएलपी), टैक्‍नीशियनों (फिटर, क्रेन ड्राईवर, लोहार, बढई) के लिए ऑनलाइन आवेदन आमंत्रित
      
      
      दुनिया की सबसे बड़ी कम्‍प्‍यूटर आधारित परीक्षा अप्रैल–मई 2018 में होने की उम्‍मीद
      
      
      विभिन्‍न पदों के लिए शैक्षणिक योग्‍यता दसवीं पास और औद्योगिक प्रशिक्षण प्रमाण पत्र (आईटीआई)
      
      
      चयन प्रक्रिया में इंटरव्‍यू के बिना केवल कम्‍प्‍यूटर आधारित परीक्षा शामिल

      Posted On: 15 FEB 2018 7:54PM by PIB Delhi

    रेल मंत्रालय ने ग्रुप सी लेवल-I (तत्कालीन ग्रुप-डी) और लेवल-II श्रेणियों में 89,409 पदों के लिए दुनिया की सबसे बड़ी भर्ती प्रक्रिया में से एक की घोषणा की है। ग्रुप सी लेवल-II पदों जैसे सहायक लोको पायलट (एएलपी), टैक्नीशियनों (फिटर, क्रेन ड्राईवर, लोहार, बढई) और ग्रुप सी लेवल-I (तत्कालीन ग्रुप-डी) पदों जैसे ट्रैक मैन्टेनर, प्वाइंटस मैन, हैल्पर, गैटमैन, कुली के लिए ऑनलाइन आवेदन आमंत्रित किए गए हैं। भर्ती अभियान उन उम्‍मीदवारों के लिए खुला है, जो ग्रुप सी लेवल-I पदों के लिए दसवीं और आईटीआई हैं तथा ग्रुप सी लेवल-II पदों जैसे सहायक लोको पायलट (एएलपी), टैक्नीशियनों के लिए दसवीं और आईटीआई अथवा इंजीनियरिंग में डिप्‍लोमा किया है अ‍थवा इंजीनियरिंग में स्‍नातक हैं और रेलवे में भर्ती होना चाहते हैं।


    रेल मंत्रालय ने 18-28 आयु वर्ग के ऐसे उम्‍मीदवारों के लिए ग्रुप सी लेवल-II श्रेणियों के लिए संख्‍या सीईएन 01/2018 अधिसूचना प्रकाशित की है, जिन्‍होंने दसवीं पास कर ली है और उनके पास औद्योगिक प्रशिक्षण प्रमाण पत्र (आईटीआई) अथवा इंजीनियरिंग में डि‍प्‍लोमा है अथवा वे इंजीनियरिंग में स्‍नातक हैं।


    ग्रुप सी लेवल-I (तत्कालीन ग्रुप-डी) पदों के लिए संख्‍या सीईएन 02/2018 अधिसूचना ऐसे उम्‍मीदवारों के लिए प्रकाशित की है जो 18-31 आयु वर्ग के हैं और जिन्‍होंने दसवीं पास कर ली है और उनके पास औद्योगिक प्रशिक्षण प्रमाण पत्र (आईटीआई) है। अधिसूचनाएं आरआरबी की वेबसाइट में अपलोड की जा चुकी हैं। वेबसाइट का लिंक इस प्रकार है :-


    http://www.indianrailways.gov.in/railwayboard/view_section.jsp?lang=0&id=0,4,1244


    ग्रुप सी लेवल-II पदों के लिए सातवें वेतन आयोग के अनुसार भत्‍तों के साथ मासिक (लेवल-II) वेतनमान (19,900-63,200) चुने हुए उम्‍मीदवारों को दिया जाएगा। ग्रुप सी लेवल-I (तत्कालीन ग्रुप-डी) के पदों के लिए सातवें वेतन आयोग के अनुसार भत्‍तों के साथ मासिक (लेवल-I) वेतनमान (18,000-56,900) चुने हुए उम्‍मीदवारों को दिया जाएगा। ग्रुप सी लेवल-II पदों के लिए आवेदन 5 मार्च 2018 तक और ग्रुप सी लेवल-I (तत्कालीन ग्रुप-डी) के पदों के लिए आवेदन 12 मार्च 2018 तक स्‍वीकार किए जाएंगे।


    कम्‍प्‍यूटर आधारित अभिक्षमता परीक्षा, शारीरिक क्षमता परीक्षा, भर्ती के चरणों के दौरान दस्‍तावेज सत्‍यापन के लिए अनुसूचित जाति/अनुसूचित जनजाति के उम्‍मीदवारों के लिए मुफ्त स्‍लीपर क्‍लास रेलवे पास की सुविधा उपलब्‍ध होगी।


    महत्‍वपूर्ण तारीखें:-

                                                                               
रेलवे भर्ती ग्रुप सी लेवल-II अधिसूचना                         3 फरवरी , 2018   
                                                                               
                                                                               
                                                                               
रेलवे भर्ती ग्रुप सी लेवल-II 2018 ऑनलाइन आवेदन की शुरूआत      3 फरवरी , 2018   
                                                                               
                                                                               
                                                                               
आवेदन बंद                                                     5 मार्च , 2018   
                                                                               
                                                                               
                                                                               
कम्‍प्‍यूटर आधारित अभिक्षमता परीक्षा (सीबीटी) अस्‍थाई तौर से  अप्रैल-मई , 2018 
                                                                               
                                                                               
                                                                               
रेलवे भर्ती ग्रुप सी लेवल-I 2018 अधिसूचना                     10 फरवरी , 2018  
                                                                               
                                                                               
                                                                               
रेलवे भर्ती ग्रुप सी लेवल-I 2018 ऑनलाइन आवेदन की शुरूआत       10 फरवरी , 2018  
                                                                               
                                                                               
                                                                               
रेलवे भर्ती ग्रुप सी लेवल-I 2018 आवेदन फार्म बंद              12 मार्च , 2018  
                                                                               
                                                                               
                                                                               
कम्‍प्‍यूटर आधारित अभिक्षमता परीक्षा (सीबीटी) अस्‍थाई तौर से  अप्रैल और मई 2018
                                                                               
                                                                               
                                                              के दौरान         
                                                                               
                                                                               

    ग्रुप सी लेवल- II पदों के लिए रिक्तियों का विवरण:-


    ग्रुप सी लेवल- I (तत्कालीन ग्रुप-डी) पदों के लिए रिक्तियों का विवरण:-


    ***


    वीके/एएम/केपी/आरएन- 6685

    

    
    (Release ID: 1520712) Visitor Counter : 150
    
    
      Read this release in: English