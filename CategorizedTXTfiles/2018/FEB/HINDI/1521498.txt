      प्रधानमंत्री कार्यालय

      कनाडाई प्रधानमंत्री के भारत दौरे पर प्रधानमंत्री का प्रेस वक्तव्य
      Posted On: 23 FEB 2018 3:21PM by PIB Delhi


    Your Excellency, The Right Honourable Prime Minister ट्रूडो ,


    
    Distinguished Delegation Members,


    
    Friends from the Media,


    
    
    भारत के राजकीय दौरे पर आए प्रधान मंत्री ट्रूडो का स्वागत करके मुझे खुशी हो रही है।


    
    हालांकि प्रधान मंत्री के तौर पर यह उनका पहला दौरा है , इन्होंने अपने पिता और तत्कालीन प्रधान मंत्री पियर ट्रूडो के साथ 1983 में भारत का दौरा किया था।


    
    Mr. Prime Minister, आपका दौरा बहुत समय से प्रतिक्षित था। हमें प्रसन्नता है कि आप अपनी पत्नी और बच्चों के साथ आए हैं। हमें यह भी खुशी है कि हमारी आज की मुलाकात से पहले आपने भारत के विभिन्न शहरों का दौरा किया है।


    
    वर्ष 2015 में कनाडा की मेरी यात्रा 42 वर्षों में किसी भारतीय प्रधान मंत्री की पहली द्विपक्षीय यात्रा थी। तब मैं वैंकुवर , टोरंटो और ओटावा गया था। भारत के प्रति कनाडा की जनता के लगाव और प्रेम का मैंने अनुभव किया।


    
    मुझे विश्वास है कि प्रधान मंत्री Trudeau ने भी कनाडा के प्रति भारत में गर्मजोशी और स्वाभाविक बंधुत्व का अनुभव किया होगा। उन्होंने हमारे देश की विविधता और हमारे लोकतंत्र की जीवंतता को भी महसूस किया होगा।


    
    Friends,
    
    कनाडा के साथ अपने strategic partnership को आगे बढ़ाने को भारत बहुत अधिक महत्व देता है।


    हमारे सम्बन्ध लोकतंत्र , बहुलवाद , कानून की सर्वोच्चता और आपसी संपर्क पर आधारित हैं।


    
    
    व्यापार और निवेश से लेकर ऊर्जा तक ; विज्ञान और इनोवेशन से लेकर शिक्षा और कौशल विकास तक ; सागर से लेकर अंतरिक्ष तक , हर सेक्टर में भारत और कनाडा एक साथ काम कर सकते हैं।


    
    हमारी आज की चर्चा में , हमने अपने संबंधों के पूरे आयाम की समीक्षा की और आपसी सहयोग को बढ़ाने के लिए ठोस उपायों की पहचान की।


    
    सबसे पहले , हम अपने सुरक्षा सहयोग को सुदृढ़ करने पर सहमत हुए हैं। आतंकवाद और उग्रवाद भारत और कनाडा जैसे लोकतांत्रिक , बहुलवादी समाजों के लिए खतरा हैं। इन ताकतों का मुकाबला करने के लिए हमारा साथ आना महत्वपूर्ण है।


    
    संप्रदाय का राजनीतिक उद्देश्य के लिए दुरूपयोग करने वालों और बॅंटवारे की खाई खोदने वालों के लिए कोई जगह नहीं होनी चाहिए।


    
    हमारे देशों की संप्रभुता , एकता और अखंडता को चुनौती देने वालों को भी बर्दाश्त नहीं किया जा सकता।
    
    आतंकवाद और उग्रवाद के विरूद्ध लड़ने के लिए प्रधान मंत्री Trudeau और मैं सहमत हुए हैं। हमारे NSAs भी पहले मिले हैं। उन्होंने Framework for Cooperation on Countering Terrorism and Violent Extremism को अंतिम रूप दिया है।


    
    Friends,
    
    हमने अपने आर्थिक संबंधों की भी समीक्षा की है। हम सहमत हुए हैं कि भारत और कनाडा के बीच आर्थिक संबंधों को हम और गहरा बनायेंगे।


    
    भारत की तेज और सतत आर्थिक प्रगति और economic reforms प्रचुर अवसर प्रदान करते हैं। कनाडाई पेंशन फंड भारत के इंफ्रास्ट्रक्चर विकास का प्रबल साझेदार बना हुआ है।


    
    हमारी आर्थिक साझेदारी के लिए एक संस्थागत ढ़ांचे की व्यवस्था करना भी आवश्यक है। इस परिप्रेक्ष्य में , Bilateral Investment and Promotion Agreement और Comprehensive Economic Partnership Agreement को अंतिम रूप देने के लिए हमने अपने वार्ताकारों को प्रयास दोगुना करने का निर्देश दिया है।
    
    आज दोनों देशों के CEOs से भी हमें बातचीत करने का हमें अवसर मिलेगा।


    
    उच्च शिक्षा के लिए कनाडा , भारतीय विद्यार्थियों का महत्वपूर्ण destination है। आज , कनाडा में एक लाख बीस हज़ार से अधिक भारतीय विद्यार्थी हैं। MoU on Higher Education से , जिसे आज renew किया गया है , दोनों पक्ष के विद्यार्थियों एवं शिक्षकों की अधिक आवाजाही को सुगम बनाने में मदद मिलेगी।
    
    मैंने Skilled professionals की आवाजाही को बढ़ावा देनेऔर इसे सुगम बनाने के लिए प्रधान मंत्री Trudeau से आग्रह किया है। इससे हमारे दोनों देश लाभान्वित होंगे और कनाडाई अर्थव्यवस्था को अधिक प्रतिस्पर्धी बनाएंगे।


    
    हमारी technology partnership में विशाल संभावनाएं हैं। हमारे वैज्ञानिकों एवं शोधकर्ताओं द्वारा नवीन technology और प्रणालियां प्रकाश में लाई जा रही हैं इनसे भारत एवं कनाडा , दोनों ही देशों पर सकारात्मक प्रभाव पड़ेगा। कनाडा Technology Summit 2017 का Partner Country था। सूचना एवं संचार तकनीक के क्षेत्र में सहयोग को सुदृढ़ करने के लिए भी हमारी सरकारें सहमत हुई हैं।


    
    कनाडा energy super power है और हमारी बढ़ती ऊर्जा जरूरतों को पूरा कर सकता है। आज , हमने अपने Energy Dialogue का विस्तार करने और हमारी ऊर्जा साझेदारी के भविष्य की रूप-रेखा तैयार करने का निर्णय किया है।


    
    हमारे Atomic Energy सहयोग की दृढ़ता यूरेनियम की निर्बाध आपूर्ति से दिखती है। आज , हम अपने सहयोग में nuclear Science, Technology & Innovation जोड़ रहे हैं।


    
    Friends,
    
    मेरे मित्र प्रधान मंत्री Trudeau और मैंने क्षेत्रीय एवं वैश्विक स्थिति पर अपने विचारों का आदान-प्रदान किया।
    
    अफगानिस्तान की स्थिति पर विस्तार से चर्चा हुई। अफगानिस्तान की सरकार और वहां की जनता को सीमा-पार आतंकवाद की चुनौतियों से निबटने और एक शांतिपूर्ण , सुरक्षित , समृद्ध और लोकतांत्रिक अफगानिस्तान के निर्माण में उनके प्रयासों में सहयोग करने की आवश्यकता स्पष्ट है।


    इंडो-पैसिफिक में समुद्री परिवहन की स्वतंत्रता ; उत्तर कोरिया से जुड़ी प्रोलिफरेशन की कड़ियों के ख़तरे ; और मालदीव में लोकतांत्रिक संस्थानों की स्वतंत्रता की बहाली पर हमारे विचारों में समानता है।
    
    हम शांति स्थापना के क्षेत्र में सहयोग को मजबूत करने के साथ तीसरे देशों में capacity building पर भी विशेष ध्यान देने पर सहमत हुए हैं।


    
    Friends,
    
    People-to-people संपर्क हमारी Strategic Partnership का ठोस आधार है।


    
    कनाडा स्थित भारतीय समुदाय की उपलब्धियों पर भारत को गर्व है। मुझे यह देख कर खुशी है कि प्रधान मंत्री उनमें से बहुतों को अपने साथ इस दौरे पर लाए हैं।


    
    कनाडा स्थित भारतीय समुदाय के साथ मित्रता और सद्भावना के निर्माण हेतु हम प्रतिबद्ध हैं और भारत की प्रगति और विकास में उनकी सक्रिय भागीदारी चाहते हैं।


    
    Mr. Prime Minister,


    
    भारत-कनाडा साझा मूल्यों की एक स्वाभाविक साझेदारी है। मुझे दोनों देशों के बीच अधिक मजबूत साझेदारी और इससे हमारे दोनों देशों के उज्ज्वल भविष्य की आशा है।


    
    धन्यवाद।


    ***


    अतुलकुमार तिवारी/शाहबाज़ हसीबी/विपिन

    
    
    (Release ID: 1521498) Visitor Counter : 1003
    
    
      Read this release in: Urdu , Gujarati