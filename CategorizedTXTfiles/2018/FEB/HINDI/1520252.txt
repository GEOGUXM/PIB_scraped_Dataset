      पर्यावरण, वन एवं जलवायु परिवर्तन मंत्रालय

      ‘केंद्र सरकार प्रदूषण को खत्म करने के लिए प्रतिबद्ध’: डॉ. हर्षवर्धन
      
      प्रदूषण को स्रोत जानने के लिए वर्ष भर अध्ययन की जरूरत: श्री अरविंद केजरीवाल
      
      दिल्ली में स्वच्छ हवा अभियान की शुरुआत

      Posted On: 10 FEB 2018 2:31PM by PIB Delhi

    प्रदूषण के खिलाफ केंद्र सरकार की प्रतिबद्धता पर मजबूती से जोर देते हुये पर्यावरण, वन और जलवायु परिवर्तन, विज्ञान एवं प्रौद्योगिकी और अर्थ साइंस के केंद्रीय मंत्री डॉ. हर्षवर्धन ने कहा कि 15 दिन तक चलने वाला यह अभियान मजह सांकेतिक नहीं होगा, बल्कि वर्ष भर तक ये काम जारी रहना चाहिए। दिल्ली सरकार के सहयोग से दिल्ली में स्वच्छ हवा अभियान को शुरु किया गया है। डॉ. हर्षवर्धन ने कहा कि प्रदूषण के खिलाफ लड़ाई में विज्ञान एंव प्रौद्योगिकी के इस्तेमाल की जरूरत है। उन्होंने कहा कि प्रदूषण के खिलाफ लड़ाई में जिन 70 टीमों का गठन किया गया है उनके सामने इस चुनौती का सामना करने के लिए ऐतिहासिक अवसर है। डॉ. हर्षवर्धन ने इस अवसर पर मौजूद लोगों से स्वच्छ हवा अभियान को सामाजिक और राष्ट्रीय आंदोलन में बदलने की अपील की।अपनी बात को आगे बढ़ाते हुए उन्होंने कहा कि दिल्ली में शुरू इस अभियान को राष्ट्रीय स्तर पर ले जाने की आवश्यकता है।उन्होंने इस मौके पर लोगों से ग्रीन सोशल रिस्पांसिबिलिटी को समझने पर बल दिया।डॉ. हर्षवर्धन ने कहा कि उन्हें उम्मीद है कि जो भी बच्चे इस अभियान में मौजूद हैं वो प्रदूषण के खिलाफ ग्रीन सैनिक की भूमिका अदा करेंगे।


    डॉ. हर्षवर्धन स्वच्छ हवा अभियान कार्यक्रम को संबोधित करते हुए।


    कार्यक्रम में मौजूद लोगों को संबोधित करते हुए दिल्ली के मुख्यमंत्री श्री अरविंद केजरीवाल ने कहा कि प्रदूषण के स्रोतों को जानने के लिए वर्ष भर अध्ययन करने की आवश्यकता है। उन्होंने कहा कि वैज्ञानिक तरीके से प्रदूषण के स्रोतों की विश्लेषण की जरूरत है क्योंकि टुकड़ों में कोई भी रास्ता नहीं निकाला जा सकता है। इस मौके पर श्री केजरीवाल ने प्रदूषण के खिलाफ लड़ाई में केंद्र सरकार के संबंधित मंत्रालय और दिल्ली सरकार द्वारा हाथ से हाथ मिलाकर साथ चलने की अपील की।


    इस मौके पर पर्यावरण मंत्रालय, वन और जलवायु परिवर्तन के सचिव श्री सी के मिश्रा ने कहा कि स्वच्छ हवा अभियान कार्यक्रम के तहत वायु गुणवत्ता इंडेक्स को सुधारने की आवश्यकता है। उन्होंने प्रदूषण को कम करने के लिए आम लोगों के सुझावों को भी शामिल करने की अपील की।


    स्वच्छ हवा अभियान दो हफ्तों यानि 23 फरवरी तक चलेगा। अभियान के तहत 70 टीमें पहले से ही गठित की गई हैं। इन टीमों में पर्यावरण मंत्रालय, वन और जलवायु परिवर्तन का एक वरिष्ठ अधिकारी और दिल्ली सरकार का एक अधिकारी शामिल है। इस टीम में सीपीसी का एक सदस्य,डीपीसीसी का का एक सदस्य और संबंधित नगर निगम के एक एक सदस्य शामिल हैं।अभियान के तहत गैर सरकारी संगठनों, नागरिकों, प्रबुद्ध लोगों के साथ शोध से जुड़ी संस्थाओं के साथ विचार विमर्श किया जाएगा। गाड़ियों से होने वाले प्रदूषण और यातायात प्रबंधन पर कार्यशाला आयोजित की जाएगी।ये टीम खुले इलाकों में रेजीडेंट वेल्फेयर संगठनों को पौधरोपण के लिए प्रेरित किया जाएगा। इसके साथ ही स्कूलों और कॉलेजों के कैंपस में ग्रीन कवर को बढ़ावा दिया जाएगा।


    इस मौके पर स्वच्छ हवा से संबंधित मोबाइल एप्लीकेशन को संयुक्त रूप से डॉ. हर्षवर्धन और श्री अरविंद केजरीवाल ने लॉन्च किया।


    दिल्ली सरकार के पर्यावरण मंत्री श्री इमरान हुसैन, दिल्ली सरकार के चीफ सेक्रेटरी श्री अंशु प्रकाश, एडिश्नल सेक्रेटरी श्री ए के मेहता, चेयरमैन केंद्रीय प्रदूषण नियंत्रण बोर्ड, श्री एसपीएस परिहार और पर्यावरण मंत्रालय,वन और जलवायु परिवर्तन के साथ साथ दिल्ली सरकार के अधिकारी थे। इनके अलावा इस अवसरों पर शिक्षकों और बच्चे शामिल थे।


    मशहूर गायक दुर्गा जसराज ग्रुप द्वारा स्वच्छ हवा और अशुद्धियों को दूर करने के लिए भगवान हनुमान को प्रसन्न करने के लिए गाना गाया। इसके साथ ही स्वच्छ हवा के लिए ‘’स्वच्छ हवा हो’’ गाना भी गाया।


    कार्यक्रम की शुरुआत पर मशहूर दुर्गा जसराज ग्रुप द्वारा गाने की प्रस्तुति


    *****


    वीके/एलआर/एनके– 6628

    
    
    (Release ID: 1520252) Visitor Counter : 29