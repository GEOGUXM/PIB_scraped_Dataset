      रक्षा मंत्रालय

      सेना के संपर्क कार्यक्रम के हिस्‍से के रूप में मणिपुर के विद्यार्थी दिल्‍ली आए
      Posted On: 21 FEB 2018 4:06PM by PIB Delhi


    देश में राष्‍ट्रीय एकता की भावना को बढ़ावा देने के लिए भारतीय सेना के संपर्क कार्यक्रम के हिस्‍से के रूप में साजिक तम्‍पक , चंदेल, मणिपुर के 11 लड़के और 9 लडकियों का एक दल दो शिक्षकों के साथ 19 फरवरी से 1 मार्च 2018 तक यात्रा पर आया है। इस यात्रा को साजिक तम्‍पक चंदेल, मणिपुर से 16 फरवरी 2018 को झंडी दिखाकर रवाना किया गया।


    अपनी यात्रा के दौरान विद्यार्थियों ने दिल्‍ली और आगरा में विभिन्‍न सांस्‍कृतिक और ऐतिहासिक स्‍थानों को देखा। विद्यार्थियों ने 21 फरवरी 2018 को जनरल विपिन रावत के साथ संवाद किया। जनरल ने विद्यार्थियों के साथ अपने अनुभवों को साझा किया और उन्‍हें कठिन परिश्रम करने और राष्‍ट्र निर्माण प्रक्रिया में सक्रिय योगदान देने की प्रेरणा दी। उन्‍होंने विद्यार्थियों का भारतीय शस्‍त्र बलों में शामिल होने और देश की सेवा करने का आह्वान किया।


    राष्‍ट्रीय एकता यात्रा पूर्वोत्‍तर राज्‍यों तथा जम्‍मू और कश्‍मीर के युवाओं के लिए शैक्षिक और प्रेरक यात्रा है। इसका उद्देश्‍य देश की सम्‍पन्‍न विरासत की गूढ़ जानकारी प्रदान करना और देश में चलाये जा रहे विभिन्‍न विकास और औद्योगिक कार्यक्रमों को बताना है। इस पहल से विद्यार्थियों को विभिन्‍न कैरियर विकल्‍प उपलब्‍ध होंगे और उन्‍हें जाने मानी हस्तियों के साथ संवाद में मदद मिलेगी।


    ****


    वीके/एएम/एकेजी/एस- 6742


    

    
    (Release ID: 1521288) Visitor Counter : 39
    
    
      Read this release in: English , Tamil