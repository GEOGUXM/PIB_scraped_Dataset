      उप राष्ट्रपति सचिवालय

      उपराष्ट्रपति श्री एम. वेंकैया नायडू ने महिला स्वच्छता के लिए मिस वर्ल्ड की मुहिम की सराहना की
      
      मिस वर्ल्ड मानुषी चिल्लर एवं अऩ्य ने श्री नायडू को ‘भव्य लोकोपकारी विश्व पर्यटन’ के बारे में जानकारी दी
      
      उपराष्ट्रपति श्री एम. वेंकैया नायडू ने कहा ‘सौन्दर्य’ और ’कर्तव्य’ से व्यक्ति ‘ताकतवर’ बनता है
      Posted On: 05 FEB 2018 7:43PM by PIB Delhi


    उपराष्ट्रपति श्री एम. वेंकैया नायडू ने आज जैव निम्नीकरणीय सेनेटरी नेपकिन के उपयोग के माध्यम से महिलाओं में स्वच्छता को बढ़ावा देने के लिए मिस वर्ल्स संगठन के अभियान की सराहना की और कहा ‘यह भारत और दुनिया में लड़कियों और महिलाओं द्वारा महसूस की जाने वाली एक महती आवश्यकता का प्रत्युत्तर है।’


    मिस वर्ल्ड 2017 सुश्री मिस मानुषी चिल्लर, मिस वर्ल्ड संगठन की अध्यक्ष सुश्री जुलिया मोरले एवं भारत में सेनेटरी नेपकिन के निर्माताओं के एक शिष्ट मंडल ने आज श्री वेंकैया नायडू से मुलाकात की और उन्हें स्वच्छता को बढ़ावा देने के उद्देश्य से ‘अपने भव्य लोकोपकारी विश्व पर्यटन के बारे में जानकारी दी।’


    श्री नायडू ने कहा कि ‘पर्यावरण के अनुकूल एवं किफायती उच्च गुणवत्तापूर्ण सेनेटरी पैड्स मितव्ययी नवोन्मेषण एवं विकास के प्रति अति वांछित समग्र दृष्टिकोण को रेखांकित करते हैं।’ में यह जानकर प्रसन्न हूं कि रोजगार सृजन और महिलाओं की मर्यादा की बहाली इस उपक्रम के सराहनीय हिस्से हैं। श्री नायडू ने कहा कि यह पहल और अभियान प्रयोजन के साथ सौन्दर्य तथा शर्म से स्वतंत्रता की ताकतों का एक सम्मिश्रण है।’


    श्री नायडू ने यह भी कहा कि दुनिया में बहुत से सुन्दर और कर्तव्य निष्ठ लोग हैं लेकिन ‘सुंदरता और कर्तव्य का मिश्रण व्यक्ति को ताकतवर बना देता है’ और मानुषी चिल्लर ने महिलाओं के प्रयोजन को अपना समर्थन देने के जरिए इसका एक बड़ा उदाहरण प्रस्तुत किया है।


    *****


    वीके/एसकेजे/सीएल– 6551

    
    
    (Release ID: 1519218) Visitor Counter : 41