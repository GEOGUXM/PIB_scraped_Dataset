      युवा कार्यक्रम एवं खेल मंत्रालय

      मणिपुर में विश्वस्तरीय फुटबॉल अकादमी की स्थापना पर विचार किया जा रहा है: कर्नल राठौर
      Posted On: 22 FEB 2018 4:24PM by PIB Delhi


    मणिपुर के चंदेल जिले से आये 20 छात्रों के एक समूह ने अपने शिक्षकों के साथ केन्द्रीय युवा मामलों तथा खेल राज्य मंत्री (स्वतंत्र प्रभार) श्री राज्यवर्धन राठौर से भेंट की। छात्रों की उम्र 11-16 वर्ष है। असम राइफल्स द्वारा आयोजित राष्ट्रीय अखण्डता यात्रा के तहत ये छात्र भारत का भ्रमण कर रहे हैं।


    बातचीत के दौरान छात्रों ने कर्नल राठौर को जानकारी देते हुए कहा कि गृह जिले के बाहर उनकी यह पहली यात्रा है। इस यात्रा के पहले उन्हें रेल या बस से यात्रा करने का कोई अनुभव नहीं था।


    कर्नल राठौर ने छात्रों से उनकी पढ़ाई, खेल में रुचि तथा पसंदीदा कार्यों के बारे में पूछा। मंत्री महोदय ने कहा कि फीफा यू-17 के लिए चयनित राष्ट्रीय टीम में मणिपुर के आठ खिलाड़ी शामिल थे। उन्होंने छात्रों से कहा कि उन्हें अपने पसंद के खेलों में कड़ी मेहनत करनी चाहिए ताकि वे अगले खेलो इंडिया स्कूली खेलों में भाग ले सकें। उन्होंने आगे कहा कि उनका मंत्रालय मणिपुर सरकार के सहयोग से राज्य में एक विश्वस्तरीय फुटबॉल अकादमी की स्थापना पर विचार कर रहा है। मंत्री महोदय ने सभी छात्रों को शुभकामना देते हुए कहा कि इस भ्रमण से उनके सोचने-समझने की क्षमता में वृद्धि होगी तथा वे अपने भविष्य के निर्माण के लिए अपनी पूरी क्षमता का सदुपयोग करेंगे।


    ****


    वीके/एएम/जेके/एल- 6755


    

    
    (Release ID: 1521425) Visitor Counter : 83
    
    
      Read this release in: English , Urdu , Tamil