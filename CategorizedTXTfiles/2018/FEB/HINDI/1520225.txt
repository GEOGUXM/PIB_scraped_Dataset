      खान मंत्रालय

      नाल्को ने तीसरी तिमाही तक जोरदार वृद्धि दर दर्ज कराई
      Posted On: 10 FEB 2018 3:37PM by PIB Delhi


    शुद्ध लाभ में 171 प्रतिशत की मजबूत बढोतरी, पिछले वर्ष के 400 करोड़ रुपये से बढ़ कर शुद्ध लाभ 1085 करोड़ रुपये तक पहुंचा।


    भारत सरकार के खनन मंत्रालय के तहत नवरत्न कंपनी एवं अल्युमिना और अल्युमिनियम की देश की अग्रणी विनिर्माता एवं निर्यातक नवरत्न पीएसयू राष्ट्रीय अल्युमिनियम कंपनी लिमिटेड (नाल्को) ने दिसंबर, 2017 को समाप्त होने वाली तीसरी तिमाही के एवं तीसरी तिमाही तक के लिए अपने वित्तीय परिणामों की घोषणा की है।


    आज भुवनेश्वर में आयोजित बोर्ड की बैठक में प्रस्तुत वित वर्ष 2017-18 को समाप्त होने वाली तीसरी तिमाही के समीक्षित वित्तीय परिणामों के अनुसार, नाल्को ने 722 करोड़ रुपये का शुद्ध लाभ अर्जित किया है (207 प्रतिशत की बढोतरी), जोकि इससे पहले की तिमाही के दौरान 235 करोड़ रुपये था एवं पिछले वर्ष की इस तिमाही के दौरान 144 करोड़ रुपये था। तीसरी तिमाही के दौरान शुद्ध बिक्री 2360 करोड़ रुपये की थी। इसके साथ ही, कंपनी पिछले 10 वर्षों के दौरान एक तिमाही में अब तक की सर्वाधिक शुद्ध लाभ की संख्या को पार करने में भी सफल हो गई है।


    इसी प्रकार, दिसंबर, 2017 को समाप्त होने वाली 9 महीनों की अवधि के दौरान शुद्ध लाभ 1085 करोड़ रुपये (171 प्रतिशत की बढोतरी) रहा जबकि पिछले वित्तीय वर्ष की इसी अवधि के दौरान यह संख्या 400 करोड़ रुपये रही थी। वित वर्ष के 9 महीनों के दौरान शुद्ध बिक्री 6538 करोड़ रुपये की रही जबकि पिछले वित वर्ष की इसी अवधि के दौरान यह संख्या 5071 करोड़ रुपये की रही थी।


    नाल्को ने उत्पादन के सभी मोर्चों पर रिकॉर्ड बढ़ोतरी हासिल की है। चालू वित वर्ष के पहले नौ महीनों के दौरान नाल्को ने 54.40 लाख टन बॉक्साइट का उत्पादन अर्जित किया है जबकि पिछले वित वर्ष की इस अवधि के दौरान यह 53.23 लाख टन था।


    संचालनगत कुशलता, लागत में कमी, कार्यनीतिक प्रबंधन निर्णयों एवं नाल्को के टीम वर्क की इस रिकॉर्ड लाभ को हासिल करने में मुख्य भूमिका रही है।


    नाल्को के सीएमडी डॉ. तपन कुमार चांद ने इस अवसर पर कहा कि ‘ सरकार की मजबूत मौद्रिक नीति एवं मांग-आपूर्ति गतिशीलता के बेहतर होने, निर्माण तथा पावर क्षेत्रों में बढोतरी होने एवं ऑटोमोबाइल क्षेत्रों और वैश्विक रूप से अल्युमिनियम की कीमतों में तेजी आने की वजह से हमें उम्मीद है कि हम अगली बार भी ऐसा ही वित्तीय परिणाम दर्ज करा सकने में सफल होंगे।


    *****


    वीके/एएम/एसकेजे/एनके– 6622

    
    
    (Release ID: 1520225) Visitor Counter : 11