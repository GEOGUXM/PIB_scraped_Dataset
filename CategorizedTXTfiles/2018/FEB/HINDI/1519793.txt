      रक्षा मंत्रालय

      रियर एडमिरल एस.सी. वर्मा, वीएसएम ने नौसेना सहायक प्रमुख (विशेष पनडुब्बी परियोजना) का कार्यभार संभाला
      Posted On: 08 FEB 2018 1:23PM by PIB Delhi


    रियर एडमिरल एस.सी. वर्मा , वीएसएम ने नई दिल्ली में एकीकृत मुख्यालय रक्षा मंत्रालय (नौसेना) में नौसेना सहायक प्रमुख (विशेष पनडुब्बी परियोजना) का कार्यभार संभाल लिया। वे राष्ट्रीय रक्षा अकादमी, पुणे, भारत (1986), डिफेंस सर्विसेज स्टॉफ कॉलेज, वेलिंग्टन, भारत (2002) और नैवल वॉर कॉलेज, मुंबई, भारत (2009) के स्नातक हैं।


    उन्हें 01 जुलाई, 1987 को भारतीय नौसेना में कमीशन प्राप्त हुआ था। उन्होंने 1993 में नेविगेशन और डायरेक्शन में विशेषज्ञता प्राप्त की थी। उन्होंने फॉक्सट्रॉट और किलो क्लास पनडुब्बी में विशेषज्ञ के रूप में काम किया और आईएनएस सिंधुरत्न, आईएनएस सिंधुराज में कार्यकारी अधिकारी के तौर पर अपनी सेवाएं दीं। इसके अलावा उन्होंने आईएनएस सिंधुकेसरी, आईएनएस राजपुर और आईएनएस रंजीत की कमान भी संभाली।


    नई नियुक्ति के तहत रियर एडमिरल एस.सी. वर्मा सबमरीन स्कूल के ऑफिसर इंचार्ज, सबमरीन ऑपरेशन्स के निदेशक, सबमरीन ऑपरेशन के प्रमुख निदेशक और न्यूक्लियर एक्वीजिशन्स के प्रमुख निदेशक के रूप में अपनी सेवाएं देंगे।


    ***


    वीके/एएम/एकेपी/डीके – 6595


    

    
    (Release ID: 1519793) Visitor Counter : 6
    
    
      Read this release in: English , Tamil