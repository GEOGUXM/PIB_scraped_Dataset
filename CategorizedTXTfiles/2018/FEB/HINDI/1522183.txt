      पीएमईएसी

      प्रधानमंत्री की आर्थिक सलाहकार परिषद के अध्यक्ष ने कहा, ‘अर्थव्यवस्था तेज विकास के सही पथ पर अग्रसर’
      Posted On: 28 FEB 2018 8:22PM by PIB Delhi


    सांख्यिकी एवं कार्यक्रम कार्यान्वयन मंत्रालय के केन्द्रीय सांख्यिकी कार्यालय (सीएसओ) द्वारा जारी सकल घरेलू उत्पाद (जीडीपी) के तीसरी तिमाही अनुमान से पता चला है कि वर्ष 2017-18 की तीसरी तिमाही में जीडीपी वृद्धि दर 7.2 प्रतिशत रहने का अनुमान है। सीएसओ के मुताबिक, वर्ष 2017-18 की तीसरी तिमाही में स्थिर मूल्यों पर वास्तविक जीडीपी अथवा जीडीपी के बढ़कर 32.50 लाख करोड़ रुपये हो जाने का अनुमान है, जबकि वर्ष 2016-17 की तीसरी तिमाही में यह 30.32 लाख करोड़ थी।


    प्रधानमंत्री की आर्थिक सलाहकार परिषद के अध्यक्ष डॉ. बिबेक देबरॉय ने जीडीपी में वृद्धि को रेखांकित करते हुए यह विचार व्यक्त किया कि अर्थव्यवस्था तेज विकास के सही पथ पर अग्रसर है और जीडीपी में मौजूदा वृद्धि यह दर्शाती है कि सरकार द्वारा लागू किए गए सुधारों के बेहतर नतीजे दिखने शुरू हो गए हैं।


    ****


    वीके/एएम/आरआरएस/डीके – 6872


    

    
    (Release ID: 1522183) Visitor Counter : 169