      पोत परिवहन मंत्रालय

      श्री नितिन गडकरी ने तूतीकोरिन बंदरगाह पर ट्रक पार्किंग टर्मिनल और सूचना केन्‍द्र का उद्घाटन किया
      Posted On: 26 FEB 2018 8:07PM by PIB Delhi


    केन्‍द्रीय सड़क परिवहन एवं राजमार्ग , शिपिंग, जल संसाधन, नदी विकास और गंगा संरक्षण मंत्री श्री नितिन गडकरी ने आज महत्‍वाकांक्षी सागरमाला परियोजना के तहत तूतीकोरिन के वी.ओ. चिदंबरनार बंदरगाह पर एक ट्रक पार्किंग टर्मिनल का उद्घाटन किया। 23.69 करोड़ रुपये की लागत से निर्मित यह टर्मिनल 200 ट्रकों तक का संचालन कर सकता है। वित्‍त एवं शिपिंग राज्‍य मंत्री श्री पी.राधाकृष्‍णन भी इस अवसर पर उपस्थित थे।


    श्री गडकरी ने एक बंदरगाह सूचना केन्‍द्र का भी उद्घाटन किया। 1.89 करोड़ रुपये की लागत से निर्मित इस सूचना केन्‍द्र में 60 एलईडी पैनल लगे हुए हैं, जो इस बंदरगाह के उद्भव एवं विकास को दर्शाते हैं।


    इस अवसर पर एक अतिरिक्‍त कंटेनर टर्मिनल बर्थ का भी शुभारंभ किया गया, जिसमें 7.20 एमटीपीए (6 लाख टीईयू) का संचालन करने की क्षमता है। इस परियोजना पर 312.23 करोड़ रुपये की लागत आई है। बंदरगाह की वर्तमान क्षमता 65.90 मिलियन टन है और इसमें 15 बर्थ हैं।


    इस अवसर पर मंत्री महोदय ने सागरमाला कार्यक्रम में तमिलनाडु की विशेष अहमियत पर बल दिया। उन्‍होंने कहा कि इस कार्यक्रम के तहत 2.5 लाख करोड़ रुपये से भी ज्‍यादा के निवेश वाली 100 से भी अधिक परियोजनाओं की परिकल्‍पना की गई है।


    ****


    वीके/एएम/आरआरएस/वाईबी- 6819


    

    
    (Release ID: 1521813) Visitor Counter : 121