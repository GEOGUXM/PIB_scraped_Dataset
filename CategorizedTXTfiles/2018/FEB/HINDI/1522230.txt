      रेल मंत्रालय

      बांद्रा कुर्ला परिसर में हाई स्पीड रेल टर्मिनल के लिये भूमि-दस्तावेजों की सुपुर्दगी
      
      मुंबई-अहमदाबाद हाई स्पीड रेल परियोजना (लोकप्रचलन में बुलेट ट्रेन)का टर्मिनल मुंबई के बांद्रा-कुर्ला परिसर में स्थित होगा
      
      Posted On: 28 FEB 2018 6:52PM by PIB Delhi


    रेलवे के इतिहास में एक अहम पड़ाव उस समय जुड़ गया जब बांद्रा कुर्ला परिसर में हाई स्पीड रेल टर्मिनल के लिये मुंबई महानगर क्षेत्र प्राधिकरण के आयुक्त श्री यूपीएस मदान ने 27 फरवरी , 2018 को केंद्रीय रेल मंत्री श्री पीयूष गोयल एवं महाराष्ट्र के मुख्यमंत्री श्री देवेंद्र फड़नवीस की गरिमामय उपस्थिति मेंछत्रपति शिवाजी महाराज टर्मिनस इमारत के भूमितल पर हेरिटेज हॉल में भूमि-दस्तावेज़ राष्ट्रीय उच्च गति रेल निगम लिमिटेड के प्रबंध निदेशक श्री अचल खरे को सौंप दिये ।


    श्री राजेश गोहैन , रेल राज्यमंत्री, भारत सरकार, डॉक्टर सुभाष भामरे, रक्षा राज्यमंत्री, भारत सरकार एवं श्री र्योजी नोडा, महावाणिज्यदूत, जापान इस अवसर पर उपस्थित थे ।


    यहां यह ध्यान देना मुनासिब होगा कि हाई स्पीड टर्मिनल के लिये दस्तावेज़ों की सुपुर्दगी उसी स्थान पर हुई जहां से भारत में दिनांक 16.04.1853 को पहली ट्रेन ने अपनी यात्रा की शुरुआत कीथी ।


    मुंबई से अहमदाबाद तक भारत की प्रथम बुलेट ट्रेन परियोजना का मुंबई हाई स्पीड रेल टर्मिनल बांद्रा कुर्ला परिसर मैदान पर स्थित होगा। यह तीन स्तरों में बना लगभग 25 मीटर गहराई वाला अंडरग्राउण्ड स्टेशन होगा एवं इसके ऊपर प्रस्तावित आईएफएससी इमारत के साथ समेकित होगा । इस प्रस्तावित स्थान पर मुंबई हाई स्पीड रेल टर्मिनल से आम लोगों को फायदा होगा क्योंकि यह स्टेशन केंद्रीय कारोबारी ज़िले में स्थित है एवं मुंबई मेट्रो स्टेशन यहां से पैदल दूरी पर है ।


    इस टर्मिनल से एयरपोर्ट की दूरी लगभग पांच किलोमीटर होगी एवं पश्चिम रेलवे का मौजूदा बांद्रा रेल स्टेशन लगभग तीन किलोमीटर दूर होगा। इस बात की आशा है कि यह हाई स्पीड रेल परियोजना बोइसर एवं विरार के सैटेलाइट नगरों के लिये विकास का ज़रिया बनेगी क्योंकि इस क्षेत्र में रहने वाले आम लोगों के लिये यह हाई स्पीड ट्रेन मुंबई जाने का विकल्प प्रदान करेगी ।


    बोइसर , विरार एवं ठाणे से मुंबई जाने का समय बेहद कम हो जाएगा। बोइसर से लोग मुंबई 39 मिनट में पहुंच पाएंगे जबकि विरार एवं ठाणे से यात्रा में लगने वाला समय क्रमशः 24 मिनट एवं 10 मिनट होगा ।


    राज्य सरकार के सक्रिय सहयोग से यह आशा है कि परियोजना के लिये भूमि का अधिग्रहण शीघ्र ही पूरा होगा ।


    बाद में मुख्यमंत्री , कोयला एवं रेल मंत्री श्री पीयूष गोयल, रेल राज्यमंत्री, रक्षा राज्यमंत्री एवं अन्य पदाधिकारियों ने मुंबईवासियों के लिये एल्फिन्स्टन रोड, करी रोड एवं एंबी वैली में भारतीय सेना द्वारा निर्मित पैदल पुलों के उद्घाटन समारोह के लिये एक धीमी स्थानीय ट्रेन से छत्रपति शिवाजी महाराज टर्मिनल से परेल तक की यात्रा की ।


    *****


    वीके/एएम/एबी/एजे/ डीए - 6876

    
    
    (Release ID: 1522230) Visitor Counter : 12
    
    
      Read this release in: English , Tamil