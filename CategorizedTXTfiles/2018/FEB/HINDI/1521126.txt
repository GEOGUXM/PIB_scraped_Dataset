      आर्थिक मामलों की मंत्रिमण्‍डलीय समिति (सीसीईए)

      मुजफ्फरपुर-सगौली और सगौली-वाल्‍मिकीनगर लाइनों का विद्युतीकरण सहित दोहरीकरण
      
      आर्थिक मामलों की मंत्रिमंडलीय समिति ने 100.6 कि.मी. लंबी मुजफ्फरपुर-सगौली और 109.7 कि.मी. लंबी सगौली-वाल्‍मिकीनगर लाइनों के विद्युतीकरण सहित दोहरीकरण परियोजनाओं को क्रमश: 1347.61 करोड़ रुपये और 1381.49 करोड़ रुपये की संपूर्ण लागत पर अनुमोदित कर दिया है
      
      ये परियोजनाएं बिहार में मुजफ्फरपुर, पूर्वी चम्‍पारण (मोतीहारी) और पश्‍चिमी चंपारण (बेतिया) को कवर करेंगी
      
      इस समय मुजफ्फरपुर से वाल्‍मिकीनगर तक यात्री गाड़ियां संकुलन और ठहरावों के कारण प्रभावित हो रही हैं क्‍योंकि इस लाइन की क्षमता उपयोगिता 213 प्रतिशत तक है। अतिरिक्‍त क्षमता होने से संकुलन कम होगा और न्‍यूनतम विलंब होने से तीव्रतर और विश्‍वसनीय संचलन होगा
      
      मुजफ्फरपुर-सगौली और सगौली-वाल्‍मिकीनगर परियोजनाओं से क्रमश: 24.14 लाख कार्य दिवसों और 26.33 लाख कार्य दिवसों का प्रत्‍यक्ष रोजगार सृजित होगा
      
      Posted On: 20 FEB 2018 4:28PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडलीय समिति ने 100.6 कि.मी. लंबी मुजफ्फरपुर-सगौली और 109.7 कि.मी. लंबी सगौली-वाल्‍मिकीनगर विद्युतीकरण सहित दोहरीकरण परियोजनाओं को क्रमश: 1347.61 करोड़ रुपये और 1381.49 करोड़ रुपये की संपूर्ण लागत पर अनुमोदित कर दिया है। ये परियोजनाएं बिहार में मुजफ्फरपुर, पूर्वी चम्‍पारण (मोतीहारी) और पश्‍चिमी चंपारण (बेतिया) को कवर करेंगी।


    इस मार्ग पर कवर होने वाले क्षेत्र उत्‍तरी बिहार के घनी आबादी वाले क्षेत्र हैं। इस समय मुजफ्फरपुर से वाल्‍मिकीनगर तक यात्री गाड़ियां संकुलन और ठहरावों के कारण प्रभावित हो रही हैं क्‍योंकि इस लाइन की क्षमता उपयोगिता 213 प्रतिशत तक है। इस खंड में 38 मेल/एक्‍सप्रेस गाड़ियां प्रतिदिन हजारों यात्रियों को लेकर चलती हैं। अतिरिक्‍त क्षमता होने से संकुलन कम होगा और न्‍यूनतम विलंब होने से तीव्रतर एवं विश्‍वसनीय संचलन होगा। इसके अलावा, इससे अनुरक्षण ब्‍लॉकों की अधिक उपलब्‍धता से संरक्षा में संवर्धन होगा।


    मुजफ्फरपुर से वाल्‍मिकीनगर तक समूचे मार्ग को विसंकुलित करने के अलावा दोहरीकरण से क्षमता और कनेक्‍टिविटी में सुधार होगा। इसके परिणामस्‍वरूप आर्थिक समृद्धि का मार्ग प्रशस्‍त होगा और क्षेत्र का समग्र विकास होगा। वर्ष 2022 तक देश के पूर्वी क्षेत्रों का विकास माननीय प्रधानमंत्री के ‘न्‍यू इंडिया’ विज़न को साकार करने की दृष्टि से आवश्‍यक है। चम्‍पारण जिला नेपाल सीमा से जुड़ा हुआ है, जिससे इस लाइन का दोहरीकरण होने के परिणामस्‍वरूप पड़ोसी देशों के साथ भी बेहतर कनेक्‍टिविटी होगी।


    विद्युतीकरण के परिणामस्‍वरूप गाड़ियां तीव्र गति से चलेंगी, कार्बन उत्‍सर्जन में कटौती होगी और टिकाऊ पर्यावरण को प्रोत्‍साहन मिलेगा। इसके अलावा, इससे ईंधन आयात पर निर्भरता कम होगी, जिसके परिणामस्‍वरूप रेलों के लिए ऊर्जा लागत में बचत होगी और देश के लिए विदेशी मुद्रा की बचत होगी।


    इसके अलावा, मुजफ्फरपुर-सगौली और सगौली-वाल्‍मिकीनगर परियोजनाओं से क्रमश: 24.14 लाख कार्य दिवसों और 26.33 लाख कार्य दिवसों का प्रत्‍यक्ष रोजगार सृजित होगा।


    ***


    वीके/एएम/एस/एम– 6728


    

    
    (Release ID: 1521126) Visitor Counter : 68