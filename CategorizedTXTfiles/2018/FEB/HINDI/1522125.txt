      कार्मिक, लोक शिकायत एवं पेंशन मंत्रालय

      राष्ट्रीय सार्वजनिक वित्त एवं नीति संस्थान के निदेशक डॉ. रथिन रॉय ने 28वां सीवीसी व्याख्यान दिया
      Posted On: 27 FEB 2018 6:46PM by PIB Delhi


    केन्द्रीय सतर्कता आयोग (सीवीसी) द्वारा आयोजित ‘व्याख्यान-माला’ के तहत राष्ट्रीय सार्वजनिक वित्त एवं नीति संस्थान के निदेशक डॉ. रथिन रॉय ने आज यहां 28वां व्याख्यान दिया। व्याख्यान का विषय ‘राजकोषीय निष्ठा आवश्यक क्यों’ था।


    डॉ रथिन रॉय ने भारत के राजकोषीय और राजस्व घाटे की संरचनात्मक उद्गमों की चर्चा करते हुए बताया कि इसके ऐतिहासिक कारण हैं। उन्होंने भारतीय सार्वजनिक वित्त के हवाले से बजट तैयार करने में आने वाली सरकारी दिक्कतों को रेखांकित किया। उन्होंने राजस्व खर्चों के लिए कर्ज लेने की प्रवृत्ति का ब्योरा दिया। उन्होंने भारतीय कर प्रणाली की कुछ अनोखी विशेषताओं तथा अर्थव्यवस्था के संबंध में घाटे के वित्तपोषण को विस्तार से समझाया। उन्होंने सार्वजनिक वित्त क्षेत्र में विश्लेषणात्मक और नीति निर्माण प्रणाली के अंतराल को चिह्नित किया। उन्होंने कहा कि कई अन्य देशों की तरह एक राजकोषीय परिषद की स्थापना से इस समस्या का दीर्घकालीन हल निकल सकता है, ताकि बेहतर आर्थिक निर्णय प्रक्रिया सक्षम बन सके। व्याख्यान के बाद प्रश्नोत्तरी का सत्र भी आयोजित हुआ।


    इस अवसर पर केंद्रीय सतर्कता आयुक्‍त श्री केवी चौधरी , सतर्कता आयुक्‍त डॉ. टीएम भसीन सहित केंद्रीय सतर्कता आयोग की सचिव श्रीमती नीलम साहनी भी उपस्थित थीं। दिल्‍ली/एनसीआर के पूर्णकालिक और अंशकालिक मुख्‍य सतर्कता अधिकारी, निदेशक मंडल के सदस्‍य तथा सतर्कता प्रशासन के अन्‍य अधिकारी भी व्‍याख्‍यान के दौरान उपस्थित थे। व्‍याख्‍यान को एनआईसी के जरिए वेबकास्‍ट पर ऑन लाईन देखा जा सकता है। वेबपेज का लिंक www.cvc.nic.in पर उपलब्‍ध है।


    ***


    वीके/एएम/एकेपी/ एस -6854

    
    
    (Release ID: 1522125) Visitor Counter : 20
    
    
      Read this release in: English , Urdu , Tamil