      वित्‍त मंत्रालय

      जनवरी, 2018 में सीबीडीटी द्वारा पांच यूएपीए एवं दो बीएपीए पर हस्ताक्षर किए जाने के साथ ही भारतीय अग्रिम मूल्य निर्धारण समझौता व्यवस्था और आगे बढ़ी
      Posted On: 07 FEB 2018 9:18PM by PIB Delhi


    केन्द्रीय प्रत्यक्ष कर बोर्ड (सीबीडीटी) ने जनवरी, 2018 के दौरान पांच एकपक्षीय अग्रिम मूल्य निर्धारण समझौतों (यूएपीए) और दो द्विपक्षीय अग्रिम मूल्य निर्धारण समझौतों (बीएपीए) पर हस्ताक्षर किए हैं। इन समझौतों पर हस्ताक्षर करने के साथ ही सीबीडीटी द्वारा किए गए एपीए की कुल संख्या बढ़कर 196 हो गई है। इनमें 178 यूएपीए और 18 बीएपीए शामिल हैं। चालू वित्त वर्ष में अब तक कुल मिलाकर 44 एपीए (7 द्विपक्षीय और 37 एकपक्षीय) पर हस्ताक्षर किए गए हैं।


    जनवरी, 2018 में दो द्विपक्षीय समझौतों पर हस्ताक्षर किए गए जिनमें अमेरिका के साथ हस्ताक्षरित किया गया पहला बीएपीए भी शामिल हैं।


    जनवरी, 2018 के दौरान हस्ताक्षरित किए गए 7 एपीए अर्थव्यवस्था के विभिन्न क्षेत्रों जैसे कि बैंकिंग, बीमा, निवेश परामर्श, सूचना प्रौद्योगिकी, रसायन और इंजीनियरिंग से संबंधित हैं।


    एपीए योजना की प्रगति गैर-विरोधात्मक कर व्यवस्था को बढ़ावा देने संबंधी सरकारी संकल्प को सुदृढ़ करती है। भारतीय एपीए कार्यक्रम की सराहना देश-विदेश में की जा रही है, क्योंकि यह निष्पक्ष एवं पारदर्शी ढंग से जटिल ट्रांसफर प्राइसिंग मुद्दों को सुलझाने में समर्थ है।


    ***


    वीके/एएम/आरआरएस/डीके-6587


    

    
    (Release ID: 1519666) Visitor Counter : 35