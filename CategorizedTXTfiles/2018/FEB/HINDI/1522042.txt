      राष्ट्रपति सचिवालय

      राष्ट्रपति ने एम सी महाजन डीएवी महिला कॉलेज, चंडीगढ़ के स्वर्ण जयंती समारोह को संबोधित किया
      Posted On: 28 FEB 2018 4:08PM by PIB Delhi


    राष्ट्रपति श्री रामनाथ कोविंद ने आज (28 फरवरी 2018), चंडीगढ़ में एम सी महाजन डीएवी महिला कॉलेज के स्वर्ण जयंती समारोह को संबोधित किया।


    इस अवसर पर राष्ट्रपति ने कहा कि उन्हें एमसी महाजन डीएवी महिला कॉलेज के स्वर्ण जयंती समारोह में शिरकत करके खुशी हो रही है। उन्होंने कहा कि महान समाज सुधारक स्वामी दयानंद सरस्वती और भारत के पूर्व मुख्य न्यायाधीश स्वर्गीय मेहरचंद महाजन के विजन से प्रेरित होकर यह महाविद्यालय महिला शिक्षा के क्षेत्र में अहम भूमिका निभा रहा है। पिछले पांच दशकों के दौरान उत्तर भारत में महिला शिक्षा के क्षेत्र में एमसीएम डीएवी कॉलेज ने महान योगदान किया है। राष्ट्रपति ने उम्मीद जाहिर की कि यह महाविद्यालय क्षेत्र में एक आदर्श के रूप में काम करता रहेगा और आने वाले 50 वर्षों के दौरान और प्रगति हासिल करेगा।


    राष्ट्रपति महोदय ने स्वतंत्र भारत के पहले योजनाबद्ध शहर चंडीगढ़ की प्रसंशा की। उन्होंने कहा कि चंडीगढ़ हमारे देश के लिए शहरी योजना का एक उत्कृष्ट उदाहरण है। यह शहर ‘ हरित भारत, ’ ‘ स्वच्छ भारत ’ और ‘ स्वस्थ भारत ’ का प्रतीक है। उन्होंने चंडीगढ़ के शहरियों और प्रशासकों को उनके योगदान के लिए बधाई दी।


    राष्ट्रपति के भाषण के लिए यहां क्लिक करें


    ***


    वीके/एएम/एकेपी/एमएम-6848


    

    
    (Release ID: 1522042) Visitor Counter : 90