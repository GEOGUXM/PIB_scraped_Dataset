      स्‍वास्‍थ्‍य एवं परिवार कल्‍याण मंत्रालय

      श्री जे पी नड्डा ने राष्ट्रीय कृमि निवारण अभियान को किया शुरू
      
      राष्ट्रीय कृमि निवारण अभियान के तहत देश के 32 करोड़ बच्चों का फायदा मिलेगा। भारत सरकार प्रत्येक बच्चे को उच्च श्रेणी की स्वास्थ्य सुविधा सुनिश्चित करने और उसे देश के अंतिम छोर तक पहुंचने के लिए प्रतिबद्ध है- जे पी नड्डा

      Posted On: 10 FEB 2018 2:37PM by PIB Delhi

    स्वास्थ्य और परिवार कल्याण के केंद्रीय मंत्री जे पी नड्डा ने आज गुरुग्राम में राष्ट्रीय कृमि निवारण दिवस का उद्घाटन किया। इस मौके पर बोलते हुए उन्होंने कहा,“राष्ट्रीय कृमि निवारण अभियान के तहत देश के 32 करोड़ बच्चों का फायदा मिलेगा। भारत सरकार प्रत्येक बच्चे को उच्च श्रेणी की स्वास्थ्य सुविधा सुनिश्चित करने और उसे देश के अंतिम छोर तक पहुंचाने के लिए प्रतिबद्ध है”। राष्ट्रीय कृमि निवारण दिवस दुनिया की सबसे बड़ी सार्वजनिक स्वास्थ्य अभियानों में से एक है।


    इस मौके पर भारत सरकार में केमिकल्स और फर्टिलाइजर के राज्य मंत्री माननीय राव इंद्रजीत सिंह, हरियाणा सरकार में पीडब्लयूडी मंत्री माननीय श्री राव नरबीर सिंह और एनएचएम के एएस और एमडी श्री मनोज झलानी मौजूद थे।


    कार्यक्रम में बोलते हुए केंद्रीय स्वास्थ्य मंत्री ने कहा कि राष्ट्रीय कृमि निवारण दिवस के इस चरण में 32 करोड़ बच्चों तक पहुंचने का लक्ष्य है। श्री नड्डा ने कहा कि 2015 में राष्ट्रीय कृमि निवारण दिवस की शुरुआत की गई थी,जिसमें 11 राज्यों/ संघशासित क्षेत्रों के सरकारी और सरकारी सहायता प्राप्त स्कूलों और आंगनवाड़ी केंद्रों के जरिए 1 से लेकर 19 वर्ष के उम्र के बच्चों को ध्यान में रखकर क्रियान्वित किया गया। उसके बाद से पूरे देश में इस कार्यक्रम को लागू किया गया है। श्री नड्डा ने आगे जानकारी देते हुए बताया कि पिछले वर्ष फरवरी 2017 के चक्र में 25.6 करोड़ बच्चों और अगस्त 2017 वाले चक्र में 22.8 करोड़ बच्चों तक पहुंचने का सफल प्रयास किया गया और उन्हें राष्ट्रीय कृमि निवारक दिवस पर कृमि निवारक उपचार मुहैया कराया गया। उन्होंने कार्यक्रम में कृमि निवारण से संबंधित फैक्टशीट को भी पेश किया।


    कार्यक्रम में बोलते हुए श्री नड्डा ने कहा सरकार की प्राथमिकता देश के सभी इलाकों में रहने वाले और उनके हालात को ध्यान में रखकर स्वास्थ्य सुविधा मुहैया कराना है। हम अपने सभी स्वास्थ्य कार्यक्रमों को जीवन चक्र की तरह देखते हैं। जिसमें गर्भावस्था से लेकर किशोरावस्था तक मिलने वाली स्वास्थ्य सुविधाएं शामिल हैं। माताओं और बच्चों को स्वस्थ बनाने की दिशा में हमारी कोशिश लगातार जारी है। हमारे कार्यक्रम जैसे राष्ट्रीय कृमि निवारण दिवस सभी बच्चों के लिए है. इसके जरिए न केवल स्कूल छोड़ने वाले बच्चों की संख्या में कमी आ रही है बल्कि उनके संपूर्ण विकास में मदद मिल रही है। श्री नड्डा ने कहा कि ये सभी प्रयास देश को संपूर्ण विकास की दिशा में आगे बढ़ा रही है।


    सभी हितधारकों को संबोधित करते हुए श्री नड्डा ने कहा कि आप सभी लोग इस अभियान में अपना योगदान दें। भारत, कृमि से तभी मुक्त हो सकता है जब हम सभी एक साथ मिलकर हाथ से हाथ मिलाकर आगे बढ़ें। इस मौके पर मैं सभी स्वास्थ्य कर्मियों से अपील करता हूं कि वो पूरे उत्साह से इस कार्यक्रम का हिस्सा बनें और देखें कि कैसे और किस तरह से इसे और कामयाब बनाया जा सकता है। इस मौके पर मैं उन स्वास्थ्यकर्मियों को अभिवादन करता हूं जिन्होंने जमीनी स्तर पर इस कार्यक्रम को सफल बनाने के लिए अपना योगदान दिया। श्री नड्डा ने कहा कि वो सभी हितधारकों और सार्वजनिक जीवन में रहने वालों से अपील करते हैं कि वो लोग आगे बढ़कर इस कार्यक्रम के बारे में जागरुकता अभियान चलाएं, आपस में चर्चा करें ताकि देश के चतुर्दिक विकास के महत्वपूर्ण कारकों में से एक इस कारक पर ध्यान केंद्रित हो सके।


    श्री नड्डा ने कहा कि राष्ट्रीय कृमि निवारण दिवस सभी स्वास्थ्य कर्मियों, राज्य सरकारों और दूसरे हितधारकों को स्वॉयल ट्रांसमिटेड हेल्मिंथ संक्रमण ( आम तौर पाया जाने वाला संक्रमण) के खात्मे के लिए निवेश करने के लिए प्रेरित करेगा। अपनी बात को आगे बढ़ाते हुए उन्होंने कहा कि इस कार्यक्रम का लक्ष्य कम कीमत पर एसटीएच उपचार उपलब्ध कराना है जिसमे एल्बेंडजोल टैबलेट शामिल हैं। इस टैबलेट का कोई दुष्प्रभाव नहीं है और अगर किसी वजह से कोई डोज भूल जाता है तो स्वास्थ्य और परिवार कल्याण मंत्रालय माप अप सेशंस आयोजित करता है ताकि कोई बच्चा छूट न जाए। एल्बेंडजोल टैबलेट के साथ साथ साफसफाई, शौचालयों के प्रयोग, जूता या चप्पल पहनने और हाथ धोने के बारे में भी जानकारी दी जाती है। इसके साथ ही ये भी जरूरी है कि दोबारा से संक्रमण न हो।


    राष्ट्रीय कृमि निवारण दिवस एक दिन का कार्यक्रम है जिसका मकसद बच्चों में इंटेस्टाइनल कृमि संक्रमण को दूर करना होता है, इसमें 1 से 19 उम्र समूह के बच्चों को शामिल किया जाता है और हर वर्ष 10 फरवरी और 10 अगस्त को इस कार्यकर्म को आयोजित किया जाता है। फरवरी 2015 से पांच चक्रों में राष्ट्रीय क़ृमि निवारण दिवस को आयोजित किया गया है। कृमि निवारण कार्यकर्म में स्कूल और आंगनवाड़ी से जुड़े सभी बच्चों को शामिल किया गया है। इन बच्चों को कृमि मुक्त करने के लिए उपचार मुहैया कराया जाता है। अगर कोई भी बच्चा किसी वजह से खासतौर से गैरहाजिर होने या बीमार होने की वजह से राष्ट्रीय कृमि निवारण दिवस में नहीं शामिल हो का उसे 15 फरवरी को दवा दी जाएगी।


    आंगनवाड़ी और स्कूल आधारित एक बड़े समूह के लिए कृमि निवारण कार्यक्रम सुरक्षित और लागत प्रभावी है इसके साथ ही आसानी से करोड़ों बच्चों तक पहुंचा जा सकता है। कृमि निवारण के जरिए स्कूलों में अनुपस्थित पर लगाम लगी है इसके साथ ही बेहतर स्वास्थ्य, पोषण और इसके जरिए कोई बच्चा आगे चलकर बेहतर नौकरी हासिल कर सकता है। कृमि निवारण के लिए एल्बेंडजोल की स्वीकार्यता पूरे विश्व में है इसके साथ ही ये लाभदायक और सुरक्षित होने के साथ कृमि से हुए संक्रमण का सामना करने के लिए प्रभावी भी है। लिहाजा राष्ट्रीय कृमि निवारण दिवस को इस तरह से डिजाइन किया है जिसमें बिना किसी भेद के सभी बच्चों तक पहुंचने का लक्ष्य शामिल है। इसके अलावा सरकारी और सरकारी सहायता प्राप्त स्कूलों, आंगनवाड़ियों को शामिल होने के साथ सभी राज्य सरकारें बच्चों तक पहुंचने के लिए विशेष प्रयास करेंगी। देश के सभी प्राइवेट स्कूलों ने भी इस कार्यक्रम के प्रति अपनी रुचि दिखाई है ताकि उनके स्कूलों के बच्चे कृमि से मुक्त रहें।


    राष्ट्रीय कृमि निवारण दिवस की तैयारी के लिए शिक्षकों और आंगनवाड़ी कार्यकर्ताओं को बच्चों को टैबलेट देने के लिए विशेष प्रशिक्षण दिया गया। आशा और दूसरी एजेंसियां बच्चों को कृमि मुक्त करने के लिए जागरुकता अभियान में हिस्सा लेंगी। पंचायती राज और युवा कल्याण मंत्रालय के अलग अलग विभाग पंचायत सदस्यों के साथ हाथ से हाथ मिलाकर अलग अलग समुदायों को कृमि मुक्त भारत अभियान को आगे बढ़ाने के लिए अपना सहयोग प्रदान करेंगे।


    कृमि निवारण के कुछ साइड इफेक्ट्स हो सकते हैं, इसके साथ रही कुछ बच्चों में खासतौर से ऐसे बच्चे जिनमें कृमि की समस्या ज्यादा हो वो मितली, पेट में हल्का दर्द डायरिया और कमजोरी का अनुभव कर सकते हैं। इन सब स्थितियों को ध्यान में रखते हुए स्वास्थ्य और परिवार कल्याण मंत्रालय कुछ विशेष प्रोटोकाल के अनुपालन की व्यवस्था की है। कृमि निवारण के साथ साथ बच्चों में साफ सफाई के अभ्यास पर विशेष जोर दिया गया है ताकि वो कृमि समस्या का सामना न करें। स्वास्थ्य और परिवार कल्याण मंत्रालय ने इस दिशा में खुले में शौच से मुक्ति के लिए विशेष उपायों पर जोर दे रही है ताकि इस तरह के वातावरण का निर्माण हो सके जिससे किसी भी समुदाय को इस तरह की दिक्कतों का सामना न करना पड़े।स्वच्छ भारत के निर्माण में स्वच्छ भारत अभियान के जरिए जो कदम उठाए गए हैं उनके जरिए राष्ट्रीय कृमि निवारण दिवस के मकसद को हासिल करने में मदद मिलेगी।


    स्वास्थ्य और परिवार कल्याण मंत्री ने हरियाणा राज्य के लिए पहले अमृत फॉर्मेसी का उद्घाटन किया। इस मौके पर स्वास्थ्य और परिवार कल्याण मंत्रालय हरियाणा सरकार के प्रिंसिपल सेक्रेटरी श्री अमित झा, एनएचएम की एमडी श्रीमति अमनीत पी कुमार इसके साथ ही हरियाणा सरकार और केंद्र सरकार के स्वास्थ्य और परिवार कल्याण मंत्रालय के अधिकारी मौजूद थे।


    *****


    वीके/एएम/एलआर/एनके– 6627

    
    
    (Release ID: 1520253) Visitor Counter : 30