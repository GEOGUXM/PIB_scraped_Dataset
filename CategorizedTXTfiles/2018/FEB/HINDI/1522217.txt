      कृषि एवं किसान कल्‍याण मंत्रालय

      कैबिनेट ने एनएएफईडी द्वारा निर्धारित न्यूनतम समर्थन मूल्य पर दाल और तिलहनों की खरीद के लिए 9, 000 करोड़ रुपये की सरकार की गारंटी को दोगुना करते हुए 9,500 करोड़ रुपये को मंजूरी दी
      Posted On: 28 FEB 2018 7:26PM by PIB Delhi


    प्रधानमंत्री श्री नरेंद्र मोदी की अध्यक्षता में आर्थिक मामलों की केंद्रीय मंत्रिमंडलीय समिति ने विनियमन और सरकार की गारंटी विस्तार को मंजूरी प्रदान कर दी है। यह गारंटी ऋण दाता बैंक द्वारा नेशनल एग्रीकल्चर कॉपरेटिव मार्केटिंग फेडरेशन ऑफ इंडिया (एनएएफईडी) को दी जाती है जिसकी क्रेडिट सीमा बढ़ाकर दोगुना यानी 9,500 करोड़ रुपये से बढ़ाकर 19,000 करोड़ रुपये कर दी गई है। लघु किसान कृषि व्यवसाय संघ (एसएफ़एसी) को वर्तमान दायित्वों और मौजूदा दावों के निपटान को पूरा करने के लिए मूल्य सहायता योजना (पीएसएस) के तहत दालों और तिलहनों की खरीद प्रक्रिया के लिए 45 करोड़ रुपये प्रदान किए जाएंगे। 1% की सरकारी गारंटी शुल्क के छूट के साथ यह सरकारी गारंटी भारत सरकार की तरफ से पांच साल की एक निश्चित अवधि 2021-22 तक के लिए प्रदान की गई है।


    चूंकि लगभग सभी दालों और तिलहनों का बाजार मूल्य , न्यूनतम समर्थन मूल्य (एमएसपी) के प्रावधानों के तहत भारत सरकार द्वारा अधिसूचित है, इसलिए यह गारंटी वस्तुओं के मुख्य आगमन की अवधि के दौरान बिक्री करने, उच्च निवेश व उत्पादन को प्रोत्साहित करने, उपभोक्ताओं के हितों की रक्षा के लिए उचित मूल्य पर उपलब्ध कराने के साथ लाभकारी मूल्य प्रदान करने से इन किसानों को सुरक्षा मिलेगी। साथ ही इससे मध्यस्थता की लागत कम आएगी।


    *****


    वीके/एएम/एजे/ डीए - 6875

    
    
    (Release ID: 1522217) Visitor Counter : 48
    
    
      Read this release in: English , Tamil