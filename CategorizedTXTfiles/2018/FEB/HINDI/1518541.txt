      वित्‍त मंत्रालय

      कृषि के फसल काटने के पश्‍चात कार्यकलापों को बढ़ावा देने के लिए प्रोत्‍साहन कर
      Posted On: 01 FEB 2018 1:28PM by PIB Delhi


    कृषि में फसल काटने के पश्‍चात मूल्‍य संवर्धन में व्‍यवसायिकता को बढ़ावा देने के उद्देश्‍य से केंद्रीय वित्‍त एवं कॉरपोरेट मामलों के मंत्री श्री अरुण जेटली ने वित्‍त वर्ष 2018-19 में पांच वर्ष की अवधि के लिए सौ करोड़ रुपए तक के वार्षिक उत्‍पादन वाली कृषक उत्‍पादक कंपनियों के रूप में पंजीकृत कंपनियों के अपने कार्यकलापों से होने वाले लाभ के संबंध में सौ प्रतिशत तक कटौती का प्रस्‍ताव दिया है। श्री अरुण जेटली ने आज संसद में 2018-19 का सामान्‍य बजट प्रस्‍तुत करते हुए यह घोषणा की।


    वित्‍त मंत्री ने बताया कि इस समय उन सहकारी समितियों के लाभ के संबंध में सौ प्रतिशत की कटौती अनुमेय है जो प्राथमिक कृषि कार्यों में लगे अपने सदस्‍यों को सहायता प्रदान करती हैं। पिछले कुछ वर्षों में सहकारी समितियों की ही तर्ज पर बहुत सी कृषक उत्‍पादक कंपनियां स्‍थापित हुई हैं जो अपने सदस्‍यों को भी इसी प्रकार की सहायता प्रदान करती हैं। अत: श्री जेटली ने कहा कि ऐसे कर प्रोत्‍साहन से पूर्व में घोषित ‘ऑपरेशन ग्रीन’ अभियान को प्रोत्‍साहन मिलेगा तथा संपदा योजना को बढ़ावा मिलेगा।


    ****


    डीएसएम/वीके/एएम/आरआरएस/एसकेसी/बीपीएस/पीकेए/जेएस/जेके/एसकेएस/डी/आरके/एसएस/एसके/एमबी/एमएस/सीएल/सीपी/एके-09


    

    
    (Release ID: 1518541) Visitor Counter : 159