      रक्षा मंत्रालय

      नविका सागर परिक्रमा – तारिणी पोर्ट स्टैनले, फॉकलैण्ड से आगे रवाना
      Posted On: 05 FEB 2018 8:12PM by PIB Delhi


    भारतीय नौसैनिक नौका आईएनएसवी तारिणि 04 फरवरी 2018 को पोर्ट स्टैनले से केप टॉउन (दक्षिण अफ्रीका) के लिये अपनी यात्रा पर रवाना हो गयी है। विश्व की परिक्रमा करने की अपनी पहली यात्रा के तीसरे चरण को पूरा करने के बाद आईएनएसवी तारिणि 21 जनवरी 2018 पोर्ट स्टैनले पहुंची थी। सभी
    महिला कर्मियों वाले दल के विश्व परिक्रमा करने के इस ऐतिहासिक प्रयास का नेतृत्व ले. कमाण्डर वर्तिका जोशी कर रही हैं, चालक दल के अन्य सदस्यों में चालक दल की अन्य सदस्याओं में लेफ्टिनेंट कमाण्डर प्रतिभा जामवाल एवं पी. स्वाति, एवं लेफ्टिनेंट एस. विजया देवी, बी. ऐश्वर्या एवं पायल गुप्ता शामिल हैं।
    
    फॉकलैण्ड के गवर्नर ब्रिटेन की रानी के दक्षिण जॉर्जिया एवं दक्षिण सैंडविच द्वीप के कमिश्नर महामहिम श्री निगेल फिलिप्स, सीबीई ने 21 जनवरी 2018 को पोर्ट स्टैनले पहुंचने पर तारिणि का स्वागत किया था।
    
    बंदरगाह पर ठहरने के दौरान तारिणि के चालक दल ने फॉकलैण्ड द्वीप के सेकण्डरी एजुकेशन के सामुदायिक विद्यालय, ब्राउनीज एण्ड गर्ल गाइड्स, बीवर्स एवं ब्वाय स्कॉउट्स और हॉकी क्लब के वयस्क सदस्यों के साथ मुलाकात की। चालक दल ने 1982 के संघर्ष से जुड़े स्थानों का दौरा भी किया और 2 पैरा की स्मृति में बनाये गये स्मारक स्थल के प्रति सम्मान प्रकट किया।चालक दल डॉर्विन स्थित अर्जेंटीन सेना के कब्रिस्तान भी गया।
    
    गवर्नर श्री निगेल फिलिप्स, सीबीई एवं श्रीमती एम्मा फिलिप्स तारिणि नौका पर गये। फॉकलैण्ड द्वीप की हॉकी टीम और स्थानीय लोग भी उस समय तारिणि पर गये जब नौका ऐसे दौरों के लिये खुली थी। तारिणि के चालक दल ने शिशु, जूनियर एवं माउण्ट प्लीजेण्ट स्कूल का दौरा कर बच्चों के साथ समय बिताया साथ ही फॉकलैण्ड महिला संघ और विमेन नेटवर्क के सदस्यों से मुलाकात की। टीम की कैप्टेन ले. कमाण्डर वर्तिका जोशी और ले. कमाण्डर प्रतिभा जामवाल ने फॉकलैण्ड द्वीप संग्रहालय में एक प्रस्तुति की और व्याख्यान दिये।
    
    आईएनएसवी तारिणि के फॉकलैण्ड दौरे को वहां के प्रिंट और इलेक्ट्रानिक मीडिया के साथ वैश्विक सोशल मीडिया में व्यापक कवरेज मिली। तारिणि का अगला पड़ाव 08 मार्च 2018 को दक्षिण अफ्रीका के केप टॉउन में होना है।


    *****


    वीके/डीएनटी/सीएल– 6555

    
    
    (Release ID: 1519234) Visitor Counter : 81