      गृह मंत्रालय

      सरकार नगा मुद्दे के जल्‍द समाधान के लिए प्रतिबद्ध : श्री किरेन रिजि‍जू
      
      नगालैंड की जनता को आश्‍वासन दिया, समाधान तक पहुंचने पर उसे जल्‍द से जल्‍द लागू किया जाएगा
      
      Posted On: 01 FEB 2018 11:14AM by PIB Delhi


    गृह राज्‍य मंत्री श्री किरेन रिजि‍जू ने नगालैंड की जनता से अपील की है कि वह चुनाव की लोकतांत्रिक प्रक्रिया में भाग ले।


    नगालैंड की जनता को दिए गए अपने संदेश में श्री रिजि‍जू ने कहा , ‘‘ केन्‍द्र सरकार नगालैंड की जनता की भावनाओं के प्रति संवेदनशील है और उनके मुद्दे के जल्‍द समाधान के लिए प्रतिबद्ध है। उन्‍होंने नगालैंड की जनता को आश्‍वासन दिया कि सरकार जैसे ही समाधान तक पहुंचेगी वह उसे जल्‍द से जल्‍द लागू करेगी। ’’


    उन्‍होंने नगालैंड के राजनैतिक और नागरिक समूहों से अपील की कि वे राज्‍य में होने वाले आगामी विधानसभा चुनावों में भाग लें और लोकतांत्रिक प्रक्रिया का बहिष्‍कार करने की अपनी घोषणा को वापस लें।


    राज्‍य में 60 निर्वाचन क्षेत्रों के प्रतिनिधियों को चुनने के लिए 27 फरवरी 2018 को विधानसभा चुनाव होना है। मतगणना 3 मार्च 2018 को होगी।


    ***


    वीके/केपी/एसकेपी -6509


    

    
    (Release ID: 1518628) Visitor Counter : 43
    
    
      Read this release in: English