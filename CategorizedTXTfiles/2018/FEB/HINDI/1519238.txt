      विज्ञान एवं प्रौद्योगिकी मंत्रालय

      डॉ. हर्ष वर्धन ने लघु उद्योगों से संपर्क बढ़ाने और सीएसआईआर
      
      
      प्रयोगशालाओं से तकनीक के हस्तांतरण के लिये सीएसआईआर में एक प्रणाली की
      
      स्थापना की

      Posted On: 05 FEB 2018 8:55PM by PIB Delhi

    केंद्रीय विज्ञान एवं तकनीक मंत्री डॉ. हर्ष वर्धन ने लघु उद्योगों से नियमित संपर्क सीएसआईआर प्रयोगशालाओं से तकनीक के हस्तांतरण के लिये सीएसआईआर में एक प्रणाली की स्थापना की है। इस संबंध में कल लघु उद्योगों
    के अखिल भारतीय संगठन लघु उद्योग भारती के साथ एक बैठक में इस बात की घोषणा की गयी।


    
    डॉ. हर्ष वर्धन ने लघु उद्योग भारती के प्रतिनिधियों को बताया कि उन्होंने नोडल अधिकारी और उन लोगों के बीच एक बैठक भी आयोजित की थी। संपूर्ण देश में लघु उद्योग भारती की 450 शाखायें और करीब 25,000 सदस्य
    इकाइयां हैं। लघु उद्योग भारती के राष्ट्रीय सचिव संपत तोषनीवाल के नेतृत्व में आये सदस्यों ने डॉ. हर्ष वर्धन को बताया कि अभी सीएसआईआर एवं लघु उद्योगों के बीच में समन्वय का अभाव है जिसे दूर किया जाना चाहिये।


    
    
    सीएसआईआर प्रयोगशालाओं के पास 1,000 से ज्यादा प्रक्रियाओं एवं तकनीक का पेटेंट है जो कि वाणिज्यिक दोहन के लिये उपलब्ध है। इनमें से कुछ तकनीकों का व्यवसायीकरण किया जा चुका है। इसके अलावा 139 त्वरित गति की बहुराष्ट्रीय शोध परियोजनाओं पर काम चल रहा है जो कि समाज की उन आवश्यकताओं को पूरा करेंगी जिन्हें पूरा किया जाना है।


    
    
    सीएसआईआर विज्ञान एवं तकनीक के एक व्यापक क्षेत्र में काम करता है जिसमंक रेडियो और अंतरिक्ष से संबंधित भौतिकी, ओसिओनोग्राफी, धरती विज्ञान, जियोफिजिक्स, रसायन, दवाइयां, जेनोमिक्स, बायो-तकनीक, नैनो तकनीक, खनन, पदार्थ, वैमानिकी, उपकरण निर्माण, पर्यावरण अभियांत्रिकी एवं सूचना तकनीक
    शामिल है।


    *****


    वीके/डीएनटी/सीएस– 6559


    

    
    (Release ID: 1519238) Visitor Counter : 60