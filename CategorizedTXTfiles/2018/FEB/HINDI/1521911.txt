      पेट्रोलियम एवं प्राकृतिक गैस मंत्रालय

      महाराष्‍ट्र में पेट्रोलियम और प्राकृतिक गैस मंत्रालय के नाम पर फर्जी विज्ञापन देने के संबंध में स्‍पष्‍टीकरण
      Posted On: 27 FEB 2018 3:54PM by PIB Delhi


    पेट्रोलियम और प्राकृतिक गैस मंत्रालय , भारत सरकार के ध्‍यान में यह बात आई है कि पेट्रोलियम और प्राकृतिक गैस मंत्रालय के नाम और प्रतीक चिन्‍ह का इस्‍तेमाल करते हुए अनैतिक कार्य में लिप्‍त कुछ लोगों ने पेट्रोलियम उत्‍पादों की डीलरशिप के सीधे आवंटन/वितरण के लिए विशेष योजना के संबंध में 26.02.2018 को मीडिया के एक वर्ग में विज्ञापन दिया है।


    इस प्रेस विज्ञप्ति के जरिए यह स्‍पष्‍ट किया जाता है कि केन्‍द्रीय पेट्रोलियम और प्राकृतिक गैस मंत्रालय ने पेट्रोलियम उत्‍पादों की डीलरशिप के सीधे आवंटन/वितरण के लिए कोई विज्ञापन नहीं दिया है। लोगों को जानकारी दी जाती है कि पेट्रोलियम और प्राकृतिक गैस मंत्रालय की डीलरों/वितरकों की नियुक्ति में कोई भूमिका नहीं है। तेल विपणन कंपनियां अपने व्‍यावहारिकता अध्‍ययन के आधार पर स्‍थानों की पहचान करती हैं और संबद्ध चयन दिशा-निर्देशों के अनुसार डीलरों की नियुक्ति के लिए विज्ञापन जारी करती हैं।


    आम जनता को सलाह दी जाती है कि ऐसे विज्ञापन/योजना को संज्ञान में नहीं लें। प्रथम दृष्‍टया ऐसा लगता है कि गलत किस्‍म के कुछ तत्‍व इस मंत्रालय के नाम का दुरुपयोग कर रहे हैं। इस फर्जी विज्ञापन के मामले में इससे जुड़े लोगों के खिलाफ उचित कार्रवाई शुरू कर दी गई है।


    ***


    वीएल/एएम/केपी/वाईबी – 6 827


    

    
    (Release ID: 1521911) Visitor Counter : 74
    
    
      Read this release in: English , Tamil