      वित्‍त मंत्रालय

      सरकार की सामाजिक कल्याण योजनाओं के वित्तपोषण के लिए आयातित वस्तुओं पर सामाजिक कल्याण अधिभार लगाया जाएगा
      Posted On: 01 FEB 2018 2:17PM by PIB Delhi


    केंद्रीय वित्त एवं कॉरपोरेट मामलों के मंत्री श्री अरुण जेटली ने आयातित वस्तुओँ पर से शिक्षा उपकर एवं माध्यमिक एवं उच्च शिक्षा उपकर हटाने और इनके स्थान पर सामाजिक कल्याण अधिभार लगाने का प्रस्ताव रखा है। आज संसद में आम बजट 2018-19 पेश करते हुए श्री जेटली ने बताया कि आयातित वस्तुओं पर सामाजिक कल्याण अधिभार कुल सीमा शुल्क के 10 प्रतिशत की दर से लगाया जाएगा और इससे सरकार की सामाजिक कल्याण योजनाओं के लिए आवश्यक धनराशि मुहैया कराने में मदद मिलेगी।


    वित्त मंत्री ने यह भी कहा कि जिन आयातित वस्तुओं पर अब तक शिक्षा उपकर नहीं लगता था उन पर यह अधिभार भी नहीं लगेगा। इसके अलावा कुछ विशिष्ट वस्तुओं (जिनका उल्लेख बजट भाषण के अनुलग्नक 6 में किया गया है) पर प्रस्तावित अधिभार कुल सीमा शुल्क के सिर्फ 3 प्रतिशत की दर से लगाया जाएगा।


    ****


    डीएसएम/वीके/एएम/आरआरएस/एसकेसी/बीपीएस/पीकेए/जेएस/जेके/एसकेएस/डी/आरके/एसएस/एसके/एमबी/एमएस/सीएल/सीपी/एके-22


    

    
    (Release ID: 1518577) Visitor Counter : 129