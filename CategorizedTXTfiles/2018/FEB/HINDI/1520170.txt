      अल्‍पसंख्‍यक कार्य मंत्रालय

      केंद्रीय गृह मंत्री रविवार को हुनर हाट का उद्घाटन करेंगे
      
      ‘हुनर हाट’ उस्ताद दस्तकारों को घरेलू और अंतर्राष्ट्रीय व्यापकता प्रदान कर रहे हैं: श्री मुख्तार अब्बास नकवी
      
      Posted On: 09 FEB 2018 7:00PM by PIB Delhi


    केंद्रीय गृह मंत्री श्री राजनाथ सिंह 11 फरवरी, 2018 को नई दिल्ली के कनाट प्लेस स्थित बाबा खड़क सिंह मार्ग पर ‘हुनर हाट’ का औपचारिक उद्घाटन करेंगे। अल्पसंख्यक मंत्रालय आयोजित द्वारा हुनर हाट की थीम ‘सम्मान के साथ विकास’ है।


    एक ओर जहां हाट में उस्ताद दस्तकारों द्वारा बनाए गए दस्तकारी और हेंडलूम समान प्रदर्शित होंगे वहीं लोगों को पारम्परिक भारतीय संगीत की झलक भी मिलेगी। ‘हुनर हाट’ का आयोजन नई दिल्ली में 10 से 18 फरवरी तक किया जा रहा है।


    अल्पसंख्यक मामलों के मंत्री श्री मुख्तार अब्बास नकवी ने आज कहा कि ‘हुनर हाट’ का आयोजन अल्पसंख्यक मंत्रालय द्वारा देश के उस्ताद दस्तकारों को अवसर प्रदान करने के साथ-साथ उन्हें घरेलू और अंतर्राष्ट्रीय व्यापकता प्रदान करना है। देश भर में आयोजित किए जा रहे हुनर हाट प्रधानमंत्री श्री नरेन्द्र मोदी के ‘मेक इन इण्डिया’, ‘स्टेण्ड अप इण्डिया’ तथा ‘स्टार्ट अप इण्डिया’ के संकल्प को पूरा करने के विश्वसनीय ब्राण्ड बन गए है।


    श्री नकवी ने बताया कि पिछले एक वर्ष में ‘हुनर हार्ट’ 3 लाख से अधिक दस्तकारों और उनसे जुड़े लोगों को रोजगार तथा रोजगार के अवसर उपलब्ध कराने में सफल रहे है। श्री नकवी ने कहा की पांच ‘हुनर हाट’ प्रगति मैदान (2016-2017) तथा बाबा गड़क सिंह मार्ग 2017 पुड्डूचेरी, 2017 तथा मुम्बई, 2017 में आयोजित किए गए हैं।


    उन्होंने कहा कि ‘हुनर हाट’ काफी लोकप्रिय हो गए हैं क्योंकि लाखों लोग हाट आते हैं जिससे उस्ताद कलाकारों तथा पाक कला विशेषज्ञों को प्रोत्साहन मिलता है। आगंतुक इन कलाकारों के हाथ से तैयार उत्पादों को बड़े पैमाने पर खरीदते है। दस्तकारों को घरेलू और अंतर्राष्ट्रीय बाजारों से खरीद ऑर्डर प्राप्त होते हैं।


    उन्होंने कहा कि बाबा खड़क सिंह मार्ग पर होने वाले छठें ‘हुनर हाट’ में 22 राज्यों/केंद्र शासित राज्यों के सैकड़ों शिल्पकार भाग लेंगे। ये दस्तकार अल्पसंख्यक समुदायों से आते है। हुनर हाट में 12 राज्यों के पाक कला विशेषज्ञ भी भाग लेंगे। इन दस्तकारों और पाक कला दस्तकारों में बढ़ी संख्या में महिलाएं हैं। हुनर हाट में देश के जानेमाने कलाकार गजल, कव्वाली तथा अन्य संगीत कार्यक्रम प्रस्तुत करेंगे। हाट आगंतुकों को बांगला खान-पान और मिठाईयां, पूर्वोत्तर के व्यंजन, गुजराती थाली आइस क्रीम ब्राउनी, झारखण्ड के व्यंजन, कश्मीरी वाजवान, पारसी भोनू, राजस्थानी पकवान, राजकोट की मिठाईयां तमिलनाडू के व्यंजन, आदि उपलब्ध होंगे।


    *****


    वीके/एकेजी/सीएल/– 6613


    

    
    (Release ID: 1520170) Visitor Counter : 11