      वित्‍त मंत्रालय

      सुकन्‍या समृद्धि योजना के तहत देश भर में 1.26 करोड़ से अधिक खाते खोले गए
      
      प्रधानमंत्री जीवन ज्‍योति बीमा योजना के तहत 5.22 करोड़ परिवार लाभान्‍वित
      
      Posted On: 01 FEB 2018 2:06PM by PIB Delhi


    केंद्रीय वित्‍त एवं कॉरपोरेट मामलों के मंत्री श्री अरुण जेटली ने आज आम बजट 2018-19 को संसद में प्रस्‍तुत करते हुए कहा कि प्रधानमंत्री जीवन ज्‍योति बीमा योजना (पीएमजेजेबीवाई) के तहत महज 330 रुपये प्रति वर्ष प्रीमियम के भुगतान पर 2 लाख रुपये के जीवन बीमा से 5.22 करोड़ परिवार लाभान्‍वित हुए। इसी प्रकार, प्रधानमंत्री सुरक्षा बीमा योजना के तहत 13 करोड़ 25 लाख लोगों को महज 12 रुपये प्रति वर्ष प्रीमियम के भुगतान पर 2 लाख रुपये के व्‍यक्‍तिगत दुर्घटना बीमा का लाभ मिला। वित्‍त मंत्री ने कहा कि सरकार अनुसूचित जाति एवं अनुसूचित जनजाति सहित सभी गरीब परिवारों को इनके दायरे में लाने के लिए मिशन मोड में काम करेगी। सरकार सभी 60 करोड़ बुनियादी खातों को इसके दायरे में लाते हुए प्रधानमंत्री जनधन योजना के तहत कवरेज का विस्‍तार करेगी। साथ ही, इन खातों के जरिए सूक्ष्‍म बीमा सेवा और असंगठित क्षेत्र पेंशन योजना मुहैया कराने के लिए उपाए करेगी।


    ‘बेटी बचाओ, बेटी पढ़ाओ’ के तहत जनवरी, 2015 में शुरू की गई सुकन्‍या समृद्धि खाता योजना को अपार सफलता मिली। वित्‍त मंत्री ने कहा कि नवम्‍बर, 2017 तक देश भर में 1.26 करोड़ से अधिक लड़कियों के खाते खोले गए जिनमें 19,183 करोड़ रुपये जमा किए गए।


    ****


    डीएसएम/वीके/एएम/आरआरएस/एसकेसी/बीपीएस/पीकेए/जेएस/जेके/एसकेएस/डी/आरके/एसएस/एसके/एमबी/एमएस/सीएल/सीपी/एके- 17


    

    
    (Release ID: 1518570) Visitor Counter : 146