      रक्षा मंत्रालय

      सेना के संपर्क कार्यक्रम के अंग के रूप में जम्मू एवं कश्मीर के छात्रों का दिल्ली दौरा
      Posted On: 16 FEB 2018 7:33PM by PIB Delhi


    देश में राष्ट्रीय एकता की भावना उत्पन्न करने के प्रयासों के तहत भारतीय सेना के संपर्क कार्यक्रम के अंग के रूप में जम्मू एवं कश्मीर के राजौरी के 13 छात्रों की पर्यटन-यात्रा आयोजित की गई है। छात्रों के साथ 2 पुरुष अध्यापक भी हैं। यात्रा का आयोजन 11 से 21 फरवरी, 2018 तक होगा। राष्ट्रीय एकता पर्यटन जम्मू – कश्मीर और पूर्वोत्तर राज्यों के युवाओं के लिए आयोजित किया जाता है। यह शैक्षिक पर्यटन है, जिसका उद्देश्य देश की समृद्ध विरासत की जानकारी देना तथा विभिन्न विकास एवं औद्योगिक पहलों से परिचित कराना है। इस कदम से छात्रों को विभिन्न आजीविका विकल्पों की जानकारी मिलेगी और उन्हें प्रतिष्ठित हस्तियों से बातचीत करने का अवसर मिलेगा।


    पर्यटन दल को 11 फरवरी, 2018 को जम्म-कश्मीर के राजौरी से रवाना किया गया है और उसमे शामिल छात्रों ने चंडीगढ़ तथा दिल्ली के विभिन्न सांस्कृतिक एवं ऐतिहासिक स्थानों का दौरा किया। दल देहरादून, हरिद्वार और जम्मू भी जाएगा। दल में शामिल छात्रों और अध्यापकों ने 16 फरवरी, 2018 को सेना प्रमुख जनरल बिपिन रावत से बातचीत की। जनरल बिपिन रावत ने इन क्षेत्रों में अपने सेवाकाल के दौरान अपने अनुभवो को दल के साथ साझा किया। उन्होंने छात्रों को कड़ी मेहनत और राष्ट्र निर्माण प्रक्रिया में सक्रिय योगदान देने के लिए प्रेरित किया। उन्होंने छात्रों का आह्वान किया कि वे भारतीय सशस्त्र बलों में शामिल होकर देश की सेवा करें।


    ***


    वीके/एएम/एकेपी/सीएस-6699


    

    
    (Release ID: 1520807) Visitor Counter : 24