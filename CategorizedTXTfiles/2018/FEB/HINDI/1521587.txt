      राष्ट्रपति सचिवालय

      कनाडा के प्रधानमंत्री ने राष्ट्रपति से मुलाकात की
      Posted On: 23 FEB 2018 7:55PM by PIB Delhi


    कनाडा के प्रधानमंत्री श्री जस्टिन ट्रूडो ने आज (23 फरवरी, 2018) राष्ट्रपति भवन में राष्ट्रपति श्री रामनाथ कोविंद से मुलाकात की।


    राष्ट्रपति भवन में कनाडा के प्रधानमंत्री की अगवानी करते हुए राष्ट्रपति ने कहा कि कनाडा के साथ हम अपने संबंधों को उच्च प्राथमिकता देते हैं। लोकतंत्र, बहुलतावाद और कानून का राज हमें एक दूसरे से बांधता है। हाल के समय में निवेश, शिक्षा, ऊर्जा और सम्पर्कता के क्षेत्रों में हमारे सहयोग में महत्वपूर्ण प्रगति हुई है।


    राष्ट्रपति महोदय ने कहा कि भारत-कनाडा आर्थिक साझेदारी में अपार क्षमता मौजूद है। भारतीय अर्थव्यवस्था तेज गति से बढ़ रही है। यहां कनाडा के निवेश के नए अवसरों के द्वार खुल रहे हैं। भारत कनाडा की कंपनियों को मेक इन इंडिया, डिजिटल इंडिया, स्टार्टअप इंडिया, स्मार्ट सिटी, संरचना विकास और स्किल इंडिया जैसी पहलों में साझेदारी करने के लिए आमंत्रित करता है। राष्ट्रपति ने बल देकर कहा कि दोनों देशों को अपने द्विपक्षीय व्यापार को बढ़ाने और उसमें विविधता लाने की दिशा में काम करना चाहिए।


    राष्ट्रपति ने कहा कि भारत और कनाडा जैसे लोकतांत्रिक और बहुलतावादी समाजों को आतंकवाद और उग्रवाद जैसी ताकतों की चुनौतियों का सामना करना पड़ रहा है। रणनीतिक साझेदार होने के नाते हमें आतंकवाद, अलगाववाद और उग्रवाद के विरूद्ध मिलकर खड़ा होना होगा।


    ***


    वीएल/एएम/एकेपी/सीएस–6789


    

    
    (Release ID: 1521587) Visitor Counter : 724
    
    
      Read this release in: English