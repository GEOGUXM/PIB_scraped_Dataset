      युवा कार्यक्रम एवं खेल मंत्रालय

      नील रॉय और अद्वैत पागे स्वर्ण पदक की ओर
      Posted On: 02 FEB 2018 4:46PM by PIB Delhi


    महाराष्ट्र के नील रॉय ने लड़कों की 200 मीटर फ्रीस्टाइल तैराकी में सबसे तेज क्वालीफाइंग समय निकाला। उन्होंने 50 मीटर बटरफ्लाई फाइनल के लिए भी क्वालीफाई किया है। उल्लेखनीय है कि यहां डॉ. एसपीएम तरणताल परिसर में आयोजित खेलो इंडिया स्कूल गेम्स में तैराकी प्रतिस्पर्धा में वे पदक के दावेदार बन गए हैं।


    200 मीटर व्यक्तिगत मेडली का जूनियर राष्ट्रीय रिकार्ड भी नील रॉय के नाम है। उन्होंने प्रतिस्पर्धा के पहले दिन 100 मीटर बटरफ्लाई प्रतिस्पर्धा में रजत पदक जीता था। वे अगले क्वालीफायर और महाराष्ट्र के दल साथी वेदान्त बापना से लगभग 9 सैकेंड आगे थे। वेदान्त बापना पीठ की समस्या से जूझ रहे हैं।


    लड़कों की 400 मीटर व्यक्तिगत मेडली में राष्ट्रीय रिकार्ड बनाने वाले मध्य प्रदेश के अद्वैत पागे ने अपने पंसदीदा इवेंट में सबसे तेज क्वालीफाइंग समय निकाला और वे साय कालीन सत्र में तगड़ी टक्कर देने की ओर अग्रसर हैं।


    कर्नाटक की राष्ट्रीय रिकार्ड-होल्डर सलोनी दलाल ने पहले दिन स्वर्ण पदक जीता था। लड़कियों की 100 मीटर ब्रेस्टस्ट्रोक प्रतिस्पर्धा के फाइनल के लिए क्वालीफाई करने के बाद दूसरे पदक की तलाश में हैं, परंतु अपनी निकटतम प्रतिद्वंदी आलिया सिंह से स्वर्ण पदक के लिए उन्हें कड़ी टक्कर मिलने वाली है।


    लड़कियों की 200 मीटर फ्रीस्टाइल में कर्नाटक की खुशी दिनेश ने दिल्ली की आस्था चौधरी को हीट प्रतियोगिता में कड़ी टक्कर दी और फाइनल मुकाबले की राह खोली।


    *****


    वीके /एएम/एकेपी/सीएस–6518


    

    
    (Release ID: 1518942) Visitor Counter : 56
    
    
      Read this release in: English