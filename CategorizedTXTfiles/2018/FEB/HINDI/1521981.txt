      वित्‍त मंत्रालय

      जनवरी 2018 के लिए जीएसटी राजस्‍व संग्रह 86,318 करोड़ रुपये का रहा
      
      25 फरवरी, 2018 तक जीएसटी के तहत 1.03 करोड़ करदाता पंजीकृत हुए हैं, अब तक 17.65 लाख डीलरों को कंपोजीशन डीलरों के रूप में पंजीकृत किया गया है
      
      Posted On: 27 FEB 2018 8:49PM by PIB Delhi


    जीएसटी के तहत कुल राजस्‍व संग्रह : जनवरी, 2018 के लिए जीएसटीआर 3बी रिटर्न दाखिल करने की अंतिम तिथि 20 फरवरी, 2018 थी। जनवरी 2018 माह के लिए (जनवरी/फरवरी में 25 फरवरी, 2018 तक प्राप्‍त) जीएसटी के तहत प्राप्‍त कुल राजस्‍व 86,318 करोड़ रुपये रहा है। 25 फरवरी, 2018 तक जीएसटी के तहत 1.03 करोड़ करदाता पंजीकृत हुए हैं। अब तक 17.65 लाख डीलरों को कंपोजीशन डीलरों के रूप में पंजीकृत किया गया है। इनमें से 1.23 लाख कंपोजीशन डीलरों ने कंपोजीशन स्‍कीम से खुद को अलग कर लिया है और अब वे नियमित करदाता बन गए हैं। इस तरह 25 फरवरी, 2018 तक कुल मिलाकर 16.42 लाख कंपोजीशन डीलर हैं जिन्‍हें हर तिमाही रिटर्न दाखिल करने होंगे और शेष 87.03 लाख करदाताओं को मासिक रिटर्न दाखिल करने होंगे।


    जनवरी, 2018 के माह के लिए 25 फरवरी, 2018 तक 57.78 लाख जीएसटीआर 3बी रिटर्न दाखिल किए गए हैं। यह उन कुल करदाताओं का 69 प्रतिशत है जिनके लिए मासिक रिटर्न दाखिल करना आवश्‍यक है। पंजीकृत करदाताओं का राज्‍य–वार विवरण और जनवरी, 2018 के माह के लिए फरवरी 2018 में दाखिल रिटर्न अनुलग्‍नक में दिये गए हैं।


    अंग्रेजी का अनुलग्‍नक देखने के लिए यहां क्लिक करें


    ****


    वीके/एएम/आरआरएस/वीके-6841

    
    
    (Release ID: 1521981) Visitor Counter : 111