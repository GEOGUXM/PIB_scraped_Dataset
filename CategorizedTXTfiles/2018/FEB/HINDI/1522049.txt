      वित्‍त मंत्रालय

      वित्त वर्ष 2017-18 के लिए जनवरी, 2018 तक भारत सरकार के मासिक खाते को समेकित किया गया, भारत सरकार को जनवरी, 2018 तक 11,63,386 करोड़ रुपये (कुल प्राप्तियों के संबंधित आरई 2017-18 का 71.7 प्रतिशत) प्राप्त हुए
      
      इस अवधि में भारत सरकार द्वारा करों में हिस्सेदारी के हस्तांतरण के रूप में राज्य सरकारों को 4,81,477 करोड़ रुपये हस्तांतरित किए गए, जो पिछले वर्ष 2016-17 की समान अवधि में हस्तांतरित राशि के मुकाबले 58,631 करोड़ रुपये अधिक है
      
      Posted On: 28 FEB 2018 4:50PM by PIB Delhi


    जनवरी, 2018 तक भारत की केन्द्र सरकार के मासिक खाते को समेकित किया गया है और संबंधित रिपोर्ट प्रकाशित कर दी गई हैं। इसकी मुख्य बातें निम्नलिखित हैं-


    भारत सरकार को जनवरी, 2018 तक 11,63,386 करोड़ रुपये (कुल प्राप्तियों के संबंधित आरई 2017-18 का 71.7 प्रतिशत) प्राप्त हुए हैं, जिसमें 971323 करोड़ रुपये का कर राजस्व (केन्द्र के लिए शुद्ध राशि), 124364 करोड़ रुपये का गैर कर राजस्व और 67699 करोड़ रुपये की गैर ऋण पूंजीगत प्राप्तियां शामिल हैं। गैर ऋण पूंजीगत प्राप्तियों में ऋणों की वसूली (12,156 करोड़ रुपये) और सार्वजनिक क्षेत्र उपक्रमों (पीएसयू) के विनिवेश से प्राप्त राशि (55,543 करोड़ रुपये) शामिल हैं।


    इस अवधि में भारत सरकार द्वारा करों में हिस्सेदारी के हस्तांतरण के रूप में राज्य सरकारों को 4,81,477 करोड़ रुपये हस्तांतरित किए गए हैं, जो पिछले वर्ष 2016-17 की समान अवधि में हस्तांतरित की गई धनराशि की तुलना में 58,631 करोड़ रुपये अधिक है।


    भारत सरकार द्वारा कुल व्यय 18,39,945 करोड़ रुपये (संबंधित आरई 2017-18 का 83.0 प्रतिशत) का किया गया है, जिनमें से 15,75,780 करोड़ रुपये राजस्व मद में और 2,64,165 करोड़ रुपये पूंजी मद में व्यय किए गए हैं। कुल राजस्व खर्चों में से 4,14,238 करोड़ रुपये ब्याज भुगतान के मद में और 2,18,581 करोड़ रुपये प्रमुख सब्सिडियों के मद में व्यय किए गए हैं।


    ****


    वीके/एएम/आरआरएस/डीके – 6852


    

    
    (Release ID: 1522049) Visitor Counter : 66
    
    
      Read this release in: English