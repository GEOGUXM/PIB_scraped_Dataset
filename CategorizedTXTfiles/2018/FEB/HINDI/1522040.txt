      पर्यटन मंत्रालय

      जनवरी, 2017 की तुलना में जनवरी, 2018 के दौरान पर्यटन से विदेशी मुद्रा आमदनी (रुपये के लिहाज से) में 9.9 प्रतिशत का इजाफा
      
      जनवरी, 2018 के दौरान भारत में पर्यटन के जरिए विदेशी मुद्रा आमदनी (रुपये एवं अमेरिकी डॉलर के लिहाज से)
      
      Posted On: 28 FEB 2018 4:06PM by PIB Delhi


    पर्यटन मंत्रालय रुपये एवं डॉलर दोनों ही लिहाज से भारत में हर महीने पर्यटन के जरिए विदेशी मुद्रा आमदनी (एफईई) का आकलन करता है। यह भारतीय रिजर्व बैंक के भुगतान संतुलन से जुड़े यात्रा प्रमुख के क्रेडिट डेटा पर आधारित होता है।


    जनवरी, 2018 के दौरान भारत में पर्यटन से एफईई के अनुमानों की मुख्‍य बातें निम्‍नलिखित हैं-


    पर्यटन से विदेशी मुद्रा आमदनी (एफईई) (रुपये में)

      * जनवरी, 2018 में एफईई 17,725 करोड़ रुपये रही, जबकि जनवरी, 2017 में यह 16,135 करोड़ रुपये और जनवरी, 2016 में 13,671 करोड़ रुपये थी।
      * जनवरी, 2017 के मुकाबले जनवरी, 2018 में रुपये के लिहाज से एफईई की वृद्धि दर 9.9 प्रतिशत दर्ज की गई, जबकि जनवरी, 2016 के मुकाबले जनवरी, 2017 में यह वृद्धि 18.0 प्रतिशत आंकी गई थी।

    पर्यटन से विदेशी मुद्रा आमदनी (एफईई) (अमेरिकी डॉलर में)

      * जनवरी, 2018 के दौरान अमेरिकी डॉलर के लिहाज से एफईई 2.786 अरब अमेरिकी डॉलर आंकी गई, जबकि यह जनवरी, 2017 में 370 अरब अमेरिकी डॉलर और जनवरी, 2016 में 2.032 अरब अमेरिकी डॉलर दर्ज की गई थी।
      * जनवरी, 2017 के मुकाबले जनवरी, 2018 में अमेरिकी डॉलर के लिहाज से एफईई की वृद्धि दर 17.6 प्रतिशत रही, जबकि जनवरी, 2016 की तुलना में जनवरी, 2017 में यह वृद्धि दर 16.6 प्रतिशत रही थी।

    नोट : एफईई के अनुमान निम्‍नलिखित कारकों पर आधारित हैं :

     1. जनवरी-मार्च, 2017 के दौरान प्रति व्‍यक्ति एफईई = यात्रा (जनवरी-मार्च, 2017)/एफटीए (जनवरी-मार्च, 2017) के लिए आरबीआई का क्रेडिट डेटा
     2. जनवरी, 2018 के लिए एफटीए
     3. जनवरी 2018 के लिए सीपीआई (यू) पर आधारित महंगाई कारक

    ****


    वीके/एएम/आरआरएस/डीके - 6850

    
    
    (Release ID: 1522040) Visitor Counter : 60
    
    
      Read this release in: English
    
    
    

3.