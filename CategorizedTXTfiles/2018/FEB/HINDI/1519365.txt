      कृषि एवं किसान कल्‍याण मंत्रालय

      श्री गजेन्द्र सिंह शेखावत ने चैम्बलर ऑफ डेपुटिज के अध्यतक्ष श्री फिडेल एसपिनेजा के नेतृत्वी में चिली संसदीय प्रतिनिधि मंडल के साथ बैठक की
      Posted On: 06 FEB 2018 6:46PM by PIB Delhi


    कृषि एवं किसान कल्‍याण राज्‍य मंत्री , श्री गजेन्‍द्र सिंह शेखावत ने चैम्‍बर ऑफ डेपुटिज के अध्‍यक्ष श्री फिडेल एसपिनेजा के नेतृत्‍व में चिली संसदीय प्रतिनिधि मंडल का 5 फरवरी को नई दिल्ली में स्‍वागत किया और नवम्‍बर व दिसम्‍बर 2017 में राष्‍ट्रपति , संसद और क्षेत्रीय चुनाव सफलतापूर्वक आयोजित कराने पर बधाई दी ।


    दोनों देशों के संबंधों पर प्रसन्‍नता व्‍यक्‍त करते हुए दोनों नेताओं ने बहुत अधिक उत्‍पाद क्षमता , दोनों देशों को समान महत्‍व देते हुए और द्विपक्षीय व्‍यापार में बढ़ोतरी के लिए मई 2017 में हुए वर्धित भारत चिली अधिमान्‍य व्‍यापार करार का बेहतर उपयोग करने के लिए विचार विमर्श किया।


    पादप स्‍वच्‍छता उपायों के क्षेत्र में सहयोग के लिए हस्‍ताक्षरित समझौता ज्ञापन को दोनों देशों ने याद करते हुए दोनों नेताओं ने इस क्षेत्र में प्रगति पर भी विचार विमर्श किया। चिली ने मूल्‍यांकन के लिए भारत से ब्‍लूबेरी और एवाकाडो के ट्रायल शिपमेंट भेजने का अनुरोध किया था जबकि भारत ने नारियल फाईबर और इसके उत्‍पादों के लिए मंडी पहुंच प्रदान की है। श्री शेखावत ने चिली से अनार (फल एवं बीज) बासमती चावल , अनानास , गरकिन और मूंगफली के लिए कीट जोखिम विश्‍लेषण पूरा करने का अनुरोध किया और डिब्‍बा बंद स्‍नैक भोजन जैसे भोजन की अन्‍य प्रसंस्‍कृत वस्‍तुओं व चिली को निर्यात किए जा सकने वाले तैयार भोजन पर विचार करने का सुझाव दिया।


    APS/SS


    ***

    
    
    (Release ID: 1519365) Visitor Counter : 27