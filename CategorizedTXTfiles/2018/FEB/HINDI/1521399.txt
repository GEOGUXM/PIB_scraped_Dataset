      स्‍वास्‍थ्‍य एवं परिवार कल्‍याण मंत्रालय

      श्री अश्विनी कुमार चौबे द्वारा स्वस्थ जीवन शैली साइकल यात्रा का शुभारंभ
      
      स्वस्थ जीवन शैली ही मानवता का मूल आधार है: चौबे
      Posted On: 22 FEB 2018 4:14PM by PIB Delhi


    नई दिल्ली के सफदरजंग अस्पताल में दिनांक 22 फरवरी को स्वस्थ जीवन शैली साइकल यात्रा का आयोजन किया गया, जिसका मुख्य उद्देश्य, प्रकृति और स्वास्थ के अनूकूल जीवन शैली को अपनाने को बढ़ावा देना है। इस कार्यक्रम को नेशनल मेडिकोस और्गेनाईजेशन द्वारा आयोजित किया गया जिसमें मुख्य अतिथि के रूप में श्री अश्विनी कुमार चौबे, केन्द्रीय स्वास्थ राज्य मंत्री, भारत सरकार, तथा, सम्मानीय अतिथि के रूप में डॉ. राजेंद्र शर्मा, मेडिकल सर्जन, सफदरजंग अस्पताल मौजूद रहे।


    इस आयोजन में श्री चौबे ने साइकल रैली का शुभारंभ किया और इस यात्रा में शामिल भी रहे। ये साइकल यात्रा नई दिल्ली से सोनीपत, हरियाणा तक का सफर तय करेगी, जिसका उद्देश्य लोगों को स्वस्थ जीवन शैली के लिए जागरूक करना है।


    इस कार्यक्रम का उद्घाटन करते हुए श्री चौबे ने आयोजकों को बधाई देते हुए कहा कि मैं इस अवसर पर आ कर अभिभूत हूँ और कहा कि आयोजांकों ने इस साइकल रैली के माध्यम से राष्ट्र व्यापी चेतना निर्माण का बिगुल बजाया है, ताकि देश के लोग स्वस्थ जीवन शैली अपनाएं और असंचारी रोगों से दूर रहें।


    अपनी बात को आगे बढ़ाते हुए श्री चौबे ने नेशनल मेडिकोस के इतिहास का उल्लेख करते हुए कहा कि मुझे स्मरण है 1977 में बनारस विश्वविद्यालय के डॉक्टर सावयमसेवकों और अखिल भारतीय विद्यार्थी परिषद ने इसे संगठित किया, तब से आज तक इस संगठन ने राष्ट्र सेवा में अपना अभूतपूर्व योगदान दिया है।


    ज्ञात हो कि भारत मधुमेह से पीड़ित राष्ट्रों में सबसे आगे है, स्वस्थ मंत्री ने उम्मीद जताई, यह साइकल यात्रा आने वाली पीढ़ी को स्वस्थ जीवन शैली का पालन करने में प्रेरणादायक साबित होगी। श्री चौबे ने कहा कि हमारे देश और यहाँ के लोगों को अपने स्वास्थ के प्रति जागरूक होने कि ज़रूरत है ।


    ***


    SK

    
    
    (Release ID: 1521399) Visitor Counter : 31