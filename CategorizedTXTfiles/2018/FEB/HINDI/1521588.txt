      स्‍वास्‍थ्‍य एवं परिवार कल्‍याण मंत्रालय

      प्रेस नोट
      Posted On: 22 FEB 2018 7:58PM by PIB Delhi


    स्क्रीनिंग टेस्ट नियमन, 2002 एवं विदेश स्थित संस्थानों में स्नातक स्तरीय मेडिकल पाठ्यक्रमों में प्रवेश हेतु विदेशी चिकित्सा संस्थान नियमन, 2002 में अर्हता संबंधी आवश्यकताओं में किये गए हालिया संशोधनों, जिनमें भारतीय छात्रों के लिये विदेश में चिकित्सा शिक्षा पाठ्यक्रम में प्रवेश हेतु राष्ट्रीय पात्रता एवं प्रवेश परीक्षा(नीट) अनिवार्य की गई है,की ओर ध्यान आकर्षित किया जाता है।


    अपने निर्णय को सार्वजनिक करने के बाद मंत्रालय को इस अनुरोध के साथ छात्रों की शिकायतें प्राप्त हुई हैं कि ऐसे छात्र जो पहले ही विदेश जा चुके हैं उन्हें नीट उतीर्ण करने की आवश्यकता से मुक्त किया जा सकता है।इस परिप्रेक्ष्य में यह सूचित किया जाता है कि नियमन के अनुसार ऐसे भारतीय नागरिक/ विदेश में रहने वाले भारतीय नागरिक जो देश से बाहर किसी भी आयुर्विज्ञान संस्थान से प्राथमिक चिकित्सा शिक्षा प्राप्त करने की इच्छा रखते हैं, उन्हें विदेश में एमबीबीएस पाठ्यक्रम में प्रवेश हेतु नीट उत्तीर्ण करना होगा। निर्णय भावीतिथि-यानी मई 2018 से क्रियान्वित किया जाएगा। अतः ऐसे छात्र जिन्होंने मौजूदा नियमन के अनुसार प्राथमिक मेडिकल पाठ्यक्रम हेतु भारतीय आयुर्विज्ञान परिषद से अर्हता प्रमाणपत्र लेकर पहले ही प्रवेश ले लिया है,उन्हें नीट उत्तीर्ण करने की अनिवार्यता से मुक्त कर दिया गया है।


    ***


    वीएल/एएम/ एबी/सीएस–6791


    

    
    (Release ID: 1521588) Visitor Counter : 34