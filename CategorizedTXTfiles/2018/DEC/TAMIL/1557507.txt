      நித்தி ஆயோக்

      முன்னேற விரும்பும் மாவட்டங்களின் தரவரிசையில் இரண்டாவது பட்டியலை நித்தி ஆயோக் வெளியிட்டுள்ளது
      Posted On: 27 DEC 2018 1:38PM by PIB Chennai


    சுகாதாரம் , ஊட்டச்சத்து , கல்வி , வேளாண்மை , நீர்வளம் , அனைவரையும் உள்ளடக்கிய பொருளாதாரம் , திறன் மேம்பாடு , அடிப்படை கட்டமைப்பு ஆகிய ஆறு வளர்ச்சிப் பணிகளில் ஜூன் 1, 2018- க்கும் , அக்டோபர் 31, 2018- க்கும் இடைப்பட்ட காலத்தில் வளர்ச்சியை அதிகப்படுத்தியுள்ள முன்னேற விரும்பும் மாவட்டங்களின் இரண்டாவது தரவரிசைப் பட்டியலை நித்தி ஆயோக் இன்று வெளியிட்டது .


    டாடா அறக்கட்டளை , பில் & மெலிண்டா கேட்ஸ் அறக்கட்டளை ஆகியவை நித்தி ஆயோகின் அறிவுசார் பங்குதாரர்களாக இணைந்து , வீடுதோறும் சென்று ஆய்வு செய்து , தரவரிசைப் பட்டியல் தயாரிக்கப்பட்டுள்ளது . இந்த ஆய்வு முன்னேற விரும்பும் அனைத்து மாவட்டங்களிலும் ஜூன் மாதம் ஒரு லட்சம் வீடுகளில் மேற்கொள்ளப்பட்டது .


    இந்த இரண்டாவது தரவரிசைப் பட்டியலை வெளியிட்டுப் பேசிய நித்தி ஆயோகின் தலைமை நிர்வாகி திரு . அமிதாப் காந்த் , முன்னேற விரும்பும் மாவட்டங்களின் தரம்சார்ந்த வளர்ச்சியை சரியாகவும் , வெளிப்படைத் தன்மையோடும் நடத்துவதை உறுதிசெய்ய மூன்றாம் தரப்பினர் பயன்படுத்தப் பட்டிருப்பதாகக் கூறினார் . இத்தகைய நடவடிக்கை போட்டி உணர்வையும் , ஒத்துழைப்புடன் கூடிய கூட்டமைப்பையும் வலுப்படுத்தும் என்றும் அவர் குறிப்பிட்டார் .


    ஒடிஷா , உத்தரப்பிரதேசம் , பீகார் , தமிழ்நாடு ஆகிய நான்கு மாநிலங்களில் இருந்து , மிகவும் முன்னேறிய மாவட்டங்கள் தரவரிசை செய்யப்பட்டுள்ளன . இவற்றில் தமிழ்நாட்டின் விருதுநகர் முதலாவது இடத்தைப் பிடித்துள்ளது .


    *****


    வி , கி / எஸ்எம்பி / உமா

    
    
    (Release ID: 1557507) Visitor Counter : 118
    
    
      Read this release in: English , Urdu