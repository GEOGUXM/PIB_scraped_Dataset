      குறு சிறு மற்றும் நடுத்தர தொழில் துறை அமைச்சகம்

      2017-18 ஆம் ஆண்டு திறன் மேம்பாடு மற்றும் சுயவேலைவாய்ப்புக்காக 36437 நிகழ்ச்சிகள்: மத்திய அமைச்சர்
      Posted On: 17 DEC 2018 1:46PM by PIB Chennai


    மத்திய குறு, சிறு மற்றும் நடுத்தர தொழில் முனைவோர் அமைச்சகம் 2018-19 ஆம் ஆண்டில் 15129 தொழில் முனைவோர் திறன் வளர்ச்சி தொடர்பான நிகழ்ச்சிகளையும் மற்றும் 1341 தொழில் முனைவோர் வளர்ச்சி தொடர்பான நிகழ்ச்சிகளையும் நடத்தியுள்ளது என்று மத்திய குறு, சிறு மற்றும் நடுத்தர தொழில் முனைவோர் துறை (தனிப்பொறுப்பு) இணையமைச்சர் திரு கிரிராஜ் சிங் இன்று மக்களவையில் தெரிவித்தார். 2017-18 ஆம் ஆண்டு 7142 தொழில் முனைவோர் வளர்ச்சி நிகழ்ச்சிகளும், 29295 தொழில் முனைவோர் திறன் மேம்பாடு நிகழ்ச்சிகளும் ஏற்பாடு செய்யப்பட்டிருந்தது என்று அமைச்சர் தெரிவித்தார்.


    தேசிய சிறு தொழில் கழகம் (என்.எஸ்.ஐ.சி.) தனது எட்டு தொழில்நுட்ப மையங்கள் மூலம் திறன் வளர்ச்சி மற்றும் சுய வேலைவாய்ப்பு தொடர்பான நிகழ்ச்சிகளை ஏற்பாடு செய்து வருகிறது. இந்த மையம் 100-க்கும் மேற்பட்ட திறன்களுக்கு பயிற்சி அளித்து வருகிறது. ரோபோட்டிக்ஸ், சூரிய ஒளி எரிசக்தி, அனிமேஷன் போன்ற தொழில்நுட்பத் துறைகளிலும் பயிற்சி வழங்கப்படுகிறது என்பது குறிப்பிடத்தக்கது. இதுதொடர்பான நிகழ்ச்சிகள் சென்னையின் என்.எஸ்.ஐ.சி. மையமும் தொடர்ந்து ஏற்பாடு செய்து வருகிறது.


    **************

    
    
    (Release ID: 1556272) Visitor Counter : 53
    
    
      Read this release in: English