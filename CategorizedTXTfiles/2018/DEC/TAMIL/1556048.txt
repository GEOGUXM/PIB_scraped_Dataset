      PIB Headquarters

      92 வயது சென்னை மூத்தக் குடிமகனுக்குப் பிரதமரின் கடிதம்
      Posted On: 15 DEC 2018 3:19PM by PIB Chennai


    சென்னையைச் சேர்ந்த 92 வயது மூத்தக் குடிமகன் ஒருவருக்குப் பிரதமர் திரு நரேந்திர மோடி எழுதியுள்ள கடிதத்தில் சம உரிமைகளையும், பெண்களுக்கான நீதியையும் வலியுறுத்தியுள்ளார்.


    திரு வி வி சுவாமிநாதன் என்பவருக்கு அண்மையில் பிரதமர் அனுப்பிய பதில் கடிதத்தில் தமது எண்ணங்களை அவர் பிரதிபலித்திருக்கிறார்.


    “பெண்கள் தலைமையிலான வளர்ச்சியின் காலத்தில் நாம் வாழ்ந்து கொண்டிருக்கிறோம். மாற்றத்திற்கான இந்த சகாப்தத்தில் பெண்களின் சமத்துவத்திற்கு ஊறுவிளைவிக்கும் மிகப் பழமையான மரபுகளோடு வாழ்வது உண்மையில் முரண்பட்ட விஷயமாகும். ‘அனைவரும் இணைவோம், அனைவரும் வளர்வோம்’ என்ற எமது அரசின் பெரு விருப்பத்திற்கு ஏற்பவே முத்தலாக் முறைக்கு முடிவுகட்ட சட்டம் இயற்றினோம். சமூகத்தின் அனைத்துத் தரப்பினருக்கும் சமூக நீதியை உறுதிசெய்வதற்கான முயற்சிகள் தொடரும். நமது குடிமக்களின் விருப்பங்களுக்குத் தடையாக இருக்கின்ற அனைத்து வகையான பாகுபாடுகளையும் அகற்றி வெளிப்படையான சமூகத்தை நாம் உறுதி செய்ய வேண்டும்” என்று பிரதமர் அந்தக் கடிதத்தில் குறிப்பிட்டுள்ளார்.


    சென்னையைச் சேர்ந்த திரு வி வி சாமிநாதன் பிரதமருக்கு எழுதிய கடிதத்தில் முத்தலாக் முறைக்கு முடிவுகட்டுவதற்கு மேற்கொண்ட முயற்சிக்காகப் பிரதமரைப் பாராட்டியிருந்தார். இந்த செயலின் மூலம் திரு நரேந்திர மோடி கோடிக்கணக்கான முஸ்லீம் பெண்களின் பாராட்டுகளைப் பெற்றிருப்பதாகவும் தமது கடிதத்தில் அவர் குறிப்பிட்டிருந்தார்.


    ஐந்து மாநிலங்களின் சட்டப்பேரவைகளுக்கு தேர்தல் நடந்தபோது பரபரப்பான தேர்தல் பிரச்சாரத்திற்கு இடையேயும் பிரதமர் திரு நரேந்திர மோடி, வி வி சாமிநாதனுக்கு பதில் கடிதம் அனுப்பியிருந்தார் என்பது குறிப்பிடத்தக்கது.


    ********

    
    
    (Release ID: 1556048) Visitor Counter : 75