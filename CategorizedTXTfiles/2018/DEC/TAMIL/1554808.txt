      குடியரசுத் துணைத் தலைவர் செயலகம்

      வாழ்க்கைக்கு அச்சுறுத்தலை ஏற்படுத்தும் ஆபத்துக் காலங்களில் மற்றவர்களைப் பாதுகாக்க ஒவ்வொரு குடிமகனுக்கும் பயிற்சி அளிக்க வேண்டும் : குடியரசுத் துணைத்தலைவர்
      Posted On: 05 DEC 2018 3:11PM by PIB Chennai


    வாழ்க்கைக்கு அச்சுறுத்தலை ஏற்படுத்தும் ஆபத்துக் காலங்களில் மற்றவர்களைப் பாதுகாக்கும் திறன் உள்ளவர்களாக நாட்டில் உள்ள ஒவ்வொரு குடிமகனையும் உருவாக்க வேண்டும் என்று குடியரசுத் துணைத்தலைவர் திரு . எம். வெங்கையா நாயுடு தெரிவித்துள்ளார். விஜயவாடாவில் சுவர்ண பாரத் அறக்கட்டளை ஏற்பாடு செய்திருந்த இதய – நுரையீரல் நோய் மீட்பு முகாமில் கூடியிருந்தோரிடையே உரையாற்றிய அவர், பள்ளிக்குழந்தைகளைப் பொறுப்புள்ள குடிமக்களாக மாற்றுவதற்குப் பள்ளிக்கூடத்தில் பயிலும் காலத்திலிருந்தே அவர்களுக்கு கவனிப்பு, இரக்கம், கருணை ஆகிய மாண்புகளை ஆசிரியர் சமூகம் பயிற்றுவிக்க வேண்டும் என்று வலியுறுத்தினார்.


    திடீர் என மாரடைப்பு நோய் ஏற்படும்போது சக மனிதருக்கு ஒருவர் உதவி செய்வதற்காகப் பள்ளிகளில் இதய – நுரையீரல் நோய் மீட்புப் பயிற்சியைக் கட்டாயமாக்க சட்டம் இயற்ற வேண்டியதன் அவசியத்தைக் குடியரசுத் துணைத் தலைவர் வலியுறுத்தினார்.


    அரசுத்துறையிலும் , தனியார் துறையிலும் உள்ள நிறுவனங்களிடம் தங்களின் ஊழியர்களுக்கு இத்தகையப் பயிற்சி அளிப்பதை முதல் கடமையாகக் கொள்ள வேண்டும் என்று அவர் கேட்டுக் கொண்டார். இதய நோயாலும், விபத்துகளாலும் பாதிக்கப்பட்டோருக்கு இதய -நுரையீரல் மீட்பு அல்லது முதலுதவி கிடைத்தால் ஆபத்துகளிலிருந்து நீங்கி உயிர் வாழ்வோரின் எண்ணிக்கைப் பல மடங்காகும் என்றும் அவர் கருத்து தெரிவித்தார்.


    மேலும் விவரங்களுக்கு www.pib.nic.in என்ற இணையதளத்தைக் காணவும்.


    ******

    
    
    (Release ID: 1554808) Visitor Counter : 52
    
    
      Read this release in: English , Urdu , Marathi , Hindi , Bengali