      பொருளாதார விவகாரங்களுக்கான மத்திய அமைச்சரவைக் குழு

      பழங்குடியினர் பகுதிகளில் கல்விக்கான உள்கட்டமைப்பு மேம்படுத்தப்படும்
      Posted On: 17 DEC 2018 9:00PM by PIB Chennai


    பிரதமர் திரு. நரேந்திர மோடி தலைமையிலான மத்திய பொருளாதார விவகாரங்கள் குழு, 50 சதவீதத்திற்கு மேல் பழங்குடியின மக்கள் தொகை உள்ள வட்டங்களிலும், அல்லது குறைந்தபட்சம் 20 ஆயிரம் பழங்குடியினர் உள்ள ஒவ்வொரு வட்டத்திற்கும் ஏகலவ்யா மாதிரி உறைவிடப் பள்ளிகளை அமைக்க கொள்கை அளவில் ஒப்புதல் அளித்துள்ளது. முதற்கட்டமாக 2018-19 மற்றும் 2019-20 ஆம் ஆண்டுக்கு ரூ.2242.03 கோடி வழங்க ஒப்புதல் வழங்கப்பட்டுள்ளது.


    மேலும், ஏகலவ்யா மாதிரி உறைவிடப் பள்ளிகள் செயல்படுவதை மத்திய பழங்குடியினர் நல அமைச்சகத்தின் கீழ் உள்ள தன்னாட்சி அமைப்பு உறுதி செய்யும். ஏற்கனவே ஒப்புதல் அளிக்கப்பட்டுள்ள ஏகலவ்யா பள்ளிகளின் வசதியை மேம்படுத்த தேவைக்கேற்ப ஒரு பள்ளிக்கு ரூ.5 கோடி வரை வழங்கப்படும். 2022 ஆம் ஆண்டுக்குள் ரூ.5 கோடி மதிப்பில், பழங்குடியினர் அதிகம் வசிக்கும் 163 மாவட்டங்களில் விளையாட்டு வசதிகள் அமைக்கப்படும். 2018-19 மற்றும் 2019-20 ஆம் ஆண்டுக்கு 15 விளையாட்டு வசதிகள் உள்ள மையங்களுக்கு நிதி வழங்க ஒப்புதல் அளிக்கப்பட்டுள்ளது. மேலும் 5 ஆண்டுகளுக்கு ஒரு முறை பராமரிப்புக்காக வழங்கப்படும் தொகை ரூ.10 லட்சத்திலிருந்து 20 லட்சமாக உயர்த்தப்பட்டுள்ளது.


    ***


    வி.கீ/அரவி/ரேவதி

    
    
    (Release ID: 1556403) Visitor Counter : 43
    
    
      Read this release in: English , Marathi