      புவி அறிவியல் அமைச்சகம்

      வங்காள விரிகுடாவின் தென்கிழக்குப் பகுதியில் காற்றழுத்தத் தாழ்வுமண்டலம்
      Posted On: 13 DEC 2018 10:55AM by PIB Chennai


    சமீபத்திய செயற்கைக்கோள் படங்கள் மற்றும் மேலடுக்குக் கண்காணிப்பின் மூலம் வங்காள விரிகுடாவின் தென் கிழக்குப்பகுதியில் இன்று (13.12.2018) அதிகாலை மணி ஐந்து முப்பதுக்கு இலங்கை திரிகோணமலைக்குக் கிழக்கு தென்கிழக்கே 850 கிலோ மீட்டர் தூரத்திலும் தமிழ்நாட்டின் சென்னைக்குத் தென் கிழக்கே 1,170 கிலோ மீட்டர் தூரத்திலும் ஆந்திரப்பிரதேசத்தின் மசூலிப்பட்டினத்திற்குத் தெற்கு தென்கிழக்கே 1,350 கிலோ மீட்டர் தூரத்திலும் காற்றழுத்தத் தாழ்வு மண்டலம் உருவாகி உள்ளது.


    இது மேலும் தீவிரமடைந்து அடுத்த 12 மணி நேரத்தில் ஆழ்ந்த காற்றழுத்தத் தாழ்வுமண்டலமாகவும், அதைத்தொடர்ந்து 24 மணி நேரத்தில் புயலாகவும் உருவாகக்கூடும். அடுத்த 72 மணிநேரத்தில் இது ஆந்திரப்பிரதேசம் மற்றும் அருகில் உள்ள வடதமிழகம் ஆகியவற்றை நோக்கி வடமேற்கு திசையில் நகரக்கூடும்.


    வரும் 15ஆம் தேதி தமிழ்நாட்டின் வடக்குக் கரையோரப் பகுதிகளிலும், ஆந்திரப்பிரதேசத்தின் கடலோரப் பகுதிகளிலும், பலத்த அல்லது மிக பலத்த மழை பெய்யக்கூடும். வங்காள விரிகுடாவின் தென் மேற்கு மற்றும் தென்கிழக்குப் பகுதிகளில் மணிக்கு 85 கிலோ மீட்டர் வரையிலான வேகத்துடன் நாளை (14.12.18) காற்று வீசக்கூடும்.


    வங்காள விரிகுடாவின் தென்மேற்கு மற்றும் அதை ஒட்டிய தென்கிழக்குப் பகுதியில் நாளையும் (14.12.2018) தென் மேற்கு மற்றும் அதையொட்டிய தென் கிழக்குப் பகுதியில் நாளை மறுநாளும் (15.12.2018) வங்காள விரிகுடாவின் மேற்கு மற்றும் அதையொட்டிய தென்மேற்குப் பகுதியிலும் மீன்பிடிக்கச் செல்ல வேண்டாம் என மீனவர்கள் அறிவுறுத்தப்பட்டுள்ளனர். ஆழ்கடலில் மீன்பிடிக்கச் சென்றிருப்பவர்கள் கரைக்குத் திரும்புமாறு கேட்டுக்கொள்ளப்பட்டுள்ளனர்.


    ******

    
    
    (Release ID: 1555776) Visitor Counter : 60
    
    
      Read this release in: English , Malayalam