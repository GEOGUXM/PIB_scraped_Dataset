      குடியரசுத் துணைத் தலைவர் செயலகம்

      இந்தியா பொது மருந்து தயாரிப்பின் சர்வதேச தலைநகரமாக ஆக்கப்பட வேண்டும்: குடியரசுத் துணைத் தலைவர்
      Posted On: 21 DEC 2018 12:39PM by PIB Chennai


    இந்தியாவை பொது மருந்து தயாரிப்பின் தலைநகரமாக்க மருந்து தயாரிப்புத் துறை பணியாற்ற வேண்டும் என்று குடியரசுத் துணைத் தலைவர் திரு. எம். வெங்கையா நாயுடு கூறியுள்ளார்.


    நொய்டாவில் உள்ள அமிட்டி பல்கலைக்கழகத்தில் நடைபெற்ற இந்திய மருந்து தயாரிப்பு துறையின் 70-வது மாநாட்டில் உரையாற்றிய அவர், உலகளவில் பொது மருந்துகள் தயாரிப்புத் துறையில் இந்தியா முன்னணியில் இருப்பதாகக் கூறினார். பொது மருந்துகளின் ஏற்றுமதியில் சர்வதேச அளவில் இந்தியாவின் பங்களிப்பு 20 சதவீதமாக இருப்பது அதன் அளவில் மட்டுமல்ல இத்துறையின் தரம் மற்றும் விலை நிர்ணய திறனுக்கும் ஒரு எடுத்துக்காட்டாக இருப்பதாக அவர் கூறினார்.


    பொது மருந்துகளை பொறுத்தவரை உலகளவில் முன்னணியில் இருக்கும் இந்தியா, இந்திய மருத்துவ முறைகளையும் முன்னெடுத்துச் செல்ல வேண்டும் என்றார் அவர்.


    பெரும் நிறுவனங்களுக்குரிய சமூகப் பொறுப்பையும் கடந்து மருந்து தயாரிக்கும் நிறுவனங்கள் உயிர் காக்கும் மற்றும் தேவையான மருந்துகளை அதனை வாங்க இயலாதவர்களுக்கு வழங்க வேண்டும் என்று குடியரசுத் துணைத் தலைவர் கூறினார்.


    மருந்து தயாரிப்புத் துறை அரசாங்கத்தின் முன்னுரிமை பெற்றது என்று கூறிய திரு. நாயுடு, தொழில்நுட்பம், புதுமை மற்றும் ஆராய்ச்சியைப் பயன்படுத்தி இத்துறையின் உள்ளார்ந்த திறனை வெளிக்கொணர வேண்டும் என்றார்.


    பிரதான் மந்திரி கவுஷல் விகாஸ் யோஜனா திட்டத்தின் கீழ் தேசிய திறன் மேம்பாட்டுக் கழகம் மருந்து துறை சார்ந்த இளங்கலை மற்றும் முதுகலை பட்டதாரிகளின் 60 பணி பங்களிப்புகளை அடையாளம் கண்டு இருப்பதாக திரு.நாயுடு கூறினார்.


    மாநாட்டின் தொடக்க விழாவில் நாடெங்கிலுமிருந்து 5000-க்கும் மேற்பட்டோர் பங்கேற்றனர். முன்னதாக முன்னணி மருந்து தயாரிக்கும் நிறுவனங்களின் தலைமை நிர்வாக அதிகாரிகளோடு
    திரு. நாயுடு கலந்துரையாடினார்.


    ***


    வி . கீ - எஸ்எம்பி - ரேவதி

    
    
    (Release ID: 1556952) Visitor Counter : 70
    
    
      Read this release in: English