      PIB Headquarters

      ஜி.எஸ்.டி. வருடாந்தர கணக்கு தாக்கல் செய்வதற்கான கடைசித் தேதி நீட்டிக்கப்பட்டுள்ளது
      Posted On: 13 DEC 2018 3:05PM by PIB Chennai


    ஜி.எஸ்.டி.ஆர்-9, ஜி.எஸ்.டி.ஆர்-9ஏ, ஜி.எஸ்.டி.ஆர்-9சி ஆகியவற்றுக்கான கணக்குகளை 31-03-2019 வரை தாக்கல் செய்யலாம் என்று ஜி.எஸ்.டி. மற்றும் மத்திய கலால் வரித்துறை ஆணையர் திரு.ஜி.ரவீந்திரநாத் தெரிவித்துள்ளார்.


    வரிசெலுத்துவோர் இந்தத் தேதிக்கு முன்னதாக கணக்குகளை தாக்கல் செய்யுமாறு கேட்டுக் கொள்ளப்படுகிறார்கள். வரிசெலுத்துவோர் வருடாந்தர கணக்குகளை தாக்கல் செய்வதற்கு உதவிட சென்னையில் உள்ள ஜி.எஸ்.டி. மற்றும் மத்திய கலால் வரித்துறை முன்வந்துள்ளது. ஜி.எஸ்.டி. இணையப்பக்கத்தில் படிவம் கிடைக்கப் பெற்றவுடன் வருடாந்தர கணக்கு தாக்கல் செய்வது குறித்து நேரடி செயல்விளக்கம் தர திட்டமிட்டுள்ளது. அண்ணாநகர் தலைமையக அலுவலகத்தில் நேராகவோ, அல்லது 0.44-26142850 / 51 / 52 அல்லது 26142853 என்ற தொலைபேசி எண்களில் தொடர்பு கொண்டோ அல்லது sevakendra-outer-tn@gov.in என்ற இணையதளம் மூலமாகவோ ஐயங்களைத் தெளிவுப்படுத்திக் கொள்ளலாம் என்றும் அவர் செய்திக் குறிப்பில் தெரிவித்துள்ளார்.


    ******

    
    
    (Release ID: 1555810) Visitor Counter : 21