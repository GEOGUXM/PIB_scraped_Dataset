      பாதுகாப்பு அமைச்சகம்

      இந்த்ரா கடற்படை 2018 போர்ப்பயிற்சியில் பங்கேற்க ரஷ்ய கூட்டமைப்பின் கடற்படை கப்பல்கள் விசாகப்பட்டினம் வருகை
      Posted On: 09 DEC 2018 4:45PM by PIB Chennai


    இந்திய கடற்படை மற்றும் ரஷ்யக் கூட்டமைப்பின் கடற்படை இடையே விசாகப்பட்டினத்தில் நடைபெறவுள்ள இந்த்ரா கடற்படை பயிற்சியில் பங்கேற்பதற்காக, ரஷ்யக் கூட்டமைப்பின் கடற்படை கப்பல்களான வர்யாக், அட்மிரல் பேன்டிலேயவ் மற்றும் போரிஸ் புட்டோமா ஆகியவை 9 டிசம்பர், 2018 அன்று விசாகப்பட்டினம் வந்துள்ளன.


    இந்த்ரா கடற்படை பயிற்சியின் 10-வது போர்ப்பயிற்சி, 2018 டிசம்பர் 9 முதல் 16 வரை விசாகப்பட்டினம் கடற்பகுதியில் நடைபெறுகிறது. இருநாட்டு கடற்படைகள் இடையேயான செயல்பாட்டு திறனை மேம்படுத்துதல், பொதுவான புரிந்துணர்வை மேம்படுத்துதல் மற்றும் கடலோரப் பாதுகாப்பு நடவடிக்கைகளுக்கான நடைமுறைகளை வகுப்பதே இந்தக் கூட்டுப் போர்ப்பயிற்சியின் நோக்கமாகும். கடந்த 2003 ஆம் ஆண்டு தொடங்கப்பட்ட இந்த்ரா கடற்படை பயிற்சி, கடந்த பல ஆண்டுகளில் அனுபவ முதிர்ச்சியை ஏற்படுத்தி இருப்பதுடன், எதிர்பார்ப்பு, இணக்கம் மற்றும் பங்கேற்பு அளவை மேம்படுத்தியுள்ளது.


    விசாகப்பட்டினம் துறைமுகத்தில் 2018 டிசம்பர் 9 முதல் 12 வரை நடைபெறவுள்ள பயிற்சியின் போது மாநாடுகள், தொழில்முறை சார்ந்த கலந்துரையாடல்கள், கலாச்சார ரீதியான இடங்களைப் பார்வையிடுதல், விளையாட்டுப் போட்டிகள் மற்றும் இருநாட்டு கடற்படைகளின் கொடி அதிகாரிகள் / மூத்த அதிகாரிகளிடையேயான சாதாரண அளவிலான பேச்சு வார்த்தைகள் நடைபெறும். 2018 டிசம்பர் 13 முதல் 16 வரை வங்கக்கடலில் நடைபெறவுள்ள பயிற்சியின் போது நீர்மூழ்கி எதிர்ப்புப் பயிற்சி, வான் பாதுகாப்பு சாகசங்கள், துப்பாக்கிசுடுதல் மற்றும் மீட்பு மற்றும் பறிமுதல் நுட்பங்கள் தொடர்பான பயிற்சிகள் மேற்கொள்ளப்படும்.


    கூடுதல் விவரங்களுக்கு www.pib.nic.in என்ற இணையதளத்தை பார்க்கவும்.


    *****


    எம்எம் / உமா

    
    
    (Release ID: 1555301) Visitor Counter : 102
    
    
      Read this release in: English