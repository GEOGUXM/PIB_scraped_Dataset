      நிதி அமைச்சகம்

      தமிழ்நாட்டில் சுற்றுலாவை மேம்படுத்தி வேலைவாய்ப்புக்களை அதிகரிப்பதற்கான 31 மில்லியன் டாலர் கடன் உதவிக்கான ஒப்பந்தத்தில் மத்திய அரசும் ஆசிய வளர்ச்சி வங்கியும் கையெழுத்திட்டுள்ளன
      Posted On: 11 DEC 2018 1:32PM by PIB Chennai


    மாநில சுற்றுலாத் தொழிலை மேம்படுத்தி, பயணிகளின் வருகையை அதிகரிப்பதற்காக, 31 மில்லியன் டாலர் கடன் உதவி வழங்குவதற்கான ஒப்பந்தம் புதுதில்லியில் இன்று (11.12.2018) மத்திய அரசுக்கும் ஆசிய வளர்ச்சி வங்கிக்கும் இடையே கையெழுத்தாகியுள்ளது.


    சுற்றுலாவுக்கான அடிப்படை கட்டமைப்பு வசதி மேம்பாட்டு முதலீட்டு திட்டத்திற்கு கடன் உதவி வழங்குவதற்கான இந்த ஒப்பந்தத்தில், இந்திய அரசின் சார்பில், மத்திய நிதியமைச்சகத்தின் பொருளாதார விவகாரங்கள் துறை (ஆசிய வளர்ச்சி வங்கி மற்றும் முதலீட்டு வங்கி) கூடுதல் செயலாளர் திரு. சமீர் குமார் கரே மற்றும் ஆசிய வளர்ச்சி வங்கியின் சார்பில் அதன் இந்தியாவுக்கான இயக்குநர் திரு.கெனிச்சி யோகோயாமா ஆகியோர் கையெழுத்திட்டுள்ளனர்.


    இந்த ஒப்பந்தத்தில் கையெழுத்திட்டப் பின்னர் பேசிய திரு. சமீர் குமார் கரே, இந்த ஒப்பந்தம் தமிழ்நாட்டில் சுற்றுலாவுக்கான கட்டமைப்பை மேம்படுத்தவும், மாநிலத்தின் இயற்கை மற்றும் கலாச்சார பாரம்பரியத்தை பாதுகாக்க உதவும் என்றார். அத்துடன் உள்ளூர் மக்களின் பொருளாதார வாய்ப்புகளும் இத்திட்டத்தின் கீழ் மேம்படும் என்றும் அவர் குறிப்பிட்டார்.


    ஆசிய வளர்ச்சி வங்கியின் இயக்குநர் திரு. யோகோயாமா பேசுகையில், இத்திட்டத்தின் மூலம் சுற்றுலாப் பயணிகளின் வருகை அதிகரித்து, தமிழ்நாட்டில் புதிய வேலைவாய்ப்புகளை, குறிப்பாக, ஏழைகள் மற்றும் பெண்களிடம் திறன் பயிற்சி மற்றும் சமுதாயம் சார்ந்த வேலைவாய்ப்புகளை உருவாக்கும் என்று தெரிவித்துள்ளார்.


    ******


    விகீ / எம்எம் / கோ

    
    
    (Release ID: 1555544) Visitor Counter : 122
    
    
      Read this release in: English , Hindi