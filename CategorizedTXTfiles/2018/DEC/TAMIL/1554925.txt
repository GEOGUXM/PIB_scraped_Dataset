      உள்நாட்டு விமானப் போக்குவரத்து அமைச்சகம்

      கோவை விமான நிலையத்தில் நடைபெற்று வரும் திட்டப்பணிகளின் முன்னேற்றம் குறித்து திரு.சுரேஷ் பிரபு ஆய்வு
      விமான நிலையத்தில் நிலவும் நெரிசலைக் குறைக்க ஏதுவாக, பணிகளை விரைவுப்படுத்தி முடிக்குமாறு அதிகாரிகளுக்கு உத்தரவு
      
      கூடுதல் நில ஒதுக்கீடு குறித்து தமிழக முதலமைச்சரின் கவனத்திற்கு கொண்டு செல்வதாக தகவல்
      Posted On: 06 DEC 2018 6:50PM by PIB Chennai


    கோவை விமான நிலையத்தில் கடும் நெரிசல் நிலவுவதாக வந்த புகாரின் பேரில் , விமானப் போக்குவரத்துத் துறை அமைச்சர் திரு . சுரேஷ் பிரபு , கோவை விமான நிலையத்தில் நடைபெற்று வரும் பணிகளின் முன்னேற்றம் குறித்து ஆய்வு செய்தார் . அதிகரித்து வரும் பயணிகளின் தேவையை பூர்த்தி செய்யும் வகையில் , தற்போதுள்ள நிலத்தில் மேற்கொள்ளப்பட்டுவரும் கீழ்கண்ட பணிகள் குறித்து இந்திய விமான நிலையங்கள் ஆணையம், அமைச்சரிடம் விரிவாக எடுத்துக் கூறியது . அனைத்துப் பணிகளும் விரைவில் நிறைவடையும் நிலையில் உள்ளதாகவும் தெரிவிக்கப்பட்டது .


    1. ரூ .180 கோடி செலவில் புதிய புறப்பாடு முனையம்


    2. ரூ .30 கோடி செலவில் கூடுதலாக 5 விமானத்திற்கு செல்லும்


    பாதை ( Additional apron 5 bays) அமைத்தல்


    3. ரூ .49 கோடி செலவில் கூடுதல் குடியிருப்புகள் கட்டும்


    பணி


    தற்போது நடைபெற்று வரும் அனைத்து பணிகளையும் விரைவுபடுத்தி முடித்து, நெரிசலை குறைக்கும் வகையில், கூடிய விரைவில் பயணிகளின் பயன்பாட்டிற்கு கொண்டு வருமாறு அதிகாரிகளுக்கு அமைச்சர் உத்தரவிட்டுள்ளார். ஓடுதளத்தையொட்டி முனையங்களின் மேம்பாட்டு பணிக்காக, கூடுதலாக 468 ஏக்கர் நிலம் ஒதுக்கும்படி தமிழக அரசிடம் கோரியிருப்பதாக, இந்திய விமான நிலையங்கள் ஆணைய அதிகாரிகள், அமைச்சர் திரு. சுரேஷ் பிரபுவின் கவனத்திற்கு கொண்டு வந்தனர். இதுகுறித்து தமிழக முதலமைச்சரின் கவனத்திற்கு கொண்டு செல்வதாக அதிகாரிகளிடம் அமைச்சர் திரு.சுரேஷ் பிரபு தெரிவித்துள்ளார்.


    ---------


    எம்எம் / கோ

    
    
    (Release ID: 1554925) Visitor Counter : 36
    
    
      Read this release in: English , Hindi