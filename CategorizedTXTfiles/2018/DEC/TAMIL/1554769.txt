      ரசாயனம் மற்றும் உரங்கள் அமைச்சகம்

      எந்தவொரு அவசரகாலத் தேவைகளையும் சமாளிக்க அனைத்து மாநிலங்களிலும் போதுமான, தேவையான அளவு உரங்கள் இருப்பில் உள்ளன : திரு. டி.வி. சதானந்த கவுடா
      Posted On: 05 DEC 2018 12:03PM by PIB Chennai


    எந்தவொரு அவசரகால தேவைகளையும் சமாளிக்க அனைத்து மாநிலங்களிலும் போதுமான , தேவையான அளவு உரங்கள் இருப்பில் உள்ளன என்று மத்திய ரசாயனம் மற்றும் உரங்கள் , புள்ளி விவரம் மற்றும் திட்ட அமலாக்கத்துறை அமைச்சர் திரு. டி.வி. சதானந்த கவுடா இன்று (05.12.2018) ஓர் அறிக்கையில் தெரிவித்துள்ளார்.


    நடைமுறையில் உள்ள ரபி (சம்பா) பருவத்தைக் கருத்தில் கொண்டு நாடு முழுவதும் போதுமான அளவு உரங்கள் கிடைப்பதை உறுதி செய்ய தினந்தோறும் கண்காணிப்புப் பணிகள் மேற்கொள்ளப்படுகின்றன. மத்திய வேளாண், கூட்டுறவு, விவசாயிகள் நலத்துறை, உணவுத்துறை, ரயில்வே துறை ஆகியவை 4.12.2018 அன்று கூட்டாக ஏற்பாடு செய்திருந்த வாராந்தர காணொலி காட்சியில் அனைத்து உரங்களும் போதிய அளவு இருப்பில் உள்ளதாக அனைத்து மாநிலங்களும் தெரிவித்தன என்று அமைச்சர் கூறினார்.


    அக்டோபர் 2018 முதல் மார்ச் 2019 வரையிலான ரபி பருவத்திற்கு 155.84 லட்சம் டன் யூரியா தேவையென மதிப்பிடப்பட்டுள்ளது. தற்போதைய ரபி பருவத்திற்குக் குறிப்பாக பயன்பாடு உச்சத்திலிருக்கும் மாதங்களான டிசம்பர் 2018, ஜனவரி 2019 ஆகிய மாதங்களையும் சேர்த்து ஒட்டுமொத்தமாக தேவைப்படும் உரங்களில் சுமார் 129 லட்சம் டன் யூரியா உள்நாட்டு உற்பத்தியின் மூலமும் எஞ்சியவை இறக்குமதி மூலமும் ஈடுகட்டப்படும் என்று எதிர்பார்க்கப்படுகிறது. மேலும் பி அன்ட் கே உரங்கள் உற்பத்தியும் நாட்டில் நடைபெறுகிறது. தேவையைப் பூர்த்தி செய்ய இந்த உரங்களைப் பொது உரிமங்கள் முறையின் கீழ் இறக்குமதியாளர்கள் இறக்குமதி செய்கிறார்கள் என்றும் திரு.கவுடா தெரிவித்தார்.


    மேலும் விவரங்களுக்கு : https://twitter.com/PIB_India/status/1070200603752591360 என்ற இணையதளத்தைக் காணவும்


    ******

    
    
    (Release ID: 1554769) Visitor Counter : 62
    
    
      Read this release in: English , Urdu , Marathi , Malayalam