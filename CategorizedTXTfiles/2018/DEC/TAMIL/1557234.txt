      குடியரசுத் துணைத் தலைவர் செயலகம்

      கல்வியின் இன்றியமையாத அங்கமாக விளையாட்டுப் போட்டிகள் அமைய வேண்டும்: குடியரசுத் துணைத் தலைவர்
      குடியரசுத் துணைத் தலைவருடன் பேட்மிண்டன் வீராங்கனை பி. வி. சிந்து சந்திப்பு

      Posted On: 24 DEC 2018 2:07PM by PIB Chennai

    உலக பேட்மிண்டன் கூட்டமைப்பின் உலக சாம்பியன் பட்டத்தை வென்ற முதல் இந்திய வீராங்கனை என்ற வரலாறு படைத்த பி வி சிந்துவை, குடியரசுத் துணைத் தலைவர் திரு எம் வெங்கையா நாயுடு பாராட்டினார். ஹைதராபாதில் இன்று செல்வி சிந்து மற்றும் அவரது குடும்பத்தினரை சந்தித்து பேசிய குடியரசுத் துணைத் தலைவர், சிந்துவின் வெற்றி அனைவருக்கும் பெருமை சேர்த்துள்ளது என்று கூறினார்.


    தொடர்ந்து சிறப்பாக விளையாடி வரும் சிந்துவை பாராட்டிய குடியரசுத் துணைத் தலைவர், இளைஞர்களுக்கு அவர் எடுத்துக்காட்டாக விளங்குகிறார் என்று தெரிவித்தார். இளைஞர்கள் அர்ப்பணிப்பு உணர்வு, கடின உழைப்பு மற்றும் ஆர்வம் ஆகியவற்றை அவரிடம் இருந்து கற்றுக்கொள்ள வேண்டும் என்று கூறினார்.


    மனிதர்களின் ஒட்டுமொத்த திறனை மேம்படுத்துவதில் விளையாட்டுப் போட்டிகளும், உடல் திறன் செயல்களும் முக்கியத்துவம் பெறுவதாக கூறிய அவர், குழந்தை பருவத்திலிருந்தே சிறார்களுக்கு ஏதேனும் ஒரு விளையாட்டில் ஈடுபடுவதற்கான ஊக்குவிப்பை அளிக்க வேண்டும் என்று குறிப்பிட்டார். மேலும், விளையாட்டில் பங்கேற்பதன் மூலம் தன்னம்பிக்கை வளர்வதுடன், கூட்டாக செயல்படும் தன்மையும் மேம்படுகிறது. மேலும், குழந்தைகள் சிறந்த மனிதர்களாக உருவெடுக்க விளையாட்டுப் போட்டிகள் உதவுகின்றன என்று கூறினார்.


    பேட்மிண்டன் பயிற்சியாளர் திரு புலேலா கோபிசந்த் மற்றும் நாட்டின் அனைத்து விளையாட்டு வீரர்களுக்கு பயிற்சி அளிக்கும் அனைவரையும் புகழ்ந்த குடியரசுத் துணைத் தலைவர், விளையாட்டு வீரர்கள் மற்றும் தடகள வீரர்களுக்கு வழிகாட்டும் அவர்களின் முயற்சியை பாராட்டினார். மேலும், செல்வி பி வி சிந்து தனது பேட்மிண்டன் கனவுகளை நனவாக்க தொடர்ந்து ஆதரவு அளித்து வரும் அவரது பெற்றோரையும் பாராட்டினார்.


    *****

    
    
    (Release ID: 1557234) Visitor Counter : 70
    
    
      Read this release in: English , Marathi