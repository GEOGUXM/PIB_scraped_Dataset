      பாதுகாப்பு அமைச்சகம்

      2018 சாதனைகள்: பாதுகாப்பு அமைச்சகம்
      Posted On: 31 DEC 2018 4:20PM by PIB Chennai


    இந்த ஆண்டு பாதுகாப்பு அமைச்சகம் பல நிகழ்ச்சிகளை நடத்தியுள்ளது . மத்திய அரசு உத்தரப் பிரதேசத்திலும் , தமிழகத்திலும் தலா ஒரு பாதுகாப்பு உற்பத்தி க் கூடங்களை ( Defence Production Corridors ) அமைக்க கொள்கை முடிவு எடுத்துள்ளது . இது “ இந்தியாவில் தயாரி ” ( Make in India ) என்ற முன்முயற்சிகளின் அடிப்படையில் இந்தியாவின் பாதுகாப்பு தற்சார்பு நிலைக்குத் துணை புரியும் . மேலும் , 2018 ம் ஆண்டு நாட்டில் மகளிருக்கு அதிகாரமளிக்கும் முயற்சியில் குறிப்பிடத் தக்க மைல் கல்லாகும் . முழுக்க முழுக்க பெண்களே இயக்கும் வகையிலான , இந்தியாவிலேயே தயாரிக்கப்பட்ட 56 அடி நீளமுள்ள ‘ ஐஎன்எஸ்வி தாரிணி ‘ ( INSV Tarini ) என்ற கடற்படைக் கப்பல் அறிமுகம் செய்யப்பட்டது .


    பாதுகாப்புத் துறையின் 10 வது கண்காட்சி சென்னையில் ஏப்ரல் 11 ம் தேதி முதல் 14 ம் தேதி வரையில் வெற்றிகரமாக நடைபெற்றது . மாநாட்டை பிரதமர் ஏப்ரல் 12 ம் தேதி திறந்துவைத்தார் . அதன் முழக்கம் “ இந்தியா : வளர்ந்து வரும் பாதுகாப்பு உற்பத்தி மையம் ' ( India: The Emerging Defence Manufacturing Hub ) ஆகும் .


    வானில் பறந்தபடியே ஒரு விமானத்திலிருந்து இன்னொரு விமானத்திற்கு எரிபொருள் நிரப்பும் முறையைக் கடைப்பிடிக்கும் நாடாக இந்தியா உருவாகியுள்ளது . அதன்படி , 2018, செப்டம்பர் 10 ம் தேதி இந்திய விமானப் படையின் IAF IL78 போர் வி மானத்திலிருந்து தேஜஸ் விமானத்துக்கு விண்ணில் பறந்தபடியே 1,900 கிலோகிராம் எரிபொருள் நிரப்பப்பட்டது . “ பாதுகாப்பு அறிவாற்றல் இயக்கம் ” ( Mission Raksha Gyan Shakti ) என்ற இயக்கத்தை பாதுகாப்புத் துறை அமைச்சர் திருமதி நிர்மலா சீதாராமன் கடந்த 2018, நவம்பர் 27 ம் தேதி தொடங்கிவைத்தார் .


    பிரதமர் திரு . நரேந்திர மோடி ஜோத்பூரில் உள்ள விமானப்படை நிலையத்தில் 2018, செப்டம்பர் 28 ம் தேதி நடைபெற்ற கூட்டு கமாண்டர்களின் மாநாட்டில் கலந்துகொண்டு ‘ பாராக்ரம் பர்வ் ’ ( Parakram Parv ) என்ற கண்காட்சியைத் தொடங்கிவைத்தார் . முப்படைகளின் துணைத் தலைவர்களுக்கு நிதி அதிகாரத்தை ஐந்து மடங்காக பாதுகாப்பு அமைச்சகம் உயர்த்தியது . இதன் மூலம் அவர்கள் ரூ . 500 கோடி அளவுக்கு ஆயுதக் கொள்முதல் குறித்த முடிவை எடுக்கலாம் .


    சென்னை , ஆவடியில் உள்ள ஆயுதத் தொழிற்சாலை முழுக்க முழுக்க உள்நாட்டுத் தயாரிப்பாக டி -90 பீஷ்மா டாங்கிக்கு ( T-90 Bhisma Tank ) 1000 எச்பி திறன்கொண்ட என்ஜின் ( 1000 HP engine V92S2 engine ) மற்றும் டி - 72 அஜேயா டாங்கிக்கு ( T-72 Ajeya Tank ) வி -46-6 திறனுள்ள என்ஜினையும் ( V-46-6 engine ) வெற்றிகரமாக வடிவமைத்துள்ளது . இந்த என்ஜின்கள் இதுவரை வெளிநாட்டிலிருந்து இறக்குமதி செய்யப்பட்டுள்ளன . இதன் மூலம் அடுத்து 10 ஆண்டுகளுக்குச் செலவாக இருந்த ரூ . 800 கோடி மிச்சப்படுத்தியுள்ளது .


    பாதுகாப்பு அமைச்சர் திருமதி நிர்மலா சீதாராமன் “ இந்தியா பாதுகாப்பு சவாலை எதிர்கொள்வோம் ” ( Defence India Startup Challenge ) என்ற திட்டத்தை 2018, ஆகஸ்ட் 4 ம் தேதி தொடங்கிவைத்தார் . இது பாதுகாப்புத் துறையின் தேவைகளை நாமே நிறைவு செய்து கொள்ள உதவும் முறையாகும் .


    மேலும் விவரங்களுக்கு இணையதளம் : http://pib.nic.in/


    ----------------


    

    
    (Release ID: 1558828) Visitor Counter : 132
    
    
      Read this release in: English , Bengali