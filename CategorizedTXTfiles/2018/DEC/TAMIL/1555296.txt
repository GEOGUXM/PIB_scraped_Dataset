      பாதுகாப்பு அமைச்சகம்

      ஏவியாஇந்த்ரா 2018 போர்ப்பயிற்சி 10 டிசம்பர் 2018 அன்று தொடங்குகிறது
      Posted On: 09 DEC 2018 2:08PM by PIB Chennai


    இந்திய விமானப்படை மற்றும் ரஷ்ய கூட்டமைப்பின் வான்படையும் இணைந்து ஏவியாஇந்த்ரா என்ற பெயரில் பணி சார்ந்த சிறப்பு போர்ப்பயிற்சியை, ஜோத்பூர் விமானப்படை தளத்தில் 2018 டிசம்பர் 10-21 வரை நடத்த திட்டமிட்டுள்ளன. இந்திய விமானப்படை – ரஷ்ய கூட்டமைப்பின் வான்படை இணைந்து மேற்கொள்ளும் ஏவியாஇந்த்ரா போர்ப்பயிற்சி முதன் முதலில் 2014 ஆம் ஆண்டு நடத்தப்பட்டது.


    ஏவியாஇந்த்ரா 2018, இந்திய விமானப்படை – ரஷ்ய கூட்டமைப்பின் வான்படை இணைந்து மேற்கொள்ளும் 2-வது பெரிய போர்ப்பயிற்சி ஆகும். இந்தப் போர்ப்பயிற்சி, இரண்டு கட்டங்களாக நடத்தப்பட உள்ளது. இந்தப் பயிற்சியில், அந்நிய நாட்டின் விமானங்கள் எதுவும் கொண்டுவரப்பட மாட்டாது என்பதே இதன் சிறப்பு அம்சமாகும். ரஷ்யாவின் லிபெட்ஸ்க் விமானப்படை தளத்தில் 2018 செப்டம்பர் 17 முதல் 28 வரை நடைபெற்ற கூட்டுப் போர்ப்பயிற்சியில் பங்கேற்ற இந்திய விமானப்படை விமானிகள், ரஷ்ய விமானிகளுடன் இணைந்து ரஷ்யக் கூட்டமைப்பின் வான்படை விமானத்தில்தான் பயிற்சி மேற்கொண்டனர்.


    அதேபோன்று, இந்தியாவில் நடைபெறவுள்ள பயிற்சியிலும் ரஷ்யக் கூட்டமைப்பின் வான்படை விமானிகள், இந்திய விமானப்படை விமானத்தில் இந்திய விமானிகளுடன் இணைந்தே பயிற்சி மேற்கொள்ளவுள்ளனர். இது இருநாட்டு விமானப்படைகளுக்கும் பொதுவான நடைமுறையாகும்.


    *****


    எம்எம் / உமா

    
    
    (Release ID: 1555296) Visitor Counter : 89
    
    
      Read this release in: English , Urdu