      மனித வள மேம்பாட்டு அமைச்சகம்

      இந்தியா மற்றும் ஆப்கானிஸ்தான் இடையேயான மனிதவள மேம்பாட்டு துறையின் புரிந்துணர்வு உடன்படிக்கைக்கு மத்திய அமைச்சரவை ஒப்புதல்
      Posted On: 17 DEC 2018 9:02PM by PIB Chennai


    பிரதமர் திரு.நரேந்திர மோடி தலைமையில் இன்று கூடிய மத்திய அமைச்சரவை, இந்தியா மற்றும் ஆப்கானிஸ்தான் இடையேயான மனிதவள மேம்பாட்டு துறையின் புரிந்துணர்வு உடன்படிக்கைக்கு தனது ஒப்புதலை வழங்கியது.


    ஆப்கானிஸ்தான் கல்வி நிலையங்களை சேர்ந்த ஆசிரியர்கள் மற்றும் மாணவர்கள் ஸ்வயம் படிப்புகளுக்காக பதிவு செய்து பயன்படுத்திக் கொள்ள இந்த புரிந்துணர்வு உடன்படிக்கை வழிவகுக்கும். அவர்கள் ஆப்கானிஸ்தானில் உருவாக்கப்பட்ட படிப்புகளை, ஸ்வயம் இணையதளத்தில் பதிவற்றம் செய்யவும் இந்த உடன்படிக்கை வழிவகுக்கும். இந்திய அரசின், மனிதவள மேம்பாட்டு அமைச்சகம், ஆப்கானிஸ்தானை சேர்ந்த மாணவர்கள் மற்றும் ஆசிரியர்களுக்கு தேவையான பயிற்சியினை அளிக்கும்.


    இந்த புரிந்துணர்வு உடன்படிக்கையின் மூலம், இந்திய அரசு, இதர முக்கிய தகவல் மற்றும் தொடர்பு தொழில்நுட்ப முயற்சிகளான, இந்திய தேசிய டிஜிட்டல் நூல் நிலையம் (என்.டீ.எல்.ஐ.), மெய்நிகர் ஆய்வுக்கூடங்கள், பேச்சு பயிற்சிகள் போன்ற தொழில்நுட்பங்களை அணுகுதல் மற்றும் பகிர்வினை அளிக்கும். இந்திய மற்றும் ஆப்கானிஸ்தான் பல்கலைக்கழகங்கள் / நிறுவனங்கள் இடையே கூட்டு முதுநிலை பட்டப்படிப்பு திட்டங்களை ஏற்படுத்திடவும் முடிவு செய்யப்பட்டுள்ளது. பாடத்திட்ட மேம்பாடு மற்றும் ஆசிரியர்களின் திறன் வளர்த்தல் போன்ற துறைகளில் ஆப்கானிஸ்தானின் உயர்கல்வி அமைச்சக்கத்திற்கு மனிதவள மேம்பாட்டு அமைச்சகம் உதவும்.


    இந்த புரிந்துணர்வு உடன்படிக்கையின் மூலம், இரு நாடுகளும் கல்வித் தகுதிகளை பரஸ்பரம் அங்கீகாரம் அளிக்கும் ஒப்பந்தத்தில் கையெழுத்திடவும் ஒப்புக் கொண்டுள்ளன. இது, இந்தியாவில் படியுங்கள் திட்டத்தின் கீழ் மேலும் பல வெளிநாட்டு மாணவர்கள் வருகை தர கவர்ந்திழுப்பதன் மூலமும், ஆப்கானிஸ்தான் நிறுவனங்களில் படிப்பதன் மூலமும் மாணவர்களின் இயக்கத்தை ஊக்குவிக்கும்.


    இந்த புரிந்துணர்வு உடன்படிக்கையானது, இருநாடுகளுக்கிடையே கல்வித் துறையில் குறிப்பிடக்கத்தக்க மைல்கல்லாக விளங்கும்.


    பின்னணி :


    கல்வி உள்ளிட்ட பல்வேறு துறைகளிலும் இந்திய மற்றும் ஆப்கானிஸ்தான் இடையே வலுவான தூதரக உறவுகள் உள்ளது. இதனை மேலும் வலுசேர்க்கும் வகையில், மனிதவள மேம்பாட்டுத் துறையில் கூட்டுறவிற்கான புரிந்துணர்வு உடன்படிக்கையில் கையெழுத்திட இரு நாடுகளும் முடிவு செய்துள்ளன.


    தகவல் மற்றும் தொடர்பு தொழில்நுட்பம் மூலமான தேசிய கல்வி இயக்கத்தின் (என்.எம்.இ.ஐ.சி.டி.) கீழ் பல்வேறு தொழில்நுட்பம் சார்ந்த கற்றல் முயற்சிகளை இந்திய அரசின் மனிதவள மேம்பாட்டு அமைச்கம் மேற்கொண்டுள்ளது. அத்தகைய மிகப் பெரிய முயற்சிகளில் ஒன்றான, இந்தியாவிற்கு சொந்தமான எம்.ஓ.ஓ.சி.களான (மிகப்பெரிய திறந்தவெளி இணையதள படிப்புகள்), ஸ்வயம், நாட்டின் சிறந்த ஆசிரியர்கள் தயாரிக்கப்பட்ட பல்வேறு இணையதள வாயிலான படிப்புகளை அளிக்கிறது. இதுவரை, ஸ்வயம் மூலம் அளிக்கப்படும் 2000-க்கும் அதிகமான படிப்புகளில், 35 லட்சத்துக்கும் அதிகமான மாணவர்கள் சேர்ந்துள்ளனர். இதில் 9-ஆம் வகுப்பு முதல் முதுநிலை படிப்புகளும் மற்றும் வாழ்நாள் முழுவதும் கற்றலுக்கான படிப்புகளும் அடங்கும். ஸ்வயம் மூலம் மேற்கொள்ளும் படிப்பிற்கு மாணவர்கள், 20% கடன் வசதியை பெறலாம். மேலும், உயர்கல்வி ஆசிரியர்களுக்கான வருடாந்திர புத்தாக்க பயிற்சி அளிக்கவும் இந்த இணையதளம் பயன்படுகிறது.


    *****

    
    
    (Release ID: 1556353) Visitor Counter : 53
    
    
      Read this release in: English , Telugu , Kannada