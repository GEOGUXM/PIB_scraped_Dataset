      பாதுகாப்பு அமைச்சகம்

      விமானப்படை பொன்விழா பள்ளியில் 33-வது வருடாந்திர தடகளப் போட்டி
      Posted On: 08 DEC 2018 4:21PM by PIB Chennai


    தில்லி கண்டோன்மென்டிற்கு உட்பட்ட சுப்ரதோ பூங்காவில் செயல்படும் விமானப்படை பொன்விழா பள்ளியில் 33-வது வருடாந்திர தடகள விளையாட்டுப் போட்டிகள் 2018 டிசம்பர் 8 அன்று நடைபெற்றது. விமானப்படை துணைத் தளபதி ஏர்வைஸ் மார்ஷல் அமர் அஹூஜா சிறப்பு விருந்தினராகக் கலந்து கொண்டு சிறப்பித்தார். உலக குத்துச்சண்டை வீராங்கனை திருமதி சோனியா சாகல், கௌரவ விருந்தினராகக் கலந்து கொண்டார்.


    இந்த விழாவில் பள்ளியில் கேஜி வகுப்பு பயிலும் மாணவர்கள், ‘இளம் மொட்டுகள்’ என்ற பெயரிலும், பள்ளியின் ஏரோ மாடலிங் கிளப் மாணவர்கள் மஞ்சள் பறவை மற்றும் வேட்டை விமானங்கள் என்ற பெயரிலும் நடத்திய சாகசங்கள், பார்வையாளர்களைக் கவர்ந்தன. நான்காம் வகுப்பு மாணவர்கள் யோகாஏரோபிக்ஸ் செய்து காட்டினர்.


    பல்வேறு போட்டிகளில் வெற்றி பெற்ற மாணவர்களுக்கு திருமதி சோனியா சாகல், ஏர்வைஸ் மார்ஷல் அமர் அஹூஜா, அவரது மனைவி திருமதி மம்தா அஹூஜா ஆகியோர் பதக்கங்கள் மற்றும் சுழற்கோப்பைகளை வழங்கினர்.


    *****


    எம்எம் / உமா

    
    
    (Release ID: 1555291) Visitor Counter : 37
    
    
      Read this release in: English