      புவி அறிவியல் அமைச்சகம்

      தென்மேற்கு மற்றும் அதனையொட்டிய மேற்கு மத்திய வங்கக் கடலில் ‘பெத்தாய்’ புயல்
      ஆந்திரப்பிரதேசம் மற்றும் ஏனாம் (புதுச்சேரி) கடற்கரைப் பகுதிகளுக்கு புயல் எச்சரிக்கை

      Posted On: 16 DEC 2018 1:04PM by PIB Chennai

    தென்மேற்கு வங்கக் கடலில் நிலவிய ‘பெத்தாய்’ புயல், கடந்த 6 மணி நேரத்தில், வடக்கு-வடமேற்கு திசைநோக்கி, மணிக்கு16 கிலோமீட்டர் வேகத்தில் நகர்ந்து 2018 டிசம்பர் 16 காலை எட்டரை மணி நிலவரப்படி, தென்மேற்கு மற்றும் அதனையொட்டிய மேற்கு மத்திய வங்க்க் கடலில், திரிகோணமலைக்கு (இலங்கை) வடகிழக்கே 460 கிலோமீட்டர் தொலைவிலும், சென்னைக்கு (தமிழ்நாடு) கிழக்கு-தென் கிழக்கே 430 கிலோமீட்டர் தொலைவிலும், காக்கிநாடாவிற்கு (ஆந்திரப்பிரதேசம்) தெற்கு-தென்கிழக்கே 600 கிலோமீட்டர் தொலைவிலும் நிலைகொண்டுள்ளது. இது மேலும் தீவிரமடைந்து, அடுத்த 24 மணிநேரத்தில் தீவிரப் புயலாக உருவாகக்கூடும். இந்த தீவிரப் புயல் வடக்கு-வடமேற்கு திசைநோக்கி நகர்ந்து, டிசம்பர் 17 பிற்பகலில் ஆந்திர மாநிலத்தில் மசூலிப்பட்டினம் மற்றும் காக்கிநாடா இடையே கரையைக் கடக்கும். எனினும், சாதகமற்ற சூழல்கள் காரணமாக, இந்த தீவிரப் புயல் சற்று வலுவிழந்து கரையை கடக்கும் போது புயலாக மாறக்கூடும்.

                                                                                                                                
தேதி / நேரம் (IST)  நிலைப்பாடு (Lat.°N/ long. ° E)  அதிகபட்சம் வீசக்கூடிய தரைக்காற்றின் வேகம் (Kmph)  புயல் பாதிப்பின் வகைப்பாடு
                                                                                                                                
                                                                                                                                
                                                                                                                                
16.12.18/0830       11.8/84.0                       80-90 முதல் 100                                   புயல் காற்று              
                                                                                                                                
                                                                                                                                
                                                                                                                                
16.12.18/1130       12.1/83.7                       85-95 முதல் 105                                   புயல் காற்று              
                                                                                                                                
                                                                                                                                
                                                                                                                                
16.12.18/1730       13.0/83.0                       90-100 முதல் 110                                  தீவிரப் புயல் காற்று      
                                                                                                                                
                                                                                                                                
                                                                                                                                
16.12.18/2330       13.9/82.6                       90-100 முதல் 110                                  தீவிரப் புயல் காற்று      
                                                                                                                                
                                                                                                                                
                                                                                                                                
17.12.18/0530       14.9/82.4                       80-90 முதல் 100                                   புயல் காற்று              
                                                                                                                                
                                                                                                                                
                                                                                                                                
17.12.18/1730       16.4/82.3                       70-80 முதல் 90                                    புயல் காற்று              
                                                                                                                                
                                                                                                                                
                                                                                                                                
18.12.18/0530       17.8/82.8                       55-65 முதல் 75                                    காற்றழுத்த தாழ்வு மண்டலம் 
                                                                                                                                
                                                                                                                                
                                                                                                                                
18.12.18/1730       18.6/83.5                       40-50 முதல் 60                                    காற்றழுத்த தாழ்வுப் பகுதி 
                                                                                                                                
                                                                                                                                

    எச்சரிக்கை:


    ஆந்திரப்பிரதேஷ், வடதமிழ்நாடு, புதுச்சேரி மற்றும் தெற்கு ஒடிசா கடலோரப் பகுதிகளுக்கான பலத்த காற்று எச்சரிக்கை.

      * தெற்கு ஆந்திரப்பிரதேசம், வடதமிழ்நாடு & புதுச்சேரி கடலோரப் பகுதிகளில் மணிக்கு 45-55 கி.மீ. முதல் 65 கி.மீ. வரையிலான சுழல் காற்று வீசக்கூடும். இதன் வேகம் படிப்படியாக அதிகரித்து, மத்திய ஆந்திரப்பிரதேசம் மற்றும் புதுச்சேரியின் ஏனாம் மாவட்ட கடலோரப் பகுதியில் டிசம்பர் 17 அன்று மணிக்கு 80-90 கி.மீ. முதல் 100 கி.மீ. வரையிலான புயல் காற்று வீசக்கூடும். ஆந்திர மாநிலத்தின் பிற கடலோரப் பகுதிகளில் மணிக்கு 60-70 கி.மீ. முதல் 80 கி.மீ. வேகம் வரையிலான புயல் காற்றும், வடதமிழகம் மற்றும் புதுச்சேரி கடலோரப் பகுதிகளில் டிசம்பர் 17 அன்று மணிக்கு 40-50 கி.மீ. முதல் 60 கி.மீ. வரையிலான சுழல் காற்றும் வீசக்கூடும்.

      * தெற்கு ஒடிசா கடலோரப் பகுதிகளில் டிசம்பர் 17 அன்று மணிக்கு 30-40 கி.மீ. முதல் 50 கி.மீ. வரையிலான வேகத்தில் கடும் சூறாவளி காற்று வீசக்கூடும்.


    கடலோரப் பகுதிகளுக்கு சூறைக் காற்று எச்சரிக்கை:


    தெற்கு ஆந்திரப்பிரதேசம், வடதமிழகம் மற்றும் புதுச்சேரி கடலோரப் பகுதிகளில் டிசம்பர் 16 மாலை முதல் 17 ஆம் தேதி மாலை வரை கடல், கொந்தளிப்பானது முதல் மிக கொந்தளிப்பாகவும், மத்திய ஆந்திரப்பிரதேசம் மற்றும் புதுச்சேரியின் ஏனாம் மாவட்ட கடலோரப் பகுதியில் மிகக் கொந்தளிப்பாகவும் காணப்படும்.


    ஆந்திரப்பிரதேசம் (கிழக்கு & மேற்கு கோதாவரி, விசாகப்பட்டினம், கிருஷ்ணா மற்றும் குண்டூர் மாவட்டங்கள்) மற்றும் புதுச்சேரியின் ஏனாம் மாவட்டத்தில் ஏற்படக்கூடிய பாதிப்பு:


      * கூரை வீடுகளுக்கு பாதிப்பும், மின்சாரம் மற்றும் தொலைத் தொடர்பு கம்பங்கள் முறியக்கூடும் என்பதால் இந்த சேவைகளில் லேசான பாதிப்பும் ஏற்படக்கூடும். சாதாரண சாலைகளுக்கு பலத்த பாதிப்பும், தரமான சாலைகளுக்கு மிதமான பாதிப்பும் ஏற்படும். சிறிய மரங்கள் முறிந்து விழுவதுடன், நெல், வாழை, பப்பாளி மரங்கள் மற்றும் தோட்டப் பயிர்களுக்கு லேசான பாதிப்பும் ஏற்படலாம். தாழ்வான பகுதிகளில் கடல் அரிப்பு காரணமாக கடல் நீர் உட்புகக்கூடும்.


    தேவையான முன்னெச்சரிக்கை நடவடிக்கை:


      * ஆந்திரப்பிரதேச கடலோரப் பகுதியில் டிசம்பர் 16 & 17 ஆம் தேதிகளில் மீன்பிடி நடவடிக்கைகளை முற்றிலும் நிறுத்த வேண்டும்.


      * மீனவர்கள் டிசம்பர் 17 ஆம் தேதி வரை ஆந்திராவையொட்டிய தென்மேற்கு & மேற்கு மத்திய வங்கக் கடல் பகுதி மற்றும் வடதமிழ்நாடு & புதுச்சேரி கடலோரப் பகுதிகளைச் சேர்ந்த மீனவர்கள் யாரும் மீன்பிடிக்கச் செல்ல வேண்டாம்.


      * டிசம்பர் 17 வரை தெற்கு ஒடிசா கடலோரப் பகுதி மீனவர்களும் கடலுக்குச் செல்ல வேண்டாம்.


    ஆழ்கடல் பகுதிக்கு சென்றுள்ள மீனவர்களும் உடனடியாக கரை திரும்புமாறு அறிவுறுத்தப்படுகிறது.


    **************

    
    
    (Release ID: 1556097) Visitor Counter : 93
    
    
      Read this release in: English
    
    
    

      
      
      
      
      
      
      
      
      
      
      
      
      
      
      
      
      
      
*