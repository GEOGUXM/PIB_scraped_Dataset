      ਨਵੀਂਨ ਅਤੇ ਨਵਿਆਉਣਯੋਗ ਊਰਜਾ ਮੰਤਰਾਲਾ

      ਨਵੀਨ ਅਤੇ ਅਖੁੱਟ ਊਰਜਾ ਮੰਤਰਾਲਾ ਸਲਾਨਾ ਸਮੀਖਿਆ-2018
      Posted On: 10 DEC 2018 5:41PM by PIB Chandigarh

    
     

    Ministry of New and Renewable Energy

    
    Year End Review 2018 – MNRE
    
     
    
    ਨਵੀਨ ਅਤੇ ਅਖੁੱਟ ਊਰਜਾ ਮੰਤਰਾਲਾ

    ਸਲਾਨਾ ਸਮੀਖਿਆ -2018

    
    ਨਵੀਨ ਅਤੇ ਅਖੁੱਟ ਊਰਜਾ ਮੰਤਰਾਲਾ

    ਪੌਣ ਊਰਜਾ ਅਤੇ ਸੂਰਜੀ ਊਰਜਾ ਦੀਆਂ ਸਥਾਪਿਤ ਸਮਰੱਥਾਵਾਂ ਵਿੱਚ ਭਾਰਤ ਵਿਸ਼ਵ ਵਿੱਚ ਚੌਥੇ ਅਤੇ ਪੰਜਵੇਂ ਸਥਾਨ ਉੱਤੇ , ਅਖੁੱਟ ਊਰਜਾ ਦੀ ਕੁਲ ਸਥਾਪਿਤ ਸਮਰੱਥਾ ਦੇ ਲਿਹਾਜ਼ ਨਾਲ ਭਾਰਤ ਵਿਸ਼ਵ ਵਿੱਚ ਹੁਣ 5 ਵੇਂ ਸਥਾਨ ਉੱਤੇ


    ਸਾਲ 2017-18 ਦੌਰਾਨ ਦੇਸ਼ ਵਿੱਚ ਅਕਸ਼ੈ ਊਰਜਾ ਤੋਂ ਕੁੱਲ 101.83 ਅਰਬ ਯੂਨਿਟ ਬਿਜਲੀ ਦਾ ਉਤਪਾਦਨ ਹੋਇਆ


    ਸਰਕਾਰ ਨੇ 2020 ਤੱਕ 60 ਗੀਗਾਵਾਟ ਸੂਰਜੀ ਊਰਜਾ ਅਤੇ 20 ਗੀਗਾਵਾਟ ਪੌਣ ਊਰਜਾ ਸਮਰੱਥਾ ਲਈ ਬੋਲੀ ਦਾ ਅਨੁਮਾਨ ਲਗਾਇਆ ਹੈ , ਉਸ ਤੋਂ ਬਾਅਦ ਪ੍ਰੋਜੈਕਟਾਂ ਨੂੰ ਪੂਰਾ ਕਰਨ ਲਈ ਦੋ ਸਾਲ ਦਾ ਸਮਾਂ ਬਚੇਗਾ ।


    ਜਲਵਾਯੂ ਪਰਿਵਰਤਨ ਬਾਰੇ ਪੈਰਿਸ ਸਮਝੌਤੇ ਅਨੁਸਾਰ ਰਾਸ਼ਟਰੀ ਪੱਧਰ ਉੱਤੇ ਨਿਰਧਾਰਿਤ ਸਾਡੇ ਯੋਗਦਾਨਾਂ ਅਤੇ ਇੱਕ ਸਵੱਛ ਗ੍ਰਹਿ ਪ੍ਰਤੀ ਸਾਡੀ ਪ੍ਰਤੀਬੱਧਤਾ ਨੂੰ ਧਿਆਨ ਵਿੱਚ ਰੱਖਦਿਆਂ ਭਾਰਤ ਨੇ ਸੰਕਲਪ ਕੀਤਾ ਹੈ ਕਿ 2030 ਤੱਕ ਬਿਜਲੀ ਉਤਪਾਦਨ ਲਈ 40 % ਸਥਾਪਿਤ ਸਮਰੱਥਾ ਸਵੱਛ ਸੋਮਿਆਂ ਉੱਤੇ ਅਧਾਰਿਤ ਹੋਵੇਗੀ । ਨਾਲ ਹੀ ਇਹ ਨਿਰਧਾਰਿਤ ਕੀਤਾ ਗਿਆ ਸੀ ਕਿ 2022 ਤੱਕ 175 ਗੀਗਾਵਾਟ ਅਖੁੱਟ ਊਰਜਾ ਸਮਰੱਥਾ ਸਥਾਪਿਤ ਕੀਤੀ ਜਾਵੇਗੀ । ਇਸ ਵਿੱਚ ਸੂਰਜੀ ਊਰਜਾ ਤੋਂ 100 ਗੀਗਾਵਾਟ , ਪੌਣ ਊਰਜਾ ਤੋਂ 60 ਗੀਗਾਵਾਟ , ਬਾਇਓ ਪਾਵਰ ਤੋਂ 10 ਗੀਗਾਵਾਟ ਅਤੇ ਛੋਟੇ ਪਣਬਿਜਲੀ ਪ੍ਰੋਜੈਕਟਾਂ ਤੋਂ 5 ਗੀਗਾਵਾਟ ਸਮਰੱਥਾ ਸ਼ਾਮਲ ਹੈ ।


    ਉਚਿਤ ਉੱਚ ਸਮਰੱਥਾ ਦੇ ਟੀਚੇ ਨਾਲ ਵਿਆਪਕ ਊਰਜਾ ਸੁਰੱਖਿਆ , ਊਰਜਾ ਦੀ ਬਿਹਤਰ ਪਹੁੰਚ ਅਤੇ ਰੁਜ਼ਗਾਰ ਦੇ ਮੌਕਿਆਂ ਵਿੱਚ ਵਾਧਾ ਯਕੀਨੀ ਹੋਵੇਗਾ । ਇਸ ਖਾਹਿਸ਼ੀ ਟੀਚੇ ਨੂੰ ਹਾਸਲ ਕਰਨ ਦੇ ਨਾਲ ਹੀ ਭਾਰਤ ਦੁਨੀਆ ਵਿੱਚ ਸਭ ਤੋਂ ਵੱਡੇ ਸਵੱਛ ਊਰਜਾ ਉਤਪਾਦਕਾਂ ਦੀ ਜਮਾਤ ਵਿੱਚ ਸ਼ਾਮਲ ਹੋ ਜਾਵੇਗਾ , ਇਥੋਂ ਤੱਕ ਕਿ ਕਈ ਵਿਕਸਤ ਦੇਸ਼ਾਂ ਤੋਂ ਵੀ ਅੱਗੇ ਨਿਕਲ ਜਾਵੇਗਾ । ਦੇਸ਼ ਵਿੱਚ 31.10.2018 ਤੱਕ ਕੁਲ ਸਥਾਪਿਤ ਸਮਰੱਥਾ ਵਿੱਚ ਅਖੁੱਟ ਊਰਜਾ ਦੀ ਹਿੱਸੇਦਾਰੀ ਇਸ ਤਰ੍ਹਾਂ ਹੈ —

                                                
ਸੋਮਾ         ਸਥਾਪਿਤ ਸਮਰੱਥਾ ( ਗੀਗਾਵਾਟ )  ਪ੍ਰਤੀਸ਼ਤ 
                                                
                                                
                                                
                                                
                                                
ਤਾਪੀ (ਥਰਮਲ)  221.76 ਗੀਗਾਵਾਟ             (63.84%)
                                                
                                                
                                                
ਪ੍ਰਮਾਣੂ      6.78 ਗੀਗਾਵਾਟ               (1.95%) 
                                                
                                                
                                                
ਪਣ ਬਿਜਲੀ     45 .48 ਗੀਗਾਵਾਟ             (13.09%)
                                                
                                                
                                                
ਅਖੁੱਟ        73.35 ਗੀਗਾਵਾਟ              (21.12%)
                                                
                                                
                                                
ਕੁੱਲ         347. 37 ਗੀਗਾਵਾਟ            (100%)  
                                                
                                                

    ਦੇਸ਼ ਵਿੱਚ ਸਾਰੇ ਅਖੁੱਟ ਊਰਜਾ ਸੋਮਿਆਂ ਤੋਂ ਅਕਤੂਬਰ 2018 ਤੱਕ ਕੁਲ 73.35 ਗੀਗਾਵਾਟ ਅਖੁੱਟ ਊਰਜਾ ਸਮਰੱਥਾ ਸਥਾਪਿਤ ਹੋ ਚੁੱਕੀ ਹੈ ਜਿਸ ਵਿੱਚ ਪੌਣ ਊਰਜਾ ਤੋਂ ਕਰੀਬ 34.98 ਗੀਗਾਵਾਟ , ਸੂਰਜੀ ਊਰਜਾ ਤੋਂ 24.33 ਗੀਗਾਵਾਟ , ਛੋਟੇ ਪਣਬਿਜਲੀ ਯੂਨਿਟਾਂ ਤੋਂ 4.5 ਗੀਗਾਵਾਟ ਅਤੇ ਬਾਇਓ ਪਾਵਰ ਤੋਂ 9.45 ਗੀਗਾਵਾਟ ਸਮਰੱਥਾ ਸ਼ਾਮਲ ਹੈ । ਇਸ ਤੋਂ ਇਲਾਵਾ 46.75 ਗੀਗਾਵਾਟ ਸਮਰੱਥਾ ਦੇ ਪ੍ਰੋਜੈਕਟ ਨਿਰਮਾਣ ਅਧੀਨ / ਬੋਲੀ ਦੇ ਪੜਾਅ ਵਿੱਚ ਹਨ । ਸਰਕਾਰ ਨੇ 31.03. 20 20 ਤੱਕ 60 ਗੀਗਾਵਾਟ ਤੱਕ ਸੂਰਜੀ ਅਤੇ 20 ਗੀਗਾਵਾਟ ਪੌਣ ਊਰਜਾ ਸਮਰੱਥਾ ਲਈ ਬੋਲੀ ਲਗਾਉਣ ਦਾ ਟੀਚਾ ਰੱਖਿਆ ਹੈ । ਸਾਲ 2018-19 ਅਤੇ 2019-20 ਦੌਰਾਨ ਹਰੇਕ ਸਾਲ ਵਿੱਚ 30 ਗੀਗਾਵਾਟ ਸਮਰੱਥਾ ਦੀ ਸੂਰਜੀ ਊੁਰਜਾ ਅਤੇ 10 ਗੀਗਾਵਾਟ ਸਮਰੱਥਾ ਦੀ ਪੌਣ ਊਰਜਾ ਪ੍ਰੋਜੈਕਟ ਲਈ ਬੋਲੀ ਲਗਾਈ ਜਾਵੇਗੀ ।


    ਇਹ ਦੇਸ਼ ਦੇ ਅਖੁੱਟ ਖੇਤਰ ਊਰਜ ਵਿੱਚ ਰਿਸਕ ਮੁਕਤ ਨਿਵੇਸ਼ ਕਰਨ ਲਈ ਡਿਵੈਲਪਰਾਂ ਅਤੇ ਨਿਵੇਸ਼ਕ ਭਾਈਚਾਰੇ ਨੂੰ ਉਤਸ਼ਾਹਿਤ ਕਰਨ ਅਤੇ ਨਿਯੋਜਨ ਪ੍ਰਤੀ ਆਸਵੰਦ ਕਰਨ ਅਤੇ ਉਨ੍ਹਾਂ ਲਈ ਸਰਕਾਰ ਦੀ ਲੰਬੀ ਮਿਆਦ ਦੀ ਵਚਨਬੱਧਤਾ ਅਤੇ ਨਿਯੋਜਨ ਪ੍ਰਤੀ ਆਸਵੰਦ ਕੀਤਾ ਹੈ । ਭਾਰਤ ਕੁੱਲ ਸਥਾਪਿਤ ਅਖੁੱਟ ਊਰਜਾ ਸਮਰੱਥਾ ਦੇ ਲਿਹਾਜ਼ ਨਾਲ ਦੁਨੀਆ ਵਿੱਚ ਪੰਜਵੇਂ ਸਥਾਨ ਉੱਤੇ , ਪੌਣ ਊਰਜਾ ਦੇ ਹਿਸਾਬ ਨਾਲ ਚੌਥੇ ਸਥਾਨ ਉੱਤੇ ਅਤੇ ਸੂਰਜੀ ਊਰਜਾ ਲਈ ਪੰਜਵੇਂ ਸਥਾਨ ਉੱਤੇ ਮੌਜੂਦ ਹੈ ।


    ਸੂਰਜੀ ਊਰਜਾ ਨਿਗਮ ( ਐੱਸਈਸੀਆਈ ) ਵਲੋਂ ਮਈ 2017 ਵਿੱਚ 200 ਮੈਗਾਵਾਟ ਲਈ ਅਤੇ ਫੇਰ ਜੁਲਾਈ 2018 ਵਿੱਚ 600 ਮੈਗਾਵਾਟ ਲਈ ਕੀਤੀ ਗਈ ਰਿਵਰਸ ਨੀਲਾਮੀ ਵਿੱਚ 2.44 ਰੁਪਏ ਪ੍ਰਤੀ ਯੂਨਿਟ ਦੀ ਫੀਸ ਰਜਿਸਟਰਡ ਕੀਤੀ ਗਈ ਜੋ ਭਾਰਤ ਵਿੱਚ ਹੁਣ ਤੱਕ ਦੀ ਸਭ ਤੋਂ ਘੱਟ ਫੀਸ ਹੈ । ਇਸੇ ਤਰ੍ਹਾਂ ਦਸੰਬਰ 2017 ਵਿੱਚ ਗੁਜਰਾਤ ਸਰਕਾਰ ਵਲੋਂ 500 ਮੈਗਾਵਾਟ ਦੇ ਪ੍ਰੋਜੈਕਟ ਲਈ ਟੈਂਡਰ ਵਿੱਚ 2.33 ਰੁਪਏ ਪ੍ਰਤੀ ਯੂਨਿਟ ਦੀ ਡਿਊਟੀ ਉੱਤੇ ਰਜਿਸਟਰਡ ਕੀਤੀ ਗਈ ਸੀ ਜੋ ਪੌਣ ਊਰਜਾ ਲਈ ਹੁਣ ਤੱਕ ਦੀ ਸਭ ਤੋਂ ਘੱਟ ਡਿਊਟੀ ਦਰ ਹੈ ।


    ਅਖੁੱਟ ਊਰਜਾ ਦੀ ਕੁੱਲ ਸਥਾਪਿਤ ਸਮਰੱਥਾ 31.03.2014 ਨੂੰ 35.51 ਗੀਗਾਵਾਟ ਤੋਂ ਵੱਧ ਕੇ 31.10.2018 ਨੂੰ 73.35 ਗੀਗਾਵਾਟ ਹੋ ਗਈ ( ਪਿਛਲੇ ਸਾਢੇ ਚਾਰ ਸਾਲਾਂ ਦੌਰਾਨ ਲਗਭਗ 106% ਦਾ ਵਾਧਾ ) । ਪਿਛਲੇ ਸਾਢੇ ਚਾਰ ਸਾਲਾਂ (2014-15 ਤੋਂ 2018-19) ਦੌਰਾਨ ਗ੍ਰਿੱਡ ਨਾਲ ਜੁੜੀ 37.84 ਗੀਗਾਵਾਟ ਤੋਂ ਵੱਧ ਦੀ ਸਮਰੱਥਾ ਹਾਸਲ ਕੀਤੀ ਗਈ ਜਿਸ ਵਿੱਚ 21.7 ਗੀਗਾਵਾਟ ਸੂਰਜੀ ਊਰਜਾ , 13.98 ਗੀਗਾਵਾਟ ਪੌਣ ਊਰਜਾ , 0.7 ਗੀਗਾਵਾਟ ਛੋਟੀ ਪਣਬਿਜਲੀ ਅਤੇ ਬਾਇਓ - ਪਾਵਰ ਤੋਂ 1.5 ਗੀਗਾਵਾਟ ਸਮਰੱਥਾ ਸ਼ਾਮਲ ਹੈ ।


    ਸਾਲ 2017-18 ਦੌਰਾਨ ਸਾਰੇ ਅਖੁੱਟ ਊਰਜਾ ਸੋਮਿਆਂ ਨਾਲ ਦੇਸ਼ ਵਿੱਚ ਕੁੱਲ 101.83 ਅਰਬ ਯੂਨਿਟ ਬਿਜਲੀ ਦਾ ਉਤਪਾਦਨ ਹੋਇਆ ਜਦਕਿ ਇਸਦੇ ਮੁਕਾਬਲੇ ਸਾਲ 2014-15 ਵਿੱਚ 61.78 ਅਰਬ ਯੂਨਿਟ ਬਿਜਲੀ ਦਾ ਉਤਪਾਦਨ ( ਪਿਛਲੇ ਚਾਰ ਸਾਲਾਂ ਵਿੱਚ 65% ਦਾ ਵਾਧਾ ) ਹੋਇਆ । ਸਾਲ ਵਾਰ ਅਖੁੱਟ ਊਰਜਾ ਉਤਪਾਦਨ ਦਾ ਵਿਸਤ੍ਰਿਤ ਵੇਰਵਾ ਹੇਠ ਲਿਖੀ ਸਾਰਣੀ ਵਿੱਚ ਦਿੱਤਾ ਗਿਆ ਹੈ —

                                                                                                                             
ਸਾਲ                        ਕੁੱਲ ਉਤਪਾਦਨ ( ਅਰਬ ਯੂਨਿਟ ਵਿੱਚ )  ਅਖੁੱਟ ਊਰਜਾ ਦਾ ਉਤਪਾਦਨ ( ਅਰਬ ਯੂਨਿਟ ਵਿੱਚ )  ਅਖੁੱਟ ਊਰਜਾ ਦੀ % ਹਿੱਸੇਦਾਰੀ
                                                                                                                             
                                                                                                                             
                                                                                                                             
                                                                                                                             
                                                                                                                             
2014-15                    1110.18                         61.78                                    5.56                     
                                                                                                                             
                                                                                                                             
                                                                                                                             
2015-16                    1172.98                         65.78                                    5.60                     
                                                                                                                             
                                                                                                                             
                                                                                                                             
2016-17                    1241.38                         81.54                                    6.56                     
                                                                                                                             
                                                                                                                             
                                                                                                                             
2017-18                    1303.37                         101.83                                   7.81                     
                                                                                                                             
                                                                                                                             
                                                                                                                             
2018-19 ( ਅਗਸਤ 2018 ਤੱਕ )  590.04                          62.66                                    10.62                    
                                                                                                                             
                                                                                                                             
                                                                                                                             
                                                                                                                             

    14 ਜੂਨ , 2018 ਨੂੰ ਊਰਜਾ ਮੰਤਰਾਲਾ ਨੇ 2019-20 ਤੋਂ 2021-22 ਤੱਕ ਲਈ ਲੰਬੀ ਮਿਆਦ ਦੇ ਆਰਪੀਓ ਟੀਚੇ ਨੂੰ ਨੋਟੀਫਾਈ ਕੀਤਾ ਹੈ । ਸਾਲ ਵਾਰ ਆਰਪੀਓ ਪੱਧਰ ਇਸ ਤਰ੍ਹਾਂ ਹੈ --

                                                  
ਲੰਬੀ ਮਿਆਦ ਦੇ ਆਰਪੀਓ ਟੀਚੇ  2019-20  2020-21  2021-22
                                                  
                                                  
                                                  
                                                  
                                                  
ਗੈਰ ਸੂਰਜੀ                10.25%   10.25%   10.50% 
                                                  
                                                  
                                                  
ਸੂਰਜੀ                    7.25%    8.75%    10.50% 
                                                  
                                                  
                                                  
ਕੁੱਲ                     17.50%   19.00%   21.00% 
                                                  
                                                  
                                                  
                                                  
                                                  

    ਰਿਵਰਸ ਈ - ਨੀਲਾਮੀ ਸਮੇਤ ਫੀਸ ਦੀ ਦਰ ਅਧਾਰਿਤ ਮੁਕਾਬਲੇਬਾਜ਼ੀ ਬੋਲੀ ਪ੍ਰਕਿਰਿਆ ਦੇ ਜ਼ਰੀਏ ਸੂਰਜੀ ਅਤੇ ਪੌਣ ਊਰਜਾ ਦੀ ਖਰੀਦ ਲਈ ਦਿਸ਼ਾ-ਨਿਰਦੇਸ਼ ਜਾਰੀ ਕੀਤੇ ਗਏ ।


    ਮਾਰਚ 2022 ਤੱਕ ਚਾਲੂ ਹੋਣ ਵਾਲੇ ਪ੍ਰੋਜੈਕਟਾਂ ਲਈ ਸੂਰਜੀ ਅਤੇ ਪੌਣ ਊਰਜਾ ਦੀ ਅੰਤਰਰਾਜੀ ਵਿਕਰੀ ਲਈ ਅੰਤਰਰਾਜੀ ਟ੍ਰਾਂਸਮਿਸ਼ਨ ਪ੍ਰਣਾਲੀਆਂ ਰਾਹੀਂ ਫੀਸਾਂ ਅਤੇ ਘਾਟਿਆਂ ਨੂੰ ਮਾਫ ਕਰਨ ਦੇ ਆਦੇਸ਼ ਜਾਰੀ ਕੀਤੇ ਗਏ । ਸੂਰਜੀ ਫੋਟੋਵੋਲਟਿਕ ਸਿਸਟਮ / ਉਪਕਰਣ ਲਗਾਉਣ ਲਈ ਮਿਆਰਾਂ ਨੂੰ ਨੋਟੀਫਾਈ ਕੀਤਾ ਗਿਆ ।


    ਸੌਰ ਊਰਜਾ


      * ਸਰਕਾਰ ਨੇ ਰਾਸ਼ਟਰੀ ਸੂਰਜੀ ਮਿਸ਼ਨ ਦੇ ਤਹਿਤ ਗ੍ਰਿੱਡ ਨਾਲ ਜੁੜੇ ਸੂਰਜੀ ਊਰਜਾ ਪ੍ਰੋਜੈਕਟਾਂ ਦੇ ਸਾਲ 2021-22 ਤੱਕ 20,000 ਮੈਗਾਵਾਟ ਦੇ ਟੀਚੇ ਨੂੰ ਸੋਧ ਕੇ ਸਾਲ 2022 ਤੱਕ 1 ਲੱਖ ਮੈਗਾਵਟ ਕਰ ਦਿੱਤਾ ਹੈ ।

      * ਸਾਲ 2022 ਤੱਕ 100 ਗੀਗਾਵਾਟ ਦੇ ਟੀਚੇ ਦੇ ਮੁਕਾਬਲੇ ਅਕਤੂਬਰ , 2018 ਤੱਕ 24.33 ਗੀਗਾਵਾਟ ਦੀ ਕੁੱਲ ਸਥਾਪਿਤ ਸਮਰੱਥਾ ਨਾਲ ਫਿਲਹਾਲ ਭਾਰਤ ਸਭ ਤੋਂ ਵੱਧ ਸਥਾਪਿਤ ਸੂਰਜੀ ਸਮਰੱਥਾ ਵਾਲਾ ਪੰਜਵਾਂ ਦੇਸ਼ ਹੈ । ਇਸ ਤੋਂ ਇਲਾਵਾ 22.8 ਗੀਗਾਵਾਟ ਸਮਰੱਥਾ ਨਿਰਮਾਣ ਅਧੀਨ ਜਾਂ ਟੈਂਡਰ ਦੇ ਅਮਲ ਵਿੱਚ ਹੈ ।
      * ਮੰਤਰਾਲਾ 2018-19 ਅਤੇ 2019-20 ਵਿੱਚ ਬਾਕੀ ਸੂਰਜੀ ਊਰਜਾ ਸਮਰੱਥਾ ਲਈ ਬੋਲੀ ਮੰਗਣ ਦੀ ਯੋਜਨਾ ਬਣਾ ਰਿਹਾ ਹੈ ਤਾਂ ਕਿ ਮਾਰਚ 2020 ਤੱਕ ਪੂਰੀ 100 ਗੀਗਾਵਾਟ ਵਾਧੂ ਸਮਰੱਥਾ ਲਈ ਬੋਲੀ ਦਾ ਅਮਲ ਪੂਰਾ ਹੋ ਜਾਵੇ । ਇਸ ਨਾਲ ਪ੍ਰੋਜੈਕਟਾਂ ਨੂੰ ਪੂਰਾ ਕਰਨ ਲਈ 2 ਸਾਲ ਦਾ ਸਮਾਂ ਲੱਗੇਗਾ ।
      * ਗ੍ਰਿੱਡ ਨਾਲ ਜੁੜੇ ਸੌਰ ਊਰਜਾ ਪ੍ਰੋਜੈਕਟਾਂ ਲਈ ਡਿਊਟੀ ਦਰਾਂ ਦਾ ਨਿਰਧਾਰਣ ਰਿਵਰਸ - ਈ - ਨੀਲਾਮੀ ਸਮੇਤ ਮੁਕਾਬਲੇਬਾਜ਼ੀ ਬੋਲੀ ਪ੍ਰਕ੍ਰਿਆ ਰਾਹੀਂ ਕੀਤਾ ਗਿਆ ਹੈ । ਇਸ ਨਾਲ ਡਿਊਟੀ ਦਰਾਂ ਨੂੰ ਕਾਫੀ ਘੱਟ ਕਰਨ ਵਿੱਚ ਮਦਦ ਮਿਲੇਗੀ । ਭਾਰਤ ਵਿੱਚ ਸੂਰਜੀ ਪ੍ਰੋਜੈਕਟ ਆਈਐੱਸਟੀਐੱਸ ਅਧਾਰਿਤ ਬੋਲੀ ਅਧੀਨ ਜੁਲਾਈ , 2018 ਵਿੱਚ ਤੈਅ ਕੀਤੀ ਗਈ 2.44 ਰੁਪਏ ਪ੍ਰਤੀ ਕੇਡਬਲਿਊਐਚ ਦੀ ਡਿਊਟੀ ਦਰ ਸੂਰਜੀ ਊਰਜਾ ਲਈ ਹੁਣ ਤੱਕ ਦੀ ਸਭ ਤੋਂ ਘੱਟ ਦਰ ਹੈ । ਸੂਰਜੀ ਊਰਜਾ ਲਈ ਡਿਊਟੀ ਦਰ 2010 ਵਿੱਚ 18 ਰੁਪਏ ਪ੍ਰਤੀ ਕੇ ਡਬਲਿਊ ਐੱਚ ਸੀ ਜੋ ਵੱਖ-ਵੱਖ ਕਾਰਨਾ ਕਰਕੇ ਘੱਟ ਕੇ 2018 ਵਿੱਚ 2.44 ਰੁਪਏ ਕੇ ਡਬਲਿਊ ਐੱਚ ਰਹਿ ਗਈ । ਉਤਪਾਦਨ ਦਾ ਦਾਇਰਾ ਵਧਣ , ਜ਼ਮੀਨ ਦੀ ਨਿਸ਼ਚਿਤ ਉਪਲੱਬਧਤਾ , ਬਿਜਲੀ ਨਿਕਾਸੀ ਪ੍ਰਣਾਲੀ ਆਦਿ ਦੇ ਕਾਰਨਾ ਕਰਕੇ ਡਿਊਟੀ ਦਰਾਂ ਨੂੰ ਘਟਾਉਣ ਵਿੱਚ ਮਦਦ ਮਿਲੀ ।
      * ਦੇਸ਼ ਵਿੱਚ ਸੋਲਰ ਪਾਰਕ ਸਥਾਪਿਤ ਕੀਤੇ ਜਾ ਰਹੇ ਹਨ । ਨਵੰਬਰ 2018 ਤੱਕ ਦੇਸ਼ ਦੇ 21 ਰਾਜਾਂ ਵਿੱਚ ਕੁੱਲ 26694 ਮੈਗਾਵਾਟ ਸਮਰੱਥਾ ਦੇ 47 ਸੂਰਜੀ ਪਾਰਕ ਸਥਾਪਿਤ ਕਰਨ ਦੀ ਪ੍ਰਵਾਨਗੀ ਦਿੱਤੀ ਗਈ ਹੈ । ਵੱਖ ਵੱਖ ਸੂਰਜੀ ਪਾਰਕਾਂ ਲਈ 1 ਲੱਖ ਏਕੜ ਜ਼ਮੀਨ ਦੀ ਪਛਾਣ ਕੀਤੀ ਗਈ ਹੈ ਜਿਸ ਵਿਚੋਂ 75,000 ਏਕੜ ਜ਼ਮੀਨ ਹਾਸਲ ਕੀਤੀ ਜਾ ਚੁੱਕੀ ਹੈ । ਵੱਖ-ਵੱਖ ਸੂਰਜੀ ਊਰਜਾ ਪਾਰਕਾਂ ਦੇ ਅੰਦਰ ਕੁੱਲ 4195 ਮੈਗਾਵਾਟ ਸਮਰੱਥਾ ਦੇ ਸੌਰ ਊਰਜਾ ਪ੍ਰੋਜੈਕਟ ਸ਼ੁਰੂ ਕੀਤੇ ਗਏ ਹਨ ।
      * ਮੰਤਰਾਲਾ ਫਲੋਟਿੰਗ ਸੂਰਜੀ ਊਰਜਾ ਵਰਗੀ ਨਵੇਂ ਉਭਰਦੀ ਟੈਕਨੋਲੋਜੀ ਲਈ ਵੀ ਪ੍ਰੋਜੈਕਟ ਲਿਆ ਰਿਹਾ ਹੈ ।

    ਪੌਣ ਊਰਜਾ


    ਪੌਣ ਊਰਜਾ ਦੀ ਸਥਾਪਿਤ ਸਮਰੱਥਾ ਦੇ ਲਿਹਾਜ਼ ਨਾਲ ਭਾਰਤ ਫਿਲਹਾਲ ਚੌਥਾ ਸਭ ਤੋਂ ਵੱਡਾ ਦੇਸ਼ ਹੈ । ਸਾਲ 2022 ਤੱਕ 60 ਗੀਗਾਵਟ ਦੇ ਟੀਚੇ ਵਿਚੋਂ ਅਕਤੂਬਰ 2018 ਤੱਕ ਕੁੱਲ 34.98 ਗੀਗਾਵਾਟ ਸਮਰੱਥਾ ਹਾਸਲ ਹੋ ਚੁੱਕੀ ਹੈ । ਜਦਕਿ ਕਰੀਬ 9.4 ਗੀਗਾਵਾਟ ਸਮਰੱਥਾ ਨਿਰਮਾਣ ਜਾਂ ਟੈਂਡਰ ਅਮਲ ਵਿੱਚ ਹੈ । ਮੰਤਰਾਲਾ ਨੇ ਸਾਲ 2018-19 ਅਤੇ 2019-20 ਦੌਰਾਨ ਹਰ ਸਾਲ 10 ਗੀਗਾਵਾਟ ਪੌਣ ਊਰਜਾ ਸਮਰੱਥਾ ਲਈ ਬੋਲੀ ਲੈਣ ਦੀ ਯੋਜਨਾ ਬਣਾਈ ਹੈ ਤਾਂਕਿ ਮਾਰਚ 2020 ਤੱਕ ਪੂਰੀ 60 ਗੀਗਾਵਾਟ ਵਾਧੂ ਸਮਰੱਥਾ ਲਈ ਬੋਲੀ ਦਾ ਅਮਲ ਪੂਰਾ ਹੋ ਸਕੇ । ਇਸ ਨਾਲ ਪ੍ਰੋਜੈਕਟਾਂ ਨੂੰ ਪੂਰਾ ਕਰਨ ਲਈ ਦੋ ਸਾਲ ਦਾ ਸਮਾਂ ਲੱਗੇਗਾ । ਨੈਸ਼ਨਲ ਇੰਸਟੀਟਿਊਟ ਆਵ੍ ਵਿੰਡ ਐਨਰਜੀ ( ਐੱਨਆਈ ਡਬਲਿਊ ਈ ) ਵਲੋਂ ਕੀਤੇ ਗਏ ਹਾਲੀਆ ਮੁੱਲਾਂਕਣ ਤੋਂ ਪਤਾ ਲਗਦਾ ਹੈ ਕਿ ਦੇਸ਼ ਵਿੱਚ ਜ਼ਮੀਨ ਵਿੱਚ 100 ਮੀਟਰ ਉੱਪਰ ਕੁੱਲ 302 ਗੀਗਾਵਾਟ ਪੈਣ ਊਰਜਾ ਸਮਰੱਥਾ ਮੌਜੂਦ ਹੈ । ਸਾਲ 2017 ਤੱਕ ਸਮਰੱਥਾ ਵਿੱਚ ਵਾਧਾ ਫੀਡ ਇਨ ਟੈਰਿਫ ( ਐੱਫ ਆਈ ਟੀ ) ਢਾਂਚੇ ਦੇ ਜ਼ਰੀਏ ਕੀਤਾ ਜਾਂਦਾ ਹੈ । ਪਰ ਉਸ ਤੋਂ ਬਾਅਦ ਟੈਰਿਫ ਰਿਜੀਮ ਯਾਨੀ ਡਿਊਟੀ ਦਰ ਅਧਾਰਿਤ ਵਿਵਸਥਾ ਅਧੀਨ ਫੀਡ ਇਨ ਟੈਰਿਫ ( ਐੱਫ ਆਈ ਟੀ ) ਦੀ ਜਗ੍ਹਾ ਬੋਲੀ ਅਮਲ ਨੂੰ ਲਾਗੂ ਕੀਤਾ ਗਿਆ ।


    ਸਰਕਾਰ ਨੇ 8 ਦਸੰਬਰ 2017 ਨੂੰ ਨੋਟੀਫਾਈ ਪ੍ਰਸਤਾਵ ਅਧੀਨ ' ਗ੍ਰਿੱਡ ਨਾਲ ਜੁੜੇ ਪੌਣ ਊਰਜਾ ਪ੍ਰੋਜੈਕਟਾਂ ਤੋ ਬਿਜਲੀ ਖਰੀਦ ਲਈ ਡਿਊਟੀ ਦਰ ਅਧਾਰਿਤ ਮੁਕਾਬਲੇਬਾਜ਼ੀ ਬੋਲੀ ਪ੍ਰਕਿਰਿਆ ਲਈ ਦਿਸ਼ਾ ਨਿਰਦੇਸ਼ ਜਾਰੀ ਕੀਤੇ । ਇਸ ਦਾ ਉਦੇਸ਼ ਇੱਕ ਪਾਰਦਰਸ਼ੀ ਬੋਲੀ ਪ੍ਰਕਿਰਿਆ ਰਾਹੀਂ ਪੌਣ ਊਰਜਾ ਦੀ ਖਰੀਦ ਲਈ ਇੱਕ ਢਾਂਚਾ ਪ੍ਰਦਾਨ ਕਰਨਾ ਸੀ । ਇਸ ਦੇ ਨਤੀਜੇ ਵਜੋਂ ਪੌਣ ਊਰਜਾ ਲਈ ਹੁਣ ਤੱਕ ਦੀ ਸਭ ਤੋਂ ਘੱਟ ਡਿਊਟੀ ਦਰ ਦੀ ਖੋਜ ਹੋਈ । ਮਈ 2018 ਵਿੱਚ ਰਾਸ਼ਟਰੀ ਪੌਣ - ਸੂਰਜੀ ਹਾਈਬ੍ਰਿਡ ਨੀਤੀ ਜਾਰੀ ਕੀਤੀ ਗਈ । ਇਸ ਨੀਤੀ ਦਾ ਉਦੇਸ਼ ਵੱਡੇ ਗ੍ਰਿੱਡ ਨਾਲ ਜੁੜੇ ਪੌਣ - ਸੂਰਜੀ ਹਾਈਬ੍ਰਿਡ ਪ੍ਰਣਾਲੀ ਨੂੰ ਹੁਲਾਰਾ ਦੇਣ ਲਈ ਇੱਕ ਢਾਂਚਾ ਪ੍ਰਦਾਨ ਕਰਨਾ ਹੈ ਤਾਂਕਿ ਪੌਣ ਅਤੇ ਸੂਰਜੀ ਸੋਮਿਆਂ , ਟਰਾਂਸਮਿਸ਼ਨ ਬੁਨਿਆਦੀ ਢਾਂਚਾ ਅਤੇ ਜ਼ਮੀਨ ਦੀ ਵਧੀਆ ਵਰਤੋਂ ਯਕੀਨੀ ਬਣ ਸਕੇ । ਇਸ ਪੌਣ - ਸੂਰਜੀ ਪੀਵੀ ਹਾਈਬ੍ਰਿਡ ਪ੍ਰਣਾਲੀ ਨਾਲ ਅਖੁੱਟ ਬਿਜਲੀ ਉਤਪਾਦਨ ਵਿੱਚ ਫਰਕ ਨੂੰ ਘੱਟ ਕਰਨ ਅਤੇ ਬਿਹਤਰ ਗ੍ਰਿੱਡ ਸਥਿਰਤਾ ਹਾਸਲ ਕਰਨ ਵਿੱਚ ਮਦਦ ਮਿਲੇਗੀ ।


    ਐੱਸਈਸੀਆਈ ਵਲੋਂ 1200 ਮੈਗਾਵਾਟ ਦੀ ਪਹਿਲੀ ਅਤੇ ਨਵੀਂ ਪੌਣ - ਸੂਰਜੀ ਹਾਈਬ੍ਰਿਡ ਪ੍ਰੋਜੈਕਟ ਕਾਇਮ ਕਰਨ ਲਈ ਲਈ ਬੋਲੀ ਮੰਗੀ ਗਈ ਹੈ ।


    ਭਾਰਤੀ ਤਟੀ ਖੇਤਰਾਂ ਵਿੱਚ ਭਾਰਤੀ ਵਿਸ਼ੇਸ਼ ਆਰਥਿਕ ਖੇਤਰ ( ਈਈਜ਼ੈੱਡ ) ਵਿੱਚ ਅਪਤਟੀ ਪੌਣ ਊਰਜਾ ਪ੍ਰੋਜੈਕਟਾਂ ਨੂੰ ਵਿਕਸਿਤ ਕਰਨ ਦੇ ਉਦੇਸ਼ ਨਾਲ ਅਕਤੂਬਰ , 2015 ਵਿੱਚ ਰਾਸ਼ਟਰੀ ਤਟੀ ਪੌਣ ਊਰਜਾ ਨੀਤੀ ਨੂੰ ਨੋਟੀਫਾਈ ਕੀਤਾ ਗਿਆ ।


    ਐੱਨਆਈਡਬਲਿਊਈ ਵੱਲੋਂ ਕੀਤੇ ਗਏ ਸ਼ੁਰੂਆਤੀ ਅਧਿਐਨ ਤੋਂ ਗੁਜਰਾਤ ਅਤੇ ਤਾਮਿਲਨਾਡੂ ਦੇ ਤਟੀ ਖੇਤਰਾਂ ਵਿੱਚ ਅਪਤਟੀ ਪੌਣ ਊਰਜਾ ਦੀ ਸਮਰੱਥਾ ਦੇ ਸੰਕੇਤ ਮਿਲੇ ਹਨ ।


    ਪੌਣ ਊਰਜਾ ਸੋਮਿਆਂ ਦੇ ਮੁੱਲਾਂਕਣ ਲਈ ਗੁਜਰਾਤ ਤੱਟ ਤੋਂ ਖੰਭਾਤ ਦੀ ਖਾੜੀ ਦਰਮਿਆਨ ਨਵੰਬਰ 2017 ਵਿੱਚ ਮੋਨੋਪਾਈਲ ਪਲੇਟਫਾਰਮ ਉੱਤੇ ਐੱਲਆਈਡੀਏਆਰ ਕੀਤਾ ਗਿਆ ।


    ਗੁਜਰਾਤ ਕੰਢੇ ਉੱਤੇ ਖੰਭਾਤ ਦੀ ਖਾੜੀ ਖੇਤਰ ਵਿੱਚ 1 ਗੀਗਾਵਾਟ ਅੱਪਤੱਟੀ ਵਿੰਡ ਫਾਰਮ ਦੀ ਸਥਾਪਨਾ ਲਈ ਐੱਨਆਈਡਬਲਿਊਈ ਨੇ ਇੱਛਾ ਪੱਤਰ ( ਈਓਆਈ ) ਜਾਰੀ ਕੀਤਾ । ਇਸ ਵਿੱਚ 35 ਕੰਪਨੀਆਂ ( ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਦੋਹਾਂ ) ਨੇ ਦਿਲਚਸਪੀ ਦਿਖਾਈ ।


    ਸਾਲ 2022 ਤੱਕ 5 ਗੀਗਾਵਾਟ ਅਤੇ ਸਾਲ 2030 ਤੱਕ 30 ਗੀਗਾਵਾਟ ਅਪਤਟੀ ਪੌਣ ਊਰਜਾ ਸਮਰੱਥਾ ਜੋੜਨ ਦਾ ਰਾਸ਼ਟਰੀ ਟੀਚਾ ਮਿੱਥਿਆ ਗਿਆ ।


    ਪੌਣ ਊਰਜਾ ਉਦਯੋਗ ਦੇ ਵਿਸਥਾਰ ਦੇ ਨਤੀਜੇ ਵਜੋਂ ਇੱਕ ਦਮਦਾਰ ਮਾਹੌਲ , ਪ੍ਰੋਜੈਕਟ ਪ੍ਰਚਾਲਨ ਸਮਰੱਥਾ ਅਤੇ ਨਿਰਮਾਣ ਅਧਾਰ ਤਿਆਰ ਹੋਏ ਸਨ । ਪੌਣ ਊਰਜਾ ਪ੍ਰੋਜੈਕਟਾਂ ਦੀ ਟ੍ਰਬਾਈਨ ਦੇ ਨਿਰਮਾਣ ਲਈ ਦੇਸ਼ ਵਿੱਚ ਹੁਣ ਆਧੁਨਿਕ ਟੈਕਨੋਲੋਜੀ ਮੁਹੱਈਆ ਹੈ । ਦੇਸ਼ ਵਿੱਚ ਇਸ ਖੇਤਰ ਦੀਆਂ ਸਾਰੀਆਂ ਪ੍ਰਮੁੱਖ ਵਿਸ਼ਵ ਕੰਪਨੀਆਂ ਮੌਜੂਦ ਹਨ । ਭਾਰਤ ਵਿੱਚ 12 ਵੱਖ-ਵੱਖ ਕੰਪਨੀਆਂ ਵੱਲੋਂ 24 ਤੋਂ ਵੱਧ ਤਰ੍ਹਾਂ ਦੇ ਵਿੰਡ ਟ੍ਰਬਾਈਨ ਤਿਆਰ ਕੀਤੇ ਜਾ ਰਹੇ ਹਨ । ਵਿੰਡ ਟ੍ਰਬਾਈਨ ਅਤੇ ਉਸ ਦੇ ਕਲਪੁਰਜ਼ਿਆਂ ਦੀ ਬਰਾਮਦ ਅਮਰੀਕਾ , ਆਸਟ੍ਰੇਲੀਆ, ਯੂਰਪ , ਬ੍ਰਾਜ਼ੀਲ ਅਤੇ ਹੋਰ ਏਸ਼ਿਆਈ ਦੇਸ਼ਾਂ ਤੋਂ ਕੀਤੀ ਜਾ ਰਹੀ ਹੈ । ਪੌਣ ਊਰਜਾ ਖੇਤਰ ਵਿੱਚ ਦਮਦਾਰ ਘਰੇਲੂ ਨਿਰਮਾਣ ਦੇ ਨਾਲ ਤਕਰੀਬਨ 70 ਤੋਂ 80% ਸਵਦੇਸ਼ੀਕਰਨ ਨੂੰ ਹਾਸਲ ਕੀਤਾ ਜਾ ਚੁੱਕਾ ਹੈ ।


    ਬਾਇਓ ਪਾਵਰ


    ਨਵੀਨ ਅਤੇ ਅਖੁੱਟ ਊਰਜਾ ਮੰਤਰਾਲਾ ਦੇਸ਼ ਵਿੱਚ ਬਾਇਓਮਾਸ ਪਾਵਰ ਅਤੇ ਬੈਗੇਜ ਕੋ - ਜੈਨਰੇਸ਼ਨ ਨੂੰ ਹੁਲਾਰਾ ਦੇਣ ਲਈ ਕਈ ਪ੍ਰੋਗਰਾਮ ਚਲਾ ਰਿਹਾ ਹੈ । ਇਸ ਦਾ ਉਦੇਸ਼ ਦੇਸ਼ ਵਿੱਚ ਮੁਹੱਈਆ ਬਾਇਓਮਾਸ ਸੋਮਿਆਂ ਜਿਵੇਂ ਬੈਗੇਜ , ਚਾਵਲ ਦੀ ਫੱਕ , ਪੁਆਲ , ਕਪਾਹ ਦੇ ਡੰਡਲ , ਨਾਰੀਅਲ ਸ਼ੈੱਲ ਆਦਿ ਦੀ ਵਰਤੋਂ ਬਿਜਲੀ ਉਤਪਾਦਨ ਵਿੱਚ ਕਰਨਾ ਹੈ । ਸ਼ਹਿਰੀ , ਸਨਅਤੀ ਅਤੇ ਖੇਤੀ ਰਹਿੰਦ - ਖੂਹੰਦ ਵਰਗੇ ਨਗਰ ਨਿਗਮ ਦੇ ਠੋਸ ਕਚਰੇ , ਸਬਜ਼ੀ ਅਤੇ ਹੋਰ ਬਜ਼ਾਰੀ ਰਹਿੰਦ - ਖੂਹੰਦ , ਕਚਰਾ ਗ੍ਰਹਿ ਦਾ ਰਹਿੰਦ - ਖੂਹੰਦ , ਖੇਤੀ ਰਹਿੰਦ ਖੂਹੰਦ , ਸਨਅਤੀ ਕਚਰਾ ਅਤੇ ਪ੍ਰਦੂਸ਼ਣ ਤੋਂ ਬਿਜਲੀ ਉਤਪਾਦਨ ਲਈ ਵੀ ਰਹਿੰਦ ਖੂਹੰਦ ਊਰਜਾ ਪ੍ਰੋਜੈਕਟ ਸਥਾਪਿਤ ਕੀਤੇ ਜਾ ਰਹੇ ਹਨ । ਸਾਲ 2022 ਤੱਕ ਦੇਸ਼ ਵਿੱਚ 10 ਗੀਗਾਵਾਟ ਬਾਇਓ ਪਾਵਰ ਸਮਰੱਥਾ ਹਾਸਲ ਕਰਨ ਦਾ ਟੀਚਾ ਰੱਖਿਆ ਗਿਆ ਹੈ । ਜਿਸ ਵਿੱਚੋਂ ਅਕਤੂਬਰ 2018 ਤੱਕ ਗ੍ਰਿੱਡ ਨਾਲ ਜੁੜੀ 9.54 ਗੀਗਾਵਾਟ ਦੀ ਸਮਰੱਥਾ ਸਥਾਪਿਤ ਕੀਤੀ ਜਾ ਚੁੱਕੀ ਹੈ । ਇਸ ਵਿੱਚ ਬੈਗੇਜ ਕੋ - ਜੈਨਰੇਸ਼ਨ ਨਾਲ 0.68 ਗੀਗਾਵਾਟ ਅਤੇ ਰਹਿੰਦ-ਖੂਹੰਦ ਤੋਂ 0.13 ਗੀਗਾਵਾਟ ਊਰਜਾ ਉਤਪਾਦਨ ਕਰਨਾ ਸ਼ਾਮਲ ਹੈ ।


    ਛੋਟੇ ਪਣ-ਬਿਜਲੀ ਪ੍ਰੋਜੈਕਟ


    ਸਾਲ 2022 ਤੱਕ 5 ਗੀਗਾਵਾਟ ਛੋਟੀ ਪਣਬਿਜਲੀ ਸਮਰੱਥਾ ਹਾਸਲ ਕਰਨ ਦਾ ਟੀਚਾ ਰੱਖਿਆ ਗਿਆ ਹੈ । ਜਦਕਿ ਅਕਤੂਬਰ 2018 ਤੱਕ ਦੇਸ਼ ਵਿੱਚ ਗ੍ਰਿੱਡ ਨਾਲ ਜੁੜੀ ਕੁਲ 4.5 ਗੀਗਾਵਾਟ ਸਮਰੱਥਾ ਦੇ ਛੋਟੇ ਪਣਬਿਜਲੀ ਪ੍ਰੋਜੈਕਟ ਸਥਾਪਿਤ ਕੀਤੇ ਗਏ ਹਨ । ਇਸ ਤੋਂ ਇਲਾਵਾ 0.73 ਗੀਗਾਵਾਟ ਸਮਰੱਥਾ ਦੀ ਕੁੱਲ 126 ਪ੍ਰੋਜੈਕਟ ਨਿਰਮਾਣ ਦੇ ਵੱਖ-ਵੱਖ ਪੜਾਵਾਂ ਵਿੱਚ ਹਨ ।


    ਊਰਜਾ ਭੰਡਾਰਨ


    ਭਾਰਤ ਦੀ ਊਰਜਾ ਬੁਨਿਆਦੀ ਢਾਂਚਾ ਰਣਨੀਤੀ ਲਈ ਊਰਜਾ ਭੰਡਾਰਨ ਕਾਫੀ ਅਹਿਮ ਹੈ । ਨਾਲ ਹੀ ਇਸ ਤੋਂ ਅਖੁੱਟ ਊਰਜਾ ਅਤੇ ਇਲੈਕਟ੍ਰਿਕ ਮੋਬਿਲਿਟੀ ਉੱਤੇ ਭਾਰਤ ਦੇ ਨਿਰੰਤਰ ਜ਼ੋਰ ਨੂੰ ਵੀ ਹਮਾਇਤ ਮਿਲੇਗੀ । ਇੱਕ ਸਮਰੱਥ ਨੀਤੀ ਅਤੇ ਰੈਗੂਲੇਟਰੀ ਢਾਂਚਾ ਤਿਆਰ ਕਰਦੇ ਹੋਏ ਊਰਜਾ ਭੰਡਾਰਨ ਖੇਤਰ ਵਿੱਚ ਮੋਹਰੀ ਸਥਿਤੀ ਹਾਸਲ ਕਰਨ ਦੇ ਉਦੇਸ਼ ਨਾਲ ਇੱਕ ਵਿਆਪਕ ਰਾਸ਼ਟਰੀ ਊਰਜਾ ਭੰਡਾਰਨ ਮਿਸ਼ਨ ( ਐੱਨਈਐੱਸਐੱਮ ) ਤਿਆਰ ਕੀਤਾ ਗਿਆ ਹੈ । ਐੱਨਈਐੱਸਐੱਮ ਦੇਸ਼ ਵਿੱਚ ਊਰਜਾ ਭੰਡਾਰਨ ਦੇ ਪ੍ਰਸਾਰ ਲਈ ਮੰਗ ਨਿਰਮਾਣ , ਸਵਦੇਸ਼ੀ ਨਿਰਮਾਣ , ਲੋੜੀਂਦੇ ਨੀਤੀ ਸਬੰਧੀ ਸਮਰਥਨ ਉੱਤੇ ਕੇਂਦ੍ਰਿਤ ਹੈ ।


    ਆਵ੍ - ਗ੍ਰਿੱਡ ਨਵੀਨੀਕਰਨ


    ਮੰਤਰਾਲਾ ਖਾਣਾ ਪਕਾਉਣ , ਰੋਸ਼ਨੀ ਦਾ ਪ੍ਰਬੰਧ , ਮੋਟਿਵ ਪਾਵਰ , ਜਗ੍ਹਾ ਨੂੰ ਗਰਮ ਰੱਖਣ , ਗਰਮ ਪਾਣੀ ਆਦਿ ਲਈ ਬਿਜਲੀ ਦੀ ਮੰਗ ਨੂੰ ਪੂਰਾ ਕਰਨ ਲਈ ਆਵ੍ - ਗ੍ਰਿੱਡ ਅਤੇ ਵਿਕੇਂਦ੍ਰੀਕ੍ਰਿਤ ਅਖੁੱਟ ਪ੍ਰੋਗਰਾਮ ਲਾਗੂ ਕਰ ਰਿਹਾ ਹੈ । ਨਾਲ ਹੀ ਮੰਤਰਾਲਾ ਦੇਸ਼ ਵਿੱਚ ਸੋਲਰ ਲਾਲਟੈਨ , ਸੋਲਰ ਸਟ੍ਰੀਟ ਲਾਈਟ , ਸੋਲਰ ਹੋਮ ਲਾਈਟ , ਸੋਲਰ ਪੰਪ ਆਦਿ ਵਿਕੇਂਦ੍ਰੀਕ੍ਰਿਤ ਸੂਰਜੀ ਤਜਰਬਿਆਂ ਦੀ ਤਾਇਨਾਤੀ ਉੱਤੇ ਵੀ ਜ਼ੋਰ ਦੇ ਰਿਹਾ ਹੈ । ਅਕਤੂਬਰ 2018 ਅਨੁਸਾਰ ਦੇਸ਼ ਵਿੱਚ 40 ਲੱਖ ਤੋਂ ਵੱਧ ਲਾਲਟੈਨ ਅਤੇ ਲੈਂਪ , 16.72 ਲੱਖ ਹੋਮ ਲਾਈਟ , 6.40 ਲੱਖ ਸਟ੍ਰੀਟ ਲਾਈਟ , 1.96 ਲੱਖ ਸੋਲਰ ਪੰਪ ਅਤੇ 187.99 ਐੱਮਡਬਲਿਊਪੀ ਸਟੈਂਡ ਅਲੋਨ ਸਥਾਪਿਤ ਕੀਤੇ ਜਾ ਚੁੱਕੇ ਹਨ ।


    ਖੋਜ ਅਤੇ ਵਿਕਾਸ


    ਨਵੀਨ ਅਤੇ ਅਖੁੱਟ ਊਰਜਾ ਮੰਤਰਾਲਾ ਨੇ ਟੈਕਨੋਲੋਜੀ ਦੇ ਵਿਕਾਸ ਅਤੇ ਨਵੇਂ ਪ੍ਰੋਗਰਾਮ ਲਈ ਖੋਜ ਅਤੇ ਵਿਕਾਸ ( ਆਰਐਂਡਡੀ ) ਉੱਤੇ ਜ਼ੋਰ ਦੇਣ ਦਾ ਫੈਸਲਾ ਲਿਆ ਹੈ । ਇਹ ਅਖੁੱਟ ਊਰਜਾ ਖੇਤਰ ਵਿੱਚ ਗੁਣਵਤਾ ਅਤੇ ਭਰੋਸੇਯੋਗਤਾ ਯਕੀਨੀ ਬਣਾਉਣ ਲਈ ਵਪਾਰਕ ਤਜਰਬਿਆਂ , ਪਰਖ ਅਤੇ ਮਿਆਰੀਕਰਨ ਲਈ ਏਕੀਕ੍ਰਿਤ ਖੋਜ ਅਤੇ ਵਿਕਾਸ ਅਤੇ ਤਜਰਬਾ ਕੇਂਦ੍ਰਿਤ ਅਖੁੱਟ ਊਰਜਾ ਨੂੰ ਹੁਲਾਰਾ ਦੇਣ ਉੱਤੇ ਕੇਂਦ੍ਰਿਤ ਹੈ । ਤਕਨੀਕੀ ਵਿਕਾਸ ਅਤੇ ਇਨੋਵੇਸ਼ਨ ਨੀਤੀ ( ਟੀਡੀਆਈਪੀ ) ਨੂੰ ਵੀ ਅੰਤਿਮ ਰੂਪ ਦਿੱਤਾ ਜਾ ਰਿਹਾ ਹੈ । ਇਹ ਖੋਜ , ਇਨੋਵੇਸ਼ਨ ਅਤੇ ਤਕਨੀਕੀ ਵਿਕਾਸ ਅਤੇ ਪ੍ਰਦਰਸ਼ਨ , ਪਰਖ ਅਤੇ ਮਿਆਰੀਕਰਨ ਦੀ ਤਸਦੀਕ ਉੱਤੇ ਅਧਾਰਿਤ ਹੈ ਜੋ ਸਟਾਰਟ ਅੱਪ ਨਾਲ ਜੁੜੇ ਇਨੋਵੇਸ਼ਨ ਨੂੰ ਹੁਲਾਰਾ ਦੇਂਦੀ ਹੈ ।


    ਮਾਨਵ ਸੰਸਾਧਨ ਵਿਕਾਸ


    ਮੰਤਰਾਲਾ ਦੇ ਐੱਚਆਰਡੀ ਪ੍ਰੋਗਰਾਮ ਦੇ ਇੱਕ ਹਿੱਸੇ ਅਧੀਨ ਇੱਕ ਦਮਦਾਰ ਆਰਈ ਵਿੱਦਿਅਕ ਅਤੇ ਟ੍ਰੇਨਿੰਗ ਪ੍ਰਣਾਲੀ ਵਿਕਸਿਤ ਕੀਤੀ ਗਈ ਹੈ । ਸੱਤ ਤਰ੍ਹਾਂ ਦੇ ਪੇਸ਼ਿਆਂ ਭਾਵ ਇਲੈਕਟ੍ਰੌਨਿਕਸ , ਇਲੈਕਟ੍ਰੀਸ਼ੀਅਨ , ਮਕੈਨਿਕ , ਵੈਲਡਰ , ਕਾਰਪੈਂਟਰ , ਫਿਟਰ ਅਤੇ ਪਲੰਬਰ ਲਈ ਦੋ ਸਾਲ ਦੇ ਸਰਟੀਫਿਕੇਟ ਪ੍ਰੋਗਰਾਮ ਦੇ ਨਿਯਮਿਤ ਸਿਲੇਬਸ ਵਿੱਚ ਐੱਸਪੀਵੀ ਲਾਈਟਿੰਗ ਪ੍ਰਣਾਲੀ , ਸੂਰਜੀ ਤਾਪ ਪ੍ਰਣਾਲੀ , ਐੱਸਐੱਚਪੀ ਨੂੰ ਸ਼ਾਮਲ ਕੀਤਾ ਗਿਆ ਹੈ । ਐੱਸਸੀਵੀਟੀ ਦੇ ਕੋਰਸ ਮਾਡਿਊਲ ਅਤੇ ਮਾਡਿਊਲਰ ਨਿਯੋਜਿਤ ਮੁਹਾਰਤ ਪ੍ਰੋਗਰਾਮ ( ਐੱਮਈਐੱਸ ) ਤਿਆਰ ਕੀਤੇ ਗਏ ਹਨ । ਨਾਲ ਹੀ ਅਖੁੱਟ ਊਰਜਾ ਖੇਤਰ ਵਿੱਚ ਵੱਖ-ਵੱਖ ਰੋਜ਼ਗਾਰ ਭੂਮਿਕਾਵਾਂ ਲਈ ਸੈਕਟਰ ਸਕਿੱਲ ਕੌਂਸਿਲ ਦੇ ਜ਼ਰੀਏ ਗ੍ਰੀਨ ਜਾਬਸ ਐੱਨਓਐੱਸ / ਕਿਊਪੀ ਤਿਆਰ ਕੀਤੇ ਗਏ ਹਨ । ਇਸ ਤੋਂ ਇਲਾਵਾ ਇਨ੍ਹਾਂ ਰੋਜ਼ਗਾਰਾਂ ਲਈ ਐੱਮਐੱਨਆਰਈ ਜਾਂ ਐੱਮਐੱਸਡੀਈ ਦੀ ਮਦਦ ਨਾਲ ਰਾਸ਼ਟਰੀ ਮੁਹਾਰਤ ਵਿਕਾਸ ਨੀਤੀ 2015 ਅਨੁਸਾਰ ਰੈਗੂਲਰ ਟ੍ਰੇਨਿੰਗ ਪ੍ਰੋਗਰਾਮ ਆਯੋਜਿਤ ਕੀਤੇ ਜਾ ਰਹੇ ਹਨ ।


    ਦੂਜਾ ਗਲੋਬਲ ਰੀ - ਇਨਵੈਸਟ ਰੀਨਿਊਏਬਲ ਐਨਰਜੀ ਇਨਵੈਸਟਰਸ ਮੀਟ ਅਤੇ ਐਕਸਪੋ ( ਦੂਜਾ ਰੀ - ਇਨਵੈਸਟ )


    ਨਵੀਨ ਅਤੇ ਅਖੁੱਟ ਊਰਜਾ ਮੰਤਰਾਲਾ ਨੇ 3 ਤੋਂ 5 ਅਕਤੂਬਰ 2018 ਦੌਰਾਨ ਗ੍ਰੇਟਰ ਨੌਇਡਾ ਦੇ ਇੰਡੀਆ ਐਕਸਪੋ ਮਾਰਟ ਵਿੱਚ ਅੰਤਰਰਾਸ਼ਟਰੀ ਸੂਰਜੀ ਗੱਠਜੋੜ ( ਆਈਐੱਸਏ ) ਦੀ ਪਹਿਲੀ ਸਭਾ ਹਿੰਦ ਮਹਾਂਸਾਗਰ ਰਿਮ ਐਸੋਸੀਏਸ਼ਨ ( ਆਈਓਆਰਏ ) ਦੀ ਦੂਜੀ ਊਰਜਾ ਮੰਤਰੀ ਪੱਧਰ ਦੀ ਮੀਟਿੰਗ ਅਤੇ ਦੂਜੀ ਆਰਈ - ਇਨਵੈਸਟ ਮੀਟ ਅਤੇ ਐਕਸਪੋ ਦੀ ਮੇਜ਼ਬਾਨੀ ਕੀਤੀ ।


    ਇਸ ਤਿੰਨ ਦਿਨਾ ਆਯੋਜਨ ਵਿੱਚ 77 ਤੋਂ ਵੱਧ ਦੇਸ਼ਾਂ ਦੇ 20,000 ਤੋਂ ਵੱਧ ਨੁਮਾਇੰਦਿਆਂ ਨੇ ਹਿੱਸਾ ਲਿਆ ਜਿਨ੍ਹਾਂ ਵਿੱਚੋਂ 40 ਮੰਤਰੀ ਪੱਧਰ ਦੇ ਨੁਮਾਇੰਦੇ ਸਨ ।


    ਇਸ ਬੈਠਕ ਨੇ ਮਾਹਿਰਾਂ ਨੂੰ ਸਬੰਧਤ ਖੇਤਰ ਦੇ ਦਾਇਰੇ ਵਿੱਚ ਊਰਜਾ ਲੋੜਾਂ ਉੱਤੇ ਚਰਚਾ ਕਰਨ , ਸਹਿਯੋਗ ਵਿੱਚ ਰੁਕਾਵਟਾਂ ਦੀ ਪਛਾਣ ਕਰਨ ਅਤੇ ਸਬੰਧਤ ਏਜੰਸੀਆਂ ਦਰਮਿਆਨ ਤਾਲਮੇਲ ਬਾਰੇ ਚਰਚਾ ਕਰਨ ਲਈ ਇੱਕ ਮੰਚ ਪ੍ਰਦਾਨ ਕੀਤਾ । ਇਸ ਪ੍ਰੋਗਰਾਮ ਨੇ ਹਿੰਦ ਮਹਾਂਸਾਗਰ ਰਿਮ ਐਸੋਸੀਏਸ਼ਨ ( ਆਈਓਆਰਏ ) ਅਤੇ ਆਈਐੱਸਏ ਦਰਮਿਆਨ ਸਹਿਮਤੀ ਪੱਤਰ ਰਾਹੀਂ ਸਬੰਧਾਂ ਨੂੰ ਵੀ ਮਜ਼ਬੂਤ ਕੀਤਾ ।


    ਅੰਤਰਰਾਸ਼ਟਰੀ ਸੂਰਜੀ ਗਠਜੋੜ ( ਆਈਐੱਸਏ )


    ਅੰਤਰਰਾਸ਼ਟਰੀ ਸੂਰਜੀ ਗਠਜੋੜ ( ਆਈਐੱਸਏ ) 6 ਦਸੰਬਰ , 2017 ਨੂੰ ਭਾਰਤ ਵਿੱਚ ਹੈੱਡਕੁਆਰਟਰ ਵਾਲਾ ਪਹਿਲਾ ਅੰਤਰਰਾਸ਼ਟਰੀ ਅੰਤਰਸਰਕਾਰੀ ਸੰਗਠਨ ਬਣਿਆ । ਆਈਐੱਸਏੇ ਸਭ ਨੂੰ ਸਵੱਛ ਅਤੇ ਕਿਫ਼ਾਇਤੀ ਊਰਜਾ ਪ੍ਰਦਾਨ ਕਰਨ ਲਈ ਭਾਰਤ ਦੇ ਨਜ਼ਰੀਏ ਦਾ ਹਿੱਸਾ ਹੈ । ਹੁਣ ਤੱਕ 71 ਦੇਸ਼ਾਂ ਨੇ ਆਈਐੱਸਏ ਦੇ ਫ੍ਰੇਮਵਰਕ ਸਮਝੌਤੇ ਉੱਤੇ ਦਸਤਖਤ ਕੀਤੇ ਹਨ । ਇਨ੍ਹਾਂ ਵਿੱਚੋਂ 48 ਦੇਸ਼ਾਂ ਨੇ ਇਸ ਨੂੰ ਮਨਜ਼ੂਰੀ ਦੇ ਦਿੱਤੀ ਹੈ ।


    ਆਈਐੱਸਏ ਦੀ ਪਹਿਲੀ ਸਭਾ ਭਾਰਤ ਵਿੱਚ 3 ਅਕਤੂਬਰ , 2018 ਨੂੰ ਆਯੋਜਿਤ ਕੀਤੀ ਗਈ । ਇਸ ਵਿੱਚ ਭਾਰਤ ਅਤੇ ਫਰਾਂਸ ਸਮੇਤ 37 ਆਈਐੱਸਏ ਮੈਂਬਰ ਦੇਸ਼ਾਂ ਨੇ ਹਿੱਸਾ ਲਿਆ । ਇਸ ਤੋਂ ਇਲਾਵਾ 25 ਦੇਸ਼ਾਂ ਨੇ ਆਈਐੱਸਏ ਦੇ ਫਰੇਮਵਰਕ ਸਮਝੌਤੇ ਉੱਤੇ ਹਸਤਾਖ਼ਰ ਕੀਤੇ ਹਨ ਪਰ ਮਨਜ਼ੂਰੀ ਦੇਣੀ ਅਜੇ ਬਾਕੀ ਹੈ । ਨਾਲ ਹੀ 13 ਸੰਭਾਵਿਤ ਮੈਂਬਰ ਦੇਸ਼ ਆਈਐੱਸਏ ਦੇ ਫਰੇਮਵਰਕ ਸਮਝੌਤੇ ਉੱਤੇ ਦਸਤਖਤ ਕਰਨ ਵਾਲੇ ਹਨ ਜਦਕਿ ਅੰਤਰ ਊਸ਼ਣਕਟੀਬੰਧੀ ਖੇਤਰ ਤੋਂ ਬਾਹਰ ਦੇ 3 ਭਾਈਵਾਲ ਦੇਸ਼ ਇਸ਼ ਸਭਾ ਵਿੱਚ ਆਬਜ਼ਰਵਰ ਵਾਂਗ ਸ਼ਾਮਲ ਹੋਏ ।


    ਪਹਿਲੀ ਸਭਾ ਵਿੱਚ ਆਈਐੱਸਏ ਦੇ ਫਰੇਮਵਰਕ ਸਮਝੌਤੇ ਵਿੱਚ ਸੋਧ ਲਈ ਭਾਰਤ ਦੇ ਉਸ ਪ੍ਰਸਤਾਵ ਨੂੰ ਸਵੀਕਾਰ ਕਰ ਲਿਆ ਗਿਆ ਜਿਸ ਅਧੀਨ ਸੰਯੁਕਤ ਰਾਸ਼ਟਰ ਦੇ ਸਾਰੇ ਮੈਂਬਰ ਦੇਸ਼ਾਂ ਨੂੰ ਆਈਐੱਸਏ ਦੀ ਮੈਂਬਰੀ ਦੇਣ ਲਈ ਰਾਹ ਪੱਧਰਾ ਕਰਨ ਦੀ ਗੱਲ ਕਹੀ ਗਈ ।


    ਆਈਐੱਸਏ ਨਾਲ ਹੈੱਡਕੁਆਰਟਰ ਸਮਝੌਤੇ ਅਧੀਨ ਭਾਰਤ ਨੂੰ ਆਈਐੱਸਏ ਦੀ ਜੁਡੀਸ਼ੀਅਲ ਹਸਤੀ ਦੇ ਤੌਰ 'ਤੇ ਮਾਨਤਾ ਦਿੱਤੀ ਗਈ ਹੈ ।


    ******


    

    
    (Release ID: 1559260) Visitor Counter : 5
    
    
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
*