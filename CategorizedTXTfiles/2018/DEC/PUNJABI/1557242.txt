      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਪਾਇਕਾ ਵਿਦਰੋਹ ਬਾਰੇ ਯਾਦਗਾਰੀ ਟਿਕਟ ਅਤੇ ਸਿੱਕਾ ਜਾਰੀ ਕੀਤੇ; ਆਈਆਈਟੀ ਭੁਬਨੇਸ਼ਵਰ ਕੈਂਪਸ ਰਾਸ਼ਟਰ ਨੂੰ ਸਮਰਪਿਤ ਕੀਤਾ
      Posted On: 24 DEC 2018 6:16PM by PIB Chandigarh


    PM releases commemorative stamp and coin on Paika Rebellion; dedicates IIT Bhubaneswar campus to the nation


    ਪ੍ਰਧਾਨ ਮੰਤਰੀ ਨੇ ਪਾਇਕਾ ਵਿਦਰੋਹ ਬਾਰੇ ਯਾਦਗਾਰੀ ਟਿਕਟ ਅਤੇ ਸਿੱਕਾ ਜਾਰੀ ਕੀਤੇ ; ਆਈਆਈਟੀ ਭੁਬਨੇਸ਼ਵਰ ਕੈਂਪਸ ਰਾਸ਼ਟਰ ਨੂੰ ਸਮਰਪਿਤ ਕੀਤਾ


    ਪ੍ਰਧਾਨ ਮੰਤਰੀ, ਸ੍ਰੀ ਨਰੇਂਦਰ ਮੋਦੀ ਨੇ 24 ਦਸੰਬਰ 2018 ਨੂੰ ਓਡੀਸ਼ਾ ਦਾ ਦੌਰਾ ਕੀਤਾ ।


    ਆਈਆਈਟੀ ਭੁਬਨੇਸ਼ਵਰ ਕੈਂਪਸ ਵਿਖੇ, ਪ੍ਰਧਾਨ ਮੰਤਰੀ ਨੇ ਪਾਇਕਾ ਵਿਦਰੋਹ ਬਾਰੇ ਯਾਦਗਾਰੀ ਟਿਕਟ ਅਤੇ ਇੱਕ ਸਿੱਕਾ ਜਾਰੀ ਕੀਤੇ । ਪਾਇਕਾ ਵਿਦਰੋਹ ਓਡੀਸ਼ਾ ਵਿੱਚ 1817 ਵਿੱਚ ਬ੍ਰਿਟਿਸ਼ ਸ਼ਾਸਨ ਵਿਰੁੱਧ ਹੋਇਆ ਸੀ ।


    ਪਾਇਕਾ ਵਿਦਰੋਹ ਬਾਰੇ ਉਤਕਲ ਯੂਨੀਵਰਸਿਟੀ , ਭੁਬਨੇਸ਼ਵਰ ਵਿੱਚ ਇੱਕ ਚੇਅਰ ਕਾਇਮ ਕਰਨ ਦਾ ਵੀ ਐਲਾਨ ਕੀਤਾ ਗਿਆ ।


    ਪ੍ਰਧਾਨ ਮੰਤਰੀ ਲਲਿਤਗਿਰੀ ਮਿਊਜ਼ੀਅਮ ਦਾ ਉਦਘਾਟਨ ਕੀਤਾ । ਓਡੀਸ਼ਾ ਵਿੱਚ ਲਲਿਤਗਿਰੀ ਸਤੂਪ , ਵਿਹਾਰ (ਮੱਠ) ਅਤੇ ਮਹਾਤਮਾ ਬੁੱਧ ਦੇ ਚਿੱਤਰਾਂ ਵਾਲਾ ਪੁਰਾਤੱਤਵੀ ਮਹੱਤਵ ਦਾ ਪ੍ਰਸਿੱਧ ਬੋਧੀ ਕੇਂਦਰ ਹੈ ।


    ਸ੍ਰੀ ਨਰੇਂਦਰ ਮੋਦੀ ਨੇ ਆਈਆਈਟੀ ਭੁਬਨੇਸ਼ਵਰ ਕੈਂਪਸ, ਰਾਸ਼ਟਰ ਨੂੰ ਸਮਰਪਿਤ ਕੀਤਾ । ਉਨ੍ਹਾਂ ਨੇ ਭੁਬਨੇਸ਼ਵਰ ਵਿਖੇ ਨਵੇਂ ਈਐੱਸਆਈਸੀ ਹਸਪਤਾਲ ਦਾ ਉਦਘਾਟਨ ਵੀ ਕੀਤਾ । ਉਨ੍ਹਾਂ ਨੇ ਪਾਈਪਲਾਈਨ ਅਤੇ ਸੜਕ ਪ੍ਰੋਜੈਕਟਾਂ ਦੇ ਨੀਂਹ ਪੱਥਰ ਵੀ ਰੱਖੇ ।


    ਇਸ ਮੌਕੇ 'ਤੇ ਬੋਲਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਅੱਜ ਜਿਨ੍ਹਾਂ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ ਗਿਆ ਹੈ ਜਾਂ ਜਿਨ੍ਹਾਂ ਦੇ ਨੀਂਹ ਪੱਥਰ ਰੱਖੇ ਗਏ ਉਨ੍ਹਾਂ ਦੀ ਕੁੱਲ ਲਾਗਤ 14,000 ਕਰੋੜ ਰੁਪਏ ਤੋਂ ਵੱਧ ਹੈ । ਉਨ੍ਹਾਂ ਕਿਹਾ ਕਿ ਕੇਂਦਰ ਸਰਕਾਰ ਦਾ ਨਿਸ਼ਾਨਾ ਪੂਰਬੀ ਭਾਰਤ ਨੂੰ ਦੱਖਣ-ਪੂਰਬੀ ਏਸ਼ੀਆ ਦੇ ਗੇਟਵੇਅ ਵਜੋਂ ਵਿਕਸਿਤ ਕਰਨਾ ਹੈ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਆਈਆਈਟੀ ਭੁਬਨੇਸ਼ਵਰ ਓਡੀਸ਼ਾ ਦੇ ਉਦਯੋਗਿਕ ਵਿਕਾਸ ਨੂੰ ਹੁਲਾਰਾ ਦੇਵੇਗਾ ਅਤੇ ਇਹ ਲੋਕਾਂ ਦੇ ਜੀਵਨ ਸੁਧਾਰਨ ਲਈ ਟੈਕਨੋਲੋਜੀ ਪ੍ਰਤੀ ਕੰਮ ਕਰੇਗਾ ।


    ਪ੍ਰਧਾਨ ਮੰਤਰੀ ਨੇ ਰਾਜ ਵਿੱਚ ਸਿਹਤ-ਸੰਭਾਲ ਢਾਂਚੇ , ਸੜਕ ਨੈੱਟਵਰਕ ਅਤੇ ਤੇਲ ਅਤੇ ਕੁਦਰਤੀ ਗੈਸ ਪਾਈਪਲਾਈਨ ਢਾਂਚੇ ਦੇ ਵਿਸਤਾਰ ਦੀਆਂ ਯੋਜਨਾਵਾਂ ਦਾ ਜ਼ਿਕਰ ਕੀਤਾ ।


    ਪ੍ਰਧਾਨ ਮੰਤਰੀ ਨੇ ਓਡੀਸ਼ਾ ਦੇ ਸਰਬਪੱਖੀ ਵਿਕਾਸ ਲਈ ਕੇਂਦਰ ਸਰਕਾਰ ਦੀ ਪ੍ਰਤੀਬੱਧਤਾ ਨੂੰ ਦੁਹਰਾਇਆ ।


    *****

    
    
    (Release ID: 1557242) Visitor Counter : 5