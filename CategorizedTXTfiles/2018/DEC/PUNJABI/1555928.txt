      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਖੇਡ ਵਿਭਾਗ (ਯੁਵਾ ਮਾਮਲੇ ਅਤੇ ਖੇਡ ਮੰਤਰਾਲਾ) – ਸਾਲ 2018 ਦੇ ਅੰਤ ਵਿੱਚ ਸਮੀਖਿਆ
      Posted On: 10 DEC 2018 2:42PM by PIB Chandigarh


    Year End Review 2018 - Department of Sports ( Ministry Of Youth Affairs & Sports)


    ਖੇਡ ਵਿਭਾਗ (ਯੁਵਾ ਮਾਮਲੇ ਅਤੇ ਖੇਡ ਮੰਤਰਾਲਾ) – ਸਾਲ 2018 ਦੇ ਅੰਤ ਵਿੱਚ ਸਮੀਖਿਆ


    ਖੇਡ ਦੇ ਖੇਤਰ ਵਿੱਚ ਉਪਲੱਬਧੀ ਦੇ ਮਾਮਲੇ ਵਿੱਚ ਸਾਲ 2018 ਭਾਰਤ ਲਈ ਇਤਿਹਾਸਕ ਰਿਹਾ ਹੈ। ਖੇਡਾਂ ਲਈ ਸਰਕਾਰ ਦੇ ਦੋ-ਧਾਰੀ ਪਹੁੰਚ – ਉੱਘੀਆਂ ਖੇਡ ਪ੍ਰਤਿਭਾਵਾਂ ਦਾ ਪੋਸ਼ਣ ਅਤੇ ਜ਼ਮੀਨੀ ਪੱਧਰ ‘ ਤੇ ਨਵੇਂ ਖੇਡ ਸਿਤਾਰਿਆਂ ਦੀ ਖੋਜ ਦੇ ਸਕਾਰਾਤਮਕ ਨਤੀਜੇ ਪ੍ਰਾਪਤ ਹੋਏ ਹਨ। ਭਾਰਤ ਨੇ ਇਸ ਸਾਲ ਗੋਲਡ ਕੋਸਟ ਕਾਮਨਵੈਲਥ ਗੇਮਸ ਵਿੱਚ 66 ਮੈਡਲਾਂ , ਜਕਾਰਤਾ ਏਸ਼ੀਅਨ ਗੇਮਸ ਵਿੱਚ 69 ਮੈਡਲਾਂ ਅਤੇ ਪੈਰਾ ਏਸ਼ੀਅਨ ਗੇਮਸ ਵਿੱਚ 72 ਮੈਡਲਾਂ ਨਾਲ ਆਪਣੇ ਸਰਬਸ੍ਰੇਸ਼ਠ ਪ੍ਰਦਰਸ਼ਨ ਦਾ ਰਿਕਾਰਡ ਬਣਾਇਆ ਹੈ। ਸਾਲ 2018 ਵਿੱਚ ਖੇਡ ਵਿਭਾਗ ਦੀਆਂ ਉਪਲੱਬਧੀਆਂ ਨਿਮਨਲਿਖਤ ਹਨ : -


    1. ਖੇਲੋ ਇੰਡੀਆ ਸਕੂਲ ਗੇਮਸ (ਕੇਆਈਐੱਸਜੀ) , 2018:


    · ਪਹਿਲਾ, ਖੋਲੋ ਇੰਡੀਆ ਸਕੂਲ ਗੇਮਸ , 2018 ਦਾ ਆਯੋਜਨ 31 ਜਨਵਰੀ 2018 ਤੋਂ 8 ਫਰਵਰੀ , 2018 ਦਰਮਿਆਨ ਕੀਤਾ ਗਿਆ ਸੀ।


    · ਇਸ ਵਿੱਚ 29 ਰਾਜਾਂ ਅਤੇ 7 ਕੇਂਦਰ ਸ਼ਾਸ਼ਿਤ ਪ੍ਰਦੇਸ਼ਾਂ ਦੇ 3507 ਖਿਡਾਰੀਆਂ ਨੇ ਹਿੱਸਾ ਲਿਆ ਸੀ।


    · ਮੈਡਲ ਟੈਲੀ – 199 ਗੋਲਡ + 199 ਸਿਲਵਰ + 275 ਕਾਂਸੀ ਮੈਡਲ


    · ਸਭ ਤੋਂ ਵੱਡੇ ਪ੍ਰਤੀਯੋਗੀ ਰਾਜ:


    1. ਮਹਾਰਾਸ਼ਟਰ – 331 ਖਿਡਾਰੀ


    2. ਹਰਿਆਣਾ – 388 ਖਿਡਾਰੀ


    3. ਦਿੱਲੀ – 359 ਖਿਡਾਰੀ


    ਕੇਆਈਐੱਸਜੀ ਵਿੱਚ ਸਹਾਇਕ ਕਰਮਚਾਰੀ : 875 ਕੋਚ , 578 ਪ੍ਰਬੰਧਕ


    · ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਪੱਧਰ ‘ ਤੇ ਪ੍ਰਮਾਣਿਤ ਟੈਕਨੋਲੋਜੀ ਅਧਿਕਾਰੀਆਂ ਵੱਲੋਂ 578 ਤਰ੍ਹਾਂ ਦੇ ਟੈਕਨੋਲੋਜੀ ਕਾਰਜਾਂ ਦਾ ਨਿਪਟਾਰਾ ।


    · ਐੱਮ/ਐੱਸ. ਥਾਮਸ ਕੁੱਕ ਇੰਟਰਨੈਸ਼ਨਲ ਰਾਹੀਂ ਵੱਖ-ਵੱਖ ਹੋਟਲਾਂ ਵਿੱਚ ਰਿਹਾਇਸ਼ੀ ਸੁਵਿਧਾ ਪ੍ਰਦਾਨ ਕੀਤੀ ਗਈ।


    · 868 ਵਲੰਟੀਅਰਾਂ ਨੇ ਇਸ ਵਿੱਚ ਹਿੱਸਾ ਲਿਆ।


    · ਪ੍ਰਤਿਭਾ ਪਹਿਚਾਣ ਪ੍ਰਕਿਰਿਆ ਦੌਰਾਨ ਲਗਭਗ 550 ਪ੍ਰਤਿਭਾਵਾਂ ਦੀ ਪਹਿਚਾਣ ਕੀਤੀ ਗਈ।


    · ਸਮੁੱਚੇ ਪ੍ਰਤੀਯੋਗਿਤਾ ਨਤੀਜੇ:


    1. ਹਰਿਆਣਾ – 38 ਗੋਲਡ , 26 ਸਿਲਵਰ ਅਤੇ 38 ਕਾਂਸੀ : ਕੁੱਲ: 102 ਮੈਡਲ


    2. ਮਹਾਰਾਸ਼ਟਰ - 36 ਗੋਲਡ , 32 ਸਿਲਵਰ , 43 ਕਾਂਸੀ: ਕੁੱਲ 111 ਮੈਡਲ


    3. ਦਿੱਲੀ – 25 ਗੋਲਡ , 29 ਸਿਲਵਰ , 40 ਕਾਂਸੀ : ਕੁੱਲ: 94 ਮੈਡਲ


    2. ਮੰਤਰਾਲੇ ਨੇ ਗਣਤੰਤਰ ਦਿਵਸ ਪਰੇਡ ਦੀ ਝਾਕੀ ਵਿੱਚ ਸਭ ਮੰਤਰਾਲਿਆਂ ਦਰਮਿਆਨ ਸਰਬਸ੍ਰੇਸ਼ਠ ਪ੍ਰਦਰਸ਼ਨ ਕੀਤਾ :


    ਯੁਵਾ ਮਾਮਲੇ ਅਤੇ ਖੇਡ ਮੰਤਰਾਲੇ ਦੀ ਗਣਤੰਤਰ ਦਿਵਸ 2018 ਪਰੇਡ ਦੀ ਝਾਕੀ ( Tablean) ਭਾਰਤ ਸਰਕਾਰ ਦੇ ਮੰਤਰਾਲਿਆਂ/ਵਿਭਾਗਾਂ ਦਰਮਿਆਨ ਸਭ ਤੋਂ ਵਧੀਆ ਝਾਕੀ ਐਲਾਨ ਕੀਤੀ ਗਈ। 28 ਜਨਵਰੀ 2018 ਨੂੰ ਨਵੀਂ ਦਿੱਲੀ ਵਿੱਚ ਆਯੋਜਿਤ ਇੱਕ ਸਮਾਰੋਹ ਵਿੱਚ , ਸਕੱਤਰ (ਖੇਡ) ਨੂੰ ਮਾਣਯੋਗ ਰੱਖਿਆ ਮੰਤਰੀ ਤੋਂ ਸਰਬਸ੍ਰੇਸ਼ਠ ਝਾਕੀ ਲਈ ਟਰਾਫੀ ਅਤੇ ਸਰਟੀਫਿਕੇਟ ਪ੍ਰਦਾਨ ਕੀਤੇ ਗਏ । ਯੁਵਾ ਮਾਮਲੇ ਅਤੇ ਖੇਡ ਮੰਤਰਾਲੇ ਦੀ ਝਾਕੀ ਦਾ ਥੀਮ ਖੇਲੋ ਇੰਡੀਆ ਸੀ।


    4. ਖੇਲੋ ਇੰਡੀਆ ਸਕੂਲ ਗੇਮਸ , 2018 ਦੀਆਂ ਪ੍ਰਮੁੱਖ ਉਪਲੱਬਧੀਆਂ:


    · 1178 ਖੇਡ ਪ੍ਰਤਿਭਾਵਾਂ ਦੀ ਪਹਿਚਾਣ ਕੀਤੀ ਗਈ ਹੈ ਅਤੇ ਉਨ੍ਹਾਂ ਅਥਲੀਟਾਂ ਨੂੰ ਅਗਲੇ 8 ਸਾਲਾਂ ਤੱਕ ਸਲਾਨਾ 5 ਲੱਖ ਰੁਪਏ ਦੇ ਖਰਚ ਦੇ ਨਾਲ ਟ੍ਰੇਨਿੰਗ ਦਿੱਤੀ ਜਾਵੇਗੀ।


    · ਤੈਰਾਕੀ ਵਿੱਚ , ਕਰਨਾਟਕ ਦੇ ਸ਼੍ਰੀਹਰੀ ਨਟਰਾਜ ਨੇ 6 ਗੋਲਡ ਅਤੇ 1 ਸਿਲਵਰ ਮੈਡਲ ਜਿੱਤੇ। ਉਨ੍ਹਾਂ ਨੇ ਕੇਆਈਐੱਸਜੀ 2018 ਵਿੱਚ ਸੀਨੀਅਰ ਨੈਸ਼ਨਲ 100 ਮੀਟਰ ਦੀ ਬੈਕਸਟ੍ਰੋਕ ਵਿੱਚ ਰਿਕਾਰਡ ਤੋੜਿਆ। ਉਨ੍ਹਾਂ ਦਾ ਪਿਛਲਾ ਰਿਕਾਰਡ ਸਮਾਂ 57.20 ਸੈਕੰਡ ਸੀ ਅਤੇ ਉਨ੍ਹਾਂ ਨੇ ਕੇਆਈਐੱਸਜੀ ਵਿੱਚ 56.90 ਸੈਕੰਡ ਦਾ ਸਮਾਂ ਲਗਾਇਆ। ਉਨ੍ਹਾਂ ਨੇ ਏਸ਼ਿਆਈ ਆਯੂ ਵਰਗ ਅਤੇ ਯੁਵਾ ਓਲਪਿੰਕ ਖੇਡਾਂ ਲਈ ਕੁਆਲੀਫਾਈ ਕੀਤਾ ਹੈ ।


    · ਨਿਸ਼ਾਨੇਬਾਜ਼ੀ ਵਿੱਚ , ਹਰਿਆਣਾ ਦੀ ਮਨੂ ਭਾਕਰ ਨੇ ਏਅਰ ਪਿਸਤੌਲ ਮਹਿਲਾ ਯੋਗਤਾ ਰਾਊਂਡ ਵਿੱਚ 387 ਦੇ ਸਕੋਰ ਨਾਲ ਨਵਾਂ ਰਾਸ਼ਟਰੀ ਰਿਕਾਰਡ ਬਣਾਇਆ ਹੈ। ਫਾਈਨਲ ਵਿੱਚ ਵੀ , ਮਨੂ ਭਾਕਰ ਨੇ 241.1 ਦੇ ਸਕੋਰ ਨਾਲ ਆਪਣਾ ਖੁਦ ਦਾ ਰਾਸ਼ਟਰੀ ਰਿਕਾਰਡ ਤੋੜ ਦਿੱਤਾ , ਜਿਸ ਨੂੰ ਉਨ੍ਹਾਂ ਨੇ ਕੇਰਲ ਵਿੱਚ 2017 ਵਿੱਚ ਬਣਾਇਆ ਸੀ। ਉਹ ਯੂਥ ਓਲੰਪਿਕ ਗੇਮਸ , 2018 ਦੇ ਕੋਟਾ ਜੇਤੂ ( Quota winner) ਵੀ ਹਨ।


    · ਅਥਲੈਟਿਕਸ ਵਿੱਚ , ਉੱਤਰ ਪ੍ਰਦੇਸ਼ ਦੇ ਅਭਿਸ਼ੇਕ ਸਿੰਘ ਨੇ 18.73 ਮੀਟਰ ਦੀ ਸੁੱਟ (Throw ) ਦੇ ਨਾਲ ਸ਼ਾਰਟਪੁੱਟ ਵਿੱਚ ਗੋਲਡ ਮੈਡਲ ਜਿੱਤਿਆ ਅਤੇ ਉਨ੍ਹਾਂ ਨੂੰ ਬੈੱਸਟ ਬੌਏ ਅਥਲੀਟ ਬਾਏ ਐਲਾਨਿਆ ਗਿਆ। 100 ਮੀਟਰ ਦੀ ਹਰਡਲਜ਼ , ਕੇਰਲ ਦੀ ਅਪਰਣਾ ਰੌਏ ਨੇ 14.02 ਸੈਕਿੰਡ ਦੇ ਸਮੇਂ ਨਾਲ ਗੋਲਡ ਮੈਡਲ ਹਾਸ਼ਲ ਕੀਤਾ ਅਤੇ ਉਨ੍ਹਾਂ ਨੂੰ ਸਰਬਸ਼੍ਰੇਸਠ ਗਰਲ ਅਥਲੀਟ ਐਲਾਨਿਆ ਗਿਆ ।


    5. ਰਾਸ਼ਟਰੀ ਖੇਡ ਵਿਕਾਸ ਫੰਡ ਯਾਨੀ ਨੈਸ਼ਨਲ ਸਪੋਰਟਸ ਡਿਵੈਲਪਮੈਂਟ ਫੰਡ ( ਐੱਨਐੱਸਡੀਐੱਫ) ਵਿੱਚ 10 ਕਰੋੜ ਰੁਪਏ ਦਾ ਯੋਗਦਾਨ:


    ਇੰਡੀਆ ਇਨਫ੍ਰਾਸਟ੍ਰਕਚਰ ਫਾਈਨੈਂਸ ਕੰਪਨੀ ਲਿਮਿਟਡ ( ਆਈਆਈਐੱਫਸੀਐੱਲ) ਨੇ ਐੱਨਐੱਸਡੀਐੱਫ ਵਿੱਚ 10.00 ਕਰੋੜ ਰੁਪਏ ਦਾ ਯੋਗਦਾਨ ਦਿੱਤਾ ਹੈ । ਇਹ ਆਈਆਈਐੱਫਸੀਐੱਲ


    ਵੱਲੋਂ ਦਿੱਤੇ ਗਏ ਯੋਗਦਾਨ ਦੀ ਤੀਜੀ ਕਿਸਤ ਹੈ ਜਿਸ ਦੇ ਨਾਲ ਉਸ ਦਾ ਕੁੱਲ ਯੋਗਦਾਨ 30.00 ਕਰੋੜ ਰੁਪਏ ਹੋ ਗਿਆ ਹੈ । ਆਈਆਈਐੱਫਸੀਐੱਲ ਦੇ ਇਸ ਯੋਗਦਾਨ ਦੀ ਵਰਤੋ ਬੈਡਮਿੰਟਨ , ਤੀਰਅੰਦਾਜ਼ੀ ਅਤੇ ਪੈਰਾ ਸਪੋਰਟਸ ਵਰਗੇ ਖੇਤਰਾਂ ( Disciplines) ਦੇ ਪ੍ਰਚਾਰ ਲਈ ਅਤੇ ਇਨ੍ਹਾਂ ਖੇਤਰਾਂ ਦੇ ਖਿਡਾਰੀਆਂ ਨੂੰ ਉਨ੍ਹਾਂ ਦੀ ਅਨੁਕੂਲਿਤ ਟ੍ਰੇਨਿੰਗ ਅਤੇ ਹੋਰ ਸੇਵਾਵਾਂ ਪ੍ਰਦਾਨ ਕਰਨ ਲਈ ਅਤੇ ਇਨ੍ਹਾਂ ਵਿਸ਼ਿਆਂ ਵਿੱਚ ਅਕਾਦਮੀਆਂ ਦੀ ਸਥਾਪਨਾ/ ਸਹਾਇਤਾ ਲਈ ਕੀਤੀ ਜਾ ਰਹੀ ਹੈ ।


    ਰਾਸ਼ਟਰੀ ਖੇਡ ਵਿਕਾਸ ਫੰਡ ਯਾਨੀ ਨੈਸ਼ਨਲ ਸਪੋਰਟਸ ਡਿਵੈਲਪਮੈਂਟ ਫੰਡ ( ਐੱਨਐੱਸਡੀਐੱਫ ) ਦੀ ਸਥਾਪਨਾ ਉੱਚ ਪੱਧਰ ਦੇ ਖਿਡਾਰੀਆਂ ਦੇ ਸਮਰਥਨ ਨਾਲ ਖੇਡ ਵਿੱਚ ਉਤਕ੍ਰਿਸ਼ਟਤਾ ਨੂੰ ਹੁਲਾਰਾ ਦੇਣ ਲਈ ਕੀਤੀ ਗਈ ਸੀ , ਜਿਨ੍ਹਾਂ ਲਈ ਓਲੰਪਿਕ ਅਤੇ ਹੋਰ ਪ੍ਰਮੁੱਖ ਅੰਤਰਰਾਸ਼ਟਰੀ ਮੁਕਾਬਲਿਆਂ ਵਿੱਚ ਮੈਡਲ ਦੀਆਂ ਸੰਭਾਵਨਾਵਾਂ ਹਨ ਅਤੇ ਜਿਨ੍ਹਾਂ ਦੇ ਲਈ ਖੇਡਾਂ ਦੇ ਬੁਨਿਆਦੀ ਢਾਂਚੇ ਦਾ ਨਿਰਮਾਣ ਮੁੱਢਲੇ ਵਿਸ਼ਿਆਂ ਵਿੱਚ ਸ਼ਾਮਲ ਹੈ । ਇਹ ਫੰਡ ਨਿਜੀ / ਜਨਤਕ ਕਾਰਪੋਰੇਟ ਖੇਤਰਾਂ ਤੋਂ , ਟਰੱਸਟ / ਸੁਸਾਇਟੀ ਵਰਗੀਆਂ ਹੋਰ ਕਾਨੂੰਨੀ ਸੰਸਥਾਵਾਂ ਅਤੇ ਵਿਅਕਤੀਆਂ ਕੋਲੋਂ ਯੋਗਦਾਨ ਸਵੀਕਾਰ ਕਰਦਾ ਹੈ ।


    5. 2018 ਦੀਆਂ ਰਾਸ਼ਟਰਮੰਡਲ ਖੇਡਾਂ ਵਿੱਚ ਪ੍ਰਦਰਸ਼ਨ :


    ਭਾਰਤ ਨੇ ਆਸਟ੍ਰੇਲੀਆ ਦੀਆਂ ਗੋਲਡ ਕੋਸਟ ਵਿੱਚ 4 ਤੋਂ 15 ਅਪ੍ਰੈਲ 2018 ਤੱਕ ਹੋਈਆਂ ਰਾਸ਼ਟਰਮੰਡਲ ਖੇਡਾਂ ਵਿੱਚ ਹਿੱਸਾ ਲਿਆ । ਰਾਸ਼ਟਰਮੰਡਲ ਖੇਡਾਂ ਵਿੱਚ ਇਹ ਭਾਰਤ ਦੀ 18 ਵੀਂ ਹਿੱਸੇਦਾਰੀ ਸੀ । 26 ਗੋਲਡ ਮੈਡਲ ਅਤੇ ਕੁੱਲ ਮਿਲਾਕੇ 66 ਮੈਡਲਾਂ ( 26 ਗੋਲਡ , 20 ਸਿਲਵਰ ਅਤੇ 20 ਕਾਂਸੀ ) ਦੇ ਨਾਲ , ਭਾਰਤ ਨੇ ਇਸ ਮੁਕਾਬਲੇ ਵਿੱਚ ਤੀਜਾ ਸਥਾਨ ਪ੍ਰਾਪਤ ਕੀਤਾ । 2010 ਦੀਆਂ ਰਾਸ਼ਟਰਮੰਡਲ ਖੇਡਾਂ ਦੇ ਬਾਅਦ ਇਹ ਭਾਰਤ ਦਾ ਸਭ ਤੋਂ ਵਧੀਆ ਪ੍ਰਦਰਸ਼ਨ ਸੀ ।


    6. ਐੱਲਐੱਨਆਈਪੀਈ ਨੂੰ ਸ਼੍ਰੇਣੀਕਰਨ ਵਿੱਚ ਯੂਜੀਸੀ ਵੱਲੋਂ ਪਹਿਲੀ ਦਰਜੇ ਦੀ ਯੂਨੀਵਰਸਿਟੀ ਮੰਨਿਆ ਜਾਂਦਾ ਹੈ:


    ਆਪਣੇ ਪੱਤਰ, ਮਿਤੀ 19.06.2018 ਅਨੁਸਾਰ ਯੂਨੀਵਰਸਿਟੀ ਗਰਾਂਟਸ ਕਮਿਸ਼ਨ ( ਯੂਜੀਸੀ ) ਨੇ ਹਾਲ ਹੀ ਵਿੱਚ ਲਕਸ਼ਮੀਬਾਈ ਨੈਸ਼ਨਲ ਇੰਸਟੀਟਿਊਟ ਆਵ੍ ਫਿਜ਼ੀਕਲ ਐਜੂਕੇਸ਼ਨ , ਗਵਾਲੀਅਰ ਨੂੰ ਯੂਜੀਸੀ ਵਿਵਸਥਾਵਾਂ ਤਹਿਤ ਉੱਚਤਮ ਸ਼੍ਰੇਣੀ ਅਰਥਾਤ ਸ਼੍ਰੇਣੀ - 1, ਦਾ ਡੀਮਡ ਯੂਨੀਵਰਸਿਟੀ ਗਰੇਡ ਪ੍ਰਦਾਨ ਕੀਤਾ ਹੈ। ਇਸ ਤੋਂ ਪਹਿਲਾਂ , ਇਸ ਸੰਸਥਾਨ ਨੂੰ ਪਹਿਲਾਂ ਤੋਂ ਹੀ ਰਾਸ਼ਟਰੀ ਮੁੱਲਾਂਕਣ ਅਤੇ ਮਾਨਤਾ ਪਰਿਸ਼ਦ ( ਐੱਨਏਐੱਸੀ ) ਵੱਲੋਂ ਏ ++ ਦੇ ਰੂਪ ਵਿੱਚ ਮਾਨਤਾ ਪ੍ਰਾਪਤ ਹੈ ਅਤੇ 11ਵੇਂ ਰਾਸ਼ਟਰੀ ਸਿੱਖਿਆ ਸਿਖ਼ਰ ਸੰਮੇਲਨ 2017 ਵਿੱਚ ਅਤੇ ਵਿਗਿਆਨ ਭਵਨ , ਨਵੀਂ ਦਿੱਲੀ ਵਿੱਚ ਆਯੋਜਿਤ ਕੌਸ਼ਲ ਵਿਕਾਸ ਲਈ ਦੂਜੇ ਰਾਸ਼ਟਰੀ ਉੱਚ ਸਿੱਖਿਆ ਸਿਖ਼ਰ ਸੰਮੇਲਨ ਵਿੱਚ ‘‘ ਭਾਰਤ ਵਿੱਚ ਸਰੀਰਕ ਸਿੱਖਿਆ ਦੇ ਸ਼ਾਨਦਾਰ ਸੰਸਥਾਨ ’’ ਦਾ ਖਿਤਾਬ ਪ੍ਰਾਪਤ ਹੈ ।


    7. ਮੌਲਾਨਾ ਅਬੁਲ ਕਲਾਮ ਅਜ਼ਾਦ ( ਮਾਕਾ ) ਟਰਾਫੀ ਲਈ ਦਿਸ਼ਾ-ਨਿਰਦੇਸ਼ਾਂ ਵਿੱਚ ਸੰਸ਼ੋਧਨ :


    ਖੇਡਾਂ ਵਿੱਚ ਵਧੀਆ ਪ੍ਰਦਰਸ਼ਨ ਕਰਨ ਵਾਲੀ ਯੂਨੀਵਰਸਿਟੀ ਦੀ ਚੋਣ ਪ੍ਰਕਿਰਿਆ ਨੂੰ ਮੌਲਾਨਾ ਅਬੁਲ ਕਲਾਮ ਅਜ਼ਾਦ ( ਮਾਕਾ ) ਟਰਾਫੀ ਦੇ ਪੁਰਸਕਾਰ ਲਈ ਤਰਕਸੰਗਤ ਅਤੇ ਸਰਲ ਬਣਾਉਣ ਲਈ ਕੇਂਦਰੀ ਖੇਡ ਮੰਤਰੀ ਨੇ 8.6.2018 ਨੂੰ ਮਾਕਾ ਟਰਾਫੀ ਵਿੱਚ ਸੰਸ਼ੋਧਨ ਦੇ ਦਿਸ਼ਾ-ਨਿਰਦੇਸ਼ਾਂ ਨੂੰ ਮਨਜ਼ੂਰੀ ਦੇ ਦਿੱਤੀ । ਸੋਧੇ ਦਿਸ਼ਾ-ਨਿਰਦੇਸ਼ਾਂ ਤਹਿਤ , ਯੂਨੀਵਰਸਿਟੀਆਂ ਦਾ ਬਿਨੈ-ਪੱਤਰ , ਜਿਨ੍ਹਾਂ ਨੂੰ ਹੁਣ ਤੱਕ ਭਾਰਤੀ ਯੂਨੀਵਰਸਿਟੀਆਂ ਦੇ ਸੰਘ ( ਏਆਈਯੂ ) ਵੱਲੋਂ ਸੱਦਾ ਅਤੇ ਜਾਂਚ ਲਈ ਬੁਲਾਇਆ ਜਾਂਦਾ ਸੀ ਹੁਣ ਉਨ੍ਹਾਂ ਨੂੰ ਭਾਰਤ ਦੇ ਯੁਵਾ ਮਾਮਲੇ ਅਤੇ ਖੇਡ ਮੰਤਰਾਲੇ / ਖੇਡ ਅਥਾਰਟੀ ਵੱਲੋਂ ਬੁਲਾਇਆ ਜਾਵੇਗਾ । ਬਿਨੈ-ਪੱਤਰਾਂ ਦੀ ਜਾਂਚ ਭਾਰਤ ਦੇ ਯੁਵਾ ਮਾਮਲੇ ਅਤੇ ਖੇਡ ਮੰਤਰਾਲੇ / ਖੇਡ ਅਥਾਰਟੀ ਵੱਲੋਂ ਵੀ ਕੀਤੀ ਜਾਵੇਗੀ । ਮਾਕਾ ਟਰੌਫੀ ਲਈ ਯੂਨੀਵਰਸਿਟੀ ਦੀ ਸਿਲੈਕਸ਼ਨ ਲਈ ਅੰਕਾਂ ਦੀ ਗਿਣਤੀ ਦੇ ਮਾਪਦੰਡ ਵਿੱਚ ਸੰਸ਼ੋਧਨ ਕੀਤਾ ਗਿਆ ਹੈ । ਜਿਸ ਟੂਰਨਾਮੈਂਟ ਦਾ ਆਯੋਜਨ ਸਾਲ ਵਿੱਚ ਇੱਕ ਤੋਂ ਜ਼ਿਆਦਾ ਵਾਰ ਹੁੰਦਾ ਹੈ ਉਨ੍ਹਾਂ ‘ ਤੇ ਅੰਕਾਂ ਦੀ ਗਿਣਤੀ ਵਿੱਚ ਵਿਚਾਰ ਨਹੀਂ ਕੀਤਾ ਜਾਵੇਗਾ । ਪੂਰਨ ਰੂਪ ਨਾਲ ਚੁਣੀ ਜੇਤੂ ਯੂਨੀਵਰਸਿਟੀ ਲਈ ਪੁਰਸਕਾਰ ਦੀ ਰਾਸ਼ੀ ਵਧਾ ਦਿੱਤੀ ਗਈ ਹੈ । ਜੇਤੂ ਯੂਨੀਵਰਸਿਟੀ ਦੇ ਇਨਾਮ ਦੀ ਰਾਸ਼ੀ ਹੁਣ 10 ਲੱਖ ਰੁਪਏ ਤੋਂ ਵਧਾ ਕੇ 15 ਲੱਖ ਰੁਪਏ ਕਰ ਦਿੱਤੀ ਗਈ ਹੈ । ਪਹਿਲੀ ਰਨਰ-ਅਪ ਅਤੇ ਦੂਜੀ ਰਨਰ-ਅਪ ਯੂਨੀਵਰਸਿਟੀਆਂ ਲਈ ਪੁਰਸਕਾਰ ਦੀ ਰਾਸ਼ੀ ਨੂੰ 5 ਲੱਖ ਰੁਪਏ ਤੋਂ ਵਧਾ ਕੇ ਕ੍ਰਮਵਾਰ 7 . 5 ਲੱਖ ਰੁਪਏ ਅਤੇ 3 ਲੱਖ ਰੁਪਏ ਤੋਂ 4.5 ਲੱਖ ਰੁਪਏ ਕਰ ਦਿੱਤਾ ਗਿਆ ਹੈ ।


    8. ਪ੍ਰਤਿਭਾਸ਼ਾਲੀ ਖਿਡਾਰੀਆਂ ਦੀ ਪੈਨਸ਼ਨ ਵਿੱਚ ਸੰਸ਼ੋਧਨ :


    ਖਿਡਾਰੀਆਂ ਦੀ ਭਲਾਈ ਲਈ ਇੱਕ ਵੱਡਾ ਕਦਮ ਉਠਾਉਂਦਿਆਂ , ਕੇਂਦਰੀ ਖੇਡ ਮੰਤਰੀ ਨੇ 7.6.2018 ਨੂੰ ਪ੍ਰਤਿਭਾਸ਼ਾਲੀ ਖਿਡਾਰੀਆਂ ਦੀ ਪੈਨਸ਼ਨ ਵਿੱਚ ਸੰਸ਼ੋਧਨ ਨੂੰ ਮਨਜ਼ੂਰੀ ਦੇ ਦਿੱਤੀ । ਇਸ ਸੰਸ਼ੋਧਨ ਤਹਿਤ , ਅੰਤਰਰਾਸ਼ਟਰੀ ਖੇਡ ਆਯੋਜਨਾਂ ਵਿੱਚ ਮੈਡਲ ਜਿੱਤਣ ਵਾਲੇ ਖਿਡਾਰੀਆਂ ਦੀ ਪੈਨਸ਼ਨ ਦੀ ਮੌਜੂਦਾ ਦਰ ਦੁੱਗਣੀ ਕਰ ਦਿੱਤੀ ਗਈ ਹੈ । ਪੈਨਸ਼ਨ ਸੀਮਾ ਦੀਆਂ ਨਵੀਆਂ ਦਰਾਂ ਨੂੰ ਘੱਟੋ-ਘੱਟ 12,000 ਰੁਪਏ ਪ੍ਰਤੀ ਮਹੀਨਾ ਅਤੇ ਵੱਧ ਤੋਂ ਵੱਧ 20,000 ਰੁਪਏ ਪ੍ਰਤੀ ਮਹੀਨਾ ਰੱਖਿਆ ਗਿਆ ਹੈ । ਪੈਰਾ-ਓਲੰਪਿਕ ਖੇਡਾਂ ਅਤੇ ਪੈਰਾ ਏਸ਼ੀਆਈ ਖੇਡਾਂ ਵਿੱਚ ਮੈਡਲ ਜੇਤੂਆਂ ਦੀ ਪੈਨਸ਼ਨ ਦੀਆਂ ਦਰਾਂ ਕ੍ਰਮਵਾਰ: ਓਲੰਪਿਕ ਖੇਡਾਂ ਅਤੇ ਏਸ਼ਿਆਈ ਖੇਡਾਂ ਵਿੱਚ ਮੈਡਲ ਜੇਤੂਆਂ ਦੇ ਬਰਾਬਰ ਹੋਣਗੀਆਂ । ਪੈਨਸ਼ਨ ਦੀਆਂ ਦਰਾਂ ਵਿੱਚ ਸੰਸ਼ੋਧਨ ਨੂੰ 1 ਅਪ੍ਰੈਲ 2018 ਤੋਂ ਲਾਗੂ ਕਰ ਦਿੱਤਾ ਗਿਆ ਹੈ ।


    9. ਖੇਲੋ ਇੰਡੀਆ ਤਹਿਤ ਵਜ਼ੀਫ਼ਾ ਪ੍ਰੋਗਰਾਮ:


    ਖੇਲੋ ਇੰਡੀਆ ਸਕੂਲ ਗੇਮਸ ਦੀ ਸਫ਼ਲਤਾ ਤੋਂ ਉਤਸ਼ਾਹਿਤ ਹੋਕੇ , ਖੇਡ ਵਿਭਾਗ ਨੇ ਮਿਤੀ 22.7.2018 ਨੂੰ ਖੇਡਾਂ ਦੇ ਵਿਕਾਸ ਦੀ ਦਿਸ਼ਾ ਵਿੱਚ ਇੱਕ ਹੋਰ ਮਹੱਤਵਪੂਰਨ ਕਦਮ ਉਠਾਉਂਦਿਆਂ ਖੇਲੋ ਇੰਡੀਆ ਟੈਲੰਟ ਆਈਡੈਂਟੀਫਿਕੇਸ਼ਨ ਡਿਵੈਲਪਮੈਂਟ ਸਕੀਮ (ਖੇਲੋ ਇੰਡੀਆ ਪ੍ਰਤਿਭਾ ਪਹਿਚਾਣ ਵਿਕਾਸ ਯੋਜਨਾ) ਤਹਿਤ ਆਉਣ ਵਾਲੇ ਵਜ਼ੀਫ਼ਾ ਪ੍ਰੋਗਰਾਮ ਲਈ 1178 ਖਿਡਾਰੀਆਂ ਨੂੰ ਮਨਜ਼ੂਰੀ ਦੇ ਦਿੱਤੀ । ਇਸ ਵਜ਼ੀਫ਼ਾ ਪ੍ਰੋਗਰਾਮ ਨੂੰ ਉਨ੍ਹਾਂ ਦੇ ਖਰਚਿਆਂ ‘ ਤੇ ਧਿਆਨ ਰੱਖਦਿਆਂ ਤਿਆਰ ਕੀਤਾ ਗਿਆ ਹੈ ਜਿਨ੍ਹਾਂ ਵਿੱਚ ਟ੍ਰੇਨਿੰਗ , ਵਿਕਾਸ , ਬੋਰਡਿੰਗ ਅਤੇ ਆਵਾਸ ਅਤੇ ਟੂਰਨਾਮੈਂਟ ਐਕਸਪੋਜ਼ਰ ਦੇ ਨਾਲ ਉਨ੍ਹਾਂ ਦਾ ਜੇਬ ਖਰਚ ਭੱਤਾ ਵੀ ਸ਼ਾਮਲ ਹੈ । ਇਸ ਪ੍ਰੋਗਰਾਮ ਤਹਿਤ , ਖਿਡਾਰੀਆਂ ਨੂੰ ਜੇਬ ਖਰਚ ਦੇ ਇਲਾਵਾ 1.2 ਲੱਖ ਰੁਪਏ ਸਲਾਨਾ ਫੰਡ ਤਿਮਾਹੀ ਰੂਪ ਵਿੱਚ ਦਿੱਤਾ ਜਾਵੇਗਾ , ਜਿਸ ਦੇ ਨਾਲ ਉਹ ਆਪਣੀਆਂ ਸੱਟਾਂ ਦਾ ਇਲਾਜ ਕਰਾ ਸਕਣਗੇ ਅਤੇ ਇੱਥੋਂ ਤੱਕ ਕਿ ਆਪਣੇ ਛੋਟੇ ਪਰੰਤੂ ਬਹੁਤ ਹੀ ਮਹੱਤਵਪੂਰਨ ਤੱਤ ਜਿਵੇਂ ਕਿ ਆਪਣੇ ਮਾਤਾ - ਪਿਤਾ/ਪਰਿਵਾਰ ਦੇ ਮੈਬਰਾਂ ਲਈ ਸਥਾਨਕ ਪੱਧਰ ਦੀ ਯਾਤਰਾ ਦਾ ਪ੍ਰਬੰਧ ਕਰ ਸਕਣਗੇ ।


    10 . ਰਾਸ਼ਟਰੀ ਐਂਟੀ - ਡੋਪਿੰਗ ਏਜੰਸੀ ( ਐੱਨਏਡੀਏ) :


    ਇਸ ਸਾਲ ਦੇ ਸ਼ੁਰੂ ਵਿੱਚ ਹੀ , ਐੱਨਏਡੀਏ ਨੇ ਆਪਣੇ ਯਤਨਾਂ ਦੀ ਸ਼ੁਰੂ ਦਿੱਲੀ ਵਿੱਚ ਆਯੋਜਿਤ ਪਹਿਲੇ ਖੇਲੋ ਇੰਡੀਆ ਸਕੂਲ ਗੇਮਸ , ਦੌਰਾਨ ਹੀ ਕਰ ਦਿੱਤੀ ਸੀ ਜਿਸ ਦੇ ਨਾਲ ਖੇਡਾਂ ਪ੍ਰਤੀ ਇਮਾਨਦਾਰੀ/ਨਿਸ਼ਠਾ ਦਾ ਪਾਲਣ ਕੀਤਾ ਜਾ ਸਕੇ ਅਤੇ ਪ੍ਰਤੀਯੋਗੀ ਖਿਡਾਰੀਆਂ ਨੂੰ ਖੇਡਾਂ ਪ੍ਰਤੀ ਇਮਾਨਦਾਰੀ/ਨਿਸ਼ਠਾ ਦੇ ਅੰਤਰਰਾਸ਼ਟਰੀ ਮਿਆਰਾਂ ਤੋਂ ਜਾਣੂ ਕਰਵਾਇਆ ਜਾ ਸਕੇ ਅਤੇ ਸਕੂਲ ਖੇਡਾਂ ਨੂੰ ਡੋਪ ਤੋਂ ਮੁਕਤ ਕਰਨ ਲਈ ਐੱਨਏਡੀਏ ਵੱਲੋਂ ਕੁੱਲ 377 ਡੋਪ ਪਰੀਖਣਾਂ ਦਾ ਆਯੋਜਨ ਕੀਤਾ ਗਿਆ । 2018 ਦੇ ਮੱਧ ਵਿੱਚ ਆਯੋਜਿਤ ਹੋਈਆਂ ਰਾਸ਼ਟਰਮੰਡਲ ਖੇਡਾਂ ਅਤੇ ਏਸ਼ੀਆਈ ਖੇਡਾਂ ਤੋਂ ਪਹਿਲਾਂ , ਐੱਨਏਡੀਏ ਨੇ ਏਸ਼ੀਆਈ ਖੇਡਾਂ ਦੇ ਪ੍ਰਬੰਧ ਤੋਂ ਪਹਿਲਾਂ 498 ਭਾਰਤੀ ਅਥਲੀਟਾਂ ਦਾ ਟੈਸਟ ਕੀਤਾ , ਜੋ ਕਿ ਕਿਸੇ ਵੀ ਅੰਤਰਰਾਸ਼ਟਰੀ ਖੇਡ ਤੋਂ ਪਹਿਲਾਂ ਐੱਨਏਡੀਏ ਵੱਲੋਂ ਆਯੋਜਿਤ ਕੀਤਾ ਗਿਆ ਸਭ ਤੋਂ ਵੱਡਾ ਟੈਸਟ ਸੀ । ਇਹਨਾਂ ਵਿੱਚੋਂ , 54 ਭਾਰਤੀ ਐਥਲੀਟ ਜਿਨ੍ਹਾਂ ਨੂੰ ਏਸ਼ਿਆਈ ਖੇਡਾਂ ਦੀ ਤਿਆਰੀ ਲਈ ਵਿਦੇਸ਼ਾਂ ਵਿੱਚ ਟ੍ਰੇਨਿੰਗ ਮਿਲ ਰਿਹੀ ਸੀ , ਉਨ੍ਹਾਂ ਦਾ ਪਰੀਖਣ ਐੱਨਏਡੀਏ ਵੱਲੋਂ


    ਚੈੱਕ ਗਣਰਾਜ , ਨੀਦਰਲੈਂਡ , ਫਿਨਲੈਂਡ , ਜਰਮਨੀ , ਥਾਈਲੈਂਡ ਅਤੇ ਭੂਟਾਨ ਸਮੇਤ ਵੱਖ-ਵੱਖ ਦੇਸ਼ਾਂ ਵਿੱਚ ਕੀਤਾ ਗਿਆ ਸੀ । ਕੋਡ ਅਨੁਪਾਲਨ ਗਤੀਵਿਧੀਆਂ ਦੀ ਨਿਗਰਾਨੀ ਕਰਨ ਦੇ ਲਈ , ਵਰਲਡ ਐਂਟੀ ਡੋਪਿੰਗ ਏਜੰਸੀ ( ਵਾਡਾ) ਦੀ ਆਡਿਟ ਟੀਮ ਨੇ ਪਿਛਲੇ ਸਾਲ ਭਾਰਤ ਵਿੱਚ ਐੱਨਏਡੀਏ ਦੀ ਐਂਟੀ ਡੋਪਿੰਗ ਪ੍ਰੋਗਰਾਮ ਦਾ ਆਡਿਟ ਕੀਤਾ ਸੀ । ਵਾਡਾ ਦੀ ਆਡਿਟ ਟੀਮ ਵੱਲੋਂ ਸੁਝਾਈ ਗਈ ਕਰੈਕਟਿਵ ਐਕਸ਼ਨ ਰਿਪੋਰਟ ਦਾ ਪਾਲਣ ਕਰਦਿਆਂ ਭਾਰਤ ਦੇ ਨਾਡਾ ਨੇ ਆਪਣੇ ਮੁੱਖ ਸੰਹਿਤਾ ਅਨੁਪਾਲਨ ਬਣਾਈ ਰੱਖਣ ਲਈ ਅਤੇ ਵੱਖ-ਵੱਖ ਖੇਤਰਾਂ ਵਿੱਚ ਸੁਧਾਰਾਤਮਕ ਕਾਰਵਾਈ ਨੂੰ ਲਾਗੂ ਕੀਤਾ ਹੈ। ਵਰਲਡ ਐਂਟੀ ਡੋਪਿੰਗ ਏਜੰਸੀ ( ਵਾਡਾ ) ਵੱਲੋਂ ਪ੍ਰਕਾਸ਼ਿਤ ਸਲਾਨਾ ਅੰਕੜਿਆਂ ਦੀ ਰਿਪੋਰਟ ਅਨੁਸਾਰ , ਭਾਰਤ ਵਿੱਚ ਐਂਟੀ ਡੋਪਿੰਗ ਨਿਯਮਾਂ ਦੀ ਉਲੰਘਣਾ ਦੀ ਸੰਖਿਆ ਵਿੱਚ ਕਮੀ ਹੋਈ ਹੈ । ਡੋਪਿੰਗ ਦੀਆਂ ਘਟਨਾਵਾਂ ਦੀ ਗਿਣਤੀ ਵਿੱਚ ਇਸ ਪ੍ਰਕਾਰ ਦੀ ਕਮੀ ਨਾਲ ਭਾਰਤ ਵਿਸ਼ਵ ਪੱਧਰ ‘ ਤੇ ਤੀਜੇ ਤੋਂ ਛੇਵੇਂ ਸਥਾਨ ‘ ਤੇ ਪਹੁੰਚ ਗਿਆ ਹੈ ।


    11. ਮਣੀਪੁਰ ਵਿੱਚ ਨੈਸ਼ਨਲ ਸਪੋਰਟਸ ਯੂਨੀਵਰਸਿਟੀ


    ਦੇਸ਼ ਵਿੱਚ ਖੇਡਾਂ ਪ੍ਰਤੀ ਸਮਰਪਿਤ ਭਾਵਨਾ ਨੂੰ ਵਧਾਉਣ ਲਈ ਮਣੀਪੁਰ ਵਿੱਚ ਰਾਸ਼ਟਰੀ ਖੇਡ ਯੂਨੀਵਰਸਿਟੀ ਦੀ ਸਥਾਪਨਾ ਲਈ ਲੋਕ ਸਭਾ ਵਿੱਚ ਮਿਤੀ 10.08.2017 ਨੂੰ ਰਾਸ਼ਟਰੀ ਖੇਡ ਯੂਨੀਵਰਸਿਟੀ ਬਿਲ, 2018 ਪੇਸ਼ ਕੀਤਾ ਗਿਆ, ਜਿਸ ਨੂੰ 2018 ਦੇ ਮੌਨਸੂਨ ਸੈਸ਼ਨ ਦੌਰਾਨ ਸੰਸਦ ਦੇ ਦੋਵਾਂ ਸਦਨਾਂ ਵਿੱਚ ਪਾਸ ਕਰਵਾਇਆ ਗਿਆ। ਰਾਸ਼ਟਰਪਤੀ ਦੀ ਸਹਿਮਤੀ ਮਿਲ ਜਾਣ ਤੋਂ ਬਾਅਦ, ਰਾਸ਼ਟਰੀ ਖੇਡ ਯੂਨੀਵਰਸਿਟੀ ਐਕਟ, 2018 ਦਾ ਪ੍ਰਕਾਸ਼ਨ 17 ਅਗਸਤ, 2018 ਨੂੰ ਭਾਰਤ ਦੇ ਗਜ਼ਟ ਵਿੱਚ ਕੀਤਾ ਗਿਆ।


    ਮਣੀਪੁਰ ਦੀ ਰਾਸ਼ਟਰੀ ਖੇਡ ਯੂਨੀਵਰਸਿਟੀ ਖੇਡ ਵਿਗਿਆਨ, ਖੇਡ ਟੈਕਨੋਲੋਜੀ, ਖੇਡ ਪ੍ਰਬੰਧਨ ਅਤੇ ਖੇਡ ਕੋਚਿੰਗ ਦੇ ਖੇਤਰਾਂ ਵਿੱਚ ਖੇਡਾਂ ਨੂੰ ਹੁਲਾਰਾ ਦੇਣ ਵਾਲੀ ਆਪਣੀ ਤਰ੍ਹਾਂ ਦੀ ਪਹਿਲੀ ਯੂਨੀਵਰਸਿਟੀ ਹੋਵੇਗੀ ਜਿੱਥੇ ਸਭ ਤੋਂ ਵਧੀਆ ਅੰਤਰਰਾਸ਼ਟਰੀ ਕਵਾਇਦਾਂ ਪ੍ਰਥਾਵਾਂ ਨੂੰ ਅਪਣਾਉਂਦਿਆਂ ਚੋਣਵੇਂ ਖੇਡ ਵਿਸ਼ਿਆਂ ਲਈ ਇੱਕ ਰਾਸ਼ਟਰੀ ਸਿਖਲਾਈ ਕੇਂਦਰ ਵਜੋਂ ਕਾਰਜ ਕਰਨ ਦਾ ਪ੍ਰਬੰਧ ਹੋਵੇਗਾ।


    ਇਹ ਯੂਨੀਵਰਸਿਟੀ ਸਪੋਰਟਸ ਕੋਚਿੰਗ, ਸਪੋਰਟਸ ਸਾਇੰਸਜ਼ ਅਤੇ ਸਰੀਰਕ ਸਿੱਖਿਆ ਦੇ ਵੱਖ-ਵੱਖ ਵਿਸ਼ਿਆਂ ਵਿੱਚ ਬੈਚਲਰ, ਮਾਸਟਰ ਅਤੇ ਡੌਕਟਰੇਟ ਦੀ ਡਿਗਰੀ ਪ੍ਰਦਾਨ ਕਰੇਗਾ । ਭਵਿੱਖ ਵਿੱਚ ਵੱਖ-ਵੱਖ ਖੇਡ ਸਿੱਖਿਆ ਅਤੇ ਕੋਚਿੰਗ ਵਿਸ਼ਿਆਂ ਵਿੱਚ ਵਿਸ਼ੇਸ਼ ਡਿਗਰੀ ਪ੍ਰੋਗਰਾਮਾਂ ਨੂੰ ਪ੍ਰਦਾਨ ਕਰਨ ਦਾ ਵਿਚਾਰ ਹੈ।


    ਮਾਣਯੋਗ ਪ੍ਰਧਾਨ ਮੰਤਰੀ ਨੇ 16.3.2018 ਨੂੰ ਇੰਫਾਲ ਵਿੱਚ ਰਾਸ਼ਟਰੀ ਖੇਡ ਯੂਨੀਵਰਸਿਟੀ ਦਾ ਨੀਹਂ ਪੱਥਰ ਰੱਖਿਆ। ਰਾਸ਼ਟਰੀ ਖੇਡ ਯੂਨੀਵਰਸਿਟੀ ਨੇ ਖੁਮਾਨਲੰਪਕ ਖੇਡ ਪਰਿਸਰ, ਇੰਫਾਲ ਵਿੱਚ ਇੱਕ ਅਸਥਾਈ ਪਰਿਸਰ ਵਜੋਂ ਕੰਮ ਕਰਨਾ ਸ਼ੁਰੂ ਕਰ ਦਿੱਤਾ ਹੈ।


    ਬੈਚਲਰ ਆਵ੍ ਫਿਜ਼ੀਕਲ ਐਜੂਕੇਸ਼ਨ ਐਂਡ ਸਪੋਰਟਸ (ਬੀਪੀਈਐੱਸ) ਅਤੇ ਬੀਐੱਸਸੀ (ਸਪੋਰਟਸ ਕੋਚਿੰਗ) ਨਾਲ ਪਹਿਲਾ ਅਕਾਦਮਿਕ ਸੈਸ਼ਨ ਮਿਤੀ 15.01.2018 ਤੋਂ ਸ਼ੁਰੂ ਕੀਤਾ ਗਿਆ ।


    ਅਕਾਦਮਿਕ ਸੈਸ਼ਨ 2018-19 ਲਈ ਵੀ ਪ੍ਰਵੇਸ਼ ਪ੍ਰਕਿਰਿਆ ਨੂੰ ਪੂਰਾ ਕਰ ਲਿਆ ਗਿਆ ਹੈ। ਬੀਪੀਈਐੱਸ ਅਤੇ ਬੀਐੱਸਸੀ (ਸਪੋਰਟਸ ਕੋਚਿੰਗ) ਤੋਂ ਇਲਾਵਾ ਇੱਕ ਨਵੇਂ ਪੋਸਟ ਗ੍ਰੇਜੂਏਟ ਕੋਰਸ ਅਰਥਾਤ ਐੱਮ ਏ (ਸਪੋਰਟਸ ਸਾਇਕੋਲੋਜੀ) ਦੀ ਸ਼ੁਰੂਆਤ ਕੀਤੀ ਗਈ ਹੈ।


    12. ਰਾਸ਼ਟਰੀ ਖੇਡ ਅਤੇ ਸਾਹਸ ਪੁਰਸਕਾਰ 2018:


    ਭਾਰਤ ਦੇ ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ 25 ਸਤੰਬਰ, 2018 ਨੂੰ ਰਾਸ਼ਟਰਪਤੀ ਭਵਨ ਵਿੱਚ ਆਯੋਜਿਤ ਇੱਕ ਸਮਾਰੋਹ ਵਿੱਚ ਰਾਸ਼ਟਰੀ ਖੇਡ ਅਤੇ ਸਾਹਸ ਪੁਰਸਕਾਰ 2018 ਪ੍ਰਦਾਨ ਕੀਤੇ । ਇਸ ਰਾਸ਼ਟਰੀ ਖੇਡ ਪੁਰਸਕਾਰਾਂ ਦੀ ਸ਼੍ਰੇਣੀ ਵਿੱਚ, ਸਭ ਤੋਂ ਪ੍ਰਤਿਸ਼ਠਿਤ ਰਾਜੀਵ ਗਾਂਧੀ ਖੇਡ ਰਤਨ ਪੁਰਸਕਾਰ ਨਾਲ ਐੱਸ ਮੀਰਾਬਾਈ ਚਾਨੂ (ਵੇਟਲਿਫਟਿੰਗ) ਅਤੇ ਵਿਰਾਟ ਕੋਹਲੀ (ਕ੍ਰਿਕਟ) ਨੂੰ ਸਨਮਾਨਿਤ ਕੀਤਾ ਗਿਆ, ਜਦਕਿ ਦਰੋਣਾਚਾਰੀਆ ਪੁਰਸਕਾਰ, ਅਰਜੁਨ ਪੁਰਸਕਾਰ ਅਤੇ ਧਿਆਨਚੰਦ ਪੁਰਸਕਾਰਾਂ ਨਾਲ 32 ਖਿਡਾਰੀਆਂ/ਕੋਚਾਂ ਨੂੰ ਵੱਖ-ਵੱਖ ਖੇਤਰਾਂ ਵਿੱਚ ਸਨਮਾਨਿਤ ਕੀਤਾ ਗਿਆ।


    ਤਨਜ਼ਿੰਗ ਨੌਰਗੇ ਨੈਸ਼ਨਲ ਅਡਵੈਂਚਰ ਅਵਾਰਡ ਨਾਲ ਲੈਂਡ ਅਡਵੈਂਚਰ, ਵਾਟਰ ਅਡਵੈਂਚਰ ਦੇ ਖੇਤਰ ਵਿੱਚ 10 ਲੋਕਾਂ ਨੂੰ ਸਨਮਾਨਿਤ ਕੀਤਾ ਗਿਆ ਜਦਕਿ ਇਨ੍ਹਾਂ ਵਿੱਚੋਂ ਇੱਕ ਪੁਰਸਕਾਰ ਲਾਈਫ ਟਾਈਮ ਅਚੀਵਮੈਂਟ ਸ਼੍ਰੇਣੀ ਵਿੱਚ ਵੀ ਸ਼ਾਮਲ ਸੀ। ਗੁਰੂ ਨਾਨਕ ਦੇਵ ਯੂਨੀਵਰਸਿਟੀ, ਅੰਮ੍ਰਿਤਸਰ ਨੂੰ ਮੌਲਾਨਾ ਅਬੁਲ ਕਲਾਮ ਅਜ਼ਾਦ ਟਰਾਫੀ ਨਾਲ ਸਨਮਾਨਿਤ ਕੀਤਾ ਗਿਆ।


    ਰਾਸ਼ਟਰੀ ਖੇਡ ਪ੍ਰੋਤਸਾਹਨ ਪੁਰਸਕਾਰਾਂ ਦੀ ਵੰਡ ਤਿੰਨ ਇਕਾਈਆਂ ਵਿੱਚ ਕੀਤੀ ਗਈ ਭਾਵ ਰਾਸ਼ਟਰੀ ਇਸਪਾਤ ਨਿਗਮ ਲਿਮਿਟਡ ਨੂੰ ਯੁਵਾ ਪ੍ਰਤਿਭਾ ਵਰਗ ਦੀ ਪਹਿਚਾਣ ਅਤੇ ਪੋਸ਼ਣ ਕਰਨ ਲਈ, ਜੇਐੱਸਡਬਲਿਊ ਸਟੀਲ ਨੂੰ ਕਾਰਪੋਰੇਟ ਸਮਾਜਕ ਜ਼ਿੰਮੇਵਾਰੀ ਰਾਹੀਂ ਖੇਡਾਂ ਨੂੰ ਪ੍ਰੋਤਸਾਹਨ ਦੇਣ ਲਈ ਅਤੇ ਈਸ਼ਾ ਫਾਊਂਡੇਸ਼ਨ ਨੂੰ ਖੇਡਾਂ ਦੇ ਖੇਤਰ ਵਿੱਚ ਪ੍ਰੋਤਸਾਹਨ ਦੇਣ ਲਈ ਪੁਰਸਕਾਰ ਦਿੱਤਾ ਗਿਆ।


    13. ਅੰਤਰਰਾਸ਼ਟਰੀ ਮੁਕਾਬਲੇ ਵਿੱਚ ਹਿੱਸਾ ਲੈਣ ਲਈ ਭਾਰਤੀ ਖੋ-ਖੋ ਟੀਮ ਨੂੰ ਵਿੱਤੀ ਸਹਾਇਤਾ ਪ੍ਰਦਾਨ ਕਰਨਾ:


    ਕੇਂਦਰੀ ਖੇਡ ਮੰਤਰੀ ਨੇ ਭਾਰਤ ਸਰਕਾਰ ਦੀ ਵਿੱਤੀ ਸਹਾਇਤਾ ਨਾਲ 1 ਤੋਂ 4 ਸਤੰਬਰ, 2018 ਨੂੰ ਇੰਗਲੈਂਡ ਵਿੱਚ ਹੋਈ ਪਹਿਲੀ ਅੰਤਰਰਾਸ਼ਟਰੀ ਖੋ-ਖੋ ਚੈਂਪੀਅਨਸ਼ਿਪ ਲਈ ਭਾਰਤ ਦੀ ਖੋ-ਖੋ ਟੀਮ ਦੀ ਹਿੱਸੇਦਾਰੀ ਨੂੰ ਪ੍ਰਵਾਨਗੀ ਦਿੱਤੀ। ਮੰਤਰਾਲੇ ਦੇ ਮੌਜੂਦਾ ਦਿਸ਼ਾ ਨਿਰਦੇਸ਼ਾਂ ਵਿੱਚ ਇਸ ਨੂੰ ਪਹਿਲੀ ਵਾਰ ਰਿਆਇਤ ਨਾਲ ਪ੍ਰਵਾਨਗੀ ਦਿੱਤੀ ਗਈ ਸੀ । ਹੁਣ ਤੱਕ ਖੋ-ਖੋ ਜਿਹੀਆਂ ਖੇਡਾਂ ਨੂੰ "ਹੋਰ" ਸਪੋਰਟਸ ਵਿਸ਼ਿਆਂ ਦੇ ਰੂਪ ਵਿੱਚ ਵਰਗੀਕ੍ਰਿਤ ਕੀਤਾ ਜਾਂਦਾ ਰਿਹਾ ਹੈ, ਜਿਸ ਨੂੰ ਅੰਤਰਰਾਸ਼ਟਰੀ ਖੇਡ ਮੁਕਾਬਲੇ ਵਿੱਚ ਭਾਗ ਲੈਣ ਲਈ ਵਿੱਤੀ ਸਹਾਇਤਾ ਦੇ ਯੋਗ ਨਹੀਂ ਮੰਨਿਆ ਜਾਂਦਾ ਰਿਹਾ ਹੈ।


    14. ਭਾਰਤੀ ਖਿਡਾਰੀਆਂ ਵੱਲੋਂ ਏਸ਼ਿਆਈ ਖੇਡਾਂ, 2018 ਵਿੱਚ ਅਤੇ ਪੈਰਾ ਏਸ਼ਿਆਈ ਖੇਡਾਂ, 2018 ਵਿੱਚ ਸ਼ਲਾਘਾਯੋਗ ਪ੍ਰਦਰਸ਼ਨ:


    18 ਅਗਸਤ ਤੋਂ ਲੈ ਕੇ 2 ਸਤੰਬਰ, 2018 ਤੱਕ ਜਕਾਰਤਾ ਅਤੇ ਪਾਲੇਮਬੈਂਗ (ਇੰਡੋਨੇਸ਼ੀਆ) ਵਿੱਚ ਆਯੋਜਿਤ ਏਸ਼ਿਆਈ ਖੇਡਾਂ, 2018 ਵਿੱਚ ਭਾਰਤੀ ਖਿਡਾਰੀਆਂ ਅਤੇ ਟੀਮਾਂ ਨੇ ਬਹੁਤ ਹੀ ਸ਼ਲਾਘਾਯੋਗ ਪ੍ਰਦਰਸ਼ਨ ਕੀਤਾ। ਭਾਰਤ ਨੇ 69 ਮੈਡਲ ਜਿੱਤੇ (15 ਗੋਲਡ, 24 ਸਿਲਵਰ ਅਤੇ 30 ਕਾਂਸੀ) ਅਤੇ ਮੈਡਲ ਸਾਰਣੀ ਵਿੱਚ 8ਵੇਂ ਸਥਾਨ 'ਤੇ ਰਿਹਾ।


    ਮਾਣਯੋਗ ਪ੍ਰਧਾਨ ਮੰਤਰੀ ਨੇ 5 ਸਤੰਬਰ, 2018 ਨੂੰ ਏਸ਼ਿਆਈ ਖੇਡਾਂ 2018 ਦੇ ਮੈਡਲ ਜੇਤੂਆਂ ਨੂੰ ਸਨਮਾਨਿਤ ਕੀਤਾ।


    ਏਸ਼ਿਆਈ ਖੇਡਾਂ 2018 ਦੇ ਮੈਡਲ ਜੇਤੂਆਂ ਨੂੰ ਸਨਮਾਨਿਤ ਕਰਨ ਲਈ ਮੰਤਰਾਲੇ ਵੱਲੋਂ 4 ਸਤੰਬਰ, 2018 ਨੂੰ ਆਯੋਜਿਤ ਇੱਕ ਅਲੱਗ ਸਮਾਰੋਹ ਵਿੱਚ ਮੈਡਲ ਜੇਤੂ ਖਿਡਾਰੀਆਂ ਨੂੰ ਨਕਦ ਪੁਰਸਕਾਰ ਵੀ ਪ੍ਰਦਾਨ ਕੀਤੇ ਗਏ। ਗੋਲਡ ਮੈਡਲ ਜੇਤੂਆਂ ਨੂੰ 30 ਲੱਖ ਰੁਪਏ, ਸਿਲਵਰ ਮੈਡਲ ਜੇਤੂਆਂ ਨੂੰ 20 ਲੱਖ ਰੁਪਏ ਅਤੇ ਕਾਂਸੀ ਮੈਡਲ ਜੇਤੂਆਂ ਨੂੰ 10 ਲੱਖ ਰੁਪਏ ਪ੍ਰਦਾਨ ਕੀਤੇ ਗਏ।


    ਭਾਰਤ ਨੇ ਏਸ਼ਿਆਈ ਪੈਰਾ ਗੇਮਸ (ਏਪੀਜੀ) ਵਿੱਚ 72 ਮੈਡਲਾਂ (15 ਗੋਲਡ, 24 ਸਿਲਵਰ ਅਤੇ 33 ਕਾਂਸੀ ਮੈਡਲਾਂ) ਨਾਲ ਮੈਡਲ ਸਾਰਣੀ ਵਿੱਚ 9ਵਾਂ ਸਥਾਨ ਹਾਸਲ ਕੀਤਾ, ਜੋ ਕਿ ਪਿਛਲੇ ਸਰਬਸ੍ਰੇਸ਼ਠ ਪ੍ਰਦਰਸ਼ਨ ਨਾਲੋਂ ਬਹੁਤ ਅੱਗੇ ਸੀ।


    15. ਯੂਥ ਓਲੰਪਿਕ ਗੇਮਸ:


    ਇਹ ਭਾਰਤ ਦੇ ਬੁਏਨਸ ਆਇਰਸ, ਅਰਜਨਟੀਨਾ ਵਿੱਚ ਹੋਏ ਯੁਵਾ ਓਲੰਪਿਕ ਗੇਮ (ਵਾਈਓਜੀ) ਵਿੱਚ ਸਰਬਸ੍ਰੇਸ਼ਠ ਪ੍ਰਦਰਸ਼ਨ ਤੋਂ ਬਾਅਦ ਹੁਣ ਤੱਕ ਦਾ ਬਿਹਤਰੀਨ ਪ੍ਰਦਰਸ਼ਨ ਹੈ ਜਿੱਥੇ ਭਾਰਤ ਨੇ 13 (3 ਗੋਲਡ, 9 ਸਿਲਵਰ ਅਤੇ 1 ਕਾਂਸੀ ਮੈਡਲ) ਮੈਂਡਲ ਜਿੱਤ ਕੇ, ਕੁੱਲ ਮਿਲਾ ਕੇ 14ਵਾਂ ਸਥਾਨ ਪ੍ਰਾਪਤ ਕੀਤਾ।


    16. ਖਿਡਾਰੀਆਂ ਨੂੰ ਵਿੱਤੀ ਸਹਾਇਤਾ:


    ਯੁਵਾ ਮਾਮਲੇ ਅਤੇ ਖੇਡ ਮੰਤਰਾਲੇ ਵੱਲੋਂ ਰਾਸ਼ਟਰੀ ਖਿਡਾਰੀਆਂ ਦੀ ਭਲਾਈ ਲਈ ਪੰਡਿਤ ਦੀਨਦਿਆਲ ਉਪਾਧਿਆਏ ਨੈਸ਼ਨਲ ਵੈੱਲਫੇਅਰ ਫੰਡ (ਪੀਡੀਯੂਐੱਨਡਬਲਿਊਐੱਫਐੱਸ) ਦਾ ਸੰਚਾਲਨ ਕੀਤਾ ਜਾ ਰਿਹਾ ਹੈ ਜਿਸ ਰਾਹੀਂ ਉਨ੍ਹਾਂ ਸਾਬਕਾ ਖਿਡਾਰੀਆਂ ਦੀ ਸਹਾਇਤਾ ਕੀਤੀ ਜਾ ਸਕੇ ਜਿਨ੍ਹਾਂ ਨੇ ਆਪਣੀ ਖੇਡ ਨਾਲ ਦੇਸ਼ ਦਾ ਮਾਣ ਵਧਾਇਆ ਸੀ ਅਤੇ ਜੋ ਕੰਗਾਲੀ ਦੇ ਹਾਲਾਤ ਵਿੱਚ ਰਹਿ ਰਹੇ ਸਨ।


    17. ਏਆਈਬੀਏ ਮਹਿਲਾ ਵਿਸ਼ਵ ਮੁੱਕੇਬਾਜ਼ੀ ਚੈਂਪੀਅਨਸ਼ਿਪ 2018:


    ਏਆਈਬੀਏ ਮਹਿਲਾ ਵਿਸ਼ਵ ਮੁੱਕੇਬਾਜ਼ੀ ਚੈਂਪੀਅਨਸ਼ਿਪ 2018 ਦਾ ਆਯੋਜਨ ਭਾਰਤ ਵਿੱਚ ਨਵੀਂ ਦਿੱਲੀ ਦੇ ਕੇਡੀ ਜਾਦਵ ਇਨਡੋਰ ਸਟੇਡੀਅਮ ਵਿੱਚ 15 ਤੋਂ 24 ਸਤੰਬਰ, 2018 ਦੌਰਾਨ ਕੀਤਾ ਗਿਆ। ਲਾਈਟ ਫਲਾਈਵੇਟ ਸ਼੍ਰੇਣੀ ਦੇ ਫਾਈਨਲ ਵਿੱਚ ਭਾਰਤ ਦੀ ਮੈਰੀਕਾਮ ਨੇ ਯੂਕਰੇਨ ਦੀ ਮੁੱਕੇਬਾਜ਼ ਹਾਨਾ ਅਖੋਟਾ ਨੂੰ ਹਰਾਕੇ ਗੋਲਡ ਮੈਡਲ ਜਿੱਤ ਕੇ, ਏਆਈਬੀਏ ਮਹਿਲਾ ਵਿਸ਼ਵ ਮੁੱਕੇਬਾਜ਼ੀ ਚੈਂਪੀਅਨਸ਼ਿਪ ਵਿੱਚ ਛੇ ਗੋਲਡ ਮੈਡਲ ਜਿੱਤਣ ਵਾਲੀ ਪਹਿਲੀ ਮਹਿਲਾ ਮੁੱਕੇਬਾਜ਼ ਬਣਨ ਦਾ ਇਤਿਹਾਸ ਰਚਿਆ। ਭਾਰਤ ਇੱਕ ਗੋਲਡ, ਇੱਕ ਸਿਲਵਰ ਅਤੇ ਦੋ ਕਾਂਸੀ ਮੈਡਲਾਂ ਦੇ ਨਾਲ ਤੀਜੇ ਸਥਾਨ 'ਤੇ ਰਿਹਾ।


    18. ਬਿਜ਼ਨਸ ਮੈਨੇਜਮੈਂਟ ਇਨ ਸਪੋਰਟਸ ਵਿੱਚ ਪੋਸਟ ਗ੍ਰੈਜੂਏਟ ਡਿਪਲੋਮਾ:


    ਦੇਸ਼ ਦੇ ਅੰਦਰ ਖੇਡ ਈਕੋਸਿਸਟਮ ਨੂੰ ਮਜ਼ਬੂਤ ਕਰਨ ਅਤੇ ਵੱਖ-ਵੱਖ ਖੇਤਰਾਂ ਵਿੱਚ ਮਾਹਰਾਂ ਦਾ ਵਿਕਾਸ ਕਰਨ ਲਈ, ਇਸ ਮੰਤਰਾਲੇ ਨੇ 2 ਸਾਲ ਦਾ ਕੋਰਸ ਸ਼ੁਰੂ ਕਰਨ ਲਈ ਭਾਰਤੀ ਪ੍ਰਬੰਧਨ ਸੰਸਥਾਨ (ਆਈਆਈਐੱਮ) ਰੋਹਤਕ ਨੂੰ ਵਿੱਤੀ ਪੋਸ਼ਣ ਅਤੇ ਦਿਸ਼ਾ ਨਿਰਦੇਸ਼ਿਤ ਕੀਤਾ ਹੈ। ਅਕਾਦਮਿਕ ਸਾਲ 2018-19 ਵਿੱਚ ਸੰਸਥਾਨ ਦੇ ਹੋਰ ਬਿਜ਼ਨਸ ਮੈਨੇਜਮੈਂਟ ਕੋਰਸਾਂ ਦੇ ਨਾਲ ਹੀ ਬਿਜ਼ਨਸ ਮੈਨੇਜਮੈਂਟ ਇਨ ਸਪੋਰਟਸ ਵਿੱਚ ਪੋਸਟ ਗਰੈਜੂਏਟ ਡਿਪਲੋਮਾ ਆਰੰਭ ਕੀਤਾ ਜਾ ਚੁੱਕਾ ਹੈ।


    19 ਐੱਨਸੀਐੱਸਐੱਸਆਰ ਯੋਜਨਾ ਤਹਿਤ ਯੂਨੀਵਰਸਿਟੀਆਂ ਅਤੇ ਮੈਡੀਕਲ ਕਾਲਜਾਂ ਨੂੰ ਸਮਰਥਨ


    ਨੈਸ਼ਨਲ ਸੈਂਟਰ ਆਵ੍ ਸਪੋਰਟਸ ਸਾਇੰਸਜ਼ ਐਂਡ ਰਿਸਰਚ (ਐੱਨਸੀਐੱਸਐੱਸਆਰ) ਨਾਮੀਕ ਯੋਜਨਾ ਦੀ ਸ਼ੁਰੂਆਤ ਕੀਤੀ ਗਈ, ਜਿਸ ਦਾ ਉਦੇਸ਼ ਉੱਚ ਸ਼੍ਰੇਣੀ ਦੇ ਅਥਲੀਟਾਂ ਦੇ ਚੰਗੇ ਪ੍ਰਦਰਸ਼ਨ ਦੇ ਸਬੰਧ ਵਿੱਚ ਉੱਚ ਪੱਧਰੀ ਖੋਜ, ਸਿੱਖਿਆ ਅਤੇ ਇਨੋਵੇਸ਼ਨ ਦਾ ਸਮਰਥਨ ਕਰਨਾ ਹੈ। ਇਸ ਯੋਜਨਾ ਦੇ ਦੋ ਹਿੱਸੇ ਹਨ: ਪਹਿਲਾ, ਐੱਨਆਈਐੱਸ, ਪਟਿਆਲਾ ਵਿੱਚ ਐੱਨਸੀਐੱਸਐੱਸਆਰ ਦੀ ਸਥਾਪਨਾ ਕਰਨਾ ਹੈ ਜਦਕਿ ਦੂਸਰਾ ਚੋਣਵੀਆਂ ਯੂਨੀਵਰਸਿਟੀਆਂ ਵਿੱਚ ਖੇਡ ਵਿਭਾਗਾਂ ਅਤੇ ਚੋਣਵੇਂ ਮੈਡੀਕਲ ਕਾਲਜਾਂ/ਸੰਸਥਾਵਾਂ/ ਹਸਪਤਾਲਾਂ ਵਿੱਚ ਖੇਡ ਚਿਕਿਤਸਾ ਵਿਭਾਗਾਂ ਦੇ ਨਿਰਮਾਣ ਨੂੰ ਸਮਰਥਨ ਦੇਣ 'ਤੇ ਕੇਂਦਰਿਤ ਹੈ। ਐੱਮਵਾਈਏਏਐੱਸ, ਚੋਣਵੀਆਂ ਯੂਨੀਵਰਸਿਟੀਆਂ ਨੂੰ 25 ਕਰੋੜ ਰੁਪਏ ਅਤੇ ਚੋਣਵੇ ਮੈਡੀਕਲ ਕਾਲਜਾਂ/ਸੰਸਥਾਵਾਂ/ ਹਸਪਤਾਲਾਂ ਨੂੰ 12.5 ਕਰੋੜ ਰੁਪਏ 5 ਸਾਲ ਦੇ ਸਮੇਂ ਲਈ ਦੇਵੇਗਾ ਅਤੇ ਬਾਅਦ ਵਿੱਚ ਉਹ ਆਤਮਨਿਰਭਰ ਬਣ ਜਾਣਗੇ । ਮੈਡੀਕਲ ਕਾਲਜਾਂ ਦੇ ਖੇਡ ਚਿਕਿਤਸਾ ਵਿਭਾਗਾਂ ਵੱਲੋਂ ਪੋਸਟ ਐੱਮਬੀਬੀਐੱਸ ਡਿਗਰੀ ਪ੍ਰਦਾਨ ਕੀਤੀ ਜਾਵੇਗੀ ਯਾਨੀ ਐੱਮਡੀ ਇਨ ਸਪੋਰਟਸ ਮੈਡੀਸਨ ਅਤੇ ਡਿਪਲੋਮਾ ਇਨ ਸਪੋਰਟਸ ਮੈਡੀਸਨ। ਯੂਨੀਵਰਸਿਟੀਆਂ ਦੇ ਖੇਡ ਵਿਗਿਆਨ ਵਿਭਾਗਾਂ ਵੱਲੋਂ ਖੇਡ ਫਿਜ਼ੀਓਲੋਜੀ ਵਿੱਚ ਐੱਮਐੱਸਸੀ, ਸਪੋਰਟਸ ਬਾਇਓਕੈਮਿਸਟਰੀ, ਸਪੋਰਟਸ ਨਿਊਟ੍ਰੀਸ਼ਨ, ਸਪੋਰਟਸ ਬਾਇਓਮਕੈਨਿਕਸ, ਖੇਡ ਸਿਖਲਾਈ ਦੇ ਤਰੀਕੇ, ਖੇਡ ਵਿੱਚ ਐੱਮਪੀਟੀ; ਖੇਡ ਮਨੋਵਿਗਿਆਨ ਵਿੱਚ ਐੱਮਏ ਅਤੇ ਸਪੋਰਟਸ ਐਂਥਰੋਪੋਮੈਟਰੀ ਵਿੱਚ ਸਰਟੀਫਿਕੇਟ ਕੋਰਸ ਕਰਵਾਏ ਜਾਣਗੇ।


    ਖੇਡ ਵਿਗਿਆਨ ਵਿਭਾਗ ਦਾ ਵਿੱਤ ਪੋਸ਼ਣ ਕਰਨ ਲਈ ਚੁਣੀਆਂ ਗਈਆਂ ਯੂਨੀਵਰਸਿਟੀਆਂ/ਸੰਸਥਾਵਾਂ ਦੀ ਸੂਚੀ: (i) ਗੁਰੂ ਨਾਨਕ ਦੇਵ ਯੂਨੀਵਰਸਿਟੀ, ਅੰਮ੍ਰਿਤਸਰ ( ii) ਲਕਸ਼ਮੀਬਾਈ ਨੈਸ਼ਨਲ ਇੰਸਟੀਟਿਊਟ ਆਵ੍ ਫਿਜ਼ੀਕਲ ਐਜੂਕੇਸ਼ਨ, ਗਵਾਲੀਅਰ ( iii) ਨੈਸ਼ਨਲ ਇੰਸਟੀਟਿਊਟ ਆਵ੍ ਨਿਊਟ੍ਰੀਸ਼ਨ, ਹੈਦਰਾਬਾਦ ( iv) ਅੰਨਾਮਲਾਈ ਯੂਨੀਵਰਸਿਟੀ, ਤਾਮਿਲਨਾਡੂ ( v) ਰਾਜਸਥਾਨ ਕੇਂਦਰੀ ਯੂਨੀਵਰਸਿਟੀ, ਅਜਮੇਰ, ਰਾਜਸਥਾਨ ਅਤੇ ( vi) ਕਲਕੱਤਾ ਯੂਨੀਵਰਸਿਟੀ, ਕੋਲਕਾਤਾ, ਪੱਛਮੀ ਬੰਗਾਲ।


    ਖੇਡ ਚਿਕਿਤਸਾ ਵਿਭਾਗ ਦੇ ਵਿੱਤ ਪੋਸ਼ਣ ਲਈ ਚੋਣਵੀਆਂ ਯੂਨੀਵਰਸਿਟੀਆਂ/ਹਸਪਤਾਲਾਂ/ਮੈਡੀਕਲ ਕਾਲਜਾਂ ਦੀ ਸੂਚੀ: (i) ਕਿੰਗ ਜਾਰਜ ਮੈਡੀਕਲ ਯੂਨੀਵਰਸਿਟੀ, ਲਖਨਊ


    ( ii) ਵਰਧਮਾਨ ਮਹਾਂਵੀਰ ਮੈਡੀਕਲ ਕਾਲਜ ਅਤੇ ਸਫਦਰਜੰਗ ਹਸਪਤਾਲ, ਨਵੀਂ ਦਿੱਲੀ


    ( iii) ਪੰਡਿਤ ਭਗਵਤ ਦਿਆਲ ਸ਼ਰਮਾ ਸਿਹਤ ਵਿਗਿਆਨ ਯੂਨੀਵਰਸਿਟੀ, ਰੋਹਤਕ, ਹਰਿਆਣਾ


    ( iv) ਬੰਗਲੌਰ ਮੈਡੀਕਲ ਕਾਲਜ ਅਤੇ ਰਿਸਰਚ ਇੰਸਟੀਟਿਊਟ, ਬੰਗਲੁਰੂ, ਕਰਨਾਟਕ ( v) ਕੇਈਐੱਮ ਹਸਪਤਾਲ ਅਤੇ ਸੇਠ ਜੀਐੱਸ ਮੈਡੀਕਲ ਕਾਲਜ, ਮੁੰਬਈ ਅਤੇ ( vi) ਰੀਜਨਲ ਇੰਸਟੀਟਿਊਟ ਆਵ੍ ਮੈਡੀਕਲ ਸਾਇੰਸਜ਼, ਇੰਫਾਲ।


    20. ਅੰਤਰਰਾਸ਼ਟਰੀ ਖੇਡਾਂ ਵਿੱਚ ਮੈਡਲ ਜੇਤੂਆਂ ਅਤੇ ਉਨ੍ਹਾਂ ਦੇ ਕੋਚਾਂ ਨੂੰ ਵਿਸ਼ੇਸ਼ (ਨਕਦ) ਪੁਰਸਕਾਰ ਦੇਣ ਦੀ ਯੋਜਨਾ:


    ਇਸ ਯੋਜਨਾ ਤਹਿਤ 2018-19 ਦੌਰਾਨ ਜੇਤੂ ਖਿਡਾਰੀਆਂ ਨੂੰ 11.02 ਕਰੋੜ ਰੁਪਏ ਹੁਣ ਤੱਕ ਦਿੱਤੇ ਜਾ ਚੁੱਕੇ ਹਨ।


    *******

    
    
    (Release ID: 1555928) Visitor Counter : 5