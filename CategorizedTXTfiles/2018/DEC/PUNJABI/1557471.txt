      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਸਾਲ ਅੰਤ ਸਮੀਖਿਆ 2018 - ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਣ ਮੰਤਰਾਲਾ
      Posted On: 14 DEC 2018 5:11PM by PIB Chandigarh


    Ministry of Social Justice & Empowerment


    Year End Review 2018: Ministry Of Social Justice & Empowerment


    ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਣ ਮੰਤਰਾਲਾ


    ਸਾਲ ਅੰਤ ਸਮੀਖਿਆ 2018 - ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਣ ਮੰਤਰਾਲਾ


    ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਣ ਮੰਤਰਾਲੇ ਦਾ ਵਿਜ਼ਨ ਇਕ ਅਜਿਹਾ ਸਮਾਵੇਸ਼ੀ ਸਮਾਜ ਵਿਕਸਿਤ ਕਰਨ ਦਾ ਹੈ ਜਿਥੇ ਟੀਚਾਗਤ ਸਮੂਹ ਦੇ ਮੈਂਬਰ ਆਪਣੀ ਪ੍ਰਗਤੀ ਅਤੇ ਵਿਕਾਸ ਲਈ ਉਪਯੁਕਤ ਸਮਰਥਨ ਪ੍ਰਾਪਤ ਕਰਕੇ ਉਪਯੋਗੀ , ਸੁਰੱਖਿਅਤ ਅਤੇ ਸਨਮਾਨ ਭਰੀ ਜ਼ਿੰਦਗੀ ਜੀ ਸਕਦੇ ਹਨ। ਇਸ ਦਾ ਉਦੇਸ਼ ਵਿੱਦਿਅਕ , ਆਰਥਿਕ ਅਤੇ ਸਮਾਜਿਕ ਵਿਕਾਸ ਪ੍ਰੋਗਰਾਮਾਂ ਰਾਹੀਂ ਆਪਣੇ ਟੀਚਾਗਤ ਸਮੂਹਾਂ ਦੀ ਮਦਦ ਕਰਨਾ ਅਤੇ ਉਨ੍ਹਾਂ ਨੂੰ ਸ਼ਕਤੀ ਪ੍ਰਦਾਨ ਕਰਨਾ ਹੈ ਅਤੇ ਜਿਥੇ ਲੋੜ ਹੋਵੇ ਉਨ੍ਹਾਂ ਦਾ ਮੁੜ ਵਸੇਬਾ ਕਰਨਾ ਹੈ ।


    ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਣ ਵਿਭਾਗ ( ਐੱਸਜੇ ਐਂਡ ਈ ) ਨੇ ਉਨ੍ਹਾਂ ਹਾਸ਼ੀਏੇ ’ਤੇ ਬੈਠੇ ਸਮਾਜਿਕ ਵਰਗਾਂ ਦਾ ਸਸ਼ਕਤੀਕਰਣ ਕਰਨਾ ਹੈ ਜਿਨ੍ਹਾਂ ਵਿੱਚ (1) ਅਨੁਸੂਚਿਤ ਜਾਤੀਆਂ , (2) ਹੋਰ ਪਛੜੀਆਂ ਜਮਾਤਾਂ , (3) ਸੀਨੀਅਰ ਸਿਟੀਜ਼ਨ , (4) ਸ਼ਰਾਬ ਅਤੇ ਨਸ਼ੀਲੇ ਪਦਾਰਥ ਦੇ ਸ਼ਿਕਾਰ ਲੋਕ (5) ਟ੍ਰਾਂਸਜੈਂਡਰ ਵਿਅਕਤੀ , (6) ਭਿਖਾਰੀ , (7) ਡੀਨੋਟੀਫਾਈਡ ਅਤੇ ਖ਼ਾਨਾਬਦੋਸ਼ ਜਨਜਾਤੀਆਂ ( ਡੀਐੱਨਟੀਜ਼ ) ਅਤੇ (8) ਆਰਥਿਕ ਤੌਰ ਤੇ ਪਿਛੜੇ ਵਰਗ ( ਈਬੀਸੀਜ਼ ) ਸ਼ਾਮਲ ਹਨ ।


    ਇਹ ਵਿਭਾਗ ਆਪਣੇ ਪ੍ਰੋਗਰਾਮਾਂ ਅਤੇ ਸਕੀਮਾਂ ਰਾਹੀਂ ਇਕ ਅਜਿਹਾ ਸਮਾਵੇਸ਼ੀ ਸਮਾਜ ਤਿਆਰ ਕਰਨ ਦੀ ਕੋਸ਼ਿਸ਼ ਕਰ ਰਿਹਾ ਹੈ ਜਿਥੇ ਟੀਚਾਗਤ ਗਰੁੱਪਾਂ ਨੂੰ ਆਪਣੀ ਤਰੱਕੀ ਅਤੇ ਵਿਕਾਸ ਲਈ ਉਚਿਤ ਸਮਰਥਨ ਪ੍ਰਦਾਨ ਕੀਤਾ ਜਾਂਦਾ ਹੈ । ਵਿਭਾਗ ਦੀਆਂ ਨੀਤੀਆਂ ਅਤੇ ਪ੍ਰੋਗਰਾਮਾਂ ਦੇ ਉਦੇਸ਼ ਹੇਠ ਲਿਖੇ ਅਨੁਸਾਰ ਹਨ —


    1. ਅਨੂਸੂਚਿਤ ਜਾਤੀਆਂ ( ਐੱਸਸੀਜ਼ ), ਹੋਰ ਪਛੜੇ ਵਰਗਾਂ ( ਓਬੀਸੀਜ਼ ), ਆਰਥਿਕ ਤੌਰ ਤੇ ਪਛੜੇ ਵਰਗਾਂ ( ਈਬੀਸੀਜ਼ ) ਅਤੇ ਡੀਨੋਟੀਫਾਈਡ ਅਤੇ ਖ਼ਾਨਾਬਦੋਸ਼ ਜਨਜਾਤੀਆਂ ( ਡੀਐਨਟੀਜ਼ ) ਦਾ ਵਿੱਦਿਅਕ , ਆਰਥਿਕ ਅਤੇ ਸਮਾਜਕ ਸਸ਼ਕਤੀਕਰਣ ਕਰਨਾ ।


    2. ਸੀਨੀਅਰ ਸਿਟੀਜ਼ਨਾਂ ਦੀ ਉਨ੍ਹਾਂ ਦੇ ਰੱਖ-ਰਖਾਅ, ਭਲਾਈ , ਸੁਰੱਖਿਆ , ਸਿਹਤ ਸੰਭਾਲ , ਉਤਪਾਦਕ ਅਤੇ ਸੁਤੰਤਰ ਜ਼ਿੰਦਗੀ ਜੀਣ ਵਿੱਚ ਮਦਦ ਕਰਨਾ ।


    3. ਸ਼ਰਾਬ ਅਤੇ ਨਸ਼ੀਲੇ ਪਦਾਰਥਾਂ ਦੀ ਰੋਕਥਾਮ ਅਤੇ ਇਨ੍ਹਾਂ ਤੋਂ ਪੀੜਤ ਲੋਕਾਂ ਦਾ ਇਲਾਜ ਕਰਨਾ ।


    ਅਨੁਸੂਚਿਤ ਜਾਤੀਆਂ ਲਈ ਮੈਟ੍ਰਿਕ ਦੀ ਪੜ੍ਹਾਈ ਤੋਂ ਬਾਅਦ ਵਜ਼ੀਫੇ


    ਇਹ ਫੈਸਲਾ ਕੀਤਾ ਗਿਆ ਹੈ ਕਿ ਐੱਸਸੀ ਵਿਦਿਆਰਥੀਆਂ ਲਈ ਪੋਸਟ ਮੈਟ੍ਰਿਕ ਵਜ਼ੀਫਿਆਂ ਦੀ ਸਕੀਮ ਤਿੰਨ ਸਾਲ ਭਾਵ 2017-18 ਤੋਂ 2019-20 ਤੱਕ ਜਾਰੀ ਰੱਖੀ ਜਾਵੇ ਅਤੇ ਇਸ ਸਕੀਮ ਅਧੀਨ ਪਿਛਲੇ ਬਕਾਇਆ ਭੁਗਤਾਨਾਂ ਲਈ ਵਾਧੂ ਫੰਡ ਅਲਾਟ ਕੀਤੇ ਜਾਣ । ਇਸ ਸਕੀਮ ਅਧੀਨ 3000 ਕਰੋੜ ਰੁਪਏ ਬੀਈ ਦੇ ਤਹਿਤ ਸਾਲ 2018-19 ਲਈ ਰੱਖੇ ਗਏ ਹਨ ।


    ਨੈਸ਼ਨਲ ਓਵਰਸੀਜ਼ ਸਕਾਲਰਸ਼ਿਪ ਸਕੀਮ


    ਅਨੁਸੂਚਿਤ ਜਾਤੀਆਂ ਦੇ ਵਿਦਿਆਰਥੀਆਂ ਲਈ 2017-18, 2018-19 ਅਤੇ 2019-20 ਲਈ ਰਾਸ਼ਟਰੀ ਫੈਲੋਸ਼ਿਪ ਸਕੀਮ ਵਿੱਚ ਸੋਧ ਕਰਨ ਅਤੇ ਇਸ ਨੂੰ ਜਾਰੀ ਰੱਖਣ ਦਾ ਪ੍ਰਸਤਾਵ ਸਰਕਾਰ ਨੇ ਪ੍ਰਵਾਨ ਕਰ ਲਿਆ ।


    ਇਸ ਸਕੀਮ ਅਧੀਨ ਸਾਲ 2018-19 ਵਿਚ ਬੀਈ ਤਹਿਤ 15 ਕਰੋੜ ਰੁਪਏ ਦੀ ਰਕਮ ਰੱਖੀ ਗਈ ਹੈ ।


    ਉੱਚ ਪੱਧਰੀ ਸਿੱਖਿਆ ਲਈ ਸਕੀਮ


    ਅਨੁਸੂਚਿਤ ਜਾਤੀਆਂ ਦੇ ਵਿਦਿਆਰਥੀਆਂ ਲਈ ਕੇਂਦਰੀ ਖੇਤਰ ਦੀ ਸਿੱਖਿਆ ਸਕੀਮ ਵਿੱਚ ਅਕਤੂਬਰ , 2018 ਨੂੰ ਸੰਸ਼ੋਧਨ ਕੀਤਾ ਗਿਆ ਸੀ ਤਾਂ ਕਿ ਵਧੇਰੇ ਸੰਸਥਾਵਾਂ ਨੂੰ ਇਸ ਅਧੀਨ ਲਿਆਂਦਾ ਜਾਵੇ ਅਤੇ ਵਜ਼ੀਫਿਆਂ ਵਿੱਚ ਵਾਧਾ ਕੀਤਾ ਜਾਵੇ ਅਤੇ ਸੋਧੀ ਹੋਈ ਸਕੀਮ 2018-19 ਦੇ ਵਿੱਦਿਅਕ ਸੈਸ਼ਨ ਤੋਂ ਲਾਗੂ ਹੋ ਗਈ । ਹੁਣ 220 ਸੰਸਥਾਵਾਂ , ਜਿਨ੍ਹਾਂ ਵਿੱਚ ਆਈਆਈਟੀਜ਼ , ਐੱਨਆਈਟੀਜ਼ , ਆਈਆਈਆਈਟੀਜ਼ , ਆਈਆਈਐੱਮਜ਼ , ਐਨਆਈਐੱਫਟੀਜ਼ , ਐੱਨਐੱਲਯੂਜ਼ , ਏਮਜ਼ , ਹੋਟਲ ਮੈਨੇਜਮੈਂਟ ਸੰਸਥਾਨ , ਜਹਾਜ਼ਰਾਨੀ ਟ੍ਰੇਨਿੰਗ ਇੰਸਟੀਟਿਊਟਸ ਅਤੇ ਫਲਾਇੰਗ ਟ੍ਰੇਨਿੰਗ ਇੰਸਟੀਟਿਊਟਸ ਸ਼ਾਮਲ ਹਨ , ਨੂੰ ਇਸ ਸਕੀਮ ਤਹਿਤ ਪੈਨਲ ਵਿੱਚ ਸ਼ਾਮਲ ਕੀਤਾ ਗਿਆ ਹੈ ।


    ਇਸ ਸਕੀਮ ਅਧੀਨ ਕੁੱਲ 1500 ਨਵੇਂ ਵਜ਼ੀਫੇ ਪ੍ਰਦਾਨ ਕੀਤੇ ਜਾਣਗੇ । ਵਿਦਿਆਰਥਣਾਂ ਲਈ 30% ਦੇ ਰਾਖਵੇਂਕਰਨ ਦਾ ਪ੍ਰਬੰਧ ਕੀਤਾ ਗਿਆ ਹੈ ।


    ਯੋਗਤਾ ਸ਼ਰਤਾਂ ਵਿੱਚ ਤਬਦੀਲੀ ਕੀਤੀ ਗਈ ਹੈ ਅਤੇ ਇਸ ਵਿੱਚ ਇਸ ਦੇ ਯੋਗ ਹੋਣ ਲਈ ਸਲਾਨਾ ਆਮਦਨ ਦੀ ਹੱਦ ਪਿਛਲੇ ਸਾਲ ਦੇ 4.50 ਲੱਖ ਤੋਂ ਵਧਾ ਕੇ 6 ਲੱਖ ਰੁਪਏ ਕਰ ਦਿੱਤੀ ਗਈ ਹੈ ।


    ਇਸ ਸਕੀਮ ਅਧੀਨ 35 ਕਰੋੜ ਰੁਪਏ ਬੀਈ ਤਹਿਤ ਸਾਲ 2018-19 ਲਈ ਰੱਖੇ ਗਏ ਹਨ ।


    ਪ੍ਰਧਾਨ ਮੰਤਰੀ ਆਦਰਸ਼ ਗ੍ਰਾਮ ਯੋਜਨਾ


    ਪ੍ਰਧਾਨ ਮੰਤਰੀ ਆਦਰਸ਼ ਗ੍ਰਾਮ ਯੋਜਨਾ ਜੋ ਕਿ 2009-10 ਵਿੱਚ ( ਪਾਇਲਟ ਫੇਸ ਵਜੋਂ ) ਲਾਗੂ ਕੀਤੀ ਗਈ ਸੀ ਅਤੇ 2014-15 ਵਿੱਚ ( ਫੇਸ -1) ਇਸ ਦਾ ਵਿਸਤਾਰ ਕੀਤਾ ਗਿਆ ਸੀ , ਵਿੱਚ ਹੁਣ 4484 ਐੱਸਸੀ ਬਹੁਗਿਣਤੀ ਵਾਲੇ ਪਿੰਡਾਂ ( ਫੇਸ -2) ਨੂੰ ਸਾਮਲ ਕੀਤਾ ਗਿਆ ਹੈ । ਫੇਸ -2 ਅਧੀਨ ਸੋਧੀ ਹੋਈ ਸਕੀਮ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ ਇਸ ਤਰ੍ਹਾਂ ਹਨ -


    ਉਨ੍ਹਾਂ ਜ਼ਿਲ੍ਹਿਆਂ ਬਾਰੇ ਵਿਚਾਰ ਕੀਤੀ ਜਾ ਰਹੀ ਹੈ ਜਿਨ੍ਹਾਂ ਵਿੱਚ ਪਿੰਡਾਂ ਦੀ ਕੁੱਲ ਅਬਾਦੀ 500 ਜਾਂ ਇਸ ਤੋਂ ਵੱਧ ਹੈ ਅਤੇ ਜਿਨ੍ਹਾਂ ਵਿੱਚੋਂ 50% ਲੋਕ ਅਨੁਸੂਚਿਤ ਜਾਤਾਂ ਨਾਲ ਸਬੰਧਤ ਹਨ ।


    ਕੁੱਲ 10 ਅਜਿਹੇ ਪਿੰਡਾਂ , ਜਿਨ੍ਹਾਂ ਵਿੱਚ ਐੱਸਸੀ ਅਬਾਦੀ ਦਾ ਵਸੇਬਾ ਹੈ , ਨੂੰ ਹਰ ਜ਼ਿਲ੍ਹੇ ਵਿੱਚੋਂ ਚੁਣਨ ਦਾ ਪ੍ਰਸਤਾਵ ਹੈ ਜਿਥੇ ਕਿ ਇਹ ਸਕੀਮ ਇਸ ਨਵੇਂ ਪੜਾਅ ਵਿੱਚ ਲਾਗੂ ਕੀਤੀ ਜਾਵੇਗੀ ।


    ਚੁਣੇ ਗਏ ਹਰ ਨਵੇਂ ਪਿੰਡ ਲਈ ਸਕੀਮ ਵਿੱਚ ਕੁੱਲ 21 ਲੱਖ ਰੁਪਏ ਪ੍ਰਦਾਨ ਕੀਤੇ ਜਾਣਗੇ । ਇਸ ਵਿੱਚੋਂ 20 ਲੱਖ ਰੁਪਏ '' ਖੱਪਾ ਪੂਰਨ '' ਲਈ ਹੋਣਗੇ ਅਤੇ 1.00 ਲੱਖ ਰੁਪਏ ਕੇਂਦਰ , ਸੂਬੇ , ਜ਼ਿਲ੍ਹੇ ਅਤੇ ਪਿੰਡ ਪੱਧਰ ਉੱਤੇ '' ਪ੍ਰਸ਼ਾਸਕੀ ਖਰਚਿਆਂ '' ਲਈ ਹੋਣਗੇ ਅਤੇ ਇਸ ਵਿੱਚ 1:1:1:2 ਦਾ ਅਨੁਪਾਤ ਹੋਵੇਗਾ ।


    ਹਰ ਪਿੰਡ ਲਈ 10 ਲੱਖ ਰੁਪਏ ਫੇਸ -1 ਅਧੀਨ ਵਾਧੂ ਫੰਡ ਦੇ ਤੌਰ ਤੇ ਪ੍ਰਦਾਨ ਕੀਤੇ ਜਾਣਗੇ ਤਾਂ ਕਿ ਉਨ੍ਹਾਂ ਨੂੰ ਫੇਸ -2 ਦੇ ਪਿੰਡਾਂ ਦੇ ਬਰਾਬਰ ਲਿਆਂਦਾ ਜਾ ਸਕੇ ।


    ਇਸ ਸਕੀਮ ਅਧੀਨ, ਦਖਲਅੰਦਾਜ਼ੀ ਲਈ 10 ਖੇਤਰਾਂ ਨੂੰ ਕਵਰ ਕਰਨ ਵਾਲੇ 50 ਮੌਨੀਟੇਬਲ ਸੰਕੇਤਕ ਯੰਤਰ ਲਗਾਏ ਜਾਣਗੇ ।


    '' ਗ੍ਰਾਮ ਵਿਕਾਸ ਯੋਜਨਾ '' ( ਵੀਡੀਪੀ ) ਜ਼ਰੂਰਤ ਜਾਇਜ਼ਾ ਕਵਾਇਦ ਦੇ ਹਿੱਸੇ ਵਜੋਂ ਇਕੱਤਰ ਕੀਤੇ ਡੇਟਾ ‘ਤੇ ਲਾਗਤ ਅਧਾਰਤ ਹੋਵੇਗੀ ਅਤੇ ਇਸ ਵਿੱਚ ਪਿੰਡਾਂ ਦੇ ਸੁਧਾਰ ਲਈ ਲਾਗਤ ਅਧਾਰਤ ਅਤੇ ਲਾਗਤਹੀਣ ਪ੍ਰਯਤਨਾਂ ਦੀ ਸੂਚੀ ਸ਼ਾਮਲ ਹੋਵੇਗੀ।


    ਬਿਹਤਰ ਪ੍ਰੋਜੈਕਟ ਨਿਗਰਾਨੀ ਅਤੇ ਲਾਗੂਕਰਨ ਲਈ ਕੇਂਦਰ ਅਤੇ ਰਾਜ ਪੱਧਰੀ ਸਲਾਹਕਾਰ ਅਤੇ ਨਿਗਰਾਨੀ ਕਮੇਟੀਆਂ ਤੋਂ ਇਲਾਵਾ ਰਾਜ, ਜ਼ਿਲ੍ਹਾ ਅਤੇ ਪਿੰਡ ਪੱਧਰ ‘ਤੇ ਤਾਲਮੇਲ ਕਮੇਟੀਆਂ ਹੋਣਗੀਆਂ। 2018-19 ਵਿੱਚ ਇਸ ਸਕੀਮ ਅਧੀਨ 70 ਕਰੋੜ ਰੁਪਏ ਦਾ ਫੰਡ ਅਲਾਟ ਕੀਤਾ ਗਿਆ ।


    ***

    
    
    (Release ID: 1557471) Visitor Counter : 9