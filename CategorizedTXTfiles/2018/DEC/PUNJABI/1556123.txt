      ਖੇਤੀਬਾੜੀ ਮੰਤਰਾਲਾ

      ਸਰਕਾਰ ਕਿਸਾਨਾਂ ਵਲੋਂ ਪਰਾਲੀ ਸਾੜਨ ਨੂੰ ਰੋਕਣ ਦਾ ਭਰਪੂਰ ਯਤਨ ਕਰ ਰਹੀ ਹੈ—ਸ਼੍ਰੀ ਰਾਧਾ ਮੋਹਨ ਸਿੰਘ
      Posted On: 13 DEC 2018 10:22AM by PIB Chandigarh


    Government is making every effort to stop stubble burning by farmers


    Promotion of Agricultural Mechanization for in-situ Management of Crop Residue in Punjab, Haryana and Uttar Pradesh and NCT of Delhi is being undertaken


    ਸਰਕਾਰ ਕਿਸਾਨਾਂ ਵਲੋਂ ਪਰਾਲੀ ਸਾੜਨ ਨੂੰ ਰੋਕਣ ਦਾ ਭਰਪੂਰ ਯਤਨ ਕਰ ਰਹੀ ਹੈ — ਸ਼੍ਰੀ ਰਾਧਾ ਮੋਹਨ ਸਿੰਘ


    ਪੰਜਾਬ , ਹਰਿਆਣਾ , ਉੱਤਰ ਪ੍ਰਦੇਸ਼ ਅਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ਦਿੱਲੀ ਵਿੱਚ ਫਸਲਾਂ ਦੀ ਰਹਿੰਦ-ਖੂਹੰਦ ਦੇ ਉਸੇ ਸਥਾਨ ਉੱਤੇ ਨਿਪਟਾਰੇ ਨੂੰ ਉਤਸ਼ਾਹਿਤ ਕੀਤਾ ਜਾ ਰਿਹੈ


    ਕੇਂਦਰੀ ਖੇਤੀ ਅਤੇ ਕਿਸਾਨ ਕਲਿਆਣ ਮੰਤਰੀ ਸ਼੍ਰੀ ਰਾਧਾ ਮੋਹਨ ਸਿੰਘ ਨੇ ਕਿਹਾ ਹੈ ਕਿ ਸਰਕਾਰ ਕਿਸਾਨਾਂ ਨੂੰ ਪਰਾਲੀ ਸਾੜਨੋਂ ਰੋਕਣ ਲਈ ਭਰਪੂਰ ਯਤਨ ਕਰ ਰਹੀ ਹੈ । ਨਾਲ ਹੀ ਕਿਸਾਨਾਂ ਨੂੰ ਫਸਲ ਦੀ ਰਹਿੰਦ ਖੂਹੰਦ ਦੇ ਮਸ਼ੀਨਾਂ ਰਾਹੀਂ ਪ੍ਰਬੰਧਨ ਲਈ ਆਰਥਿਕ ਮਦਦ ਵੀ ਦਿੱਤੀ ਜਾ ਰਹੀ ਹੈ । ਇਕ ਨਵੀਂ ਪਹਿਲ ਦੇ ਰੂਪ ਵਿੱਚ ਪੰਜਾਬ , ਹਰਿਆਣਾ , ਉੱਤਰ ਪ੍ਰਦੇਸ਼ ਅਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ਦਿੱਲੀ ਵਿੱਚ ਫਸਲ ਦੀ ਰਹਿੰਦ ਖੂਹੰਦ ਦੇ ਉਸੇ ਥਾਂ ਉੱਤੇ ਪ੍ਰਬੰਧਨ ਲਈ ਖੇਤੀ ਮਸ਼ੀਨਰੀ ਪ੍ਰੋਤਸਾਹਨ ਯੋਜਨਾ ਚਲਾਈ ਜਾ ਰਹੀ ਹੈ । ਇਸ ਦੇ ਲਈ ਕੇਂਦਰੀ ਫੰਡਾਂ ਵਿਚੋਂ ਕੁਲ ਖਰਚਾ 1151.80 ਕਰੋੜ ਰੁਪਏ ਰੱਖਿਆ ਗਿਆ ਹੈ ।


    ਸ਼੍ਰੀ ਰਾਧਾ ਮੋਹਨ ਸਿੰਘ ਨੇ ਨਵੀਂ ਦਿੱਲੀ ਵਿੱਚ ' ਰਹਿੰਦ ਖੂਹੰਦ ਤੋਂ ਜਾਇਦਾਦ ' ਵਿਸ਼ੇ ਉੱਤੇ ਲੇਖ ਲਿਖਣ ਮੁਕਾਬਲੇ ਦੇ ਜੇਤੂਆਂ ਲਈ ਆਯੋਜਿਤ ਪੁਰਸਕਾਰ ਵੰਡ ਸਮਾਰੋਹ ਨੂੰ ਸੰਬੋਧਨ ਕਰਦੇ ਹੋਏ ਕਿਹਾ ਕਿ ਫਸਲ ਦੀ ਰਹਿੰਦ ਖੂਹੰਦ ਦੇ ਪ੍ਰਬੰਧਨ ਦੇ ਕਈ ਨਵੇਂ ਬਦਲ ਮੌਜੂਦ ਹਨ ਜਿਨ੍ਹਾਂ ਵਿੱਚ ਖਾਦ ਬਣਾਉਣਾ , ਪਸ਼ੂਆਂ ਦਾ ਚਾਰਾ ਤਿਆਰ ਕਰਨਾ , ਇੰਧਨ ਅਤੇ ਕਈ ਹੋਰ ਉਤਪਾਦ ਬਣਾਉਣ ਵਿੱਚ ਇਸ ਦੀ ਵਰਤੋਂ ਕਰਨਾ ਵਗੈਰਾ ਸ਼ਾਮਿਲ ਹੈ । ਇਨ੍ਹਾਂ ਬਦਲਾਂ ਨਾਲ ਨਾ ਸਿਰਫ ਖੇਤੀ ਕਚਰੇ ਦਾ ਉੱਤਮ ਪ੍ਰਬੰਧਨ ਹੁੰਦਾ ਹੈ ਸਗੋਂ ਇਸ ਨਾਲ ਕਿਸਾਨਾਂ ਨੂੰ ਵਾਧੂ ਆਮਦਨ ਵੀ ਹੁੰਦੀ ਹੈ ।


    ਖੇਤੀ ਮੰਤਰੀ ਨੇ ਦੱਸਿਆ ਕਿ ਖੇਤੀ ਅਤੇ ਖੇਤੀ ਉੱਦਮਾਂ ਤੋਂ ਲੱਖਾਂ ਟਨ ਕਚਰਾ ਅਤੇ ਰਹਿੰਦ ਖੂਹੰਦ ਨਿਕਲਦੀ ਹੈ । ਅੰਕੜਿਆਂ ਅਨੁਸਾਰ ਇਸ ਰਹਿੰਦ ਖੂਹੰਦ ਦਾ 70 ਫੀਸਦੀ ਹਿੱਸਾ ਸਨਅਤੀ ਖੇਤਰਾਂ ਵਿੱਚ ਅਤੇ ਘਰੇਲੂ ਇੰਧਨ ਦੇ ਤੌਰ ਤੇ ਵਰਤ ਲਿਆ ਜਾਂਦਾ ਹੈ । ਇਸ ਰਹਿੰਦ ਖੂਹੰਦ ਨੂੰ ਬਾਇਓ ਇੰਧਨ ਅਤੇ ਹਿਜਲੀ ਉਤਪਾਦਨ ਵਿੱਚ ਬਦਲਿਆ ਜਾ ਸਕਦਾ ਹੈ । ਕਈ ਅਧਿਅਨਾਂ ਤੋਂ ਪਤਾ ਲੱਗਾ ਹੈ ਕਿ ਬਾਇਓ ਇੰਧਨ , ਬਾਇਓ ਡੀਜ਼ਲ ਅਤੇ ਬਾਇਓ-ਇਥੇਨਾਲ ਨੂੰ ਸਹਾਇਕ ਇੰਧਨ ਦੇ ਰੂਪ ਵਿੱਚ ਵਰਤਿਆ ਜਾ ਸਕਦਾ ਹੈ । ਪ੍ਰਭਾਵੀ ਪ੍ਰਬੰਧਨ ਨਾਲ ਖੇਤੀ ਕਚਰੇ ਨੂੰ ਸੰਪਤੀ ਦੇ ਰੂਪ ਵਿੱਚ ਬਦਲਿਆ ਜਾ.ਸਕਦਾ ਹੈ ।


    ਵਰਣਨਯੋਗ ਹੈ ਕਿ ਇਸ ਮੁਕਾਬਲੇ ਦਾ ਆਯੋਜਨ ਮਹਾਤਮਾ ਗਾਂਧੀ ਦਾ ੇ 150ਵਾਂ ਜਨਮ ਦਿਨ ਮਨਾਉਣ ਦੇ ਸਿਲਸਿਲੇ ਵਿੱਚ ਕੀਤਾ ਗਿਆ ਸੀ । ਇਸ ਵਿੱਚ ਤਿੰਨ ਵਰਗ ਸਨ — ਪਹਿਲੇ ਵਰਗ ਵਿੱਚ 7ਵੀਂ ਕਲਾਸ ਤੋਂ 12ਵੀਂ ਕਲਾਸ ਦੇ ਵਿਦਿਆਰਥੀਆਂ ਨੇ , ਦੂਸਰੇ ਵਰਗ ਵਿੱਚ ਗ੍ਰੈਜੂਏਸ਼ਨ ਅਤੇ ਉਸ ਦੇ ਬਰਾਬਰ ਦੇ ਵਿਦਿਆਰਥੀਆਂ ਨੇ ਅਤੇ ਤੀਜੇ ਵਰਗ ਵਿੱਚ ਪੋਸਟ-ਗ੍ਰੈਜੂਏਟ ਅਤੇ ਹੋਰ ਖੋਜਕਾਰਾਂ ਨੇ ਹਿੰਦੀ , ਅਤੇ ਅੰਗਰੇਜ਼ੀ ਦੋਹਾਂ ਭਾਸ਼ਾਵਾਂ ਵਿੱਚ ਲੇਖ ਭੇਜੇ । ਇਸ ਤਰ੍ਹਾਂ ਮੰਤਰਾਲਾ ਕੋਲ ਦੋਹਾਂ ਭਾਸ਼ਾਵਾਂ ਵਿੱਚ ਪੂਰੇ ਦੇਸ਼ ਤੋਂ ਕੁਲ 1399 ਲੋਖ ਪੁੱਜੇ , ਜਿਨ੍ਹਾਂ ਦਾ ਮੁਲੰਕਣ ਤਿੰਨ ਮੈਂਬਰੀ ਮਾਹਿਰ ਕਮੇਟੀ ਵਲੋਂ ਕੀਤਾ ਗਿਆ । ਮੁਲੰਕਣ ਤੋਂ ਬਾਅਦ ਕੁਲ 24 ਜੇਤੂ (11 ਵਿਦਿਆਰਥਣਾਂ Î, 11 ਵਿਦਿਆਰਥੀ) ਐਲਾਨੇ ਗਏ , ਜਿਨ੍ਹਾਂ ਨੂੰ ਅੱਜ ਪੁਰਸਕਾਰ ਪ੍ਰਦਾਨ ਕੀਤੇ ਗਏ ।


    *****

    
    
    (Release ID: 1556123) Visitor Counter : 1