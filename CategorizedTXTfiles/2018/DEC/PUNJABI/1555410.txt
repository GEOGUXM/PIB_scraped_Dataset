      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਟਿਕਾਊ ਜਲ ਪ੍ਰਬੰਧਨ ਬਾਰੇ ਪਹਿਲਾ ਅੰਤਰਰਾਸ਼ਟਰੀ ਸੰਮੇਲਨ ਕਲ੍ਹ ਤੋਂ ਮੋਹਾਲੀ ਵਿੱਚ
      Posted On: 09 DEC 2018 6:02PM by PIB Chandigarh


    1st International Conference on Sustainable Water Management at Mohali from tomorrow


    ਟਿਕਾਊ ਜਲ ਪ੍ਰਬੰਧਨ ਬਾਰੇ ਪਹਿਲਾ ਅੰਤਰਰਾਸ਼ਟਰੀ ਸੰਮੇਲਨ ਕਲ੍ਹ ਤੋਂ ਮੋਹਾਲੀ ਵਿੱਚ


    ਕੇਂਦਰੀ ਜਲ ਸੰਸਾਧਨ , ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰਾਲਾ ਦੇ ਰਾਸ਼ਟਰੀ ਜਲਬਿਜਲੀ ਪ੍ਰੋਜੈਕਟ ਦੀ ਸਰਪ੍ਰਸਤੀ ਹੇਠ ਭਾਖੜਾ ਬਿਆਸ ਪ੍ਰਬੰਧਕੀ ਬੋਰਡ (ਬੀਬੀਐੱਮਬੀ) ਵੱਲੋਂ ''ਟਿਕਾਊ ਜਲ ਪ੍ਰਬੰਧਨ'' ਵਿਸ਼ੇ ਉੱਤੇ ਪਹਿਲਾ ਅੰਤਰਰਾਸ਼ਟਰੀ ਸੰਮੇਲਨ ਮੋਹਾਲੀ ਦੇ ਇੰਡੀਅਨ ਸਕੂਲ ਆਵ੍ ਬਿਜ਼ਨਸ (ਆਈਐੱਸਬੀ) ਵਿੱਚ 10-11 ਦਸੰਬਰ 2018 ਨੂੰ ਆਯੋਜਿਤ ਕੀਤਾ ਜਾ ਰਿਹਾ ਹੈ । ਸੰਮੇਲਨ ਦਾ ਥੀਮ ਜਲ ਸੰਸਾਧਨਾਂ ਦੇ ਸੰਗਠਿਤ ਅਤੇ ਟਿਕਾਊ ਵਿਕਾਸ ਅਤੇ ਪ੍ਰਬੰਧਨ ਨੂੰ ਉਤਸ਼ਾਹਿਤ ਕਰਨ ਨਾਲ ਸਬੰਧਤ ਹੈ ।


    ਹਿਮਾਚਲ ਪ੍ਰਦੇਸ਼ ਦੇ ਮਾਣਯੋਗ ਰਾਜਪਾਲ ਆਚਾਰੀਆ ਦੇਵਵ੍ਰਤ ਮੁੱਖ ਮਹਿਮਾਨ ਹੋਣਗੇ ਅਤੇ ਭਾਰਤ ਸਰਕਾਰ ਦੇ ਕੇਂਦਰੀ ਜਲ ਸੰਸਾਧਨ , ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰਾਲਾ ਦੇ ਸਕੱਤਰ ਸ਼੍ਰੀ ਯੂਪੀ ਸਿੰਘ 10-12-2018 ਨੂੰ ਸੰਮੇਲਨ ਦੇ ਉਦਘਾਟਨੀ ਸੈਸ਼ਨ ਦੇ ਮੁੱਖ ਮਹਿਮਾਨ ਹੋਣਗੇ ।


    ਭਾਰਤ ਅਤੇ ਆਸਟ੍ਰੇਲੀਆ , ਬ੍ਰਿਟੇਨ, ਅਮਰੀਕਾ, ਸਪੇਨ, ਨੀਦਰਲੈਂਡ, ਕੋਰੀਆ ਗਣਰਾਜ, ਕੈਨੇਡਾ, ਜਰਮਨੀ, ਸ਼੍ਰੀ ਲੰਕਾ ਆਦਿ ਹੋਰ ਦੇਸ਼ਾਂ ਦੇ ਉੱਘੇ ਸੰਗਠਨਾਂ ਦੇ ਕਈ ਮਾਹਿਰ ਅਤੇ ਨੁਮਾਇੰਦੇ ਸਮਾਰੋਹ ਵਿੱਚ ਹਿੱਸਾ ਲੈਣਗੇ । ਉਹ ਜਲ ਸੰਸਾਧਨਾਂ ਦੇ ਟਿਕਾਊ ਵਿਕਾਸ ਲਈ ਹਿਤ ਧਾਰਕਾਂ ਨੂੰ ਆਧੁਨਿਕ ਟੈਕਨੋਲੋਜੀ ਦੀ ਵਰਤੋਂ ਵਿੱਚ ਆਪਣੇ ਅਨੁਭਵ ਅਤੇ ਆਪਣੀ ਮੁਹਾਰਤ ਸਾਂਝੇ ਕਰਨ ਲਈ ਸੰਮੇਲਨ ਵਿੱਚ ਹਿੱਸਾ ਲੈਣਗੇ । ਸੰਮੇਲਨ ਵਿੱਚ ਹਿੱਸਾ ਸੱਦੇ ਰਾਹੀਂ ਲਿਆ ਜਾ ਸਕਦਾ ਹੈ ਅਤੇ 400 ਤੋਂ ਵੱਧ ਪ੍ਰਤੀਨਿਧ ਰਜਿਸਟਰਡ ਹੋ ਚੁੱਕੇ ਹਨ । ਤਕਰੀਬਨ 20 ਕੰਪਨੀਆਂ ਪ੍ਰਦਰਸ਼ਨੀ ਵਿੱਚ ਆਪਣੇ ਸਟਾਲ ਲਗਾ ਰਹੀਆਂ ਹਨ ਜਿਸ ਨਾਲ ਕਿ ਉਹ ਟਿਕਾਊ ਜਲ ਸੰਸਾਧਨ ਪ੍ਰਬੰਧਨ ਦੇ ਖੇਤਰ ਵਿੱਚ ਆਪਣੇ ਕੰਮਕਾਜਾਂ ਨੂੰ ਪ੍ਰਦਰਸ਼ਿਤ ਕਰ ਸਕਣਗੇ ।


    ਸੰਮੇਲਨ ਦਾ ਉਦੇਸ਼ ਸਰਕਾਰਾਂ , ਵਿਗਿਆਨੀਆਂ ਅਤੇ ਵਿੱਦਿਅਕ ਭਾਈਚਾਰਿਆਂ ਸਮੇਤ ਵੱਖ-ਵੱਖ ਹਿਤਧਾਰਕਾਂ ਦਰਮਿਆਨ ਭਾਈਵਾਲੀ ਅਤੇ ਸੰਵਾਦ ਨੂੰ ਉਤਸ਼ਾਹਿਤ ਕਰਨਾ ਹੈ ਜਿਸ ਨਾਲ ਕਿ ਜਲ ਪ੍ਰਬੰਧਨ ਲਈ ਟਿਕਾਊ ਨੀਤੀਆਂ ਨੂੰ ਉਤਸ਼ਾਹਿਤ ਕੀਤਾ ਜਾ ਸਕੇ, ਜਲ ਸਬੰਧਤ ਸਮੱਸਿਆਵਾਂ ਨੂੰ ਲੈਕੇ ਜਾਗਰੂਕਤਾ ਵਧਾਈ ਜਾ ਸਕੇ, ਉਨ੍ਹਾਂ ਦੇ ਹੱਲ ਲਈ ਸਰਬਉੱਚ ਪੱਧਰ ਉੱਤੇ ਪ੍ਰਤੀਬੱਧਤਾ ਪ੍ਰੇਰਿਤ ਕੀਤੀ ਜਾ ਸਕੇ ਅਤੇ ਇਸ ਤਰ੍ਹਾਂ ਸਥਾਨਕ, ਖੇਤਰੀ, ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਪੱਧਰਾਂ ਉੱਤੇ ਜਲ ਸੰਸਾਧਨਾਂ ਦੇ ਬਿਹਤਰ ਪ੍ਰਬੰਧਨ ਨੂੰ ਉਤਸ਼ਾਹਿਤ ਕੀਤਾ ਜਾ ਸਕੇ ।


    ਸੰਮੇਲਨ ਬਾਰੇ ਵਿਸਤ੍ਰਿਤ ਜਾਣਕਾਰੀ ਐੱਨਐੱਚਪੀ ਦੀ ਵੈੱਬਸਾਈਟ http://nhp.mowr.gov.in/Conference/home.aspx . ਉੱਤੇ ਉਪਲੱਬਧ ਹੈ ।


    *****

    
    
    (Release ID: 1555410) Visitor Counter : 3