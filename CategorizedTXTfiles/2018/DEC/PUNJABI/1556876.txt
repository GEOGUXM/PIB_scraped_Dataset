      ਪ੍ਰਧਾਨ ਮੰਤਰੀ ਦਫਤਰ

      ਮਹਾਰਾਸ਼ਟਰ ਵਿਚ ਹਾਊਸਿੰਗ ਅਤੇ ਸ਼ਹਿਰੀ ਵਿਕਾਸ ਨਾਲ ਸਬੰਧਤ ਮਹੱਤਵਪੂਰਨ ਪ੍ਰੋਜੈਕਟਾਂ ਦੀ ਸ਼ੁਰੂਆਤ ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 18 DEC 2018 6:35PM by PIB Chandigarh


    Text of PM’s address at the unveilingof important projects relating to housing and urban development in Maharashtra


    ਮਹਾਰਾਸ਼ਟਰ ਵਿਚ ਹਾਊਸਿੰਗ ਅਤੇ ਸ਼ਹਿਰੀ ਵਿਕਾਸ ਨਾਲ ਸਬੰਧਤ ਮਹੱਤਵਪੂਰਨ ਪ੍ਰੋਜੈਕਟਾਂ ਦੀ ਸ਼ੁਰੂਆਤ ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ


    ਭਾਰੀ ਸੰਖਿਆ ਵਿੱਚ ਪਹੁੰਚੇ ਪਧਾਰੇ ਮੇਰੇ ਪਿਆਰੇ ਭਾਈਓ ਅਤੇ ਭੈਣੋਂ ।


    ਮੁੰਬਈ ਅਤੇ ਠਾਣੇ , ਦੇਸ਼ ਦਾ ਉਹ ਹਿੱਸਾ ਹੈ ਜਿਸ ਨੇ ਦੇਸ਼ ਦੇ ਸੁਪਨਿਆਂ ਨੂੰ ਸਾਕਾਰ ਕਰਨ ਵਿੱਚ ਮਦਦ ਕੀਤੀ ਹੈ । ਛੋਟੇ - ਛੋਟੇ ਪਿੰਡਾਂ - ਕਸਬਿਆਂ ਤੋਂ ਆਏ ਆਮ ਲੋਕਾਂ ਨੇ ਇੱਥੇ ਵੱਡਾ ਨਾਮ ਕਮਾਇਆ ਹੈ ; ਮਾਣ ਦਿਵਾਇਆ ਹੈ । ਇੱਥੇ ਜਨਮ ਲੈਣ ਵਾਲਿਆਂ , ਇੱਥੇ ਰਹਿਣ ਵਾਲਿਆਂ ਦਾ ਹਿਰਦਾ ਇੰਨਾ ਵਿਸ਼ਾਲ ਹੈ ਕਿ ਸਾਰਿਆਂ ਨੂੰ ਆਪਣੇ ਦਿਲ ਵਿੱਚ ਜਗ੍ਹਾ ਦਿੱਤੀ ਹੈ । ਤਾਂ ਹੀ ਤਾਂ ਇੱਥੇ ਪੂਰੇ ਭਾਰਤ ਦੀ ਤਸਵੀਰ ਇੱਕ ਹੀ ਜਗ੍ਹਾ ਦਿਸਦੀ ਹੈ । ਜੋ ਵੀ ਇੱਥੇ ਆਉਂਦਾ ਹੈ ਉਹ ਮੁੰਬਈਆ ਰੰਗ ਵਿੱਚ ਰੰਗ ਜਾਂਦਾ ਹੈ ; ਮਰਾਠੀ ਪਰੰਪਰਾ ਦਾ ਹਿੱਸਾ ਹੋ ਜਾਂਦਾ ਹੈ ।


    ਭਾਈਓ ਅਤੇ ਭੈਣੋਂ , ਅੱਜ ਮੁੰਬਈ ਦਾ ਵਿਸਤਾਰ ਹੋ ਰਿਹਾ ਹੈ , ਚਾਰੇ ਪਾਸੇ ਵਿਕਾਸ ਹੋ ਰਿਹਾ ਹੈ ; ਲੇਕਿਨ ਇਸ ਦੇ ਨਾਲ - ਨਾਲ ਇੱਥੇ ਸੰਸਾਧਨਾਂ ‘ ਤੇ ਵੀ ਦਬਾਅ ਵਧ ਰਿਹਾ ਹੈ । ਵਿਸ਼ੇਸ਼ ਤੌਰ ‘ ਤੇ ਇੱਥੋਂ ਦੇ transport system , ਸੜਕ ਅਤੇ ਰੇਲ ਵਿਵਸਥਾ ‘ ਤੇ ਇਸ ਦਾ ਪ੍ਰਭਾਵ ਦੇਖਣ ਨੂੰ ਮਿਲਦਾ ਹੈ । ਇਸ ਨੂੰ ਧਿਆਨ ਵਿੱਚ ਰੱਖਦਿਆਂ ਬੀਤੇ ਚਾਰ - ਸਾਢੇ ਚਾਰ ਸਾਲਾਂ ਵਿੱਚ ਮੁੰਬਈ ਅਤੇ ਠਾਣੇ ਸਮੇਤ ਇਸ ਨਾਲ ਸਟੇ ਤਮਾਮ ਇਲਾਕਿਆਂ ਵਿੱਚ transport system ਨੂੰ ਬਿਹਤਰ ਕਰਨ ਲਈ ਅਨੇਕ ਯਤਨ ਕੀਤੇ ਗਏ ਹਨ ।


    ਅੱਜ ਵੀ ਇੱਥੇ ਜੋ 33 ਹਜ਼ਾਰ ਕਰੋੜ ਰੁਪਏ ਤੋਂ ਅਧਿਕ ਦੇ ਪ੍ਰੋਜੈਕਟਸ ਦਾ ਨੀਂਹ ਪੱਥਰ ਰੱਖਿਆ ਗਿਆ ਹੈ , ਉਸ ਵਿੱਚ ਦੋ ਮੈਟਰੋ ਲਾਈਨਾਂ ਵੀ ਸ਼ਾਮਲ ਹਨ । ਇਸ ਦੇ ਇਲਾਵਾ ਠਾਣੇ ਵਿੱਚ 90 ਹਜ਼ਾਰ ਗ਼ਰੀਬ ਅਤੇ ਮੱਧ ਵਰਗ ਦੇ ਪਰਿਵਾਰਾਂ ਲਈ ਆਪਣੇ ਘਰਾਂ ਦੇ ਨਿਰਮਾਣ ਨਾਲ ਜੁੜੇ ਪ੍ਰੋਜੈਕਟਸ ਦੀ ਵੀ ਸ਼ੁਰੂਆਤ ਅੱਜ ਕੀਤੀ ਗਈ ਹੈ ।


    ਸਾਥੀਓ , transportation ਕਿਸੇ ਵੀ ਸ਼ਹਿਰ , ਕਿਸੇ ਵੀ ਦੇਸ਼ ਦੇ ਵਿਕਾਸ ਦੀ ਮਹੱਤਵਪੂਰਨ ਕੜੀ ਹੁੰਦਾ ਹੈ । ਭਾਰਤ ਤਾਂ ਦੁਨੀਆ ਦੇ ਉਨ੍ਹਾਂ ਦੇਸ਼ਾਂ ਵਿੱਚ ਹੈ ਜਿੱਥੇ ਤੇਜ਼ੀ ਨਾਲ ਸ਼ਹਿਰੀਕਰਨ ਹੋ ਰਿਹਾ ਹੈ ।


    ਹਾਲ ਹੀ ਵਿੱਚ ਇੱਕ ਰਿਸਰਚ ਸਾਹਮਣੇ ਆਈ ਹੈ ਕਿ ਆਉਣ ਵਾਲੇ ਦਹਾਕਿਆਂ ਵਿੱਚ ਦੁਨੀਆ ਦੇ Top Ten , ਸਭ ਤੋਂ ਤੇਜ਼ੀ ਨਾਲ ਵਿਕਸਿਤ ਹੁੰਦੇ ਸ਼ਹਿਰਾਂ ਵਿੱਚ ਸਾਰੇ ਦਸ ਦੇ ਦਸ ਸ਼ਹਿਰ ਭਾਰਤ ਦੇ ਸ਼ਹਿਰ ਹਨ । ਯਾਨੀ ਦੇਸ਼ ਜਿੰਨੀ ਤੇਜ਼ੀ ਨਾਲ ਵਿਕਾਸ ਦੀ ਗਤੀ ਨੂੰ ਫੜ ਰਿਹਾ ਹੈ , ਉਸ ਦਾ ਇੱਕ ਮਜ਼ਬੂਤ ਹਿੱਸਾ ਸਾਡੇ ਸ਼ਹਿਰ ਵਿੱਚ ਰਹਿਣ ਵਾਲੇ ਲੋਕ ਹਨ ।


    ਮੁੰਬਈ ਤਾਂ ਵੈਸੇ ਵੀ ਦੇਸ਼ ਦੀਆਂ ਆਰਥਕ ਗਤੀਵਿਧੀਆਂ ਦਾ ਸੈਂਟਰ ਰਿਹਾ ਹੈ ਅਤੇ ਆਉਣ ਵਾਲੇ ਸਮੇਂ ਵਿੱਚ ਇਸ ਦਾ ਹੋਰ ਵਿਸਤਾਰ ਹੋਣ ਵਾਲਾ ਹੈ । ਇਸ ਲਈ ਕੇਂਦਰ ਵਿੱਚ ਭਾਰਤੀ ਜਨਤਾ ਪਾਰਟੀ ਅਤੇ ਐੱਨਡੀਏ ਦੀ ਸਰਕਾਰ ਬਣੀ , ਤਦ ਅਸੀਂ ਇੱਥੇ ਦੇ infrastructure ‘ ਤੇ ਧਿਆਨ ਦਿੱਤਾ ।


    ਮੁੰਬਈ ਲੋਕਲ ਲਈ ਸੈਂਕੜੇ ਕਰੋੜ ਦੀ ਐਲੋਕੇਸ਼ਨ (ਵੰਡ) ਕੀਤੀ । ਇੱਥੇ ਪੁਰਾਣੇ ਰੇਲਵੇ ਬ੍ਰਿਜ ਦਾ ਨਵੀਨੀਕਰਨ ਕੀਤਾ ਗਿਆ । ਮੁੰਬਈ ਲੋਕਲ ਦੇ ਇਲਾਵਾਂ ਵੀ ਟ੍ਰਾਂਸਪੋਰਟ ਦੇ ਦੂਜੇ ਮਾਧਿਅਮਾਂ ਦਾ ਵਿਸਤਾਰ ਕੀਤਾ ਗਿਆ , ਜਿਨ੍ਹਾਂ ਵਿੱਚੋਂ ਮੈਟਰੋ ਸਿਸਟਮ ਸਭ ਤੋਂ ਪ੍ਰਭਾਵਸ਼ਾਲੀ ਮਾਧਿਆਮ ਬਣਦਾ ਜਾ ਰਿਹਾ ਹੈ ।


    ਅੱਜ ਜੋ ਮੈਟਰੋ ਦਾ ਵਿਸਤਾਰ ਇੱਥੇ ਠਾਣੇ ਵਿੱਚ ਹੋਇਆ ਹੈ , ਇਹ ਮੁੰਬਈ , ਠਾਣੇ ਅਤੇ ਆਸ-ਪਾਸ ਦੇ ਦੂਜੇ ਖੇਤਰਾਂ ਨੂੰ ਬਿਹਤਰ connectivity ਦੇਣ ਦੇ vision ਦਾ ਹੀ ਹਿੱਸਾ ਹੈ ।


    ਸਾਥੀਓ , ਮੁੰਬਈ ਵਿੱਚ ਪਹਿਲੀ ਵਾਰ ਸਾਲ 2006 ਵਿੱਚ ਮੈਟਰੋ ਦੇ ਪਹਿਲੇ ਪ੍ਰੋਜੈਕਟ ਦੀ ਸ਼ੁਰੂਆਤ ਕੀਤੀ ਗਈ ਸੀ । ਲੇਕਿਨ ਅੱਠ ਸਾਲ ਤੱਕ ਕੀ ਹੋਇਆ , ਕਿੱਥੇ ਮਾਮਲਾ ਅਟਕ ਗਿਆ , ਦੱਸਣਾ ਮੁਸ਼ਕਲ ਹੈ ।


    ਪਹਿਲੀ ਲਾਈਨ 2014 ਵਿੱਚ ਸ਼ੁਰੂ ਹੋਈ ਅਤੇ ਉਹ ਵੀ ਸਿਰਫ 11 ਕਿਲੋਮੀਟਰ ਦੀ ਲਾਈਨ । ਅੱਠ ਸਾਲ ਵਿੱਚ ਸਿਰਫ ਤੇ ਸਿਰਫ 11 ਕਿਲੋਮੀਟਰ ।


    2014 ਦੇ ਬਾਅਦ ਅਸੀਂ ਤੈਅ ਕੀਤਾ ਕਿ ਮੈਟਰੋ ਲਾਈਨ ਵਿਛਾਉਣ ਦੀ ਸਪੀਡ ਵੀ ਵਧੇਗੀ ਅਤੇ ਸਕੇਲ ਵੀ ਵਧੇਗਾ । ਪਿਛਲੇ ਚਾਰ ਸਾਲ ਵਿੱਚ ਮੁੰਬਈ ਵਿੱਚ ਮੈਟਰੋ ਦਾ ਜਾਲ ਵਿਛਾਉਣ ਲਈ ਕਈ ਨਵੇਂ ਪ੍ਰੋਜੈਕਟਾਂ ਦੀ ਸ਼ੁਰੂਆਤ ਕੀਤੀ ਗਈ ।


    ਇਸ ਸੋਚ ‘ ਤੇ ਚਲਦਿਆਂ ਅੱਜ ਦੋ ਹੋਰ ਮੈਟਰੋ ਲਾਈਨਾਂ ਦਾ ਨੀਂਹ ਪੱਥਰ ਰੱਖਿਆ ਗਿਆ ਹੈ । ਯਾਨੀ ਆਉਣ ਵਾਲੇ ਤਿੰਨ ਸਾਲ ਵਿੱਚ ਇੱਥੇ 35 ਕਿਲੋਮੀਟਰ ਦੀ ਮੈਟਰੋ ਸਮਰੱਥਾ ਹੋਰ ਜੁੜ ਜਾਵੇਗੀ ।


    ਇੰਨਾ ਹੀ ਨਹੀਂ , ਸਾਲ 2022 ਤੋਂ 2024 ਦੇ ਦਰਮਿਆਨ ਮੁੰਬਈ ਵਾਸੀਆਂ ਨੂੰ ਪੌਣੇ 300 ਕਿਲੋਮੀਟਰ ਦੀ ਮੈਟਰੋ ਲਾਈਨ ਉਪਲੱਬਧ ਹੋ ਜਾਵੇਗੀ ।


    ਅੱਜ ਜੋ ਨੀਂਹ ਪੱਥਰ ਰੱਖੇ ਗਏ ਹਨ , ਉਸ ਨਾਲ ਠਾਣੇ ਤੋਂ ਭਿਵੰਡੀ , ਕਲਿਆਣ , ਦਹਿਸਰ ਤੋਂ ਲੈਕੇ ਮੀਰਾ - ਭਾਯੰਦਰ ਤੱਕ ਦੇ ਲੋਕਾਂ ਨੂੰ ਤਾਂ ਲਾਭ ਪਹੁੰਚੇਗਾ ਹੀ , ਇਨ੍ਹਾਂ ਤੋਂ ਪੂਰੀ ਮੁੰਬਈ ਵਿੱਚ ਜਾਮ ਦੀ ਪਰੇਸ਼ਾਨੀ ਘਟੇਗੀ ।


    ਸਾਥੀਓ , ਇਹ ਸੁਵਿਧਾਵਾਂ ਸਿਰਫ ਅੱਜ ਦੀਆਂ ਜ਼ਰੂਰਤਾਂ ਦੇ ਹਿਸਾਬ ਨਾਲ ਨਹੀਂ , ਬਲਕਿ ਸਾਲ 2035 ਦੀਆਂ ਜ਼ਰੂਰਤਾਂ ਨੂੰ ਅਤੇ ਉਸ ਦੇ ਹਿਸਾਬ ਨਾਲ ਵਿਕਸਿਤ ਕੀਤੀਆਂ ਜਾ ਰਹੀਆਂ ਹਨ ।


    ਭਾਈਓ ਅਤੇ ਭੈਣੋਂ , ਤੁਹਾਡਾ ਸਫਰ ਅਸਾਨ ਹੋਵੇ , ਤੁਹਾਡਾ ਜੀਵਨ ਸੁਗਮ ਹੋਵੇ , ਲੇਕਿਨ ਦੇਸ਼ ਦੇ ਗ਼ਰੀਬ ਅਤੇ ਮੱਧ ਵਰਗ ਦੇ ਲੋਕਾਂ ਨੂੰ ਬਿਨਾ ਘਰ ਦੇ ਨਾ ਰਹਿਣਾ ਪਵੇ , ਇਸ ਲਈ ਵੀ ਵਿਆਪਕ ਯਤਨ ਕੀਤੇ ਜਾ ਰਹੇ ਹਨ ।


    ਕੇਂਦਰ ਸਰਕਾਰ ਨੇ ਤੈਅ ਕੀਤਾ ਹੈ ਕਿ ਸਾਲ 2022 ਵਿੱਚ ਜਦੋਂ ਦੇਸ਼ ਅਜ਼ਾਦੀ ਦਾ 75ਵਾਂ ਪੁਰਬ ਮਨਾ ਰਿਹਾ ਹੋਵੇ , ਉੱਦੋਂ ਦੇਸ਼ ਦੇ ਹਰ ਪਰਿਵਾਰ ਦੇ ਪਾਸ ਆਪਣੀ ਪੱਕੀ ਛੱਤ ਹੋਵੇ , ਆਪਣਾ ਪੱਕਾ ਘਰ ਹੋਵੇ ; ਇਸ ਟੀਚੇ ਨੂੰ ਅੱਗੇ ਵਧਾਉਂਦਿਆਂ ਅੱਜ ਇੱਥੇ 90 ਹਜ਼ਾਰ ਨਵੇਂ ਘਰ ਬਣਾਉਣ ਦੀ ਸ਼ੁਰੂਆਤ ਹੋਈ ਹੈ । ਮੈਨੂੰ ਦੱਸਿਆ ਗਿਆ ਹੈ ਕਿ ਤਿੰਨ ਸਾਲ ਦੇ ਅੰਦਰ ਇਹ ਘਰ ਬਣਕੇ ਤਿਆਰ ਹੋ ਜਾਣਗੇ ।


    ਸਾਥੀਓ , ਪਹਿਲਾਂ ਦੀ ਸਰਕਾਰ ਨਾਲੋਂ ਸਾਡੇ ਸੰਸਕਾਰ ਵੀ ਵੱਖਰੇ ਹਨ , ਸਰੋਕਾਰ ਵੀ ਅਤੇ ਰਫ਼ਤਾਰ ਵੀ ਅਲੱਗ ਹੈ । ਪਿਛਲੀ ਸਰਕਾਰ ਨੇ ਆਪਣੇ ਆਖ਼ਰੀ ਚਾਰ ਸਾਲਾਂ ਵਿੱਚ ਸਿਰਫ ਸਾਢੇ 25 ਲੱਖ ਘਰ ਬਣਾਏ ਸਨ ; ਉਨ੍ਹਾਂ ਦੀ ਸਰਕਾਰ ਨੇ last four years ਵਿੱਚ 25 ਲੱਖ 50 ਹਜ਼ਾਰ ਮਕਾਨ ਬਣਾਏ ਸਨ । ਜਦੋਂ ਕਿ ਬੀਤੇ ਚਾਰ ਸਾਲ ਵਿੱਚ ਸਾਡੀ ਸਰਕਾਰ ਨੇ ਕਰੀਬ 1 ਕਰੋੜ 25 ਲੱਖ ਤੋਂ ਜ਼ਿਆਦਾ ਯਾਨੀ ਪੰਜ ਗੁਣਾ ਤੋਂ ਜ਼ਿਆਦਾ ਲੋਕਾਂ ਲਈ ਘਰ ਬਣਾਏ ਗਏ ਹਨ । ਇਸ ਦਾ ਮਤਲਬ ਇੰਨਾ ਕੰਮ ਉਨ੍ਹਾਂ ਨੇ ਕਰਨਾ ਹੁੰਦਾ ਤਾਂ ਸ਼ਾਇਦ ਦੋ ਪੀੜ੍ਹੀਆਂ ਚਲੀਆਂ ਜਾਦੀਆਂ ।


    ਪ੍ਰਧਾਨ ਮੰਤਰੀ ਸ਼ਹਿਰੀ ਆਵਾਸ ਯੋਜਨਾ ਤਹਿਤ ਪੂਰੇ ਮਹਾਰਾਸ਼ਟਰ ਵਿੱਚ ਅੱਠ ਲੱਖ ਘਰ ਬਣਾਏ ਜਾ ਰਹੇ ਹਨ । ਸਾਥੀਓ , ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਤਹਿਤ ਬੇਘਰ ਲੋਕਾਂ ਲਈ ਚੰਗੀ ਸੁਸਾਇਟੀ ਦਾ ਨਿਰਮਾਣ ਕੀਤਾ ਜਾ ਰਿਹਾ ਹੈ ਅਤੇ ਇਹ ਉਹ ਆਦਰਸ਼ ਸੁਸਾਇਟੀ ਨਹੀਂ ਹੈ , ਜੋ ਕਿ ਪੁਰਾਣੀ ਸਰਕਾਰ ਦੌਰਾਨ ਚਰਚਾ ਵਿੱਚ ਰਹੀ ਸੀ । ਬਲਕਿ ਸਹੀ ਮਾਅਨਿਆਂ ਵਿੱਚ ਆਦਰਸ਼ ਸੁਸਾਇਟੀ ਬਣਾਈ ਜਾ ਰਹੀ ਹੈ ਜਿੱਥੇ ਇੱਕ ਆਮ ਪਰਿਵਾਰ ਦੇ ਸੁਪਨੇ ਪਲਦੇ ਹਨ , ਬਿਹਤਰ ਭਵਿੱਖ ਦਾ ਆਤਮਵਿਸ਼ਵਾਸ ਜਾਗਦਾ ਹੈ ।


    ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਤਹਿਤ ਸਾਡੀ ਸਰਕਾਰ ਢਾਈ ਲੱਖ ਰੁਪਏ ਤੱਕ ਦੀ ਮਦਦ ਸਿੱਧੇ ਬੈਂਕ ਵਿੱਚ ਜਮ੍ਹਾਂ ਕਰ ਰਹੀ ਹੈ । ਯਾਨੀ ਲੋਨ ਦਾ ਅਮਾਊਂਟ ਸਿੱਧੇ ਢਾਈ ਲੱਖ ਰੁਪਏ ਘਟ ਜਾਂਦਾ ਹੈ । ਯਾਨੀ ਨਿਮਨ ਅਤੇ ਮੱਧ ਵਰਗ ਦੀ ਮਦਦ ਹੋਮ ਲੋਨ ਵਿੱਚ ਵੀ ਕੀਤੀ ਜਾ ਰਹੀ ਹੈ ।


    ਇਸ ਤੋਂ ਇਲਾਵਾ ਪਹਿਲਾਂ ਦੇ ਮੁਕਾਬਲੇ ਹੋਮ ਲੋਨ ‘ ਤੇ ਵਿਆਜ ਦਰ ਵੀ ਕਾਫ਼ੀ ਘੱਟ ਹੋਈ ਹੈ । ਸਰਕਾਰ ਵੱਲੋਂ ਇਸ ਯੋਜਨਾ ਤਹਿਤ ਕਮਜ਼ੋਰ ਤਬਕੇ ਦੇ ਲੋਕਾਂ ਨੂੰ , ਨਿਮਨ ਆਮਦਨ ਵਰਗ ਵਾਲਿਆਂ ਨੂੰ ਸਾਢੇ 6% ਦੀ interest subsidy ਵੀ ਦਿੱਤੀ ਜਾ ਰਹੀ ਹੈ ।


    Medium Income ਗਰੁਪ ਵਾਲਿਆਂ ਨੂੰ 3 ਤੋਂ 4% ਦੀ interest subsidy ਦਿੱਤੀ ਗਈ ਹੈ । ਇਨ੍ਹਾਂ ਯਤਨਾਂ ਦਾ ਮਤਲਬ ਇਹ ਹੋਇਆ ਕਿ ਜੇਕਰ ਕਿਸੇ ਨੇ 20 ਲੱਖ ਰੁਪਏ ਦਾ ਹੋਮ ਲੋਨ 20 ਸਾਲ ਲਈ ਲਿਆ ਹੈ , ਤਾਂ ਉਸ ਨੂੰ ਇਸ ਮਿਆਦ ਵਿੱਚ ਕਰੀਬ - ਕਰੀਬ 6 ਲੱਖ ਰੁਪਏ ਤੱਕ ਦੀ ਸਹਾਇਤਾ ਸਰਕਾਰ ਵੱਲੋਂ ਦਿੱਤੀ ਜਾ ਰਹੀ ਹੈ ।


    ਸਾਥੀਓ , ਸਰਕਾਰ ਦੇ ਇਨ੍ਹਾਂ ਇਮਾਨਦਾਰ ਯਤਨਾਂ ਦਾ ਨਤੀਜਾ ਹੈ ਕਿ ਬੀਤੇ ਇੱਕ - ਡੇਢ ਸਾਲ ਵਿੱਚ ਲੱਖਾਂ ਲੋਕਾਂ ਨੇ ਆਪਣਾ ਪਹਿਲਾ ਘਰ ਇਸ ਯੋਜਨਾ ਦਾ ਲਾਭ ਉਠਾਉਂਦਿਆਂ ਬੁੱਕ ਕੀਤਾ ਹੈ , ਖ੍ਰੀਦਿਆ ਹੈ ।


    ਇੱਕ ਰਿਪੋਰਟ ਦੇ ਅਨੁਸਾਰ ਬੀਤੇ 7 - 8 ਮਹੀਨਿਆਂ ਵਿੱਚ ਨਵੇਂ ਘਰ ਖਰੀਦਣ ਦੀ ਰਫਤਾਰ ਪਿਛਲੇ ਸਾਲ ਦੇ ਮੁਕਾਬਲੇ ਦੁੱਗਣੀ ਤੋਂ ਵੀ ਜ਼ਿਆਦਾ ਵਧੀ ਹੈ।


    ਮੈਨੂੰ ਦੱਸਿਆ ਗਿਆ ਹੈ ਕਿ ਅੱਜ ਜੋ ਯੋਜਨਾ ਸ਼ੁਰੂ ਹੋ ਰਹੀ ਹੈ , ਉਸ ਵਿੱਚ ਵੀ ਇਸ ਤਰ੍ਹਾਂ ਦੇ ਲੋਕਾਂ ਦੀ ਮਦਦ ਕੀਤੀ ਜਾ ਰਹੀ ਹੈ । ਮਹਾਰਾਸ਼ਟਰ ਵਿੱਚ 85 ਹਜ਼ਾਰ ਤੋਂ ਜ਼ਿਆਦਾ ਲੋਕਾਂ ਨੂੰ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਤਹਿਤ ਦੋ ਹਜ਼ਾਰ ਕਰੋੜ ਰੁਪਏ ਦੀ ਮਦਦ ਮਿਲ ਚੁੱਕੀ ਹੈ ।


    ਸਾਥੀਓ , ਅਸੀਂ ਸਿਰਫ ਮੱਧ ਵਰਗ ਦੇ ਆਪਣੇ ਘਰ ਦੇ ਸੁਪਨਿਆਂ ਨੂੰ ਹੀ ਸਾਕਾਰ ਕਰਨ ਵਿੱਚ ਮਦਦ ਨਹੀਂ ਕਰ ਰਹੇ ਹਾਂ , ਬਲਕਿ ਇਸ ਨਾਲ ਜੁੜੀਆਂ ਦੂਜੀਆਂ ਦਿੱਕਤਾਂ ਨੂੰ ਵੀ ਦੂਰ ਕਰ ਰਹੇ ਹਾਂ ।


    ਚਾਰ ਸਾਲ ਪਹਿਲਾਂ ਤੱਕ ਕਿਸ - ਕਿਸ ਪ੍ਰਕਾਰ ਦੀਆਂ ਸਮੱਸਿਆਵਾਂ ਆਪਣੀ ਜੀਵਨ ਭਰ ਦੀ ਕਮਾਈ ਨਾਲ ਬੁੱਕ ਕੀਤੇ ਘਰ ਨੂੰ ਪ੍ਰਾਪਤ ਕਰਨ ਵਿੱਚ ਹੁੰਦੀਆਂ ਸਨ , ਇਸ ਤੋਂ ਤੁਸੀਂ ਭਲੀ-ਭਾਂਤੀ ਜਾਣੂ ਹੋ ।


    ਕੁਝ ਲੋਕਾਂ ਦੀ ਮਨਮਰਜ਼ੀ ਅਤੇ ਗਲਤ ਨੀਅਤ ਦੇ ਚਲਦਿਆਂ ਕਿਵੇਂ ਵਰ੍ਹਿਆਂ ਤੱਕ ਤੁਹਾਡਾ ਘਰ ਫਸ ਜਾਂਦਾ ਸੀ । ਅਜਿਹਾ ਵੀ ਹੁੰਦਾ ਸੀ ਕਿ ਵਾਅਦਾ ਉਹ ਕੁਝ ਹੋਰ ਕਰਦੇ ਸਨ ਅਤੇ ਡਿਲਿਵਰੀ ਕੁਝ ਹੋਰ ਹੁੰਦੀ ਸੀ । ਇਸ ਪ੍ਰਵਿਰਤੀ ‘ ਤੇ ਰੋਕ ਲਗਾਉਣ ਦਾ ਇੱਕ ਵੱਡਾ ਯਤਨ ਸਾਡੀ ਸਰਕਾਰ ਨੇ ਕੀਤਾ ਹੈ ।


    ਅੱਜ Real Estate Regulatory Authority ਯਾਨੀ RERA , ਦੇਸ਼ ਦੇ ਸਾਰੇ ਰਾਜਾਂ ਵਿੱਚ notify ਕੀਤਾ ਜਾ ਚੁੱਕਿਆ ਹੈ । 21 ਰਾਜਾਂ ਵਿੱਚ ਤਾਂ tribunal ਵੀ ਕੰਮ ਕਰ ਰਹੇ ਹਨ ।


    ਮੈਂ ਫੜਨਵੀਸ ਜੀ ਨੂੰ ਵਧਾਈ ਦਿੰਦਾ ਹਾਂ , ਕਿਉਂਕਿ ਮਹਾਰਾਸ਼ਟਰਸ ਦੇਸ਼ ਦੇ ਉਨ੍ਹਾਂ ਰਾਜਾਂ ਵਿੱਚ ਹੈ , ਜਿਨ੍ਹਾਂ ਨੇ ਸਭ ਤੋਂ ਪਹਿਲਾਂ RERA ਨੂੰ ਲਾਗੂ ਕੀਤਾ ਹੈ । ਦੇਸ਼ ਭਰ ਦੇ ਕਰੀਬ 35 ਹਜ਼ਾਰ ਰੀਅਲ ਅਸਟੇਟ ਪ੍ਰੋਜੈਕਟਸ ਅਤੇ 27 ਹਜ਼ਾਰ ਰੀਅਲ ਅਸਟੇਟ ਏਜੈਂਟਸ ਇਸ ਨਾਲ ਰਜਿਸਟਰਡ ਹੋ ਚੁੱਕੇ ਹਨ । ਇਸ ਵਿੱਚ ਵੀ ਮਹਾਰਾਸ਼ਟਰ ਦੇ ਸਭ ਤੋਂ ਜ਼ਿਆਦਾ ਪ੍ਰੋਜੈਕਟ ਸ਼ਾਮਲ ਹਨ।


    ਸਾਥੀਓ , ਸੋਚੋ , 70 ਸਾਲ ਤੋਂ ਬਿਨਾਂ ਕਿਸੇ ਸਖ਼ਤ ਅਤੇ ਸਪਸ਼ਟ ਕਾਨੂੰਨ ਦੇ Real Estate Sector ਚਲ ਰਿਹਾ ਸੀ । ਜੇਕਰ ਪਹਿਲਾਂ ਹੀ ਇਸ ਪ੍ਰਕਾਰ ਦਾ ਕਾਨੂੰਨ ਸਰਕਾਰਾਂ ਬਣਾਉਂਦੀਆਂ ਤਾਂ ਘਰ ਖਰੀਦਾਰਾਂ ਨੂੰ ਅਦਾਲਤਾਂ ਦੇ ਚੱਕਰ ਨਹੀਂ ਲਗਾਉਣੇ ਪੈਂਦੇ ਅਤੇ ਰੀਅਲ ਅਸਟੇਟ ਸੈਕਟਰ ਵੀ ਇਮਾਨਦਾਰੀ ਦੇ ਨਾਲ ਖੂਬ ਫਲਦਾ - ਫੁੱਲਦਾ ।


    ਭਾਈਓ ਅਤੇ ਭੈਣੋਂ , ਨਿਮਨ ਅਤੇ ਮੱਧ ਵਰਗ ਦਾ ਬਿਜਲੀ ਦਾ ਬਿਲ ਕਿਵੇਂ ਘੱਟ ਹੋਵੇ , ਸਰਕਾਰ ਇਸ ਦੇ ਲਈ ਵੀ ਲਗਾਤਾਰ ਯਤਨ ਕਰ ਰਹੀ ਹੈ । ਦੇਸ਼ ਭਰ ਵਿੱਚ ਉਜਾਲਾ ਯੋਜਨਾ ਤਹਿਤ 30 ਕਰੋੜ ਤੋਂ ਜ਼ਿਆਦਾ ਐੱਲਈਡੀ ਬਲਬ ਵੰਡੇ ਗਏ ਹਨ । ਜਿਸ ਵਿੱਚ ਕਰੀਬ ਸਵਾ ਦੋ ਕਰੋੜ ਬਲਬ , ਉਸ ਵਿੱਚੋਂ ਮਹਾਰਾਸ਼ਟਰ ਵਿੱਚ ਵੰਡੇ ਗਏ ਹਨ ; ਜਿਸ ਵਿੱਚੋਂ ਠਾਣੇ ਵਿੱਚ ਵੀ ਲੱਖਾਂ ਬਲਬ ਦਿੱਤੇ ਜਾ ਚੁੱਕੇ ਹਨ । ਜੋ ਕੰਮ ਪਹਿਲੇ 60 ਵਾਟ ਦਾ ਬੱਲਬ ਕਰਦਾ ਸੀ , ਉਹੀ ਅੱਜ 7 ਜਾਂ 8 ਵਾਟ ਦਾ ਬੱਲਬ ਕਰ ਰਿਹਾ ਹੈ । ਯਾਨੀ ਬਿਜਲੀ ਦੀ ਬੱਚਤ ਹੋ ਰਹੀ ਹੈ , ਨਾਲ ਹੀ ਬਿਲ ਵੀ ਘੱਟ ਹੋ ਰਿਹਾ ਹੈ ।


    ਸਿਰਫ ਇਸ ਯੋਜਨਾ ਨਾਲ ਦੇਸ਼ ਦੇ ਤਮਾਮ ਪਰਿਵਾਰਾਂ ਨੂੰ ਹਰ ਸਾਲ ਮਿਲਾ ਕੇ ਕਰੀਬ 16 ਹਜ਼ਾਰ ਕਰੋੜ ਰੁਪਏ ਦੀ ਬੱਚਤ ਹੋ ਰਹੀ ਹੈ । ਸਿਰਫ ਮਹਾਰਾਸ਼ਟਰ ਵਿੱਚ ਹੀ ਲੋਕਾਂ ਦਾ ਹਰ ਸਾਲ ਕਰੀਬ 1100 ਕਰੋੜ ਰੁਪਏ ਦਾ ਬਿਜਲੀ ਦਾ ਬਿਲ ਘੱਟ ਹੋਇਆ ਹੈ ।


    ਇਹ ਇਸ ਲਈ ਹੋ ਸਕਿਆ ਹੈ ਕਿਉਂਕਿ ਅਸੀਂ LED Bulb ‘ ਤੇ mission mode ‘ ਤੇ ਕੰਮ ਕੀਤਾ । ਕੰਪਨੀਆਂ ਨੂੰ ਉਤਪਾਦਨ ਵਧਾਉਣ ਲਈ ਪ੍ਰੋਤਸਾਹਿਤ ਕੀਤਾ । Competition ਨੂੰ promote ਕੀਤਾ , ਵਿਚੋਲਿਆਂ ਨੂੰ ਵਿੱਚੋਂ ਹਟਾ ਦਿੱਤਾ । ਜਿਸ ਦੇ ਚਲਦੇ ਚਾਰ ਸਾਲ ਪਹਿਲਾਂ ਜੋ ਬਲਬ 250 - 300 ਰੁਪਏ ਦਾ ਮਿਲਦਾ ਸੀ , ਉਹੀ ਅੱਜ 50 ਰੁਪਏ ਤੱਕ ਮਿਲ ਰਿਹਾ ਹੈ ।


    ਸਾਥੀਓ , ਕੇਂਦਰ ਸਰਕਾਰ ‘ ਸਬਕਾ ਸਾਥ - ਸਬਕਾ ਵਿਕਾਸ ’ ਰਸਤੇ ‘ ਤੇ ਅੱਗੇ ਵਧ ਰਹੀ ਹੈ । ਦੇਸ਼ ਦਾ ਕੋਈ ਕੋਨਾ , ਕੋਈ ਪਿੰਡ ਅਤੇ ਸ਼ਹਿਰ , ਕੋਈ ਵਰਗ ਵਿਕਾਸ ਨਾਲੋਂ ਅਛੂਤਾ ਨਾ ਰਹੇ , ਇਸ ਦੇ ਲਈ ਕੰਮ ਕੀਤਾ ਜਾ ਰਿਹਾ ਹੈ । ਗ਼ਰੀਬ ਦਾ ਜੀਵਨ ਪੱਧਰ ਉੱਪਰ ਚੁੱਕਿਆ ਜਾਵੇ , ਇਸ ਦੇ ਲਈ ਯੋਜਨਾਵਾਂ ਬਣਾਈਆਂ ਅਤੇ ਚਲਾਈਆਂ ਜਾ ਰਹੀਆਂ ਹਨ ।


    ਉੱਜਵਲਾ ਯੋਜਨਾ ਤਹਿਤ ਦੇਸ਼ ਭਰ ਵਿੱਚ ਗ਼ਰੀਬ ਭੈਣਾਂ ਦਾ ਜੀਵਨ ਧੂੰਆਂ – ਮੁਕਤ ਕਰਨ ਅਤੇ ਉਨ੍ਹਾਂ ਦੇ ਸਮੇਂ ਦੀ ਬੱਚਤ ਕਰਵਾਉਣ ਲਈ ਮੁਫਤ ਗੈਸ ਦੇ ਕਨੈਕਸ਼ਨ ਦਿੱਤੇ ਜਾ ਰਹੇ ਹਨ ।


    ਹੁਣ ਤੱਕ ਕਰੀਬ 6 ਕਰੋੜ ਕਨੈਕਸ਼ਨ ਦੇਸ਼ ਭਰ ਵਿੱਚ ਦਿੱਤੇ ਜਾ ਚੁੱਕੇ ਹਨ । ਜਿਸ ਵਿੱਚੋਂ ਠਾਣੇ ਸਮੇਤ ਪੂਰੇ ਮਹਾਰਾਸ਼ਟਰ ਦੀਆਂ 34 ਲੱਖ ਤੋਂ ਜ਼ਿਆਦਾ ਭੈਣਾਂ ਨੂੰ ਮੁਫ਼ਤ ਗੈਸ ਕਨੈਕਸ਼ਨ ਦਿੱਤਾ ਜਾ ਚੁੱਕਿਆ ਹੈ ।


    ਸਾਥੀਓ , ਅਜਿਹੀਆਂ ਭੈਣਾਂ ਜੋ ਆਪਣਾ ਛੋਟਾ - ਮੋਟਾ ਕਾਰੋਬਾਰ ਕਰਨਾ ਚਾਹੁੰਦੀਆਂ ਹਨ - ਜਿਵੇਂ ਸੈਲੂਨ ਹੋਵੇ , ਟੇਲਰਿੰਗ ਹੋਵੇ , ਕੋਈ ਬੁਣਾਈ - ਕਢਾਈ ਦਾ ਕੰਮ ਹੋਵੇ , ਹਥਖੱਡੀ ਦਾ ਕੰਮ ਹੋਵੇ , ਅਜਿਹਾ ਕੋਈ ਵੀ ਕੰਮ ਕਰਨਾ ਚਾਹੁੰਦੀਆਂ ਹਨ , ਤਾਂ ਉਨ੍ਹਾਂ ਦੇ ਲਈ ਬੈਂਕਾਂ ਦੇ ਦਰਵਾਜ਼ੇ ਖੁੱਲ੍ਹੇ ਹਨ ।


    ਮੁਦਰਾ ਯੋਜਨਾ ਤਹਿਤ 50 ਹਜ਼ਾਰ ਰੁਪਏ ਤੋਂ 10 ਲੱਖ ਰੁਪਏ ਤੱਕ ਦਾ ਬਿਨਾ ਗਾਰੰਟੀ ਦਾ ਲੋਨ ਦਿੱਤਾ ਜਾ ਰਿਹਾ ਹੈ । ਮਹਾਰਾਸ਼ਟਰ ਵਿੱਚ ਕਰੀਬ ਸਵਾ ਕਰੋੜ ਅਜਿਹੇ ਕਰਜ਼ੇ ਦਿੱਤੇ ਜਾ ਚੁੱਕੇ ਹਨ , ਜਿਨ੍ਹਾਂ ਵਿੱਚੋਂ ਇੱਕ ਕਰੋੜ ਕਰਜ਼ੇ ਭੈਣਾਂ ਦੇ ਨਾਮ ‘ਤੇ ਵੰਡੇ ਹੋਏ ਹਨ ।


    ਭਾਈਓ ਅਤੇ ਭੈਣੋਂ , ਗ਼ਰੀਬ ਨੂੰ ਗਰਿਮਾਪੂਰਨ (ਗੌਰਵਸ਼ਾਲੀ) ਜੀਵਨ ਮਿਲੇ , ਔਰਤਾਂ ਨੂੰ ਮਾਣ ਅਤੇ ਸਨਮਾਨ ਮਿਲੇ ; ਇਹੀ ਸਾਡਾ ਮਕਸਦ ਵੀ ਹੈ ਅਤੇ ਹਾਸਲ ਵੀ ।


    ਬੱਚਿਆਂ ਨੂੰ ਪੜਾਈ , ਨੌਜੁਆਨਾਂ ਨੂੰ ਕਮਾਈ , ਬਜ਼ੁਰਗਾਂ ਨੂੰ ਦਵਾਈ , ਕਿਸਾਨਾਂ ਨੂੰ ਸਿੰਚਾਈ , ਜਨ-ਜਨ ਦੀ ਸੁਣਵਾਈ ; ਵਿਕਾਸ ਦੀ ਇਸ ਪੰਚਧਾਰਾ ਪ੍ਰਤੀ ਸਰਕਾਰ ਸਮਰਪਿਤ ਹੈ ।


    ਅਤੇ ਅੰਤ ਵਿੱਚ ਫਿਰ ਇੱਕ ਵਾਰ ਤੁਹਾਨੂੰ ਸਾਰਿਆਂ ਨੂੰ ਵਿਕਾਸ ਦੇ ਨਵੇਂ ਪ੍ਰੋਜੈਕਟਾਂ ਲਈ ਬਹੁਤ - ਬਹੁਤ ਵਧਾਈ ਦਿੰਦਾ ਹਾਂ । ਇੰਨੀ ਵੱਡੀ ਤਾਦਾਦ ਵਿੱਚ ਆ ਕੇ ਤੁਸੀਂ ਅਸ਼ੀਰਵਾਦ ਦਿੱਤਾ , ਇਸ ਦੇ ਲਈ ਮੈਂ ਤੁਹਾਡਾ ਆਭਾਰੀ ਹਾਂ ।


    ਇੱਥੋਂ ਮੈਨੂੰ ਪੁਣੇ ਜਾਣਾ ਹੈ । ਉੱਥੇ ਵੀ ਹਜ਼ਾਰਾਂ ਕਰੋੜ ਦੇ ਪ੍ਰੋਜੈਕਟਾਂ ਦਾ ਨੀਂਹ ਪੱਥਰ ਅਤੇ ਲੋਕਅਰਪਣ ਹੋਣਾ ਹੈ । ਤੁਸੀਂ ਭਾਰੀ ਸੰਖਿਆ ਵਿੱਚ ਇਹ ਜੋ ਤਾਕਤ ਦਿਖਾਈ ਹੈ , ਇਸ ਦੇ ਲਈ ਮੈਂ ਤੁਹਾਡਾ ਅਭਿਨੰਦਨ ਕਰਦਾ ਹਾਂ ।


    ਬਹੁਤ-ਬਹੁਤ ਧੰਨਵਾਦ।


    ***

    
    
    (Release ID: 1556876) Visitor Counter : 1