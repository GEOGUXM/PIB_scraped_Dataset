      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸਾਲ ਅੰਤ ਸਮੀਖਿਆ 2018 : ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ
      Posted On: 19 DEC 2018 4:34PM by PIB Chandigarh


    2018 Year End Review: Ministry of I&B


    ਸਾਲ ਅੰਤ ਸਮੀਖਿਆ 2018 : ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ


    ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਬੇਹੱਦ ਅਹਿਮ ਮੰਤਰਾਲਿਆਂ ਵਿੱਚੋਂ ਇੱਕ ਹੈ ਜੋ ਆਮ ਲੋਕਾਂ ਤੱਕ ਪਹੁੰਚਣ ਵਿੱਚ ਸਰਕਾਰ ਦੀ ਨੁਮਾਇੰਦਗੀ ਕਰਦੇ ਹਨ । ਇਸ ਮੰਤਰਾਲੇ ਨੂੰ ਸਰਕਾਰੀ ਨੀਤੀਆਂ , ਯੋਜਨਾਵਾਂ ਅਤੇ ਪ੍ਰੋਗਰਾਮਾਂ ਦੀ ਸੂਚਨਾ ਦਾ ਸੰਚਾਰ ਦੇ ਵੱਖ-ਵੱਖ ਸਾਧਨਾਂ ਰਾਹੀਂ ਪ੍ਰਚਾਰ-ਪ੍ਰਸਾਰ ਕਰਨ ਦਾ ਕੰਮ ਸੌਂਪਿਆ ਗਿਆ ਹੈ ।


    ਮੰਤਰਾਲੇ ਨੇ ਇਨ੍ਹਾਂ ਉਦੇਸ਼ਾਂ ਨੂੰ ਪੂਰਾ ਕਰਨ ਲਈ ਸਾਲ 2018 ਵਿੱਚ ਕਈ ਅਹਿਮ ਉਪਰਾਲੇ ਕੀਤੇ ਹਨ , ਜਿਨ੍ਹਾਂ ਦਾ ਵੇਰਵਾ ਹੇਠਾਂ ਦਿੱਤਾ ਗਿਆ ਹੈ-


    ਸੂਚਨਾ ਖੇਤਰ


    ਲੋਕ ਸੰਪਰਕ ਅਤੇ ਸੰਚਾਰ ਬਿਊਰੋ ਦੀ ਸਥਾਪਨਾ — ਅਲੱਗ-ਅਲੱਗ ਕੰਮ ਕਰ ਰਹੀਆਂ ਮੀਡੀਆ ਯੂਨਿਟਾਂ ਦਰਮਿਆਨ ਤਾਲਮੇਲ ਕਾਇਮ ਰੱਖਣ ਲਈ ਵਿਗਿਆਪਨ ਅਤੇ ਦ੍ਰਿਸ਼ ਪ੍ਰਚਾਰ ਡਾਇਰੈਕਟੋਰੇਟ (ਡੀਏਵੀਪੀ) , ਖੇਤਰੀ ਪ੍ਰਚਾਰ ਡਾਇਰੈਕਟੋਰੇਟ (ਡੀਐੱਫਪੀ) ਅਤੇ ਗੀਤ ਤੇ ਨਾਟਕ ਡਿਵੀਜ਼ਨ (ਐੱਸਐਂਡਡੀਡੀ) ਨੂੰ ਇਕੱਠਾ ਕਰ ਕੇ ਲੋਕ ਸੰਪਰਕ ਅਤੇ ਸੰਚਾਰ ਬਿਊਰੋ ਬਣਾਇਆ ਗਿਆ ਹੈ ।


    ਰੈਫਰੈਂਸ ਐਨੂਅਲ (ਸਲਾਨਾ ਸੰਦਰਭ) ਇੰਡੀਆ 2018 ਅਤੇ ਭਾਰਤ 2018 ਜਾਰੀ ਕੀਤੇ – ਸਲਾਨਾ ਰੈਫਰੈਂਸ ਐਨੂਅਲ ਇੰਡੀਆ 2018 ਅਤੇ ਭਾਰਤ 2018 ਪ੍ਰਕਾਸ਼ਨ ਵਿਭਾਗ ਵੱਲੋਂ ਪ੍ਰਕਾਸ਼ਿਤ ਕੀਤੇ ਜਾਣ ਵਾਲੇ ਪ੍ਰਮੁੱਖ ਪ੍ਰਕਾਸ਼ਨ ਜਾਰੀ ਕੀਤੇ । ਦੋਵੇਂ ਸਲਾਨਾ ਸੰਦਰਭ ਸਭ ਤੋਂ ਵੱਧ ਆਮ ਵਰਤੋਂ ਵਿੱਚ ਆਉਣ ਵਾਲੇ ਈ –ਪੀਯੂਬੀ ਫਾਰਮੈਟ ਵਿਚ ਈ-ਬੁੱਕ ਦੇ ਰੂਪ ਵਿੱਚ ਵੀ ਉਪਲੱਬਧ ਹਨ , ਜਿਸ ਤੋਂ ਟੈਬਲੇਟ , ਈ-ਰੀਡਰਜ਼ ਅਤੇ ਸਮਾਰਟ ਫੋਨ ਵਰਗੇ ਕਈ ਉਪਕਰਣਾਂ ‘ਤੇ

    ਉਹ ਸਹਿਜੇ ਹੀ ਪ੍ਰਾਪਤ ਕੀਤੇ ਜਾ ਸਕਦੇ ਹਨ।


    ਪੱਤਰਕਾਰ ਭਲਾਈ ਯੋਜਨਾ ਲਈ ਕਮੇਟੀ ਦਾ ਪੁਨਰਗਠਨ — ਪਹਿਲੀ ਵਾਰੀ ਇਸ ਕਮੇਟੀ ਵਿੱਚ ਪੱਤਰਕਾਰਾਂ ਨੂੰ ਵੀ ਮੈਂਬਰ ਬਣਾਇਆ ਗਿਆ ਹੈ । ਕਮੇਟੀ ਵਿਚ ਸਿਰਫ ਸਕੱਤਰ (ਸੂਚਨਾ ਅਤੇ ਪ੍ਰਸਾਰਣ) , ਸੰਯੁਕਤ ਸਕੱਤਰ (ਪੀਐਂਡਏ) , ਪ੍ਰਿੰਸੀਪਲ ਡਾਇਰੈਕਟਰ ਜਨਰਲ , ਪੀਆਈਬੀ ਨੂੰ ਰੱਖਿਆ ਗਿਆ ਹੈ , ਤਾਕਿ ਕੰਮ ਕਰਨ ਵਿਚ ਅਸਾਨੀ ਹੋਵੇ ।


    ਦੀਨ ਦਿਆਲ ਉਪਾਧਿਆਏ ਸਕਾਲਰਸ਼ਿਪ — ਵਿਕਾਸ ਪੱਤਰਕਾਰੀ ਦੇ ਖੇਤਰ ਵਿੱਚ ਮਿਸਾਲੀ ਕੰਮ ਕਰਨ ਵਾਲੇ ਭਾਰਤੀ ਮੂਲ ਦੇ ਲੋਕਾਂ ਲਈ ਇਸ ਦੀ ਸ਼ੁਰੂਆਤ ਕੀਤੀ ਗਈ ਹੈ ।


    ' ਰੋਜ਼ਗਾਰ ਅਤੇ ਸਵੈਰੋਜ਼ਗਾਰ ' ਬਾਰੇ ' ਯੋਜਨਾ ' ਦਾ ਵਿਸ਼ੇਸ਼ ਅੰਕ ਕੱਢਿਆ ਗਿਆ — ਵਿਸ਼ੇਸ਼ ਅੰਕ ਵਿੱਚ ਵੱਖ - ਵੱਖ ਖੇਤਰਾਂ ਦੀਆਂ ਸਮੱਸਿਆਵਾਂ , ਰੋਜ਼ੀ ਰੋਟੀ ਦੇ ਮੌਕੇ , ਉੱਦਮਤਾ , ਰੋਜ਼ਗਾਰ ਡੇਟਾ ਨੂੰ ਕਵਰ ਕਰਦੇ ਮੁਦਰਾ ਯੋਜਨਾ ਵਰਗੇ ਪ੍ਰੋਗਰਾਮਾਂ ਦੀਆਂ ਸਫਲਤਾ ਦੀਆਂ ਕਹਾਣੀਆਂ ਨੂੰ ਵੀ ਜਗ੍ਹਾ ਦਿੱਤੀ ਗਈ ਹੈ ।


    ਮਹਾਤਮਾ ਗਾਂਧੀ ਦੀ 150ਵੀਂ ਜਨਮ ਵਰ੍ਹੇਗੰਢ ‘ਤੇ ਮਲਟੀ ਮੀਡੀਆ ਪ੍ਰਦਰਸ਼ਨੀ — ਲੋਕ ਸਪੰਰਕ ਅਤੇ ਸੰਚਾਰ ਬਿਊਰੋ ( BOC ) ਵਲੋਂ ਇਸ ਦਾ ਆਯੋਜਨ ਕੀਤਾ ਗਿਆ । ਇਸ ਪ੍ਰਦਰਸ਼ਨੀ ਵਿੱਚ ਮਹਾਤਮਾ ਗਾਂਧੀ ਦੇ ਜੀਵਨ ‘ਤੇ ਅਧਾਰਤ ਸਵਾਲ ਜਵਾਬ , ਮਹਾਤਮਾ ਗਾਂਧੀ ਦੇ ਜੀਵਨ ਨਾਲ ਜੁੜੀਆਂ ਅਹਿਮ ਘਟਨਾਵਾਂ ਦੀਆਂ ਤਰੀਕਾਂ , ਚਿਤਰ ਪ੍ਰਦਰਸ਼ਨੀ , ਥ੍ਰੀ ਡੀ ਵੀਡੀਓ ਵਾਲ ਆਦਿ ਕਈ ਦਿਲਚਸਪ ਚੀਜ਼ਾਂ ਪ੍ਰਦਰਸ਼ਿਤ ਕੀਤੀਆਂ ਗਈਆਂ ਸਨ । ਇਸ ਵਿੱਚ ਮਹਾਤਮਾ ਗਾਂਧੀ ਦੇ ਜੀਵਨ ਨਾਲ ਜੁੜੀਆਂ ਕਈ ਕਿਤਾਬਾਂ ਨੂੰ ਵੀ ਪ੍ਰਦਰਸ਼ਿਤ ਕੀਤਾ ਗਿਆ ।


    ' ਦ ਰਿਪਬਲਿਕਨ ਐਥਿਕ ' ਅਤੇ ' ਲੋਕਤੰਤਰ ਕੇ ਸਵਰ ' ਪੁਸਤਕਾਂ ਜਾਰੀ ਕੀਤੀਆਂ ਗਈਆਂ — ਇਨ੍ਹਾਂ ਪੁਸਤਕਾਂ ਵਿਚ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਦੇ ਚੋਣਵੇਂ ਭਾਸ਼ਣਾਂ ਨੂੰ ਪ੍ਰਕਾਸ਼ਨ ਵਿਭਾਗ ਨੇ ਪ੍ਰਕਾਸ਼ਿਤ ਕੀਤਾ ਹੈ ।


    ਪ੍ਰਸਾਰਣ ਖੇਤਰ


    15 ਵਾਂ ਏਸ਼ਿਆਈ ਮੀਡੀਆ ਸਿਖ਼ਰ ਸੰਮੇਲਨ '' ਟੈਲਿੰਗ ਆਵਰ ਸਟੋਰੀਜ਼ — ਏੇਸ਼ੀਆ ਐਂਡ ਮੋਰ '' ਦੇ ਥੀਮ ਉੱਤੇ ਅਧਾਰਤ ਸਿਖ਼ਰ ਸੰਮੇਲਨ ਦਾ ਆਯੋਜਨ ਦਿੱਲੀ ਵਿੱਚ ਕੀਤਾ ਗਿਆ ਸੀ । ਇਸ ਨਾਲ ਏਸ਼ੀਆ ਖੇਤਰ ਦੇ ਮੀਡੀਆ ਸੰਸਥਾਨਾਂ ਵਿੱਚ ਤਾਲਮੇਲ ਅਤੇ ਗੱਲਬਾਤ ਨੂੰ ਹਲਾਸ਼ੇਰੀ ਮਿਲੀ ।


    ਅਮੇਜ਼ਨ ਅਲੈਕਸਾ ਸਮਾਰਟ ਸਪੀਕਰ ‘ਤੇ ਆਲ ਇੰਡੀਆ ਰੇਡੀਓ ਸਟ੍ਰੀਮਿੰਗ ਸੇਵਾ ਦੀ ਸ਼ੁਰੂਆਤ — ਇਸ ਨਾਲ ਸੰਚਾਰ ਦੇ ਪੁਰਾਣੇ ਅਤੇ ਨਵੇਂ ਮਾਧਿਅਮਾਂ ਦਰਮਿਆਨ ਇੱਕ ਤਾਲਮੇਲ ਕਾਇਮ ਹੋਵੇਗਾ। ਇਸ ਉਪਰਾਲੇ ਦਾ ਲਾਭ ਵਿਦੇਸ਼ ਵਿੱਚ ਵੱਸੇ ਭਾਰਤੀ ਮੂਲ ਦੇ ਲੋਕਾਂ ਨੂੰ ਵੀ ਮਿਲੇਗਾ ਜੋ ਕਿ ਕਿਸੇ ਵੀ ਦੇਸ਼ ਵਿੱਚ ਆਕਾਸ਼ਵਾਣੀ (ਆਲ ਇੰਡੀਆ ਰੇਡੀਓ) ਦੇ ਪ੍ਰੋਗਰਾਮ ਅਲੈਕਸਾ ਰਾਹੀਂ ਸੁਣ ਸਕਣਗੇ ।


    ਦੂਰਦਰਸ਼ਨ ਦੀਆਂ 9 ਡੀਐੱਸਐੱਨਜੀ ਵੈਨਾਂ (Vans) ਨੂੰ ਹਰੀ ਝੰਡੀ ਦਿਖਾਈ ਗਈ — ਇਨ੍ਹਾਂ 9 ਡੀਐੱਸਐੱਨਜੀ ਵੈਨਾਂ ਵਿੱਚੋਂ 4 ਵੈਨਾਂ ਗੰਗਟੋਕ , ਕੋਹਿਮਾ , ਇੰਫਾਲ ਅਤੇ ਅਗਰਤਲਾ ਲਈ ਹਨ ਜਿਨ੍ਹਾਂ ਨਾਲ ਉੱਤਰ -ਪੂਰਬੀ ਭਾਰਤੀਆਂ ਦੇ ਵਿਕਾਸ ਦੀ ਕਹਾਣੀ ਦੂਸਰੀਆਂ ਥਾਵਾਂ ‘ਤੇ ਅਸਾਨੀ ਨਾਲ ਪਹੁੰਚ ਸਕੇਗੀ ।


    ਫਿਲਮ ਵਿਭਾਗ


    ਭਾਰਤ ਅਤੇ ਇਜ਼ਰਾਈਲ ਦਰਮਿਆਨ ਫਿਲਮ ਸਹਿ-ਨਿਰਮਾਣ ਸਮਝੌਤੇ ‘ਤੇ ਦਸਤਖ਼ਤ — ਕਲਾ ਅਤੇ ਸੱਭਿਆਚਾਰ ਦੇ ਖੇਤਰ ਵਿੱਚ ਆਪਸੀ ਮੇਲ-ਜੋਲ ਅਤੇ ਦੋਵਾਂ ਦੇਸ਼ਾਂ ਦੇ ਲੋਕਾਂ ਦਰਮਿਆਨ ਇੱਕ ਦੂਸਰੇ ਬਾਰੇ ਬਿਹਤਰ ਸਮਝ ਵਿਕਸਿਤ ਕਰਨ ਅਤੇ ਸਿਨੇਮਾ ਨਿਰਮਾਣ ਦੇ ਵੱਖ-ਵੱਖ ਪਹਿਲੂਆਂ ਨੂੰ ਸਾਂਝਾ ਕਰਨ ਦੇ ਲਿਹਾਜ਼ ਨਾਲ ਇਹ ਸਮਝੌਤਾ ਕੀਤਾ ਗਿਆ ਹੈ । ਇਸ ਸਮਝੌਤੇ ਨਾਲ ਕਲਾਕਾਰਾਂ , ਤਕਨੀਕੀ ਅਤੇ ਗ਼ੈਰ- ਤਕਨੀਕੀ ਲੋਕਾਂ ਲਈ ਰੋਜ਼ਗਾਰ ਸਿਰਜਣ ਵਿੱਚ ਮਦਦ ਮਿਲੇਗੀ ।


    65 ਵੇਂ ਰਾਸ਼ਟਰੀ ਫਿਲਮ ਪੁਰਸਕਾਰਾਂ ਦਾ ਆਯੋਜਨ — ਸਵਰਗੀ ਅਭਿਨੇਤਾ ਸ਼੍ਰੀ ਵਿਨੋਦ ਖੰਨਾ ਨੂੰ ਦਾਦਾ ਸਾਹਿਬ ਫਾਲਕੇ ਪੁਰਸਕਾਰ ਦਿੱਤਾ ਗਿਆ । ਸਵਰਗੀ ਅਭਿਨੇਤਰੀ ਸ੍ਰੀਦੇਵੀ ਨੂੰ ਹਿੰਦੀ ਫਿਲਮ ' ਮੌਮ ' ਲਈ ਸਰਬੋਤਮ ਅਭਿਨੇਤਰੀ ਦਾ ਪੁਰਸਕਾਰ ਦਿੱਤਾ ਗਿਆ । ਰਿੱਧੀ ਸੇਨ ਨੂੰ ' ਨਗਰ ਕੀਰਤਨ ' ਲਈ ਬੈਸਟ ਐਕਟਰ ਦਾ ਪੁਰਸਕਾਰ ਦਿੱਤਾ ਗਿਆ । ਅਸਾਮੀ ਫਿਲਮ ' ਵਿਲੇਜ ਰੌਕਸਟਾਰ ' ਨੂੰ ਬੈਸਟ ਫੀਚਰ ਫਿਲਮ ਦਾ ਪੁਰਸਕਾਰ ਦਿੱਤਾ ਗਿਆ । ' ਬਾਹੂਬਲੀ-ਦਿ ਕਨਕਲੂਜ਼ਨ ' ਨੂੰ ਬੈਸਟ ਪਾਪੂਲਰ ਫਿਲਮ ਦਾ ਅਵਾਰਡ ਦਿੱਤਾ ਗਿਆ । ਜੈਰਾਜ ਨੂੰ ਮਲਿਆਲੀ ਫਿਲਮ ' ਭਿਯਾਨਕਮ ' ਲਈ ਬੈਸਟ ਨਿਰਦੇਸ਼ਨ ਦਾ ਪੁਰਸਕਾਰ ਦਿੱਤਾ ਗਿਆ ।


    ਆਸੀਆਨ ਭਾਰਤ ਫਿਲਮ ਸਮਾਰੋਹ ਦਾ ਦਿੱਲੀ ਵਿੱਚ ਆਯੋਜਨ — ਇਹ ਸਮਾਰੋਹ ਸੱਭਿਆਚਾਰਕ ਵਟਾਂਦਰੇ ਦੇ ਵਾਹਨ ਵਜੋਂ ਕੰਮ ਕਰਦਾ ਹੈ ਅਤੇ ਮੈਂਬਰ ਦੇਸ਼ਾਂ ਦੇ ਲੋਕਾਂ ਦਰਮਿਆਨ , ਖ਼ਾਸ ਕਰਕੇ ਨੌਜਵਾਨਾਂ ਦਰਮਿਆਨ ਆਪਸੀ ਮੇਲਜੋਲ ਨੂੰ ਪ੍ਰੋਤਸਾਹਨ ਦਿੰਦਾ ਹੈ ।


    ਸਮਰਪਿਤ ਵੈੱਬ ਪੋਰਟਲ ਦੀ ਸ਼ੁਰੂਆਤ — ਫਿਲਮ ਫੈਸਿਲੀਟੇਸ਼ਨ ਆਫ਼ਿਸ ਨੇ ਇਸ ਦੀ ਸ਼ੁਰੂਆਤ ਕੀਤੀ ਹੈ ਜਿਸ ਨਾਲ ਦੇਸ਼ ਵਿਚ ਸ਼ੂਟਿੰਗ ਲਈ ਲੋਕੇਸ਼ਨ ਅਤੇ ਫਿਲਮ ਦੇ ਨਿਰਮਾਣ ਅਤੇ ਪੋਸਟ ਪ੍ਰੋਡਕਸ਼ਨ ਦੀ ਸਹੂਲਤ ਦੀ ਜਾਣਕਾਰੀ ਪ੍ਰਸਾਰਿਤ ਕੀਤੀ ਜਾ ਸਕੇ ਤਾਕਿ ਦੇਸ਼ੀ ਦੇ ਨਾਲ ਵਿਦੇਸ਼ੀ ਫਿਲਮ ਨਿਰਮਾਤਾਵਾਂ ਨੂੰ ਵੀ ਫਿਲਮ ਦੀ ਸ਼ੂਟਿੰਗ , ਰਿਆਲਟੀ ਟੀਵੀ ਸ਼ੋਅ ਅਤੇ ਕਮਰਸ਼ੀਅਲ ਟੀਵੀ ਸੀਰੀਜ਼ ਬਣਾਉਣ ਲਈ ਇਜਾਜ਼ਤ, ਔਨਲਾਈਨ ਅਰਜ਼ੀ ਦੇ ਜ਼ਰੀਏ ਦਿੱਤੀ ਜਾ ਸਕੇ ।


    ਕਾਨਜ਼ ਫਿਲਮ ਸਮਾਰੋਹ 2018 ਵਿਚ ਭਾਰਤੀ ਪੈਵਿਲੀਅਨ — ਮਈ 2018 ਵਿੱਚ ਆਯੋਜਿਤ ਇਸ ਮੇਲੇ ਵਿਚ ਭਾਰਤ ਅਤੇ ਫਰਾਂਸ ਦੇ ਨਿਰਮਾਤਾਵਾਂ ਦਰਮਿਆਨ ਮਿਲ ਕੇ ਫਿਲਮਾਂ ਦਾ ਨਿਰਮਾਣ ਕਰਨ ਦੀ ਸੰਭਾਵਨਾ ਲੱਭੀ ਗਈ । ਬਰਲਿਨ ਫਿਲਮ ਫੈਸਟੀਵਲ (ਫਰਵਰੀ 2018) ਅਤੇ ਟੋਰਾਂਟੋ ਇੰਟਰਨੈਸ਼ਨਲ ਫਿਲਮ ਫੈਸਟੀਵਲ (ਸਤੰਬਰ 2018) ਵਿੱਚ ਵੀ ਇੰਡੀਅਨ ਪੈਵਿਲੀਅਨ ਲੱਗਿਆ ਸੀ ।


    ਭਾਰਤ ਨੇ ਯੂਰਪੀ ਯੂਨੀਅਨ ਫਿਲਮ ਸਮਾਰੋਹ ਦੀ ਮੇਜ਼ਬਾਨੀ ਕੀਤੀ — ਇਸ ਸਮਾਰੋਹ ਵਿਚ ਯੂਰਪੀ ਯੂਨੀਅਨ ਦੇ 23 ਮੈਂਬਰ ਦੇਸ਼ਾਂ ਦੀਆਂ 24 ਹਾਲ ਹੀ ਦੀਆਂ ਫਿਲਮਾਂ ਦਿਖਾਈਆਂ ਗਈਆਂ । 18 ਜੂਨ ਤੋਂ ਲੈ ਕੇ 31 ਅਗਸਤ, 2018 ਤੱਕ ਇਸ ਸਮਾਰੋਹ ਦਾ ਆਯੋਜਨ ਭਾਰਤ ਦੇ 11 ਸ਼ਹਿਰਾਂ -ਨਵੀਂ ਦਿੱਲੀ , ਚੇਨਈ , ਪੋਰਟ ਬਲੇਅਰ , ਪੁਣੇ , ਪੁੱਡੂਚੇਰੀ , ਕੋਲਕਾਤਾ , ਜੈਪੁਰ , ਵਿਸ਼ਾਖਾਪਟਨਮ , ਤ੍ਰਿਸੂਰ , ਹੈਦਰਾਬਾਦ ਅਤੇ ਗੋਆ ਵਿੱਚ ਹੋਇਆ ।


    ਰੋਮ ਫਿਲਮ ਫੈਸਟੀਵਲ ਵਿੱਚ ਵੀਡੀਓਸਿਟਾ 2018 ‘ਤੇ ਭਾਰਤੀ ਪੈਵਿਲੀਅਨ — ਵਰਚੁਅਲ ਰਿਆਲਟੀ , ਵੀਡੀਓ ਗੇਮਿੰਗ , ਐਨੀਮੇਸ਼ਨ , ਫਿਲਮ ਨਿਰਮਾਣ ਆਦਿ ਉੱਤੇ ਕੇਂਦ੍ਰਿਤ ਰੋਮ ਫਿਲਮ ਫੈਸਟੀਵਲ ਦੇ ਆਯੋਜਨ, ਵੀਡੀਓਸਿਟਾ 2018 ਵਿਚ ਭਾਰਤ ਇੱਕ ਭਾਈਵਾਲ ਦੇਸ਼ ਰਿਹਾ । ਵੀਡੀਓਸਿਟਾ 2018 ਦੇ ਭਾਰਤੀ ਪੈਵੀਲੀਅਨ ਵਿਚ ਭਾਰਤੀ ਫਿਲਮਾਂ ਦੀ ਵਿਰਾਸਤ , ਭਾਰਤ ਵਿਚ ਫਿਲਮਾਂ ਦੀ ਸ਼ੂਟਿੰਗ ਵਿੱਚ ਅਸਾਨੀ , ਭਾਰਤ ਦੇ ਉਹ ਸਥਾਨ ਜਿੱਥੇ ਫਿਲਮਾਂ ਦੀ ਸ਼ੂਟਿੰਗ ਲਈ ਹਲਾਸ਼ੇਰੀ ਦਿੱਤੀ ਜਾ ਰਹੀ ਹੈ , ਭਾਰਤ ਵਿਚ ਹੋਣ ਵਾਲੇ ਅੰਤਰਰਾਸ਼ਟਰੀ ਫਿਲਮ ਸਮਾਰੋਹ , ਭਾਰਤ ਦਾ ਖੇਤਰੀ ਸਿਨੇਮਾ ਅਤੇ ਭਾਰਤ ਅਤੇ ਇਟਲੀ ਦਰਮਿਆਨ ਆਡੀਓ ਵਿਜ਼ੂਅਲ ਦੇ ਕੋ-ਪ੍ਰੋਡਕਸ਼ਨ ਆਦਿ ਪ੍ਰਦਰਸ਼ਿਤ ਕੀਤੇ ਗਏ ।


    ਗੋਆ ਵਿਚ ਭਾਰਤ ਦੇ 49ਵੇਂ ਅੰਤਰਰਾਸ਼ਟਰੀ ਫਿਲਮ ਸਮਾਰੋਹ ਦਾ ਆਯੋਜਨ — ਇਸ ਸਮਾਰੋਹ ਦੌਰਾਨ ਦੇਸ਼ਾਂ ਵਿਚੋਂ ਇਜ਼ਰਾਈਲ ਅਤੇ ਰਾਜਾਂ ਵਿੱਚੋਂ ਝਾਰਖੰਡ ‘ਤੇ ਫੋਕਸ ਕੀਤਾ ਗਿਆ । ਸਮਾਰੋਹ ਦੀ ਸ਼ੁਰੂਆਤ ' ਦ ਐਸਪਰਨ ਪੇਪਰਜ਼ ' ਦੇ ਵਰਲਡ ਪ੍ਰੀਮੀਅਰ ਨਾਲ ਹੋਈ । ਸਰਜੇਈ ਲੋਜ਼ਨਿਤਸਾ ਦੀ ' ਡੋਨਬਾਸ ' ਨੇ ਗੋਲਡਨ ਪੀਕੌਕ ਅਵਾਰਡ ਜਿੱਤਿਆ । । ਲੀਜੋ ਜੋਸ ਪੈਲਿਸਰੀ ਨੂੰ ' ਈ ਮਾ ਯਾਊ ' ਲਈ ਬੈਸਟ ਨਿਰਦੇਸ਼ਕ ਦਾ ਪੁਰਸਕਾਰ ਦਿੱਤਾ ਗਿਆ । ਚੈਂਬਨ ਵਿਨੋਦ ਨੂੰ ਬੈਸਟ ਅਭਿਨੇਤਾ ਅਤੇ ਐਨੇਸਟਾਸੀਆ ਪੁਸਤੋਵਿਤ ਨੂੰ ਬੈਸਟ ਅਭਿਨੇਤਰੀ ਦਾ ਪੁਰਸਕਾਰ ਦਿੱਤਾ ਗਿਆ । ਡੈਨ ਵੋਲਮੈਨ ਨੂੰ ਲਾਈਫਟਾਈਮ ਅਚੀਵਮੈਂਟ ਪੁਰਸਕਾਰ ਦਿੱਤਾ ਗਿਆ । ਭਾਰਤ ਦੇ ਅੰਤਰਰਾਸ਼ਟਰੀ ਫਿਲਮ ਮੇਲੇ 2018 ਦੇ ਸਮਾਪਤੀ ਸਮਾਰੋਹ ਦੌਰਾਨ ਬੇਹਤਰੀਨ ਫਿਲਮ ਲੇਖਕ ਸਲੀਮ ਖਾਨ ਨੂੰ ਸਿਨਮਾ ਦੇ ਖੇਤਰ ਵਿਚ ਲਾਈਫ ਟਾਈਮ ਯੋਗਦਾਨ ਲਈ ਆਈਐੱਫਐੱਫਆਈ -ਇੱਫੀ ਵਿਸ਼ੇਸ਼ ਪੁਰਸਕਾਰ ਦਿੱਤਾ ਗਿਆ ।


    ***

    
    
    (Release ID: 1558176) Visitor Counter : 2