      ਪ੍ਰਧਾਨ ਮੰਤਰੀ ਦਫਤਰ

      ਹਿਮਾਚਲ ਪ੍ਰਦੇਸ਼ ਦੇ ਧਰਮਸ਼ਾਲਾ ਵਿਖੇ 27 ਦਸੰਬਰ, 2018 ਨੂੰ ਜਨ ਆਭਾਰ ਰੈਲੀ 'ਤੇ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ ਪਾਠ
      Posted On: 27 DEC 2018 4:30PM by PIB Chandigarh


    Text of PM’s speech at Jan Abhar Rally at Dharamshala, Himachal Pradesh on 27th December, 2018


    ਹਿਮਾਚਲ ਪ੍ਰਦੇਸ਼ ਦੇ ਧਰਮਸ਼ਾਲਾ ਵਿਖੇ 27 ਦਸੰਬਰ, 2018 ਨੂੰ ਜਨ ਆਭਾਰ ਰੈਲੀ 'ਤੇ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ ਪਾਠ


    ਭਾਰਤ ਮਾਤਾ ਦੀ - ਜੈ


    ਭਾਰਤ ਮਾਤਾ ਦੀ - ਜੈ


    ਵਿਸ਼ਾਲ ਸੰਖਿਆ ਵਿੱਚ ਪਧਾਰੇ ਹੋਏ ਦੇਵ-ਭੂਮੀ ਦੇ ਮੇਰੇ ਪਿਆਰੇ ਭਾਈਓ ਅਤੇ ਭੈਣੋਂ।


    ਜਦੋਂ ਵੀ ਹਿਮਾਚਲ ਆਉਣ ਦਾ ਮੌਕਾ ਮਿਲਦਾ ਹੈ ਅਤੇ ਜਿਉਂ ਹੀ ਤੁਹਾਡੇ ਲੋਕਾਂ ਦੇ ਵਿੱਚ ਆਉਂਦਾ ਹਾਂ ਤਾਂ ਅਜਿਹਾ ਲਗਦਾ ਹੈ ਕਿ ਆਪਣੇ ਘਰ ਆ ਗਿਆ ਹਾਂ ; ਆਪਣਿਆਂ ਦੇ ਵਿੱਚ ਆ ਗਿਆ ਹਾਂ। ਬਹੁਤ ਲੰਬੇ ਅਰਸੇ ਤੱਕ ਇੱਥੋਂ ਦੇ ਕੋਨੇ-ਕੋਨੇ ਵਿੱਚ ਜਾ ਕੇ ਸੰਗਠਨ ਦਾ ਕੰਮ ਕਰਨ ਦਾ ਸੁਭਾਗ ਮਿਲਿਆ ਸੀ , ਬਹੁਤ ਕੁਝ ਸਿੱਖਣ ਨੂੰ ਮਿਲਿਆ ਸੀ ਅਤੇ ਮੈਨੂੰ ਖੁਸ਼ੀ ਹੈ ਕਿ ਉਸ ਸਮੇਂ ਜੋ ਤਹਸੀਲ ਪੱਧਰ ‘ ਤੇ , ਜ਼ਿਲ੍ਹੇ ਪੱਧਰ ‘ ਤੇ ਸੰਗਠਨ ਦੇ ਕੰਮ ਵਿੱਚ ਮੇਰਾ ਸਾਥ ਦੇ ਰਹੇ ਸਨ ; ਅਜਿਹੇ ਸਭ ਅੱਜ ਦੋ ਦਹਾਕਿਆਂ ਦੇ ਅੰਦਰ ਹੀ ਅੰਦਰ ਹਿਮਾਚਲ ਦੀ ਪਹਿਲੀ ਕਤਾਰ ਦੇ ਲੀਡਰ ਬਣ ਗਏ ਹਨ । ਅਤੇ ਇਹ ਦ੍ਰਿਸ਼ ਮੈਨੂੰ ਕਿੰਨਾ ਆਨੰਦ ਦਿੰਦਾ ਹੋਵੇਗਾ ਸ਼ਾਇਦ ਇਸ ਦੀ ਕਲਪਨਾ ਕੋਈ ਨਹੀਂ ਕਰ ਸਕਦਾ ਹੈ ।


    ਛੋਟੇ ਪੱਧਰ ‘ ਤੇ ਜਿਨ੍ਹਾਂ ਸਾਥੀਆਂ ਨੂੰ ਦੇਖਿਆ ਹੋਵੇ , ਉਨ੍ਹਾਂ ਦੀ ਸਮਰੱਥਾ ਨੂੰ ਅਨੁਭਵ ਕੀਤਾ ਹੋਵੇ ਅਤੇ ਉਹ ਵਧਣ-ਫਲਣ , ਫੁੱਲਣ , ਖਿੜੇ ਰਹਿਣ , ਆਪਣੇ ਕੰਮਾਂ ਦੀ ਮਹਿਕ ਸਭ ਦੂਰ ਕਰ ਪਹੁੰਚਾ ਦੇਣ ਤਾਂ ਇੰਨਾ ਸੰਤੋਸ਼ ਹੁੰਦਾ ਹੈ , ਅਜਿਹਾ ਲੱਗ ਰਿਹਾ ਹੈ ਜਿਵੇਂ ਜੀਵਨ ਦਾ ਉਹ ਕਾਲਖੰਡ ਧੰਨ ਹੋ ਗਿਆ। ਅਤੇ ਇਸ ਦੇ ਲਈ ਮੈਂ ਹਿਮਾਚਲ ਦੇ ਉਨ੍ਹਾਂ ਸਾਰਿਆਂ ਸਾਥੀਆਂ ਨੂੰ ਵੀ ਅੱਜ ਦਿਲ ਤੋਂ ਵਧਾਈ ਦਿੰਦਾ ਹਾਂ , ਜਿਨ੍ਹਾਂ ਦੇ ਮੋਢੇ ਨਾਲ ਮੋਢਾ ਮਿਲਾ ਕੇ ਕਈ ਸਾਲਾਂ ਤੱਕ ਮੈਨੂੰ ਕੰਮ ਕਰਨ ਦਾ ਮੌਕਾ ਮਿਲਿਆ ਅਤੇ ਅੱਜ ਉਹ ਤਰੱਕੀ ਦੀ ਨਵੀਂ ਉਚਾਈ ‘ ਤੇ ਪਹੁੰਚ ਰਹੇ ਹਨ ਅਤੇ ਆਪਣੇ ਪੁਰਸ਼ਾਰਥ ਨਾਲ ਸਾਡੇ ਪਿਆਰੇ ਹਿਮਾਚਲ ਨੂੰ ਵੀ ਨਵੀਂ ਉਚਾਈ ਉੱਤੇ ਲੈ ਜਾ ਰਹੇ ਹਾਂ।


    ਇਹ ਪਵਿੱਤਰ ਭੂਮੀ ਹੈ , ਇਹ ਦੇਵੀ – ਦੇਵਤਿਆਂ ਦੀ ਭੂਮੀ ਹੈ , ਇਹ ਦੇਵਭੂਮੀ ਹੈ। ਮਾਂ ਜਵਾਲਾ ਜੀ ਹੋਵੇ , ਚਾਮੁੰਡਾ ਜੀ ਹੋਵੇ , ਚਿੰਤਪੁਰਣੀ ਮਾਂ ਹੋਵੇ , ਭੀਮਾਕਾਲੀ ਹੋਵੇ , ਹਿਡੰਬਾ ਦੇਵੀ ਹੋਵੇ , ਕਿੰਨੀਆਂ ਯਾਦਾਂ , ਕਿਸ-ਕਿਸ ਕੋਨੇ ਵਿੱਚ ਕਿਵੇਂ ਦੀ - ਕੈਸੀ ਕੈਸੀ ਚੇਤਨਾ ; ਸਭ ਕੁਝ ਇੱਥੋਂ ਦੀ ਵਿਰਾਸਤ ਹੈ । ਹਰ ਪਿੰਡ - ਦੇਵੀ - ਦੇਵਤਿਆਂ ਦੇ ਸਥਾਨ ਵਾਲਾ ਪਿੰਡ , ਅਜਿਹਾ ਜਨਜੀਵਨ ਜਿੱਥੇ ਸ਼ਾਂਤੀ - ਇਹ ਸਹਿਜ ਸੁਭਾਅ ਹੈ।


    ਕੋਈ ਕਲਪਨਾ ਕਰ ਸਕਦਾ ਹੈ ਕਿ ਇੱਥੋਂ ਦੀਆਂ ਵੀਰ ਮਾਤਾਵਾਂ ਦੀ ਔਲਾਦ ਦੇਸ਼ ਦੀ ਰੱਖਿਆ ਵਿੱਚ ਮੋਢੇ ‘ ਤੇ ਬੰਦੂਕ ਲੈ ਕੇ ਖੜੇ ਹੁੰਦੇ ਹਨ ਤਾਂ ਦੁਸ਼ਮਣ ਉਨ੍ਹਾਂ ਨੂੰ ਦੇਖ ਕੇ ਕੰਬ ਜਾਂਦਾ ਹੈ। ਵੀਰਤਾ, ਸੋਰਯ, ਸਮਰੱਥਾ ਇਸ ਧਰਤੀ ਦੇ ਬਹਾਦਰਾਂ ਦੀਆਂ ਰਗਾਂ ਵਿੱਚ ਹੈ । ਲੇਕਿਨ ਇਹ ਵੀ ਵੱਡੀ ਖੁਸ਼ਕਿਸਮਤੀ ਹੈ ਕਿ ਸੀਮਾ ‘ ਤੇ ਮਰਨ - ਮਾਰਨ ਦੀ ਸਮਰੱਥਾ ਰੱਖਣ ਵਾਲੇ ਇਹ ਵੀਰ ਪੁੱਤਰ ਅਤੇ ਇਹ ਵੀਰ ਮਾਤਾਵਾਂ ਹਿਮਾਚਲ ਵਿੱਚ ਹਰ ਘਰ ਇੱਥੇ ਸ਼ਾਂਤੀ ਦਾ ਦੂਤ ਹੁੰਦਾ ਹੈ । ਇਹ ਆਪਣੇ - ਆਪ ਵਿੱਚ ਬਹੁਤ ਵੱਡੀ ਗੱਲ ਹੈ। ਅਜਿਹਾ ਸ਼ਾਂਤੀਪੂਰਨ ਜੀਵਨ , ਇੰਨਾ ਭਾਈਚਾਰਾ , ਇੰਨਾ ਪਿਆਰ , ਮੈਂ ਤਾਂ ਇੰਨਾ ਅਨੁਭਵ ਕੀਤਾ ਹੈ ਕਿ ਅੱਜ ਓਸੇ ਨੂੰ ਬੋਲਦਾ ਚੱਲਾਂ ਇਹ ਮੇਰਾ ਮਨ ਕਰਦਾ ਹੈ । ਸ਼ਾਂਤੀ ਦੀ ਕੁੱਖ ਤੋਂ ਬਹਾਦਰੀ ਪੈਦਾ ਹੁੰਦੀ ਹੈ ਇੱਥੇ ਅਤੇ ਉਹ ਬਹਾਦਰੀ ਅਖੰਡ ਹੁੰਦੀ ਹੈ । ਇਹ ਆਪਣੇ - ਆਪ ਵਿੱਚ ਸ਼ਾਇਦ ਹਿਮਾਚਲ ਦੀ ਵਿਸ਼ੇਸ਼ ਪਹਿਚਾਣ ਹੈ ।


    ਮੈਂ ਫਿਰ ਇੱਕ ਵਾਰ ਅੱਜ- ਅਤੇ ਇਹ ਧਰਤੀ , ਮੈਂ ਹੈਲੀਪੇਡ ਤੋਂ ਜਦੋਂ ਆਇਆ ਤਾਂ ਸ਼ਾਂਤਾ ਜੀ ਨੇ ਤੁਰੰਤ ਪੁਰਾਣੀਆਂ ਯਾਦਾਂ ਤਾਜ਼ਾ ਕਰ ਦਿੱਤੀਆਂ ਕਿ ਆਓ ਭਈ ਹੁਣ ਆਪਣਾ ਪੁਰਾਣਾ ਕਾਂਗੜਾ । ਇਹੀ ਧੌਲਾਧਾਰ - ਅੱਜ ਤਾਂ ਸਾਫ਼ ਨਜ਼ਰ ਨਹੀਂ ਆ ਰਿਹਾ ਹੈ । ਅਤੇ ਹੁਣ ਇਹ ਸਾਡਾ ਧਰਮਸ਼ਾਲਾ ; ਹਿੰਦੁਸਤਾਨ ਦੇ ਖੇਡ ਜਗਤ ਵਿੱਚ ਉਸ ਨੇ ਆਪਣੀ ਜਗ੍ਹਾ ਬਣਾਈ ਹੈ । ਦੇਸ਼ ਭਰ ਦੇ ਖੇਡ ਜਗਤ ਦੇ ਲੋਕਾਂ ਲਈ ਇਹ ਖਿੱਚ ਦਾ ਕੇਂਦਰ ਬਣਿਆ ਹੈ। ਅਤੇ ਇੰਨੇ ਘੱਟ ਸਮੇਂ ਵਿੱਚ ਇਸ ਖੇਤਰ ਦਾ ਜੋ ਵਿਕਾਸ ਹੋਇਆ ਹੈ , ਉਹ ਦੇਖਦੇ ਹੀ ਬਣਦਾ ਹੈ , ਅਤੇ ਮੈਂ ਇਸ ਦੇ ਲਈ ਤੁਹਾਨੂੰ ਸਾਰਿਆ ਨੂੰ ਸਾਧੁਵਾਦ ਦਿੰਦਾ ਹਾਂ , ਤੁਹਾਨੂੰ ਵਧਾਈ ਦਿੰਦਾ ਹਾਂ ।


    ਇਸ ਵਾਰ ਤਾਂ ਮੈਂ ਇੱਥੋਂ ਚਲਾ ਜਾਵਾਂਗਾ ਤੁਰੰਤ ਕਿਉਂਕਿ ਪ੍ਰੋਗਰਾਮ , ਪਾਰਲੀਮੈਂਟ ਵੀ ਚਲ ਰਹੀ ਹੈ , ਤੁਰੰਤ ਨਿਕਲਣਾ ਵੀ ਪਵੇਗਾ। ਲੇਕਿਨ ਫਿਰ ਵੀ , ਕਦੇ-ਕਦੇ ਯਾਦ ਕਰਕੇ ਵੀ ਤਾਂ ਮਨ ਵਿੱਚ ਮਜਾ ਆਉਂਦਾ ਹੈ। ਅਸੀਂ ਇੱਥੇ ਆਈਏ ਅਤੇ ਕਾਂਗੜੀ ਧਾਮ ਨੂੰ ਯਾਦ ਨਾ ਕਰੀਏ । ਅਕਸਰ ਸ਼ਾਦੀ-ਵਿਆਹ ਸਮਾਰੋਹ ਵਿੱਚ ਕਾਂਗੜੀ ਧਾਮ-ਇਸ ਦਾ ਅਨੰਦ ਕੌਣ ਨਹੀਂ ਲੈਂਦਾ ਹੈ। ਚਨੇ ਅਤੇ ਮਾਂਹ ਦੀ ਦਾਲ , ਜਿਮੀਕੰਦ ਦੀ ਸਬਜ਼ੀ , ਰੰਗੀਨ ਚਾਵਲ ਅਤੇ ਜਦੋਂ ਮਦਰਾ ਪਰੋਸਿਆ ਜਾਂਦਾ ਹੈ। ਚਲੋ ਅੱਜ ਤਾਂ ਇੰਜ ਹੀ ਜਾਣਾ ਪਵੇਗਾ ।


    ਮੈਨੂੰ ਜੋ ਫਿਲਮ ਦਿਖਾਈ ਗਈ , ਮੈਂ ਸੱਚਮੁੱਚ ਬਹੁਤ ਪ੍ਰਭਾਵਿਤ ਹੋਇਆ । ਇੱਕ ਰਾਜ ਦੇ ਅੰਦਰ ਇੱਕ ਸਾਲ ਕੋਈ ਜ਼ਿਆਦਾ ਸਮਾਂ ਨਹੀਂ ਹੁੰਦਾ ਹੈ , ਬਹੁਤ ਘੱਟ ਸਮਾਂ ਹੁੰਦਾ ਹੈ । ਸ਼ੁਰੂ ਵਿੱਚ ਤਾਂ ਨਵੀਂ ਸਰਕਾਰ ਨੂੰ ਦਫ਼ਤਰ ਠੀਕ ਕਰਨ , ਪੁਰਾਣੀਆਂ ਚੀਜ਼ਾਂ ਸਾਫ਼ ਕਰਨ ; ਓਸੇ ਵਿੱਚ ਸਮਾਂ ਲੱਗ ਜਾਂਦਾ ਹੈ। ਲੇਕਿਨ ਫਿਲਮ ਵਿੱਚ ਮੈਂ ਦੇਖਿਆ ਕਿ ਇੱਕ ਸਾਲ ਦੇ ਅੰਦਰ - ਅੰਦਰ ਇੰਨਾ ਕੰਮ ਕੀਤਾ ਹੈ ਤੁਸੀਂ , ਇੰਨੇ initiative ਲਿਆ ਹੈ , ਆਮ ਜਨਤਾ ਤੱਕ ਪੁੱਜਣ ਦੀ ਜੋ ਕੋਸ਼ਿਸ਼ ਕੀਤੀ ਹੈ , ਸਰਕਾਰ ਨੂੰ ਪਿੰਡ - ਪਿੰਡ , ਘਰ - ਘਰ ਲੈ ਜਾਣ ਦੀ ਜੋ ਕੋਸ਼ਿਸ਼ ਕੀਤੀ ਹੈ ; ਮੈਂ ਜੈ ਰਾਮ ਜੀ ਨੂੰ , ਉਨ੍ਹਾਂ ਦੀ ਪੂਰੀ ਟੀਮ ਨੂੰ ਬਹੁਤ - ਬਹੁਤ ਵਧਾਈ ਦਿੰਦਾ ਹਾਂ । ਇਹ ਆਪਣੇ – ਆਪ ਵਿੱਚ ਬਹੁਤ ਵੱਡਾ ਕੰਮ ਹੈ। ਹੁਣ ਤੁਸੀਂ ਸਭ ਨੇ ਤਾਂ ਕੰਮ ਕੀਤਾ ਹੈ ਲੇਕਿਨ ਮੇਰਾ ਇੱਕ ਕੰਮ ਕਰੋਗੇ ਤੁਸੀਂ ਲੋਕ ? ਕਰੋਗੇ ? ਜ਼ ਰਾ ਜ਼ੋਰ ਨਾਲ ਦੱਸੋਗੇ ਤਾਂ ਪਤਾ ਚੱਲੇਗਾ ।


    ਕਰੋਗੇ?


    ਪੱਕਾ?


    ਵੈਸੇ ਤਾਂ ਹਿਮਾਚਲ ਦੇ ਲੋਕ ਜੋ ਬੋਲਦੇ ਹਨ ਉਹ ਕਰਕੇ ਦਿਖਾਉਂਦੇ ਹਨ ਜੀ। ਕਦੇ ਪਿੱਛੇ ਨਹੀਂ ਰਹਿੰਦੇ। ਅੱਜ ਜ਼ਰੂਰ ਇੱਕ ਕੰਮ ਕਰੋ। ਇਹ ਜੋ ਫ਼ਿਲਮ ਇੱਥੇ ਦਿਖਾਈ ਗਈ, ਤੁਸੀਂ ਕੋਸ਼ਿਸ਼ ਕਰੋ ਕਿ ਹਿਮਾਚਲ ਦੇ ਕਿਸੇ ਵੀ ਵਿਅਕਤੀ ਦਾ ਮੋਬਾਈਲ ਅਜਿਹਾ ਨਾ ਹੋਵੇ ਜਿਸ ਮੋਬਾਈਲ ਵਿੱਚ ਇਸ ਦੀ connectivity ਨਾ ਪਹੁੰਚੀ ਹੋਵੇ, ਇਸ ਦੀ clip ਨਾ ਪਹੁੰਚੀ ਹੋਵੇ, ਅਤੇ ਉਹ ਆਪਣੇ ਮੋਬਾਈਲ 'ਤੇ ਦੇਖੋ।


    ਕਰ ਲਓਂਗੇ ਤੁਸੀਂ ਲੋਕ ਕੰਮ?


    ਪੱਕਾ ਕਰੋਗੇ?


    ਦੇਖੋ, ਫਿਰ ਲੋਕਾਂ ਨੂੰ ਲੱਗੇਗਾ ਕਿ ਇੱਥੇ ਕਿੰਨਾ ਵੱਡਾ ਕੰਮ ਹੁੰਦਾ ਹੈ।


    ਸਾਥੀਓ, ਹਿਮਾਚਲ ਅਤੇ ਅਟਲ ਜੀ, ਇੱਕ ਅਟੁੱਟ ਨਾਤਾ ਰਿਹਾ ਅਤੇ ਉਨ੍ਹਾਂ ਲਈ ਤਾਂ ਇਹ ਉਨ੍ਹਾਂ ਦਾ ਦੂਜਾ ਘਰ ਹੋਇਆ ਕਰਦਾ ਸੀ। ਅਤੇ ਹਮੇਸ਼ਾ ਕੁਝ ਨਾ ਕੁਝ ਸਮਾਂ ਉਹ ਹਿਮਾਚਲ ਵਾਸੀਆਂ ਦਰਮਿਆਨ ਬਤੀਤ ਕਰਦੇ ਸਨ। ਅੱਜ ਹਿਮਾਚਲ ਵਿੱਚ ਉਦਯੋਗਿਕ ਵਿਕਾਸ ਦੀਆਂ ਜੋ ਸੰਭਾਵਨਾਵਾਂ ਪੈਦਾ ਹੋਈਆਂ ਹਨ, ਇਸ ਦੀ ਜੇਕਰ ਮਜ਼ਬੂਤ ਨੀਂਹ ਰੱਖਣ ਦਾ ਕੰਮ ਕੀਤਾ ਹੈ ਤਾਂ ਅਟਲ ਬਿਹਾਰੀ ਵਾਜਪੇਈ ਜੀ ਨੇ ਕੀਤਾ ਹੈ। ਅਤੇ ਓਸੇ ਡੋਰ ਨੂੰ ਫੜ੍ਹਦੇ ਹੋਏ ਭਾਰਤੀ ਜਨਤਾ ਪਾਰਟੀ ਦੀ ਸਰਕਾਰ ਹਿਮਾਚਲ ਵਿੱਚ ਸਿਰਫ਼ ਟੂਰਿਜ਼ਮ ਨਹੀਂ, ਸਿਰਫ਼ ਖੇਤੀ ਨਹੀਂ ਉਦਯੋਗਿਕ ਦ੍ਰਿਸ਼ਟੀ ਤੋਂ ਵੀ ਇਹ ਕਿਵੇਂ ਅੱਗੇ ਵਧੇ, ਉਸ ਲਈ ਕੰਮ ਦਾ ਜ਼ਿੰਮਾ ਚੁੱਕਿਆ ਹੈ।


    ਆਮ ਤੌਰ 'ਤੇ ਇੱਕ ਕਹਾਵਤ ਪੁਰਾਣੀ ਕਹੀ ਜਾਂਦੀ ਸੀ- ਉਸ ਕਹਾਵਤ ਨੂੰ ਪੂਰੀ ਤਰ੍ਹਾਂ ਗ਼ਲਤ ਸਾਬਤ ਕਰਨ ਦਾ ਕੰਮ ਅੱਜ ਭਾਰਤੀ ਜਨਤਾ ਪਾਰਟੀ ਦੀ ਜੈ ਰਾਮ ਜੀ ਦੀ ਸਰਕਾਰ ਕਰ ਰਹੀ ਹੈ। ਪੁਰਾਣੀ ਕਹਾਵਤ ਅਸੀਂ ਲੋਕ ਭਲੀ-ਭਾਂਤ ਜਾਣੂ ਹਾਂ- ਕਿ ਪਹਾੜ ਦਾ ਪਾਣੀ ਅਤੇ ਪਹਾੜ ਦੀ ਜਵਾਨੀ ਕਦੇ ਪਹਾੜ ਦੇ ਕੰਮ ਨਹੀਂ ਆਉਂਦੀ ਹੈ- ਅਜਿਹਾ ਕਿਹਾ ਜਾਂਦਾ ਹੈ। ਪਹਾੜ ਦਾ ਪਾਣੀ ਵਹਿ ਕੇ ਚਲਾ ਜਾਂਦਾ ਹੈ, ਪਹਾੜ ਦੀ ਜਵਾਨੀ ਰੋਜ਼ੀ-ਰੋਟੀ ਕਮਾਉਣ ਲਈ ਕਿਤੇ ਦੂਰ ਚਲੀ ਜਾਂਦੀ ਹੈ।


    ਲੇਕਿਨ ਅੱਜ ਹਿਮਾਚਲ ਦੀ ਸਰਕਾਰ ਨੇ ਇਹ ਸਾਬਤ ਕਰ ਦਿੱਤਾ ਹੈ ਕਿ ਪਹਾੜ ਦਾ ਪਾਣੀ ਵੀ ਪਹਾੜ ਦੇ ਕੰਮ ਆ ਰਿਹਾ ਹੈ ਅਤੇ ਪਹਾੜ ਦੀ ਜਵਾਨੀ ਵੀ ਪਹਾੜ ਦੇ ਕੰਮ ਆਵੇਗੀ, ਹਿਮਾਚਲ ਦੇ ਉੱਜਵਲ ਭਵਿੱਖ ਲਈ ਕੰਮ ਆਵੇਗੀ। ਅਤੇ ਇਸ ਲਈ ਵੋਕੇਸ਼ਨਲ ਟ੍ਰੇਨਿੰਗ, ਸਕਿੱਲ ਡਿਵੈਲਪਮੈਂਟ; ਹੁਣ ਜਦ ਮੈਂ ਪ੍ਰਦਰਸ਼ਨੀ ਦੇਖ ਰਿਹਾ ਸੀ- human resource development 'ਤੇ ਇੰਨਾ ਬਲ ਦਿੱਤਾ ਗਿਆ ਹੈ।


    ਖਾਸ ਕਰਕੇ ਨਵੀਂ ਪੀੜ੍ਹੀ ਦਾ ਭਵਿੱਖ ਬਣਾਉਣ ਲਈ ਜਿਸ ਤਰ੍ਹਾਂ ਨਾਲ ਬਰੀਕੀ ਨਾਲ ਯੋਜਨਾਵਾਂ ਬਣਾਈਆਂ ਗਈਆਂ ਹਨ, ਸੱਚ-ਮੁੱਚ ਕਿਸੇ ਨੂੰ ਵੀ ਪ੍ਰਭਾਵਿਤ ਕਰਨ ਵਾਲੀਆਂ ਹਨ ਅਤੇ ਇਹ ਅੱਜ ਨਹੀਂ, ਆਉਣ ਵਾਲੇ ਕੁਝ ਸਾਲਾਂ ਵਿੱਚ ਇਹ ਅਜਿਹੀ ਤਾਕਤ ਬਣ ਕੇ ਉੱਭਰੇਗਾ, ਅਜਿਹੀ ਤਾਕਤ ਬਣ ਕੇ ਉੱਭਰੇਗਾ, ਸ਼ਾਇਦ ਪਹਾੜੀ ਰਾਜਾਂ ਵਿੱਚ ਇਹ ਛੋਟੇ ਰਾਜਾਂ ਵਿੱਚ ਕੋਈ ਹਿਮਾਚਲ ਦਾ ਮੁਕਾਬਲਾ ਨਹੀਂ ਕਰ ਸਕੇਗਾ, ਇਹ ਮੈਂ ਆਪਣੀਆਂ ਅੱਖਾਂ ਨਾਲ ਸਾਫ਼ ਦੇਖ ਰਿਹਾ ਹਾਂ। ਅਤੇ ਇਸ ਲਈ ਇਨ੍ਹਾਂ ਯੋਜਨਾਵਾਂ ਲਈ ਵੀ, ਉਦਯੋਗਿਕ ਵਿਕਾਸ ਦੀ ਦਿਸ਼ਾ ਵਿੱਚ ਜਾਣ ਦੇ ਯਤਨਾਂ ਦੇ ਲਈ ਮੈਂ ਸੱਚ-ਮੁੱਚ ਇੱਕ ਸਾਲ ਦੇ ਅੰਦਰ-ਅੰਦਰ ਇੰਨੀ ਵੱਡੀ, ਇੰਨੀ ਵਿਆਪਕ ਅਤੇ ਇੰਨੀ ਦੀਰਘ-ਦ੍ਰਿਸ਼ਟੀ ਵਾਲੀਆਂ ਯੋਜਨਾਵਾਂ, ਹਿਮਾਚਲ ਦਾ ਭਾਗ ਕਿੰਨਾ ਮਜ਼ਬੂਤ ਹੋ ਦਿਸ਼ਾ ਵਿੱਚ ਅੱਗੇ ਵਧੇਗਾ, ਇਸ ਦਾ ਸੰਕੇਤ ਕਰਦੇ ਹਨ।


    ਹੁਣ ਜਦੋਂ ਕੋਈ ਜ਼ਿਆਦਾ ਕੰਮ ਕਰਦਾ ਹੈ, ਚੰਗਾ ਕੰਮ ਕਰਦਾ ਹੈ ਅਤੇ ਚੰਗੇ ਢੰਗ ਨਾਲ ਕਰਦਾ ਹੈ ਤਾਂ ਫਿਰ ਸਾਡਾ ਵੀ ਤਾਂ ਮਨ ਕਰਦਾ ਹੈ, ਅਸੀਂ ਵੀ ਤਾਂ ਉਸ ਲਈ ਕੁਝ ਕਰੀਏ। ਸਾਡਾ ਵੀ ਮਨ ਕਰਦਾ ਹੈ- ਤੁਸੀਂ ਦੇਖੋ, ਜਦੋਂ ਦਿੱਲੀ ਵਿੱਚ ਪੁਰਾਣੀ ਸਰਕਾਰ ਸੀ- ਪਤਾ ਹੈ ਨਾ? ਤਦ ਹਿਮਾਚਲ ਨੂੰ 21 ਹਜ਼ਾਰ ਕਰੋੜ ਰੁਪਏ ਮਿਲਦਾ ਸੀ, ਲੇਕਿਨ ਭਾਰਤੀ ਜਨਤਾ ਪਾਰਟੀ ਦੀ ਸਰਕਾਰ ਬਣੀ, ਤੁਸੀਂ ਮੈਨੂੰ ਸੇਵਾ ਕਰਨ ਦਾ ਮੌਕਾ ਦਿੱਤਾ, ਤਾਂ ਅੱਜ ਹਿਮਾਚਲ ਨੂੰ 21 ਹਜ਼ਾਰ ਦੇ ਮੁਕਾਬਲੇ ਹੁਣ 72 ਹਜ਼ਾਰ ਕਰੋੜ ਰੁਪਏ ਦਿੱਤੇ ਜਾ ਰਹੇ ਹਨ।


    ਯਾਨੀ ਪਹਿਲਾਂ ਵਾਲੀ ਸਰਕਾਰ ਤੋਂ 50 ਹਜ਼ਾਰ ਕਰੋੜ ਰੁਪਏ ਜ਼ਿਆਦਾ। ਅਤੇ ਇਹ ਇਸ ਲਈ ਸੰਭਵ ਹੁੰਦਾ ਹੈ ਕਿਉਂਕਿ ਭਾਰਤ ਸਰਕਾਰ ਨੂੰ ਭਰੋਸਾ ਹੈ ਕਿ ਇੱਥੋਂ ਦੀ ਪਾਈ-ਪਾਈ ਦਾ ਸਹੀ ਉਪਯੋਗ ਹੋਵੇਗਾ। ਇੱਥੋਂ ਦੀ ਪਾਈ-ਪਾਈ ਵਿੱਚੋਂ ਨਵਾਂ ਹਿਮਾਚਲ ਬਣੇਗਾ, ਉੱਜਵਲ ਹਿਮਾਚਲ ਬਣੇਗਾ, ਖੁਸ਼ਹਾਲ ਹਿਮਾਚਲ ਬਣੇਗਾ, ਪ੍ਰਗਤੀ ਦੀਆਂ ਨਵੀਂਆਂ ਉਚਾਈਆਂ ਨੂੰ ਪਾਰ ਕਰਨ ਵਾਲਾ ਹਿਮਾਚਲ ਬਣੇਗਾ- ਇਹ ਪੂਰਾ ਭਰੋਸਾ ਭਾਰਤ ਸਰਕਾਰ ਨੂੰ ਹਿਮਾਚਲ 'ਤੇ ਹੈ। ਇੱਥੋਂ ਦੀ ਜਨਤਾ 'ਤੇ ਵੀ ਹੈ ਅਤੇ ਆਪਣੇ ਜਿਨ੍ਹਾਂ ਨੁਮਾਇੰਦਿਆਂ ਨੂੰ ਬਿਠਾਇਆ ਹੈ, ਉਨ੍ਹਾਂ ਨੁਮਾਇੰਦਿਆਂ 'ਤੇ ਵੀ ਭਰੋਸਾ ਹੈ। ਅਤੇ ਇਸ ਲਈ ਮੈਂ ਦੇਖ ਰਿਹਾ ਹਾਂ ਕਿ ਕਿਸ ਤਰ੍ਹਾਂ ਪਾਈ-ਪਾਈ ਦਾ ਚੰਗਾ ਉਪਯੋਗ ਹੋ ਰਿਹਾ ਹੈ। ਸਥਾਈ ਵਿਕਾਸ ਲਈ ਹੋ ਰਿਹਾ ਹੈ।


    ਮੈਨੂੰ ਬਰਾਬਰ ਯਾਦ ਹੈ ਜਦੋਂ ਮੈਂ ਇੱਥੇ ਸੰਗਠਨ ਦਾ ਕੰਮ ਕਰਦਾ ਸੀ ਤਾਂ ਮੇਰੀ ਤਾਕੀਦ ਰਹਿੰਦੀ ਸੀ ਸ਼ਕਤੀ ਕੇਂਦਰ ਤੱਕ ਜਾਵਾਂ ਅਤੇ ਅੱਧੇ ਤੋਂ ਜ਼ਿਆਦਾ ਸ਼ਕਤੀ ਕੇਂਦਰ ਅਜਿਹੇ ਹੁੰਦੇ ਸਨ ਜਿੱਥੇ ਪਹੁੰਚਣ ਲਈ ਕੋਈ ਸੜਕ ਨਹੀਂ ਮਿਲਦੀ ਸੀ; ਛੋਟੀ-ਮੋਟੀ ਪਹਾੜੀ ਚੜ੍ਹ ਕੇ ਪਹੁੰਚਣਾ ਪੈਂਦਾ ਸੀ। ਲੇਕਿਨ ਇਨ੍ਹੀਂ ਦਿਨੀਂ ਪ੍ਰਧਾਨ ਮੰਤਰੀ ਗ੍ਰਾਮ ਸੜਕ ਯੋਜਨਾ ਦੇ ਨਾਲ connectivity ਦਾ ਜੋ ਦਾਇਰਾ ਵਧਾਇਆ ਜਾ ਰਿਹਾ ਹੈ- ਇੱਥੋਂ ਦੇ ਜੀਵਨ ਨੂੰ ਜੋ ਕਠਿਨਾਈਆਂ ਵਿੱਚੋਂ ਲੰਘਣਾ ਪਿਆ ਹੈ- ਉਸ ਵਿੱਚ ਜੋ ਸੁਵਿਧਾਵਾਂ ਦੇਣ ਲਈ ਸਾਰੀਆਂ ਵਿਵਸਥਾਵਾਂ ਅਤੇ ਉਸ ਲਈ infrastructure ਬਹੁਤ ਵੱਡੀ ਜ਼ਰੂਰਤ ਹੁੰਦੀ ਹੈ।


    ਮੈਨੂੰ ਯਾਦ ਹੈ ਸਾਡੇ ਲਾ-ਸਪੀਤੀ ਵਿੱਚ ਉੱਥੋਂ ਦੇ ਆਲੂ, ਇਹ ਆਪਣੇ-ਆਪ ਵਿੱਚ ਕਿਸੇ ਨੂੰ ਵੀ ਜੋ ਉਸ ਤੋਂ ਜਾਣੂ ਹਨ- ਉਸ ਨੂੰ ਪਤਾ ਹੈ, ਲੇਕਿਨ ਮੈਂ ਜਦੋਂ ਇੱਥੇ ਕੰਮ ਕਰਦਾ ਸੀ ਮੇਰੇ ਮਨ ਵਿੱਚ ਹਮੇਸ਼ਾ ਰਹਿੰਦਾ ਸੀ ਕਿ ਇੰਨੀ ਸਮ੍ਰਿੱਧ ਪੈਦਾਵਾਰ ਇੱਥੋਂ ਦੀ- ਲੇਕਿਨ infrastructure ਦੇ ਅਭਾਵ ਵਿੱਚ ਇਹ ਬਜਾਰ ਤੱਕ ਪਹੁੰਚਾਉਣ ਤੋਂ ਪਹਿਲਾਂ ਹੀ ਖਰਾਬ ਹੋ ਜਾਂਦੀ ਹੈ ਅਤੇ ਇੱਥੋਂ ਦੇ ਕਿਸਾਨਾਂ ਨੂੰ ਜੋ ਮਿਲਣਾ ਚਾਹੀਦਾ ਹੈ ਨਹੀਂ ਮਿਲਦਾ ਹੈ, ਇਹ ਮੈਨੂੰ ਉਸ ਸਮੇਂ ਲੱਗਿਆ ਕਰਦਾ ਸੀ। ਅਤੇ ਹੁਣ value addition ਦੀ ਦਿਸ਼ਾ ਵਿੱਚ ਕੰਮ ਚਲ ਰਿਹਾ ਹੈ, ਸੋਚਿਆ ਜਾ ਰਿਹਾ ਹੈ। ਯਾਨੀ ਦੂਰ-ਦੁਰਾਡੇ ਖੇਤਰਾਂ ਵਿੱਚ ਵੀ ਕਿਸ ਤਰ੍ਹਾਂ ਜੀਵਨ ਬਦਲੇਗਾ, ਇਸ ਦਾ ਅੰਦਾਜ਼ਾ ਹੈ।


    ਪਿਛਲੇ ਦਿਨੀਂ ਇੱਕ ਵੱਡਾ ਮਹੱਤਵਪੂਰਨ ਨਿਰਣਾ ਕੀਤਾ, ਕਿਸਾਨਾਂ ਦੇ ਲਈ ਲਾਭਦਾਇਕ ਅਤੇ ਖ਼ਾਸ ਕਰਕੇ ਹਿਮਾਚਲ ਦੇ ਕਿਸਾਨਾਂ ਨੂੰ ਬਹੁਤ ਲਾਭ ਕਰਨ ਵਾਲਾ ਹੈ, ਕਿ ਜਿੰਨੇ ਕੋਕਾ-ਕੋਲਾ, ਪੈਪਸੀ, ਫੈਂਟਾ; ਇਹ ਜਿੰਨੀਆਂ ਬੋਤਲਾਂ ਵਿੱਚ ਪਾਣੀ ਵਿਕਦਾ ਹੈ- aerated water ਅਸੀਂ ਕੰਪਨੀਆਂ ਨੂੰ ਬੁਲਾਇਆ ਕਿ ਭਾਈ ਤੁਹਾਡਾ ਜੋ ਟੈਸਟ ਹੈ, ਤੁਹਾਡੀ ਕੁਆਲਟੀ ਹੈ, ਤੁਸੀਂ ਚਲਾਉ- ਬਹੁਤ ਵੱਡੀ ਮਾਰਕੀਟ ਹੈ ਤੁਹਾਡੀ। ਲੇਕਿਨ ਇੱਕ ਛੋਟੀ ਜਿਹੀ ਸਾਡੀ ਗਲ ਮੰਨ ਲਉ। ਉਸ ਵਿੱਚ 5% ਜੋ natural fruit ਹੈ, ਉਨ੍ਹਾਂ ਫਲਾਂ ਦਾ ਰਸ ਮਿਕਸ ਕਰੋ। ਤਾਕਿ ਮੇਰੇ ਕਿਸਾਨਾਂ ਦੇ ਫਲਾਂ ਦਾ ਇੱਕ ਬਹੁਤ ਵੱਡਾ ਬਜਾਰ ਮਿਲ ਜਾਵੇ ਅਤੇ ਜੋ ਇਹ ਤੁਹਾਡੀ ਬੋਤਲ ਦਾ ਪਾਣੀ ਪੀਂਦੇ ਹਨ ਉਨ੍ਹਾਂ ਨੂੰ ਕੁਝ ਸਰੀਰ ਨੂੰ ਲਾਭ ਕਰਨ ਵਾਲੇ ਤੱਤ ਵੀ ਮਿਲ ਜਾਣ।


    ਅਤੇ ਮੈਨੂੰ ਖੁਸ਼ੀ ਹੈ ਕਿ ਅੱਜ ਹੋਲੀ-ਹੋਲੀ ਅਜਿਹੀਆਂ ਕੰਪਨੀਆਂ ਅੱਗੇ ਆ ਰਹੀਆਂ ਹਨ ਅਤੇ ਉਹ ਆਪਣੇ ਜੋ aerated water ਹੈ ਉਸ ਵਿੱਚ natural fruit juice, ਉਸ ਨੂੰ ਉਪਯੋਗ ਕਰ ਰਹੇ ਹਨ, ਕਰਨਾ ਸ਼ੁਰੂ ਕਰ ਰਹੇ ਹਨ, ਕੁਝ ਲੋਕ ਨਵੇਂ ਅੱਗੇ ਆ ਰਹੇ ਹਨ। ਇਹ ਆਉਣ ਵਾਲੇ ਦਿਨਾਂ ਵਿੱਚ ਫਲਾਂ ਦੀ ਖੇਤੀ ਕਰਨ ਵਾਲੇ ਸਾਡੇ ਕਿਸਾਨਾਂ ਲਈ ਇੱਕ ਬਹੁਤ ਵੱਡੀ ਮਾਰਕੀਟ ਪੈਦਾ ਕਰਨਗੇ, ਅਜਿਹਾ ਮੇਰਾ ਪੂਰਾ ਵਿਸ਼ਵਾਸ ਹੈ।


    ਜਿੱਥੋਂ ਤੱਕ infrastructure ਦਾ ਸਵਾਲ ਹੈ ਅਸੀਂ next generation infrastructure 'ਤੇ ਬਲ ਦੇ ਰਹੇ ਹਨ। ਅੱਜ highway ਹੋਵੇ, railway ਹੋਵੇ, ਬਿਜਲੀ ਹੋਵੇ, ਸੋਲਰ ਸਿਸਟਮ ਹੋਵੇ, ਪੈਟ੍ਰੋਲੀਅਮ ਦੀ ਵਿਵਸਥਾ ਹੋਵੇ- ਕਰੀਬ-ਕਰੀਬ 26 ਹਜ਼ਾਰ ਕਰੋੜ ਰੁਪਏ ਦੇ ਪ੍ਰੋਜੈਕਟ ਇਸ ਖੇਤਰ ਵਿੱਚ ਭਾਰਤ ਸਰਕਾਰ ਦੀ ਯੋਜਨਾ ਨਾਲ ਅੱਜ ਹਿਮਾਚਲ ਦੇ ਇਸ ਛੋਟੇ ਜਿਹੇ ਰਾਜ ਵਿੱਚ ਅਲੱਗ-ਅਲੱਗ ਕੋਨੇ ਵਿੱਚ ਚਲ ਰਹੇ ਹਨ। 26 ਹਜ਼ਾਰ ਕਰੋੜ ਦੇ ਪ੍ਰੋਜੈਕਟ- ਤੁਸੀਂ ਕਲਪਨਾ ਕਰ ਸਕਦੇ ਹੋ ਜਦੋਂ ਇਹ ਕੰਮ ਪੂਰੇ ਹੋਣਗੇ ਤਦ ਉਹ ਹਿਮਾਚਲ ਦੇ ਜੀਵਨ ਨੂੰ ਕਿਵੇਂ ਨਵੀਂਆਂ ਉਚਾਈਆਂ 'ਤੇ ਲੈ ਜਾਣਗੇ।


    ਰੇਲਵੇ ਦੀ ਗੱਲ- ਹੁਣ ਕਾਲਕਾ-ਸ਼ਿਮਲਾ ਰੇਲਵੇ- ਜੋ ਵੀ ਟੂਰਿਸਟ ਆਉਂਦਾ ਹੈ, ਉਸ ਦੇ ਮਨ ਵਿੱਚ ਇਹ ਤਾਂ ਰਹਿੰਦਾ ਹੈ ਚਲੋ ਇਸ ਟ੍ਰੇਨ ਵਿੱਚ ਵੀ ਜ਼ਰਾ ਯਾਤਰਾ ਕਰਕੇ ਦੇਖੀਏ ਤਾਂ ਸਹੀ- ਉਸ ਜ਼ਮਾਨੇ ਦੀ ਟ੍ਰੇਨ ਕੀ ਹੋਇਆ ਕਰਦੀ ਸੀ। ਤੁਸੀਂ ਦੇਖਿਆ ਹੋਵੇਗਾ ਹੁਣ ਉਸ ਵਿੱਚ ਬਦਲਾਅ ਕੀਤਾ ਹੈ। ਉਨ੍ਹਾਂ ਡੱਬਿਆਂ ਨੂੰ ਪੂਰੀ ਤਰ੍ਹਾਂ transparency ਨਾਲ ਬਣਾਇਆ ਗਿਆ ਹੈ- ਪਲਾਸਟਿਕ ਦਾ, ਤਾਕਿ ਉਸ ਵਿੱਚ ਯਾਤਰਾ ਕਰਨ ਵਾਲਾ ਪੂਰੀ ਯਾਤਰਾ ਦੇ ਦੌਰਾਨ ਵੀ ਕੁਦਰਤ ਦਾ ਦਰਸ਼ਨ ਕਰ ਸਕੇ, ਕੁਦਰਤ ਦਾ ਅਨੰਦ ਲੁੱਟ ਸਕੇ । ਟੂਰਿਜ਼ਮ ਲਈ ਕਿਵੇਂ ਬਦਲਾਅ ਲਿਆ ਂਦਾ ਜਾ ਸਕਦਾ ਹੈ- ਛੋਟਾ ਜਿਹਾ ਪ੍ਰਯਤਨ ਹੈ ਲੇਕਿਨ ਇਰਾਦਿਆਂ ਦਾ ਉਸ ਵਿੱਚ ਸਿੱਧਾ-ਸਿੱਧਾ ਸੰਦੇਸ਼ ਵੀ ਹੈ। ਇਸ ਕੰਮ ਨੂੰ ਕਰਨ ਦਾ ਅਸੀਂ ਪ੍ਰਯਤਨ ਕੀਤਾ।


    ਰੇਲਵੇ ਨਾਲ ਜੁੜਨਾ- ਇਹ ਵੀ ਆਪਣੇ-ਆਪ ਵਿੱਚ ਇੱਕ ਬਹੁਤ ਵੱਡੀ ਗੱਲ ਹੁੰਦੀ ਹੈ। ਕਰੀਬ 15 ਹਜ਼ਾਰ ਕਰੋੜ ਰੁਪਏ ਦੇ ਖਰਚ ਨਾਲ ਚਾਰ ਵੱਡੀਆਂ ਰੇਲ ਲਾਈਨਾਂ- ਇਨ੍ਹਾਂ 'ਤੇ ਕੰਮ ਚਲ ਰਿਹਾ ਹੈ। ਨਾਂਗਲ ਬੰਨ੍ਹ-ਕਲਵਾਰਾ ਪ੍ਰੋਜੈਕਟ, ਚੰਡੀਗੜ੍ਹ-ਬੱਦੀ, ਭਾਨੂਪਲੀ-ਬਿਲਾਸਪੁਰ ਬੇਰੀ ਰੂਟ ਅਤੇ ਊਨਾ-ਹਮੀਰਪੁਰ ਰੂਟ- 15 ਹਜ਼ਾਰ ਕਰੋੜ ਰੁਪਏ ਨਾਲ ਰੇਲ ਨੈੱਟਵਰਕ- ਇਹ ਵੀ ਆਉਣ ਵਾਲੇ ਦਿਨਾਂ ਵਿੱਚ ਆਧੁਨਿਕ ਹਿਮਾਚਲ ਦੀ ਦਿਸ਼ਾ ਵਿੱਚ ਇੱਕ ਨਵੀਂ ਗਤੀ ਦੇਣ ਵਾਲਾ ਕੰਮ। ਮੈਂ ਸਮਝ ਸਕਦਾ ਹਾਂ, ਅੱਜ ਆਮ ਮਾਨਵੀ ਵਿੱਚ ਮੇਰਾ ਇੱਕ ਸੁਪਨਾ ਰਿਹਾ ਹੈ ਕਿ ਜੋ ਹਵਾਈ ਚੱਪਲ ਪਾਉਂਦਾ ਹੈ ਉਸ ਨੂੰ ਵੀ ਹਵਾਈ ਜਹਾਜ਼ ਵਿੱਚ ਜਾਣ ਦਾ ਮੌਕਾ ਮਿਲਣਾ ਚਾਹੀਦਾ ਹੈ। ਹਿਮਾਚਲ ਵਿੱਚ ਟੂਰਿਜ਼ਮ ਵਧਾਉਣ ਲਈ ਹਵਾਈ ਯਾਤਰਾ ਦਾ ਮਹੱਤਵ ਬਹੁਤ ਹੈ। ਅਤੇ ਭਾਰਤ ਸਰਕਾਰ ਨੇ ਉੜਾਨ ਨਾਮ ਦੀ ਯੋਜਨਾ ਬਣਾਈ- ਬਹੁਤ ਹੀ ਸਸਤੇ ਵਿੱਚ ਯਾਤਰੀਆਂ ਨੂੰ ਲਿਆਉਣਾ ਲਿਜਾਣਾ। ਉਸ ਦੀ ਸ਼ੁਰੂਆਤ ਵੀ ਮੈਂ ਸ਼ਿਮਲਾ ਆ ਕੇ ਕੀਤੀ ਸੀ। ਹੁਣ ਆਉਣ ਵਾਲੇ ਦਿਨਾਂ ਵਿੱਚ ਇਸ ਦਾ ਵਿਸਤਾਰ ਵੀ ਹੋਣ ਵਾਲਾ ਹੈ। ਹੈਲੀਕੌਪਟਰ ਸੇਵਾ ਵੀ ਸ਼ੁਰੂ ਹੋਈ ਹੈ, ਹੋਰ ਵੀ ਸੇਵਾਵਾਂ ਸ਼ੁਰੂ ਹੋਣ ਵਾਲੀਆਂ ਹਨ। ਅਤੇ ਇਸ ਨਾਲ ਸਿੱਧਾ ਲਾਭ ਹਿਮਾਚਲ ਦੇ ਟੂਰਿਜ਼ਮ ਨੂੰ ਮਿਲਣ ਵਾਲਾ ਹੈ।


    Connectivity ਦਾ ਇੱਕ ਨਵਾਂ- ਯਾਨੀ ਜਲ ਹੋਵੇ, ਥਲ ਹੋਵੇ, ਨਭ ਹੋਵੇ, ਜਿਸ ਤਰ੍ਹਾਂ ਨਾਲ Connectivity ਨੂੰ ਵਧਾਇਆ ਜਾ ਸਕੇ- ਉਸ ਨੂੰ ਵਧਾਉਣ ਦੀ ਦਿਸ਼ਾ ਵਿੱਚ ਅਸੀਂ ਕੰਮ ਕਰ ਰਹੇ ਹਾਂ। ਅਤੇ ਹਿਮਾਚਲ ਦਾ ਉੱਜਵਲ ਭਵਿੱਖ, transformation ਹਿਮਾਚਲ ਦਾ ਜੇਕਰ ਕਰਨਾ ਹੈ ਤਾਂ ਦੋ ਪਟੜੀ ਦੀ ਗੱਡੀ ਹੈ, ਉਸ ਦੋ ਪਟੜੀ ਦੀ ਗੱਡੀ- ਇੱਕ ਹੈ transportation ਅਤੇ ਦੂਜੀ ਹੈ ਟੂਰਿਜ਼ਮ। ਇਹ transformation ਨੂੰ ਸਭ ਤੋਂ ਵੱਡੀ ਤੇਜ਼ ਗਤੀ ਨਾਲ ਚਲਾਉਣ ਵਾਲੀਆਂ ਇਹ ਦੋ ਪਟੜੀਆਂ ਹਨ । ਅਸੀਂ ਉਸ 'ਤੇ ਬਲ ਦੇ ਰਹੇ ਹਾਂ।


    ਹੁਣ ਟੂਰਿਜ਼ਮ ਨੂੰ ਹੁਲਾਰਾ ਦੇਣ ਦੀ ਦਿਸ਼ਾ ਵਿੱਚ ਅਸੀਂ ਅੱਗੇ ਕੰਮ ਕਰ ਰਹੇ ਹਾਂ। National highway projects- ਨੌ ਹਜ਼ਾਰ ਕਰੋੜ ਤੋਂ ਵੱਧ ਦੀ ਲਾਗਤ ਨਾਲ National highway projects , ਇਸ ਦਾ ਵੀ ਕੰਮ ਇੱਥੇ ਚਲ ਰਿਹਾ ਹੈ। ਬਹੁਤ ਸਾਰੇ ਪ੍ਰੋਜੈਕਟ ਹੁਣ ਪੂਰਨਤਾ 'ਤੇ ਪਹੁੰਚੇ ਹਨ ਅਤੇ ਉਸ ਦਾ ਲਾਭ ਵੀ ਆਉਣ ਵਾਲੇ ਦਿਨਾਂ ਵਿੱਚ ਹੋਣ ਵਾਲਾ ਹੈ।


    ਮੈਂ ਪਹਿਲਾਂ ਹੀ ਕਿਹਾ ਕਿ ਹਿਮਾਚਲ ਦੇ ਉੱਜਵਲ ਭਵਿੱਖ ਵਿੱਚ ਟੂਰਿਜ਼ਮ ਦੀ ਇੱਕ ਬਹੁਤ ਵੱਡੀ ਤਾਕਤ ਹੈ। ਟੂਰਿਜ਼ਮ ਉਹ ਖੇਤਰ ਹੈ ਜਿੱਥੇ ਨਿਊਨਤਮ ਲਾਗਤ ਨਾਲ ਅਧਿਕਤਮ ਲੋਕਾਂ ਨੂੰ ਰੋਜ਼ਗਾਰ ਮਿਲਦਾ ਹੈ। ਅਤੇ ਭਾਰਤ ਦੁਨੀਆ ਦੇ ਟੂਰਿਜ਼ਮ ਦੇ ਆਕਰਸ਼ਣ ਦਾ ਕੇਂਦਰ ਹੁਣ ਬਣਦਾ ਜਾ ਰਿਹਾ ਹੈ। ਪਹਿਲਾਂ ਲੋਕ ਤਾਜਮਹਿਲ ਤੋਂ ਅਧਿਕ ਕੁਝ ਜ਼ਿਆਦਾ ਜਾਣਦੇ ਨਹੀਂ ਸਨ। ਹੁਣ ਹਿੰਦੁਸਤਾਨ ਨੂੰ ਜਾਣਨ-ਸਮਝਣ ਦਾ ਵਿਸ਼ਵ ਵਿੱਚ ਇੱਕ ਆਕਰਸ਼ਣ ਪੈਦਾ ਹੋ ਰਿਹਾ ਹੈ ।


    ਤੁਸੀਂ ਦੇਖੋ- 2013 ਵਿੱਚ ਸਾਡੇ ਦੇਸ਼ ਵਿੱਚ ਵਿਦੇਸ਼ ਦੇ ਜੋ ਟੂਰਿਸਟ ਆਏ ਉਨ੍ਹਾਂ ਦੀ ਸੰਖਿਆ ਸੀ 70 ਲੱਖ- 2013 ਵਿੱਚ। ਅਤੇ 2017 ਵਿੱਚ ਇਹ ਸੰਖਿਆ ਵਧ ਕੇ ਇੱਕ ਕਰੋੜ ਹੋ ਗਈ। ਯਾਨੀ ਹੁਣ ਕਰੀਬ-ਕਰੀਬ 45% ਦਾ ਵਾਧਾ ਇਸ ਵਿੱਚ ਹੋ ਗਿਆ। ਹੁਣ ਟੂਰਿਸਟ ਆਉਂਦਾ ਹੈ ਬਾਹਰ ਦਾ ਤਾਂ ਪੈਸੇ ਵੀ ਖਰਚ ਕਰਦਾ ਹੈ ਅਤੇ ਉਸ ਤੋਂ ਉੱਥੇ ਰੋਜ਼ੀ-ਰੋਟੀ ਦੀਆਂ ਸੰਭਾਵਨਾਵਾਂ ਬਣਦੀਆਂ ਹਨ। ਇੱਕ ਅਨੁਮਾਨ ਹੈ 2013 ਵਿੱਚ ਜੋ ਟੂਰਿਸਟ ਆਏ- ਕਰੀਬ 18 ਬਿਲੀਅਨ ਡਾਲਰ ਉਨ੍ਹਾਂ ਨੇ ਖਰਚ ਕੀਤਾ ਜਦੋਂ ਕਿ ਚਾਰ ਸਾਲ ਦੇ ਅੰਦਰ-ਅੰਦਰ ਇਹ ਟੂਰਿਸਟਾਂ ਦੇ ਖਰਚ ਕਰਨ ਦਾ ਦਾਇਰਾ ਹੈ- ਉਹ 18 ਬਿਲੀਅਨ ਤੋਂ ਵਧ ਕੇ 27 ਬਿਲੀਅਨ ਡਾਲਰ ਹੋ ਗਿਆ- ਕਰੀਬ-ਕਰੀਬ 50% ਵਾਧਾ। ਯਾਨੀ ਇਹ ਪੈਸੇ ਵੀ ਆਮ-ਮੱਧ ਵਰਗੀ ਪਰਿਵਾਰਾਂ ਦੇ ਕੋਲ ਪਹੁੰਚਦੇ ਹਨ ਅਤੇ ਉਸ ਦਾ ਲਾਭ ਹੁੰਦਾ ਹੈ।


    2013 ਵਿੱਚ ਭਾਰਤ ਵਿੱਚ approved hotels 1200 ਸਨ- ਚਾਰ ਸਾਲ ਦੇ ਅੰਦਰ-ਅੰਦਰ ਇਹ approved hotels ਦੀ ਸੰਖਿਆ 1200 ਤੋਂ ਵਧਕੇ 1800 ਹੋ ਗਈ। ਸਿਰਫ਼ ਚਾਰ ਸਾਲ ਦੇ ਅੰਦਰ ਇਸ ਵਿੱਚ ਵੀ ਇੰਨਾ ਵੱਡਾ ਵਾਧਾ ਦੇਖਿਆ ਗਿਆ ਹੈ। ਇਹ ਟੂਰਿਜ਼ਮ ਦੀ ਸਫ਼ਲਤਾ ਦੀ ਦਿਸ਼ਾ ਵਿੱਚ ਅੱਗੇ ਵਧਣ ਵਾਲਾ ਖੇਤਰ ਹੈ। ਇੱਕ world economy forum ਹੈ ਜੋ travel ਅਤੇ tourism ਦਾ ranking ਕਰਦੀ ਹੈ, competitive race ਦੀ ranking ਕਰਦੀ ਹੈ।


    ਤੁਹਾਨੂੰ ਜਾਣ ਕੇ ਖੁਸ਼ੀ ਹੋਵੇਗੀ ਕਿ ਸਾਡੀ ਸਰਕਾਰ ਆਉਣ ਤੋਂ ਪਹਿਲਾਂ ਅਸੀਂ 65ਵੇਂ ਨੰਬਰ 'ਤੇ ਸਾਂ । ਚਾਰ ਸਾਲ ਦੇ ਅੰਦਰ -ਅੰਦਰ ਟੂਰਿਸਟ ਦੇ ਮਾਪਦੰਡ ਦੀ ਦ੍ਰਿਸ਼ਟੀ ਨਾਲ ਜੋ ਸੁਧਾਰ ਕਰਨਾ ਚਾਹੀਦਾ ਹੈ, infrastructure ਵਿੱਚ ਜੋ ਸੁਧਾਰ ਕਰਨਾ ਚਾਹੀਦਾ ਹੈ, connectivity ਵਿੱਚ ਬਦਲਾਅ ਕਰਨਾ ਚਾਹੀਦਾ ਹੈ, ਹੋਟਲਾਂ ਦੀਆਂ ਵਿਵਸਥਾਵਾਂ ਵਿੱਚ ਬਦਲਾਅ ਕਰਨਾ ਚਾਹੀਦਾ ਹੈ, ਨਾਗਰਿਕਾਂ ਦੀ ਸੁਰੱਖਿਆ ਦਾ ਵਿਸ਼ਵਾਸ ਪੈਦਾ ਹੋਣਾ ਚਾਹੀਦਾ ਹੈ- ਇਹ ਸਾਰੇ ਮਾਪਦੰਡਾਂ ਦੇ ਅਧਾਰ 'ਤੇ ਦੁਨੀਆ ਮੁਲਾਂਕਣ ਕਰਦੀ ਹੈ। ਸਾਡੀ ਸਰਕਾਰ ਆਉਣ ਤੋਂ ਪਹਿਲਾਂ ਜਿੱਥੇ ਅਸੀਂ 65 ਨੰਬਰ 'ਤੇ ਖੜੇ ਸੀ, ਅੱਜ ਮੈਨੂੰ ਖੁਸ਼ੀ ਹੈ ਕਿ ਹੁਣ ਅਸੀਂ 40ਵੇਂ ਸਥਾਨ 'ਤੇ ਪਹੁੰਚ ਗਏ ਹਾਂ ਅਤੇ 25 ਦੇ ਹੇਠਾਂ ਲਿਆਉਣ ਦੀ ਕੋਸ਼ਿਸ਼ ਹੈ ਸਾਡੀ।


    ਅਤੇ ਦੁਨੀਆ ਦੇ ਟੂਰਿਸਟਾਂ ਨੂੰ ਇਨ੍ਹਾਂ ਮਾਪਦੰਡਾਂ ਦੇ ਅਧਾਰ 'ਤੇ ਟੂਰਿਜ਼ਮ ਦੇ ਅੰਦਰ ਅਸੀਂ ਈ-ਵੀਜ਼ਾ ਵੀ ਸ਼ੁਰੂ ਕੀਤਾ। ਈ-ਵੀਜ਼ਾ ਦੇ ਕਾਰਨ ਵੀ ਵਿਦੇਸ਼ੀ ਸੈਲਾਨੀਆਂ ਨੂੰ ਵੀਜ਼ਾ ਦੀਆਂ ਕਠਿਨਾਈਆਂ ਤੋਂ ਮੁਕਤ ਹੋ ਕੇ ਬੜੀ ਸਰਲਤਾ ਨਾਲ ਭਾਰਤ ਵਿੱਚ ਆਉਣ ਦਾ ਮੌਕਾ ਪ੍ਰਾਪਤ ਹੋ ਰਿਹਾ ਹੈ ਤੇ ਉਸ ਦਾ ਲਾਭ ਮਿਲ ਰਿਹਾ ਹੈ। ਟੂਰਿਜ਼ਮ ਦਾ ਜਿਵੇਂ ਇੱਥੇ ਮਹਾਤਮ ਹੈ ਉਵੇਂ ਹੀ ਇੱਥੇ ਸਾਡੇ ਫੌਜੀ ਭਾਈ ਰਹਿੰਦੇ ਹਨ। ਕੋਈ ਪਰਿਵਾਰ ਅਜਿਹਾ ਨਹੀਂ ਹੋਵੇਗਾ ਜਿੱਥੇ ਮੇਰੀ ਫ਼ੌਜ ਦਾ ਕੋਈ ਜਵਾਨ ਨਾ ਰਹਿੰਦਾ ਹੋਵੇ। One rank-One pension- 40 ਸਾਲ ਤੋਂ ਇਸ ਦੇਸ਼ ਦੀ ਸੈਨਾ ਦਾ ਜਵਾਨ ਮੰਗ ਰਿਹਾ ਸੀ। ਸਰਕਾਰ ਸੁਣਨ ਨੂੰ ਤਿਆਰ ਨਹੀਂ ਸੀ। ਅਤੇ ਜਦੋਂ ਚੋਣਾਂ ਵਿੱਚ ਦਬਾਅ ਪੈਦਾ ਹੋਇਆ 2013-14 ਵਿੱਚ, ਤਾਂ ਜਿਵੇਂ ਇਨ੍ਹਾਂ ਦੀ ਆਦਤ ਹੈ- ਝੂਠਮੂਠ ਅੱਖ ਵਿੱਚ ਧੂੜ੍ਹ ਪਾਉ, ਅਤੇ ਆਪਣਾ ਉੱਲੂ ਸਿੱਧਾ ਕਰ ਲੋ, ਇਹੀ ਚਲਦਾ ਹੈ।


    ਉਸ ਸਮੇਂ ਵੀ ਵਨ ਰੈਂਕ-ਵਨ ਪੈਨਸ਼ਨ- ਤੁਸੀਂ ਹੈਰਾਨ ਹੋ ਜਾਵੋਗੇ ਇਹ ਵਨ ਰੈਂਕ-ਵਨ ਪੈਨਸ਼ਨ ਕੀ requirement ਹੈ, ਇਸ ਦੀ ਕੀ ਮੰਗ ਹੈ, ਇਸ ਦਾ solution ਕੀ ਹੋਵੇਗਾ, ਕਿੰਨੇ ਲੋਕ ਹਨ ਲਾਭਾਰਥੀ-ਕੋਈ ਹਿਸਾਬ-ਕਿਤਾਬ ਨਹੀਂ, ਕੋਈ ਕਾਗਜ਼ੀ ਕੰਮ ਨਹੀਂ- ਨਾਰ੍ਹੇਬਾਜ਼ੀ ਚਲ ਰਹੀ ਸੀ ਅਤੇ ਸਾਡੀ ਫ਼ੌਜ ਦੇ ਵੀਰਾਂ ਨੂੰ ਮੂਰਖ ਬਣਾਉਣ ਦਾ ਕੰਮ ਉਸ ਸਮੇਂ ਦੀ ਸਰਕਾਰ ਨੇ ਕੀਤਾ। ਸਿਰਫ਼ 500 ਕਰੋੜ ਰੁਪਏ- ਵਨ ਰੈਂਕ-ਵਨ ਪੈਨਸ਼ਨ ਲਈ ਬਜਟ ਵਿੱਚ 500 ਕਰੋੜ ਦੇ ਕੇ ਉਨ੍ਹਾਂ ਨੇ ਚੋਣ ਤੋਂ ਪਹਿਲੇ ਵੱਡੇ ਗਾਜੇ-ਵਾਜੇ ਵਜਾਏ ਕਿ ਅਸੀਂ ਵਨ ਰੈਂਕ-ਵਨ ਪੈਨਸ਼ਨ ਦੇ ਦਿੱਤੀ। ਹੁਣ ਜਿਵੇਂ ਕਿਸਾਨ ਲਈ ਝੂਠ ਬੋਲ ਰਹੇ ਹਨ ਨਾ- ਉਸ ਸਮੇਂ ਜਵਾਨ ਲਈ ਝੂਠ ਬੋਲਿਆ ਸੀ।


    ਹੁਣ ਅਸੀਂ ਆਏ ਤਾਂ ਸਾਨੂੰ ਲੱਗਾ ਚਲੋ ਭਾਈ ਇਹ 500 ਕਰੋੜ ਤਾਂ ਉਹ ਰੱਖ ਕੇ ਗਏ ਹਨ- ਅਸੀਂ ਵਨ ਰੈਂਕ-ਵਨ ਪੈਨਸ਼ਨ ਲਾਗੂ ਕਰ ਦਿਆਂਗੇ । ਮੈ ਂ ਕਿਹਾ ਲਿਆਉ ਭਾਈ ਫਾਈਲ ਲਿਆਉ-ਕਾਗਜ਼ ਲਿਆਉ। ਤੁਸੀਂ ਹੈਰਾਨ ਹੋ ਜਾਵੋਗੋ ਸਾਰੀ ਸੂਚੀ ਬਣਾ ਕੇ ਵਿਵਸਥਾ ਕਰਦੇ-ਕਰਦੇ ਡਿਪਾਰਟਮੈਂਟ ਦੀਆਂ ਅੱਖਾਂ ਵਿੱਚ ਦਮ ਆ ਗਿਆ- ਕੁਝ ਨਹੀਂ ਸੀ। ਅਤੇ ਜਦੋਂ ਪੂਰਾ ਹਿਸਾਬ-ਕਿਤਾਬ ਲਗਾਇਆ, ਸਾਰੀ ਤਿਆਰੀ ਕਰ ਲਈ ਅਤੇ ਹਿਸਾਬ ਲਗਾਇਆ ਭਾਈ ਕਿੰਨਾ ਰੁਪਇਆ ਲੱਗੇਗਾ- 12 ਹਜ਼ਾਰ ਕਰੋੜ ਰੁਪਏ ਦੀ ਜ਼ਰੂਰਤ ਸੀ- ਵਨ ਰੈਂਕ-ਵਨ ਪੈਨਸ਼ਨ ਦੇ ਲਈ।


    ਇਹ 500 ਕਰੋੜ ਦਾ ਨਾਟਕ ਕਰਕੇ ਸਾਡੇ ਦੇਸ਼ ਦੇ ਜਵਾਨਾਂ ਦੀਆਂ ਅੱਖਾਂ ਵਿੱਚ ਧੂੜ੍ਹ ਪਾਉਣ ਦਾ ਪਾਪ, ਅਜਿਹੀ ਸਰਕਾਰ। ਨਾਂਹ ਕਹਿ ਸਕਦੇ ਸੀ- ਦੇਸ਼ ਦਾ ਜਵਾਨ in-discipline ਕਦੀ ਨਹੀਂ ਕਰਦਾ ਹੈ। 40 ਸਾਲ ਤੱਕ ਉਸ ਨੇ in-discipline ਨਹੀਂ ਕੀਤਾ। ਉਹ ਸਿਸਟਮ-ਮਰਿਆਦਾ ਵਿੱਚ ਰਿਹਾ। ਉਹ ਆਪਣੀ ਗੱਲ ਦੱਸ ਰਿਹਾ ਸੀ ਲੇਕਿਨ ਆਪਣੇ ਦੇਸ਼ ਲਈ ਸ਼ਹੀਦ ਹੋਣ ਦੀ ਤਿਆਰੀ ਰੱਖਣ ਵਾਲਾ, ਮੌਤ ਨੂੰ ਮੁੱਠੀ ਵਿੱਚ ਲੈ ਕੇ, ਸਿਰਫ਼ ਭਾਰਤ ਮਾਂ ਦੀ ਜੈ ਲਈ ਜ਼ਿੰਦਾ ਇਹ ਮੇਰਾ ਜਵਾਨ- ਉਸ ਦੀ ਅੱਖ ਵਿੱਚ ਅੱਖ ਮਿਲਾ ਕੇ ਤੁਸੀਂ ਗੱਲ ਨਹੀਂ ਕਰ ਸਕੇ ਅਤੇ ਝੂਠਾ ਕੰਮ ਕੀਤਾ। 500 ਕਰੋੜ ਰੁਪਏ- ਮਜ਼ਾਕ ਉਡਾਇਆ ਉਸਦਾ।


    ਅਸੀਂ ਆਏ- ਅਸੀਂ ਕੰਮ ਨੂੰ ਪੂਰਾ ਕਰਨਾ ਹੈ। 12 ਹਜ਼ਾਰ ਕਰੋੜ ਰੁਪਏ ਦਾ ਬੋਝ ਆਇਆ। ਹੁਣ ਸਰਕਾਰ ਲਈ ਇੱਕੋ ਵੇਲੇ 12 ਹਜ਼ਾਰ ਕਰੋੜ ਕੱਢਣਾ ਮੁਸ਼ਕਲ ਹੁੰਦਾ ਹੈ। ਮੈਂ ਸੈਨਾ ਦੇ ਲੋਕਾਂ ਨੂੰ ਬੁਲਾਇਆ। ਮੈਂ ਕਿਹਾ ਭਾਈ ਦੇਖੋ ਮੇਰੀ ਮਦਦ ਕਰੋ, ਮੈਨੂੰ ਕਰਨਾ ਹੈ ਇਹ। ਇੱਕ ਮੁਸ਼ਤ ਨਹੀਂ ਦੇ ਸਕਾਂਗੇ, ਤਿੰਨ-ਚਾਰ ਟੁਕੜਿਆਂ ਵਿੱਚ ਦੇਵਾਂਗਾ। ਤਾਂ ਜਵਾਨਾਂ ਨੇ ਕਿਹਾ ਸਾਹਿਬ- ਤੁਹਾਡੇ ਸ਼ਬਦ, ਇਹ ਸਾਡੇ ਲਈ ਸਭ ਕੁਝ ਹੁੰਦਾ ਹੈ, ਜੇਕਰ ਤੁਹਾਨੂੰ ਲਗਦਾ ਹੈ ਕਿ ਪੰਜ ਸਾਲ ਤੋਂ ਬਾਅਦ ਦੇਣਾ ਹੈ ਤਾਂ ਪੰਜ ਸਾਲ ਤੋਂ ਬਾਅਦ ਦੇ ਦੇਣਾ, ਲੇਕਿਨ ਤੁਸੀਂ ਕਹਿ ਦਿੱਤਾ- ਸਾਨੂੰ ਭਰੋਸਾ ਹੈ। ਮੈਂ ਕਿਹਾ- ਜੀ ਨਹੀਂ, ਮੈਨੂੰ ਹੁਣੇ ਦੇਣਾ ਹੈ, ਅਤੇ ਅੱਜ ਮੈਨੂੰ ਖੁਸ਼ੀ ਹੈ ਕਿ ਚਾਰ ਕਿਸ਼ਤਾਂ ਵਿੱਚ ਉਹ ਪੈਸੇ ਦਿੱਤੇ ਅਤੇ ਅਸੀਂ ਇਹ ਸਾਰਾ ਭੁਗਤਾਨ ਕਰ ਦਿੱਤਾ, ਮੇਰੇ ਦੇਸ਼ ਦੇ ਜਵਾਨਾਂ ਕੋਲ ਪੈਸਾ ਪਹੁੰਚ ਗਿਆ। 12 ਹਜ਼ਾਰ ਕਰੋੜ ਰੁਪਇਆ ਲੱਗਾ।


    ਭਾਈਓ, ਭੈਣੋਂ- ਇਹ ਲੋਕ ਕਿਸਾਨਾਂ ਲਈ ਵੀ ਇਹੀ ਕਰ ਰਹੇ ਹਨ। 2008 ਵਿੱਚ- ਚੋਣਾਂ ਤੋਂ ਪਹਿਲਾਂ ਸਹੀ-ਝੂਠ ਬੋਲ ਕੇ ਕਿਸਾਨਾਂ ਦੇ ਕਰਜ਼ ਮਾਫ਼ੀ ਦੀ ਗੱਲ ਕਹੀ ਸੀ। ਕਿਸਾਨਾਂ ਦਾ ਕਰਜ਼ ਸੀ 6 ਲੱਖ ਕਰੋੜ ਰੁਪਇਆ, ਮਾਫ਼ ਕਿੰਨਾ ਕੀਤਾ- 60 ਹਜ਼ਾਰ ਕਰੋੜ, ਦਿੱਤਾ ਕਿੰਨਾ- 52 ਹਜ਼ਾਰ ਕਰੋੜ। 52 ਹਜ਼ਾਰ ਕਰੋੜ ਵਿੱਚੋਂ ਕਿਹਾ ਗਿਆ- 35 ਲੱਖ ਲੋਕ ਅਜਿਹੇ ਪੈਸੇ ਲੈ ਗਏ, ਜਿਨ੍ਹਾਂ ਦਾ ਕੋਈ ਖੇਤ ਨਹੀਂ ਸੀ, ਨਾ ਖੇਤੀ ਵਿੱਚ ਕੋਈ ਫ਼ਸਲ ਦਾ ਪੈਸਾ ਸੀ, ਕੁਝ ਨਹੀਂ ਸੀ। 35 ਲੱਖ-ਐਵੇਂ ਹੀ ਚਲੇ ਗਏ ਪੈਸੇ।


    ਲੇਕਿਨ ਉਸ ਸਮੇਂ ਅਰਬਾਂ-ਖਰਬਾਂ ਦੇ ਘੋਟਾਲੇ ਇੰਨੀ ਤੇਜ਼ ਹਵਾ ਵਿੱਚ ਚਲਦੇ ਸਨ ਕਿ ਕਿਸਾਨਾਂ ਤੋਂ ਲੁੱਟੀ ਗਈ ਗੱਲ ਕਦੇ ਅਖਬਾਰਾਂ ਵਿੱਚ ਛਪੀ ਵੀ ਨਹੀਂ। ਸੀਏਜੀ ਨੇ ਰਿਪੋਰਟ ਕੀਤੀ- ਦੇਸ਼ ਦਾ ਕਿਸਾਨ, ਭੋਲਾ-ਭਾਲਾ ਕਿਸਾਨ ਜੋ ਦੇਸ਼ ਦੇ ਲੋਕਾਂ ਦਾ ਪੇਟ ਭਰਨ ਲਈ ਸਖ਼ਤ ਮਿਹਨਤ ਕਰਦਾ ਹੈ- ਜੇਕਰ ਤੁਸੀਂ ਉਸ ਨੂੰ ਕੁਝ ਨਹੀਂ ਦੇ ਸਕਦੇ ਹੋ ਤਾਂ ਉਸ ਨੂੰ ਕਹੋ- ਉਹ ਤੁਹਾਡੀ ਗੱਲ ਮੰਨੇਗਾ, ਲੇਕਿਨ ਕਿਰਪਾ ਕਰਕੇ ਝੂਠੀ ਗੱਲ ਦੱਸ ਕੇ ਉਸ ਦੇ ਜੀਵਨ ਨਾਲ ਖਿਲਵਾੜ ਨਾ ਕਰੋ। ਉਸ ਸਮੇਂ ਕੀਤਾ- 6 ਲੱਖ ਕਰੋੜ ਦਾ ਕਰਜ਼ ਸੀ, 60 ਹਜ਼ਾਰ ਦੀਆਂ ਗੱਲਾਂ ਕੀਤੀਆਂ ਅਤੇ 52 ਹਜ਼ਾਰ ਤੋਂ ਉੱਪਰ ਦਿੱਤਾ ਨਹੀਂ। ਪੰਜਾਬ- ਚੋਣ ਤੋਂ ਪਹਿਲਾਂ ਪਤਾ ਨਹੀਂ ਕਿੰਨੇ-ਕਿੰਨੇ ਵਾਅਦੇ ਕੀਤੇ ਸਨ ਕਰਜ਼ ਮਾਫ਼ੀ ਦੇ, ਹੁਣ ਤੱਕ ਪੰਜਾਬ ਦੇ ਕਿਸਾਨਾਂ ਨੂੰ ਕੁਝ ਨਹੀਂ ਦਿੱਤਾ ਗਿਆ। ਥੋੜ੍ਹੇ ਦਿਨ ਪਹਿਲਾਂ ਕਰਨਾਟਕ ਦੀ ਚੋਣ ਸੀ, ਉੱਥੇ ਕਰਜ਼ ਮਾਫ਼ੀ ਦਾ ਵਾਅਦਾ ਕਰ ਦਿੱਤਾ ਅਤੇ ਹੁਣ ਸਿਰਫ਼ 800 ਕਿਸਾਨਾਂ ਨੂੰ ਟੋਕਨ ਰੁਪਇਆ ਦੇ ਕੇ ਹੱਥ ਉੱਪਰ ਕਰ ਦਿੱਤਾ।


    ਭਾਈਓ - ਭੈਣੋਂ , ਜੋ ਕੰਮ ਕਰ ਨਹੀਂ ਸਕਦੇ ਹੋ , ਤੁਹਾਨੂੰ ਵੀ ਪਤਾ ਹੈ - ਸਿਰਫ਼ ਚੋਣਾਂ ਜਿੱਤਣ ਲਈ ਦੇਸ਼ ਦੇ ਜਵਾਨ ਦੀ ਅੱਖ ਵਿੱਚ ਧੂੜ ਝੋਕੋ , ਚੋਣ ਜਿੱਤਣ ਲਈ ਦੇਸ਼ ਦੇ ਕਿਸਾਨ ਦੀ ਪਿੱਠ ਵਿੱਚ ਛੁਰਾ ਮਾਰੋ - ਇਹ ਖੇਡ ਕਦੋ ਤੱਕ ਚਲਦੀ ਰਹੇਗੀ ? ਅਤੇ ਇਸ ਲਈ ਭਾਈਓ - ਭੈਣੋਂ ਸਚਾਈ ਦੇ ਧਰਾਤਲ ‘ ਤੇ ਦੇਸ਼ ਚੱਲਣਾ ਚਾਹੀਦਾ ਹੈ । ਜੋ ਕਰ ਸਕਦੇ ਹਨ ਉਨ੍ਹਾਂ ਨੂੰ ਇਮਾਨਦਾਰੀ ਨਾਲ ਕਰਨ ਦਾ ਯਤਨ ਕਰਨਾ ਚਾਹੀਦਾ ਹੈ । ਅਤੇ ਮੈਨੂੰ ਜੈਰਾਮ ਜੀ ਦਾ ਇਸ ਸਾਲ ਨੂੰ ਮਨਾਉਣ ਦਾ ਜੋ ਨਾਮ ਦਿੱਤਾ ਹੈ ਮੈਨੂੰ ਚੰਗਾ ਲੱਗਾ ਕਿ ਉਹ ਅਸੀਂ ਇਮਾਨਦਾਰੀ ਨਾਲ ਪ੍ਰਯਤਨ ਕੀਤਾ ਹੈ । ਦੇਸ਼ ਦੀ ਜਨਤਾ ਇਸ ‘ ਤੇ ਭਰੋਸਾ ਕਰਦੀ ਹੈ , ਹਿਮਾਚਲ ਦੀ ਜਨਤਾ ਭਰੋਸਾ ਕਰਦੀ ਹੈ ਕਿ ਭਈ ਅਸੀਂ ਇਮਾਨਦਾਰੀ ਨਾਲ ਯਤਨ ਕੀਤਾ ਹੈ । ਅਸੀਂ ਕਦੇ ਇਹ ਨਹੀਂ ਕਿਹਾ ਕਿ ਅਸੀਂ ਬਸ - ਹੁਣ ਤਾਂ ਇੱਕ ਸੁਨਹਿਰਾ ਯੁੱਗ ਆ ਗਿਆ , ਹਰੇਕ ਦੇ ਘਰ ਦੀ ਛੱਤ ਸੋਨੇ ਦੀ ਬਣ ਜਾਵੇਗੀ , ਹਰੇਕ ਦੇ ਘਰ ਦੇ ਬਾਹਰ ਗੱਡੀ ਖੜ੍ਹੀ ਹੋ ਜਾਵੇਗੀ । ਅਜਿਹੀਆਂ ਗੱਲਾਂ ਨਾ ਅਸੀਂ ਕੀਤੀਆਂ ਹਨ ਨਾ ਅਸੀਂ ਅਜਿਹੇ ਝੂਠੇ ਸੁਪਨੇ ਦਿਖਾਉਂਦੇ ਹਾਂ। ਅਸੀਂ ਇਮਾਨਦਾਰੀ ਨਾਲ ਕੋਸ਼ਿਸ਼ ਕਰਦੇ ਹਾਂ । ਹਿਮਾਚਲ ਨੇ ਕਰਕੇ ਦਿਖਾਇਆ ਹੈ ਅਤੇ ਉਸ ਦਾ ਲਾਭ ਅੱਜ ਹਿਮਾਚਲ ਨੂੰ ਮਿਲ ਰਿਹਾ ਹੈ।


    ਭਾਈਓ - ਭੈਣੋਂ , ਮੈਂ ਦੇਖਿਆ ਹੈ ਕਿ ਹਿਮਾਚਲੀ ਲੋਕਾਂ ਦਾ ਪਿਆਰ ਕਿਹੋ ਜਿਹਾ ਹੁੰਦਾ ਹੈ । ਕਦੇ - ਕਦੇ ਅੰਦਾਜ਼ਾ ਨਹੀਂ ਆਉਂਦਾ ਹੈ‍ ਕਿ ਕੀ ਹੁੰਦਾ ਹੈ । ਇੱਕ ਅਜਿਹੀ ਘਟਨਾ ਘਟੀ ਜਿਸ ਨੇ ਮੇਰੇ ਮਨ ਨੂੰ ਛੂ ਲਿਆ ਹੈ । ਮੈਂ ਇਜ਼ਰਾਈਲ ਗਿਆ ਸੀ - ਤਾਂ ਇਜ਼ਰਾਈਲ ਵਿੱਚ ਇੱਕ ਸਥਾਨ ‘ ਤੇ ਜਾਣਾ ਹੁੰਦਾ ਹੈ ਤਾਂ ਉੱਥੇ ਇੱਕ ਪਰੰਪਰਾ ਹੈ‍ ਕਿ ਸਿਰ ਨੂੰ ਢੱਕਣਾ ਪੈਂਦਾ ਹੈ , ਜਿਵੇਂ ਸਾਡੇ ਇੱਥੇ ਗੁਰਦੁਆਰੇ ਵਿੱਚ ਜਾਂਦੇ ਹਨ ਤਾਂ ਸਿਰ ਨੂੰ ਢੱਕਣਾ ਹੁੰਦਾ ਹੈ , ਤਾਂ ਮੈਂ ਵੀ ਸਿਰ ਢੱਕਣਾ ਸੀ । ਤਾਂ ਮੈਂ ਆਪਣੇ ਨਾਲ ਹਿਮਾਚਲ ਦੀ ਕੈਪ ਰੱਖਦਾ ਹਾਂ ਤਾਂ ਮੈਂ ਆਪਣੀ ਹਿਮਾਚਲੀ ਟੋਪੀ ਪਹਿਨ ਲਈ ਅਤੇ ਉਹ ਪਹਿਨ ਕੇ ਇਜ਼ਰਾਈਲ ਵਿੱਚ ਮੈਂ ਘੁੰਮ ਰਿਹਾ ਸੀ ।


    ਟੀਵੀ ‘ ਤੇ ਹਿਮਾਚਲ ਦੇ ਲੋਕਾਂ ਨੇ ਇਸ ਨੂੰ ਦੇਖਿਆ , ਮੈਨੂੰ ਸੈਂਕੜੇ ਚਿੱਠੀਆਂ ਆਈਆਂ ਇਸ ਇੱਕ ਗੱਲ ਦੇ ਲਈ । ਹਿਮਾਚਲੀ ਟੋਪੀ ਪਹਿਨੀ ਮੈਂ ਇਜ਼ਰਾਈਲ ਵਿੱਚ , ਯਾਨੀ ਮੇਰੇ ਹਿਮਾਚਲ ਦਾ ਭਾਈ ਕਿੰਨਾ ਭਾਵੁਕ , ਕਿੰਨਾ ਹਿਰਦੇ ਨੂੰ ਆਨੰਦ ਦਿੰਦਾ ਹੈ ਉਸ ਨੂੰ , ਅਤੇ ਓਦੋਂ - ਮੈਨੂੰ ਵੀ ਅੰਦਾਜ਼ਾ ਨਹੀਂ ਸੀ ਇਸ ਦਾ ਇਹ ਅਸਰ ਹੁੰਦਾ ਹੈ । ਮੈਂ ਤਾਂ ਸਿਰ ਢੱਕਣਾ ਸੀ ਇਸ ਲਈ ਟੋਪੀ ਪਹਿਨੀ ਸੀ ਅਤੇ ਮੇਰੇ ਬੈਗ ਵਿੱਚ ਰਹਿੰਦੀ ਹੈ ਤਾਂ ਮੈਂ ਪਹਿਨ ਲਈ । ਲੇਕਿਨ ਉਸ ਨੂੰ ਜਦੋਂ ਇੱਥੋਂ ਦੇ ਲੋਕਾਂ ਨੇ ਦੇਖਿਆ , ਕੋਈ ਵਿਅਕਤੀ ਅਜਿਹਾ ਨਹੀਂ ਹੋਵੇਗਾ ਜੋ ਮੈਨੂੰ ਮਿਲਿਆ ਹੋਵੇ ਅਤੇ ਮੇਰੇ ਇਜ਼ਰਾਈਲ ਵਿੱਚ ਹਿਮਾਚਲੀ ਟੋਪੀ ਪਹਿਨਣ ਵਾਲੀ ਗੱਲ ਦਾ ਉਸ ਨੇ ਜ਼ਿਕਰ ਨਾ ਕੀਤਾ ਹੋਵੇ । ਅਜਿਹਾ ਆਪਣਾਪਣ , ਇੰਨਾ ਪਿਆਰ , ਜਿਨ੍ਹਾਂ ਭਾਈ - ਭੈਣਾਂ ਨੇ ਮੈਨੂੰ ਦਿੱਤਾ ਹੈ - ਉਨ੍ਹਾਂ ਦੇ ਪ੍ਰਤੀ ਮੈਂ ਅੱਜ ਬੜੇ ਮਾਣ ਦੇ ਨਾਲ ਮੈਂ ਕੰਮ ਕਰ ਰਿਹਾ ਹਾਂ।


    ਭਾਈਓ - ਭੈਣੋਂ , ਮੈਂ ਜਦੋਂ ਵੀ ਜਾਂਦਾ ਹਾਂ , ਹਿਮਾਚਲ - ਟੂਰਿਜ਼ਮ - ਇਸ ਦੀ ਗੱਲ ਜਿੱਥੇ ਵੀ ਮੌਕਾ ਮਿਲਦਾ ਹੈ ਕਰਦਾ ਰਹਿੰਦਾ ਹਾਂ । ਕਿਉਂਕਿ ਮੈਂ ਇੱਥੋਂ ਦੇ ਚੱਪੇ - ਚੱਪੇ ਤੋਂ ਵਾਕਫ਼ ਹਾਂ , ਇੱਥੋਂ ਦੀ ਤਰੱਕੀ ਦਾ ਮੈਨੂੰ ਇੱਕ ਵਿਸ਼ੇਸ਼ ਆਨੰਦ ਹੁੰਦਾ ਹੈ । ਤਾਂ ਮੈਂ ਵੀ ਤੁਹਾਡਾ ਇੱਕ ਸੇਵਕ ਬਣ ਕੇ ਇਸ ਕੰਮ ਨੂੰ ਕਰ ਰਿਹਾ ਹਾਂ । ਟੂਰਿਜ਼ਮ ਨੂੰ ਬਲ ਦੇਣ ਵਿੱਚ ਬਹੁਤ ਵੱਡਾ ਕੰਮ ਹੁੰਦਾ ਹੈ ਸਵੱਛਤਾ ਅਤੇ ਅੱਜ ਮੈਂ ਹਿਮਾਚਲ ਵਾਸੀਆਂ ਨੂੰ ਵਧਾਈ ਦਿੰਦਾ ਹਾਂ । ਹਿਮਾਚਲ ਦੇ ਨਾਗਰਿਕਾਂ ਨੂੰ ਵਿਸ਼ੇਸ਼ ਤੌਰ ‘ ਤੇ ਵਧਾਈ ਦਿੰਦਾ ਹਾਂ ਕਿ ਉਨ੍ਹਾਂ ਨੇ ਸਵੱਛਤਾ ਦੀ ਗੱਲ ਨੂੰ ਇੱਕ ਸੰਸਕਾਰ ਵਿੱਚ ਬਦਲਣ ਦਾ ਬੀੜਾ ਉਠਾਇਆ ਹੈ। ਅੱਜ ਦੇਸ਼ ਭਰ ਦੇ ਟੂਰਿਸਟ ਹਿਮਾਚਲ ਆਉਂਦੇ ਹਨ , ਇੱਥੋਂ ਦੀ ਸਵੱਛਤਾ ਦੀ ਚਰਚਾ ਕਰਦੇ ਹਨ ।


    ਹਿਮਾਚਲ open defecation free ਬਣਾਉਣ ਦਾ ਕੰਮ ਤੁਸੀਂ ਲੋਕਾਂ ਨੇ ਕੀਤਾ । ਪਲਾਸਟਿਕ ‘ ਤੇ ਰੋਕ ਲਗਾ ਕੇ ਹਿਮਾਚਲ ਨੂੰ ਸਾਫ਼ - ਸੁਥਰਾ ਰੱਖਣ ਦਾ ਕੰਮ ਕੀਤਾ ਹੈ । ਅਤੇ ਇਹ ਸਿਰਫ਼ ਸਵੱਛਤਾ ਅਰੋਗਤਾ ਲਈ ਹੀ ਨਹੀਂ , ਹਿਮਾਚਲ ਦੇ ਟੂਰਿਜ਼ਮ ਦੀ ਸਭ ਤੋਂ ਵੱਡੀ ਤਾਕਤ ਹੈ - ਸਵੱਛਤਾ । ਉਸ ਕੰਮ ਨੂੰ ਵੀ ਹਿਮਾਚਲ ਨੇ ਕੀਤਾ ਹੈ ਅਤੇ ਇਸ ਦੇ ਲਈ ਵੀ ਮੈਂ ਹਿਮਾਚਲ ਦੇ ਲੋਕਾਂ ਨੂੰ ਹਿਰਦੇ ਤੋਂ ਬਹੁਤ - ਬਹੁਤ ਵਧਾਈ ਦਿੰਦਾ ਹਾਂ ।


    ਟੂਰਿਜ਼ਮ ਨੂੰ ਜ਼ੋਰ ਦੇਣ ਵਿੱਚ ਤੁਸੀਂ ਜੋ home stay ਦਾ ਅਭਿਆਨ ਚਲਾਇਆ ਹੈ - ਜਦੋਂ ਧੂਮਲ ਜੀ ਸਨ ਉੱਦੋਂ ਉਸ ਦਾ ਆਰੰਭ ਹੋਇਆ । ਮੈਂ ਵੀ ਕੁਝ ਅਜਿਹੇ home stay ਵਿੱਚ ਵਿਸ਼ੇਸ਼ ਕਰਕੇ ਜਾਂਦਾ ਸੀ - ਦੇਖਣ , ਰਹਿਣ । ਕੁਝ ਤਾਂ ਸਾਡੇ ਕਾਰਜਕਰਤਾ ਵੀ home stay ਚਲਾਉਂਦੇ ਸਨ । ਲੇਕਿਨ ਅੱਜ ਹਿਮਾਚਲ ਵਿੱਚ home stay ਇੱਕ ਬਹੁਤ ਵੱਡਾ ਆਕਰਸ਼ਣ ਦਾ ਕੇਂਦਰ ਬਣਿਆ ਹੈ ਅਤੇ ਦੁਨੀਆ ਦੇ ਟੂਰਿਸਟ ਵੀ ਵੱਡੇ - ਵੱਡੇ ਹੋਟਲਾਂ ਦੀ ਬਜਾਏ home stay ਪਸੰਦ ਕਰਦੇ ਹਨ । ਇੰਨੇ ਛੋਟੇ ਜਿਹੇ ਰਾਜ ਵਿੱਚ 80 ਹਜ਼ਾਰ ਤੋਂ ਜ਼ਿਆਦਾ ਔਨਲਾਈਨ home stay ਦੀ ਰਜਿਸਟਰੀ ਮਿਲੇ , ਇਹ ਆਪਣੇ-ਆਪ ਵਿੱਚ ਬਹੁਤ ਵੱਡਾ ਕੰਮ ਤੁਸੀਂ ਕੀਤਾ ਹੈ , ਅਤੇ ਇਹ ਨਾਗਰਿਕਾਂ ਨੇ ਕੀਤਾ ਹੈ । ਹਿਮਾਚਲ ਦੇ ਵਿਕਾਸ ਵਿੱਚ ਟੂਰਿਜ਼ਮ ਨੂੰ ਅਪਣੱਤ ਦੇਣ ਦਾ ਕੰਮ home stay ਨਾਲ ਹੁੰਦਾ ਹੈ ਅਤੇ ਉਹ ਤੁਹਾਡੇ ਵੱਲੋਂ ਹੋਇਆ ਹੈ । ਅਤੇ ਇਸ ਦੇ ਲਈ ਵੀ ਮੈਂ ਤੁਹਾਨੂੰ ਬਹੁਤ - ਬਹੁਤ ਵਧਾਈ ਦਿੰਦਾ ਹਾਂ ਅਤੇ ਬਹੁਤ ਤੁਹਾਡਾ ਸਾਧੁਵਾਦ ਕਰਦਾ ਹਾਂ ।


    ਮੁੱਖ ਮੰਤਰੀ ਜੀ ਨੇ ਉੱਦਮੀਆਂ ਲਈ ਜੋ ਯੋਜਨਾ ਬਣਾਈ ਹੈ , ਭਾਰਤ ਸਰਕਾਰ ਦੀ ਜੋ ਯੋਜਨਾ ਹੈ , ਉਸ ਦੇ ਨਾਲ ਉਨ੍ਹਾਂ ਨੇ ਜੋੜ ਕੇ ਹਿਮਾਚਲੀ ਨੌਜਵਾਨ job seeker ਨਹੀਂ job creator ਬਣਨ - ਇਸ ਦੇ ਲਈ ਤੁਹਾਡੀ ਜੋ ਯੋਜਨਾ ਹੈ , ਉਹ ਸੱਚਮੁੱਚ ਉੱਤਮ ਨਤੀਜਾ ਦੇਣ ਵਾਲੀ ਯੋਜਨਾ ਹੈ ਅਤੇ ਉਸ ਵਿੱਚ ਪੁਰਸ਼ ਉੱਦਮੀਆਂ ਨੂੰ 25% ਅਤੇ ਮਹਿਲਾ ਉੱਦਮੀਆਂ ਨੂੰ 30%- ਇਹ ਸਬਸਿਡੀ , ਇਹ ਪ੍ਰੋਤਸਾਹਨ - ਇਹ ਬੁਨਿਆਦੀ ਤਾਕਤ ਹਿਮਾਚਲ ਦੀ ਬਣਨ ਵਾਲੀ ਹੈ।


    ਸਟਾਰਟ-ਅੱਪ ਦੀ ਦੁਨੀਆ ਵਿੱਚ ਹਿਮਾਚਲ ਵੀ ਆਪਣਾ ਨਾਮ ਬਣਾਵੇਗਾ ਅਜਿਹਾ ਮੇਰਾ ਪੂਰਾ ਵਿਸ਼ਵਾਸ ਹੈ । ਡਿਜੀਟਲ ਇੰਡੀਆ , ਮੋਬਾਈਲ ਕਨੈਕਟੀਵਿਟੀ - ਹੁਣ ਹਿਮਾਚਲ ਵੀ ਉਸ ਦਾ ਹੱਕਦਾਰ ਹੈ । ਬਹੁਤ ਤੇਜ਼ ਗਤੀ ਨਾਲ optical fibre network ਦਾ ਕੰਮ ਚਲ ਰਿਹਾ ਹੈ । ਇਸ ਦਾ ਲਾਭ ਟੂਰਿਜ਼ਮ ਨੂੰ ਵੀ ਮਿਲਦਾ ਹੈ , ਨੌਜਵਾਨਾਂ ਨੂੰ ਮਿਲਦਾ ਹੈ ਅਤੇ ਇਸ ਦਰਮਿਆਨ ਮੈਨੂੰ ਕਾਮਨ ਸਰਵਿਸ ਸੈਂਟਰ ਤੋਂ ਲੋਕਾਂ ਨਾਲ ਗੱਲ ਕਰਨ ਦਾ ਮੌਕਾ ਮਿਲਿਆ ਸੀ । ਹਿਮਾਚਲ ਦੇ ਲੋਕਾਂ ਨਾਲ ਵੀ ਗੱਲ ਕਰਨ ਦਾ ਮੌ‍ਕਾ ਮਿਲਿਆ ਸੀ । ਅਤੇ ਮੈਂ ਦੇਖਿਆ ਕਿ ਕਾਮਨ ਸਰਵਿਸ ਸੈਂਟਰ ਆਧੁਨਿਕ ਟੈਕਨੋਲੋਜੀ ਦੀ ਵਰਤੋਂ ਅੱਜ ਕਿਸ ਪ੍ਰਕਾਰ ਨਾਲ ਸਾਡੇ ਹਿਮਾਚਲ ਦੇ ਲੋਕ ਕਰ ਰਹੇ ਹਨ ।


    ਅੱਜ ਸਰਹੱਦ ‘ ਤੇ ਸਾਡਾ ਕਿਸੇ ਦਾ ਬੇਟਾ ਹੈ ਤਾਂ ਮਾਂ ਨੂੰ ਚਲ ਬੇਟਾ ਹੁਣ ਟੈਲੀਫੋਨ ਜਲਦੀ ਬੰਦ ਕਰ , ਬਿਲ ਚੜ੍ਹ ਰਿਹਾ ਹੈ - ਅਜਿਹਾ ਕਹਿਣਾ ਨਹੀਂ ਪੈ ਰਿਹਾ ਹੈ । ਕਿਉਂਕਿ ਮਾਂ ਨੂੰ ਵੀ ਪਤਾ ਹੈ - ਹੁਣ ਮੋਦੀ ਹੈ , ਮੋਬਾਈਲ ਮੁਫ਼ਤ ਵਿੱਚ ਹੈ । ਅਤੇ ਇਸ ਲਈ ਬੇਟਾ ਸਰਹੱਦ ‘ ਤੇ ਹੈ ਤਾਂ ਮੁਫ਼ਤ ਵਿੱਚ ਗੱਲ ਲੰਮੀ ਕਰਦੇ ਹਨ । ਫਿਰ ਬੇਟਾ ਕਹਿੰਦਾ ਹੈ ਕਿ ਮਾਂ ਮੈਨੂੰ ਤਾਂ ਜਾਣਾ ਪਵੇਗਾ , ਉੱਥੇ ਵਿਸਲ ਵੱਜ ਰਹੀ ਹੈ , ਫਿਰ ਮਾਂ ਬੜੀ ਮੁਸ਼ਕਲ ਨਾਲ ਫੋਨ ਰੱਖਦੀ ਹੈ । ਅੱਜ ਮੋਬਾਈਲ ਫੋਨ ਡੇਟਾ ਇੰਨਾ ਸਸਤਾ ਹੋ ਰਿਹਾ ਹੈ ਕਿ ਇੱਕ ਜ਼ਮਾਨਾ ਸੀ ਕਿ ਮੋਬਾਈਲ ਫੋਨ ‘ ਤੇ ਮੈਸੇਜ ਆਇਆ - ਤਾਂ ਉਹ ਸੋਚਦਾ ਸੀ ਕਿ ਖੋਲ੍ਹਾਂ ਸਿਨਾਂ ਖੋਲ੍ਹਾਂ , ਕਿਤੇ ਬਿਲ ਪੈ ਗਿਆ ਤਾਂ । ਅੱਜ ਡੇਟਾ ਸਸਤਾ ਹੋ ਰਿਹਾ ਹੈ - ਅਰਾਮ ਨਾਲ - ਹੁਣ ਉਸ ਨੂੰ ਡੇਟਾ ਦੇ ਪੈਸਿਆਂ ਦੀ ਚਿੰਤਾ ਘੱਟ ਹੈ , ਮੋਬਾਈਲ ‘ ਤੇ ਗੱਲ ਕਰਨਾ ਤਾਂ ਮੁਫਤ ਹੋ ਗਿਆ ਹੈ । ਹੁਣ ਉਸ ਨੂੰ ਚਿੰਤਾ ਇਹ ਰਹਿੰਦੀ ਹੈ ਕਿ ਕਿਤੇ ਬੈਟਰੀ ਡਿਸਚਾਰਜ ਨਾ ਹੋ ਜਾਵੇ। ਇਹ ਅਲੱਗ ਤੋਂ ਚਿੰਤਾ ਹੋ ਰਹੀ ਹੈ । ਪਰ ਇੰਨਾ ਵੱਡਾ ਬਦਲਾਅ ਅੱਜ ਹਿਮਾਚਲ ਵਿੱਚ ਅਸੀਂ ਦੇਖ ਰਹੇ ਹਾਂ ਤਾਂ ਸਾਡੀਆਂ ਖੁਸ਼ੀਆਂ ਬਹੁਤ ਵਧ ਜਾਂਦੀਆਂ ਹਨ।


    ਖੇਤੀਬਾੜੀ ਦੇ ਖੇਤਰ ਵਿੱਚ ਬਹੁਤ ਵੱਡੀਆਂ ਸੰਭਾਵਨਾਵਾਂ ਹਿਮਾਚਲ ਵਿੱਚ ਹਨ । ਅਤੇ ਮੈਂ ਜੈਰਾਮ ਜੀ ਨੂੰ ਵੀ ਕਿਹਾ ਸੀ ਅਤੇ ਮੈਂ governor ਸਾਹਿਬ ਦਾ ਵੀ ਬਹੁਤ ਆਭਾਰੀ ਹਾਂ ਕਿ ਹਿਮਾਚਲ ਵਿੱਚ ਖੇਤੀਬਾੜੀ ਕ੍ਰਾਂਤੀ ਦਾ ਬੀੜਾ ਉਠਾਇਆ ਹੈ । ਅੱਜ ਵੀ ਮੈਂ ਕਹਿੰਦਾ ਹਾਂ ਹਿਮਾਚਲ ਦੇ ਭਾਈਓ - ਭੈਣੋਂ ਹਿਮਾਚਲ ਨੂੰ ਬੀੜਾ ਉਠਾਉਣਾ ਚਾਹੀਦਾ ਹੈ , ਹਿਮਾਚਲ ਨੂੰ ਛੇਤੀ ਤੋਂ ਛੇਤੀ organic state ਬਣਾਓ । ਹਿਮਾਚਲ ਦੇ ਅੰਦਰ ਕੈਮੀਕਲ ਫਰਟੀਲਾਈਜ਼ਰ ਦਾ ਨਾਮ ਨਾ ਹੋਵੇ , ਕੁਦਰਤੀ ਢੰਗਾਂ ਨਾਲ ਖੇਤੀ ਹੋਵੇ । ਮੈਂ ਤੁਹਾਨੂੰ ਵਿਸ਼ਵਾਸ ਦਿਵਾਉਂਦਾ ਹਾਂ ਹਿਮਾਚਲ ਦੇਖਦੇ ਹੀ ਦੇਖਦੇ organic state ਬਣ ਸਕਦਾ ਹੈ ਅਤੇ ਇੱਕ ਵਾਰ organic state ਬਣ ਗਿਆ , ਦੁਨੀਆ ਦੇ ਅੰਦਰ ਸਭ ਤੋਂ ਵੱਡਾ ਬਜ਼ਾਰ ਉਨ੍ਹਾਂ ਦਾ ਇੰਤਜ਼ਾਰ ਕਰ ਰਿਹਾ ਹੈ ।


    ਅੱਜ ਹਿੰਦੁਸਤਾਨ ਵਿੱਚ ਸਿੱਕਮ ਇੱਕੋ ਇੱਕ organic state ਹੈ । ਹਿਮਾਚਲ ਵਿੱਚ ਉਹ ਤਾਕਤ ਪਈ ਹੈ । ਮੈਂ ਤਾਕੀਦ ਕਰਾਂਗਾ ਕਿ ਹਿਮਾਚਲ ਦੇ ਕਿਸਾਨ ਇਸ ਯੋਜਨਾ ਦਾ ਲਾਭ ਉਠਾਉਣ । ਅੱਜ ਜਦੋਂ ਮੈਂ ਪੂਰੀ ਉੱਥੇ presentation ਰੱਖੀ ਹੈ‍ ਕਿ ਕਿਸ ਪ੍ਰਕਾਰ ਨਾਲ ਖੇਤੀ ਵਿੱਚ ਬਦਲਾਅ ਆ ਰਿਹਾ ਹੈ । ਜ਼ੀਰੋ ਬਜਟ ਫਾਰਮਿੰਗ ਕਿਵੇਂ ਕੀਤੀ ਜਾ ਸਕਦੀ ਹੈ । ਗਾਂ ਦੁੱਧ ਨਾ ਦਿੰਦੀ ਹੋਵੇ ਤਾਂ ਵੀ ਖੇਤੀ ਦਾ ਹਿੱਸਾ ਕਿਵੇਂ ਬਣ ਸਕਦੀ ਹੈ । ਇਨ੍ਹਾਂ ਸਾਰੇ ਵਿਸ਼ਿਆਂ ਨੂੰ ਮੈਨੂੰ ਵਿਸਤਾਰ ਨਾਲ ਸਮਝਾਇਆ ਗਿਆ ਅਤੇ ਮੈਨੂੰ ਵੱਡੀ ਪ੍ਰਸੰਨਤਾ ਹੋਈ ਕਿ ਇਸ ਗੱਲ ਨੂੰ ਅਸੀਂ ਅੱਗੇ ਵਧਾ ਰਹੇ ਹਾਂ ।


    ਭਾਈਓ - ਭੈਣੋਂ , ਕਈ ਯੋਜਨਾਵਾਂ ਹਨ । ਆਯੁਸ਼ਮਾਨ ਭਾਰਤ ਨੇ ਇੱਕ ਨਵਾਂ ਕੀਰਤੀਮਾਨ ਸਥਾਪਤ ਕੀਤਾ ਹੈ । ਗ਼ਰੀਬ ਤੋਂ ਗ਼ਰੀਬ ਪਰਿਵਾਰ ਪੰਜ ਲੱਖ ਰੁਪਏ ਤੱਕ ਦਾ ਉਸ ਦਾ ਬਿਮਾਰੀ ਦਾ ਖ਼ਰਚਾ - ਵੱਡੇ ਆਪਰੇਸ਼ਨ ਕਰਵਾਉਣੇ ਹਨ ਤਾਂ ਵੱਡੇ ਹਸਪਤਾਲ ਵਿੱਚ ਹੋ ਜਾਣਗੇ ਅਤੇ ਪੰਜ ਲੱਖ ਰੁਪਏ ਤੱਕ ਦਾ ਖਰਚਾ ਭਾਰਤ ਸਰਕਾਰ ਦੇਵੇਗੀ । ਉਸ ਵਿੱਚ ਹੁਣ ਹਿਮਾਚਲ ਨੇ ਵੀ ਆਪਣਾ ਜੋੜਿਆ ਹੈ । 100 ਦਿਨ ਨਹੀਂ ਹੋਏ ਹਾਲੇ ਤਾਂ ਇਸ ਯੋਜਨਾ ਨੂੰ । 100 ਦਿਨ ਵਿੱਚ 6 ਲੱਖ ਤੋਂ ਜ਼ਿਆਦਾ ਲੋਕਾਂ ਨੇ ਆਪਣਾ ਇਲਾਜ ਕਰਵਾਇਆ ਹੈ ।


    ਮੈਨੂੰ ਇੱਥੇ ਇੱਕ ਮਾਤਾ ਜੀ ਨੂੰ ਮਿਲਣ ਦਾ ਮੌਕਾ ਮਿਲਿਆ । ਉਸ ਨੇ ਕਿਹਾ ਮੈਨੂੰ ਦਿਲ ਦੀ ਬਿਮਾਰੀ ਸੀ , ਲੇਕਿਨ ਮੇਰੇ ਕੋਲ ਪੈਸੇ ਨਹੀਂ ਸਨ । ਲੇਕਿਨ ਆਯੁਸ਼ਮਾਨ ਭਾਰਤ ਯੋਜਨਾ ਆਈ , ਤਾਂ ਮੈਂ ਆਪਣੀ ਦਿਲ ਦੀ ਬਿਮਾਰੀ ਨੂੰ ਠੀਕ ਕਰਵਾਇਆ ਅਤੇ ਅੱਜ ਮੈਂ ਤੁਹਾਡੇ ਸਾਹਮਣੇ ਖੜ੍ਹੀ ਹਾਂ । ਉਸ ਦੇ ਚਿਹਰੇ ‘ ਤੇ ਇੰਨੀ ਪ੍ਰਸੰਨਤਾ ਸੀ , ਮਨ ਨੂੰ ਇੰਨਾ ਆਨੰਦ ਹੋ ਰਿਹਾ ਸੀ ਕਿ ਕਿਸੇ ਮਾਂ ਦੀ ਜ਼ਿੰਦਗੀ ਬਚ ਜਾਂਦੀ ਹੈ । ਪੈਸਿਆਂ ਦੀ ਅਵਾਰ (ਅਣਹੋਂਦ) ਨਾਲ ਕਿਸੇ ਦਾ ਬੇਟਾ ਨਹੀਂ ਮਰਦਾ ਹੈ । ਇਹ ਖ਼ੁਦ ਵਿੱਚ ਜੀਵਨ ਨੂੰ ਸੰਤੋਸ਼ ਦੇਣ ਵਾਲੀ ਗੱਲ ਹੈ । ਅਤੇ ਅੱਜ ਬਹੁਤ ਤੇਜ਼ੀ ਨਾਲ ਇਹ ਕੰਮ ਅੱਗੇ ਵਧ ਰਹੇ ਹਨ । ਆਰੋਗਯ ਦੇ ਖੇਤਰ ਵਿੱਚ ਸਾਡੇ ਹਿਮਾਚਲ ਵਿੱਚ 2014 ਤੋਂ ਪਹਿਲਾਂ ਮੈਡੀਕਲ ਸਟੂਡੈਂਟ ਐੱਮਬੀਬੀਐੱਸ ਦੇ - 300 ਸੀਟਾਂ ਸਨ । ਅਤੇ ਚਾਰ ਸਾਲ ਦੇ ਅੰਦਰ - ਅੰਦਰ ਇਹ 700 ‘ ਤੇ ਪਹੁੰਚ ਗਈਆਂ ਹਨ । ਕਿੱਥੇ 300 ਅਤੇ ਚਾਰ ਸਾਲ ਦੇ ਅੰਦਰ ਕਿੱਥੇ 700 - ਤੁਸੀਂ ਦੇਖ ਸਕਦੇ ਹੋ ਇੱਥੋਂ ਦੇ ਨੌਜਵਾਨਾਂ ਲਈ ਕਿਵੇਂ ਨਵੇਂ ਮੌਕੇ ਪੈਦਾ ਹੋ ਰਹੇ ਹਨ ।


    ਭਾਈਓ - ਭੈਣੋਂ , ਇੱਕ ਤਰਫ਼ ਵਿਕਾਸ ਵੱਲ ਅਸੀਂ ਜ਼ੋਰ ਦੇ ਰਹੇ ਹਾਂ । ਹਿਮਾਚਲ ਦੀ ਸਰਕਾਰ ਅਤੇ ਦਿੱਲੀ ਦੀ ਸਰਕਾਰ - ਹਿਮਾਚਲ ਨੂੰ ਹੁਣ ਡਬਲ ਇੰਜਨ ਦੀ ਤਾਕਤ ਮਿਲੀ ਹੈ - ਅਤੇ ਡਬਲ ਇੰਜਨ ਦੀ ਤਾਕਤ ਮਿਲੀ ਹੈ ਤਾਂ ਵੱਡੇ - ਵੱਡੇ ਪਹਾੜਾਂ ‘ ਤੇ ਵੀ ਵਿਕਾਸ ਨੂੰ ਬੜੀ ਤੇਜ਼ੀ ਨਾਲ ਲਿਜਾ ਸਕਦੇ ਹਾਂ , ਇਸ ਕੰਮ ਵਿੱਚ ਇੱਥੇ ਲੱਗੇ ਹਾਂ । ਲੇਕਿਨ ਨਾਲ - ਨਾਲ ਦੇਸ਼ ਵਿੱਚ ਜੋ ਗ਼ਲਤ ਹੁੰਦਾ ਰਿਹਾ ਹੈ , ਜੋ ਲੁੱਟ ਮਚਾਈ ਗਈ ਹੈ , ਖਜ਼ਾਨੇ ਨੂੰ ਆਪਣੀ ਨਿੱਜੀ ਵਰਤੋਂ ਲਈ ਵਰਤਿਆਂ ਗਿਆ ਹੈ ; ਉਸ ਦੇ ਖਿਲਾਫ਼ ਮੈਂ ਇੱਕ ਲੜਾਈ ਛੇੜੀ ਹੋਈ ਹੈ । ਅਤੇ ਤੁਹਾਡੇ ਅਸ਼ੀਰਵਾਦ ਨਾਲ ਇਹ ਲੜਾਈ ਛੇੜਨ ਵਾਲਾ ਮੋਦੀ ਲੜਾਈ ਛੱਡਣ ਵਾਲਾ ਨਹੀਂ ਹੈ ।


    ਤੁਸੀਂ ਹੈਰਾਨ ਹੋ ਜਾਓਗੇ - ਅਸੀਂ ਹੁਣ direct benefit transfer ਕਰਨਾ ਸ਼ੁਰੂ ਕੀਤਾ । ਸਰਕਾਰ, ਜੋ ਪੈਸੇ ਹਨ - ਜੋ ਹੱਕਦਾਰ ਹੈ ਉਸ ਦੇ ਖਾਤੇ ਵਿੱਚ ਸਿੱਧੇ ਜਾਣ । ਉਸ ਦਾ ਨਤੀਜਾ ਇਹ ਆਇਆ - 6 ਕਰੋੜ ਲੋਕ ਅਜਿਹੇ ਨਿਕਲੇ ਕਿ ਜਿਨ੍ਹਾਂ ਦਾ ਜਨਮ ਹੀ ਨਹੀਂ ਹੋਇਆ ਸੀ । ਲੇਕਿਨ ਸਰਕਾਰੀ ਦਫ਼ਤਰ ਵਿੱਚ ਉਹ ਪੈਦਾ ਹੋ ਗਏ , ਸਰਕਾਰੀ ਦਫ਼ਤਰ ਵਿੱਚ ਉਹ ਵੱਡੇ ਹੋ ਗਏ , ਸਰਕਾਰੀ ਕਾਗਜ਼ਾਂ ਵਿੱਚ ਉਨ੍ਹਾਂ ਦਾ ਵਿਆਹ ਹੋ ਗਿਆ , ਸਰਕਾਰੀ ਕਾਗਜ਼ਾਂ ਵਿੱਚ ਉਹ ਵਿਧਵਾ ਵੀ ਹੋ ਗਏ , ਸਰਕਾਰੀ ਕਾਗਜ਼ਾਂ ਵਿੱਚ ਉਹ ਬੁੱਢੇ ਵੀ ਹੋ ਗਏ , ਸਰਕਾਰੀ ਕਾਗਜ਼ਾਂ ਵਿੱਚ ਉਹ ਦਿੱਵਿਆਂਗ ਵੀ ਹੋ ਗਏ - ਅਤੇ ਰੁਪਏ ਜਾਂਦੇ ਸਨ ।


    6 ਕਰੋੜ ਲੋਕ ਹੁਣ ਤੱਕ ਤਾਂ ਮੈਂ ਖੋਜ ਸਕਿਆ ਹਾਂ । 6 ਕਰੋੜ ਯਾਨੀ 10 ਹਿਮਾਚਲ। 10 ਹਿਮਾਚਲ ਜਿੰਨੇ ਲੋਕ ਦੇਸ਼ ਵਿੱਚ - ਜੋ ਪੈਦਾ ਹੀ ਨਹੀਂ ਹੋਏ ਸਨ , ਲੇਕਿਨ ਖਜ਼ਾਨੇ ਤੋਂ ਉਨ੍ਹਾਂ ਦੇ ਨਾਮ ਪੈਸੇ ਜਾਂਦੇ ਸਨ । 90 ਹਜ਼ਾਰ ਕਰੋੜ ਰੁਪਿਆ ਸਰਕਾਰੀ ਖਜ਼ਾਨੇ ਤੋਂ ਲਗਾਤਾਰ ਉਨ੍ਹਾਂ ਦੇ ਇੱਥੇ ਜਾਂਦਾ ਰਹਿੰਦਾ ਸੀ । ਹੁਣ ਮੋਦੀ ਨੇ ਸਭ ਬੰਦ ਕਰਵਾ ਦਿੱਤਾ। 6 ਕਰੋੜ ਲੋਕਾਂ ਦੇ ਨਾਮ ਕੱਢ ਦਿੱਤੇ । ਜੋ ਸਹੀ ਹੋਵੇਗਾ ਉਸ ਨੂੰ ਮਿਲੇਗਾ , ਹੱਕ ਦਾ ਮਿਲੇਗਾ । ਹੁਣ ਮੈਨੂੰ ਦੱਸੋ - ਜੋ ਪੈਦਾ ਨਹੀਂ ਹੋਏ , ਖਜ਼ਾਨੇ ਤੋਂ ਪੈਸਾ ਜਾਂਦਾ ਸੀ ਤਾਂ ਕੋਈ ਤਾਂ ਹੋਵੇਗਾ ਨਾ ਜਿਸ ਦੇ ਕੋਲ ਜਾਂਦਾ ਹੋਵੇਗਾ ? ਜਾਂਦਾ ਹੋਵੇਗਾ ਕਿ ਨਹੀਂ ਜਾਂਦਾ ਹੋਵੇਗਾ ?


    ਅਜਿਹੇ ਵਿਚੋਲੇ ਹੋਣਗੇ , ਝੋਲਾ ਛਾਪ ਲੋਕ ਹੋਣਗੇ , ਚੇਲੇ - ਚਪਾਟੇ ਹੋਣਗੇ , ਕੋਈ 200 ਖਾਤਾ ਹੋਵੇਗਾ - ਕੋਈ 2000 ਖਾਤਾ ਹੋਵੇਗਾ , ਕੋਈ 2 ਲੱਖ ਖਾਤਾ ਹੋਵੇਗਾ , ਚਲਦਾ ਹੋਵੇਗਾ ਨਹੀਂ ਚਲਦਾ ਹੋਵੇਗਾ ? ਹੁਣ ਇਨ੍ਹਾਂ ਦੀ ਸਭ ਦੀ ਦੁਕਾਨ ਬੰਦ ਹੋ ਗਈ । ਹੁਣ ਉਹ ਮੋਦੀ ਨੂੰ ਝੂਠਾ ਬੋਲਣਗੇ ਕਿ ਨਹੀਂ ਬੋਲਣਗੇ ? ਬੋਲਣਗੇ ਕਿ ਨਹੀਂ ਬੋਲਣਗੇ ? ਉਨ੍ਹਾਂ ਦੀ ਚੋਰੀ ਬੰਦ ਹੋ ਗਈ ਤਾਂ ਮੋਦੀ ਨੂੰ ਚੋਰ ਬੋਲਣਗੇ ਕਿ ਨਹੀਂ ਬੋਲਣਗੇ ? ਉਨ੍ਹਾਂ ਨੂੰ ਚੌਕੀਦਾਰ ਤੋਂ ਡਰ ਲੱਗਣ ਲੱਗਿਆ ਹੈ , ਚੌਕੀਦਾਰ ਤੋਂ ਡਰ ਲੱਗਣ ਲਗਿਆ ਹੈ । ਚੋਰਾਂ ਦੀ ਨੀਂਦ ਹਰਾਮ ਹੋ ਗਈ ਹੈ ਕਿ ਚੌਕੀਦਾਰ ਸੌਣ ਨੂੰ ਤਿਆਰ ਨਹੀਂ ਹੈ , ਚੌਕੀਦਾਰ ਚੋਰਾਂ ਨੂੰ ਛੱਡਣ ਲਈ ਤਿਆਰ ਨਹੀਂ ਹੈ ਅਤੇ ਇਸ ਲਈ ਪਰੇਸ਼ਾਨੀ ਹੈ । ਲੇਕਿਨ ਤੁਹਾਡਾ ਅਸ਼ੀਰਵਾਦ ਹੈ ਇਨ੍ਹਾਂ ਪਰੇਸ਼ਾਨੀਆਂ ਨੂੰ ਵੀ ਪਰਾਸਤ ਕਰਾਂਗੇ ਅਤੇ ਦੇਸ਼ ਵਿੱਚ ਇਮਾਨਦਾਰੀ ਦੇ ਯਤਨ , ਇ ਮਾਨਦਾਰੀ ਦੀ ਸਰਕਾਰ , ਇ ਮਾਨਦਾਰੀ ਦਾ ਕੰਮ , ਇ ਮਾਨਦਾਰੀ ਦਾ ਲੋਕਹਿਤ , ਇਸ ਨੂੰ ਲੈ ਕੇ ਅੱਗੇ ਚੱਲਾਂਗੇ।


    ਇਸ ਵਿਸ਼ਵਾਸ ਦੇ ਨਾਲ ਇੰਨੀ ਵੱਡੀ ਤਾਦਾਦ ਵਿੱਚ ਇੱਕ ਸਾਲ ਨੂੰ ਮਨਾਉਣ ਲਈ ਤੁਸੀਂ ਆਏ , ਮੈਂ ਤੁਹਾਡਾ ਹਿਰਦੇ ਤੋਂ ਆਭਾਰ ਪ੍ਰਗਟ ਕਰਦਾ ਹਾਂ । ਇੰਨੀ ਵੱਡੀ ਤਾਦਾਦ ਵਿੱਚ ਲੋਕ ਆ ਰਹੇ ਸਨ । ਮੈਨੂੰ ਜੈਰਾਮਜੀ ਨੇ ਦੱਸਿਆ । ਆਉਂਦੇ ਸਮੇਂ ਇੱਕ ਅਕਸਮਾਤ ਹੋਇਆ । ਕੁਝ ਲੋਕ - ਯਾਤਰੀਆਂ ਨੂੰ ਜੋ ਇਸ ਪ੍ਰੋਗਰਾਮ ਵਿੱਚ ਆ ਰਹੇ ਸਨ ਉਨ੍ਹਾਂ ਨੂੰ injury ਹੋਈ । ਮੈਂ ਉਨ੍ਹਾਂ ਦੀ ਉੱਤਮ ਸਿਹਤ ਲਈ ਪ੍ਰਾਰਥਨਾ ਕਰਦਾ ਹਾਂ । ਜ਼ਰੂਰ ਜੋ ਵੀ ਵਿਵਸਥਾ ਹੋਵੇਗੀ , ਜੈਰਾਮਜੀ ਖੁਦ ਇਸ ਨ੍ਹੂੰ ਵੇਖ ਰਹੇ ਹਨ । ਭਾਰਤ ਸਰਕਾਰ ਨੂੰ ਵੀ ਜੋ ਜ਼ਰੂਰਤ ਹੋਵੋਗੀ , ਮੈਂ ਤੁਹਾਡੇ ਨਾਲ ਹਾਂ । ਮੇਰੀ ਤੁਹਾਨੂੰ ਵੀ ਪ੍ਰਾਰਥਨਾ ਹੈ ਕਿ ਤੁਹਾਡੇ ਵਿੱਚੋਂ ਇਸ ਠੰਡ ਵਿੱਚ , ਮੈਨੂੰ ਪਤਾ ਹੈ ਕਿ ਇੱਥੇ ਤੱਕ ਪਹੁੰਚਣ ਲਈ ਕੁਝ ਲੋਕ ਤਾਂ ਦੋ ਦਿਨ ਪਹਿਲਾਂ ਤੋਂ ਚੱਲੇ ਹੋਣਗੇ । ਰਾਤ - ਰਾਤ ਚਲੇ ਹੋਣਗੇ । ਕੁਝ ਲੋਕ ਇੱਕ ਦਿਨ ਪਹਿਲਾਂ ਇੱਥੇ ਪਹੁੰਚ ਗਏ ਹੋਣਗੇ। ਇੰਨੀ ਠੰਡ ਵਿੱਚ ਵੀ ਇੰਨਾ ਕਸ਼ਟ ਉਠਾ ਕੇ ਤੁਸੀਂ ਆਏ ਹੋ।


    ਮੈਂ ਚਾਹੂੰਗਾ ਕਿ ਵਾਪਸ ਜਾਂਦੇ ਸਮੇਂ ਕਿਤੇ - ਕਿਉਂਕਿ ਹਿਮਾਚਲ ਵਿੱਚ ਅਕਸਮਾਤ ਬਹੁਤ ਸੁਭਾਵਿਕ ਹੁੰਦੇ ਰਹਿੰਦੇ ਹਾਂ । ਮੈਂ ਨਹੀਂ ਚਾਹੁੰਦਾ ਹਾਂ ਕਿ ਕੋਈ ਅਕਸਮਾਤ ਹੋਵੇ , ਕਿਸੇ ਦੀ ਜ਼ਿੰਦਗੀ ਵਿੱਚ ਕੋਈ ਮੁਸੀਬਤ ਆ ਜਾਵੇ । ਮੇਰੀ ਤੁਹਾਨੂੰ ਪ੍ਰਾਰਥਨਾ ਹੈ ਸੁਖ - ਚੈਨ ਦੇ ਨਾਲ ਤੁਸੀਂ ਅਰਾਮ ਨਾਲ ਜਾਓ , ਜਾਣ ਵਿੱਚ ਦੋ ਘੰਟੇ ਜ਼ਿਆਦਾ ਲਗਣਗੇ - ਭਲੇ ਲੱਗ ਜਾਣ , ਲੇਕਿਨ ਅਰਾਮ ਨਾਲ ਜਾਓ । ਆਪਣੀ ਸਿਹਤ ਸੰਭਾਲੋ ਅਤੇ ਹਿਮਾਚਲ ਨੂੰ ਨਵੀਂ ਉਚਾਈਆਂ ‘ ਤੇ ਲੈ ਜਾਓ , ਮੋਢੇ ਨਾਲ ਮੋਢਾ ਮਿਲਾ ਕੇ ਚੱਲ ਪਓ ।


    ਮੇਰੇ ਨਾਲ ਬੋਲੋ –


    ਭਾਰਤ ਮਾਤਾ ਕੀ – ਜੈ


    ਭਾਰਤ ਮਾਤਾ ਕੀ – ਜੈ


    ਭਾਰਤ ਮਾਤਾ ਕੀ – ਜੈ ।


    ਬਹੁਤ - ਬਹੁਤ ਧੰਨਵਾਦ ।


    *****

    
    
    (Release ID: 1558172) Visitor Counter : 2