      ਮੰਤਰੀ ਮੰਡਲ

      ਕੇਂਦਰੀ ਮੰਤਰੀ ਮੰਡਲ ਨੇ ਭਾਰਤ ਅਤੇ ਫਰਾਂਸ ਦਰਮਿਆਨ ਨਵੀ ਅਤੇ ਅਖੁੱਟ ਊਰਜਾ ਦੇ ਖੇਤਰ ਵਿੱਚ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 17 DEC 2018 5:43PM by PIB Chandigarh


    Cabinet approves Memorandum of Understanding between India and France in the field of new and renewable energy


    ਕੇਂਦਰੀ ਮੰਤਰੀ ਮੰਡਲ ਨੇ ਭਾਰਤ ਅਤੇ ਫਰਾਂਸ ਦਰਮਿਆਨ ਨਵੀ ਅਤੇ ਅਖੁੱਟ ਊਰਜਾ ਦੇ ਖੇਤਰ ਵਿੱਚ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਅੱਜ ਕੇਂਦਰੀ ਮੰਤਰੀ ਮੰਡਲ ਨੂੰ ਭਾਰਤੀ ਸੌਰ ਊਰਜਾ ਨਿਗਮ ਲਿਮਿਟਡ (ਐੱਸਈਸੀਆਈ) ਅਤੇ ਫਰਾਂਸ ਦੇਸ਼ ਦੀ ਮਲਕੀਅਤ ਵਾਲੀ ਕੰਪਨੀ ਕਮਿਸਰੀਟ ਏ ਐੱਲ ਐਨਰਜੀ ਅਟਾਮਿਕ ਐਟ ਆਕਸ ਐੱਨਜੀੱਜ ਆਲਟਰਨੇਟਿਵਜ਼ (ਸੀਈਏ) ਅਤੇ ਫਰਾਂਸ ਦੀ ਕੰਪਨੀ ਬਲੂ ਸਟੋਰੇਜ਼ (ਐੱਸਏਐੱਸ) ਦਰਮਿਆਨ ਸਹਿਮਤੀ ਪੱਤਰ ਤੋਂ ਜਾਣੂ ਕਰਵਾਇਆ ਗਿਆ। ਇਸ ਸਹਿਮਤੀ ਪੱਤਰ ’ਤੇ 3 ਅਕਤੂਬਰ, 2018 ਨੂੰ ਨਵੀਂ ਦਿੱਲੀ ਵਿੱਚ ਹਸਤਾਖ਼ਰ ਹੋਏ ਸਨ। ਇਸ ਸਹਿਮਤੀ ਪੱਤਰ ’ਤੇ ਤਿੰਨ ਭਾਸ਼ਾਵਾਂ-ਹਿੰਦੀ, ਅੰਗਰੇਜ਼ੀ ਅਤੇ ਫ੍ਰੈਂਚ ਵਿੱਚ ਤਿੰਨ-ਤਿੰਨ ਮੂਲਾਂ ਪੱਤਰਾਂ ’ਤੇ ਹਸਤਾਖ਼ਰ ਕੀਤੇ ਗਏ ਸਨ।


    ਇਸ ਸਹਿਮਤੀ ਪੱਤਰ ਦਾ ਉਦੇਸ਼ ਸੌਰ ਪੈਨਲਾਂ ਤੋਂ ਚਾਰਜ ਹੋਣ ਵਾਲੀਆਂ ਬੈਟਰੀਆਂ ਵਾਲੇ ਈ-ਵਾਹਨਾਂ ਦਾ ਚਾਰਜਿੰਗ ਸਟੇਸ਼ਨ (ਐੱਸਈਸੀਆਈ) ਉਪਲੱਬਧ ਕਰਵਾਉਣ ਦੇ ਪਾਇਲਟ ਪ੍ਰੋਜੈਕਟ ਬਾਰੇ ਭਵਿੱਖ ਵਿੱਚ ਹੋਣ ਵਾਲੇ ਸਹਿਯੋਗ ਦੇ ਸਬੰਧ ਵਿੱਚ ਵਿਚਾਰ-ਵਟਾਂਦਰੇ ਦੇ ਤੌਰ-ਤਰੀਕਿਆਂ ਨੂੰ ਪਰਿਭਾਸ਼ਿਤ ਕਰਨਾ ਹੈ। ਇਸ ਦੇ ਇਲਾਵਾ ਸੌਰ ਗਤਿਸ਼ੀਲਤਾ ਦੀ ਵੱਧ ਤੋਂ ਵੱਧ ਵਰਤੋਂ ਅਤੇ ਗ੍ਰਿਡ ਦੇ ਪ੍ਰਭਾਵ ਨੂੰ ਘੱਟੋ-ਘੱਟ ਕਰਕੇ ਬਿਜਲੀ ਵਾਹਨਾਂ ਦੀ ਤੈਨਾਤੀ ਲਈ ਭਾਰਤ ਸਰਕਾਰ ਦੀ ਮਹੱਤਵਪੂਰਨ ਯੋਜਨਾ ਵਿੱਚ ਮਦਦ ਕਰਨ ਲਈ ਗ੍ਰਿਡ ਨਾਲ ਅਧਿਕ ਤੋਂ ਅਧਿਕ ਕਨੈਕਸ਼ਨਾਂ ਨੂੰ ਜੋੜਨਾ ਹੈ। ਇਸ ਸਹਿਮਤੀ ਪੱਤਰ ਨਾਲ ਭਾਰਤ ਅਤੇ ਫਰਾਂਸ ਦਰਮਿਆਨ ਦੁਵੱਲੇ ਸਹਿਯੋਗ ਨੂੰ ਮਜ਼ਬੂਤ ਬਣਾਉਣ ਵਿੱਚ ਮਦਦ ਮਿਲੇਗੀ।


    ****

    
    
    (Release ID: 1556509) Visitor Counter : 1