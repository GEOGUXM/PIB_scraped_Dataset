      ਭਾਰਤ ਚੋਣ ਕਮਿਸ਼ਨ

      ਸ਼੍ਰੀ ਸੁਨੀਲ ਅਰੋੜਾ ਨੇ ਭਾਰਤ ਦੇ ਨਵੇਂ ਮੁੱਖ ਚੋਣ ਕਮਿਸ਼ਨਰ ਦਾ ਅਹੁਦਾ ਸੰਭਾਲਿਆ
      Posted On: 02 DEC 2018 6:55PM by PIB Chandigarh


    Shri Sunil Arora takes over as new Chief Election Commissioner of India


    ਸ਼੍ਰੀ ਸੁਨੀਲ ਅਰੋੜਾ ਨੇ ਭਾਰਤ ਦੇ ਨਵੇਂ ਮੁੱਖ ਚੋਣ ਕਮਿਸ਼ਨਰ ਦਾ ਅਹੁਦਾ ਸੰਭਾਲਿਆ


    ਸ਼੍ਰੀ ਸੁਨੀਲ ਅਰੋੜਾ ਨੇ ਅੱਜ ਸ਼੍ਰੀ ਓ.ਪੀ. ਰਾਵਤ ਦਾ ਸਥਾਨ ਲੈਂਦਿਆਂ ਭਾਰਤ ਦੇ 23ਵੇਂ ਮੁੱਖ ਚੋਣ ਕਮਿਸ਼ਨਰ (ਸੀਈਸੀ) ਵਜੋਂ ਚਾਰਜ ਸੰਭਾਲਿਆ । ਸ਼੍ਰੀ ਰਾਵਤ ਨੇ ਆਪਣਾ ਕਾਰਜਕਾਲ ਸੰਪੰਨ ਹੋਣ ਦੇ ਬਾਅਦ 01 ਦਸੰਬਰ , 2018 ਨੂੰ ਅਹੁਦਾ ਛੱਡਿਆ ਸੀ


    ਚੋਣ ਕਮਿਸ਼ਨਰ ਦਾ ਚਾਰਜ ਪ੍ਰਵਾਨ ਕਰਨ ਤੋਂ ਪਹਿਲਾ ਸ਼੍ਰੀ ਅਰੋੜਾ 01 ਦਸਬੰਰ, 2017 ਤੋਂ ਭਾਰਤੀ ਚੋਣ ਕਮਿਸ਼ਨ ਵਿੱਚ ਚੋਣ ਕਮਿਸ਼ਨਰ ਵਜੋਂ ਵਿੱਚ ਕਾਰਜ ਕਰ ਰਹੇ ਸਨ। ਇਸ ਸਮੇਂ ਦੌਰਾਨ ਚੋਣ ਕਮਿਸ਼ਨ ਨੇ ਹਿਮਾਚਲ ਪ੍ਰਦੇਸ਼ , ਗੁਜਰਾਤ , ਤ੍ਰਿਪੁਰਾ , ਮੇਘਾਲਿਆ , ਨਾਗਾਲੈਂਡ ਅਤੇ ਕਰਨਾਟਕ ਵਿੱਚ ਸਫਲਤਾਪੂਰਵਕ ਚੋਣਾਂ ਦਾ ਸੰਚਾਲਨ ਕੀਤਾ । ਇਸੇ ਤਰ੍ਹਾਂ ਜਿਨ੍ਹਾਂ ਪੰਜ ਰਾਜਾਂ - ਛੱਤੀਸਗੜ੍ਹ , ਮੱਧ ਪ੍ਰਦੇਸ਼ , ਮਿਜ਼ੋਰਮ , ਰਾਜਸਥਾਨ ਅਤੇ ਤੇਲੰਗਾਨਾ ਵਿੱਚ ਜਿੱਥੇ ਚੋਣਾਂ ਹੋ ਰਹੀਆਂ ਹਨ , ਉੱਥੇ ਚੋਣ ਪ੍ਰਕਿਰਿਆ ਸੰਪਨ ਹੋਣ ਦੇ ਵੱਖ-ਵੱਖ ਪੜਾਵਾਂ ‘ਤੇ ਹਨ । ਉੱਥੇ ਵੋਟਾਂ ਦੀ ਗਿਣਤੀ 11 ਦਸੰਬਰ , 2018 ਨੂੰ ਹੋਵੇਗੀ। ਸੀਈਸੀ ਵਜੋਂ ਉਨ੍ਹਾਂ ਦੇ ਕਾਰਜਕਾਲ ਦੌਰਾਨ 17ਵੀਂ ਲੋਕਸਭਾ ਦੀਆਂ ਆਮ ਚੋਣਾਂ ਹੋਣਗੀਆਂ । ਇਨ੍ਹਾਂ ਆਮ ਚੋਣਾਂ ਦੇ ਇਲਾਵਾ , ਸਿੱਕਮ , ਆਂਧਰਾ ਪ੍ਰਦੇਸ਼ , ਅਰੁਣਾਚਲ ਪ੍ਰਦੇਸ਼ , ਓਡੀਸ਼ਾ , ਮਹਾਰਾਸ਼ਟਰ , ਹਰਿਆਣਾ , ਝਾਰਖੰਡ , ਦਿੱਲੀ ਰਾਜਧਾਨੀ ਖੇਤਰ , ਬਿਹਾਰ ਅਤੇ ਜੰਮੂ ਅਤੇ ਕਸ਼ਮੀਰ ਵਿਧਾਨਸਭਾ ਦੀਆਂ ਚੋਣਾਂ ਵੀ ਹੋਣਗੀਆਂ ।


    13 ਅਪ੍ਰੈਲ, 1956 ਨੂੰ ਜਨਮੇ ਸ਼੍ਰੀ ਅਰੋੜਾ 1980 ਬੈਚ ਦੇ ਰਾਜਸਥਾਨ ਕੈਡਰ ਦੇ ਇੱਕ ਸਾਬਕਾ ਭਾਰਤੀ ਪ੍ਰਸ਼ਾਸਨਿਕ ਸੇਵਾ (ਆਈਏਐੱਸ) ਅਧਿਕਾਰੀ ਹਨ, ਜੋ ਭਾਰਤ ਸਰਕਾਰ ਦੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਵਿੱਚ ਸਕੱਤਰ ਦੇ ਰੂਪ ਵਿੱਚ 30 ਅਪ੍ਰੈਲ, 2016 ਨੂੰ ਸੇਵਾ ਮੁਕਤ ਹੋਏ ਸਨ। 36 ਸਾਲਾਂ ਦੇ ਆਪਣੇ ਸੇਵਾ ਕਾਲ ਦੌਰਾਨ ਉਨ੍ਹਾਂ ਨੇ ਰਾਜਸਥਾਨ ਸਰਕਾਰ ਅਤੇ ਕੇਂਦਰ ਸਰਕਾਰ ਵਿੱਚ ਵੱਖ-ਵੱਖ ਮਹੱਤਵਪੂਰਨ ਪਦਾਂ ‘ਤੇ ਆਪਣੀਆਂ ਸੇਵਾਵਾਂ ਨਿਭਾਈਆਂ ।


    ਉਨ੍ਹਾਂ ਨੇ ਕੌਸ਼ਲ ਵਿਕਾਸ ਤੇ ਉਦੱਮਤਾ ਮੰਤਰਾਲੇ ਅਤੇ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਵਿੱਚ ਸਕੱਤਰ , 2002 ਤੋਂ 2005 ਤੱਕ ਤਤਕਾਲੀਨ ਇੰਡੀਅਨ ਏਅਰਲਾਈਨਜ਼ ਵਿੱਚ ਚੇਅਰਮੈਨ ਮੈਨਜ਼ਿੰਗ ਡਾਇਰੈਕਟਰ , ਏਅਰ ਇੰਡੀਆ , ਏਅਰਪੋਰਟ ਅਥਾਰਟੀ ਆਵ੍ ਇੰਡੀਆ ਲਿਮਿਟਡ ਅਤੇ ਰਾਸ਼ਟਰੀ ਕੌਸ਼ਲ ਵਿਕਾਸ ਨਿਗਮ ਦੇ ਡਾਇਰੈਕਟਰ ਬੋਰਡ ਦੇ ਮੈਂਬਰ ਜਿਹੇ ਮਹੱਤਵਪੂਰਨ ਪਦਾਂ ’ਤੇ ਸੇਵਾਵਾਂ ਨਿਭਾਈਆਂ । ਸ਼੍ਰੀ ਅਰੋੜਾ ਨੇ 2005 - 2013 ਵਿੱਚ ਰਾਜਸਥਾਨ ਰਾਜ ਉਦਯੋਗਿਕ ਵਿਕਾਸ ਅਤੇ ਨਿਵੇਸ਼ ਨਿਗਮ (ਰੀਕੋ) ਦੇ ਚੇਅਰਮੈਨ ਵਜੋਂ ਅਤੇ ਕਈ ਹੋਰ ਮਹੱਤਵਪੂਰਨ ਪਦਾਂ ਦੇ ਇਲਾਵਾ 2013 - 14 ਦੌਰਾਨ ਰਾਜਸਥਾਨ ਸਰਕਾਰ ਵਿੱਚ ਐਡੀਸ਼ਨਲ ਮੁੱਖ ਸਕੱਤਰ, ਗ੍ਰਿਹ ਵਜੋਂ ਵੀ ਕੰਮ ਕੀਤਾ ।


    ***

    
    
    (Release ID: 1554550) Visitor Counter : 1