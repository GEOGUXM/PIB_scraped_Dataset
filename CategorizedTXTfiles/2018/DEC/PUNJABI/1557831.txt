      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ 3 ਜਨਵਰੀ ਨੂੰ ਜਲੰਧਰ, ਪੰਜਾਬ ਵਿੱਚ 106ਵੀਂ ਭਾਰਤੀ ਵਿਗਿਆਨ ਕਾਂਗਰਸ (ਆਈਐੱਸਸੀ)-2019 ਦਾ ਉਦਘਾਟਨ ਕਰਨਗੇ
      Posted On: 30 DEC 2018 10:19AM by PIB Chandigarh


    Prime Minister Narendra Modi to inaugurate 106th Indian Science Congress (ISC)-2019 on 3rd January in Jalandhar, Punjab


    Union Cabinet ministers including Science &Technology Minister Dr. Harsh Vardhan and Textile Minister Smriti Irani, Nobel Laureates, eminent Scientists from across the world to attend the mega event.


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ 3 ਜਨਵਰੀ ਨੂੰ ਜਲੰਧਰ , ਪੰਜਾਬ ਵਿੱਚ 106ਵੀਂ ਭਾਰਤੀ ਵਿਗਿਆਨ ਕਾਂਗਰਸ (ਆਈਐੱਸਸੀ)-2019 ਦਾ ਉਦਘਾਟਨ ਕਰਨਗੇ


    ਵਿਗਿਆਨ ਅਤੇ ਟੈਕਨੋਲੋਜੀ ਮੰਤਰੀ ਡਾ. ਹਰਸ਼ ਵਰਧਨ ਅਤੇ ਟੈਕਸਟਾਈਲ ਮੰਤਰੀ ਸਮ੍ਰਿਤੀ ਇਰਾਨੀ ਸਮੇਤ ਕੇਂਦਰੀ ਮੰਤਰੀ , ਨੋਬਲ ਪੁਰਸਕਾਰ ਜੇਤੂ, ਦੁਨੀਆ ਭਰ ਦੇ ਪ੍ਰਸਿੱਧ ਵਿਗਿਆਨੀ ਇਸ ਸ਼ਾਨਦਾਰ ਸਮਾਰੋਹ ਵਿੱਚ ਸ਼ਾਮਲ ਹੋਣਗੇ


    ਦੁਨੀਆ ਦੀ ਸਭ ਤੋਂ ਵੱਡੀ ਵਿਗਿਆਨ ਮਿਲਣੀ 'ਭਾਰਤੀ ਵਿਗਿਆਨ ਕਾਂਗਰਸ (ਆਈਐੱਸਸੀ) -2019' ਦਾ ਆਯੋਜਨ 3 ਤੋਂ 7 ਜਨਵਰੀ 2019 ਤੱਕ ਪੰਜਾਬ ਦੇ ਜਲੰਧਰ ਵਿੱਚ ਕੀਤਾ ਜਾਵੇਗਾ । ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 3 ਜਨਵਰੀ ਨੂੰ 'ਭਵਿੱਖ ਦਾ ਭਾਰਤ-ਵਿਗਿਆਨ ਅਤੇ ਟੈਕਨੋਲੋਜੀ' ਥੀਮ ਉੱਤੇ ਅਧਾਰਤ ਆਈਐੱਸਸੀ 2019 ਦੇ 106ਵੇਂ ਐਡੀਸ਼ਨ ਦਾ ਉਦਘਾਟਨ ਕਰਨਗੇ । ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਕਈ ਨੋਬਲ ਪੁਰਸਕਾਰ ਜੇਤੂਆਂ , ਭਾਰਤ ਦੇ ਕੇਂਦਰੀ ਮੰਤਰੀਆਂ, ਵਿਗਿਆਨ ਦੇ ਨੀਤੀ ਨਿਰਮਾਤਾਵਾਂ, ਪ੍ਰਸ਼ਾਸਕਾਂ, ਪ੍ਰਸਿੱਧ ਵਿਗਿਆਨੀਆਂ, ਭਾਰਤ ਅਤੇ ਵਿਦੇਸ਼ਾਂ ਦੇ ਯੁਵਾ ਇਸਤਰੀ -ਪੁਰਸ਼ ਖੋਜੀਆਂ ਅਤੇ ਸਕੂਲੀ ਬੱਚਿਆਂ ਸਮੇਤ ਤਕਰੀਬਨ 30,000 ਪ੍ਰਤੀਨਿਧੀਆਂ ਨੂੰ ਸੰਬੋਧਨ ਕਰਨਗੇ । ਪੰਜ ਦਿਨ ਤੱਕ ਚੱਲਣ ਵਾਲੀ ਇਸ ਕਾਂਗਰਸ ਵਿੱਚ ਲਗਭਗ 100 ਤੋਂ ਵੱਧ ਸੰਮੇਲਨਾਂ ਅਤੇ ਵਿਗਿਆਨ ਤੇ ਟੈਕਨੋਲੋਜੀ ਮੂਲ ਦੇ ਪ੍ਰੋਗਰਾਮਾਂ ਦਾ ਵੀ ਆਯੋਜਨ ਕੀਤਾ ਜਾਵੇਗਾ , ਜਿਸ ਵਿੱਚ ਡੀਆਰਡੀਓ, ਇਸਰੋ, ਡੀਐੱਸਟੀ, ਏਮਸ, ਯੂਜੀਸੀ, ਏਆਈਸੀਟੀਈ ਅਤੇ ਅਮਰੀਕਾ, ਬ੍ਰਿਟੇਨ, ਭਾਰਤ ਅਤੇ ਹੋਰ ਦੇਸ਼ਾਂ ਦੀਆਂ ਉੱਘੀਆਂ ਯੂਨੀਵਰਸਿਟੀਆਂ ਦੇ ਕਈ ਪ੍ਰਸਿੱਧ ਵਿਅਕਤੀ ਹਿੱਸਾ ਲੈਣਗੇ । ਵਿਗਿਆਨ ਅਤੇ ਟੈਕਨੋਲੋਜੀ ਮੰਤਰੀ, ਡਾ. ਹਰਸ਼ ਵਰਧਨ ਅਤੇ ਟੈਕਸਟਾਈਲ ਮੰਤਰੀ, ਸ਼੍ਰੀਮਤੀ ਸਮ੍ਰਿਤੀ ਇਰਾਨੀ ਸਮੇਤ ਕਈ ਕੇਂਦਰੀ ਮੰਤਰੀ ਵੀ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣਗੇ ।


    ਕੇਂਦਰੀ ਵਿਗਿਆਨ ਅਤੇ ਟੈਕਨੋਲੋਜੀ ਮੰਤਰੀ, ਡਾ. ਹਰਸ਼ ਵਰਧਨ ਦਾ ਵਿਸ਼ਵਾਸ ਹੈ ਕਿ 'ਭਵਿੱਖ ਦਾ ਭਾਰਤ - ਵਿਗਿਆਨ ਅਤੇ ਟੈਕਨੋਲੋਜੀ' ਵਿਸ਼ੇ ਉੱਤੇ ਅਧਾਰਤ ਆਈਐੱਸਸੀ 2019 ਦਾ 106ਵਾਂ ਐਡੀਸ਼ਨ ਇਹ ਪ੍ਰਦਰਸ਼ਿਤ ਕਰਨ ਵਿੱਚ ਸਹਾਈ ਹੋਵੇਗਾ ਕਿ ਕੀ ਕਿਵੇਂ ਕੀਤਾ ਜਾ ਰਿਹਾ ਹੈ, ਕੀ ਕਿਵੇਂ ਕੀਤਾ ਜਾ ਸਕਦਾ ਹੈ ਅਤੇ ਭਾਰਤ ਵਿੱਚ ਵਿਗਿਆਨ ਅਤੇ ਟੈਕਨੋਲੋਜੀ ਦੇ ਭਵਿੱਖ ਨੂੰ ਕੀ ਨਿਰਧਾਰਿਤ ਕਰੇਗਾ । ਡਾ. ਹਰਸ਼ ਵਰਧਨ ਨੇ ਆਪਣੇ ਸੰਦੇਸ਼ ਵਿੱਚ ਕਿਹਾ ,''ਸਰਕਾਰ ਦਾ ਉਦੇਸ਼ ਵਿਗਿਆਨ ਅਤੇ ਟੈਕਨੋਲੋਜੀ ਦਾ ਲਾਭ ਸਮਾਜ ਦੇ ਆਖਰੀ ਵਿਅਕਤੀ ਤੱਕ ਪਹੁੰਚਾਉਣਾ ਹੈ ਅਤੇ ਇੱਕ ਕੇਂਦਰ ਬਿੰਦੂ ਹੋਣ ਦੇ ਨਾਤੇ ਵਿਗਿਆਨੀਆਂ ਨੂੰ ਦੇਸ਼ ਦੇ ਸਾਹਮਣੇ ਆਉਣ ਵਾਲੀਆਂ ਸਮੱਸਿਆਵਾਂ ਦੇ ਨਵੀਨ ਹੱਲਾਂ ਨੂੰ ਲੱਭਣ ਵਿੱਚ ਆਪਣਾ ਦਿਲ ਅਤੇ ਆਤਮਾ ਲਗਾ ਦੇਣੀ ਚਾਹੀਦੀ ਹੈ ਅਤੇ ਆਮ ਲੋਕਾਂ ਦੇ ਜੀਵਨ ਪੱਧਰ ਵਿੱਚ ਬਿਹਤਰੀ ਲਿਆਉਣੀ ਚਾਹੀਦੀ ਹੈ । ''


    ਇਹ ਪ੍ਰੋਗਰਾਮ ਵਿਗਿਆਨਕ ਖੋਜ ਯਤਨਾਂ ਨੂੰ ਉਤਸ਼ਾਹਿਤ ਕਰਨ ਅਤੇ ਦੇਸ਼ ਅਤੇ ਵਿਸ਼ਵ ਵਿੱਚ ਵਿਗਿਆਨਕ ਪ੍ਰਵ੍ਰਿਤੀ ਵਧਾਉਣ ਵਿੱਚ ਕੇਂਦਰੀ ਭੂਮਿਕਾ ਨਿਭਾ ਸਕਦਾ ਹੈ । ਨੋਬਲ ਪੁਰਸਕਾਰ ਜੇਤੂ ਇਸ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣਗੇ । ਜਰਮਨ-ਅਮਰੀਕਨ ਮੂਲ ਦੇ ਬਾਇਓ ਕੈਮਿਸਟ ਪ੍ਰੋਫੈਸਰ ਥਾਮਸ ਸੁਡੋਫ ( Prof. Thomas Sudoph ) , ਜਿਨ੍ਹਾਂ ਨੂੰ ਵੈਸਿਕਲ ਟ੍ਰੈਫਿਕਿੰਗ ਉੱਤੇ ਕੰਮ ਕਰਨ ਲਈ ਫਿਜ਼ਿਆਲੋਜੀ ਜਾਂ ਮੈਡੀਸਨ ਵਿੱਚ 2013 ਦਾ ਨੋਬਲ ਪੁਰਸਕਾਰ ਪ੍ਰਦਾਨ ਕੀਤਾ ਗਿਆ ਹੈ - ਹੰਗਰੀ ਵਿੱਚ ਜਨਮੇ ਇਜ਼ਰਾਈਲ ਦੇ ਬਾਇਓਕੈਮਿਸਟ ਅਤੇ ਰਸਾਇਣ ਸ਼ਾਸਤਰ ਵਿੱਚ ਨੋਬਲ ਪੁਰਸਕਾਰ ਜੇਤੂ ਪ੍ਰੋਫੈਸਰ ਅਵਰਾਮ ਹੇਰਸ਼ਕੋ ( Prof.Avram Hershko ) , ਅਤੇ ਬ੍ਰਿਟੇਨ ਵਿੱਚ ਜਨਮੇ ਫਿਜ਼ੀਸਿਸਟ ਫ੍ਰੈਡਰਿਕ ਡੰਕਨ ਮਾਈਕਲ ਹਾਲਡੇਨ ( Frederick Duncan Michael Haldane ) ਜਿਨ੍ਹਾਂ ਨੂੰ 2016 ਵਿੱਚ ਭੌਤਿਕ ਸ਼ਾਸਤਰ ਦਾ ਨੋਬਲ ਪੁਰਸਕਾਰ ਪ੍ਰਦਾਨ ਕੀਤਾ ਗਿਆ , ਇਨ੍ਹਾਂ ਵਿੱਚ ਸ਼ਾਮਲ ਹਨ ।


    ਭਾਰਤੀ ਵਿਗਿਆਨ ਕਾਂਗਰਸ ਐਸੋਸੀਏਸ਼ਨ (ਆਈਐੱਸਸੀਏ) ਦੇ ਜਨਰਲ ਪ੍ਰੈਜ਼ੀਡੈਂਟ ਡਾ.ਮਨੋਜ ਕੁਮਾਰ ਚੱਕਰਵਰਤੀ ਦਾ ਵਿਸ਼ਵਾਸ ਹੈ ਕਿ ਆਈਐੱਸਸੀ ਦਾ 106ਵਾਂ ਸੈਸ਼ਨ ਭਾਰਤ ਦੇ ਭਵਿੱਖ ਦੇ ਵਿਕਾਸ ਲਈ ਇੱਕ ਮੀਲ ਦਾ ਪੱਥਰ ਹੋਵੇਗਾ ਕਿਉਂਕਿ ਉਹ ਨੌਜਵਾਨ ‘ਚ ਵਿਚਾਰਾਂ ਅਤੇ ਨਵੀਆਂ ਖੋਜਾਂ ਦੇ ਅਦਾਨ-ਪ੍ਰਦਾਨ ਲਈ ਇੱਕ ਵੱਡਾ ਮੰਚ ਮੁਹੱਈਆ ਕਰਵਾਏਗਾ । ਲਵਲੀ ਪ੍ਰੋਫੈਸ਼ਨਲ ਯੂਨੀਵਰਸਿਟੀ , ਜਿੱਥੇ ਕਿ ਇਹ 5 ਦਿਨਾ ਕਾਂਗਰਸ ਆਯੋਜਿਤ ਕੀਤੀ ਜਾ ਰਹੀ ਹੈ, ਦੇ ਚਾਂਸਲਰ ਸ਼੍ਰੀ ਅਸ਼ੋਕ ਮਿੱਤਲ ਨੇ ਇਸ ਗੱਲ 'ਤੇ ਖੁਸ਼ੀ ਪ੍ਰਗਟਾਈ ਕਿ ਦੁਨੀਆ ਦੀ ਇਹ ਸਭ ਤੋਂ ਅਹਿਮ ਕਾਂਗਰਸ ਇੱਥੇ ਆਯੋਜਿਤ ਕੀਤੀ ਜਾ ਰਹੀ ਹੈ । ਸ਼੍ਰੀ ਮਿੱਤਲ ਨੇ ਹੋਰ ਕਿਹਾ ਕਿ ''ਇੱਕ ਵਿਸ਼ੇਸ਼, 'ਸੂਰਜੀ ਊਰਜਾ ਵਾਲੀ ਬਹੁ-ਸੀਟਾਂ ਵਾਲੀ ਬੱਸ' ਇਸ ਯੂਨੀਵਰਸਿਟੀ ਦੇ ਇੰਜੀਨੀਅਰ ਵਿਦਿਆਰਥੀਆਂ ਨੇ ਤਿਆਰ ਕੀਤੀ ਹੈ ਅਤੇ ਇਸ ਰਾਹੀਂ ਪ੍ਰਧਾਨ ਮੰਤਰੀ ਮੋਦੀ ਨੂੰ ਆਈਐੱਸਸੀ ਵਾਲੀ ਜਗ੍ਹਾ 'ਤੇ ਲਿਆਂਦਾ ਜਾਵੇਗਾ । ਇਹ ਦੂਜੀ ਵਾਰ ਹੈ ਜਦੋਂ ਪੰਜਾਬ ਦੀ ਇਹ ਯੂਨੀਵਰਸਿਟੀ ਇੱਥੇ ਅਜਿਹਾ ਪ੍ਰੋਗਰਾਮ ਆਯੋਜਿਤ ਕਰ ਰਹੀ ਹੈ ।


    ਆਈਐੱਸਸੀ ਦੇ ਦੂਜੇ ਦਿਨ - 4 ਜਨਵਰੀ , 2019 ਨੂੰ ਉਦਘਾਟਨ ਹੋਣ ਵਾਲੀ ਬਾਲ ਵਿਗਿਆਨ ਕਾਂਗਰਸ 10-17 ਸਾਲ ਦੇ ਬੱਚਿਆਂ ਦੇ ਇਨੋਵੇਸ਼ਨ ਅਤੇ ਵਿਗਿਆਨ ਵਿੱਚ ਖੋਜ ਨੂੰ ਅਗਲੇ ਪੱਧਰ ਤੱਕ ਲਿਜਾਣ ਦਾ ਟੀਚਾ ਮਿੱਥੇਗੀ । ਤਕਰੀਬਨ 150 ਵਿਗਿਆਨਕ ਪ੍ਰੋਜੈਕਟ ਜਿਨ੍ਹਾਂ ਨੂੰ ਕਿ ਡੀਐੱਸਟੀ ਵੱਲੋਂ ਅੰਤਿਮ ਰੂਪ ਦਿੱਤਾ ਗਿਆ ਹੈ , ਇੱਥੇ ਪ੍ਰਦਰਸ਼ਿਤ ਕੀਤੇ ਜਾਣਗੇ ਅਤੇ ਬੱਚਿਆਂ ਨੂੰ ਪ੍ਰਸਿੱਧ ਵਿਗਿਆਨੀਆਂ ਅਤੇ ਨੋਬਲ ਪੁਰਸਕਾਰ ਜੇਤੂਆਂ ਦੇ ਵਿਚਾਰ ਸੁਣਨ ਦਾ ਮੌਕਾ ਮਿਲੇਗਾ ।


    ਆਈਐੱਸਸੀ ਦੇ ਤੀਜੇ ਦਿਨ - ਦੋ ਦਿਨਾ ਸਾਇੰਸ ਕਮਿਊਨਿਕੇਟਰਸ ਮੀਟ - 2019 ਦਾ ਉਦਘਾਟਨ ਕੀਤਾ ਜਾਵੇਗਾ ਜਿਸ ਦਾ ਮੁੱਖ ਉਦੇਸ਼ ਵਿਗਿਆਨਕ ਸੂਚਨਾ ਦੇ ਪ੍ਰਸਾਰ ਅਤੇ ਆਮ ਲੋਕਾਂ ਦਰਮਿਆਨ ਵਿਗਿਆਨਕ ਪ੍ਰਵਿਰਤੀ ਦੀ ਸ਼ਮੂਲੀਅਤ ਦੇ ਤਰੀਕਿਆਂ ਬਾਰੇ ਵਿਚਾਰ ਕਰਨਾ ਹੋਵੇਗਾ । ਭਾਰਤ ਦੇ ਪ੍ਰਮੁੱਖ ਮੀਡੀਆ ਹਾਊਸਿਜ਼ ਦੇ ਪ੍ਰਮੁੱਖ ਪੱਤਰਕਾਰ ਇਸ ਕਮਿਊਨਿਕੇਟਰਸ ਮੀਟ ਦਾ ਹਿੱਸਾ ਬਣਨਗੇ ।


    ਪੰਜ ਜਨਵਰੀ ਨੂੰ ਉਦਘਾਟਨ ਹੋਣ ਵਾਲੀ 'ਮਹਿਲਾ ਵਿਗਿਆਨ ਕਾਂਗਰਸ' ਵਿੱਚ ਵਿਗਿਆਨ, ਟੈਕਨੋਲੋਜੀ ਅਤੇ ਸਮਾਜ ਵਿੱਚ ਔਰਤਾਂ ਦੇ ਯੋਗਦਾਨ ਨੂੰ ਪ੍ਰਦਰਸ਼ਿਤ ਕੀਤਾ ਜਾਵੇਗਾ । ਇਸ ਤੋਂ ਇਲਾਵਾ ਵਿਗਿਆਨ ਅਤੇ ਟੈਕਨੋਲੋਜੀ ਖੇਤਰ ਦੀਆਂ ਉੱਘੀਆਂ ਹਸਤੀਆਂ ਦੀ ਪ੍ਰਧਾਨਗੀ ਹੇਠ 14 ਸੰਪੂਰਨ ਸੈਸ਼ਨਾਂ ਦਾ ਵੀ ਆਯੋਜਨ ਕੀਤਾ ਜਾਵੇਗਾ ਜੋ ਪ੍ਰੋਗਰਾਮ ਵਿੱਚ ਮੌਜੂਦ ਵਿਗਿਆਨਕ ਭਾਈਚਾਰੇ ਲਈ ਵਾਧੂ ਤੌਰ 'ਤੇ ਲਾਹੇਵੰਦ ਸਿੱਧ ਹੋਵੇਗਾ ।


    ਆਈਐੱਸਸੀ-2019 ਦੀ ਹੋਰ ਪ੍ਰਮੁੱਖ ਖਿੱਚ 'ਪ੍ਰਾਈਡ ਆਵ੍ ਇੰਡੀਆ' ਐਕਸਪੋ (ਪ੍ਰਦਰਸ਼ਨੀ) ਹੋਵੇਗੀ ਜਿਸ ਦਾ ਆਯੋਜਨ ਐੱਲਪੀਯੂ ਕੰਪਲੈਕਸ ਵਿੱਚ 6 ਵੱਡੇ ਸਟਾਲਾਂ ਦੇ ਰੂਪ ਵਿੱਚ ਵੱਖਰੇ ਤੌਰ ‘ਤੇ ਕੀਤਾ ਜਾਵੇਗਾ । ਇਸ ਪ੍ਰਦਰਸ਼ਨੀ ਦਾ ਉਦੇਸ਼ ਨੌਜਵਾਨਾਂ ਵਿੱਚ ਵਿਗਿਆਨ ਨੂੰ ਮਕਬੂਲ ਬਣਾਉਣਾ ਹੈ ਤਾਕਿ ਭਵਿੱਖ ਦੇ ਯੋਗ ਵਿਗਿਆਨੀਆਂ ਅਤੇ ਇਨੋਵੇਟਰਾਂ ਨੂੰ ਉਤਸ਼ਾਹਿਤ ਕੀਤਾ ਜਾ ਸਕੇ । ਇਸ ਵਿੱਚ ਸੀਐੱਸਆਈਆਰ , ਇਸਰੋ, ਡੀਏਈ, ਆਈਸੀਐੱਮਆਰ, ਡੀਐੱਸਟੀ, ਡੀਆਰਡੀਓ, ਆਈਸੀਏਆਰ ਅਤੇ ਹੋਰ ਸੰਸਥਾਵਾਂ ਹਿੱਸਾ ਲੈਣਗੀਆਂ ।


    ਇਸ ਵਿਗਿਆਨ ਕਾਂਗਰਸ ਵਿੱਚ ਕਈ ਦਿਲਚਸਪੀ ਰੱਖਣ ਵਾਲੀਆਂ ਚੀਜ਼ਾਂ ਨੂੰ ਵੱਖ-ਵੱਖ ਢੰਗਾਂ ਨਾਲ ਦਰਸਾਇਆ ਜਾਵੇਗਾ । ਪ੍ਰਮੁੱਖ ਵਿੱਦਿਅਕ ਸੰਸਥਾਵਾਂ , ਉਦਯੋਗ ਅਤੇ ਸਬੰਧਤ ਖੇਤਰਾਂ ਦੇ ਭਾਰਤ ਅਤੇ ਹੋਰ ਦੇਸ਼ਾਂ ਦੇ 30,000 ਲੋਕਾਂ ਦਾ ਪ੍ਰਦਰਸ਼ਨ ਦੇਖਿਆ ਜਾ ਸਕੇਗਾ ।


    

    
    (Release ID: 1557831) Visitor Counter : 6