      ਪ੍ਰਧਾਨ ਮੰਤਰੀ ਦਫਤਰ

      ਸਲਾਨਾ ਸਮੀਖਿਆ 2018 : ਕਿਰਤ ਅਤੇ ਰੋਜ਼ਗਾਰ ਮੰਤਰਾਲਾ
      Posted On: 13 DEC 2018 4:29PM by PIB Chandigarh


    Year End Review- 2018: Ministry of Labour & Employment


    ਸਲਾਨਾ ਸਮੀਖਿਆ 2018 : ਕਿਰਤ ਅਤੇ ਰੋਜ਼ਗਾਰ ਮੰਤਰਾਲਾ


    ਕਿਰਤ ਅਤੇ ਰੋਜ਼ਗਾਰ ਮੰਤਰਾਲਾ ਹਰੇਕ ਕਾਮੇ ਨੂੰ ਰੋਜ਼ਗਾਰ ਵਿੱਚ ਸੁਰੱਖਿਆ, ਮਜ਼ਦੂਰੀ ਵਿੱਚ ਸੁਰੱਖਿਆ ਅਤੇ ਸਮਾਜਕ ਸੁਰੱਖਿਆ ਪ੍ਰਦਾਨ ਕਰਨ ਲਈ ਵਚਨਬੱਧ ਹੈ। ਕਿਰਤ ਕਾਨੂੰਨਾਂ ਨੂੰ ਲਾਗੂ ਕਰਨ ਵਿੱਚ ਪਾਰਦਰਸ਼ਤਾ ਅਤੇ ਜਵਾਬਦੇਹੀ ਲਿਆਉਣ ਨਾਲ ਹੀ ਮੰਤਰਾਲੇ ਨੇ ਸਾਲ ਦੇ ਦੌਰਾਨ ਸਮਾਜਕ ਸੁਰੱਖਿਆ, ਰੋਜ਼ਗਾਰ ਮੌਕੇ ਅਤੇ ਗੁਣਵੱਤਾ ਵਧਾਉਣ ਦੀ ਵਿਵਸਥਾ ਦੇ ਨਾਲ ਹਰੇਕ ਕਾਮੇ ਦੀ ਪ੍ਰਤਿਸ਼ਠਾ ਸਥਾਪਤ ਕਰਨ ਲਈ ਮਹੱਤਵਪੂਰਨ ਉਪਰਾਲੇ ਕੀਤੇ ।


    ਮਜ਼ਦੂਰ ਭਲਾਈ ਦੀਆਂ ਪ੍ਰਮੁੱਖ ਪ੍ਰਾਪਤੀਆਂ:


    ਲੇਬਰ ਕੋਡ: ਲੇਬਰ ਬਾਰੇ ਦੂਜੇ ਰਾਸ਼ਟਰੀ ਆਯੋਗ ਦੀਆਂ ਸਿਫਾਰਸ਼ਾਂ ਦੀ ਤਰਜ਼ 'ਤੇ ਮੰਤਰਾਲੇ ਨੇ ਵਰਤਮਾਨ ਕੇਂਦਰੀ ਕਿਰਤ ਕਾਨੂੰਨਾਂ ਦੀਆਂ ਮਹੱਤਵਪੂਰਨ ਵਿਵਸਥਾਵਾਂ ਨੂੰ ਮਿਲਾਕੇ, ਸਰਲ ਅਤੇ ਯੁਕਤੀ ਸੰਗਤ ਬਣਾਇਆ ਹੈ। ਚਾਰ ਲੇਬਰ ਕੋਡਾਂ 1. ਮਜ਼ਦੂਰੀ; 2. ਉਦਯੋਗਿਕ ਸਬੰਧ; 3. ਸਮਾਜਕ ਸੁਰੱਖਿਆ ਤੇ ਭਲਾਈ ਅਤੇ 4. ਵਿਵਸਾਇਕ ਸੁਰੱਖਿਆ, ਸਿਹਤ ਅਤੇ ਕੰਮ ਕਰਨ ਦੀਆਂ ਸਥਿਤੀਆਂ ਨੂੰ ਨੇਮਬੱਧ ਕਰਨ ਲਈ ਕਦਮ ਚੁੱਕੇ ਗਏ ਹਨ।


    ਮਜ਼ਦੂਰੀ ਬਿਲ ਬਾਰੇ ਕੋਡ: ਲੋਕ ਸਭਾ ਵਿੱਚ 10 ਅਗਸਤ, 2017 ਨੂੰ ਮਜ਼ਦੂਰੀ ਬਿਲ ਕੋਡ ਦਾ ਮਸੌਦਾ ਪੇਸ਼ ਕੀਤਾ ਗਿਆ ਅਤੇ ਕਿਰਤ ਬਾਰੇ ਸੰਸਦ ਦੀ ਸਥਾਈ ਕਮੇਟੀ ਰਾਹੀਂ ਇਸ ਦਾ ਅਧਿਐਨ ਕੀਤਾ ਗਿਆ ਹੈ। ਸਥਾਈ ਕਮੇਟੀ ਦੀ ਰਿਪੋਰਟ ਦੀ ਉਡੀਕ ਹੈ।


    ਉਦਯੋਗਿਕ ਸਬੰਧਾਂ ਬਾਰੇ ਕੋਡ: ਸੰਸਦ ਵਿੱਚ ਉਦਯੋਗਿਕ ਸਬੰਧਾਂ ਬਾਰੇ ਕਿਰਤ ਕੋਡ ਬਿਲ 2018 ਦਾ ਪ੍ਰਸਤਾਵ ਪੇਸ਼ ਕਰਨ ਲਈ, ਬਿਲ ਦੇ ਨਾਲ ਮੰਤਰੀ ਮੰਡਲ ਲਈ ਮਸੌਦਾ ਤਿਆਰ ਕਰਕੇ ਇਸ ਨੂੰ ਵਿਚਾਰ ਅਤੇ ਟਿੱਪਣੀਆਂ ਹਾਸਲ ਕਰਨ ਦੇ ਉਦੇਸ਼ ਨਾਲ ਮੰਤਰਾਲਿਆਂ ਦਰਮਿਆਨ ਵਿਚਾਰ ਲਈ 8 ਫਰਵਰੀ, 2018 ਨੂੰ ਭੇਜਿਆ ਗਿਆ । ਮੰਤਰਾਲਿਆਂ /ਵਿਭਾਗਾਂ ਤੋਂ ਪ੍ਰਾਪਤ ਟਿੱਪਣੀਆਂ ਦਾ ਅਧਿਐਨ ਕਰਨ ਤੋਂ ਬਾਅਦ ਉਦਯੋਗਿਕ ਸਬੰਧਾਂ ਦੇ ਮਸੌਦੇ ਵਿੱਚ ਸੁਧਾਰ ਕੀਤਾ ਗਿਆ। ਕਾਨੂੰਨ ਅਤੇ ਨਿਆਂ ਮੰਤਰਾਲੇ ਦੇ ਕਾਨੂੰਨ ਵਿਭਾਗ ਵੱਲੋਂ ਕੋਡ ਦੇ ਪੁਨਰ ਨਿਰੀਖਣ ਤੋਂ ਬਾਅਦ ਮੰਤਰੀ ਮੰਡਲ ਦੇ ਨੋਟ ਦਾ ਮਸੌਦਾ ਉਦਯੋਗਿਕ ਸਬੰਧ ਬਿਲ ਬਾਰੇ ਕੋਡ, 2018 ਦੇ ਨਾਲ ਵਿਚਾਰ ਲਈ 5 ਨਵੰਬਰ, 2018 ਨੂੰ ਮੰਤਰੀ ਮੰਡਲ ਸਕੱਤਰੇਤ ਨੂੰ ਭੇਜਿਆ ਗਿਆ।


    ਸਮਾਜਕ ਸੁਰੱਖਿਆ ਅਤੇ ਭਲਾਈ ਬਾਰੇ ਕੋਡ: ਸਮਾਜਕ ਸੁਰੱਖਿਆ ਤੇ ਭਲਾਈ ਬਾਰੇ ਕੋਡ ਦਾ ਮੁੱਢਲਾ ਮਸੌਦਾ 16 ਮਾਰਚ, 2017 ਨੂੰ ਮੰਤਰਾਲੇ ਦੀ ਵੈੱਬਸਾਈਟ 'ਤੇ ਪਾਇਆ ਗਿਆ ਹੈ। ਇਸ ਵਿੱਚ ਭਾਈਵਾਲਾਂ/ਜਨਤਾ ਦੀਆਂ ਟਿੱਪਣੀਆਂ ਮੰਗੀਆਂ ਗਈਆਂ। ਵੱਖ-ਵੱਖ ਭਾਈਵਾਲਾਂ ਦੀਆਂ ਟਿੱਪਣੀਆਂ 'ਤੇ ਵਿਚਾਰ ਕਰਨ ਤੋਂ ਬਾਅਦ ਸਮਾਜਕ ਸੁਰੱਖਿਆ ਤੇ ਭਲਾਈ ਬਾਰੇ ਕੋਡ 2018 ਦਾ ਇੱਕ ਸੋਧਿਆ ਹੋਇਆ ਮਸੌਦਾ ਮੰਤਰਾਲੇ ਦੀ ਵੈੱਬਸਾਈਟ 'ਤੇ 1 ਮਾਰਚ, 2018 ਨੂੰ ਅੱਪਲੋਡ ਕੀਤਾ ਗਿਆ, ਇਸ ਵਿੱਚ ਭਾਈਵਾਲਾਂ/ਜਨਤਾ ਦੇ ਸੁਝਾਅ/ਟਿੱਪਣੀਆਂ ਮੰਗੀਆਂ ਗਈਆਂ। ਸਮਾਜਕ ਸੁਰੱਖਿਆ ਤੇ ਭਲਾਈ ਬਾਰੇ ਕੋਡ ਬਿਲ, 2018 'ਤੇ ਵਿਚਾਰ-ਵਟਾਂਦਰੇ ਲਈ ਕੇਂਦਰੀ ਟ੍ਰੇਡ ਯੂਨੀਅਨ ਸੰਗਠਨਾਂ, ਰੋਜ਼ਗਾਰਦਾਤਾ ਐਸੋਸੀਏਸ਼ਨਾਂ ਅਤੇ ਕਿਰਤ ਤੇ ਰੋਜ਼ਗਾਰ ਰਾਜ ਮੰਤਰੀ (ਸੁਤੰਤਰ ਚਾਰਜ) ਦੀ ਅਗਵਾਈ ਹੇਠ ਰਾਜ ਸਰਕਾਰਾਂ/ਸੰਘ ਸ਼ਾਸਿਤ ਪ੍ਰਦੇਸ਼ਾਂ ਨਾਲ 27 ਨਵੰਬਰ, 2018 ਨੂੰ ਤ੍ਰੈਪੱਖੀ ਵਿਚਾਰ-ਵਟਾਂਦਰਾ ਬੈਠਕ ਬੁਲਾਈ ਗਈ। ਇਸ ਬਿਲ ਦੇ ਨਾਲ ਮੰਤਰੀ ਮੰਡਲ ਲਈ ਮਸੌਦੇ ਦਾ ਇੱਕ ਨੋਟ ਹਾਲ ਹੀ ਵਿੱਚ ਅੰਤਰ ਮੰਤਰਾਲਾ ਵਿਚਾਰ-ਵਟਾਂਦਰੇ ਲਈ ਭੇਜਿਆ ਗਿਆ।


    ਵਿਵਸਾਇਕ ਸੁਰੱਖਿਆ, ਸਿਹਤ ਅਤੇ ਕੰਮ ਕਰਨ ਦੀਆਂ ਸਥਿਤੀਆਂ ਬਾਰੇ ਕੋਡ: ਕਾਰੋਬਾਰੀ ਸੁਰੱਖਿਆ, ਸਿਹਤ ਅਤੇ ਕੰਮ ਕਰਨ ਦੀਆਂ ਸਥਿਤੀਆਂ 'ਤੇ ਕੋਡ ਦਾ ਅਰੰਭਿਕ ਮਸੌਦਾ ਤਿਆਰ ਕੀਤਾ ਗਿਆ ਅਤੇ ਆਮ ਜਨਤਾ ਸਹਿਤ ਭਾਈਵਾਲਾਂ ਦੇ ਸੁਝਾਅ/ਟਿੱਪਣੀਆਂ ਮੰਗਣ ਲਈ ਇਸ ਮੰਤਰਾਲੇ ਦੀ ਵੈੱਬਸਾਈਟ 'ਤੇ ਪਾਇਆ ਗਿਆ। ਕਾਰੋਬਾਰੀ ਸੁਰੱਖਿਆ ਸਿਹਤ ਅਤੇ ਕੰਮ ਕਰਨ ਦੀਆਂ ਸਥਿਤੀਆਂ 'ਤੇ ਕੋਡ ਦੇ ਮਸੌਦੇ 'ਤੇ ਵਿਚਾਰ-ਵਟਾਂਦਰੇ ਲਈ ਕੇਂਦਰੀ ਟ੍ਰੇਡ ਯੂਨੀਅਨ ਸੰਗਠਨਾਂ, ਰੋਜ਼ਗਾਰਦਾਤਾ ਐਸੋਸੀਏਸ਼ਨਾਂ ਅਤੇ ਕਿਰਤ ਅਤੇ ਰੋਜ਼ਗਾਰ ਰਾਜ ਮੰਤਰੀ (ਸੁਤੰਤਰ ਚਾਰਜ) ਦੀ ਅਗਵਾਈ ਹੇਠ ਰਾਜ ਸਰਕਾਰਾਂ/ਸੰਘ ਸ਼ਾਸਿਤ ਪ੍ਰਦੇਸ਼ਾਂ ਨਾਲ 22 ਨਵੰਬਰ, 2018 ਨੂੰ ਤ੍ਰੈਪੱਖੀ ਵਿਚਾਰ-ਵਟਾਂਦਰਾ ਬੈਠਕ ਬੁਲਾਈ ਗਈ। ਮੰਤਰੀ ਮੰਡਲ ਦੇ ਨੋਟ ਦੇ ਮਸੌਦੇ ਨਾਲ ਕਾਰੋਬਾਰੀ ਸੁਰੱਖਿਆ, ਸਿਹਤ ਅਤੇ ਕੰਮ ਕਰਨ ਦੀਆਂ ਸਥਿਤੀਆਂ 'ਤੇ ਬਿਲ, 2018 ਦੇ ਮਸੌਦੇ ਨੂੰ ਹਾਲ ਹੀ ਵਿੱਚ ਅੰਤਰ- ਮੰਤਰਾਲਾ ਵਿਚਾਰ-ਵਟਾਂਦਰੇ ਲਈ ਭੇਜਿਆ ਗਿਆ।


    ਸ਼੍ਰਮ ਸੁਵਿਧਾ ਪੋਰਟਲ : ਕਿਰਤ ਤੇ ਰੋਜ਼ਗਾਰ ਮੰਤਰਾਲੇ ਨੇ ਇੱਕ ਸਮੇਕ੍ਰਿਤ ਵੈੱਬ ਪੋਰਟਲ 'ਸ਼੍ਰਮ ਸੁਵਿਧਾ ਪੋਰਟਲ' ਵਿਕਸਿਤ ਕੀਤਾ, ਤਾਕਿ ਕਿਰਤ ਕਾਨੂੰਨਾਂ ਨੂੰ ਲਾਗੂ ਕਰਨ ਵਿੱਚ ਪਾਰਦਰਸ਼ਿਤਾ ਅਤੇ ਜਵਾਬਦੇਹੀ ਲਿਆਂਦੀ ਜਾ ਸਕੇ ਅਤੇ ਇਨ੍ਹਾਂ ਦਾ ਪਾਲਣ ਕਰਨ ਦੀ ਜਟਿਲਤਾ ਨੂੰ ਦੂਰ ਕੀਤਾ ਜਾ ਸਕੇ। ਸ਼੍ਰਮ ਸੁਵਿਧਾ ਪੋਰਟਲ 'ਤੇ ਪ੍ਰਤਿਸ਼ਠਾਨਾਂ ਦੀਆਂ ਸੁਵਿਧਾਵਾਂ ਦੀ ਉਪਲੱਬਧਤਾ ਇਸ ਤਰ੍ਹਾਂ ਹੈ:-


    i. ਕੰਪਿਊਟਰੀਕ੍ਰਿਤ ਪ੍ਰਣਾਲੀ ਰਾਹੀਂ ਜੋਖ਼ਮ ਅਧਾਰਤ ਮਾਪਦੰਡਾਂ 'ਤੇ ਪਾਰਦਰਸ਼ੀ ਸ਼੍ਰਮ ਨਿਰੀਖਣ ਯੋਜਨਾ ਅਤੇ ਕਿਰਤ ਨਿਰੀਖਕਾਂ ਵੱਲੋਂ 72 ਘੰਟੇ ਦੇ ਦੌਰਾਨ ਨਿਰੀਖਣ ਰਿਪੋਰਟਾਂ ਨੂੰ ਅੱਪਲੋਡ ਕਰਨਾ। ਰਿਪੋਰਟਾਂ ਨੂੰ ਅੱਪਲੋਡ ਕਰਨ ਦੀ ਸਮਾਂ ਸੀਮਾ 5 ਨਵੰਬਰ, 2018 ਤੋਂ ਘਟ ਕੇ 48 ਘੰਟੇ ਹੋ ਗਈ ਹੈ।


    ii. ਈਐੱਸਆਈਸੀ ਅਤੇ ਈਪੀਐੱਫਓ ਲਈ ਸਾਂਝਾ ਪੰਜੀਕਰਨ


    iii. ਈਐੱਸਆਈਸੀ ਅਤੇ ਈਪੀਐੱਫਓ ਲਈ ਸਾਂਝਾ ਈਸੀਆਰ


    iv. ਖਨਨ ਕਾਨੂੰਨ, 1952 ਦੇ ਤਹਿਤ 8 ਕੇਂਦਰੀ ਕਾਨੂੰਨਾਂ ਤੇ ਤਿੰਨ ਰਿਟਰਨਾਂ ਲਈ ਸਿੰਗਲ ਸਲਾਨਾ ਔਨਲਾਈਨ ਰਿਟਰਨ


    v. ਇਨਫੋਰਸਮੈਂਟ ਏਜੰਸੀਆਂ ਲਈ ਸ਼੍ਰਮ ਨਿਰੀਖਣ ਯੋਜਨਾ ਤੋਂ ਇਲਾਵਾ ਕੰਟਰੈਕਟ ਲੇਬਰ ਰੈਗੂਲੇਸ਼ਨ ਐਂਡ ਐਬੋਲਿਸ਼ਨ ਐਕਟ, 1970 ਅਤੇ ਇੰਟਰ-ਸਟੇਟ ਮਾਈਗ੍ਰੈਂਟ ਵਰਕਮੈੱਨ ਰੈਗੂਲੇਸ਼ਨ ਆਵ੍ ਇੰਪਲਾਇਮੈਂਟ ਐਂਡ ਕੰਡੀਸ਼ਨਸ ਆਵ੍ ਸਰਵਿਸ ਐਕਟ, 1979 ਦੇ ਤਹਿਤ ਔਨਲਾਈਨ ਲਾਈਸੈਂਸਿੰਗ ।


    vi. ਤਿੰਨ ਕਾਨੂੰਨਾਂ ਯਾਨੀ ਕੰਟਰੈਕਟ ਲੇਬਰ ਰੈਗੂਲੇਸ਼ਨ ਐਂਡ ਐਬੋਲਿਸ਼ਨ ਐਕਟ, 1970, ਇੰਟਰ-ਸਟੇਟ ਮਾਈਗ੍ਰੈਂਟ ਵਰਕਮੈੱਨ (ਰੈਗੂਲੇਸ਼ਨ ਆਵ੍ ਇੰਪਲਾਇਮੈਂਟ ਐਂਡ ਕੰਡੀਸ਼ਨਸ ਸਰਵਿਸ) ਐਕਟ, 979 ਅਤੇ ਦ ਬਿਲਡਿੰਗ ਐਂਡ ਅਦਰ ਕੰਸਟਰਕਸ਼ਨ ਵਰਕਰਸ ਐਕਟ, 1996 ਦੇ ਤਹਿਤ ਚੀਫ ਲੇਬਰ ਕਮਿਸ਼ਨਰ (ਸੈਂਟਰਲ) ਵੱਲੋਂ ਔਨਲਾਈਨ ਰਜਿਸਟ੍ਰੇਸ਼ਨ।


    ਮੈਟਰਨਿਟੀ ਬੈਨੇਫਿਟ (ਅਮੈਂਡਮੈਂਟ), 2017, ਜੋ 01 ਅਪ੍ਰੈਲ 2017 ਤੋਂ ਲਾਗੂ ਹੋਵੇਗਾ: ਤਨਖ਼ਾਹ ਦੇ ਨਾਲ ਜਣੇਪਾ ਛੁੱਟੀ 12 ਹਫ਼ਤੇ ਤੋਂ ਵਧਾ ਕੇ 26 ਹਫ਼ਤੇ ਕਰਨ ਨਾਲ 18 ਲੱਖ ਮਹਿਲਾ ਕਰਮਚਾਰੀਆਂ ਨੂੰ ਲਾਭ ਹੋਇਆ। ਹਾਲ ਹੀ ਵਿੱਚ ਸਰਕਾਰ ਨੇ ਰੋਜ਼ਗਾਰਦਾਤਿਆਂ ਨੂੰ ਉਤਸ਼ਾਹਿਤ ਕਰਨ ਲਈ 7 ਹਫ਼ਤੇ ਦੀ ਤਨਖ਼ਾਹ ਦੇ ਭੁਗਤਾਨ ਦਾ ਪ੍ਰਸਤਾਵ ਰੱਖਿਆ ਹੈ। ਇਸ ਨੀਤੀ ਨੂੰ ਉਪਰੋਕਤ ਮੰਚ ਤੋਂ ਪ੍ਰਵਾਨਗੀ ਮਿਲਣ ਦੇ ਬਾਅਦ ਅੰਤਮ ਰੂਪ ਦਿੱਤਾ ਜਾਵੇਗਾ।


    ਗਰੈਚੁਟੀ ਭੁਗਤਾਨ (ਸੰਸ਼ੋਧਨ) ਬਿਲ, 2018 ਨੂੰ ਲੋਕ ਸਭਾ ਨੇ 15 ਮਾਰਚ, 2018 ਨੂੰ ਅਤੇ ਰਾਜ ਸਭਾ ਨੇ 22 ਮਾਰਚ, 2018 ਨੂੰ ਪਾਸ ਕਰ ਦਿੱਤਾ ਅਤੇ 29 ਮਾਰਚ, 2018 ਤੋਂ ਇਸ ਨੂੰ ਅਮਲ ਵਿੱਚ ਲਿਆਂਦਾ ਗਿਆ ਹੈ । ਇਸ ਕਾਨੂੰਨ ਦੇ ਤਹਿਤ ਗਰੈਚੁਟੀ ਦੀ ਰਾਸ਼ੀ ਦੀ ਵਰਤਮਾਨ ਉਪਰਲੀ ਸੀਮਾ ਨੂੰ 10 ਲੱਖ ਰੁਪਏ ਤੋਂ ਵਧਾ ਕੇ 20 ਲੱਖ ਰੁਪਏ ਕਰ ਦਿੱਤਾ ਗਿਆ ਹੈ।


    ਸ਼ਿਪਿੰਗ ਰੀਸਾਈਕਲਿੰਗ ਇੰਡਸਟਰੀ ਲਈ ਸਹਿਮਤੀ ਪੱਤਰ: ਡਾਇਰੈਕਟੋਰੇਟ ਜਨਰਲ ਫੈਕਟਰੀ ਐਡਵਾਈਸ ਸਰਵਿਸ ਐਂਡ ਲੇਬਰ ਇੰਸਟੀਟਿਊਟਸ (ਡੀਜੀਐੱਫਏਐੱਸਐੱਲਆਈ) ਅਤੇ ਗੁਜਰਾਤ ਮੈਰੀਟਾਈਮ ਬੋਰਡ (ਜੀਐੱਮਬੀ) ਨੇ 11 ਜੁਲਾਈ, 2018 ਨੂੰ ਅਲੰਗ ਵਿੱਚ ਇੱਕ ਸਹਿਮਤੀ ਪੱਤਰ 'ਤੇ ਹਸਤਾਖ਼ਰ ਕੀਤੇ। ਇਸ ਸਹਿਮਤੀ ਪੱਤਰ ਨਾਲ ਸ਼ਿਪਿੰਗ ਰੀਸਾਈਕਲਿੰਗ ਇੰਡਸਟਰੀ ਦੇ ਕੰਮ-ਕਾਜ ਵਿੱਚ ਸਕਾਰਾਤਮਕ ਬਦਲਾਅ ਆਵੇਗਾ ਅਤੇ ਅਲੰਗ ਵਿੱਚ ਵੱਡੀ ਸੰਖਿਆ ਵਿੱਚ ਕੰਮ ਕਰਨ ਵਾਲੇ ਕਰਮਚਾਰੀਆਂ ਅਤੇ ਨਿਰੀਖਕਾਂ ਦੀ ਸੁਰੱਖਿਆ ਅਤੇ ਸਿਹਤ ਵਿੱਚ ਸੁਧਾਰ ਹੋਵੇਗਾ।


    ਸਮਾਜਕ ਅਤੇ ਕਿਰਤ ਖੇਤਰ ਵਿੱਚ ਅੰਤਰਰਾਸ਼ਟਰੀ ਸਹਿਯੋਗ ਲਈ ਸਮਝੌਤਾ ਪੱਤਰ 'ਤੇ ਹਸਤਾਖ਼ਰ:


    ਕੇਂਦਰੀ ਮੰਤਰੀ ਮੰਡਲ ਨੇ ਬ੍ਰਾਜ਼ੀਲ, ਰੂਸੀ ਸੰਘ, ਭਾਰਤ, ਚੀਨ, ਦੱਖਣੀ ਅਫਰੀਕਾ ਦਰਮਿਆਨ ਸਮਾਜਕ ਅਤੇ ਕਿਰਤ ਖੇਤਰ ਵਿੱਚ ਸਹਿਯੋਗ ਦੇ ਸਬੰਧ ਵਿੱਚ ਇੱਕ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਇਸ 'ਤੇ ਬ੍ਰਿਕਸ ਕਿਰਤ ਅਤੇ ਰੋਜ਼ਗਾਰ ਮੰਤਰੀਆਂ (ਐੱਲਈਐੱਮ) ਦੀ ਬੈਠਕ ਦੌਰਾਨ 03 ਅਗਸਤ, 2018 ਨੂੰ ਹਸਤਾਖ਼ਰ ਕੀਤੇ ਗਏ ਸਨ।


    ਸਹਿਮਤੀ ਪੱਤਰ ਨਵੀਂ ਉਦਯੋਗਿਕ ਕ੍ਰਾਂਤੀ ਵਿੱਚ ਸਮੁੱਚੇ ਵਿਕਾਸ ਅਤੇ ਸਾਂਝੇ ਸਮ੍ਰਿੱਧੀ ਉਦੇਸ਼ ਨਾਲ ਬ੍ਰਿਕਸ ਮੈਂਬਰ ਦੇਸ਼ਾਂ ਦਰਮਿਆਨ ਸਹਿਯੋਗ, ਅਧਿਕਤਮ ਤਾਲਮੇਲ ਲਈ ਇੱਕ ਤੰਤਰ ਪ੍ਰਦਾਨ ਕਰਦਾ ਹੈ । ਇਸ ਨਾਲ ਮੈਂਬਰ ਦੇਸ਼ਾਂ ਨੂੰ ਗਿਆਨ ਸਾਂਝਾ ਕਰਨ ਅਤੇ ਕਿਰਤ ਤੇ ਰੋਜ਼ਗਾਰ, ਸਮਾਜਕ ਸੁਰੱਖਿਆ ਅਤੇ ਸਮਾਜਕ ਸੰਵਾਦ ਦੇ ਮੁੱਦੇ 'ਤੇ ਸੰਯੁਕਤ ਪ੍ਰੋਗਰਾਮ ਲਾਗੂ ਕਰਨ ਵਿੱਚ ਮਦਦ ਮਿਲੇਗੀ । ਕਿਰਤ ਅਤੇ ਰੋਜ਼ਗਾਰ ਦੇ ਖੇਤਰ ਵਿੱਚ ਸਿਖਲਾਈ ਅਤੇ ਸਿੱਖਿਆ ਲਈ ਭਾਰਤ ਅਤੇ ਇਟਲੀ ਦਰਮਿਆਨ ਇੱਕ ਹੋਰ ਸਹਿਮਤੀ ਪੱਤਰ 'ਤੇ ਹਸਤਾਖ਼ਰ ਕੀਤੇ ਗਏ।


    ਵਰਕਰਜ਼ ਐਜੂਕੇਸ਼ਨ (ਸਿੱਖਿਆ) ਪ੍ਰੋਗਰਾਮ: ਦੱਤੋਪੰਤ ਠੇਂਗੜੀ ਨੈਸ਼ਨਲ ਬੋਰਡ ਫਾਰ ਵਰਕਰਜ਼ ਐਜੂਕੇਸ਼ਨ ਐਂਡ ਡਿਵੈਲਪਮੈਂਟ ਨੇ ਸੰਗਠਿਤ ਖੇਤਰ ਦੇ ਵਰਕਰਾਂ ਲਈ 899, ਅਸੰਗਠਿਤ ਖੇਤਰ ਦੇ ਵਰਕਰਾਂ ਲਈ 2,733 ਅਤੇ ਮਨਰੇਗਾ ਸਹਿਤ ਗ੍ਰਾਮੀਣ ਵਰਕਰਾਂ ਲਈ 670 ਸਿਖਲਾਈ ਪ੍ਰੋਗਰਾਮ ਆਯੋਜਿਤ ਕੀਤੇ।


    ਜਨ ਸ਼ਿਕਾਇਤਾਂ ਨਿਵਾਰਣ: ਕਿਰਤ ਅਤੇ ਰੋਜ਼ਗਾਰ ਮੰਤਰਾਲੇ ਨੂੰ 01 ਜਨਵਰੀ, 2018 ਤੋਂ 30 ਨਵੰਬਰ, 2018 ਦੇ ਦੌਰਾਨ 33,680 ਸ਼ਿਕਾਇਤਾਂ ਪ੍ਰਾਪਤ ਹੋਈਆਂ। ਇਨ੍ਹਾਂ ਵਿੱਚੋਂ ਸੀਪੀਜੀਆਰਏਐੱਮਐੱਸ (ਕੇਂਦਰੀਕ੍ਰਿਤ ਜਨ ਸ਼ਿਕਾਇਤਾਂ ਨਿਵਾਰਣ ਅਤੇ ਨਿਗਰਾਨੀ ਪ੍ਰਣਾਲੀ) ਪੋਰਟਲ ਰਾਹੀਂ 32,837 ਸ਼ਿਕਾਇਤਾਂ ਦਾ ਨਿਪਟਾਰਾ ਕੀਤਾ ਗਿਆ।


    ਖਾਣ ਵਰਕਰਾਂ ਦੀ ਸੁਰੱਖਿਆ ਵਧਾਉਣ ਲਈ ਚੁੱਕੇ ਗਏ ਕਦਮ-


    · ਖਾਣ ਐਕਟ 1952 ਦੀਆਂ ਵਿਵਸਥਾਵਾਂ ਦੇ ਤਹਿਤ ਆਗਿਆ, ਅਪਵਾਦ, ਰਿਆਇਤ ਅਤੇ ਪ੍ਰਵਾਨਗੀ ਆਦਿ ਪਹਿਲੇ ਹਿਤਧਾਰਕਾਂ ਨੂੰ ਔਫ਼ਲਾਈਨ ਅਰਜ਼ੀ ਦੇਣ 'ਤੇ ਦਿੱਤੀ ਜਾਂਦੀ ਸੀ। ਡਿਜੀਟਲ ਇੰਡੀਆ ਪਹਿਲ ਦੇ ਤਹਿਤ 'ਮਨਜ਼ੂਰੀ ਪ੍ਰਣਾਲੀ', 'ਆਗਿਆ/ਅਪਵਾਦ/ਰਿਆਇਤ ਪ੍ਰਣਾਲੀ' ਅਤੇ 'ਰਾਸ਼ਟਰੀ ਸੁਰੱਖਿਆ ਪੁਰਸਕਾਰ) ਖਾਣਾਂ ਪ੍ਰਣਾਲੀ' ਨਾਮੀ 3 ਸੌਫਟਵੇਅਰ ਵਿਕਸਿਤ ਕੀਤੇ ਗਏ ਅਤੇ ਉਨ੍ਹਾਂ ਨੂੰ ਪ੍ਰਤੱਖ ਕੀਤਾ ਗਿਆ। 'ਡਿਜੀਟਲ ਡੀਜੀਐੱਮਐੱਸ' ਦੇ ਹਿੱਸੇ ਵਜੋਂ 'ਦੁਰਘਟਨਾਵਾਂ ਅਤੇ ਅੰਕੜੇ ਪ੍ਰਣਾਲੀ' ਅਤੇ 'ਖਾਤਾ ਤੇ ਬਜਟ ਪ੍ਰਣਾਲੀ' ਨਾਮੀ ਦੋ ਹੋਰ ਸੌਫਟਵੇਅਰ ਵਿਕਸਿਤ ਕੀਤੇ ਗਏ । ਇਨ੍ਹਾਂ ਦਾ ਪਰੀਖਣ ਚਲ ਰਿਹਾ ਹੈ। ਸੌ ਫਟਵੇਅਰ ਦੇ ਕਾਰਨ ਪਾਰਦਰਸ਼ਿਤਾ, ਜਵਾਬਦੇਹੀ ਅਤੇ ਕੰਮਾਂ ਦਾ ਤੇਜ਼ ਨਿਪਟਾਰਾ ਸੰਭਵ ਹੋਵੇਗਾ।


    · ਕੋਲਾ ਖਾਣਾਂ ਲਈ 'ਜੋਖ਼ਮ ਅਧਾਰਿਤ ਨਿਰੀਖਣ ਪ੍ਰਣਾਲੀ' ਲਈ ਉਪਾਵਾਂ ਨੂੰ ਵਿਕਸਿਤ ਕੀਤਾ ਗਿਆ। ਇਸ ਉਦੇਸ਼ ਲਈ ਐੱਨਆਈਸੀ ਨੇ ਸੌਫਟਵੇਅਰ ਨੂੰ ਵਿਕਸਿਤ ਕੀਤਾ ਅਤੇ ਸ਼੍ਰਮ ਸੁਵਿਧਾ ਪੋਰਟਲ ਵਿੱਚ ਸ਼ਾਮਲ ਕਰਕੇ ਇਸ ਨੂੰ ਲਾਗੂ ਕੀਤਾ ਗਿਆ। ਧਾਤਾਂ ਦੀਆਂ ਖਾਣਾਂ ਲਈ ਜੋਖ਼ਮ ਅਧਾਰਤ ਨਿਰੀਖਣ ਪ੍ਰਣਾਲੀ 'ਤੇ ਕੰਮ ਚਲ ਰਿਹਾ ਹੈ। ਅਤੇ 2018-19 ਦੇ ਦੌਰਾਨ ਇਸ ਨੂੰ ਵਿਕਸਿਤ ਕਰ ਲਿਆ ਜਾਵੇਗਾ। ਸ਼੍ਰਮ ਸੁਵਿਧਾ ਪੋਰਟਲ ਨਾਲ ਔਨਲਾਈਨ ਮੁੱਲਾਂਕਣ ਲਈ ਨਿਰੀਖਣ ਕੀਤਾ ਜਾਵੇਗਾ, ਜੋ ਸਾਰੀਆਂ ਸ਼੍ਰੇਣੀਆਂ ਦੀਆਂ ਖਾਣਾਂ ਦੀ ਅਸਲ ਜੋਖ਼ਮ ਰੇਟਿੰਗ ਨੂੰ ਪਹਿਲ ਦੇਣ 'ਤੇ ਹੋਵੇਗਾ।


    · ਖਾਣ ਸੁਰੱਖਿਆ ਡਾਇਰੈਕਟੋਰੇਟ ਜਨਰਲ ਨੇ 110 ਖਾਣਾਂ ਵਿੱਚ ਜੋਖ਼ਮ ਮੁੱਲਾਂਕਣ ਅਧਿਐਨ ਅਤੇ ਸੁਰੱਖਿਆ ਪ੍ਰਬੰਧਨ ਯੋਜਨਾ ਦੀ ਤਿਆਰੀ ਦਾ ਰਸਤਾ ਤਿਆਰ ਕੀਤਾ ਹੈ। ਇਸ ਪ੍ਰਣਾਲੀ ਨਾਲ ਸੁਰੱਖਿਆ ਪ੍ਰਬੰਧਨ ਲਈ ਅਧਿਕ ਸਰਗਰਮ ਪ੍ਰਣਾਲੀ ਤਿਆਰ ਹੋਈ ਹੈ।


    · 'ਪੱਥਰ ਦੀਆਂ ਖਾਣਾਂ ਵਿੱਚ ਧੂੜ ਸਬੰਧੀ ਰੋਗਾਂ ਦੇ ਬਹੁ-ਕੇਂਦਰਤ ਅਧਿਐਨ ਅਤੇ ਟਿਕਾਊ ਰੋਕਥਾਮ ਪ੍ਰੋਗਰਾਮ ਦੇ ਵਿਕਾਸ' 'ਤੇ ਐੱਨਆਈਐੱਮਐੱਚ, ਨਾਗਪੁਰ ਦੇ ਨਾਲ ਇੱਕ ਸੰਯੁਕਤ ਪ੍ਰੋਜੈਕਟ ਤਹਿਤ ਤੇਲੰਗਾਨਾ ਦੇ ਨਾਲਗੋਂਡਾ ਅਤੇ ਰਾਜਸਥਾਨ ਦੇ ਅਰਾਵਲੀ, ਧੌਲਪੁਰ, ਜੋਧਪੁਰ, ਨਾਗੌਰ ਅਤੇ ਭਰਤਪੁਰ, ਮੱਧ ਪ੍ਰਦੇਸ਼ ਵਿੱਚ ਜ਼ਿਲ੍ਹਾ ਵਿਦਿਸ਼ਾ ਅਤੇ ਪੱਛਮੀ ਬੰਗਾਲ ਵਿੱਚ ਬੀਰਭੂਮ ਜ਼ਿਲ੍ਹਿਆਂ ਵਿੱਚ ਮੈਦਾਨੀ ਅਧਿਐਨ ਸਫ਼ਲਤਾ ਪੂਰਵਕ ਕੀਤੇ ਗਏ। ਕੁੱਲ 2539 ਮਜ਼ਦੂਰਾਂ ਦੀ ਚਿਕਿਤਸਾ ਜਾਂਚ ਕੀਤੀ ਗਈ ਅਤੇ ਸਿਲਿਕੋਸਿਸ ਤੋਂ ਪੀੜਤ 136 ਵਿਅਕਤੀਆਂ ਦੀ ਪਹਿਚਾਣ ਕੀਤੀ ਗਈ।


    · ਵੱਖ-ਵੱਖ ਰਾਜਾਂ ਦੇ ਕਈ ਖੇਤਰਾਂ ਵਿੱਚ ਡੀਜੀਐੱਮਐੱਸ ਨੇ ਅਸੰਗਠਿਤ ਖੇਤਰ ਦੀਆਂ ਪੱਥਰ ਦੀਆਂ ਖਾਣਾਂ ਵਿੱਚ ਕੰਮ ਕਰਨ ਵਾਲੇ 9863 ਮਜ਼ਦੂਰਾਂ ਦਾ ਪੇਸ਼ਾਗਤ ਸਿਹਤ ਸਰਵੇਖਣ ਕੀਤਾ ਸੀ ਜਿਸ ਵਿੱਚ ਸਬੰਧਤ ਰਾਜ ਪ੍ਰਸ਼ਾਸਨ ਦੀ ਸਹਾਇਤਾ ਲਈ ਗਈ। ਸਿਲਿਕੋਸਿਸ ਤੋਂ ਪੀੜਤ 211 ਵਿਅਕਤੀਆਂ ਦੀ ਪਹਿਚਾਣ ਕੀਤੀ ਗਈ।


    ਤੈਅ ਅਵਧੀ ਦਾ ਰੋਜ਼ਗਾਰ-


    ਸ਼੍ਰਮ ਅਤੇ ਰੋਜ਼ਗਾਰ ਮੰਤਰਾਲੇ ਨੇ ਸਾਰੇ ਸੈਕਟਰਾਂ ਲਈ 'ਤੈਅ ਅਵਧੀ ਦਾ ਰੋਜ਼ਗਾਰ ਕਰਨ ਵਾਲੇ ਮਜ਼ਦੂਰ' ਵਰਗ ਨੂੰ ਉਦਯੋਗਿਕ ਰੋਜ਼ਗਾਰ (ਸਥਾਈ ਆਦੇਸ਼) ਐਕਟ 1946, ਵਿੱਚ ਸ਼ਾਮਲ ਕੀਤਾ ਹੈ ਅਤੇ 16 ਮਾਰਚ 2018, ਨੂੰ ਜਾਰੀ ਅਧਿਸੂਚਨਾ ਨੰਬਰ ਜੀ.ਐੱਸ.ਆਰ. 235(ਈ) ਦੇ ਰਾਹੀਂ ਨਿਯਮ ਬਣਾਏ ਹਨ। ਤੈਅ ਅਵਧੀ ਦੇ ਰੋਜ਼ਗਾਰ ਦਾ ਟੀਚਾ ਕਰਮਚਾਰੀਆਂ ਨੂੰ ਰਿਆਇਤ ਪ੍ਰਦਾਨ ਕਰਨਾ ਹੈ, ਤਾਕਿ ਗਲੋਬਲਾਈਜੇਸ਼ਨ, ਨਵੀਆਂ ਕਵਾਇਦਾਂ ਅਤੇ ਵਪਾਰ ਕਰਨ ਦੇ ਤਰੀਕਿਆਂ ਸਬੰਧੀ ਚੁਣੌਤੀਆਂ ਨਾਲ ਨਜਿੱਠਿਆ ਜਾ ਸਕੇ। ਇਸ ਤੋਂ ਇਲਾਵਾ ਇਹ ਵਰਕਰਜ਼ ਲਈ ਲਾਭਕਾਰੀ ਵੀ ਹੈ, ਕਿਉਂਕਿ ਇਸ ਦੇ ਤਹਿਤ 'ਐੱਫਟੀਈ ਵਰਕਮੈਨ' ਨੂੰ ਉਹੀ ਕਾਨੂੰਨੀ ਲਾਭ ਮਿਲਣਗੇ ਜੋ ਰੈਗੂਲਰ ਵਰਕਰਾਂ ਨੂੰ ਮਿਲਦੇ ਹਨ। ਇਸ ਨਾਲ ਠੇਕਾ ਮਜ਼ਦੂਰਾਂ ਦੇ ਸ਼ੋਸ਼ਣ ਵਿੱਚ ਵੀ ਭਾਰੀ ਕਮੀ ਆਵੇਗੀ, ਕਿਉਂਕਿ ਬਿਨਾ ਵਿਚੋਲਿਆਂ ਦੇ ਰੋਜ਼ਗਾਰਦਾਤਾ ਸਿੱਧੇ ਮਜ਼ਦੂਰਾਂ ਨੂੰ ਮਿੱਥੀ ਸਮਾਂ ਸੀਮਾ ਲਈ ਠੇਕੇ 'ਤੇ ਰੱਖਣਗੇ।


    II ਈਪੀਐੱਫਓ ਵੱਲੋਂ ਚੁੱਕੇ ਗਏ ਪ੍ਰਮੁੱਖ ਕਦਮ-


    · ਫਰਵਰੀ 2018, ਵਿੱਚ ਯੂਨੀਫਾਈਡ ਪੋਰਟਲ ਦੇ ਮੈਂਬਰ ਇੰਟਰਫੇਸ 'ਤੇ ਮੈਂਬਰਾਂ ਦੀ ਨਾਮਜ਼ਦਗੀ (ਫਾਰਮ-2) ਫਾਈਲ ਕਰਨ ਦੀ ਔਨਲਾਈਨ ਸੁਵਿਧਾ ਦਿੱਤੀ ਗਈ। ਔਨਲਾਈਨ ਨਾਮਜ਼ਦਗੀ ਵਿੱਚ ਮੈਂਬਰ ਵੱਲੋਂ ਜਮ੍ਹਾਂ ਕੀਤੀ ਗਈ ਨਾਮਜ਼ਦਗੀ ਨੂੰ ਆਧਿਕਾਰਤ ਕਰਨ ਲਈ ਆਧਾਰ ਸਬੰਧੀ ਈ-ਹਸਤਾਖ਼ਰ ਦੀ ਵਰਤੋਂ ਕੀਤੀ ਜਾ ਰਹੀ ਹੈ। ਇਸ ਤਰ੍ਹਾਂ ਰੋਜ਼ਗਾਰਦਾਤਾ ਨੂੰ ਇਹ ਪ੍ਰਮਾਣਤ ਕਰਨ ਦੀ ਜ਼ਰੂਰਤ ਨਹੀਂ ਹੈ ਕਿ ਨਾਮਜ਼ਦਗੀ 'ਤੇ ਉਸ ਦੇ ਸਾਹਮਣੇ ਹਸਤਾਖ਼ਰ ਕੀਤੇ ਗਏ। 10 ਅਕਤੂਬਰ, 2018, ਤੱਕ 26,885 ਔਨਲਾਈਨ ਈ-ਨਾਮਜ਼ਦਗੀਆਂ ਨੂੰ ਪ੍ਰਵਾਨਗੀ ਦਿੱਤੀ ਗਈ।


    · ਪੈਨਸ਼ਨਰਾਂ ਦੇ ਪੋਰਟਲ ਨੂੰ ਮਾਰਚ 2018, ਵਿੱਚ ਸ਼ੁਰੂ ਕੀਤਾ ਗਿਆ। ਇਸ ਰਾਹੀਂ ਸਾਰੇ ਈਪੀਐੱਫਓ ਪੈਨਸ਼ਨਰ ਪੈਨਸ਼ਨ ਭੁਗਤਾਨ ਆਦੇਸ਼ ਸੰਖਿਆ, ਪੈਨਸ਼ਨਰ ਭੁਗਤਾਨ ਆਦੇਸ਼ ਵੇਰਵਾ, ਪੈਨਸ਼ਨਰ ਪਾਸਬੁੱਕ, ਪੈਨਸ਼ਨ, ਖਾਤੇ ਵਿੱਚ ਆਉਣ ਦੀ ਮਿਤੀ, ਡਿਜੀਟਲ ਜੀਵਨ ਪ੍ਰਮਾਣ ਪੱਤਰ ਸੂਚਨਾ ਸਬੰਧੀ ਸਾਰੀਆਂ ਸੂਚਨਾਵਾਂ ਪ੍ਰਾਪਤ ਕਰ ਸਕਦੇ ਹਨ।


    · ਸੰਸਥਾ ਦੀ ਰਜਿਸਟਰੇਸ਼ਨ ਦੇ ਸਮੇਂ ਰੋਜ਼ਗਾਰਦਾਤਾ ਨੂੰ ਡਿਜੀਟਲ ਰੂਪ ਵਿੱਚ ਦਸਤਖਤ ਪੈਨਕਾਰਡ ਦੀ ਕਾਪੀ ਅੱਪਲੋਡ ਕਰਨੀ ਹੋਵੇਗੀ। ਰਜਿਸਟਰੇਸ਼ਨ ਸਮੇਂ ਪੈਨਕਾਰਡ ਦੀ ਸਕੈਨ ਕਾਪੀ ਜਮ੍ਹਾਂ ਕਰਨ ਦੀ ਜ਼ਰੂਰਤ ਨੂੰ ਸਮਾਪਤ ਕਰਨ ਲਈ ਔਨਲਾਈਨ ਪ੍ਰਣਾਲੀ ਸ਼ੁਰੂ ਕੀਤੀ ਗਈ ਹੈ, ਜਿਸ ਦੇ ਤਹਿਤ ਟੈਕਸ ਵਿਭਾਗ ਤੋਂ ਸਿੱਧੇ ਪੈਨਕਾਰਡ ਦਾ ਵੇਰਵਾ ਪ੍ਰਮਾਣਿਤ ਕੀਤਾ ਜਾ ਸਕਦਾ ਹੈ। 10 ਅਕਤੂਬਰ, 2018 ਤੱਕ 80,706 ਰੋਜ਼ਗਾਰਦਾਤਿਆਂ ਨੇ ਇਸ ਸੁਵਿਧਾ ਦਾ ਲਾਭ ਲਿਆ।


    · ਵਪਾਰ ਕਰਨ ਦੀ ਅਸਾਨੀ ਲਈ ਧਾਰਾ 14ਬੀ ਦੇ ਤਹਿਤ ਨੁਕਸਾਨ ਦੇ ਭੁਗਤਾਨ, ਗਿਣਤੀ ਅਤੇ ਦੇਰੀ ਨਾਲ ਭੁਗਤਾਨ ਲਈ ਧਾਰਾ 7 ਕਿਊ ਦੇ ਤਹਿਤ ਔਨਲਾਈਨ ਸੁਵਿਧਾ ਸ਼ੁਰੂ ਕੀਤੀ ਗਈ ਹੈ । ਇਸ ਤੋਂ ਪਹਿਲਾਂ ਇਨ੍ਹਾਂ ਧਾਰਾਵਾਂ ਦੇ ਤਹਿਤ ਭੁਗਤਾਨ ਲਈ ਰੋਜ਼ਗਾਰਦਾਤ ਿਆਂ ਨੂੰ ਨੋਟਿਸ ਭੇਜਿਆ ਜਾਂਦਾ ਸੀ। ਨਵੀਂ ਸੁਵਿਧਾ ਦੇ ਤਹਿਤ ਰੋਜ਼ਗਾਰਦਾਤਾ ਖੁਦ ਤੁਰੰਤ ਭੁਗਤਾਨ ਕਰਨ ਦੇ ਸਬੰਧ ਵਿੱਚ ਲੇਟ ਭੁਗਤਾਨਾਂ ਦੇ ਮਾਮਲੇ ਚੁਣ ਸਕਦਾ ਹੈ। ਇਸ ਦੇ ਤਹਿਤ ਚਲਾਨ ਆਪਣੇ ਆਪ ਤਿਆਰ ਹੋ ਜਾਵੇਗਾ, ਜਿਸ ਵਿੱਚ ਭੁਗਤਾਨ ਲਈ ਬਕਾਏ ਦਾ ਉਲੇਖ ਹੋਵੇਗਾ। ਰੋਜ਼ਗਾਰਦਾਤਾ ਨੂੰ ਈਪੀਐੱਫਓ ਦੇ ਦਫ਼ਤਰਾਂ ਵਿੱਚ ਜਾਣ ਦੀ ਜ਼ਰੂਰਤ ਨਹੀਂ ਹੋਵੇਗੀ।


    · ਰੋਜ਼ਗਾਰਦਾਤਿਆਂ ਦੀ ਸੁਵਿਧਾ ਲਈ ਫਾਰਮ 5ਏ ਨੂੰ ਜਮ੍ਹਾਂ ਕਰਨ ਦੀ ਜਗ੍ਹਾ ਸੰਸਥਾ ਇਹ ਫਾਰਮ ਔਨਲਾਈਨ ਜਮ੍ਹਾਂ ਕਰ ਸਕਦੇ ਹਨ, ਜਿਸ 'ਤੇ ਰੋਜ਼ਗਾਰਦਾਤਿਆਂ ਦੇ ਡਿਜੀਟਲ/ਈ-ਹਸਤਾਖ਼ਰ ਹੋਣਗੇ। 10 ਅਕਤੂਬਰ, 2018 ਤੱਕ 5873 ਰੋਜ਼ਗਾਰਦਾਤਿਆਂ ਨੇ ਇਸ ਸੁਵਿਧਾ ਦਾ ਲਾਭ ਲਿਆ।


    · ਪ੍ਰਧਾਨ ਮੰਤਰੀ ਰੋਜ਼ਗਾਰ ਪ੍ਰੋਤਸਾਹਨ ਯੋਜਨਾ ਦੇ ਤਹਿਤ ਸਰਕਾਰ ਹੁਣ ਪੂਰਣ ਰੋਜ਼ਗਾਰਦਾਤਾ ਯੋਗਦਾਨ (ਈਫੀਐੱਫ ਅਤੇ ਈਪੀਐੱਸ) ਦਾ ਭੁਗਤਾਨ ਕਰ ਰਹੀ ਹੈ। ਇਹ ਨਵੇਂ ਕਰਮਚਾਰੀਆਂ ਦੇ ਸਬੰਧ ਵਿੱਚ 3 ਸਾਲਾਂ ਦੇ ਸਮੇਂ ਲਈ ਇੱਕ ਅਪ੍ਰੈਲ 2018, ਤੋਂ ਲਾਗੂ ਹੈ। ਇਸ ਤੋਂ ਇਲਾਵਾ ਬਾਕੀ 3 ਸਾਲਾਂ ਦੇ ਸਮੇਂ ਲਈ ਮੌਜੂਦਾ ਲਾਭਾਰਥੀਆਂ ਨੂੰ ਵੀ ਇਹ ਸੁਵਿਧਾ ਮਿਲੇਗੀ। 01 ਅਪ੍ਰੈਲ 2018, ਤੋਂ ਪਹਿਲਾਂ ਇਸ ਯੋਜਨਾ ਦੇ ਤਹਿਤ ਸਰਕਾਰ ਰੋਜ਼ਗਾਰਦਾਤਾ ਵੱਲੋਂ ਕੀਤੇ ਜਾਣ ਵਾਲੇ ਯੋਗਦਾਨ, ਮਜ਼ਦੂਰੀ ਦਾ 12% ਦੇ ਮੱਦੇਨਜ਼ਰ ਕੇਵਲ ਈਪੀਐੱਸ ਦਾ ਹਿੱਸਾ ਯਾਨੀ ਮਜ਼ਦੂਰੀ ਦਾ 8.33% ਪ੍ਰਦਾਨ ਕਰਦੀ ਸੀ।


    · ਰੋਜ਼ਗਾਰਦਾਤਾ, ਵਿਸ਼ੇਸ਼ ਕਰਕੇ ਠੇਕੇਦਾਰ ਕਿਸੇ ਕਰਮਚਾਰੀ ਦੇ ਪੂਰਨ ਕਾਰਜਕਾਲ ਲਈ ਭਵਿੱਖ ਨਿਧੀ ਵਿੱਚ ਆਪਣਾ ਯੋਗਦਾਨ ਪ੍ਰਦਾਨ ਕਰਨ, ਇਹ ਸੁਨਿਸ਼ਚਿਤ ਕਰਨ ਲਈ ਸਰਕਾਰ ਨੇ ਇੱਕ ਨਿਗਰਾਨੀ ਪ੍ਰਣਾਲੀ ਬਣਾਈ ਹੈ। ਇਸ ਦੇ ਸਬੰਧ ਵਿੱਚ ਮਜ਼ਦੂਰੀ ਵਿਸ਼ਲੇਸ਼ਣ ਰਿਪੋਰਟ ਨੂੰ ਸੀਏਆਈਯੂ 'ਤੇ ਉਪਲੱਬਧ ਕੀਤਾ ਗਿਆ ਹੈ। ਇਸ ਦੇ ਜਰੀਏ ਪਦਅਧਿਕਾਰੀ ਆਪਣੇ ਜ਼ੋਨ/ਖੇਤਰੀ ਦਫ਼ਤਰਾਂ ਦੇ ਸਬੰਧ ਵਿੱਚ ਪ੍ਰਤਿਸ਼ਠਾਨਾਂ ਲਈ ਮਜ਼ਦੂਰੀ ਦੇ ਵਿਸ਼ਲੇਸ਼ਣ ਨੂੰ ਦੇਖ ਸਕਦਾ ਹੈ। ਉਹ ਜ਼ਰੂਰਤ ਪੈਣ 'ਤੇ ਇਹ ਸੁਨਿਸ਼ਚਿਤ ਕਰ ਸਕਦਾ ਹੈ ਕਿ ਕਰਮਚਾਰੀ ਵੱਲੋਂ ਈ ਸੀ ਆਰ ਦੇ ਵੇਰਵੇ ਦੀ ਤਸਦੀਕ ਹੋ ਸਕੇ, ਤਾਕਿ ਕਰਮਚਾਰੀਆਂ ਦੇ ਸਬੰਧ ਵਿੱਚ ਸਹੀ ਵੇਰਵੇ ਅਤੇ ਨਿਯਮਾਂ ਦਾ ਪੂਰਾ ਪਾਲਣ ਸੰਭਵ ਹੋ ਸਕੇ।


    · ਪ੍ਰਸ਼ਾਸਨਿਕ ਖਰਚਿਆਂ ਦੀ ਦਰ 0.65% ਤੋਂ ਘਟਾ ਕੇ 0.05% ਕਰ ਦਿੱਤੀ ਗਈ ਸੀ । ਇਹ ਈਪੀਐੱਫ ਯੋਜਨਾ 1952 ਦੇ ਸਬੰਧ ਵਿੱਚ ਹੈ। ਇਸ ਦੇ ਤਹਿਤ ਜਿਸ ਗ਼ੈਰ-ਕਾਰਜਸ਼ੀਲ ਪ੍ਰਤਿਸ਼ਠਾਨ ਵਿੱਚ ਕੋਈ ਯੋਗਦਾਨ ਕਰਨ ਵਾਲਾ ਮੈਂਬਰ ਨਾ ਹੋਵੇ ਉਸ ਦੇ ਵਿਸ਼ੇ ਵਿੱਚ ਘੱਟੋ-ਘੱਟ 75 ਰੁਪਏ ਪ੍ਰਤੀ ਮਹੀਨਾ ਅਤੇ ਹੋਰ ਪ੍ਰਤਿਸ਼ਠਾਨਾਂ ਲਈ ਹਰ ਪ੍ਰਤਿਸ਼ਠਾਨ ਦੀ ਮਦ ਵਿੱਚ 500 ਰੁਪਏ ਪ੍ਰਤੀ ਮਹੀਨੇ ਦਾ ਪ੍ਰਬੰਧ ਹੈ।


    · ਗ਼ਲਤ ਆਧਾਰ ਸੰਖਿਆ ਦੇ ਕਾਰਨ ਡਿਜੀਟਲ ਜੀਵਨ ਪ੍ਰਮਾਣ ਪੱਤਰ ਦੇ ਰੱਦ ਹੋਣ ਵਾਲੇ ਮਾਮਲਿਆਂ ਨੂੰ ਦਰੁਸਤ ਕਰਨ ਲਈ ਇੱਕ ਨਵੀਂ ਸੁਵਿਧਾ ਸ਼ੁਰੂ ਕੀਤੀ ਗਈ। ਇਸ ਸੁਵਿਧਾ ਦਾ ਉਦੇਸ਼ ਪੈਨਸ਼ਨਰਾਂ ਦੀਆਂ ਸ਼ਿਕਾਇਤਾਂ ਨੂੰ ਘੱਟ ਕਰਨਾ ਅਤੇ ਉਨ੍ਹਾਂ ਨੂੰ ਅੜਚਨਾਂ ਤੋਂ ਮੁਕਤ ਸੇਵਾ ਪ੍ਰਦਾਨ ਕਰਨਾ ਹੈ।


    · ਅੰਤਰ-ਦਫ਼ਤਰੀ ਟਰਾਂਸਫ਼ਰ ਦਾਵਿਆਂ ਦੇ ਗ਼ਲਤ ਨਿਪਟਾਰੇ ਦੇ ਕਾਰਨ ਉਨ੍ਹਾਂ ਦੇ ਰੱਦ ਹੋਣ ਅਤੇ ਸਹੀ ਵੇਰਵਿਆਂ ਦੇ ਨਾਲ ਦਾਵਿਆਂ ਨੂੰ ਮੁੜ ਨਿਪਟਾਉਣ ਲਈ ਇੱਕ ਨਵੀਂ ਸੁਵਿਧਾ ਸ਼ੁਰੂ ਕੀਤੀ ਗਈ। ਇਹ ਸੁਵਿਧਾ ਦਾਵਿਆਂ ਦੇ ਨਿਪਟਾਰਿਆਂ ਨੂੰ ਦਰੁਸਤ ਬਣਾਉਣ ਅਤੇ ਸੇਵਾ ਪ੍ਰਦਾਤਿਆਂ ਦੇ ਬਿਹਤਰ ਕੰਮਕਾਜ ਨੂੰ ਸੁਨਿਸ਼ਚਿਤ ਕਰਨ ਲਈ 5 ਅਕਤੂਬਰ 2018, ਨੂੰ ਸ਼ੁਰੂ ਕੀਤੀ ਗਈ।


    · ਔਨਲਾਈਨ ਨਾਮਜ਼ਦਗੀ (ਈ-ਨੌਮੀਨੇਸ਼ਨ), ਉਮੰਗ ਐਪ ਦੇ ਮਾਧਿਅਮ ਨਾਲ ਯੂਏਐੱਨ ਨੂੰ ਆਧਾਰ ਨਾਲ ਜੋੜਨ ਅਤੇ ਬਾਇਓਮੀਟ੍ਰਿਕ ਪਛਾਣ ਦਾ ਉਪਯੋਗ ਕਰਦੇ ਹੋਏ ਈਕੇਵਾਈਸੀ ਪੋਰਟਲ ਵਿੱਚ ਯੂਏਐੱਨ ਨੂੰ ਔਨਲਾਈਨ ਰੂਪ ਵਿੱਚ ਆਧਾਰ ਨਾਲ ਜੋੜਨ ਦੇ ਕਦਮ ਚੁੱਕੇ ਗਏ।


    · ਵਰਤਮਾਨ ਵਿੱਚ 11.3 ਲੱਖ ਤੋਂ ਵੱਧ ਕਵਰ ਕੀਤੇ ਗਏ ਪ੍ਰਤਿਸ਼ਠਾਨਾਂ ਵਿੱਚ 20 ਕਰੋੜ ਤੋਂ ਵੱਧ ਖਾਤਿਆਂ ਦੇ ਨਾਲ ਈਪੀਐੱਫਓ 190 ਉਦਯੋਗਾਂ (ਈਪੀਐੱਫ ਐਕਟ ਦੀ ਅਨੁਸੂਚੀ 1 ਵਿੱਚ ਦੱਸੇ) ਨੂੰ ਕਵਰ ਕਰਦਾ ਹੈ।


    · 29 ਅਕਤੂਬਰ 2018, ਤੱਕ ਈਪੀਐੱਫਓ ਦੇ 63.2 ਲੱਖ ਪੈਨਸ਼ਨਰਾਂ ਲਈ 55.3 ਲੱਖ ਜੀਵਨ ਪ੍ਰਮਾਣ ਪ੍ਰਾਪਤ ਹੋਏ ਹਨ ਅਤੇ 49.4 ਲੱਖ ਨੂੰ ਪ੍ਰਵਾਨਗੀ ਦਿੱਤੀ ਗਈ ਹੈ।


    · ਜਿਨ੍ਹਾਂ ਮੈਂਬਰਾਂ ਦਾ ਯੂਏਐੱਨ, ਆਧਾਰਯੁਕਤ ਰੂਪ ਵਿੱਚ ਐਕਟੀਵੇਟ ਕੀਤਾ ਗਿਆ ਹੈ ਉਨ੍ਹਾਂ ਕੋਲੋਂ 11.10.2018 ਤੱਕ 47,50,315 ਦਾਵੇ (ਫਾਰਮ 19,10 ਸੀ ਅਤੇ (31 ਔਨਲਾਈਨ ਪ੍ਰਾਪਤ ਕੀਤੇ ਗਏ ਸਨ । ) ਇਨ੍ਹਾਂ ਵਿੱਚੋਂ 34,24,083 ਦਾਵਿਆਂ ਦਾ ਨਿਪਟਾਰਾ ਕਰ ਦਿੱਤਾ ਗਿਆ ਸੀ ।


    · ਆਧਾਰ ਨਾਲ ਆਪਣੇ ਯੂਏਐੱਨ ਦੇ ਜੁੜਨ ਦੀ ਸਥਿਤੀ ਨੂੰ ਜਾਣਨ ਲਈ 10.10.2018 ਤੱਕ 23,75,369 ਮੈਂਬਰਾਂ ਨੇ 'ਟਰੈਕ ਯੂਏਐੱਨ ਫੰਕਸ਼ਨੈਲਿਟੀ' ਦੀ ਵਰਤੋਂ ਕੀਤੀ ਹੈ।


    · ਰੋਜ਼ਗਾਰਦਾਤਿਆਂ ਵੱਲੋਂ 11.10.2018 ਤੱਕ 2,92,970 ਆਧਾਰ ਅਧਾਰਤ ਈ-ਸਾਈਨ ਦਾ ਉਪਯੋਗ ਕੀਤਾ ਗਿਆ ਹੈ। ਈ-ਸਾਈਨ ਇੱਕ ਯੂਜ਼ਰ ਫਰੈਂਡਲੀ ਔਨਲਾਈਨ ਇਲੈਕਟ੍ਰੌਨਿਕ ਹਸਤਾਖਰ ਸੇਵਾ ਹੈ। ਇਸ ਦੇ ਤਹਿਤ ਪਹਿਲਾਂ ਤੋਂ ਡੀਐੱਸਸੀ ਦਰਜ ਕਰਨ ਵਾਲੇ ਸੰਸਥਾ ਦੇ ਅਧਿਕਾਰਤ ਹਸਤਾਖਰ ਕਰਤਾ ਯੂਨੀਫਾਈਡ ਪੋਰਟਲ 'ਤੇ ਆਧਾਰ ਸੰਖਿਆ ਦੇ ਕੇ ਦਸਤਾਵੇਜ਼ ਹਸਤਾਖਰ ਕਰਨ ਲਈ ਪ੍ਰਤੱਖ ਰੂਪ ਨਾਲ ਆਪਣੇ ਈ-ਸਾਈਨ ਐਕਟੀਵੇਟ ਕਰ ਸਕਦੇ ਹਨ।


    · 11.10.2018 ਤੱਕ ਉਮੰਗ ਐਪ ਦੇ ਮਾਧਿਅਮ ਨਾਲ 1,52,272 ਦਾਵੇ ਦਾਖ਼ਲ ਕੀਤੇ ਗਏ ਹਨ।


    III. ਈਐੱਸਆਈਸੀ ਵੱਲੋਂ ਚੁੱਕੇ ਗਏ ਪ੍ਰਮੁੱਖ ਕਦਮ


    ਡਿਸਪੈਂਸਰੀ-ਕਮ-ਬਰਾਂਚ ਆਫਿਸ(ਡੀਸੀਬੀਓ): ਈਐੱਸਆਈਸੀ ਨੇ ਆਪਣੀ ਡਿਲੀਵਰੀ ਵਿਵਸਥਾ ਨੂੰ ਮਜ਼ਬੂਤ ਬਣਾਉਣ ਲਈ ਡਿਸਪੈਂਸਰੀ-ਕਮ-ਸ਼ਾਖਾ ਦਫ਼ਤਰ (ਡੀਸੀਬੀਓ) ਦੇ ਰੂਪ ਵਿੱਚ ਪੜਾਅਵਾਰ ਤਰੀਕੇ ਨਾਲ ਦੇਸ਼ ਦੇ ਹਰੇਕ ਜ਼ਿਲ੍ਹੇ ਵਿੱਚ ਘੱਟ ਤੋਂ ਘੱਟ ਇੱਕ ਸੰਪਰਕ ਸਥਾਨ ਸਥਾਪਤ ਕਰਨਾ ਸ਼ੁਰੂ ਕੀਤਾ ਹੈ ਤਾਕਿ ਪ੍ਰਾਥਮਿਕ ਚਿਕਿਤਸਾ ਸੇਵਾਵਾਂ ਦਿੱਤੀਆਂ ਜਾ ਸਕਣ ਅਤੇ ਨਕਦ ਲਾਭ ਦੀ ਡਿਲੀਵਰੀ ਦਿੱਤੀ ਜਾ ਸਕੇ।


    ਸੰਸ਼ੋਧਿਤ ਰੋਜ਼ਗਾਰਦਾਤਾ ਉਪਯੋਗ ਡਿਸਪੈਂਸਰੀ (ਸੰਸ਼ੋਧਿਤ ਈਯੂਡੀ): ਪਾਇਲਟ ਅਧਾਰ 'ਤੇ ਸੰਸ਼ੋਧਿਤ ਰੋਜ਼ਗਾਰਦਾਤਾ ਉਪਯੋਗ ਡਿਸਪੈਂਸਰੀ (ਈਯੂਡੀ) ਸਥਾਪਤ ਕਰਨ ਦਾ ਨਿਰਣਾ ਲਿਆ ਗਿਆ ਹੈ। ਇਸ ਦਾ ਉਦੇਸ਼ ਈਐੱਸਆਈਸੀ ਦੀਆਂ ਪ੍ਰਾਥਮਿਕ ਦੇਖ-ਭਾਲ ਸੇਵਾਵਾਂ ਦੇ ਵਿਸਤਾਰ ਵਿੱਚ ਹਿਤਧਾਰਕਾਂ ਦੀ ਹਿੱਸੇਦਾਰੀ ਨੂੰ ਮਜ਼ਬੂਤ ਬਣਾਉਣਾ ਹੈ। ਡਿਸਪੈਂਸਰੀ ਸਥਾਪਤ ਕਰਨ ਲਈ ਉਚਿਤ ਪਰਿਸਰ ਕਿਰਾਏ 'ਤੇ ਲਏ ਜਾਣਗੇ। ਪਰਿਸਰ ਬੀਮਾ ਕਰਾਉਣ ਵਾਲੇ ਵਿਅਕਤੀਆਂ (ਆਈਪੀ) ਦੇ ਆਵਾਸੀ ਖੇਤਰ ਦੇ ਕਲੱਸਟਰਾਂ ਦੇ ਆਸ-ਪਾਸ ਲਏ ਜਾਣਗੇ। ਈਐੱਸਆਈਸੀ ਫਰਨੀਚਰ, ਉਪਕਰਨ ਅਤੇ ਦਵਾਈਆਂ ਉਪਲੱਬਧ ਕਰਵਾਏਗਾ। ਰੋਜ਼ਗਾਰਦਾਤਾ, ਵਰਕਰਾਂ ਦੀ ਨਿਯੁਕਤੀ ਕਰਨਗੇ ਅਤੇ ਡਿਸਪੈਂਸਰੀ ਦੇ ਕੰਮਕਾਜ ਦੀ ਦੇਖ-ਰੇਖ ਕਰਨਗੇ ।


    ਅਟਲ ਬੀਮਿਤ ਵਿਅਕਤੀ ਕਲਿਆਣ ਯੋਜਨਾ: ਰੋਜ਼ਗਾਰ ਦੇ ਤਰੀਕੇ ਵਿੱਚ ਪਰਿਵਰਤਨ ਅਤੇ ਭਾਰਤ ਵਿੱਚ ਚਿਰਕਾਲੀ ਰੋਜ਼ਗਾਰ ਦੇ ਠੇਕੇ ਵਿੱਚ ਪਰਿਵਰਤਿਤ ਅਲਪਕਾਲੀ ਰੋਜ਼ਗਾਰ ਦੀ ਵਰਤਮਾਨ ਸਥਿਤੀ 'ਤੇ ਵਿਚਾਰ ਕਰਦੇ ਹੋਏ ਈਐੱਸਆਈਸੀ ਨੇ ਅਟਲ ਬੀਮਿਤ ਵਿਅਕਤੀ ਕਲਿਆਣ ਯੋਜਨਾ ਨੂੰ ਪ੍ਰਵਾਨਗੀ ਦਿੱਤੀ ਹੈ। ਇਹ ਯੋਜਨਾ ਕਰਮਚਾਰੀ ਰਾਜ ਬੀਮਾ ਐਕਟ 1948, ਦੇ ਤਹਿਤ ਕਵਰ ਕੀਤੇ ਗਏ ਬੀਮਿਤ ਵਿਅਕਤੀਆਂ ਲਈ ਹੈ। ਇਹ ਯੋਜਨਾ ਬੇਰੋਜ਼ਗਾਰੀ ਦੀ ਸਥਿਤੀ ਅਤੇ ਨਵੇਂ ਰੋਜ਼ਗਾਰ ਦੀ ਭਾਲ ਦੇ ਸਮੇਂ ਬੀਮਿਤ ਵਿਅਕਤੀਆਂ ਦੇ ਬੈਂਕ ਖਾਤੇ ਵਿੱਚ ਪ੍ਰਤੱਖ ਰੂਪ ਵਿੱਚ ਨਕਦ ਭੁਗਤਾਨ ਕਰਨ ਵਾਲੀ ਇੱਕ ਰਾਹਤ ਹੈ।


    ਸੰਸ਼ੋਧਿਤ ਬੀਮਾ ਚਿਕਿਤਸਕ (ਆਈਐੱਮਪੀ) ਯੋਜਨਾ 2018: ਈਐੱਸਆਈਸੀ ਨੇ ਸਿਧਾਂਤਕ ਰੂਪ ਵਿੱਚ ਸੰਸ਼ੋਧਿਤ ਬੀਮਾ ਚਿਕਿਤਸਕ (ਆਈਐੱਮਪੀ) ਯੋਜਨਾ 2018, ਨੂੰ ਪ੍ਰਵਾਨਗੀ ਦਿੱਤੀ ਹੈ ਤਾਕਿ ਪਾਇਲਟ ਅਧਾਰ 'ਤੇ ਆਈਐੱਮਪੀ ਯੋਜਨਾ ਨੂੰ ਆਕਰਸ਼ਕ ਬਣਾਇਆ ਜਾ ਸਕੇ। ਜ਼ਰੂਰਤ ਅਨੁਸਾਰ ਇਸ ਯੋਜਨਾ ਦਾ ਵਿਸਤਾਰ ਨਵੇਂ ਖੇਤਰਾਂ ਅਤੇ ਵਰਤਮਾਨ ਖੇਤਰਾਂ ਵਿੱਚ ਕੀਤਾ ਜਾਵੇਗਾ । ਉਨ੍ਹਾਂ ਖੇਤਰਾਂ ਵਿੱਚ ਜਿੱਥੇ ਈਐੱਸਆਈਸੀ ਦੀ ਚਿਕਿਤਸਾ ਸੁਵਿਧਾ ਨਹੀਂ ਹੈ ਅਤੇ ਅਜਿਹੇ ਖੇਤਰ ਵਿੱਚ ਜਿੱਥੇ ਯੋਜਨਾ ਪਹਿਲੀ ਵਾਰ ਲਾਗੂ ਕੀਤੀ ਗਈ ਹੈ ਉੱਥੇ ਪ੍ਰਾਥਮਿਕ ਚਿਕਿਤਸਾ ਸੁਵਿਧਾ ਨਕਦ ਰਹਿਤ ਰੂਪ ਵਿੱਚ ਦਿੱਤੀ ਜਾਂਦੀ ਹੈ। ਇਹ ਸੁਵਿਧਾ ਬੀਮਾ ਚਿਕਿਤਸਕ ਆਈਐੱਮਪੀ ਦੇ ਨਾਲ ਸਹਿਯੋਗ ਵਿਵਸਥਾ ਦੇ ਮਾਧਿਅਮ ਨਾਲ ਦਿੱਤੀ ਜਾਂਦੀ ਹੈ। ਇਸ ਤੋਂ ਪਹਿਲਾਂ ਆਈਐੱਮਪੀ ਦੀ ਨਿਯੁਕਤੀ ਆਮ ਤੌਰ 'ਤੇ ਡਾਇਰੈਕਟਰ ਬੀਮਾ ਚਿਕਿਤਸਾ ਯੋਜਨਾ (ਡੀਆਈਐੱਮਐੱਸ), ਈਐੱਸਆਈਸੀ ਯੋਜਨਾ ਰਾਹੀਂ ਕੀਤੀ ਜਾਂਦੀ ਸੀ ਅਤੇ ਹਰ ਸਾਲ ਹਰੇਕ ਬੀਮਿਤ ਵਿਅਕਤੀ ਨੂੰ 500 ਰੁਪਏ ਦਾ ਭੁਗਤਾਨ ਕੀਤਾ ਜਾਂਦਾ ਸੀ ਜਿਸ ਵਿੱਚ ਡਾਕਟਰੀ ਸਲਾਹ, ਮੂਲ ਪ੍ਰਯੋਗਸ਼ਾਲਾ ਜਾਂਚ ਅਤੇ ਦਵਾਈਆਂ ਦੀ ਕੀਮਤ ਸ਼ਾਮਲ ਸੀ।


    ਏ ਸੰਸ਼ੋਧਿਤ ਯੋਜਨਾ ਦੇ ਤਹਿਤ ਆਈਐੱਮਪੀ ਸਿਹਤ ਪਾਸਬੁੱਕ ਵਿੱਚ ਉਪਲੱਬਧ ਚਿਕਿਤਸਾ ਸੂਚੀ (ਜ਼ਰੂਰੀ ਦਵਾਈਆਂ ਦੀ ਰਾਸ਼ਟਰੀ ਸੂਚੀ ਅਤੇ ਮੂਲ ਜਾਂਚ ਨਾਲ ਲਈ ਗਈ) ਦੇ ਅਨੁਸਾਰ ਹਸਤਾਖਰ ਦੇ ਨਾਲ ਦਵਾਈ ਲਿਖਣਗੇ ਅਤੇ ਐਪ ਵਿੱਚ ਨੁਸਖੇ ਦਾ ਫੋਟੋ ਅੱਪਲੋਡ ਕਰਨਗੇ।


    ਬੀ ਮੋਬਾਈਲ ਐੱਪ ਦੇ ਇਲਾਵਾ, ਆਈਐੱਮਪੀ ਇੱਕ ਸਾਲ ਵਿੱਚ 7ਦਿਨਾਂ ਅਤੇ ਵੱਧ ਤੋਂ ਵੱਧ 30 ਦਿਨਾਂ ਦੇ ਲਈ ਬਿਮਾਰੀ ਲਾਭ ਦੀ ਸਿਫਾਰਸ਼ ਕਰ ਸਕਦੇ ਹਨ ਬਸ਼ਰਤੇ ਚਿਕਿਤਸਾ ਨਿਰਣਾਇਕ/ਡੀਸੀਬੀਓ ਡਾਕਟਰ ਵੱਲੋਂ ਅਜਿਹੀ ਸਿਫਾਰਸ਼ ਦੀ ਪੁਸ਼ਟੀ ਕੀਤੀ ਗਈ ਹੋਵੇ। ਲਾਭ ਨੂੰ ਬੀਮਿਤ ਵਿਅਕਤੀ ਦੇ ਖਾਤੇ ਵਿੱਚ ਭੇਜ ਦਿੱਤਾ ਜਾਵੇਗਾ।


    'ਉਮੰਗ: ਈਐੱਸਆਈਸੀ-ਚਿੰਤਾ ਤੋਂ ਮੁਕਤੀ' ਮੋਬਾਈਲ ਐੱਪ:


    ਬੀਮਿਤ ਵਿਅਕਤੀ ਕੇਂਦਰਤ ਸੂਚਨਾ ਸੇਵਾਵਾਂ ਹੁਣ 'ਈਐੱਸਆਈਸੀ-ਚਿੰਤਾ ਤੋਂ ਮੁਕਤੀ' ਮੋਬਾਈਲ ਐੱਪ ਦੇ ਜਰੀਏ ਉਪਲੱਬਧ ਕਰਾਈਆਂ ਜਾ ਰਹੀਆਂ ਹਨ । ਇਹ ਮੋਬਾਈਲ ਐਪ ਉਮੰਗ ਪਲੇਟਫਾਰਮ (ਨਿਊ ਏਜ ਗਵਰਨੈਂਸ ਲਈ ਏਕੀਕ੍ਰਿਤ ਮੋਬਾਈਲ ਐਪਲੀਕੇਸ਼ਨ) ਦੇ ਮਾਧਿਅਮ ਨਾਲ ਲਾਂਚ ਕੀਤਾ ਗਿਆ। ਈਐੱਸਆਈਸੀ ਡਾਟਾ ਬੇਸ ਵਿੱਚ ਆਪਣਾ ਮੋਬਾਈਲ ਨੰਬਰ ਦਰਜ ਕਰਾਉਣ ਵਾਲੇ ਬੀਮਿਤ ਵਿਅਕਤੀ ਇਸ ਡਾਊਨਲੋਡਿਡ ਐਪ ਦੇ ਮਾਧਿਅਮ ਨਾਲ ਅਨੇਕ ਤਰ੍ਹਾਂ ਦੀ ਸੂਚਨਾ ਪ੍ਰਾਪਤ ਕਰ ਸਕਦੇ ਹਨ । ਮੋਬਾਈਲ ਐਪਲੀਕੇਸ਼ਨ ਵੈੱਬ ਆਦਿ ਚੈਨਲਾਂ 'ਤੇ ਗੂਗਲ ਪਲੇਅ ਸਟੋਰ ਤੋਂ ਮੁਫ਼ਤ ਡਾਊਨਲੋਡ ਕੀਤਾ ਜਾ ਸਕਦਾ ਹੈ ਅਤੇ ਇਸ ਨੂੰ ਸਮਾਰਟ ਫ਼ੋਨ, ਟੇਬਲੇਟ ਅਤੇ ਡੈਸਕਟੌਪ ਦੇ ਮਾਧਿਅਮ ਨਾਲ ਐਕਸੈੱਸ ਕੀਤਾ ਜਾ ਸਕਦਾ ਹੈ। ਸਰਲ ਮੋਬਾਈਲ ਅਧਾਰਤ ਪ੍ਰਮਾਣੀਕਰਨ ਪ੍ਰਣਾਲੀ ਦੇ ਨਾਲ ਬੀਮਿਤ ਵਿਅਕਤੀ ਆਪਣਾ ਅਤੇ ਬੀਮਿਤ ਪਰਿਵਾਰ ਦਾ ਜਨਸੰਖਿਅਕੀ ਵੇਰਵਾ, ਅੰਸ਼ਦਾਨ ਵੇਰਵਾ, ਬੀਮਾ ਅਤੇ ਪਾਤਰਤਾ ਵੇਰਵਾ, ਪਾਤਰ ਲਾਭਾਂ ਦੀ ਸੂਚਨਾ, ਦਵਾਈਆਂ ਦੀ ਸਥਿਤੀ, ਡਿਸਪੈਂਸਰੀ ਅਤੇ ਸ਼ਾਖਾ ਦਫ਼ਤਰ ਦੀ ਜਾਣਕਾਰੀ ਪ੍ਰਾਪਤ ਕਰ ਸਕਦੇ ਹਨ । ਬੀਮਿਤ ਵਿਅਕਤੀ ਆਪਣੇ ਫੀਡਬੈਕ ਦੇ ਸਕਦੇ ਹਨ। ਇਸ ਦੇ ਇਲਾਵਾ ਇੱਕ ਨਾਲੇਜ ਬੈਂਕ ਹੈ, ਜਿਸ ਵਿੱਚ ਈਐੱਸਆਈਸੀ ਯੋਜਨਾ ਦੇ ਲਾਭ ਦੱਸੇ ਗਏ ਹਨ। ਆਉਣ ਵਾਲੇ ਸਮੇਂ ਵਿੱਚ ਇਹ ਐਪ ਹਿੰਦੀ ਅਤੇ ਅੰਗ੍ਰੇਜ਼ੀ ਸਹਿਤ 13 ਵੱਖ-ਵੱਖ ਭਾਰਤੀ ਭਾਸ਼ਾਵਾਂ ਵਿੱਚ ਉਪਲੱਬਧ ਕਰਵਾਈ ਜਾਵੇਗੀ।


    ਈਐੱਸਆਈਸੀ ਯੋਜਨਾ ਦੇ ਸਮਾਜਕ ਸੁਰੱਖਿਆ ਲਾਭ ਦੇ ਕਵਰੇਜ ਨੂੰ ਵਧਾਉਣਾ (ਈਐੱਸਆਈਸੀ 2.0 ਦੇ ਅੰਤਰਗਤ)

      * ਦੂਜੀ ਪੀੜ੍ਹੀ ਦੇ ਸੁਧਾਰਾਂ ਈਐੱਸਆਈਸੀ 2.0 ਦੇ ਅਨੁਸਾਰ ਈਐੱਸਆਈਸੀ ਨੇ ਸੰਪੂਰਨ ਭਾਰਤ ਵਿੱਚ ਈਐੱਸਆਈ ਯੋਜਨਾ ਨੂੰ ਲਾਗੂ ਕਰਨ ਦਾ ਫ਼ੈਸਲਾ ਲਿਆ ਹੈ। ਇਸ ਦੇ ਅਨੁਸਾਰ 325 ਜ਼ਿਲ੍ਹਿਆਂ ਵਿੱਚ ਪੂਰੀ ਤਰ੍ਹਾਂ ਅਤੇ 178 ਵਿੱਚ ਅੰਸ਼ਿਕ ਤੌਰ 'ਤੇ ਈਐੱਸਆਈ ਯੋਜਨਾ ਲਾਗੂ ਕੀਤੀ ਗਈ ਹੈ।
      * ਪੂਰੇ ਦੇਸ਼ ਵਿੱਚ ਈਐੱਸਆਈਸੀ ਯੋਜਨਾ ਦੇ ਸਮਾਜਕ ਸੁਰੱਖਿਆ ਲਾਭਾਂ ਦੇ ਵਿਸਤਾਰ ਦੇ ਰੂਪ ਵਿੱਚ ਯੋਜਨਾ ਅਰੁਣਾਚਲ ਪ੍ਰਦੇਸ਼ ਅਤੇ ਲਕਸ਼ਦੀਪ ਨੂੰ ਛੱਡ ਕੇ ਸਾਰਿਆਂ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ ਅਧਿਸੂਚਿਤ ਕੀਤੀ ਗਈ ਹੈ। ਹੁਣ ਆਈਐੱਸਆਈਸੀ ਯੋਜਨਾ 36 ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ ਲਾਗੂ ਹੈ।
      * 31.03.2018 ਤੱਕ ਆਈਐੱਸਆਈਸੀ ਯੋਜਨਾ ਦੇ ਅੰਤਰਗਤ ਬੀਮਿਤ ਵਿਅਕਤੀਆਂ ਦੀ ਸੰਖਿਆ ਵਧ ਕੇ 3.43 ਕਰੋੜ ਹੋ ਗਈ ਹੈ। ਯੋਜਨਾ ਦੇ ਅੰਤਰਗਤ ਕਵਰ ਕੀਤੇ ਗਏ ਲਾਭਾਰਥੀਆਂ ਦੀ ਸੰਖਿਆ ਵਧ ਕੇ 13.32 ਕਰੋੜ ਹੋ ਗਈ ਹੈ।
      * ਇਸ ਸਾਲ ਦੇ ਅੰਤ ਤੱਕ ਕਵਰ ਕੀਤੀਆਂ ਗਈਆਂ ਫੈਕਟਰੀਆਂ ਅਤੇ ਸੰਸਥਾਨਾਂ ਦੀ ਸੰਖਿਆ ਵਧ ਕੇ 10.34 ਲੱਖ ਹੋ ਗਈ ਹੈ।

    IV. ਰੋਜ਼ਗਾਰ ਸਿਰਜਨ ਵਿੱਚ ਮਦਦ ਕਰਨ ਵਾਲੇ ਪ੍ਰਮੁੱਖ ਉਪਾਅ


    i. ਨੈਸ਼ਨਲ ਕੈਰੀਅਰ ਸਰਵਿਸ (ਐੱਨਸੀਐੱਸ) –ਨੈਸ਼ਨਲ ਕੈਰੀਅਰ ਸਰਵਿਸ ਪ੍ਰੋਜੈਕਟ ਮਾਲਕਾਂ, ਟ੍ਰੇਨਰਾਂ ਅਤੇ ਬੇਰੋਜ਼ਗਾਰਾਂ ਨੂੰ ਇੱਕ ਮੰਚ ‘ਤੇ ਲਿਆਉਂਦਾ ਹੈ। 31.11.2018 ਦੇ ਅਨੁਸਾਰ ਇਸ ਪੋਰਟਲ ‘ਤੇ 98,350 ਸਰਗਰਮ ਰੂਪ ਨਾਲ ਰੋਜ਼ਗਾਰ ਚਾਹੁਣ ਵਾਲੇ ਅਤੇ 9822 ਐਕਟਿਵ ਮਾਲਕ ਹਨ। ਐੱਨਸੀਐੱਸ ਨੇ ਡਾਕ ਵਿਭਾਗ ਦੇ ਨਾਲ ਪੋਸਟ ਆਫਿਸ ਦੇ ਰਾਹੀਂ ਨੌਕਰੀ ਚਾਹੁਣ ਵਾਲਿਆਂ ਦੀ ਰਜਿਸਟ੍ਰੇਸ਼ਨ ਲਈ ਭਾਗੀਦਾਰੀ ਕੀਤੀ ਹੈ। ਨੌਜੁਆਨਾਂ ਦੀ ਰੋਜ਼ਗਾਰ ਦੇ ਮੌਕਿਆਂ ਤੱਕ ਪਹੁੰਚ ਅਤੇ ਜਾਣਕਾਰੀ ਉਪਲੱਬਧ ਕਰਵਾਉਣ ਲਈ ਵਿਸ਼ੇਸ਼ ਨੌਕਰੀ ਪੋਰਟਲਾਂ, ਪਲੇਸਮੈਂਟ ਸੰਗਠਨਾਂ ਅਤੇ ਉੱਚ ਸੰਸਥਾਵਾਂ ਦੇ ਨਾਲ ਕਾਰਜਨੀਤਕ ਸਹਿਮਤੀ ਪੱਤਰਾਂ ‘ਤੇ ਹਸਤਾਖਰ ਕੀਤੇ ਗਏ ਹਨ। ਭਾਰਤ ਸਰਕਾਰ ਨੇ ਹਾਲ ਹੀ ਵਿੱਚ ਸਰਕਾਰੀ ਨੌਕਰੀਆਂ ਨੂੰ ਐੱਨਸੀਐੱਸ ਪੋਰਟਲ ‘ਤੇ ਪੋਸਟ ਕਰਨਾ ਜ਼ਰੂਰੀ ਕਰ ਦਿੱਤਾ ਹੈ।


    ਐੱਨਸੀਐੱਸ ਜੌਬ ਮੈਚਿੰਗ, ਕੈਰੀਅਰ ਸਲਾਹ ਅਤੇ ਕੌਸ਼ਲ ਵਿਕਾਸ ਪਾਠਕ੍ਰਮਾਂ, ਅ ਪ੍ਰੈਂਟਿਸਸ਼ਿਪ ਅਤੇ ਇੰਟਰਨਸ਼ਿਪ ਦੇ ਬਾਰੇ ਵਿੱਚ ਜਾਣਕਾਰੀ ਉਪਲੱਬਧ ਕਰਨ ਜਿਹੀਆਂ ਰੋਜ਼ਗਾਰ ਨਾਲ ਸਬੰਧਤ ਅਨੇਕ ਸੇਵਾਵਾਂ ਉਪਲੱਬਧ ਕਰਵਾਉਂਦਾ ਹੈ। ਐੱਨਸੀਐੱਸ ਦੇ ਕੋਲ 52 ਖੇਤਰਾਂ ਵਿੱਚ 3600 ਤੋਂ ਜ਼ਿਆਦਾ ਨੌਕਰੀਆਂ ਦੇ ਬਾਰੇ ਵਿੱਚ ਨੌਕਰੀ ਨਾਲ ਸਬੰਧਤ ਜਾਣਕਾਰੀ ਦਾ ਉੱਚ ਭੰਡਾਰ ਉਪਲੱਬਧ ਹੈ। ਐੱਨਸੀਐੱਸ ਪੋਰਟਲ ਨੌਕਰੀ ਮੇਲੇ ਨੂੰ ਆਯੋਜਿਤ ਕਰਨ ਵਿੱਚ ਵੀ ਸਹਾਇਤਾ ਪ੍ਰਦਾਨ ਕਰਦਾ ਹੈ ਜਿੱਥੇ ਰੋਜ਼ਗਾਰਦਾਤੇ ਅਤੇ ਨੌਕਰੀ ਦੀ ਤਲਾਸ਼ ਕਰਨ ਵਾਲੇ ਆਪਸ ਵਿੱਚ ਗੱਲਬਾਤ ਕਰ ਸਕਦੇ ਹਨ।


    ii. ਮਾਡਲ ਕੈਰੀਅਰ ਕੇਂਦਰ 107- ਮਾਡਲ ਕੈਰੀਅਰ ਕੇਂਦਰ ਸਥਾਪਤ ਕੀਤੇ ਗਏ ਹਨ ਜਿਨ੍ਹਾਂ ਨੂੰ ਰਾਜਾਂ ਅਤੇ ਹੋਰ ਸੰਸਥਾਨਾਂ ਦੇ ਸਹਿਯੋਗ ਨਾਲ ਚਲਾਇਆ ਜਾ ਰਿਹਾ ਹੈ। ਇਨ੍ਹਾਂ ਕੇਂਦਰਾਂ ਵਿੱਚ ਹਿਤਧਾਰਕਾਂ ਨੂੰ ਵੱਖ-ਵੱਖ ਸੁਵਿਧਾਵਾਂ ਪ੍ਰਦਾਨ ਕਰਵਾਉਣ ਲਈ ਉਚਿਤ ਸੁਵਿਧਾਵਾਂ ਅਤੇ ਬੁਨਿਆਦੀ ਢਾਂਚਾ ਉਪਲੱਬਧ ਹੋਵੇਗਾ। ਇਨ੍ਹਾਂ ਨੂੰ ਰਾਜਾਂ ਵੱਲੋਂ ਹੋਰ ਸਥਾਨਾਂ ‘ਤੇ ਵੀ ਸਥਾਪਤ ਕੀਤਾ ਜਾ ਸਕੇਗਾ। ਇਸ ਤੋਂ ਇਲਾਵਾ 1.50 ਲੱਖ ਤੋਂ ਅਧਿਕ ਸਧਾਰਨ ਸੇਵਾ ਕੇਂਦਰ ਦੂਰ-ਦੁਰਾਡੇ ਖੇਤਰਾਂ ਵਿੱਚ ਐੱਨਸੀਐੱਸ ਦੀ ਪਹੁੰਚ ਦਾ ਵਿਸਤਾਰ ਕਰਨ ਲਈ ਰਣਨੀਤਕ ਭਾਗੀਦਾਰ ਹਨ ।


    iii. ਤਿਮਾਹੀ ਰੋਜ਼ਗਾਰ ਸਰਵੇਖਣ (ਨਵੀਂ ਲੜੀ) ਅੱਠ ਪ੍ਰਮੁੱਖ ਖੇਤਰਾਂ- ਨਿਰਮਾਣ, ਭਵਨ-ਨਿਰਮਾਣ, ਵਪਾਰ, ਆਵਾਜਾਈ, ਸਿੱਖਿਆ, ਸਿਹਤ, ਆਵਾਸ ਅਤੇ ਰੇਸਟੋਰੈਂਟ ਅਤੇ ਦਸ ਜਾਂ ਅਧਿਕ ਵਰਕਰਾਂ ਵਾਲੇ ਆਈਟੀ/ਬੀਪੀਓ ਨੂੰ ਸ਼ਾਮਲ ਕਰਕੇ ਗੈਰ-ਖੇਤੀ ਉਦਯੋਗਿਕ ਅਰਥਵਿਵਸਥਾ ਦੇ ਵੱਡੇ ਹਿੱਸੇ ਵਿੱਚ ਲਗਾਤਾਰ ਤਿਮਾਹੀਆਂ ਵਿੱਚ ਰੋਜ਼ਗਾਰ ਦੀ ਸਥਿਤੀ ਵਿੱਚ ਸੰਭਾਵਿਕ ਪਰਿਵਰਤਨ ਮਾਪਣ ਦੇ ਉਦੇਸ਼ ਦੇ ਨਾਲ ਖੇਤਰ ਦਾ ਵਿਸਤਾਰ ਕਰਕੇ ਕਿਰਤ ਬਿਊਰੋ ਕਿਊਈਐੱਸ (ਨਵੀਂ ਲੜੀ) ਦੀ ਸ਼ੁਰੂਆਤ ਕੀਤੀ ਹੈ ।

      * ਹੁਣ ਤੱਕ ਕਿਊਈਐੱਸ (ਐੱਨਐੱਸ) ਨਾਲ ਸਬੰਧਤ ਸੱਤ ਰਿਪੋਰਟਾਂ ਜਾਰੀ ਕੀਤੀਆਂ ਜਾ ਚੁੱਕੀਆਂ ਹਨ।

    iv. ਪੇਸ਼ੇਵਰ ਵੇਤਨ ਸਰਵੇਖਣ (ਓਡਬਲਿਊਐੱਸ)

      * ਕਿਰਤ ਬਿਊਰੋ ਰੁੱਖ ਲਗਾਉਣ, ਖਨਨ, ਨਿਰਮਾਣ ਅਤੇ ਸੇਵਾ ਖੇਤਰ ਉਦਯੋਗਾਂ ਵਿੱਚ ਅੰਤਰ –ਉਦਯੋਗ ਅਤੇ ਉਦਯੋਗ ਤੋਂ ਬਾਹਰ ਆਮਦਨ ਵਿੱਚ ਅੰਤਰਾਂ ਦੇ ਵਿਗਿਆਨਕ ਅਧਿਐਨਾਂ ਲਈ ਵੱਖ-ਵੱਖ ਧੰਦਿਆਂ, ਪੇ-ਰੋਲ ਆਮਦਨ ਦੇ ਵੱਖ-ਵੱਖ ਭਾਗਾਂ ਦੇ ਬਾਰੇ ਵਿੱਚ ਡਾਟਾ ਜੁਟਾਉਣ ਵਿੱਚ ਸਹਾਇਤਾ ਪ੍ਰਦਾਨ ਕਰਨ ਲਈ ਸਮਾਬੱਧ ਅੰਤਰਾਲ ਦੇ ਬਾਅਦ ਪੇਸ਼ੇਵਰ ਵੇਤਨ ਸਰਵੇਖਣ ਆਯੋਜਿਤ ਕਰਦਾ ਹੈ।
      * 56 ਉਦਯੋਗਾਂ ਨੂੰ ਸ਼ਾਮਲ ਕਰਕੇ ਓਡਬਲਿਊਐੱਸ ਦੇ ਸਤਵੇਂ ਦੌਰ ਦੇ ਤਹਿਤ ਫੀਲਡ ਕਾਰਜ ਪੂਰਾ ਹੋ ਚੁੱਕਿਆ ਹੈ। ਹੁਣ ਤੱਕ ਖਨਨ ਖੇਤਰ, ਰੁੱਖ ਲਗਾਉਣ ਖੇਤਰ, ਉਦਯੋਗਾਂ ਦੇ ਪੰਜ ਟੈਕਸਟਾਈਲ ਉਦਯੋਗਾਂ , ਅਤੇ ਟੈਕਸਟਾਈਲ ਕੱਪੜਾ ਉਦਯੋਗ ਦੇ ਸਬੰਧ ਵਿੱਚ ਓਡਬਲਿਊਐੱਸ ਦੇ ਸਤਵੇਂ ਦੌਰ ਦੀਆਂ ਚਾਰ ਰਿਪੋਰਟਾਂ ਜਾਰੀ ਕੀਤੀਆਂ ਜਾ ਚੁੱਕੀਆਂ ਹਨ।

    v. ਏਰੀਆ ਫਰੇਮ ਸਰਵੇ

      * ਅਵਧੀ, ਨਤੀਜੇ ਅਤੇ ਕਵਰੇਜ ਦੇ ਕਾਰਨ ਤਿਮਾਹੀ ਰੋਜ਼ਗਾਰ ਸਰਵੇਖਣ (ਕੀਊਈਐੱਸ) ਦੇ ਮਹੱਤਵ ਨੂੰ ਧਿਆਨ ਵਿੱਚ ਰੱਖਦਿਆਂ ਕਿਰਤ ਰੋਜ਼ਗਾਰ ਮੰਤਰਾਲੇ ਨੇ ਦਸ ਤੋਂ ਘੱਟ ਵਰਕਰਾਂ ਵਾਲੇ ਉੱਦਮੀਆਂ ਨੂੰ ਸ਼ਾਮਲ ਕਰਕੇ ਸਾਰਿਆਂ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ ਵੱਡੇ ਪੈਮਾਨੇ ‘ਤੇ ਏਰੀਆ ਫਰੇਮ ਸਰਵੇ (ਏਐੱਫਐੱਸ) ਆਯੋਜਿਤ ਕਰਨ ਦਾ ਫੈਸਲਾ ਲਿਆ ਸੀ । ਇਸ ਦਾ ਉਦੇਸ਼ ਅਰਥਵਿਵਸਥਾ ਦੇ ਗੈਰ-ਖੇਤੀ ਖੇਤਰਾਂ ਲਈ ਰੋਜ਼ਗਾਰ ਦੇ ਰੁਝਾਨਾਂ ਦਾ ਪਤਾ ਲਗਾਉਣਾ ਹੈ।
      * ਏਰੀਆ ਫਰੇਮ ਸਰਵੇਖਣ ਆਯੋਜਿਤ ਕਰਨ ਲਈ ਪਹਿਲਾ ਕੰਮ ਪੂਰਾ ਕੀਤਾ ਜਾ ਚੁੱਕਿਆ ਹੈ। ਓਡੀਸਾ ਵਿੱਚ ਪਾਇਲਟ ਸਰਵੇਖਣ ਪੂਰਾ ਹੋ ਚੁੱਕਿਆ ਹੈ ਅਤੇ ਹਰਿਆਣਾ ਅਤੇ ਗੁਜਰਾਤ ਵਿੱਚ ਪਾਇਲਟ ਸਰਵੇਖਣ ਦਾ ਕੰਮ ਚਲ ਰਿਹਾ ਹੈ।

    vi. ਪ੍ਰਧਾਨ ਮਤੰਰੀ ਮੁਦਰਾ ਯੋਜਨਾ ਦੇ ਬਾਰੇ ਵਿੱਚ ਸਰਵੇਖਣ

      * ਕਿਰਤ ਅਤੇ ਰੋਜ਼ਗਾਰ ਮੰਤਰਾਲੇ ਨੇ ਪ੍ਰਧਾਨ ਮਤੰਰੀ ਮੁਦਰਾ ਯੋਜਨਾ (ਪੀਐੱਮਐੱਮਵਾਈ) ਦੇ ਤਹਿਤ ਜੁਟਾਏ ਗਏ ਰੋਜ਼ਗਾਰਾਂ ਦਾ ਅਨੁਮਾਨ ਲਗਾਉਣ ਲਈ ਸਰਵੇਖਣ ਕਰਨ ਦਾ ਕੰਮ ਕਿਰਤ ਬਿਊਰੋ ਨੂੰ ਸੌਂਪਿਆ ਹੈ।

    · ਪੀਐੱਮਐੱਮਵਾਈ ਸਰਵੇਖਣ ਨਾਲ ਸਬੰਧਤ ਤਕਨੀਕੀ ਵੇਰਵਿਆਂ ਨੂੰ ਅੰਤਮ ਰੂਪ ਦੇਣ ਤੋਂ ਬਾਅਦ ਸਰਵੇਖਣ ਦਾ ਪਹਿਲਾ ਕੰਮ ਪੂਰਾ ਕੀਤਾ ਜਾ ਚੁੱਕਿਆ ਹੈ ਅਤੇ ਫੀਲਡ ਵਰਕ ਦੀ ਸ਼ੁਰੂਆਤ ਅਪ੍ਰੈਲ 2018 ਵਿੱਚ ਕੀਤੀ ਜਾ ਚੁੱਕੀ ਹੈ। ਪੀਐੱਮਐੱਮਵਾਈ ਸਰਵੇਖਣ ਦਾ ਫੀਲਡ ਵਰਕ 30 ਨਵੰਬਰ, 2018 ਨੂੰ ਪੂਰਾ ਕੀਤਾ ਜਾ ਚੁੱਕਿਆ ਹੈ ਅਤੇ ਡਾਟਾ ਐਂਟਰੀ ਦਾ ਕੰਮ ਪ੍ਰਗਤੀ ‘ਤੇ ਹੈ।


    ******

    
    
    (Release ID: 1558169) Visitor Counter : 2
    
    
    
    
    

*