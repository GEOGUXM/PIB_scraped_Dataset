      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ 13ਵੇਂ ਸੀਆਈਆਈ ਐਗਰੋ ਟੈੱਕ ਇੰਡੀਆ-2018 ਦਾ ਉਦਘਾਟਨ ਕੀਤਾ
      Posted On: 01 DEC 2018 7:49PM by PIB Chandigarh


    President of India Inaugurates 13th Edition Of CII Agro Tech India - 2018


    
    ਭਾਰਤ ਦੇ ਰਾਸ਼ਟਰਪਤੀ ਨੇ 13ਵੇਂ ਸੀਆਈਆਈ ਐਗਰੋ ਟੈੱਕ ਇੰਡੀਆ-2018 ਦਾ ਉਦਘਾਟਨ ਕੀਤਾ


    
    ਭਾਰਤ ਦੇ ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ 13ਵੇਂ ਸੀਆਈਆਈ ਐਗਰੋ ਟੈੱਕ ਇੰਡੀਆ-2018 ਦਾ ਅੱਜ (01 ਦਸੰਬਰ, 2018) ਚੰਡੀਗੜ੍ਹ ਵਿੱਚ ਉਦਘਾਟਨ ਕੀਤਾ।
    ਇਸ ਮੌਕੇ 'ਤੇ ਬੋਲਦਿਆਂ, ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤੀ ਖੇਤੀਬਾੜੀ ਨੂੰ ਸਮਕਾਲੀ ਟੈਕਨੋਲੋਜੀ ਨਾਲ ਆਪਣਾ ਸਬੰਧ ਨਵਿਆਉਣ; ਜਲਵਾਯੂ ਪਰਿਵਰਤਨ, ਕੀਮਤ ਉਤਾਰ ਚੜਾਅ ਤੇ ਮੰਗ ਝਟਕਿਆਂ ਤੋਂ ਸੁਰੱਖਿਆ; ਕਾਰੋਬਾਰ ਵੱਲੋਂ ਟਿਕਾਊ ਨਿਵੇਸ਼ ਅਤੇ ਭਾਈਵਾਲੀ ਦੀ ਜ਼ਰੂਰਤ ਹੈ। ਇੱਕ ਜੁੱਟ ਹੋ ਕੇ ਇਹ ਮੁਕਾਬਲੇ ਦੀ ਭਾਵਨਾ ਅਤੇ ਖੇਤੀਬਾੜੀ ਕੀਮਤ ਵਧਾਉਣ ਦੇ ਨਾਲ-ਨਾਲ ਬਿਹਤਰ ਆਮਦਨੀ ਕਰਾਉਣਗੇ।
    ਰਾਸ਼ਟਰਪਤੀ ਨੇ ਕਿਹਾ ਕਿ ਮਾਨਵ ਇਤਿਹਾਸ ਵਿੱਚ ਖੇਤੀਬਾੜੀ ਖਾਦਾਂ ਤੋਂ ਬਿਨਾ ਹੀ ਅੱਗੇ ਵਧੀ ਹੈ। ਸਾਂਝੇਦਾਰੀਆਂ, ਸਹਿਜੀਵਨ ਅਤੇ ਇੱਕ ਦੂਜੇ ਕੋਲੋਂ ਸਿੱਖਣ ਅਤੇ ਸਾਂਝਾ ਕਰਨ ਲਈ ਇਹ ਆਦਰਸ਼ ਸਟੇਜ ਹੈ। ਖੇਤਰਾਂ ਅਤੇ ਭੂਗੋਲਿਕ ਖੇਤਰਾਂ ਵਿੱਚ ਸਾਂਝੇਦਾਰੀਆਂ ਬਣਾਈਆਂ ਜਾ ਸਕਦੀਆਂ ਹਨ। ਪਹਿਲੇ ਦਹਾਕਿਆਂ ਵਿੱਚ, ਨਿਰਮਾਣ ਅਤੇ ਮਸ਼ੀਨੀਕਰਨ ਖੇਤੀਬਾੜੀ ਲਈ ਸ਼ਲਾਘਾਯੋਗ ਸੁਵਿਧਾ ਵਾਲੇ ਰਹੇ ਹਨ। ਅੱਜ ਖੇਤੀਬਾੜੀ ਅਤੇ ਸਰਵਿਸ ਸੈਕਟਰ ਦਰਮਿਆਨ ਇੱਕ ਮਜ਼ਬੂਤ ਰਿਸ਼ਤਾ ਉੱਭਰ ਰਿਹਾ ਹੈ। ਬਾਇਓਟੈਕਨੋਲੋਜੀ, ਨੈਨੋਟੈਕਨੋਲੋਜੀ, ਡੇਟਾ ਸਾਇੰਸ, ਰਿਮੋਰਟ-ਸੈਂਸਿੰਗ ਇਮੇਜਿੰਗ, ਖ਼ੁਦਮੁਖ਼ਤਾਰ ਏਰੀਅਲ ਤੇ ਜ਼ਮੀਨੀ ਵਾਹਨ, ਆਰਟੀਫਿਸ਼ਲ ਇੰਟੈਲੀਜੈਂਸ ਪਾਸ ਖੇਤੀਬਾੜੀ ਦੀ ਹੋਰ ਕੀਮਤ ਸਿਰਜਣ ਦੀ ਕੁੰਜੀ ਹੈ। ਉਨ੍ਹਾਂ ਵਿਸ਼ਵਾਸ ਪ੍ਰਗਤ ਕੀਤਾ ਕਿ ਐਗਰੋ ਟੈੱਕ ਇੰਡੀਆ-2018 ਵਿਸ਼ਿਸ਼ਟ ਸਾਂਝੇਦਾਰੀ ਨੂੰ ਹੁਲਾਰਾ ਦੇਵੇਗਾ ਜਿਸ ਨਾਲ ਭਾਰਤ ਦੇ ਕਿਸਾਨਾਂ ਨੂੰ ਲਾਭ ਮਿਲੇਗਾ।
    ਪਰਾਲੀ ਸਾੜਨ ਤੋਂ ਹੋਣ ਵਾਲੇ ਪ੍ਰਦੂਸ਼ਣ ਦੇ ਮੁੱਦੇ ਵੱਲ ਸੰਕੇਤ ਕਰਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਪੰਜਾਬ ਅਤੇ ਹਰਿਆਣਾ ਦੇ ਕਿਸਾਨਾਂ 'ਤੇ ਦੇਸ਼ ਨੂੰ ਮਾਣ ਹੈ। ਉਨ੍ਹਾਂ ਨੇ ਸਮਾਜ ਪ੍ਰਤੀ ਚੁਣੌਤੀ ਅਤੇ ਜ਼ਿੰਮੇਵਾਰੀ ਤੋਂ ਕਦੇ ਕਿਨਾਰਾ ਨਹੀਂ ਕੀਤਾ। ਅੱਜ ਅਸੀਂ ਫ਼ਸਲੀ ਰਹਿੰਦ-ਖੂਹੰਦ, ਨਾੜ ਅਤੇ ਪਰਾਲੀ ਦੇ ਸਾਫ਼ ਅਤੇ ਸੁਰੱਖਿਅਤ ਨਿਪਟਾਰੇ ਸਬੰਧੀ ਸਮੱਸਿਆ ਦਾ ਸਾਹਮਣਾ ਕਰ ਰਹੇ ਹਾਂ। ਇਨ੍ਹਾਂ ਨੂੰ ਅੱਗ ਲਾਉਣਾ ਪ੍ਰਦੂਸ਼ਣ ਦਾ ਕਾਰਨ ਬਣ ਰਿਹਾ ਹੈ ਜੋ ਛੋਟੇ ਬੱਚਿਆਂ ਨੂੰ ਪ੍ਰਭਾਵਿਤ ਕਰਦਾ ਹੈ। ਇਸ ਦੇ ਸਮਾਧਾਨ ਲਈ ਸਾਨੂੰ ਸਾਰਿਆਂ ਨੂੰ ਅੱਗੇ ਆਉਣਾ, ਰਾਜ ਸਰਕਾਰਾਂ, ਹੁਨਰਮੰਦ ਅਤੇ ਖੁੱਲ੍ਹ-ਦਿਲੇ ਕਿਸਾਨਾਂ ਅਤੇ ਹੋਰ ਹਿਤਧਾਰਕਾਂ ਸਮੇਤ ਹਰ ਕਿਸੇ ਲਈ ਜ਼ਰੂਰੀ ਹੈ। ਅਤੇ ਬਿਨਾ ਸ਼ੱਕ ਟੈਕਨੋਲੋਜੀ, ਸਮਾਧਾਨ ਲੱਭਣ ਵਿੱਚ ਸਾਡੀ ਮਦਦ ਕਰੇਗੀ।


    ਭਾਸ਼ਣ ਲਈ ਇੱਥੇ ਕਲਿੱਕ ਕਰੋ।
    Click here for speech

    
    
    (Release ID: 1554411) Visitor Counter : 2