      প্ৰধানমন্ত্ৰীৰ কাৰ্যালয়

      ভাৰতৰত্ন শ্রী অটল বিহাৰী বাজপেয়ীৰ প্ৰতি সন্মান জনাই স্মাৰক মুদ্ৰা মুকলি কৰিলে প্ৰধানমন্ত্রীয়ে
      Posted On: 24 DEC 2018 11:03AM by PIB Guwahati


    প্ৰধানমন্ত্রী শ্রী নৰেন্দ্ৰ মোদীয়ে আজি প্রাক্তন প্ৰধানমন্ত্রী ভাৰতৰত্ন শ্রী অটল বিহাৰী বাজপেয়ীৰ প্ৰতি সন্মান জনাই এটি স্মাৰক মুদ্ৰা মুকলি কৰে৷ অনুষ্ঠানত ভাষণ প্ৰসংগত প্ৰধানমন্ত্রীয়ে কয় যে শ্রী বাজপেয়ী আমাৰ মাজত যে নাই , সেয়া আমাপ মনে আজিও বিশ্বাস কৰিব পৰা নাই৷ বিশেষ ব্যক্তিত্বসম্পন্ন ব্যক্তিজনক সমাজৰ সকলো শ্রেণীৰ লোকে শ্ৰদ্ধা কৰিছিল বুলিও তেওঁ লগতে কয়৷


    প্ৰধানমন্ত্রীয়ে কয় যে বহু বছৰ ধৰি শ্রী বাজপেয়ীৰ কন্ঠস্বৰ জনগণৰ কন্ঠস্বৰ আছিল। বক্তা হিচাপে তেওঁ অপ্ৰতিদ্বন্দ্বী আছিল৷প্ৰধানমন্ত্রীয়ে কয় যে শ্রী বাজপেয়ী দেশৰ অন্যতম সংগঠক আছিল ।
    
    ৰাজনৈতিক জীৱনৰ এক দীঘলীয়া সময় বাজপেয়ী বিৰোধী আসনত বহিছিল৷ তৎসত্ত্বেও সদায় তেওঁ দেশৰ স্বার্থত মাত মাতিছিল বুলিও প্ৰধানমন্ত্রীয়ে উল্লেখ কৰে৷ তেওঁ কয় যে শ্রী বাজপেয়ী সদায় গণতন্ত্ৰক প্রাধান্য দিব বিচাৰিছিল৷ শ্রী বাজপেয়ী সদায়ে সকলোৰে অনুপ্রেৰণা হৈ থাকিব বুলি প্ৰধানমন্ত্ৰী মোদীয়ে আশা ব্যক্ত কৰে৷


    ***


    AKT/KP /DB

    
    
    (Release ID: 1557174) Visitor Counter : 4
    
    
      Read this release in: Marathi , Malayalam , English , Hindi , Gujarati , Tamil , Kannada