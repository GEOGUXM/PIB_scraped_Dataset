      কেবিনেট

      মানৱ মহাকাশযান কাৰ্যসূচীৰ অধীনত যৌথ সহযোগিতাৰ বাবে ভাৰত আৰু ৰাছিয়াৰ মাজত অনুষ্ঠিত হোৱা বুজাবুজিৰ চুক্তিপত্ৰত কেবিনেটৰ অনুমোদন
      Posted On: 06 DEC 2018 9:29PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটক ভাৰত আৰু ৰাছিয়াৰ মাজত মানৱ মহাকাশযান কাৰ্যসূচীৰ অধীনত যৌথ সহযোগিতাৰ বাবে সম্পন্ন হোৱা চুক্তিপত্ৰ সন্দৰ্ভত অৱগত কৰোৱা হয়৷ এই চুক্তিপত্ৰ নতুন দিল্লীত ১৫ অক্টোবৰ ২০১৫ তাৰিখে স্বাক্ষৰিত হৈছিল৷


    প্ৰধান প্ৰভাৱঃ


    এই বুজাবুজিৰ চুক্তিপত্ৰত কৰা স্বাক্ষৰৰ জৰিয়তে ভাৰত আৰু ৰাছিয়াৰ মাজত সহযোগিতা শক্তিশালী হোৱাৰ লগতে মানৱ মহাকাশযান কাৰ্যসূচীৰ বাবে প্ৰয়োজন হোৱা অত্যাধুনিক প্ৰণালী যেনে বিকিৰণ সুৰক্ষা কৱচ , জীৱনদায়িনী ব্যৱস্থা , ক্ৰু ’ ব্যৱস্থাপনা , নিৰ্দিষ্ট মিলনস্থান আৰু ড ’ কিং ব্যৱস্থা , মহাকাশৰ পোছাক , নভোচ্ছৰৰ প্ৰশিক্ষণ ইত্যাদিৰ প্ৰযুক্তি বিকাশত অৰিহণা যোগাব৷


    লাভসমূহঃ


    এই বুজাবুজিৰ চুক্তিপত্ৰই মানৱতাৰ লাভৰ বাবে মহাকাশ প্ৰযুক্তিৰ ক্ষেত্ৰখনত যৌথ সহযোগিতাৰ উত্তৰণ কৰিব৷ ই যৌথ কৰ্মদল স্থাপন নেতৃত্ব প্ৰদান কৰাৰ জৰিয়তে এটা নিৰ্দিষ্ট সময়সীমাৰ ভিতৰত পৰিকল্পনা কাৰ্যকৰী কৰা আৰু এই চুক্তিৰ অধীনত বিভিন্ন ব্যৱস্থা প্ৰণয়ন কৰাত সহায় কৰিব৷


    *****


    AKT/SH/MANN

    
    
    (Release ID: 1555317) Visitor Counter : 3
    
    
      Read this release in: Malayalam , English , Urdu , Marathi , Bengali , Gujarati , Tamil , Kannada