      প্ৰধানমন্ত্ৰীৰ কাৰ্যালয়

      কাৰ নিকোবৰত এক ৰাজহুৱা সভাত প্ৰধানমন্ত্ৰীৰ ভাষণৰ অসমীয়া অনুবাদ
      Posted On: 30 DEC 2018 4:39PM by PIB Guwahati


    মঞ্চত উপস্থিত বিশিষ্ট অতিথিসকল আৰু কাৰ নিকোবৰৰ মোৰ ভাই - ভনীসকল ,


    কালি মই বাৰাণসীত গংগা মাৰ সৈতে আৰু আজি ইয়াত এই বিশাল সাগৰৰ কোলাত আপোনালোকৰ সৈতে আছো৷ মা গংগাই যিদৰে নিজৰ পবিত্ৰতাৰে ভাৰতৰ জনমানসক আশীর্বাদ কৰি গৈছে , তেনেদৰেই এই সাগৰেও অনন্তকাল ধৰি মা ভাৰতীৰ চৰণ বন্দনা কৰি আহিছে , ৰাষ্ট্রৰ সুৰক্ষা আৰু সামর্থ্যক প্রাণশক্তি যোগাইছে৷


    বন্ধুসকল , আজি ইয়ালৈ আহি প্ৰথমেই ইয়াৰ সকলো দ্বীপত বসবাসকাৰী আমাৰ পূর্বজসকলক প্ৰণাম জনাইছো , যিসকলে স্বাধীনতা সংগ্রাম আৰু ইয়াৰ উন্নয়নৰ বাবে নিজৰ জীৱন উচৰ্গা কৰিছে৷


    বন্ধুসকল , আপোনালোকৰ কাষত প্ৰকৃতিৰ অদ্ভুত ভাণ্ডাৰতো আছেই , তদুপৰি , আপোনালোকৰ সংস্কৃতি , পৰম্পৰা , কলা আৰু দক্ষতাও অসাধাৰণ৷ কিছু সময়ৰ পূ্ৰ্বে ইয়াত যি নৃত্য প্ৰদর্শিত হ ’ ল , সৰু সৰু ল ’ ৰা - ছোৱালীয়ে যি নৃত্যকলা প্ৰদর্শন কৰিছে তাতেই স্পষ্ট যে ভাৰতৰ সাংস্কৃতিক সম্পন্নতা ভাৰত মহাসাগৰৰ দৰেই বিশাল৷


    আপোনালোকে ইয়াত যি যৌথ পৰিয়ালৰ পৰম্পৰা বঁচাই ৰাখিছে , সেয়া ভাৰতীয় জীৱনশৈলীৰ এক ডাঙৰ শক্তি৷ কাম , সম্পদ আৰু শ্ৰমৰ সঠিক উপযোগিতা নির্ণয়ৰ জৰিয়তে এক হোৱাটো জীৱনধাৰণৰ এক উৎকৃষ্ট উদাহৰণ৷ কাৰগিলৰ পৰা কাৰ নিকোবৰ লৈকে , কচ্ছৰ পৰা ক ’ হিমালৈকে আমাৰ সমাজত এই পৰিয়ালৰ প্ৰতিষ্ঠান , পাৰিবাৰিক ব্যৱস্থাৰ শক্তি অপৰিসীম৷


    বন্ধুসকল , কিছু সময়ৰ পূৰ্বে মই ছুনামি মেম ’ ৰিয়েল , ‘ ৱাল অৱ লষ্ট ছোল্ ‌ ছ ’ চাবলৈ গৈছিলো৷ তাত মই সেই ভয়াবহ প্রাকৃতিক দুৰ্যোগত প্রাণ হেৰুওৱা সকলৰ প্ৰতি পুষ্পাঞ্জলি অর্পণ কৰিলো৷ ১৪ - ১৫ বছৰৰ পূৰ্বে সেই হৃদয় বিদাৰক ঘটনাই ইয়াৰ জনগণক আপোনালোকৰ জীৱনক বিপর্যস্ত কৰিছিল৷ কিন্তু আপোনালোকে আপোনজনৰ মৃত্যুৰ শোক পাহৰি নিজৰ পৰিশ্ৰমেৰে কাৰ নিকোবৰক যিধৰণে আকৌ বাসপযোগী কৰি তুলিছে , সেয়া সঁচাকৈয়ে প্ৰশংসাৰ যোগ্য৷


    ভাই - ভনীসকল , কাৰ নিকোবৰৰ জীৱনক আৰু অধিক সহজ কৰি তুলিছে , আপোনালোক সকলোকে উন্নত সেৱা প্ৰদানৰ বাবে আজি ইয়াত কেইবা কোটি টকাৰ প্ৰকল্প উদ্বোধন অথবা অধাৰশিলা স্থাপন কৰা হৈছে৷ ইয়াত শিক্ষাৰ পৰা আৰম্ভ কৰি স্বাস্থ্য , কর্মসংস্থানৰ পৰা আৰম্ভ কৰি দক্ষতা উন্নয়ন , পৰিবহণৰ পৰা আৰম্ভ কৰি বিদ্যুৎ উৎপাদন , খেলাধূলাৰ পৰা পর্যটনলৈকে – বহু প্ৰকল্প আছে৷ মই আপোনালোকৰ সকলোকে এই সমগ্ৰ প্ৰকল্পৰ বাবে শুভেচ্ছা জনাইছো৷ এতিয়া দেশৰ উন্নয়নত আমাৰ সেই ভাৱনাৰ বিস্তাৰ , যাৰ মূলতে আছে আন্তঃগাঁথনিমূলক নির্মাণ , যোগাযোগ ব্যৱস্থাৰ উন্নয়ন , ‘ সবকা সাথ সবকা বিকাশ ’ অর্থাৎ দেশৰ কোনো নাগৰিকে উন্নয়নৰ দিশত পিছ পৰি নাথাকে আৰু কোনো প্রান্তই যাতে অস্পৃশ্য হৈ নাথাকে , সেই ভাৱনাৰেই আগবাঢ়িছো৷


    দেশৰ বিস্তৃত অংশৰ দূৰত্ব দূৰ কৰা আৰু অন্তৰত সহ - অস্তিত্বৰ ভাব শক্তিশালী কৰাৰ লক্ষ্যৰে আমি কাজ কৰি আহিছো৷ বিগত চাৰি বছৰ ধৰি মই নিৰন্তৰ প্ৰচেষ্টা চলাই আহিছো যাতে প্ৰধানমন্ত্রী হিচাপে দেশৰ প্ৰতিটো প্রান্তলৈ গৈ সাধাৰণ মানুহৰ সৈতে কথা পাতি তেওঁলোকৰ জীৱনৰ মান উন্নত কৰিব পাৰো৷


    বন্ধুসকল , অলপ সময়ৰ আগতে যিবোৰ প্ৰকল্পৰ উদ্বোধন অথবা আধাৰশিলা স্থাপন হ ’ ল , তাৰ ভিতৰত ‘ সমুদ্ৰ প্রাচীৰ ’ প্ৰকল্পও অন্যতম৷ এইটো আপোনালোকৰ দীর্ঘদিনীয়া দাবী আছিল , সমুদ্রৰ ঢৌৱে মাটি খহাই যি সমস্যাৰ সৃষ্টি কৰিছে তাৰ পৰা ৰক্ষা কৰাৰ বাবে এটি পুৰু তথা সুউচ্চ সমুদ্ৰ প্রাচীৰ নির্মাণ কৰা৷ অৱশেষত আজি সেই প্ৰকল্পৰ আধাৰশিলা স্থাপন কৰা হ ’ ল , প্রায় ৫০ কোটি টকা বিনিয়োগেৰে দ্রুতগতিত এই সমুদ্ৰ প্রাচীৰ নিৰ্মাণ কৰা হ ’ ব , যিটোৱে কাৰ নিকোবৰৰ বাবে সুৰক্ষা কবচৰূপে কাম কৰিব৷


    বন্ধুসকল , নিৰাপত্তাৰ সমান্তৰালভাৱে কাৰ নিকোবৰত উন্নয়নৰ পঞ্চধাৰা যাতে প্ৰবাহিত হয় , অর্থাৎ ল ’ ৰা - ছোৱালীৰ পঢ়া - শুনা , যুৱক - যুৱতীৰ কর্মসংস্থান , জ্যেষ্ঠসকলৰ ঔষধ , কৃষকসকলৰ বাবে জলসিঞ্চনৰ ব্যৱস্থা আৰু প্ৰত্যেক মানুহৰ অভাৱ - অভিযোগ শুনাৰ ব্যৱস্থা সুনিশ্চিত কৰাৰ লক্ষ্যৰে কাম কৰা হৈছে৷ আমি জানো যে ইয়াৰ নৱপ্ৰজন্মৰ শিক্ষা , দক্ষতা বিকাশৰ প্ৰশিক্ষণৰ বাবে বহু দূৰ - দূৰণিলৈ যাব লাগে৷ এতিয়া আৰোং গাঁৱত এক ঔদ্যোগিক প্ৰশিক্ষণ কেন্দ্ৰ বা আইটিআই গঢ় লৈ উঠিলে আপোনালোক অত্যন্ত উপকৃত হ ’ ব৷ এতিয়া কাৰ নিকোবৰৰ যুৱক - যুৱতীসকলে ইলেক্ট্ৰিচিয়ান , প্লাম্বিং , অটোম ’ টিভ টেকনিচিয়ানৰ প্ৰশিক্ষণ লৈ উত্তীৰ্ণ হোৱাৰ পাছত দেশৰ যি কোনো প্রান্তত কর্মসংস্থাপনৰ উপযোগী হৈ উঠিব৷


    বন্ধুসকল , কাৰ নিকোবৰৰ যুৱক - যুৱতীসকলে আজি পাৰস্পৰিক কর্মসংস্থাপনৰ সমান্তৰালভাৱে শিক্ষা , চিকিৎসা ইত্যাদি ক্ষেত্রতো আগুৱাই গৈছে৷ ক্রীড়া ক্ষেত্রত দক্ষতা ইয়াৰ যুৱক - যুৱতীসকলৰ সহজাত গুণ৷ ফুটবলকে ধৰি বিভিন্ন খেলত দেশেৰ উৎকৃষ্ট প্ৰতিভা দেখুৱাবলৈ সক্ষম হৈছে কাৰ নিকোবৰ৷ কিছু সময়ৰ পূৰ্বে ইয়াৰ প্ৰতিভাবান খেলুৱৈসকলৰ সৈতে মিলিত হোৱাৰ সৌভাগ্য হৈছে৷ মোক জনোৱা মতে ইয়াৰ জুনিয়ৰ ফুটবল টিম চাৰবাৰে সন্মানীয় সুব্ৰত মুখার্জী কাপ জয় কৰিছে৷


    বন্ধুসকল , ইয়াৰ প্ৰতিভাক আৰু বিকশিত কৰাৰ বাবে এতিয়া লপাতী গাঁৱত নির্মিত হৈছে এক আধুনিক ক্রীড়া চৌহদ৷ প্রায় ৮ কোটি টকা বিনিয়োগেৰে নির্মিত এই ষ্টেডিয়ামত বিভিন্ন ধৰণৰ ক্রীড়াভ্যাসৰ আধুনিক পৰিকাঠামো গঢ়ি তোলা হৈছে৷ ল ’ ৰাৰ হোষ্টেল , ছোৱালীৰ হোষ্টেল আৰু এখন ছিন্থেটিক ট্ৰেক নিৰ্মাণ কৰা হৈছে৷


    বন্ধুসকল , ফুটবলক বাদদিও চাইক্লিং , কায়ার্কিং আৰু ৰয়িঙৰ ক্ষেত্রত কাৰ নিকোবৰে দেশক বহু প্ৰতিভাৰ যোগান ধৰিছে৷ আজি যি ক্রীড়া চৌহদৰ উদ্বোধন কৰা হ ’ ল , ভৱিষ্যতে তাত চাইক্লিঙৰ বাবে ৱেলোড্রোম আৰু ছুইমিং পুল নির্মাণৰ পৰিকল্পনা আছে৷


    বন্ধুসকল , কেন্দ্রীয় চৰকাৰে আন্দামান আৰু নিকোবৰত বসবাসকৰা প্ৰতিগৰাকী নাগৰিকৰ জীৱনত প্ৰতিটো ব্যৱস্থাক সহজ কৰাৰ লক্ষ্যৰে কাম কৰি আহিছে৷ সস্তীয়া ৰেচন , স্বচ্ছ খোৱাপানী , প্ৰত্যককে ৰন্ধন গেছ সংযোগ , কেৰাচিন তেল - প্ৰতিটো সেৱা সহজ কৰাৰ চেষ্টা আব্যাহত আছে৷ বিশেষকৈ , ইয়াৰ প্ৰতিগৰাকী নাগৰিকক উন্নতমানৰ স্বাস্থ্য সেৱা প্ৰদানৰ প্ৰতি চৰকাৰ দায়বদ্ধ৷ ডিগলীপুৰৰ উপ - জিলা চিকিৎসালয়ত সম্প্ৰসাৰিত হোৱাৰ পাছতৰ ইয়াৰ স্বাস্থ্য সেৱা বহু পৰিমাণে উন্নত হ ’ ব৷


    বন্ধুসকল , কেন্দ্রীয় চৰকাৰে ইয়াৰ প্ৰয়োজনীয়তা , পৰিৱেশ আৰু পৰিস্থিতি অনুসৰি উন্নয়নৰ পৰিকল্পনা কৰিছে৷ চৰকাৰে বিচাৰে যে পৰিৱেশ আৰু স্থানীয় সংস্কৃতিৰ সংৰক্ষণৰ সমান্তৰালভাৱে উন্নয়ন হ ’ ব৷ এই ভাৱনাৰে চৰকাৰে বহু গুৰুত্বপূর্ণ সিদ্ধান্ত গ্ৰহণ কৰিছে৷ আন্দামান আৰু নিকোবৰকে ধৰি দেশৰ উপকূলৱর্তী অঞ্চলত বসবাস কৰা কোপৰা আৰু নাৰিকল খেতিৰ সৈতে জড়িত কৃষকসকলৰ বাবে চৰকাৰে গুৰুত্বপূর্ণ সিদ্ধান্ত লৈছে৷ মিলিং কোপৰাৰ ন্যূনতম সমর্থন মূল্য ৭ , ৭৫০ টকাৰ পৰা প্ৰতি কুইণ্টলত প্রায় ২০০০ টকা বৃদ্ধি কৰি ৯ , ৫০০ টকা কৰা হৈছে৷ আনহাতে বোল কোপৰাৰ ন্যূনতম সমর্থন মূল্যও প্ৰতি কুইণ্টলত ৭ , ৭৫০ টকাৰ পৰা বৃদ্ধি কৰি ৯ , ৯২০ টকা কৰা হৈছে৷ এই বৃদ্ধিৰ ফলত কোপৰা খেতিয়কসকল যথেষ্ট পৰিমাণে লাভবান হ ’ ব৷


    বন্ধুসকল , কেন্দ্রীয় চৰকাৰে আমাৰ মৎস্যজীৱিসকলক সবলীকৰণ কৰাৰ স্বার্থত মৎস্যপালনক এক লাভজনক ব্যৱসায় হিচাপে গঢ়ি তুলিবলৈ ৭ হাজাৰ কোটি টকাৰ এক বিশেষ পূঁজি গঠন কৰিছে৷ ইয়াৰ জৰিয়তে মৎস্যজীৱিসকলক সঠিক সুদত ঋণ প্ৰদানৰ ব্যৱস্থা কৰা হৈছে৷


    আমাৰ উপকূলৱর্তী অঞ্চলসমূহত ‘ নীল বিপ্লৱ ’ ৰ কেন্দ্ৰ হৈ উঠাৰ সামর্থ্য আছে – এই ভাৱনাৰৈ চৰকাৰ আগুৱাই গৈছে৷ মৎস্যকেন্দ্রিক ব্যৱসায় অথবা সমুদ্ৰগুটিকাৰ খেতি – এনেধৰণৰ বিভিন্ন প্ৰকল্পক উৎসাহ যোগোৱা হৈছে৷ আধুনিক নৌকা ক্ৰয় কৰাৰ বাবে চৰকাৰে মৎস্যজীৱিসকলৰ আর্থিক সাহায্য প্ৰদান কৰিছে৷ এই দৃষ্টিকোণৰ পৰাই ইয়াত মৎস্যপালন , মৎস্য ব্যৱসায় , সমুদ্ৰগুটিকা খেতি আৰু পশুপালন সংক্রান্তীয় বিভিন্ন প্ৰকল্পৰ বাবে পেকেজ দিয়া হৈছে৷


    ভাই - ভনীসকল , কাৰ নিকোবৰৰ পৰিৱেশক ৰক্ষা কৰি সৌৰশক্তিৰ সম্ভাৱনাসমূহ বিচাৰি উলিওৱাৰ চেষ্টা কৰা হৈছে৷ আজি ভাৰতে বিশ্বৰ সেই দেশসমূহৰ অন্যতম য ’ ত সৌৰশক্তিৰ উৎপাদন সর্বাধিক দ্রুতগতিত আগুৱাই গৈছে৷ সৌৰশক্তিৰ জৰিয়তে দেশক সস্তা আৰু পৰিৱেশ অনুকূল শক্তি উৎপাদনক্ষম কৰি তুলিবলৈ আমি দায়বদ্ধ৷ আজি আন্তঃৰাষ্ট্ৰীয় সৌ মৈত্ৰীৰ জৰিয়তে সমগ্ৰ বিশ্বত সৌৰশক্তি উৎপাদনত বিপ্লৱ আনিবলৈ ভাৰতে নেতৃত্ব বহন কৰিছে৷ এক বিশ্ব , এক সূর্য , এক গ্রিডৰ ব্যাপক লক্ষ্যৰে ভাৰতে কাম কৰিছে৷

    
    বন্ধুসকল , ভাৰতৰ বিশাল উপকূলত নবীকৰণযোগ্য শক্তি উৎপাদনৰ প্ৰচূৰ সম্ভাৱনা আছে৷ এই সম্ভাৱনাসমূহক আমি সুযোগলৈ পৰিৱৰ্তন কৰাৰ চেষ্টা কৰি আহিছো৷ এই প্ৰকল্পৰ জৰিয়তে কাৰ নিকোবৰত ৩০০ কিলোৱাট ‘ মুধচৰ ওপৰত সৌৰশক্তি উৎপাদন ’ প্ৰকল্পৰ আওঁতালৈ অনাৰ লক্ষ্য স্থিৰ কৰা হৈছে৷ মোক জনোৱা মতে ইয়াৰ বিদ্যালয় আৰু চিকিৎসালয়কে ধৰি বিভিন্ন প্ৰতিষ্ঠানত ইতিমধ্যে ৫০ কিলোৱাট সৌৰশক্তি উৎপাদন হৈছে৷ চৰকাৰে বিচাৰে যে অনাগত দিনত কাৰ নিকোবৰে সৌৰশক্তি উৎপাদনৰ জৰিয়তেই ইয়াৰ সকলো বিদ্যুতৰ প্ৰয়োজন পুৰণ কৰিব৷


    বন্ধুসকল , আমাৰ এই কাৰ নিকোবৰ , এই সমগ্ৰ সমুদ্ৰ ক্ষেত্ৰ , দেশ , এই মালাক্কা ষ্ট্ৰেইট , সম্পদ আৰু নিৰাপত্তা উভয় দৃষ্টিকোণৰ পৰা বহু গুৰুত্বপূর্ণ৷ ভাৰত মহাসাগৰ আৰু প্ৰশান্ত মহাসাগৰৰ মাজত এটি প্ৰধান ‘ শিপিং চেনেল ’ ৷ ই মালবাহী জাহাজৰ বাবে বিশ্বৰ ব্যস্ততম পথ৷ এই কথাৰ প্ৰতি লক্ষ্য ৰাখি যোগাযোগৰ মাধ্যমসমূহৰো উন্নতিসাধনৰ কাম চলিছে৷ ইয়াৰ ফলত আপোনালোক সকলোৱেই উপকৃত হ ’ ব আৰু কর্মসংস্থাপনৰ সুযোগো বৃদ্ধি পাব৷


    ভাই - ভনীসকল , দেশৰ প্ৰয়োজনৰ প্ৰতি লক্ষ্য ৰাখি ইয়াত আজি ‘ ট্রান্স - শ্বিপমেণ্ট ’ বন্দৰৰ আধাৰশিলা স্থাপন কৰা হৈছে৷ এই প্ৰকল্পৰ জৰিয়তে বংগোপসাগৰৰ দক্ষিণ অংশত নতুন উদোগৰ সুযোগ সৃষ্টি হ ’ ব৷ তদুপৰি , ‘ সাগৰমালা ’ প্ৰকল্পৰ মাধ্যমেৰে কাৰ নিকোবৰেও ‘ কেম্পবেল বে ’ ত প্রায় ৫০ কোটি টকা বিনিয়োগেৰে ‘ কেম্পবেল বে জেটি ’ ৰ বিস্তাৰ প্রায় ১৫০ কিলোমিটাৰলৈকে কৰাৰ সিদ্ধান্ত লোৱা হৈছে৷ ইয়াৰ সমান্তৰালভাৱে ‘ মাছ জেটি ’ ৰ গভীৰতা বৃদ্ধিৰ বাবেও প্ৰকল্প নির্মিত হৈছে যাতে ইয়াত ডাঙৰ জাহাজবোৰ ৰখাত অসুবিধা নহয়৷


    ভাই - ভনীসকল , অনাগত দিনত ইয়াত বিমান সেৱা উন্নয়নৰ জৰিয়তে উন্নতমানৰ যোগাযোগ ব্যৱস্থা গঢ়ি তুলিবসৈ চৰকাৰ সাজু৷ আপোনালোক সকলোৰে জীৱনৰ মান উন্নত কৰিবলৈ , সহজ কৰিবলৈ চৰকাৰ সজাগ৷
    
    বন্ধুসকল , মই ‘ জনজাতীয় পৰিষদ ’ ৰ প্ৰতি আন্তৰিক কৃতজ্ঞতা জনাইছো । আপোনালোক সকলোৱেই দেশৰ গণতন্ত্ৰক শক্তিশালী কৰিবলৈ আৰু ইয়াত উন্নয়নৰ গতি ত্বৰান্বিত কৰিবলৈ গুৰুত্বপূর্ণ ভূমিকা পালন কৰিছে৷ মোক জনোৱা মতে ইয়াৰ গাওঁ পঞ্চায়তসমূহত মা , ভগ্মী আৰু কন্যাসকলৰ ভাল অংশীদাৰিত্ব আছে৷ এই প্ৰচেষ্টা অতি প্ৰশংসনীয়৷


    বন্ধুসকল , কাৰ নিকোবৰৰ উন্নয়নৰ বাবে চৰকাৰ সম্পূর্ণ দায়বদ্ধ৷ নতুন বৰ্ষতো আমাৰ প্ৰচেষ্টা নতুন উৎসাহ - উদ্দীপনাৰে অব্যাহত থাকিব৷ শেষত পুনৰবাৰ আপোনালোক সকলোকে এইলানি উন্নয়ন প্ৰকল্পৰ বাবে বহুত বহুত শুভেচ্ছা জনাইছো৷


    বহুত বহুত ধন্যবাদ৷ জয় হিন্দ৷


    ***


    AKT/SH/IG/MG/AK /DB

    
    
    (Release ID: 1579058) Visitor Counter : 4
    
    
      Read this release in: English , Urdu , Marathi , Bengali