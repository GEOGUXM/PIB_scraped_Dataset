      প্ৰধানমন্ত্ৰীৰ কাৰ্যালয়

      ভূৱনেশ্বৰত আইআইটি মুকলি, আইআইএছইআৰ তথা উৰিষ্যাত অন্যান্য উন্নয়নমূলক প্ৰকল্পৰ আধাৰশিলা স্থাপন অনুষ্ঠানত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 24 DEC 2018 4:47PM by PIB Guwahati


    ইয়াত উপস্থিত ভাতৃ - ভগ্নীসকল আৰু যুৱ মিত্ৰসকল ,


    উৰিষ্যাৰ বিকাশৰ বাবে সমৰ্পিত ভাৱেৰে কাম কৰাৰ আমাৰ সংকল্পই আজি আন এক মাত্ৰা স্পৰ্শ কৰিলে৷ কিছু সময় পূৰ্বে ১৪ হাজাৰ কোটিতকৈও অধিক টকাৰ ব্যয়েৰে অনেকে প্ৰকল্পৰ আধাৰশিলা স্থাপন তথা জনতালৈ উচৰ্গা কৰা হৈছে৷ এই প্ৰকল্পসমূহত উচ্চ শিক্ষা , স্বাস্থ্য , গেছ , পথ আৰু সাংস্কৃতিক গুৰুত্বৰ অনেক পৰিযোজনা অন্তৰ্ভুক্ত কৰা হৈছে৷ এই সকলো প্ৰকল্পই উৰিষ্যাৰ বিকাশ তথা ইয়াৰ জনতাৰ জীৱনক সৰল আৰু সুগম কৰি তোলাত গুৰুত্বপূৰ্ণ ভূমিকা পালন কৰিব৷ বিকাশৰ এই সকলো প্ৰকল্পৰ বাবে আপোনালোক সকলোকে , উৰিষ্যাৰ প্ৰত্যেকজন ব্যক্তিকে অভিনন্দন জনাইছোঁ৷


    বন্ধুসকল , দেশৰ ইতিহাসত এয়া প্ৰথম বাৰলৈ উৰিষ্যাসহিতে সমগ্ৰ পূব ভাৰতৰ বিকাশৰ বাবে কেন্দ্ৰই সম্পূৰ্ণ ধ্যানকেন্দ্ৰিত কৰিছে৷ দেশৰ ভাৰসাম্য বিকাশক প্ৰাথমিকতা প্ৰদান কৰি বিগত চাৰিটা বৰ্ষ ধৰি ইয়াত আন্তঃগাঁথনিৰ সৈতে জড়িত বিভিন্ন প্ৰকল্পৰ বিস্তাৰ কৰা হৈছে৷ কেন্দ্ৰীয় চৰকাৰে পূব ভাৰতক পূব এছিয়া আৰু দক্ষিণ এছিয়াৰ দুৱাৰমুখ হিচাপে বিকশিত কৰাৰ দিশত অগ্ৰসৰ হৈছে৷ সকলোৰে সৈতে , সকলোৰে বিকাশৰ মন্ত্ৰত আগবাঢ়ি উৰিষ্যাৰ জনতা , উৰিষ্যাৰ প্ৰান্তে প্ৰান্তে বিকাশৰ এই সংকল্প গ্ৰহণ কৰি কেন্দ্ৰীয় চৰকাৰ আগবাঢ়িছে৷


    বন্ধুসকল , আজি আইআইটি ভূৱনেশ্বৰ উৰিষ্যাৰ প্ৰতিভাসমূহৰ বাবে , যুৱপ্ৰজন্মৰ বাবে সমৰ্পণ কৰাৰ মই সৌভাগ্য লাভ কৰিছোঁ৷ ইয়াৰ নিৰ্মাণত ১২৬০ কোটি টকাৰ ব্যয় কৰা হৈছে৷ এই ভব্য কেম্পাছ অনাগত সময়ৰ উৰিষ্যাৰ যুৱপ্ৰজন্মৰ সপোনক … সেই সপোনসমূহৰ কেন্দ্ৰ হিচাপে বিবেচিত হ ’ ব৷ ইয়াৰ যুৱপ্ৰজন্মৰ নিয়োজনৰ নতুন মাধ্যম হিচাপে বিবেচিত হ ’ ব৷ আইআইটিৰ এই কেম্পাছত উৰিষ্যাৰ স্থানীয় উদ্যোগসমূহে ইয়াৰ বনাঞ্চলত উপলব্ধ সম্পদসমূহৰ সৈতে জড়িত গৱেষণা কৰিব পাৰিব৷ ইয়াৰ আদিবাসী ভাই - ভনীসকলৰ জীৱন সুগম কৰি তোলাৰ বাবে নতুন প্ৰযুক্তি বিকশিত কৰা হ ’ ব৷ এই সংস্থাই দেশ আৰু বিশ্বৰ বাবে উচ্চ স্তৰৰ অভিযন্তা আৰু উদ্যমীৰ সৃষ্টি কৰাৰ লগতে হাই - টেক ঔদ্যোগিক বিকাশৰ পথত অগ্ৰসৰ হোৱাত গুৰুত্বপূৰ্ণ ভূমিকা পালন কৰিব৷ ইয়াৰোপৰি অনাগত দিনসমূহত বৰহামপুৰত প্ৰায় ১৬০০ কোটি টকাৰ ব্যয়েৰে ইণ্ডিয়ান ইন্সটিটিউট অব্ ছায়েন্স এডুকেছন এণ্ড ৰিচাৰ্ছৰ কামো আৰম্ভ হ ’ ব৷


    বন্ধুসকল ! শিক্ষা , বিজ্ঞান আৰু প্ৰযুক্তিৰ সৈতে জড়িত এনে অনেক সংস্থাসমূহৰ বিগত চাৰিটা বৰ্ষত কেন্দ্ৰীয় চৰকাৰে দেশত স্বীকৃতি প্ৰদান কৰিছে৷ এই চৰকাৰে সেই দৃষ্টিভংগীক আগুৱাই লৈ গৈছে যাৰ অধীনত নতুন ভাৰতক বিশ্বৰ বাবে আধুনিক প্ৰযুক্তি আৰু ষ্টাৰ্ট আপৰ কেন্দ্ৰ হিচাপে প্ৰস্তুত কৰাৰ প্ৰয়াস কৰা হৈছে৷ মই আশা কৰিছোঁ যে উৰিষ্যাৰ এই নতুন সংস্থাই জ্ঞান আৰু উদ্ভাৱনক তথা উৰিষ্যাৰ নিজৰ পুৰাতন চিনাকীক অধিক শক্তিশালী কৰিব৷ বন্ধুসকল , শিক্ষাৰ সৈতে জনতাৰ স্বাস্থ্যৰ ওপৰতো কেন্দ্ৰ চৰকাৰে সম্পূৰ্ণ গম্ভীৰভাৱে মনোনিৱেশ কৰিছে৷ এই ভাৱনাৰ সৈতে খোৰদা ভূৱনেশ্বৰত নিৰ্মিত ইএছআইচি চিকিৎসালয়ৰ বিস্তাৰণৰ কামো সম্পূৰ্ণ কৰা হৈছে৷


    আজি আধুনিক সুবিধাযুক্ত এই চিকিৎসালয়কো জনতাৰ বাবে উচৰ্গা কৰা হৈছে যি পুৰণি চিকিৎসালয়খনৰ ক্ষমতা দুগুণ বৃদ্ধি কৰিছে৷ ইয়াক এতিয়া এশখন বিচনাযুক্ত চিকিৎসালয় হিচাপে প্ৰস্তুত কৰা হৈছে৷ কেন্দ্ৰ চৰকাৰৰ এয়াই লক্ষ্য যে দূৰ - দুৰণিৰ গাঁওসমূহত থকা , বনাঞ্চলত থকা মোৰ আদিবাসী পৰিয়ালসকলে যাতে চিকিৎসাৰ বাবে ঘুৰ্মুটিয়াই ফুৰিবলগীয়া নহয়৷ এই চিন্তাকে সৰোগত কৰি আয়ুষ্মান ভাৰত যোজনাৰ অধীনত স্বাস্থ্য আৰু কল্যাণ কেন্দ্ৰ নিৰ্মাণ কৰাৰ কাম দ্ৰুত গতিত চলিব ধৰিছে৷ উৰিষ্যাত প্ৰায় চাৰে এঘাৰশ স্বাস্থ্য আৰু কল্যাণ কেন্দ্ৰৰ স্বীকৃতিকৰণ কৰা হৈছে৷ অনাগত এক - দুই বছৰৰ ভিতৰত যেতিয়া ইয়াত সকলো কেন্দ্ৰৰ নিৰ্মাণ সম্পূৰ্ণ হৈ উঠিব তেতিয়া উৰিষ্যা আৰু দেশত স্বাস্থ্য সুবিধাত এক নতুন দিগন্ত উন্মোচিত হ ’ ব৷


    বন্ধুসকল , উৰিষ্যাত স্বাস্থ্য সুবিধা বিকশিত কৰাৰ বাবে পথ সংযোগ ব্যৱস্থা শক্তিশালী কৰাৰ কামো কেন্দ্ৰ চৰকাৰে দ্ৰুতভাৱে সম্পন্ন কৰিবলৈ ধৰিছে৷ ৰাজ্যৰ দুৰ্গম ক্ষেত্ৰসমূহক পথৰ সৈতে সংযোজিত কৰাৰ বাবে যোজনাসমূহ প্ৰণয়ন কৰা হৈছে৷ গাঁও আৰু চহৰত পথৰ জাল সম্প্ৰসাৰণ কৰা হৈছে৷ উৰিষ্যাত ৰাষ্ট্ৰীয় ঘাইপথৰ দৈৰ্ঘ ১০ হাজাৰ কিলোমিটাৰ পৰ্যন্ত কৰাৰ দিশত কেন্দ্ৰীয় চৰকাৰ দ্ৰুতভাৱে অগ্ৰসৰ হৈছে৷ এই লক্ষ্যৰ সৈতে আজি পথ , ৰাষ্ট্ৰীয় ঘাইপথৰ সৈতে জড়িত প্ৰকল্পসমূহৰ আধাৰশিলা স্থাপন কৰা হৈছে৷ চাণ্ডীখোলে - ভদ্ৰক ছেকচন আৰু টাংগী - পোইটোলা ছেকচনৰ ছয়লেনযুক্ত পথেই হওক , খাণ্ডাগিৰি উৰণীয়া সেতুৰ নিৰ্মাণেই হওক , প্ৰায় চাৰি চাৰি হাজাৰ কোটি টকাৰ এই প্ৰকল্পসমূহে উৰিষ্যাৰ বিকাশত গুৰুত্বপূৰ্ণ ভূমিকা পালন কৰিব৷ এই সুবিধাৰ দ্বাৰা জনসাধাৰণৰ অহা - যোৱা সুচল হ ’ ব৷ ব্যৱসায়ো সহজ হৈ উঠিব৷


    বন্ধুসকল , উৰিষ্যাৰ আন্তঃগাঁথনিৰ যিধৰণে বিকাশ হ ’ বলৈ ধৰিছে সেইদৰে ইয়াৰ উদ্যমীসকলৰ বাবে নতুন নতুন পথ , নতুন নতুন অৱকাশৰ সুবিধা মুকলি হৈছে৷ বিশেষকৈ তেল আৰু গেছৰ ক্ষেত্ৰত উৰিষ্যাৰ ভৱিষ্যত অতিশয় উজ্বল হৈ দেখা দিছে৷ পাৰাদ্বীৰ হায়দৰাবাদ পাইপলাইনে এতিয়া উৰিষ্যাক নতুন পৰিচয় প্ৰদান কৰিব৷ ইয়াৰ যুৱ প্ৰজন্মৰ বাবে নিয়োজনৰো নতুন অৱকাশৰ সৃষ্টি হ ’ ব৷ প্ৰায় ১২০০ কিলোমিটাৰৰ এই পাইপলাইনে উৰিষ্যাৰ সৈতে অন্ধ্ৰ প্ৰদেশ আৰু তেলেংগানাৰ পেট্ৰ ’ লিয়াম পদাৰ্থৰ প্ৰয়োজনীয়া পূৰণ কৰিব৷ পাৰাদ্বীপ শোধনাগাৰৰ পৰা উলিওৱা পেট্ৰ ’ ল , ডিজেল , কেৰাচিন আৰু বিমানৰ ইন্ধনে অনেক চহৰ আৰু গাঁৱৰ প্ৰয়োজনীয়তা পূৰণ কৰিব৷ প্ৰায় চাৰি হাজাৰ কোটি টকা ব্যয়েৰে নিৰ্মাণ কৰিবলগীয়া এই প্ৰকল্পৰ অধীনত বহৰামপুৰ , বিশাখাপট্টনম , ৰাজমুন্দ্ৰী আৰু বিজয়ৱাড়াত ডেলিভাৰী কাম পাম্পিং ষ্টেচন নিৰ্মাণৰ জৰিয়তে উৰিষ্যা এক প্ৰকাৰে পূব ভাৰতৰ পেট্ৰ ’ লিয়াম কেন্দ্ৰ হিচাপে প্ৰসিদ্ধ হ ’ ব৷


    বন্ধুসকল , দেশৰ দৰিদ্ৰতকৈও দৰিদ্ৰতম পৰিয়ালক পৰিষ্কাৰ ধোঁৱাবিহীন ইন্ধন প্ৰদান কৰাৰ বাবে চৰকাৰ সম্পূৰ্ণ দায়বদ্ধ৷ দেশৰ প্ৰতিখন ঘৰলৈ এলপিজি চিলিণ্ডাৰ যোগান ধৰাৰ সফলতা প্ৰাপ্তিৰ আমি নিচেই কাষত৷ এতিয়া পাইপেৰে ৰন্ধন গেছ প্ৰদানৰ ব্যাপক অভিযান চৰকাৰে আৰম্ভ কৰিছে৷ বিশেষকৈ পূব ভাৰতৰ পাইপেৰে গেছ যোগান ধৰাৰ দিশত প্ৰধানমন্ত্ৰী উৰ্জা গংগা যোজনা দ্ৰুত গতিত সম্পন্ন হ ’ বলৈ ধৰিছে৷ উত্তৰ প্ৰদেশৰ পৰা আৰম্ভ কৰি উৰিষ্যালৈ পিএনজিৰ লাইন বহুওৱাৰ বাবে হাজাৰ কোটি টকা ব্যয় কৰিছে৷ ইয়াৰ অধীনত আজি জগদীশপুৰ , হালদিয়াস বোকাৰো , ধামৰা পাইপ লাইন প্ৰকল্পৰ বোকাৰো - আংগুল ছেকচনৰ আধাৰশিলা স্থাপন কৰা হৈছে৷ প্ৰায় চাৰে তিনি হাজাৰ কোটি টকাৰ ব্যয়েৰে নিৰ্মাণ হ ’ বলগীয়া এই প্ৰকল্প যেতিয়া সম্পূৰ্ণ হ ’ ব তেতিয়া ইয়াৰ দ্বাৰা উৰিষ্যাৰ পাঁচখন জিলাৰ সৈতে ঝাৰখণ্ডৰ ছয়খন জিলাও পাইপযুক্ত গেছৰ সৈতে সংযোজিত হ ’ ব৷


    বন্ধুসকল , সাধন , সংসাধনৰ বিকাশ তেতিয়ালৈ অপূৰ্ণ যেতিয়ালৈ তাত সাংস্কৃতিক বিকাশৰ ধাৰা জড়িত নহয়৷ দেশৰ প্ৰথম স্বতন্ত্ৰতা সংগ্ৰামত গুৰুত্বপূৰ্ণ ভূমিকা পালন কৰা পায়কা ক্ৰান্তিৰ ২০০ বৰ্ষ সমাপ্ত হোৱা উপলক্ষে বিশেষ ডাক টিকট আৰু মুদ্ৰা মুকলি কৰা হৈছে৷ ইয়াৰোপৰি পায়কা ক্ৰান্তিৰ নায়ক বক্সী জগবন্ধুৰ নামত উৎকল বিশ্ববিদ্যালয়ত এখন আসনো স্থাপন কৰা হৈছে৷ এই আসন পায়কা আৰু আদিবাসী আন্দোলনসহিতে সমগ্ৰ ৰাষ্ট্ৰবাদী আন্দোলনৰ বিষয়ৰ সৈতে জড়িত গৱেষণাৰ কেন্দ্ৰ হিচাপে প্ৰসিদ্ধ হ ’ ব৷ লগতে উৰিষ্যাৰ আদিবাসী সমাজলৈ অহা সামাজিক তথা আৰ্থিক পৰিৱৰ্তনক বুজি পোৱাৰ দিশত গুৰুত্বপূৰ্ণ ভূমিকা পালন কৰিব৷


    বন্ধুসকল , পায়কাৰ নায়কক সন্মান প্ৰদৰ্শন কৰাৰ লগতে উৰিষ্যাৰ সমৃদ্ধি আধ্যাত্মিক উত্তৰাধিকাৰক বিশ্বৰ সন্মুখলৈ অনাৰো মনোযোগ প্ৰদান কৰা হৈছে৷ কটক জিলাৰ ললিতগিৰিত কীৰ্তিচিহ্ন সংগ্ৰহালয়ৰ উদঘাটন কৰাৰো আজি মই সৌভাগ্য লাভ কৰিছোঁ৷ ইয়াত বৌদ্ধ কালৰ প্ৰাৰম্ভিক সময়ৰ পৰা জড়িত বিশেষ অৱশেষ ৰখা হৈছে৷ এই সংগ্ৰহালয়ে বিশ্বৰ বৌদ্ধ মতবাদৰ সৈতে জড়িত লোকসকলক , গৱেষণা পণ্ডিতসকলক আকৰ্ষিত কৰাৰ লগতে পৰ্যটনৰো আকৰ্ষণৰ কেন্দ্ৰ হ ’ ব৷ উৰিষ্যাৰ পৰ্যটন উদ্যোগ ইয়াৰ দ্বাৰা লাভান্বিত হ ’ ব৷ ইয়াৰ দ্বাৰা যুৱ প্ৰজন্মইও নিয়োজনৰ সুবিধা লাভ কৰিব৷


    বন্ধুসকল , কেন্দ্ৰ চৰকাৰ উৰিষ্যাৰ সম্পূৰ্ণ বিকাশৰ বাবে সমৰ্পিত৷ উৰিষ্যাৰ আন্তঃগাঁথনিক পৰা আৰম্ভ কৰি জনতাৰ বিকাশৰ বাবে বিভিন্ন পদক্ষেপ গ্ৰহণ কৰা হৈছে৷ মই আপোনালোকক বিশ্বাস প্ৰদান কৰিব বিচাৰিছোঁ যে নিৰৱচ্ছিন্নভাৱে এই কাম চলি থাকিব৷ উৰিষ্যা নতুন ভাৰত বিকাশৰ এক গুৰুত্বপূৰ্ণ চালিকাশক্তি হিচাপে প্ৰসিদ্ধ হওক , সেইবাবে আমি সকলোৱে লগ হৈ আগবাঢ়িব লাগিব , সহযোগিতাৰে কাম কৰিব লাগিব৷ এই আশাৰ সৈতে পুনৰবাৰ এই সমগ্ৰ পৰিযোজনাৰ বাবে উৰিষ্যাৰ জনতাক হৃদয়েৰে অভিনন্দন জ্ঞাপন কৰিছোঁ আৰু জয় জগন্নাথক স্মৰণ কৰি সকলোকে ধন্যবাদ জ্ঞাপন কৰিছোঁ৷


    ***


    अतुल कुमार तिवारी / शाहबाज़ हसीबी / सतीश शर्मा / तारा /MANN

    
    
    (Release ID: 1557327) Visitor Counter : 2
    
    
      Read this release in: English , Hindi , Marathi , Bengali , Tamil