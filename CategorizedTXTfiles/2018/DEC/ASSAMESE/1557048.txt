      যোগাযোগ আৰু তথ্য প্ৰযুক্তি মন্ত্ৰালয়

      ট্ৰাইৰ উদ্যোগত গুৱাহাটীত ‘স্মাৰ্ট ফোনৰ ব্যৱহাৰ’ সম্বন্ধীয় আলোচনাচক্ৰ সম্পন্ন
      স্মাৰ্টফোনৰ ব্যৱহাৰ আৰু ছ’চিয়েল মিডিয়াই জনসাধাৰণক ব্যাপকভাৱে সংযোজিত কৰি ৰাখিছে – উপাধ্যক্ষ, কটন বিশ্ববিদ্যালয়

      Posted On: 20 DEC 2018 9:01PM by PIB Guwahati

    টেলিকম ৰেগুলেটৰী অথৰিটি অৱ ইণ্ডিয়া চমুকৈ ট্ৰাই - য়ে আজি গুৱাহাটীত এদিনীয়া কাৰ্যসূচীৰে ‘ স্মাৰ্ট ফোনৰ ব্যৱহাৰ ’ শীৰ্ষক এক আলোচনাচক্ৰৰ আয়োজন কৰে । অনুষ্ঠানত মুখ্য অতিথি হিচাপে উপস্থিত থাকে কটন বিশ্ববিদ্যালয়ৰ উপাধ্যক্ষ ড . ভৱেশ চন্দ্ৰ গোস্বামী ।


    এই আলোচনাচক্ৰত অংশগ্ৰহণ কৰি ড . গোস্বামীয়ে কয় , স্মাৰ্টফোনে আমাৰ দৈনন্দিন জীৱন সম্পূৰ্ণৰূপে পৰিৱৰ্তন কৰি পেলাইছে । স্মাৰ্ট ফোন আৰু ছ ’ চিয়েল মিডিয়াই সম্প্ৰতি দেশৰ জনসাধাৰণৰ ব্যাপকধৰণে সংযুক্ত কৰি ৰাখিছে । যিকোনো ক্ষেত্ৰতেই আজি এই স্মাৰ্টফোনে এক গুৰুত্বপূৰ্ণ ভুমিকা পালন কৰি আছে আৰু আধুনিক প্ৰযুক্তিৰ ব্যৱহাৰেৰে সৰ্বসাধাৰণ জনজীৱনক প্ৰবাৱান্বিত কৰি ৰাখিছে । পিছে ইয়াৰ ঋণাত্মক ক্ৰিয়াও নথকা নহয় । স্মাৰ্টফোনৰ ওপৰত অতিবেছি নিৰ্ভৰশীল হোৱাও অনুচিত । অৰ্থাৎ আমাৰ লাভালাভৰ বাবে আমি স্মাৰ্টফোনক এক নিয়ন্ত্ৰিত পদ্ধতিৰে ব্যৱহাৰ কৰা উচিত । ”


    ইফালে অনুষ্ঠানত উপস্থিত থাকি ট্ৰাই নতুন দিল্লীৰ পৰামৰ্শদাতা সঞ্জীৱ বঞ্জালে কয় , “ ভাৰত চৰকাৰৰ দ্বাৰা ১৯৯৭ চনত স্থাপন হোৱাৰ পিছত ই সম্প্ৰতি দুই দশকৰো অধিক কাল সেৱা আগবঢ়াইছে । এতিয়া আমাৰ দেশৰ টেলিকম আৰু মোবাইল ডাটাৰ ক্ষেত্ৰত এক গুৰুত্বপূৰ্ণ ভুমিকা পালন কৰি আহিছে ট্ৰাইয়ে । উপভোক্তাৰ লাভালাভৰ বাবে ভাৰত চৰকাৰক বিভিন্ন অনুমোদন আগবঢ়াই আহিছে এই ট্ৰাইয়ে । আমি ইতিমধ্যে ভাৰত চৰকাৰক আহ্বান জনাইছো যে উত্তৰ - পূৱক দেশৰঅন্যান্য প্ৰান্তৰ সৈতে সুন্দৰভাৱে সংযোজিত কৰা ৰাখিব লাগে আৰু আৰু ইয়াৰ বাবে আমিও সমানেই কাম কৰি আছো । ”


    অনুষ্ঠানত অসম চেম্বাৰ্ছ অৱ কমাৰ্ছৰ অধ্যক্ষ ৰূপম গোস্বামী , ট্ৰাই কলকাতা আঞ্চলিক কাৰ্যালয়ৰ পৰামৰ্শদাতা সৌভিক কুমাৰ দাসো উপস্থিত থাকে ।


    অনুষ্ঠানত বিভিন্ন ক্ষেত্ৰৰ বিশেষজ্ঞ লোকসকল উপস্থিত থাকি তেওঁলোকৰ পৰামৰ্শও আগবঢ়ায় । উল্লেখ্য যে আইআইটি গুৱাহাটীৰ অধ্যাপক ৰত্নজিৎ ভট্টাচাৰ্যি , ফে ’ চবুকৰ পলিচী প্ৰ ’ গ্ৰাম মেনেজাৰ শ্ৰুতি মোঘে , এনআইচিৰ ষ্টেট ইনফৰ্মেটিক্স বিষয়া সুচিত্ৰা প্যাৰেলাল আৰু আইআইটি গুৱাহাটীৰ ড . সলিল কাশ্যপে বিভিন্ন বিষয়ত তেওঁলোকৰ বক্তব্য দাঙি ধৰে । তেওঁলোকে ট্ৰাইয়ে প্ৰস্তুত কৰি উলিওৱা এপ্প , এম - পেইমেণ্ট , এম গৱৰ্ণেন্স আদি সম্পৰ্কে আলোচনা আগবঢ়ায় ।


    এই এদিনীয়া কাৰ্যসূচীৰ অনুষ্ঠানত ট্ৰাই , চৰকাৰী বিভিন্ন প্ৰতিষ্ঠান , টেলিকম সেৱা প্ৰদানকাৰী , উপভোক্তা এডভোকেচি গোট আৰু ভালেমান টেলিকম উপভোক্তাও উপস্থিত থাকে ।

    
    
    (Release ID: 1557048) Visitor Counter : 5
    
    
      Read this release in: English