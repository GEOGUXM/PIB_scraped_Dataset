      મંત્રીમંડળ

      મંત્રીમંડળે માનવ સંસાધનનાં ક્ષેત્રમાં ભારત અને અફઘાનિસ્તાન વચ્ચેનાં સમજૂતી કરારને મંજૂરી આપી
      Posted On: 17 DEC 2018 9:01PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે માનવ સંસાધન વિકાસનાં ક્ષેત્રમાં ભારત અને અફઘાનિસ્તાન વચ્ચે સહયોગ માટે સમજૂતી કરાર પર હસ્તાક્ષર માટે મંજૂરી આપી હતી .


    આ સમજૂતી કરારથી અફઘાનિસ્તાનનાં વિદ્યાર્થીઓ અને શૈક્ષણિક સંસ્થાઓને ‘ સ્વયં ’ અભ્યાસક્રમોમાં નોંધણી અને ઉપયોગની સુવિધા મળશે . વળી એનાથી અફઘાનિસ્તાનમાં વિકસિત અભ્યાસક્રમોને ‘ સ્વયં ’ વેબસાઇટ પર અપલોડ કરવાની સુવિધા પણ મળશે . અફઘાનિસ્તાનનાં વિદ્યાર્થીઓ અને અધ્યાપકોને માનવ સંસાધન વિકાસ મંત્રાલય , ભારત સરકાર આવશ્યક તાલીમ પ્રદાન કરશે .


    આ એમઓયુનાં માધ્યમથી ભારત સરકાર , શિક્ષણ સાથે જોડાયેલા અન્ય પાસાંઓ જેમ કે , ભારતીય રાષ્ટ્રીય ડિજિટલ લાઇબ્રેરી ( એનડીએલઆઈ ) , વર્ચ્યુઅલ પ્રયોગશાળા , અધ્યયન સામગ્રી વગેરેની ટેકનિક સંયુક્ત કરવાની સુવિધા પ્રદાન કરશે . ભારત અને અફઘાનિસ્તાનની યુનિવર્સિટીઓ / સંસ્થાઓ વચ્ચે સંયુક્ત સ્નાતકોત્તર કાર્યક્રમોનાં નિર્માણનો પણ પ્રસ્તાવ આપવામાં આવ્યો છે . અભ્યાસક્રમો વિકસિત કરવા અને અભ્યાસ કરાવવા માટે કર્મચારીઓની ક્ષમતાનું નિર્માણનાં ક્ષેત્રમાં પણ માનવ સંસાધન વિકાસ મંત્રાલય , અફઘાનિસ્તાનનાં ઉચ્ચ શિક્ષણ મંત્રાલયને સહાયતા મળશે .


    આ એમઓયુનાં માધ્યમથી બંને દેશોએ શૈક્ષણિક યોગ્યતાઓને પરસ્પર માન્યતા પ્રદાન કરવા પણ સંમતિ પ્રકટ કરી છે . એનાથી ‘ ભારતમાં અભ્યાસ ’ કાર્યક્રમ અંતર્ગત વિદ્યાર્થીઓને આકર્ષિત કરવા અને અફઘાન સંસ્થાઓમાં અભ્યાસને પ્રોત્સાહન મળશે .


    આ એમઓયુ બંને દેશો વચ્ચે શિક્ષણનાં ક્ષેત્રમાં પરસ્પર સહયોગ માટે સીમાચિહ્નરૂપ સાબિત થશે .


    પૃષ્ઠભૂમિ :


    ભારત અને અફઘાનિસ્તાન વચ્ચે શિક્ષણ સહિત અન્ય ક્ષેત્રોમાં મજબૂત રાજકીય સંબંધ રહ્યાં છે . એને વધુ સશક્ત બનાવવા માટે બંને દેશોએ માનવ સંસાધન વિકાસનાં ક્ષેત્રમાં સહયોગ માટે એમઓયુ પર હસ્તાક્ષર કરવાનો નિર્ણય લીધો છે .


    ભારત સરકારનાં માનવ સંસાધન વિકાસ મંત્રાલયે રાષ્ટ્રીય આઈસીટી શિક્ષણ મિશન ( એનએમઈઆઈસીટી ) અંતર્ગત ટેકનોલોજી આધારિત શિક્ષણનાં વિવિધ પાસાંઓની શરૂઆત કરી છે . સ્વયં એક એવો જ કાર્યક્રમ છે . આ કાર્યક્રમ અંતર્ગત વિવિધ ઓનલાઇન અભ્યાસક્રમ ભણાવવામાં આવે છે , જેને દેશનાં સર્વશ્રેષ્ઠ શિક્ષાવિદોએ તૈયાર કર્યો છે . નવીન જાણકારી અનુસાર સ્વયં અંતર્ગત 2000 અભ્યાસક્રમો માટે 35 લાખ વિદ્યાર્થીઓની નોંધણી કરવામાં આવી છે . વળી આ એમઓયુ અંતર્ગત ધોરણ 9 થી અનુસ્નાતક સુધી અભ્યાસક્રમમાં પણ સામેલ છે . ‘ સ્વયં ’ અંતર્ગત અભ્યાસક્રમ પૂરો કરવા માટે વિદ્યાર્થીઓને 20 ટકા સુધી ક્રેડિટ હસ્તાંતરણની સુવિધા આપવામાં આવી છે . આ ઉપરાંત ‘ સ્વયં ’માં ઉચ્ચ શિક્ષણ માટે વાર્ષિક રિફ્રેશર અભ્યાસક્રમોની સુવિધા પણ આપવામાં આવી છે .


    RP

    
    
    (Release ID: 1556325) Visitor Counter : 95
    
    
      Read this release in: Malayalam , English , Marathi , Assamese , Tamil , Telugu , Kannada