      પ્રધાનમંત્રીનું કાર્યાલય

      પ્રધાનમંત્રીએ દૈનિક જાગરણની 75મી વર્ષગાંઠની ઉજવણી પ્રસંગે જાગરણ મંચને સંબોધન કર્યું
      Posted On: 07 DEC 2018 1:59PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે નવી દિલ્હીમાં દૈનિક જાગરણ અખબારની 75 મી વર્ષગાંઠની ઉજવણીનાં પ્રસંગે જાગરણ મંચને સંબોધન કર્યું હતું.


    તાજ પેલેસ હોટેલમાં મહાનુભાવોને સંબોધતા પ્રધાનમંત્રીએ આ પ્રસંગે અખબારોનું વિતરણ કરતાં ફેરિયાઓનો વિશેષ ઉલ્લેખ કર્યો હતો. તેમણે કહ્યું હતું કે , ફેરિયાઓ અખબારોને દરરોજ અનેક ઘરો સુધી પહોંચાડવામાં મદદરૂપ થાય છે.


    પ્રધાનમંત્રીએ કહ્યું હતું કે , દૈનિક જાગરણ જાગૃતિ લાવવામાં અને દેશનું પુનર્નિર્માણ કરવામાં મહત્ત્વપૂર્ણ ભૂમિકા અદા કરે છે. તેમણે જણાવ્યું હતું કે , પોતાનાં અંગત અનુભવને આધારે કહી શકાય કે દૈનિક જાગરણે દેશ અને સમાજમાં પરિવર્તનનો પવન ફૂંકવા માટે આંદોલનોને મજબૂત કર્યા છે. આ સંદર્ભમાં તેમણે બેટી બચાઓ , બેટી પઢાઓ અને સ્વચ્છ ભારત અભિયાન જેવી પહેલોનો ઉલ્લેખ કર્યો હતો. તેમણે કહ્યું હતું કે , મીડિયાની ડિજિટલ ક્રાંતિનાં માધ્યમથી દેશને સશક્ત બનાવવામાં મહત્ત્વપૂર્ણ ભૂમિકા રહેશે.


    પ્રધાનમંત્રીએ કહ્યું હતું કે , ‘ લઘુતમ સરકાર , મહત્તમ શાસન ’ અને ‘ સબ કા સાથ , સબ કા વિકાસ ’ નવા ભારતનો આધાર છે. આજની યુવા પેઢી અનુભવી રહી છે કે , દેશનાં વિકાસની પ્રક્રિયામાં તેઓ પણ સહભાગી છે.


    શ્રી મોદીએ સવાલ કર્યો હતો કે , આઝાદીનાં ઘણાં દાયકા પસાર થવા પછી પણ દેશ આટલો પછાત કેમ રહી ગયો હતો ? લોકોની સમસ્યાનું સમાધાન કેમ ન થઈ શક્યું ? તેમણે કહ્યું હતું કે , અત્યારે વીજળી એ અંતરિયાળ વિસ્તારો સુધી પહોંચી રહી છે , જ્યાં છેલ્લાં 70 વર્ષોમાં પહોંચી શકી નથી , જે વિસ્તારો રેલવેનાં નકશામાં નહોતાં , ત્યાં આજે રેલ સંપર્ક સેવાઓ પહોંચી છે.


    પ્રધાનમંત્રીએ આ પ્રસંગે અગાઉની સરકાર અને હાલની સરકારની સરખામણી કરીને ઘણી બાબતો ગણાવી હતી અને કહ્યું હતું કે , છેલ્લાં 67 વર્ષોનાં શાસનની સરખામણીમાં તેમનાં ચાર વર્ષનાં શાસન સાથે કરવી જોઈ. તેમણે કહ્યું હતું કે ,


    દેશમાં તેમનાં શાસનકાળમાં ગ્રામીણ ઘરોમાં શૌચાલયોની સંખ્યા 38 ટકાથી વધીને 95 ટકા થઈ ગઈ છે ,


    માર્ગ સંપર્ક 55 ટકાથી વધીને 90 ટકા થઈ ગયો છે ,


    ઘરોમાં રસોઈ ગેસ કનેક્શન 55 ટકાથી વધીને 90 ટકા થયા છે ,


    જ્યાં અગાઉ 50 ટકા લોકોની પાસે બેંક ખાતા હતાં , ત્યાં હવે લગભગ બધાને બેંકની સુવિધાઓ મળી છે ,


    પહેલાં જ્યાં ફક્ત ચાર કરોડ લોકો આવકવેરાનું રિટર્ન ભરતાં હતાં , ત્યાં હવે તેમાં ત્રણ કરોડ લોકો વધારે જોડાઈ ગયા છે.


    પ્રધાનમંત્રીએ કહ્યું હતું કે , જ્યારે તમામ સ્થિતિઓ અગાઉ જેવી હતી , ત્યારે આ પરિવર્તન હવે કેવી રીતે આવ્યું ?


    તેમણે કહ્યું હતું કે , એક સમયે જ્યારે ગરીબો અને વંચિતોને મૂળભૂત સુવિધાઓ મળવા લાગશે , ત્યારે તેઓ પોતે જ ગરીબીમાંથી બહાર આવી જશે. તેમણે કહ્યું હતું કે , છેલ્લાં ચાર વર્ષોમાં દેશમાં મોટું પરિવર્તન જોવા મળ્યું છે. આંકડા એનાં પ્રમાણ છે.


    શ્રી મોદીએ કહ્યું હતું કે , તેમની સરકાર જન આકાંક્ષાઓ પૂરા કરવા માટે પ્રતિબદ્ધ છે. તેમણે કહ્યું હતું કે , ભારતમાં જે રીતે ટેકનોલોજીનો ઉપયોગ થઈ રહ્યાં છે , એ વિકાસશીલ દેશો માટે ઉદાહરણરૂપ બની ગયો છે. ટેકનોલોજી અને માનવીય સંવેદનાઓ મળીને જીવનને વધારે સુગમ બનાવી રહી છે. તેમણે આ પ્રસંગે દેશમાં હવાઈ અને જળમાર્ગ સેવાઓમાં થયેલા પરિવર્તનની સાથે જ રસોઈ ગેસ સિલિન્ડરોની રિફિલિંગનો સમય ઘટવા , આવકવેરાનું રિફંડની રાહ જોવાનો ગાળો ઓછો થયો અને પાસપોર્ટ સેવાઓમાં સુધારો વગેરેનો ઉલ્લેખ કર્યો હતો. શ્રી મોદીએ કહ્યું હતું કે , સરકાર પોતે એ લોકો સુધી પહોંચી રહી છે , જે પીએમ આવાસ યોજના , ઉજ્જવલા અને સૌભાગ્ય જેવી યોજનાઓનો લાભ લેવા ઇચ્છે છે.


    તેમણે કહ્યું હતું કે , આ યોજનાઓનાં લાભાર્થીઓમાં મજૂર , શ્રમિક અને ખેડૂત સામેલ છે. ગરીબોને સશક્ત કરનારી આ આયોજનાઓ આગળ પણ ચાલુ રહેશે. દુનિયા ભારતની પ્રગતિને જોઈ રહી છે.


    ભારતનાં ભાગેડુ આર્થિક અપરાધીઓને ક્યાંય આશરો ન મળી શકે એ સુનિશ્ચિત કરવા માટે આંતરરાષ્ટ્રીય સમુદાય સામે કેટલાંક મહત્ત્વપૂર્ણ પ્રસ્તાવ પણ રજૂ કર્યા છે.


    NP/ RP


    

    
    (Release ID: 1555234) Visitor Counter : 89
    
    
      Read this release in: Malayalam , English , Marathi , Hindi , Bengali , Assamese , Tamil , Kannada