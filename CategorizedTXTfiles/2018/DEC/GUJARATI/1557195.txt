      PIB Headquarters

      ઇન્ડિયન નેશનલ સાયન્સ એકેડમીની 84મી સાધારણ વાર્ષિક સભા (આઇએનએસએ-એજીએમ)
      Posted On: 24 DEC 2018 3:59PM by PIB Ahmedabad


    ઇન્ડિયન નેશનલ સાયન્સ એકેડેમીની 84મી સાધારણ વાર્ષિક સભા ( lNSA -એજીએમ) 26 થી 28 ડિસેમ્બર, 2018 દરમિયાન ફિઝિકલ રિસર્ચ લેબોરેટરી (પીઆરએલ) ખાતે યોજાશે. આ પ્રતિષ્ઠિત સભાની સહ-યજમાન સંસ્થા ઇન્સ્ટિટ્યૂટ ફોર પ્લાઝમા રિસર્ચ (આઇપીઆર) અને ઇન્ડિયન ઇન્સ્ટિટ્યૂટ ઑફ ટેકનોલોજી (આઇઆઇટી-ગાંધીનગર) બનશે. અડધા દિવસનાં સત્રોનું આયોજન 27મી ડિસેમ્બરનાં રોજ આઇપીઆર અને આઇઆઇટી-ગાંધીનગરમાં યોજાશે.


    આ વાર્ષિક સભામાં આશરે 200 પ્રતિનિધિઓ સામેલ થશે, જેમાં lNSA નાં અધ્યેતાઓ, વિવિધ વિજ્ઞાન અને ઇજનેરી શાખાઓનાં દેશનાં પ્રસિદ્ધ વૈજ્ઞાનિકો, lNSA યંગ સાયન્ટિસ્ટ પુરસ્કાર વિજેતાઓ તથા નવા અધ્યેતાઓ સામેલ છે. આ સભામાં પૃથ્વી વિજ્ઞાન મંત્રાલય, વિજ્ઞાન અને ટેકનોલોજી વિભાગ, અંતરિક્ષ તથા વિભાગનાં સચિવો તેમજ ઇસરો કેન્દ્રનાં નિદેશકો અને ભારતની પ્રતિષ્ઠિત સંશોધન સંસ્થાઓનાં જાણીતા ડાયરેક્ટર ઉપસ્થિત રહેશે.


    lNSA - AGM નું ઉદઘાટન સત્ર 26 ડિસેમ્બરનાં રોજ સવારે 09.00 કલાકે ફિજિકલ રિસર્ચ લેબોરેટરીનાં મુખ્ય પરિસર (નવરંગપુરા) કે. આર. રામનાથન ઓડિટોરિયમમાં યોજાશે. કાર્યક્ર્મની રૂપરેખા આ મુજબ છે.


    26 ડિસેમ્બરનાં રોજ lNSA -એજીએમનાં મહત્ત્વપૂર્ણ કાર્યક્રમોમાં સામેલ છેઃ “ વિક્રમ સારાભાઈ સ્પેસ સાયન્સ સિમ્પોઝિયમ (વીએસ4) : ઇન્નોવેશન્સ ફ્રોમ સ્પેસ પ્રોગ્રામ ” , જે સવારે 11.45 થી બપોરનાં 13.30 સુધી યોજાશે. તેમાં બે વિશેષ પુરસ્કારો – નેવિગેટિંગ કોમ્પ્લેક્સિટી બાય કોમન સેન્સ પર “ મેઘનાદ સાહા મેડલ લેક્ચર ” અને આધુનિક જીવવિજ્ઞાન અને મેડિસિન સાથે આયુર્વેદનાં સંકલનની જરૂરિયાત પર “ આર્યભટ્ટ મેડલ લેક્ચર ” એનાયત થશે, જેમાં મેઘનાદ સાહા મેડલ લેક્ચર ડીએસટીનાં સચિવ પ્રોફેસર આશુતોષ શર્મા એનાયત કરશે અને આર્યભટ્ટ મેડલ લેક્ચર પ્રોફેસર એસ. સી. લખોટિયા અર્પણ કરશે. અન્ય છ કાર્યક્રમો વિજ્ઞાન અને ઇજનેરી શાખાનાં વિવિધ મુદ્દાઓ પર આધારિત છે, જેમાં “ સસ્ટેઇનેબલ એનર્જી એન્ડ કેમિકલ એન્જિનીયરિંગ પ્લેટફોર્મ ” , “ ડ્રગ ડિસ્કવરી એન્ડ ડ્રગ ડેવલપમેન્ટઃ ધ ઇન્ડિયન નેરેટિવ ”, “ એથિક્સ ઇન સાયન્સ એન્ડ એજ્યુકેશન ” , “ વોટર ફ્યુચર્સ ” , “ એઆઈ-સ્કેલિંગ અપ આર્ટફિશિયલ ઇન્ટેલિજન્સ ઇન ઇન્ડિયા ” અને “ ફૂડ સિક્યોરિટી એન્ડ જેનોમિક્સ ” સામેલ છે.

    
    
    (Release ID: 1557195) Visitor Counter : 165
    
    
      Read this release in: English