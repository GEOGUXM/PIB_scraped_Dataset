      માર્ગ પરિવહન અને રાજમાર્ગ મંત્રાલય

      શ્રી મનસુખ માંડવિયાએ જોરશોરથી થતાં અવાજથી મુક્ત માર્ગ પરિવહન સુનિશ્ચિત કરવા માટે સરકારનાં પ્રયાસોની રૂપરેખા રજૂ કરી
      Posted On: 27 DEC 2018 6:34PM by PIB Ahmedabad


    કેન્દ્રીય માર્ગ પરિવહન અને રાજમાર્ગ , જહાજ તથા રસાયણ અને ખાતર રાજ્યમંત્રી શ્રી મનસુખ માંડવિયાએ લોકસભામાં આજે લેખિત જવાબમાં માહિતી આપી હતી કે , મોટર વાહન ધારા , 1988 માં જોરથી અવાજ કરતાં મોટર બાઇકોમાં કંપની તરફ લગાવતાં સાઇલન્સરોને બદલવા/રૂપાંતરણ કરવાનો પ્રતિબંધ લગાવવામાં આવ્યો છે. ઉપર્યુક્ત કાયદાની કલમ 52 (1) માં એવો પણ ઉલ્લેખ કરવામાં આવ્યો છે કે , મોટર વાહનનાં કોઈ પણ માલિક વાહનમાં એવો કોઈ ફેરફાર નહીં કરે , જેનાથી રજિસ્ટ્રેશન સર્ટિફિકેટમાં સામેલ વિગતમાં ઉત્પાદક દ્વારા મૂળ સ્વરૂપે નિર્ધારિત વિગતોમાં કોઈ ફેરફાર હોય. આ ઉપરાંત મોટર વાહન ધારા , 1988 ની કલમ 52 નું ઉલ્લંઘન કરવા બદલ કાયદાની કલમ 190 અને 191 અંતર્ગત દંડ કરી શકાય છે. મોટર વાહન ધારા , 1988 અને કેન્દ્રીય મોટર વાહન નિયમાવલી , 1989 ની જોગવાઈઓ સાથે સંબંધિત રાજ્ય સરકારો અને કેન્દ્રશાસિત પ્રદેશોનાં વહીવટીતંત્ર દ્વારા લાગુ કરવામાં આવે છે.


    લેખિત જવાબમાં એમ પણ જણાવવામાં આવ્યું હતું કે , કાયદા અંતર્ગત વાહનમાં એવા કોઈ મલ્ટિ-ટોન્ડ હોર્ન અથવા બિનજરૂરી રીતે કર્કશ , કર્ણભેદક , તીવ્ર અને ચેતવણીનો અવાજ પેદા કરતાં અન્ય કોઈ ઉપકરણ લગાવવા પર પણ પ્રતિબંધ ફરમાવવામાં આવ્યો છે , જેનાથી અનેક અવાજ નીકળે છે. આ પ્રતિબંધથી એમ્બ્યુલન્સ , અગ્નિશામક વાહનો વગેરેને બાકાત રાખવામાં આવ્યાં છે. માર્ગ પરિવહન અને રાજમાર્ગ મંત્રાલયે વાહનોમાં મલ્ટિ-ટોન્ડ હોર્નને ગેરકાયદેસર રીતે લગાવવા સામે કાર્યવાહી કરવા માટે તમામ રાજ્યો અને કેન્દ્રશાસિત પ્રદેશો માટે સૂચના પણ જાહેર કરી છે.


    એક અલગ જવાબમાં શ્રી માંડવિયાએ લોકસભાને જાણકારી આપી હતી કે , હાલનાં નાણાકીય વર્ષ 2018-19 દરમિયાન સરકારે દેશનાં 29 રાજ્યોમાં કુલ 307 રાષ્ટ્રીય રાજમાર્ગ યોજનાઓને પૂર્ણ કરી છે અથવા એની શરૂઆત કરી છે. રાષ્ટ્રીય જનતાંત્રિક ગઠબંધન (એનડીએ) સરકારનાં બીજા કાર્યકાળ ( 2014 થી નવેમ્બર , 2018) દરમિયાન કુલ 34,290 કિલોમીટર લંબાઈમાં રાષ્ટ્રીય રાજમાર્ગોનું નિર્માણ કરવામાં આવ્યું છે , ત્યારે સંયુક્ત પ્રગતિશીલ ગઠબંધન (યુપીએ) સરકારનાં બીજા કાર્યકાળ ( 2009-2014) દરમિયાન આ 24,590 કિલોમીટરની લંબાઈનાં રાષ્ટ્રીય રાજમાર્ગોનું નિર્માણ થયું હતું. અત્યારે દેશમાં લગભગ 55,000 કિલોમીટરની લંબાઈ ધરાવતી રાષ્ટ્રીય રાજમાર્ગોની 1700 યોજનાઓનું કામ ચાલી રહ્યું છે , જેનો ખર્ચ અંદાજે રૂ. 5.96 કરોડ છે. આ વિવિધ પ્રોજેક્ટને ઝડપથી પૂર્ણ કરવા સરકારે જૂન , 2014 થી અત્યાર સુધી હાથ ધરેલી વિવિધ નીતિગત પહેલોમાં આંતર-મંત્રીમંડળીય સમસ્યાઓનું સમાધાન કરવા , નવીન પ્રોજેક્ટનાં અમલીકરણ મોડલ એટલે કે હાઇબ્રિડ એન્યૂઇટી ડલ (એચએએમ) , ટોલ-ઓપરેટ-ટ્રાન્સફર (ટીઓટી) , જમીન સંપાદનની ફાઇલોને ઝડપી મંજૂરી આપવા માટે ભૂમિરાશી જેવી વેબ પોર્ટલ્સનો સ્વીકાર , રિયલ ટાઇમને આધારે હાલ ચાલુ રાષ્ટ્રીય રાજમાર્ગો પર નજર રાખવા પીએમઆઇએસ (પ્રોજેક્ટ મોનિટરિંગ ઇન્ફોર્મેશન સિસ્ટમ) માટે આંતરમંત્રીમંડળીય સંકલન વધારવા , પ્રતિનિધિમંડળને વધારે અધિકાર આપવામાં આવ્યાં છે.


    NP/J.Khunt/RP

    
    
    (Release ID: 1557548) Visitor Counter : 147
    
    
      Read this release in: English