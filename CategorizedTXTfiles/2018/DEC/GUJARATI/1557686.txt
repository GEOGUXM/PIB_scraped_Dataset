      મંત્રીમંડળ

      મંત્રીમંડળને ભારત અને ક્યૂબા તથા ભારત અને કોરિયા વચ્ચે જૈવ પ્રૌદ્યોગિકી ક્ષેત્રના બે દ્વિપક્ષી સમજૂતી કરારની માહિતી આપવામાં આવી
      Posted On: 28 DEC 2018 4:02PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે ભારત અને ક્યૂબા તથા ભારત અને કોરિયા વચ્ચે જૈવ પ્રૌદ્યોગિકી ક્ષેત્રે થયેલા બે સમજૂતી કરારની માહિતી આપવામાં આવી હતી.


    સમજૂતી કરાર પર અનુક્રમે તા. 22 જૂન, 2018ના રોજ ક્યૂબાનાં હવાના ખાતે તથા તા. 9 જુલાઈ, 2018ના રોજ નવી દિલ્હીમાં હસ્તાક્ષર કરવામાં આવ્યા હતા. ક્યૂબા અને કોરિયા સાથે કરાયેલા હસ્તાક્ષરમાં સહયોગના ક્ષેત્રો અંગે સમજૂતી સાધવામાં આવી છે અને વિજ્ઞાન અને ટેકનોલોજી ક્ષેત્રે જ્યાં પણ આ બંને દેશમાં નિપુણતાની જરૂરિયાત હોય ત્યાં સહયોગ કરવાનો નિર્ણય લેવાયો છે.


    મુખ્ય અસર


    આ બંને સમજૂતી કરાર ભારત અને ક્યૂબા તથા ભારત અને કોરિયા વચ્ચેના દ્વિપક્ષી સંબંધો મજબૂત કરવા માટે, વિજ્ઞાન અને પૌદ્યોગિકી શિક્ષણમાં નવાચાર માટે સહયોગ હેતુ નવી કાર્યસૂચિ તૈયાર કરી જૈવ પ્રૌદ્યોગિકી ક્ષેત્રે નક્કર વ્યૂહાત્મક આયોજનો, તાલિમ અને સંશોધન હાથ ધરવા માટે કરવામાં આવ્યો છે. 50થી વધુ અનુસ્નાતક વિદ્યાર્થીઓ માટે રોજગાર નિર્માણની ક્ષમતા અને વિજ્ઞાન તથા સંલગ્ન ક્ષેત્રોમાં પાંચ વર્ષ માટે પીએચ.ડી ના અભ્યાસ માટે પણ દરખાસ્ત કરવામાં આવી છે.


    પૂર્વ ભૂમિકાઃ


    ભારત-ક્યૂબા વચ્ચે સહયોગ


    ભારત અને ક્યૂબાએ તા. 22 જૂન, 2018ના રોજ જૈવ પ્રૌદ્યોગિકી ક્ષેત્રે સહયોગ ઘનિષ્ઠ બનાવવા માટે ભારતના રાષ્ટ્રપતિની ક્યૂબાનાં હવાના ખાતેની મુલાકાત દરમિયાન આ કરાર પર હસ્તાક્ષર કરવામાં આવ્યા હતા. ભારત સરકારના વિજ્ઞાન અને પૌદ્યોગિકી મંત્રાલય તથા વિજ્ઞાન વિભાગ, ક્યૂબાના ટેકનોલોજી અને પર્યાવરણ વિભાગે તા. 22 જૂન, 2018ના રોજ હવાના ખાતે આ કરાર પર હસ્તાક્ષર કર્યા હતા.


    ભારત-કોરિયા વચ્ચે સમયોગ


    ભારત અને કોરિયા વચ્ચે જૈવ પ્રૌદ્યોગિકી ક્ષેત્રે તથા જૈવ-અર્થશાસ્ત્ર ક્ષેત્રે સમજૂતી કરાર ઉપર હસ્તાક્ષર કરવામાં આવ્યા છે. સમજૂતી કરારનો ઉદ્દેશ બંને દેશો વચ્ચે વિજ્ઞાન અને ટેકનોલોજીમાં, જૈવ પ્રૌદ્યોગિકી ક્ષેત્રે સહયોગનો વિસ્તાર કરી તેને ઘનિષ્ઠ બનાવવાનો તથા ઔદ્યોગિક સંશોધન અને વિકાસ તથા તે સંબંધિત મૂડી રોકાણના દ્વિપક્ષી પ્રવાહોને પ્રોત્સાહિત કરવાનો છે.


    NP/J.Khunt/RP

    
    
    (Release ID: 1557686) Visitor Counter : 62
    
    
      Read this release in: English , Marathi , Bengali , Assamese , Tamil , Kannada , Malayalam