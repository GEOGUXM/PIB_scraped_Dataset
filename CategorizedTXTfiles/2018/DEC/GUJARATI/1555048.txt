      મંત્રીમંડળ

      મંત્રીમંડળે પર્યાવરણ સહયોગનાં ક્ષેત્રમાં ભારત અને જાપાન વચ્ચેનાં સહયોગનાં કરારને મંજૂરી આપી
      Posted On: 06 DEC 2018 9:40PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે ભારત અને જાપાન વચ્ચેનાં સહયોગ સ્થાપિત કરવા માટેનાં કરારને કાર્યોત્તર મંજૂરી આપી દીધી છે. આ સમજૂતી કરવા માટેનાં કરાર પર 29 ઓક્ટોબર , 2018 નાં રોજ ભારતીય પ્રધાનમંત્રી જાપાન યાત્રા દરમિયાન હસ્તાક્ષર કરવામાં આવ્યાં હતાં.


    લાભઃ


    આ સહયોગ કરાર દરેક દેશનાં ઉચિત કાયદાઓ અને કાયદાકીય જોગવાઈઓને ધ્યાનમાં રાખીને સમાનતા , પારસ્પરિકતા અને પારસ્પરિક લાભનાં આધારે કુદરતી સંસાધનોનાં વ્યવસ્થાપન અને પર્યાવરણનાં સંરક્ષણ ક્ષેત્રમાં ભારત અને જાપાન વચ્ચે ગાઢ અને લાંબા ગાળાનો સહયોગ સ્થાપિત કરવા તથા એને પ્રોત્સાહન આપવા માટે સક્ષમ બનાવશે. આ ઉપરાંત આ સહકાર કરારમાં બંને દેશો વચ્ચે સૂચના અને ટેકનોલોજીનું આદાન-પ્રદાન કરવાનું પણ સામેલ છે.


    પર્યાવરણની ગુણવત્તામાં પતનની અસર સમાજનાં સમૃદ્ધ વર્ગો કરતાં વધારે અસર સામાજિક અને આર્થિક સ્વરૂપે વંચિત વર્ગો પર થાય છે. પર્યાવરણને નુકસાનને અટકાવવા કોઈ પણ પ્રયાસ સમાજનાં તમામ વર્ગો વચ્ચે સારાં પર્યાવરણ સંબંધિત સંસાધનોની ઉપલબ્ધતાની દ્રષ્ટિએ પર્યાવરણ સંબંધિત સમાનતાની દિશામાં લઈ જશે. આ સહયોગ સમજૂતીથી આશા છે કે આ પર્યાવરણની શ્રેષ્ઠ સુરક્ષા , ઉત્તમ સંરક્ષણ , આબોહવામાં પરિવર્તનનાં શ્રેષ્ઠ વ્યવસ્થાપન અને જૈવ વિવિધતાનાં સંરક્ષણ માટે નવીન ટેકનોલોજીઓ અને સર્વશ્રેષ્ઠ અભ્યાસોને લાવશે.


    RP


    

    
    (Release ID: 1555048) Visitor Counter : 60
    
    
      Read this release in: English , Urdu , Marathi , Bengali , Assamese , Tamil , Kannada , Malayalam