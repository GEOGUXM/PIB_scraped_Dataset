      کامرس اور صنعت کی وزارتہ

      شمال مشرق صنعتی ترقیاتی اسکیم
      Posted On: 27 DEC 2018 11:47AM by PIB Delhi


    نئی دہلی،27دسمبر 2018؍شمال مشرق صنعتی ترقیاتی اسکیم (این ای آئی ڈی ایس)، 2017ء کے تحت اروناچل پردیش، آسام، منی پور، میگھالیہ، میزورم، ناگا لینڈ، تریپورہ اور سکم میں مینوفیکچرنگ اور سروس سیکٹرس کی اہل صنعتی اکائیوں کا احاطہ کیا گیا ہے، جس کا مقصد صنعت اکائی کو فروغ دینا اور روزگارنیز آمدنی کے ذرائع پیدا کرنے کے عمل کو تقویت دینا ہے۔ یہ اسکیم یکم اپریل 2017ء سے 31مارچ 2022ء تک ویلڈ (جائز) ہے۔


    اس اسکیم کے تحت جو سہولتیں دستیاب کرائی جاتی ہیں، ان میں ( i )سینٹرل کیپٹل انویسٹمنٹ انسینٹیو(پلانٹ اور مشینری میں سرمایہ کاری کا 30فیصد جس کی اوپری حد 5کروڑ روپے ہے)، ( ii )سینٹرل انٹریسٹ انسینٹیو(5برسوں کے لئے ورکنگ کیپٹل پر 3فیصد انٹریسٹ)، ( iii )سینٹرل کمپری ہینسیو انشورنس انسینٹیو(5برسوں تک انشورنس پریمیم کا 100 فیصد ری امبرسمینٹ)، ( iv ) پانچ برسوں کےلئے مرکز کی حصے داری کا انکم ٹیکس ری امبرسمینٹ۔( v ) پانچ برسوں تک سی جی ایس ٹی اور آئی جی ایس ٹی میں مرکزی حکومت کی حصے داری میں جی ایس ٹی ری امبرسمینٹ۔( vi ) امپلائمنٹ انسینٹیو جس کے تحت پی ایم آرپی وائی جس میں امپلائر کے امپلائی پنشن اسکیم میں 8.33فیصد تعاون کے علاوہ ای پی ایف میں3.67فیصد امپلائر کا کنٹری بیوشن شامل ہیں، ( vii )ریلویز کے ذریعے لائے لے جانے والے تیار سامانوں پر ٹرانسپورٹ انسینٹیو(ٹرانسپورٹیشن کی لاگت کا 20فیصد)اِن لینڈ واٹرویز اتھارٹی کے ذریعے ٹرانسپورٹیشن پر ٹرانسپورٹیشن کی لاگت کا 20 فیصد، ہوائی ٹرانسپورٹیشن پر ہوائی بھاڑے کا 33فیصد شامل ہیں۔ یہ رعایت یونٹ کے قریب ترین اسٹیشن ؍بندرگاہ؍ہوائی اڈہ سے منزل مقصود تک کے قریب ترین اسٹیشن ؍بندرگاہ؍ہوائی اڈے تک کے لئے ہے۔اس اسکیم کے تحت کوئی بھی ایک یونٹ 200کروڑ روپے تک کافائدہ حاصل کرسکتی ہے۔


    اس اسکیم کے تحت پروجیکٹوں کی منظوری کا احاطہ نہیں کیا گیا ہے، تاہم اہل اکائیاں مقررہ طریقہ کار کے مطابق رجسٹرڈ کی جاتی ہے۔ اب تک این ای آئی ڈی ایس 2017ء کے تحت آسام کے کامروک ضلع میں ایک صنعتی اکائی میسرز امبروسیا انڈسٹریز کو رجسٹریشن دیا گیا ہے۔


    این ای آئی ڈی ایس کے لئےمجموعی منظور شدہ بجٹ 3ہزار کروڑ روپے ہے۔ اب تک اس اسکیم کے تحت کوئی دعویٰ پیش نہیں کیا گیا ہے۔ لہٰذا اس اسکیم کے تحت کوئی فنڈ نہ تو جاری کیا گیا ہے اور نہ ہی اس کا استعمال ہوا ہے۔


    یہ اطلاع صنعت و تجارت کے وزیر مملکت جناب سی آر چودھری نے لوک سبھا میں ایک تحریری جواب میں دی۔


    U: 646 7

    
    
    (Release ID: 1557479) Visitor Counter : 8
    
    
      Read this release in: English