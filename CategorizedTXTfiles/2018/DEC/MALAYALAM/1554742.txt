      രാജ്യരക്ഷാ മന്ത്രാലയം

      രാജ്യരക്ഷാ മന്ത്രി നിര്‍മലാ സീതാരാമന്‍ അമേരിക്കന്‍ പ്രതിരോധ സെക്രട്ടറിയുമായി കൂടിക്കാഴ്ച നടത്തി
      Posted On: 04 DEC 2018 3:20PM by PIB Thiruvananthpuram


    

    അഞ്ചു ദിവസത്തെ ഔദ്യോഗിക സന്ദര്‍ശനത്തിനായി അമേരിക്കയിലെത്തിയ രാജ്യരക്ഷാ മന്ത്രി ശ്രീമതി. നിര്‍മലാ സീതാരാമന്‍ അമേരിക്കന്‍ പ്രതിരോധ സെക്രട്ടറി ജെയിംസ് എന്‍ മാറ്റിസുമായി കൂടിക്കാഴ്ച നടത്തി. പ്രതിരോധ മേഖലയില്‍ ഇരു രാജ്യങ്ങളും തമ്മില്‍ വര്‍ദ്ധിച്ചുകൊണ്ടിരിക്കുന്ന പങ്കാളിത്തത്തെക്കുറിച്ച് ഇരുവരും ചര്‍ച്ച ചെയ്തു. 2018 സെപ്റ്റംബറില്‍ നടന്ന '2+2 ചര്‍ച്ച'യുടെ തീരുമാനങ്ങളിലൂന്നിക്കൊണ്ട് ഉഭയകക്ഷി പ്രതിരോധ സഹകരണം ശക്തിപ്പെടുത്താന്‍രണ്ടു രാജ്യങ്ങളും തീരുമാനിച്ചു.
    നേരത്തെ അമേരിക്കന്‍ ഡിപ്പാര്‍ട്ടമെന്റ് ഓഫ് സ്റ്റേറ്റ് സന്ദര്‍ശിച്ച ശ്രീമതി. നിര്‍മലാ സീതാരാമന്‍ മുന്‍ അമേരിക്കന്‍ പ്രസിഡന്റ് ജോര്‍ജ്ജ് എച്ച്.ഡബ്ലു ബുഷിന്റെ നിര്യാണത്തില്‍ അനുശോചനം രേഖപ്പെടുത്തി.
    ഇന്ന് റെനോ സന്ദര്‍ശിക്കുന്ന രാജ്യരക്ഷാ മന്ത്രി അമേരിക്കയിലെ ഇന്ത്യന്‍ സമൂഹത്തില്‍ നിന്ന് തിരഞ്ഞെടുക്കപ്പെട്ട നേതാക്കളുമായി കൂടിക്കാഴ്ച നടത്തും. പിന്നീട് സാന്‍ഫ്രാന്‍സിസ്‌കോ സന്ദര്‍ശിക്കുന്ന ശ്രീമതി. നിര്‍മലാ സീതാരാമന്‍ സ്റ്റാന്‍ഫോര്‍ഡില്‍ വട്ടമേശ സമ്മേളനത്തെ അഭിസംബോധന ചെയ്യും. അമേരിക്കന്‍ പ്രതിരോധ വകുപ്പിന്റെ ഡിഫന്‍സ് ഇന്നൊവേഷന്‍ യൂണിറ്റ് സന്ദര്‍ശിക്കുന്ന കേന്ദ്രമന്ത്രി ഈ യൂണിറ്റുമായി ബന്ധപ്പെട്ട് പ്രവര്‍ത്തിക്കുന്ന സ്റ്റാര്‍ട്ടപ്പുകളുമായും വെന്‍ച്വര്‍ കാപിറ്റലിസ്റ്റുകളുമായും ആശയവിനിമയം നടത്തും.
    യു.എസ് പസഫിക് കമാന്റ് ആസ്ഥാനമായ ഹോനോലുലു, ജോയിന്റ് ബേസ് പേള്‍ ഹാര്‍ബര്‍ ഹിക്കാം എന്നിവയും ശ്രീമതി. നിര്‍മലാ സീതാരാമന്‍ സന്ദര്‍ശിക്കും.
    AM/MRD

    
    
    (Release ID: 1554742) Visitor Counter : 36
    
    
      Read this release in: English , Marathi