      വാണിജ്യ വ്യവസായ മന്ത്രാലയം

      ദേശീയ മെഡിക്കല്‍ ഉപകരണ കൗണ്‍സിലിന് രൂപം നല്‍കും - കേന്ദ്ര മന്ത്രി സുരേഷ് പ്രഭു
      Posted On: 14 DEC 2018 1:44PM by PIB Thiruvananthpuram


    രാജ്യത്തെ മെഡിക്കല്‍ ഉപകരണ മേഖലയ്ക്ക് ഉത്തേജനം പകരാനായി ദേശീയ പ്രമോഷന്‍ കൗണ്‍സിലിന് രൂപം നല്‍കുമെന്ന് കേന്ദ്ര വാണിജ്യ, വ്യവസായ, വ്യോമയാനമന്ത്രി ശ്രീ. സുരേഷ് പ്രഭു അറിയിച്ചു. വിശാഖപട്ടണത്ത് മെഡിക്കല്‍ ഉപകരണങ്ങളെക്കുറിച്ചുള്ള ലോകാരോഗ്യ സംഘടനയുടെ നാലാമത് ആഗോള ഫോറത്തില്‍ സംസാരിക്കുകയായിരുന്നു അദ്ദേഹം.


    കേന്ദ്ര വാണിജ്യ വ്യവസായ മന്ത്രാലയത്തിനു കീഴിലുള്ള വ്യവസായ നയ, പ്രോത്സാഹന വകുപ്പിനു (ഡി.ഐ.പി.പി) കീഴിലാണ് ദേശീയ മെഡിക്കല്‍ ഉപകരണ പ്രമോഷണല്‍ കൗണ്‍സില്‍ സ്ഥാപിക്കുക. വിവിധ ഗവണ്‍മെന്റ് വകുപ്പുകളില്‍ നിന്നുള്ള പ്രതിനിധികള്‍ക്കു പുറമെ, ആരോഗ്യ പരിരക്ഷാ വ്യവസായം, ഗുണമേന്‍മാ നിയന്ത്രണ സ്ഥാപനങ്ങള്‍ എന്നിവിടങ്ങളില്‍നിന്നുള്ള പ്രതിനിധികളും കൗണ്‍സിലിലുണ്ടാകും. വിശാഖപട്ടണത്തെ ആന്ധ്രാ പ്രദേശ് മെഡ്‌ടെക് സോണ്‍ ഇതിനാവശ്യമായ സാങ്കേതിക പിന്തുണ നല്‍കും. ഡി.ഐ.പി.പി സെക്രട്ടറിയായിരിക്കും കൗണ്‍സിലിന്റെ തലവന്‍.
    രാജ്യത്തെ മെഡിക്കല്‍ ഉപകരണ വ്യവസായ മേഖലയ്ക്ക് സൗകര്യമൊരുക്കുകയും പ്രോത്സാഹനം നല്‍കുകയും ചെയ്യുന്ന വികസന സ്ഥാപനമായി കൗണ്‍സില്‍ വര്‍ത്തിക്കും.


    AM MRD - 925
    ***


    

    
    (Release ID: 1556191) Visitor Counter : 13
    
    
      Read this release in: English , Hindi , Marathi