      ആഭ്യന്തരകാര്യ മന്ത്രാലയം

      പ്രളയ ദുരിതാശ്വാസമായി കേരളത്തിന് 3048 കോടി രൂപയുടെ അധിക സഹായം കേന്ദ്രം അനുവദിച്ചു
      Posted On: 06 DEC 2018 2:58PM by PIB Thiruvananthpuram


    കേരളത്തിന് പ്രളയ ദുരിതാശ്വാസമായി 3048.39 കോടി രൂപയുടെ അധിക സഹായം കേന്ദ്ര ഗവണ്‍മെന്റ് അനുവദിച്ചു. കേന്ദ്ര ആഭ്യന്തര മന്ത്രി ശ്രീ. രാജ് നാഥ് സിംഗിന്റെ അദ്ധ്യക്ഷതയില്‍ ന്യഡല്‍ഹിയില്‍ ചേര്‍ന്ന ഉന്നതതല സമിതിയുടെ (എച്ച്.എല്‍.സി.) യോഗത്തിലാണ് തീരുമാനം. കേന്ദ്ര മന്ത്രിമാരായ ശ്രീ. അരുണ്‍ ജയ്റ്റ്‌ലി, ശ്രീ. രാധാ മോഹന്‍ സിംഗ്, കേന്ദ്ര ആഭ്യന്തര സെക്രട്ടറി ശ്രീ. രാജീവ് ഗൗബ, ആഭ്യന്തരം ധനകാര്യം, കൃഷി മന്ത്രാലയങ്ങളിലെ മുതിര്‍ന്ന ഉദ്യോഗസ്ഥര്‍ മുതലായവര്‍ യോഗത്തില്‍ സംബന്ധിച്ചു.
    
    പ്രകൃതിക്ഷോഭം നേരിടുന്നതിനായി നാഗാലാന്റിന് 131.16 കോടി രൂപയും, ആന്ധ്രാപ്രദേശിന് 539.52 കോടി രൂപയും അനുവദിക്കാന്‍ യോഗത്തില്‍ തീരുമാനമായി.
    IE/AB/BSN (06.12.18)

    
    
    (Release ID: 1554877) Visitor Counter : 22
    
    
      Read this release in: English , Hindi