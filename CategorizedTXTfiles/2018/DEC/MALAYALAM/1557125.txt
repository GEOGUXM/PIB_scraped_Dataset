      സാമൂഹ്യനീതി, ശാക്തീകരണ മന്ത്രാലയം

      വര്‍ഷാന്ത്യ അവലോകനം: സാമൂഹികനീതിയും, ശാക്തീകരണവും മന്ത്രാലയം
      Posted On: 23 DEC 2018 7:51PM by PIB Thiruvananthpuram


    ലക്ഷ്യംവയ്ക്കുന്ന ജനവിഭാഗങ്ങള്‍ക്ക് ഉല്‍പ്പാദനപരവും സുരക്ഷിതവും അന്തസ്സുറ്റതുമായ വളര്‍ച്ചയ്ക്കും വികസനത്തിനും മതിയായ പിന്തുണ നല്‍കുന്ന സമൂഹം കെട്ടിപ്പടുക്കുകയാണ് സാമൂഹികനീതിയും ശാക്തീകരണവും മന്ത്രാലയത്തിന്റെ ഉന്നം. അത് എല്ലാവരെയും ഉള്‍ക്കൊള്ളുന്ന സമൂഹമാകണം. വിദ്യാഭ്യാസപരവും സാമ്പത്തികവും സാമൂഹിക വികസനത്തിന് ഉതകുന്നതുമായ പരിപാടികളിലൂടെ ഈ ജനവിഭാഗങ്ങളുടെ ശാക്തീകരണത്തിനു പിന്തുണ നല്‍കുകയാണ് ലക്ഷ്യം.


    പട്ടികജാതിക്കാര്‍, മറ്റു പിന്നാക്ക വിഭാഗങ്ങള്‍, മുതിര്‍ന്ന പൗരന്മാര്‍, മദ്യത്തിന്റെയും മയക്കുമരുന്നിന്റെയും ഇരകള്‍, യാചകര്‍, പട്ടികകളില്‍ വരാത്ത പാര്‍ശ്വവല്‍ക്കരിക്കപ്പെട്ട ആദിവാസികള്‍, സാമ്പത്തിക പിന്നാക്കാവസ്ഥയിലുള്ളവര്‍ എന്നീ വിഭാഗങ്ങള്‍ ഉള്‍പ്പെടെ സമൂഹത്തിലെ സാമൂഹികമായും വിദ്യാഭ്യാസപരമായും സാമ്പത്തികമായും പാര്‍ശ്വവല്‍ക്കരിക്കപ്പെട്ട വിഭാഗങ്ങളുടെ ശാക്തീകരണത്തിനുള്ള ചുമതലയാണ് സാമൂഹികനീതിയും ശാക്തീകരണവും ( എസ്‌ജെ&ഇ) വകുപ്പിനുള്ളത്.


    ഗുണഭോക്താക്കളായി ലക്ഷ്യമിടുന്ന വിഭാഗങ്ങളെ എല്ലാ അര്‍ത്ഥത്തിലും ഉള്‍ക്കൊള്ളാനാകുന്ന പരിപാടികളും പദ്ധതികളുമാണ് വകുപ്പ് നടപ്പാക്കുന്നത്. അവരുടെ വളര്‍ച്ചയ്ക്കും വികസനത്തിനുമാണ് ഊന്നല്‍. മതിയായ പിന്തുണ അതിന് നല്‍കി വരുന്നു.
    പട്ടികജാതി വിഭാഗങ്ങള്‍ക്ക് പോസ്റ്റ് മെട്രിക് സ്‌കോളര്‍ഷിപ്
    2017- 18 മുതല്‍ 2019-20 വരെയുള്ള മൂന്നു വര്‍ഷത്തേക്ക് പട്ടികജാതി വിദ്യാര്‍ത്ഥികള്‍ക്കുള്ള പോസ്റ്റ് മെട്രിക് സ്‌കോളര്‍ഷിപ് തുടരാന്‍ തീരുമാനിച്ചു. ഈ പദ്ധതിയിലെ കുടിശിക തീര്‍ക്കുന്നതിന് അധിക സാമ്പത്തിക വിഹിതം അനുവദിച്ചു. 2018-19ല്‍ 300 കോടി രൂപയാണ് ഇതിനു നീക്കിവച്ചിരിക്കുന്നത്.


    ദേശീയ പ്രവാസി സ്‌കോളര്‍ഷിപ് പദ്ധതി


    പട്ടികജാതി വിദ്യാര്‍ത്ഥികളുടെ ദേശീയ ഫെലോഷിപ് പദ്ധതി 2017-18, 2019-19, 2019-20 എന്നീ വര്‍ഷങ്ങളില്‍ പുതുക്കുകയും തുടരുകയും ചെയ്യുന്നതിനു ഗവണ്‍മെന്റ് അനുമതി നല്‍കി. 2018-19ല്‍ 15 കോടി രൂപയാണ് ഈ പദ്ധതിക്കു കീഴില്‍ വകയിരുത്തിയിരിക്കുന്നത്.


    ഉന്നത നിലവാരമുള്ള വിദ്യാഭ്യാസത്തിനുള്ള പദ്ധതി
    പട്ടികജാതി വിദ്യാര്‍ത്ഥികള്‍ക്ക് ഉന്നത ഗുണനിലവാരമുള്ള വിദ്യാഭ്യാസത്തിന് കേന്ദ്ര സ്‌കോളര്‍ഷിപ് പദ്ധതി കൂടുതല്‍ വിദ്യാഭ്യാസ സ്ഥാപനങ്ങളിലേക്കു വ്യാപിപ്പിച്ചുകൊണ്ട് 2018 ഒക്ടോബറില്‍ പുതുക്കി. ഇത് 2018-19 അധ്യയന വര്‍ഷം ബാധകമായിരിക്കും. നിലവില്‍ ഐ.ഐ.ടികള്‍, എന്‍.ഐ.ടി.കള്‍, ട്രിപ്പിള്‍ ഐ.ടികള്‍, ഐഐഎമ്മുകള്‍, ദേശീയ നിയമ സര്‍വകലാശാലകള്‍, എയിംസ്, ഹോട്ടല്‍ മാനേജ്‌മെന്റ് സ്ഥാപനങ്ങള്‍, വ്യോമയാന പരിശീലന സ്ഥാപനങ്ങള്‍, പൈലറ്റ് പരിശീലന സ്ഥാപനങ്ങള്‍ ഉള്‍പ്പെടെ 220 സ്ഥാപനങ്ങള്‍ ഈ പദ്ധതിയില്‍ ഉള്‍പ്പെടുത്തിയിട്ടുണ്ട്.
    ആകെ 1500 സ്‌കോളര്‍ഷിപ്പുകള്‍ ഈ പദ്ധതിപ്രകാരം ലഭിക്കും. വിദ്യാര്‍ത്ഥിനികള്‍ക്ക് 30 ശതമാനം സംവരണമുണ്ടായിരിക്കും.
    കുടുംബ വാര്‍ഷിക വരുമാനം ആറ് ലക്ഷം രൂപ എന്നത് 4.50 ലക്ഷം രൂപയാക്കി യോഗ്യതാ മാനദണ്ഡം മാറ്റി.
    ഈ പദ്ധതിക്ക് 2018-19ലേക്ക് 35 കോടി രൂപയാണ് വകയിരുത്തിയിരിക്കുന്നത്.


    പ്രധാനമന്ത്രി ആദര്‍ശ് ഗ്രാം യോജന


    2019- 10ല്‍ ആരംഭിക്കുകയും 2014-15ലേക്ക് ഒന്നാം ഘട്ടം വ്യാപിപ്പിക്കുകയും ചെയ്ത പ്രധാനമന്ത്രി ആദര്‍ശ് ഗ്രാം യോജന ഇപ്പോള്‍ രണ്ടാം ഘട്ടമായി 4484 പട്ടികജാതി ഭൂരിപക്ഷ ഗ്രാമങ്ങളിലേക്കു കൂടി വ്യാപിപ്പിച്ചു. രണ്ടാംഘട്ടത്തിന്റെ സവിശേഷതകള്‍:


    1. മൊത്തം അഞ്ഞൂറോ അതിലധികമോ ജനസംഖ്യയുള്ളതും അമ്പതിലധികം പട്ടികജാതിക്കാരുളളതുമായ ഗ്രാമങ്ങളാണ് പരിഗണിക്കുന്നത്.


    2. എല്ലാ ജില്ലകളില്‍ നിന്നും ഇത്തരം പത്ത് ഗ്രാമങ്ങളെ ഉള്‍പ്പെടുത്തും.


    3. തെരഞ്ഞെടുക്കപ്പെടുന്ന ഓരോ പുതിയ ഗ്രാമത്തിനും കേന്ദ്ര, സംസ്ഥാന, ജില്ലാ, ഗ്രാമ ക്രമത്തില്‍ 1:1:1:2 അനുപാതത്തില്‍ 21 ലക്ഷം രൂപ അനുവദിക്കും.


    4. ഒന്നാം ഘട്ടത്തിലെ ഗ്രാമങ്ങള്‍ക്ക് അധിക വിഹിതമായ പത്ത് ലക്ഷം രൂപ കൂടി അനുവദിക്കും.
    5. പത്ത് സൂചകങ്ങള്‍പ്രകാരമുള്ള 50 നിരീക്ഷണ മാനദണ്ദങ്ങള്‍ ഉണ്ടായിരിക്കും.
    6. ഗ്രാമത്തിന്റെ സാഹചര്യം വിലയിരുത്തി ചെലവ് കൂടിയതും കുറഞ്ഞതുമായ വികസന ആവശ്യങ്ങള്‍ ഉള്‍പ്പെടുന്ന 'ഗ്രാമ വികസന പരിപാടി' തയ്യാറാക്കും.
    7. പദ്ധതിയുടെ മികച്ച നടത്തിപ്പിന് സംസ്ഥാന, ജില്ലാ, ്ഗ്രാമതല സമിതികളും അതിനു മുകളില്‍ കേന്ദ്ര സമിതിയും ഉണ്ടായിരിക്കും.
    8. എഴുപത് കോടി രൂപയാണ് 2018-19ല്‍ ഈ പദ്ധതിക്ക് വകയിരുത്തിയിരിക്കുന്നത്.
    ***
    PSR
    

    
    (Release ID: 1557125) Visitor Counter : 35