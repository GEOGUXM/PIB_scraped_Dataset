      PIB Headquarters

      കേന്ദ്ര വികസന ക്ഷേമ പദ്ധതികളെക്കുറിച്ച് ദ്വിദിന ബോധവല്‍ക്കരണ പരിപാടി
      Posted On: 11 DEC 2018 2:37PM by PIB Thiruvananthpuram


    കേന്ദ്ര ഗവണ്‍മെന്റിന്റെ വികസന ക്ഷേമ പദ്ധതികളെക്കുറിച്ചുള്ള ദ്വിദിന ബോധവല്‍ക്കരണ പരിപാടി കോതമംഗലം ബ്ലോക്ക് പഞ്ചായത്തില്‍ ഇന്ന് (ഡിസംബര്‍ 12, ബുധന്‍) ആരംഭിക്കും. കോതമംഗലം ബ്ലോക്ക് പഞ്ചായത്ത് പ്രസിഡന്റ് ശ്രീമതി റഷീദ സലിം പരിപാടി ഉദ്ഘാടനം ചെയ്യും. ഉദ്ഘാടന സമ്മേളനത്തിന് ശേഷം സാമ്പത്തിക ഉള്‍പ്പെടുത്തലിനെക്കുറിച്ചുള്ള ക്ലാസ്സുകള്‍ നടക്കും.
    പരിപാടിയുടെ ഭാഗമായി പ്രളയാനന്തര ശുചിത്വത്തെക്കുറിച്ചുള്ള ക്ലാസ്സ് നാളെ (ഡിസംബര്‍ 13) നടക്കും. സോംഗ് ആന്‍ഡ് ഡ്രാമ ഡിവിഷന്‍ അവതരിപ്പിക്കുന്ന കലാപരിപാടികളും ഇതിനോടനുബന്ധിച്ച് അരങ്ങേറും. കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിനു കീഴിലുള്ള ഫീല്‍ഡ് ഔട്ട്റീച്ച് ബ്യുറോ, കോതമംഗലം ബ്ലോക്ക് പഞ്ചായത്ത്, സാമൂഹ്യ നീതി വകുപ്പ് തുടങ്ങിയവയുടെ ആഭിമുഖ്യത്തിലാണ് ഈ പരിപാടി സംഘടിപ്പിക്കുന്നത്.
    എബി-ബിഎസ്എന്‍ (11.12.2018)


    

    
    (Release ID: 1555514) Visitor Counter : 3