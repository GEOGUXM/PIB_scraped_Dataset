      രാസവസ്തു, രാസവളം മന്ത്രാലയം

      രാജ്യത്ത്‌രാസവളംആവശ്യത്തിന് സ്റ്റോക്കുണ്ടെന്ന് കേന്ദ്ര മന്ത്രി സദാനന്ദ ഗൗഡ
      Posted On: 21 DEC 2018 3:00PM by PIB Thiruvananthpuram


    രാജ്യത്ത് രാസവളങ്ങളുടെ മതിയായ ലഭ്യതഉറപ്പുവരുത്തിയിട്ടുണ്ടെന്ന് കേന്ദ്ര രാസവസ്തു, രാസവളം വകുപ്പ് മന്ത്രി ശ്രീ. ഡി. വി സദാനന്ദ ഗൗഡ അറിയിച്ചു. എല്ലാ സംസ്ഥാനങ്ങള്‍ക്കുംറാബി സീസണില്‍യൂറിയ അടക്കമുള്ള രാസവളങ്ങള്‍ യഥാസമയം ലഭ്യമാക്കാന്‍ രാസവളം വകുപ്പ് സാധ്യമായതെല്ലാംചെയ്യുമെന്ന് അദ്ദേഹം പറഞ്ഞു. സംസ്ഥാനങ്ങള്‍ക്കുള്ളില്‍എല്ലായിടത്തുംഒരുപോലെകര്‍ഷകര്‍ക്ക്‌വളംലഭിക്കുന്നുണ്ടെന്ന്‌സംസ്ഥാന ഗവണ്‍മെന്റുകള്‍ഉറപ്പുവരുത്തണമെന്ന് ശ്രീ. സദാനന്ദഗൗഡആവശ്യപ്പെട്ടു.
    ഡിസംബര്‍ മാസത്തില്‍ രാജ്യത്ത് 21.33 ലക്ഷം മെട്രിക് ടണ്‍ യൂറിയയുടെ ആവശ്യമാണുണ്ടായിരുന്നത്. എന്നാല്‍ 25.06 ലക്ഷം മെട്രിക് ടണ്‍ യൂറിയ സ്റ്റോക്കുണ്ടായിരുന്നു. വിവിധ പ്ലാന്റുകളില്‍ ലക്ഷ്യമിട്ട പ്രകാരംയൂറിയ ഉല്‍പ്പാദനം നടക്കുന്നുണ്ട്. ആവശ്യകതയനുസരിച്ച് പ്ലാന്റുകളില്‍നിന്ന് രാജ്യത്തിന്റെവിവിധ ഭാഗങ്ങളിലേക്ക് യൂറിയ എത്തിക്കുന്നുമുണ്ട്- ശ്രീ. സദാനന്ദഗൗഡ അറിയിച്ചു.
    തദ്ദേശീയമായി ഉല്‍പാദിപ്പിക്കുന്ന യൂറിയക്കു പുറമെ, രാജ്യത്തിന്റെ പടിഞ്ഞാറന്‍, കിഴക്കന്‍ തുറമുഖങ്ങളില്‍ ഒരു ദശലക്ഷം ടണ്‍ ഇറക്കുമതിചെയ്ത യൂറിയ സ്‌റ്റോക്കുണ്ട്. അടുത്തമാസത്തോടെ ഒരു ദശലക്ഷം ടണ്‍ ഇറക്കുമതിചെയ്ത യൂറിയ കൂടി ലഭ്യമാകുമെന്നും ശ്രീ. സദാനന്ദ ഗൗഡ വ്യക്തമാക്കി.
    മധ്യപ്രദേശ്, രാജസ്ഥാന്‍, ഉത്തര്‍പ്രദേശ്, ഹരിയാന, പഞ്ചാബ് എന്നീ സംസ്ഥാനങ്ങളില്‍യൂറിയയുടെ ഉപഭോഗം ഏറ്റവുംകൂടിയ സമയമാണിത്. പടിഞ്ഞാറന്‍, കിഴക്കന്‍ തീരങ്ങളില്‍നിന്ന് യൂറിയ രാജ്യത്തിന്റെവിവിധ ഭാഗങ്ങളിലെത്തിക്കാന്‍ റെയില്‍വേയുടെ മികച്ച പിന്തുണ ലഭിക്കുന്നുണ്ടെന്നുംകേന്ദ്രമന്ത്രി അറിയിച്ചു.
    സംസ്ഥാനങ്ങളിലെ രാസവസ്തുക്കളുടെലഭ്യത വിലയിരുത്താന്‍ ചീഫ് സെക്രട്ടറി, പ്രിന്‍സിപ്പല്‍ സെക്രട്ടറി (കാര്‍ഷിക വകുപ്പ് ), മറ്റുമുതിര്‍ന്ന ഉദ്യോഗസ്ഥര്‍ എന്നിവരുമായിഎല്ലാ ദിവസവും ബന്ധപ്പെട്ട് സാഹചര്യങ്ങള്‍ നിരീക്ഷിക്കുന്നുണ്ടെന്നും ശ്രീ. സദാനന്ദഗൗഡ വ്യക്തമാക്കി.
    AM/MRD
    ***

    
    
    (Release ID: 1557127) Visitor Counter : 13
    
    
      Read this release in: English , Marathi , Hindi