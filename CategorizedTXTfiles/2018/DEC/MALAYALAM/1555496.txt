      PIB Headquarters

      റബ്ബര്‍ - വേനല്‍കാലസംരക്ഷണത്തെക്കുറിച്ചറിയാന്‍ കോള്‍ സെന്ററില്‍ വിളിക്കാം
      Posted On: 10 DEC 2018 6:15PM by PIB Thiruvananthpuram


    റബ്ബര്‍ തോട്ടങ്ങളില്‍ വേനല്‍ക്കാലത്തു നടപ്പാക്കേണ്ട പരിചരണങ്ങളെ ക്കുറിച്ചറിയാന്‍ റബ്ബര്‍ബോര്‍ഡ് കോള്‍ സെന്ററില്‍ വിളിക്കാം. ഇതു സംബന്ധമായ ചോദ്യങ്ങള്‍ക്ക് 2018 ഡിസംബര്‍ 12 ബുധനാഴ്ച രാവിലെ 10 മുതല്‍ ഉച്ചയ്ക്ക് ഒരു മണി വരെ ഇന്ത്യന്‍ റബ്ബര്‍ഗവേഷണകേന്ദ്രത്തിലെ ശാസ്ത്രജ്ഞ ഡോ.ഷെറിന്‍ ജോര്‍ജ്ജ് ഫോണിലൂടെ മറുപടി പറയും. കോള്‍സെന്റര്‍ നമ്പര്‍ 0481 - 2576622 ആണ്.


    കേരളത്തില്‍ കഴിഞ്ഞ കുറച്ചു വര്‍ഷങ്ങളായി കടുത്ത വേനല്‍ അനുഭവപ്പെടുന്നു. വേനല്‍ കടുക്കുന്നത് മറ്റു വിളകളെ ബാധിക്കുന്നതുപോലെ റബ്ബറിനെയും കാര്യമായി ബാധിക്കുന്നുണ്ട്. ചൂടുകൂടുന്നത് റബ്ബറിന്റെ അപക്വകാലത്തും വിളവെടുപ്പുകാലത്തും ഒരു പോലെ ദോഷം ചെയ്യും. അതിനാല്‍ നഴ്‌സറി മുതല്‍ വിളവെടുപ്പുവരെയുള്ള ഘട്ടങ്ങളില്‍ ആവശ്യമായ വേനല്‍കാലസംരക്ഷണം ഉറപ്പാക്കണം.


    റബ്ബര്‍ ബോര്‍ഡ് കോള്‍സെന്ററിന്റെ പ്രവര്‍ത്തനസമയം തിങ്കള്‍ മുതല്‍ വെള്ളി വരെയുള്ള എല്ലാ പ്രവൃത്തിദിവസങ്ങളിലും രാവിലെ 9.30 മുതല്‍ വൈകുന്നേരം 5.30 വരെയാണ്. റബ്ബര്‍ ബോര്‍ഡിന്റെ വിവിധ പദ്ധതികളെയും സേവനങ്ങളെയുംകുറിച്ചുള്ള വിവരങ്ങള്‍ ഇവിടെനിന്നു ലഭിക്കും.
    ND MRL- 447
    ***


    

    
    (Release ID: 1555496) Visitor Counter : 3