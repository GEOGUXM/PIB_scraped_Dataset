      ജലവിഭവ മന്ത്രാലയം

      യമുനാ പുനരുജ്ജീവനുമായി ബന്ധപ്പെട്ട 11 പദ്ധതികള്‍ക്ക് കേന്ദ്രമന്ത്രി നിതിന്‍ ഗഡ്കരി തുടക്കം കുറിക്കും
      Posted On: 26 DEC 2018 2:31PM by PIB Thiruvananthpuram


    യമുനാ നദിയുടെ പുനരുജ്ജീവനുമായി ബന്ധപ്പെട്ട 11 പദ്ധതികള്‍ക്ക് കേന്ദ്രമന്ത്രി നിതിന്‍ ഗഡ്കരി നാളെ (2018 ഡിസംബര്‍ 26) ന്യൂഡല്‍ഹിയില്‍ തുടക്കം കുറിക്കും. നമാമി ഗംഗേ പദ്ധതിക്കു കീഴിലുള്‍പ്പെടുത്തിയാണിത് നടപ്പിലാക്കിയത്. ഇതില്‍ ഭൂരിപക്ഷം പദ്ധതികളും അഴുക്കുചാല്‍ അടിസ്ഥാനസൗകര്യങ്ങള്‍ ഒരുക്കുന്നതുമായി ബന്ധപ്പെട്ടതാണ്. ഡല്‍ഹിയിലെ കോണ്ഡ്‌ലി, റിഠാല, ഓഖ്‌ല എന്നിവിടങ്ങളിലാണ് പദ്ധതി നടപ്പിലാക്കുന്നത്.


    നിലവില്‍ ഡല്‍ഹി നഗരത്തില്‍ പ്രതിദിനം 327 കോടി ലിറ്റര്‍ മലിനജലമാണ് ഉല്‍പ്പാദിക്കപ്പെടുന്നത്. എന്നാല്‍ പ്രതിദിനം 276 കോടി ലിറ്റര്‍ മലിനജലം സംസ്‌കരിക്കാനുള്ള സൗകര്യമേ ഇപ്പോള്‍ ഡല്‍ഹിയിലുള്ളൂ. മലിനജലം പലപ്പോഴും നേരിട്ട് യമുനാനദിയിലേക്ക് ഒഴുക്കുകയാണ്.
    AM MRD - 951
    ***


    

    
    (Release ID: 1557436) Visitor Counter : 16
    
    
      Read this release in: English