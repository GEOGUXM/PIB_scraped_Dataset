      ഷിപ്പിങ് മന്ത്രാലയം

      വര്‍ഷാന്ത്യ അവലോകനം: ഷിപ്പിംഗ് മന്ത്രാലയം
      പ്രധാനപ്പെട്ട തുറമുഖങ്ങളുടെ ശേഷിയും കാര്യക്ഷമതയും 2018ല്‍ വീണ്ടും വര്‍ദ്ധിപ്പിക്കാന്‍ സഹായിക്കുന്ന പുരോഗമന നയങ്ങളുമായി ഇടപെടലുകള്‍
      
      വ്യാപാരം സുഗമമാക്കുന്നതിന് പ്രധാന ശ്രദ്ധ
      ഗംഗയില്‍ ബഹുമാതൃകാ ടെര്‍മിനല്‍ ആരംഭിച്ചതോടെ ഉള്‍നാടന്‍ ജലഗതാഗതത്തില്‍ വന്‍ വളര്‍ച്ച. ചരക്ക്‌നീക്കത്തില്‍ വര്‍ദ്ധനയും റോ റോ സേവനത്തില്‍ വിപുലീകരണവും
      
      സാഗര്‍മാലയില്‍ 89 പദ്ധതികള്‍ പൂര്‍ത്തിയാക്കി. 400 ലധികം നാവികയാത്രകളുായി വളരെ മുന്നില്‍. 42.3%ത്തിന്റെ മുമ്പൊന്നുമില്ലാത്ത വളര്‍ച്ച ഇന്ത്യ കണ്ടു.

      Posted On: 23 DEC 2018 7:43PM by PIB Thiruvananthpuram

    ഷിപ്പിംഗ് മന്ത്രാലയത്തെ സംബന്ധിച്ച് 2018 വളരെ സവിശേഷതകള്‍ നിറഞ്ഞ വര്‍ഷമായിരുന്നു. കണ്‍സഷന്‍ കരാറിന്റെ മാതൃകയിലുണ്ടാക്കിയ ഭേദഗതി, താരിഫ് മാനദണ്ഡങ്ങളില്‍ വരുത്തിയ മാറ്റങ്ങള്‍, വ്യാപാരം സുഗമമാക്കാന്‍ കൈക്കൊണ്ട വിവിധ നടപടികള്‍ എന്നീ പുരോഗമനപരമായ നയപരിപാടികളിലൂടെ മന്ത്രാലയം കാര്യക്ഷമമായ ഇടപെടലുകളാണ് നടത്തിയത്. കാര്യശേഷി വര്‍ദ്ധിപ്പിക്കുന്നതിലും കാര്യക്ഷമതാ മാനദണ്ഡങ്ങള്‍ മെച്ചപ്പെടുത്തുന്നതിലും പ്രധാനപ്പെട്ട തുറമുഖങ്ങള്‍ കഴിഞ്ഞ നാലുവര്‍ഷവും വളരെ അഭിനന്ദനീയമായ പ്രവര്‍ത്തനങ്ങളാണ് നടത്തിയത്.

    സാഗര്‍മാലയില്‍ 89 പദ്ധതികള്‍ പൂര്‍ത്തിയായി. 4.32 ലക്ഷം കോടി രൂപ ചെലവുവരുന്ന 443 പദ്ധതികള്‍ വിവിധഘട്ടങ്ങളിലുമാണ്. ഉള്‍നാടന്‍ ജലഗതാഗത മേഖലയില്‍ വളരെയധികം വികസനമുണ്ടായ വര്‍ഷമാണിത്. കൊല്‍ക്കത്തയില്‍ നിന്ന് വാരാണസിയിലേക്ക് നദിവഴി കണ്ടൈയ്‌നര്‍ കാര്‍ഗോ നീക്കത്തിനായി സ്വാതന്ത്ര്യത്തിന് ശേഷം ആദ്യമായി ഗംഗാനദിയില്‍ ഒരു ബഹുമാതൃകാ ടെര്‍മിനല്‍ ആരംഭിച്ചതും ബീഹാറിലെ ഖാല്‍ഗാവേയില്‍ നിന്നും അസ്സമിലെ പാണ്ഡുവിലേക്ക് സംയോജിത ചരക്ക് നീക്കത്തിനായി ഗംഗാ, ബ്രഹ്മപുത്ര, ഇന്തോ-ബംഗ്ലാദേശ് പ്രേട്ടോകോള്‍ റൂട്ട് എന്നീ മൂന്ന് ജലമാര്‍ഗ്ഗങ്ങള്‍ വഴിയും ചരക്ക് നീക്കുന്നതിനുള്ള നടപടികള്‍ ആരംഭിച്ചത് ഉള്‍നാടന്‍ ജലഗതാഗതം കൂടുതല്‍ ചെലവുകുറഞ്ഞതുംപരിസ്ഥിതി സൗഹൃദവുമാക്കാനാണ്. ക്രൂയിസ് ജലഗതാഗതത്തിനും വലിയ പ്രാധാന്യം നല്‍കികൊണ്ട് ചെന്നൈയില്‍ ആധുനികവല്‍ക്കരിച്ച അന്താരാഷ്ട്ര ക്രൂയിസ് ടെര്‍മിനലും മുംബൈ-ഗോവ ക്രൂയിസ് സര്‍വീസ് ആരംഭിച്ചതുമുള്‍പ്പെടെ നിരവധി പദ്ധതികള്‍ നടപ്പാക്കി.
    തുറമുഖങ്ങള്‍
    · ഇന്ത്യയുടെ വിദേശ വ്യാപാരത്തിന്റെ അളവില്‍ 90%വും മൂല്യത്തില്‍ 70%വും തുറമുഖങ്ങളാണ് കൈകാര്യം ചെയ്യുന്നത്.
    · രാജ്യത്തിന്റെ വര്‍ദ്ധിച്ചുവരുന്ന ആവശ്യം കണക്കിലെടുത്ത് അടിസ്ഥാനസൗകര്യ വികസനത്തിനും തുറമുഖങ്ങളുടെ ശേഷിവര്‍ദ്ധിപ്പിക്കുന്നതിനും പ്രാധാന്യം നല്‍കി.
    · 2017-18 ല്‍ 1451.91 ആയി ശേഷി വര്‍ദ്ധിച്ചു.
    · 2018-19ല്‍(ഒക്‌ടോബര്‍ വരെ) തുറമുഖങ്ങള്‍ വഴിയുള്ള ഗതാഗതത്തില്‍ 403.39 വര്‍ദ്ധന.
    · ചരക്കു കൈകാര്യം ചെയ്യലിന്റെ പ്രതിവര്‍ഷ ശേഷി വര്‍ദ്ധിപ്പിക്കുന്നതുള്‍പ്പെടെ 50ലധികം പദ്ധതികള്‍ക്കായി1000 കോടി രൂപ നിക്ഷേപം 2018-19ല്‍ അനുവദിച്ചു. 2017-18ല്‍ അനുവദിച്ച 27 പദ്ധതികളുടെ സ്ഥാനത്താണ്.
    · കാര്യശേഷി വര്‍ദ്ധനയോടൊപ്പം നയപരമായ ഇടപെടലുകള്‍, നടപടിക്രമങ്ങളിലെ മാറ്റങ്ങള്‍, യന്ത്രവല്‍ക്കരണം എന്നിവയിലൂടെ തുറമുഖങ്ങളുടെ പ്രവര്‍ത്തനങ്ങളും മികച്ചതാക്കാന്‍ ഷിപ്പിംഗ് മന്ത്രാലയം ഇടപെട്ടു.
    · മന്ത്രാലയം കൈക്കൊണ്ട ചില ഗുണപരമായ നയങ്ങള്‍ മൂലം ശേഷിവര്‍ദ്ധിക്കുകയും പ്രവര്‍ത്തനക്ഷമത മികച്ചതാവുകയുംചെയ്തു. ഇതിലൂടെ ഉയര്‍ന്ന പ്രവര്‍ത്തനലാഭം കൈവരിച്ചു.
    · വ്യാപാരം സുഗമമാക്കുന്നത് പ്രോത്സാഹിപ്പിക്കുന്നതിനായി ചരക്ക് നീക്കത്തിനുള്ള ചെലവും സമയനഷ്ടവും കുറയ്ക്കുന്നതിനായി നിരവധി മാര്‍ഗ്ഗരേഖകള്‍ കൊണ്ടുവന്നു.
    · എല്ലാ പ്രധാനപ്പെട്ട തുറമുഖങ്ങളിലും കേന്ദ്രീകൃത വെബ് അധിഷ്ഠിത കമ്മ്യൂണിറ്റി സിസ്റ്റം സ്ഥാപിച്ചത് വിവരങ്ങള്‍ തടസമില്ലാതെ കൈമാറുന്നതിന് സഹായകരമായി.
    · ജവഹല്‍ലാല്‍ നെഹ്രു പോര്‍ട്ട് ട്രസ്റ്റിന്റെ (ആദ്യഘട്ടം) നാലാമത്തെ ടെര്‍മിനല്‍ പ്രധാനമന്ത്രി ഉദ്ഘാടനംചെയ്തു.
    · 7935 കോടിയുടെ ഈ പദ്ധതിയാണ് ഇന്ത്യയുടെ തുറമുഖ രംഗത്തെ ഏറ്റവും വലിയ നേരിട്ടുള്ള വിദേശനിക്ഷേപ പദ്ധതി.
    · ദീന്‍ദയാല്‍ തുറമുഖം(കണ്ട്‌ല)യ്ക്ക് ശേഷം 100 മെട്രിക് ടണ്‍ ചരക്ക് കൈകാര്യം ചെയ്യുകയെന്ന നാഴികകല്ല് നേടിയ രണ്ടാമത്തെ തുറമുഖമായി പാരാദ്വീപ് പോര്‍ട്ട് ട്രസ്റ്റ് മാറി.
    · 1062 കോടി രൂപ ചെലവുവരുന്ന വിശാഖപട്ടണം തുറമുഖ പദ്ധതി ഉദ്ഘാടനം ചെയ്യുകയും 679 കോടി രൂപ ചെലവുവരുന്ന ബന്ധിപ്പിക്കല്‍ പദ്ധതികള്‍ക്ക് 2018 ജൂലൈ 13ന് തറക്കല്ലിടുകയും ചെയ്തു.
    · ആദ്യമായി 1,64,928 മെട്രിക് ടണ്‍ കല്‍ക്കരിയുമായി വന്ന എം.വി. സാംജോണ്‍ സോളിഡാരിറ്റി എന്ന കപ്പല്‍ കൊല്‍ക്കത്ത പോര്‍ട്ട് ട്രസ്റ്റില്‍ നങ്കൂരമിട്ടു.
    · പി.പി.പ തുറമുഖങ്ങള്‍ക്ക് വന്‍തിരിച്ചടി നല്‍കിയിരുന്ന സ്‌റ്റോര്‍ചാര്‍ജ്ജ് കുറയ്ക്കുന്നതിനുള്ള നടപടികള്‍ സ്വീകരിച്ചു.
    · പ്രധാനപ്പെട്ട തുറമുഖങ്ങളുടെ അധികഫണ്ടുകള്‍ ബാങ്കുകളില്‍ സൂക്ഷിക്കണമെന്ന ഉത്തരവ് തിരുത്തി തൊഴില്‍ മന്ത്രാലയവും പബ്ലിക്ക് എന്റര്‍പ്രൈസസ് വകുപ്പുകളും അധികഫണ്ട് സൂക്ഷിക്കുന്നതുപോലെയാക്കി.
    · കേരളത്തിലുണ്ടായ മഹാപ്രളയത്തിന്റെ പശ്ചാത്തലത്തില്‍ ദുരിതാശ്വാസ സാമഗ്രികള്‍ കൊണ്ടുവരുന്നതിന് കൊച്ചിന്‍ പോര്‍ട്ട് ട്രസ്റ്റ് വലിയ സഹായമാണ് ചെയ്തത്.
    · എറണാകുളം ജില്ലയില്‍ പ്രളയബാധിത പ്രദേശങ്ങളില്‍ പോര്‍ട്ട് ട്രസ്റ്റ് വലിയ ആശ്വാസസഹായങ്ങള്‍ എത്തിച്ചു.
    · നേവിയുടെയൂം തീരദേശ സേനയുടെയും കപ്പലുകളും സഹായം എത്തിക്കുന്നതിനുണ്ടായിരുന്നു.
    · മുഖ്യമന്ത്രിയുടെ ദുരിതാശ്വാസനിധിയിലേക്ക് കൊച്ചിന്‍ പോര്‍ട്ട് ട്രസ്റ്റ് 62 ലക്ഷം രൂപയും സംഭാവന നല്‍കി.
    · കൊല്‍ക്കത്ത പോര്‍ട്ടിലെ ഒരു പദ്ധതിയുമായിബന്ധപ്പെട്ട് ലൂയീസ് ഡ്രേഫസ് ആമാരറ്റസ്. പെര്‍മനന്റ് കോര്‍ട്ട് ഓഫ് ആര്‍ബിട്രേഷനില്‍ ഇന്ത്യയ്‌ക്കെതിരെ നല്‍കിയ കേസില്‍ നമുക്ക് അനുകൂലമായി വിധിയുണ്ടായി.
    · കരാറില്‍ പങ്കെടുക്കുന്നവരുടെ സെക്യൂരിറ്റി കാലാവധി വര്‍ദ്ധിപ്പിച്ചുകൊണ്ട് മാനദണണ്ഡങ്ങള്‍ പുതുക്കി.
    · ഇന്ത്യയും ഇറാനും ചേര്‍ന്നുള്ള ചാബാഹാര്‍ തുറമുഖ പദ്ധതിയുമായി ബന്ധപ്പെട്ട് ചര്‍ച്ചകള്‍ പുരോഗമിക്കുന്നു.
    · സാഗര്‍മാലയില്‍ 8.8 ലക്ഷം കോടി ചെലവുവരുന്ന 605 പദ്ധതികള്‍ കണ്ടെത്തിയിട്ടുണ്ട്.
    · ഇവയില്‍ 0.14 ലക്ഷം കോടി രൂപ ചെലവുവരുന്ന 89 പദ്ധതികള്‍ പൂര്‍ത്തിയായി. 4.32 ലക്ഷം കോടി രൂപയുടെ 443 പദ്ധതികള്‍ വിവിധഘട്ടങ്ങളില്‍.
    · 2025ല്‍ 2500 എം.എം.ടി.പി.എ ചരക്ക് നീക്കം സാദ്ധ്യമാക്കാനായി പ്രതിവര്‍ഷം തുറമുഖങ്ങളുടെ ശേഷിയില്‍ 3500 മിലണ്‍ മെട്രിക് ടണ്‍ ശേഷി അധികം വര്‍ദ്ധിപ്പിക്കുന്നതിന് സംസ്ഥാന ഗവണ്‍മെന്റുകളുമായി ചേര്‍ന്ന് പ്രയത്‌നിക്കുന്നു.
    · തുറമുഖങ്ങളുടെ കൈകാര്യ ശേഷി ആഗോളനിലവാരത്തില്‍ എത്തിക്കുന്നതിനും പ്രധാനപ്പെട്ട തുറമുഖങ്ങളുടെ ശേഷി പുനക്രമീകരിക്കുന്നതിനും പരിശ്രമം.
    · ഉന്നതി പദ്ധതിയുടെ കീഴില്‍ 12 പ്രധാനപ്പെട്ട തുറമുഖങ്ങളുടെ പ്രധാനപ്പെട്ട പ്രവര്‍ത്തന സൂചികകളുടെ കാര്യക്ഷമതയും ഉല്‍പ്പാദനക്ഷമതയും വര്‍ദ്ധിപ്പിക്കും.
    · ശേഷി വര്‍ദ്ധിപ്പിക്കലിന് പുറമെ മൊത്തം കൈകാര്യശേഷി വര്‍ദ്ധിപ്പിക്കുന്നതിന് ആറു പുതിയ തുറമുഖങ്ങള്‍ കൂടി കണ്ടെത്തിയിട്ടുണ്ട്.
    · തുറമുഖ ബന്ധിപ്പിക്കല്‍ വര്‍ദ്ധിപ്പിക്കുന്നതിനായി റെയില്‍ റോഡ് പദ്ധതികള്‍ സ്വീകരിച്ചു.
    · ഇന്ത്യന്‍ പോര്‍ട്ട് റെയില്‍ കോര്‍പ്പറേഷന്‍ 32 പണികള്‍ ഏറ്റെടുത്തിട്ടുണ്ട്.
    · വിവിധ ഏജന്‍സികളിലൂടെ 112 റോഡ് ബന്ധിപ്പിക്കല്‍ പദ്ധതികളും ഏറ്റെടുത്തിട്ടുണ്ട്.
    · സമുദ്രവുമായി ബന്ധപ്പെട്ടുകിടക്കുന്ന എല്ലാ സംസ്ഥാനങ്ങളും കേന്ദ്ര ഭരണപ്രദേശങ്ങളും അടങ്ങുന്ന തുറമുഖ സാമ്പത്തിക മേഖലകള്‍(സെസ്) കണ്ടെത്തിയിട്ടുണ്ട്. ഇവയ്ക്ക് വേണ്ടി ദീര്‍ഘകാല പദ്ധതികള്‍ ആവിഷ്‌ക്കരിക്കും.
    · ഇതിന് പുറമെ ഊര്‍ജ്ജം ഉള്‍പ്പെടെ സമുദ്രമേഖലകളുമായി ബന്ധപ്പെട്ട 38 വ്യവസായ സാദ്ധ്യതാ ക്ലസ്റ്ററുകളും കണ്ടെത്തിയിട്ടുണ്ട്.
    · വ്യവസായം സുഗമമാക്കുന്നതിന് ഇന്ത്യയിലെ തീരദേശ ഷിപ്പിംഗിലെ നിയമവ്യവസ്ഥകളില്‍ ഇളവുകള്‍ നല്‍കി.
    · എ.ഡി.ബി സഹായത്തോടെ തീരദേശ, ലഘു ഷിപ്പിംഗും റെയില്‍ റോഡ് എന്നിവയിലൂടെ ബഹുതല മാതൃകയില്‍ ഊന്നല്‍ നല്‍കികൊണ്ടുള്ള പദ്ധതി നടന്നുവരുന്നു.
    · പ്രധാനപ്പെട്ട തുറമുഖങ്ങള്‍ക്കും സംസ്ഥാന മാരിടൈം ബോര്‍ഡുകള്‍ക്കും സംസ്ഥാന ഗവണ്‍മെന്റുകള്‍ക്കുമായി കോസ്റ്റല്‍ ബെര്‍ത്ത് പദ്ധതിയിലെ ധനസഹായത്തില്‍ 334 കോടി രൂപ അനുവദിച്ചു.
    · 21 തീരദേശ ജില്ലകളിലെ തീരദേശ സമൂഹങ്ങള്‍ക്കായി നൈപുണ്യവികസന പദ്ധതി.
    · 766 കോടി രൂപ ചെലവില്‍ ഐ.ആര്‍.എസ് ആന്റ് സീമെന്‍ എന്നിവരുടെ സഹകരണത്തോടെ വിശാഖപട്ടണത്തും മുംബൈയിലും സെന്റര്‍ഫോര്‍ എക്‌സലന്‍സ് ഇന്‍ മാരിടൈം ആന്റ് ഷിപ്പ് ബില്‍ഡിംഗ് ആരംഭിച്ചു.
    · തുറമുഖങ്ങള്‍, ഉള്‍നാടന്‍ ജലപാത അതോറിറ്റി ഓഫ് ഇന്ത്യ (ഐ.ഡബ്ല്യു.എ.ഐ) ഉള്‍പ്പെടെ ബന്ധപ്പെട്ട എല്ലാ സ്ഥാപനങ്ങള്‍ക്കും വേണ്ട നൂതനവും ഗവേഷണാടിസ്ഥാനത്തിലുമുള്ള പരിഹാരങ്ങള്‍ നല്‍കുന്നതിനായി നാഷണല്‍ ടെക്‌നോളജി സെന്റര്‍ഫോര്‍ പോര്‍ട്ട്, വാട്ടര്‍ വേയ്‌സിന് തുടക്കം കുറിച്ചു.
    · തുറുമഖങ്ങളില്‍ 100% വിദഗ്ധരായ മനുഷ്യശക്തി ലഭിക്കുന്നതിനും തൊഴിലാളികളുടെ വൈദഗ്ധ്യാവശ്യം നിറവേറ്റുന്നതിനുമായി പ്രധാനപ്പെട്ട എല്ലാ തുറമുഖങ്ങളിലും സാഗര്‍മാലയുടെ കീഴില്‍ ബഹുതല നൈപുണ്യവികസന കേന്ദ്രങ്ങള്‍ ആരംഭിച്ചു.
    · ഇന്ത്യയിലേയും വിദേശത്തുനിന്നു വരുന്ന ചരക്കുകപ്പലുകള്‍ക്ക് സഹായകരമാകുന്ന തരത്തില്‍ മര്‍ച്ചന്റ് ഷിപ്പിംഗ് ആക്ടിലും മറ്റ് സമാനനിയമങ്ങളിലും ഇളവുകള്‍ വരുത്തി വിജ്ഞാപനംപുറപ്പെടുവിച്ചു.


    ഉള്‍നാടന്‍ ജലഗതാഗതം
    · ലോകബാങ്കിന്റെ സഹായത്തോടെ 5369 കോടിയുടെ ജല മാര്‍ഗ്ഗ വികാസ് പദ്ധതി(ജെ.എം.വി.പി) നടപ്പാക്കാന്‍ അനുമതി.
    · വിവധി പാതകളിലെ ആഴം ഉറപ്പാക്കുന്നതിനുള്ള പദ്ധതികള്‍ക്ക് തുടക്കം.
    · 206 കോടി രൂപ ചെലവില്‍ 1.26 എം.ടി.പി.എ ശേഷിയുള്ള ഗംഗാനദിയിലെ ആദ്യത്തെ ബഹുമാതൃക ടെര്‍മിനല്‍ ഉദ്ഘാടനം ചെയ്തു.
    · ഷാഹിബ്ഗഞ്ച് ബഹുമാതൃക ടെര്‍മിലിന്റെ പണി 2019 ജൂണില്‍ പൂര്‍ത്തിയാകും. 54.81% പണിപൂര്‍ത്തിയായി.
    · ഹാല്‍ദിയ ബഹുമാതൃകാ ടെര്‍മിനല്‍ 2019 ഡിസംബറില്‍പൂര്‍ത്തിയാകും.
    · ബഹുമാതൃക ടെര്‍മിനിലിന്റെ ഭാഗമായി വാരാണസിയില്‍ ഒരു ഫ്രെറ്റ് ഗ്രാമവും ലോജിസ്റ്റിക്ക് ഹബ്ബും ആരംഭിക്കാനുള്ള നിര്‍ദ്ദേശം അംഗീകരിച്ചു.
    · ആന്ധ്രാപ്രദേശിന്റെ തലസ്ഥാനമായ അമരാവതിയുടെ നിര്‍മ്മാണത്തിന് വേണ്ട സാമഗ്രികള്‍ കൊണ്ടുപോകുന്നതിന് മുക്തിയാലാ-വിജയവാഡ നവ ജലപാത വികസനത്തിന്റെ ആദ്യഘട്ടം ആരംഭിച്ചു.
    · എട്ടുപുതിയ ജലപാതകള്‍ വികസിപ്പിക്കുന്നു.
    · പുതിയ റോ-റോ സര്‍വീസുകള്‍ക്ക് തുടക്കം കുറിച്ചു.
    · കൊച്ചിന്‍ ഷിപ്പ് യാര്‍ഡുമായി റോ റോ വെസലുകള്‍ നിര്‍മ്മിക്കുന്നതിനും വേണ്ട സാധനങ്ങള്‍ വിതരണം ചെയ്യുന്നതിന് കരാറില്‍ ഏര്‍പ്പെട്ടു.
    · ദേശീയ ജലപാതകളിലൂടെയുള്ള ചരക്ക് നീക്കത്തിന് പ്രത്യേക പ്രയത്‌നം.
    · കപ്പലുകളില്‍ ലഭ്യമായ ശരിയായ വിവരങ്ങളുടെ അടിസ്ഥാനത്തില്‍ ചരക്കിന്റെ ഉടമസ്ഥരേയും കപ്പല്‍ മുതലാളിമാരെയും ബന്ധിപ്പിക്കുന്നതിനുള്ള പോര്‍ട്ടലിന് തുടക്കം കുറിച്ചു.
    · ഗംഗാനദിയുടെ പ്രത്യേകതകള്‍ക്ക് അനുസൃതമായി നിര്‍മ്മിച്ച 13 അത്യാധുനിക കപ്പലുകള്‍ പ്രദര്‍ശിപ്പിച്ചു.
    ഡയറക്‌ട്രേറ്റ് ജനറല്‍ ഓഫ് ഷിപ്പിംഗ്
    · ഇന്ത്യന്‍ കൊടിക്കീഴില്‍ 2017 ഡിസംബറില്‍ 1374 കപ്പലുകളുണ്ടായിരുന്നത് 2018 ഒക്‌ടോബറില്‍ 1399 ആയി ഉയര്‍ന്നു.
    · ഇന്ത്യയിലേക്കുള്ള കടല്‍യാത്രികരില്‍ ഒരിക്കലുമുണ്ടാകാത്ത 42.3 ശതമാനത്തിന്റെ വര്‍ദ്ധനയുണ്ടായി.
    · കഴിഞ്ഞ ഡിസംബറില്‍ കടല്‍യാത്രികരുടെ എണ്ണം 1,54,349 ആയിരുന്നത് 1,79,599 ആയി ഉയര്‍ന്നു.
    · 2006ലെ മാരിടൈം ലേബര്‍ കണ്‍വെന്‍ഷനിലെ വ്യവസ്ഥകള്‍ മൊത്തം 500 ടണ്ണുള്ള മര്‍ച്ചന്റ് കപ്പലുകളിലേക്കും വ്യാപിപ്പിച്ചു.
    · പുതിയ അപേക്ഷകള്‍ സമര്‍പ്പിക്കുക, വാര്‍ഷിക പരിശോധന നടത്തുക, പരിശോധന പുതുക്കുക എന്നിവക്കായി ഓണ്‍ലൈന്‍ സംവിധാനം.
    · സമുദ്രപരാതികള്‍ സംബന്ധിച്ച് തീര്‍പ്പുകല്‍പ്പിക്കാന്‍ എല്ലാ തീരദേശ സംസ്ഥാനങ്ങളിലേയും ഹൈക്കോടതികള്‍ക്ക് അധികാരം നല്‍കുന്ന നിയമം നടപ്പാക്കി.
    · ഇന്ത്യയെ വീണ്ടും ഇന്റര്‍നാഷണല്‍ മരിടൈം ഓര്‍ഗനൈസേഷനിലേക്ക് തെരഞ്ഞെടുത്തു.
    · പത്തുവര്‍ഷത്തേക്ക് 4000 കോടി സഹായം നല്‍കുന്ന കപ്പല്‍നിര്‍മ്മാണ നയം.
    · ദ്വീപിനുള്ളിലെ യാത്രയ്ക്കായി ആന്‍ഡമാന്‍ ആന്റ് നിക്കോബാര്‍ ദ്വീപസമൂഹങ്ങള്‍ക്കായി കൊച്ചിന്‍ ഷിപ്പ്‌യാര്‍ഡ് 500 പാക്‌സ് വെസല്‍ പുറത്തിറക്കി.
    · ഇന്ത്യയിലെ ഏറ്റവും വലിയ ഡ്രൈഡോക്ക് യാര്‍ഡിന് കൊച്ചിന്‍ ഷിപ്പ്‌യാര്‍ഡില്‍ തറക്കല്ലിട്ടു.
    · കൊച്ചിന്‍ ഷിപ്പ്‌യാര്‍ഡിന് വിവിധ പദ്ധതികളും നിര്‍മ്മാണകരാറുകളും.
    · ഇന്ത്യാഡോക്കില്‍ കപ്പല്‍അറ്റകുറ്റപണികള്‍ക്കും മറ്റ് അനുബന്ധ സേവനങ്ങളുടെയും നടത്തിപ്പിനുംപരിപാലനത്തിനുമായി കൊച്ചിന്‍ ഷിപ്പിയാര്‍ഡും മുംബൈ പോര്‍ട്ട് ട്രസ്റ്റുംതമ്മില്‍ ധാരണാപത്രം ഒപ്പിട്ടു.
    · കൊല്‍ക്കത്ത പോര്‍ട്ട് ട്രസ്റ്റുമായി നേതാജി സുഭാഷ് ഡോക്കില്‍ ഈ സഹായത്തിന് കരാര്‍.
    · ആന്‍ഡമാന്‍ നിക്കോബാര്‍ ദ്വീപുകള്‍ക്കും ലക്ഷദ്വീപിനും വേണ്ടി പദ്ധതികള്‍ രൂപീകരിച്ച് നടപ്പാക്കുന്നതിനുള്ള ചുമതല ആന്‍ഡമാന്‍ ലക്ഷദ്വീപ് ഹാര്‍ബര്‍ വര്‍ക്ക്‌സിന് നല്‍കി.
    · ബംഗ്ലാദേശ്, നേപ്പാള്‍, എന്നീ രാജ്യങ്ങളുമായി വിവിധ പദ്ധതികളില്‍ സഹകരണം
    ***
    RS
    

    
    (Release ID: 1557121) Visitor Counter : 80