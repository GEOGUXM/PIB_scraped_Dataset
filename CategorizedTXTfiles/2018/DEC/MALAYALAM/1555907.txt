      ഭൗമശാസ്ത്ര മന്ത്രാലയം

      ബംഗാള്‍ ഉള്‍ക്കടലില്‍ ന്യൂന മര്‍ദ്ദം, ആന്ധ്രാ തീരത്ത് ചുഴലിക്കാറ്റ് മുന്നറിയിപ്പ്
      Posted On: 13 DEC 2018 10:55AM by PIB Thiruvananthpuram


    ബംഗാള്‍ ഉള്‍ക്കടലില്‍ ചെന്നൈയ്ക്ക് 1170 കിലോ മീറ്റര്‍ തെക്ക് കിഴക്കായും, ആന്ധ്രാപ്രദേശിനെ മച്ച്‌ലിപട്ടണത്തിന് 1350 കിലോ മീറ്റര്‍ തെക്ക് - തെക്ക് കിഴക്കായി ഒരു നൂനമര്‍ദ്ദം രൂപം കൊണ്ടിരിക്കുകയാണ് അടുത്ത 12 മണിക്കൂറില്‍ ഇത് തീവ്ര നൂനമാര്‍ദ്ദമായി മാറാനും തുടര്‍ന്നുള്ള 24 മണിക്കൂറില്‍ ചുഴലിക്കൊടുങ്കാറ്റായി രൂപം പ്രാപിക്കാനും ഇടയുണ്ടെന്ന് കേന്ദ്ര ഭൗമശാസ്ത്ര നിരീക്ഷണ കേന്ദ്രം അറിയിച്ചു. പിന്നീടുള്ള 72 മണിക്കൂറില്‍ ഇത് ആന്ധ്രാപ്രദേശിന്റെയും, തമിഴ്‌നാട്ടിന്റെയും വടക്കന്‍ തീരപ്രദേശങ്ങളിലലേയ്ക്ക് നീങ്ങാനാണ് സാധ്യത.


    ഇതിന്റെ ഫലമായി ആന്ധ്രാപ്രദേശിന്റെയും വടക്കന്‍ തമിഴ്‌നാടിന്റെയും തീരപ്രദേശങ്ങളില്‍ കനത്ത മഴയ്ക്കും ഒറ്റപ്പെട്ട സ്ഥലങ്ങളില്‍ അത്യന്തം കനത്ത മഴയ്ക്കും സാധ്യതയുണ്ട്.


    ബംഗാള്‍ ഉള്‍ക്കടലിന്റെ കിഴക്കന്‍ ഭാഗങ്ങളില്‍ അടുത്ത രണ്ട്, മൂന്ന് ദിവസങ്ങളില്‍ കാറ്റിന്റെ വേഗം മണിക്കൂറില്‍ 65 മുതല്‍ 110 കിലോ മീറ്റര്‍ വരെ ആകാനും സാധ്യതയുണ്ടെന്ന് കാലാവസ്ഥാ നിരീക്ഷണ കേന്ദ്രം അറിയിച്ചു. വടക്കന്‍ തമിഴ്‌നാടിന്റെയും, പുതുച്ചേരിയുടെയും തീരപ്രദേശങ്ങളില്‍ ശക്തിയായ കാറ്റ് വീശാനിടയുണ്ട്. കടല്‍ പ്രക്ഷുബ്ദമാകുമെന്നതിനാല്‍ ബംഗാള്‍ ഉള്‍ക്കടലിന്റെ മദ്ധ്യ, തെക്ക് കിഴക്കന്‍, തെക്ക്-പടിഞ്ഞാന്‍ ഭാഗങ്ങളില്‍ മീന്‍ പിടിക്കാന്‍ പോകരുതെന്ന് മുന്നറിയിപ്പുണ്ട്. ബംഗാള്‍ ഉള്‍ക്കടലില്‍ ഇപ്പോള്‍ മീന്‍പിടിക്കാന്‍ പോയിട്ടുള്ളവരോട് മടങ്ങി വരാനും നിര്‍ദ്ദേശമുണ്ട്.
    ND MRD - 922

    
    
    (Release ID: 1555907) Visitor Counter : 49
    
    
      Read this release in: English , Tamil