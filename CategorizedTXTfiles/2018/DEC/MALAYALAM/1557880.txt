      മന്ത്രിസഭ

      ദേശീയ ഹോമിയോപതി കമ്മിഷന്‍ (എന്‍.സി.എച്ച്.) രൂപീകരിക്കുന്നതിനുള്ള ബില്ലിന് മന്ത്രിസഭയുടെ അനുമതി
      Posted On: 28 DEC 2018 4:04PM by PIB Thiruvananthpuram


    2018 ലെ കരട് ദേശീയ ഹോമിയോപ്പതി കമ്മിഷന്‍ ബില്ലിന് പ്രധാനമന്ത്രി ശ്രീ. നരേന്ദ്ര മോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം അംഗീകാരം നല്‍കി. നിലവിലുള്ള കേന്ദ്ര ഹോമിയോപ്പതി കൗണ്‍സിലിന് പകരം സുതാര്യതയുള്ള പുതിയൊരു സംവിധാനം കൊണ്ടുവരാന്‍ ഉദ്ദേശിച്ചുള്ളതാണ് ബില്ല്.


    ഹോമിയോപ്പതി വിദ്യാഭ്യാസ ബോര്‍ഡിന്റെ കീഴില്‍ മൊത്തത്തിലുള്ള ഹോമിയോപ്പതി വിദ്യാഭ്യാസത്തിന്റെ നടത്തിപ്പിനായി മൂന്ന് സ്വയം ഭരണ ബോര്‍ഡുകള്‍ അടങ്ങുന്ന ദേശീയ കമ്മിഷന്‍ രൂപീകരിക്കാന്‍ കരട് ബില്‍ വ്യവസ്ഥ ചെയ്യുന്നു. ഹോമിയോപ്പതി വിദ്യാഭ്യാസ സ്ഥാപനങ്ങള്‍ക്ക് അനുമതി നല്‍കാന്‍ റേറ്റിംഗിനും, വിലയിരുത്തലിനുമായുള്ള ബോര്‍ഡ്, ദേശീയ രജിസ്റ്റര്‍ തയ്യാറാക്കുന്നതിനായി ഹോമിയോപ്പതി പ്രാക്ടീഷണറുമാരുടെ രജിസ്‌ട്രേഷന്‍, ധാര്‍മ്മിക വിഷയങ്ങള്‍ എന്നിവ കൈകാര്യം ചെയ്യാന്‍ ബോര്‍ഡ് ഓഫ് എത്തിക്‌സ് ആന്റ് രജിസ്‌ട്രേഷന്‍ മുതലായവ ഇതില്‍ ഉള്‍പ്പെടും.


    പ്രാക്ടീസിംഗ് ലൈസന്‍സ് കിട്ടാന്‍ എല്ലാ ബിരുദ ദാരികള്‍ക്കുമായി പൊതുവായൊരു എന്‍ട്രന്‍സ് പരീക്ഷയും, എക്‌സിറ്റ് പരീക്ഷയും നടത്താന്‍ ബില്ലില്‍ വ്യവസ്ഥയുണ്ട്.


    അലോപ്പതി സമ്പ്രദായത്തിന് വേണ്ടിയുള്ള നിര്‍ദ്ദിഷ്ട മെഡിക്കല്‍ കമ്മിഷന്റെ മാതൃകയില്‍ ഹോമിയോ മെഡിക്കല്‍ വിദ്യാഭ്യാസ രംഗത്ത് പരിഷ്‌ക്കാരങ്ങള്‍ കൊണ്ട് വരാന്‍ ബില്ല് ലക്ഷ്യമിടുന്നു. കേന്ദ്ര ഹോമിയോപ്പതി ലൈസന്‍സിന് പകരം ഓഡിനന്‍സ് വഴിയും, നിയമഭേദഗതി വഴിയും, ബോര്‍ഡ് ഓഫ് ഗവര്‍ണേഴ്‌സിനെ നേരത്തെ വിനിയോഗിച്ചിരുന്നു.
    ND MRD - 959
    ***

    
    
    (Release ID: 1557880) Visitor Counter : 12
    
    
      Read this release in: English , Marathi , Bengali , Gujarati , Tamil , Kannada