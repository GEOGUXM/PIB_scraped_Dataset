      ഭവന, നഗരദാരിദ്ര ലഘൂകരണ മന്ത്രാലയം

      അഖിലേന്ത്യ തലത്തിലെ നാലാം വട്ട മത്സരത്തില്‍ നൂറ് സ്മാര്‍ട്ട് സിറ്റികള്‍ കൂടി തിരഞ്ഞെടുത്തു
      10,116 കോടി രൂപയുടെ 534 പദ്ധതികള്‍ പൂര്‍ത്തിയാക്കി
      43,493 കോടി രൂപയ്ക്കുള്ള 1,177 പദ്ധതികളുടെ നിര്‍മ്മാണം ആരംഭിച്ചു

      Posted On: 27 DEC 2018 3:32PM by PIB Thiruvananthpuram

    കേന്ദ്ര ഭവന നിര്‍മ്മാണ നഗരകാര്യ മന്ത്രാലയത്തിന്റെ സ്മാര്‍ട്ട് സിറ്റി ദൗത്യവുമായി ബന്ധപ്പെട്ട അഖിലേന്ത്യാ മത്സരത്തിന്റെ നാലാം റൗണ്ടില്‍ നൂറ് സ്മാര്‍ട്ട് സിറ്റികള്‍ കൂടി തിരഞ്ഞെടുത്തു. ഈ നൂറ് നഗരങ്ങളിലും പ്രത്യേക ഉദ്ദേശ്യ സംവിധാനം (എസ്.പി.വി.) മുഖേനയായിരിക്കും പദ്ധതി പൂര്‍ത്തിയാക്കുക.


    സ്മാര്‍ട്ട് സിറ്റി ദൗത്യം ആരംഭിച്ച് ഇതുവരെയായി രണ്ട് ലക്ഷത്തിലധികം കോടി രൂപയ്ക്കുള്ള 5151 പദ്ധതികള്‍ ഇപ്പോള്‍ നിര്‍മ്മാണത്തിന്റെ വിവിധ ഘട്ടങ്ങളിലാണ്. 10,116 കോടി രൂപയ്ക്കുള്ള 534 പദ്ധതികളുടെ നിര്‍മ്മാണം പൂര്‍ത്തിയായി 43,493 കോടി രൂപയുടെ 1177 പദ്ധതികളുടെ നിര്‍മ്മാണം ആരംഭിച്ചു. 38,207 കോടി രൂപയ്ക്കുള്ള 677 പദ്ധതികളുടെ ലേല നടപടികള്‍ ആരംഭിച്ചിട്ടുണ്ട്.
    ഇക്കൊല്ലം ജൂലൈയില്‍ ആരംഭിച്ച ഇന്ത്യന്‍ സ്മാര്‍ട്ട് സിറ്റി ഫെല്ലോഷിപ്പ് പ്രോഗ്രാമില്‍ ഇതുവരെ മൂവായിരം അപേക്ഷകള്‍ ലഭിച്ചിട്ടുണ്ട്. നഗരാസൂത്രണം, നഗര രൂപകല്‍പ്പന, എഞ്ചിനീയറിംഗ്, ഐ.ടി, നഗര ഗതാഗതം മുതലായ വിഷയങ്ങളിലാണ് ഫെല്ലോഷിപ്പ് നല്‍കുക.
    ND MRD - 954

    
    
    (Release ID: 1557635) Visitor Counter : 27
    
    
      Read this release in: English