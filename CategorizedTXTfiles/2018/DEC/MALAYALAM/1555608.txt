      PIB Headquarters

      കേന്ദ്രപദ്ധതികളെക്കുറിച്ചുള്ള ബോധവല്‍ക്കരണ പരിപാടിക്കും ശുചിത്വ ക്യാംപയിനും തുടക്കം
      Posted On: 12 DEC 2018 2:41PM by PIB Thiruvananthpuram

      കേന്ദ്ര ഗവണ്‍മെന്റിന്റെ വികസന ക്ഷേമ പദ്ധതികളെക്കുറിച്ചുള്ള ത്രിദിന ബോധവല്‍ക്കരണ പരിപാടിക്കും ശുചിത്വ ക്യാംപയിനും കോതമംഗലം ബ്ലോക്ക് പഞ്ചായത്തില്‍ തുടക്കമായി. കോതമംഗലം ബ്ലോക്ക് പഞ്ചായത്ത് പ്രസിഡന്റ് ശ്രീമതി റഷീദ സലിം പരിപാടി ഉദ്ഘാടനം ചെയ്തു. റീജണല്‍ ഔട്ട്‌റീച്ച് ബ്യൂറോ ഡയറക്ടര്‍ ശ്രീ എസ്. സുബ്രഹ്മണ്യന്‍ അധ്യക്ഷത വഹിച്ചു. ഉദ്ഘാടന സമ്മേളനത്തിന് ശേഷം സാമ്പത്തിക ഉള്‍പ്പെടുത്തലിനെക്കുറിച്ചുള്ള ക്ലാസ്സുകള്‍ നടന്നു. കേന്ദ്ര പദ്ധതികളെ കുറിച്ച് പ്രതിപാദിക്കുന്ന മൂന്നു ദിവസം നീണ്ടു നില്‍ക്കുന്ന പ്രദര്‍ശനവും ശ്രീമതി റഷീദ സലിം ഉദ്ഘാടനം ചെയ്തു.
      പരിപാടിയുടെ ഭാഗമായി ഇന്ന് (ഡിസംബര്‍ 13) പ്രളയാനന്തര ശുചിത്വത്തെക്കുറിച്ചുള്ള ക്ലാസും ശുചിത്വ ബോധവത്ക്കരണ റാലിയും സംഘടിപ്പിക്കും. നാളെ(ഡിസംബര്‍ 14) ശുചിത്വ മിഷന്‍ സംഘടിപ്പിക്കുന്ന വിവിധ ക്ലാസുകള്‍ നടക്കും. സോംഗ് ആന്‍ഡ് ഡ്രാമ ഡിവിഷന്‍ അവതരിപ്പിക്കുന്ന കലാപരിപാടികളും ഇതിനോടനുബന്ധിച്ച് അരങ്ങേറും. കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിനു കീഴിലുള്ള റീജണല്‍ ഔട്ട്‌റീച്ച് ബ്യൂറോ, കൊച്ചിയിലെ ഫീല്‍ഡ് ഔട്ട്റീച്ച് ബ്യുറോ, കോതമംഗലം ബ്ലോക്ക് പഞ്ചായത്ത്, സാമൂഹിക നീതി വകുപ്പ് തുടങ്ങിയവയുടെ ആഭിമുഖ്യത്തിലാണ് പരിപാടി സംഘടിപ്പിക്കുന്നത്.
      എബി-ബിഎസ്എന്‍ (12.12.2018)
    
    
    (Release ID: 1555608) Visitor Counter : 4