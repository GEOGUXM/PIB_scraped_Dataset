      PIB Headquarters

      സായി എല്‍.എന്‍.സി.പി യിലെ കായികവിദ്യാര്‍ത്ഥികള്‍ക്കായി അസാപിന്റെ നൈപുണ്യ വികസന കോഴ്‌സ് ആരംഭിച്ചു
      Posted On: 21 DEC 2018 7:11PM by PIB Thiruvananthpuram


    കാര്യവട്ടം എല്‍.എന്‍.സി.പി യിലെ കായിക വിദ്യാര്‍ത്ഥികള്‍ക്കായി അസാപ് കേരള ആരംഭിച്ച നൈപുണ്യ വികസന കോഴ്‌സിന്റെ ഉദ്ഘാടനം അസാപ് സി ഇ ഒ റിത. എസ്. പ്രഭ നിര്‍വഹിച്ചു. തിരഞ്ഞെടുക്കപ്പെടുന്ന വിദ്യാര്‍ത്ഥികള്‍ക്ക് സൗജന്യ പരിശീലനമാണ് അസാപ് വാഗ്ദാനം ചെയ്തിരിക്കുന്നത്. ഇതിനുള്ള കരാര്‍ എല്‍.എന്‍.സി.പിയും അസാപ്പും നേരത്തെ ഒപ്പു വച്ചിരുന്നു. ഇതാദ്യമായാണ് ഒരു കായിക വിദ്യാഭ്യാസ സ്ഥാപനം അസാപ്പിന്റെ നൈപുണ്യ വികസന പരിപാടിയുടെ പട്ടികയില്‍ ഇടം നേടുന്നത്.


    സ്‌പോര്‍ട്‌സ് ഇവന്റ് മാനേജ്മന്റ് പോലെ കായിക മേഖലയുമായി ബന്ധപ്പെട്ട വിവിധ തൊഴില്‍ സാധ്യതകളിലേക്കു കടന്നു ചെല്ലാന്‍ വിദ്യാര്‍ത്ഥികളെ പ്രാപ്തരാക്കുന്ന പരിപാടികളാണ് ഈ കോഴ്‌സിന്റെ ഭാഗമായി ഒരുക്കിയിരിക്കുന്നത്. എല്‍.എന്‍.സി.പി യില്‍ നടന്ന ഉത്ഘാടന ചടങ്ങില്‍ പ്രിസിപ്പാള്‍ ഡോ. ജി. കിഷോര്‍ അധ്യക്ഷനായിരുന്നു. കേരള സര്‍വകലാശാല കായിക വിഭാഗം ഡയറക്ടര്‍ ഡോ ജയരാജന്‍ ഡേവിഡ്, എല്‍ എന്‍ സി പി . ഇ അസ്സോസിയേറ്റ് പ്രൊഫസര്‍ ഡോ. ഉഷ. എസ്. നായര്‍, ഡോ. ജോസ് ലെറ്റ് ചാള്‍സ് എന്നിവര്‍ സംസാരിച്ചു. മലേഷ്യയിലെ പെനഗില്‍ നടന്ന 2018 ഏഷ്യന്‍ പസഫിക് മാസ്റ്റര്‍ ഗെയിംസില്‍ 400 മീറ്റര്‍ ഫ്രീ സ്‌റ്റൈലില്‍ സ്വര്‍ണവും , 200 മീറ്ററില്‍ വെള്ളിയും ,100 മീറ്റര്‍ ബാക് സ്‌ട്രോക്കില്‍ വെങ്കലവും സ്വന്തമാക്കിയ എല്‍ എന്‍ സി പി യിലെ ലൈഫ് ഗാര്‍ഡ് രാജേഷ് ആര്‍ എസിനെ ചടങ്ങില്‍ ആദരിച്ചു.

    ND/MRL
    ***
    

    
    (Release ID: 1557128) Visitor Counter : 2