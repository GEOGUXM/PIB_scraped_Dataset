      PIB Headquarters

      ഓണ്‍ലൈന്‍ ട്രാവല്‍ അഗ്രഗേറ്റര്‍മാര്‍ക്ക് അക്രഡിറ്റേഷന് മാര്‍ഗ്ഗരേഖയായി
      Posted On: 06 DEC 2018 12:49PM by PIB Thiruvananthpuram


    സമീപകാലത്തായി വിവിധ കേന്ദ്രങ്ങളില്‍ മുറികള്‍ ശേഖരിച്ച് നല്‍കുന്ന ഓണ്‍ലൈന്‍ ട്രാവല്‍ അഗ്രഗേറ്റേഴ്‌സ് (ഒ.ടി.എ)ഉയര്‍ന്നുവന്നിട്ടുണ്ട്. ചെറുകിട വ്യാപാരമായതുകൊണ്ടുതന്നെ ബി ആന്റ് ബി/ ഹോംസ്‌റ്റേ മേഖല ആവശ്യമായ വിപണി സംവിധാനമില്ലാതെ പ്രതിസന്ധി നേരിടുന്നുമുണ്ട്. ഒ.ടിഎ കള്‍ക്ക് ഈ മേഖലയെ ഊര്‍ജ്ജസ്വലമാക്കാനും ഈ രംഗത്തെ മാറ്റിമറിക്കാനും കഴിയും.


    ഇന്ന് യാതൊരുവിധ അംഗീകാരവും അക്രഡിറ്റേഷനുമില്ലാതെ നിരവധി പേര്‍ ഒ.ടി. മേഖലയില്‍ പ്രവര്‍ത്തിക്കുന്നുണ്ട്.
    എന്തും ചെയ്യാന്‍ മടിയില്ലാത്തവരെ യഥേഷ്ടം വിപണിയെ നിയന്ത്രിക്കാന്‍ അനുവദിച്ചാല്‍ അധാര്‍മ്മിക പ്രവര്‍ത്തനങ്ങളിലൂടെ അവര്‍ വിപണിയെ മുഴുവന്‍ ദുഷിപ്പിക്കും. ഒ.ടി.എ കളെ സൃഷ്ടിപരമായവയാക്കി മാറ്റുന്നതിന് അവര്‍ക്ക് അംഗീകാരം നല്‍കുന്നതിന് ഒരു നിശ്ചിതയോഗ്യതയുക്കാന്‍ ഒരു സംവിധാനം കൊണ്ടുവരേണ്ടത് അനിവാര്യമാണ്. ഉപഭോക്താക്കള്‍ക്ക് നല്ല ഗുണനിലവാരമുള്ള സേവനം ഒ.ടി.എകളില്‍ നിന്നും ലഭ്യമാക്കുകയെന്ന ഉറപ്പ് മാത്രമാണ് ഇതിന്റെ പരമപ്രധാനമായ ഉദ്ദേശ്യം.


    ഓണ്‍ലൈന്‍ ട്രാവല്‍ അഗ്രഗേറ്റേഴ്‌സിന് (ഒ.ടി.എ) അംഗീകാരത്തിനും/പുനരംഗീകാരത്തിനും വേണ്ട മാര്‍ഗ്ഗനിര്‍ദ്ദേശങ്ങള്‍ക്ക് കേന്ദ്ര ടൂറിസം മന്ത്രാലയം രൂപം നല്‍കി.


    സേവനങ്ങളില്‍ വീഴ്ചയുണ്ടായാല്‍ സംരക്ഷണം നല്‍കുക, പകരം സംവിധാനം ഒരുക്കുക, ശിക്ഷാനടപടികള്‍ സ്വീകരിക്കുക എന്നിവ ഉറപ്പാക്കുന്നതരത്തിലാണ് ഓണ്‍ലൈന്‍ ട്രാവല്‍ അഗ്രഗേറ്റേഴ്‌സിനുള്ള അംഗീകാരത്തിനും/പുനരംഗീകാരത്തിനുള്ള മാര്‍ഗ്ഗനിര്‍ദ്ദേശങ്ങള്‍ ആസൂത്രണം ചെയ്തിരിക്കുന്നത്.


    ഓണ്‍ലൈന്‍ സംവിധാനത്തിലായിരിക്കും ഒ.ടി.എകള്‍ക്കുള്ള അംഗീകാരം/പുനരംഗീകാര പദ്ധതി പുറത്തിറക്കുക. അപേക്ഷനല്‍കലുംഫീസ് ഒടുക്കലുമൊക്കെ ആ ഓണ്‍ലൈന്‍ വേദിയില്‍ തന്നെയായിരിക്കും.


    ഈ പദ്ധതി അക്രഡിറ്റേഷന് നിലവാരം നിശ്ചയിക്കുകയും സംഘടിത വിനോദസഞ്ചാരമേഖലയില്‍ ഓണ്‍ലൈനായി പ്രവര്‍ത്തിക്കുന്ന അഗ്രഗേറ്റര്‍മാരുടെ വിശ്വാസ്യതയ്ക്കും, ആശ്രയത്വത്തിനും മൂല്യം വര്‍ദ്ധിപ്പിക്കുകയും ചെയ്യും.
    ND / RS MRL- 445
    ***

    
    
    (Release ID: 1555333) Visitor Counter : 2