      വ്യോമയാന മന്ത്രാലയം

      കരിപ്പൂരില്‍ നിന്ന് വലിയ വിമാനങ്ങള്‍ നാളെ മുതല്‍ പുനരാരംഭിക്കും
      Posted On: 04 DEC 2018 4:52PM by PIB Thiruvananthpuram


    കരിപ്പൂര്‍ അന്താരാഷ്ട്ര വിമാനത്താവളത്തില്‍ നിന്ന് നാളെ (2018 ഡിസംബര്‍ 05, ബുധന്‍) മുതല്‍ വലിയ വിമാനങ്ങളുടെ സര്‍വ്വീസ് പുനരാരംഭിക്കും. സൗദിയാ എയര്‍ലൈന്‍സ് ആണ് ആദ്യസര്‍വ്വീസ് നടത്തുക. റിയാദിലേയ്ക്കും, ജിദ്ദയിലേയ്ക്കും ബോയിംഗ് A330-300/B777-200ERവിമാനങ്ങള്‍ക്കാണ് അനുമതി ലഭിച്ചിട്ടുള്ളത്. കരിപ്പൂരില്‍ നിന്നുള്ള സമയപ്പട്ടിക താഴെപ്പറയും പ്രകാരമാണ് :
    SV746/747--- തിങ്കള്‍, ബുധന്‍, വ്യാഴം, ശനി
    ജിദ്ദ/ കോഴിക്കോട് /ജിദ്ദ
    എത്തിച്ചേരുന്ന സമയം രാവിലെ 11.10 ന് പുറപ്പെടല്‍ ഉച്ചയ്ക്ക് 1.10 ന്


    SV892/893 --- ചൊവ്വ, വെള്ളി, ഞായര്‍
    റിയാദ് /കോഴിക്കോട് / റിയാദ്
    എത്തിച്ചേരുന്ന സമയം രാവിലെ 11.10 ന് പുറപ്പെടല്‍ ഉച്ചയ്ക്ക് 1.10 ന്
    സുരക്ഷാ കാരണങ്ങളെ തുടര്‍ന്ന് 2015 മെയിലാണ് കരിപ്പൂരില്‍ നിന്ന് വലിയ യാത്രാ വിമാനങ്ങളുടെ സര്‍വ്വീസ് നിര്‍ത്തിവെച്ചത്. ഇതേത്തുടര്‍ന്ന് റണ്‍വേ വികസിപ്പിക്കാനും, റീകാര്‍പ്പറ്റ് ചെയ്യാനും ഗ്രേഡിംഗ് ഉയര്‍ത്താനും എയര്‍പോര്‍ട്ട് അതോറിറ്റി ഓഫ് ഇന്ത്യ നടപടികള്‍ കൈക്കൊണ്ടു. ആവശ്യമായ സുരക്ഷാ നടപടികള്‍ക്ക് ശേഷമാണ് സിവില്‍ വ്യോമയാന ഡയറക്ടര്‍ ജനറല്‍ വലിയ വിമാനങ്ങള്‍ക്ക് ഇവിടെ നിന്ന് സര്‍വ്വീസ് നടത്താന്‍ അനുമതി നല്‍കിയിട്ടുള്ളത്.
    എയര്‍പോര്‍ട്ട് അതോറിറ്റിയുടെ ലാഭമുണ്ടാക്കുന്ന വിമാനത്താവളങ്ങളിലൊന്നായ കരിപ്പൂര്‍ വിമാനത്താവളം പ്രതിവര്‍ഷം മൂന്ന് ദശലക്ഷത്തിലധികം യാത്രക്കാരെയാണ് കൈകാര്യം ചെയ്യുന്നത്. ഇവരില്‍ 2.6 ദശലക്ഷം പേരും വിദേശ യാത്രികരാണ്.
    ND/MRD

    
    
    (Release ID: 1554745) Visitor Counter : 13
    
    
      Read this release in: English