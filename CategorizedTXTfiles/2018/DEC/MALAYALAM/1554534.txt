      ധനകാര്യ മന്ത്രാലയം

      വേഗത്തിലുള്ള സാമ്പത്തിക വളര്‍ച്ചയ്ക്ക് വ്യാപാര പ്രതിബന്ധങ്ങള്‍ നീക്കം ചെയ്യണമെന്ന് കേന്ദ്ര ധനമന്ത്രി അരുണ്‍ ജയ്റ്റ്‌ലി
      Posted On: 03 DEC 2018 5:40PM by PIB Thiruvananthpuram


    ആഗോള സമ്പദ്ഘടന വ്യാപാര പ്രതിബന്ധങ്ങള്‍ വെട്ടിക്കുറയ്ക്കണമെന്ന് കേന്ദ്ര ധനമന്ത്രി ശ്രീ. അരുണ്‍ ജയ്റ്റിലി ആവശ്യപ്പെട്ടു. മുംബൈയില്‍ നടക്കുന്ന ലോക കസ്റ്റംസ് സംഘടനയുടെ (ഡബ്ല്യൂ.സി.ഒ) പോളിസി കമ്മിഷന്റെ 80-ാമത് യോഗത്തെ ന്യൂഡല്‍ഹിയില്‍ നിന്ന് ടെലി കോണ്‍ഫറന്‍സിലൂടെ അഭിസംബോധന ചെയ്യുകയായിരുന്നു അദ്ദേഹം. വ്യാപാര പ്രതിബന്ധങ്ങള്‍ പരമാവധി കുറയ്ക്കുന്നുവെന്ന് ഉറപ്പ് വരുത്തേണ്ടത് ഓരോ രാജ്യങ്ങളുടെയും വിശാല താല്‍പ്പര്യങ്ങള്‍ക്ക് അനിവാര്യമാണെന്ന് ശ്രീ. ജയ്റ്റ്‌ലി ചൂണ്ടിക്കാട്ടി. വര്‍ദ്ധിച്ച തോതിലുള്ള വ്യാപാരം ആഗോള സമ്പദ്ഘടനയെ മാത്രമല്ല തങ്ങളുടെ സ്വന്തം സമ്പദ്ഘടനയെയും സഹായിക്കുമെന്ന് ലോകമെമ്പാടുമുള്ള രാജ്യങ്ങള്‍ തിരിച്ചറിഞ്ഞ് വരികയാണ്. ലോകത്തെമ്പാടുമുള്ള മികച്ച മാതൃകകള്‍ സ്വീകരിച്ച് കൊണ്ട് അതിര്‍ത്തി കടന്നുള്ള വ്യാപാരം സുഗമമാക്കുന്നതിന് ഗവണ്‍മെന്റ് പ്രതിജ്ഞാബദ്ധമാണമെന്ന് ശ്രീ. ജയ്റ്റ്‌ലി പറഞ്ഞു.


    ലോകബാങ്കിന്റെ വ്യാപാരം സുഗമമാക്കല്‍ റാങ്കിംഗ് പട്ടികയില്‍ ഇന്ത്യയുടെ സ്ഥാനം 2014 ലെ 142 ല്‍ നിന്ന് 2019 ആയപ്പോള്‍ 77 ലേയ്ക്ക് കുതിച്ച് ചാട്ടം നടത്തിയതായി കേന്ദ്ര ധനമന്ത്രി വ്യക്തമാക്കി. അതിര്‍ത്തി കടന്നുള്ള വ്യാപാരത്തിന്റെ റാങ്കിംഗില്‍ ഒരൊറ്റ വര്‍ഷം തന്നെ 146 ല്‍ നിന്ന് 80 ല്‍ എത്തിയെന്ന് അദ്ദേഹം ചൂണ്ടിക്കാട്ടി. കേന്ദ്ര പരോക്ഷ നികുതി കസ്റ്റംസ് ബോര്‍ഡ് ആണ് മൂന്ന് ദിവസത്തെ സമ്മേളനത്തിന് ആതിഥ്യമരുളുന്നത്.


    ഇന്ത്യയുടെ വ്യാപാരം സുഗമമാക്കല്‍ നടപടികള്‍ സ്തുത്യര്‍ഹമാണെന്ന് ശ്രീ. കൂനിയോ മിക്കൂറിയ അഭിപ്രായപ്പെട്ടു. കസ്റ്റംസ് വിഷയങ്ങളില്‍ ഡബ്ല്യൂ.സി.ഒ. യുടെ ശേഷി വര്‍ദ്ധിപ്പിക്കാന്‍ അഞ്ച് കോടി രൂപ സംഭാവന ചെയ്ത ഇന്ത്യയുടെ നടപടിയെയും അദ്ദേഹം അഭിനന്ദിച്ചു.
    ND MRD - 876
    ***

    
    
    (Release ID: 1554534) Visitor Counter : 18