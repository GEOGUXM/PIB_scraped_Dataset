      PIB Headquarters

      വടവാതൂർ ഇഎസ്ഐ ഡിസ്പെൻസറി ആശുപത്രിയായി ഉയർത്തണം: കേന്ദ്ര മന്ത്രി ശ്രീ കെ.ജെ. അൽഫോൺസ്
      Posted On: 29 DEC 2018 3:00PM by PIB Thiruvananthpuram


    വടവാതൂരിലുള്ള എംപ്ലോയീസ് സ്‌റ്റേറ്റ് ഇൻഷുറൻസ്(ഇഎസ്ഐ) ഡിസ്പെൻസറി ആശുപത്രിയാക്കി ഉയർത്താനുള്ള നടപടികൾ ഇ.എസ്.ഐ. കോർപ്പറേഷൻ സ്വീകരിക്കണമെന്ന് കേന്ദ്ര ടൂറിസം സഹമന്ത്രി(സ്വതന്ത്ര ചുമതല ) ശ്രീ കെ.ജെ. അൽഫോൺസ് പറഞ്ഞു. വടവാതൂരിലെ പുതിയ ഇ.എസ്.ഐ. ഡിസ്പെൻസറി കെട്ടിട്ടം ഉദ്ഘാടനം ചെയ്യുകയായിരുന്നു അദ്ദേഹം. ആശുപത്രി നിർമ്മാണത്തിന് സ്ഥല ലഭ്യത പ്രശ്നമല്ലാത്തതിനാൽ ആവശ്യമായ ഫണ്ട് ചോദിക്കുന്ന പക്ഷം ലഭിക്കുമെന്നും ശ്രീ അൽഫോൺസ് പറഞ്ഞു.


    കഴിഞ്ഞ അഞ്ച് വർഷത്തിനുള്ളിൽ ഇന്ത്യയിലെ ആരോഗ്യ മേഖലയിൽ വലിയ കുതിപ്പ് ഉണ്ടായതായും കേന്ദ്ര മന്ത്രി കൂട്ടിച്ചേർത്തു. ശ്രീ ജോസ് കെ. മാണി എംപി അധ്യക്ഷത വഹിച്ചു. ശ്രീ തിരുവഞ്ചൂർ രാധാകൃഷ്ണൻ എംഎൽഎ, കോട്ടയം ജില്ലാ പഞ്ചായത്ത് പ്രസിഡന്റ് ശ്രീ സണ്ണി പാമ്പാടി, ബ്ലോക്ക് പഞ്ചായത്ത് പ്രസിഡന്റ് ശ്രീ. ശശീന്ദ്രനാഥ് ടി.ടി., വിജയപുരം ഗ്രാമപഞ്ചായത്ത് പ്രസിഡന്റ് ശ്രീമതി സിസി ബോബി, ഇ.എസ്.ഐ. കോർപ്പറേഷൻ അംഗം ശ്രീ വി. രാധാകൃഷ്ണൻ, കോട്ടയം ജില്ലാ പഞ്ചായത്തംഗം ശ്രീമതി ലിസമ്മ ബേബി, ബ്ലോക്ക് പഞ്ചായത്തംഗം ശ്രീ റോയ് ജോൺ ഇടയത്തറ, പഞ്ചായത്തംഗം ശ്രീമതി അൻസു സണ്ണി, ഇ.എസ്.ഐ കോർപ്പറേഷൻ അഡീഷണൽ കമ്മീഷണർ ശ്രീ സി.വി.ജോസഫ് എന്നിവർ പ്രസംഗിച്ചു.

    
    
    (Release ID: 1557854) Visitor Counter : 1