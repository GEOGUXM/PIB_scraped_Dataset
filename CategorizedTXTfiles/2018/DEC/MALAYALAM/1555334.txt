      PIB Headquarters

      ബെഡ് ആന്റ് ബ്രേക്ക് ഫാസ്റ്റ്, ഹോംസ്‌റ്റേ സ്ഥാപനങ്ങള്‍ക്കുള്ള മാര്‍ഗ്ഗനിര്‍ദ്ദേശങ്ങള്‍ പുനക്രമീകരിച്ചു
      Posted On: 06 DEC 2018 12:51PM by PIB Thiruvananthpuram


    ഇന്‍ക്രെഡിബിള്‍ ഇന്ത്യാ ബെഡ് ആന്റ് ബ്രേക്ക്ഫാസ്റ്റ് സ്ഥാപനങ്ങള്‍ക്കും, ഹോംസ്‌റ്റേ സംരംഭങ്ങള്‍ക്കുമുള്ള തരംതിരിക്കലിന്റേയും പുനഃതരംതിരിക്കലിന്റേയും പുതിയ മാര്‍ഗ്ഗനിര്‍ദ്ദേശങ്ങള്‍ക്ക് കേന്ദ്ര ടൂറിസം മന്ത്രാലയം രൂപം നല്‍കി.


    ഈ മാര്‍ഗ്ഗനിര്‍ദ്ദേശങ്ങള്‍ ഒരു പൊതുദേശീയ നിലവാരം രൂപവല്‍ക്കരിക്കും. അതില്‍നിന്നും ഓരോ സംസ്ഥാനങ്ങള്‍ക്കും കേന്ദ്ര ഭരണപ്രദേശങ്ങള്‍ക്കും അവരുടെ ആവശ്യത്തിനനുസരിച്ചുള്ളവ സ്വീകരിക്കാം. എന്നാല്‍ അതിന്റെ കാതലായ അടിസ്ഥാന തത്വങ്ങള്‍ക്ക് മാറ്റം വരാന്‍ പാടില്ല. ഈ പൊതുവായ ദേശീയ നിലവാരത്തിന് മുകളില്‍ സംസ്ഥാനങ്ങള്‍ക്കും കേന്ദ്ര ഭരണപ്രദേശങ്ങള്‍ക്കും ആവശ്യമായ ഘടകങ്ങളോ മാനദണ്ഡങ്ങളോ ഉള്‍പ്പെടുത്തി തങ്ങളുടേതായവ രൂപീകരിക്കാനുള്ള സ്വാതന്ത്ര്യമുണ്ട്.


    സംസ്ഥാനങ്ങളും കേന്ദ്ര ഭരണപ്രദേശങ്ങളും പൊതു ദേശീയ നിലവാരത്തിന്റെ അടിസ്ഥാനത്തില്‍ ഇവയെ തരംതിരിക്കുന്നതിനായി സ്വന്തം സംവിധാനത്തിന് രൂപം നല്‍കുന്നതുവരെ കേന്ദ്ര ടൂറിസം മന്ത്രാലയം എല്ലാ സംസ്ഥാനങ്ങളിലേയും കേന്ദ്രഭരണപ്രദേശങ്ങളിലേയും ബി ആന്റ ബികളേയും ഹോംസ്‌റ്റേ സംരംഭങ്ങളേയും തരംതിരിക്കുന്നത് തുടരും.
    രാജ്യത്ത് അങ്ങോളമിങ്ങോളം വിനോദസഞ്ചാരികള്‍ക്ക് ബി.ആന്റ് ബികളിലും ഹോംസ്‌റ്റേ സംരംഭങ്ങളില്‍ നിന്നും ലഭിക്കുന്ന സൗകര്യങ്ങളും സേവനങ്ങളുംക്രമവല്‍ക്കരിക്കുന്നതിന് ഒരു പൊതു ദേശീയ നിലവാരം നിശ്ചയിക്കല്‍ അനിവാര്യമാണ്.


    അപേക്ഷകളും ഫീസും ഓണ്‍ലൈനായി സ്വീകരിച്ച് ഓണ്‍ലൈനായി തന്നെ നടപടികള്‍ സമയബന്ധിതമായി വേഗത്തില്‍ അപേക്ഷകളില്‍ തീരുമാനം എടുക്കും. ഉടമസ്ഥനും/ നടത്തിപ്പുകാരനും അവരുടെ കുടുംബവവും ഒന്നിച്ച് അതേ വസ്തുവില്‍ തന്നെ താമസിക്കുന്നതിനെ ഹോംസ്‌റ്റേയായും ഉടമസ്ഥന്‍ നടത്തിപ്പുകാരന്‍ സന്ദര്‍ശകര്‍ക്ക് വേണ്ട സേവനം നല്‍കുന്നതിനായി ആ വസ്തുവില്‍ താമസിക്കുണ്ടെങ്കില്‍ അതിനെ ബെഡ് ആന്റ് ബ്രേക്ക് ഫാസ്റ്റ് സംരംഭം എന്നും നിശ്ചയിക്കും.


    ഈ പരിഷ്‌ക്കരിച്ച മാര്‍ഗ്ഗനിര്‍ദ്ദേശങ്ങള്‍ ബി ആന്റ് ബി/ ഹോംസ്‌റ്റേ മേഖലയില്‍ സുസ്ഥിരമായ പരിസ്ഥിതി സൗഹൃദ പ്രവര്‍ത്തനങ്ങളും സുരക്ഷാ സംവിധാനങ്ങളും ഒരുക്കുന്നതിന് ഊന്നല്‍ നല്‍കുന്നതിനാണ്.
    ND /RS MRL- 444
    ***


    

    
    (Release ID: 1555334) Visitor Counter : 1