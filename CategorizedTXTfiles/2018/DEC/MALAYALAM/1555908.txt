      PIB Headquarters

      കേന്ദ്ര തോട്ടവിള ഗവേഷണ മേഖലാ കേന്ദ്രം കായംകുളത്ത് നിന്ന് മാറ്റില്ല - കേന്ദ്ര മന്ത്രി അല്‍ഫോണ്‍സ് കണ്ണന്താനം
      Posted On: 13 DEC 2018 12:14PM by PIB Thiruvananthpuram


    കായംകുളത്ത് സ്ഥിതി ചെയ്യന്ന സെന്‍ട്രല്‍ പ്ലാന്റേഷന്‍ ക്രോപ്‌സ് റിസര്‍ച്ച് ഇന്‍സ്റ്റിറ്റ്യൂട്ട്, കേന്ദ്ര തോട്ടവിള ഗവേഷണ ഇന്‍സ്റ്റിറ്റ്യൂട്ടിന്റെ (സിപിസിആര്‍ഐ) മേഖലാ കേന്ദ്രം ആന്ധ്ര പ്രാദേശിലേക്ക് മാറ്റില്ലെന്ന് കേന്ദ്ര കൃഷി സഹകരണ കര്‍ഷക ക്ഷേമ വകുപ്പ് സഹമന്ത്രി ശ്രീ. ഗജേന്ദ്ര സിംഗ് ഷെക്കവത്ത് കേന്ദ്ര ടൂറിസം മന്ത്രി ശ്രീ. അല്‍ഫോണ്‍സ് കണ്ണന്താനത്തിന് രേഖാമൂലം ഉറപ്പ് നല്‍കി.


    മേഖലാ കേന്ദ്രം കായംകുളത്ത് നിന്ന് മാറ്റുമെന്ന പരാതി ഉയര്‍ന്നതിനെ തുടര്‍ന്ന് ശ്രീ. അല്‍ഫോണ്‍സ് കണ്ണന്താനം കേന്ദ്ര കൃഷി സഹമന്ത്രിക്ക് ഇത് സംബന്ധിച്ച് കത്തെഴുതുകയും അദ്ദേഹവുമായി കൂടിക്കാഴ്ച നടത്തുകയും ചെയ്തിരുന്നു. കൃഷിയുടെ ഈറ്റില്ലമായ കേരളത്തില്‍ നിന്ന് വളരെ നല്ല രീതിയില്‍ കൃഷി സംബന്ധമായ ഗവേഷണങ്ങള്‍ നടത്തുന്ന സ്ഥാപനത്തെ ആന്ധ്രപ്രദേശിലേക്കു മാറ്റരുതെന്നാണ് ശ്രീ. കണ്ണന്താനം ആവശ്യപ്പെട്ടത്. അതിനെ തുടര്‍ന്ന് കായംകുളത്തുനിന്നു സിപിസിആര്‍ഐ മാറ്റില്ല എന്ന് രേഖാമൂലം ഉറപ്പ് ലഭിച്ചതായി കേന്ദ്ര സഹമന്ത്രി ശ്രീ. കണ്ണന്താനം അറിയിച്ചു.
    ND MRL- 449
    ***

    
    
    (Release ID: 1555908) Visitor Counter : 2