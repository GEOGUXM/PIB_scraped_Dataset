      PIB Headquarters

      മഹാത്മാ ഗാന്ധിയുടെ 150ാം ജന്മവാര്‍ഷികം : സ്‌കൂളുകളില്‍ ഫിലിം ഡിവിഷന്റെ സിനിമാ പ്രദര്‍ശനം
      Posted On: 13 DEC 2018 12:14PM by PIB Thiruvananthpuram


    മഹാത്മാ ഗാന്ധിയുടെ 150ാം ജന്മവാര്‍ഷികാഘോഷത്തോടനുബന്ധിച്ച് കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന്റെ കീഴിലുള്ള ഫിലിംസ് ഡിവിഷന്റെ തിരുവനന്തപുരം ശാഖ മഹാത്മാ ഗാന്ധിയുടെ ആശയങ്ങളുമായി ബന്ധപ്പെട്ട് വിവിധ ഹയര്‍സെക്കന്ററി സ്‌കൂളുകളില്‍ സിനിമാ പ്രദര്‍ശനം സംഘടിപ്പിച്ചു. ഹയര്‍സെക്കന്ററി വിഭാഗവും നാഷണല്‍ സര്‍വ്വീസ് സ്‌ക്കീമുമായി സഹകരിച്ച് നവംബറില്‍ തിരുവനന്തപുരത്തുള്ള കാട്ടാക്കട പിആര്‍ഡബ്ല്യൂയു ഹയര്‍സെക്കന്ററി സ്‌കൂള്‍, പേയാട് സെന്റ് സേവ്യേഴ്‌സ് ഹയര്‍സെക്കന്ററി സ്‌കൂള്‍, സെന്റ് മേരീസ് ഹയര്‍സെക്കന്ററി സ്‌കൂള്‍ എന്നിവിടങ്ങളിലായിരുന്നു സിനിമാ പ്രദര്‍ശനം.


    2018 ഒക്ടോബര്‍ മുതലാണ് എല്ലാ മാസവും പ്രത്യേക പാക്കേജ് പ്രകാരം സിനിമാപ്രദര്‍ശനം സംഘടിപ്പിക്കുന്നത്. സന്നദ്ധ സാമൂഹിക സേവനം എന്നതാണ് ഈ മാസത്തെ പ്രമേയം. 2019 ജനുവരിയില്‍ സാമുദായിക സൗഹാര്‍ദ്ദം, ഫെബ്രുവരിയില്‍ അയിത്തോച്ചാടനം, മാര്‍ച്ചില്‍ സ്ത്രീ ശാക്തീകരണം എന്നി പ്രമേയങ്ങളെ ആധാരമാക്കയുള്ള സിനിമകളായിരിക്കും പ്രദര്‍ശിപ്പിക്കുക.
    
    GK MRL- 450
    ***


    

    
    (Release ID: 1555909) Visitor Counter : 4