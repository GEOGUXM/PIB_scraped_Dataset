      रक्षा मंत्रालय

      ‘आईएन एलसीयू एल-55’ को पोर्ट ब्लेयर में नौसेना में शामिल किया गया
      Posted On: 19 DEC 2018 3:37PM by PIB Delhi


    उप नौसेना प्रमुख वाइस एडमिरल अजित कुमार पी, एवीएसएम, वीएसएम ने आज पोर्ट ब्लेयर में ‘ आईएन एलसीयू एल-55 ’ को नौसेना में शामिल किया। यह इस प्रकृति का पांचवा जहाज है जिसे नौसेना में शामिल किया गया है। जहाज को भारत में ही मैसर्स गार्डन रीच शिपबिल्डर्स एंड इंजीनियर्स (जीआरएसई), कोलकाता ने बनाया है।


    यह पोत पानी के साथ-साथ जमीन पर भी काम करेगा। इसका उपयोग युद्धक टैंकों, बख्तरबंद गाड़ियों, सैनिकों और उपकरणों को जहाज से जमीन पर पहुंचाने के लिए किया जाता है। इन्हें अंडमान और निकोबार कमान के तहत तैनात किया गया है तथा इन्हें खोज और बचाव और आपद राहत अभियानों, आपूर्ति और अन्य गतिविधियों के लिए इस्तेमाल किया जाता है।


    इस जहाज की कमान लेफ्टिनेंट कमांडर अभिषेक कुमार के हाथों में है। जहाज पर 5 अधिकारी और 45 नौसैनिक तैनात हैं। यह जहाज टी-72 जैसे भारी टैंक और अन्य वाहन ले जाने में सक्षम है। इन जहाजों की तैनाती भारत की समुद्री सुरक्षा की आवश्यकताओं को पूरा करने के लिए की गई है और इनका निर्माण माननीय प्रधानमंत्री के ‘ मेक इन इंडिया ’ विजन के अनुरूप है।


    ***


    आर.के.मीणा/अर्चना / एकेपी /सीएस-11808


    

    
    (Release ID: 1556637) Visitor Counter : 232