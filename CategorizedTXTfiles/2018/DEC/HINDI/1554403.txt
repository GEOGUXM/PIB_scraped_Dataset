      वित्‍त मंत्रालय

      नवंबर 2018 में 97 हजार करोड़ रुपए से ज्‍यादा का जी एस टी राजस्‍व संग्रह हुआ
      Posted On: 01 DEC 2018 6:15PM by PIB Delhi


    नवंबर 2018 में केंद्र और राज्‍य सरकारों को वस्‍तु एवं सेवा कर (जीएसटी) से 97 हजार करोड़ रुपए से ज्‍यादा की कमाई हुई। इस अवधि में कुल जी एस टी कर संग्रह 97637 करोड़ रुपए रहा। जिसमें सीजीएसटी 16812 करोड़ रुपए , एस जी एस टी 23070 करोड़ रुपए तथा आईजीएसटी 49726 करोड़ रुपए (आयात से एकत्रित 24133 करोड़ रुपए सहित ) और उपकर 8031 करोड़ रुपए (आयात से एकत्रित 842 करोड़ रुपए सहित) रहा।


    अक्‍टूबर माह के लिए 30 नवंबर 2018 तक कुल मिलाकर 69.6 लाख जीएसटीआर 3बी रिटर्न दाखिल किये गये।


    सरकार ने नियमित निपटान के रूप में आईजीएसटी से सीजीएसटी मद में 18262 करोड़ रुपये और एसजीएसटी मद में 15704 करोड़ रुपये का निपटान किया है। नवंबर 2018 में नियमित एवं अनंतिम निपटान के बाद केन्‍द्र सरकार और राज्‍य सरकारों द्वारा अर्जित किया गया कुल राजस्‍व सीजीएसटी के लिए 35073 करोड़ रुपये और एसजीएसटी के लिए 38774 करोड़ रुपये है।


    अगस्‍त–सितंबर 2018 के लिए राज्‍यों को जीएसटी भरपाई के रूप में 11922 करोड़ रुपए जारी किए गए। नीचे दिए गए चार्ट में मौजूदा वर्ष के कर संग्रह के रुझान दिखाए गए हैं।


    ********


    आर.के.मीणा/अर्चना/मधुलिका/सागर-11531


    

    
    (Release ID: 1554403) Visitor Counter : 206