      नीति आयोग

      नीति आयोग आकांक्षी जिले कार्यक्रम के अंतर्गत दूसरी डेल्‍टा रेंकिंग जारी करेगा
      Posted On: 26 DEC 2018 6:29PM by PIB Delhi


    
    नीति आयोग कल (27 दिसंबर , 2018) को आकांक्षी जिले कार्यक्रम (एडीपी) की दूसरी डेल्‍टा रेंकिंग जारी करेगा। नीति आयोग के सीईओ श्री अमिताभ कांत एडीपी के अंतर्गत दूसरी डेल्‍टा रेंकिंग जारी करेंगे और इस अवसर पर मीडिया को संबोधित करेंगे।


    इस रेंकिंग से 1 जून , 2018 और 31 अक्‍टूबर, 2018 के बीच जिलों द्वारा की गई वृद्धि संबंधी प्रगति का अंदाज लगाया जाएगा।


    जिलों को स्‍वास्‍थ्‍य और पोषण , शिक्षा, कृषि और जल संसाधन, वित्‍तीय समावेशन और कौशल विकास तथा आधारभूत ढांचे के मानदंडों पर पारदर्शिता के आधार पर उनके प्रमुख प्रदर्शन संकेतकों के जरिए श्रेणीबद्ध किया गया है। श्रेणीबद्ध करने का काम चैंपियन्‍स ऑफ चेंज डैशबोर्ड के जरिए सार्वजनिक रूप से उपलब्‍ध आंकड़ों पर आधारित है, जिसमें वास्‍तविक समय के आधार पर जिला स्‍तर के आंकड़े प्रविष्‍ट किए गए हैं।


    श्रेणीबद्ध करने में पहली बार नीति आयोग के नॉलेज पार्टनरों , टाटा ट्रस्‍ट तथा बिल और मेलिन्‍डा गेट्स फाउंडेशन द्वारा कराए गए परिवार के सर्वेक्षण से प्राप्‍त जानकारी को शामिल किया गया है।


    आकांक्षी जिला कार्यक्रम की शुरूआत प्रधानमंत्री ने 5 जनवरी , 2018 को की थी। इसका उद्देश्‍य उन जिलों में तेजी से बदलावा लाना है, जिन्‍होंने प्रमुख सामाजिक क्षेत्रों में तुलनात्‍मक दृष्टि से कम प्रगति की है और वे अल्‍पविकास के रूप में उभरे हैं, जिसके कारण वे संतुलित क्षेत्रीय विकास सुनिश्चित करने के लिए चुनौती बने हुए हैं।


    आकांक्षी जिलों की पहली डेल्‍टा रेंकिंग जून 2018 में जारी की गई थी। इसने स्‍वास्‍थ्‍य और पोषण , शिक्षा, कृषि और जल संसाधन, वित्‍तीय समावेशन और कौशल विकास तथा आधारभूत ढांचे के पांच विकासात्‍मक क्षेत्रों में बेहतर प्रदर्शन पर आकांक्षी जिलों को स्‍वयं दिए गए आंकड़ों के आधार पर अप्रैल और मई, 2018 के महीनों के लिए श्रेणीबद्ध किया था।


    ***


    आर.के.मीणा/अर्चना/ केपी /वाईबी – 11905


    

    
    (Release ID: 1557403) Visitor Counter : 773