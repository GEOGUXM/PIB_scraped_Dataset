      नीति आयोग

      नीति आयोग वीमैन ट्रांसफॉर्मिंग इंडिया अवार्ड्स के तीसरे संस्कारण का आयोजन करेगा
      
      कार्यक्रम में उन्नत महिला उद्यमिता प्लेटफार्म का भी शुभारंभ किया जाएगा

      Posted On: 15 DEC 2018 2:57PM by PIB Delhi

    नीति आयोग 16 दिसंबर, 2018 को वीमैन ट्रांसफॉर्मिंग इंडिया अवार्ड्स के तीसरे संस्करण का आयोजन करेगा। इस कार्यक्रम के दौरान उन्नत महिला उद्यमिता प्लेटफार्म (डब्‍ल्‍यूईपी) का भी शुभारंभ किया जाएगा।


    इस अवसर पर उपराष्ट्रपति श्री एम.वेंकैया नायडू मुख्य अतिथि होंगे और वह वीमैन ट्रांसफॉर्मिंग इंडिया अवार्ड्स 2018 प्रदान करेंगे। श्री नायडू डब्‍ल्‍यूईपी के उन्‍नत पोर्टल का उद्घाटन भी करेंगे। कार्यक्रम में नीति आयोग के उपाध्‍यक्ष डॉ राजीव कुमार, मुख्‍यकारी अधिकारी श्री अमिताभ कांत और भारत में संयुक्त राष्ट्र के रे‍जिडेंट समन्वयक श्री यूरी अफनासेव भी उपस्थित होंगे।


    वीमैन ट्रांसफॉर्मिंग इंडिया अवार्ड्स का गठन समूचे भारत में महिलाओं की अनुकरणीय गाथाओं को प्रोत्‍साहन और पहचान देने के उद्देश्‍य से किया गया है। इस वर्ष का विषय "महिलाएं और उद्यमिता" है और महिलाओं उद्यमियों की आकर्षक और प्रेरणादायक गाथाओं को पहचानने के बाद 15 विजेताओं को छह माह की लंबी प्रक्रिया के बाद चुना गया है।


    महिला उद्यमिता प्लेटफार्म न सिर्फ देश में उद्यमी पारिस्थितिकी तंत्र में परिवर्तन लाने के प्रयास करेगा बल्कि भविष्य में उभरती हुई महिला उद्यमियों के लिए एकल संसाधन केंद्र के रूप में भी कार्य करेगा। ये प्लेटफार्म अर्थव्यवस्था में विभिन्न हितधारकों को एकसाथ जोड़ने के साथ-साथ इनक्यूबेटर समर्थन, सलाहकार, निधि स्थल, अनुपालन आदि जैसी एकीकृत सेवाएं प्रदान करने का भी माध्‍यम भी बनता है।


    कार्यक्रम के दौरान ‘’उद्यमी का परिप्रेक्ष्य: स्टार्टअप से वृद्धि तक और इसकी अग्रिम बढ़ोतरी: डब्‍ल्‍यूईपी एक प्‍लेटफार्म के रूप में कैसे सहायता कर सकता है’’ जैसे विषयों पर विभिन्‍न पैनल चर्चाओं का आयोजन होगा। इसके अलावा देबानी घोष, शिवानी वजीर पसरिच, गीताचंद्रन, राधिका घई और सानिया मिर्जा जैसी उद्यमियों, निवेशकों और उद्योग विशेषज्ञों की सलाह के साथ भी इस क्षेत्र से जुड़े विषयों पर विचार-विमर्श होगा।


    आर.के.मीणा/अर्चना/संजीव/एसके-11750

    
    
    (Release ID: 1556045) Visitor Counter : 182