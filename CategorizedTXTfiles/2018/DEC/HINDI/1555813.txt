      पोत परिवहन मंत्रालय

      श्री नितिन गडकरी ने पहले मेनलाइन व्यवस्था वाले मालवाहक जहाज को तूतीकोरिन से रवाना किया
      Posted On: 12 DEC 2018 7:19PM by PIB Delhi


      नौवहन और सड़क यातायात एवं राजमार्ग तथा जल संसाधन, नदी विकास एवं गंगा संरक्षण मंत्री श्री नितिन गडकरी ने तूतीकोरिन के बंदरगाह से पहले मेनलाइन व्यवस्था वाले मालवाहक जहाज को रवाना किया। उनके साथ तमिलनाडु के मुख्यमंत्री श्री एडापडी के . पलानीस्वामी भी थे। श्री गडकरी ने कहा कि दक्षिण भारत के जल यातायात के क्षेत्र में यह कदम बहुत दूरगामी होगा। वित्त और नौवहन राज्य मंत्री श्री पी राधाकृष्णन तथा सड़क यातायात एवं राजमार्ग, नौवहन, रसायन एवं उर्वरक राज्य मंत्री श्री मनसुख मंडाविया ने भी वीडियो-लिंक के जरिये समारोह में हिस्सा लिया। उल्लेखनीय है कि पहले मलेशिया, सिंगापुर, चीन और हांगकांग जैसे सुदूर पूर्वी देशों तक माल पहुंचनाने के लिए तूतीकोरिन से माल को कोलम्बो ले जाना पड़ता था। कोलम्बो में माल उतार कर दूसरे जहाज पर चढ़ाया जाता था। इस मेनलाइन व्यवस्था के बन जाने से अब सामान भेजना सस्ता हो जाएगा।


      श्री गडकरी ने कहा कि तूतीकोरिन को मेनलाइन व्यवस्था का बंदरगाह बनाने के लिए हमने 2000 करोड़ रुपये वाली विकास परियोजना को दुरुस्त किया। उन्होंने कहा कि 500 करोड़ रुपये की लागत से बंदरगाह की गहराई बढ़ाई जाएगी, ताकि 16 मीटर ड्राफ्ट वाले सभी जहाज आसानी आ-जा सकें। तमिलनाडु के मुख्यमंत्री श्री एडापडी के . पलानीस्वामी ने कहा कि सुदूर पूर्व के देशों के लिए शुरू की जाने वाली मेनलाइन सेवा बहुत महत्वपूर्ण है और इससे तमिलनाडु में निर्यात को बढ़ावा मिलेगा।


      ***


      आर .के.मीणा/अर्चना/एकेपी /सीएस-117 15

    
    
    (Release ID: 1555813) Visitor Counter : 64
    
    
      Read this release in: English