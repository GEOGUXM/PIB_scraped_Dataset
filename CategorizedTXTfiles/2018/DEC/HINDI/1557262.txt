      गृह मंत्रालय

      श्री किरेन रिजिजू सशस्‍त्र सीमा बल की 55वीं वार्षिक परेड में शामिल हुए
      Posted On: 24 DEC 2018 7:37PM by PIB Delhi


    सशस्‍त्र सीमा बल ( एसएसबी) ने आज 55वीं वार्षिक परेड का आयोजन किया। इसका आयोजन नई दिल्‍ली के घिटोरनी इलाके में उसकी 25वी बटालियन में किया गया। गृह राज्‍य मंत्री श्री किरेन रिजिजू ने परेड की सलामी ली और एसएसबी के महानिदेशक श्री एस.एस. देसवाल के साथ आकर्षक परेड का निरीक्षण किया। परेड़ के बाद श्री रिजिजू ने असाधारण सेवा के लिए राष्‍ट्रपति के पुलिस पदक और देश को अपनी सराहनीय सेवा देने के लिए पुलिस पदक प्रदान किये। बाद में एसएसबी सैनिकों , डॉग स्‍कवॉड, डेयर डेविल टीम और एसएसबी के जवानों की अन्‍य कलाबाजियां देखने को मिली।


    श्री किरेन रिजिजू ने वार्षिक दिवस समारोहों के लिए एसएसबी को शुभकामनाएं दी और पुरस्‍कार विजेताओं को उनके समर्पण के लिए बधाई दी। उन्‍होंने 1963 में अस्तित्‍व में आने के बाद से ‘‘सेवा, सुरक्षा और बंधुत्‍व’’ के आदर्श वाक्‍य के साथ देश के किसी भी कोने में सेवा करने के लिए एसएसबी की सराहना की। उन्‍होंने कहा कि एसएसबी देश की सीमा की रक्षा करने वाले बल में दूसरा सबसे बड़ा बल बन गया है। उन्‍होंने एक निर्धारित समय में सभी 73 बटालियनों के संचालन के लिए एसएसबी की सराहना की। उन्‍होंने कहा कि सरकार ने सशस्‍त्र सीमा बल की गुप्‍तचर इकाई के लिए 650 पद सृजित करने की मंजूरी दी है।


    ***


    आर.के.मीणा/अर्चना / केपी/जीआरएस -11889


    

    
    (Release ID: 1557262) Visitor Counter : 112