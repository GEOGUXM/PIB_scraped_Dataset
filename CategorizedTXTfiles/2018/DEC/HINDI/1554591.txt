      गृह मंत्रालय

      केंद्रीय गृह मंत्री ने नागालैंड के लिए इमसजेंसी रिसपोंस सपोर्ट सिस्टम (ईआरएसएस) की शुरूआत की
      Posted On: 01 DEC 2018 12:07PM by PIB Delhi


    केंद्रीय गृह मंत्री श्री राजनाथ सिंह ने आज कोहिमा में नागालैंड के स्थापना दिवस और हॉर्नबिल महोत्सव 2018 के उद्घाटन दिवस के अवसर पर नागालैंड राज्य के लिए इमसजेंसी रिसपोंस सपोर्ट सिस्टम ( ईआरएसएस ) यानि आपातकालीन प्रतिक्रिया समर्थन प्रणाली की शुरूआत की। अब नागालैंड के निवासियों को कई प्रकार की हेल्पलाइन नंबरो ं को याद रखने की आवश्यकता नहीं पड़ेगी। वे अब 112 नंबर पर डायल कर सकते हैं या अपने फोन के पैनिक बटन का उपयोग कर सकते हैं या 112 इंडिया मोबाइल ऐप के माध्यम से 112 आपातकालीन सेवाओं पर आधारित नंबर से संपर्क कर सकते हैं जो कि उन्हें राज्य की आपातकालीन प्रतिक्रि या केंद्र के माध्यम से पुलिस, अग्नि, स्वास्थ्य और अन्य हेल्पलाइन से जोड़ देंगे। श्री राजनाथ सिंह ने मोबाइल डिवाइस टर्मिनलों से परिपूर्ण आपातकालीन प्रतिक्रिया वाहनों का भी ध्वजारोहण किया।


    केंद्र सरकार ने पूरे देश में निर्भया फंड के अंतर्गत ईआरएसएस परियोजना के कार्यान्वयन के लिए 321 .69 करोड़ रूपये को आवंटित किया है। इस परियोजना के लिए नागालैंड को 4 .88 करोड़ रूपये आवंटित किए गए हैं।


    नागालैंड उत्तर - पूर्वी राज्यों में पहला और और देश मे दूसरा राज्य है जिसे ईआरएसएस को लागु करने के लिए पैन - इंडिया के अंतर्गत एकल आपा तकालीन नंबर ' 112 ' की शुरूआत की गई है। इस परियोजना के अंतर्गत, कोहिमा में एक आपातकालीन प्रतिक्रिया केंद्र ( ईआरसी ) के साथ 3 डिस्टीक कमांड सेंटर ( डीसीसी ) , कोहिमा, दीमापुर और मोकोकचुंग स्थापित किया गया है।


    यह आपातकालीन प्रतिक्रिया केंद्र 112 नंबर पर वॉयस कॉल , ईमेल, पैनिक बटन के सक्रिय कॉल और 112 इंडिया मोबाइल ऐप के माध्यम से आपातकालीन कॉल प्राप्त करने में सक्षम है।


    नागालैंड राज्य ने पर्यटक पुलिस और राजमार्ग गश्तों के साथ ईआरएसएस को एकीकृत किया है और आने वाले समय में आंतरिक जिलों में भी इसका विस्तार किया जाएगा। यह पहली बार हुआ है कि केंद्रीय गृह मंत्री ने नागालैंड में पुलिस हेड क्वार्टर का दौरा किया। डीजीपी ने कहा कि यह नागालैंड पुलिस के लिए बड़े सम्मान की बात है।


    महिलाओं की सुरक्षा सुनिश्चित करने के लिए 112 इंडिया मोबाइल ऐप में एक विशेष 'शाउ्ट' सुविधा प्रदान की गई है। यह पीड़ितों को आपातकालीन प्रतिक्रिया केंद्र से संपर्क करने के अलावा आसपास के क्षेत्र में पंजीकृत स्वयंसेवकों से तत्काल सहायता प्राप्त करने की सुविधा प्रदान करता है। शाउ्ट सुविधा महिलाओं के लिए विशेष रूप से उपलब्ध है।


    पूरे देश के लोगों तक एकीकृत आपातकालीन सेवाओं की मदद पहुंचने के लिए ' 112 इंडिया ' मोबाइल एप का विस्तार सभी राज्यों और केंद्र शासित प्रदेशों में किया जाएगा।


    नागालैंड के मुख्यमंत्री, श्री नेफ्यू रियो ने 112 -एकल आपातकालीन नंबर, 112 इंडिया मोबाइल एप और ईआरएसएस वेबसाइट का उद्घाटन करने और इन परियोजनाओं को वित्तीय सहायता प्रदान करने के लिए केंद्रीय गृह मंत्री के प्रति अपना आभार प्रकट किया। उन्होंने कहा कि वे दूरदराज के जिलों में कनेक्टिविटी के मुद्दों को दूर करने में सक्षम होंगे। उन्होंने नागालैंड राज्य के निवासियों से ' 112 भारत ' मोबाइल ऐप को डाउनलोड करने की अपील की और वहां के लोगों को स्वयंसेवक के रूप में पंजीकृत करवाने के लिए प्रोत्साहित किया। ईआरएसएस परियोजना को आगे बढ़ाने में हिमाचल प्रदेश और नागालैंड की सफलता का उदाहरण देते हुए उन्होंने अन्य राज्यों और केंद्र शासित प्रदेशों से निवेदन किया कि वे ईआरएसएस परियोजना की सफलता के लिए प्रयास करें।


    आर.के.मीणा/एएम/ए-11564


    

    
    (Release ID: 1554591) Visitor Counter : 48