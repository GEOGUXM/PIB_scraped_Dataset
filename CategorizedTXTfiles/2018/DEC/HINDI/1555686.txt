      उप राष्ट्रपति सचिवालय

      भारत सतत विकास के लिए 2030 एजेंडा को सर्वाधिक महत्व देता हैः उपराष्ट्रपति
      
      आतंकवाद विश्व समुदाय के लिए बड़ा खतरा है तथा गरीबी भी हमारे लिए चुनौती है
      
      मेक्सिको की संसद के निचले सदन के सदस्य के साथ बातचीत की

      Posted On: 11 DEC 2018 5:33PM by PIB Delhi

    उपराष्ट्रपति श्री एम. वेंकैया नायडू ने कहा है कि भारत सतत विकास के लिए 2030 एजेंडा को सर्वाधिक महत्व देता है। श्री नायडू आज नई दिल्ली में मेक्सिको की संसद के निचले सदन की सदस्य तथा अंतर-संसदीय यूनियन (आईपीयू) की अध्यक्ष सुश्री गेब्रिला क्यूवास बैरन से बातचीत कर रहे थे। सुश्री बैरन उपराष्ट्रपति से मुलाकात करने गई थीं।


    उपराष्ट्रपति ने कहा कि मेक्सिको भारत के लिए बहुत महत्वपूर्ण साझेदार है और भारत मेक्सिको के साथ संबंधों को काफी अधिक महत्व देता है। भारत अंतर-संसदीय यूनियन का सक्रिय सदस्य रहा है और यूनियन की सभी बैठकों/आयोजनों में हिस्सा लिया है। उन्होंने कहा कि हम आईपीयू परिवार के साथ अपने संबंधों को अच्छा मानते हैं।


    उपराष्ट्रपति ने कहा कि भारत मानव अधिकारों, लैंगिंग समानता, बाल संरक्षण, सतत विकास, जलवायु परिवर्तन, प्रवासन आदि प्राथमिकता वाले क्षेत्रों में आईपीयू के कार्य से अवगत है। उन्होंने कहा कि आप के नेतृत्व में हम आईपीयू के साथ और अधिक संबंध मजबूत बनाने की आशा करते हैं।


    श्री नायडू ने कहा कि भारत सतत विकास के लिए 2030 एजेंडा को सर्वाधिक महत्व देता है। उन्होंने कहा कि 2030 एजेंडा तथा इसके सतत विकास के 17लक्ष्य (एसडीजी) विकास के हमारे अपने विजन से मिलतें है। बेटी बचाओ बेटी पढ़ाओ, स्वच्छ भारत, जन धन योजना आदि एसडीजी के अनेक लक्ष्यों से निकटता से जुड़ी हैं।


    उपराष्ट्रपति ने कहा कि विश्व समुदाय के लिए आतंकवाद बड़ा खतरा है। आतंकवाद का कोई धर्म नहीं है, लेकिन दुर्भाग्यवश हमारा पड़ोसी आतंकवाद का धन पोषण और सहायता कर रहा है। उन्होंने कहा कि गरीबी भी हम सभी के लिए चुनौती है।


    मेक्सिको की संसद के निचले सदन की सदस्य तथा आईपीयू की अध्यक्ष सुश्री गेब्रिला क्यूवास बैरन ने कहा कि मेक्सिको भारत के साथ सभी स्तरों पर और सभी क्षेत्रों में द्विपक्षीय संबंधों को मजबूत बनाने का इच्छुक है। उन्होंने कहा कि मेक्सिको भारत की प्रत्यक्ष लाभ अंतरण (डीबीटी) योजना से लाभ उठाना चाहेगा और मेक्सिको को इसकी टेक्नोलॉजी हस्तांतरण की संभावना की तलाशी जाएगी।


    ****


    आर.के.मीणा/अर्चना/एजी/डीके-11704


    

    
    (Release ID: 1555686) Visitor Counter : 151