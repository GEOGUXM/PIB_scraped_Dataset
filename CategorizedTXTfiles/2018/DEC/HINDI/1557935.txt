      सामाजिक न्‍याय एवं अधिकारिता मंत्रालय

      श्री थावरचंद गहलोत ने समुदाय सेवा प्रशिक्षण कार्यक्रम के प्रशिक्षुओं को प्रमाण-पत्र वितरित किये
      Posted On: 31 DEC 2018 2:46PM by PIB Delhi


    केन्द्रीय सामाजिक न्याय और अधिकारिता मंत्री श्री थावरचंद गहलोत ने आज नई दिल्ली में समुदाय सेवा प्रशिक्षण कार्यक्रम के प्रशिक्षुओं को प्रमाण-पत्र वितरित किये। इस कार्यक्रम का आयोजन डॉ. अम्बेडकर फाउंडेशन ने किया था। इस अवसर पर सामाजिक न्याय और अधिकारिता मंत्रालय की सचिव श्रीमती नीलम साहनी, मंत्रालय के वरिष्ठ अधिकारी तथा युवा उद्यमी सुश्री अनु मीणा उपस्थित थी।


    आयोजन को संबोधित करते हुए श्री थावरचंद गहलोत ने कहा कि यह प्रशिक्षण कार्यक्रम बहुत उपयोगी और प्रशंसनीय पहल है, क्योंकि यह राष्ट्रीय अखंडता तथा देश प्रेम के प्रति छात्रों को संवेदनशील बनाता है। ऐसे कार्यक्रमों से छात्रों को देश के सामाजिक व आर्थिक विकास के संदर्भ में अपनी भूमिका निर्धारित करने में मदद मिलती है।


    दिल्ली और एनसीआर के कुछ प्रतिष्ठित संस्थानों के छात्रों के लिए यह प्रशिक्षण कार्यक्रम 17 से 31 दिसंबर 2018 तक डॉ. अम्बेडकर अंतर्राष्ट्रीय केन्द्र में आयोजित किया गया। कुल 114 छात्रों ने इस कार्यक्रम में भाग लिया। इन छात्रों में सामान्य वर्ग के 73, अन्य पिछड़े वर्ग के 20, अनुसूचित जाति के 14, अनुसूचित जनजाति के 6 तथा 4 दिव्यांग छात्र शामिल थे।


    इस प्रशिक्षण कार्यक्रम में “ बेटी बचाओ, बेटी पढ़ाओ ”, भारतीय संविधान, गांव से विकास तथा सामुदायिक सेवाएं जैसे विषयों पर भारत सरकार के विभिन्न विभागों के अधिकारियों तथा प्रतिष्ठित संस्थानों के विद्वानों ने व्याख्यान दिये।


    


    ***


    आर .के.मीणा/अर्चना/जेके/एम –11953

    
    
    (Release ID: 1557935) Visitor Counter : 131
    
    
      Read this release in: English , Urdu