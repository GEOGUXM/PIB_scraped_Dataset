      सूचना और प्रसारण मंत्रालय

      कर्नल राज्यवर्धन राठौड़ ने सूचना एवं प्रसारण मंत्रालय की प्रशासनिक विवरण-पुस्तिका का विमोचन किया
      
      सूचना एवं प्रसारण मंत्रालय के अधिकारियों ने नवीन एवं अभिनव तरीकों से सरकारी योजनाओं को जन-जन तक पहुंचाने के लिए बड़ी पहल की है: कर्नल राठौड़
      Posted On: 27 DEC 2018 5:50PM by PIB Delhi


    केंद्रीय सूचना एवं प्रसारण और युवा मामले एवं खेल राज्‍य मंत्री (स्‍वतंत्र प्रभार) कर्नल राज्यवर्धन राठौड़ (सेवानिवृत्‍त) ने आज नई दिल्‍ली में सूचना एवं प्रसारण मंत्रालय की प्रशा‍सनिक विवरण-पुस्तिका का विमोचन किया। यह विवरण-पुस्तिका एक टेलीफोन निर्देशिका (डायरेक्टरी) और एक डायरी का एक संयोजन है। इसमें सूचना एवं प्रसारण मंत्रालय , पत्र सूचना कार्यालय , संपर्क एवं संचार ब्यूरो , भारतीय समाचार पत्र पंजीयक , डीडी न्‍यूज , समाचार सेवा प्रभाग (एनएसडी) – आकाशवाणी , प्रकाशन प्रभाग , इलेक्‍ट्रॉनिक मीडिया एवं निगरानी केंद्र , न्‍यू मीडिया विंग और स्‍वायत्‍त संगठनों के सभी अधिकारियों , रक्षा जनसंपर्क के आईआईएस अधिकारियों , अन्‍य संगठनों में तैनात आईआईएस अधिकारियों , प्रतिनियुक्ति पर आईआईएस अधिकारियों और आईआईएमसी में परिवीक्षा पर आईआईएस अधिकारियों के संपर्क विवरण दिए गए हैं।


    इस अवसर पर कर्नल राठौड़ ने नवीन एवं अभिनव तरीकों से सरकारी योजनाओं को जन-जन तक पहुंचाने हेतु बड़ी पहल करने के लिए सूचना एवं प्रसारण मंत्रालय के अधिकारियों के कामकाज की भूरि-भूरि प्रशंसा की। उन्‍होंने आपसी तालमेल में कमी की समस्‍या से पार पाकर विभिन्‍न विभागों में समुचित समन्‍वय स्‍थापित कर सुव्‍यवस्थित ढंग से काम करने के लिए अधिकारियों की सराहना की। उन्‍होंने अधिकारियों से अपेक्षा से भी कहीं आगे बढ़कर काम करने का आह्वान करते हुए सभी लोगों से मिशन के रूप में अपने कर्तव्‍य का निर्वहन करने की अपील की।


    सूचना एवं प्रसारण मंत्रालय में सचिव श्री अमित खरे ने कहा कि सूचना एवं प्रसारण मंत्रालय के अधिकारियों ने इस वर्ष अत्‍यधिक टीम भावना के साथ काम किया है , चाहे वह आईएफएफआई का आयोजन हो या भारत के महामहिम राष्‍ट्रपति के चयनित भाषणों की विज्ञप्ति हो अथवा ‘ पराक्रम पर्व ’ का आयोजन हो। उन्‍होंने सफलता सुनिश्चित करने के लिए इसी तरह की टीम भावना से काम करने की अहमियत पर विशेष जोर दिया।


    इस अवसर पर सूचना एवं प्रसारण मंत्रालय में संयुक्‍त सचिव श्री विक्रम सहाय ने कहा कि इस विवरण-पुस्तिका से सूचना एवं प्रसारण मंत्रालय के अधीनस्‍थ सभी अधिकारीगण एक दूसरे के और करीब आएंगे तथा इसके साथ ही देश भर में कार्यरत 750 से भी अधिक अधिकारियों के बीच पारस्‍परिक संपर्क और अधिक मजबूत होगा।


    पत्र सूचना कार्यालय (पीआईबी) के प्रधान महानिदेशक श्री सितांशु कार , प्रसार भारती के सीईओ श्री शशि शेखर वेम्‍पति , एनएसडी- आकाशवाणी की महानिदेशक सुश्री इरा जोशी , डीडी न्‍यूज के महानिदेशक श्री मयंक अग्रवाल और सूचना एवं प्रसारण मंत्रालय तथा इस मंत्रालय के अधीनस्‍थ विभिन्‍न मीडिया इकाइयों (यूनिट) के अन्‍य वरिष्‍ठ अधिकारीगण भी इस अवसर पर उपस्थित थे।


    ***


    आर.के.मीणा/अर्चना / आरआरएस/एनआर- 11913


    

    
    (Release ID: 1557503) Visitor Counter : 226