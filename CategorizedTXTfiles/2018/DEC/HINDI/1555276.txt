      रक्षा मंत्रालय

      वायु सेना के गोल्‍डन जुबली संस्‍थान में 23वें वार्षिक एथलेटिक्‍स खेलों का आयोजन
      Posted On: 08 DEC 2018 5:57PM by PIB Delhi


    नई दिल्‍ली में सुब्रतो पार्क स्थि‍त वायु सेना के गोल्‍डन जुबली संस्‍थान में आज 08 दिसम्‍बर, 2018 को 23वें वार्षिक एथलि‍टि‍क खेलों का आयोजन किया गया। इस अवसर पर एयर वाइस मार्शल अमर आहूजा और एसी एएस ( संगठन और आयोजन) मुख्‍य अतिथि के रूप में उपस्थि‍त थे।


    
    जानी-मानी विश्‍व बॉक्‍सिंग तथा रजत पदक विजेता श्रीमती सोनिया चहल इस मौके पर सम्‍मानित अतिथि‍ के रूप में मौजूद थी। गणमान्‍य लोगों की उपस्‍थि‍ति में प्राइमरी विंग के के.जी . कक्षा के बच्‍चों ने लिटिल बड्स नामक प्रस्‍तुति दी। इस अवसर पर एक मार्च भी निकाला गया जिसमें मुख्‍य विंग और प्राइमरी विंग तथा एनसीसी के कैडेटो ने एकता के साथ ही शक्‍त‍ि प्रदर्शन भी किया। संस्‍थान की प्रिंसिपल श्रीमती पूनम एस.रामपाल ने इस अवसर पर वार्षिक खेल रिपोर्ट पेश की जिसमें खेल प्रतियोगिताओं के क्षेत्र में स्‍कूल की प्रगति और उपलब्धियों पर प्रकाश डाला गया था।


    इसके बाद संस्‍थान के एयरो मॉडलिंग क्‍लब के छात्रों ने येलो बर्ड और हंटर नाम के विमानों का रोमांचक प्रदर्शन किया। कक्षा एक और कक्षा दो के छात्रों ने ‘ कलर्स ऑफ लाइफ ’ गीत पर बेहद खूबसूरत ड्रि‍ल पेश की।


    इस रंगारंग कार्यक्रम के बाद एथलिटिक प्रतिस्‍पर्धाएं आयोजित की गईं जिसमें सभी तीनों विंगों के छात्रों ने भाग लिया और अपनी सेहत और कौशल का शानदार प्रदर्शन किया।


    विशेष विंग के प्रतिभाशाली छात्रों ने फिटनेस फ्यूजन के नाम से प्रस्‍तुति दी। कक्षा चार के छात्रों ने योगाएरोबिक्‍स किया। श्रीमती सोनिया चहल , एवीएम अमर आहूजा और श्रीमती ममता आहूजा ने प्रतिस्‍पर्धा में जीतने वाले छात्रों को पदक और ट्रॉफियां बांटी। स्‍कूल की हेड गर्ल शेफाली अरोड़ा को खेलों में उत्‍कृष्‍ट प्रदर्शन के लिए वर्ष की सबसे बेहतरीन छात्रा के खिताब से नवाजा गया।


    मुख्‍य अतिथि ने छात्रों के अनवरत परिश्रम की सराहना की और उनका हौसला बढ़ाया। छात्रों ने भी श्रीमती सोनिया चहल से बॉक्‍सिंग के साथ ही उनके स्‍वास्‍थ्‍य और फिटनेस के बारे में कई सवाल किए। इसके बाद झंडा उतारे जाने और गुब्‍बारे छोड़े जाने के साथ ही राष्‍ट्रगान के बाद खेल आयोजन का समापन हो गया।


    इस वार्षिक खेल आयोजन ने छात्रों को अपनी खेल प्रतिभाओं को प्रदर्शित करने और पुरस्‍कार जीतने का अवसर प्रदान किया।


    आर.के.मीणा/अर्चना/मधुलिका/आरके-1165

    
    
    (Release ID: 1555276) Visitor Counter : 206