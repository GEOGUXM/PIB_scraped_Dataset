      रक्षा मंत्रालय

      एयर मार्शल राजीव सचदेवा ने डीसीआईडीएस (संचालन) के रूप में पदभार ग्रहण किया
      Posted On: 26 DEC 2018 8:39PM by PIB Delhi


      एयर मार्शल राजीव सचदेवा ने हाल में इंटीग्रेटेड डिफेंस स्टॉफ (संचालन) के उप-प्रमुख के रूप में पदभार ग्रहण किया। वे पहले ही हेडक्वार्टर इंटीग्रेटेड डिफेंस स्टॉफ के चार विंगों में से तीन में सेवा करने का गौरव प्राप्त कर चुके हैं।


      दिसंबर, 1981 में भारतीय वायु सेना पायलट के रूप में कमीशन मिलने के बाद, एयर मार्शल सचदेवा ने परिवहन और प्रशिक्षण संबंधी उड़ानों के 7,200 घंटे से अधिक का अनुभव प्राप्त किया। श्रेणी ‘ ए ’ योग्यता वाले इस फ्लाइंग इन्सट्रक्टर को वायुसेना, संयुक्त सेवा और एनटीआरओ में अनेक प्रतिष्ठित पदों पर नियुक्त किया गया। हेडक्वार्टर आईडीएस में अपनी वर्तमान नियुक्ति से पहले वे तिरूवनंतपुरम में मुख्यालय दक्षिणी वायु कमान में वरिष्ठ एयर स्टॉफ अधिकारी थे।


      ***


      आर.के.मीणा/अर्चना / एसकेएस /एम -11910

    
    
    (Release ID: 1557465) Visitor Counter : 95
    
    
      Read this release in: English , Urdu