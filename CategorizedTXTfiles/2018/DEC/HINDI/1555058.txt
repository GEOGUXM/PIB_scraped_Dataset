      रक्षा मंत्रालय

      राष्‍ट्रीय एकता यात्रा पर निकले पूर्वोत्‍तर राज्‍यों के छात्रों ने वीसीओएएस से मुलाकात की
      Posted On: 06 DEC 2018 7:00PM by PIB Delhi


      राष्‍ट्रीय एकता यात्रा पर निकले अरुणाचल प्रदेश , असम , मेघालय , मणिपुर , नागालैंड , मिजोरम और त्रिपुरा राज्‍यों के विभिन्‍न आयु वर्ग के 26 छात्रों और 7 शिक्षकों के एक समूह ने 06 दिसंबर 2018 को दिल्‍ली का भ्रमण किया और वाइस चीफ ऑफ द आर्मी स्‍टाफ लेफ्टिनेंट जनरल देवराज अंबू से बातचीत की। वाइस चीफ ऑफ द आर्मी स्‍टाफ ने उन्‍हें कड़ी मेहनत करने और राष्ट्र निर्माण की प्रक्रिया में सक्रिय योगदान करने के लिए प्रेरित किया। उन्‍होंने उन्‍हें भारतीय सशस्त्र बलों में शामिल होने और राष्‍ट्र की सेवा करने के लिए प्रोत्‍साहित भी किया।


      राष्ट्रीय एकता यात्रा जम्मू-कश्मीर और पूर्वोत्‍तर राज्यों के युवाओं के लिए एक शैक्षिक एवं प्रेरक यात्रा है। इसका उद्देश्य उन्‍हें देश की समृद्ध विरासत के साथ-साथ मौजूदा विकास एवं उद्योग संबंधी विभिन्‍न कार्यों के बारे में एक अंतर्दृष्टि प्रदान करना है। यह पहल उनके लिए करियर के विभिन्‍न विकल्पों को उजागर करेगी और उन्हें प्रसिद्ध हस्तियों से बातचीत करने में समर्थ बनाएगी।


      ***


      आरके मीणा/एएम/ एसकेसी/एसके-11634

    
    
    (Release ID: 1555058) Visitor Counter : 19
    
    
      Read this release in: English