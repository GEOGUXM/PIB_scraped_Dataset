      आवास एवं शहरी कार्य मंत्रालय

      केंद्रीय मंजूरी और निगरानी समिति की 41 वीं बैठक में प्रधानमंत्री आवास योजना (शहरी) के तहत 3,10,597 मकानों के निर्माण की मंजूरी
      
      प्रधानमंत्री आवास योजना (शहरी) के तहत स्‍वीकृत मकानों की संख्‍या अब 68.5 लाख से भी अधिक
      
      उत्तर प्रदेश को 1,08,135 घर, कर्नाटक को 1,05,502, आंध्र प्रदेश को 57,433, ओडिशा को 21,894 और गुजरात को 17,633 मकान मिले

      Posted On: 27 DEC 2018 5:49PM by PIB Delhi

    आवास और शहरी मामलों के मंत्रालय ने प्रधानमंत्री आवास योजना (शहरी) के तहत शहरी गरीब लोगों की भलाई के लिए 3,10,597 अन्‍य किफायती मकानों के निर्माण की मंजूरी दी है। यह मंजूरी आज आयोजित केंद्रीय मंजूरी और निगरानी समिति की 41 वीं बैठक में दी गई। प्रधानमंत्री आवास योजना (शहरी) के तहत अब स्वीकृत घरों की कुल संख्या 68,54,126 हो गई हैं।


    उत्तर प्रदेश के लिए 1,08,135 घर स्‍वीकृत किए गए हैं जबकि कर्नाटक के लिए 1,05,502 सस्‍ते मकान स्‍वीकृत किए गए हैं। आंध्र प्रदेश के लिए स्वीकृत मकानों की संख्या 57,433 हैं , जबकि ओडिशा के लिए 21,894 मकान और गुजरात 17,633 मकान स्वीकृत किए गए हैं।


    आवास और शहरी मामलों के मंत्रालय में सचिव श्री दुर्गा शंकर मिश्रा की अध्यक्षता में हुई बैठक में कुल 4,658 करोड़ रुपये की परियोजनाओं को मंजूरी दी गई है। इन परियोजनाओं की लागत 14,662 करोड़ रुपये है जिसमें केंद्रीय सहायता 4658 करोड़ रूपये की होगी।


    लाभार्थी नेतृत्व निर्माण(बीएलसी) वर्टिकल के तहत 1 , 91 , 556 अनुमोदन किए गए हैं , जबकि किफायती आवास भागीदारी (एएचपी) वर्टिकल के तहत 1 , 18 , 941 अनुमोदन किए गए हैं।


    ***


    आर.के.मीणा/एएम / आईपीएस /एसके- 11914


    

    
    (Release ID: 1557502) Visitor Counter : 198