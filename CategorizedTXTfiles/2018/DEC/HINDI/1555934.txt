      रक्षा मंत्रालय

      भारत-रूस 18वीं आईआरआईजीसी-एमटीसी बैठक के दौरान रक्षा सहयोग पर चर्चा करेंगे
      Posted On: 13 DEC 2018 6:50PM by PIB Delhi


    भारत-रूस अंतर-सरकारी आयोग (आईआरआईजीसी-एमटीसी) की आज नई दिल्‍ली में 18वीं बैठक हुई। बैठक की सह -अध्‍यक्षता रक्षा मंत्री श्रीमती निर्मला सीतारमण और रूस के रक्षा मंत्री जनरल सर्गेई शोइगु ने की।


    द्विपक्षीय विशिष्‍ट और विशेषाधिकार प्राप्‍त सामरिक साझेदारी के प्रारूप में आईआरआईजीसी-एमटीसी बैठक में रक्षा उपकरण , उद्योग और भारत एवं रूस के बीच प्रौद्योगिकीय सम्‍पर्क साथ ही साथ रूस में निर्मित सैन्‍य उपकरण की बिक्री के पश्‍चात सहायता/उन्‍नयन से संबंधित विविध मामलों पर चर्चा हुई। दोनों देशों के मंत्रियों ने द्विपक्षीय रक्षा सहयोग की दिशा में उत्‍साह और प्रगति पर संतोष व्‍यक्‍त किया। कामोव-226 टी हेलीकॉप्‍टरों, नौसैनिक बेड़ों सहित संयुक्‍त विनिर्माण परियोजनाओं और भूमि प्रणालियों से संबंधित परियोजनाओं पर गहन चर्चा की गई। दोनों देशों ने “ मेक इन इंडिया ” पहल के तहत रूस में निर्मित उपकरण के कल-पुर्जों के भारत में संयुक्‍त विनिर्माण सुगम बनाने के लिए अंतर सरकारी प्रबंधों को आगे बढ़ाने पर भी सहमति प्रकट की।


    दोनों सेनाओं के बीच संबंधों को बढ़ावा देने तथा आयोग के कामकाज को तर्कसंगत बनाने के उद्देश्य से मौजूदा आईआरआईजीसी-एमटीसी का सेना और सैन्य तकनीकी सहयोग के प्रति आईआरआईजीसी में नवीनीकरण करने के लिए संशोधित अंतर-सरकारी समझौते पर भी दोनों मंत्रियों द्वारा हस्ताक्षर किए गए।


    दोनों मंत्रियों ने दोनों देशों के सशस्त्र बलों के बीच संयुक्त अभ्यासों, प्रशिक्षण संबंधी आदान-प्रदान दोबारा शुरू होने और रक्षा सहयोग के संबंध में जून 2017 को हस्ताक्षरित द्विपक्षीय योजना के प्रारूप में अन्य संवादों की दिशा में हुई प्रगति पर संतोष व्यक्त किया।


    आईआरआईजीसी-एमटीसी की औपचारिक बैठक रूस में 2019 में परस्पर सुविधाजनक की तिथियों पर आयोजित करने का प्रस्ताव है।


    
    आर.के.मीणा/अर्चना/आरके/एमएस-11731

    
    
    (Release ID: 1555934) Visitor Counter : 58
    
    
      Read this release in: English