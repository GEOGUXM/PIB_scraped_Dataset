      रक्षा मंत्रालय

      जापानी नौसेना जहाज कोच्चि पहुंचा
      Posted On: 22 DEC 2018 2:52PM by PIB Delhi


    कमांडर जनरल कवई की कमान में जापानी नौसेना जहाज जेएमएसडीएफ (जापान मैरीटाइम सेल्‍फ डिफेंस फोर्स) सामीडेयर 20-22 दिसम्‍बर 2018 तक कोच्चि की यात्रा पर है। 21 दिसम्‍बर 2018 को कमान अधिकारी जेएमएसडीएफ सामीडेयर, जापान तटरक्षक कमान अधिकारी, सोमालिया डिस्‍पैच इवेस्टिगेशन टीम और जापानी दूतावास के जापान कोस्‍ट गार्ड अटैची/सेकंड सेक्रेट्री श्री यामासिता के साथ कमांडर एस्‍कॉर्ट डिविजन फोर कैप्‍टन ताका‍हीरो निशियामा ने वाइस एडमिरल ए के चावला, एवीएसएम, एनएम, वीएसएम, फ्लैग ऑफिसर, कमांडिंग इन चीफ, दक्षिणी नौसेना कमान से मुलाकात की और दोनों नौसेनाओं के बीच समान हितों के पेशेवर मुद्दों पर परस्‍पर चर्चा की। इसके समापन के बाद वीरता चिन्‍हों का आदान-प्रदान किया गया।


    कोच्चि में प्रवास के दौरान जेएमएसडीएफ सामीडेयर के जहाज पर भारतीय नौसेना विशेषज्ञों की यात्रा एवं दोनों नौसेनाओं के बीच पेशेवर परस्‍पर चर्चा जैसी विभिन्‍न गतिविधियों का आयोजन किया गया। आगंतुक जहाज के क्रू को भी कुछ विशेष प्रोफेशनल स्‍कूलों तथा नैवल मैरीटाइम म्‍यूजियम की यात्रा करने का अवसर उपलब्‍ध कराया गया, जिससे कि उन्‍हें भारतीय नौसेना द्वारा अपने जवानों को प्रशिक्षण देने एवं अपनी नौसेना विरासत को संरक्षित करने की पद्धति से परिचित कराया जा सके।


    भारत के जापान के साथ द्विपक्षीय संबंधों की जड़ें ऐतिहासिक, सामाजिक और सांस्‍कृतिक रिश्‍तों तथा व्‍यापक स्‍तर पर लोगों के बीच परस्‍पर आपसी संपर्कों से जुड़ी हुई हैं। जापानी नौसेना की वर्तमान यात्रा दोनों नौसेनाओं के बीच अंत:पारस्‍परिकता एवं मित्रता को और बढ़ाती है। जेएमएसडीएफ सामीडेयर की योजना 22 दिसंबर 2018 को बहरीन के लिए रवाना होने की है। वहां वह ऐडेन की खाड़ी में समुद्र में होने वाली डकैती के विरोध में चलाए जा रहे मिशन में हिस्‍सा लेगी।


    ***


    आर.के.मीणा/एएम/एसकेजे/एसएस -11853

    
    
    (Release ID: 1557051) Visitor Counter : 314