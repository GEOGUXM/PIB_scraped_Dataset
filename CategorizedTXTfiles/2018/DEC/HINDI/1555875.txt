      पूर्वोत्‍तर क्षेत्र विकास मंत्रालय

      नगालैंड के मुख्यमंत्री नेफियू रियो ने डॉ. जितेन्द्र सिंह से मुलाकात की, कोहिमा हवाई अड्डे, अन्य मुद्दों के बारे में चर्चा की
      Posted On: 13 DEC 2018 7:25PM by PIB Delhi


    नगालैंड के मुख्यमंत्री श्री नेफियू रियो ने केंद्रीय पूर्वोत्तर क्षेत्र विकास राज्य मंत्री (स्वतंत्र प्रभार), प्रधानमंत्री कार्यालय, कार्मिक, जनशिकायत और पेंशन, परमाणु ऊर्जा और अंतरिक्ष राज्यमंत्री डॉ. जितेन्द्र सिंह से आज नई दिल्ली में मुलाकात की और राजधानी कोहिमा में प्रस्तावित हवाई अड्डा बनाने, केन्द्रीय सहायता प्राप्त सड़क परियोजनाओं और निर्माणाधीन रेलवे लाइन सहित विभिन्न विषयों पर विस्तृत विचार-विमर्श किया।


    डॉ. जितेन्द्र सिंह ने श्री रियो को जानकारी दी कि उन्होंने कोहिमा ने हवाई अड्डा बनाने के मुद्दे पर हवाई अड्डा प्राधिकरणों के साथ बातचीत की है। इससे पहले भूमि अधिग्रहण से जुड़े कुछ मुद्दे थे लेकिन अब बताया गया है कि भूमि का अधिग्रहण कर लिया गया है। उन्होंने बताया कि पूर्वोत्तर परिषद के सचिव ने भी पूर्वोत्तर क्षेत्र के क्षेत्रीय कार्यकारी निदेशक (विमानन) को पत्र लिखा है।


    डॉ. जितेन्द्र सिंह ने श्री नेफियू को पूर्वोत्तर क्षेत्र विकास मंत्रालय की सहायता से दो सड़क परियोजनाओं के पाइप लाइन में होने की जानकारी दी। इसमें सुरंगरा से इम्पुर जंक्शन तक ए.टी. रोड और असम में लेकी रोड को नगालैंड के टेनिंग शहर से जोड़ने वाली 51 किलोमीटर लंबी सड़क का आधुनिकीकरण शामिल है। उन्होंने बताया कि हालांकि एक सड़क परियोजना के लिए डीपीआर प्राप्त हो चुकी है, राज्य सरकार अन्य परियोजना के लिए डीपीआर को अंतिम रूप देने के काम में तेजी लाने में सहयोग कर सकती है।


    डॉ. जितेन्द्र सिंह ने नगालैंड में रेशम उत्पादन की नई परियोजना के प्रस्ताव की जानकारी दी। उन्होंने कहा कि डीपीआर में कुछ तकनीकी अधूरापन है जिसे जल्द ठीक करने की जरूरत है।


    मुख्यमंत्री ने डॉ. जितेन्द्र सिंह के साथ जीरीबाम-इंफाल रेलवे लाइन के बारे में भी चर्चा की जिसमें सबसे बड़े रेलवे पुल का निर्माण शामिल है। मुख्यमंत्री ने नगालैंड के भीतर कुछ स्थानों को रेल संपर्क में शामिल करने के संबंध में कुछ सुझाव दिए।


    ***


    आर.के.मीणा/अर्चना/ केपी /डीए – 11 7 2 3


    

    
    (Release ID: 1555875) Visitor Counter : 74