      महिला एवं बाल विकास मंत्रालय

      टीएचआर के स्‍थान पर सशर्त नकदी अंतरण पर प्रायोगिक अध्‍ययन हेतु मापदंडों एवं संचालनगत तौर तरीकों पर निर्णय करने के लिए समिति गठित
      Posted On: 21 DEC 2018 7:11PM by PIB Delhi


    महिला एवं बाल विकास मंत्रालय ने उत्‍तर प्रदेश एवं राजस्‍थान के दो-दो जिलों के कुछ ब्‍लॉक में सशर्त नकदी अंतरण पर एक प्रायोगिक अध्‍ययन करने का फैसला किया है। यह निर्णय भारत की पोषण चुनौतियों पर राष्‍ट्रीय परिषद के निर्देश पर आधारित है। नीति आयोग के उपाध्‍यक्ष डॉ राजीव कुमार की अध्‍यक्षता में 14 नवंबर , 2018 को आयोजित राष्‍ट्रीय परिषद की तीसरी बैठक में टेक होम राशन के स्‍थान पर सशर्त नकदी अंतरण के लिए प्रायोगिक अध्‍ययन करने के फैसला किया गया।


    नीति आयोग के स्‍वास्‍थ्‍य एवं पोषण सदस्‍य डॉ. विनोद के पॉल की अध्‍यक्षता में सशर्त नकदी अंतरण के लिए मानदंडों एवं संचालनगत तौर तरीकों पर फैसला करने के लिए एक समिति गठित की गई है। समिति के सदस्‍यों में स्‍वास्‍थ्‍य एवं परिवार कल्‍याण मंत्रालय , वित्‍तीय सेवा विभाग, खाद्य एवं सार्वजनिक वितरण विभाग, नीति आयोग, राजस्‍थान, उत्‍तर प्रदेश, यूनिसेफ, बीएमजीएफ, डीआईएमएजीआई आदि से संबंधित सदस्‍य शामिल हैं।


    ***


    आर.के.मीणा/एएम/एसकेजे/एसएस -11861


    

    
    (Release ID: 1557072) Visitor Counter : 60