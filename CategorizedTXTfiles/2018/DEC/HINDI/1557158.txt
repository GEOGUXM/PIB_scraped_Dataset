      प्रधानमंत्री कार्यालय

      प्रधानमंत्री ने ‘भारत रत्‍न’ श्री अटल बिहारी वाजपेयी के सम्‍मान में स्‍मारक सिक्‍का जारी किया
      Posted On: 24 DEC 2018 11:03AM by PIB Delhi


      प्रधानमंत्री श्री नरेन्‍द्र मोदी ने आज नई दिल्‍ली में पूर्व प्रधानमंत्री ‘भारत रत्‍न’ श्री अटल बिहारी वाजपेयी के सम्‍मान में एक स्‍मारक सिक्‍का जारी किया। इस अवसर पर श्री नरेन्‍द्र मोदी ने कहा कि हमारा मन यह मानने को तैयार नहीं है कि श्री वाजपेयी अब हमारे बीच नहीं हैं। उन्‍होंने कहा कि श्री वाजपेयी एक ऐसी महान हस्‍ती थे, जिन्‍हें समाज के सभी वर्गों के लोग प्‍यार और आदर करते थे।


      प्रधानमंत्री ने कहा कि पिछले कई दशकों से श्री वाजपेयी की आवाज , जनता की आवाज बनी रही। एक वक्‍ता के रूप में वे बेजोड़ थे। श्री मोदी ने कहा कि श्री वाजपेयी अपने देश के अब तक के सर्वश्रेष्‍ठ वक्‍ताओं में शामिल हैं।


      श्री नरेन्‍द्र मोदी ने कहा कि श्री वाजपेयी लंबे अर्से तक विपक्ष में रहे , किन्‍तु उन्‍होंने हमेशा राष्‍ट्रीय हित की बातें ही कहीं। श्री मोदी ने कहा कि श्री वाजपेयी लोकतन्‍त्र को शीर्ष स्‍थान पर देखते थे। उन्‍होंने विश्‍वास व्‍यक्‍त करते हुए कहा कि श्री वाजपेयी हम सभी को निरंतर प्रेरित करते रहेंगे।


      ***.


      आर.के.मीणा/एएम/एसकेएस/एसएस - 11872


    

    
    (Release ID: 1557158) Visitor Counter : 226
    
    
      Read this release in: Marathi , Malayalam , English , Assamese , Gujarati , Tamil , Kannada