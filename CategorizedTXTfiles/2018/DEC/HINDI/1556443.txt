      प्रधानमंत्री कार्यालय

      प्रधानमंत्री ने रिपब्लिक टीवी सम्‍मेलन को संबोधित किया
      Posted On: 18 DEC 2018 3:16PM by PIB Delhi


    प्रधानमंत्री श्री नरेन्‍द्र मोदी ने आज मुम्‍बई में रिपब्लिक टीवी के सम्‍मेलन को संबोधित किया।


    उन्‍होंने कल मुम्‍बई के ईएसआई अस्‍पताल में आग दुर्घटना में मरने वाले लोगों के प्रति संवेदना प्रकट की।


    उन्‍होंने जीवंत और खुशहाल देश के लिए सकारात्‍मक समाचारों के महत्‍व पर बल दिया। उन्‍होंने कहा कि भारत को विज्ञान , नवाचार तथा खेल जैसे विभिन्‍न क्षेत्रों में लम्‍बी छलांग लगानी है। उन्‍होंने इस सम्‍बंध में मीडिया की भी चर्चा की। उन्‍होंने कहा कि ‘ उभरता भारत ’ शब्‍द 130 करोड़ भारतीयों की शक्ति का प्रतिनिधित्‍व करता है।


    प्रधानमंत्री ने कहा कि कुछ वर्ष पहले यह कल्‍पना करना मुश्किल था कि भारत 5 ट्रिलियन डॉलर की अर्थव्‍यवस्‍था बनने की दिशा में आगे बढ़ रहा है और कारोबारी सुगमता के रैंक में आगे बढ़ रहा है। उन्‍होंने उदहारण देते हुए कहा कि आज किस तरह आपराधिक गतिविधियों में लोग पकडे जा रहे हैं और उन पर कार्रवाई की जा रही है। उन्‍होंने स्‍वच्‍छता से लेकर टैक्‍स आधार का उदहारण देते हुए कहा कि 4 वर्षों में ये कदम परिवर्तन को दिखा रहे हैं। उन्‍होंने कहा कि केन्‍द्र सरकार नीति प्रेरित शासन संचालन और आसानी से सोची जानेवाली पारदर्शी नीतियों के माध्‍यम से आगे बढ़ रही है। उन्‍होंने तेजी से विकसित की जा रही आधारभूत संरचना की चर्चा की। उन्‍होंने मासिक बैठक प्रगति का जिक्र किया जिसकी अध्‍यक्षता वे परियोजनाओं की प्रगति की समीक्षा के लिए करते हैं। उन्‍होंने कहा कि इस तरह 12 लाख करोड़ रूपये की परियोजनाओं को गति दी गई है।


    प्रधानमंत्री ने इस बात पर बल दिया कि कानून और अधिनियम बनने के बाद कार्रवाई महत्‍वपूर्ण होती है। इस संदर्भ में उन्‍होंने दीवाला और दीवालियापन संहिता का जिक्र किया।


    उन्‍होंने कहा कि अब भारत की विदेश नीति राष्‍ट्रीय हित से निर्देशित होती है और अंतरराष्‍ट्रीय मंचों पर भारत की आवाज सुनी जा रही है।


    श्री नरेन्‍द्र मोदी ने संकेत दिया कि शीघ्र ही जीएसटी का 28 प्रतिशत स्‍लैब विलासिता वस्‍तुओं जैसी सामग्रियों तक ही सीमित किया जाएगा। प्रधानमंत्री ने कहा कि 99 प्रतिशत वस्‍तुओं को जीएसटी के 18 प्रतिशत और उससे कम के स्‍लैब में लाने के प्रयास किये जायेंगे। इन वस्‍तुओं में सामान्‍य लोगों के उपयोग की सभी वस्‍तुएं शामिल हैं।


    ***


    आर.के.मीणा/अर्चना/एजी/एस–11788

    
    
    (Release ID: 1556443) Visitor Counter : 133
    
    
      Read this release in: English , Marathi , Bengali , Assamese , Gujarati , Tamil , Telugu , Kannada , Malayalam