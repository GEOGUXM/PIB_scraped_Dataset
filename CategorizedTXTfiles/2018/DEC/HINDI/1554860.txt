      गृह मंत्रालय

      केंद्रीय गृह मंत्री ने केरल, नगालैंड तथा आन्ध्र प्रदेश को केंद्रीय सहायता के लिए उच्च स्तरीय बैठक की अध्यक्षता की
      Posted On: 06 DEC 2018 2:58PM by PIB Delhi


      केंद्रीय गृह मंत्री श्री राजनाथ सिंह ने आज नई दिल्ली में बाढ़, भूस्खलन तथा चक्रवाती तूफान तीतली से प्रभावित केरल, नगालैंड और आन्ध्र प्रदेश को अतिरिक्त केंद्रीय सहायता पर विचार के लिए उच्च स्तरीय समिति की बैठक की अध्यक्षता की।


      बैठक में वित्त मंत्री श्री अरुण जेटली, कृषि और किसान कल्याण मंत्री श्री राधा मोहन सिंह, गृह सचिव श्री राजीव गाबा तथा गृह और कृषि मंत्रालय के वरिष्ठ अधिकारी उपस्थित थे।


      उच्च स्तरीय समिति ने राष्ट्रीय आपदा निधि से केरल को 3048.39 करोड़ रुपये, नगालैंड को 131.16 करोड़ रुपये तथा आन्ध्र प्रदेश को 539.52 करोड़ रुपये की अतिरिक्त सहायता को मंजूरी दी।


      ***


      आर . के . मीणा / अर्चना / एजी / सीएस - 1 1623

    
    
    (Release ID: 1554860) Visitor Counter : 103
    
    
      Read this release in: English , Malayalam