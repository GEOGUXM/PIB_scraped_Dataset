      पृथ्‍वी विज्ञान मंत्रालय

      दक्षिण-पूर्व बंगाल की खाड़ी के ऊपर विक्षोभ
      
      आंध्र प्रदेश के समुद्रतटीय क्षेत्र के लिए चक्रवात-पूर्व चेतावनी जारी

      Posted On: 13 DEC 2018 4:22PM by PIB Delhi

    उपग्रह के प्राप्‍त नवीनतम तस्‍वीरों और सतही पर्यवेक्षणों से संकेत मिला है कि दक्षिण-पूर्व बंगाल की खाड़ी के ऊपर एक विक्षोभ कायम हो गया है, जो आज 13 दिसंबर, 2018 को भारतीय समय के अनुसार 0530 बजे अक्षांश 6.5 डिग्री उत्‍तर और देशांतर 88.7 डिग्री पूर्व, ट्रिंकोमाली (श्रीलंका) से लगभग 850 किलोमीटर पूर्व-दक्षिणपूर्व, चेन्‍नई (तमिलनाडु) से 1170 किलोमीटर दक्षिण-पूर्व और मछलीपट्टनम (आंध्र प्रदेश) से 1350 किलोमीटर दक्षिण- दक्षिणपूर्व दिशा में केंद्रित है। अगले 12 घंटों के दौरान एक गहरे विक्षोभ के रूप में इसके जोर पकड़ने और अगले 24 घंटों के दौरान एक चक्रवाती तूफान के रूप में परिवर्तित होने की काफी संभावना है। अगले 72 घंटों के दौरान उत्‍तर पश्चिम की दिशा में आंध्र प्रदेश और उत्‍तरी तमिलनाडु के आसपास समुद्रतटीय क्षेत्रों की ओर आगे बढ़ने की काफी संभावना है।


    दिशा का पूर्वानुमान और गहनता का विवरण निम्‍नलिखित तालिका में दर्ज है -

                                                                                                                   
दिनांक/समय (आईएसटी)  स्थिति (अक्षांश o उत्‍तर/  हवा की अधिकतम गति (किलोमीटर प्रति घंटा)  चक्रवाती विक्षोभ की श्रेणी
                                                                                                                   
                                                                                                                   
                     देशान्‍तर o पूर्व )                                                                           
                                                                                                                   
                                                                                                                   
                                                                                                                   
13.12.18/0530        6.5/88.7                   40-50 से 65 तक                           विक्षोभ                   
                                                                                                                   
                                                                                                                   
                                                                                                                   
13.12.18/1130        7.0/88.4                   45-55 से 65 तक                           विक्षोभ                   
                                                                                                                   
                                                                                                                   
                                                                                                                   
13.12.18/1730        7.5/88.0                   50-60 से 70 तक                           गहरा विक्षोभ              
                                                                                                                   
                                                                                                                   
                                                                                                                   
13.12.18/2330        8.0/87.5                   55-65 से 75 तक                           गहरा विक्षोभ              
                                                                                                                   
                                                                                                                   
                                                                                                                   
14.12.18/0530        8.5/87.0                   60-70 से 80 तक                           चक्रवाती तूफान            
                                                                                                                   
                                                                                                                   
                                                                                                                   
14.12.18/1730        9.5/85.7                   70-80 से 90 तक                           चक्रवाती तूफान            
                                                                                                                   
                                                                                                                   
                                                                                                                   
15.12.18/0530        10.8/84.4                  80-90 से 100 तक                          चक्रवाती तूफान            
                                                                                                                   
                                                                                                                   
                                                                                                                   
15.12.18/1730        12.2/83.2                  90-100 से 110 तक                         तीव्र चक्रवाती तूफान      
                                                                                                                   
                                                                                                                   
                                                                                                                   
16.12.18/0530        13.6/82.2                  100-110 से 120 तक                        तीव्र चक्रवाती तूफान      
                                                                                                                   
                                                                                                                   

    चेतावनियां :

     1. भारी वर्षा की चेतावनी :
      * 15 दिसंबर को आंध्र प्रदेश के समुद्रतटीय क्षेत्र और तमिलनाडु के उत्‍तरी समुद्रतटीय क्षेत्र के अधिकांश स्‍थानों में, अलग- अलग स्‍थानों पर भारी से लेकर अधिक भारी वर्षा शुरू होने की संभावना है।
      * 16 दिसंबर और 17 दिसंबर को आंध्र प्रदेश के समुद्रतटीय हिस्‍से में कुछ स्‍थानों पर अधिक भारी वर्षा होने और अलग-अलग स्‍थानों पर अत्‍यधिक भारी वर्षा (20सेमी से अधिक) होने की संभावना है।

    ii. तेज हवा की चेतावनी :

      * 13 दिसंबर: बंगाल की खाड़ी के दक्षिण के मध्‍य हिस्‍से और हिन्‍द महासागर के निकटवर्ती विषुवतरेखीय क्षेत्र में 45-55 किलोमीटर प्रति घंटे की रफ्तार से तेज हवा चलने की संभावना है, जो 65 किलोमीटर प्रति घंटे की रफ्तार तक पहुंच सकती है।
      * 14 दिसंबर: बंगाल की खाड़ी के दक्षिण-पश्चिम तथा इससे लगे दक्षिण-पूर्व क्षेत्र के ऊपर 65 से 75 किलोमीटर प्रति घंटे की रफ्तार से तेज हवा चलने की संभावना है जो 85 किलोमीटर प्रति घंटे की रफ्तार तक पहुंच सकती है।
      * 15 दिसंबर :
      * आंध्र प्रदेश के समुद्रतटीय क्षेत्रों में और उत्‍तरी तमिलनाडु तथा पुडुचेरी में 45 से 55 किलो मीटर प्रति घंटे की रफ्तार से तेज हवा चलने की संभावना है जो 65 किलोमीटर प्रति घंटे की रफ्तार तक पहुंच सकती है।
      * बंगाल की खाड़ी के दक्षिण-पश्चिम और आसपास के पश्चिम-मध्‍य हिस्‍से में 90 से 100 किलोमीटर प्रति घंटे की रफ्तार से तेज हवा के झोंके की संभावना है जो 110 किलोमीटर प्रति घंटे की रफ्तार तक पहुंच सकती है।
      * 16 दिसंबर :
      * सुबह के समय से आंध्र प्रदेश के समुद्रतटीय क्षेत्रों में और इसके आसपास के क्षेत्रों में 60 से 70 किलोमीटर प्रति घंटे की रफ्तार से तेज हवा के झोंके की संभावना है जो 80 किलोमीटर प्रति घंटे की रफ्तार तक पहुंच सकती है। उत्‍तरी तमिलनाडु और पुडुचेरी के समुद्रतटीय क्षेत्रों में 45 से 55 किलोमीटर प्रति घंटे की रफ्तार से तेज हवा चलने की संभावना है जो 65 किलोमीटर प्रति घंटे की रफ्तार तक पहुंच सकती है।
      * बंगाल की खाड़ी के दक्षिण-पश्चिम और आसपास के पश्चिम-मध्‍य हिस्‍से में 100 से 110 किलो मीटरप्रति घंटे की रफ्तार से तेज हवा के झोंके की संभावना है जो 120 किलोमीटर प्रति घंटे की रफ्तार तक पहुंच सकती है।

    iii समुद्री हालात :


    दक्षिणी बंगाल की खाड़ी के मध्‍य हिस्‍से और इससे लगे विषुवतरेखीय हिन्‍द महासागर में 13 दिसंबर को समुद्री हालात कठोर से अत्‍यंत कठोर रहेंगे और 14 दिसंबर को दक्षिण पूर्वी बंगाल की खाड़ी के दक्षिणी-पश्चिमी हिस्‍से और आसपास के हिस्‍से में ऊंची लहरें उठेंगी। 15 दिसंबर को बंगाल की खाड़ी के दक्षिण-पश्चिम हिस्‍से और इसके आसपास के पश्चिम मध्‍य हिस्‍से में और 16 दिसंबर को बंगाल की खाड़ी के पश्चिम मध्‍य तथा आसपास के दक्षिण-पश्चिम हिस्‍से में ऊंची से लेकर अधिक ऊंची लहरें उठने की संभावना है।


    iv. मछुआरों के लिए चेतावनी :


    मछुआरों को सलाह दी जाती है कि वे आज 13 दिसंबर को बंगाल की खाड़ी के दक्षिणी हिस्‍से के मध्‍य भाग और उससे लगे लक्षद्वीप क्षेत्र के पश्चिम तक और दक्षिण अरब सागर के मध्‍य हिस्‍सों में समुद्र विषुवतरेखीय हिन्‍द महासागर में न जाएं। इसी तरह 14 दिसंबर को बंगाल की खाड़ी के दक्षिण-पश्चिम और आसपास के दक्षिण पूर्वी हिस्‍से में, 15 दिसंबर को बंगाल की खाड़ी के दक्षिण-पश्चिम और आसपास के पश्चिम-मध्‍य भाग में और 16 दिसंबर को बंगाल की खाड़ी के पश्चिम-मध्‍य तथा इसके अपासपास के दक्षिणी-पश्चिमी हिस्‍से में न जाएं।


    जो व्‍यक्ति दूरवर्ती समुद्री क्षेत्र में मौजूद हैं, उन्‍हें समुद्र तट की ओर वापस लौटने की सलाह दी जाती है।


    ****


    आर.के.मीणा/अर्चना/एसकेएस/एनआर-11714

    
    
    (Release ID: 1555828) Visitor Counter : 164
    
    
    
    
    

      
      
      
      
      
      
      
      
      
      
      
      
      
      
      
      
      
      
      
      
*