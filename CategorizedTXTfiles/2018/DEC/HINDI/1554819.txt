      रक्षा मंत्रालय

      राष्‍ट्रीय एकता यात्रा पर निकली जम्‍मू-कश्‍मीर की छात्राओं ने सेना प्रमुख जनरल बिपिन रावत से मुलाकात की
      Posted On: 05 DEC 2018 7:18PM by PIB Delhi


    राष्‍ट्रीय एकता यात्रा पर निकली जम्‍मू–कश्‍मीर के नौगांव की 20 स्‍कूली छात्राओं ने अपने शिक्षकों के साथ आज सेना प्रमुख जनरल बिपिन रावत से मुलाकात की। सेना प्रमुख ने छात्राओं को कठिन परिश्रम करने के साथ ही राष्‍ट्र निर्माण की प्रक्रिया में सक्रिय योगदान देने के लिए प्रोत्‍साहित किया। उन्‍होंने छात्राओं को देश के वास्‍ते भारतीय सशस्‍त्र सेनाओं में शामिल होने के लिए भी कहा।


    राष्‍ट्रीय एकता यात्रा जम्‍मू-कश्‍मीर और पूर्वोत्‍तर क्षेत्र के राज्‍यों के युवाओं के लिए एक शैक्षणिक यात्रा के साथ ही प्रोत्‍साहन यात्रा भी है , जिसका उद्देश्‍य उन युवाओं को देश की समृद्ध, ऐतिहासिक धरोहर के साथ ही विकास से जुड़ी विभिन्‍न गतिविधियों तथा औद्योगिक स्‍तर पर की जा रही औद्योगिक पहलों से अवगत कराना है। इस यात्रा से युवाओं को रोजगार के विभिन्‍न अवसरों की जानकारी मिलने के साथ ही जानी-मानी हस्‍तियों से मिलने का मौका भी मिलेगा।


    *****


    आर के मीणा/अर्चना/मधुलिका/जीआरएस-11617
    
    

    
    (Release ID: 1554819) Visitor Counter : 111