      वित्‍त मंत्रालय

      वित्‍त वर्ष 2018-19 के लिए नवंबर, 2018 तक भारत सरकार के मासिक खाते पर रिपोर्ट
      Posted On: 27 DEC 2018 8:14PM by PIB Delhi


    वित्‍त वर्ष 2018-19 के लिए नवंबर,2018 तक भारत सरकार का मासिक खाते को समेकित किया गया है और संबंधित रिपोर्ट प्रकाशित की गई हैं।


    इसकी प्रमुख बातें निम्‍नलिखित हैं :-


    भारत सरकार ने नवंबर, 2018 तक 8,96,583 करोड़ रुपये (कुल प्राप्तियों के संबंधित बजट अनुमान 2018-19 का 49.32 प्रतिशत) प्राप्‍त किए हैं जिनमें 7,31,669 करोड़ रुपये का कर राजस्‍व, 138637 करोड़ रुपये का गैर-कर राजस्‍व और 26277 करोड़ रुपये की गैर-ऋण पूंजीगत प्राप्तियां शामिल हैं। गैर-ऋण पूंजीगत प्राप्तियों में ऋणों की वसूली (10467 करोड़ रुपये) और सार्वजनिक क्षेत्र के उपक्रमों के विनिवेश से प्राप्‍त राशि (15810 करोड़ रुपये) शामिल हैं।


    भारत सरकार द्वारा इस अवधि तक करों में हिस्‍से के अंतरण के रूप में राज्‍य सरकारों को 431963 करोड़ रुपये हस्‍तांत्रित किए गए हैं, जो पिछले वित्‍त वर्ष 2017-18 की समान अवधि की तुलना में 46677 करोड़ रुपये ज्‍यादा है।


    भारत सरकार द्वारा कुल व्‍यय 1613208 करोड़ रुपये (संबंधित बजट अनुमान 2018-19 का 66.06 प्रतिशत) का किया गया है जिनमें से 1421778 करोड़ रुपये राजस्‍व खाते में और 191430 करोड़ रुपये पूंजीगत खाते में हैं। कुल राजस्‍व खर्च में से 348233 करोड़ रुपये ब्‍याज भुगतान के मद में और 219046 करोड़ रुपये प्रमुख सब्सिडियों के मद में हैं।


    ***


    आर.के.मीणा/अर्चना /आरआरएस/एनआर-11920

    
    
    (Release ID: 1557544) Visitor Counter : 180