      मंत्रिमण्‍डल

      केन्‍द्रीय मंत्रिमंडल ने भारत और ऑस्‍ट्रेलिया के बीच दिव्‍यांगता के क्षेत्र में सहयोग के लिए समझौता ज्ञापन पर हस्‍ताक्षर करने की मंजूरी दी
      Posted On: 17 DEC 2018 9:17PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आज केन्‍द्रीय मंत्रिमंडल को दिव्‍यांगता के क्षेत्र में सहयोग के लिए भारत और ऑस्‍ट्रेलिया के बीच हुए समझौता ज्ञापन के बारे में अवगत कराया गया। इस समझौता ज्ञापन पर 22 नवम्‍बर 2018 को सिडनी , ऑस्‍ट्रेलिया में हस्‍ताक्षर किये गये थे।


    लाभ :


    इस समझौता ज्ञापन से दिव्‍यांगता के क्षेत्र में संयुक्‍त पहलों के माध्‍यम से सहयोग को बढ़ावा मिलेगा। इससे भारत और ऑस्‍ट्रेलिया के मध्‍य द्विपक्षीय संबंध और मजबूत होंगे। इसके अलावा यह समझौता ज्ञापन दोनों देशों के दिव्‍यांगता से ग्रस्‍त व्‍यक्तियों , विशेष रूप से बौद्धिक दिव्‍यांगता और मानसिक बीमारी से ग्रस्‍त व्‍यक्तियों , के पुनर्वास में सुधार लाने में मदद करेगा। दोनों देश इस पर कार्यान्‍वयन के लिए आपसी रूप से सहमति के अनुसार दिव्‍यांगता के क्षेत्र में विशिष्‍ट प्रस्‍तावों को लागू करेंगे।


    ***


    अतुल तिवारी/आर.के.मीणा/अर्चना / आईपीएस/एसएस-

    
    
    (Release ID: 1556319) Visitor Counter : 97