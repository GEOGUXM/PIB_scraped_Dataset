      गृह मंत्रालय

      पूर्वोत्‍तर के सात राज्‍यों के स्‍कूली छात्रों ने गृह राज्‍य मंत्री श्री किरेन रिजिजू से मुलाकात की
      Posted On: 05 DEC 2018 4:53PM by PIB Delhi


    पूर्वोत्‍तर के सात राज्‍यों - असम, त्रिपुरा, मिजोरम, मेघालय, नागालैंड, मणिपुर और अरूणाचल प्रदेश के 26 स्‍कूली छात्रों ने आज नई दिल्‍ली में गृह राज्य मंत्री श्री किरेन रिजिजू से मुलाकात की। ये छात्र सामंजस्‍य और जागरूकता बढ़ाने के लिए असम राइफल्‍स की ओर से आयोजित राष्‍ट्रीय एकता यात्रा पर है।


    श्री रिजिजू ने छात्रों का स्‍वागत करते हुए उम्‍मीद जताई कि यह यात्रा भारत जैसे विशाल देश को जानने और समझने में काफी आगे तक उनकी मदद करेगी। उन्‍होंने छात्रों को अपनी पढ़ाई पर ध्‍यान देने और एक अच्‍छे नागरिक बनकर भारत के विकास में योगदान करने को कहा।


    असम राइफल्‍स की ओर से आयोजित इस यात्रा का मुख्‍य उद्देश्‍य पूर्वोत्‍तर के दूरदराज के क्षेत्रों के युवाओं को देश के साथ जोड़ना है और उन्‍हें भारत की विविधता में एकता की संस्‍कृति से भली-भांति परिचित कराना है। दिल्‍ली प्रवास के दौरान ये छात्र लाल किला, इंडिया गेट और कुतुब मीनार जैसे एतिहासिक स्‍थलों का भ्रमण कर रहे हैं। छात्र ताजमहल, आगरे का किला और अन्‍य ऐतिहासिक स्‍थल देखने के लिए 6 दिसम्‍बर को आगरा जाएंगे।


    यह यात्रा छात्रों को उनकी कल्‍पना शक्ति को नये क्षितिज प्रदान कर उसे और व्‍यापक बनाती है। इसमें ऐतिहासिक और शैक्षणिक महत्‍व के स्‍थलों की यात्रा के साथ ही छात्रों का मनोरंजन भी होता है। यात्रा के दौरान छात्रों को राष्‍ट्रीय स्‍तर की कई जानी-मानी शख्‍सियतों से मिलने का अवसर भी मिलता है।


    ****


    आर.के.मीणा/अर्चना/एमएस/जीआरएस-11603

    
    
    (Release ID: 1554773) Visitor Counter : 132