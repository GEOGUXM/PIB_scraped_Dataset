      श्रम और रोजगार मंत्रालय

      ईएसआईसी गैर-बीमाकृत लोगों को भी मेडिकल सुविधा देगा
      
      ईएसआईसी में विभिन्‍न पदों की 5200 रिक्तियों को भरने का कार्य प्रक्रिया में है

      Posted On: 06 DEC 2018 2:02PM by PIB Delhi

      केंद्रीय श्रम और रोजगार (स्‍वतंत्र प्रभार) मंत्री श्री संतोष कुमार गंगवार की अध्‍यक्षता में 5 दिसंबर , 18 को हुई 176वीं बैठक में ईएसआई निगम ने मेडिकल सुविधा प्रदान करने की व्‍यवस्‍था को बेहतर बनाने के लिए कुछ महत्‍वपूर्ण निर्णय लिए हैं।


      बैठक में यह निर्णय लिया गया है कि गैर बीमाकृत लोगों को भी ईएसआईसी अस्‍पतालों में मेडिकल सुविधा का लाभ उठाने का अवसर दिया जाएगा। इसके लिए ओपीडी में ईलाज के लिए 10 रुपये तथा भर्ती होने पर सीजीएचएस पैकेज का 25 प्रतिशत देना होगा। दवाईयां वास्‍तविक कीमत पर उपलब्‍ध कराई जाएंगी। इससे आम लोगों को किफायती दर पर उच्‍च स्‍तर की मेडिकल सुविधा मिलेगी। साथ ही अस्‍पतालों के संसाधनों का बेहतर इस्‍तेमाल होगा।


      सामाजिक सुरक्षा अधिकारी , बीमा चिकित्‍सा अधिकारी, इंजीनियर, अध्‍यापक, पारामेडिकल और नर्सिंग कैडर, यूडीसी और स्‍टोनो जैसे 5200 पदों को भरने का कार्य प्रक्रिया में है।


      श्रम और रोजगार मंत्रालय के सचिव श्री हीरालाल समारिया , ईएसआईसी के महानिदेशक श्री राजकुमार, कर्मचारियों और प्रबंधन के प्रतिनिधि, ईएसआई निगम के सदस्‍य, राज्‍य सरकारों के प्रतिनिधि और मंत्रालय के वरिष्‍ठ अधिकारी भी बैठक में उपस्थित थे।


      ***


      आर.के.मीणा/अर्चना/जेके/एनआर -11621

    
    
    (Release ID: 1554858) Visitor Counter : 272
    
    
      Read this release in: English , Urdu , Marathi , Bengali , Tamil