      कार्मिक, लोक शिकायत एवं पेंशन मंत्रालय

      नेपाल के सामान्य प्रशासन एवं संघीय कार्य मंत्री ने कार्मिक एवं प्रशिक्षण विभाग राज्य मंत्री डॉ. जितेन्द्र सिंह से मुलाकात की
      Posted On: 18 DEC 2018 6:13PM by PIB Delhi


    नेपाल के सामान्य प्रशासन एवं संघीय कार्य मंत्री श्री लाल बाबू पंडित इस समय भारत यात्रा पर हैं और उन्होंने आज नई दिल्ली में कार्मिक एवं प्रशिक्षण विभाग के राज्य मंत्री डॉ. जितेन्द्र सिंह से मुलाकात की। बैठक के दौरान सुशासन में उत्कृष्ट व्यवहार के आदान-प्रदान के संबंध में विभिन्न पहलुओं पर विस्तार से चर्चा की गयी। नेपाल ने लोक प्रशासन और उसके गठन को दुरुस्त बनाने के लिए भारत की सहायता की इच्छा व्यक्त की।


    श्री पंडित ने नेपाल में संस्थानों के क्षमता उन्ययन में भारत सरकार की सहायता और समर्थन के लिए अपनी सरकार की तरफ से कृतज्ञता व्यक्त की।


    नेपाल के मंत्री ने भारत में सुशासन से सीखने के प्रति अपनी सरकार की दिलचस्पी बताई, विशेषकर कार्मिक प्रबंधन और लोक प्रशासन प्रबंधन के क्षेत्र में। उन्होंने बताया कि उनकी सरकार सिविल सेवाओं को दुरुस्त करने के प्रयास कर रही है, जिसके लिए नेपाल सरकार ने लोक सेवा समायोजन अध्यादेश, 2018 लागू किया है।


    डॉ. जितेन्द्र सिंह ने श्री पंडित को आश्वस्त किया कि भारत सरकार का कार्मिक मंत्रालय नेपाल की हरसंभव सहायता और सहयोग करेगा। उन्होंने कहा कि दोनों देशों के बीच दोस्ताना और मधुर रिश्ते हैं, जिसके मद्देनजर दोनों देशों के बीच सहयोग बहुत आसान है। नेपाल के मंत्री ने आग्रह किया कि दोनों देशों के बीच विभागों का आदान प्रदान हो और अन्य द्विपक्षीय कार्यक्रमों का आयोजन किया जाए। उनके आग्रह पर डॉ. जितेन्द्र सिंह ने कहा कि वे कार्मिक एवं प्रशिक्षण विभाग तथा नेपाल के सामान्य प्रशासन के अधिकारियों के बीच बैठक की व्यवस्था करेंगे, ताकि दोनों पक्ष आपसी समझ से विभिन्न मुद्दों पर विचार कर सकें।


    ***


    आर.के.मीणा/अर्चना / एकेपी /एमएम-11796


    

    
    (Release ID: 1556521) Visitor Counter : 56