      गृह मंत्रालय

      आपदा प्रबंधन पुरस्‍कारों के लिए भारत सरकार ने नामांकन आमंत्रित किए
      
      सुभाष चंद्र बोस आपदा प्रबंधन पुरस्‍कार- आपदा प्रबंधन के क्षेत्र में वार्षिक पुरस्‍कार
      
      Posted On: 26 DEC 2018 7:48PM by PIB Delhi


    भारत सरकार ने आपदा प्रबंधन के क्षेत्र में उत्‍कृष्‍टता के लिए ‘ सुभाष चंद्र बोस आपदा प्रबंधन पुरस्‍कार ’ के संबंध में नामांकन आमंत्रित किए हैं। नेताजी सुभाष चंद्र बोस की जयंती के अवसर पर 23 जनवरी , 2019 को विजेताओं के नाम घोषित किए जाएंगे। नामांकन की अंतिम तिथि 7 जनवरी , 2019 है। आवेदन के लिए dmawards.ndma.gov.in पर जानकारी उपलब्‍ध है।


    इसके पहले 21 अक्‍टूबर को प्रधानमंत्री श्री नरेन्‍द्र मोदी ने कहा था कि आपदा प्रबंधन के क्षेत्र में शानदार काम करने वाले गुमनाम नायकों का सम्‍मान किए जाने की आवश्‍यकता है। इसके अनुरूप सरकार ने सुभाष चंद्र बोस आपदा प्रबंधन पुरस्‍कार के लिए नामांकन आमंत्रित किए हैं।


    इसके तहत तीन पुरस्‍कार दिए जाएंगे , जिनमें संस्‍थान और व्‍यक्‍ति शामिल हैं। संस्‍थान को 51 लाख रुपये नकद और प्रमाण पत्र दिया जाएगा। इसी तरह वैयक्‍तिक विजेता को 5 लाख रुपये और प्रमाण-पत्र प्रदान किया जाएगा। आवेदन dmawards.ndma.gov.in पर किया जा सकता है।


    ***


    आर.के.मीणा/अर्चना/एकेपी/एसकेपी -11908


    


    

    
    (Release ID: 1557406) Visitor Counter : 299