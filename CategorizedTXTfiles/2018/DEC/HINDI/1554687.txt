      सड़क परिवहन एवं राजमार्ग मंत्रालय

      टोल-ऑपरेट-ट्रांसफर (टीओटी) परियोजना के दूसरे समूह के लिए बोली लगाने की अंतिम तारीख 19 दिसंबर
      
      यह प्रस्‍ताव चार राज्यों - राजस्थान, गुजरात, पश्चिम बंगाल और बिहार के 4 राजमार्गों पर मौजूद 12 टोल प्लाजा के लिए है

      Posted On: 04 DEC 2018 6:30PM by PIB Delhi

    टोल-ऑपरेट-ट्रांसफर (टीओटी ) के दूसरे समूह के लिए बोलियां जमा करने की अंतिम तिथि 19 दिसम्‍बर , 2018 है। इस समूह में 4 राज्‍यों - राजस्थान , गुजरात , पश्चिम बंगाल और बिहार में फैले 586 किलोमीटर राष्ट्रीय राजमार्ग शामिल है। यह प्रस्‍ताव 4 राजमार्गों पर स्थित 12 टोल प्लाजाओं के लिए है। केन्‍द्रीय सड़क परिवहन , राजमार्ग नौवहन , जल संसाधन , नदी विकास और गंगा संरक्षण मंत्री श्री नितिन गडकरी ने पिछले महीने की 15 तारीख को मुंबई में एक रोड शो के माध्यम से इस प्रक्रिया की शुरुआत की थी। रोड शो का उद्देश्य संभावित निवेशकों को टीओटी परियोजनाओं का हिस्सा बनने के लिए आमंत्रित करना था।


    टीओटी समूह 2


    पेश किए गए सड़क खंड पिछले 2 वर्षों के दौरान टोल वृत्‍त वाले परिचालित राजमार्गों के हैं

                                                                                                                              
सड़क खंड                                      राष्‍ट्रीय राजमार्ग  राज्‍य              टोल प्‍लाजाओं की संख्‍या  लंबाई (कि.मी)
                                                                                                                              
                                                                                                                              
                                                                                                                              
चित्तौड़गढ़ - कोटा और चित्तौड़गढ़ बाईपास      27                   राजस्‍थान           3                         160.50       
                                                                                                                              
                                                                                                                              
                                                                                                                              
स्वरुपगंज - पिंडवाड़ा और पिंडवाड़ा - उदयपुर   27                   राजस्‍थान           2                         120.02       
                                                                                                                              
                                                                                                                              
                                                                                                                              
पालनपुर / खेमेना - आबू रोड                    27                   राजस्‍थान / गुजरात  1                         45.00        
                                                                                                                              
                                                                                                                              
                                                                                                                              
जेतपुर सोमनाथ                                 151                  गुजरात              2                         102.26       
                                                                                                                              
                                                                                                                              
                                                                                                                              
पूर्णिया डलखोला                               31                   बिहार               1                         36.30        
                                                                                                                              
                                                                                                                              
                                                                                                                              
डलखोला इस्‍लामपुर                             31                   पश्चिम बंगाल        1                         51.97        
                                                                                                                              
                                                                                                                              
                                                                                                                              
इस्लामपुर - सोनापुर - घोषपुकुर                31                   पश्चिम बंगाल        1                         44.00        
                                                                                                                              
                                                                                                                              
                                                                                                                              
साल्सालाबारी - पश्चिम बंगाल असम सीमा सेक्‍सन  31C                  पश्चिम बंगाल        1                         26.50        
                                                                                                                              
                                                                                                                              
                                                                                                                              
योग                                                                                    12                        586.55       
                                                                                                                              
                                                                                                                              
    
    
     
    
    टीओटी परियोजना राष्ट्रीय राजमार्ग परियोजनाओं के मुद्रीकरण परिचालन के लिए एक मॉडल है। निवेशक मजबूत टोल टैक्‍स प्रणाली से युक्‍त दीर्घकालीन कर वसूली के बदले में एकमुश्त भुगतान करता है। रियायत अवधि 30 साल है। रियायत अवधि के दो साल तक 49 प्रतिशत तक छूट की अनुमति है। दो साल बाद स्वामित्व में 10 प्रतिशत तक परिवर्तन की अनुमति है। निवेशक कोई भी निर्माण करने के लिए किसी भी जोखिम से मुक्‍त है। आवश्‍यक होने पर भारतीय राष्‍ट्रीय राजमार्ग प्राधिकरण अपनी लागत से क्षमता वृद्धि का निर्माण करेगा।
     
    
    दो राज्यों आंध्र प्रदेश और गुजरात में लगभग 681 किलोमीटर सड़कों पर कुल 9  परियोजनाओं का पहला टीओटी समूह  2018 में आवंटित किया गया था। इसमें विदेशी निवेशकों ने बड़ी दिलचस्‍पी दिखाई थी। पहला टीओटी समूह  मैकक्वायरी को 9, 681 करोड़ रूपये में प्रदान किया गया था। यह राशि राजमार्ग प्राधिकरण के अनुमान से 1.5 गुणा थी। भारतीय राष्ट्रीय राजमार्ग प्राधिकरण की इस परियोजना के लिए मैकक्वायरी के भारत प्रमुख ने इस वर्ष नई दिल्ली में 29 अगस्त को श्री नितिन गडकरी को 9,681.5 करोड़ रुपये का  चैक दिया था। 

    ***


    आर.के.मीणा/अर्चना / आईपीएस/एस - 11585


    

    
    (Release ID: 1554687) Visitor Counter : 160