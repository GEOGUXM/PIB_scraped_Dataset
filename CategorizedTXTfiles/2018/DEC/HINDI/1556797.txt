      रक्षा मंत्रालय

      थाईलैंड नौसेना के कमांडर-इन-चीफ एडमिरल लुईचाए रडिट भारत के दौरे पर
      Posted On: 20 DEC 2018 3:56PM by PIB Delhi


    थाईलैंड नौसेना के कमांडर-इन-चीफ एडमिरल लुईचाए रडिट 18 से 21 दिसंबर, 2018 तक भारत के दौरे पर हैं। उनके साथ थाई नौसेना का 9 सदस्यीय शिष्टमंडल भी आया है। थाई नौसेना का कार्यभार सम्भालने के बाद उनकी यह पहली भारत यात्रा है। इस यात्रा का उद्देश्य भारत और थाईलैंड के बीच द्विपक्षीय नौसेना संबंधों को मजबूती देना है।


    अपनी यात्रा के दौरान थाईलैंड नौसेना प्रमुख ने भारत के नौसेना प्रमुख एडमिरल सुनील लांबा के साथ द्विपक्षीय मुद्दों पर चर्चा की। थाई नौसेना प्रमुख ने 19 दिसंबर, 2018 को रक्षामंत्री से भी भेंट की।


    इस दौरान दोनों देशों के बीच नौसेना संबंधी सूचनाओँ के आदान-प्रदान के बारे में एक तकनीकी समझौते पर भी हस्ताक्षर हुए। इस समझौते से क्षेत्र में भारतीय नौसेना और थाई नौसेना के बीच सामुद्रिक जागरूकता बढ़ेगी।


    थाई नौसेना प्रमुख 20 दिसंबर, 2018 को मुंबई स्थित पश्चिमी नौसेना कमान का दौरा करेंगे। वहां वे वरिष्ठ नौसेना अधिकारियों के साथ बातचीत करेंगे और विभिन्न नौसेना यूनिटों का भी दौरा करेंगे।


    ***


    आर.के.मीणा/अर्चना / एकेपी /डीए-11823


    

    
    (Release ID: 1556797) Visitor Counter : 95