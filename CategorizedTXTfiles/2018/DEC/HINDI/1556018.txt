      कार्मिक, लोक शिकायत एवं पेंशन मंत्रालय

      रेलवे अधिकारियों के प्रतिनिधिमंडल ने डॉ. जितेन्द्र सिंह को ज्ञापन सौंपा
      Posted On: 14 DEC 2018 6:42PM by PIB Delhi


    रेलवे अधिकारियों के एक प्रतिनिधिमंडल ने आज केन्द्रीय पूर्वोत्तर क्षेत्र विकास (स्वतंत्र प्रभार), प्रधानमंत्री कार्यालय, कार्मिक, लोक शिकायत एवं पेंशन, परमाणु ऊर्जा एवं अंतरिक्ष राज्यमंत्री डॉ. जितेन्द्र सिंह से मुलाकात की। अधिकारियों के प्रतिनिधिमंडल ने अपने काडर से संबंधित मुद्दे के समाधान के लिए कार्मिक एवं प्रशिक्षण विभाग द्वारा हस्तक्षेप की मांग की।


    भारतीय रेलवे कार्मिक अधिकारी एसोसिएशन (पंजीकृत) (आईआरपीओए) के अध्यक्ष श्री आनंद माथुर के नेतृत्व में प्रतिनिधिमंडल के सदस्यों ने डॉ. जितेन्द्र सिंह को एक ज्ञापन सौंपा। सदस्यों ने रेलवे बोर्ड में मेम्बर स्टाफ (एमएस) के पद को काडर में शामिल करने को लेकर कार्मिक प्रशिक्षण विभाग द्वारा काडर समीक्षा समिति (सीआरसी) की सिफारिशों की मंजूरी दिये जाने के बारे में अपनी कृतज्ञता व्यक्त की। सदस्यों ने यह भी बताया कि रेलवे बोर्ड ने इस मामले में अलग दृष्टिकोण अपनाया है।


    ज्ञापन में यह भी दावा किया गया कि आईआरपीएस काडर के अधिकारियों के पास स्थापना, काडर प्रबंधन, औद्योगिक संबंध और श्रम कानून से संबंधित विषयों के संचालन का अनुभव होता है और इस प्रकार वे सभी विभागों के सभी कर्मचारियों के काडर प्रबंधन में विविध अनुभव रखते हैं। इसलिए इन अधिकारियों ने हस्तक्षेप की मांग की।


    डॉ. जितेन्द्र सिंह ने कहा कि वे मामले से संबंधित सभी विवरणों का पता लगाकर समुचित दृष्टिकोण अपनाएंगे।


    ***


    आर.के.मीणा/अर्चना/एस केएस /एम – 11 742


    

    
    (Release ID: 1556018) Visitor Counter : 72