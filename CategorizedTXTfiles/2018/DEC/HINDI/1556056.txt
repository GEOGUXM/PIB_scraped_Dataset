      प्रधानमंत्री कार्यालय

      फ्रांस के यूरोप व विदेश मामले मंत्री ने प्रधानमंत्री से मुलाकात की
      Posted On: 15 DEC 2018 4:55PM by PIB Delhi


    फ्रांस के यूरोप व विदेश मामले मंत्री श्री ज्‍यां येव्‍स ली ड्रायन ने आज प्रधानमंत्री श्री नरेन्‍द्र मोदी से मुलाकात की।


    प्रधानमंत्री ने फ्रांस के स्‍ट्रासबोर्ग में हाल के आतंकी हमले के पीडि़तों के प्रति हार्दिक सहानुभूति जताई और कहा कि भारत आतंकवाद के खिलाफ लड़ाई में फ्रांस के साथ खड़ा है।


    प्रधानमंत्री ने मार्च 2018 में राष्‍ट्रपति मैक्रोन की भारत की राजकीय यात्रा तथा अर्जेंटीना में जी देश 20 सम्‍मेलन के दौरान उनकी हाल की मुलाकात का स्‍मरण किया।


    श्री ली ड्रायन ने द्विपक्षीय संबंध में हाल के घटनाक्रमों तथा क्षेत्रीय एवं वैश्विक मुद्दों पर फ्रांस के दृष्टिकोण की प्रधानमंत्री को जानकारी दी। प्रधानमंत्री ने प्रतिरक्षा, अंतरिक्ष, आतंकवाद विरोध, समुद्री सुरक्षा एवं नागरिक नाभिकीय सहयोग सहित सभी क्षेत्रों में द्विपक्षीय संबंधों की सुदृढ़ता का स्‍वागत किया।


    ***


    आर.के.मीणा/अर्चना/एसकेजे/एसएस-1175 7
    

    
    (Release ID: 1556056) Visitor Counter : 124