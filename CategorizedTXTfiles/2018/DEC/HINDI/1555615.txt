      पोत परिवहन मंत्रालय

      भारतीय बंदरगाह एसोसिएशन ने कारोबारी सुगमता बढ़ाने के लिए ‘पीसीएस 1x’ लांच किया
      Posted On: 11 DEC 2018 6:39PM by PIB Delhi


    भारतीय बंदरगाह एसोसिएशन ‘ आईपीए ’ ने जहाजरानी मंत्रालय के निर्देश के तहत बंदरगाह समुदाय प्रणाली ‘ पीसीएस 1 X’ लांच किया। आज मुंबई में विभिन्न हितधारकों की उपस्थित में आईपीए के अध्यक्ष श्री संजय भाटिया ने www.indianpcs.gov.in पोर्टल लांच किया। इसमें वीडियो कॉन्फ्रेंस के माध्यम से सभी प्रमुख बंदरगाहों के अध्यक्ष शामिल हुए। पॉर्टल लांच करते हुए श्री भाटिया ने इस परियोजना को रिकॉर्ड 6 महीने के समय में पूरा करने के लिए सभी के प्रयासों की सराहना की।


    पीसीएस 1 X क्लाउड आधारित नई पीढ़ी की टेक्नोलॉजी है जो यूजर्स फ्रेंडली है। यह प्रणाली एकल प्लेटफॉर्म पर मेरीटाईम व्यापार से 19 वर्तमान हितधारकों के अतिरिक्त बाधारहित रूप से 8 नए हितधारकों को जोड़ती है। पीसीएस 1 X की अनूठी विशेषता यह है कि मैरीटाईम उद्योग को सेवा प्रदान करने वाले तीसरे पक्ष के सॉफ्टवेयर को अपना सकती है और इस प्रकार हितधारकों को सेवाओं के व्यापक नेटवर्क तक पहुंचने में सक्षम बनाती है। इस प्रणाली में अत्याधुनिक भुगतान संग्राहक समाधान है जो बैंकों पर भुगतान की निर्भरता को समाप्त करता है।


    हितधारकों को पीसीएस 1 X के इस्तेमाल और लाभ के बारे में शिक्षित करने के लिए एक प्रमुख प्रशिक्षण कार्यक्रम चलाया जाएगा। जहाजरानी मंत्रालय अलग से पीसीएस प्लेटफॉर्म के उपयोग को अनिवार्य बनाने के लिए आदेश जारी करेगा।


    हितधारक पंजीकरण तथा एकीकरण प्रक्रिया के बारे में विस्तृत जानकारी के लिए www.indianpcs.gov.in पर लॉंग ऑन करें और हेल्पलाईन नंबर 1800115055 का उपयोग करें।


    ई-मेल : support.ipcs@nic.in


    ****


    आर.के.मीणा/अर्चना/एजी/डीके-11698

    
    
    (Release ID: 1555615) Visitor Counter : 197
    
    
      Read this release in: English