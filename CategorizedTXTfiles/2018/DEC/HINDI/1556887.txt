      शिक्षा मंत्रालय

      नई दिल्‍ली में अंतर-स्‍कूल बैंड प्रतियोगिता कल
      
      श्री प्रकाश जावड़ेकर मुख्‍य अतिथि होंगे

      Posted On: 20 DEC 2018 7:39PM by PIB Delhi

    देश भर के 6 अंचलों तथा केंद्रीय विद्यालय संगठन और नवोदय विद्यालय समिति की ओर से आयोजित आंचलिक अंतर-स्‍कूल बैंड प्रतियोगिताओं की 16 विजेता टीमों के लगभग 400 छात्र शुक्रवार , 21 दिसंबर को नई दिल्‍ली में त्‍यागराज स्‍टेडियम में आयोजित राष्‍ट्रीय स्‍तर की प्रतियोगिता में भाग लेंगे। केंद्रीय मानव संसाधन विकास मंत्री श्री प्रकाश जावड़ेकर इस कार्यक्रम के मुख्‍य अतिथि होंगे। पूर्व नौसेनाध्‍यक्ष एडमिरल आर.के.धवन इस कार्यक्रम में विशिष्‍ट अति‍थि होंगे।


    स्‍कूली शिक्षा एवं साक्षरता विभाग ने 2017 में अंतर-स्‍कूल बैंड प्रतियोगिता का प्रारंभ किया था। इस प्रति‍योगिता का आयोजन राज्‍य , अंचल और राष्‍ट्रीय-तीन स्‍तरों पर किया जाता है। छात्र और छात्राओं की टीमों के लिए अलग-अलग प्रतियोगिता का आयोजन किया गया। 6 अंचलों के विजेता टीमें- छात्र और छात्राओं की एक-एक टीम राष्‍ट्रीय स्‍तर की प्रतियोगिता में भाग लेगी। केंद्रीय विद्यालय संगठन और नवोदय विद्यालय समिति ने इसी पद्धति पर अपनी-अपनी प्रतियोगिताओं का आयोजन किया था और उनकी भी छात्रों और छात्राओं की एक-एक टीम कल होने वाली राष्‍ट्रीय स्‍तर की प्रतियोगिता में हिस्‍सा लेगी।


    अंतर-स्‍कूल बैंड प्रतियोगिता छात्रों को अपनी प्रतिभा प्रदर्शित करने के लिए राष्‍ट्रीय मंच प्रदान करेगी। इससे स्‍कूली बच्‍चों में देशभक्ति और एकता की भावना का संचार करने में मदद मिलेगी।


    ***


    आर.के.मीणा/एएम/आरके/एनआर -11833
    

    
    (Release ID: 1556887) Visitor Counter : 100