      प्रधानमंत्री कार्यालय

      संसद के शीतकालीन सत्र के शुरुवात पर प्रधानमंत्री द्वारा मिडिया को दिए गये वक्तव्य का मूल पाठ
      Posted On: 11 DEC 2018 11:18AM by PIB Delhi


    नमस्‍कार साथियों , शीत सत्र में आप सबका भी स्‍वागत है। यह सत्र महत्‍वपूर्ण है। सरकार की तरफ से कई महत्‍वपूर्ण विषय, जो जनहित के हैं, देशहित के हैं और सभी का यह प्रयास रहे कि जितने अधिकतम काम हम जनहित का कर पाएं, लोकहित का कर पाएं, देशहित का कर पाएं। मुझे विश्‍वास है कि सदन के सभी सदस्‍य इस भावना का आदर करते हुए आगे बढ़ेंगे। हमारा निरंतर प्रयास रहा है कि सभी विषयों पर चर्चा हो। खुल करके चर्चा हो, तेज-तर्रार चर्चा हो, तीखी तमतमती चर्चा लेकिन चर्चा तो हो ! वाद हो , विवाद हो, संवाद तो होना ही चाहिए और इसलिए हमारी यह गुजारिश रहेगी, हमारा आग्रह रहेगा कि यह सदन निर्धारित समय से भी अधिक समय काम करे। सारे महत्‍वपूर्ण विषयों को नतीजे तक पहुंचाये। चर्चा करके उसको और अधिक सार्थक बनाने के लिए और अधिक मजबूत बनाने के लिए प्रयास हो और मुझे विश्‍वास है कि सभी राजनीतिक दल जो मई महीने में कसौटी पर कसने वाले हैं, तो जरूर जनता जनार्दन का ध्‍यान रख करके इस सत्र का सर्वाधिक उपयोग जनहित के लिए करेंगे, दल हित के लिए नहीं करेंगे। इस विश्‍वास के साथ मेरी सबको बहुत-बहुत शुभकामनाएं।


    धन्‍यवाद !


    ****


    एकेटी/केपी/एसके

    
    
    (Release ID: 1555490) Visitor Counter : 289
    
    
      Read this release in: English , Marathi , Bengali , Gujarati , Tamil , Malayalam