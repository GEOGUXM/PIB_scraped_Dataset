      पोत परिवहन मंत्रालय

      प्रमुख बंदरगाहों में माल उतारने और लादने की क्षमता में 650 एमएमटी से अधिक की बढ़ोतरी
      
      श्री मंडाविया ने सागलमाला कार्यक्रम के तहत किए जाने वाले प्रयासों की सराहना की

      Posted On: 19 DEC 2018 6:50PM by PIB Delhi

    सड़क यातायात एवं राजमार्ग, नौवहन और रसायन एवं उर्वरक राज्य मंत्री श्री मनसुख लाल मंडाविया ने सागरमाला कार्यक्रम के तहत किए जाने वाले प्रयासों की सराहना की है। उन्होंने कहा कि बंदरगाह आधारित विकास से इस क्षेत्र में शानदार बेहतरी आई है। मंत्री महोदय ने आज एक बयान में कहा कि पिछले 4 वर्षों में प्रमुख बंदरगाहों में माल उतारने और लादने की क्षमता में 650 एमएमटी से अधिक की बढ़ोतरी हुई।


    देश में बंदरगाह आधारित विकास को प्रोत्साहन देने वाले सरकार के प्रमुख कार्यक्रम ‘ सागरमाला ’ के चार घटक हैं, जिनमें बंदरगाहों का आधुनिकीकरण, बंदरगाह केंद्रित औद्योगिकीकरण, बंदरगाह संपर्क में बढ़ोतरी और तटीय समुदायों का विकास शामिल है। सागरमाला के लिए राष्ट्रीय परिप्रेक्ष्य योजना (एनपीपी) 2015-35 को वर्ष 2016 में जारी किया गया था। सागरमाला कार्यक्रम के बंदरगाह आधुनिकीकरण के घटक के संबंध में बंदरगाह क्षेत्र की प्रमुख उपलब्धियां इस प्रकार हैं : -

      * प्रमुख बंदरगाहों में माल उतारने और लादने की क्षमता में इजाफा :

    2013-14 - 800.52 एमटीपीए


    2017-18 - 1451.19 एमटीपीए


    क्षमता में बढ़ोतरी - 650.67 एमटीपीए


      * प्रमुख बंदरगाहों में होने वाले कुल आवागमन का संचालन :


    2013-14 - 555.49 एमटी


    2017-18 - 679.47 एमटी


    आवागमन में बढ़ोतरी - 123.98 एमटी


      * काम में लगने वाले औसत समय में कटौती :


    2013-14 - 93.60 घंटे


    2017-18 - 65.00 घंटे


    समय की बचत - 28.60 घंटे


      * प्रतिदिन गोदी पर लगने वाले जहाजों द्वारा माल उतराने-लादने के औसत में इजाफा :


    2013-14 - 12468 टन


    2017-18 - 15451 टन


    माल उतारने-लादने में बढ़ोतरी - 2983 टन


      * सभी प्रमुख बंदरगाहों में आरएफआईडी आधारित गेट-ऑटोमेशन प्रणाली लागू कर दी गई है। इससे बंदरगाहों में भीड़भाड़ कम होगी और माल हटाने की प्रक्रिया तेज होगी। इससे समय की भी बचत होगी।


    मंत्री महोदय की बाइट सुनने के लिए यहां क्लिक करें


    ***


    आर.के.मीणा/अर्चना / एकेपी /सीएस-11814

    
    
    (Release ID: 1556704) Visitor Counter : 127
    
    
    
    
    

*