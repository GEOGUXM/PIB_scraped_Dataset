      नीति आयोग

      नीति आयोग ने ‘वुमैन ट्रांसफोर्मिंग इंडिया’ पुरस्कालरों के तीसरे संस्क रण का आयोजन किया
      
      उपराष्ट्रकपति श्री एम. वेंकैया नायडू ने उन्नसत महिला उद्यमशीलता मंच का शुभांरभ किया
      Posted On: 16 DEC 2018 4:38PM by PIB Delhi


    नीति आयोग ने ‘वुमैन ट्रांसफोर्मिंग इंडिया’ पुरस्‍कार-2018 के तीसरे संस्‍करण का आयोजन किया और महिला उद्यमशीलता मंच के उन्‍नत पोर्टल का शुभारंभ किया। उपराष्‍ट्रपति श्री एम. वेंकैया नायडू ने इस आयोजन की मुख्‍य अतिथि के रूप में अध्‍यक्षता की, जहां डब्‍ल्‍यूईपी पोर्टल 2.0 का शुभारंभ किया गया और डब्‍ल्‍यूटीआई पुरस्‍कार- 2018 प्रदान किये गये।


    श्री नायडु ने महिला उद्यमशीलता मंच 2.0 का सृजन करने और अपने नीति निर्णयों के केन्‍द्र में लैंगिक समानता स्‍थापित करने के लिए नीति आयोग को बधाई दी। उन्‍होंने कहा कि महिला उद्यमशीलता मंच पूरे देश में महिला उद्यमियों के सपनों को साकार करने में मदद करेगा। नये भारत के विकास की कहानी महिलाओं के साथ मिलकर लिखी जा रही है।


    ‘वुमैन ट्रांसफोर्मिंग इंडिया’ पुरस्‍कारों को देश में अनुकरणीय महिलाओं की सफलता की कहानियों को मान्‍यता देने और उनका जश्‍न मनाने के लिए स्‍थापित किया गया था। इस वर्ष की विषय-वस्‍तु ‘महिलाएं और उद्यमशीलता’ है और इसमें महिला उद्यमियों की आकर्षक और प्रेरणादायक कहानियों की पहचान करने के लिए छह माह लंबी प्रक्रियाओं के माध्‍यम से 15 विजेताओं को चुना गया है। महिला उद्यमशीलता मंच देश में उद्यमशीलता के माहौल में बदलाव लाने का प्रयत्‍न करता है। यह मंच भविष्‍य में उभरती हुई महिला उद्यमियों के लिए ‘वन-स्‍टॉप’ संसाधन केन्‍द्र होगा। यह अर्थव्‍यवस्‍था में विभिन्‍न हितधारकों को एक मंच पर लाने के लिए एक मापदंड के रूप में काम करने के अलावा इनक्‍यूबेशन सहायता, संरक्षण, वित्‍तीय सहायता, अनुपालन और विपणन सहायता आदि जैसी एकीकृत सेवाएं भी उपलब्‍ध करायेगा।


    डब्‍ल्‍यूईपी सम्‍मेलन में स्‍थापित उद्यमियों, उद्योग दिग्‍गजों, प्रसिद्ध विशेषज्ञों, वरिष्‍ठ सरकारी अधिकारियों और उभरते हुए उद्यमियों जैसे विभिन्‍न क्षेत्रों से 400 से अधिक व्‍यक्तियों ने भाग लिया। ‘उद्यमियों का परिप्रेक्ष्‍य: स्‍टार्टअप से विकास’ और ‘पे-इट फॉरवर्ड- हाऊ एज़ ए प्‍लेटफॉर्म केन हेल्‍प’ जैसे विषयों पर चर्चाएं आयोजित की गईं। जिनमें नीति आयोग की सलाहकार सुश्री अन्‍ना रॉय, एसडब्‍ल्‍यूपी प्रोडक्‍शन्‍स की सीईओ और प्रबंध निदेशक सुश्री शिवानी वज़ीर पसरीच, कासा पेराडॉक्‍स की लाईफ स्‍टाईल डिजाइनर और फाउंडर मेम्‍बर सुश्री रसील गुजराल अंसल, फाउंडर क्रांति रॉबिन चौरसिया, पद्मश्री प्राप्‍त भरत नाट्यम डांसर गीता चंद्रन और विश्‍व किक बॉक्सिंग चैम्पियन सुश्री तजामुल इस्‍लाम जैसी प्रसिद्ध वक्‍ताओं ने अपनी कहानियों से श्रोताओं को प्रोत्‍साहित किया। पेनल चर्चाओं में उद्यमशीलता की यात्रा में महिलाओं के सामने आने वाली चुनौतियों तथा इन्‍हे दूर करने में महिला उद्यमियों को सहायता देने और बढ़ावा देने में डब्‍ल्‍यूईपी की भूमिका के बारे में बातचीत की गई।


    पेनल चर्चाओं के साथ-साथ डब्‍ल्‍यूईपी निवेश परिषद के बारे में डब्‍ल्‍यूईपी निवेश काउंसिल की प्रमुख सुश्री अंजली बंसल ने बताया और उद्यमियों के सामने वित्‍त व्‍यवस्‍था के बारे में आने वाली चुनौतियों के समाधान और अन्‍य बातों पर परस्‍पर चर्चा की गई। बाद में नीति आयोग के सीईओ श्री अमिताभ कांत ने प्रसिद्ध टेनिस खिलाड़ी सुश्री सानिया मिर्जा के साथ सार्थक वार्ता की। इस वर्ष डब्‍ल्‍यूटीआई पुरस्‍कारों के लिए 2300 से अधिक नामांकन प्राप्‍त हुए। एक उद्देश्‍यपूर्ण और पारदर्शी जांच-पड़ताल तथा आकलन प्रक्रिया के माध्‍यम से नवीकरणीय ऊर्जा, शिक्षा, स्‍वच्‍छता, कला और संस्‍कृति, सामाजिक नवाचार और प्रभाव जैसे क्षेत्रों से 15 विजेताओं का चयन किया गया। ‘वुमैन ट्रांसफोर्मिंग इंडिया’ पुरस्‍कार के तीसरे संस्‍करण के विजेताओं के नाम इस प्रकार हैं –

                                                                                        
क्र.सं.  नाम                      संगठन                                                 
                                                                                        
                                                                                        
                                                                                      
1        क्षेत्रिमयम इंदिरा देवी  चानु क्रिएशंस                                         
                                                                                        
                                                                                        
                                                                                      
2        अजयता शाह                फ्रंटियर मार्केट्स कंसल्टिंग प्राइवेट लिमिटेड         
                                                                                        
                                                                                        
                                                                                      
3        प्रांशु पाटनी            हैलो इंग्लिश                                          
                                                                                        
                                                                                        
                                                                                      
4        नमिता बांका              बांका बायोलू लिमिटेड                                  
                                                                                        
                                                                                        
                                                                                      
5        एज़िल सब्बियन            स्ट्रिंग बायो प्राइवेट लिमिटेड                        
                                                                                        
                                                                                        
                                                                                      
6        प्रियंका अग्रवाल         विशबेरी ऑनलाइन सर्विसिज प्राइवेट लिमिटेड              
                                                                                        
                                                                                        
                                                                                      
7        कविता अय्यर रॉड्रिग्स    जुमुटर बायोलॉजिक्‍स प्राइवेट लिमिटेड                  
                                                                                        
                                                                                        
                                                                                      
8        नीलिमा चतुर्वेदी         कोरिया महिला गृह उद्योग                               
                                                                                        
                                                                                        
                                                                                      
9        शिखा शाह                 कैनवा फाइबर लैब्स एलएलपी और ब्रूसाइट एनालिटिक्स एलएलपी
                                                                                        
                                                                                        
                                                                                      
10       देविका मलिक              व्हीलिंग हैप्‍पीनेस                                   
                                                                                        
                                                                                        
                                                                                      
11       मोनिका शुक्ला            लेट्स इंडोर्स डेवेलपमेंट                              
                                                                                        
                                                                                        
                                                                                      
12       थिनलास चोरोल             लद्दाखी वूमैन्‍स ट्रेवल कंपनी                         
                                                                                        
                                                                                        
                                                                                      
13       टेज रीटा                 लैंबू सुबू फूड एंड बेवरेजि़ज                          
                                                                                        
                                                                                        
                                                                                      
14       यमुना शास्त्री वी        कैब डोस्ट                                             
                                                                                        
                                                                                        
                                                                                      
15       सीमा प्रेम               एफआईए टेक्‍नॉलाजी सर्विसेज़ प्राइवेट लिमिटेड          
                                                                                        
                                                                                        

    ***


    आर.के.मीणा/अर्चना/आईपीएस/एसएस-11769


    

    

    
    (Release ID: 1556215) Visitor Counter : 118