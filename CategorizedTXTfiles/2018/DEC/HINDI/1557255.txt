      इस्‍पात मंत्रालय

      बोगिबील पुल के लिए भारतीय इस्‍पात प्राधिकरण लि. द्वारा इस्‍पात की आपूर्ति
      Posted On: 24 DEC 2018 6:56PM by PIB Delhi


    स्टील अथॉरिटी ऑफ इंडिया लिमिटेड ( सेल ) ने ब्रह्मपुत्र नदी पर बोगिबील सड़क और रेल पुल के निर्माण के लिए लगभग 35400 मीट्रिक टन इस्‍पात की आपूर्ति की है। इस्‍पात की यह मात्रा इस पुल के लिए आपूर्ति की जाने वाली इस्‍पात की कुल मात्रा के 50 प्रतिशत से अधिक है। सेल ने इस 4.94 किमी. लंबे इस पुल के लिए टीएमटी रिबारों , प्लेट्स और स्ट्रक्चरल की भी आपूर्ति की है , जो पुल के ढांचे में मिश्रित वेल्डेड स्टील ट्रस गर्डर्स हैं। इससे पहले , सेल ने भारत के सबसे लंबे पुल ढोला-सादियाब्रिज के निर्माण के लिए 90 प्रतिशत इस्‍पात की आपूर्ति की थी । ब्रह्मपुत्र नदी पर बना यह पुल 4.9 किमी लंबा है जो एशिया का दूसरा सबसे लंबा रेल और सड़क पुल है। इसकी सेवा अवधि 120 वर्ष है।

    
    
     

    आर.के.मीणा/एएम / आईपीएस /एस- 11887


    

    
    (Release ID: 1557255) Visitor Counter : 174