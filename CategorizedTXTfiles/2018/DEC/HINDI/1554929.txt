      सूचना और प्रसारण मंत्रालय

      राष्ट्रपति रामनाथ कोविंद के चुने हुए भाषणों के संग्रह ‘दि रिपब्लिकन एथिक’ और ‘लोकतंत्र के स्वर’ पुस्तकों का लोकार्पण 8 दिसंबर को
      Posted On: 06 DEC 2018 7:50PM by PIB Delhi


    राष्ट्रपति श्री रामनाथ कोविंद के चुने हुए भाषणों के संग्रह ‘ लोकतंत्र के स्वर ’ तथा ‘ द रिपब्लिकन एथिक ’ नामक पुस्तकों का उपराष्ट्रपति श्री एम वेंकैया नायडू 8 दिसंबर, 2018 को नई दिल्ली के विज्ञान भवन में लोकार्पण करेंगे। सूचना एवं प्रसारण मंत्रालय के प्रकाशन विभाग ने इन पुस्तकों को प्रकाशित किया है।


    सूचना एवं प्रसारण और युवा कार्य एवं खेल राज्यमंत्री (स्वतंत्र प्रभार) कर्नल राज्यवर्धन राठौड़ और विदेश मंत्री श्रीमती सुषमा स्वराज इस कार्यक्रम में विशेष रुप से उपस्थित रहेंगे।


    पृष्ठभूमिः


    ये पुस्तकें राष्ट्रपति के पहले वर्ष के कार्यकाल में उनके कुल 243 भाषणों में से चुने हुए 95 भाषणों के संग्रह हैं। इऩ्हें आठ भागों में विभाजित किया गया है, जैसे ; राष्ट्र को संबोधन, भारत की विविधता, विश्व का वातायन, शिक्षित भारत, सक्षम भारत, जनसेवा का धर्म, रक्षकों का सम्मान, कानून की मूल भावना, विशिष्टता को मान्यता। ये पुस्तकें राष्ट्रपति के दृष्टिकोण और उनके विचारों से अवगत होने के लिए तैयार की गई हैं। इन पुस्तकों में विशेष रूप से राष्ट्र से संबंधित दृष्टिकोण और राष्ट्र के प्रति नागरिकों के कर्तव्य से जुड़े राष्ट्रपति के विचारों को शामिल किया गया है।


    आर.के.मीणा/अर्चना/एसकेएस/एम-11629


    
    

    
    (Release ID: 1554929) Visitor Counter : 102