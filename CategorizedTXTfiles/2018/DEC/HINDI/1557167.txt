      राष्ट्रपति सचिवालय

      राष्ट्रपति ने प्रतिमा आयुर्विज्ञान संस्थान करीमनगर में आनुवंशिक रक्त विकारों के लिए उत्कृष्टता केंद्र का उद्घाटन किया
      Posted On: 22 DEC 2018 8:48PM by PIB Delhi


      राष्ट्रपति श्री रामनाथ कोविंद ने आज तेलंगाना के करीमनगर में प्रतिमा आयुर्विज्ञान संस्थान में सिकल सेल , एनीमिया , थैलेसीमिया और अन्य आनुवंशिक रक्त विकारों के लिए उत्‍कृष्‍टता केंद्र का उद्घाटन किया।


      इस अवसर पर राष्ट्रपति ने कहा कि हमारे देश ने स्वास्थ्य देखभाल के क्षेत्र में महत्वपूर्ण प्रगति की है। हालांकि , हमें अभी एक ऐसी समग्र स्वास्थ्य देखभाल प्रणाली विकसित करने में एक लंबा रास्ता तय करना है , जो समान रूप से सस्ती और सुलभ हो। सार्वजनिक अस्पतालों , नगरपालिका अस्पतालों , धर्मार्थ अस्पतालों और प्राथमिक स्वास्थ्य और कल्याण क्लीनिकों को मजबूत बनाने के कार्य को प्राथमिकता दी जानी चाहिए। इसके अलावा , हमें विशेष रूप से ग्रामीण क्षेत्रों और वंचित वर्गों के बीच स्वास्थ्य देखभाल संबंधी मुद्दों के बारे में जागरूकता फैलाने की जरूरत है।


      ***


      आर.के.मीणा/एएम / आईपीएस /एस-11875


    

    
    (Release ID: 1557167) Visitor Counter : 72
    
    
      Read this release in: English