      रक्षा मंत्रालय

      वायु सेना प्रमुख ने एक्स कोप इंडिया-18 का दौरा किया
      Posted On: 05 DEC 2018 6:01PM by PIB Delhi


    वायु सेना प्रमुख एयर चीफ मार्शल बी एस धनोआ ने आज वायु सेना स्टेशन कलईकुंडा का दौरा किया, जहां अमेरिकी वायु सेना और भारतीय वायु सेना के बीच एक्स कोप इंडिया-18 चल रहा है। उन्होंने दोनों देशों के बलों के साथ बातचीत की। पूर्वी वायु कमान के एयर ऑफिसर कमांडिंग-इन-चीफ एयर मार्शल आर नाम्बियार और वायु सेना स्टेशन कलईकुंडा के एयर ऑफिसर कमांडिंग एयर कोमोडोर साजी एंटनी ने वायु सेना प्रमुख की अगवानी की।


    उल्लेखनीय है कि चौथे एक्स कोप इंडिया में अमेरिका के एफ-15 और सी-130 तथा वायु सेना के सुखोई-30, मिराज-2000, जैगुअर, सी-130 जे, अवाक्स और एईडब्ल्यू एंड सी हिस्सा ले रहे हैं। इसके अलावा दोनों देशों की वायु सेनाओं के विशेष बल भी अभ्यास में भाग ले रहे हैं।


    बातचीत के दौरान वायु सेना प्रमुख ने कहा कि संयुक्त सैन्य अभ्यास इसलिए जरूरी है क्योंकि इनसे दोस्ताना माहौल बनता है और संचालन क्षमता बढ़ाने में एक-दूसरे से सीखने का अवसर प्राप्त होता है।


    ***


    आर.के.मीणा/अर्चना/एकेपी/सीएस-11611

    
    
    (Release ID: 1554798) Visitor Counter : 156