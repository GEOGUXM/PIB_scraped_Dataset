      शिक्षा मंत्रालय

      केन्द्रीय विद्यालय संगठन ने केरल बाढ़ राहत के लिए 5.49 करोड़ रुपये का योगदान दिया
      
      ईडीसीआईएल (इंडिया) लिमिटेड ने मानव संसाधन विकास मंत्री श्री प्रकाश जावड़ेकर को वर्ष 2017-18 के लिए 11 करोड़ रुपये का लाभांश चेक सौंपा

      Posted On: 26 DEC 2018 7:57PM by PIB Delhi

      केंद्रीय मानव संसाधन विकास मंत्री श्री जावड़ेकर ने केरल सरकार के रेजिडेंट कमिश्नर श्री पुनीत कुमार को केरल बाढ़ राहत के लिए केंद्रीय विद्यालय संगठन की ओर से 5,49,74,086 रुपये का चैक प्रदान किया। इस अवसर पर केंद्रीय विद्यालय संगठन के आयुक्‍त श्री संतोष कुमार मल्ल भी उपस्थित थे । यह राशि केंद्रीय विद्यालय संगठन के कर्मचारियों द्वारा प्रदान की गई है।


      मानव संसाधन विकास मंत्रालय ने अपने मंत्रालय के सभी अधिकारियों और कर्मचारियों के साथ-साथ अपने नियंत्रणाधीन संगठनों से अपने एक दिन के वेतन का योगदान करने की अपील थी।


      केंद्रीय विद्यालय संगठन के अधिकारियों और कर्मचारियों ने केरल के बाढ़ पीडि़त लोगों के प्रति एकजुटता दिखाते हुए उदारतापूर्वक योगदान करके 5,49,74,086 रूपये की यह राशि जुटाई थी।


      मानव संसाधन विकास मंत्रालय के तहत एक मिनी रतन श्रेणी की आईसीपीएसई , ईडीसीआईएल (इंडिया) लिमिटेड ने वर्ष 2017-18 के लिए अब तक का सबसे अधिक 11 करोड़ रुपये का लाभांश चैक प्रदान किया है। ईडीसीआईएल के अध्‍यक्ष एवं प्रबंध निदेशक श्री दिप्तिमान दास ने उच्च शिक्षा सचिव श्री आर सुब्रह्मण्यम की उपस्थिति में श्री प्रकाश जावड़ेकर को यह लाभांश चैक सौंपा।


      यह कंपनी आईसीटी/आईटी सॉल्यूशंस समेत शैक्षिक क्षेत्रों , ऑनलाइन टेस्टिंग एंड असेसमेंट सर्विसेज , परामर्श सेवाओं , बुनियादी ढांचे, पीएमसी, खरीददारी और ओवरसीज शिक्षा सेवाओं के लिए परियोजना प्रबंधन और परामर्श समाधान उपलब्‍ध कराती है।


      ***********


      आर.के.मीणा/एएम / आईपीएस /एसके – 11909

    
    
    (Release ID: 1557433) Visitor Counter : 71
    
    
      Read this release in: English , Urdu