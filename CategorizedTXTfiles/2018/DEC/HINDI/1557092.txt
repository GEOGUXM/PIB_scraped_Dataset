      शिक्षा मंत्रालय

      राष्‍ट्रीय परीक्षण एजेंसी देश में निष्‍पक्ष, पारदर्शी एवं उपयोगकर्ता अनुकूल परीक्षाओं का आयोजन करने के सरकार के विजन को पूरा करने की दिशा में उत्‍कृष्‍ट कार्य कर रही है : श्री प्रकाश जावडेकर
      Posted On: 21 DEC 2018 5:27PM by PIB Delhi


    केन्‍द्रीय मानव संसाधन विकास मंत्री श्री प्रकाश जावडेकर ने राष्‍ट्रीय परीक्षण एजेंसी (एनटीए) का अपना पहला दौरा किया। उपस्थित जनसमूह को संबोधित करते हुए उन्‍होंने कहा कि एनटीए की स्‍थापना प्रधानमंत्री श्री नरेन्‍द्र मोदी के निष्‍पक्ष , पारदर्शी एवं उपयोगकर्ता अनुकूल परीक्षाओं के संचालन के विजन की तर्ज पर की गई है और एनटीए इस काम को बिल्‍कुल सही तरीके से कर रही है। उन्‍होंने कहा कि मंत्रालय ने उम्‍मीदवारों की योग्‍यता का आकलन करने के लिए कुशल , पारदर्शी और अंतर्राष्‍ट्रीय मानक परीक्षाओं का संचालन करने के लिए एक स्‍वतंत्र, स्‍वायत्‍त शासी तथा आत्‍मनिर्भर संगठन के रूप में राष्‍ट्रीय परीक्षण एजेंसी (एनटीए) की स्‍थापना की है। श्री जावडेकर ने कहा कि एनटीए परीक्षाओं के संचालन में उम्‍मीदवारों के पिछले वर्षों के प्रदर्शन के विश्‍लेषण के लिए साइकोमैट्रिक डाटा और प्रश्‍न पत्रों के आलोक में इसकी व्‍याख्‍या आदि जैसे सर्वोत्‍तम प्रचलनों को सामने लाएगा।


    उन्‍होंने कहा कि पहली बड़ी परीक्षा नामत: यूजीसी-नेट , दिसंबर, 2018 वर्तमान में 18 दिसंबर, 2018 से ही चल रही है। इससे पूर्व एनटीए ने 1-2 दिसंबर, 2018 को स्‍वयं के लिए परीक्षाओं का संचालन किया था, जिसमें लगभग 3800 छात्रों ने 90 विषयों में भाग लिया था। उन्‍होंने यह भी बताया कि एनटीए द्वारा संचालित की जाने वाली बड़ी परीक्षाओं में विश्‍वविद्यालय अनुदान आयोग-नेट आर्हता (यूजीसी-नेट), जी(मुख्‍य), सीएमएटी, जीपीएटी एवं नीट शामिल हैं।


    श्री जावडेकर ने बताया कि पहली बार राष्‍ट्रव्‍यापी तरीके से व्‍यावसायिक परीक्षाओं में देशभर में लगभग 600 परीक्षा केन्‍द्रों के लिए 8000 से अधिक सीसीटीवी कैमरों के जरिए सीसीटीवी निगरानी की जा रही है। इन परीक्षा केन्‍द्रों के प्रत्‍येक परीक्षा कक्ष में लाइव सीसीटीवी निगरानी प्रणाली रखने का मुख्‍य उद्देश्‍य निष्‍पक्ष परीक्षाओं का संचालन करना एवं परीक्षाओं में कदाचार को रोकना है। इसके अतिरिक्‍त एनटीए ने विशेष रूप से ग्रामीण क्षेत्रों के छात्रों के लिए 4000 से अधिक परीक्षण अभ्‍यास केन्‍द्रों के एक नेटवर्क की स्‍थापना की है , जिससे कि छात्रों को परीक्षा से पहले कम्‍प्‍यूटरों पर अभ्‍यास करने का अवसर प्राप्‍त हो सके।


    एनटीए द्वारा परीक्षाएं

                                                                                                                  
क्र. सं.  परीक्षा का नाम                                      तिथि                        शिफ्ट                   
                                                                                                                  
                                                                                                                  
                                                                                                                  
1         विश्‍वविद्यालय अनुदान आयोग-नेट आर्हता (यूजीसी-नेट)  18 से 22 दिसंबर , 2018      09.30 सुबह – 01.00 दोपहर
                                                                                                                  
                                                                                                                  
                                                                                          02.30 दोपहर – 06.00 शाम 
                                                                                                                  
                                                                                                                  
                                                                                                                  
2         संयुक्‍त प्रवेश परीक्षा (मुख्‍य)                    8 से 12 जनवरी , 2019        09.30 सुबह – 01.00 दोपहर
                                                                                                                  
                                                                                                                  
                                                              6 से 12 अप्रैल , 2019       02.30 दोपहर – 06.00 शाम 
                                                                                                                  
                                                                                                                  
                                                              16 ृ18 और 20 अप्रैल , 2019                          
                                                                                                                  
                                                                                                                  
                                                                                                                  
3         समान प्रबंधन नामांकन परीक्षा (सीएमएटी)              28 जनवरी , 2019             09.30 सुबह – 01.00 दोपहर
                                                                                                                  
                                                                                                                  
                                                                                          02.30 दोपहर – 06.00 शाम 
                                                                                                                  
                                                                                                                  
                                                                                                                  
4         स्‍नातक फार्मेसी एैप्टीच्‍यूड परीक्षा (जीपीएटी)     28 जनवरी , 2019             02.30 दोपहर – 06.00 शाम 
                                                                                                                  
                                                                                                                  
                                                                                                                  
5         राष्‍ट्रीय आर्हता व प्रवेश परीक्षा (नीट)            5 मई , 2019                 02.30 दोपहर – 06.00 शाम 
                                                                                                                  
                                                                                                                  

    ***


    महत्‍वपूर्ण पूर्व परीक्षा कार्यकलाप


    सुगम , निष्‍पक्ष एवं वैध परीक्षाएं सुनिश्चित करने के लिए निम्‍नलिखित पूर्व परीक्षा कार्यकलाप आरंभ किए गए हैं-

      * पिछले वर्ष के प्रदर्शन का साइकोमैट्रिक डाटा विश्‍लेषण किया जाएगा।
      * प्रश्‍न पत्र विश्‍लेषण एवं ब्‍लूप्रिंट से इसका सह-संबंध और इसे साझा करना।
      * यह सुनिश्चित करने के लिए कि विषय लेखन गुणात्‍मक रूप से वर्तमान चक्र में बेहतर है , सभी ‘ पेपरसेटर्स ’ का अनुकूलन।
      * एनटीए की पहली बड़ी परीक्षा

    यूजीसी-नेट दिसंबर , 2018 का संचालन एनटीए द्वारा पहली बार कम्‍प्‍यूटर आधारित प्रौद्योगिकी मोड में किया जा रहा है।


    लगभग 9.5 लाख परीक्षार्थी प्रत्‍येक दिन दो शिफ्टों में 18 और 22 दिसंबर के बीच परीक्षाएं देंगे। 10 शिफ्ट होंगी और प्रत्‍येक शिफ्ट में लगभग 95000 परीक्षार्थी उपस्थित होंगे। पहले दिन दो पालियों में परीक्षण के लिए 28 विषय निर्धारित थे। दूसरे , तीसरे, चौथे, पांचवे दिन यह संख्‍याएं क्रमश: 19,24,9,4 एवं एक हैं। कुल मिलाकर 85 विषयों की परीक्षाएं ली जा रही हैं। इन परीक्षाओं का संचालन प्रत्‍येक दिन देशभर में 285 शहरों के 598 केन्‍द्रों में किया जा रहा है। इससे पहले 91 शहरों में परीक्षाएं ली जाती थीं।


    एनटीए ने स्‍वतंत्र , निष्‍पक्ष, पारदर्शी एवं वैज्ञानिक तरीके से एनटीए नियंत्रण कक्ष, 24 राज्‍य समन्‍वयकों, 295 नगर समन्‍वयकों एवं 742 पर्यवेक्षकों के जरिए इनके संचालन के लिए व्‍यापक तैयारी की है।


    राज्‍य स्‍तर समन्‍वयक जो वरिष्‍ठ प्रधानाचार्य हैं , सीसीसी एवं एनटीए नियंत्रण कक्ष के बीच सेतु का काम करते हुए राज्‍य स्‍तर पर एनटीए-सीवीटी की उद्घोषणा करेंगे, समस्‍त सीवीटी प्रक्रिया की जानकारी प्राप्‍त करेंगे एवं सीसीसी (सर्टिफायड सीटी कॉडिनेटर्स) के जरिए अनुपालन सुनिश्चित करेंगे। एससी वीडियो कांफ्रेंसिंग के जरिए एनटीए नियंत्रण कक्ष के संपर्क में रहेंगे तथा प्रत्‍येक परीक्षा दिवस पर परीक्षा के अंत तक जुड़े हुए रहेंगे।


    जो प्रधानाचार्य सीसीसी के रूप में कार्य कर रहे हैं , वे प्रत्‍येक शिफ्ट के दौरान उन्‍हें सुपुर्द परीक्षा केन्‍द्रों का दौरा करेंगे, निगरानी करेंगे एवं सीएससी को स्‍टेट्स अपडेट के बारे में रिपोर्ट करेंगे, राज्‍य समन्‍वयकों के जरिए परीक्षा केन्‍द्र एवं एनटीए के बीच एक संपर्क के रूप में कार्य करेंगे। वे अपने शहर में केन्‍द्रों एवं पर्यवेक्षकों के संपर्क में रहेंगे और जैसा कि निर्धारित है परस्‍पर संपर्क में रहेंगे।


    देशभर में 13 स्‍थानों पर 3 घंटे के सत्र में 1400 पर्यवेक्षकों का अनुकूलन किया गया है।


    500 पर्यवेक्षक जो प्रत्‍यक्ष रूप से अनुकूलन में उपस्थित नहीं हो सके थे , उन्‍हें ‘हेंग आउट्स एवं वीडियो कांफ्रेंसिंग’ के जरिए वर्चुअल मोड में अनुकूलित किया गया है। ये पर्यवेक्षक विद्यालय/विश्‍वविद्यालय/मानक विश्‍वविद्यालय/निजी सहायता प्राप्‍त महाविद्यालयों एवं बिना सहायता प्राप्‍त निजी महाविद्यालयों के प्रोफेसर/एसोसिएट प्रोफेसर/असिस्‍टेंट प्रोफेसर हैं।


    लाइव सीसीटीवी का प्रावधान


    एनटीए ने सुदूर स्‍थान पर लाइव नजर रखने तथा एनटीए में स्थित नियंत्रण कक्ष में लगभग सभी परीक्षा केन्‍द्रों की सीसीटीवी सिस्‍टम की रिकॉर्डिंग के लिए व्‍यवस्‍था की है।


    मॉक परीक्षाओं के लिए परीक्षा अभ्‍यास केन्‍द्र


    जैसा कि मानव संसाधन विकास मंत्रालय द्वारा फैसला किया गया है , एनटीए ने 4000 से अधिक परीक्षण अभ्‍यास केन्‍द्रों के नेटवर्क की स्‍थापना की है। एक टीपीसी प्रत्‍येक शनिवार/रविवार को खुले रहेंगे और कोई भी छात्र नि:शुल्‍क रूप से इस सुविधा का उपयोग कर सकता है।


    एनटीए ने अभ्‍यास के लिए टीपीसी का उपयोग करने हेतु ऑनलाइन रजिस्‍ट्रेशन के लिए एनटीए द्वारा संचालित विभिन्‍न प्रतिस्‍पर्धी परीक्षाओं में उपस्थित होने की इच्‍छा रखने वाले छात्रों को आमंत्रित करते हुए अधिसूचनाएं जारी की हैं। इसके अतिरिक्‍त एनटीए ने रजिस्‍ट्रेशन की सुविधा के लिए एक मोबाइल एप का प्रावधान भी किया है। अभी तक 99739 छात्रों ने टीपीसी में इस सुविधा का उपयोग किया है।


    जैमर्स


    मोबाइल नेटवर्कों का उपयोग करते हुए कदाचार को रोकने के लिए सभी केन्‍द्रों में जैमर्स लगाए गए हैं।


    परिणामों की घोषणा


    यूजीसी-नेट दिसंबर 2018 परीक्षा के परिणाम 10 जनवरी , 2019 से पहले घोषित कर दिए जाएंगे।


    एनटीए की अगली बड़ी परीक्षा


    एनटीए की अगली बड़ी परीक्षा जी(मुख्‍य) होगी , जिसके 8 से 12 जनवरी, 2019 के आयोजित किए जाने का कार्यक्रम है।


    यूजीसी-नेट दिसंबर 2018 परीक्षा के प्रमुख विवरण निम्‍नलिखित हैं –

      * विषयों की संख्‍या : 85
      * केन्‍द्रों की संख्‍या : 598
      * नगरों की संख्‍या : 235

    ****


    आर.के.मीणा/अर्चना/एसकेजे/वाईबी-11865


    

    
    (Release ID: 1557092) Visitor Counter : 80
    
    
    
    
    

      
      
      
      
      
      
      
      
      
      
      
      
*