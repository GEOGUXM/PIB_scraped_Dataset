      पोत परिवहन मंत्रालय

      अप्रैल-नवम्‍बर, 2018 में प्रमुख बंदरगाहों की वृद्धि दर 4.83 प्रतिशत रही
      Posted On: 10 DEC 2018 7:34PM by PIB Delhi


    भारत के प्रमुख बंदरगाहों ने अप्रैल-नवम्‍बर , 2018 के दौरान 4.83 प्रतिशत की वृद्धि दर दर्ज की है। इन बंदरगाहों ने इस दौरान कुल मिलाकर 461.21 मिलियन टन कारगो का संचालन किया , जबकि पिछले वर्ष की समान अवधि के दौरान 439.96 मिलियन टन कारगो का संचालन किया गया था।


    9 बंदरगाहों यथा कोलकाता (हल्‍दिया सहित) , पारादीप , विशाखापत्‍तनम , कामराजार , चेन्‍नई , कोचीन , न्‍यू मंगलोर , जेएनपीटी और दीनदयाल ने अप्रैल-नवम्‍बर , 2018 के दौरान यातायात में धनात्‍मक वृद्धि दर्ज की है।


    प्रमुख बंदरगाहों पर संचालित कारगो यातायात


    कामराजार बंदरगाह द्वारा सर्वाधिक वृद्धि दर (20.15 प्रतिशत) दर्ज की गई। इसके बाद क्रमश: कोचीन (11.73 प्रतिशत) , पारादीप (9.73 प्रतिशत) , कोलकाता (हल्‍दिया सहित) (8.52 प्रतिशत) और दीनदयाल (7.37 प्रतिशत) का नम्‍बर आता है। कंटेनर (19.8%) , अन्य तरल पदार्थ (16.42%) , थर्मल और स्टीम कोयला (10.71%) और पीओएल (9.24%) के यातायात में वृद्धि की बदौलत ही कामराजार बंदरगाह ने उल्‍लेखनीय बढ़ोतरी दर्ज की है।


    अप्रैल-नवम्‍बर , 2018 के दौरान दीनदयाल बंदरगाह ने मात्रा की दृष्टि से सर्वाधिक यातायात 77.33 मिलियन टन (16.77 प्रतिशत हिस्‍सेदारी) का संचालन किया। इसके बाद क्रमश: 71.30 मिलियन टन (15.46% हिस्‍सेदारी) के साथ पारादीप , 46.40 मिलियन टन (10.06% हिस्‍सेदारी) के साथ जेएनपीटी , 43.03 मिलियन टन (9.33% हिस्‍सेदारी) के साथ विशाखापत्तनम और 40.32 मिलियन टन (8.74% हिस्‍सेदारी) के साथ मुंबई का नम्‍बर आता है।


    पीओएल की जिंस-वार प्रतिशत हिस्‍सेदारी सर्वाधिक 33.40 प्रतिशत आंकी गई। इसके बाद क्रमश: कंटेनर (20.71%) , थर्मल व स्टीम कोयला (15.09%) , अन्य विविध कारगो (10.64%) , कोकिंग एवं अन्य कोयला (8.13%) , लौह अयस्क तथा छर्रों (5.65%) , अन्य तरल (4.25%) , तैयार उर्वरक (1.18%) और उर्वरक कच्चे माल (एफआरएम) (0.95%) का नम्‍बर आता है।


    ****


    आर के मीणा/अर्चना/आरआरएस /एस-116 7 7


    

    
    (Release ID: 1555466) Visitor Counter : 167