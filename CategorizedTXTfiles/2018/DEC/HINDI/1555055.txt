      नागरिक उड्डयन मंत्रालय

      श्री सुरेश प्रभु ने कोयंबटूर हवाई अड्डे पर चल रहे कार्यों की प्रगति की समीक्षा की
      
      अधिकारियों को कार्य पूरा करने में तेजी लाने का निर्देश दिए
      
      कहा - अतिरिक्त भूमि आवंटन मामले पर वह तमिलनाडु के मुख्यमंत्री से बात करेंगे

      Posted On: 06 DEC 2018 6:50PM by PIB Delhi

    नागरिक उड्डयन मंत्री श्री सुरेश प्रभु ने कोयंबटूर हवाई अड्डे पर चल रहे कार्यों की प्रगति की समीक्षा की। मंत्री को बताया गया कि एएआई ने यात्रियों की बढ़ती मांग को पूरा करने के लिए उपलब्ध भूमि के दायरे में निम्नलिखित कार्य शुरू किए हैं और सभी कार्य पूरा होने के विभिन्न चरणों में हैं:


    1. 180 करोड़ रुपये की लागत से एक नए प्रस्थान ब्लॉक का निर्माण।


    2. 30 करोड़ रुपये की लागत से अतिरिक्त एप्रन 5 बे।


    3. 49 करोड़ रुपये की लागत से आवासीय कॉलोनी में निर्माण।


    मंत्री ने अधिकारियों को निर्देश दिए कि वे लंबित कार्यों को जल्‍द से जल्‍द पूरा करने के लिए उसमें तेजी लाएं और हवाई अड्डे पर भीड़भाड़ को कम करने के लिए यात्रियों को उपर्युक्त सुविधाएं जल्‍द उपलब्ध कराएं। अधिकारियों ने श्री प्रभु को बताया कि एएआई ने तमिलनाडु सरकार से रनवे के बीच टर्मिनल के विकास के लिए 468 एकड़ अतिरिक्‍त भूमि आवंटित करने का अनुरोध किया है। श्री प्रभु ने उनसे कहा कि वह इस मुद्दे पर तमिलनाडु के मुख्‍यमंत्री से बात करेंगे।


    ***


    आरके मीणा/एएम/एसकेसी/एसके-11632

    
    
    (Release ID: 1555055) Visitor Counter : 30
    
    
      Read this release in: English , Tamil