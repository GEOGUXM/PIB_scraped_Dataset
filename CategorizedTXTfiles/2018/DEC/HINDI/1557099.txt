      रक्षा मंत्रालय

      रक्षा मंत्री ने सूचना समेकन केंद्र - हिंद महासागर क्षेत्र (आईएफसी-आईओआर) का उद्घाटन किया
      Posted On: 22 DEC 2018 6:37PM by PIB Delhi


    रक्षा मंत्री श्रीमती निर्मला सीतारमण ने सूचना प्रबंधन और विश्लेषण केंद्र (आईएमएसी ) गुरुग्राम में सूचना समेकन केंद्र - हिंद महासागर क्षेत्र (आईएफसी-आईओआर) का शुभारंभ किया। इस कार्यक्रम में रक्षा मंत्रालय, विदेश मामले मंत्रालय, गृह मंत्रालय, जहाजरानी मंत्रालय के अधिकारियों के प्रतिनिधित्व के अतिरिक्त एनएससीएस, राजदूतों और साझीदार देशों के रेजिडेंट डिफेंस अटैचियों ने भी भाग लिया।


    हिंद महासागर क्षेत्र विश्व व्यापार और कई देशों की आर्थिक समृद्धि के लिए महत्वपूर्ण है क्योंकि दुनिया के 75% से अधिक समुद्री व्यापार और 50% वैश्विक तेल खपत आईओआर से होकर गुजरता है। हालाँकि , समुद्री आतंकवाद , समुद्री डकैती , मानव और अंतर्जनपदीय तस्करी , अवैध और अनियमित रूप से मछली पकड़ना , हथियार चलाना और अवैध शिकार करना इस क्षेत्र में समुद्री सुरक्षा और सुरक्षा को चुनौती देता है। इन चुनौतियों के जवाब के लिए इस क्षेत्र में समुद्री गतिविधियों की बढ़ती स्थितिजन्य जागरूकता की आवश्यकता है ताकि सुरक्षा एजेंसियों को प्रभावी ढंग से कार्य करने में सक्षम बनाया जा सके।


    नौसेना प्रमुख एडमिरल सुनील लांबा ने उपस्थित जनसमूह को संबोधित करते हुए कहा कि आईएफसी-आईओआर एक सहयोगी निर्माण होगा जो भागीदारों , देशों के साथ-साथ अंतर्राष्ट्रीय एजेंसियों की समुद्री सुरक्षा बढ़ाने के लिए साथ मिलकर काम करेगा।


    रक्षा मंत्री ने अपने संबोधन में कहा कि आईएफसी-आईओआर रखने का उद्देश्य साझीदार देशों के लिए अधिक है , यह वैश्विक संसाधनों को सुरक्षित रखने तथा इसे लोकतांत्रिक रूप से सभी के लिए उपलब्ध कराने की दिशा में काम करने के लिए महत्वपूर्ण हैं। उन्होंने आगे कहा कि हमारे क्षेत्र में मौजूद विभिन्न चुनौतियों को दूर करने की दिशा में आईएफसी-आईओआर हमारे सामूहिक ज्ञान और संसाधनों का उपयोग करने के अलावा हमें एकीकृत करने में भी मदद करेगा , जिससे हम एक-दूसरे की सर्वोत्तम प्रथाओं और विशेषज्ञता से लाभान्वित होंगे।


    इंटरनेट पर टेलीफोन कॉल , फैक्स , ईमेल और वीडियो कॉन्फ्रेंसिंग का उपयोग करते हुए , आईएफसी-आईओआर में सूचना का आदान-प्रदान शुरू में आभासी तरीकों से किया जाएगा।


    आईएफसी-आईओआर वेबसाइट https://indiannavy.nic.in/IFC-IOR/index.html के जरिये सुलभ है।


    ****


    आर.के.मीणा/अर्चना/एसकेजे/एनके-11868


    

    
    (Release ID: 1557099) Visitor Counter : 415