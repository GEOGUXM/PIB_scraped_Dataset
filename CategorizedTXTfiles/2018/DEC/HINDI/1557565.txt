      प्रधानमंत्री कार्यालय

      प्रधानमंत्री कल उत्तर प्रदेश का दौरा करेंगे
      
      वाराणसी में छठा अंतर्राष्ट्रीय चावल अनुसंधान संस्थान राष्ट्र को समर्पित करेंगे
      
      प्रधानमंत्री प्रवासी भारतीय दिवस की तैयारियों का जायजा लेंगे
      
      प्रधानमंत्री गाजीपुर में सुहेलदेव पर डाक टिकट जारी करेंगे और जनसभा को संबोधित करेंगे
      Posted On: 28 DEC 2018 1:04PM by PIB Delhi


      प्रधानमंत्री श्री नरेन्द्र मोदी कल 29 दिसंबर, 2018 को उत्तर प्रदेश में वाराणसी और गाजीपुर का दौरा करेंगे। इस दौरे के अवसर पर प्रधानमंत्री वाराणसी में छठा अंतर्राष्ट्रीय चावल अनुसंधान संस्थान दक्षिण एशिया क्षेत्रीय केन्द्र (आईएसएआरसी) परिषद राष्ट्र को समर्पित करेंगे। श्री मोदी वाराणसी में दीनदयाल हस्तकला संकुल में एक जिला, एक उत्पाद क्षेत्रीय सम्मेलन में हिस्सा लेंगे। प्रधानमंत्री गाजीपुर में महाराजा सुहेलदेव पर एक स्मारक डाक टिकट जारी करेंगे और एक जनसभा को भी संबोधित करेंगे।


      प्रधानमंत्री वाराणसी में राष्ट्रीय बीज अनुसंधान एवं प्रशिक्षण केन्द्र के परिसर में अंतर्राष्ट्रीय चावल अनुसंधान संस्थान, दक्षिण एशिया क्षेत्रीय केन्द्र, राष्ट्र को समर्पित करेंगे। यह दक्षिण एशिया और दक्षेस क्षेत्र में चावल अनुसंधान और प्रशिक्षण के लिए एक केन्द्र के रूप में काम करेगा। भारत के पूर्वी हिस्से में स्थापित सबसे पहले अंतर्राष्ट्रीय केन्द्र से इस क्षेत्र में चावल का उत्पादन बढ़ाने और उसे टिकाऊ बनाने में मदद मिलने की आशा है।


      भारत 1960 से अंतर्राष्ट्रीय चावल अनुसंधान संस्थान (आईआरआरआई) से जुड़ा है। प्रधानमंत्री श्री नरेन्द्र मोदी नवंबर, 2017 में फिलीपींस के मनीला में आईआरआरआई मुख्यालय का दौरा करने वाले पहले भारतीय प्रधानमंत्री हैं। वहां उन्होंने चावल के क्षेत्र में कृषिगत नवाचार और उन्नत अनुसंधान के बारे में चर्चा की थी।


      श्री मोदी वाराणसी में दीनदयाल हस्तकला संकुल में एक जिला, एक उत्पाद क्षेत्रीय सम्मेलन में हिस्सा लेंगे। राज्य के छोटे शहरों और छोटे जिलों के स्थानीय लोगों का कौशल बढ़ाना और देशी व्यापारों, हस्तकलाओं और उत्पादों की पहुंच बढ़ाना ‘ एक जिला, एक उत्पाद ’ योजना का लक्ष्य है। इनमें हस्तशिल्प , खाद्य प्रसंस्करण, अभियंत्रण सामग्री, दरी, सिले-सिलाए कपड़े, चमड़े के सामान आदि शामिल हैं। इनसे विदेशी मुद्रा अर्जित होने के साथ-साथ लोगों को रोजगार के अवसर भी मिलते हैं।


      ***


      आर.के.मीणा/एएम/एसकेएस/डीके -11922

    
    
    (Release ID: 1557565) Visitor Counter : 202
    
    
      Read this release in: English , Marathi , Assamese , Bengali , Gujarati , Tamil , Kannada , Malayalam