      जल संसाधन, नदी विकास एवं गंगा संरक्षण मंत्रालय

      कानपुर में नए सीवेज शोधन संयंत्र के लिए समझौते पर हस्ताक्षर किए जाएंगे
      
      नमामि गंगे परियोजना एक शहर एक प्रचालक की अवधारणा पर काम करेगी

      Posted On: 20 DEC 2018 7:44PM by PIB Delhi

    केन्द्रीय जल संसाधन, नदी विकास और गंगा संरक्षण मंत्री श्री नितिन गडकरी कानपुर में सीवेज शोधन ढांचे के लिए छूटग्राही समझौते पर हस्ताक्षर करने के लिए कल नई दिल्ली में एक कार्यक्रम में शामिल होंगे। इस अवसर पर मंत्रालय में राज्यमंत्री डॉ. सत्यपाल सिंह और श्री अर्जुन राम मेघवाल भी मौजूद रहेंगे।


    समझौते पर राष्ट्रीय स्वच्छ गंगा मिशन (एनएमसीजी), उत्तर प्रदेश जल निगम और निजी छूटग्राही-मैसर्स शापूरजीपालोनजी एंड कंपनी लिमिटेड और एसएसजी इंफ्राटेक लिमिटेड संकाय हाइब्रिड एन्यूइटी आधारित पीपीपी मोड (एचएएम) के जरिए ‘एक शहर- एक प्रचालक’ की अवधारणा के अंतर्गत हस्ताक्षर करेंगे। इस योजना के अंतर्गत प्रचालक को उन्नाव में (1.3 करोड़ लीटर प्रतिदिन) 3 नए एसटीपी, शुक्लागंज (0.5 करोड़ लीटर प्रतिदिन) और पनकी (3 करोड़ लीटर प्रतिदिन) के विकास, 45.7 करोड़ लीटर प्रतिदिन क्षमता के साथ सीवेज शोधन ढांचे के पुनर्वास, और हाइब्रिड एन्यूइटी आधारित पीपीपी-मोड के अंतर्गत 15 वर्षों के लिए सभी परिसम्पत्तियों के परिचालन और रख-रखाव का काम सौंपा गया है। इससे एक जगह जवाबदेही सुनिश्चित होगी, वांछित कार्य के अलावा दीर्घकाल तक यह कार्य होगा।


    मैसर्स शापूरजीपालोनजी एंड कंपनी लिमिटेड और एसएसजी इंफ्राटेक लिमिटेड के संकाय को 908 करोड़ रूपये के खर्च पर यह काम सौंपा जा चुका है। 370.40 करोड़ रुपये की लागत से 10 वर्ष तक प्रचालन और रख-रखाव सहित कानपुर में 401 किलोमीटर सीवरेज नेटवर्क के निर्माण का कार्य चल रहा है और यह 2020 तक पूरा होगा। बिठुर में निर्मित वेटलैंड टैक्नोलॉजी के जरिए 13.40 करोड़ रुपये की अनुमानित लागत से 0.2 करोड़ लीटर प्रतिदिन शोधन की एक परियोजना को हाथ में लिया गया है और यह कार्य दिसम्बर, 2019 तक पूरा हो जाएगा।


    इस समय कानपुर शहर में प्रतिदिन करीब 37.5 करोड़ लीटर सीवेज निकलता है और जनसंख्या में वृद्धि को देखते हुए 2035 में इसके बढ़कर 46 करोड़ लीटर प्रतिदिन हो जाने की उम्मीद है। 6 सीवेज शोधन संयंत्रों की वर्तमान शोधन क्षमता प्रतिदिन 45.7 करोड़ लीटर है। उन्नाव, शुक्लागंज और बिठुर में रोजाना प्रतिदिन 18.3 करोड़ लीटर प्रतिदिन सीवेज निकलता है।


    ***


    आर.के.मीणा/अर्चना/केपी/एसकेपी- 11834


    

    
    (Release ID: 1556889) Visitor Counter : 125