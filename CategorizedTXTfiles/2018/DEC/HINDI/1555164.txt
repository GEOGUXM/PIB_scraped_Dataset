      कृषि एवं किसान कल्‍याण मंत्रालय

      कृषि और‍ किसान कल्यारण मंत्री श्री राधा मोहन सिह ने आईसीएआर के कृषि प्रौद्योगिकी सूचना केन्द्रक (एटीआईसी) में पूसा ‘किसान हाट’ की आधारशिला रखी
      
      पूसा, आईसीएआर में नया अंतर्राष्ट्रीीय छात्रावास निर्माण किया जा रहा है
      Posted On: 06 DEC 2018 3:32PM by PIB Delhi


    कृषि और‍ किसान कल्‍याण मंत्री श्री राधा मोहन सिह ने आज नई दिल्‍ली में भारतीय कृषि अनुसंधान परिषद (आईसीएआर) के कृषि प्रौद्योगिकी सूचना केन्‍द्र (एटीआईसी) में पूसा ‘ किसान हाट ’ की आधारशिला रखी। उन्होंने बताया कि पूसा किसान हाट 2.5 एकड़ में बनेगा, जिसमें 3 मी. x 3 मी. की 60 स्टाल होंगी, जिसमें किसान एवं कृषक महिलायें अपने कृषि उत्पाद तथा मूल्य संवर्धित उत्पाद बेच सकेंगे किसान हाट में भारतीय कृषि अनुसन्धान परिषद के संस्थानों द्वारा विकसित प्रौद्योगिकी एवं मूल्य संवर्धित उत्पाद किसान तथा आगंतुकों के लिए यहाँ उपलब्ध होंगे I किसान हाट में एक टेक्‍नोलॉजी पार्क होगा जिसमें किसान पूसा की लाइव फसल टेक्‍नोलॉजी देख सकेंगे। इस फूड प्‍लाजा, 100 सीटो वाला ओपेन एयर थिएटर, सभागार, संग्रहालय, प्रयोगशाला और व्‍याख्‍यान कक्ष होंगे। किसान हाट में कृषि परामर्श सेवाएं,बीज तथा किसानों के लिए उपयोग साहित्‍य होंगे।


    उन्‍होंने कहा कि कृषि शिक्षा के प्रति युवाओं को आकर्षित करने के उद्देश्‍य से तथा विद्यार्थियों की बढ़ती संख्‍या को ध्यान में रखते हुए अंतर्राष्‍ट्रीय छात्रावास का निर्माण किया जा रहा है। उन्‍होंनें बताया कि छात्रावास दो हेक्‍टेयर भूमि पर बनाया जा रहा है। इसका कुल निर्माण क्षेत्र 14,480 वर्गमीटर होगा। इसमें दो कमरे-किचन युक्त 50 सपरिवारीय आवास , स्नान-सुविधा युक्त 50 एकल कमरे एवं 400 एकल कमरे होंगे। इस छात्रावास में लगभग 600 छात्रों के लिए भोजन-सुविधा युक्त एक फूड-कोर्ट का भी निर्माण कराया जाएगा। स्वास्थ्य देख-रेख सुविधाओं से युक्त एक अंतर्राष्ट्रीय स्तर का जिम , खेल-उपकरण युक्त एक गेम्स एवं एक्टिविटी रूम , एक सिटिंग लॉज का निर्माण किया जाएगा साथ ही एक पार्किंग व्यवस्था होगी जिसकी छत सांस्कृतिक कार्यक्रमों के आयोजनों के लिए उपयोगी होगी।


    ****


    आर.के.मीणा/अर्चना/एजी/वीके -11643


    

    
    (Release ID: 1555164) Visitor Counter : 68