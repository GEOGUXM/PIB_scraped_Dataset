      सामाजिक न्‍याय एवं अधिकारिता मंत्रालय

      एलिम्‍को की सहायक उत्‍पादन ईकाई एवं अंगयोजन केंद्र का ‘‘भूमि पूजन’’ समारोह बल्‍लभगढ़, फरीदाबाद में आयोजित
      Posted On: 29 DEC 2018 6:00PM by PIB Delhi


    केंद्रीय सामाजिक न्‍याय एवं अधिकारिता राज्‍य मंत्री श्री कृष्‍ण पाल गुर्जर आज फरीदाबाद के बल्‍लभगढ के गांव नवादा, तिगांव में मुख्‍य अतिथि के रूप में एलिम्‍को की सहायक उत्‍पादन ईकाई एवं अत्‍याधुनिक अंगयोजन केंद्र के ‘‘भूमि पूजन’’ समारोह शामिल हुए। आर्टिफिशिएल लिम्ब्‍स के फिटमेंट के लिए अत्‍या‍धुनिक पुनर्वास केंद्र तथा आर्टिफिशियल लिम्‍ब्‍स मैनुफैक्‍चरिंग कॉरपोरेशन ऑफ इंडिया (एलिम्‍को) के लिए शिलान्‍यास इस वर्ष 16 जू‍न को किया गया था।


    एलिम्‍को की आर्टिफिशिएल लिम्ब्‍स फिटिंग सेंटर एवं सहायक उत्‍पादन ईकाई की स्‍थापना की प्रक्रिया श्री कृष्‍ण पाल गुर्जर द्वारा की गई पहल एवं उनके प्रयासों का परिणाम है, क्‍योंकि इस क्षेत्र के नागरिकों, विशेष रूप से, दिव्‍यांगजनों द्वारा अक्‍सर इस सुविधा की मांग की जाती थी। हरियाणा के मुख्‍यमंत्री ने इस पहल को अपना समर्थन दिया तथा आर्टिफिशिएल लिम्ब्‍स के फिटमेंट के लिए अत्‍या‍धुनिक पुनर्वास केंद्र की स्‍थापना के लिए प्रति वर्ष एक रुपए प्रति एकड़ की लीज दर पर एलिम्‍को को हरियाणा के फरीदाबाद जिले के बल्‍लभगढ ब्‍लॉक के गांव नवादा, तिगांव में लगभग पांच एकड़ भूमि पट्टे पर दिए जाने को मंजूरी दी।


    अत्‍याधुनिक लिम्‍ब्‍स फिटिंग सेंटर (एलएफसी) अपनी तरह की पहली पुनर्वास सुविधा है, जो एलिम्‍को द्वारा उपलब्‍ध कराई जाएगी, जो दिव्‍यांगजनों को सर्वश्रेष्‍ठ एवं गुणवत्‍तापूर्ण सुविधाएं उपलब्‍ध कराने के लिए अत्‍या‍धुनिक व महंगी मशीनों से सुसज्जित होगी।


    एलिम्‍को भारत सरकार के सामाजिक न्‍याय एवं अधिकारिता मंत्रालय के प्रशासनिक नियंत्रण के तहत काम करने वाला एक ‘लाभरहित सार्वजनिक क्षेत्र उपक्रम है और यह देशभर में दिव्‍यांगजनों की आवश्‍यकताओं की पूर्ति के लिए व्‍यापक स्‍तर पर मशीनों एवं उपकरणों के निर्माण में जुटा हुआ है।


    ***


    आर.के.मीणा/एएम/एसकेजे/एसएस-11942

    
    
    (Release ID: 1557773) Visitor Counter : 136