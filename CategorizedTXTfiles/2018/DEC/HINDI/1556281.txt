      शिक्षा मंत्रालय

      श्री प्रकाश जावड़ेकर कल नई दिल्ली में संगीत कला संगम का उद्घाटन करेंगे
      Posted On: 17 DEC 2018 7:21PM by PIB Delhi


    मानव संसाधन विकास मंत्रालय के तत्वावधान में आयोजित संगीत और कला की एक शाम ‘ संगीत कला संगम ’ का मानव संसाधन विकास मंत्री श्री प्रकाश जावड़ेकर कल उद्घाटन करेंगे। केन्द्रीय विद्यालय संगठन और नवोदय विद्यालय समिति के कला और संगीत के कुछ अध्यापक नई दिल्ली के डॉ. अम्बेडकर अंतर्राष्ट्रीय केन्द्र में मंच साझा करेंगे।


    केन्द्रीय विद्यालय संगठन और नवोदय विद्यालय समिति, मानव संसाधन विकास मंत्रालय के दो सहयोगी संगठन हैं। केन्द्रीय विद्यालय संगठन का मुख्य उद्देश्य केन्द्र सरकार के तबादले वाले कर्मचारियों के बच्चों को बिना किसी बाधा के गुणवत्तापूर्ण शिक्षा प्रदान करना है, जबकि नवोदय विद्यालय समिति प्रतिभाशाली छात्रों विशेषकर ग्रामीण पृष्ठभूमि से आने वाले बच्चों को गुणवत्तापूर्ण शिक्षा प्रदान करती है। दोनों संगठनों ने स्कूली शिक्षा के क्षेत्र में उच्च मानदंड स्थापित किए हैं।


    संगीत कला संगम केन्द्रीय विद्यालय संगठन के कला और संगीत से जुड़े अध्यापकों को राष्ट्रीय मंच प्रदान करेगा, जहां उन्हें बड़ी संख्या में मौजूद दर्शकों के समक्ष अपनी प्रतिभा दिखाने का अवसर मिलेगा।


    ***


    आर.के.मीणा/अर्चना/केपी/एमएस–11 7 76


    

    
    (Release ID: 1556281) Visitor Counter : 165