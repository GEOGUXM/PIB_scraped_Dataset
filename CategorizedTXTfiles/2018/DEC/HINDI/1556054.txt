      रेल मंत्रालय

      रेल मंत्रालय ने "भावनात्मक आसूचना के साथ नेतृत्वे" कार्यशालाओं का आयोजन किया
      
      भारतीय रेल में प्रभावी, कुशल और भावनात्मक आसूचना नेतृत्व विकसित करने के लिए महाप्रबंधकों और मंडल रेल प्रबंधकों ने कार्यशालाओं में भाग लिया
      
      भारतीय रेल, रेलवे में शामिल होने वाले युवा अधिकारियों के लिए समान पाठ्यक्रम चलाने हेतु अपने प्रशिक्षकों को प्रशिक्षित करने और करियर विकास के विभिन्न स्तरों की योजना पर भी कार्य करेगा

      Posted On: 14 DEC 2018 4:35PM by PIB Delhi

    हाल ही में उत्कृष्टता के अटूट प्रयासों के लिए उठाये गए निर्णायक कदम भारतीय रेल के शीर्ष नेतृत्व की पहचान रहे हैं। सेवा वितरण में सुधार के लिए प्रक्रिया, संरचना और सांस्कृतिक सुधारों के माध्यम से महत्‍वपूर्ण परिवर्तन किए गए है। भारत सरकार के रचनात्‍मक परिवर्तन के उद्देश्‍य को पूरा करने के लिए प्रभावपूर्ण क्षेत्रों में, क्षेत्रीय इकाइयों को पूर्ण स्वायत्तता देने के लिए पिछले 1 वर्ष में एक विशेष सशक्तिकरण और प्रतिनिधिमंडल बनाया गया है।


    भावनात्मक आसूचना नेतृत्व का प्रयास रेलवे की अत्‍यंत महत्‍वपूर्ण रणनीतियों में से एक है। यह प्रयास महत्वाकांक्षी लक्ष्यों को प्राप्त करने के लिए सांस्कृतिक परिवर्तन के रूप में जारी रहेगा।


    उपरोक्त तथ्‍यों को ध्यान में रखते हुए, रेल मंत्रालय ने वडोदरा स्थित भारतीय रेल राष्ट्रीय अकादमी (एनएआईआर) में 10 नवंबर से 10 दिसंबर, 2018 के बीच 'भावनात्मक आसूचना के साथ नेतृत्‍व' के मॉड्यूल पर मुख्य रूप से ध्‍यान देते हुए तीन कार्यशालाओं का आयोजन किया। इनमें भारतीय रेल के सभी प्रबंधक और मंडल रेल प्रबंधकों ने भाग लिया।


    इन कार्यशालाओं के दौरान, शीर्ष स्तर के प्रबंधकों और मंडल रेल प्रबंधकों को एमएचएस ईक्यूआई 2.0 के उपयोग के माध्‍यम से भावात्‍मक आसूचना नेतृत्‍व को एक उपकरण के रूप में प्रयोग करने की जानकारी दी गई। महाप्रबंधकों को भी मंडलीय स्‍तर पर कार्य कर रहे कनिष्‍ठ अधिकारियों के लिए इन कार्यशालाओं के आयोजन के लिए अधिकार प्रदान किए गए है, ताकि समग्र कार्य परिवेश में सुधार के लिए भारतीय रेल में कार्यरत व्‍यापक कर्मचारियों के कल्‍याण और उत्पादकता पर गुणात्मक प्रभाव डाला जा सके।


    भारतीय रेल कुशल सेवा वितरण के उद्देश्य से संगठन की सतत सफलता हेतु भावनात्मक आसूचना की पहल का शुभारंभ करने के मामले में भारत सरकार में एक अग्रणीय सूत्रधार बन सकती है।


    ***


    आर.के.मीणा/अर्चना/संजीव/एसके-11755

    
    
    (Release ID: 1556054) Visitor Counter : 37