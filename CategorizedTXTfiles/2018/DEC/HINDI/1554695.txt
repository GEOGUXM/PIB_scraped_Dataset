      सामाजिक न्‍याय एवं अधिकारिता मंत्रालय

      डॉ बी आर अम्बेडकर के 63 वें महापरिनिर्वाण दिवस, 6 दिसम्‍बर, 2018 को राष्‍ट्र उन्‍हें श्रद्धांजलि अर्पित करेगा
      Posted On: 04 DEC 2018 6:58PM by PIB Delhi


    राष्ट्रपति , भारत रत्न बाबा साहेब डॉ. बी आर अम्बेडकर को उनके 63वें महापरिनिर्वाण दिवस 06 दिसंबर , 2018 को श्रद्धांजलि अर्पित करने में देश का नेतृत्व करेंगे। राष्ट्रपति संसद भवन परिसर के संसद भवन लॉन में बाबा साहेब की मूर्ति पर पुष्पांजलि अर्पित करेंगे।


    उपराष्ट्रपति , प्रधानमंत्री और अन्य गणमान्य व्यक्ति भी भारतीय संविधान के पिता डॉ. अम्बेडकर को श्रद्धांजलि अर्पित करेंगे।


    बाबा साहेब को पुष्पांजलि अर्पित करने वाले अन्य नेताओं में सामाजिक न्याय और अधिकारिता मंत्री डॉ थावर चंद गहलोत , सामाजिक न्याय और अधिकारिता राज्य मंत्री श्री रामदास अठावले , श्री कृष्णपाल गुर्जर , श्री विजय सांपला और अन्य गणमान्य व्यक्ति शामिल हैं। इस समारोह का आयोजन सामाजिक न्याय और अधिकारिता मंत्रालय के अधीन एक स्वायत्त संगठन अम्बेडकर फाउंडेशन द्वारा किया जाएगा।


    संसद भवन परिसर के संसद भवन लॉन में बाबा साहेब की मूर्ति पर प्रात: 9:30 बजे से 11.00 बजे तक पुष्पांजलि अर्पित की जाएंगी। सभी आगंतुकों को बैग , ब्रीफ़केस , पैकेट , सेलफोन , पेन , कैमरा , झंडे , लाठी , प्लेकार्ड , मार्शल , बैनर , आग्नेय अस्त्र , तलवार जैसी प्रतिबंधित और अन्‍य आपत्तिजनक वस्‍तुओं को लाने की अनुमति नहीं दी जाएगी। आगंतुक पीटीआई भवन के सामने बनी गए फाउंडेशन की स्‍टालों में अपना व्यक्तिगत सामान जमा कर सकते हैं। आगंतुकों को पीटीआई भवन , संसद मार्ग , नई दिल्ली के सामने बने गेट से प्रवेश करने की अनुमति है।


    ***


    आर.के.मीणा/अर्चना / आईपीएस/एस - 11589

    
    
    (Release ID: 1554695) Visitor Counter : 191