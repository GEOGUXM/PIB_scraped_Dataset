      गृह मंत्रालय

      गृह राज्‍य मंत्री श्री किरेन रिजिजू ने अखिल भारतीय पुलिस (एआईपीडीएम) शूटिंग प्रतियोगिता-2018 का उद्घाटन किया
      Posted On: 06 DEC 2018 7:32PM by PIB Delhi


    केन्‍द्रीय गृह राज्‍य मंत्री श्री किरेन रिजिजू ने आज हरियाणा के मानेसर में 19वीं अखिल भारतीय पुलिस (एआईपीडीएम) शूटिंग प्रतियोगिता-2018 का उद्घाटन किया। इस प्रतियोगिता का आयोजन अखिल भारतीय पुलिस खेल नियंत्रण बोर्ड के तत्‍वावधान में 6 दिसम्‍बर , 2018 से 11 दिसम्‍बर , 2018 तक राष्‍ट्रीय सुरक्षा गार्ड (एनएसजी) द्वारा किया जा रहा है। इस अवसर पर गणमान्‍य व्‍यक्ति तथा विभिन्‍न विभागों/केन्‍द्रीय सशस्‍त्र पुलिस बल के वरिष्‍ठ पुलिस अधिकारी उपस्थित थे।


    शूटिंग प्रतियोगिता में राज्‍य पुलिस बलों तथा केन्‍द्रीय सशस्‍त्र पुलिस बल (सीएपीएफ) की 31 टीमों के 750 से अधिक प्रतिभागी हिस्‍सा ले रहे हैं। यह वार्षिक प्रतियोगिता है और इसका उद्देश्‍य देश के पुलिस बलों तथा केन्‍द्रीय सशस्‍त्र पुलिस बलों के हथियार संबंधी पेशेवर कौशल में सुधार लाना और कौशल निरीक्षण करना है। यह प्रतियोगिता तीन ह‍थियारों – रायफल , कार्बाइन तथा पिस्‍तौल – में होगी। कुल 13 मैच होंगे और विजेताओं को 41 पदक तथा 13 ट्रॉफियां प्रदान की जाएंगी।


    अपने स्‍वागत भाषण में राष्‍ट्रीय सुरक्षा गार्ड के महानिदेशक श्री सुदीप लखटकिया ने प्रतियोगिता के उद्घाटन के लिए केन्‍द्रीय गृह राज्‍य मंत्री श्री किरेन रिजिजू के प्रति आभार व्‍यक्‍त किया।


    ****


    आर.के.मीणा/अर्चना/एजी/वीके -11652

    
    
    (Release ID: 1555215) Visitor Counter : 23
    
    
      Read this release in: English