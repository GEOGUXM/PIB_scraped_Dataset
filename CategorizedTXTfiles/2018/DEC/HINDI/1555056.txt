      इलेक्ट्रानिक्स एवं आईटी मंत्रालय

      युवाओं के लिए राष्ट्रीय चुनौती- "भारत के लिए संकल्प- प्रौद्योगिकी का उपयोग कर रचनात्मक समाधान"
      Posted On: 06 DEC 2018 6:35PM by PIB Delhi


      केन्‍द्रीय इलेक्‍ट्रॉनिक्‍स एवं सूचना प्रौद्योगिकी और विधि व न्‍याय मंत्री , श्री रविशंकर प्रसाद ने आज नई दिल्‍ली में छात्रों और युवाओं के लिए समुदायों की समस्याओं के समाधान के लिए संकटमोचक बनने के लिए एक मंच के तौर पर " भारत के लिए संकल्प- प्रौद्योगिकी का उपयोग कर रचनात्मक समाधान" । कार्यक्रम की शुरूआत की।


      "भारत के लिए संकल्प" के माध्यम से इन छात्रों को नई स्वदेशी प्रौद्योगिकियों का उपयोगकर्ता से निर्माता बनने में मजबूत और जरूरी मदद मिलेगी जिससे कि वे अपने समुदाय की स्थानीय समस्याओं को सुलझाने और उसका समाधान करने के लिए सोचने में सक्षम बन सकेंगे।


      इस चुनौती का निर्माण और प्रारंभ इलेक्‍ट्रॉनिक्‍स एवं सूचना प्रौद्योगिकी के राष्ट्रीय ई-गवरनेंस विभाग एवं इंटेल इंडिया के साझेदारी से और मानव संसाधन विकास मंत्रालय के स्कूल शिक्षा और साक्षरता विभाग (डीओएसईएंडएल) के सहयोग से किया गया है। डीओएसईएंडएल पूरे देश के स्कूलों में इस राष्ट्रीय चुनौती की पैठ बनाने के लिए राज्य शिक्षा विभागों , एनवीएस , केवीएस और सीबीएसई के अधिकारियों तक अपनी पहुंच बनाएगा।


      इस कार्यक्रम की शुरूआत के अवसर पर मीडिया को संबोधित करते हुए केन्‍द्रीय इलेक्‍ट्रॉनिक्‍स एवं सूचना प्रौद्योगिकी और विधि व न्‍याय मंत्री ने कहा कि इसके माध्यम से कृषि , गुणवत्ता स्वास्थ्य , गुणवत्ता शिक्षा , महिला सुरक्षा , बाल सुरक्षा जैसे स्थानीय नागरिक समस्याओं के समाधान के लिए 36 राज्यों और केंद्र शासित प्रदेशों में से प्रत्येक से 10 प्रमुख विचार मिलकर 360 उतकृष्ट संभावित और व्यावहारिक समाधान आएंगे"।


      यह राष्ट्रीय चुनौती पूरे देश के सभी 29 राज्यों और 7 केंद्र शासित प्रदेशों में कक्षा 6 से लेकर 12 वीं के छात्रों के लिए खुली हुई है जिसका उद्देश्य अगले 3 महीनों में कम से कम एक मिलियन युवाओं तक पहुंचने का है। यहां पर स्वास्थ्य देखभाल सेवाएं , शिक्षा सेवाएं , डिजिटल सेवाएं , पर्यावरण , महिला सुरक्षा , यातायात , आधारभूत संरचना , कृषि , सामाजिक कल्याण , अक्षमता और पर्यटन जैसे 11 विशेष क्षेत्र हैं जिन पर छात्र अपने विचारों को साझा कर सकते हैं। इस चुनौती के लिए छात्रों को ऑनलाइन वीडियो तक अपनी पहुंच बनानी पड़ेगी और समस्याओं की पहचान करनी पड़ेगी, साथ ही समस्या की पहचान और समाधान बताने वाले 90 सेकंड के वीडियो की साझेदारी करनी पड़ेगी।


      वीडियो के माध्यम से प्रस्तुत विचारों में , विशेषज्ञों के एक पैनल द्वारा लगभग 360 छात्रों ( 10 राज्य प्रति छात्र और केन्द्र शासित प्रदेशों) का चयन देश के उत्तर, दक्षिण , पूर्व , पश्चिम और उत्तर पूर्वी क्षेत्रों में आयोजित होने वाले 5 क्षेत्रीय बूट शिविरों में भाग लेने के लिए किया जाएगा। क्षेत्रीय बूट शिविरों में छात्रों को तकनीकी विशेषज्ञों और सलाहकारों के माध्यम से इलेक्ट्रॉनिक्स , रोबोटिक्स , 3 डी प्रिंटिंग और आईओटी/ आर्टिफिशियल इंटेलिजेंस जैसे विषयों में प्रशिक्षण दिया जाएगा जिससे कि उनमें डिजाइन की सोच , विचारधारा का सृजन करने , निर्माण , अपनी अवधारणाओं पर काम करने , सहकार्य आदि जैसे कौशल के प्रथम स्तर/ मूलभूत समझ को विकसित किया जा सके।


      वास्तविक रूप में परिपक्व विचारों को सुदृढ़ करने के लिए इन शिविरों में विशेषज्ञों द्वारा सलाह प्रदान की जाएगी। इन विशेषज्ञों द्वारा शीर्ष 50 छात्रों का चयन किया जाएगा और समुदायों में उनके आदर्श प्रदर्शन के लिए उन्हें राष्ट्रीय स्तर पर आयोजित कार्यक्रम में आमंत्रित और सम्मानित किया जाएगा तथा उन्हें टेक क्रिएशन चैंपियंस घोषित किया जाएगा।


      "भारत के लिए संकल्प" राष्ट्रीय चुनौती से युवाओं में नवाचार कौशल पैदा करने में मदद मिलेगी और यह सभी छात्रों को उनके समुदायों और समाज में सुधार करने के लिए प्रौद्योगिकी का बड़े स्तर पर प्रयोग करने के लिए प्रेरित करेगी। साथ ही , यह कार्यक्रम उन्हें डिजिटल इंडिया के लक्ष्यों की प्राप्ति में सहयोग देने के लिए तैयार करेगा।


      आरके मीणा/एएम/एसकेसी/एसके-11635


    

    
    (Release ID: 1555056) Visitor Counter : 47
    
    
      Read this release in: English