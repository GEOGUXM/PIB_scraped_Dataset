      गृह मंत्रालय

      गृह राज्यमंत्री श्री किरेन रिजिजू ने बीएसएफ के 54वें स्थापना दिवस परेड में सलामी ली
      
      गृह मंत्रालय" डिजिटलीकरण को अपनायें, लेकिन धोखाधड़ी के जाल में फंसने से सतर्क रहें": श्री रिजिजू ने बीएसएफ के जवानों से कहा
      
      Posted On: 01 DEC 2018 12:09PM by PIB Delhi


    सभा को संबोधित करते हुए श्री किरेन रिजिजू ने कहा कि बीएसएफ को डिजिटलीकरण की दिशा में कदम उठाना चाहिए क्योंकि देश सूचना प्रौद्योगिकी को अपनाने की दिशा में आगे बढ़ रहा है। उन्होंने कहा कि " इसका लाभ उठाएं , लेकिन साथ ही ज्यादा सतर्क भी रहें क्योंकि दूसरी तरफ आईटी के माध्यम से राष्ट्र विरोधी तत्वों की पहचान भी होती है। " श्री रिज िजू ने कहा कि सरकार पुलिस बलों के आधुनिकीकरण की दिशा में लगातार कदम उठा रही है। श्री रिजिजू ने कहा कि , "सरकार सेनाओं को शक्तिशाली बनाने , अपने कर्मियों को सभी प्रकार की सुविधाएं और कल्याण मुहैया करवाने के लिए प्रतिबद्ध है। " उन्होंने कहा , "अपकी समस्याओं का समाधान करने के लिए गृह मंत्रालय ने एक शिकायत निवारण मोबाइल एप और अर्धसैनिक बलों के शहीदों के कल्याण के लिए भारत के वीर पोर्टल का सहयोग लिया है। "


    श्री रिजिजू ने कहा कि सेनाओं को परिचालन - संबंधी क्षेत्र में पूर्ण स्वतंत्रता दी गई है जिससे कि वे चुनौतियों से सही समय पर निपट सकें और उचित कार्रवाई सकें। सीमा के बेहतर प्रबंधन के लिए सरकार कई स्तरों पर काम कर रही है। उन्होंने कहा कि , "इसके लिए किए उठाए गए कदमों में छह नए बीएसएफ बटालियनों का गठन, जम्मू क्षेत्र और पूर्वी सीमाओं पर अच्छा बाड़ लगाने के अलावा प्रशासनिक और वित्तीय शक्तियों को प्रदान करने जैसे कई सुधार शामिल है। "


    श्री रिजिजू ने बीएसएफ अधिकारियों को देश की सीमाओं को सुरक्षित रखने के लिए मानव संसाधनों का प्रभावी ढंग से इस्तेमाल करने के लिए प्रोत्साहित किया। उन्होंने कहा कि , "अपने कर्मचारियों को जानें, अपने क्षेत्र को पहचानें। "


    इस अवसर पर, मंत्री ने बीएसएफ जवानों के एक प्रभावशाली परेड का निरीक्षण किया और मार्च पास्ट को सलाम किया। इसके बाद उन्होंने बीएसएफ कर्मियों और उनके परिवारों को पदक और ट्रॉफी प्रदान किया। उन्होंने बोर्डमैन पत्रिका का भी विमोचन किया। इससे पहले, उन्होंने बीएसएफ स्मारक जाकर शहीदों को श्रद्धांजलि अर्पित किया।


    परेड के आकर्षण में सशस्त्र महिला दल, ऊंट/ घोड़े की इकाई, बीएसएफ ऊंट द्वारा अश्वारोही बैंड का मार्च पास्ट और नवीनतम उपकरणों और हथियारों का प्रदर्शन शामिल था। समारोह के दौरान, बीएसएफ ऊंट दल ने कलाबाजियों का प्रदर्शन किया जिसे दर्शक दीर्घाओं से काफी प्रशंसा मिली।


    आर.के.मीणा/एएम/ए-11563


    

    
    (Release ID: 1554594) Visitor Counter : 58