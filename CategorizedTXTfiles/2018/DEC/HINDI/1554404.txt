      गृह मंत्रालय

      2018-19 के लिए राज्‍य आपदा मोचन कोष से तमिलनाडु को अंतरिम राहत राशि जारी की गई
      Posted On: 01 DEC 2018 6:28PM by PIB Delhi


    तमिलनाडु में 15 नवंबर की रात और 16 नवंबर के तड़के आये भीषण चक्रवाती तूफान गज से राज्‍य के 12 जिले बुरी तरह प्रभावित हुए।


    तूफान से हुए नुकसान पर तमिलनाडु सरकार द्वारा केंद्र से मांगी गई अतिरिक्‍त सहायता पर 20 नवंबर को तत्‍काल एक अंतर मंत्रालय केंद्रीय दल का गठन किया गया था। इस दल ने 23 से 27 नवंबर तक राज्‍य के तूफान से प्रभावित कई इलाकों का दौरा किया।


    केंद्रीय गृहमंत्री ने तूफान प्रभावित लोगों को राहत पहुंचाने के उपायों के तहत राज्‍य आपदा मोचन कोष से केंद्रीय मदद के रूप में 2018-19 के लिए दूसरी किस्‍त के तहत 353.70 करोड़ रुपए जारी किए। केंद्रीय दल की रिपोर्ट मिलने के बाद राज्‍य आपदा कोष से तमिलनाडु को और भी मदद जारी की जाएगी।


    केंद्र सरकार ने गज जैसी प्राकृतिक आपदा से निपटने के लिए तमिलनाडु को समय रहते हर तरह की मदद उपलब्‍ध कराई है। लॉजिस्टिक सहायता के रूप में केंद्र की ओर से तूफान प्रभावित क्षेत्रों में राष्‍ट्रीय आपदा मोचन बल भारतीय वायुसेना और तटरक्षक बल के हेलीकॉप्‍टरों के अलावा बड़ी संख्‍या में नौसेना और तटरक्षक बल के कर्मियों की भी तैनाती की गई थी।


    ***


    
    आर.के.मीणा/अर्चना/मधुलिका/सागर-11532

    
    
    (Release ID: 1554404) Visitor Counter : 144