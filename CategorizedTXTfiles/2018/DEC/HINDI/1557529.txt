      नीति आयोग

      नीति आयोग ने आकांक्षी जिलों की दूसरी डेल्‍टा रैंकिंग जारी की
      
      सर्वाधिक बेहतरी दर्शाने वाले जिलों में सिद्धार्थनगर, कोरापुट और औरंगाबाद भी शामिल
      Posted On: 27 DEC 2018 7:25PM by PIB Delhi

      * जून से लेकर अक्‍टूबर , 2018 तक के महीनों के दौरान बेहतर प्रदर्शन के आधार पर आकांक्षी जिलों की रैंकिंग की गई
      * रैंकिंग में ‘ परिवारों के बीच कराए गए सर्वेक्षणों ’ के सत्‍यापित आंकड़े पहली बार शामिल किए गए हैं

    नी‍ति आयोग ने आज आकांक्षी जिलों के लिए दूसरी डेल्‍टा रैंकिंग जारी की जिसके तहत 1 जून , 2018 से लेकर 31 अक्‍टूबर , 2018 के बीच स्‍वास्‍थ्‍य एवं पोषण , शिक्षा , कृषि एवं जल संसाधन , वित्‍तीय समावेश , कौशल विकास और मूल बुनियादी ढांचे से जुड़े छह विकास क्षेत्रों में इन जिलों द्वारा की गई प्रगति को मापा गया है।


    ‘ परिवारों के बीच कराए गए सर्वेक्षणों ’ के मान्य डेटा रैंकिंग में शामिल किए गए हैं। ये सर्वेक्षण नीति आयोग के ज्ञान साझेदारों जैसे कि टाटा ट्रस्‍ट्स और बिल एंड मेलिंदा गेट्स फाउंडेशन (आईडीइनसाइट) द्वारा कराए गए हैं। ये सर्वेक्षण जून माह के दौरान सभी आकांक्षी जिलों में कराए गए जिनके तहत 1 , 00 , 000 से भी अधिक परिवारों को कवर किया गया।


    नीति आयोग के सीईओ श्री अमिताभ कांत ने दूसरी डेल्‍टा रैंकिंग जारी करते हुए कहा , ‘ हमने तीसरे पक्ष (थर्ड पार्टी) द्वारा सत्‍यापित आंकड़ों के उपयोग के जरिये आकांक्षी जिलों में गुणात्‍मक विकास का पारदर्शी एवं वास्‍तविक समय पर आकलन सुनिश्चित करने के लिए निरंतर प्रयास किए हैं। इससे साक्ष्‍य आधारित नीति निर्माण की बुनियाद या आधारों पर प्रतिस्‍पर्धी एवं सहकारी संघवाद की भावना और ज्‍यादा मजबूत होगी। ’


    जून और अक्टूबर 2018 के दौरान संयुक्त रूप से हुई बेहतरी को ध्‍यान में रखते हुए डेल्‍टा रैंकिंग की गणना पारदर्शी ढंग से की गई है।


    समग्र रैंकिंग में सर्वाधिक बेहतरी दर्शाने वाले जिले निम्‍नलिखित हैं :

                                 
रैंक  जिला          राज्‍य       
                                 
                                 
                                 
1     विरुधुनगर     तमिलनाडु     
                                 
                                 
                                 
2     नुआपाड़ा      ओडिशा        
                                 
                                 
                                 
3     सिद्धार्थनगर  उत्‍तर प्रदेश
                                 
                                 
                                 
4     औरंगाबाद      बिहार        
                                 
                                 
                                 
5     कोरापुट       ओडिशा        
                                 
                                 

    दूसरी डेल्‍टा रैंकिंग में जून-अक्‍टूबर 2018 के दौरान सबसे कम बेहतरी दर्शाने वाले निम्‍नलिखित जिलों का भी विवरण दिया गया है :

                        
रैंक  जिला       राज्‍य 
                        
                        
                        
107   किफायर     नगालैंड
                        
                        
                        
108   गिरिडीह    झारखंड 
                        
                        
                        
109   चतरा       झारखंड 
                        
                        
                        
110   हैलाकांडी  असम    
                        
                        
                        
111   पाकुड़     झारखंड 
                        
                        

    जिन जिलों ने जून और अक्‍टूबर 2018 के बीच बड़ी पहल की है और अपने-अपने स्‍कोर में गुणात्‍मक छलांग लगाई है उन्‍हें ‘ फास्‍ट मूवर्स ’ की संज्ञा दी गई है :

                                       
जिला , राज्‍य   जून 2018  अक्‍टूबर 2018
                                       
                                       
                                       
कुपवाड़ा ,      108       7            
जम्‍मू-कश्‍मीर                         
                                       
                                       
                                       
रांची ,         106       10           
                                       
                                       
झारखंड                                 
                                       
                                       
                                       
सिद्धार्थनगर ,  103       3            
उत्‍तर प्रदेश                          
                                       
                                       
                                       
जमुई ,          99        9            
                                       
                                       
बिहार                                  
                                       
                                       
                                       
फतेहपुर ,       82        25           
उत्‍तर प्रदेश                          
                                       
                                       

    ***


    आर.के.मीणा/अर्चना / आरआरएस/एनआर- 11912


    

    
    (Release ID: 1557529) Visitor Counter : 569
    
    
    
    
    

    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
*