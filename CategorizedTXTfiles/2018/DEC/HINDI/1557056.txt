      शिक्षा मंत्रालय

      राष्‍ट्रीय अंतर विद्यालय बैंड प्रतियोगिता के लिए पुरस्‍कार राशि अगले वर्ष से 20 हजार रुपए से बढ़ाकर 50 हजार रुपए की जाएगी – प्रकाश जावड़ेकर
      Posted On: 21 DEC 2018 4:40PM by PIB Delhi


    केंद्रीय मानव संसाधव विकास मंत्री श्री प्रकाश जावड़ेकर ने नई दिल्‍ली में आज मुख्‍य अतिथि के रूप में राष्‍ट्रीय अंतर विद्यालय बैंड प्रतियोगिता समारोह में भाग लिया। पूर्व नौसेना अध्‍यक्ष एडमिरल आर के धोवन इस समारोह में विशिष्‍ट अतिथि थे। केंद्रीय मंत्री ने विजेता टीमों को पुरस्‍कार वितरित किये। इस अवसर पर श्री जावड़ेकर ने घोषणा की कि अगले वर्ष से प्रथम पुरस्‍कार की राशि वर्तमान 20 हजार रुपए से बढ़ाकर 50 हजार रुपए कर दी जाएगी। इसी के अनुरूप दूसरे एवं तीसरे स्‍थान के लिए भी पुरस्‍कार राशि में भी बढ़ोत्‍तरी की जाएगी। उन्‍होंने सभी विजेताओं और प्रतिभागियों को उनके जबरदस्‍त प्रयासों एवं प्रदर्शन के लिए बधाई दी। उन्‍होंने सभी अभिभावकों से अपने बच्‍चों को ऐसे समारोहों में भाग लेने के लिए प्रोत्‍साहित करने का आग्रह किया। उन्‍होंने यह भी कहा कि जो छात्र ऐसे कार्यक्रमों के लिए अभ्‍यास करते हैं , उनकी पढ़ाई पर बेहतर एकाग्रता होती है। इसलिए माता-पिताओं को उनकी पढ़ाई को लेकर चिंतित नहीं होना चाहिए।


    देशभर के 6 क्षेत्रों में आयोजित जोनल अंतर विद्यालय बैंड प्रतियोगिताओं एवं केंद्रीय विद्यालय संगठन तथा नवोदय विद्यालय समिति के विद्यालयों से लगभग 400 छात्रों से निर्मित 16 विजयी टीमों ने नई दिल्‍ली के त्‍यागराज स्‍टेडियम में राष्‍ट्रीय स्‍तर प्रतिस्‍पर्द्धा में भाग लिया। स्‍कूली शिक्षा एवं साक्षरता विभाग ने वर्ष 2017 में अंतर विद्यालय बैंड प्रतियोगिता आरंभ की थी। यह प्रतियोगिता तीन स्‍तरों नामत: राज्‍य , क्षेत्रीय एवं राष्‍ट्रीय पर आयोजित की जाती है। लड़कों एवं लड़कियों की टीमों के लिए एक अलग से प्रतियोगिता आयोजित की जाती है। 6 जोन की विजेता टीमों , लड़कों एवं लड़कियों की – एक ने राष्‍ट्रीय स्‍तर की प्रतियोगिता में भाग लिया। केवीएस एवं एमवीएस ने इसी पैटर्न पर अपनी खुद की प्रतियोगिताओं का आयोजन किया , लड़कों की एक और लड़कियों की एक टीम ने राष्‍ट्रीय स्‍तर की प्रतियोगिता में भाग लिया। यह कार्यक्रम सभी प्रतिभागी छात्रों द्वारा एक समूह प्रदर्शन के साथ संपन्‍न हुआ।


    अंतर विद्यालय बैंड प्रतियोगिता छात्रों को एक साथ काम करते हुए और ‘‘ एक भारत श्रेष्‍ठ भारत ’’ के सारतत्‍व को समावेशित करते हुए अपनी टाइमिंग , रिदम एवं सिंक्रोनाइजेशन जैसे कौशलों को प्रदर्शित करने के लिए एक राष्‍ट्रीय मंच उपलब्‍ध कराती है। इसी के साथ-साथ उन्‍हें एक बड़े जनसमूह के समक्ष अपनी प्रतिभा को प्रदर्शित करने का भी एक अवसर प्राप्‍त होगा। यह स्‍कूली छात्रों के बीच , जो एक बैंड में प्रदर्शन करते हैं , देशभक्ति एवं एकता की भावना विक‍सित करने में भी मदद करेगा।


    ***


    आर.के.मीणा/एएम/एसकेजे/एसएस -11856


    

    
    (Release ID: 1557056) Visitor Counter : 47