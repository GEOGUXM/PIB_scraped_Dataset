      गृह मंत्रालय

      केंद्रीय गृह मंत्री ने कोहिमा में हॉर्नबिल महोत्सव का उद्घाटन किया
      
      “सरकार की एक्ट ईस्ट नीति का पूर्वोत्तर ने रास्ता तैयार किया-श्री राजनाथ सिंह

      Posted On: 01 DEC 2018 6:55PM by PIB Delhi

    केंद्रीय गृह मंत्री श्री राजनाथ सिंह ने आज कोहिमा में बेहद लोकप्रिय हॉर्नबिल महोत्सव 2018 का उद्घाटन किया , जो नागालैंड के गठन दिवस के साथ मेल खाता है। सभा को संबोधित करते हुए केंद्रीय मंत्री ने कहा कि वार्षिक हॉर्नबिल महोत्सव एक शानदार कार्यक्रम है जो नागालैंड के लोगों की समृद्ध प्राचीन संस्कृति और सभ्यता को प्रदर्शित करता है। यह मजबूत तरीके से लोगों की सांस्कृतिक विविधता और सभ्यता की एकता का प्रदर्शन करता है। उन्होंने कहा, ‘कहा जा सकता है कि प्रत्येक जनजाति से अद्वितीय है , उनकी सांस्कृतिक समृद्धि में विविधता होने के बावजूद सभी के बीच एकता की जबरदस्त भावना व्याप्त है। विविधता में एकता का यह शानदार प्रदर्शन है जो भारत की धरोहर है। हॉर्नबिल महोत्सव में मुझे बहुलता को लेकर शांतिपूर्ण सह-अस्तित्व की भारतीय भावना की एक झलक मिलती है। ’


    हॉर्नबिल महोत्सव में शामिल होने के अपने पिछले साल के अनुभव को साझा करते हुए श्री राजनाथ सिंह ने कहा कि वह इस उत्सव को लेकर उत्साहित हैं और उन्हें इस फिर इस महोत्सव में शामिल होने के लिए मजबूर होना पड़ा। राज्य के अन्य हिस्सों में इसी तरह के उत्सवों का विस्तार करने के लिए नागालैंड सरकार के प्रति कृतज्ञता व्यक्त करते हुए जहां छोटे छोटे-हॉर्नबिल त्यौहार समय-समय पर मनाए जाते हैं , श्री राजनाथ सिंह ने कहा कि यह लोकप्रिय में अपनी भागीदारी और खुशी की को काफी हद तक बढ़ाएगा।


    गृह मंत्री ने राष्ट्रीय राजधानी सहित भारत के अन्य हिस्सों में ऐसे कार्यक्रम शुरू करने के लिए राज्य सरकार को धन्यवाद दिया। उन्होंने कहा, “इससे देशवासियों को नागा की सांस्कृतिक समृद्धि को समझने में मदद मिलेगी जिसमें पारंपरिक नागा संस्कृति के लोक गीत और नृत्य जैसे आवश्यक तत्व शामिल हैं। इसमें परंपराओं को गानों और लोक कथाओं के माध्यम से जीवित रखा जाता है और अक्सर रोमांटिक और ऐतिहासिक विषयों को गाया जाता है। साथ ही पूर्वजों की प्रसिद्ध कहानियां जाती हैं। मौसमी गीत , जो एक विशेष कृषि मौसम और युद्ध नृत्य में किए गए विभिन्न गतिविधियों का वर्णन करते हैं , नागालैंड में भी एक आंतरिक कला का रूप है। ”


    गृह मंत्री ने कहा कि हॉर्नबिल फेस्टिवल न केवल एक दूसरे के साथ बातचीत करने और अपनी सांस्कृतिक विरासत को प्रदर्शित करने के लिए राज्य के विभिन्न जनजातियों के लिए अद्वितीय अवसर प्रदान करता है बल्कि पड़ोसी और अन्य राज्यों के लोगों के साथ "एक भारत , श्रेष्ठ भारत" की वास्तविक भावना को लेकर भी अद्वितीय अवसर प्रदान करता है।


    नागालैंड की समृद्ध सांस्कृतिक विरासत को देखते हुए , भारत सरकार ने राज्य के दीमापुर में उत्तर पूर्वी क्षेत्रीय सांस्कृतिक केंद्र की स्थापना की है। उत्तर पूर्वी परिषद (एनईसी) पटकई क्रिश्चियन कॉलेज , दीमापुर में मार्गरेट शिक्षा स्कूल ऑफ म्यूजिक के लिए आधारभूत संरचना के लिए धन मुहैया कराता है।


    श्री राजनाथ सिंह ने कहा, “आप सभी को यह जानकर खुशी होगी कि एनईसी दिल्ली में उत्तर पूर्वी सांस्कृतिक और सूचना केंद्र का निर्माण कर रहा है। प्रस्तावित केंद्र उत्तर पूर्व में आठ राज्यों के समृद्ध इतिहास , संस्कृति , विरासत और व्यंजन का प्रदर्शन करेगा। यह राष्ट्रीय राजधानी में पर्यटन , एक सामान्य सुविधा केंद्र , पुस्तकालय , ज्ञान और संसाधन केंद्र को बढ़ावा देने के लिए सुविधाएं भी स्थापित करेगा। यह केंद्र उत्तर पूर्व की समृद्ध सांस्कृतिक विरासत के बारे में ज्ञान के प्रचार की सुविधा प्रदान करेगा। ”


    केंद्रीय गृह मंत्री ने इस बात का जिक्र किया कि कैसे आधुनिक प्रौद्योगिकी , अर्थव्यवस्था और व्यापार की शक्तिशाली ताकतें नई दुनिया और नए विश्व व्यवस्था को आकार दे रही हैं। उन्होंने कहा, “भू-राजनीति के पुराने ढांचे टूट रहे हैं। भू-अर्थशास्त्र के उभरते हुए नए और कुछ हद तक अनिश्चित ढांचे भी टूट रहे हैं , जो मुख्य रूप से आधुनिक प्रौद्योगिकियों द्वारा संचालित हैं। यहां तक कि पुराने राजनीतिक विचारों और विश्वासों को भी परिवर्तन की इन ताकतों द्वारा नया अर्थ दिया जा रहा है। ”


    श्री राजनाथ सिंह ने कहा कि परिवर्तन अपरिहार्य है और यह किसी के लिए इंतजार नहीं करेगी। उन्होंने कहा, “हमें इसके लिए तैयार होना होगा और हमें इसके मुताबकि भविष्य को आकार देना होगा। अगर हम इसके लिए तैयार नहीं होंगे तो अपनी इच्छा के विरूद्ध परिर्वतन की ताकतें इसे आकार देंगी। इन ताकतों को समझने की चुनौती हमारे सामने है। इसका मुख्य संचालक हमारा युवा है। हमारी चुनौती है कि उन्हें कल के लिए सक्षम बनाया जाए। लगभग आधी भारतीय आबादी युवा है। नागालैंड की जनसांख्यिकीय प्रोफ़ाइल भी इसी तरह की है। जबकि हम सभी अपने समृद्ध और गौरवशाली अतीत पर गर्व महसूस करते हैं , इसलिए हमें भी अपने समृद्ध भविष्य के लिए अनुकूल परिस्थितियां बनानी पड़ती है। नागालैंड की लगभग 50% आबादी 25 साल से कम है। ये वे लोग हैं जो नागालैंड के भविष्य सहित भारत के भविष्य को आकार देंगे। हमें ऐसी स्थितियां पैदा करनी होंगी, जहां उनकी रचनात्मक और उद्यमशीलता की क्षमता का अधिकतम उपयोग किया जा सके। ”


    गृह मंत्री ने खुशी जाहिर करते हुए कहा कि नागालैंड राज्य का स्वास्थ्य और परिवार कल्याण मंत्रालय के तहत अपना पहला मेडिकल कॉलेज प्राप्त करने जा रहा है। इस उद्देश्य के लिए 300 करोड़ रूपये मंजूर किए गए हैं। एनईसी दीमापुर में स्थापित होने वाले नॉर्थ ईस्ट रीजनल मल्टी डिस्प्लनीरी पैरामेडिकल इंस्टीट्यूट की निर्माण लागत का लगभग 50 करोड़ रुपेय का अनुदान देगा। इसके अलावा , वर्षों से भारत सरकार ने नागालैंड में बड़ी संख्या में अन्य परियोजनाओं को संचालित किया है जिससे पूरे राज्य के विकास का मार्ग प्रशस्त हो गया है।


    श्री राजनाथ सिंह ने कहा, “जबकि हमें हॉर्नबिल में अतीत का जश्न मनना जाना चाहिए , हमें वर्तमान और भविष्य को अपने युवाओं के कौशल और रचनात्मकता को भी कई त्यौहारों के साथ मनाया जाना चाहिए। नागालैंड भौगोलिक रूप से एक सुविधाजनक बिंदु पर स्थित है। यह दक्षिण-पूर्व एशिया का प्रवेश द्वार है। सरकार की एक्ट ईस्ट नीति का पूर्वोत्तर ने रास्ता तैयार किया है। आज , हमारे अपने पड़ोसी देश म्यांमार के साथ सबसे अच्छे संबंध हैं। म्यांमार के साथ हमारे साझा सांस्कृतिक और सभ्यता के स्तर पर संबंधों के आधार पर , हमारे पास साझा हितों का एक बड़ा स्पेक्ट्रम भी है। भारत सरकार, दक्षिण-पूर्व एशिया के साथ अपनी कनेक्टिविटी और संबंध बनाने और सुधारने के लिए दृढ़ है। आज , भारत और आसियान विकास में भागीदार हैं। इस विकास की कहानी उत्तर-पूर्व क्षेत्र के हमारे युवाओं द्वारा लिखी जाएगी। केंद्र सरकार ने उत्तर-पूर्व क्षेत्र की विकास कहानी में एक उज्ज्वल नया अध्याय खोला है। यह जानकर खुशी हो रही है कि चार लेन वाली सड़क का विकास , दीमापुर से राज्य की राजधानी कोहिमा तक मुख्य रूप से जोड़ेगी , जिसे बनाने का तत्कालीन प्रधान मंत्री श्री अटल बिहारी वाजपेयी जी ने वादा किया गया था , उसे जल्द ही पूरा कर लिया जाएगा। शांति की उल्लेखनीय बहाली के साथ , उत्तर-पूर्व व्यापार और पर्यटकों के पसंदीदा गंतव्य के रूप में उभर रहा है। मुझे यह जानकर खुशी हो रही है कि नागालैंड सरकार के पुलिस और पर्यटन विभाग ने पर्यटक पुलिस शुरू कर दी है। मुझे यकीन है कि यह नागालैंड को ऊपर ले जाने में मदद करेगा, जहां बाहर के आगंतुक राज्य और क्षेत्र की बहुत सी अच्छी सी कहानियों के साथ वापस जाएंगे। ”


    केंद्रीय गृह मंत्री ने आगे कहा कि पिछले कुछ सालों से भारत सभी सामाजिक आर्थिक क्षेत्रों में तेजी से प्रगति कर रहा है और देश वर्तमान में रैंकिंग के साथ दुनिया की सबसे तेजी से बढ़ती प्रमुख अर्थव्यवस्था के रूप में उभरा है। उन्होंने कहा, “हमें देश को अगले 10-15 वर्षों में दुनिया की शीर्ष तीन आर्थिक शक्तियों में से एक होने की उम्मीद है। भारत ने हाल ही में फ्रांस की अर्थव्यवस्था को पीछे छोड़ दिया और जल्द ही इसकी जीडीपी ब्रिटेने की जीडीपी से अधिक होने की उम्मीद की रही है। भारत सरकार ने आर्थिक विकास में तेजी लाने के लिए विभिन्न पहल की हैं। ”


    श्री राजनाथ सिंह ने कहा, “नागालैंड समेत उत्तर-पूर्वी क्षेत्र के तेज विकास के लिए भी कदम उठाए जा रहे हैं। हमारा मानना है कि राष्ट्र केवल तभी समृद्ध हो सकता है जब सभी राज्य तेजी से विकसित हो जाएं। नागालैंड लंबे समय से पीड़ित है। राज्य की 56वीं वर्षगांठ के अवसर पर , मैं इस राज्य के अपने सभी दोस्तों को देश के साथ-साथ नागालैंड के तेजी से आर्थिक विकास के लिए लंबे समय तक चलने का आह्वान करता हूं और हम सभी भारतीयों को भारत को विश्व शक्ति बनाने में योगदान देने के लिए गर्व है।जैसा कि हम कुछ हफ्तों में क्रिसमस का जश्न मनाते हुए नए साल 2019 की तरफ बढ़ने वाले हैं मेरी इच्छा है कि यह स्थायी शांति के साथ-साथ अतीत को पीछे छोड़ने और एक उज्ज्वल भविष्य के लिए तत्पर होने का अवसर प्रदान करे जो सभी युवा नागा लड़कों और लड़कियों को ये एहसास करने में मदद करेगी कि एक बेहतर जीवन की उनकी आकांक्षाएं हैं। ”


    आर.के.मीणा /एएम/वीएस-11559

    
    
    (Release ID: 1554596) Visitor Counter : 216
    
    
      Read this release in: English