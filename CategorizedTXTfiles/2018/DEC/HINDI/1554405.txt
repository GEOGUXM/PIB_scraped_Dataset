      रक्षा मंत्रालय

      रक्षा खरीद परिषद ने 3000 करोड़ रुपए के रक्षा उपकरणों की खरीद को मंजूरी दी
      Posted On: 01 DEC 2018 6:48PM by PIB Delhi


    रक्षा मंत्री श्रीमती निर्मला सीतारमण की अध्‍यक्षता में आज यहां हुई रक्षा खरीद परिषद की बैठक में करीब 3000 करोड़ रुपए के रक्षा उपकरणों की खरीद को मंजूरी दी गई। मंत्रिमंडल की रक्षा समिति द्वारा अक्‍टूबर 2018 में चार पी1135.6 फॉलोऑन पोतों की खरीद के प्रस्‍ताव को मंजूरी दिए जाने के बाद रक्षा परिषद ने भारतीय नौसेना के दो युद्ध पोतों के लिए स्‍वदेशी तकनीक से निर्मित ब्रह्मोस मिसाइल की खरीद को मंजूरी दी। यह सुपर सोनिक क्रूज मिसाइलें पी1135.6 फॉलोओन पोतों की मुख्‍य शस्‍त्र प्रणाली में शामिल की जाएंगी।


    रक्षा खरीद परिषद ने सेना के मुख्‍य युद्धक टैंक अर्जुन के लिए आर्मर्ड रिकवरी व्‍हीकल (एआरवीएस) की खरीद को भी मंजूरी दे दी है। रक्षा अनुसंधान एवं विकास संगठन द्वारा डिजाइन और विकसित किए गए इस वाहन का निर्माण मेसर्स बी ई एम एल द्वारा किया जाएगा। एआरवीएस युद्ध क्षेत्र में टैंकों की मरम्‍मत का काम तेज गति और प्रभावी तरीके से करने में सक्षम है।


    ***


    आर.के.मीणा/अर्चना/मधुलिका/सागर-11533

    
    
    (Release ID: 1554405) Visitor Counter : 210