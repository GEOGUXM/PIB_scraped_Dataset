      ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ

      ವರ್ಷಾಂತ್ಯದ ಪರಾಮರ್ಶೆ-2018 ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ
      Posted On: 13 DEC 2018 2:43PM by PIB Bengaluru


    ವರ್ಷಾಂತ್ಯದ ಪರಾಮರ್ಶೆ -2018
    ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ


    ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯವು ಪ್ರತಿಯೊಬ್ಬ ಕೆಲಸಗಾರರಿಗೂ ಉದ್ಯೋಗ ಭದ್ರತೆ , ವೇತನ ಸುರಕ್ಷತೆ ಮತ್ತು ಸಾಮಾಜಿಕ ಭದ್ರತೆಯನ್ನು ಒದಗಿಸಲು ಬದ್ಧವಾಗಿದೆ . ಪ್ರತಿಯೊಬ್ಬ ಕೆಲಸಗಾರನಿಗೂ ಸಾಮಾಜಿಕ ಭದ್ರತೆಯನ್ನು ಒದಗಿಸುವ ಮೂಲಕ ಉದ್ಯೋಗದ ಸಾಧ್ಯತೆಗಳು ಹಾಗೂ ಗುಣಮಟ್ಟವನ್ನು ಹೆಚ್ಚಿಸಿ , ಕಾರ್ಮಿಕ ಕಾನೂನುಗಳನ್ನು ಜಾರಿಗೊಳಿಸುವಿಕೆಯಲ್ಲಿ ಪಾರದರ್ಶಕತೆ ಹಾಗೂ ಹೊಣೆಗಾರಿಕೆಯನ್ನು ತರುವುದರ ಜೊತೆಯಲ್ಲಿ ಸಚಿವಾಲಯವು ಈ ವರ್ಷದಲ್ಲಿ ಪ್ರಮುಖ ಉಪಕ್ರಮಗಳನ್ನು ಕೈಗೊಂಡಿದೆ .


    1. ಕಾರ್ಮಿಕ ಕಲ್ಯಾಣದಲ್ಲಿ ಪ್ರಮುಖ ಸಾಧನೆಗಳು


    ಕಾರ್ಮಿಕ ಸಂಹಿತೆಗಳು (LABOUR CODES): ಎರಡನೇ ರಾಷ್ಟ್ರೀಯ ಕಾರ್ಮಿಕ ಆಯೋಗದ ಶಿಫಾರಸ್ಸುಗಳಿಗನುಗುಣವಾಗಿ ಸಚಿವಾಲಯವು ನಾಲ್ಕು ಕಾರ್ಮಿಕ ಸಂಹಿತೆಗಳನ್ನು ರೂಪಿಸಲು ಹೆಜ್ಜೆ ಇಟ್ಟಿದೆ . (1) ವೇತನಗಳು (2) ಕೈಗಾರಿಕಾ ಸಂಬಂಧಗಳು (3) ಸಾಮಾಜಿಕ ಭದ್ರತೆ ಮತ್ತು ಕಲ್ಯಾಣ ಮತ್ತು (4) ವೃತ್ತಿ ಸುರಕ್ಷತೆ , ಆರೋಗ್ಯ ಮತ್ತು ಕೆಲಸದ ಸ್ಥಿತಿಗತಿಗಳನ್ನು ಕುರಿತ ಅಸ್ತಿತ್ವದಲ್ಲಿರುವ ಕೇಂದ್ರೀಯ ಕಾರ್ಮಿಕ ಕಾನೂನುಗಳ ನಿಬಂಧನೆಗಳನ್ನು ಸಂಯೋಜಿಸುವುದು , ಸರಳೀಕರಣಗೊಳಿಸುವುದು ಮತ್ತು ತರ್ಕಬದ್ಧಗೊಳಿಸುವುದು .


    ವೇತನಗಳ ವಿಧೇಯಕ ಕುರಿತ ಸಂಹಿತೆ : ವೇತನಗಳ ವಿಧೇಯಕ 2017 ರ ಕರಡು ಸಂಹಿತೆ 10.08.2017 ರಲ್ಲಿ ಲೋಕಸಭೆಯಲ್ಲಿ ಮಂಡನೆಯಾಗಿದೆ . ಸಂಸತ್ತಿನ ಕಾರ್ಮಿಕ ಸ್ಥಾಯಿ ಸಮಿತಿಯು ಇದರ ಪರಿಶೀಲನೆ ನಡೆಸುತ್ತಿದೆ . ಸ್ಥಾಯಿ ಸಮಿತಿಯ ವರದಿಯನ್ನು ನಿರೀಕ್ಷಿಸಲಾಗುತ್ತಿದೆ .


    ಕೈಗಾರಿಕಾ ಸಂಬಂಧಗಳನ್ನು ಕುರಿತ ಸಂಹಿತೆ : ಉದ್ದೇಶಿತ , ಕಾರ್ಮಿಕ ಸಂಹಿತೆ ಕೈಗಾರಿಕಾ ಸಂಬಂಧಗಳ ವಿಧೇಯಕ , 2018 ನ್ನು ಸಂಸತ್ತಿನಲ್ಲಿ ಮಂಡಿಸಲು ಸಚಿವ ಸಂಪುಟದ ಕರಡು ಟಿಪ್ಪಣಿ ಹಾಗೂ ಕಾರ್ಮಿಕ ಸಂಹಿತೆ ಕೈಗಾರಿಕಾ ಸಂಬಂಧಗಳ ವಿಧೇಯಕ , 2018 ನ್ನು 08.02.2018 ರಲ್ಲಿ ಅಂತರ್ ಸಚಿವಾಲಯ ಸಮಾಲೋಚನೆಗಾಗಿ ಸಲಹೆ , ಸೂಚನೆಗಳನ್ನು ಪಡೆಯಲು ವಿತರಿಸಲಾಯಿತು . ಸಚಿವಾಲಯಗಳು ಹಾಗೂ ಇಲಾಖೆಗಳಿಂದ ಬಂದ ಸಲಹೆಗಳನ್ನು ಪರಿಶೀಲಿಸಿ ಕೈಗಾರಿಕಾ ಸಂಬಂಧಗಳ ಕರಡು ಸಂಹಿತೆಯನ್ನು ಸೂಕ್ತವಾಗಿ ಬದಲಾಯಿಸಲಾಯಿತು . ಕಾನೂನು ಮತ್ತು ನ್ಯಾಯ ಸಚಿವಾಲಯದ ಕಾನೂನು ಇಲಾಖೆಯ ಪರಿಶೀಲನೆಯ ನಂತರ ಸಚಿವ ಸಂಪುಟದ ಟಿಪ್ಪಣಿ ಮತ್ತು ಕೈಗಾರಿಕಾ ಸಂಬಂಧಗಳ ವಿಧೇಯಕದ ಸಂಹಿತೆಯನ್ನು 05.11.2018 ರಂದು ಸಂಪುಟ ಕಾರ್ಯಾಲಯಕ್ಕೆ ಪರಿಗಣನೆಗಾಗಿ ಕಳುಹಿಸಲಾಗಿದೆ .


    ಸಾಮಾಜಿಕ ಭದ್ರತೆ ಮತ್ತು ಕಲ್ಯಾಣ ಸಂಹಿತೆ : ಸಾಮಾಜಿಕ ಭದ್ರತೆ ಮತ್ತು ಕಲ್ಯಾಣ ಸಂಹಿತೆಯ ಬಗ್ಗೆ ಪ್ರಾಥಮಿಕ ಕರಡೊಂದನ್ನು 16.03.2017 ರಂದು ಸಚಿವಾಲಯದ ವೆಬ್ ‍ ಸೈಟ್ ‍ ನಲ್ಲಿ ಪ್ರಕಟಿಸಿ ಸಾರ್ವಜನಿಕರು ಹಾಗೂ ಪಾಲುದಾರರಿಂದ ಸಲಹೆಗಳನ್ನು ಆಹ್ವಾನಿಸಲಾಯಿತು . ವಿವಿಧ ಪಾಲುದಾರರಿಂದ ಬಂದ ಸಲಹೆಗಳನ್ನು ಪರಿಗಣಿಸಿ ಪರಿಷ್ಕ ø ತ ಸಾಮಾಜಿಕ ಭದ್ರತೆ ಮತ್ತು ಕಲ್ಯಾಣ ಕರಡು ಸಂಹಿತೆ 2018 ನ್ನು , 01.03.2018 ರಂದು ಸಚಿವಾಲಯದ ವೆಬ್ ‍ ಸೈಟ್ ‍ ನಲ್ಲಿ ಪ್ರಕಟಿಸಿ ಸಾರ್ವಜನಿಕರು ಹಾಗೂ ಪಾಲುದಾರರಿಂದ ಸಲಹೆ , ಸೂಚನೆಗಳನ್ನು ಆಹ್ವಾನಿಸಲಾಯಿತು . ಸಾಮಾಜಿಕ ಭದ್ರತೆ ಮತ್ತು ಕಲ್ಯಾಣ ವಿಧೇಯಕ , 2018 ಸಂಹಿತೆಯ ಬಗ್ಗೆ ತ್ರಿಪಕ್ಷೀಯ ಸಮಾಲೋಚನಾ ಸಭೆಯು ಕಾರ್ಮಿಕ ಮತ್ತು ಉದ್ಯೋಗ ರಾಜ್ಯ ಸಚಿವರ ( ಸ್ವತಂತ್ರ ನಿರ್ವಹಣೆ ) ಅಧ್ಯಕ್ಷತೆಯಲ್ಲಿ 27.11.2018 ರಂದು ನಡೆಯಿತು . ಕೇಂದ್ರೀಯ ಕಾರ್ಮಿಕ ಸಂಘಟನೆಗಳು , ಉದ್ಯೋಗದಾತ ಸಂಘಟನೆಗಳು ಮತ್ತು ರಾಜ್ಯ / ಕೇಂದ್ರಾಡಳಿತ ಸರ್ಕಾರಗಳು ಸಭೆಯಲ್ಲಿ ಭಾಗವಹಿಸಿದ್ದವು . ಸಂಪುಟ ಸಭೆಗಾಗಿ ಕರಡು ಟಿಪ್ಪಣಿ ಮತ್ತು ಸಾಮಾಜಿಕ ಭದ್ರತೆ ಮತ್ತು ಕಲ್ಯಾಣ ವಿಧೇಯಕ 2018 ರ ಸಂಹಿತೆಯನ್ನು ಅಂತರ್ ಸಚಿವಾಲಯ ಸಮಾಲೋಚನೆಗಾಗಿ ವಿತರಿಸಲಾಗಿದೆ .


    ವೃತ್ತಿ ಸುರಕ್ಷತೆ , ಆರೋಗ್ಯ ಮತ್ತು ಕೆಲಸದ ಸ್ಥಿತಿಗತಿಗಳು : ವೃತ್ತಿ ಸುರಕ್ಷತೆ , ಆರೋಗ್ಯ ಮತ್ತು ಕೆಲಸದ ಸ್ಥಿತಿಗತಿಗಳು ಕುರಿತ ಸಂಹಿತೆಯ ಪ್ರಾಥಮಿಕ ಕರಡನ್ನು ಸಿದ್ಧಪಡಿಸಿ ಸಾರ್ವಜನಿಕರು ಹಾಗೂ ಪಾಲುದಾರರಿಂದ ಸಲಹೆ , ಸೂಚನೆಗಳಿಗಾಗಿ 23.03.2018 ರಂದು ಸಚಿವಾಲಯದ ವೆಬ್ ‍ ಸೈಟ್ ‍ ನಲ್ಲಿ ಪ್ರಕಟಿಸಲಾಯಿತು . 22.11.2018 ರಂದು ಕಾರ್ಮಿಕ ಮತ್ತು ಉದ್ಯೋಗ ರಾಜ್ಯ ಸಚಿವರ ( ಸ್ವತಂತ್ರ ನಿರ್ವಹಣೆ ) ಅಧ್ಯಕ್ಷತೆಯಲ್ಲಿ ಕೇಂದ್ರೀಯ ಕಾರ್ಮಿಕ ಸಂಘಟನೆಗಳು , ಉದ್ಯೋಗದಾತ ಸಂಘಟನೆಗಳು ಮತ್ತು ರಾಜ್ಯ / ಕೇಂದ್ರಾಡಳಿತ ಸರ್ಕಾರಗಳೊಂದಿಗೆ ವೃತ್ತಿ ಸುರಕ್ಷತೆ , ಆರೋಗ್ಯ ಮತ್ತು ಕೆಲಸದ ಸ್ಥಿತಿಗತಿಗಳು ವಿಧೇಯಕ , 2018 ಕರಡು ಕುರಿತು ತ್ರಿಪಕ್ಷೀಯ ಸಮಾಲೋಚನಾ ಸಭೆ ನಡೆಸಲಾಯಿತು . ಸಂಪುಟ ಸಭೆಯ ಕರಡು ಟಿಪ್ಪಣಿ ಮತ್ತು ವೃತ್ತಿ ಸುರಕ್ಷತೆ , ಆರೋಗ್ಯ ಮತ್ತು ಕೆಲಸದ ಸ್ಥಿತಿಗತಿಗಳು ವಿಧೇಯಕ , 2018 ರ ಕರಡನ್ನು ಅಂತರ್ ಸಚಿವಾಲಯ ಸಮಾಲೋಚನೆಗಾಗಿ ಇತ್ತೀಚೆಗೆ ವಿತರಿಸಲಾಗಿದೆ .


    ಶ್ರಮ್ ಸುವಿಧಾ ಪೋರ್ಟಲ್ : ಕಾರ್ಮಿಕ ಕಾನೂನುಗಳ ಜಾರಿಯಲ್ಲಿ ಪಾರದರ್ಶಕತೆ ಮತ್ತು ಹೊಣೆಗಾರಿಕೆಯನ್ನು ತರಲು ಮತ್ತು ಸಂಕೀರ್ಣತೆಯನ್ನು ಸರಳಗೊಳಿಸಲು ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯವು “ ಶ್ರಮ್ ಸುವಿಧಾ ಪೋರ್ಟಲ್ ” ಎಂಬ ಏಕೀಕೃತ ವೆಬ್ ಪೋರ್ಟಲ್ ಅಭಿವೃದ್ಧಿಪಡಿಸಿದೆ . ಶ್ರಮ್ ಸುವಿಧಾ ಪೋರ್ಟಲ್ ‍ ನಲ್ಲಿ ಸಿಗುವ ಸೌಲಭ್ಯಗಳು ಹೀಗಿವೆ :


    1. ಅಪಾಯದ ಮಾನದಂಡಗಳನ್ನು ಆಧರಿಸಿ ಗಣಕೀಕೃತ ವ್ಯವಸ್ಥೆಯ ಮೂಲಕ ಪಾರದರ್ಶಕ ಕಾರ್ಮಿಕ ತಪಾಸಣಾ ಯೋಜನೆ ಮತ್ತು ತಪಾಸಣಾ ವರದಿಗಳನ್ನು ಕಾರ್ಮಿಕ ನಿರೀಕ್ಷಕರು 72 ಗಂಟೆಯೊಳಗೆ ಅಪ್ ‍ ಲೋಡ್ ಮಾಡುವುದು . ವರದಿಗಳನ್ನು ಅಪ್ ‍ ಲೋಡ್ ಮಾಡುವ ಸಮಯವನ್ನು 05.11.2018 ರಿಂದ 48 ಗಂಟೆಗಳಿಗೆ ಕಡಿತಗೊಳಿಸಲಾಗಿದೆ .


    2. ಇಸಿಐಸಿ ಮತ್ತು ಇಪಿಎಫ್ ‍ ಒ ಗಳಿಗೆ ಸಾಮಾನ್ಯ ನೋಂದಣಿ


    3. ಇಸಿಐಸಿ ಮತ್ತು ಇಪಿಎಫ್ ‍ ಒ ಗಳಿಗೆ ಸಾಮಾನ್ಯ ಇಸಿಆರ್


    4. 8 ಕೇಂದ್ರೀಯ ಕಾನೂನುಗಳಿಗೆ ಏಕೈಕ ವಾರ್ಷಿಕ ಆನ್ ‍ ಲೈನ್ ರಿಟರ್ನ್ ಸಲ್ಲಿಕೆ ಮತ್ತು ಗಣಿ ಕಾಯ್ದೆ , 1952 ರ ಅಡಿಯಲ್ಲಿ 3 ರಿಟರ್ನ್ ‍ ಗಳು .


    5. ಗುತ್ತಿಗೆ ಕಾರ್ಮಿಕ ನಿಯಂತ್ರಣ ಮತ್ತು ನಿಷೇಧ ಕಾಯ್ದೆ , 1970 ಮತ್ತು ಅಂತರ್ ರಾಜ್ಯ ವಲಸೆ ಕೆಲಸಗಾರರ ( ಉದ್ಯೋಗ ಮತ್ತು ಸ್ಥಿತಿಗತಿಗಳ ಸೇವಾ ನಿಯಂತ್ರಣ ) ಕಾಯ್ದೆ , 1979 ರ ಅಡಿಯಲ್ಲಿ ಆನ್ ‍ ಲೈನ್ ಲೈಸೆನ್ಸ್ ನೀಡಿಕೆ ಮತ್ತು ಜಾರಿ ಸಂಘಟನೆಗಳಿಗೆ ಕಾರ್ಮಿಕ ತಪಾಸಣಾ ಯೋಜನೆ .


    6. ಗುತ್ತಿಗೆ ಕಾರ್ಮಿಕ ನಿಯಂತ್ರಣ ಮತ್ತು ನಿಷೇಧ ಕಾಯ್ದೆ , 1970 ಅಂತರ್ ರಾಜ್ಯ ವಲಸೆ ಕೆಲಸಗಾರರ ( ಉದ್ಯೋಗ ಮತ್ತು ಸ್ಥಿತಿಗತಿಗಳ ಸೇವಾ ನಿಯಂತ್ರಣ ) ಕಾಯ್ದೆ , 1979 ಮತ್ತು ಕಟ್ಟಡ ಮತ್ತು ಇತರ ನಿರ್ಮಾಣ ಕೆಲಸಗಾರರ ( ಉದ್ಯೋಗ ಮತ್ತು ಸ್ಥಿತಿಗತಿಗಳ ಸೇವಾ ನಿಯಂತ್ರಣ ) ಕಾಯ್ದೆ , 1996 ಈ ಮೂರು ಕಾಯ್ದೆಗಳ ಅಡಿಯಲ್ಲಿ ಮುಖ್ಯ ಕಾರ್ಮಿಕ ಆಯುಕ್ತರು ( ಕೇಂದ್ರೀಯ ) ಇವರಿಂದ ಆನ್ ‍ ಲೈನ್ ನೋಂದಣಿ .


    ಹೆರಿಗೆ ಸೌಲಭ್ಯ ( ತಿದ್ದುಪಡಿ ) ಕಾಯ್ದೆ , 2017: 2017 ರ ಏಪ್ರಿಲ್ 1 ರಿಂದ ಜಾರಿಯಾಗಿರುವ ಈ ಕಾಯ್ದೆಯಿಂದಾಗಿ ಸಂಬಳ ಸಹಿತ ಹೆರಿಗೆ ರಜೆಯು 12 ವಾರಗಳಿಂದ 26 ವಾರಗಳಿಗೆ ಏರಿಕೆಯಾಗಿದೆ . 18 ಲಕ್ಷ ಮಹಿಳಾ ಉದ್ಯೋಗಿಗಳು ಇದರ ಪ್ರಯೋಜನ ಪಡೆದಿದ್ದಾರೆ . ಇತ್ತೀಚೆಗೆ ಸರ್ಕಾರವು ಉದ್ಯೋಗದಾತರನ್ನು ಹುರಿದುಂಬಿಸಲು 7 ವಾರಗಳ ಸಂಬಳವನ್ನು ತಾನೇ ಭರಿಸುವ ಪ್ರಸ್ತಾವ ಮಾಡಿದೆ . ಈ ನೀತಿಯನ್ನು ಸೂಕ್ತ ವೇದಿಕೆಯ ಅನುಮೋದನೆಯ ನಂತರ ಅಂತಿಮಗೊಳಿಸಲಾಗುವುದು .


    ಗ್ರಾಚ್ಯುಟಿ ಪಾವತಿ ( ತಿದ್ದುಪಡಿ ) ಮಸೂದೆ , 2018 ನ್ನು ಲೋಕಸಭೆಯು 2018 ರ ಮಾರ್ಚ್ 15 ರಂದು ಹಾಗೂ ರಾಜ್ಯಸಭೆಯು 2018 ರ ಮಾರ್ಚ್ 22 ರಂದು ಅಂಗೀಕರಿಸಿ , 2018 ರ ಮಾರ್ಚ್ 29 ರಿಂದ ಜಾರಿಯಾಗಿದೆ . ಈ ಕಾಯ್ದೆಯಿಂದಾಗಿ ಗ್ರಾಚ್ಯುಟಿಯ ಗರಿಷ್ಠ ಮೊತ್ತ 10 ಲಕ್ಷ ರೂಪಾಯಿಗಳಿಂದ 20 ಲಕ್ಷ ರೂಪಾಯಿಗಳಿಗೆ ಏರಿಕೆಯಾಗಿದೆ .


    ಹಡಗು ಮರುಬಳಕೆ ಉದ್ಯಮಕ್ಕಾಗಿ ಒಡಂಬಡಿಕೆ : ಫ್ಯಾಕ್ಟರಿ ಅಡ್ವೈಸ್ ಸರ್ವೀಸ್ ಮತ್ತು ಲೇಬರ್ ಇನ್ ‍ ಸ್ಟಿಸ್ಟ್ಯೂಟ್ ‍ ಗಳ ಮಹಾ ನಿರ್ದೇಶಕರು ಮತ್ತು ಗುಜರಾತ್ ಮ್ಯಾರಿಟೈಮ್ ಬೋರ್ಡ್ ನಡುವೆ 11.07.2018 ರಂದು ಅಲಾಂಗ್ ‍ ನಲ್ಲಿ ಒಡಂಡಿಕೆಗೆ ಸಹಿ ಮಾಡಲಾಯಿತು . ಈ ಒಡಂಬಡಿಕೆಯು ಹಡಗು ಮರುಬಳಕೆ ಉದ್ಯಮದಲ್ಲಿ ಗುಣಾತ್ಮಕ ಬದಲಾವಣೆಗಳನ್ನು ತರಲಿದ್ದು ಕೆಲಸಗಾರರು ಮತ್ತು ಮೇಲ್ವಿಚಾರಕರ ಸುರಕ್ಷತೆ ಮತ್ತು ಆರೋಗ್ಯ ಸುಧಾರಣೆಗೆ ನೆರವಾಗಲಿದೆ . ಅಲಾಂಗ್ ‍ ನಲ್ಲಿ ಹೆಚ್ಚಿನ ಸಂಖ್ಯೆಯಲ್ಲಿ ಇವರು ಕೆಲಸ ಮಾಡುತ್ತಿದ್ದಾರೆ .


    ಸಾಮಾಜಿಕ ಮತ್ತು ಕಾರ್ಮಿಕ ಕೇತ್ರದಲ್ಲಿ ಆಂತಾರಾಷ್ಟ್ರೀಯ ಸಹಕಾರಕ್ಕಾಗಿ ಒಡಂಬಡಿಕೆ :


    ಸಾಮಾಜಿಕ ಮತ್ತು ಕಾರ್ಮಿಕ ಕ್ಷೇತ್ರದಲ್ಲಿ ಪರಸ್ಪರ ಸಹಕಾರಕ್ಕಾಗಿ ಬ್ರೆಜಿಲ್ , ರಷ್ಯಾ , ಭಾರತ , ಚೀನಾ , ದಕ್ಷಿಣ ಆಫ್ರಿಕಾ ನಡುವೆ ತಿಳುವಳಿಕೆಯ ಒಡಂಬಡಿಕೆಗೆ ಕೇಂದ್ರ ಸಚಿವ ಸಂಪುಟ ಸಭೆಯು ಅನುಮೋದನೆ ನೀಡಿದೆ . 2018 ರ ಆಗಸ್ಟ್ 3 ರಂದು ಬ್ರಿಕ್ಸ್ ರಾಷ್ಟ್ರಗಳ ಕಾರ್ಮಿಕ ಮತ್ತು ಉದ್ಯೋಗ ಸಚಿವರ ಸಭೆಯಲ್ಲಿ ( LEM ) ಈ ಒಡಂಬಡಿಕೆಗೆ ಸಹಿ ಹಾಕಲಾಯಿತು .


    ಈ ಒಡಂಬಡಿಕೆಯು ಹೊಸ ಕೈಗಾರಿಕಾ ಕ್ರಾಂತಿಯ ಸಂದರ್ಭದಲ್ಲಿ ಒಟ್ಟಂದದ ಬೆಳವಣಿಗೆ ಹಾಗೂ ಸಮೃದ್ಧಿ ಹಂಚಿಕೆಯ ಸಾಮಾನ್ಯ ಉದ್ದೇಶದೊದಿಗೆ ಬ್ರಿಕ್ಸ್ ಸದಸ್ಯ ರಾಷ್ಟ್ರಗಳ ನಡುವೆ ಸಹಕಾರ , ಸಹಯೋಗ ವ್ಯವಸ್ಥೆಯನ್ನು ಒದಗಿಸುತ್ತದೆ . ಕಾರ್ಮಿಕ ಮತ್ತು ಉದ್ಯೋಗ , ಸಾಮಾಜಿಕ ಭದ್ರತೆ ಮತ್ತು ಸಾಮಾಜಿಕ ಧ್ವನಿಗಳ ಬಗ್ಗೆ ಸದಸ್ಯ ರಾಷ್ಟ್ರಗಳು ಜ್ಞಾನವನ್ನು ಹಂಚಿಕೊಳ್ಳಲು ಮತ್ತು ಜಂಟಿ ಯೋಜನೆಗಳನ್ನು ಅನುಷ್ಠಾನಗೊಳಿಸಲು ನೆರವಾಗುತ್ತದೆ . ಕಾರ್ಮಿಕ ಮತ್ತು ಉದ್ಯೋಗ ಕೇತ್ರದಲ್ಲಿ ತರಬೇತಿ ಹಾಗೂ ಶಿಕ್ಷಣಕ್ಕಾಗಿ ಭಾರತ ಮತ್ತು ಇಟಲಿ ನಡುವೆ ಮತ್ತೊಂದು ತಿಳುವಳಿಕೆಯ ಒಡಂಬಡಿಕೆಗೆ ಸಹಿ ಮಾಡಲಾಗಿದೆ .


    ಕೆಲಸಗಾರರ ಶಿಕ್ಷಣ ಯೋಜನೆ : ದತ್ತೋಪಂತ್ ಥೇಂಗಡಿ ಕೆಲಸಗಾರರ ಶಿಕ್ಷಣ ಮತ್ತು ಅಭಿವೃದ್ಧಿ ರಾಷ್ಟ್ರೀಯ ಮಂಡಳಿಯು ಸಂಘಟಿತ ವಲಯದ ಕಾರ್ಮಿಕರಿಗೆ 899 ತರಬೇತಿ ಕಾರ್ಯಕ್ರಮಗಳು , ಅಸಂಘಟಿತ ವಲಯದ ಕಾರ್ಮಿಕರಿಗೆ 2733 ತರಬೇತಿ ಕಾರ್ಯಕ್ರಮಗಳು ಮತ್ತು ಎಂಜಿನರೇಗಾ ಸೇರಿದಂತೆ ಗ್ರಾಮೀಣ ಕಾರ್ಮಿಕರಿಗೆ 670 ತರಬೇತಿ ಕಾರ್ಯಕ್ರಮಗಳನ್ನು ಆಯೋಜಿಸಿದೆ .


    ಸಾರ್ವಜನಿಕ ಕುಂದುಕೊರತೆಗಳ ಪರಿಹಾರ : ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯಕ್ಕೆ 01.01.2018 ರಿಂದ 30.11.2018 ರವರೆಗೆ 33,680 ದೂರುಗಳು ಬಂದಿವೆ . ಇವುಗಳಲ್ಲಿ 32,837 ದೂರುಗಳನ್ನು ಕೇಂದ್ರೀಯ ಸಾರ್ವಜನಿಕ ಕುಂದುಕೊರತೆಗಳ ಪರಿಹಾರ ಮತ್ತು ಮೇಲ್ವಿಚಾರಣೆ ವ್ಯವಸ್ಥೆ (CPGRMS) ಮೂಲಕ ಪರಿಹರಿಸಲಾಗಿದೆ .


    ಗಣಿ ಕಾರ್ಮಿಕರ ಸುರಕ್ಷತೆ ಹೆಚ್ಚಳಕ್ಕೆ ಕ್ರಮ :


    • 1952 ರ ಗಣಿ ಕಾಯ್ದೆ ಪ್ರಕಾರ ಅನುಮತಿಗಳು , ರಿಯಾಯ್ತಿಗಳು , ವಿನಾಯ್ತಿಗಳು ಮತ್ತು ಅನುಮೋದನೆಗಳನ್ನು ಆಫ್ ‍ ಲೈನ್ ಅರ್ಜಿಗಳನ್ನು ಪಾಲುದಾರರು ಸಲ್ಲಿಸಿದ ಬಳಿಕ ನೀಡಲಾಗುತ್ತಿತ್ತು . ಡಿಜಿಟಲ್ ಇಂಡಿಯಾ ಉಪಕ್ರಮದಿಂದಾಗಿ “ ಅನುಮೋದನೆ ವ್ಯವಸ್ಥೆ ”, “ ಅನುಮತಿ / ರಿಯಾಯ್ತಿ / ವಿನಾಯ್ತಿ ವ್ಯವಸ್ಥೆ ” ಮತ್ತು “ ರಾಷ್ಟ್ರೀಯ ಸುರಕ್ಷಾ ಪ್ರಶಸ್ತಿ ( ಗಣಿಗಳು )” ಎಂಬ ಮೂರು ದತ್ತಾಂಶ ಕೋಶ ( ಸಾಫ್ಟ್ ‍ ವೇರ್ ಮಾಡ್ಯೂಲ್ ) ಗಳನ್ನು ಅಭಿವೃದ್ಧಿಪಡಿಸಲಾಗಿದೆ . “ ಅಪಘಾತಗಳು ಮತ್ತು ಅಂಕಿಅಂಶಗಳ ವ್ಯವಸ್ಥೆ ” ಮತ್ತು “ ಖಾತೆಗಳು ಮತ್ತು ಬಜೆಟ್ ವ್ಯವಸ್ಥೆ ” ಎಂಬ ಇನ್ನೆರಡು ಸಾಫ್ಟ್ ‍ ವೇರ್ ‍ ಗಳನ್ನು ಡಿಜಿಟಲ್ ಡಿಜಿಎಂಎಸ್ ‍ ನ ಭಾಗವಾಗಿ ಅಭಿವೃದ್ಧಿಪಡಿಸಲಾಗಿದೆ . ಇವುಗಳು ಪರೀಕ್ಷಾ ಹಂತದಲ್ಲಿವೆ . ಈ ದತ್ತಾಂಶ ಕೋಶಗಳು ಕೆಲಸ ಕಾರ್ಯಗಳಲ್ಲಿ ಹೆಚ್ಚು ಪಾರದರ್ಶಕತೆ ಮತ್ತು ಹೊಣೆಗಾರಿಕೆಯನ್ನು ತರಲಿವೆ .


    • ಕಲ್ಲಿದ್ದಲು ಗಣಿಗಳಿಗಾಗಿ ಅಪಾಯ ಆಧಾರಿತ ತಪಾಸಣಾ ವ್ಯವಸ್ಥೆಯ ವಿಧಾನಗಳನ್ನು ಅಭಿವೃದ್ಧಿಪಡಿಸಲಾಗಿದೆ . ಎನ್ ‍ ಐಸಿ ಅಭಿವೃದ್ಧಿಪಡಿಸಿರುವ ಸಾಫ್ಟ್ ‍ ವೇರ್ ‍ ನ್ನು ಶ್ರಮ್ ಸುವಿಧಾ ಪೋರ್ಟಲ್ ‍ ನಲ್ಲಿ ಅಳವಡಿಸಿಕೊಳ್ಳಲಾಗಿದೆ . ಲೋಹಯುಕ್ತ ಗಣಿಗಳ ಅಪಾಯ ಆಧರಿಸಿದ ತಪಾಸಣಾ ವ್ಯವಸ್ಥೆಯು ಪ್ರಗತಿಯಲ್ಲಿದ್ದು 2018-19 ರ ಅವಧಿಯಲ್ಲಿ ಅಭಿವೃದ್ಧಿಗೊಳ್ಳಬೇಕು . ಎಲ್ಲ ವರ್ಗದ ಗಣಿಗಳ ನಿಜವಾದ ಅಪಾಯದ ಶ್ರೇಣಿಗಳಿಗನುಗುಣವಾಗಿ ಶ್ರಮ್ ಸುವಿಧಾ ಪೋರ್ಟಲ್ ಮೂಲಕ ತಪಾಸಣೆಯ ಕಾರ್ಯ ನಿಯೋಜನೆಗಳನ್ನು ಆನ್ ‍ ಲೈನ್ ‍ ನಲ್ಲಿ ನಿಗದಿಗೊಳಿಸಲಾಗುವುದು .


    • ಗಣಿ ಸುರಕ್ಷತಾ ನಿರ್ದೆಶನಾಲಯವು 110 ಗಣಿಗಳಲ್ಲಿ ಅಪಾಯದ ಅಂದಾಜು ಅಧ್ಯಯನ ಮತ್ತು ಸುರಕ್ಷತಾ ನಿರ್ವಹಣಾ ಯೋಜನೆಯನ್ನು ಸಿದ್ಧಪಡಿಸಿದೆ . ಈ ವ್ಯವಸ್ಥೆಯು ಸುರಕ್ಷತಾ ನಿರ್ವಹಣೆಯಲ್ಲಿ ಹೆಚ್ಚು ಸಕ್ರಿಯ ವ್ಯವಸ್ಥೆಯಾಗಿದೆ .


    • ನಾಗಪುರದ ಗಣಿ ಕಾರ್ಮಿಕರ ರಾಷ್ಟ್ರೀಯ ಆರೋಗ್ಯ ಸಂಸ್ಥೆಯೊಂದಿಗೆ ಜಂಟಿ ಯೋಜನೆಯಲ್ಲಿ ಕಲ್ಲು ಗಣಿಗಳಲ್ಲಿ ಧೂಳು ಸಂಬಂಧಿ ರೋಗ ಮತ್ತು ಸುಸ್ಥಿರ ತಡೆಗಟ್ಟುವ ಯೋಜನೆಯ ಬಹುಕೇಂದ್ರಿತ ಅಧ್ಯಯನ ನಡೆಸಲಾಯಿತು . ತೆಲಂಗಾಣದ ನಲ್ಗೊಂಡಾ ಜಿಲ್ಲೆ , ರಾಜಸ್ತಾನದ ಕರೂಲಿ , ಧೋಲ್ ‍ ಪುರ , ಜೋಧ್ ‍ ಪುರ , ನಗೌರ್ ಮತ್ತು ಭರತ್ ‍ ಪುರ ಜಿಲ್ಲೆಗಳು , ಮಧ್ಯಪ್ರದೇಶದ ವಿದಿಶಾ ಮತ್ತು ಪಶ್ಚಿಮ ಬಂಗಾಳದ ಬಿರ್ ‍ ಭುಮ್ ಜಿಲ್ಲೆಗಳಲ್ಲಿ ಯಶಸ್ವಿಯಾಗಿ ಕೇತ್ರ ಅಧ್ಯಯನಗಳನ್ನು ನಡೆಸಲಾಯಿತು . 2,539 ಕಾರ್ಮಿಕರನ್ನು ವೈದ್ಯಕೀಯ ಪರೀಕ್ಷೆಗೆ ಒಳಪಡಿಸಲಾಯಿತು ಮತ್ತು ಇವರಲ್ಲಿ 136 ಮಂದಿ ಸಿಲಿಕೋಸಿಸ್ ಬಾಧಿತರನ್ನು ಗುರುತಿಸಲಾಯಿತು .


    • ವಿವಿಧ ರಾಜ್ಯಗಳ ಹಲವಾರು ವಲಯಗಳಲ್ಲಿ ಅಸಂಘಟಿತ ಕ್ಷೇತ್ರದ ಕಲ್ಲು ಗಣಿಗಳಲ್ಲಿ ಕೆಲಸ ಮಾಡುವ 9,863 ಜನರ ಆರೋಗ್ಯ ಸಮೀಕ್ಷೆಯನ್ನು ಆಯಾ ರಾಜ್ಯ ಸರ್ಕಾರಗಳ ಸಹಕಾರದೊಂದಿಗೆ ನಡೆಸಲಾಯಿತು . ಇವರಲ್ಲಿ 211 ಮಂದಿ ಸಿಲಿಕೋಸಿಸ್ ಬಾಧಿತರನ್ನು ಗುರುತಿಸಲಾಯಿತು .


    ನಿಶ್ಚಿತ ಅವಧಿ ಉದ್ಯೋಗ :


    ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯವು ಕೈಗಾರಿಕಾ ಉದ್ಯೋಗ ( ಸ್ಟ್ಯಾಂಡಿಂಗ್ ಆರ್ಡರ್ಸ್ ) ಕಾಯ್ದೆ , 1946 ಕ್ಕೆ ‘ ನಿಶ್ಚಿತ ಅವಧಿ ಉದ್ಯೋಗಿಗಳು ’ ವರ್ಗವನ್ನು ಸೇರಿಸಿ 16.03.2018 ರಂದು ಹೊರಡಿಸಿದ ಅಧಿಸೂಚನೆ ಸಂಖ್ಯೆ ಜಿ . ಎಸ್ . ಆರ್ . 235( ಇ ) ಯಲ್ಲಿ ನಿಯಮಗಳನ್ನು ರೂಪಿಸಲಾಯಿತು . ನಿಶ್ಚಿತ ಅವಧಿ ಉದ್ಯೋಗದ ಉದ್ದೇಶವು , ಒಂದೆಡೆ ಉದ್ಯೋಗದಾತರು ಜಾಗತೀಕರಣ , ಹೊಸ ಆಚರಣೆಗಳು ಮತ್ತು ವ್ಯವಹಾರದ ಇನ್ನಿತರ ಸವಾಲುಗಳನ್ನು ಎದುರಿಸಲು ಸೂಕ್ತ ಅವಕಾಶವನ್ನು ಒದಗಿಸಿದರೆ , ಇನ್ನೊಂದೆಡೆ , ನಿಶ್ಚಿತ ಅವಧಿ ಉದ್ಯೋಗಿಗಳಿಗೆ ಸಾಮಾನ್ಯ ಉದ್ಯೋಗಿಗಳಂತೆ ಕಾನೂನುಬದ್ಧ ಸೌಲಭ್ಯಗಳನ್ನು ಯಥೋಚಿತವಾಗಿ ನೀಡುತ್ತದೆ . ಯಾವುದೇ ಮಧ್ಯವರ್ತಿಗಳಿಲ್ಲದೇ ಉದ್ಯೋಗದಾತರೇ ಗುತ್ತಿಗೆ ರೂಪದಲ್ಲಿ ನಿಶ್ಚಿತ ಅವಧಿಗೆ ಉದ್ಯೋಗಿಗಳನ್ನು ನೇಮಿಸಿಕೊಳ್ಳುವುದರಿಂದ ಗುತ್ತಿಗೆ ಕಾರ್ಮಿಕರ ಶೋಷಣೆಯೂ ಗಣನೀಯವಾಗಿ ಇಳಿಮುಖವಾಗುತ್ತದೆ .


    2. ಉದ್ಯೋಗಿಗಳ ಪ್ರಾವಿಡೆಂಟ್ ಫಂಡ್ ಸಂಸ್ಥೆ ( EPFO ) ಯ ಪ್ರಮುಖ ಕ್ರಮಗಳು :


    • ಸದಸ್ಯರು ನಾಮ ನಿರ್ದೇಶನ ( ನಮೂನೆ 2) ಸಲ್ಲಿಸಲು ಯೂನಿಫೈಡ್ ಪೋರ್ಟಲ್ ‍ ನ ಸದಸ್ಯರ ಇಂಟರ್ ‍ ಫೇಸ್ ‍ ನಲ್ಲಿ ಆನ್ ‍ ಲೈನ್ ಕ್ರ್ರಿಯಾತ್ಮಕತೆಯನ್ನು 2018 ರ ಫೆಬ್ರವರಿಯಲ್ಲಿ ಒದಗಿಸಲಾಯಿತು . ಆನ್ ‍ ಲೈನ್ ನಾಮ ನಿರ್ದೇಶನದಲ್ಲಿ ಸದಸ್ಯರು ಸಲ್ಲಿಸಿದ ನಾಮ ನಿರ್ದೇಶನವನ್ನು ದೃಢೀಕರಿಸಲು ಆಧಾರ್ ‍ ನ ಇ - ಸಹಿಯನ್ನು ಬಳಸಲಾಗುತ್ತದೆ . ಇದರಿಂದಾಗಿ ನಾಮನಿರ್ದೇಶನಕ್ಕೆ ಉದ್ಯೋಗದಾತರ ಒಪ್ಪಿಗೆ ಬೇಕಾಗುವುದಿಲ್ಲ . 10.10.2018 ರವರೆಗೆ 26,885 ಆನ್ ‍ ಲೈನ್ ಇ - ನಾಮ ನಿರ್ದೇಶನಗಳನ್ನು ಅನುಮೋದಿಸಲಾಗಿದೆ .


    • ಮಾರ್ಚ್ 2018 ರಲ್ಲಿ ಪಿಂಚಣಿದಾರರ ಪೋರ್ಟಲ್ ‍ ನ್ನು ಆರಂಭಿಸಲಾಯಿತು . ಇದರಲ್ಲಿ ಎಲ್ಲ ಇಪಿಎಫ್ ‍ ಒ ಇ P ಈಔ ಪಿಂಚಣಿದಾರರು , ಪಿಂಚಣಿ ಸಂಬಂಧಿತ ಮಾಹಿತಿಯನ್ನು ಪಡೆಯಬಹುದಾಗಿದೆ . ಪಿಂಚಣಿ ಪಾವತಿ ಆದೇಶ ಸಂಖ್ಯೆ , ಪಿಂಚಣಿದಾರರ ಪಾವತಿ ಆದೇಶ ವಿವರಗಳು , ಪಿಂಚಣಿದಾರರ ಪಾಸ್ ‍ ಬುಕ್ ಮಾಹಿತಿ ಮತ್ತು ಪಿಂಚಣಿ ಜಮಾ ಆದ ದಿನಾಂಕ ಮತ್ತು ಜೀವನ್ ಪ್ರಮಾಣ್ ಡಿಜಿಟಲ್ ಜೀವಿತ ಪ್ರಮಾಣಪತ್ರ ಮಾಹಿತಿ ಸೇರಿದಂತೆ ಪಿಂಚಣಿದಾರರ ಜೀವಿತ ಪ್ರಮಾಣ ಪತ್ರ ಸಲ್ಲಿಕೆ ಮೊದಲಾದ ಸೌಲಭ್ಯಗಳನ್ನು ಇದರಲ್ಲಿ ಪಡೆಯಬಹುದು .


    • ಸಂಸ್ಥೆಯ ನೋಂದಣಿಯ ಸಮಯದಲ್ಲಿ ಅದರ ಮಾಲೀಕರು ಡಿಜಿಟಲ್ ಸಹಿ ಇರುವ ಪಾನ್ ಕಾರ್ಡ್ ‍ ನ್ನು ಅಪ್ ‍ ಲೋಡ್ ಮಾಡಬೇಕಾಗುತ್ತದೆ . ನೋಂದಣಿ ಸಮಯದಲ್ಲಿ ಪಾನ್ ಕಾರ್ಡ್ ‍ ನ ಸ್ಕ್ಯಾನ್ ಪ್ರತಿಯನ್ನು ಸಲ್ಲಿಸುವುದನ್ನು ತೆಗೆದುಹಾಕಲು ಈ ವ್ಯವಸ್ಥೆ ಮಾಡಲಾಗಿದೆ . ಪಾನ್ ಸಂಖ್ಯೆಯ ವಿವರಗಳನ್ನು ನೇರವಾಗಿ ಆದಾಯ ತೆರಿಗೆ ಇಲಾಖೆಯಿಂದಲೇ ಪರಾಮರ್ಶಿಸಲು ಆನ್ ‍ ಲೈನ್ ವ್ಯವಸ್ಥೆ ಮಾಡಲಾಗಿದೆ . 10.10.2018 ರವರೆಗೆ 80,706 ಉದ್ಯೋಗದಾತರು ಈ ಸೌಲಭ್ಯವನ್ನು ಬಳಸಿಕೊಂಡಿದ್ದಾರೆ .


    • ವ್ಯವಹಾರವನ್ನು ಸುಲಭಗೊಳಿಸಲು ಉದ್ಯೋಗಿಗಳ ಪ್ರಾವಿಡೆಂಟ್ ಫಂಡ್ ಮತ್ತು ವಿವಿಧ ನಿಬಂಧನೆ ಕಾಯ್ದೆಯಡಿಯಲ್ಲಿ ತಡವಾಗಿ ಪಾವತಿಗಳ ನಷ್ಟದ ಪಾವತಿಯ ಅಂದಾಜಿನ ಸೆಕ್ಷನ್ 14 ಬಿ ಮತ್ತು ಬಡ್ಡಿಯ 7 ಕ್ಯೂ ಸೆಕ್ಷನ್ ಕಾರ್ಯನಿರ್ವಹಣೆಗೆ ಆನ್ ‍ ಲೈನ್ ವ್ಯವಸ್ಥೆ ಆರಂಭಿಸಲಾಗಿದೆ . ಇದಕ್ಕೂ ಮೊದಲು , ಈ ಸೆಕ್ಷನ್ ‍ ಗಳ ಅಡಿಯಲ್ಲಿ ಪಾವತಿಗಳಿಗಾಗಿ ಉದ್ಯೋಗದಾತರಿಗೆ ನೋಟೀಸ್ ‍ ಗಳನ್ನು ನೀಡಲಾಗುತ್ತಿತ್ತು . ಹೊಸ ಕಾರ್ಯ ವಿಧಾನದಿಂದಾಗಿ ಉದ್ಯೋಗದಾತರು ಕ್ಷೇತ್ರದ ಇಪಿಎಫ್ ‍ ಒ ಇ P ಈಔ ಕಚೇರಿಗಳಿಗೆ ಭೇಟಿ ನೀಡದೇ ತಡವಾಗಿರುವ ಪಾವತಿಗಳ ಪ್ರಕರಣಗಳನ್ನು ತಕ್ಷಣದ ಪಾವತಿಗಾಗಿ ತಾವೇ ಆಯ್ಕೆ ಮಾಡಿಕೊಂಡರೆ ಪಾವತಿಗಾಗಿ ಬಾಕಿಯ ಚಲನ್ ‍ ಗಳು ಕಾಣಿಸಿಕೊಳ್ಳುತ್ತವೆ .


    • ಉದ್ಯೋಗದಾತರ ಅನುಕೂಲಕ್ಕಾಗಿ ನಮೂನೆ 5 ಎ ಯ ಮುದ್ರಿತ ಪ್ರತಿಯನ್ನು ಸಲ್ಲಿಸುವುದರ ಬದಲು ಉದ್ಯೋಗದಾತರ ಡಿಜಿಟಲ್ ಸಹಿಯಿರುವ ನಮೂನೆ 5 ಎ ಯನ್ನು ಆನ್ ‍ ಲೈನ್ ‍ ನಲ್ಲಿ ಸಲ್ಲಿಸಬಹುದು . 10.10.2018 ರವರೆಗೆ 5,873 ಉದ್ಯೋಗದಾತರು ಈ ಸೌಲಭ್ಯವನ್ನು ಬಳಸಿಕೊಂಡಿದ್ದಾರೆ .


    • ಪ್ರಧಾನಮಂತ್ರಿ ರೋಜ್ಗಾರ್ ಪ್ರೋತ್ಸಾಹನ್ ಯೋಜನಾ (PMRPY) ಅಡಿಯಲ್ಲಿ ಏಪ್ರಿಲ್ 1, 2018 ರಿಂದ ಮೂರು ವರ್ಷಗಳವರೆಗೆ ಹೊಸ ಉದ್ಯೋಗಿಗಳು ಹಾಗೂ ಪ್ರಸ್ತುತ ಇರುವ ಉದ್ಯೋಗಿಗಳಿಗೆ ಮೂರು ವರ್ಷಗಳಲ್ಲಿ ಉಳಿದ ಅವಧಿಯವರೆಗೆ ಉದ್ಯೋಗದಾತರ ಕೊಡುಗೆಯನ್ನು () ಭಾರತ ಸರ್ಕಾರವು ಸಂಪೂರ್ಣವಾಗಿ ಭರಿಸಲಿದೆ . ಏಪ್ರಿಲ್ 1, 2018 ಕ್ಕೂ ಮೊದಲು ಪಿಎಂಆರ್ ‍ ಪಿವೈ ಅಡಿಯಲ್ಲಿ ಉದ್ಯೋಗದಾತರ ಒಟ್ಟು ಕೊಡುಗೆ ( ವೇತನದ ಶೇ .12) ಯಲ್ಲಿ ಸರ್ಕಾರವು ಇಪಿಎಸ್ ಪಾಲು ( ವೇತನದ ಶೇ .8.33) ಮಾತ್ರ ಭರಿಸುತ್ತಿತ್ತು .


    • ಉದ್ಯೋಗದಾತರು ವಿಶೇಷವಾಗಿ ಗುತ್ತಿಗೆದಾರರು , ಉದ್ಯೋಗಿಗೆ ಆತನ ಸಂಪೂರ್ಣ ಕೆಲಸದ ಅವಧಿಗೆ ಪ್ರಾವಿಡೆಂಟ್ ಫಂಡ್ ಕೊಡುಗೆಯನ್ನು ಪಾವತಿಸಲು ಮತ್ತು ಅವಾಸ್ತವಿಕವಾದ ಕಡಿಮೆ ವೇತನ ನೀಡದಿರುವುದನ್ನು ಖಾತ್ರಿಪಡಿಸಿಕೊಳ್ಳಲು , ಈ ವಿಷಯಗಳ ಬಗ್ಗೆ ಮೇಲ್ವಿಚಾರಣೆ ನಡೆಸಲು ವೇತನ ವಿಶ್ಲೇಷಣಾ ವರದಿ ಎಂಬ ಸಾಧನವನ್ನು ಕೇಂದ್ರೀಯ ವಿಶ್ಲೇಷಣೆ ಮತ್ತು ಗುಪ್ತದಳ ಘಟಕದ ಡ್ಯಾಷ್ ‍ ಬೋರ್ಡ್ ‍ ನಲ್ಲಿ ಅಳವಡಿಸಲಾಗಿದೆ . ಇದರಿಂದ ಕ್ಷೇತ್ರ ಕಾರ್ಯಕರ್ತರು ತಮ್ಮ ವಿಭಾಗ / ವಲಯಗಳಲ್ಲಿ ಬರುವ ಸಂಸ್ಥೆಗಳ ವೇತನ ವಿಶ್ಲೇಷಣೆಗಳನ್ನು ಅಗತ್ಯವೆನಿಸಿದಾಗ ನೋಡಿ , ಉದ್ಯೋಗದಾತರು ಮಾಸಿಕ ಸಲ್ಲಿಕೆಯಲ್ಲಿ ( ಇಸಿಆರ್ ) ನೀಡಿರುವ ವಿವರಗಳ ಪರಿಶೀಲನೆಯು ಪ್ರತಿ ಉದ್ಯೋಗಿಯ ಬಗ್ಗೆ ನೀಡಿರುವ ವರದಿ ಸರಿಯಾಗಿದೆ ಮತ್ತು ಅಂಗೀಕಾರವಾಗಿದೆ ಎಂದು ಖಚಿತಪಡಿಸಿಕೊಳ್ಳಬಹುದು .


    • ಇಪಿಎಫ್ ಯೋಜನೆ 1952 ಕ್ಕೆ ಪಾವತಿಸುವ ಆಡಳಿತಾತ್ಮಕ ಶುಲ್ಕವನ್ನು ಶೇಕಡಾ 0.65 ರಿಂದ ಶೇಕಡಾ 0.50 ಗೆ ಇಳಿಸಲಾಗಿದೆ . ಕಾರ್ಯ ನಿರ್ವಹಿಸದ ಸಂಸ್ಥೆಗಳಿಗೆ 75 ರೂಪಾಯಿಗಳು ಮತ್ತು ಇತರ ಸಂಸ್ಥೆಗಳಿಗೆ 500 ರೂಪಾಯಿಗಳ ಕನಿಷ್ಠ ಮಾಸಿಕ ಮೊತ್ತ ನಿಗದಿಪಡಿಸಲಾಗಿದೆ .


    • ತಪ್ಪಾದ ಆಧಾರ್ ಸಂಖ್ಯೆಗಳನ್ನು ನೀಡಿದ ಕಾರಣಕ್ಕಾಗಿ ಡಿಜಿಟಲ್ ಜೀವಿತ ಪ್ರಮಾಣಪತ್ರಗಳು ( DLC ) ತಿರಸ್ಕ ø ತವಾಗುತ್ತಿರುವುದನ್ನು ಸರಿಪಡಿಸಲು ಕಾರ್ಯವಿಧಾನವೊಂದನ್ನು ಪರಿಚಯಿಸಲಾಗಿದೆ . ಈ ವಿಧಾನವು ಪಿಂಚಣಿದಾರರ ದೂರುಗಳನ್ನು ಕಡಿಮೆಮಾಡಿ ಅವರಿಗೆ ನಿರಾತಂಕವಾದ ಸೇವೆಗಳನ್ನು ಒದಗಿಸುವ ಗುರಿಯನ್ನು ಹೊಂದಿದೆ .


    • ತಪ್ಪಾದ ಪ್ರಕ್ರಿಯೆಯ ಅಂತರ್ ಕಚೇರಿ ವರ್ಗಾವಣೆಯ ಕ್ಲೇಮುಗಳನ್ನು ತಿರಸ್ಕರಿಸಿ , ಸರಿಯಾದ ವಿವರಗಳೊಂದಿಗೆ ಕ್ಲೇಮುಗಳನ್ನು ಮತ್ತೆ ಪ್ರಕ್ರಿಯೆಗೊಳಿಸುವ ಹೊಸ ಕಾರ್ಯವಿಧಾನವೊಂದನ್ನು 05.10.2018 ರಿಂದ ಆರಂಭಿಸಲಾಗಿದೆ . ಕ್ಲೇಮುಗಳ ಸುಗಮ ಪ್ರಕ್ರಿಯೆ ಹಾಗೂ ಪಾವತಿ ಮತ್ತು ಚಂದಾದಾರರಿಗೆ ಉತ್ತಮ ಸೇವೆಗಳ ಖಾತ್ರಿ ಇದರಿಂದ ಸಾಧ್ಯವಾಗುತ್ತದೆ .


    • ಇಪಿಎಫ್ ‍ ಒ ಪ್ರಸ್ತುತ 190 ಉದ್ಯಮಗಳನ್ನು ( ಇಪಿಎಫ್ ಕಾಯ್ದೆಯ ಷೆಡ್ಯೂಲ್ 1 ರಲ್ಲಿ ಉಲ್ಲೇಖಿಸಿರುವಂತೆ ) ಒಳಗೊಂಡಿದ್ದು , 11.3 ಲಕ್ಷಕ್ಕೂ ಹೆಚ್ಚು ಸಂಸ್ಥೆಗಳ 20 ಕೋಟಿಗೂ ಮೀರಿ ಖಾತೆಗಳಿವೆ .


    • ಇಪಿಎಫ್ ‍ ಒದ 63.2 ಲಕ್ಷ ಪಿಂಚಣಿದಾರರಲ್ಲಿ ಅಕ್ಟೋಬರ್ 29, 2018 ರವರೆಗೆ 55.3 ಲಕ್ಷ ಮಂದಿಯ ಜೀವನ್ ಪ್ರಮಾಣಪತ್ರಗಳನ್ನು ಸ್ವೀಕರಿಸಲಾಗಿದ್ದು ಇವುಗಳಲ್ಲಿ 49.4 ಲಕ್ಷ ಪ್ರಮಾಣಪತ್ರಗಳು ಅನುಮೋದನೆಯಾಗಿವೆ .


    • 11.10.2018 ರವರೆಗೆ ಆಧಾರ್ ಆಧರಿತ ಯುಎಎನ್ ‍ ನಿಂದ ಕ್ರಿಯಾತ್ಮಕಗೊಳಿಸಿದ ಸದಸ್ಯರಿಂದ ಆನ್ ‍ ಲೈನ್ ‍ ನಲ್ಲಿ 47,50,315 ( ನಮೂನೆ 19, 10 ಸಿ ಮತ್ತು 31) ಕ್ಲೇಮುಗಳು ಬಂದಿದ್ದು , ಇವುಗಳಲ್ಲಿ 34,24,063 ಕ್ಲೇಮುಗಳು ಇತ್ಯರ್ಥವಾಗಿವೆ .


    • 10.10.2018 ರವರೆಗೆ 23,75,369 ಸದಸ್ಯರು ತಮ್ಮ ಯುಎಎನ್ ‍ ನ್ನು ಆಧಾರ್ ‍ ಗೆ ಜೋಡಿಸುವ ಸ್ಥಿತಿಯನ್ನು ಪತ್ತೆ ಹಚ್ಚಲು ‘ ಟ್ರ್ಯಾಕ್ ಯುಎಎನ್ ಫಂಕ್ಷನಾಲಿಟಿ ’ ಯನ್ನು ಬಳಸಿದ್ದಾರೆ .


    • 11.10.2018 ರವರೆಗೆ 2,92,970 ಆಧಾರ್ ಆಧರಿತ ಇ - ಸಹಿಗಳನ್ನು ಉದ್ಯೋಗದಾತರು ಬಳಸಿದ್ದಾರೆ . ಇ - ಸಹಿಯು ಬಳಕೆದಾರ ಸ್ನೇಹಿಯಾದ ಆನ್ ‍ ಲೈನ್ ಎಲೆಕ್ಟ್ರಾನಿಕ್ ಸಹಿ ಸೇವೆಯಾಗಿದೆ . ಈಗಾಗಲೇ ನೋಂದಣಿಯಾಗಿರುವ ಸಂಸ್ಥೆಯು ಏಕೀಕೃತ ಪೋರ್ಟಲ್ ‍ ನಲ್ಲಿ ಆಧಾರ್ ಸಂಖ್ಯೆಯನ್ನು ಒದಗಿಸುವ ಮೂಲಕ ಇ - ಸಹಿಗಳನ್ನು ಸೃಷ್ಟಿಸಿ , ದಾಖಲೆಗಳ ಸಹಿಗೆ ಬಳಸಿಕೊಳ್ಳಬಹುದು .


    • 11.10.2018 ರವರೆಗೆ ಉಮಂಗ್ ಆಪ್ ಮೂಲಕ 1,52,272 ಕ್ಲೇಮುಗಳನ್ನು ಸಲ್ಲಿಸಲಾಗಿದೆ .


    3. ಇಎಸ್ ‍ ಐಸಿ ( ESIC ) ಯ ಪ್ರಮುಖ ಕ್ರಮಗಳು


    ಡಿಸ್ಪೆನ್ಸರಿ ಹಾಗೂ ಶಾಖಾ ಕಚೇರಿ ( DCBO ): ಇಎಸ್ ‍ ಐಸಿಯು ತನ್ನ ಸೇವೆಗಳ ವಿತರಣಾ ವ್ಯವಸ್ಥೆಯನ್ನು ಬಲಗೊಳಿಸಲು , ಪ್ರಾಥಮಿಕ ವೈದ್ಯಕೀಯ ಸೇವೆಗಳು ಮತ್ತು ನಗದು ಸೌಲಭ್ಯಗಳ ವಿತರಣೆಯನ್ನು ಒದಗಿಸಲು ದೇಶಾದ್ಯಂತ ಕನಿಷ್ಠ ಜಿಲ್ಲೆಗೊಂದರಂತೆ ಡಿಸ್ಪೆನ್ಸರಿ ಹಾಗೂ ಶಾಖಾ ಕಚೇರಿಯನ್ನು ಹಂತಹಂತವಾಗಿ ಸ್ಥಾಪಿಸುತ್ತಿದೆ .


    ಮಾರ್ಪಡಿಸಿದ ಉದ್ಯೋಗದಾತರ ಬಳಕೆಯ ಡಿಸ್ಪೆನ್ಸರಿ : ಇಸಿಐಸಿಯ ಪ್ರಾಥಮಿಕ ಆರೋಗ್ಯ ಸೇವೆಗಳ ವಿಸ್ತರಣೆಯಲ್ಲಿ ಪಾಲುದಾರರ ಪಾಲ್ಗೊಳ್ಳುವಿಕೆಯನ್ನು ಬಲಪಡಿಸುವ ಉದ್ದೇಶದಿಂದ ಮಾರ್ಪಡಿಸಿದ ಉದ್ಯೋಗದಾತರ ಬಳಕೆಯ ಡಿಸ್ಪೆನ್ಸರಿಗಳನ್ನು ಪ್ರಾಯೋಗಿಕವಾಗಿ ಸ್ಥಾಪಿಸುವ ನಿರ್ಧಾರ ಕೈಗೊಳ್ಳಲಾಗಿದೆ . ವಿಮಾದಾರರು ವಾಸಿಸುವ ಪ್ರದೇಶಗಳ ಕಡೆಗೆ ಹೆಚ್ಚಿನ ಪಾಶಸ್ತ್ಯ ನೀಡಿ ಡಿಸ್ಪೆನ್ಸರಿ ಸ್ಥಾಪನೆಗೆ ಸೂಕ್ತ ಸ್ಥಳಗಳನ್ನು ಬಾಡಿಗೆಗೆ ಪಡೆಯಲಾಗುವುದು . ಇಸಿಐಸಿಯು ಪೀಠೋಪಕರಣಗಳು , ಉಪಕರಣಗಳು ಮತ್ತು ಔಷಧಗಳನ್ನು ಒದಗಿಸಲಿದೆ . ಉದ್ಯೋಗದಾತರು ಮಾನವ ಶಕ್ತಿಯನ್ನು ನೇಮಿಸಿ ಡಿಸ್ಪೆನ್ಸರಿಯ ಮೇಲ್ವಿಚಾರಣೆ ನಡೆಸಲಿದ್ದಾರೆ .


    ಅಟಲ್ ಬಿಮಿತ್ ವ್ಯಕ್ತಿ ಕಲ್ಯಾಣ್ ಯೋಜನಾ : ಭಾರತದಲ್ಲಿ ಬದಲಾಗುತ್ತಿರುವ ಉದ್ಯೋಗದ ಮಾದರಿ ಮತ್ತು ದೀರ್ಘಾವಧಿ ಉದ್ಯೋಗದಿಂದ ಗುತ್ತಿಗೆಯ ರೂಪದ ಕಡಿಮೆ ಅವಧಿ ಉದ್ಯೋಗದ ಪ್ರಸಕ್ತ ಸನ್ನಿವೇಶವನ್ನು ಪರಿಗಣಿಸಿ ಇಎಸ್ ‍ ಐ ಸಂಸ್ಥೆಯು ‘ ಅಟಲ್ ಬಿಮಿತ್ ವ್ಯಕ್ತಿ ಕಲ್ಯಾಣ್ ಯೋಜನಾ ’ ಎಂಬ ಯೋಜನೆಯನ್ನು ಎಂಪ್ಲಾಯೀಸ್ ಸ್ಟೇಟ್ ಇನ್ಸೂರೆನ್ಸ್ ಕಾಯ್ದೆ -1948 ರ ಅಡಿಯಲ್ಲಿ ಬರುವ ವಿಮಾದಾರರಿಗಾಗಿ ಮಂಜೂರು ಮಾಡಿದೆ . ಈ ಯೋಜನೆಯು ವಿಮಾದಾರರ ನಿರುದ್ಯೋಗದ ಅವಧಿ ಅಥವಾ ಹೊಸ ಉದ್ಯೋಗದ ಹುಡುಕಾಟದ ಅವಧಿಯಲ್ಲಿ ಪರಿಹಾರವನ್ನು ನಗದು ರೂಪದಲ್ಲಿ ಅವರ ಬ್ಯಾಂಕ್ ಖಾತೆಗಳಿಗೆ ನೇರವಾಗಿ ಪಾವತಿಸಲಾಗುವುದು .


    ಮಾರ್ಪಡಿಸಿದ ವಿಮಾ ವೈದ್ಯರ ಯೋಜನೆ -2018: ವಿಮಾ ವೈದ್ಯರ ಯೋಜನೆಯನ್ನು ಆಕರ್ಷಕವಾಗಿಸಲು , ಇಎಸ್ ‍ ಐ ಸಂಸ್ಥೆಯು ಮಾರ್ಪಡಿಸಿದ ವಿಮಾ ವೈದ್ಯರ ಯೋಜನೆ , 2018 ಕ್ಕೆ ತಾತ್ವಿಕ ಅನುಮೋದನೆ ನೀಡಿದೆ . ಈ ಯೋಜನೆಯು ಅಗತ್ಯಕ್ಕೆ ತಕ್ಕಂತೆ ಈಗಿರುವ ಪ್ರದೇಶಗಳಲ್ಲಿ ಅಥವಾ ಹೊಸ ಪ್ರದೇಶಗಳಲ್ಲಿ ವಿಸ್ತಾರಗೊಳ್ಳಬಹುದು . ಇಎಸ್ ‍ ಐ ತನ್ನ ವೈದ್ಯಕೀಯ ಸೌಲಭ್ಯಗಳು ಇಲ್ಲದ ಅಥವಾ ಹೊಸದಾಗಿ ಅನುಷ್ಠಾನಗೊಳ್ಳುವ ಪ್ರದೇಶಗಳಲ್ಲಿ ಪ್ರಾಥಮಿಕ ವೈದ್ಯಕೀಯ ಸೇವೆಗಳನ್ನು ವಿಮಾ ವೈದ್ಯರೊಂದಿಗೆ ಸೇರಿ ಒದಗಿಸಲಿದೆ . ಇದಕ್ಕೂ ಮೊದಲು ಸಾಮಾನ್ಯವಾಗಿ ವಿಮಾ ವೈದ್ಯಕೀಯ ಯೋಜನೆಯ ನಿರ್ದೇಶಕರು ನೇಮಿಸಿದ ವಿಮಾ ವೈದ್ಯರಿಗೆ ಒಬ್ಬ ವಿಮೆದಾರನಿಗೆ ಒಂದು ವರ್ಷದ ಸಮಾಲೋಚನೆ , ಪ್ರಯೋಗಾಲಯ ತನಿಖೆ ಮತ್ತು ಔಧಗಳ ವೆಚ್ಚಕ್ಕಾಗಿ 500 ರೂಪಾಯಿಗಳನ್ನು ನೀಡಲಾಗುತ್ತಿತ್ತು .


    ಎ . ಮಾರ್ಪಡಿಸಿದ ಯೋಜನೆಯಡಿಯಲ್ಲಿ ವಿಮಾ ವೈದ್ಯರು ಔಷಧಿಗಳ ಪಟ್ಟಿಯಂತೆ ( ರಾಷ್ಟ್ರೀಯ ಅಗತ್ಯ ಔಷಧಿಗಳು ಹಾಗೂ ಮೂಲಭೂತ ತನಿಖೆಗಳ ಪಟ್ಟಿಯಲ್ಲಿರುವಂತೆ ) ಔಷಧಿಗಳನ್ನು ಆರೋಗ್ಯ ಪಾಸ್ ‍ ಬುಕ್ ‍ ನಲ್ಲಿ ತಮ್ಮ ಸಹಿಯೊಂದಿಗೆ ಸೂಚಿಸಿ , ಇದನ್ನು ಆಪ್ ‍ ಗೆ ಅಪ್ ‍ ಲೋಡ್ ಮಾಡುತ್ತಾರೆ .


    ಬಿ . ಇದರೊಂದಿಗೆ ಮೊಬೈಲ್ ಆಪ್ ‍ ನಲ್ಲಿ ವಿಮಾ ವೈದ್ಯರು 7 ದಿನಗಳವರೆಗೆ ಗರಿಷ್ಠ ಒಂದು ವರ್ಷದಲ್ಲಿ 30 ದಿನಗಳವರೆಗೆ ಅನಾರೋಗ್ಯ ಸವಲತ್ತಿಗಾಗಿ ಶಿಫಾರಸ್ಸು ಮಾಡಬಹುದು . ಇಂತಹ ಶಿಫಾರಸ್ಸು ವೈದ್ಯಕೀಯ ರೆಫರಿ / ಡಿಸಿಬಿಒ ವೈದ್ಯರ ಪರಿಶೀಲನೆಯ ನಂತರ ಸವಲತ್ತು ವಿಮಾದಾರನ ಬ್ಯಾಂಕ್ ಖಾತೆಗೆ ಪಾವತಿಯಾಗುತ್ತದೆ .


    “ UMANG - ಚಿಂತೆಯಿಂದ ಮುಕ್ತಿ ” ಮೊಬೈಲ್ ಆಪ್


    ವಿಮಾದಾರ ಕೇಂದ್ರಿತ ಮಾಹಿತಿ ಸೇವೆಗಳು ಈಗ UMANG (Unified mobile application for new age governance) ಮೂಲಕ ಆರಂಭಿಸಿರುವ ‘ ಇಎಸ್ ‍ ಐಸಿ - ಚಿಂತೆಯಿಂದ ಮುಕ್ತಿ ’ ಮೊಬೈಲ್ ಆಪ್ ‍ ನಲ್ಲಿ ಲಭ್ಯವಿವೆ . ಇಎಸ್ ‍ ಐಸಿಯಲ್ಲಿ ತಮ್ಮ ಮೊಬೈಲ್ ಸಂಖ್ಯೆಯನ್ನು ನೋಂದಾಯಿಸಿಕೊಂಡ ವಿಮಾದಾರರು ಗೂಗಲ್ ಪ್ಲೇ ಸ್ಟೋರ್ ‍ ನಲ್ಲಿ ಉಚಿತವಾಗಿ ಆಪ್ ಡೌನ್ ‍ ಲೋಡ್ ಮಾಡಿಕೊಂಡು ಸ್ಮಾರ್ಟ್ ‍ ಫೋನ್ , ಟ್ಯಾಬ್ಲೆಟ್ ಮತ್ತು ಡೆಸ್ಕ್ ‍ ಟಾಪ್ ‍ ಗಳ ಮೂಲಕವೂ ವಿವಿಧ ಮಾಹಿತಿಗಳನ್ನು ಪಡೆದುಕೊಳ್ಳಬಹುದು . ಸರಳವಾದ ಮೊಬೈಲ್ ಆಧಾರಿತ ಪ್ರಮಾಣೀಕರಣ ವ್ಯವಸ್ಥೆಯಿಂದ ವಿಮಾದಾರರು , ವೈಯಕ್ತಿಕ ಹಾಗೂ ಕುಟುಂಬದ ವಿವರಗಳು , ಕೊಡುಗೆಯ ವಿವರಗಳು , ವಿಮೆ ಮತು ಅರ್ಹತೆಯ ವಿವರಗಳು , ಅರ್ಹ ಸೌಲಭ್ಯಗಳ ಮಾಹಿತಿ , ಕ್ಲೇಮ್ ಸ್ಥಿತಿ , ತನಗೆ ಸಂಬಂಧಿಸಿದ ಡಿಸ್ಪೆನ್ಸರಿ ಮತ್ತು ಶಾಖಾ ಕಚೇರಿ ಹೀಗೆ ಹಲವು ಮಾಹಿತಿಗಳನ್ನು ಪಡೆಯಬಹುದು . ಈ ಆಪ್ ಮೂಲಕ ಅವರು ಸೇವೆಗಳನ್ನು ಪಡೆಯಬಹುದು ಹಾಗೂ ಪ್ರತಿಕ್ರಿಯೆ ನೀಡಬಹುದು . ಇದರೊಂದಿಗೆ ಇಎಸ್ ‍ ಐ ಯೋಜನೆಯ ವಿವಿಧ ಸೌಲಭ್ಯಗಳನ್ನು ಕುರಿತ ನಾಲೆಡ್ಜ್ ಬ್ಯಾಂಕ್ ಕೂಡ ಇದೆ . ಈ ಆಪ್ ಹಿಂದಿ , ಇಂಗ್ಲಿಷ್ ಸೇರಿದಂತೆ 13 ವಿವಿಧ ಭಾರತೀಯ ಭಾಷೆಗಳಲ್ಲಿ ದೊರೆಯುವಂತೆ ಮಾಡಲಾಗುವುದು .


    ಇಎಸ್ ‍ ಐ ಯೋಜನೆಯ ಸಾಮಾಜಿಕ ಭದ್ರತಾ ಜಾಲದ ವ್ಯಾಪ್ತಿಯ ವಿಸ್ತರಣೆ ( ಇಎಸ್ ‍ ಐಸಿ 2.0 ಅಡಿಯಲ್ಲಿ )


    • ಎರಡನೇ ತಲೆಮಾರಿನ ಇಎಸ್ ‍ ಐಸಿ ಸುಧಾರಣೆಗಳ ಪ್ರಕಾರ , ಇಎಸ್ ‍ ಐ ಸಂಸ್ಥೆಯು ಇಎಸ್ ‍ ಐ ಯೋಜನೆಯನ್ನು ದೇಶಾದ್ಯಂತ ಜಾರಿಗೊಳಿಸಲು ತೀರ್ಮಾನಿಸಿದೆ . ಅದರಂತೆ , ಇಎಸ್ ‍ ಐ ಯೋಜನೆಯು ಈಗಾಗಲೇ ದೇಶದ 325 ಜಿಲ್ಲೆಗಳಲ್ಲಿ ಸಂಪೂರ್ಣವಾಗಿ ಮತ್ತು 178 ಜಿಲ್ಲೆ ಗಳಲ್ಲಿ ಭಾಗಶಃ ಜಾರಿಯಾಗಿದೆ .


    • ಇಎಸ್ ‍ ಐ ಯೋಜನೆಯ ಸಾಮಾಜಿಕ ಭದ್ರತಾ ಸೌಲಭ್ಯಗಳನ್ನು ಇಡೀ ದೇಶಕ್ಕೆ ವಿಸ್ತರಿಸುವ ಅಂಗವಾಗಿ ಅರುಣಾಚಲ ಪ್ರದೇಶ ಮತು ಲಕ್ಷದ್ವೀಪ ಹೊರತುಪಡಿಸಿ ಎಲ್ಲ ರಾಜ್ಯಗಳು ಹಾಗೂ ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಅಧಿಸೂಚಿತವಾಗಿದೆ . ಇಎಸ್ ‍ ಐ ಯೋಜನೆ ಈಗ 36 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶದಲ್ಲಿದೆ .


    • ಇಎಸ್ ‍ ಐ ಯೋಜನೆಯಡಿ 31.03.2018 ರವರಗೆ ವಿಮಾದಾರರ ಸಂಖ್ಯೆ 3.43 ಕೋಟಿಗೆ ಏರಿಕೆಯಾಗಿದೆ . ಯೋಜನೆಯಡಿ ಬರುವ ಫಲಾನುಭವಿಗಳ ಸಂಖ್ಯೆ 13.32 ಕೋಟಿಗೆ ಏರಿದೆ .


    • ವರ್ಷಾಂತ್ಯದ ವೇಳೆಗೆ 10.34 ಲಕ್ಷಕ್ಕೂ ಅಧಿಕ ಕೈಗಾರಿಕೆಗಳು ಹಾಗೂ ಸಂಸ್ಥೆಗಳು ಇದರ ವ್ಯಾಪ್ತಿಯಲ್ಲಿವೆ .


    4. ಉದ್ಯೋಗ ಸೃಷ್ಟಿಗೆ ಕೈಗೊಳ್ಳಲಾದ ಮಹತ್ವದ ಕ್ರಮಗಳು :


    1. ರಾಷ್ಟ್ರೀಯ ವೃತ್ತಿ ಸೇವೆ ( ಎನ್ ‍ ಸಿಎಸ್ ): ರಾಷ್ಟ್ರೀಯ ವೃತ್ತಿ ಸೇವೆ ಯೋಜನೆಯು ಉದ್ಯೋಗದಾತರು , ತರಬೇತುದಾರರು ಮತ್ತು ನಿರುದ್ಯೋಗಿಗಳನ್ನು ಒಂದೇ ವೇದಿಕೆಯಲ್ಲಿ ತರುತ್ತದೆ . 30.11.2018 ರವರೆಗೆ 98,350 ಸಕ್ರಿಯ ಉದ್ಯೋಗಾಕಾಂಕ್ಷಿಗಳು ಮತ್ತು 9,822 ಸಕ್ರಿಯ ಉದ್ಯೋಗದಾತರು ಪೋರ್ಟಲ್ ‍ ನಲ್ಲಿದ್ದಾರೆ . ಉದ್ಯೋಗಾಕಾಂಕ್ಷಿಗಳು ಅಂಚೆ ಕಚೇರಿಗಳ ಮೂಲಕ ನೋಂದಣಿ ಮಾಡಿಕೊಳ್ಳಲು ಅನುವಾಗುವಂತೆ ಎನ್ ‍ ಸಿಎಸ್ , ಅಂಚೆ ಇಲಾಖೆಯೊಂದಿಗೆ ಕೈ ಜೋಡಿಸಿದೆ . ಯುವಜನರಿಗೆ ಲಭ್ಯವಿರುವ ಉದ್ಯೋಗಾವಕಾಶಗಳನ್ನು ವೃದ್ಧಿಸಲು ಪ್ರಮುಖ ಪೋರ್ಟಲ್ ‍ ಗಳು , ಪ್ರಖ್ಯಾತ ಉದ್ಯೋಗ ಸಂಘಟನೆಗಳು ಮತ್ತು ಸಂಸ್ಥೆಗಳೊಂದಿಗೆ ತಿಳುವಳಿಕೆ ಒಡಂಬಡಿಕೆ ಮಾಡಿಕೊಳ್ಳಲಾಗಿದೆ . ಖಾಲಿ ಯಿರುವ ಸರ್ಕಾರಿ ಉದ್ಯೋಗಗಳನ್ನು ಎನ್ ‍ ಸಿಎಸ್ ಪೋರ್ಟಲ್ ‍ ನಲ್ಲಿ ಪ್ರಕಟಿಸುವುದನ್ನು ಇತ್ತೀಚೆಗೆ ಭಾರತ ಸರ್ಕಾರ ಕಡ್ಡಾಯ ಮಾಡಿದೆ .


    ಎನ್ ‍ ಸಿಎಸ್ , ಉದ್ಯೋಗ ಸಂಬಂಧಿತ ಹಲವಾರು ಸೇವೆಗಳಾದ ಉದ್ಯೋಗ ಹೊಂದಾಣಿಕೆ , ವೃತ್ತಿ ಸಮಾಲೋಚನೆ , ಕೌಶಲ್ಯಾಭಿವೃದ್ಧಿ , ಅಪ್ರೆಂಟಿಸ್ ‍ ಶಿಪ್ , ಇಂಟರ್ನ್ ‍ ಶಿಪ್ ‍ ಗಳ ಬಗ್ಗೆ ಮಾಹಿತಿ ಮೊದಲಾದವುಗಳನ್ನು ಒದಗಿಸುತ್ತದೆ . ಎನ್ ‍ ಸಿಎಸ್ , 52 ವಲಯಗಳಲ್ಲಿ 3600 ಕ್ಕೂ ಹೆಚ್ಚಿನ ವೃತ್ತಿಗಳ ಬಗ್ಗೆ ಶ್ರೀಮಂತವಾದ ಸಂಗ್ರಹವು ದೊರೆಯುವಂತೆ ಮಾಡಿದೆ . ಎನ್ ‍ ಸಿಎಸ್ ಪೋರ್ಟಲ್ , ಉದ್ಯೋಗದಾತರು ಹಾಗೂ ಉದ್ಯೋಗಾಕಾಂಕ್ಷಿಗಳು ಮುಖಾಮುಖಿಯಾಗುವ ಉದ್ಯೋಗ ಮೇಳಗಳನ್ನು ನಡೆಸಲೂ ಸಹಕರಿಸುತ್ತದೆ .


    2. ಮಾದರಿ ವೃತ್ತಿ ಕೇಂದ್ರಗಳು : ರಾಜ್ಯಗಳು ಹಾಗೂ ಇತರ ಸಂಸ್ಥೆಗಳ ಸಹಯೋಗದಲ್ಲಿ 107 ಮಾದರಿ ವೃತ್ತಿ ಕೇಂದ್ರಗಳನ್ನು ಸ್ಥಾಪಿಸಿ , ಕಾರ್ಯಾರಂಭ ಮಾಡಲಾಗಿದೆ . ಈ ಕೇಂದ್ರಗಳು ವಿವಿಧ ಸೇವೆಗಳನ್ನು ಒದಗಿಸಲು ಬೇಕಾದ ಅಗತ್ಯ ಮೂಲಸೌಕರ್ಯಗಳನ್ನು ಹೊಂದಿದ್ದು , ರಾಜ್ಯಗಳು ಇಂತಹ ಕೇಂದ್ರಗಳನ್ನು ಇತರ ಸ್ಥಳಗಳಲ್ಲಿ ಪುನರಾವರ್ತಿಬಹುದು . ಇದರೊಂದಿಗೆ ಎಲ್ಲ 1.5 ಲಕ್ಷಕ್ಕು ಹೆಚ್ಚಿನ ಸಾಮಾನ್ಯ ಸೇವಾ ಕೇಂದ್ರಗಳು ಎನ್ ‍ ಸಿಎಸ್ ‍ ನ್ನು ದೂರದ ಸ್ಥಳಗಳಿಗೂ ತಲುಪುವಂತೆ ಮಾಡುವ ಕಾರ್ಯತಂತ್ರದ ಪಾಲುದಾರಾಗಿವೆ .


    3. ತ್ರೈಮಾಸಿಕ ಉದ್ಯೋಗ ಸಮೀಕ್ಷೆಗಳು ( ನೂತನ ಸರಣಿ ):


    • ಕಾರ್ಮಿಕ ಬ್ಯೂರೋ ತ್ರೈಮಾಸಿಕ ಉದ್ಯೋಗ ಸಮೀಕ್ಷೆಗಳನ್ನು ( ನೂತನ ಸರಣಿ ) ಆರಂಭಿಸಿದೆ . ಹಿಂದಿನ ತ್ರೈಮಾಸಿಕಗಳಲ್ಲಿ 10 ಅಥವಾ ಅದಕ್ಕಿಂತ ಹೆಚ್ಚು ಕೆಲಸಗಾರರನ್ನು ಹೊಂದಿರುವ ಕೃಷಿಯೇತರ ಕೈಗಾರಿಕಾ ಆರ್ಥಿಕತೆಯ 8 ಪ್ರಮುಖ ವಲಯಗಳಾದ ಉತ್ಪಾದನೆ , ನಿರ್ಮಾಣ , ವ್ಯಾಪಾರ , ಸಾರಿಗೆ , ಶಿಕ್ಷಣ , ಆರೋಗ್ಯ , ವಸತಿ ಹಾಗೂ ಉಪಾಹಾರ ಗೃಹಗಳು ಮತ್ತು ಐಟಿ / ಬಿಪಿಒಗಳಲ್ಲಿ ಉದ್ಯೋಗದ ಸ್ಥಿತಿಗತಿಗಳಲ್ಲಿ ಆದ ಬದಲಾವಣೆಯನ್ನು ಅಳೆಯುವುದು ಇದರ ಮುಖ್ಯ ಉದ್ದೇಶ .


    • ಇದುವರೆಗೆ ತ್ರೈಮಾಸಿಕ ಉದ್ಯೋಗ ಸಮೀಕ್ಷೆಗೆ ಸಂಬಂಧಿಸಿದಂತೆ ಏಳು ವರದಿಗಳನ್ನು ಬಿಡುಗಡೆ ಮಾಡಲಾಗಿದೆ .


    4. ವೃತ್ತಿ ವೇತನ ಸಮೀಕ್ಷೆ ( ಒಡಬ್ಲೂಎಸ್ ):


    • ಪ್ಲಾಂಟೇಷನ್ , ಗಣಿಗಾರಿಕೆ , ಉತ್ಪಾದನೆ ಮತ್ತು ಸೇವಾ ವಲಯದ ಕೈಗಾರಿಕೆಗಳಲ್ಲಿನ ವಿಭಿನ್ನ ವೃತ್ತಿಗಳ ವೇತನ ಗಳಿಕೆಯ ಬಗ್ಗೆ ಅಂತರ್ ಉದ್ಯಮ ಮತ್ತು ಆಂತರಿಕ ಉದ್ಯಮಗಳಲ್ಲಿನ ವೈಜ್ಞಾನಿಕ ಅಧ್ಯಯನಕ್ಕಾಗಿ ಕಾರ್ಮಿಕ ಬ್ಯೂರೋ ಆಗಿಂದಾಗ್ಗೆ ವೃತ್ತಿ ವೇತನ ಸಮೀಕ್ಷೆಗಳನ್ನು ನಡೆಸುತ್ತಿದೆ .


    • ವೃತ್ತಿ ವೇತನ ಸಮೀಕ್ಷೆಯ ಅಡಿಯಲ್ಲಿ 56 ಉದ್ಯಮಗಳನ್ನು ಒಳಗೊಂಡ 7 ನೇ ಸುತ್ತಿನ ಕ್ಷೇತ್ರ ಕಾರ್ಯ ಮುಕ್ತಾಯವಾಗಿದೆ . ಇದುವರೆಗೆ ಗಣಿಗಾರಿಕೆ , ಪ್ಲಾಂಟೇಷನ್ ವಲಯದ ಉದ್ಯಮಗಳು , ಐದು ಜವಳಿ ಉದ್ಯಮಗಳು ಮತ್ತು ಜವಳಿ ಗಾರ್ಮೆಂಟ್ಸ್ ಉದ್ಯಮಗಳ ಕುರಿತ 7 ನೇ ಸುತ್ತಿನ ವೃತ್ತಿ ವೇತನ ಸಮೀಕ್ಷೆಯ 4 ವರದಿಗಳು ಬಿಡುಗಡೆಯಾಗಿವೆ .


    5. ಪ್ರದೇಶ ಚೌಕಟ್ಟು ಸಮೀಕ್ಷೆ :


    • ತ್ರೈಮಾಸಿಕ ಉದ್ಯೋಗ ಸಮೀಕ್ಷೆಯ ಅವಧಿ , ಫಲಿತಾಂಶಗಳು ಮತ್ತು ವ್ಯಾಪ್ತಿಯ ಕಾರಣಗಳಿದಾಗಿ ಇದರ ಮಹತ್ವವನ್ನರಿತ ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯವು , ಎಲ್ಲ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ 10 ಕ್ಕಿಂತ ಕಡಿಮೆ ಕೆಲಸಗಾರರನ್ನು ಹೊಂದಿರುವ ಉದ್ಯಮಗಳ ಪ್ರದೇಶ ಚೌಕಟ್ಟು ಸಮೀಕೆ ನಡೆಸಲು ತೀರ್ಮಾನಿಸಿದೆ . ಸಮೀಕ್ಷೆಯ ಅಂಶಗಳು ಆರ್ಥಿಕತೆಯ ಕೃಷಿಯೇತರ ವಲಯದ ಉದ್ಯೋಗಗಳ ಗತಿಯನ್ನು ಪ್ರತಿಫಲಿಸುತ್ತವೆ .


    • ಪ್ರದೇಶ ಚೌಕಟ್ಟು ಸಮೀಕ್ಷೆ ನಡೆಸಲು ಪ್ರಾಥಮಿಕ ಕಾರ್ಯಗಳು ಮುಗಿದಿವೆ . ಒಡಿಸ್ಸಾದಲ್ಲಿ ಪ್ರಾಯೋಗಿಕ ಸಮೀಕ್ಷೆಯು ಮುಗಿದಿದ್ದು , ಹರ್ಯಾಣ ಮತ್ತು ಗುಜರಾತ್ ರಾಜ್ಯಗಳಲ್ಲಿ ಪ್ರಾಯೋಗಿಕ ಸಮೀಕ್ಷೆ ನಡೆಯುತ್ತಿದೆ .


    6. ಪ್ರದಾನಮಂತ್ರಿ ಮುದ್ರಾ ಯೋಜನೆ ಕುರಿತ ಸಮೀಕ್ಷೆ :


    • ಪ್ರಧಾನಮಂತ್ರಿ ಮುದ್ರಾ ಯೋಜನೆ ( PMMY ) ಅಡಿಯಲ್ಲಿ ಸೃಷ್ಟಿಯಾಗಿರುವ ಉದ್ಯೋಗಗಳನ್ನು ಅಂದಾಜು ಮಾಡಲು ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯವು ಸಮೀಕ್ಷೆ ನಡೆಸಲು ಕಾರ್ಮಿಕ ಬ್ಯೂರೋಗೆ ವಹಿಸಿದೆ .


    • ಪಿಎಂಎಂವೈ ಸಮೀಕ್ಷೆಯ ಬಗೆಗಿನ ತಾಂತ್ರಿಕ ವಿವರಗಳನ್ನು ಅಂತಿಮಗೊಳಿಸಿದ ನಂತರ , ಸಮೀಕ್ಷೆಯ ಪ್ರಾಥಮಿಕ ಕೆಲಸಗಳು ಮುಕ್ತಾಯವಾಗಿವೆ ಮತ್ತು 2018 ರ ಏಪ್ರಿಲ್ ‍ ನಲ್ಲಿ ಕೇತ್ರ ಕಾರ್ಯ ಆರಂಭಿಸಲಾಯಿತು . 2018 ರ ನವೆಂಬರ್ 30 ರಂದು ಪಿಎಂಎಂವೈ ಸಮೀಕ್ಷೆಯ ಕ್ಷೇತ್ರ ಕಾರ್ಯ ಮುಗಿದಿದ್ದು , ದತ್ತಾಂಶಗಳನ್ನು ಜೋಡಿಸುವ ಪ್ರಕ್ರಿಯೆ ಪ್ರಗತಿಯಲ್ಲಿದೆ .


    

    
    (Release ID: 1556976) Visitor Counter : 28
    
    
      Read this release in: Tamil , English , Bengali