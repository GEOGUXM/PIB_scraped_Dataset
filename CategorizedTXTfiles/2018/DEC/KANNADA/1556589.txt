      ಪ್ರಧಾನ ಮಂತ್ರಿಯವರ ಕಛೇರಿ

      ಮಹಾರಾಷ್ಟ್ರದಲ್ಲಿ ವಸತಿ ಮತ್ತು ನಗರಾಭಿವೃದ್ಧಿ ಸಂಬಂಧಿತ ಪ್ರಮುಖ ಯೋಜನೆಗಳನ್ನು ಪ್ರಧಾನಮಂತ್ರಿ ಅನಾವರಣ ಮಾಡಿದರು.
      Posted On: 18 DEC 2018 6:16PM by PIB Bengaluru


    ಮಹಾರಾಷ್ಟ್ರದಲ್ಲಿ ವಸತಿ ಮತ್ತು ನಗರಾಭಿವೃದ್ಧಿ ಸಂಬಂಧಿತ ಪ್ರಮುಖ ಯೋಜನೆಗಳನ್ನು ಪ್ರಧಾನಮಂತ್ರಿ ಅನಾವರಣ ಮಾಡಿದರು.


    ಮಹಾರಾಷ್ಟ್ರ ಭೇಟಿ ವೇಳೆಯಲ್ಲಿ ಅಲ್ಲಿನ ವಸತಿ ಮತ್ತು ನಗರಾಭಿವೃದ್ಧಿ ಸಂಬಂಧಿತ ಪ್ರಮುಖ ಯೋಜನೆಗಳನ್ನು ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಅನಾವರಣ ಮಾಡಿದರು.


    ಕಲ್ಯಾಣ್ ನಲ್ಲಿ ಜರುಗಿದ ಸಾರ್ವಜನಿಕ ಸಮಾರಂಭದಲ್ಲಿ ಪ್ರಧಾನಮಂತ್ರಿ ಅವರು ಎರಡು ಪ್ರಧಾನ ಮೆಟ್ರೋ ಕಾರಿಡಾರ್ ಗಳನ್ನು ಉದ್ಘಾಟಿಸಿದರು. ಇವು ಠಾಣೆ-ಭೀವಂಡಿ-ಕಲ್ಯಾಣ್ ಮೆಟ್ರೋ ಮತ್ತು ದಹಿಸರ್ – ಮೀರಾ-ಭಯಂದರ್ ಮೆಟ್ರೋ ಕಾರಿಡಾರ್ ಗಳಾಗಿವೆ. ಎರಡು ಕಾರಿಡಾರ್ ಗಳ ಕಾಮಗಾರಿ ಪೂರ್ಣಗೊಂಡಾಗ, ಈ ಪ್ರದೇಶದಲ್ಲಿ ಉತ್ತಮ ಸಾರ್ವಜನಿಕ ಸಾರಿಗೆ ವ್ಯವಸ್ಥೆ ಸಾಧ್ಯವಾಗಲಿದೆ.


    ಕಲ್ಯಾಣ್ ನಲ್ಲಿ ಪ್ರಧಾನಮಂತ್ರಿ ಆವಾಸ್ ಯೋಜನೆಯಡಿ ಇ.ಡಬ್ಲೂ.ಎಸ್. ಮತ್ತು ಎಲ್.ಐ.ಜಿ. ವಸತಿ ಯೋಜನೆಗಳ 90,000 ವಸತಿಗಳನ್ನು ಪ್ರಧಾನಮಂತ್ರಿ ಅವರು ಪ್ರಾರಂಭಿಸಿದರು. ಕಲ್ಯಾಣ್ ನಲ್ಲಿ ಒಟ್ಟು ಮೌಲ್ಯ ರೂ 33000 ಕೋಟಿಯ ಯೋಜನೆಗಳಿಗೆ ಅವರು ಶಂಕುಸ್ಥಾಪನೆ ಮಾಡಿದರು.


    ಪೂನಾದಲ್ಲಿ ಪ್ರಧಾನಮಂತ್ರಿ ಅವರು ಪೂನಾ ಮೆಟ್ರೋ ಹಂತ 3 ಕ್ಕೆ ಶಂಕುಸ್ಥಾಪನೆ ಮಾಡಿದರು.


    ಕಲ್ಯಾಣ್ ನಲ್ಲಿ ನರೆದ ಸಭಿಕರನ್ನುದ್ಧೇಶಿಸಿ ಮಾತನಾಡಿದ ಪ್ರಧಾನಮಂತ್ರಿ ಅವರು ಮೂಲಸೌಕರ್ಯ ಮತ್ತು ಸಾರ್ವಜನಿಕ ಸಾರಿಗೆ ರಂಗದ ಅಭಿವೃದ್ಧಿಯ ಗತಿಯನ್ನು ಕೇಂದ್ರ ಸರ್ಕಾರ ಹೇಗೆ ವೇಗಗೊಳಿಸಿದೆ ಎಂದು ವಿವರಿಸಿದರು. ಕೇಂದ್ರ ಸರಕಾರದ 2022 ಅವಧಿಯೊಳಗೆ “ಎಲ್ಲರಿಗೂ ವಸತಿ” ಸಂಕಲ್ಪವನ್ನು ಪ್ರಧಾನಮಂತ್ರಿ ಅವರು ಪುನರುಚ್ಚರಿಸಿದರು.


    ಪೂನಾದಲ್ಲಿ ನೆರೆದ ಸಭಿಕರನ್ನು ಉದ್ಧೇಶಿಸಿ ಮಾತನಾಡಿದ ಪ್ರಧಾನಮಂತ್ರಿ ಅವರು, ಸಂಪರ್ಕ ಮೂಲಸೌಕರ್ಯಗಳಿಗೆ ಹೆಚ್ಚಿನ ಮಹತ್ವ ನೀಡಲಾಗಿದೆ ಹಾಗೂ, ಅತ್ಯಾಧುನಿಕ ಮೂಲಸೌಕರ್ಯ ಒದಗಿಸುವುದು ಮತ್ತು ಸಾರಿಗೆ ಕ್ಷೇತ್ರವನ್ನು ಏಕೀಕರಣಗೊಳಿಸುವುದಕ್ಕೆ ಆದ್ಯತೆ ನೀಡಲಾಗಿದೆ. ಸ್ಟಾರ್ಟ್ ಆಪ್ ಇಂಡಿಯಾ ಮತ್ತು ಅಟಲ್ ಇನ್ನೊವೇಷನ್ ಮಿಷನ್ ಮೂಲಕ ಭಾರತವು ತಂತ್ರಜ್ಞಾನದ ಕೇಂದ್ರಸ್ಥಾನವಾಗಿ ಹೊರಹೊಮ್ಮುತ್ತಿದೆ ಎಂದು ಪ್ರಧಾನಮಂತ್ರಿ ಅವರು ಹೇಳಿದರು.


    ***

    
    
    (Release ID: 1556589) Visitor Counter : 13
    
    
      Read this release in: English , Marathi , Bengali , Assamese , Tamil , Telugu