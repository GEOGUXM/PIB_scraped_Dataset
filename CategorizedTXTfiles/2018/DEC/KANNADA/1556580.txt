      ಪ್ರಧಾನ ಮಂತ್ರಿಯವರ ಕಛೇರಿ

      ಚಲನಚಿತ್ರ ಮತ್ತು ಮನರಂಜನಾ ಕೈಗಾರಿಕೆಯ ನಿಯೋಗದಿಂದ ಪ್ರಧಾನಮಂತ್ರಿಗಳ ಭೇಟಿ
      Posted On: 18 DEC 2018 4:35PM by PIB Bengaluru


    ಚಲನಚಿತ್ರ ಮತ್ತು ಮನರಂಜನಾ ಕೈಗಾರಿಕೆಯ ನಿಯೋಗದಿಂದ ಪ್ರಧಾನಮಂತ್ರಿಗಳ ಭೇಟಿ

    ಚಲನಚಿತ್ರ ಮತ್ತು ಮನರಂಜನಾ ಕೈಗಾರಿಕೆಯನ್ನು ಪ್ರತಿನಿಧಿಸುವ ನಿಯೋಗ, ಮುಂಬೈನಲ್ಲಿಂದು ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರನ್ನು ಭೇಟಿ ಮಾಡಿತು. ಈ ನಿಯೋಗದಲ್ಲಿ ನಿರ್ಮಾಪಕರು ಮತ್ತು ಮನರಂಜನಾ ಕೈಗಾರಿಕೆಯ ಕಂಪನಿಗಳ ಸಿ.ಇ.ಓ.ಗಳು ಇದ್ದರು.

    
    ಹತ್ತಿರದ ಭವಿಷ್ಯದಲ್ಲೇ ಭಾರತವನ್ನು ಐದು ಟ್ರಿಲಿಯನ್ ಡಾಲರ್ ಆರ್ಥಿಕ ರಾಷ್ಟ್ರವಾಗಿ ಮಾಡುವ ಪ್ರಧಾನಮಂತ್ರಿಯವರ ದೃಷ್ಟಿಕೋನಕ್ಕೆ ತನ್ನ ಬಲವಾದ ಬೆಂಬಲವನ್ನು ನಿಯೋಗ ವ್ಯಕ್ತಪಡಿಸಿತು. ಭಾರತದಲ್ಲಿ ಮನರಂಜನಾ ಕೈಗಾರಿಕೆ ಮತ್ತು ಮಾಧ್ಯಮದ ವಿಸ್ತೃತ ಪ್ರಗತಿಯ ಸಾಮರ್ಥ್ಯದ ಪಕ್ಷಿನೋಟವನ್ನು ನೀಡಿದ ಅವರು, ಈ ಗುರಿಯತ್ತ ಸಾಗಲು ತಮ್ಮ ವಲಯ ಗಣನೀಯ ಕೊಡುಗೆ ನೀಡುವುದಾಗಿ ತಿಳಿಸಿದರು.
    
    ಈ ನಿಯೋಗವು ಭಾರತದಲ್ಲಿನ ಮನರಂಜನಾ ಕೈಗಾರಿಕೆಗೆ ಏಕರೂಪದ ಮತ್ತು ಕಡಿಮೆ ಜಿ.ಎಸ್.ಟಿ.ಗೆ ಒಲವು ವ್ಯಕ್ತಪಡಿಸಿದವು.
    
    ನಿಯೋಗದ ಸದಸ್ಯರು, ಸಕ್ರಿಯ ದೃಷ್ಟಿಕೋನ ಮತ್ತು ವಿವಿಧ ಉಪಕ್ರಮಗಳ ಮೂಲಕ ಮುಂಬೈಯನ್ನು ಜಾಗತಿಕ ಮನರಂಜನಾ ರಾಜಧಾನಿಯಾಗಿ ಅಭಿವೃದ್ಧಿಪಡಿಸಲು ಕರೆ ನೀಡಿದರು.
    
    ಭಾರತೀಯ ಮನರಂಜನಾ ಕೈಗಾರಿಕೆ ವಿಶ್ವದಾದ್ಯಂತ ಅಪಾರ ಜನಪ್ರಿಯತೆಯನ್ನು ಗಳಿಸಿದೆ ಎಂದು ಪ್ರಧಾನಮಂತ್ರಿಯವರು ಹೇಳಿದರು. ಜಾಗತಿಕ ಮಟ್ಟದಲ್ಲಿ ಹೆಚ್ಚುತ್ತಿರುವ ಭಾರತದ ಮೃದು ಶಕ್ತಿ ಸ್ಥಿತಿಯ ಪ್ರಮುಖ ಅಂಶಗಳಲ್ಲಿ ಇದು ಒಂದಾಗಿದೆ ಎಂದೂ ಅವರು ತಿಳಿಸಿದರು. ಕೇಂದ್ರ ಸರ್ಕಾರ ಮಾಧ್ಯಮ ಮತ್ತು ಮನರಂಜನಾ ಕೈಗಾರಿಕೆಗೆ ಬೆಂಬಲವಾಗಿ ನಿಲ್ಲುವುದು ಮತ್ತು ಸಲಹೆಗಳನ್ನು ಧನಾತ್ಮಕವಾಗಿ ಪರಿಗಣಿಸುವುದು ಎಂಬ ಭರವಸೆ ನೀಡಿದರು.
    
    ಶ್ರೀ ಅಕ್ಷಯ್ ಕುಮಾರ್, ಶ್ರೀ ಅಜಯ್ ದೇವಗನ್, ಶ್ರೀ ರಾಖೇಶ್ ರೋಷನ್, ಶ್ರೀ ಪ್ರಸೂನ್ ಜೋಶಿ, ಶ್ರೀ ಕರಣ್ ಜೋಹರ್, ಮತ್ತು ಶ್ರೀ ಸಿದ್ಧಾರ್ಥ ರಾಯ್ ಕಪೂರ್ ಮೊದಲಾದವರು ಸಭೆಯಲ್ಲಿ ಹಾಜರಿದ್ದವರಲ್ಲಿ ಸೇರಿದ್ದರು.

    ***

    
    
    (Release ID: 1556580) Visitor Counter : 9
    
    
      Read this release in: English , Marathi , Bengali , Assamese , Tamil , Malayalam