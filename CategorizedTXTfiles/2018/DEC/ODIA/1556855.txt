      ମହାକାଶ ବିଭାଗ

      ଜିଏସଏଲଭି-ଏଫ 11 ମାଧ୍ୟମରେ ଜିସାଟ-7A ଉପଗ୍ରହର ସଫଳ ଉତକ୍ଷେପଣ
      Posted On: 19 DEC 2018 5:57PM by PIB Bhubaneshwar


    ଭାରତୀୟ ମହକାଶ ଗବେଷଣା ସଂସ୍ଥା ( ISRO )ର ଜିଇସିଙ୍କ୍ରୋନସ୍‌ ଲଞ୍ଚ୍‌ ଭେହିକିଲ୍‌ ( GSLV-F11 ) ମାଧ୍ୟମରେ ଯୋଗାଯୋଗ ଉପଗ୍ରହ ଜିସାଟ୍‌- 7 A କୁ ଆନ୍ଧ୍ର ପ୍ରଦେଶର ଶ୍ରୀହରିକୋଟାସ୍ଥିତ ସତୀଶ ଧାୱନ ମହାକାଶ କେନ୍ଦ୍ରଠାରୁ ଆଜି ସଫଳତାର ସହ ମହକାଶକୁ ଉତକ୍ଷେପଣ କରାଯାଇଛି ।


    ଏସଡ଼ିଏସସିର ଦ୍ୱିତୀୟ ଲଞ୍ଚ୍‌ ପ୍ୟାଡ଼ଠାରୁ GSLV-F11 କୁ ଆଜି ଭାରତୀୟ ସ୍ଥାନୀୟ ସମୟ 4ଟା 10 ମିନିଟ ସମୟରେ ମହାକାଶକୁ ଉତକ୍ଷେପଣ କରାଯାଇଥିଲା । ଜିସାଟ- 7 A ର ମୋଟ ଓଜନ 2250 କିଲୋଗ୍ରାମ ଏବଂ ଏହା ମହାଶୂନ୍ୟକୁ ପଠାଯିବାର ପ୍ରାୟ 19 ମିନିଟ ପରେ ମୂଳ ଯାନ GSLV-F11 ଠାରୁ ପୃଥକ ହୋଇ 170.8 km x 39127 କିଲୋମିଟରର ଜିଓସିଙ୍କ୍ରୋନସ୍‌ ଟ୍ରାନ୍ସଫର କକ୍ଷପଥ ( GTO )ଠାରେ ଅବସ୍ଥାପିତ ହୋଇଥିଲା ଯାହାକି ଉଦ୍ଦିଷ୍ଟ କକ୍ଷପଥର ବେଶ୍‌ ନିକଟତର ।


    ଇସ୍ରୋର ଅଧ୍ୟକ୍ଷ ଡ଼କ୍ଟର କେ ଶିବାନ , ବିକ୍ରମ ସରାଭାଇ ମହାକାଶ କେନ୍ଦ୍ରର ଏସ ସୋମନାଥ , ୟୁ ଆର ରାଏ ଉପଗ୍ରହକେନ୍ଦ୍ରର ନିର୍ଦ୍ଦେଶକ ପି କୁନିକ୍ରିଷ୍ଣନ୍‌ , ସ୍ପେସ୍‌ ଆପ୍ଲିକେଶନ କେନ୍ଦ୍ରର ନିର୍ଦ୍ଦେଶକ ଡ଼ି କେ ସାଦ ଏସଡ଼ସଏସସି ର ନିର୍ଦ୍ଦେଶକ ଏସ ପାଣ୍ଡିଆନ୍‌ , ଲିକୁଇଡ଼୍‌ ପ୍ରପଲସନ୍‌ ସିଷ୍ଟମର ଡ଼କ୍ଟର ଭି ନାରାୟଣନ୍‌ , ଇସ୍ରୋ ପ୍ରପଲସନ୍‌ କମ୍ପ୍ଲେକ୍ସର ନିର୍ଦ୍ଦେଶକ ଟି ମୁଖିଆ ପ୍ରମୁଖ ଏହି ଉତକ୍ଷେପଣକୁ ଦେଖିଥିଲେ ।


    ମିଶନ ନିର୍ଦ୍ଦେଶକ ମୋହନ ଏମ ଏବଂ ଉପଗ୍ରହ ନିର୍ଦ୍ଦେଶକ କିଲ୍ଲେଦାର ପଙ୍କଜ ଦାମୋଦର ସମସ୍ତ ଉତକ୍ଷେପଣ କାର୍ଯ୍ୟ ପର୍ଯ୍ୟବେକ୍ଷଣ କରିଥିଲେ ।


    ଉପଗ୍ରହଟି ଉତକ୍ଷେପଣ ଯାନ ଠାରୁ ପୃଥକ୍‌ ହେବା ମାତ୍ରେ , ଇସ୍ରୋର କର୍ଣ୍ଣାଟକ , ହାସାନସ୍ଥିତ ମାଷ୍ଟର କଷ୍ଟ୍ରୋଲ ଫାସିଲିଟି ଜିସାଟ- 7A ର କମାଣ୍ଡ ଓ ନିୟନ୍ତ୍ରଣ ଦାୟିତ୍ୱ ହାତକୁ ନେଇଥିଲେ । ଏବେ ଉପଗ୍ରହଟିର ସମସ୍ତ ବ୍ୟବସ୍ଥା ସ୍ୱାଭାବିକ ଭାବେ କାର୍ଯ୍ୟ କରୁଛି ।


    ଆଗାମୀ କିଛି ଦିନ ମଧ୍ୟରେ ଏମଏଫସିର ବୈଜ୍ଞାନିକମାନେ ପ୍ରଦକ୍ଷିଣ ସମ୍ବନ୍ଧିତ କାର୍ଯ୍ୟାବଳୀ ସଂପର୍କରେ ବ୍ୟବସ୍ଥା ଗ୍ରହଣ କରିବେ । ସେଥିପାଇଁ ଜିସାଟ 7 A ର ଅନବୋର୍ଡ଼ରେ ଖଞ୍ଜାଯାଇଥିବା ପ୍ରପଲସନ୍‌ ବ୍ୟବସ୍ଥାର ବ୍ୟବହାର କରାଯାଇ ଉପଗ୍ରହଟିକୁ ତାହାର ଚୂଡ଼ାନ୍ତ ଭୂସ୍ଥିହର କକ୍ଷପଥରେ ଅବସ୍ଥାପନ କରାଯିବ ।


    ଉତକ୍ଷେପଣ ପରେ ତାଙ୍କର ପ୍ରତିକ୍ରିୟାରେ ଇସ୍ରୋର ଅଧ୍ୟକ୍ଷ ଡ଼କ୍ଟର ଶିବାନ କହିଛନ୍ତି ଯେ ଜିସାଟ 7 A ର ସଫଳ ଉତକ୍ଷେପଣ ଦ୍ୱାରା ଆମର ମହାକାଶ ବିଜ୍ଞାନୀମାନେ ଏକ ଉଲ୍ଲେଖନୀୟ ସଫଳତା ଓ ମାଇଲଷ୍ଟୋନ୍‌ ହାସଲ କରିଛନ୍ତି ।


    ସେ କହିଛନ୍ତି ଯେ ଗତ 35 ଦିନ ମଧ୍ୟରେ ଇସ୍ରୋ ସଫଳତାର ସହ ତିନି ତିନିଟି ଅଭିଯାନ ଏସଡ଼ସଏସସି ଠାରୁ ସମ୍ପାଦନ କରିଛି । ସେଥି ମଧ୍ୟରେ GSLV MkIII-D2 କୁ ନଭେମ୍ବର 2 ତାରିଖ ଦିନ , PSLV-C43 କୁ ନଭେମ୍ବର 29 ତାରିଖ ଦିନ ଏବଂ ଶେଷରେ GSLV-F11 କୁ ଆଜି ସୁଚାରୁରୂପେ ଉତକ୍ଷେପଣ କରାଯାଇଛି । ଜିଏସଏଲଭି ସଫଳତାର ସହ ଜିସାଟ 7 A କୁ ସୁପର ସିଙ୍କ୍ରୋନସ୍‌ ଟ୍ରାନ୍ସଫର କକ୍ଷପଥକୁ ପ୍ରବେଶ କରାଇଛି ବୋଲି ଡ଼କ୍ଟର ଶିବାନ କହିଛନ୍ତି । ସେ କହିଛନ୍ତି ଯେ ଜିସାଟ 7A ଏଯାବତ୍‌ ଜିଏସଏଲଭି ଦ୍ୱାରା ନିଜସ୍ୱ ଭାବେ ବିକଶିତ କ୍ରାୟୋଜେନିକ୍‌ ପର୍ଯ୍ୟାୟ ଦ୍ୱାରା ପ୍ରେରିତ ସବୁଠାରୁ ଭାରୀ ଯାନ । ଜିସାଟ ହେଉଛି ଇସ୍ରୋର ଚତୁର୍ଥ ପିଢ଼ିର ଉତକ୍ଷେପଣ ଯାନ ଯାହାର ତିନିଟି ପର୍ଯ୍ୟାୟ ରହିଛି । ଜିସାଟ 7 A ଇସ୍ରୋ ପକ୍ଷରୁ ପ୍ରେରିତ 39ତମ ଭାରତୀୟ ଯୋଗାଯୋଗ ଉପଗ୍ରହ ଯାହାକୁ ବ୍ୟାଣ୍ଡ ମାଧ୍ୟମରେ ଏହାର ବ୍ୟବହାରକାରୀମାନଙ୍କୁ ଭାରତୀୟ କ୍ଷେତ୍ର ଉପରେ ସେବା ଯୋଗାଇ ଦେବ । ଆଜିର ଉତକ୍ଷେପଣ ଇସ୍ରୋର ଏସଡ଼ିଏସସି ଠାରୁ 2018ରେ ପ୍ରେରିତ ସପ୍ତମ ଅଭିଯାନ । ଏବଂ ଜିଏସଏଲଭି ଏମକେ2ର ଏହା 13ଶ ମହାକାଶ ଯାତ୍ରା ।


    ******************

    
    
    (Release ID: 1556855) Visitor Counter : 84