      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ଗୋଷ୍ଠୀ ସେବା ପ୍ରଶିକ୍ଷଣ କାର୍ଯ୍ୟକ୍ରମର ପ୍ରଶିକ୍ଷାର୍ଥିଙ୍କୁ ପ୍ରମାଣ ପତ୍ର ବିତରଣ କଲେ ଶ୍ରୀ ଥାୱରଚନ୍ଦ ଗେହଲଟ
      Posted On: 31 DEC 2018 3:28PM by PIB Bhubaneshwar


    କେନ୍ଦ୍ର ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରୀ ଶ୍ରୀ ଥାୱରଚନ୍ଦ ଗେହଲଟ ଆଜି ନୂଆଦିଲ୍ଲୀଠାରେ ସମୁଦାୟ ସେବା ପ୍ରଶିକ୍ଷଣ କାର୍ଯ୍ୟକ୍ରମର ପ୍ରଶିକ୍ଷୁମାନଙ୍କୁ ପ୍ରମାଣ ପତ୍ର ବିତରଣ କରିଥିଲେ । ଡ. ଆମ୍ବେଦକର ଫାଉଣ୍ଡେସନ ଏହି କାର୍ଯ୍ୟକ୍ରମର ଆୟୋଜନ କରିଥିଲେ । ଏହି ଅବସରରେ ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟ ସଚିବ ଶ୍ରୀମତୀ ନିଲମ ସାହାଣୀ , ମନ୍ତ୍ରଣାଳୟର ବରିଷ୍ଠ ଅଧିକାରୀ ତଥା ଯୁବ ଉଦ୍ୟୋଗୀ ସୁଶ୍ରୀ ଅନୁ ମୀନା ଉପସ୍ଥିତ ଥିଲେ ।


    ଏହି ଅବସରକୁ ସମ୍ବୋଧିତ କରି ଶ୍ରୀ ଥାୱରଚନ୍ଦ ଗେହଲଟ କହିଥିଲେ ଯେ ଏହି ପ୍ରଶିକ୍ଷଣ କାର୍ଯ୍ୟକ୍ରମ ଅତ୍ୟନ୍ତ ଉପଯୋଗୀ ଏବଂ ପ୍ରଶଂସନୀୟ ପଦକ୍ଷେପ , କାରଣ ଏହା ଦେଶର ଅଖଣ୍ଡତା ତଥା ଦେଶ ପ୍ରେମ ପ୍ରତି ଛାତ୍ରମାନଙ୍କୁ ସମ୍ବେଦନଶୀଳ କରଥାଏ । ଏହିଭଳି କାର୍ଯ୍ୟକ୍ରମଗୁଡିକରୁ ଛାତ୍ରମାନଙ୍କୁ ଦେଶର ସାମାଜିକ ଏବଂ ଆର୍ଥିକ ବିକାଶ ସମ୍ବନ୍ଧରେ ନିଜର ଭୂମିକା ନିର୍ଦ୍ଧାରିତ କରିବା କ୍ଷେତ୍ରରେ ସହଯୋଗ ମିଳିଥାଏ ।


    ଦିଲ୍ଲୀ ଏବଂ ଏନସିଆରର ଅନେକ ପ୍ରତିଷ୍ଠିତ ପ୍ରତିଷ୍ଠାନର ଛାତ୍ରଛାତ୍ରୀମାନଙ୍କ ପାଇଁ ଏହି ପ୍ରଶିକ୍ଷଣ କାର୍ଯ୍ୟକ୍ରମ 17 ରୁ 31 ଡିସେମ୍ବର 2018 ପର୍ଯ୍ୟନ୍ତ ଡ. ଆମ୍ବେଦକର ଅନ୍ତର୍ରାଷ୍ଟ୍ରୀୟ କେନ୍ଦ୍ରଠାରେ ଆୟୋଜିତ ହୋଇଥିଲା । ମୋଟ 114ଜଣ ଛାତ୍ରଛାତ୍ରୀ ଏହି କାର୍ଯ୍ୟକ୍ରମରେ ଅଂଶଗ୍ରହଣ କରିଥିଲେ । ଏହି ଛାତ୍ରଛାତ୍ରୀମାନଙ୍କ ମଧ୍ୟରେ ସାଧାରଣ ବର୍ଗର 73 ଜଣ , ଅନ୍ୟ ପଛୁଆ ବର୍ଗର 20 ଜଣ , ଅନୁସୂଚିତ ଜାତିର 14 ଜଣ , ଅନୁସୂଚିତ ଜନଜାତିର 6 ଜଣ ଏବଂ 4 ଜଣ ଦିବ୍ୟାଙ୍ଗ ଛାତ୍ର ସାମିଲ ଥିଲେ ।


    ଏହି ପ୍ରଶିକ୍ଷଣ କାର୍ଯ୍ୟକ୍ରମରେ ‘ ବେଟି ବଚାଓ , ବେଟି ପଢାଓ ’, ଭାରତୀୟ ସମ୍ବିଧାନ , ଗ୍ରାମାଂଚଳରୁ ବିକାଶ ତଥା ସମଗ୍ର ସେବା ଭଳି ବିଷୟଗୁଡିକ ଉପରେ ଭାରତ ସରକାରଙ୍କ ବିଭିନ୍ନ ବିଭାଗର ଅଧିକାରୀମାନେ ତଥା ପ୍ରତିଷ୍ଠିତ ପ୍ରତିଷ୍ଠାନଗୁଡିକର ବିଦ୍ୱାନମାନେ ବ୍ୟାଖ୍ୟା କରିଥିଲେ ।


    ***************

    
    
    (Release ID: 1558418) Visitor Counter : 18