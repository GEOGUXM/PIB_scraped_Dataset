      ଆଣବିକ ଶକ୍ତି ବିଭାଗ

      ଜିସିଏନଇପି କାର୍ଯ୍ୟର ସ୍ଥିତି
      Posted On: 19 DEC 2018 6:01PM by PIB Bhubaneshwar


    ହରିଆଣାର ବାହାଦୂରଗଡ଼ ନିକଟବର୍ତ୍ତୀ କ୍ଷେତ୍ରୀ ଯଶାଉରଠାରେ “ ବିଶ୍ୱ ଆଣବିକ ଶକ୍ତି ସହଭାଗୀତା କେନ୍ଦ୍ର ସ୍ଥାପନ ( GCNEP ) ” ନାମକ ପ୍ରକଳ୍ପର ପ୍ରଥମ ପର୍ଯ୍ୟାୟ କାର୍ଯ୍ୟ ଇତି ମଧ୍ୟରେ ଶେଷ ହୋଇଛି ।


    ଏହି ପ୍ରକଳ୍ପର ଦ୍ୱିତୀୟ ପର୍ଯ୍ୟାୟ କାର୍ଯ୍ୟ ପାଇଁ 2020 ସେପ୍ଟେମ୍ବର 30 ତାରିଖକୁ ଧାର୍ଯ୍ୟ କରାଯାଇଛି ।


    ପ୍ରଥମ ପର୍ଯ୍ୟାୟ ଯାହାକି 2017 ମାର୍ଚ୍ଚ ମାସରେ ସଂପୂର୍ଣ୍ଣ ହୋଇଛି ସେଥିପାଇଁ ମୋଟ 142 କୋଟି ଟଙ୍କା ବ୍ୟୟ କରାଯାଇଛି । ଦ୍ୱିତୀୟ ପର୍ଯ୍ୟାୟ ନିର୍ମାଣ ସଂପୂର୍ଣ୍ଣ ସକାଶେ 811 କୋଟି ଟଙ୍କା ମଞ୍ଜୁର ହୋଇଛି ।


    ଯଶାଉର କ୍ଷେତ୍ରୀଠାରେ କିମ୍ବା ନିକଟବର୍ତ୍ତୀ କ୍ଷେତ୍ରରେ ଏହି ପରିପ୍ରେକ୍ଷୀରେ ନିମ୍ନମତେ ବିସ୍ତୃତ ସିଏସଆର କାର୍ଯ୍ୟ ଆରମ୍ଭ/ ଯୋଜନା କରାଯାଇଛି:-


    ସିଏସଆର କାର୍ଯ୍ୟକଳାପର ଅଂଶବିଶେଷ ସ୍ୱୂରୂପ , ଆଣବିକ ଶକ୍ତି ବିଭାଗ ଏଥିପାଇଁ 10 କୋଟି ଟଙ୍କା ମଞ୍ଜୁର କରିବା ସକାଶେ ରାଜି ହୋଇଛି ।


    ଉପରୋକ୍ତ ପ୍ରତିଶ୍ରୁତିର ଅଂଶବିଶେଷ ସ୍ୱରୂପ ଆଣବିକ ଶକ୍ତି ବିଭାଗ ଏପର୍ଯ୍ୟନ୍ତ ନିମ୍ନ ଲିଖିତ ପାଣ୍ଠି ମଞ୍ଜୁର କରିଛି:- a ) ଯଶାଉର କ୍ଷେତ୍ରୀଠାରେ ଏକ ସରକାର ବାଳିକା କଲେଜ ନିର୍ମାଣ ପାଇଁ 1 କୋଟି ଟଙ୍କା , b ) ବାହାଦୂରଗଡ଼ ଏବଂ ଇସଲାମଗଡ଼ଠାରେ ଦୁଇଟି କମ୍ପ୍ୟୁଟର ତାଲିମ କେନ୍ଦ୍ର ସ୍ଥାପନ ସକାଶେ 1 କୋଟି ଟଙ୍କା , c ) ବାହାଦୂରଗଡ଼ର ମିନି ସେକ୍ରେଟାରୀଏଟ ଏବଂ ବେରୀ ମିନି ସେକ୍ରେଟାରୀଏଟ ଠାରେ ଦୁଇଟି ସାଧାରଣ ସେବା କେନ୍ଦ୍ର ନିର୍ମାଣ ପାଇଁ 20 ଲକ୍ଷ ଟଙ୍କା ମଞ୍ଜୁର ।


    କେନ୍ଦ୍ର କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ ଏବଂ ପ୍ରଧାନମନ୍ତ୍ରୀ କାର୍ଯ୍ୟାଳୟ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    **************

    
    
    (Release ID: 1556857) Visitor Counter : 12