      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      • ଆଦିବାସୀ ଅଞ୍ଚଳରେ ମୌଳିକ ଶିକ୍ଷା ଭିତ୍ତିଭୂମିକୁ ପ୍ରୋତ୍ସାହନ
      • 50 ପ୍ରତିଶତରୁ ଅଧିକ ଜନଜାତି ଲୋକସଂଖ୍ୟା ଓ 20,000 ଜନଜାତି ସଂଖ୍ୟା ଥିବା ପ୍ରତ୍ୟେକ ବ୍ଲକରେ ଏକଲବ୍ୟ ଆଦର୍ଶ ଆବାସିକ ବିଦ୍ୟାଳୟ ଖୋଲାଯିବ
      • 462 ନୂଆ ଏକଲବ୍ୟ ମଡେଲ ଆଦର୍ଶ ଆବାସିକ ବିଦ୍ୟାଳୟ ଖୋଲାଯିବ
      • ଇଏମଆରଏସର ପରିଚାଳନା ଲାଗି ଆଦିବାସୀ ବ୍ୟାପାର ମନ୍ତ୍ରଣାଳୟ ଅଧୀନରେ ସ୍ୱାୟତ୍ତ ସଂସ୍ଥା ଗଠନ କରାଯିବ
      • “ଏକଲବ୍ୟ ଆଦର୍ଶ ଆବାସିକ ବିଦ୍ୟାଳୟ”କୁ ଉନ୍ନତ କରିବା ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 17 DEC 2018 9:03PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ ସମିତି (ସିସିଇଏ) 50 ପ୍ରତିଶତରୁ ଅଧିକ ଆଦିବାସୀ ଜନସଂଖ୍ୟା ଏବଂ 20 , 000 ଆଦିବାସୀ ଜନସଂଖ୍ୟା ଥିବା ପ୍ରତ୍ୟେକ ବ୍ଲକରେ ଏକଲବ୍ୟ ଆଦର୍ଶ ଆବାସିକ ବିଦ୍ୟାଳୟ (ଇଏମଆରଏସ) ଖୋଲିବା ପ୍ରସ୍ତାବକୁ ନୀତିଗତ ମଞ୍ଜୁରି ଦେଇଛନ୍ତି । ପ୍ରାରମ୍ଭରେ ସିସିଇଏ ଏକ ପୁନର୍ଗଠିତ ଯୋଜନା ଆରମ୍ଭ କରିବା ଲାଗି ଆର୍ଥିକ ବର୍ଷ 2018-19 ଏବଂ ଆର୍ଥିକ ବର୍ଷ 2019-20 ଲାଗି 2242.03 କୋଟି ଟଙ୍କାର ଆର୍ଥିକ ବ୍ୟୟକୁ ମଞ୍ଜୁରି ଦେଇଛନ୍ତି ।


    ସିସିଇଏ ନିମ୍ନଲିଖିତ ପ୍ରସ୍ତାବକୁ ମଞ୍ଜୁରି ଦେଇଛନ୍ତି


    ଇଏମଆରଏସର ପରିଚାଳନା ଲାଗି ଆଦିବାସୀ ବ୍ୟାପାର ମନ୍ତ୍ରଣାଳୟ ଅନ୍ତର୍ଗତ ନବୋଦୟ ବିଦ୍ୟାଳୟ ସମିତି ଅନୁରୂପ ସ୍ୱାୟତ୍ତ ସଂସ୍ଥା ଗଠନ କରାଯିବ ।


    ପୂର୍ବରୁ ମାନ୍ୟତାପ୍ରାପ୍ତ ଇଏମଆରଏସରେ ପ୍ରତ୍ୟେକ ସ୍କୁଲ ପିଛା 5 କୋଟି ଟଙ୍କା ପର୍ଯ୍ୟନ୍ତ ପ୍ରତି ୟୁନିଟ ସର୍ବାଧିକ ଅର୍ଥରାଶି ବ୍ୟୟ ଆଧାରରେ ଆବଶ୍ୟକତା ଅନୁଯାୟୀ ସୁଧାର କାର୍ଯ୍ୟ କରାଯିବ ।


    163 ଆଦିବାସୀ ବହୁଳ ଜିଲ୍ଲାରେ ପ୍ରତି 5 କୋଟି ଟଙ୍କା ୟୁନିଟ ପିଛା ବ୍ୟୟ ସହିତ କ୍ରୀଡ଼ା ସୁବିଧା ପ୍ରତିଷ୍ଠା କରାଯିବ , ଏଥିମଧ୍ୟରୁ ପ୍ରତ୍ୟେକର ନିର୍ମାଣ 2022 ସୁଦ୍ଧା କରିଦିଆଯିବ । 2018-19 ଏବଂ ଆର୍ଥିକ ବର୍ଷ 2019-20 ଅବଧି କାଳରେ 15ଟି କ୍ରୀଡ଼ା ସୁବିଧା ଲାଗି ଆର୍ଥିକ ବ୍ୟବସ୍ଥାକୁ ମଞ୍ଜୁରି ଦିଆଯାଇଛି ।


    ରକ୍ଷଣାବେକ୍ଷଣ ଲାଗି ଆର୍ଥିକ ସହାୟତା ଯାହା ପୂର୍ବରୁ ପ୍ରତି 5 ବର୍ଷ ଲାଗି 10 ଲକ୍ଷ ଟଙ୍କା ଅନୁମୋଦିତ ଥିଲା , ତାକୁ ବୃଦ୍ଧି କରାଯାଇ 20 ଲକ୍ଷ ଟଙ୍କା କରାଯିବ ।


    ବିବରଣୀ :


    ଏହିପରି 102ଟି ବ୍ଲକରେ ପୂର୍ବରୁ ଇଏମଆରଏସର ପରିଚାଳନା କରାଯାଉଛି । ଫଳରେ ସାରା ଦେଶରେ ଏହିପରି ବ୍ଲକଗୁଡ଼ିକରେ 462ଟି ନୂତନ ଇଏମଆରଏସ ପ୍ରତିଷ୍ଠା କରାଯିବ ।


    ନୂତନ ଯୋଜନାରେ ନିର୍ମାଣର ଗୁଣବତାରେ ସୁଧାର ଆଣିବା ଏବଂ ଛାତ୍ରଛାତ୍ରୀଙ୍କୁ ଉନ୍ନତ ସୁବିଧା ଉପଲବ୍ଧ ସୁନିଶ୍ଚିତ କରିବା ଲାଗି ଇଏମଆରଏସର ନିର୍ମାଣ ବ୍ୟୟକୁ ବର୍ତ୍ତମାନର 12 କୋଟି ଟଙ୍କାରୁ ବୃଦ୍ଧି କରାଯାଇ 20 କୋଟି ଟଙ୍କା କରାଯିବାକୁ ଯୋଜନା କରାଯାଇଛି ।


    ଆର୍ଥିକ ବର୍ଷ 2019-20ରେ ଛାତ୍ରଛାତ୍ରୀ ଉପରେ ପଡ଼ୁଥିବା ବାରମ୍ବାର ଖର୍ଚ୍ଚ ରାଶିକୁ ବର୍ତ୍ତମାନର 61 , 500 ଟଙ୍କା ପ୍ରତ୍ୟେକ ଛାତ୍ର ଠାରୁ ବୃଦ୍ଧି କରାଯାଇ 1 , 09 , 000 ଟଙ୍କା କରାଯିବ ।


    ପୂର୍ବୋତ୍ତର , ପାର୍ବତ୍ୟାଂଚଳ , ଦୁର୍ଗମ କ୍ଷେତ୍ର ଏବଂ ବାମପନ୍ଥୀ ଉଗ୍ରବାଦ ଦ୍ୱାରା ଗ୍ରସ୍ତ କ୍ଷେତ୍ରରେ ନିର୍ମାଣ ଲାଗି 20 ପ୍ରତିଶତ ଅତିରିକ୍ତ ଅର୍ଥରାଶି ଉପଲବ୍ଧ କରାଯିବ ।


    **********

    
    
    (Release ID: 1556565) Visitor Counter : 19