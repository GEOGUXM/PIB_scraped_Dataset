      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମୁମ୍ବାଇରେ ରିପବ୍ଲିକ୍ ଟିଭି ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 18 DEC 2018 5:26PM by PIB Bhubaneshwar


    ସର୍ବପ୍ରଥମେ ମୁଁ ମୁମ୍ବାଇ ହାସ୍ପାତାଳରେ ହୋଇଥିବା ଦୁର୍ଘଟଣା ଯୋଗୁଁ ନିଜର ମର୍ମ ବେଦନା ପ୍ରକାଶ କରୁଛି । ମୁଁ ମୁଖ୍ୟମନ୍ତ୍ରୀ ମହାଶୟଙ୍କ ସହିତ ଏହି ବିଷୟରେ କଥା ହୋଇଛି । ରାଜ୍ୟ ସରକାର , ପୀଡ଼ିତ ପରିବାରଙ୍କୁ ଯଥା ସମ୍ଭବ ସାହାଯ୍ୟ କରୁଛନ୍ତି । ଏହି ଦୁର୍ଘଟଣାରେ ଯେଉଁ ପରିବାରମାନେ ନିଜର ଲୋକମାନଙ୍କୁ ହରାଇଛନ୍ତି , ସେମାନଙ୍କ ପ୍ରତି ମୋର ପୂର୍ଣ୍ଣ ସମବେଦନା ରହିଛି ।


    ସାଥୀଗଣ ,


    ସାମ୍ବାଦିକତା ଦ୍ୱାରା ପ୍ରେରିତ , ସାମ୍ବାଦିକଙ୍କ ଦ୍ୱାରା ସଂଚାଳିତ , ଶୁଦ୍ଧ ସାମ୍ବାଦିକତା ପ୍ରତି ପ୍ରତିବଦ୍ଧ , ରିପବ୍ଲିକ ଟିଭି , ହେଉଛି ଏକ ସଶକ୍ତ ପ୍ରୟୋଗ । ବହୁତ କମ୍ ସମୟରେ ଆପଣଙ୍କର ଚାନେଲ ନିଜର ସ୍ୱତନ୍ତ୍ର ପରିଚୟ ସୃଷ୍ଟି କରି ପାରିଛି । ଆପଣମାନେ ସମସ୍ତେ ଦେଶର ଜନ-ସାଧାରଣଙ୍କ ପାଖରେ ସଠିକ ସୂଚନା ପହଂଚାଇବାରେ ପ୍ରମୁଖ ଭୂମିକା ତୁଲାଉଛନ୍ତି । ମୁଁ ରିପବ୍ଲିକ୍ ଟିଭିର ସମଗ୍ର ପରିଚାଳନା କମିଟିକୁ , ଏଠାରେ କାର୍ଯ୍ୟ କରୁଥିବା ପ୍ରତ୍ୟେକ ସାମ୍ବାଦିକଙ୍କୁ , ଦେଶର ଭିନ୍ନ ଭିନ୍ନ ଭାଗରେ କାର୍ଯ୍ୟ କରୁଥିବା ରିପୋର୍ଟରମାନଙ୍କୁ ଏବଂ ଷ୍ଟ୍ରିଜଂର୍ସମାନଙ୍କୁ ଶୁଭେଚ୍ଛା ଜଣାଉଛି । ଦେଶର ଦଶା ଏବଂ ଦିଗ ଉପରେ ବିଚାର କରିବା ପାଇଁ , ଏହି ପ୍ରକାରର ଆୟୋଜନ କରି ଆପଣମାନେ ନୂତନ ଚିନ୍ତାଧାରା , ନୂତନ ସମାଧାନ ପାଇଁ ମଧ୍ୟ ଲୋକମାନଙ୍କୁ ପ୍ରେରିତ କରୁଛନ୍ତି । ଏଥିପାଇଁ ମଧ୍ୟ ଆପଣମାନଙ୍କୁ ସମସ୍ତଙ୍କୁ ବହୁତ-ବହୁତ ଶୁଭକାମନା ।


    ସାଥୀଗଣ ,


    ସ୍ୱାଧୀନତା ପୂର୍ବରୁ , ସ୍ୱାଧୀନତା ପାଇଁ ପାଗଳ ଲୋକମାନେ ହିଁ ସାମ୍ବାଦିକତା କରୁଥିଲେ । ପତ୍ର-ପତ୍ରିକାମାନ , ସ୍ୱାଧୀନତାର ବିଗୁଲ ଫୁଙ୍କୁଥିଲେ । ସ୍ୱାଧୀନ ଭାରତରେ , ସୁଖୀ-ସମୃଦ୍ଧ ଦେଶ ପାଇଁ ସକରାତ୍ମକ ଖବରଗୁଡ଼ିକର ମଧ୍ୟ ବହୁତ ଆବଶ୍ୟକତା ରହିଛି । ଦେଶବାସୀଙ୍କ ମଧ୍ୟରେ କିଛି କରିବାର ଇଚ୍ଛା ଜାଗ୍ରତ ହେଉ , ଦେଶକୁ ଆଗକୁ ଆଗେଇ ନେବାର ଇଚ୍ଛା ଜାଗ୍ରତ ହେଉ , ଏହା ହେଉଛି ବହୁତ ଆବଶ୍ୟକ । ଯେପରି ସ୍ୱରାଜ ଆନ୍ଦୋଳନର ଆତ୍ମା ଥିଲା , ସେହିପରି ମଧ୍ୟ ସୁରାଜ୍ୟ ପାଇଁ ଆନ୍ଦୋଳନର ଉର୍ଜ୍ଜା ରହିବା ଆବଶ୍ୟକ । ଭାରତ , ବିଶ୍ୱରେ ଏକ ଶକ୍ତି ରୂପେ ପ୍ରତୀୟମାନ ହେଉ , ଏଥିପାଇଁ ବହୁ କ୍ଷେତ୍ରରେ ଆମକୁ ବିଶ୍ୱସ୍ତରୀୟ ଉଚ୍ଚତାକୁ ପ୍ରାପ୍ତ କରିବାକୁ ପଡ଼ିଥାଏ ।


    ହୁଏତ ବିଜ୍ଞାନ ହେଉ , ଟେକ୍ନୋଲଜି ହେଉ , ନବସୃଜନ ହେଉ , କ୍ରୀଡ଼ା ହେଉ , ସେହିଭଳି ଭାବେ ଦୁନିଆରେ ଭାରତର ସ୍ୱରକୁ ସୁଦୃଢ଼ କରିବା ପାଇଁ ଆମର ଗଣମାଧ୍ୟମ ମଧ୍ୟ ବିଶ୍ୱସ୍ତରୀୟ ପହଂଚ ସୃଷ୍ଟିକରୁ , ବିଶ୍ୱସ୍ତରୀୟ ପରିଚୟ ସୃଷ୍ଟି କରୁ , ଏହା ହେଉଛି ସମୟର ଆବଶ୍ୟକତା । ଆଜି ଭାରତର ଗଣମାଧ୍ୟମ ଜଗତକୁ , ଏହି ଆହ୍ୱାନକୁ ସ୍ୱୀକାର କରିବା ଆବଶ୍ୟକ ।


    ସାଥୀଗଣ ,


    ସର୍ଜିଙ୍ଗ ଇଣ୍ଡିଆ , ଏହି ଦୁଇଟି ଶବ୍ଦ ହେଉଛି 130 କୋଟି ଭାରତୀୟଙ୍କର ଭାବନାର ପ୍ରକଟୀକରଣ । ଏହା ହେଉଛି ସେହି ଅନୁଭବ , ସେହି ଆନ୍ଦୋଳିତ ଭାବନା , ଯାହାକୁ ଆଜି ସମଗ୍ର ଦୁନିଆ ଅନୁଭବ କରୁଛି । ସମାଜ ଜୀବନର ପ୍ରତ୍ୟେକ ଲୁକ୍କାୟିତ ଅଂଶରେ ସେ ବିଶ୍ୱସ୍ତରୀୟ ମଂଚରେ ନିଜର ସଠିକ ସ୍ଥାନ ଆଡ଼କୁ ଦୃତ ଗତିରେ ଆଗକୁ ବଢ଼ୁଛି । ଭାରତର ଅର୍ଥବ୍ୟବସ୍ଥା ହେଉ , ଭାରତର ପ୍ରତିଭା ହେଉ , ଭାରତର ସାମାଜିକ ବ୍ୟବସ୍ଥା ହେଉ , ଭାରତର ସାଂସ୍କୃତିକ ମୂଲ୍ୟ ହେଉ କିମ୍ବା ଭାରତର ସାମରିକ ଶକ୍ତି ହେଉ , ପ୍ରତ୍ୟେକ ସ୍ତରରେ ଭାରତର ପରିଚୟ ଆହୁରି ଅଧିକ ସୁଦୃଢ଼ ହେଉଛି ।


    ସାଥୀଗଣ ,


    ଆଜି ମୁଁ ଗଣମାଧ୍ୟମର ମଂଚ ଉପରେ ରହିଛି , ଆପଣମାନଙ୍କୁ ପ୍ରଶ୍ନ ହେଉଛି ବହୁତ ପ୍ରିୟ । ତେଣୁ ମୁଁ ମଧ୍ୟ କିଛି ପ୍ରଶ୍ନ ସହିତ ନିଜର କଥା ଆରମ୍ଭ କରିବାକୁ ଚାହୁଁଛି । କୁହାଯାଏ ଯେଭଳି ସଙ୍ଗ , ସେଭଳି ରଙ୍ଗ , କିଛି କ୍ଷଣ ଆପଣମାନଙ୍କ ସହିତ ରହି ଆପଣଙ୍କର ସଙ୍ଗ ମିଳିଛି ତ ମୋର ମଧ୍ୟ ଅଭ୍ୟାସରେ ପଡ଼ିଯାଏ । ଯେପରି ଆପଣମାନଙ୍କ ପ୍ରଶ୍ନରେ ବହୁତ କିଛି ଲୁଚିକରି ରହିଥାଏ , ସେହିପରି ଭାବେ ହିଁ ମୋର ପ୍ରଶ୍ନଗୁଡ଼ିକରେ ମଧ୍ୟ ଆପଣମାନଙ୍କୁ ସର୍ଜିଙ୍ଗ ଇଣ୍ଡିଆର ବହୁତଗୁଡ଼ିଏ ଉତ୍ତର ନିଜକୁ ନିଜେ ମିଳିଯିବ ।


    ସାଥୀଗଣ ,


    କ ’ ଣ ଚାରି ବର୍ଷ ପୂର୍ବେ କେହି ଚିନ୍ତା କରିଥିଲେ କି ଭାରତ ଏତେ ଶୀଘ୍ର ପାଞ୍ଚ ଟ୍ରିଲିୟନ ଡଲାର ଅର୍ଥନୈତିକ କ୍ଲବରେ ସାମିଲ ହେବା ଆଡ଼କୁ ନିଜର ପାଦ ଅଗ୍ରସର କରିଦେବ ? କ ’ ଣ ଚାରି ବର୍ଷ ପୂର୍ବେ କେହି ଚିନ୍ତା କରିଥିଲେ କି ବ୍ୟବସାୟିକ ସହଜତା (ଇଜ୍ ଅଫ୍ ଡୁଇଙ୍ଗ୍ ବିଜନେସ୍)ର ମାନ୍ୟତାରେ 142 ରୁ 77 ଯାଏଁ ଆସିଯିବ , ଭାରତ ଶୀର୍ଷ 50 ମଧ୍ୟରେ ଆସିବା ଆଡ଼କୁ ଦ୍ରୁତ ଗତିରେ ପାଦ ବଢ଼ାଉଛି । କ ’ ଣ ଚାରି ବର୍ଷ ପୂର୍ବେ କେହି ଚିନ୍ତା କରିଥିଲେ କି ଭାରତରେ ଶୀତତାପ ନିୟନ୍ତ୍ରିତ ରେଳରେ ଯିବା ଲୋକମାନଙ୍କ ସଂଖ୍ୟାଠାରୁ ଅଧିକ ଲୋକ ବିମାନ ଯାତ୍ରା କରିବାକୁ ଲାଗିବେ ? ବିମାନରେ ଜାହାଜରେ ବସିଥିବେ ? କ ’ ଣ ଚାରି ବର୍ଷ ପୂର୍ବେ କେହି ଚିନ୍ତା କରିଥିଲେ କି ରିକ୍ସା ଚଲାଉଥିବା ଲୋକ ମଧ୍ୟ , ପରିବା ବିକାଳୀ ମଧ୍ୟ ଏବଂ ଚାହା ବିକାଳୀ ମଧ୍ୟ ଭିମ୍ ଆପର ବ୍ୟବହାର କରିବାକୁ ଲାଗିବେ , ନିଜ ପକେଟରେ ରୁପେ ଡେବିଟ୍ କାର୍ଡ ରଖି ନିଜର ଆତ୍ମବିଶ୍ୱାସ ବୃଦ୍ଧି କରିବେ ?


    କ ’ ଣ ଚାରି ବର୍ଷ ପୂର୍ବେ କେହି ଚିନ୍ତା କରିଥିଲେ କି ଭାରତର ବିମାନ ଚଳାଚଳ କ୍ଷେତ୍ର ଏତେ ଦୃତ ଗତିରେ ଆଗକୁ ବଢ଼ିବ କି କମ୍ପାନୀଗୁଡ଼ିକୁ ଏକ ହଜାର ନୂତନ ଉଡ଼ାଜାହାଜର ବରାଦ ଦେବାକୁ ପଡ଼ିବ ? ଆଉ ଆପଣମାନେ ଏହା ଜାଣି ଆଶ୍ଚର୍ଯ୍ୟ ହେବେ କି ଆମ ଦେଶରେ ସ୍ୱାଧୀନତା ପରଠାରୁ ଏ ପର୍ଯ୍ୟନ୍ତ ମୋଟ 450 ଉଡାଜାହାଜ କାର୍ଯ୍ୟକ୍ଷମ ରହିଛି , ବ୍ୟକ୍ତିଗତ ହେଉ , ଘରୋଇ କ୍ଷେତ୍ର ହେଉ , ସରକାରୀ ହେଉ , କିଛି ମଧ୍ୟ ହେଉ । ଏକ ବର୍ଷ ମଧ୍ୟରେ ଏକ ହଜାର ନୂତନ ଉଡ଼ାଜାହାଜର ବରାଦ ଏହା ଜଣାଇଥାଏ । କ ’ ଣ ଚାରି ବର୍ଷ ପୂର୍ବେ କେହି ଚିନ୍ତା କରିଥିଲେ କି ଭାରତରେ ଜାତୀୟ ଜଳପଥ ଏକ ସତ୍ୟତା ପାଲଟିଯିବ , କୋଲକାତାରୁ ଏକ ଜାହାଜ ଗଙ୍ଗା ନଦୀରେ ଚାଲିବ ଏବଂ ବନାରସ ପର୍ଯ୍ୟନ୍ତ ପଣ୍ୟ ପରିବହନ କରି ଆସିବ ? କ ’ ଣ ଚାରି ବର୍ଷ ପୂର୍ବେ କେହି ଚିନ୍ତା କରିଥିଲେ କି ଆମ ଭାରତରେ ହିଁ ନିର୍ମାଣ କରାଯାଉଥିବ , ବିନା ଇଂଜିନର ଶୀତତାପନିୟନ୍ତ୍ରିତ ରେଳଗାଡ଼ିର ପରୀକ୍ଷଣ କରୁଥିବ , ଯାହାକି 180 କିଲୋମିଟର ପ୍ରତି ଘଂଟା ବେଗରେ ଦୌଡ଼ିବ ।


    କ ’ ଣ ଚାରି ବର୍ଷ ପୂର୍ବେ କେହି ଚିନ୍ତା କରିଥିଲେ କି ଭାରତ ଗୋଟିଏ ଥରରେ ଶହେ ଉପଗ୍ରହ ପ୍ରେରଣ କରିବାର ରେକର୍ଡ କରିବ , ଆଉ କେବଳ ଏତିକି ହିଁ ନୁହେଁ ଗଗନଯାନର ଲକ୍ଷ୍ୟ ମଧ୍ୟ , କିନ୍ତୁ ଆଜି ତାହା ଆଗକୁ ବଢ଼ି ଚାଲିଛି । କ ’ ଣ ଚାରି ବର୍ଷ ପୂର୍ବେ କେହି ଚିନ୍ତା କରିଥିଲେ କି ଷ୍ଟାର୍ଟ ଅପ ରେ ଦୁନିଆରୁ ନେଇ କ୍ରୀଡ଼ାର ଦୁନିଆ ପର୍ଯ୍ୟନ୍ତ ଭାରତର ପ୍ରତିଷ୍ଠା ଏତେ ବେଶୀ ବୃଦ୍ଧି ପାଇବ ?


    ସାଥୀଗଣ ,


    ଚାରି ବର୍ଷ ପୂର୍ବେ କେହି ମଧ୍ୟ ଏହା ଚିନ୍ତା କରି ନଥିଲେ କି ଦିନେ ହେଲିକପ୍ଟର ଦୁର୍ନିତିର ଏତେ ବଡ଼ ମନ୍ତ୍ରଣାକାରୀ , କ୍ରୀଷ୍ଟୀୟାନ ମିଶେଲ ଭାରତରେ ଥିବେ , ସମସ୍ତ ଶୃଙ୍ଖଳ ଯୋଡ଼ି ହୋଇ ରହିଥବ । ଚାରି ବର୍ଷ ପୂର୍ବେ କେହି ମଧ୍ୟ ଏହା ଚିନ୍ତା କରି ନଥିଲେ କି 1984ର ଶିଖ୍ ନରସଂହାରର ଦୋଷୀ କଂଗ୍ରେସ ନେତାମାନଙ୍କୁ ଦଣ୍ଡ ମିଳିବାକୁ ଲାଗିବ , ଲୋକମାନଙ୍କୁ ନ୍ୟାୟ ମିଳିବାକୁ ଲାଗିବ । ତା ’ ହେଲେ ଏହି ପରିବର୍ତ୍ତନ କାହିଁକି ଆସିଲା ? ସେହି ଦେଶ ଅଛି , ସେହି ଲୋକମାନେ ଅଛନ୍ତି , ସେହି ଶାସନତନ୍ତ୍ର ଅଛି , ତାହା ହେଉଛି ଆମର ସାଧନ , ତାହା ହେଉଛି ସଂସାଧନ , ତା ’ ହେଲେ ପୁଣି ଏହି ପରିବର୍ତ୍ତନର କାରଣ ହେଉଛି କ ’ ଣ ?


    ସାଥୀଗଣ ,


    ଆମର ଏଠି ଗୋଟିଏ ମାନସିକତା ରହିଛି କି ଯେତେବେଳେ ସରକାରଙ୍କ ବିରୁଦ୍ଧରେ ଅଭିଯୋଗ ଲଗାଇ କେହି ଅଦାଲତକୁ ଯାଇଥାଏ , ତ ଗ୍ରହଣ କରି ନିଆଯାଏ କି ସରକାର ବୋଧହୁଏ ଭୁଲ ହୋଇଥିବେ ଆଉ ଅଭିଯୋଗ ଲଗାଇଥିବା ଲୋକ ସଠିକ୍ ହୋଇଥିବେ । ଏହା ସାଧାରଣ ଭାବେ ହେଉଛି ଆମମାନଙ୍କର ମାନ୍ୟତା , ଦୁର୍ନୀତି ହେଉ , ଭ୍ରଷ୍ଟାଚାରର ଅଭିଯୋଗ ହେଉ , ଏଇ ଗୋଟିଏ ମାନସିକତା ଆମମାନଙ୍କ ମନରେ ବସା ବାନ୍ଧି ରହିଯାଇଛି , କାରଣ ଆମେମାନେ ଆଗରୁ ତାହା ଦେଖିଛୁ । କିନ୍ତୁ ଏହା ମଧ୍ୟ ପ୍ରଥମ ଥର ପାଇଁ ହୋଇଛି ଯେତେବେଳେ କିଛି , ସରକାରଙ୍କ ଉପରେ ଭ୍ରଷ୍ଟାଚାରର ଆରୋପ ଲଗାଇ ଦେଶର ସବୁଠାରୁ ବଡ଼ ଅଦାଲତକୁ ଯାଇଛନ୍ତି ଆଉ ଅଦାଲତରୁ ସେମାନଙ୍କୁ ସିଧାସଳଖ ଉତ୍ତର ମିଳିଲା କି ଯେଉଁ କାମ ହୋଇଛି , ତାହା ସଂପୂର୍ଣ୍ଣ ପାରଦର୍ଶିତାର ସହିତ ହୋଇଛି , ସଚ୍ଚୋଟତାର ସହିତ ହୋଇଛି । ଆମ ଦେଶରେ ଏମିତି ମଧ୍ୟ ହେବ , ଚାରି ବର୍ଷ ପୂର୍ବେ କେହି ମଧ୍ୟ ଏହା ଚିନ୍ତା କରି ନଥିଲେ ।


    ଭାଇ ଓ ଭଉଣୀମାନେ , ମୁଁ ଅଧିକାଂଶ ସମୟରେ ଲକ୍ଷ୍ୟକରେ ଯେ ଆପଣମାନେ ପ୍ରସାରଣ ସମୟରେ ଆଗରୁ ଏବଂ ଏବେକାର ଦୁଇ ପକ୍ଷୀୟ (ଟୁ ୱିଣ୍ଡୋ) ଅର୍ଥାତ ଦୁଇଟି ସ୍ଥିତି ମଧ୍ୟରେ ଫରକ୍ ବହୁତ ଉତ୍ସାହର ସହିତ ଦେଖାଉଥିଲେ । ମୋ ପାଖରେ ମଧ୍ୟ ପୂର୍ବର ଏବଂ ଏବେକାର ବହୁତ ମନମୁଗ୍ଧକର ଛବି ରହିଛି ଯାହାକି ସର୍ଜିଙ୍ଗ ଇଣ୍ଡିଆକୁ ଆହୁରି ଅଧିକ ପ୍ରଭାବୀ କରୁଛି ।


    ସାଥୀଗଣ ,


    ଆଜି ଦେଶ ସମ୍ମୁଖରେ 2014 ପୂର୍ବର ଏକ ଛବି ରହିଛି ଯେତେବେଳେ ସ୍ୱଚ୍ଛତାର ପରିସର 40 ପ୍ରତିଶତରୁ କମ୍ ରହିଥିଲା । ଏବେ 2018ର ଶେଷରେ ସେହି ପରିସର ବୃଦ୍ଧିପାଇ 97 ପ୍ରତିଶତ ପର୍ଯ୍ୟନ୍ତ ପହଂଚିଯାଇଛି । ଆଜି ଦେଶ ସାମ୍ନାରେ 2014 ପୂର୍ବର ସ୍ଥିତି ରହିଛି । ଯେତେବେଳେ ଦେଶର 50 ପ୍ରତିଶତ ଲୋକଙ୍କ ପାଖରେ ବ୍ୟାଙ୍କଖାତା ନଥିଲା । ଏବେ 2018 ଶେଷ ସୁଦ୍ଧା ଦେଶର ପ୍ରତ୍ୟେକ ପରିବାର ବ୍ୟାଙ୍କିଙ୍ଗ ବ୍ୟବସ୍ଥା ସହିତ ଯୋଡ଼ି ହୋଇଯାଇଛି । ଆଜି ଦେଶ ସମ୍ମୁଖରେ 2014 ପୂର୍ବର ଆଉ ଏକ ଛବି ଅଛି ଯେଉଁଠାରେ ଟିକସ ଦେଲାବାଲାଙ୍କ ସଂଖ୍ୟା 3 କୋଟି 80 ଲକ୍ଷ ଥିଲା । ଏବେ ଚଳିତ ବର୍ଷ ଏହି ସଂଖ୍ୟା ବୃଦ୍ଧି ପାଇ ପ୍ରାୟ 7 କୋଟି ହୋଇ ଯାଇଛି ।


    ଆଜି ଦେଶ ସମ୍ମୁଖରେ 2014 ପୂର୍ବର ଏକ ଛବି ରହିଛି ଯେଉଁଠାରେ କେବଳ 65 ଲକ୍ଷ ଉଦ୍ୟମୀ ଟିକସ ଦେବାପାଇଁ ପଞ୍ଜିକୃତ ଥିଲେ । ଏବେ ଆଜି ସ୍ଥିତି ଏହା ମଧ୍ୟ ହୋଇଛି କି କେବଳ ଦେଢ଼ ବର୍ଷରେ 55 ଲକ୍ଷ ନୂତନ ଉଦ୍ୟମୀ ପଞ୍ଜିକରଣ ପାଇଁ ଆଗକୁ ଆସିଛନ୍ତି । ଆଜି ଦେଶ ସମ୍ମୁଖରେ 2014 ପୂର୍ବର ଏକ ଛବି ରହିଛି ଯେଉଁଠାରେ ମୋବାଇଲ ନିର୍ମାଣ କରିବାବାଲା କେବଳ ଦୁଇଟି କମ୍ପାନୀ ଥିଲେ । ଆଜି ସେହି ମୋବାଇଲ ଉତ୍ପାଦନକାରୀ କମ୍ପାନୀଙ୍କ ସଂଖ୍ୟା ବୃଦ୍ଧିପାଇ 120କୁ ଅତିକ୍ରମ କରିଯାଇଛି । ଦୁଇରୁ 120 ।


    ସାଥୀଗଣ ,


    ପୂର୍ବରୁ ଏବଂ ବର୍ତ୍ତମାନ ମଧ୍ୟରେ ଏହି ପରିବର୍ତ୍ତନ ସର୍ଜିଙ୍ଗ ଇଣ୍ଡିଆର ବହୁତ ସୁଦୃଢ଼ ପ୍ରତିଛବିକୁ ସାମ୍ନାରେ ରଖୁଛି । ଏହାସବୁ ଏଥିପାଇଁ ହୋଇପାରୁଛି କି ଆଜି ଦେଶରେ ନୀତି ସଂଚାଳିତ ପ୍ରଶାସନ ଏବଂ ଅନୁମାନିତ ପାରଦର୍ଶି ନୀତିଗୁଡିକୁ ଆଧାର କରି ଆମ ସରକାର ଆଗକୁ ବଢୁଛି । ଏହାର ପରିଣାମ ଏହା ହୋଇଛି କି ଆଜି ଭାରତରେ ଦୁଇଗୁଣ ଗତିରେ ରାଜପଥ ନିର୍ମାଣ ହେଉଛି , ଦୁଇଗୁଣ ଗତିରେ ରେଳଲାଇନର ଦୋହରୀକରଣ କରାଯାଉଛି , ବିଜୁଳିକରଣ ହେଉଛି , 100ରୁ ଅଧିକ ନୂତନ ବିମାନବନ୍ଦର ଏବଂ ହେଲିପୋର୍ଟର କାମ ଚାଲୁ ରହିଛି , 30-30 , 40-40 ବର୍ଷରୁ ଅଟକି ରହିଥିବା ଯୋଜନାଗୁଡ଼ିକୁ ସମ୍ପୂର୍ଣ୍ଣ କରାଯାଉଛି ।


    ଆଜି ଆପଣ ଭାରତରେ ଯେଉଁଠାକୁ ମଧ୍ୟ ଯିବେ , ଗୋଟିଏ ଫଳକ ନିଶ୍ଚୟ ଦେଖିବାକୁ ମିଳିବ- ‘ କାମ ଚାଲୁ ରହିଛି । ’( ୱାର୍କ ଇନ୍ ପ୍ରୋଗ୍ରେସ୍)


    ସାଥୀଗଣ ,


    ଏହି ଫଳକ ପ୍ରକୃତ ଅର୍ଥରେ ଏହା ଦେଖାଉଛି କି ‘ ବିକାଶ ପଥରେ ଭାରତ ’( ଇଣ୍ଡିଆ ଇନ୍ ପ୍ରୋଗ୍ରେସ୍) । କେବଳ ସଡ଼କ , ଫ୍ଲାଏଓଭର , ମେଟ୍ରୋ ନୁହେଁ , ଏଠାରେ ନୂତନ ଭାରତ ନିର୍ମାଣର କାର୍ଯ୍ୟ ହେଉଛି! ମୁଁ ଆଜି ସେହି ସହରରେ ଅଛି , ଯାହାପାଇଁ କୁହାଯାଏ ‘ ସେହି ନଗର , ଯାହା କେବେ ଅଟକେ ନାହିଁ ’( ଦ ’ ସିଟି ଦାଟ୍ ନେଭର୍ ଷ୍ଟପ୍) । ମୁଁ ଏଠାରେ ଠିଆହୋଇ ଆପଣମାନଙ୍କୁ ଏହା କହିବାକୁ ଚାହୁଁଛି କି ଆଜି , ‘ ଭାରତ ହେଉଛି ଏପରି ଏକ ଦେଶ ଯାହା କେବେ ଅଟକି ଯାଏନାହିଁ ’ ( ଇଣ୍ଡିଆ ଇଜ୍ ଏ କଂଟ୍ରି ଦାଟ୍ ନେଭର୍ ଷ୍ଟପ୍ସ୍) । ନା ଅଟକିଯିବା , ନା ମନ୍ଥର ହୋଇଯିବା , ନା ରହିଯିବା : ଏହା ଭାରତ ଦୃଢ ନିଶ୍ଚିତ କରି ନେଇଛି ।


    ସାଥୀଗଣ ,


    ଏଠାରେ ମୁମ୍ବାଇରେ ମଧ୍ୟ 22 କିଲୋମିଟର ଦୀର୍ଘ ମୁମ୍ବାଇ ଟ୍ରାନ୍ସ ହାର୍ବର ଲିଙ୍କର ନିର୍ମାଣ , ମୁମ୍ବାଇ-ଅହମ୍ମଦାବାଦ ବୁଲେଟ୍ ଟ୍ରେନର କାର୍ଯ୍ୟ , ଡବଲ-ଲାଇନ୍ , ସହରତଳୀ କରିଡରର କାର୍ଯ୍ୟ , ଶହ-ଶହ କିଲୋମିଟରର ମେଟ୍ରୋ-କରିଡରର କାର୍ଯ୍ୟ , ସବୁକିଛି 2014ରେ କେନ୍ଦ୍ରରେ ଭାଜପା ସରକାର ଗଠନ ହେଲାପରେ ହିଁ ଆରମ୍ଭ ହୋଇଛି । ମୋତେ ଅବଗତ କରାଯାଇଛି କି ଅନ୍ଧେରୀ-ବିରାରର ବ୍ୟସ୍ତବହୁଳ ଅଂଚଳରେ ଚଳାଚଳ ପାଇଁ ନୂତନ ଟ୍ରେନ୍ ମଧ୍ୟ ଦିଆଯାଇଛି , ଯାହାଦ୍ୱାରା ଏହି ରେଳଲାଇନର କ୍ଷମତା 33 ପ୍ରତିଶତ ପର୍ଯ୍ୟନ୍ତ ବଢ଼ିଯିବ ।


    ସାଥୀଗଣ ,


    ଦେଶର ଏହି ଆବଶ୍ୟକତାଗୁଡ଼ିକ ପୂର୍ବରୁ ମଧ୍ୟ ଥିଲା , ମୁମ୍ବାଇର ଏହି ଆବଶ୍ୟକତାଗୁଡ଼ିକ , ଏହି ଦାବି , ପୂର୍ବରୁ ମଧ୍ୟ ତ ଥିଲା , କେତେ ଦଶକ ଦଶକ ଧରି ରହିଥିଲା । କିନ୍ତୁ କାର୍ଯ୍ୟ ଏବେ ହେଉଛି । ଚିନ୍ତାକରନ୍ତୁ କାହିଁକି ? ଏହାର ମଧ୍ୟ ଉତ୍ତର ମୁଁ ଆପଣମାନଙ୍କୁ ଦେବାକୁ ଚାହୁଁଛି ଆଉ ପ୍ରୟାସ କରିବି କି ଆପଣମାନଙ୍କ ଟିଭିର ଲୋକଙ୍କ ଭଳି କଳା-କୌଶଳରେ ଉତ୍ତର ଦେବି ।


    ମୋତେ ଯେତେବେଳେ ସମୟ ମିଳିଥାଏ , ତ ଅର୍ଣ୍ଣବକୁ ଦେଖୁଥାଏ , ଦେଖିବା ଅପେକ୍ଷା ଅଧିକ ଶୁଣିଥାଏ କି , କିଭଳି ସେ ବହୁତଗୁଡ଼ିଏ ଅତିଥିଙ୍କୁ ନେଇ ବସିଯାଇଥାଏ , ଆଉ ପ୍ରଶ୍ନ-ଉତ୍ତର କାର୍ଯ୍ୟକ୍ରମ କରିଥାଏ । ଦୁଇପାଖିଆ ଏବଂ ବହୁପକ୍ଷୀୟର ସଂପୂର୍ଣ୍ଣ ସରଗରମ ପରିଚର୍ଚ୍ଚା ହୋଇଥାଏ ।


    ସାଥୀଗଣ ,


    ଏଭଳି ଏକ ବହୁପକ୍ଷୀୟ ଆଲୋଚନା ପ୍ରତ୍ୟେକ ମାସରେ ଦିଲ୍ଲୀରେ ପ୍ରଧାନମନ୍ତ୍ରୀ କାର୍ଯ୍ୟାଳୟରେ ମଧ୍ୟ ହୋଇଥାଏ । ଏହି ବୈଠକ ହୋଇଥାଏ ‘ ପ୍ରଗତି ’ ର ଆଉ ଆମେ ହିସାବ କିତାବ କରିଛୁ କି , ଦଶକ ଦଶକ ଧରି ଅଟକି ରହିଥିବା ପ୍ରକଳ୍ପଗୁଡ଼ିକର । ବିଗତ ଚାରି ବର୍ଷରେ ଖୋଜାଖୋଜି କରି ମୁଁ ସେହି ପ୍ରକଳ୍ପ ବାହାର କରିଛି , ଯାହା କେଜାଣି କେବେଠାରୁ ଫାଇଲରେ ଚାପିହୋଇ ଥିଲା । ମୁଁ ଆପଣମାନଙ୍କୁ ସୂଚନା ଦେବାକୁ ଚାହୁଁଛି କି ଏ ପର୍ଯ୍ୟନ୍ତ 12 ଲକ୍ଷ କୋଟି ଟଙ୍କାରୁ ମଧ୍ୟ ଅଧିକ ଅଟକଳର ପୁରୁଣା ପ୍ରକଳ୍ପର ସମୀକ୍ଷା ଏହି ବୈଠକରେ କରାଯାଇ ସାରିଛି । ଗୋଟିଏ ଗୋଟିଏ ପ୍ରକଳ୍ପର କ ’ ଣ ଗୁରୁତ୍ୱ ରହିଥାଏ , କିଭଳି ପରିଶ୍ରମ ହୋଇଥାଏ , ଏହା ମଧ୍ୟ ମୁଁ ଆପଣମାନଙ୍କୁ ମୁମ୍ବାଇର ଉଦାହରଣ ଦେଇ ଜଣାଉଛି ।


    ସାଥୀଗଣ ,


    ମୋର ମନେଅଛି କି ପ୍ରାୟ ତିନି ବର୍ଷ ପୂର୍ବେ ‘ ପ୍ରଗତି ’ ର ବୈଠକରେ ନବୀ ମୁମ୍ବାଇ ବିଷୟ ଆସିଥିଲା , ତ ମୁଁ ଆଶ୍ଚର୍ଯ୍ୟ ହୋଇ ରହିଯାଇଥିଲି । ମୁମ୍ବାଇରେ ଦ୍ୱିତୀୟ ବିମାନବନ୍ଦରକୁ ନେଇ 1997 ନଭେମ୍ବରରେ ପ୍ରଥମେ କମିଟି ଗଠନ କରାଯାଇଥିଲା । ସେତେବେଳଠାରୁ ନେଇ ପ୍ରାୟ 20 ବର୍ଷ ପର୍ଯ୍ୟନ୍ତ କେବଳ ଫାଇଲଗୁଡ଼ିକ ହିଁ ଏଠାରୁ ସେଠାକୁ ଦୌଡ଼ୁଥିଲା , ମୁଁ କହିବି ଉଡ଼ୁଥିଲା । ଏହା ମଧ୍ୟରେ କେତେ ସରକାର ଆସିଲେ , କେତେ ଚାଲିଗଲେ , ଫାଇଲ ଉଡ଼ି ଚାଲିଥିଲା , କିନ୍ତୁ କେବେ ଜାହାଜ ଉଡ଼ିଲା ନାହିଁ । କିନ୍ତୁ ନବୀ ମୁମ୍ବାଇ ବିମାନବନ୍ଦରର ଫାଇଲ ଆଗକୁ ବଢ଼ି ପରିଲା ନାହିଁ ।


    ‘ ପ୍ରଗତି ’ ର ବୈଠକରେ ବହୁମୁଖୀ ୱିଣ୍ଡୋ ମାଧ୍ୟମରେ , ସମସ୍ତ ଅଫିସର , ସମସ୍ତ ବିଭାଗଗୁଡ଼ିକୁ ଏକ ସଙ୍ଗରେ , ସାମ୍ନା-ସାମ୍ନି ଆଣି , ଆମ ସରକାର ଏହି ପ୍ରକଳ୍ପ ପାଇଁ ଆସୁଥିବା ସମସ୍ତ ଅସୁବିଧାକୁ ଦୂର କଲେ । ଆଉ ଏବେ ନବୀ ମୁମ୍ବାଇ ବିମାନବନ୍ଦରର କାର୍ଯ୍ୟ ଦୃତଗତିରେ ଚାଲୁ ରହିଛି ।


    ଚିନ୍ତା କରନ୍ତୁ , ଏହା ହେଉଛି କେବଳ ଗୋଟିଏ ପ୍ରକଳ୍ପର କାହାଣୀ । ଆଉ ମୁଁ ପୁଣି କହିବି ଏହିଭଳି ହିଁ 12 ଲକ୍ଷ କୋଟି ଟଙ୍କାର ପ୍ରକଳ୍ପକୁ ଆମେ ଦ୍ରୁତଗତିରେ ଆଗକୁ ବଢ଼ାଇ ସାରିଛୁ । ସର୍ଜିଙ୍ଗ ଇଣ୍ଡିଆ ପଛରେ ଯେଉଁ କାର୍ଯ୍ୟସଂସ୍କୃତିରେ ପରିବର୍ତ୍ତନ ଆସିଛି , ଏହା ହେଉଛି ତାହାର ଜ୍ୱଳନ୍ତ ଉଦାହରଣ ।


    ସାଥୀଗଣ ,


    କିଛି ବର୍ଷ ପୂର୍ବେ ଗୋଟିଏ ମଂଚରେ ମୁଁ ଦୁଇ ମିତ୍ରଙ୍କ ଏକ କାହାଣୀ ଶୁଣାଇଥିଲି । ଥରେ ଏହି ଦୁଇ ବନ୍ଧୁ ଜଙ୍ଗଲକୁ ବୁଲିବାକୁ ଗଲେ । କିନ୍ତୁ ବଡ଼ ଘଞ୍ଚ ଜଙ୍ଗଲ ଥିଲା , ଭୟାନକ ପଶୁ ଥିଲେ ତ , ନିଜ ସାଙ୍ଗରେ ସୁରକ୍ଷାର ସାମଗ୍ରୀ ରଖିଥିଲେ , ବଢ଼ିଆ ଉନ୍ନତମାନର ପିସ୍ତଲ , ବନ୍ଧୁକ ନିଜ ପାଖରେ ଥିଲା । ଆଉ ପୁଣି ସେମାନଙ୍କର କିଛି ବି’ ପଶୁ ପକ୍ଷୀ ଦୃଷ୍ଟିଗୋଚର ହେଉ ନଥିଲା ତ , ରହିଯାଇ ଗାଡ଼ିରୁ ତଳକୁ ଓହ୍ଲାଇ , ଚିନ୍ତାକଲେ କି ଟିକେ ବୁଲି ଆସିବା , ତ ବୁଲିବା ପାଇଁ ବାହାରି ପଡ଼ିଲେ । ହଠାତ୍ ଏକ ସିଂହ ଆସିଗଲା । ଆଉ ଜିନିଷ ତ ଗାଡ଼ିରେ ପଡ଼ିଥିଲା , ବନ୍ଧୁକ ତ ଗାଡ଼ିରେ ପଡ଼ିଥିଲା , ସେଠାରେ ଛାଡ଼ି ଆସିଲେ ଆଉ ଏମାନେ ବୁଲାବୁଲି କରୁଥିଲେ , ସିଂହ ଆସିଗଲା । କିନ୍ତୁ ଏବେ ଏହି ପରିସ୍ଥିତିର ମୁକାବିଲା କିପରି କରିବେ ? ଦୌଡ଼ିବେ ତ ଦୌଡ଼ି ଦୌଡ଼ି କୁଆଡ଼େ ଯିବେ ? କିନ୍ତୁ ତାଙ୍କ ମଧ୍ୟରୁ ଜଣଙ୍କ ପାଖରେ ନିଜ ପକେଟରେ ରିଭଲଭର୍ ଲାଇସେନ୍ସ ବାହାର କରି ସିଂହକୁ ଦେଖାଇଲା କି ଦେଖ୍ ମୋ ପାଖରେ ଅଛି ।


    ସାଥୀଗଣ ,


    ଆମ ଦେଶରେ ଏହା ହିଁ ହୋଇଥାଏ । ସାଥୀଗଣ , ଏହା ଆମ ପୂର୍ବ ସରକାରଙ୍କର ଆଭିମୁଖ୍ୟ ଥିଲା । କିଛି ମଧ୍ୟ ହୋଇଯାଉ ଆଇନ୍ ଅଣାଯାଉ , କିନ୍ତୁ କାର୍ଯ୍ୟାନ୍ୱୟନର କୌଣସି ଠିକ୍ ଠିକଣା ନଥାଏ । ଯେତେବେଳେ ମୁଁ ଏହି କାହାଣୀ ଶୁଣାଇଥିଲି , ସେତେବେଳେ ତ ମୁଁ ପ୍ରଧାନମନ୍ତ୍ରୀ ମଧ୍ୟ ନଥିଲି । ସେତେବେଳେ ମୁଁ କହିଥିଲି କି ଆମକୁ ଆଇନଠାରୁ ମଧ୍ୟ ଆଗକୁ ଯାଇ ଦୃଢ଼ତାର ସହିତ କାର୍ଯ୍ୟାନୁଷ୍ଠାନ ନେବାର ଆବଶ୍ୟକତା ଅଛି । କ୍ଷମତାକୁ ଆସିବା ପରେ , ଏହା ଆମେ କିଭଳି ସାକାର କଲୁ , ମୁଁ ଆପଣମାନଙ୍କୁ କହୁଛି ।


    ସାଥୀଗଣ ,


    ପୂର୍ବ ସରକାର ଖାଦ୍ୟ ସୁରକ୍ଷା ଆଇନ୍ ନେଇକରି ଆସିଲେ , ବହୁତ ଗୀତ ବଜାଇଲେ , ତାଙ୍କର ଯେଉଁ ଗୀତ ଗାଇବା ଲୋକ ଅଛନ୍ତି , ବହୁତ ଚିଲ୍ଲାଇ ଚିଲ୍ଲାଇ ଗାଉଥିଲେ । ବହୁତ ହୋ-ହାଲ୍ଲା କରାଗଲା । ବହୁତ ତାଳି ସଂଗ୍ରହ କରାଗଲା , କିନ୍ତୁ ଆମେ ଯେତେବେଳେ 2014ରେ କ୍ଷମତାକୁ ଆସିଲୁ , ସେତେବେଳ ପର୍ଯ୍ୟନ୍ତ କେବଳ 11ଟି ରାଜ୍ୟ ହିଁ ଏହାର ଲାଭ ନେଇଥିଲେ । ଚିନ୍ତା କରନ୍ତୁ , ଏତେ ତାଳି ପାଇଲା ପରେ ମଧ୍ୟ ଭାରତର ବହୁତ ବଡ଼ ଜନସଂଖ୍ୟା ଏହାର ଲାଭ ନେଇପାରି ନଥିଲେ ।


    ଆମେ ଆସିଲା ପରେ ସୁନିଶ୍ଚିତ କଲୁ କି , ସମଗ୍ର 36 ରାଜ୍ୟ ଏବଂ କେନ୍ଦ୍ରଶାସିତ ଅଂଚଳର ଲୋକଙ୍କୁ ଏହାର ଲାଭ ପହଂଚିବା ଦରକାର । ସେହିପରି 2013-14ରେ ବଡ଼ ଚର୍ଚ୍ଚା ଚାଲୁ ରହିଥିଲା କି ଗ୍ୟାସର ଦଶଟି ସିଲିଣ୍ଡର ଦେବେ ଅଥବା 12ଟି ସିଲିଣ୍ଡର ଦେବେ ଆଉ ଏହି ଆଧାରରେ ନିର୍ବାଚନ ଲଢ଼ା ଯାଉଥିଲା । କିନ୍ତୁ 2014 ପର୍ଯ୍ୟନ୍ତ ଭାରତରେ କେବଳ 55 ପ୍ରତିଶତ ଘରେ ହିଁ ଗ୍ୟାସର ସଂଯୋଗ ଥିଲା ।


    ଆପଣ ଚିନ୍ତାକରନ୍ତୁ , 10 ସିଲିଣ୍ଡର-12 ସିଲିଣ୍ଡର ନାମରେ ନିର୍ବାଚନ ଲଢ଼ାଗଲା ଆଉ ଦେଶର ଅଧା ଲୋକଙ୍କ ପାଖରେ ତ ଗ୍ୟାସର ସଂଯୋଗ ହିଁ ନଥିଲା ।


    ସାଥୀଗଣ ,


    ଆମ ସରକାର , ସମସ୍ୟାଗୁଡ଼ିକର ସ୍ଥାୟୀ ସମାଧାନ ପାଇଁ କାର୍ଯ୍ୟ କରୁଛନ୍ତି , ଦେଶ ସମ୍ମୁଖରେ ଯେଉଁସବୁ ଆହ୍ୱାନ ରହିଛି , ତା ’ ର ସ୍ଥାୟୀ ସମାଧାନ କରିବା ଆଡ଼କୁ ଗତି କରୁଛନ୍ତି । ଆମେ ଏଭଳି ବ୍ୟବସ୍ଥାଗୁଡ଼ିକୁ ଭାଙ୍ଗି ଦେଉଛୁ , ଶେଷ କରି ଦେଉଛୁ , ଯେଉଁଗୁଡ଼ିକ ଦଶକ ଦଶକ ଧରି ଦେଶର ବିକାଶକୁ ଅଟକାଇ ରଖିଥିଲା । ମୁଁ ଆପଣମାନଙ୍କୁ ଦେବାଳିଆ ଏବଂ ବ୍ୟାଙ୍କିଙ୍ଗ ସଂହିତା ( Insolvency and Bankruptcy Code ) ଅର୍ଥାତ ଆଇବିସିର ଉଦାହରଣ ଦେବାକୁ ଚାହୁଁଛି ।


    ସାଥୀଗଣ ,


    ଆମ ଦେଶରେ ଋଣକୁ ନେଇ ଏକ ଅଜବ ପରମ୍ପରା ଥିଲା କି କୌଣସି ଗରିବ ଅଥବା ନିମ୍ନ ମଧ୍ୟବିତ୍ତ ବର୍ଗର ବ୍ୟକ୍ତି ଏକ ଲକ୍ଷ ଟଙ୍କାର ଋଣ ବ୍ୟାଙ୍କରୁ ନେବ , ଆଉ ତାକୁ ଫେରାଇ ନ ପାରିବ ତ ତାହାର ବଂଚିବା କଷ୍ଟକର ହୋଇଯାଉଥିଲା । କିନ୍ତୁ ଏହା ବ୍ୟତୀତ ଆଉ ଏକ ଛବି ସହିତ ଆପଣମାନେ ଭଲ ଭାବେ ପରିଚିତ ହୋଇ ରହିଥିଲେ । ଦେଶରେ ଏପରି ହଜାର ହଜାର ବଡ଼-ବଡ଼ କମ୍ପାନୀଗୁଡିକ ଥିଲା , ଯେଉଁମାନେ ବ୍ୟାଙ୍କରୁ 5-10 ଲକ୍ଷ ନୁହେଁ , 5-10 କୋଟି ନୁହେଁ , ବରଂ 500 ହଜାର କୋଟି ଟଙ୍କାର ଋଣ ନେଉଥିଲେ ।


    କିନ୍ତୁ ଭିନ୍ନ-ଭିନ୍ନ କାରଣରୁ ଯେତେବେଳେ ଏହି କମ୍ପାନୀ ରୁଗ୍ଣ ହୋଇ ପଡ଼ୁଥିଲେ , କ୍ଷତିରେ ଚାଲୁଥିଲେ , ବ୍ୟାଙ୍କର ଅର୍ଥ ଫେରସ୍ତ କରିପାରୁ ନଥିଲେ , ତ ଏହି କମ୍ପାନୀଗୁଡ଼ିକୁ ଏବଂ ଏହି କମ୍ପାନୀଗୁଡ଼ିକର ମାଲିକମାନଙ୍କର କିଛି ହେଉ ନଥିଲା ।


    ସାଥୀଗଣ ,


    ସ୍ୱାଧୀନତାର 70 ବର୍ଷ ପରେ ଦେଶରେ ଏହି ବ୍ୟବସ୍ଥା ଚାଲି ଆସୁଥିଲା । ଜାଣିଛନ୍ତି , ଏପରି କ ’ ଣ ଥିଲା ? ଏହା ଏଥିପାଇଁ ଥିଲା କାରଣ ଏହି କମ୍ପାନୀଗୁଡ଼ିକୁ ସ୍ୱତନ୍ତ୍ର ଧରଣର ସୁରକ୍ଷା କବଚ ମିଳିଥିଲା । ଏହା ଏପରି ଏକ ସୁରକ୍ଷା କବଚ ଥିଲା , ଯାହା କିଛି ବିଶେଷ ଲୋକ , କିଛି ବିଶେଷ ପରିବାରର ନିର୍ଦ୍ଦେଶରେ ଚାଲୁଥିଲା । ଏହା ଏପରି ସୁରକ୍ଷା କବଚ ଥିଲା , ଯାହା ବ୍ୟାଙ୍କଗୁଡ଼ିକୁ କାର୍ଯ୍ୟାନୁଷ୍ଠାନରୁ ଅଟକାଉଥିଲା , ଯେଉଁମାନେ କମ୍ପାନୀଗୁଡ଼ିକୁ ମଧ୍ୟ ପ୍ରୋତ୍ସାହିତ କରୁଥିଲେ କି କାହିଁକି ବ୍ୟାଙ୍କର ଅର୍ଥ ଫେରସ୍ତ କରିବ , କିଏ ଆପଣମାନଙ୍କୁ ଅର୍ଥ ମାଗିବାକୁ ଆସୁଛି ?


    ଭାଇ ଓ ଭଉଣୀମାନେ , ମୋତେ ଜଣାଅଛି କି କେତେ ଅସୁବିଧା ଆସିଲା , କିଭଳି ଚାପର ସମ୍ମୁଖୀନ ହେବାକୁ ପଡ଼ିଲା , କିନ୍ତୁ 2016ରେ ଦେବାଳିଆ ଏବଂ ବ୍ୟାଙ୍କିଙ୍ଗ ସଂହିତା ଆଣି ଆମେ ଏହି ସୁରକ୍ଷାଚକ୍ରକୁ ଭାଙ୍ଗିଦେଲୁ । ଆଜି ମୁଁ ଗର୍ବର ସହିତ କହିପାରିବି କି , ବ୍ୟାଙ୍କରୁ ଋଣ ନେଇ ବସିଯାଉଥିବା ଲୋକ , ରୁଗ୍ଣ କମ୍ପାନୀ ବାହାନାରେ ଦେଶର ହଜାର ହଜାର କୋଟି ଟଙ୍କା ନେଇ ବସିଥିବା ଏଭଳି ଲୋକ , ଏଭଳି କମ୍ପାନୀ ନିଜେ ନିଜର ଅର୍ଥ ଫେରାଇବାରେ ଲାଗିଛନ୍ତି ।


    ଭାଇ ଓ ଭଉଣୀମାନେ ,


    ମାତ୍ର ଦୁଇ ବର୍ଷରେ ଏ ପର୍ଯ୍ୟନ୍ତ 75 ହଜାରକୋଟି ଟଙ୍କା , ଏଭଳି କମ୍ପାନୀମାନେ ବ୍ୟାଙ୍କକୁ ନିଜେ ଆସି ଆଉ ଋଣ ଦେଇଥିବା ବ୍ୟକ୍ତିଙ୍କୁ ପରିଶୋଧ କରିଛନ୍ତି । ଏଥିମଧ୍ୟରୁ ବହୁତ ମାତ୍ରାର ଅର୍ଥ ଛୋଟ ଯୋଗାଣକାରୀମାନଙ୍କର ଥିଲା , ଛୋଟ ଉଦ୍ୟମୀଗୁଡ଼ିକର ଥିଲା , ଏମଏସଏମଇ କ୍ଷେତ୍ରର ଥିଲା । ଯେଉଁ କମ୍ପାନୀଗୁଡ଼ିକ ଉପରେ ଏହି ଆଇନର ଲାଠି ଚାଲିଲା , ଏଭଳି କମ୍ପାନୀମାନଙ୍କ ଠାରୁ ଏପର୍ଯ୍ୟନ୍ତ 2.15 ଲକ୍ଷ କୋଟି ଟଙ୍କାର ଋଣ ଫେରସ୍ତ ନିଆଯାଇ ସାରିଛି । ଅର୍ଥାତ ଗୋଟିଏ ପଟରେ ମୁଁ ଦେଖିଲି ତ 2016 ରେ ଯେଉଁ ନୂଆ ଆଇନ ଆସିଲା , ତା ’ ପରେ ପ୍ରାୟ ତିନି ଲକ୍ଷ କୋଟି ଟଙ୍କାର ଋଣ ଏହି କୋଟିପତି ଲୋକମାନେ , ସେମାନଙ୍କର କମ୍ପାନୀଗୁଡ଼ିକ ନିଜର ବ୍ୟାଙ୍କକୁ , ଋଣଦାତାଙ୍କୁ ସୁଝିବା ପାଇଁ ବାଧ୍ୟ ହୋଇଛନ୍ତି । ଆଉ ଏହି ପ୍ରକ୍ରିୟା ଆଗକୁ ମଧ୍ୟ ଜାରି ରହିଛି ।


    ସାଥୀଗଣ ,


    ଏଭଳି ଭାବେ ବ୍ୟାଙ୍କକୁ ଲୁଟି ଯେଉଁମାନେ ପଳାୟନପନ୍ଥୀ ସାଜୁଛନ୍ତି , ସେମାନଙ୍କ ପାଇଁ ମଧ୍ୟ କଠୋର ଆଇନ କାର୍ଯ୍ୟ କରୁଛି । ଏବେ ଦେଶରେ ହିଁ ନୁହେଁ ବିଦେଶରେ ମଧ୍ୟ ଏଭଳି ଅପରାଧୀମାନଙ୍କର ସଂପତି ଜବତ ହେଉଛି । ଏଭଳି ସମସ୍ତ ଅପରାଧୀମାନଙ୍କୁ ଦୁନିଆର କୌଣସି କୋଣରେ ମଧ୍ୟ ଲୁଚିବା ପାଇଁ ସ୍ଥାନ ନ ମିଳୁ , ଏଥିପାଇଁ ଏହି ସରକାର ପ୍ରତିବଦ୍ଧ ଅଟନ୍ତି ।


    ସାଥୀଗଣ ,


    ଭ୍ରଷ୍ଟାଚାରକୁ ଭାରତରେ ନୂତନ ଓ ସାଧାରଣ ଭାବେ ଧରିନିଆ ଯାଇଥିଲା । ଭାରତରେ ତ ଏହା ଚାଲିଥାଏ , ଏତିକି ମଧ୍ୟ ହିଁ ଚାଲିଥାଏ । ଯଦି କେହି ସାମ୍ନାରୁ ସ୍ୱର ଉତୋଳନ କରିଥାଏ , ଆଇନ-କାନୁନ ଓ କାଇଦା-କଟକଣା ବିଷୟରେ ମନେ ପକାଉଥିଲା , ତ ସାମ୍ନାରୁ ତୁରନ୍ତ ଉତ୍ତର ମିଳୁଥିଲା କି , ଏହା ହେଉଛି ଭାରତ , ଏଠାରେ ଏଭଳି ଚାଲିଥାଏ । ଏଭଳି କାହିଁକି ଚାଲିଥାଏ ? କେତେବେଳ ପର୍ଯ୍ୟନ୍ତ ଚାଲିବା ଦରକାର ? କାହିଁକି ଏ ଭଳି ସ୍ଥିତି ରହିବା ଦରକାର ? କାହିଁକି ଏଭଳି ସ୍ଥିତିକୁ ବଦଳାଇବା ଦରକାର ନାହିଁ ?


    ସାଥୀଗଣ ,


    ବିଗତ 4 , ସାଢେ ଚାରି ବର୍ଷରେ , ମୁଁ ଏଭଳି ସ୍ଥିତିକୁ ପରିବର୍ତ୍ତନ କରିବା ପାଇଁ ପ୍ରୟାସ କରୁଛି , ଦେଶକୁ ପଛକୁ ନେଇ ଯାଉଥିବା ପ୍ରତିବନ୍ଧକଗୁଡିକୁ ଭାଙ୍ଗିବାର କାର୍ଯ୍ୟ କରୁଛି । କିଛି ଲୋକ ଦେଶକୁ ଭ୍ରମିତ କରିବା ପାଇଁ ଏକାଠି ହୋଇଛନ୍ତି । କିନ୍ତୁ ମୋର ସତ୍ୟର ଶକ୍ତି ଉପରେ ଭରସା ରହିଛି , ଆଉ ସତ୍ୟନିଷ୍ଠ ଦେଶବାସୀମାନଙ୍କ ଉପରେ ମୋର ସମ୍ପୂର୍ଣ୍ଣ ଭରସା ରହିଛି ।


    ପ୍ରିୟ ଭାଇ ଓ ଭଉଣୀମାନେ , ଆଜି ଭାରତର ବିଦେଶ ନୀତି ଘରୋଇ ସମସ୍ୟାଗୁଡିକ , ତୁଷ୍ଟିକରଣ ଚାପର ପ୍ରଭାବରେ ଆମେ ଚାଲୁ ନାହୁଁ , ବରଂ ଆମର ସମସ୍ତ ନୀତିଗୁଡିକ , ସମସ୍ତ ଯୋଜନାଗୁଡିକ ସର୍ବଜନ ହିତାୟ-ସର୍ବଜନ ସୁଖାୟ ରାଷ୍ଟ୍ରହିତରେ ସ୍ଥିର ହୋଇଥାଏ । ଆମକୁ କେଉଁଆଡକୁ ଯିବାର ଅଛି , କେଉଁ ଦେଶ ସହିତ ସମ୍ବନ୍ଧ ରଖିବାର ଅଛି , ତାହା ଦୁଇ ଦେଶ ମଧ୍ୟରେ ଆପୋଷ ହିତ ଦ୍ୱାରା ସ୍ଥିର ହୋଇଥାଏ ।


    ଏହା ହେଉଛି କାରଣ କି ଆଜି ଭାରତର ପାସପୋର୍ଟର ଶକ୍ତି ବୃଦ୍ଧି ପାଇଛି । ଆଜି ସମଗ୍ର ଦୁନିଆରେ ଭାରତର ସ୍ୱରକୁ ଗମ୍ଭୀରତାର ସହିତ ଶୁଣାଯାଉଛି । ଦୁନିଆର ଶକ୍ତିଶାଳୀ ସଂସ୍ଥାଗୁଡିକରେ ଭାରତକୁ ପ୍ରତିନିଧିତ୍ୱ ମିଳୁଛି । ଭାରତର ଚିନ୍ତାଗୁଡିକ ପ୍ରତି ସମ୍ବେଦନଶୀଳତାର ସହିତ ଚିନ୍ତା କରାଯାଉଛି ଆଉ ଭାରତ ପାଇଁ ସ୍ୱତନ୍ତ୍ର ବ୍ୟବସ୍ଥା କରାଯାଉଛି । ଓପେକ୍ ଭଳି ସଂସ୍ଥାଗୁଡିକରେ ପ୍ରତିନିଧିତ୍ୱ ନ ଥିବା ସତ୍ତ୍ୱେ ଭାରତର କଥା ଶୁଣାଯାଉଛି ।


    ସାଥୀଗଣ ,


    ଏହା ଦୁନିଆରେ ଭାରତ ପ୍ରତି ବୃଦ୍ଧି ପାଉଥିବା ବିଶ୍ୱାସ ଏବଂ ଆମର ସୁଦୃଢ ସମ୍ବନ୍ଧର ହେଉଛି ପରିଣାମ , କି ଭାରତକୁ ଧୋକା ଦେଉଥିବା , ଆମର ବ୍ୟବସ୍ଥାଗୁଡ଼ିକ ସହିତ ଖେଳୁଥିବା ଲୋକମାନଙ୍କୁ ଆଇନର କାଠଗଡ଼ାରେ ଠିଆ କରାଯାଉଛି । ସେମାନଙ୍କୁ ଭାରତକୁ ସମର୍ପଣ କରାଯାଉଛି ।


    ସାଥୀଗଣ ,


    ଯେତେବେଳେ ସାର୍ବଜନିକ ଜୀବନରେ ସୁଚିନ୍ତା , ପାରଦର୍ଶିତା ହେଉ ଆଉ ଲୋକମାନଙ୍କ ପାଇଁ କାମ କରିବା ପ୍ରତି ଦୋଷ ସ୍ୱୀକର କରିବାର ମନୋଭାବ ହେଉ , ଏକାଗ୍ରତା ହେଉ ତ ବଡ଼ ଏବଂ କଠୋର ନିଷ୍ପତ୍ତି ନେବାର ଦୃଢ଼ ଇଚ୍ଛାଶକ୍ତି ନିଜକୁ ନିଜେ ଆସି ଯାଇଥାଏ । ଆମ ଦେଶରେ ଦଶକ ଦଶକ ଧରି ଜିଏସଟି ନେଇ ଦାବି ହେଉଥିଲା । ଆଜି ଆମେ ସନ୍ତୋଷର ସହିତ କହିପାରୁଛୁ କି ଜିଏସଟି ଲାଗୁ ହେବା ପରେ ବଜାରରେ ଅସଙ୍ଗତିଗୁଡ଼ିକ ଦୂର ହେବାକୁ ଯାଉଛି ଆଉ ବ୍ୟବସ୍ଥାରେ କାର୍ଯ୍ୟଦକ୍ଷତା ବୃଦ୍ଧି ପାଉଛି । ଅର୍ଥବ୍ୟବସ୍ଥାରେ ପାରଦର୍ଶିତା ଆଡ଼କୁ ଆମେ ଅଗ୍ରସର ହେଉଛେ ।


    ସମାଜର ପରିଶ୍ରମୀ ଏବଂ ଉଦ୍ୟମୀ ଲୋକ , ଯେଉଁମାନେ ବଜାର ସହିତ ଜଡ଼ିତ ଅଛନ୍ତି , ସେମାନଙ୍କୁ ଏକ ପରିଷ୍କାର ପରିଚ୍ଛନ୍ନ , ସରଳ , ଇନିସ୍ପେକ୍ଟର ରାଜରୁ ମୁକ୍ତ ବ୍ୟବସ୍ଥା ମିଳୁଛି । ସମଗ୍ର ଭାରତ ଏକ ମନ ହୋଇ , ଏତେ ବଡ଼ ଟିକସ ସଂସ୍କାରକୁ ଲାଗୁ କରିବା ପାଇଁ ପ୍ରୟାସ କଲେ । ପ୍ରତ୍ୟେକ ନିଜ ନିଜର ଯୋଗଦାନ ଦେଇଛନ୍ତି । ଆମର ବ୍ୟବସାୟୀମାନେ ଆଉ ଲୋକମାନଙ୍କୁ ଏଭଳି ଆଗ୍ରହର ପରିଣାମ ହେଉଛି କି ଭାରତ ଏତେ ବଡ଼ ପରିବର୍ତ୍ତନ କରିବାରେ ସଫଳ ହୋଇପାରିଲା । ବିକଶିତ ଦେଶରେ ମଧ୍ୟ ଛୋଟ ଛୋଟ ଟିକସ ସଂସ୍କାର ଲାଗୁ କରିବା ସହଜ ହୋଇ ନଥାଏ ।


    ଯେପରି ପ୍ରଥମେ ମୁଁ କହିଲି-ଜିଏସଟି ଲାଗୁ ହେବା ପୂର୍ବରୁ ପଞ୍ଜିକୃତ ଉଦ୍ୟମୀଙ୍କ ସଂଖ୍ୟା ମାତ୍ର 66 ଲକ୍ଷ ଥିଲା । ଯାହା ଏବେ ବୃଦ୍ଧି ପାଇ 1 କୋଟି 20 ଲକ୍ଷ ହୋଇଯାଇଛି । ପ୍ରାରମ୍ଭିକ ଦିନଗୁଡ଼ିକରେ ଜିଏସଟି ଭିନ୍ନ-ଭିନ୍ନ ରାଜ୍ୟଗୁଡ଼ିକରେ ଭାଟ୍ ଏବଂ ଉତ୍ପାଦ ଶୁଳ୍କର ଯେଉଁ ବ୍ୟବସ୍ଥା ଥିଲା , ସେହି ଛାୟାରେ ଆଗକୁ ବଢ଼ୁଥିଲା । ଯେଭଳି ବିଚାର ବିମର୍ଶ ହେଲା , ହିତଧାରକମାନଙ୍କ ସହିତ କଥାବାର୍ତ୍ତା ହେଲା , ରାଜ୍ୟ ସରକାରଙ୍କ ସହିତ ଆଲୋଚନା ହେଲା , ଅର୍ଥନୀତିଜ୍ଞମାନଙ୍କ ସହିତ ଆଲୋଚନା ହେଲା , ଟିକସ ପଇଠ କରୁଥିବା ଲୋକମାନଙ୍କ ସହିତ କଥା ହେଲା , ଧୀରେ ଧୀରେ ଏଥିରେ ମଧ୍ୟ ପରିବର୍ତ୍ତନ ଆସିଲା ।


    ସାଥୀଗଣ ,


    ଆଜି ଜିଏସଟିର ବ୍ୟବସ୍ଥା ବହୁମାତ୍ରାରେ ସ୍ଥାପିତ ହୋଇଯାଇଛି ଆଉ ଆମେ ସମସ୍ତେ ମଧ୍ୟ ଆବଶ୍ୟକତା ଅନୁସାରେ ଜନସାଧାରଣଙ୍କ ଅନୁକୂଳତା ହିସାବରେ ତାହାକୁ ପକାଇବାରେ ଅଭ୍ୟସ୍ତ ନୁହେଁ । ତାହା ହେଉଛି ବହୁତ ମହତ୍ୱପୂର୍ଣ୍ଣ କଥା ଆପଣମାନଙ୍କୁ କହିବାକୁ ଚାହୁଁଛି । ଆଜି ଆମେ ସେହି ସ୍ଥିତି ଆଡକୁ ପହଂଚିବାରେ ଲାଗିଛୁ । ଯେଉଁଠାରେ 99 ପ୍ରତିଶତ ସାମଗ୍ରୀକୁ , 18 ପ୍ରତିଶତ ଅଥବା ତା ’ ଠାରୁ କମ୍ ଟିକସ ପରିସରକୁ ଅଣାଯାଇ ପାରିବ । ଆଉ ଆମେ ସେହି ଦିଗରେ ଆଗକୁ ବଢ଼ୁଛେ । ଏହାପରେ ଯେଉଁ ଏକ , ଅଧ ପ୍ରତିଶତ ବିଳାସ ସାମଗ୍ରୀ ରହିବ , ତାହା ବୋଧହୁଏ 18 ପ୍ରତିଶତ ବାହାରେ ରହିଯିବ । ଯେଉଁଥିରେ କେହି ଉଡ଼ାଜାହାଜ କିଣିକରି ଆଣିଥାଏ , କିଏ ବହୁତ ବଡ଼ ମହଙ୍ଗା ଗାଡି କିଣି ଆଣିଥାଏ , ମଦ ହେଉ , ସିଗାରେଟ ହେଉ , ଏଭଳି କିଛି ସାମଗ୍ରୀ ଅତି ବେଶୀରେ ଏକ ପ୍ରତିଶତ ମଧ୍ୟ ନୁହେଁ । ଏହା ହେଉଛି ଆମର ମତ କି , ଜିଏସଟିକୁ ଯେତେ ସରଳ ଆଉ ସୁବିଧାଜନକ କରାଯାଇ ପାରିବ ତାହା କରାଯିବା ଦରକାର । ଆଉ ଏହା ହେଉଛି ସ୍ପଷ୍ଟ , ଆଉ ମୁଁ ତ ଏବେ ଯେଉଁ ଜିଏସଟି ପରିଷଦର ବୈଠକ ହେବ , ସେଥିପାଇଁ ମଧ୍ୟ ନିଜର ମତାମତ ଦେଇସାରିଛି , କାରଣ ତାହା ସମସ୍ତ ରାଜ୍ୟ ମିଳିମିଶି ସ୍ଥିର କରିଥା ’ ନ୍ତି , 99 ପ୍ରତିଶତ ସାମଗ୍ରୀ , 18 ପ୍ରତିଶତରୁ ତଳକୁ ଆସିଯିବ , ଅଧା ଚଉଠ ଅବା ଏକ ପ୍ରତିଶତ , ଉଡ଼ାଜାହାଜ ହେଉ , ବଡ଼ ବଡ଼ ଗାଡ଼ି ହେଉ , ମଦ ହେଉ , ସିଗାରେଟ୍ ହେଉ , ଏଭଳି ଜିନିଷକୁ ଛାଡ଼ି ସାଧାରଣ ମଣିଷ ସହିତ ଜଡ଼ିତ ସମସ୍ତ ସାମଗ୍ରୀ 99 ପ୍ରତିଶତ , 18 ପ୍ରତିଶତ ଠାରୁ ତଳକୁ ଆସିଯିବେ । ଆଉ ଏହି କାମ ଆମେ କ୍ରମାଗତ ଭାବେ କରିଚାଲି ଲକ୍ଷ୍ୟକୁ ଅତିକ୍ରମ କରିବା ଦିଗରେ ପହଂଚୁଛୁ ।


    ସାଥୀଗଣ ,


    ମୋର ଆଉ ମୋ ସରକାରଙ୍କର ଚିନ୍ତାଧାରା ଆଉ ଦୃଷ୍ଟିଭଙ୍ଗୀ ହେଉଛି ସ୍ପଷ୍ଟ । ଦୁନିଆର ସବୁଠାରୁ ବଡ଼ ଯୁବକଙ୍କ ସଂଖ୍ୟା ଥିବା ଦେଶ , ଛୋଟ ସ୍ୱପ୍ନ ଦେଖି ପାରିବ ନାହିଁ । ସ୍ୱପ୍ନ , ଆକାଂକ୍ଷା ଏବଂ ଲକ୍ଷ୍ୟ ତ ଉଚ୍ଚା ହିଁ ହେବା ଦରକାର । ଆମେ ବଡ଼ ଲକ୍ଷ୍ୟ ଆଡ଼କୁ ସଚ୍ଚୋଟତାର ସହିତ ପ୍ରୟାସ କରିବା ତ ତାହା ପ୍ରାପ୍ତ ମଧ୍ୟ କରିବା । କିନ୍ତୁ ଯଦି ଛୋଟ ଲକ୍ଷ୍ୟ ରଖିବା ତ ସଫଳତା ମଧ୍ୟ ଛୋଟ ଭାବେ ଦୃଷ୍ଟିଗୋଚର ହେବ ।


    ସାଥୀଗଣ ,


    ସରକାରଙ୍କ ସଂପୂର୍ଣ୍ଣ ବ୍ୟବସ୍ଥା , ସଂପୂର୍ଣ୍ଣ ସରକାରୀ କଳ , 70 ବର୍ଷର ସାମଗ୍ରିକ ବିକାଶ ଫଳରେ ନିର୍ମିତ ହୋଇଛି । 4 ସାଢ଼େ 4 ବର୍ଷ ପୂର୍ବେ ମଧ୍ୟ ଏହି ବ୍ୟବସ୍ଥା ଥିଲା । ଏହି ସରକାରୀ କଳ ଥିଲା । କିନ୍ତୁ ଆଜି କାମ କରିବାର ଗତି ଆଉ ମାତ୍ରା ଉଭୟ କେତେ ଗୁଣ ବୃଦ୍ଧି ପାଇଛି । ଆଜି ଅନେକ ଲକ୍ଷ୍ୟ ଏଭଳି ଅଛି , ଯେଉଁ ଦିଗକୁ ଆମକୁ ଦୃତ ଗତିରେ ଆଗକୁ ବଢ଼ୁଛେ । ସମସ୍ତଙ୍କ ପାଖରେ ନିଜସ୍ୱ ଘର ହେଉ , ପ୍ରତ୍ୟେକ ଘରେ 24 ଘଣ୍ଟା ଆଲୋକ ରହୁ , ପରିଷ୍କାର ପାଣି ଏବଂ ସ୍ୱଚ୍ଛ ଇନ୍ଧନ ସମସ୍ତଙ୍କୁ ମିଳୁ , ଏହି ଲକ୍ଷ୍ୟର ବହୁତ ନିକଟରେ ଆଜି ଭାରତ ପହଂଚିବାକୁ ଯାଉଛି । ପିଲାମାନଙ୍କୁ ଶିକ୍ଷା , ଯୁବକମାନଙ୍କୁ ରୋଜଗାର , ବୟସ୍କମାନଙ୍କୁ ଔଷଧ , କୃଷକମାନଙ୍କୁ ଜଳସେଚନ ଏବଂ ପ୍ରତ୍ୟେକ ଲୋକଙ୍କର କଥା ଶୁଣିବା , ଏହି ଲକ୍ଷ୍ୟ ପ୍ରାପ୍ତି ପାଇଁ ଆମର ପ୍ରତିଟି କ୍ଷଣ ସମର୍ପିତ ହୋଇଛି ।


    ସାଥୀଗଣ ,


    ଏକ ନୂତନ ବିଶ୍ୱାସ ନେଇ , ନିଉ ଇଣ୍ଡିଆ , ବିଶ୍ୱ ସ୍ତରରେ ନିଜର ଭୂମିକା ସ୍ଥିର କରୁଛି , ନୂତନ ବିଶ୍ୱ ସୂଚୀରେ ନିଜର ଭୂମିକାକୁ ପୁନଃ ସଂସ୍ଥାପନ କରୁଛି । ଆଗାମୀ ଦୁଇ ଦିନରେ ଏହି ଭୂମିକା ଉପରେ ଦେଶବିଦେଶରୁ ଏକାଠି ହୋଇଥିବା ଅତିଥି ଏଠାରେ ଗଭୀର ଚର୍ଚ୍ଚା କରିବେ । ଏଥିପାଇଁ ମୋ ତରଫରୁ ଆପଣମାନଙ୍କୁ ବହୁତ ବହୁତ ଶୁଭକାମନା । ନୂତନ ଶକ୍ତି ଆହରଣ କରି ନ୍ୟୁ ଇଣ୍ଡିଆ ବିଷୟରେ କହିବା ପାଇଁ ଆପଣମାନେ ସୁଯୋଗ ଦେଲେ , ଏଥିପାଇଁ ଆପଣ ସମସ୍ତଙ୍କୁ ବହୁତ ବହୁତ ଧନ୍ୟବାଦ ଜଣାଉଛି । ଆଉ ମୋର ବିଶ୍ୱାସ ଅଛି କି ଯେଉଁ ସ୍ୱପ୍ନକୁ ନେଇକରି ସାମ୍ବାଦିକତା ସହିତ ଜଡ଼ିତ କିଛି ଯୁବକ ରିପବ୍ଲିକ ଟିଭିର ପ୍ରୟୋଗ କରିଛନ୍ତି ଆଉ ଏବେ ତ ହିନ୍ଦୀରେ ମଧ୍ୟ ଆସୁଛନ୍ତି , ଦେଶର ଅନ୍ୟ ଭାଷାରେ ଯିବା ପାଇଁ ଚିନ୍ତା କରିବେ । କିନ୍ତୁ ବିଶ୍ୱରେ ମଧ୍ୟ ନିଜସ୍ୱ ସ୍ଥାନ ସୃଷ୍ଟି କରିବାର ସ୍ୱପ୍ନ ନେଇ କରି ଚାଲିବେ । ଏହି ଶୁଭକାମନା ସହିତ ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1556837) Visitor Counter : 1