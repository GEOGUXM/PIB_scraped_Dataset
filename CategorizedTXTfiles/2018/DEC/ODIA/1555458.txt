      କ୍ୟାବିନେଟ

      ମହାକାଶର ଶାନ୍ତିପୂର୍ଣ୍ଣ ଉପଯୋଗ ପାଇଁ ଭାରତ, ମରକ୍କୋ ରାଜିନାମାକୁ କ୍ୟାବିନେଟର ମଞ୍ଜୁରି
      Posted On: 06 DEC 2018 7:27PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ୍ ବୈଠକରେ ମହାକାଶର ଶାନ୍ତିପୂର୍ଣ୍ଣ ଉପଯୋଗ ପାଇଁ ଭାରତ ଓ ମରକ୍କୋ ମଧ୍ୟରେ ସ୍ୱାକ୍ଷରିତ ରାଜିନାମାକୁ ସ୍ଵୀକୃତି ପ୍ରଦାନ କରାଯାଇଛି । ଏହି ରାଜିନାମା ନୂଆଦିଲ୍ଲୀଠାରେ 2018 ସେପ୍ଟେମ୍ବର 25 ତାରିଖ ଦିନ ସ୍ୱାକ୍ଷରିତ ହୋଇଥିଲା । ରାଜିନାମାର ସର୍ତ୍ତାବଳୀ ଅନୁସାରେ ଉଭୟ ପକ୍ଷ ଭୂପୃଷ୍ଠ ରିମୋଟ୍ ସେନ୍ସିଂ , ଉପଗ୍ରହ ଯୋଗାଯୋଗ , ଉପଗ୍ରହ ପରିକ୍ରମଣ , ମହାକାଶ ବିଜ୍ଞାନ ଓ ଅନୁସନ୍ଧାନ ତଥା ଗବେଷଣା କାର୍ଯ୍ୟରେ ପରସ୍ପରକୁ ସହଯୋଗ କରିବେ । ଏହାଦ୍ୱାରା ମିଳିତ ଭାବେ ମହାକାଶ ପ୍ରଯୁକ୍ତିରୁ ଦୁଇଦେଶ ତଥା ସମଗ୍ର ମାନବସମାଜ ବିଶେଷ ଉପକୃତ ହୋଇପାରିବେ ।


    **************

    
    
    (Release ID: 1555458) Visitor Counter : 10