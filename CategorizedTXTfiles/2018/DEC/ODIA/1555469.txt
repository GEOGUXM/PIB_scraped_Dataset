      କ୍ୟାବିନେଟ

      ଭାରତ ଓ ଜାପାନ ମଧ୍ୟରେ ପର୍ଯ୍ୟାବରଣ ସହଯୋଗ ବୁଝାମଣାକୁ କେନ୍ଦ୍ର କ୍ୟାବିନେଟର ମଞ୍ଜୁରି
      Posted On: 06 DEC 2018 7:36PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଭାରତ ଓ ଜାପାନ ମଧ୍ୟରେ ପର୍ଯ୍ୟାବରଣ କ୍ଷେତ୍ରରେ ସହଯୋଗ ନିମନ୍ତେ ସ୍ୱାକ୍ଷରିତ ବୁଝାମଣାକୁ ମଞ୍ଜୁରି ପ୍ରଦାନ କରାଯାଇଛି । ଏହି ବୁଝାମଣାପତ୍ର 2018 ମସିହା ଅକ୍ଟୋବର 29ତାରିଖ ଦିନ ଭାରତର ମାନ୍ୟବର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଜାପାନ ଗସ୍ତରେ ଯିବାବେଳେ ସ୍ୱାକ୍ଷରିତ ହୋଇଥିଲା ।


    ଉପକାରିତା


    ଏହି ବୁଝାମଣା ପତ୍ର ସ୍ୱାକ୍ଷରିତ ହୋଇ କାର୍ଯ୍ୟକାରୀ ହେଲେ ଭାରତ ଏବଂ ଜାପାନ ମଧ୍ୟରେ ପର୍ଯ୍ୟାବରଣ ସୁରକ୍ଷା ଏବଂ ପରିଚାଳନା କ୍ଷେତ୍ରରେ ଘନିଷ୍ଠ ସହଯୋଗ ସ୍ଥାପିତ ହେବ ଏବଂ ପ୍ରାକୃତିକ ସଂପଦର ସମାନତା , ପାରସ୍ପରିକତା ଏବଂ ଉଭୟ ରାଷ୍ଟ୍ରଙ୍କ ହିତ ସାଧନ ଦିଗରେ ବିଭିନ୍ନ ପ୍ରକାର ଆଇନଗତ ତଥା ନ୍ୟାୟିକ ବ୍ୟବସ୍ଥା କାର୍ଯ୍ୟକାରୀ ହୋଇପାରିବ । ଅଧିକନ୍ତୁ , ଏହି ବୁଝାମଣାପତ୍ର ମାଧ୍ୟମରେ ଦୁଇ ରାଷ୍ଟ୍ର ପରସ୍ପରଙ୍କୁ ପର୍ଯ୍ୟାବରଣ ସୁରକ୍ଷା ସଂପର୍କୀତ ସୂଚନା ଏବଂ ପ୍ରଯୁକ୍ତି ଆଦାନପ୍ରଦାନ କରିବେ ।


    ପର୍ଯ୍ୟାବରଣ କ୍ଷେତ୍ରରେ ଅବନତି ଏବେ ବିଶ୍ୱବ୍ୟାପୀ ଏକ ସାମାଜିକ , ଆର୍ଥିକ ସମସ୍ୟା ରୂପେ ଦେଖାଦେଇଛି ଏବଂ ତାହା ସମାଜର ସାମଗ୍ରିକ ପ୍ରଗତି ଏବଂ ସୁରକ୍ଷା କ୍ଷେତ୍ରରେ ଅନ୍ତରାୟ ସୃଷ୍ଟି କରୁଛି । ଏହି ବୁଝାମଣା ପତ୍ର ମାଧ୍ୟମରେ ଭାରତ ଓ ଜାପାନ ପାରସ୍ପରିକ ସ୍ୱାର୍ଥ ସମ୍ବଳିତ ପର୍ଯ୍ୟାବରଣ ସୁରକ୍ଷା କାର୍ଯ୍ୟକ୍ରମ କାର୍ଯ୍ୟକାରୀ କରିବା ସହ ସୂଚନା ଓ ପ୍ରଯୁକ୍ତି ଆଦାନ ପ୍ରଦାନ କରିପାରିବେ ଯାହାକି ପର୍ଯ୍ୟାବରଣ ସୁରକ୍ଷା , ପରିଚାଳନା ଏବଂ ଜଳବାୟୁ ପରିବର୍ତ୍ତନକୁ ରୋକିବା ଏବଂ ଜୈବ ବିବିଧତା ସୁରକ୍ଷା ଲାଗ ବେଶ ଉପକାରସିଦ୍ଧ ବୋଲି ପ୍ରମାଣିତ ହେବ ।


    **************

    
    
    (Release ID: 1555469) Visitor Counter : 16