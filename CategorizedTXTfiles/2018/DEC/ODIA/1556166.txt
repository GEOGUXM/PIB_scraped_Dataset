      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ବ୍ଲାକ ଫିଲ୍ମ ଓ ବମ୍ପର ଗାର୍ଡ ଉପରେ ମନସୁଖ ମାଣ୍ଡଭୀୟଙ୍କ ଗୁରୁତ୍ଵ
      Posted On: 14 DEC 2018 2:44PM by PIB Bhubaneshwar


    ସଡକ ପରିବହନ , ଜାତୀୟ ରାଜପଥ , ଜାହାଜ ଚଳାଚଳ , ରସାୟନ ଓ ସାର ବିଭାଗ ରାଷ୍ଟ୍ରମନ୍ତ୍ରୀ ମନସୁଖ ମାଣ୍ଡଭୀୟ ଲୋକସଭାରେ ଲିଖିତ ଉତ୍ତର ପ୍ରଦାନ କାରି କହିଛନ୍ତି ଯେ ସୁପ୍ରିମକୋର୍ଟ ଭିଜିବଲ ଲାଇଟ ଏମିସନ ବା ଭିଏଲଟି ଉପରେ ତଥା ସୁରକ୍ଷା କାଚ ଉପରେ କୌଣସି ପ୍ରକାର ପଦାର୍ଥ ବା ଫିଲ୍ମ ଲଗାଇବା ଉପରେ ନିଷେଧାଦେଶ ଜାରି କରିବା ସହ ପୁଲିସ କର୍ତ୍ତୃପକ୍ଷଙ୍କୁ ଚାଲାଣ କାଟିବା ସହ କଳା କିମ୍ବା ଅନ୍ୟ ଫିଲ୍ମ ସଙ୍ଗେ ସଙ୍ଗେ ହଟାଇବାକୁ ନିର୍ଦ୍ଦେଶ ଦେଇଛନ୍ତି । ମୋଟର ଭେଇକଲ ଆକ୍ଟ 1989 ଅନୁସାରେ ସବୁ ପ୍ରକାର ଗାଡ଼ିର ଉଇଣ୍ଡସ୍କ୍ରିନ ଓ ରିଅର ଉଇଣ୍ଡୋରେ 70 ପ୍ରତିଶତ ଦୃଶ୍ୟମାନ ହେବା ଦରକାର । ସାଇଡ ଉଇଣ୍ଡୋରେ କୌଣସି ପ୍ରକାର କାଚ ବ୍ୟବହାର ହୋଇଥିଲେ ଭାରତୀୟ ମାନକ ଅନୁସାରେ 50 ପ୍ରତିଶତ ଦୃଶ୍ୟମାନ ହେବା ଦରକାର ।


    ସେହିପରି ଗାଡିରେ କ୍ରାଶ ଗାର୍ଡ , ବୁଲ ବାର ବ୍ୟବହାର ମୋଟର ଭେଇକଲ ଆକ୍ଟ 1988ର ଉଲ୍ଲଂଘନ । ସେହି ନିୟମର ସେକ୍ସନ 190 ଓ 191 ଅନୁଯାୟୀ ଉଲ୍ଲଂଘନକାରୀଙ୍କୁ ଦଣ୍ଡିତ କରିବାର ବ୍ୟବସ୍ଥା ରହିଛି । ସଡ଼କ ପରିବହନ , ଜାତୀୟ ରାଜପଥ ମନ୍ତ୍ରଣାଳୟ ତରଫରୁ ସବୁ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳକୁ ନିର୍ଦ୍ଦେଶାବଳୀ ଜାରି କରି କ୍ରାଶ ଗାର୍ଡ ଓ ବୁଲ ବାର ବ୍ୟବହାରକାରୀଙ୍କ ବିରୋଧରେ କଠୋର ପଦକ୍ଷେପ ନେବାକୁ କୁହାଯାଇଛି । ସେହିପରି ଯୋଗାଯୋଗର ପରିସୀମାକୁ ବ୍ୟାପକ କରିବା ପାଇଁ ବୃଦ୍ଧି କ୍ୱାଡ୍ରି ସାଇକେଲକୁ ନନ ଟ୍ରାନ୍ସପୋର୍ଟ ପର୍ଯ୍ୟାୟଭୁକ୍ତ କରାଯାଇଛି ।


    ଅନ୍ୟ ଏକ ଲିଖିତ ଉତ୍ତରରେ ମାଣ୍ଡଭୀୟ ଗୃହକୁ ଜଣାଇଛନ୍ତି ଯେ , ଭାରତମାଳା ପରିଯୋଜନାରେ ସରକାର 28ଟି ସହରରେ ରିଙ୍ଗରୋଡ ନିର୍ମାଣ କରିବେ । ଏହା ସହିତ ଜାତୀୟ ରାଜପଥ ନେଟୱର୍କରୁ ଅବରୋଧ ହଟାଇବା ପାଇଁ ପଦକ୍ଷେପ ନିଆଯଉଛି ।


    ନ୍ୟାସନାଲ ଇଲେକ୍ଟ୍ରୋନିକ ଟୋଲ୍ କଲେକ୍ସନ୍ ( NETC ) କାର୍ଯ୍ୟକ୍ରମ ମନ୍ତ୍ରଣାଳୟ ଦ୍ୱାରା ସର୍ବଭାରତୀୟ ସ୍ତରରେ ଆରମ୍ଭ ହୋଇଛି । ଜାତୀୟ ରାଜପଥରେ ସୁରୁଖୁରୁରେ ଯାନବାହନ ଯାତାୟାତ ତଥା ଟୋଲ ପ୍ଲାଜାରେ ୟୁଜର ଫି ସଂଗ୍ରହ ଏହାର ଅନ୍ତର୍ଭୁକ୍ତ । ଏହି ପରିପ୍ରେକ୍ଷୀରେ ଜାତୀୟ ରାଜପଥ ପ୍ରାଧିକରଣ ବା ଏନଏଚଏଆଇ ବିଭିନ୍ନ ରାଜ୍ୟରେ ଥିବା ଟୋଲ ପ୍ଲାଜାକୁ ଏନଇଟିସିରେ ଅନବୋର୍ଡିଂ କରିବାକୁ ଯୋଜନା ପ୍ରସ୍ତୁତ କରୁଛି । ଏବେ ସୁଦ୍ଧା 26ଟି ରାଜ୍ୟସ୍ତରୀୟ ଟୋଲ ପ୍ଲାଜା ଏହି ବ୍ୟବସ୍ଥାର ଅର୍ନ୍ତଭୁକ୍ତ ହୋଇଛନ୍ତି । ଏବଂ ଆଉ କେତେକ ରାଜ୍ୟ ସହିତ ଏନଇଟିସି ଯୋଜନାରେ ଟୋଲ ପ୍ଲାଜା ଅନବୋର୍ଡିଂ ପାଇଁ ଆଲୋଚନା ଜାରି ରହିଛି ।


    *************


    

    
    (Release ID: 1556166) Visitor Counter : 23