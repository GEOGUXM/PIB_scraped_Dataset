      କ୍ୟାବିନେଟ

      ମହାକାଶ ପ୍ରଯୁକ୍ତିର ଶାନ୍ତିପୂର୍ଣ୍ଣ ଉପଯୋଗ, ବିକାଶ ପାଇଁ ଭାରତ, ତାଜିକସ୍ତାନ ବୁଝାମଣାକୁ କ୍ୟାବିନେଟର ମଞ୍ଜୁରି
      Posted On: 06 DEC 2018 7:31PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ମହାକାଶ ପ୍ରଯୁକ୍ତିର ଶାନ୍ତିପୂର୍ଣ୍ଣ ବ୍ୟବହାର ଓ ବିକାଶ ପାଇଁ ଭାରତ ଓ ତାଜିକସ୍ତାନ ମଧ୍ୟରେ ବୁଝାମଣାକୁ ମଞ୍ଜୁରି ପ୍ରଦାନ କରାଯାଇଛି । ଏହି ବୁଝାମଣାପତ୍ର ତାଜିକସ୍ତାନ ରାଜଧାନୀ ଦୁସାମ୍ବେଠାରେ 2018 ଅକ୍ଟୋବର 8 ତାରିଖ ଦିନ ସ୍ୱାକ୍ଷରିତ ହୋଇଥିଲା । ଏହା ଫଳରେ ଉଭୟଦେଶ ମଧ୍ୟରେ ଭୂପୃଷ୍ଠ ରିମୋଟ ସେନ୍ସିଂ , ଉପଗ୍ରହ ଯୋଗାଯୋଗ , ଉପଗ୍ରହ ଭିତ୍ତିକ ପରିକ୍ରମଣ , ମହାକାଶ ବିଜ୍ଞାନ ଓ ଗ୍ରହ ଅନୁସନ୍ଧାନ , ମହାକାଶ ଯାନର ବ୍ୟବହାର ଓ ମହାଶୂନ୍ୟ ବ୍ୟବସ୍ଥା ଓ ଭୂପୃଷ୍ଠ ବ୍ୟବସ୍ଥା ତଥା ପ୍ରୟୋଗ ଓ ପ୍ରଯୁକ୍ତି କ୍ଷେତ୍ରରେ ଦୁଇଦେଶ ମଧ୍ୟରେ ସହଯୋଗ ସ୍ଥାପିତ ହେବ । ଏଥିପାଇଁ ଗଠିତ ହେବାକୁ ଥିବା ଏକ ଯୁଗ୍ମ କାର୍ଯ୍ୟକାରୀ ଗୋଷ୍ଠୀରେ ଭାରତର ମହାକାଶ ବିଭାଗ ଏବଂ ଇସ୍ରୋ ଏବଂ ତାଜିକସ୍ତାନ ରିପବ୍ଲିକର ଭୂପରିଚାଳନା ଓ ଜିଓଡେସି ଷ୍ଟେଟ କମିଟିରୁ ସଦସ୍ୟମାନଙ୍କ ଚୟନ କରାଯିବ । ଏହାଦ୍ୱାରା ନୂଆନୂଆ କ୍ଷେତ୍ରରେ ଗବେଷଣା ପାଇଁ ବ୍ୟାପକ କ୍ଷେତ୍ର ଉପଲବ୍ଧ ହେବ ।


    ****************

    
    
    (Release ID: 1555463) Visitor Counter : 12