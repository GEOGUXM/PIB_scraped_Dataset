      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସିଟି ଗ୍ୟାସ ବିତରଣ ସକାଶେ 9ମ ନିଲାମୀ ପର୍ଯ୍ୟାୟରେ 84 ଜିଏକୁ ସ୍ୱୀକୃତି ପ୍ରଦାନ
      Posted On: 17 DEC 2018 3:25PM by PIB Bhubaneshwar


    ଦେଶରେ ସିଟି ଗ୍ୟାସ ବିତରଣ ( CGD ) ବ୍ୟବସ୍ଥାର ବିକାଶ ସକାଶେ ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ନିୟନ୍ତ୍ରଣ ବୋର୍ଡ଼ ( PNGRB ) ହେଉଛି ସ୍ୱୀକୃତିପ୍ରାପ୍ତ ସଂସ୍ଥା । ପିଏନଜିଆରବି ଆଇନ 2006 ଅନୁସାରେ ଦେଶର ବିଭିନ୍ନ ଭୌଗୋଳିକ କ୍ଷେତ୍ରରେ ଏଭଳି ସିଜିଡ଼ିର ନେଟୱାର୍କ ବିସ୍ତାରଣ କରାଯିବାର ବ୍ୟବସ୍ଥା କରାଯାଇଛି । ଏଥିପାଇଁ ପିଏନଜିଆରବି ଭୌଗୋଳିକ କ୍ଷେତ୍ର ( GA ) ଚିହ୍ନଟ କରିବାକୁ ସ୍ୱୀକୃତିପ୍ରାପ୍ତ ଯାହାକୁ ପରବର୍ତ୍ତୀ ସମୟରେ ସିଜିଡ଼ି ନେଟୱାର୍କ ଭାବେ ବିକଶିତ କରାଯାଇ ପ୍ରାକୃତିକ ବାଷ୍ପ ପାଇପଲାଇନ ସଂଯୋଗ/ପ୍ରାକୃତିକ ବାଷ୍ପ ଉପଲବ୍ଧତା ସହ ସମନ୍ୱିତ ଓ ବିକାଶ କରାଯାଇଥାଏ । ସ୍ୱୀକୃତିପ୍ରାପ୍ତ ସିଜିଡ଼ି ସଂସ୍ଥାମାନେ ପାଇପଯୋଗେ ଘରୋଇ ଉପଭୋକ୍ତା , ଶିଳ୍ପ ଓ ବ୍ୟବସାୟିକ ୟୁନିଟମାନଙ୍କୁ ସେମାନଙ୍କର ନିଜ ନିଜ ଜିଏରେ ପ୍ରାକୃତିକ ବାଷ୍ପ ଯୋଗାଣ ନେଟୱାର୍କର ବିକାଶ ଘଟାଇଥାନ୍ତି ।


    2018 ସେପ୍ଟେମ୍ବର ମାସ ସୁଦ୍ଧା ସିଜିଡ଼ି ନେଟୱାର୍କର ବିକାଶ ଘଟାଇବା ସକାଶେ ଦେଶରେ ମୋଟ 96ଟି ଭୌଗୋଳିକ କ୍ଷେତ୍ର ( GA ) ଚୟନ କରାଯାଇଥିଲା । ସେଥି ମଧ୍ୟରୁ 84ଟି ଜିଏକୁ ପିଏନଜିଆରବି ନବମ ପର୍ୟ୍ୟାୟ ନିଲାମୀରେ 2018 ଅଗଷ୍ଟ ମାସରେ ସ୍ୱୀକୃତି ପ୍ରଦାନ କରିଛନ୍ତି । ସେମାନଙ୍କର କାର୍ୟ୍ୟ ଯୋଜନା ଅନୁସାରେ ସିଜିଡ଼ି ସଂସ୍ଥାମାନେ ପିଏନଜି ସଂଯୋଗ ଯୋଗାଇ ଦେଇଥାନ୍ତି । ନବମ ପର୍ୟ୍ୟାୟ ନିଲାମୀ ସଂପୂର୍ଣ୍ଣ ହେବା ବେଳକୁ ଦେଶର 178ଟି ଭୌଗୋଳିକ କ୍ଷେତ୍ରରେ ସିଜିଡ଼ି ଉପଲବ୍ଧ ହେବ ଯଦ୍ୱାରା ଦେଶର 26ଟି ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରର 280ଟି ଜିଲ୍ଲାରେ ଏହା ଉପଭୋକ୍ତାମାନଙ୍କୁ ଯୋଗାଇ ଦିଆଯାଇପାରିବ । ଇତି ମଧ୍ୟରେ ପିଏନଜିଆରବି ତାର ଦଶମ ପର୍ୟ୍ୟାୟ ନିଲାମୀ ରାଉଣ୍ଡ ଆରମ୍ଭ କରିଛି ଯେଉଁଥିରେ 50ଟି ଭୌଗୋଳିକ କ୍ଷେତ୍ର ରହିଛି । ଏହି 50ଟି ଭୌଗୋଳିକ କ୍ଷେତ୍ରରେ 14ଟି ରାଜ୍ୟର 124ଟି ଜିଲ୍ଲା (112 ସଂପୂର୍ଣ୍ଣ ଏବଂ 12ଟି ଆଂଶିକ) ରହିଛି । ଦଶମ ରାଉଣ୍ଡ ନିଲାମୀ ସଂପୂର୍ଣ୍ଣ ହେବାପରେ , ଦେଶର 70 ଭାଗ ନାଗରିକଙ୍କୁ ସିଜିଡ଼ି ନେଟୱାର୍କର ସୁବିଧା ଉପଲବ୍ଧ ହୋଇପାରିବ ଏବଂ ଦେଶ ଏକ ବାଷ୍ପଭିତ୍ତିକ ଅର୍ଥନୀତି ଦିଗରେ ଅଗ୍ରସର ହେବ ।


    ଭାରତ ସରକାର ପିଏନଜି ଯୋଗାଣ ମାଧ୍ୟମରେ ଦେଶର ଏକ କୋଟି ପରିବାରଙ୍କୁ ପ୍ରାକୃତିକ ବାଷ୍ପ ଯୋଗାଇ ଦେବାର ଲକ୍ଷ୍ୟ ଧାର୍ଯ୍ୟ କରିଛନ୍ତି ।


    ଅଷ୍ଟମ ପର୍ୟ୍ୟାୟ ନିଲାମୀ ସୁଦ୍ଧା 23ଟି ରାଜ୍ୟ/କେନ୍ଦ୍ରଶାସିତ କ୍ଷେତ୍ରର 96ଟି ଭୌଗୋଳିକ କ୍ଷେତ୍ରରେ ସିଜିଡ଼ି ନେଟୱାର୍କ ସୁବିଧା ଉପଲବ୍ଧ ହୋଇପାରିଛି । 01.09.2018 ସୁଦ୍ଧା ଦେଶରେ ମୋଟ 2445.1 ଲକ୍ଷ ସକ୍ରିୟ ଘରୋଇ ଉପଭୋକ୍ତା ଥିଲେ ।


    ପିଏନଜିଆରବି ତା ’ ର ନବମ ନିଲାମୀ ପର୍ଯ୍ୟାୟରେ ପାଟନା ଜିଲା ଭୌଗୋଳିକ କ୍ଷେତ୍ର , ଔରଙ୍ଗାବାଦ , କାଇମୁର ଓ ରୋହତାସ ଜିଲ୍ଲା ଭୌଗୋଳିକ କ୍ଷେତ୍ର , ବେଗୁସରାଇ ଜିଲ୍ଲା ଜିଏ , ଗୟା ଓ ନାଳନ୍ଦା ଜିଲ୍ଲା ଜିଏ , ପୂର୍ବ ସିଂହଭୂମ ଜିଲ୍ଲା ଜିଏ , ରାଞ୍ଚି ଜିଲ୍ଲା ଜିଏ ଏବଂ ଗିରିଡ଼ିହ ଓ ଧାନବାଦ ଜିଲ୍ଲା ଜିଏ ଯାହାକି ଝାଡ଼ଖଣ୍ଡ ଓ ବିହାର ରାଜ୍ୟରେ ଅବସ୍ଥିତ ସେମାନଙ୍କ ପିଏନଜି ସୁବିଧା ମାଧ୍ୟମରେ ସିଜିଡ଼ି ନେଟୱାର୍କରେ ସାମିଲ କରିଛି । ବୁନ୍ଦେଲଖଣ୍ଡ କ୍ଷେତ୍ର ପରିପ୍ରେକ୍ଷୀରେ କେନ୍ଦ୍ରୀୟ ୟୁପି ବାଷ୍ପ ଲିମିଟେଡ଼ ନବମ ନିଲାମୀ ପର୍ଯ୍ୟାୟରେ ଝାନସୀ (ଆଂଶିକ) ଜିଲ୍ଲା ଜିଏକୁ ସିଜିଡ଼ି ସେବା ଯୋଗାଣର ବ୍ୟବସ୍ଥା କରାଯାଇଛି ।


    2014-15 ଠାରୁ 2017-18 ଆର୍ଥିକ ବର୍ଷ ପର୍ୟ୍ୟାନ୍ତ ଦେଶରେ ଘରୋଇ ବାଷ୍ପ ଉତ୍ପାଦନ ଏବଂ ସିଜିଡ଼ି ସେକ୍ଟନ ଅଧୀନରେ ଏହାର ଉପଯୋଗର ସଂପୂର୍ଣ୍ଣ ବିବରଣୀ ନିମ୍ନରେ ପ୍ରଦାନ କରାଗଲା:-


    
    (in MMSCMD)

                                                             
Financial Year             2014-15  2015-16  2016-17  2017-18
                                                             
                                                             
                                                             
Production                 92.2     88.1     87.4     89.5   
                                                             
                                                             
                                                             
Consumption in CGD Sector  14.8     14.9     20.1     23.5   
                                                             
                                                             

    ଦେଶରେ ସିଜିଡ଼ି ସେକ୍ଟରର ସଂପ୍ରସାରଣ ନିମନ୍ତେ କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଅନ୍ୟ ମନ୍ତ୍ରଣାଳୟମାନଙ୍କ ସହ ଯୋଗାଯୋଗରେ ରହିଛି ଏବଂ ସିଜିଡ଼ି ସେକ୍ଟରର ବିକାଶ ସକାଶେ ନିମ୍ନଲିଖିତ ପ୍ରଗତିଶୀଳ ପଦକ୍ଷେପମାନ ଗ୍ରହଣ କରିଛି: (1) ସିଜିଡ଼ି ସେକ୍ଟରର ପିଏନଜି (ଘରୋଇ) ଓ ସିଏନଜି (ପରିବହନ) କ୍ଷେତ୍ରର ଆବଶ୍ୟକତା ପୂରଣ ସକାଶେ ଘରୋଇ ବାଷ୍ପ ମଞ୍ଜୁର କରାଯାଇଛି ଏବଂ ଏହାକୁ “ ନୋ କଟ୍‌ କାଟେଗୋରୀ ” ରେ ରଖାଯାଇଛି , ( 2) 20.6.2018 ରେ ସିଜିଡ଼ିକୁ ଜନ ଉପଯୋଗ ମାନ୍ୟତା ପ୍ରଦାନ କରାଯାଇଛି ଯାହାକି କେନ୍ଦ୍ର ଶ୍ରମ ଓ ନିୟୋଜନ ମନ୍ତ୍ରଣାଳୟ ଦ୍ୱାର ତାଙ୍କର 31.7.2018 ତାରିଖର ବିଜ୍ଞପ୍ତି ମାଧ୍ୟମରେ ଆଉ ଛଅ ମାସ ପାଇଁ ଅବଧି ବୃଦ୍ଧି କରାଯାଇଛି , ( 3) ରାଷ୍ଟ୍ରାୟତ୍ତ ସଂସ୍ଥାମାନଙ୍କ ସକାଶେ 11.8.2018 ତାରିଖରେ ନିୟମାବଳୀ ଜାରି କରାଯାଇଛି ଯାହା ମାଧ୍ୟମରେ ନିଜ ନିଜର ଆବାସିକ ପରିସରରେ ପିଏନଜି ସଂରକ୍ଷଣର ବ୍ୟବସ୍ଥା ସୂଚନା ରହିଛି , ଏବଂ (4) କେନ୍ଦ୍ର ଗୃହନିର୍ମାଣ ଓ ସହରାଞ୍ଚଳ ବିକାଶ ମନ୍ତ୍ରଣାଳୟ ତାଙ୍କର 30.5.2018 ନିର୍ଦ୍ଦେଶନାମାରେ ରାଜ୍ୟ ସରକାରମାନଙ୍କୁ ନିମ୍ନଲିଖିତ ପରାମର୍ଶ ଜାରି କରିଛନ୍ତି: ( a ) ସଡ଼କ ସଂରକ୍ଷଣ/ ଅନୁମତି ଚାର୍ଜର ଉଚିତ ମୂଲ୍ୟ ନିର୍ଦ୍ଧାରଣ ସହ ସ୍ଥାନୀୟ ସ୍ଥିତିକୁ ଦେଖି ସମୟ ନିର୍ଦ୍ଧାରିତ କରିବେ , (b ) ସିଏନଜି ଷ୍ଟେସନ ସ୍ଥାପନ ସକାଶେ ଭୂମି ପ୍ଲଟ୍‌ ଚୟନ କରିବେ ଯାହାକି ଟାଉନ/ନଗରୀ ଯୋଜନା ସ୍ଥିର କଲାବେଳେ କରାଯିବା ବିଧେୟ ଏବଂ ଏହାକୁ ସଂଶୋଧିତ ମାଷ୍ଟର ପ୍ଲାନରେ ବିନିର୍ଦ୍ଦିଷ୍ଟ କରାଯିବ , ଏବଂ ( c ) ଗୃହନିର୍ମାଣ ଉପ ଆଇନରେ ଆବାସିକ ଓ ବ୍ୟବସାୟିକ ବିଲଡ଼ିଂକୁ ପାଇପ ଯୋଗେ ବାଷ୍ପ ଯୋଗାଣ ପାଇଁ ନିର୍ମାଣ ଡ଼ିଜାଇନ ପର୍ୟ୍ୟାୟରେ ଉପଯୁକ୍ତ ବ୍ୟବସ୍ଥା କରାଯିବା ଆବଶ୍ୟକ ।


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ଏବଂ କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି କହିଛନ୍ତି ।


    ********************

    
    
    (Release ID: 1556424) Visitor Counter : 16