      କ୍ୟାବିନେଟ

      ରାଷ୍ଟ୍ରୀୟ ହୋମିଓପାଥି ଆୟୋଗ ଗଠନ ବିଲ୍-2018କୁ କ୍ୟାବିନେଟ ମଞ୍ଜୁରି
      Posted On: 28 DEC 2018 8:10PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ରାଷ୍ଟ୍ରୀୟ ହୋମିଓପାଥି ଆୟୋଗ (ଏନସିଏଚ) ଗଠନର ଚିଠା ବିଲ-2018ର ସ୍ଥାପନକୁ ମଞ୍ଜୁରି ମିଳିଛି । ଏହି ବିଲ ବର୍ତ୍ତମାନର ନିୟାମକ ସଂସ୍ଥା କେନ୍ଦ୍ରୀୟ ହୋମିଓପାଥି ପରିଷଦ(ସିସିଏଚ) ସ୍ଥାନରେ ପାରଦର୍ଶିତା ସୁନିଶ୍ଚିତ କରିବା ପାଇଁ ଏକ ନୂଆ ସଂସ୍ଥା ଭାବେ କାର୍ଯ୍ୟ କରିବ ।


    ଚିଠା ବିଲରେ ରାଷ୍ଟ୍ରୀୟ ଆୟୋଗ ଗଠନ ସହ ଆୟୋଗ ଅଧୀନରେ 3ଟି ସ୍ୱାୟତ୍ତ ପରିଷଦ ସ୍ଥାପନ ହେବ । ଯାହାଫଳରେ ହୋମିଓପାଥି ଶିକ୍ଷା ପରିଷଦ ଦ୍ୱାରା ସମସ୍ତ ପ୍ରକାରର ହୋମିଓପାଥି ଶିକ୍ଷାର ସଂଚାଳନ ହୋଇପାରିବ । ମୂଲ୍ୟାଙ୍କନ ଓ ଯୋଗ୍ୟ ନିର୍ଦ୍ଧାରଣ ପରିଷଦ ଦ୍ୱାରା ହୋମିଓପାଥି ଶିକ୍ଷାସଂସ୍ଥାର ମୂଲ୍ୟାଙ୍କନ ଓ ମଞ୍ଜୁରି ପ୍ରଦାନ କରାଯିବ । ଜାତୀୟ ପଞ୍ଜିକରଣ ଓ ନୀତି ପରିଷଦ ଦ୍ୱାରା ହୋମିଓପାଥି ଡାକ୍ତରଙ୍କ ପଞ୍ଜିକରଣ କରାଯିବ ଓ ଗୋଟିଏ ରାଷ୍ଟ୍ରୀୟ ରେଜିଷ୍ଟର ପ୍ରସ୍ତୁତ ହେବ । ଏହାବ୍ୟତୀତ ଚିକିତ୍ସା ସମ୍ବନ୍ଧିତ ନୀତିଗତ ମାମଲା ରାଷ୍ଟ୍ରୀୟ ହୋମିଓପାଥି ଆୟୋଗଙ୍କ ଅଧିକାର ପରିସରଭୁକ୍ତ ହେବ ।


    ଚିଠା ବିଲରେ ସାଧାରଣ ପ୍ରବେଶିକା ପରୀକ୍ଷା ତଥା ଏକଜିଟ ପରୀକ୍ଷାର ପ୍ରସ୍ତାବ ଦିଆଯାଇଛି । ଯେଉଁଥିରେ ଅଭ୍ୟାସ ପାଇଁ ଆଗ୍ରହୀ ସମସ୍ତ ସ୍ନାତକଙ୍କୁ ଏହି ପରୀକ୍ଷାରେ ଉତୀର୍ଣ୍ଣ ହେବାକୁ ପଡ଼ିବ ।ଏହାବ୍ୟତୀତ ଶିକ୍ଷକଙ୍କ ଯୋଗ୍ୟତା ପରୀକ୍ଷାର ବି ପ୍ରସ୍ତାବ ରହିଛି । ଏହି ପରୀକ୍ଷା ଦ୍ୱାରା ଶିକ୍ଷକଙ୍କ ନିଯୁକ୍ତି ଓ ପଦୋନ୍ନତି ପୂର୍ବରୁ ସେମାନଙ୍କର ଯୋଗ୍ୟତାର ମୂଲ୍ୟାଙ୍କନ କରାଯିବ ।


    ଏଲୋପାଥି ଔଷଧ ପ୍ରଣାଳୀର ସ୍ଥାପନର ପ୍ରସ୍ତାବ ସହ ନେସନାଲ ମେଡିକାଲ କମିଶନ ଢାଂଚାରେ ହୋମିଓପାଥି ମେଡିକାଲ ଶିକ୍ଷାରେ ସଂସ୍କାର ଅଣାଯିବାକୁ ଲକ୍ଷ୍ୟ ରଖାଯାଇଛି । ପୂର୍ବରୁ ଏକ ଅଧ୍ୟାଦେଶ ଓ ଆଇନର ସଂଶୋଧନ ମାଧ୍ୟମରେ ବୋର୍ଡ ଅଫ ଗଭର୍ଣ୍ଣରଙ୍କ ଦ୍ୱାରା ସିସିଏଚକୁ ଅଧିକାର କ୍ଷେତ୍ର ପରିସରକୁ ଆଣିଥିଲେ ।


    **********

    
    
    (Release ID: 1557743) Visitor Counter : 13