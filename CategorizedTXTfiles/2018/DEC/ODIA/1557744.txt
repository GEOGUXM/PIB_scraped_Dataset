      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      2019 ଋତୁ ପାଇଁ ଶୁଖା ନଡିଆ (କୋପ୍ରା)ର ଏମଏସପି ବୃଦ୍ଧିକୁ କେନ୍ଦ୍ର କ୍ୟାବିନେଟର ମଞ୍ଜୁରି
      Posted On: 28 DEC 2018 8:12PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି 2019 ମସିହା ପାଇଁ ‘ ମିଲିଙ୍ଗ ଶୁଖା ନଡିଆ ’ ( କୋପ୍ରା)ର ଏଫଏକ୍ୟୁ ମାନର ସର୍ବନିମ୍ନ ସହାୟକ ମୂଲ୍ୟ(ଏମଏସପି) କ୍ୱିଂଟାଲ ପିଛା 9521 ଟଙ୍କା ବୃଦ୍ଧିକୁ ମଞ୍ଜୁରି ପ୍ରଦାନ କରିଛନ୍ତି । 2018 ମସିହାରେ ଏହାର ଏମଏସପି ବା ସର୍ବନିମ୍ନ ସମର୍ଥନ ମୂଲ୍ୟ କ୍ୱିଂଟାଲ ପିଛା 7511 ଟଙ୍କା ଥିଲା । 2019ୠତୁ ପାଇଁ ‘ ବଲ୍ କୋପ୍ରା ’ ର ସର୍ବନିମ୍ନ ସହାୟକ ମୂଲ୍ୟ ମଧ୍ୟ କ୍ୱିଂଟାଲ ପିଛା 9920 ଟଙ୍କାକୁ ବୃଦ୍ଧି କରାଯାଇଛି । 2018 ମସିହାରେ ଏହାର ଏମଏସପି କ୍ୱିଂଟାଲ ପିଛା 7750ଟଙ୍କା ଥିଲା ।


    ଶୁଖା ନଡିଆର ଏହି ଏମଏସପି ଦ୍ୱାରା ଚାଷୀଙ୍କୁ ଉଚିତ୍ ସର୍ବନିମ୍ନ ମୂଲ୍ୟ ସୁନିଶ୍ଚିତ କରାଯାଇ ପାରିବ ଓ ନଡ଼ିଆ ଉତ୍ପାଦନରେ ନିବେଶ ବୃଦ୍ଧି ହେବା ସହ ଦେଶରେ ଉତ୍ପାଦନ ଓ ଉତ୍ପାଦକତାକୁ ପ୍ରୋତ୍ସାହନ ମିଳିବ ବୋଲି ସରକାର ଆଶା କରିଛନ୍ତି ।


    ଏଗ୍ରିକଲଚର କଷ୍ଟ୍ ଏଣ୍ଡ ପ୍ରାଇସେସ୍ କମିଶନ(ସିଏସିପି)ଙ୍କ ସୁପାରିସ୍ ଆଧାରରେ ଏହି ଏମଏସପି ବୃଦ୍ଧି କରାଯାଇଛି । ସିଏସିପି ଏକ ବିଶେଷଜ୍ଞ ସଂସ୍ଥା , ଯାହା ଉତ୍ପାଦନ ମୂଲ୍ୟ , ଖାଇବା ତେଲର ଘରୋଇ ଓ ଆନ୍ତର୍ଜାତିକ ମୂଲ୍ୟର ବଜାର , କୋପ୍ରା ଓ ନଡ଼ିଆ ତେଲର ମୋଟ ଦାବି ଓ ଚାହିଦା , କୋପ୍ରାକୁ ନଡ଼ିଆ ତେଲରେ ପ୍ରୋସେସିଂ କରିବାର ମୂଲ୍ୟ ଓ ଖାଉଟିଙ୍କ ଉପରେ ଏହାର ପ୍ରଭାବକୁ ଆଧାର କରି ହୋଇଥିବା ସୁପାରିସରେ ଏମଏସପିକୁ ଦୃଷ୍ଟିରେ ରଖିଥାଏ ।


    ରାଷ୍ଟ୍ରୀୟ ଭାରତୀୟ କୃଷି ସହକାରୀ ବିପଣନ ସଂଘ ଲିମିଟେଡ୍ (ନାଫେଡ୍) ଓ ରାଷ୍ଟ୍ରୀୟ ଭାରତୀୟ ସହକାରୀ ଖାଉଟି ସଂଘ(ଏନସିସିଏଫ) ନଡ଼ିଆ ଉତ୍ପାଦନକାରୀ ରାଜ୍ୟରେ ସର୍ବନିମ୍ନ ସମର୍ଥନ ମୂଲ୍ୟ ପ୍ରସଙ୍ଗରେ ସମର୍ଥନ ମୂଲ୍ୟ ପରିଚାଳନା ନିମନ୍ତେ କେନ୍ଦ୍ରୀୟ ନୋଡାଲ ଏଜେନ୍ସୀ ଭାବେ କ୍ରମାଗତ ଭାବେ କାମ କରିଥାଏ ।


    **********

    
    
    (Release ID: 1557744) Visitor Counter : 20