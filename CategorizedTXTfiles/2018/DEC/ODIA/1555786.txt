      ଆଣବିକ ଶକ୍ତି ବିଭାଗ

      ଆଣବିକ ଶକ୍ତି ଉତ୍ପାଦନ
      Posted On: 12 DEC 2018 2:36PM by PIB Bhubaneshwar


    ପ୍ରତି ବର୍ଷ ଭିତ୍ତିରେ ଦେଶରେ ଆଣବିକ ଶକ୍ତି ଉତ୍ପାଦନର ଲକ୍ଷ୍ୟ ଧାର୍ଯ୍ୟ କରାଯାଇଥାଏ ଏବଂ ଏହା ରାଷ୍ଟ୍ରାୟତ୍ତ ଆୟୋଗ ଭାରତୀୟ ଆଣବିକ ଶକ୍ତି ନିଗମ ( NPCIL ) ଏବଂ ଆଣବିକ ଶକ୍ତି ବିଭାଗ ( DAE ) ମଧ୍ୟରେ ସ୍ୱାକ୍ଷରିତ ହୋଇଥିବା ବୁଝାମଣା ପତ୍ର ଆଧାରରେ କରାଯାଇଥାଏ ବୋଲି କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) , କାର୍ମିକ. ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି ।


    ମନ୍ତ୍ରୀ ଡକ୍ଟର ସିଂହ କହିଲେ ଯେ ତେବେ ସରକାର ଏବେ ଦେଶର ଆଣବିକ ଶକ୍ତିର ସ୍ଥାପନା କ୍ଷମତାରେ ବୃଦ୍ଧି ଘଟାଇବା ସକାଶେ ଯୋଜନା କରୁଛନ୍ତି ଯଦ୍ଦ୍ୱାରା ଦେଶରେ ଅଧିକ ପରିମାଣର ବିଜୁଳି ଶକ୍ତି ଉତ୍ପାଦିତ ହୋଇପାରିବ । ଏବେ ଦେଶରେ ଆଣବିକ ଶକ୍ତି କେନ୍ଦ୍ରଗୁଡ଼ିକର ସ୍ଥାପନା କ୍ଷମତା 6780 ମେଗାୱାଟ ଥିବା ବେଳେ 2025-25 ମସିହା ସୁଦ୍ଧା ଏହା 13480 ମେଗାୱାଟରେ ପହଞ୍ଚିବାର ଆଶା ରଖାଯାଇଛି । ଏବେ ଯେଉଁସବୁ ଆଣବିକ କେନ୍ଦ୍ରଗୁଡ଼ିକ ନିର୍ମାଣାଧୀନ ରହିଛି ସେଗୁଡ଼ିକ ସଂପୂର୍ଣ୍ଣ ହୋଇ କାର୍ଯ୍ୟକ୍ଷମ ହେଲେ ଏହି ଲକ୍ଷ୍ୟ ହାସଲ କରିବା ସହଜସାଧ୍ୟ ହୋଇପାରିବ । ନିର୍ମାଣାଧୀନ ପ୍ରକଳ୍ପଗୁଡ଼ିକ ମଧ୍ୟରେ 500 ମେଗାୱାଟ କ୍ଷମତାବିଶିଷ୍ଟ ପ୍ରୋଟୋଟାଇପ୍‌ ଫାଷ୍ଟ୍‌ ବ୍ରିଡ଼ର ରିଆକ୍ଟର ( PFBR ) ସାମିଲ ଏବଂ ଏହା ଭାରତୀୟ ନାଭିକୀୟ ବିଦ୍ୟୁତ୍‌ ନିଗମ ଲିମିଟେଡ଼ (ଭବାନୀ) ଦ୍ୱାରା କାର୍ଯ୍ୟକାରୀ କରାଯାଉଛି । ଦେଶରେ ଅଧିକ 12 ଟି ଆଣବିକ ଶକ୍ତି କେନ୍ଦ୍ର ସକାଶେ ଭାରତ ସରକାର ପ୍ରଶାସନିକ ସ୍ୱୀକୃତି ଏବଂ ଅର୍ଥ ମଞ୍ଜୁର କରିଛନ୍ତି ଏବଂ ସେହିସବୁ ଆଣବିକ ଶକ୍ତି କେନ୍ଦ୍ରମାନଙ୍କର ମୋଟ ବିଜୁଳିଶକ୍ତି ଉତ୍ପାଦନ କ୍ଷମତା 9000 ମେଗାୱାଟ ଯାହାକି 2031 ମସିହା ସୁଦ୍ଧା ସଂପୂର୍ଣ୍ଣ ହେବାର ଲକ୍ଷ୍ୟ ଧାର୍ଯ୍ୟ କରାଯାଇଛି । ଏହିସବୁ ଆଣବିକ ଶକ୍ତି କେନ୍ଦ୍ରଗୁଡ଼ିକର ନିର୍ମାଣ ସଂପୂର୍ଣ୍ଣ ହେଲେ ଦେଶରେ ଆଣବିକ ଶକ୍ତି ଉତ୍ପାଦନ କ୍ଷମତା 22480 ମେଗାୱାଟରେ ପହଞ୍ଚିବ ।


    ନିଜସ୍ୱ ପ୍ରଯୁକ୍ତି ବଳରେ ଏବଂ ବିଦେଶୀ ସହଯୋଗରେ ଭବିଷ୍ୟତରେ ଦେଶରେ ଅଧବକ ରିଆକ୍ଟର ନିର୍ମାଣ କରାଯିବାର ଯୋଜନା ରହିଛି । ଦେଶରେ ଆଣବିକ ଶକ୍ତି କେନ୍ଦ୍ରଗୁଡ଼ିକର ସ୍ଥାପନ କ୍ଷମତା ବୃଦ୍ଧି ପାଇଲେ କେବଳ ବିଜୁଳିଶକ୍ତି ଉତ୍ପାଦନରେ ବୃଦ୍ଧି ଘଟିବ ନାହିଁ ଅଧିକନ୍ତୁ ଆଣବିକ ଶକ୍ତି ଦୃଷ୍ଟିରୁ ଦେଶ ଏକ ମହାଶକ୍ତିରେ ପରିଣତ ହୋଇପାରିବ ବୋଲି ମନ୍ତ୍ରୀ ଡକ୍ଟର ସିଂହ ଲୋକସଭାରେ କହିଛନ୍ତି ।


    *******************

    
    
    (Release ID: 1555786) Visitor Counter : 40