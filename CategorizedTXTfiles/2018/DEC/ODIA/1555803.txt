      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      69ଟି ଆବିଷ୍କୃତ କ୍ଷୁଦ୍ର କ୍ଷେତ୍ର/ଆବିଷ୍କାରକୁ ମଞ୍ଜୁରି
      Posted On: 12 DEC 2018 2:55PM by PIB Bhubaneshwar


    ଘରୋଇ ତୈଳ ଓ ବାଷ୍ପ ଉତ୍ପାଦନ ବୃଦ୍ଧିକୁ ପ୍ରୋତ୍ସାହନ ପ୍ରଦାନ କରିବା ଲକ୍ଷ୍ୟରେ ଭାରତ ସରକାର 2015 ମସିହା ସେପ୍ଟେମ୍ବର ମାସରେ ଓଏନଜିସି ଏବଂ ଅଏଲ ଇଣ୍ଡିଆ ଲିମିଟେଡ଼ ସହ ପରାମର୍ଶ କରି ଆବିଷ୍କୃତ କ୍ଷୁଦ୍ର କ୍ଷେତ୍ର ନୀତି ଅନୁସାରେ 69ଟି ଆବିଷ୍କୃତ କ୍ଷୁଦ୍ର କ୍ଷେତ୍ର/ଆବିଷ୍କାରକୁ ମଞ୍ଜୁରି ପ୍ରଦାନ କରିଛନ୍ତି । ଓଏନଜିସି ଏବଂ ଅଏଲ ଇଣ୍ଡିଆ ଲିମିଟେଡ଼ ଦ୍ୱାରା ଏହିସବୁ କ୍ଷୁଦ୍ର କ୍ଷେତ୍ରରୁ ଉତ୍ପାଦନ ଆରମ୍ଭ କରାଯାଇନଥିଲା ।


    ଏହି ନୀତି ଆଧାରରେ ସରକାର ଆନ୍ତର୍ଜାତିକ ପ୍ରତିଯୋଗୀତାମୂଳକ ନିଲାମୀ ( ICB ) ମାଧ୍ୟମରେ 30ଟି କ୍ଷେତ୍ରର ନିଲାମୀ ପ୍ରଦାନ କରିଛନ୍ତି । ଏବେ ଏହି ନୀତିରେ ଅଣ-ମନିଟାଇଜ୍‌ଡ଼ ଆବିଷ୍କୃତ କ୍ଷେତ୍ର/କ୍ଷୁଦ୍ର କ୍ଷେତ୍ରକୁ ସାମିଲ କରାଯାଇଛି ଯାହାକି ମନୋନୀତ ବ୍ୟବସ୍ଥା ପରିସରଭୁକ୍ତ । ଆବିଷ୍କୃତ କ୍ଷୁଦ୍ର କ୍ଷେତ୍ର ନୀତିର ଦ୍ୱିତୀୟ ରାଉଣ୍ଡରେ 2018 ଅଗଷ୍ଟ 9 ତାରିଖ ଦିନ ସରକାର 59ଟି ଆବିଷ୍କୃତ କ୍ଷେତ୍ରକୁ 25ଟି ନିଲାମୀ କ୍ଷେତ୍ରରେ ମିଶ୍ରଣ କରି ନିଲାମୀ ପାଇଁ ବ୍ୟବସ୍ଥା କରିଥିଲେ । ଏହି ନିଲାମୀର ଶେଷ ତାରିଖ 18.12.2018 ରଖାଯାଇଛି । ଏହି ନୀତି ଅନୁସରଣ କରାଯିବାର ମୂଳ ଉଦ୍ଦେଶ୍ୟ ହେଲା ଅଣ ମନିଟାଇଜଡ଼ ଆବିଷ୍କୃତ କ୍ଷେତ୍ର/କ୍ଷେତ୍ରକୁ ଯଥା ଶୀଘ୍ର ଉତ୍ପାଦନ ପରିସରଭୁକ୍ତ କରିବା ଯଦ୍ୱାରା ଘରୋଇ ତୈଳ ଓ ବାଷ୍ପ ଉତ୍ପାଦନ ବୃଦ୍ଧି ପାଇବ ।


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ସୂଚନା ଦେଇଛନ୍ତି ।


    **************

    
    
    (Release ID: 1555803) Visitor Counter : 8