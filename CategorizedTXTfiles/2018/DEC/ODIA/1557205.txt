      ରେଳ ମନ୍ତ୍ରଣାଳୟ

      ପୁରୁଣା କୋଚ ଗୁଡିକର ମରାମତି ଓ ଉନ୍ନତିକରଣ
      Posted On: 21 DEC 2018 4:28PM by PIB Bhubaneshwar


    କୋଚ ଗୁଡିକର ଉନ୍ନତିକରଣ ଭାରତୀୟ ରେଳବାଇର ଏକ ଚିରସ୍ଥାୟୀ ପ୍ରକ୍ରିୟା । ଭାରତୀୟ ରେଳବାଇ ତରଫରୁ ଏଥିପାଇଁ ଅନେକ ଗୁଡ଼ିଏ ପଦକ୍ଷେପ ନିଆଯାଇଛି ।


    ଭାରତୀୟ ରେଳବାଇର କୋଚ ଗୁଡ଼ିକର ସମୟାନୁବର୍ତ୍ତୀ ରକ୍ଷଣାବେକ୍ଷଣ କରାଯାଇ ସୁରକ୍ଷା ତଥା ଆନୁଷଙ୍ଗିକ ବ୍ୟବସ୍ଥା ତନଖି କରାଯିବା ସାଙ୍ଗକୁ ସେଗୁଡ଼ିକୁ କାର୍ଯ୍ୟକ୍ଷମ କରିବା ସହ ତ୍ରୁଟିପୂର୍ଣ୍ଣ ବ୍ୟବସ୍ଥାକୁ ମରାମତିବା ପରିବର୍ତ୍ତନ କରା ଯାଇଥାଏ । ରକ୍ଷଣାବେକ୍ଷଣ ସମୟରେ କୋଚଗୁଡ଼ିକର ସଂପୂର୍ଣ୍ଣ ସଫେଇ ଓ ଜଳ ବ୍ୟବସ୍ଥା ଉପରେ ମଧ୍ୟ ଦୃଷ୍ଟି ରଖାଯାଇଥାଏ ।


    କୌଣସି ଅସୁବିଧାକୁ ଏଡ଼ାଇବା ପାଇଁ ନିଜ ସେବା କାଳ ସଂପୂର୍ଣ୍ଣ କରିଥିବା କୋଚ ଗୁଡ଼ିକୁ ଆଉ ସଂଯୋଗ କରାଯାଇନଥାଏ ।


    ଭାରତୀୟ ରେଳବାଇ କୋଚ ଗୁଡ଼ିକର ଆଭ୍ୟନ୍ତରୀଣ ଡିଜାଇନରେ ଉନ୍ନତି ଆଣିବା ପାଇଁ ଇଣ୍ଟେଗ୍ରାଲ କୋଚ ଫ୍ୟାକ୍ଟ୍ରି ( ICF ) ଦ୍ୱାରା କୋଚ ଡିଜାଇନ କରୁଛି । କେତେକ ନିର୍ଦ୍ଦିଷ୍ଟ କୋଚ ମଧ୍ୟବର୍ତ୍ତୀକାଳୀନ ରକ୍ଷଣାବେକ୍ଷଣ ( MLR ) ପାଇଁ ଆସିଥିଲା ସେଥିରେ ଚମତ୍କାର ରଙ୍ଗ , ଆଖିଦୃଶିଆ ଡିଜାଇନର ଫିଟିଂ , ପ୍ୟାନେଲିଂ , ଉନ୍ନତ ଶୌଚାଳୟ ଆଦିର ବ୍ୟବସ୍ଥା ହୋଇଛି ।


    ବିଭନ୍ନ ପ୍ରିମିୟମ ସେବା ଯେପରିକି ହମସଫର , ତେଜସ , ଅନ୍ତୋଦୟ , ଉଦୟ , ମହାମାନ , ଗତିମାନ ଏବଂ ଦୀନଦୟାଳୁ , ଅନୁଭୂତି ଭଳି ଆଭ୍ୟନ୍ତରୀଣ ତଥା ବାହ୍ୟ ସାଜସଜ୍ଜା ବିକଶିତ କୋଚ ସେବାରେ ନିୟୋଜିତ ହୋଇଛି ।


    ପ୍ରୋଜେକ୍ଟ ସ୍ୱର୍ଣ୍ଣ ଅଧୀନରେ 14ଟି ରାଜଧାନୀ ଓ 15ଟି ଶତାବ୍ଦୀ ରେଳ ସେବାକୁ କୋଚ ଇଂଟେରିଅର , ଶୌଚାଳୟ , ସଫେଇ , କର୍ମଚାରୀ ବ୍ୟବହାର , କ୍ୟାଟରିଂ , ବିଛଣା ଚାଦର , ସମୟାନୁବର୍ତ୍ତିତା , ସୁରକ୍ଷା ତଥା ମନୋରଂଜନ ଭଳି 9ଟି ବିଭାଗରେ ଉନ୍ନତ କରାଯାଇଛି ।


    ପ୍ରୋଜେକ୍ଟ ଉତ୍କୃଷ୍ଟ ଅଧିନରେ 2018-19 ବର୍ଷ ପାଇଁ ବିଭିନ୍ନ ମଣ୍ଡଳର 640 ଯୋଡାମେଲ ଓ ଏକ୍ସପ୍ରେସ ଟ୍ରେନର ଉନ୍ନତି କରଣ କରାଯାଉଛି ।


    କୋଚର ଧାରାବାହିକ ଯାଞ୍ଚ ( POH ) , ସିଟ ଓ ବର୍ଥର ମରାମତି ପିଓଏଚ ୱାର୍କସପ ଦ୍ୱାରା ହେଉଛି । ଏସବୁ ବ୍ୟତୀତ ଆବଶ୍ୟକ ସ୍ଥଳେ ଡିପୋରେ ମରାମତି ସମୟରେ ସିଟ୍ ପରିବର୍ତ୍ତନ ହେଉଛି ।


    ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ ରାଜ୍ୟସଭାକୁ ଲିଖିତ ଉତ୍ତର ମାଧ୍ୟମରେ ଏହି ସୂଚନା ଦେଇଛନ୍ତି ।


    **********

    
    
    (Release ID: 1557205) Visitor Counter : 13