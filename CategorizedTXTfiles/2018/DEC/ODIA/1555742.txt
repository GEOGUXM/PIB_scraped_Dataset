      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସହଭାଗୀ ମଞ୍ଚ 2018 ଉଦଘାଟନ କରିବେ ପ୍ରଧାନମନ୍ତ୍ରୀ ମୋଦୀ
      Posted On: 11 DEC 2018 8:13PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ନୂଆଦିଲ୍ଲୀରେ ଚତୁର୍ଥ ସହଭାଗୀ ମଞ୍ଚକୁ ଉଦଘାଟନ କରିବେ । ଭାରତ ସରକାର ‘ ପାର୍ଟନରସିପ ଫର ମାଟରନାଲ , ନ୍ୟୁ ବର୍ଣ୍ଣ ଏଣ୍ଡ ଚାଇଲ୍ଡ ହେଲ୍ଥ ‘ ( ପିଏମଏନସିଏଚ) ସହଯୋଗରେ 12 ଏବଂ 13 ଡିସେମ୍ବର 2018ରେ ଦୁଇ ଦିନ ଧରି ଅନ୍ତର୍ଜାତୀୟ ସମ୍ମିଳନୀର ଆୟୋଜନ କରୁଛନ୍ତି । ଏଥିରେ 85ଟି ଦେଶର ପାଖାପାଖି 1500 ପ୍ରତିଯୋଗୀ ଅଂଶଗ୍ରହଣ କରି ମହିଳା , ଶିଶୁ ଏବଂ କିଶୋରୀମାନଙ୍କ ସ୍ୱାସ୍ଥ୍ୟର ଉନ୍ନତି ସମ୍ପର୍କରେ ବିଚାର ଆଲୋଚନା କରିବେ । ବିଭିନ୍ନ କ୍ଷେତ୍ର ଏବଂ ଆୟ ସ୍ତରକୁ ନେଇ ରାଷ୍ଟ୍ରଗୁଡ଼ିକୁ ଚୟନ o ଆମନ୍ତ୍ରିତ କରାଯାଇଛି ଏବଂ ଏଥିରେ ଗୁରୁତ୍ୱପୂର୍ଣ୍ଣ ବୈଶ୍ୱିକ ଏବଂ ଆଂଚଳିକ ପରିଷଦ (ଯଥା ଜି-7 , ଜି-20 , ବ୍ରିକ୍ସ ଆଦି)ର ଅଧ୍ୟକ୍ଷତା କରୁଥିବା ରାଷ୍ଟ୍ରଗୁଡ଼ିକ ରହିଛନ୍ତି ।


    ମହିଳା , ଶିଶୁ ଏବଂ କିଶୋରୀମାନଙ୍କ ସ୍ୱାସ୍ଥ୍ୟ ସଂକ୍ରାନ୍ତ ପ୍ରସଙ୍ଗଗୁଡ଼ିକ ପାଇଁ ବିଶ୍ୱସ୍ତରୀୟ ନିରନ୍ତରତା ବଜାୟ ରଖିବା ଉଦ୍ଦେଶ୍ୟରେ ଆୟୋଜନ କରାଯାଉଥିବା ଉଚ୍ଚସ୍ତରୀୟ ବହୁପକ୍ଷୀୟ , ବହୁଭାଗୀଦାରୀ କାର୍ଯ୍ୟକ୍ରମ ଶୃଙ୍ଖଳା ମଧ୍ୟରେ ଏହା ଚତୁର୍ଥ । ସହଭାଗୀ ମଞ୍ଚକୁ ତ୍ୱରାନ୍ୱିତ କରିବାର ଅଂଶବିଶେଷ ସ୍ୱରୂପ “ ପାର୍ଟନରସିପ ଫର ମାଟରନାଲ , ନ୍ୟୁ ବର୍ଣ୍ଣ ଏଣ୍ଡ ଚାଇଲ୍ଡ ହେଲ୍ଥ ” ର ଏକ ପ୍ରତିନିଧି ଦଳ 11 ଏପ୍ରିଲ 2018ରେ ଯବନିକା ଉତ୍ତରଣ(Curtain Raiser) କାର୍ଯ୍ୟକ୍ରମ ସ୍ୱରୂପ ପ୍ରଧାନମନ୍ତ୍ରୀଙ୍କୁ ଭେଟିଥିଲେ । ଏହି ପ୍ରତିନିଧି ଦଳରେ କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେପି ନଡ୍ଡା , ପିଏମଏନସିଏଚର ପୂର୍ବତନ ପରିଷଦ ଅଧ୍ୟକ୍ଷ ଏବଂ ଚିଲିର ପୂର୍ବତନ ରାଷ୍ଟ୍ରପତି ମିଶେଲ ବେଚଲଟ , ୟୁନିସେଫର ସଦଭାବନା ଦୂତ ପ୍ରିୟଙ୍କା ଚୋପ୍ରା ସାମିଲ ଥିଲେ । ସାକ୍ଷାତ କାଳରେ ପ୍ରଧାନମନ୍ତ୍ରୀ ପିଏମଏନସିଏଚ ମଞ୍ଚର ପୃଷ୍ଠପୋଷକ ଭାବେ କାର୍ଯ୍ୟ କରିବା ଲାଗି ସହମତି ବ୍ୟକ୍ତ କରିଥିଲେ ।


    ସହଭାଗୀ ମଞ୍ଚ ଏକ ବିଶ୍ୱସ୍ତରୀୟ ସ୍ୱାସ୍ଥ୍ୟ ଭାଗିଦାରୀ କାର୍ଯ୍ୟକ୍ରମ ଅଟେ ଯାହା ସେପ୍ଟେମ୍ବର 2005ରେ ଆରମ୍ଭ ହୋଇଥିଲା । ଏହାର ଉଦ୍ଦେଶ୍ୟ ଶିଶୁ ଏବଂ ମାତୃ ମୃତ୍ୟୁହାର ହ୍ରାସ କରିବା ଏବଂ କିଶୋର , ଶିଶୁ , ନବଜାତକ ଏବଂ ମାତୃ ସ୍ୱାସ୍ଥ୍ୟରେ ସୁଧାର ଆଣିବାର ଉପାୟ ସନ୍ଧାନ କରିବା । ଏହାର ସଦସ୍ୟଙ୍କ ମଧ୍ୟରୁ 92ଟି ଉର୍ଦ୍ଧ୍ଵ ଦେଶରୁ 1000 ଶିକ୍ଷାବିତ , ଗବେଷକ , ଶିକ୍ଷା ପ୍ରତିଷ୍ଠାନ , ଦାତା ଏବଂ ଦାତବ୍ୟ ଫାଉଣ୍ଡେସନ , ସ୍ୱାସ୍ଥ୍ୟ ଯତ୍ନ ବ୍ୟବସାୟୀ , ବହୁରାଷ୍ଟ୍ରୀୟ ଏଜେନ୍ସି , ଅଣ ସରକାର ସଂଗଠନ , ସହଭାଗୀ ରାଷ୍ଟ୍ର , ବିଶ୍ୱସ୍ତରୀୟ ଆର୍ଥିକ ପ୍ରତିଷ୍ଠାନ ଏବଂ ଘରୋଇ କ୍ଷେତ୍ରର ସଂଗଠନ ସାମିଲ ରହିଛନ୍ତି ।


    ପୂର୍ବରୁ ଏହି ମଞ୍ଚର ସମ୍ମିଳନୀ ଜୋହାନ୍ସବର୍ଗ , ଦକ୍ଷିଣ ଆଫ୍ରିକା (2014) , ନୂଆଦିଲ୍ଲୀ ଭାରତ (2010) ଏବଂ ଦାରେସ ସଲାମ , ତାଞ୍ଜାନିଆ (2007)ରେ ଆୟୋଜନ କରାଯାଇଥିଲା । ଦ୍ୱିତୀୟ ଥର ଲାଗି ଭାରତ ଏହି ସମ୍ମିଳନୀର ଆୟୋଜନ କରାଯାଉଛି । ‘ ପ୍ରତ୍ୟେକ ମହିଳା ପ୍ରତ୍ୟେକ ଶିଶୁ ’( ଇଡବ୍ଲ୍ୟୁଇସି) ର ସମର୍ଥନରେ ମହିଳା , ଶିଶୁ , କିଶୋରମାନଙ୍କ ସ୍ୱାସ୍ଥ୍ୟ ରଣନୀତିରେ ଯେପରି ଭାବେ ବ୍ୟକ୍ତ କରାଯାଇଛି ସେହିପରି ନିରନ୍ତର ବିକାଶ ଲକ୍ଷ୍ୟ (ଏସଡିଜି) ବିଶେଷ କରି ସ୍ୱାସ୍ଥ୍ୟ ସଂକ୍ରାନ୍ତ ଏସଡିଜି ଲକ୍ଷ୍ୟ ହାସଲ ଉଦ୍ଦେଶ୍ୟରେ ସଫଳତା ପୂର୍ବକ କାର୍ଯ୍ୟ କରିବା ଲାଗି ପିଏମଏନସିଏଚର ଅଭିଯାନ ସହାୟତା ଯୋଗାଇ ଦେବ ।


    ସହଭାଗୀ ମଞ୍ଚର କାର୍ଯ୍ୟକ୍ରମ ଏହାର ବିଶ୍ୱସ୍ତରୀୟ କାର୍ଯ୍ୟନୀତିର ଉଦ୍ଦେଶ୍ୟ- ତିଷ୍ଠି ରହିବା-ବିକଶିତ କରିବା-ରୂପାନ୍ତରଣ ହେବା ସହ ଜଡ଼ିତ ହେବ । ଏଥିରେ 4ଟି ଉଚ୍ଚସ୍ତରୀୟ ଅଧିବେଶନ ସାମିଲ ରହିଛି ଯାହା ରାଜନୈତିକ ନେତୃତ୍ୱ , ବହୁପକ୍ଷୀୟ କାର୍ଯ୍ୟାନୁଷ୍ଠାନ , ପ୍ରତିବଦ୍ଧତା ଏବଂ ଭାଗୀଦାରୀ ପାଇଁ ଶକ୍ତି ଉପରେ ଗୁରୁତ୍ୱାରୋପ କରିବ । ପ୍ରତ୍ୟେକ ଉଚ୍ଚ ସ୍ତରୀୟ ଅଧିବେଶନ 6ଟି ପ୍ରମୁଖ ବିଷୟ ଉପରେ ଧ୍ୟାନ କେନ୍ଦ୍ରିତ କରିବ ଯେଉଁଥିରେ ଶୈଶବକାଳ , କିଶୋରାବସ୍ଥା , ସ୍ୱାସ୍ଥ୍ୟ ସେବାରେ ଗୁଣବତ୍ତା , ସମାନତା ଏବଂ ଗରିମା , ମହିଳା ସଶକ୍ତିକରଣ ଏବଂ ବାଳିକାଙ୍କ ସ୍ୱାସ୍ଥ୍ୟରେ ସୁଧାର ଆଦି ସାମିଲ ରହିଛି ।


    ଏହି ମଞ୍ଚ 12ଟି ସଫଳ ପ୍ରସଙ୍ଗ ବିଷୟ ଅଧ୍ୟୟନର ଫଳାଫଳ ଉପସ୍ଥାପନ ଏବଂ ଉଜାଗର କରିବ ଯାହା ମହିଳା , ଶିଶୁ ଏବଂ କିଶୋରଙ୍କ ସ୍ୱାସ୍ଥ୍ୟରେ ଉନ୍ନତି ଲାଗି ବିଭିନ୍ନ କ୍ଷେତ୍ରରେ ଦେଶଗୁଡ଼ିକ କିଭଳି ଭାଗୀଦାରୀ କରୁଛନ୍ତି ତାହା ପ୍ରଦର୍ଶନ କରିବ । ଏହି ବିଷୟ ଅଧ୍ୟୟନଗୁଡ଼ିକ ବ୍ରିଟିଶ ମେଡ଼ିକାଲ ଜର୍ଣ୍ଣାଲର ସ୍ୱତନ୍ତ୍ର ସହଭାଗୀ ସଂସ୍କରଣରେ ପ୍ରକାଶ ପାଇବ ଏବଂ ଏହା ବ୍ୟାପକ ଭାବେ ପ୍ରସାରିତ ହେବ ।


    ସହଭାଗୀ ମଞ୍ଚ ଯେଉଁ 6ଟି ଭୂମଣ୍ଡଳୀୟ କ୍ଷେତ୍ରରୁ ହାସଲ ଜ୍ଞାନ ପ୍ରଦର୍ଶନ କରିବ ସେଗୁଡ଼ିକ ହେଲେ - ଆଫ୍ରିକା , ପୂର୍ବ ଭୂମଧ୍ୟସାଗର ଅଞ୍ଚଳ , ୟୁରୋପ , ଆମେରିକା , ଦକ୍ଷିଣ ପୂର୍ବ ଏସିଆ ଏବଂ ପଶ୍ଚିମ ପ୍ରଶାନ୍ତ ମହସାଗର କ୍ଷେତ୍ର । 6ଟି ବିଷୟ ଭିତ୍ତିକ କ୍ଷେତ୍ର-


    ପ୍ରାକ ଶିଶୁ ବିକାଶ (ଜର୍ମାନୀ ଏବଂ ଚିଲି) ;


    କିଶୋର ସ୍ୱାସ୍ଥ୍ୟ ଏବଂ କଲ୍ୟାଣ (ଆମେରିକା ଏବଂ ଇଣ୍ଡୋନେସିଆ)


    ସେବାରେ ମାନକ , ନ୍ୟାୟସଂଗତା ଏବଂ ସମ୍ମାନ (ଭାରତ ଏବଂ କାମ୍ପୋଡିଆ)


    ଉପରୋକ୍ତ ବିଷୟ ଅଧୀନରେ ଭାରତରୁ ପରିବର୍ଦ୍ଧିତ ମିଶନ ଇନ୍ଦ୍ରଧନୁଶ କାର୍ଯ୍ୟକ୍ରମକୁ ଗୋଟିଏ ବିଷୟ ଅଧ୍ୟୟନ ଭାବେ ସାମିଲ କରାଯାଇଛି ।


    ଲିଙ୍ଗଭିତ୍ତିକ ଏବଂ ପ୍ରଜନନ ସ୍ୱାସ୍ଥ୍ୟ (ମାଲାୱି ଏବଂ ମାଲେସିଆ) ଏବଂ ;


    ମହିଳା , କନ୍ୟା ଏବଂ ଗୋଷ୍ଠୀ ସଶକ୍ତିକରଣ (ଦକ୍ଷିଣ ଆଫ୍ରିକା ଏବଂ ଗୁଏଟମାଲା) ; ଏବଂ


    ମାନବୀୟ ଏବଂ ସମ୍ବେଦନଶୀଳ ସେଟିଂସ୍ (ସିଏରା ଲିଓନ ଏବଂ ଆଫଗାନିସ୍ଥାନ)


    **********

    
    
    (Release ID: 1555742) Visitor Counter : 16