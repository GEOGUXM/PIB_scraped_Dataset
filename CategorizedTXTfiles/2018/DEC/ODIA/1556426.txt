      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଅଣ- ପାରମ୍ପରିକ ହାଇଡ଼୍ରୋକାର୍ବନ ଅନୁସନ୍ଧାନ ଓ ଉତ୍ତୋଳନ ଅନୁମତି ପାଇଁ ସାର୍ବଜନୀନ ନୀତିଗତ ଢ଼ାଞ୍ଚା ବ୍ୟବସ୍ଥା ଜାରି
      Posted On: 17 DEC 2018 3:30PM by PIB Bhubaneshwar


    ରାଷ୍ଟ୍ରାୟତ୍ତ ତୈଳ କମ୍ପାନୀମାନଙ୍କ ଦ୍ୱାରା ସେଲ୍‌ ଗ୍ୟାସ ଓ ତୈଳ ଅନୁସନ୍ଧାନ ଓ ଉତ୍ତୋଳନ ପାଇଁ ସରକାର ନୀତିଗତ ଢ଼ାଞ୍ଚା ଓ ଗାଇଡ଼ଲାଇନ୍‌ ଜାରି କରିଛନ୍ତି । 2013 ମସିହା ଅକ୍ଟୋବର 13 ତାରିଖ ଦିନ ଏଭଳି ସେଲ୍‌ ଗ୍ୟାସ/ ତୈଳ ପାଇଁ ନୋମିନେସନ୍‌ ବ୍ୟବସ୍ଥା ଗାଇଡ଼ଲାଇନ ପାଇଁ ବିଜ୍ଞପ୍ତି ଜାରି କରାଯାଇଛି । ସେଲ ଗ୍ୟାସ/ ତୈଳ ଏବଂ ଅନ୍ୟାନ୍ୟ ଅଣ ପାରମ୍ପରିକ ହାଇଡ଼୍ରୋକାର୍ବନ ଅନୁସନ୍ଧାନ ଓ ଉତ୍ତୋଳନର ପରିସର ଓ ସୁଯୋଗକୁ ବ୍ୟାପକ କରିବା ଉଦ୍ଦେଶ୍ୟରେ ସରକାର 2018 ମସିହା ଅଗଷ୍ଟ 20 ତାରିଖ ଦିନଏଭଳି ନୀତିଗତ ଢ଼ାଞ୍ଚା ଓ ନିଦେ୍ର୍ଦଶାବଳୀ ପ୍ରଣୟନ କରିଛନ୍ତି ଯାହାକି ସେଲ୍‌ ଗ୍ୟାସ/ ତୈଳ , କୋଇଲା ଶଯ୍ୟାର ମିଥେନ (ସିବିଏମ) ଆଦିର ଅନୁସନ୍ଧାନ ଓ ଉତ୍ତୋଳନ ସକାଶେ ଉଦ୍ଦିଷ୍ଟ । ଏଭଳି ଅନୁସନ୍ଧାନ ଓ ଉତ୍ତୋଳନ ବର୍ତ୍ତମାନ ପ୍ରଚଳିତ ଉତ୍ପାଦନ ବଣ୍ଟନ ଚୁକ୍ତିନାମା (ପିଏସସି) ଏକରେଜ. ସିବିଏମ ଚୁକ୍ତିନାମା ତଥା ଅଣପାରମ୍ପରିକ ହାଇଡ଼୍ରୋକାର୍ବନ ସାମର୍ଥ ବହନକାରୀ ମନୋନୀତ କ୍ଷେତ୍ର ପାଇଁ କାର୍ଯ୍ୟକାରୀ କରାଯିବ ।


    2018 ମସିହାର “ ବର୍ତ୍ତମାନର ପିଏସସି , ସିବିଏମ ଚୁକ୍ତି ଓ ମନୋନୀତି କ୍ଷେତ୍ର ଅଧୀନରେ ଥିବା ଅଣପାରମ୍ପରିକ ହାଇଡ଼୍ରୋକାର୍ବନର ଅନୁସନ୍ଧାନ ଓ ଉତ୍ତୋଳନ ନୀତିଗତ ଢ଼ାଞ୍ଚା ” ର ଆର୍ଥିକ ଓ ଚୁକ୍ତିଗତ ସର୍ତ୍ତାବଳୀରେ ନୂତନ ହାଇଡ଼୍ରୋକାର୍ବନ ଆବିଷ୍କାର ଯାହାକି ପିଏସସି ବ୍ଲକରେ ହୋଇଥିବ ସେଥବପାଇଁ ପେଟ୍ରୋଲିୟମ୍‌ ଅନୁସନ୍ଧାନ ସକାଶେ ରିଙ୍ଗ ଫେନ୍ସିଂ ଓ ମୂଲ୍ୟ ଅସୁଲି ଭିତ୍ତିରେ କରାଯିବ । ପିଏସସି କ୍ଷେତ୍ରରେ ପେଟ୍ରୋଲିୟମ୍‌ ଲାଭର ଅତିରିକ୍ତ 10% ଏବଂ ସିବିଏମ ଚୁକ୍ତିନାମା କ୍ଷେତ୍ରରେ ଉତ୍ପାଦନ ସ୍ତରୀୟ ପେମେଣ୍ଟ (ପିଏଲପି) ଯାହାକି ବର୍ତ୍ତମାନ ପ୍ରଚଳିତ ପ୍ରଫିଟ୍‌ ପେଟ୍ରୋଲିୟମ୍‌/ ପିଏଲପି ଉପରେ ଧାର୍ଯ୍ୟ କରାଯିବ ଓ ତାହା ନୂତନ ଆବିଷ୍କାର ସ୍ଥଳେ ସରକାରଙ୍କ ସହ ବଣ୍ଟନ କରାଯିବ । ମନୋନୀତ ବ୍ଲକ ପାଇଁ ଅଣ ପାରମ୍ପରିକ ହାଇଡ଼୍ରୋକାର୍ବନ ଅନୁସନ୍ଧାନ ଓ ଉତ୍ତୋଳନ ସକାଶେ ବର୍ତ୍ତମାନ ପ୍ରଚଳିତ ଆର୍ଥିକ ଓ ଚୁକ୍ତିଗତ ଅନୁସନ୍ଧାନ/ଲିଜ୍‌ ଲାଇସେନ୍ସର ସର୍ତ୍ତବଳୀ ଅନୁସାରେ ଏନଓସି ପାଇଁ ଅନୁମତି ପ୍ରଦାନ କରାଯିବ । ସେହିଭଳି ହାଇଡ଼୍ରୋକାର୍ବନ ଅନୁସନ୍ଧାନ ଓ ଲାଇସେନ୍ସିଂ ନୀତି (ହେଲ୍ପ) , 2016 ଓ ଆବିଷ୍କୃତ କ୍ଷୁଦ୍ର କ୍ଷେତ୍ର (ଡ଼ିଏସଏଫ) ନୀତି 2015ରେ ଥିବା ବ୍ୟବସ୍ଥା ଅନୁସାରେ ପ୍ରଦାନ କରାଯାଇଥିବା ଏକରେଜରେ ସେଲ ଗ୍ୟାସ/ ତୈଳ ସମେତ ଅଣପାରମ୍ପରିକ ହାଇଡ଼୍ରୋକାର୍ବନ ଅନୁସନ୍ଧାନ ଓ ଉତ୍ତୋଳନ ପାଇଁ ପର୍ଯ୍ୟାପ୍ତ ବ୍ୟବସ୍ଥା ରହିଛି ।


    ଏଭଳି ତୈଳ ଓ ବାଷ୍ପ ଉତ୍ତୋଳନ କାର୍ଯ୍ୟରେ ନିୟୋଜିତ କମ୍ପାନୀମାନେ ହାଇଡ଼୍ରାଉଲିକ୍‌ ଫ୍ରାକ୍‌ଚରିଂ ସମେତ ବିଭିନ୍ନ ପ୍ରକାର ପ୍ରଯୁକ୍ତି ବ୍ୟବହାର କରିଥାନ୍ତି । ସେଲ ଗ୍ୟାସ/ ତୈଳ ଉତ୍ତୋଳନ ସମେତ ବିଭିନ୍ନ ପ୍ରକାର ପେଟ୍ରୋଲିୟମ୍‌ ଅନୁସନ୍ଧାନ ଓ ଉତ୍ତୋଳନ କାର୍ଯ୍ୟ କଲାବେଳେ ଏହି କମ୍ପାନୀମାନଙ୍କୁ ସମସ୍ତ ପ୍ରକାର ବୈଧାନିକ ସତର୍କତାମୂଳକ ନିୟମାବଳୀ ପାଳନ କରିବାକୁ ପଡ଼ିବ ଯାହାକି ପର୍ଯ୍ୟାବରଣ ଓ ଅନ୍ୟାନ୍ୟ ସଂପର୍କୀତ ଆଇନ/ ନିୟମାବଳୀରେ ନିର୍ଦ୍ଧାରଣ କରାଯାଇଛି । ସେହିସବୁ କମ୍ପାନୀମାନେ ସେମାନଙ୍କର ଉତ୍ପାଦନ କାର୍ଯ୍ୟ ଆରମ୍ଭ କରିବା ପୂର୍ବରୁ ପର୍ଯ୍ୟାବରଣ ପ୍ରମାବ ଆକଳନ ଅଧ୍ୟୟନ (ଇଆଇଏ) କରିବେ ଏବଂ ସେଥିପାଇଁ ଆବଶ୍ୟକ ପର୍ଯ୍ୟାବରଣ ମଞ୍ଜୁରୀ ଯାହାକି ପର୍ଯ୍ୟାବରଣ (ସୁରକ୍ଷା) ଆଇନ , 1986 ଅନୁସାରେ ଓ ତଦନୁଯାୟୀ ଜାରି ବିଜ୍ଞପ୍ତିରେ ସୂଚୀତ କରାଯାଇଛି ତାହା ପାଳନ କରିବେ ।


    ଅଧୁନା , ଦେଶରେ ସମସ୍ତ ଆବଣ୍ଟିତ ଅନୁସନ୍ଧାନ ଓ ଉତ୍ପାଦନ ବ୍ଲକରେ ସେଲ ଗ୍ୟାସ ଅନୁସନ୍ଧାନ ପାଇଁ ସରକାର ଅନୁମତି ପ୍ରଦାନ କରିଛନ୍ତି । ଏପର୍ଯ୍ୟନ୍ତ , ତୈଳ ଓ ପ୍ରାକୃତିକ ଗ୍ୟାସ କମିଶନ୍‌ ଲିମିଟେଡ଼ (ଓଏନଜିସି) ସେଲ୍‌ ଗ୍ୟାସ ଅନୁସନ୍ଧାନ ସକାଶେ ମୋଟ 23ଟି ସ୍ଥାନରେ ଡ଼୍ରିଲିଂ କରିଛି ଏବଂ ଅଏଲ ଇଣ୍ଡିଆ ଲିମିଟେଡ଼ (ଓଆଇଏଲ) ସେଲ୍‌ ଗ୍ୟାସ ଅନୁସନ୍ଧାନ ପାଇଁ ମନୋନୀତ ବ୍ୟବସ୍ଥା ମଧ୍ୟରେ 4ଟି ସ୍ଥାନରେ ଡ଼ି୍ରଲିଂ କରିଛି । ଦେଶରେ ସେଲ୍‌ ଗ୍ୟାସ/ ତୈଳ ଅନୁସନ୍ଧାନ ଏବେ ପ୍ରାରମ୍ଭିକ ପର୍ଯ୍ୟାୟରେ ରହିଛି ଏବଂ ଏଯାବତ୍‌ ସେଲ୍‌ ଗ୍ୟାସ/ ତୈଳର କୌଣସି ବ୍ୟାବସାୟିକ ଉତ୍ପାଦନ ଆରମ୍ଭ ହୋଇନାହିଁ ।


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ଏବଂ କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି କହିଛନ୍ତି ।


    **************

    
    
    (Release ID: 1556426) Visitor Counter : 17