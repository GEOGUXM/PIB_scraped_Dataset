      ରସାୟନ ଓ ସାର ମନ୍ତ୍ରଣାଳୟ

      ରବି ଋତୁ 2018-19ରେ ସମସ୍ତ ରାଜ୍ୟମାନଙ୍କରେ ସାର ପର୍ଯ୍ୟାପ୍ତ ମାତ୍ରାରେ ଉପଲବ୍ଧ: ଶ୍ରୀ ସଦାନନ୍ଦ ଗୌଡା
      • ରାଜ୍ୟମାନଙ୍କରେ ସଠିକ ସମୟରେ ଏବଂ ଏକସମାନ ବିତରଣ ସୁନିଶ୍ଚିତ କରିବାର ଅନୁରୋଧ କରାଯାଇଛି: ରସାୟନ ଏବଂ ଉର୍ବରକ ମନ୍ତ୍ରୀ

      Posted On: 21 DEC 2018 6:34PM by PIB Bhubaneshwar

    ରସାୟନ ଓ ସାର ମନ୍ତ୍ରୀ ଶ୍ରୀ ଡିଭି ସଦାନନ୍ଦ ଗୌଡା ଆଜି ଏଠାରେ କହିଛନ୍ତି ଯେ ସାର ଅଭାବର କୌଣସି ଆଶଙ୍କା ନାହିଁ । ୟୁରିଆ ସହିତ ସମସ୍ତ ସାରର ଉପଲବ୍ଧତା ସଠିକ ସମୟରେ ସୁନିଶ୍ଚିତ କରିବା ପାଇଁ ସମସ୍ତ ରାଜ୍ୟମାନଙ୍କର ଉର୍ବରକ ବିଭାଗ ତରଫରୁ ଯଥାସମ୍ଭବ ସହାୟତା ମିଳିବ । ଶ୍ରୀ ଗୌଡା ଆଜି ନୂଆଦିଲ୍ଲୀରେ ରବି ଋତୁ 2018-19 ସମୟରେ ସମସ୍ତ ରାଜ୍ୟରେ ସାରର ପର୍ଯ୍ୟାପ୍ତ ଉପଲବ୍ଧତା ବାବଦରେ ସୂଚନା ପ୍ରଦାନ କରୁଥିଲେ ।


    ଶ୍ରୀ ଗୌଡା କହିଲେ ଯେ ବର୍ତ୍ତମାନ ଜାରି ରହିଥିବା ରବି ଋତୁ ସମୟରେ ସମଗ୍ର ଦେଶରେ ସାରର ଉପଲବ୍ଧତାର ସ୍ଥିତି ସନ୍ତୋଷଜନକ ରହିଛି । ୟୁରିଆ ବାବଦରେ ଡିସେମ୍ବରରେ 21.33 ଏଲଏମଟିର ଯଥାନୁପାତ ଆବଶ୍ୟକତା ତୁଳନାରେ ସମ୍ପ୍ରତି ଦେଶରେ ଏହାର ଉପଲବ୍ଧତା 25.06 ଏଲଏମଟି ରହିଛି । ଏତଦବ୍ୟତୀତ ବିଭିନ୍ନ କାରଖାନାରେ ୟୁରିଆର ଉତ୍ପାଦନ ଲକ୍ଷ୍ୟ ଅନୁରୂପ ରହିଛି । ସେ କହିଲେ ଯେ ଉତ୍ପାଦିତ ୟୁରିଆର ଆପୂର୍ତ୍ତି ଯୋଜନା ଅନୁରୂପ ଭାବେ ବଡ ସକ୍ରିୟତାର ସହ ଦେଶର ପ୍ରତିଟି କୋଣରେ ସୁଲଭ କରାଯାଉଛି , ଯାହା ଫଳରେ କି ଏହାର ଚାହିଦା ପୂରଣ କରାଯାଇ ପାରିବ ।


    ଶ୍ରୀ ଗୌଡା କହିଲେ ଯେ ସ୍ୱଦେଶୀ ୟୁରିଆ ବ୍ୟତୀତ ବିଭିନ୍ନ ବନ୍ଦର (ପଶ୍ଚିମ ତଟ ଏବଂ ପୂର୍ବତଟ)ରେ ପାଖାପାଖି ଏକ ମିଲିଅନ ଟନ ଉତ୍ପାଦିତ ୟୁରିଆ ମଧ୍ୟ ଉପଲବ୍ଧ । ସେ କହିଲେ ଯେ ଏତଦବ୍ୟତୀତ 2018 ଡିସେମ୍ବର ଏବଂ 2019 ଜାନୁଆରୀରେ ଏକ ମିଲିଅନ ଟନରୁ ମଧ୍ୟ ଅଧିକ ଉତ୍ପାଦିତ ୟୁରିଆ ପହଂଚିବାର ଆଶା ରହିଛି ।


    ବିଭିନ୍ନ ରାଜ୍ୟ ବିଶେଷ କରି ମଧ୍ୟପ୍ରଦେଶ , ରାଜସ୍ଥାନ , ଉତ୍ତର ପ୍ରଦେଶ , ହରିୟାନା , ପଞ୍ଜାବ ଇତ୍ୟାଦିରେ ୟୁରିଆର ସର୍ବାଧିକ ଉପଯୋଗ ବାଲା ଅବଧିକୁ ଧ୍ୟାନରେ ରଖି ଉର୍ବରକ ବିଭାଗ ରେଳ ମନ୍ତ୍ରଣାଳୟ ସହିତ ସମୁଚିତ ସମନ୍ୱୟ ସ୍ଥାପିତ କରି ପଶ୍ଚିମ ଏବଂ ପୂର୍ବ ଦୁଇ ତଟରେ ଅବସ୍ଥିତ ବନ୍ଦରରୁ ୟୁରିଆର ପରିବହନ ପାଇଁ ଉଚ୍ଚ ପ୍ରାଥମିକତା ପ୍ରଥମରୁ ପ୍ରଦାନ କରିଆସିଛନ୍ତି । ସେ କହିଲେ ଯେ କାରଖାନା ଏବଂ ବନ୍ଦରରେ ସାର ସଠିକ ସମୟରେ ଉପଲବ୍ଧ ହେବା ସୁନିଶ୍ଚିତ କରିବା ପାଇଁ ଆମକୁ ରେଳବିଭାଗ ତରଫରୁ ସମ୍ପୂର୍ଣ୍ଣ ସହଯୋଗ ମିଳୁଛି ।


    ଶ୍ରୀ ଗୌଡା କହିଲେ ଯେ ଉର୍ବରକ ବିଭାଗ ମୁଖ୍ୟ ସଚିବ , ପ୍ରଧାନ ସଚିବ (କୃଷି) ଏବଂ ରାଜ୍ୟମାନଙ୍କର ବରିଷ୍ଠ କୃଷି ଅଧିକାରୀମାନଙ୍କ ସ୍ତର ସହିତ ସମ୍ବନ୍ଧିତ ରାଜ୍ୟ ସରକାରଙ୍କ ସହିତ ନିରନ୍ତର ସମ୍ପର୍କରେ ରହିଛି ଏବଂ ଏଥି ସହିତ ପ୍ରତିଦିନ ସ୍ଥିତି ଉପରେ କଡା ନଜର ରଖା ଯାଉଛି । ସେ କହିଲେ ଯେ ସାର ବିଭାଗ ସମସ୍ତ ରାଜ୍ୟରେ ସାରର ଚାହିଦା ପୁରଣ କରିବା ସହିତ ଅନ୍ୟ ସ୍ଥିତିର ମୁକାବିଲା କରିବା ପାଇଁ ମଧ୍ୟ ସମ୍ପୂର୍ଣ୍ଣ ଭାବେ ପ୍ରସ୍ତୁତ । ଶ୍ରୀ ଗୌଡା କହିଲେ ଯେ ରାଜ୍ୟମାନଙ୍କୁ ସଠିକ ସମୟରେ ଏବଂ ଏକସମାନ ବିତରଣ ସୁନିଶ୍ଚିତ କରିବା ପାଇଁ ଅନୁରୋଧ କରାଯାଇଛି , ଯାହା ଫଳରେ କୃଷକମାନଙ୍କୁ ସାର ସଠିକ ସମୟରେ ମିଳିପାରିବ ।


    ଶ୍ରୀ ଗୌଡା ଏହି କଥା ମଧ୍ୟ ଦୋହରାଇ ଥିଲେ ଯେ ସାର ବିଭାଗ , ରେଳ ବିଭାଗ ଏବଂ ରାଜ୍ୟ ସରକାରଙ୍କ ସମ୍ବନ୍ଧିତ ଅଧିକାରୀମାନଙ୍କ ଦ୍ୱାରା ସମସ୍ତ ରାଜ୍ୟମାନଙ୍କରେ ସାରର ଉପଲବ୍ଧତାର ସ୍ଥିତି ଉପରେ ପ୍ରତି ଘଂଟାରେ କଡା ନଜର ରଖାଯାଉଛି । ଏତଦବ୍ୟତୀତ ୟୁରିଆର ଆପୂର୍ତ୍ତିକର୍ତ୍ତାମାନଙ୍କୁ ଏହାର ଚାହିଦା ପୂରଣ କରିବା ପାଇଁ ୟୁରିଆର ଉପଲବ୍ଧତାକୁ ସର୍ବୋଚ୍ଚ ପ୍ରାଥମିକତା ପ୍ରଦାନ କରାଯିବା ପାଇଁ ପରାମର୍ଶ ପ୍ରଦାନ କରାଯାଇଛି ।


    ******************

    
    
    (Release ID: 1557308) Visitor Counter : 13