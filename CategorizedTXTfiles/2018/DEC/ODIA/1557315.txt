      ଶକ୍ତି ମନ୍ତ୍ରଣାଳୟ

      ସମସ୍ତ ବିଦ୍ୟୁତ ମିଟରକୁ 3 ମାସ ମଧ୍ୟରେ ‘ସ୍ମାର୍ଟ ପ୍ରିପେଡ’ କରିବା ନେଇ ସରକାରଙ୍କ ଯୋଜନା
      Posted On: 24 DEC 2018 6:58PM by PIB Bhubaneshwar


    ଭାରତ ସରକାରଙ୍କ ବିଦ୍ୟୁତ ମନ୍ତ୍ରଣାଳୟ 2019 ଏପ୍ରିଲ 1ରୁ ଶୁଭାରମ୍ଭ କରି ଆଗାମୀ 3 ବର୍ଷ ମଧ୍ୟରେ ସମସ୍ତ ମିଟରକୁ ସ୍ମାର୍ଟ ପ୍ରିପେଡ କରିବା ନେଇ ଯୋଜନା ପ୍ରସ୍ତୁତ କରିଛନ୍ତି । ଏହି ପଦକ୍ଷେପ ଫଳରେ ବିଦ୍ୟୁତ କ୍ଷେତ୍ରରେ କ୍ରାନ୍ତି ଆସିବାର ସମ୍ଭାବନା ରହିଛି । ମୋଟ ବୈଷୟିକ ଏବଂ ବାଣିଜ୍ୟିକ ( AT&C ) କ୍ଷତିରେ ହ୍ରାସ ହେବା , ବିଦ୍ୟୁତ ବିତରଣ କମ୍ପାନୀ (ଡିସକମ)ର ଆର୍ଥିକ ସ୍ଥିତି ସୁଧୁରିବା , ଉର୍ଜା ସଂରକ୍ଷଣକୁ ପ୍ରୋତ୍ସାହନ ମିଳିବା , ବିଲ ଆଦାୟର ସୁବିଧା ଏବଂ କାଗଜରେ ବିଲ ଉବଲବ୍ଧ କରାଇବା ବ୍ୟବସ୍ଥା ଶେଷ ହେବା ପରେ ହିଁ ଏହି କ୍ଷେତ୍ରରେ କ୍ରାନ୍ତି ସମ୍ଭବ ହୋଇପାରିବ ।


    ସ୍ମାର୍ଟ ମିଟର ଆଡକୁ ଉଠାଯାଉଥିବା ପଦକ୍ଷେପ ପ୍ରକୃତରେ ଗରିବ ବ୍ୟକ୍ତିଙ୍କ ପାଇଁ ଅନୁକୂଳ ପଦକ୍ଷେପ , କାରଣ ଉପଭୋକ୍ତାଙ୍କୁ ଏକାଥରକେ ସମ୍ପୂର୍ଣ୍ଣ ମାସର ବିଲ ଆଦାୟ କରିବାକୁ ପଡିନଥାଏ । ଉପଭୋକ୍ତା ଗଣ ଏହା ଫଳରେ ସେମାନଙ୍କର ଆବଶ୍ୟକତାର ହିସାବ ଅନୁଯାୟୀ ଖର୍ଚ୍ଚ କରିଥା ’ ନ୍ତି । ସ୍ମାର୍ଟ ପ୍ରିପେଡ ମିଟର ନିର୍ମାଣ କରିବା ଦ୍ୱାରା ଯୁବକମାନଙ୍କ ପାଇଁ କୌଶଳପୂର୍ଣ୍ଣ ରୋଜଗାର ମଧ୍ୟ ସୃଜିତ ହୋଇପାରିବ ।


    ଉଲ୍ଲେଖନୀୟ ବିଷୟ ହେଉଛି କି ରାଜ୍ୟ ସରକାର ଏହା ପୂର୍ବରୁ ସମସ୍ତଙ୍କ ପାଇଁ ବିଦ୍ୟୁତ ଦସ୍ତାବିଜରେ ହସ୍ତାକ୍ଷର କରିଥିଲେ ଏବଂ ଉପଭୋକ୍ତାମାନଙ୍କୁ 24 ଘଣ୍ଟା ବିଜୁଳି ଆପୂର୍ତ୍ତି କରିବା ଉପରେ ସହମତି ପ୍ରକାଶ କରାଯାଇଥିଲା । ଏଣୁ ବିଦ୍ୟୁତ ବିତରଣର ଲାଇସେନ୍ସ ଧାରକ 2019 ଏପ୍ରିଲ 1 ପର୍ଯ୍ୟନ୍ତ କିମ୍ବା ଏହା ପୂର୍ବରୁ ନିଜ ନିଜର ଉପଭୋକ୍ତାମାନଙ୍କୁ ବିଦ୍ୟୁତ ପ୍ରଦାନ କରିବା ଆରମ୍ଭ କରିବେ । ତେବେ ଅସାଧାରଣ ବା ବିଶେଷ ପରିସ୍ଥିତିରେ ସମ୍ବନ୍ଧିତ ଆୟୋଗ ଏହି ସମୟ ଅବଧି ମଧ୍ୟରେ କିଛି ରିହାତି ଦେଇ ପାରିବେ । ଏଥିରେ ହେଉଥିବା ବିଳମ୍ବ କାରଣକୁ ଲିଖିତ ଭାବେ ପ୍ରଦାନ କରିବାକୁ ପଡିବ ।


    *****************

    
    
    (Release ID: 1557315) Visitor Counter : 18