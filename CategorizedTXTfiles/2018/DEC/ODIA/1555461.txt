      କ୍ୟାବିନେଟ

      ମାନବବାହୀ ମହାକାଶ କାର୍ଯ୍ୟକ୍ରମ ପାଇଁ ଭାରତ, ରୁଷିଆ ସହଯୋଗ ବୁଝାମଣାକୁ କ୍ୟାବିନେଟର ଅନୁମୋଦନ
      Posted On: 06 DEC 2018 7:29PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଏକ ମାନବଯୁକ୍ତ ମିଳିତ ମହାକାଶ କାର୍ଯ୍ୟକ୍ରମ ଦିଗରେ ସହଯୋଗ ପାଇଁ ଭାରତ ଓ ରୁଷିଆ ମଧ୍ୟରେ ସ୍ୱାକ୍ଷରିତ ବୁଝାମଣାକୁ ମଞ୍ଜୁରି ପ୍ରଦାନ କରାଯାଇଛି । ଏହାଦ୍ୱାରା ଭାରତର ମାନବଯୁକ୍ତ ମହାକାଶ ଅଭିଯାନ କାର୍ଯ୍ୟକ୍ରମ ଅଧିକ ସୁଦୃଢ ହୋଇପାରିବ । ଏଥିରେ ରେଡିଏସନ ସିଲଡିଂ , ଜୀବନରକ୍ଷାକାରୀ ବ୍ୟବସ୍ଥା , ମହାକାଶଚାରୀ ଯିବାକୁ ଥିବା ମଡ୍ୟୁଲ , ରୋଭର୍ସ ଏବଂ ଡକିଂ ବ୍ୟବସ୍ଥା , ମହାକାଶଚାରୀଙ୍କ ପୋଷାକ ଏବଂ ସେମାନଙ୍କ ତାଲିମ ଦିଗରେ ଉଭୟପକ୍ଷ ଘନିଷ୍ଠ ଭାବେ ସହଯୋଗର ସହ କାର୍ଯ୍ୟ କରିବେ । ଉଭୟଦେଶ ମଧ୍ୟରେ ମହାକାଶ ଗବେଷଣା କ୍ଷେତ୍ରରେ ସହଯୋଗ ଦୀର୍ଘଦିନରୁ ରହି ଆସିଛି । ଏହି ବୁଝାମଣାପତ୍ର ଦ୍ୱାରା ଏହା ଅଧିକ ନିବିଡ଼ ହେବାକୁ ଯାଉଛି ।


    ******************

    
    
    (Release ID: 1555461) Visitor Counter : 11