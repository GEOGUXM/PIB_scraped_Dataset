      ଜଳ ସମ୍ପଦ ମନ୍ତ୍ରଣାଳୟ

      ଯମୁନା ନଦୀ ସ୍ୱଚ୍ଛକରଣ ଯୋଜନା
      Posted On: 20 DEC 2018 5:59PM by PIB Bhubaneshwar


    ଯମୁନା ନଦୀ ସ୍ୱଚ୍ଛକରଣ କାର୍ଯ୍ୟକ୍ରମ ନମାମୀ ଗଙ୍ଗେ ଅଭିଯାନର ଅଂଶବିଶେଷ ଏବଂ ଭାରତ ସରକାର ଏଥିପାଇଁ ରାଜ୍ୟମାନଙ୍କ ଦ୍ୱାରା କାର୍ଯ୍ୟକାରୀ କରାଯାଉଥିବା ବିଭିନ୍ନ ଯୋଜନାକୁ ଆର୍ଥିକ ସହଯୋଗ ଯୋଗାଇ ଦେଉଛନ୍ତି । ଏହା ଫଳରେ ଯମୁନା ନଦୀକୁ ଛଡ଼ା ଯାଉଥିବା ବର୍ଜ୍ୟଜଳକୁ ଯୋକାଯାଉଛି ଏବଂ ସେହି ବର୍ଜ୍ୟଜଳର ପ୍ରକି୍ରିୟାକରଣ କରାଯାଉଛି । ଯମୁନା ନଦୀ ଗଙ୍ଗା ନଦୀର ଏକ ଉପନଦୀ । ଏଥିପାଇଁ କେନ୍ଦ୍ର ସରକାର ହରିଆଣା , ଦିଲ୍ଲୀ ଓ ଉତ୍ତର ପ୍ରଦେଶ ସରକାରଙ୍କୁ ପର୍ଯ୍ୟୟକ୍ରମେ 1993 ମସିହା ଠାରୁ ଯମୁନା ଆକ୍ସନ ପ୍ଲାନ ଅଧୀନରେ ଆର୍ଥିକ ସହାୟତା ଯୋଗାଇ ଆସୁଛନ୍ତି । ୱାଏପି ପର୍ଯ୍ୟାୟ 1 ଏବଂ 2ରେ ଏବେସୁଦ୍ଧା ମୋଟ 1514.70 କୋଟି ଟଙ୍କା ବ୍ୟୟ କରାଯାଇଛି ।


    ଜାତୀୟ ନଦୀ ସଂରକ୍ଷଣ ଯୋଜନା (ଏନଆରସିପି) ଅଧୀନରେ 31.7.2018 ସୁଦ୍ଧା ମଧ୍ୟପ୍ରଦେଶର ଉଜ୍ଜୟିନୀ ଠାରେ ସୀପ୍ରା ନଦୀ , ମଧ୍‌ ପ୍ରଦୂଷଣ ବୃଦ୍ଧିକୁ ରୋକିବା ସକାଶେ 18.05 କୋଟି ଟଙ୍କା ମଂଜୁର କରାଯାଇଛି ଏବଂ ଏହି ଅର୍ଥବ୍ୟୟ ଦ୍ୱାରା ଦୈନିକ 55.46 ନିୟୁତ ଲିଟର ବର୍ଜ୍ୟଜଳ ପ୍ରକ୍ରିୟାକରଣ କ୍ଷମତା ବିଶିଷ୍ଟ ଏସଟିପି ସୃଷ୍ଟି କରାଯାଇଛି । ନମାମୀ ଗଙ୍ଗେ ଅଧୀନରେ ସୀପ୍ରା ନଦୀ ପାଇଁ ଅନ୍ୟ କୌଣସି ପ୍ରକଳ୍ପକୁ ମଞ୍ଜୁରୀ ପ୍ରଦାନ କରାଯାଇନାହିଁ । ଅଧିକନ୍ତୁ ନମାନୀ ଗଙ୍ଗେ ପ୍ରକଳ୍ପ ଅଧୀନରେ 427.66 କୋଟି ଟଙ୍କା ମଞ୍ଜୁର କରାଯାଇଛି ।


     ନଦୀ ସ୍ୱଚ୍ଛକରଣ କାର୍ଯ୍ୟକ୍ରମ ଏକ କ୍ରମିକ ପ୍ରକ୍ରିୟା ଏବଂ ଭାରତ ସରକାର ଏପର୍ଯ୍ୟନ୍ତ ନମାମୀ ଗଙ୍ଗେ କାର୍ଯ୍ୟକ୍ରମ ଅଧୀନରେ ଯମୁନା ନଦୀ ସ୍ୱଚ୍ଛକରଣ ସକାଶେ ମୋଟ 17ଟି ପ୍ରକଳ୍ପକୁ ମଞ୍ଜୁରୀ ପ୍ରଦାନ କରିଛନ୍ତି । ଏଥିପାଇଁ ମୋଟ 3941.73 କୋଟି ଟଙ୍କା ବ୍ୟୟ କରାଯିବାର ଅଟକଳ କରାଯାଇଛି ଯେଉଁଥିରୁ ଆନୁମାନିକ 1772 ଏମଏଲଡ଼ି ଏସଟିପି କ୍ଷମତା ସୃଷ୍ଟି ଓ ପୁନଃଥଇଥାନ କାର୍ଯ୍ୟ ସଂପାଦନ କରାଯାଇପାରିବ । ଏହିସବୁ ପ୍ରକଳ୍ପର ବିଭାଜିତ ସୂଚନା ନିମ୍ନରେ ପ୍ରଦାନ କରାଗଲା:-


     ଦିଲ୍ଲୀ 11ଟି ପ୍ରକଳ୍ପ: 2361.08 କୋଟି ଟଙ୍କା


     ଉତ୍ତର ପ୍ରଦେଶ: ୩ଟି ପ୍ରକଳ୍ପ: 1347.5 କୋଟି ଟଙ୍କା


     ହରିଆଣା: 2ଟି ପ୍ରକଳ୍ପ: 217.87କୋଟି ଟଙ୍କା


     ହିମାଚଳ ପ୍ରଦେଶ: 1ଟି ପ୍ରକଳ୍କ: 15.07କୋଟି ଟଙ୍କା


    ଏହି 17ଟି ପ୍ରକଳ୍ପ ମଧ୍ୟରୁ 2ଟି ପ୍ରକଳ୍ପ ହରିଆଣାର ପାନିପତ ଓ ସୋନିପତଠାରେ ସଂପୂର୍ଣ୍ଣ ହୋଇଛି ଯଦ୍ୱାରା 70 ଏମଏଲଡ଼ି କ୍ଷମତା ବିଶିଷ୍ଟ ନୂତନ ବର୍ଜ୍ୟଜଳ ପ୍ରକ୍ରିୟାକରଣ ଓ ବର୍ତ୍ତମାନ କାର୍ଯ୍ୟକାରୀ ହେଉଥିବା 75 ଏମଏଲଡ଼ି ଏସଟିପିର ପୁନଃଥଇଥାନ କରାଯାଇପାରିଛି । ଅବଶିଷ୍ଟ 15ଟି ପ୍ରକଳ୍ପ ପ୍ରବର୍ତ୍ତନର ବିଭିନ୍ନ ପର୍ଯ୍ୟାୟରେ ରହିଛି ।


    କେନ୍ଦ୍ର ଜଳସଂପଦ , ନଦୀ ବିକାଶ ଓ ଗଙ୍ଗା ପୁନର୍ଜାଗରଣ ରାଷ୍ଟ୍ରମନ୍ତ୍ରୀ ଡକ୍ଟର ସତ୍ୟ ପାଲ ସିଂ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ସୂଚନା ପ୍ରଦାନ କରିଛନ୍ତି ।


    ************

    
    
    (Release ID: 1557009) Visitor Counter : 25