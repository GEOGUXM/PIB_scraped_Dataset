      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ବର୍ଜ୍ୟରୁ ଶକ୍ତି ଉତ୍ପାଦନ
      Posted On: 20 DEC 2018 6:02PM by PIB Bhubaneshwar


    ଭାରତରୁ ପ୍ରତିଦିନ 1,45,128 ଟନ୍‌ ବର୍ଜ୍ୟ ( ପାଖାପାଖି 53 ନିୟୁତ ଟନ୍‌ ବାର୍ଷିକ) ସୃଷ୍ଟି ହେଉଛି ଏବଂ ଆନୁମାନିକ ଭାବେ ଏହାର 46%କୁ ପ୍ରକ୍ରିୟାକରଣ କରାଯାଉଛି ।


    କେନ୍ଦ୍ର ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ ଦେଶରେ ବର୍ଜ୍ୟ ଶକ୍ତି କାର୍ଯ୍ୟକ୍ରମକୁ ପ୍ରୋତ୍ସାହନ ପ୍ରଦାନ କରିଆସୁଛି ଏବଂ ବର୍ଜ୍ୟରୁ କିଭଳି ଶକ୍ତି ଉତ୍ପାଦନ କରାଯାଇପାରିବ ସେଥିନିମନ୍ତେ ପ୍ରୟାସ ଜାରି ରଖିଛି । ବର୍ଜ୍ୟରୁ ଜୈବବାଷ୍ପ/ ଜୈବ ସିଏନଜି/ ଶକ୍ତି ଉତ୍ପାଦନ ହୋଇପାରୁଛି । ବିଶେଷ କରି ସହରାଞ୍ଚଳ , ଶିଳ୍ପ ଓ କୃଷି ବର୍ଜ୍ୟରୁ ଏହା ଉତ୍ପାଦନ ହୋଇପାରୁଛି ।


    ଏହି କାର୍ଯ୍ୟକ୍ରମ ଅଧୀନରେ ସହରାଞ୍ଚଳ , ଶିଳ୍ପ ଓ କୃଷି ବର୍ଜ୍ୟରୁ ଶକ୍ତି ଉତ୍ପାଦନ ସକାଶେ 184ଟି ବର୍ଜ୍ୟ ଶକ୍ତି ପ୍ଲାଣ୍ଟ ପ୍ରତିଷ୍ଠା କରାଯାଇଛି ଯାହାକି ଘରୋଇ ସେକ୍ଟର ଅଧୀନସ୍ଥ ଏବଂ ସେଥିରୁ ମୋଟ 315,24 ଏବଡ଼ବ୍ଲୁଇକ୍ୟୁ ଉତ୍ପାଦିତ ହୋଇଛି ।


    କେନ୍ଦ୍ର ନୂତନ ଓ ଅକ୍ଷୟ ଶକ୍ତି ଓ ଶକ୍ତି ମନ୍ତ୍ରୀ ଶ୍ରୀ ଆର କେ ସିଂହ ଆଜି ଲୋକସଭାରେ ପ୍ରଶ୍ନୋତ୍ତର କାଳରେ ଏହି ସୂଚନା ପ୍ରଦାନ କରିଛନ୍ତି ।


    *************

    
    
    (Release ID: 1557011) Visitor Counter : 18