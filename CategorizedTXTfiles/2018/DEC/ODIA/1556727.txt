      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ, ତୁର୍କୀ ମଧ୍ୟରେ ବାଣିଜ୍ୟ ସନ୍ତୁଳିତ ଓ ସ୍ଥାୟୀ ହେବା ଆବଶ୍ୟକ: ସୁରେଶ ପ୍ରଭୁ
      Posted On: 18 DEC 2018 8:35PM by PIB Bhubaneshwar


    କେନ୍ଦ୍ରୀୟ ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ କହିଛନ୍ତି ଯେ ଭାରତ କୃଷି ଉତ୍ପାଦ , ବ୍ୟାଙ୍କିଙ୍ଗ ସହିତ ଜଡିତ ବିଷୟ , ବ୍ୟବସାୟିକ କ୍ଷତି ତଥା ବ୍ୟାପକ ନିବେଶ ସହିତ ସମ୍ବନ୍ଧିତ ତୁର୍କୀର ସମସ୍ତ ଚିନ୍ତା ଦୂର କରିବ । ଶ୍ରୀ ପ୍ରଭୁ ଏହି ବିଷୟ ତୁର୍କୀର ବାଣିଜ୍ୟ ମନ୍ତ୍ରୀ ସୁଶ୍ରୀ ରୁଷାର ପେକନଙ୍କ ସହିତ ଆଜି ନୂଆଦିଲ୍ଲୀଠାରେ ଆୟୋଜିତ ଦ୍ୱିପାକ୍ଷିକ ବୈଠକରେ ପ୍ରକାଶ କରିଛନ୍ତି ।


    ଦ୍ୱିପାକ୍ଷିକ ବୈଠକ ସମୟରେ ଶ୍ରୀ ସୁରେଶ ପ୍ରଭୁ କହିଛନ୍ତି ଯେ ଆଗାମୀ ବର୍ଷ ଫେବୃଆରୀରେ ସେ ଏକ ଉଚ୍ଚସ୍ତରୀୟ ବ୍ୟବସାୟିକ ସିଷ୍ଟମଣ୍ଡଳ ସହିତ ତୁର୍କୀ ଗସ୍ତରେ ଯିବେ । ସେ କହିଲେ ଯେ ତୁର୍କୀର ବାଣିଜ୍ୟ ମନ୍ତ୍ରୀଙ୍କ ସହିତ ମିଶି ସେ ଏହା ସୁନିଶ୍ଚିତ କରିବେ ଯେ ଦ୍ୱିପାକ୍ଷିକ ବୈଠକରେ ତୁର୍କୀ ତରଫରୁ ଉଠାଯାଇଥିବା ସମସ୍ତ ବିଷୟର ସମାଧାନ ଯେପରି ହୋଇପାରିବ । ବାଣିଜ୍ୟ ମନ୍ତ୍ରୀ ତୁର୍କୀର ବାଣିଜ୍ୟ ମନ୍ତ୍ରୀଙ୍କୁ ଆର୍ଥିକ ଏବଂ ବୈଷୟିକ ସହଯୋଗ ସହିତ ସମ୍ବନ୍ଧିତ ଭାରତ-ତୁର୍କୀ ସଂଯୁକ୍ତ ସମିତିର ଆଗାମୀ ବୈଠକ ତୁରନ୍ତ ଆଗତ କରିବା ପାଇଁ ଅନୁରୋଧ କରିଥିଲେ , ଯାହା ଫଳରେ କି ଦୁଇ ଦେଶ ସେମାନଙ୍କ ଚିନ୍ତା ସମ୍ବନ୍ଧରେ ନିୟମିତ ଭାବେ ବିଚାର ବିମର୍ଶ କରି ଏଗୁଡ଼ିକର ସମାଧାନ କରିପାରିବେ । ଶ୍ରୀ ସୁରେଶ ପ୍ରଭୁ କହିଲେ ଯେ ଭାରତ-ତୁର୍କୀ ସହିତ ଖୁବ ଶୀଘ୍ର ବ୍ୟାପକ ବ୍ୟବସାୟିକ ବୁଝାମଣା କରିବାକୁ ନେଇ ଉତ୍ସାହିତ ।


    ଦୁଇ ଦେଶ ମଧ୍ୟରେ 2018 ଅଗଷ୍ଟରେ ସଂଯୁକ୍ତ ଅଧ୍ୟୟନ ସମୂହ ( JSG )ର ରିପୋର୍ଟ ବିଷୟରେ ଚର୍ଚ୍ଚା ହୋଇଥିଲା , ଯାହାକୁ ଖୁବ ଶୀଘ୍ର ଅନ୍ତିମ ରୂପ ଦିଆଯିବାର ଆବଶ୍ୟକତା ରହିଛି , ଯାହା ଫଳରେ କି ବିଚାର-ବିମର୍ଶ ଆରମ୍ଭ କରାଯାଇ ପାରିବ । ଭାରତ ନିଜର ଜେଏସସି ରିପୋର୍ଟ ଦାଖଲ କରିଛି ଏବଂ ଶ୍ରୀ ପ୍ରଭୁ ତୁର୍କୀକୁ ଏହାର ରିପୋର୍ଟ ତୁରନ୍ତ ଦାଖଲ କରିବା ପାଇଁ ଅନୁରୋଧ କରିଛନ୍ତି ।


    ବାଣିଜ୍ୟ ମନ୍ତ୍ରୀ ତୁର୍କୀର ବାଣିଜ୍ୟ ମନ୍ତ୍ରୀଙ୍କୁ ଏହା ମଧ୍ୟ ସୂଚିତ କରିଥିଲେ ଯେ ସ୍ଥାନୀୟ ମୁଦ୍ରାରେ କାରବାର କରିବା ସମ୍ବନ୍ଧରେ ତୁର୍କୀରୁ ପ୍ରାପ୍ତ ପ୍ରସ୍ତାବ ଭାରତର ଆର୍ଥିକ ମନ୍ତ୍ରଣାଳୟର ବିଚାରାଧୀନ ରହିଛି ।


    ଶ୍ରୀ ସୁରେଶ ପ୍ରଭୁ ତୁର୍କୀ ପକ୍ଷକୁ ସୂଚିତ କରିଥିଲେ ଯେ ଭାରତର ବିମାନ କ୍ଷେତ୍ର 20 ପ୍ରତିଶତ ହାରରେ ବୃଦ୍ଧି ପାଉଛି , ଯାହାକି ସମଗ୍ର ବିଶ୍ୱର ବିମାନ କ୍ଷେତ୍ରରେ ଦେଖାଯାଉଥିବା ସବୁଠାରୁ ତୀବ୍ରତମ ବୃଦ୍ଧି । ଆଗାମୀ 10 ବର୍ଷ ମଧ୍ୟରେ 65 ବିଲିଅନ ଡଲାର ନିବେଶ ଦ୍ୱାରା 100ଟି ନୂତନ ବିମାନ ବନ୍ଦର ନିର୍ମାଣ କରାଯିବ । ସେ ତୁର୍କୀର ବିଶ୍ୱସ୍ତରୀୟ ନିର୍ମାଣ କମ୍ପାନୀମାନଙ୍କୁ ଭାରତରେ ବୃଦ୍ଧି ପାଉଥିବା ବିମାନ କ୍ଷେତ୍ରର କାରବାରରେ ଭାଗନେବା ପାଇଁ ଅନୁରୋଧ କରିଥିଲେ ।


    ପରେ ବାଣିଜ୍ୟ ମନ୍ତ୍ରୀ ନୂଆଦିଲ୍ଲୀରେ ଭାରତ-ତୁର୍କୀ ବ୍ୟବସାୟିକ ମଞ୍ଚକୁ ମଧ୍ୟ ସମ୍ବୋଧିତ କରିଥିଲେ , ଯେଉଁଠାରେ ସେ କହିଥିଲେ ଯେ ଭାରତ ପାରସ୍ପରିକ ବ୍ୟବସାୟକୁ ଉଭୟ ଦେଶରେ ସନ୍ତୁଳିତ ଏବଂ ସ୍ଥାୟୀ କରିବା ପାଇଁ ପ୍ରତିବଦ୍ଧ । ସେ କହିଲେ ଯେ ତୁର୍କୀ ଏକ ମହତ୍ୱପୂର୍ଣ୍ଣ ବ୍ୟବସାୟ ଏବଂ କାରବାର ସହଯୋଗୀ ଏବଂ ଦୁଇ ଦେଶ ପରସ୍ପରଠାରୁ ଲାଭବାନ ହୋଇପାରିବେ ।


    ଗତ ଦେଢ଼ ଦଶକରେ ଭାରତ-ତୁର୍କୀ ଦ୍ୱିପାକ୍ଷିକ ବ୍ୟବସାୟରେ ଅନେକ ବୃଦ୍ଧି ହୋଇଛି । ଭାରତ ତରଫରୁ ତୁର୍କୀକୁ ମୁଖ୍ୟ ଭାବେ ମିଡିୟମ ଅଏଲ ଏବଂ ଇନ୍ଧନ , କୃତ୍ରିମ ଏବଂ ପ୍ରାକୃତିକ ଫାଇବର , ଅଟୋମେଟିଭ , କଳ-କବଜା ଏବଂ ସାଜ ସାମାନ ତଥା ଅର୍ଗାନିକ କେମିକାଲର ରପ୍ତାନୀ ହୋଇଥାଏ । ତୁର୍କୀ ଭାରତକୁ ଖସା , ମେସିନାରୀ , ଯାନ୍ତ୍ରିକ ଉପକରଣ , ଲୌହ ଏବଂ ଇସ୍ପାତ ବସ୍ତୁ , ଅଣକାର୍ବନ ରସାୟନ , ମୋତି ତଥା ଅଳଙ୍କାର ଓ ଧାତୁ ଏବଂ ଶଙ୍ଖମଲମଲ ପଥର ରପ୍ତାନୀ କରିଥାଏ ।


    ଆର୍ଥିକ ବର୍ଷ 2017-18ରେ ଦୁଇ ଦେଶ ମଧ୍ୟରେ 7.2 ବିଲିଅନ ଡଲାର ମୂଲ୍ୟର ଦ୍ୱିପାକ୍ଷିକ ବ୍ୟବସାୟ ହୋଇଥିଲା । ବର୍ଷ 2017-18 ସମୟରେ ତୁର୍କୀ ଭାରତରୁ 5 ବିଲିଅନ ଡଲାର ପର୍ଯ୍ୟନ୍ତ ଆମଦାନୀ କରିଥିଲା ତଥା ଏହି ଅବଧି ମଧ୍ୟରେ ଏହା ଭାରତକୁ 2.2 ବିଲିଅନ ଡଲାରର ରପ୍ତାନୀ କରିଥିଲା ।


    ତୁର୍କୀ ତରଫରୁ 2000ରୁ 2018 ପର୍ଯ୍ୟନ୍ତ ଭାରତରେ ନିର୍ମାଣ , ସୀସା ଏବଂ ମେସିନାରୀ ଆଦି କ୍ଷେତ୍ରରେ 182.18 ମିଲିଅନ ଡଲାରର ପ୍ରତ୍ୟକ୍ଷ ବିଦେଶୀ ନିବେଶ ହୋଇଥିଲା ଯେତେବେଳେ କି ଭାରତ ତରଫରୁ ତୁର୍କୀରେ 1998ରୁ 2017 ପର୍ଯ୍ୟନ୍ତ 121.36 ମିଲିଅନ ଡଲାରର ନିବେଶ କରାଯାଇଥିଲା ।


    *************

    
    
    (Release ID: 1556727) Visitor Counter : 12