      ଜଳ ସମ୍ପଦ ମନ୍ତ୍ରଣାଳୟ

      ଆସନ୍ତାକାଲି ଠାରୁ ମୋହାଲିରେ ପ୍ରଥମ ଅନ୍ତରାଷ୍ଟ୍ରୀୟ ପୋଷଣୀୟ ଜଳ ପରିଚାଳନା ସମ୍ମିଳନୀ
      Posted On: 09 DEC 2018 7:45PM by PIB Bhubaneshwar


    ଡିସେମ୍ବର 10-11 , 2018 ଦୁଇଦିନ ଧରି ମୋହାଲିଠାରେ ପ୍ରଥମ ଅନ୍ତରାଷ୍ଟ୍ରୀୟ ପୋଷଣୀୟ ଜଳ ପରିଚାଳନା ସମ୍ମିଳନୀର ଅନୁଷ୍ଠିତ ହେଉଛି । କେନ୍ଦ୍ର ଜଳ ସଂପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରଣାଳୟ ଅଧୀନସ୍ଥ ଜାତୀୟ ଜଳବିଜ୍ଞାନ ପ୍ରକଳ୍ପ ପକ୍ଷରୁ ଭାକ୍ରା ବିଜ୍‌ ପରିଚାଳନା ବୋର୍ଡ଼ ( BBMB ) ଦ୍ୱାରା ଏଭଳି ସମ୍ମିଳନୀର ଆୟୋଜନ କରାଯାଉଛି । ଏହି ସମ୍ମିଳନୀର ଶୀର୍ଷକ ରଖାଯାଇଛି “ ପୋଷଣୀୟ ଜଳ ପରିଚାଳନା ” । ବିଶ୍ୱବ୍ୟାପୀ ପୋଷଣୀୟ ଜଳ ସଂପଦର ବିକାଶ ଏବଂ ଏହାର ଦୀର୍ଘକାଳୀନ ପରିଚାଳନା ସଂପର୍କରେ ଏହି ଦୁଇଦିନିଆ ସମ୍ମଳନୀ ଅବସରରେ ଦେଶ ବିଦେଶର ଶତାଧିକ ବିଶେଷଜ୍ଞ ମାନସ ମନ୍ଥନ କରିବେ ।


    ହିମାଚଳ ପ୍ରଦେଶର ରାଜ୍ୟପାଳ ଆଚାର୍ଯ୍ୟ ଦେବବ୍ରତ ଏହି ସମ୍ମିଳନୀରେ ମୁଖ୍ୟ ଅତିଥି ଭାବେ ଯୋଗ ଦେଉଥିବା ବେଳେ ଭାରତ ସରକାରଙ୍କ ଜଳ ସଂପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରଣାଳୟର ସଚିବ ଶ୍ରୀ ୟୁ ପି ସିଂହ ଏଥିରେ ସମ୍ମାନିତ ଅତିଥି ଭାବେ 10 ତାରିଖ ଦିନର ଉଦଘାଟନୀ ସମାରୋହରେ ଯୋଗ ଦେବାର କାର୍ଯ୍ୟକ୍ରମ ରହିଛି ।


    ଭାରତ ସମେତ ଅଷ୍ଟ୍ରେଲିଆ , ବ୍ରିଟେନ , ଆମେରିକା , ସ୍ପେନ୍‌ , ନେଦରଲ୍ୟାଣ୍ଡସ୍‌ , କୋରିଆ ପ୍ରଜାତନ୍ତ୍ର , କାନାଡ଼ା , ଜର୍ମାନୀ , ଶ୍ରୀଲଙ୍କା ଆଦି ଦେଶର ବିଭିନ୍ନ ସୁପ୍ରତିଷ୍ଠିତ ଅନୁଷ୍ଠାନର ବିଶେଷଜ୍ଞ ଓ ପ୍ରତିନିଧିମାନେ ଏହି ସମ୍ମିଳନୀରେ ଯୋଗ ଦେଉଛନ୍ତି । ସେମାନେ ସମ୍ମିଳନୀ ଅବସରରେ ଜଳ ସଂପଦର ସୁରକ୍ଷା ଓ ସୁପରିଚାଳନା ସଂପର୍କରେ ଉଦ୍‌ବୋଧନ ଦେବା ସହ ବିଶେଷଜ୍ଞ ମତ ପୋଷଣ ତଥା ଭିତ୍ତି ପ୍ରବନ୍ଧମାନ ଉପସ୍ଥାପନ କରିବେ । ସେହିଭଳି ବିଭିନ୍ନ ରାଷ୍ଟ୍ରରେ ଜଳସଂପଦର ସୁପରିଚାଳନା ସକାଶେ ଗ୍ରହଣ କରାଯାଇଥିବା ନାନାଦି ସୁବ୍ୟବସ୍ଥା ସଂପର୍କରେ ମଧ୍ୟ ନିଜ ନିଜର ଅଭିଜ୍ଞତା ବ୍ୟକ୍ତ କରିବେ । ଦେଶ ବିଦେଶର ପ୍ରାୟ 400ରୁ ଉର୍ଦ୍ଧ୍ଵ ପ୍ରତିନିଧ ଏହି ସମ୍ମିଳନୀରେ ଯୋଗ ଦେବା ସକାଶେ ସେମାନଙ୍କର ନାମ ପଞ୍ଜିକରଣ କରିଛନ୍ତି । ଆମନ୍ତ୍ରଣ ଭିତ୍ତିରେ ପ୍ରତିନିଧିମାନେ ଏଥିରେ ଯୋଗଦାନ କରିବାର ବ୍ୟବସ୍ଥା କରାଯାଇଛି । ସେହିଭଳି ପୋଷଣୀୟ ଜଳ ସଂପଦ ସୁପରିଚାଳନା ସକାଶେ ପ୍ରାୟ 20ଟି କମ୍ପାନୀ ଓ ସଂସ୍ଥା ସେମାନଙ୍କର ଷ୍ଟଲମାନ ପ୍ରଦର୍ଶନ କରିବାର ଆୟୋଜନ କରିଛନ୍ତି ।


    ଏହି ସମ୍ମିଳନୀର ମୂଳ ଉଦ୍ଦେଶ୍ୟ ହେଲା ବିଶ୍ୱବ୍ୟାପୀ ଜଳ ସଂପଦର ସୁରକ୍ଷା ଓ ସୁପରିଚାଳନା ସକାଶେ ସଚେତନତା ବୃଦ୍ଧି ଏବଂ ସେ ଦିଗରେ ସମୂହ ପ୍ରୟାସ ତଥା ନିଜ ନିଜଠାରେ ଥିବା ବିଶେଷ ଜ୍ଞାନ ଓ ପ୍ରଯୁକ୍ତି ସଂପର୍କରେ ଆଲୋଚନା ତଥା ଭବିଷ୍ୟତରେ ସହଯୋଗଭିତ୍ତିକ ଆଦାନପ୍ରଦାନର ବାତାବରଣ ସୃଷ୍ଟି କରିବା । ତେଣୁ ଏହି ସମ୍ମିଳନୀକୁ ଆନ୍ତଃ ସରକାରୀ ସ୍ତରୀୟ କରାଯିବା ସହ ସେଥିରେ ଜଳ ପରିଚାଳନା କ୍ଷେତ୍ରରେ କାର୍ଯ୍ୟରତ ଥିବା ବିଭିନ୍ନ ବୈଜ୍ଞାନିକ ଓ ଶୈକ୍ଷିକ ସଂସ୍ଥାମାନଙ୍କ ମଧ୍ୟରେ ସହଯୋଗ ସ୍ଥାପନ । ଏଥି ସହିତ ଜଳ ସଂପର୍କୀତ ବିଭିନ୍ନ ସମସ୍ୟାବଳୀ ଉପରେ ଆଲୋଚନା କରି ସେସବୁର ସମାଧାନ ସକାଶେ ସାମୂହିକ ଉପାୟ ନିର୍ଦ୍ଧାରଣ କରିବା । ଏହା ଦ୍ୱାରା ଆଞ୍ଚଳିକ , କ୍ଷେତ୍ରୀୟ , ଜାତୀୟ ତଥା ଆନ୍ତର୍ଜାତିକ ସ୍ତରରେ ଜଳ ସଂପଦର ସୁରକ୍ଷା ଓ ସୁପରିଚାଳନା କରାଯାଇ ପାରିବ ବୋଲି ଆଶା କରାଯାଉଛି ।


    ଏହି ସମ୍ମିଳନୀ ସଂପର୍କୀତ ବିସ୍ତୃତ ବିବରଣୀ http://nhp.mowr.gov.in/ Conference/home.aspx . ୱେବ ସାଇଟରେ ଉପଲବ୍ଧ ।


    *******************

    
    
    (Release ID: 1555477) Visitor Counter : 23