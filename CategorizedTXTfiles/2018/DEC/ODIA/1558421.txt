      ସଂସ୍କୃତି ମନ୍ତ୍ରଣାଳୟ

      କଳାକାରମାନଙ୍କ ସାମାଜିକ ଓ ଆର୍ଥିକ ଉନ୍ନତି ପ୍ରତି ସରକାର ସମ୍ବେଦନଶୀଳ: ଡ. ମହେଶ ଶର୍ମା
      Posted On: 31 DEC 2018 3:34PM by PIB Bhubaneshwar


    ଦେଶର ବୃଦ୍ଧ କଳାକାର ଏବଂ ବିଦ୍ୱାନମାନଙ୍କର ଆର୍ଥିକ ଏବଂ ସାମାଜିକ-ଆର୍ଥିକ ସ୍ଥିତିରେ ଉନ୍ନତି ଆଣିବା କ୍ଷେତ୍ରରେ ସରକାର ଅତ୍ୟନ୍ତ ସମ୍ବେଦନଶୀଳ । ଆର୍ଥିକ ଅନଗ୍ରସର ବୃଦ୍ଧ କଳାକାର ଏବଂ ବିଦ୍ୱାନମାନଙ୍କ ସହାୟତା ପାଇଁ ସରକାରଙ୍କ ଦ୍ୱାରା ‘ ସ୍କିମ ଫର ପେନସନ ଆଣ୍ଡ ମେଡିକାଲ ଏଡ ଟୁ ଆର୍ଟିଷ୍ଟ ’ ନାମରେ ଯୋଜନା କରାଯାଇଛି । ଏହା ଜରିଆରେ 60 ବର୍ଷ ଏବଂ ତଦୁର୍ଦ୍ଧ ବୟସ୍କ କଳାକାର ଏବଂ ବିଦ୍ୱାନମାନଙ୍କୁ ମାସିକ ପେନସନ ପ୍ରଦାନ କରାଯାଉଛି । ଯେଉଁମାନେ ନିଜ ନିଜ କ୍ଷେତ୍ରରେ କଳା ଏବଂ ପ୍ରତ ଆଦିରେ ଗୁରୁତ୍ୱପୂର୍ଣ୍ଣ ଯୋଗଦାନ ପ୍ରଦାନ କରିଛନ୍ତି ଏବଂ ସେମାନଙ୍କ ଆୟ (ଜୀବନସାଥୀଙ୍କ ଆୟ ସହିତ) ପ୍ରତି ମାସରେ 4 ହଜାରରୁ ଅଧିକ ହେଉ ନ ଥିବ ସେମାନଙ୍କୁ ପେନସନ ପ୍ରଦାନ କରାଯିବ ।


    ଏହି ଯୋଜନାରେ ମନ୍ତ୍ରଣାଳୟ ସିଧାସଳଖ ଭାବେ କିମ୍ବା ସେବା ପ୍ରଦାନକାରୀ ଏଲଆଇସି ଜରିଆରେ ଆର୍ଥିକ ସହାୟତା ପ୍ରଦାନ କରାଯାଉଛି । ବିଗତ 2015-16 ରେ ଏହି ଯୋଜନାରେ 17.75 କୋଟି ଟଙ୍କା ବ୍ୟୟ ଅଟକଳ କରାଯାଇଥିଲାବେଳେ 13.86 କୋଟି ଟଙ୍କା ଖର୍ଚ୍ଚ ହୋଇଥିଲା । ସେହିଭଳି 2016-17 ରେ 18 କୋଟି ଟଙ୍କା ବ୍ୟୟ ଅଟକଳ କରାଯାଇଥିଲାବେଳେ 13.17 କୋଟି ଟଙ୍କା ଖର୍ଚ୍ଚ ହୋଇଥିଲା , 2017-18 ରେ 14.95 କୋଟି ଟଙ୍କା ବ୍ୟୟ ଅଟକଳ କରାଯାଇଥିଲାବେଳେ 15.30 କୋଟି ଟଙ୍କା ଖର୍ଚ୍ଚ ହୋଇଥିଲା ଏବଂ 2018-19 ରେ 25 କୋଟି ଟଙ୍କା ରଖାଯାଇଥିଲାବେଳେ 14.69 କୋଟି ଟଙ୍କା ଖର୍ଚ୍ଚ ହୋଇଥିଲା ।


    ଏହି ସୂଚନା ସଂସ୍କୃତି , ପରିବେଶ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ରାଷ୍ଟ୍ର ମନ୍ତ୍ରୀ ଡ. ମହେଶ ଶର୍ମା ଆଜି ଲୋକସଭାରେ ଏକ ଅଣତାରକା ପ୍ରଶ୍ନର ଉତ୍ତରରେ କହିଥିଲେ ।


    ******************

    
    
    (Release ID: 1558421) Visitor Counter : 14