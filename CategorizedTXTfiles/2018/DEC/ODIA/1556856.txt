      ଆଣବିକ ଶକ୍ତି ବିଭାଗ

      ନ୍ୟୁଟ୍ରିନୋ ମହାକାଶ ନିରୀକ୍ଷଣକେନ୍ଦ୍ର
      Posted On: 19 DEC 2018 5:59PM by PIB Bhubaneshwar


    ଭାରତ ଭିତ୍ତିକ ନ୍ୟୁଟ୍ରିନୋ ମହାକାଶ ନିରୀକ୍ଷଣକେନ୍ଦ୍ର ( INO )ସ୍ଥାପନ ସକାଶେ 27.03.2018 ତାରିଖ ଦିନ ପର୍ଯ୍ୟାବରଣ ମଞ୍ଜୁରି ମିଳିସାରିଛି । 2018 ମସିହା ପ୍ରାରମ୍ଭରେ ଏହାପରେ ବନ୍ୟପ୍ରାଣୀ ମଞ୍ଜୁରି ପାଇଁ ତାମିଲନାଡ଼ୁ ସରକାରଙ୍କୁ ଆବେଦନ କରାଯାଇଛି । ଏଥି ସହିତ ମଦୁରାଇ ସ୍ଥିତ ଆନ୍ତଃ ଆନୁଷ୍ଠାନିକ ସେଣ୍ଟର ଫର୍‌ ହାଇ ଏନର୍ଜି ଫିଜିକ୍ସ ଏବଂ ଆଇଏନଓ , ପୋଟ୍ଟିପୁରମ ସାଇଟ ପାଇଁ ବିଲଡ଼ିଂ ନିର୍ମାଣ ଲାଗି ମଧ୍ୟ ଅନୁମତି ମଗାଯାଇଛି । ଏପରି ଅନୁମତି ମିଳିବା ପରେ ତାମିଲନାଡ଼ୁ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ( PCB )ଙ୍କ ନିକଟକୁ ଏହାର ମଞ୍ଜୁରି ସକାଶେ ଆବେଦନ କରାଯିବ ।


    ମାଡ଼୍ରାସ ହାଇକୋର୍ଟଙ୍କ ମଦୁରାଇ ବେଞ୍ଚ୍‌ ତାଙ୍କର 2015 ମାର୍ଚ୍ଚ ମାସର ଆଦେଶନାମାରେ ଦର୍ଶାଇଥିଲେ ଯେ ତାମିଲନାଡ଼ୁ ପିସିବିଙ୍କ ଠାରୁ ଅନୁମତି ନମିଳିବା ପର୍ଯ୍ୟନ୍ତ ନିର୍ଦ୍ଧାରିତ ଭୂଗର୍ଭ ସ୍ଥାନରେ କୌଣସି ପ୍ରକାର ବୈଜ୍ଞାନିକ ଅନୁସନ୍ଧାନ କାର୍ଯ୍ୟ କରାଯାଇପାରିବ ନାହିଁ । ଅନ୍ୟ ପକ୍ଷରେ ପର୍ଯ୍ୟାବରଣ ମଞ୍ଜୁରି ଯାହାକି କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟଙ୍କ ଠାରୁ 2018 ମାର୍ଚ୍ଚ ମାସରେ ମିଳିଥିଲା ତାହାକୁ ଜାତୀୟ ସବୁଜ ପ୍ରାଧିକରଣ ( NGT )ରେ ଚାଲେଞ୍ଜ କରାଯିବା ପରେ କାଏମ ରହିଛି ।


    ମନ୍ଦିରକୁ ଯାତାୟାତ ସକାଶେ ଏବଂ ଗାଈଗୋରୁ ଚରାଇବା ଲାଗି ସମସ୍ୟା ହେବ ବୋଲି ଦର୍ଶାଇ ସ୍ଥାନୀୟ ଗ୍ରାମବାସୀମାନେ କିଛି ଅଭିଯୋଗ କରିଥିଲେ । ଆଇଏନଓ କର୍ମକର୍ତ୍ତାମାନେ ଏହି ପ୍ରସଙ୍ଗରେ ଆଉଟରିଚ୍‌ କାର୍ଯ୍ୟକ୍ରମ ହାତକୁ ନେଇଛନ୍ତି ।


    କେନ୍ଦ୍ର କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ ଏବଂ ପ୍ରଧାନମନ୍ତ୍ରୀ କାର୍ଯ୍ୟାଳୟ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ****************

    
    
    (Release ID: 1556856) Visitor Counter : 17