      କୌଶଳ ବିକାଶ ଓ ଉଦ୍ଯୋଗ ମନ୍ତ୍ରଣାଳୟ

      2017-18 ବର୍ଷରେ ପିଏମକେଭିୱାଇ ଅଧୀନରେ 15.94 ଲକ୍ଷ ଲୋକଙ୍କୁ ସ୍ୱଳ୍ପକାଳିନ ତାଲିମ ପ୍ରଦାନ
      Posted On: 12 DEC 2018 3:49PM by PIB Bhubaneshwar


    କୌଶଳ ଭାରତ ଅଭିଯାନ କାର୍ଯ୍ୟକ୍ରମ ମାଧ୍ୟମରେ ସରକାର ଦେଶର ଯୁବଗୋଷ୍ଠୀଙ୍କୁ କୁଶଳୀ କରିବା ସକାଶେ ବିଭିନ୍ନ କାର୍ଯ୍ୟକ୍ରମମାନ ପ୍ରବର୍ତ୍ତନ କରିଆସିଛନ୍ତି । ଏହି କାର୍ଯ୍ୟକ୍ରମମାନଙ୍କ ମାଧ୍ୟମରେ ସେମାନଙ୍କୁ ବିଭିନ୍ନ ପ୍ରକାର ତାଲିମ ପ୍ରଦାନ କରାଯାଇଆସୁଛି । କେନ୍ଦ୍ର କୌଶଳ ବିକାଶ ଓ ଉଦ୍ୟମିତା ମନ୍ତ୍ରଣାଳୟ ପକ୍ଷରୁ , ଏହି ପରିପ୍ରେକ୍ଷୀରେ ଏକ ଫ୍ଲାଗସିପ୍‌ କାର୍ଯ୍ୟକ୍ରମ ପ୍ରଧାନମନ୍ତ୍ରୀ କୌଶଳ ବିକାଶ ଯୋଜନା ( PMKVY ) ସର୍ବଭାରତୀୟ ଭିତ୍ତିରେ ଆରମ୍ଭ କରାଯାଇଛି । ପଞ୍ଜାବ ରାଜ୍ୟରେ ମଧ୍ୟ ଏହି ସ୍ୱଳ୍ପକାଳିନ ତାଲିମ କାର୍ଯ୍ୟକ୍ରମ ପ୍ରବର୍ତ୍ତନ କରାଯାଉଛି । ପିଏମକେଭିୱାଇ କାର୍ଯ୍ୟକ୍ରମ 2015 ମସିହା ଜୁଲାଇ 15 ତାରିଖ ଦିନ ଆରମ୍ଭ କରାଯାଇଥିଲା । 2015-16 ଆର୍ଥିକ ବର୍ଷରେ ଏହି ଯୋଜନା ସଫଳତାର ସହ ପ୍ରବର୍ତ୍ତିତ ହେବା ପରେ ସରକାର ଏହାର ନିୟମାବଳୀରେ ଆଗାମୀ ଚାରିବର୍ଷ (2016-20) ପାଇଁ ସଂଶୋଧନ ଘଟାଇଥିଲେ ଯଦ୍ୱାରା ଏହାକୁ ଅଧିକ ପାରଦର୍ଶୀ , ସ୍ୱଚ୍ଛ ଓ ସଫଳକାମୀ କରାଯାଇପାରିଛି । 2017-18 ଆର୍ଥିକ ବର୍ଷରେ ଏହା ମାଧ୍ୟମରେ ଏବେ ସୁଦ୍ଧା 15,94,183 ଜଣଙ୍କୁ ସ୍ୱଳ୍ପକାଳୀନ ତାଲିମ ପ୍ରଦାନ କରାଯାଇଛି ।


    ଦେଶର ସବୁଠାରୁ ଉଗ୍ରବାଦୀ ପ୍ରଭାବିତ କ୍ଷେତ୍ର ପିଏମକେଭିୱାଇ ( 2016-20) ଉଦ୍ଦେଶ୍ୟରେ ସ୍ୱତନ୍ତ୍ର କ୍ଷେତ୍ର ଅଧୀନରେ ଆସୁଛି । ସେଥି ମଧ୍ୟରେ ଜାମ୍ମୁ ଓ କାଶ୍ମୀର , ଉତ୍ତର ପୂର୍ବାଞ୍ଚଳର 8ଟି ରାଜ୍ୟ ଏବଂ 35ଟି ବାମପନ୍ଥୀ ଉଗ୍ରବାଦ ଦ୍ୱାରା ସର୍ବାଧିକ ପ୍ରଭାବିତ ଜିଲ୍ଲା ସାମିଲ । ଏହି ସ୍ୱତନ୍ତ୍ର କ୍ଷେତ୍ରରେ କୌଶଳ ବିକାଶକୁ ପ୍ରୋତ୍ସାହନ ଯୋଗାଇ ଦେବା ସକାଶେ ଅନେକ ବିଶେଷ ସୁବିଧା ସୁଯୋଗର ବ୍ୟବସ୍ଥା କରାଯାଇଛି । ସେଥି ମଧ୍ୟରେ ବୋର୍ଡ଼ିଂ ଓ ଲଜିଂ ସହଯୋଗ , ଯିବା ଆସିବା ସକାଶେ ପରିବହନ ମୂଲ୍ୟ ପ୍ରଦାନ , ତାଲିମ ପ୍ରଦାନ ପରବର୍ତ୍ତୀ କାର୍ଯ୍ୟନିଯୁକ୍ତି ଜନିତ ସହଯୋଗ ଆଦି ସାମିଲ । ଏହାତିରିକ୍ତ , ବିଶେଷ କ୍ଷେତ୍ରର ତାଲିମ ଗ୍ରହୀତାମାନଙ୍କୁ 10% ଅତିରିକ୍ତ ଖର୍ଚ୍ଚ ପ୍ରଦାନ କରାଯାଉଛି । ଏସବୁ ବ୍ୟତୀତ , ସରକାର ଅନ୍ୟ କୌଶଳ ବିକାଶ ସକାଶେ ଅନ୍ୟ କେତେଗୁଡ଼ିଏ ଯୋଜନା ମଧ୍ୟ ପ୍ରବର୍ତ୍ତିତ ହେଉଛି ଯଦ୍ଦ୍ୱାରା ଉଗ୍ରବାଦୀ ଅଧ୍ୟୁସିତ କ୍ଷେତ୍ରରେ କୌଶଳ ବିକାଶ କାର୍ଯ୍ୟକ୍ରମ ତ୍ୱରାନ୍ୱିତ ହୋଇପାରିବ । ସେଥି ମଧ୍ୟରେ “ ଉତ୍ତର ପୂର୍ବାଞ୍ଚଳ ରାଜ୍ୟ ଓ ସିକିମରେ କୌଶଳ ବିକାଶ ସଂସାଧନ ବୃଦ୍ଧି ’’ ଏବଂ ବାମପନ୍ଥୀ ଉଗ୍ରବାଦ ପ୍ରଭାବିତ ଦେଶର 47ଟି ଜିଲ୍ଲାରେ କୌଶଳ ବିକାଶ କାର୍ଯ୍ୟକ୍ରମ ” ସାମିଲ ।


    କେନ୍ଦ୍ର କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଅନନ୍ତ କୁମାର ହେଗଡ଼େ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ତଥ୍ୟ ପ୍ରକାଶ କରିଛନ୍ତି ।


    *************

    
    
    (Release ID: 1555942) Visitor Counter : 14