      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ କିରେନ ରିଜିଜୁଙ୍କୁ ଭେଟିଲେ ଉତ୍ତର-ପୂର୍ବାଞ୍ଚଳ ଛାତ୍ରଛାତ୍ରୀ
      Posted On: 05 DEC 2018 3:01PM by PIB Bhubaneshwar


    ଉତ୍ତର-ପୂର୍ବାଞ୍ଚଳର 7ଟି ରାଜ୍ୟ ଆସାମ , ତ୍ରିପୁରା , ମିଜୋରାମ , ମେଘାଳୟ , ନାଗାଲାଣ୍ଡ , ମଣିପୁର ଏବଂ ଅରୁଣାଚଳ ପ୍ରଦେଶର ଆଭ୍ୟନ୍ତରୀଣ ଅଞ୍ଚଳରୁ 26 ଜଣ ଛାତ୍ରଛାତ୍ରୀ ବୁଧବାର ନୂଆଦିଲ୍ଲୀରେ କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ କିରେନ ରିଜିଜୁଙ୍କୁ ଭେଟିଛନ୍ତି । ସଦିଚ୍ଛା ଓ ସଚେତନତା ବୃଦ୍ଧି ପାଇଁ ଆସାମ ରାଇଫଲ୍ସ ପକ୍ଷରୁ ଆୟୋଜିତ ଏକ ଜାତୀୟ ସଂହତି ଯାତ୍ରାରେ ଏହି ଛାତ୍ରଛାତ୍ରୀମାନେ ଦିଲ୍ଲୀ ଗସ୍ତ କରିଛନ୍ତି ।


    ଛାତ୍ରଛାତ୍ରୀମାନଙ୍କୁ ସ୍ୱାଗତ କରି ଶ୍ରୀ ରିଜିଜୁ ସମଗ୍ର ଦେଶକୁ ଜାଣିବାରେ ଏହି ଯାତ୍ରା ସେମାନଙ୍କୁ ସହାୟକ ହେବ ବୋଲି ଆଶା ପ୍ରକାଶ କରିଥିଲେ । ପାଠପଢ଼ା ପ୍ରତି ଧ୍ୟାନ ରଖିବା ସହ ଦେଶର ଉତ୍ତମ ନାଗରିକ ହୋଇ ବିକାଶରେ ଅବଦାନ ରଖିବାକୁ ଶ୍ରୀ ରିଜିଜୁ ସେମାନଙ୍କୁ ପରାମର୍ଶ ଦେଇଥିଲେ ।


    ଯୁବ ପଢ଼ିଙ୍କୁ ଦେଶ ସହ ଯୋଡ଼ିବା ସହ ବିଭିନ୍ନତା ମଧ୍ୟରେ ଏକତା ସୃଷ୍ଟି କରିବା ଗସ୍ତର ମୁଖ୍ୟ ଉଦ୍ଦେଶ୍ୟ । ଏହି ଛାତ୍ରଛାତ୍ରୀମାନେ ଐତିହାସିକ ସ୍ଥାନ , ଯଥା ; ଦିଲ୍ଲୀର ଲାଲକିଲ୍ଲା , ଇଣ୍ଡିଆ ଗେଟ୍ , କୁତବ ମିନାର ଇତ୍ୟାଦି ଭ୍ରମଣ କରୁଛନ୍ତି । ଡିସେମ୍ବର 6 ତାରିଖରୁ ସେମାନେ ଆଗ୍ରା ଯାଇ ତାଜମହଲ , ଆଗ୍ରା ଫୋର୍ଟ ଏବଂ ଅନ୍ୟାନ୍ୟ ଐତିହାସିକ ସ୍ଥଳ ବୁଲିବେ ।


    ଦେଶର ସଂସ୍କୃତିକୁ ଉତ୍ତର-ପୂର୍ବାଞ୍ଚଳର ଛାତ୍ରଛାତ୍ରୀଙ୍କୁ ଦେଖାଇବା ଲାଗି ଆସାମ ରାଇଫଲ୍ସ ଏଭଳି ଗସ୍ତର ଆୟୋଜନ କରୁଛି ।


    ଏଭଳି ଭ୍ରମଣ ଛାତ୍ରଛାତ୍ରୀମାନଙ୍କ କଳ୍ପନା ଶକ୍ତିକୁ ନୂତନ ଦିଶା ଦେବା ସହ ତାକୁ ଅଧିକ ବ୍ୟାପକ କରିବ । ଶୈକ୍ଷିକ ଓ ଐତିହାସିକ ସ୍ଥଳକୁ ସେମାନେ ଯିବା ସହ ମନୋରଞ୍ଜନ ମଧ୍ୟ ହୋଇପାରୁଛି । ଗସ୍ତ ଅବସରରେ ଛାତ୍ରଛାତ୍ରୀମାନେ କେତେକ ଖ୍ୟାତନାମା ବ୍ୟକ୍ତିଙ୍କୁ ମଧ୍ୟ ଭେଟିବାର ସୁଯୋଗ ପାଉଛନ୍ତି ।


    **********************

    
    
    (Release ID: 1554854) Visitor Counter : 17