      ଜଳ ସମ୍ପଦ ମନ୍ତ୍ରଣାଳୟ

      ଗଙ୍ଗା ନଦୀ ଅବବାହିକା ପରିଚାଳନା ଯୋଜନା
      Posted On: 20 DEC 2018 6:00PM by PIB Bhubaneshwar


    ଦେଶର ବିଭନ୍ନ ନଦୀକୁ ସ୍ୱଚ୍ଛ କରିବା ଦିଗରେ କାର୍ଯ୍ୟ ଜାରି ରହିଛି ଏବଂ ଜଳ ସଂପଦ ମନ୍ତୟଣାଳୟ ଏ ଦିଗରେ ରାଜ୍ୟ ସରକାରମାନଙ୍କ କାର୍ଯ୍ୟକୁ ସହଯୋଗ କରିଆସୁଛନ୍ତି । ଏହି କ୍ରମରେ ଗଙ୍ଗା ନଦୀ ସ୍ୱଚ୍ଛକରଣ ଦିଗରେ ଥିବା ବିଭିନ୍ନ ଚାଲେଞ୍ଜଗୁଡ଼ିକର ମୁକାବିଲା ସକାଶେ ନମାମୀ ଗଙ୍ଗେ କାର୍ଯ୍ୟକ୍ରମ ଜରିଆରେ ଆର୍ଥିକ ସହାୟତା ଯୋଗାଇ ଦିଆଯାଉଛି । ଗଙ୍ଗା ନଦୀର ସ୍ୱଚ୍ଛକରଣ ସକାଶେ ସମନ୍ୱିତ ଭାବେ ନାନାଦି କାର୍ଯ୍ୟକ୍ରମ ହାତକୁ ନିଆଯାଇଛି । ସେଥି ମଧ୍ୟରେ ମ୍ୟୁନିସିପାଲ ବର୍ଜଜଳର ପ୍ରକ୍ରିୟାକରଣ , ଶିଳ୍କ ବର୍ଜ୍ୟର ପ୍ରକ୍ରିୟାକରଣ , ବାୟୋ ରିମେଡ଼ିଏସନର ନିଷ୍କାସନ , ଘାଟ ଓ ଶବଦାହ ଗୃହ ନିର୍ମାଣ , ବନୀକରଣ ଓ ଜୈବବିବିଧତାର ସଂରକ୍ଷଣ , ଏହିସବୁ କାର୍ଯ୍ୟକ୍ରମରେ ଜନସାଧାରଣଙ୍କୁ ସାମିଲ କରିବା ଓ ସେମାନଙ୍କ ମଧ୍ୟରେ ସଚେତନତା ବୃଦ୍ଧି କରିବା ଆଦି ସାମିଲ । ଏଯାବତ୍‌ ଏହିସବୁ କାର୍ଯ୍ୟକ୍ରମ ସକାଶେ ମୋଟ 254ଟି ପ୍ରକଳ୍ପକୁ ମଂଜୁରୀ ମିଳିଛି ଏବଂ ସେଥିପାଇଁ ମୋଟ 24,672 କୋଟି ଟଙ୍କା ମଂଜୁର କରାଯାଇଛି । ଏହା କେବଳ ଗଙ୍ଗାନଦୀ ସ୍ୱଚ୍ଛକରଣ ସକାଶେ ଉଦ୍ଦିଷ୍ଟ । 254ଟି ପ୍ରକଳ୍ପ ମଧ୍ୟରୁ 123ଟି ପ୍ରକଳ୍ପ ବର୍ଜ୍ୟଜଳ ପ୍ରକ୍ରିୟାକରଣ ପ୍ଲାଣ୍ଟ ନିର୍ମାଣ ଠାରୁ ଭିନ୍ନ ଯାହା ଏହାର ବିବିଧତାକୁ ଦର୍ଶାଏ । ଗଙ୍ଗା ନଦୀରେ କାର୍ଯ୍ୟକାରୀ ହେଉଥିବା ଜଳବିଦ୍ୟୁତ୍‌ ପ୍ରକଳ୍ପକୁ ବନ୍ଦ କରିବା ସକାଶେ ଶକ୍ତି ମନ୍ତ୍ରଣାଳୟଙ୍କ ନିକଟରେ କୌଣସି ପ୍ରସ୍ତାବନାହିଁ ।


    ‘ ସେଣ୍ଟର ଫର ଗଙ୍ଗା ରିଭର ବେସିନ ମ୍ୟାନେଜମେଣ୍ଟ ଆଣ୍ଡ ଷ୍ଟଡ଼ିଜ୍‌ (ସି-ଗଙ୍ଗା) ପ୍ରତିଷ୍ଠାନ ଆଇଆଇଟି , କାନପୁର ଠାରେ ସ୍ଥାପନ କରାଯାଇଛି ଏବଂ ଏହାକୁ ଏକ ଉତ୍କର୍ଷ କେନ୍ଦ୍ରର ମାନ୍ୟତା ପ୍ରଦାନ କରାଯାଇଛି ଯାହା ଗଙ୍ଗା ନଦୀ ଅବବାହିକାର ବିକାଶ ଏବଂ ସେଥିପାଇଁ ବୈଜ୍ଞାନିକ କାର୍ଯ୍ୟକ୍ରମମାନ ପ୍ରସ୍ତୁତି ତଥା ଅନ୍ତରାଷ୍ଟ୍ରୀୟ ବିଶେଷଜ୍ଞ ଓ ପ୍ରତିଷ୍ଠାନମାନଙ୍କ ସହଯୋଗ ଯାହାକି ଗଙ୍ଗା ନଦୀ ବେସିନ୍‌ ପରିଚାଳନା ଯୋଜନାରେ ପ୍ରବର୍ତ୍ତନ କରାଯାଇପାରିବ ସେଥିପାଇଁ ପ୍ରୟାସ କରାଯାଉଛି । ଏଯାବତ୍‌ ଏହି ଦିଗରେ ଜର୍ମାନୀ , ଇସ୍ରାଏଲ , ଇଂଲଣ୍ଡ , ସ୍କର୍ଟଲାଣ୍ଡ ଏବଂ ୟୁରୋପୀୟ ସଂଘ ସହ ଏଭଳି ଅନ୍ତରାଷ୍ଟ୍ରୀୟ ସହଯୋଗ ସ୍ଥାପନ କରାଯାଇଛି ।


    ଗଙ୍ଗା ନଦୀ ଅବବାହିକା ପରିଚାଳନା ଯୋଜନା (ଜିଆରବିଏମପି) ପ୍ରଥମେ 2010 ମସିହାରେ ଦେଶର ସାତଟି ଆଇଆଇଟିମାନଙ୍କ ମିଳିତ ପ୍ରୟାସରେ ଆରମ୍ଭ କରାଯାଇଥିଲା । ଏହାକୁ ଜାତୀୟ ଗଙ୍ଗା ସ୍ୱଚ୍ଛକରଣ ଅଭଯାନ (ଏନଏମସିଜି) ଭାବେ ନମାମୀ ଗଙ୍ଗେ କାର୍ଯ୍ୟକ୍ରମ ଅଧୀନରେ କାର୍ଯ୍ୟକାରୀ କରାଯାଉଛି । ଏଥିପାଇଁ ସାତଟି ମୁଖ୍ୟ କ୍ଷେତ୍ର ଯଥା ନିର୍ମଳ ଧାରା , ଅବିରଳ ଧାରା , ନଦୀ ତଟ ବିକାଶ , ଦକ୍ଷତା ବୃଦ୍ଧି , ଗବେଷଣା ଓ ମନିଟରିଂ , ଜୈବ ବିବିଧତାର ସଂରକ୍ଷଣ ଏବଂ ସଚେତନନା ସୃଷ୍ଟି ଭଳି କାର୍ଯ୍ୟକ୍ରମ ଜରିଆରେ ଜିଆରବିଏମପି ଭାବେ କାର୍ଯ୍ୟକାରୀ କରାଯାଉଛି । ଏଥିପାଇଁ 254ଟି ପ୍ରକଳ୍ପ ମାଧ୍ୟମରେ ସରକାର ମୋଟ 24,672କୋଟି ଟଙ୍କା ମଞ୍ଜୁର କରିଛନ୍ତି ।


    କେନ୍ଦ୍ର ଜଳସଂପଦ , ନଦୀ ବିକାଶ ଓ ଗଙ୍ଗା ପୁନର୍ଜାଗରଣ ରାଷ୍ଟ୍ରମନ୍ତ୍ରୀ ଡକ୍ଟର ସତ୍ୟ ପାଲ ସିଂ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ସୂଚନା ପ୍ରଦାନ କରିଛନ୍ତି ।


    ***************


    

    
    (Release ID: 1557010) Visitor Counter : 29