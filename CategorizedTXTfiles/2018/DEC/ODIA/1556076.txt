      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଆସନ୍ତାକାଲି ଯିବେ ଉତ୍ତର ପ୍ରଦେଶ
      Posted On: 15 DEC 2018 8:09PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଡ଼ିସେମ୍ବର 16 , 2018ରେ ଉତ୍ତର ପ୍ରଦେଶ ଗସ୍ତରେ ଯିବେ ।


    ରାଏ ବରେଲୀଠାରେ ପ୍ରଧାନମନ୍ତ୍ରୀ ଆଧୁନିକ କୋଚ କାରଖାନା ପରିଦର୍ଶନ କରିବେ । ସେଠାରେ ଆୟୋଜିତ ଏକ ଜନସଭାରେ ଯୋଗଦେଇ ପ୍ରଧାନମନ୍ତ୍ରୀ 900ତମ କୋଚ ତଥା ସେହି କାରଖାନାରେ ନିର୍ମିତ ଏକ ହମସଫର ରେକକୁ ପତାକା ଦେଖାଇ ଏହାର ଚଳାଚଳକୁ ଶୁଭାରମ୍ଭ କରିବେ । ଏହା ବ୍ୟତୀତ ପ୍ରଧାନମନ୍ତ୍ରୀ ସେଠାରେ ଅନେକଗୁଡ଼ିଏ ବିକାଶ ପ୍ରକଳ୍ପକୁ ଜାତି ଉଦ୍ଦେଶ୍ୟରେ ଉତ୍ସର୍ଗ କରିବା ସହ କେତେକର ଶୁଭାରମ୍ଭ ଓ ଶିଳାନ୍ୟାସ କରିବେ । ସେଠାରେ ପ୍ରଧାନମନ୍ତ୍ରୀ ଏକ ଜନସଭାକୁ ସମ୍ବୋଧିତ କରିବାର କାର୍ଯ୍ୟକ୍ରମ ରହିଛି ।


    ଏହାପରେ ପ୍ରଧାନମନ୍ତ୍ରୀ ପ୍ରୟାଗରାଜ ଯାତ୍ରାକରି ସେଠାରେ କୁମ୍ଭ ମେଳା ପାଇଁ ନିର୍ମିତ ଅତ୍ୟାଧୁନିକ କମାଣ୍ଡ ଓ କଣ୍ଟ୍ରୋଲ କେନ୍ଦ୍ରକୁ ଉଦ୍ଘାଟନ କରିବେ । ସେଠାରେ ଶ୍ରୀ ମୋଦୀ ଗଙ୍ଗା ପୂଜନ କରିବା ପରେ ସ୍ୱଚ୍ଛ କୁମ୍ଭ ପ୍ରଦର୍ଶନୀ ବୁଲି ଦେଖିବେ । ଏହି ଅବସରରେ ପ୍ରଧାନମନ୍ତ୍ରୀ ପ୍ରୟାଗରାଜଠାରେ “ ଅକ୍ଷୟବଟ ” ପରିଦର୍ଶନ କରିବେ ।


    ଏହି କାର୍ଯ୍ୟକ୍ରମ ସରିବା ପରେ ପ୍ରଧାନମନ୍ତ୍ରୀ ଅଣ୍ଡୱା ଯିବେ ଓ ସେଠାରେ ବିଭିନ୍ନ ବିକାଶମୂଳକ କାର୍ଯ୍ୟକ୍ରମକୁ ଜାତି ଉଦ୍ଦେଶ୍ୟରେ ଉତ୍ସର୍ଗ କରିବା ସହ ଅନ୍ୟ କେତେକ କାର୍ଯ୍ୟକ୍ରମର ଶୁଭାରମ୍ଭ ଓ ଶିଳାନ୍ୟାସ କରିବେ । ସେଠାରେ ମଧ୍ୟ ପ୍ରଧାନମନ୍ତ୍ରୀ ଏକ ଜନସଭାକୁ ସମ୍ବୋଧିତ କରିବେ ।


    ଏହାପରେ ପ୍ରଧାନମନ୍ତ୍ରୀ ପ୍ରୟାଗରାଜସ୍ଥିତ ବାମରୌଲି ବିମାନବନ୍ଦର ଠାରେ ପହଞ୍ଚି ଏହାର ଏକ ନବନିର୍ମିତ ଟର୍ମିନାଲକୁ ଉଦ୍ଘାଟନ କରି ନୂଆଦିଲ୍ଲୀ ପ୍ରତ୍ୟାବର୍ତ୍ତନ କରିବେ ।


    **********

    
    
    (Release ID: 1556076) Visitor Counter : 23