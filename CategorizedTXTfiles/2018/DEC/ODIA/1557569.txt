      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବିପର୍ଯ୍ୟୟ ପ୍ରଶମନ ପୁରସ୍କାର ପାଇଁ ଭାରତ ସରକାରଙ୍କ ନାମାଙ୍କନ ପତ୍ର ଆହ୍ୱାନ
      • ସୁଭାଷ ଚନ୍ଦ୍ର ବୋଷ ବିପର୍ଯ୍ୟୟ ପ୍ରଶମନ ପୁରସ୍କାର - ବିପର୍ଯ୍ୟୟ ପ୍ରଶମନ କ୍ଷେତ୍ରରେ ବାର୍ଷିକ ପୁରସ୍କାର

      Posted On: 26 DEC 2018 3:00PM by PIB Bhubaneshwar

    ଭାରତ ସରକାର ବିପର୍ଯ୍ୟୟ ପ୍ରଶମନ କ୍ଷେତ୍ରରେ ଉଲ୍ଲେଖନୀୟ ପ୍ରଦର୍ଶନ ପାଇଁ ସୁଭାଷ ଚନ୍ଦ୍ର ବୋଷ ବିପର୍ଯ୍ୟୟ ପ୍ରଶମନ ପୁରସ୍କାର ପାଇଁ ନାମାଙ୍କନପତ୍ର ଆହ୍ୱାନ କରିଛନ୍ତି । ଜାନୁଆରୀ 23 , 2019 ନେତାଜୀ ସୁଭାଷ ବୋଷଙ୍କ ଜୟନ୍ତୀ ଅବସରରେ ଏହି ପୁରସ୍କାର ବିଜେତାଙ୍କ ନାମ ଘୋଷଣା କରାଯିବ । ନାମାଙ୍କନ ଦାଖଲ କରିବାର ଅନ୍ତିମ ତିଥି ଜାନୁଆରୀ 7, 2019 ଓ ନାମାଙ୍କନ ସଂପର୍କିତ ସମସ୍ତ ତଥ୍ୟ dmawards.ndma.gov.in ରେ ଉପଲବ୍ଧ ।


    ପୂର୍ବରୁ ଅକ୍ଟୋବର 21 ତାରିଖରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ କହିଥିଲେ ଯେ , ବିପର୍ଯ୍ୟୟ ପ୍ରଶମନ କ୍ଷେତ୍ରରେ ଉଲ୍ଲେଖନୀୟ କାମ କରୁଥିବା ପ୍ରଚ୍ଛଦ ନାୟକମାନଙ୍କୁ ସମ୍ମାନିତ କରାଯିବା ଜରୁରୀ l ବହୁ ସଙ୍ଗଠନ ଓ ବ୍ୟକ୍ତିବିଶେଷ ନୀରବ ତଥା ଲଗାତର ଭାବରେ ଭବିଷ୍ୟତ ବିପର୍ଯ୍ୟୟ ମୁକାବିଲା ପାଇଁ ଉଦ୍ୟମ ଜାରି ରଖିଛନ୍ତି । ବିପର୍ଯ୍ୟୟର ମୁକାବିଲା ପାଇଁ ମାନବତା ପ୍ରତି ସେମାନଙ୍କ ଉଦ୍ୟମକୁ ସ୍ୱୀକାର କରିବା ପାଇଁ ଭାରତ ସରକାର ସୁଭାଷ ଚନ୍ଦ୍ର ବୋଷ ବିପର୍ଯ୍ୟୟ ପ୍ରଶମନ ପୁରସ୍କାର ପାଇଁ ନାମାଙ୍କନ ପତ୍ର ଆହ୍ୱାନ କରିଛନ୍ତି ।


    ବିଭାଗ ଓ ପୁରସ୍କାର


    ତିନିଟି ବିଭାଗରେ ପୁରସ୍କାର ପ୍ରଦାନ କରାଯିବ । ଉଭୟ ସଙ୍ଗଠନ ଓ ବ୍ୟକ୍ତିବିଶେଷ ଏହି ପୁରସ୍କାର ପାଇଁ ଯୋଗ୍ୟ ବିବେଚିତ ହେବେ । ବିଜୟୀ ସଙ୍ଗଠନ ଓ ବ୍ୟକ୍ତି ବିଶେଷ ଏହି ଅବସରରେ ମାନପତ୍ର ସାଙ୍ଗକୁ ଯଥାକ୍ରମେ 51 ଲକ୍ଷ ଓ 5 ଲକ୍ଷ ଟଙ୍କାର ପୁରସ୍କାର ପାଇବେ ।


    ଅନଲାଇନ ଆବେଦନ


    କୌଣସି ସଂସ୍ଥା ଏହି ପୁରସ୍କାର ପାଇଁ ଆବେଦନ କରୁଥିଲେ ସେଠାରେ କାମ କରୁଥିବା ବ୍ୟକ୍ତି ମଧ୍ୟ ଏହି ପୁରସ୍କାର ପାଇଁ ଆବେଦନ କରିବାରେ କୌଣସି ପ୍ରତିବନ୍ଧକ ନାହିଁ । ଏଥିପାଇଁ ଅନଲାଇନରେ ଆବେଦନ ପତ୍ର www.dmawards.ndma.gov.in ରେ ପୂରଣ କରାଯାଇପାରିବ । ଜାନୁଆରୀ 7, 2019 ଆବେଦନ ଗ୍ରହଣ କରିବାର ଶେଷତିଥି ।


    ମୁଖ୍ୟାଂଶ

      * ଜାନୁଆରୀ 23, 2019 ରେ ପୁରସ୍କାର ପ୍ରଦାନ କରାଯିବ
      * ଭାରତୀୟ ସଂସ୍ଥା ତଥା ବ୍ୟକ୍ତି ଆବେଦନ କରିପାରିବେ
      * ଆବେଦନର ଶେଷ ତାରିଖ ଜାନୁଆରୀ 7,2019
      * ଯୋଗ୍ୟତା , ବିଭାଗ ଓ ପୁରସ୍କାର ସଂପର୍କରେ ଜାଣିବା ପାଇଁ www.dmawards.ndma.gov.in ଦେଖନ୍ତୁ l

    ***************

    
    
    (Release ID: 1557569) Visitor Counter : 23
    
    
    
    
    

*