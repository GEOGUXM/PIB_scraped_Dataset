      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଦେଶକୁ ବିଦେଶୀଙ୍କ ଯାତାୟାତ ସହଜ କରିବାକୁ ବାଧାବିହୀନ ଭିସା ପ୍ରଣାଳୀ କରାଯାଇଛି : କେନ୍ଦ୍ର ଗୃହ ସଚିବ
      Posted On: 04 DEC 2018 6:09PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ସଚିବ ରାଜୀବ ଗଉବା କହିଲେ , ଦେଶରେ ଯେପରି ବିଦେଶୀ ନାଗରିକମାନେ ସହଜରେ ପ୍ରବେଶ କରିବା ସହ ରହିପାରିବେ ସେହି ଲକ୍ଷ୍ୟରେ ବାଧବିହୀନ ଭିସା ପ୍ରଣାଳୀ ଲାଗୁ କରାଯାଇଛି । ନୂଆଦିଲ୍ଲୀରେ ‘ ଷ୍ଟ୍ରିମଲାଇନିଂ ଭିସା ରିଜାଇମ୍ ’ ପ୍ରସଙ୍ଗରେ ଆୟୋଜିତ ଅଧିବେଶନରେ ସେ ଭିସା ନିୟମର ସରଳୀକରଣ ପାଇଁ ନିଆଯାଇଥିବା ବିଭିନ୍ନ ପଦକ୍ଷେପ ଉଲ୍ଲେଖ କରିଥିଲେ । କେନ୍ଦ୍ର ବେସାମରିକ ବିମାନ ଚଳାଚଳ , ପର୍ଯ୍ୟଟନ , ସ୍ୱାସ୍ଥ୍ୟ , ପର୍ଯ୍ୟଟନ , ଉଚ୍ଚଶିକ୍ଷା ସମେତ ବିଭିନ୍ନ ମନ୍ତ୍ରଣାଳୟ ଏବଂ ଅନ୍ୟାନ୍ୟ ଅଂଶୀଦାରମାନଙ୍କ ପରାମର୍ଶରେ ଏହି ପଦକ୍ଷେପଗୁଡ଼ିକ ନିଆଯାଇଛି ।


    ଶିକ୍ଷା ଓ ପର୍ଯ୍ୟଟନ କ୍ଷେତ୍ରରେ ବିଶ୍ୱସ୍ତରୀୟ ହବ୍ ପାଇଁ ଭାରତ ଉପଯୁକ୍ତ ସ୍ଥାନ ବୋଲି ଉଲ୍ଲେଖ କରି ସେ କହିଲେ , ବିଦେଶୀମାନଙ୍କୁ ସ୍ୱାଗତ କରିବାର ମାନସିକତା ରହିବା ଆବଶ୍ୟକ । ଏକ ବନ୍ଧୁତ୍ୱମୂଳକ ଭିସା ପ୍ରଣାଳୀ ହିଁ ‘ ଇଜ ଅଫ୍ ଡୁଇଙ୍ଗ ବିଜିନେସ ’ ର ଅଂଶ ବିଶେଷ । ଏଥିସହ ଟେକ୍ନୋଲଜିର ପ୍ରୟୋଗ ଦ୍ୱାରା ନିରାପତ୍ତା ବଧ୍ୟରେ ବୃଦ୍ଧି କରାଯିବା ଆବଶ୍ୟକ । ଭିସା ସମ୍ପର୍କିତ 27 ପ୍ରକାରର ସେବା ଉପଲବ୍ଧ କରାଇବାକୁ ନିକଟରେ ଆରମ୍ଭ ହୋଇଥିବା ଇ-ଏଫଆରଆରଓ ସମ୍ପର୍କରେ ଉଲ୍ଲେଖ କରି ସେ କହିଲେ ଯେ , ଏହା ବେଶ୍ ସଫଳ ହୋଇଛି ଏବଂ ବିଭିନ୍ନ ଭିସା ସମ୍ପର୍କିତ କାର୍ଯ୍ୟ ପାଇଁ ଆଉ ବିଦେଶୀ ନାଗରିକଙ୍କୁ ଏଫଆରଆରଓ ଅଫିସ ଯିବାକୁ ପଡ଼ୁନାହିଁ ।


    166 ଦେଶକୁ ଇ-ଭିସା ସେବା ସମ୍ପ୍ରସାରିତ ହୋଇସାରିଛି ଏବଂ ପର୍ଯ୍ୟଟନ , ବ୍ୟବସାୟ , ସ୍ୱାସ୍ଥ୍ୟ , ମେଡିକାଲ ଆଟେଣ୍ଡାଣ୍ଟ ଏବଂ ଅଧିବେଶନ ଇତ୍ୟାଦି କାମରେ ଅନଲାଇନରେ 72 ଘଣ୍ଟା ମଧ୍ୟରେ ଭିସା ମିଳିପାରୁଛି ।


    2015ରେ ମୋଟ 5.17 ଲକ୍ଷ ଇ-ଭିସା ପ୍ରଦାନ କରାଯାଇଥିବା ବେଳେ 2018 ନଭେମ୍ବର 30 ତାରିଖ ସୁଦ୍ଧା 21 ଲକ୍ଷ ଇ-ଭିସା ପ୍ରଦାନ କରାଯାଇଛି । ଏବେ ପ୍ରଦାନ କରାଯାଉଥିବା ମୋଟ ଭିସା ମଧ୍ୟରେ 40% କେବଳ ଇ-ଭିସା ଏବଂ ଏହା ଶୀଘ୍ର 50% ଅତିକ୍ରମ କରିବା ଆଶା କରାଯାଏ , ଯେଉଁଥିରୁ କି ଏହାର ଲୋକପ୍ରିୟତା ଜଣାପଡ଼ୁଛି । ଆମର ଇ-ଭିସା ପ୍ରକ୍ରିୟା ବିଶ୍ୱରେ ସବୁଠାରୁ ଲୋକପ୍ରିୟ ବୋଲି ସେ କହିଥିଲେ ।


    ଅନ୍ୟାନ୍ୟ କିଛି ଭିସା ସରଳୀକରଣ ପଦକ୍ଷେପ ସମ୍ପର୍କରେ ସେ କହିଲେ , ଛାତ୍ରଛାତ୍ରୀଙ୍କ ପାଇଁ ଇଣ୍ଟର୍ନସିପ୍ ଭିସା ସକାଶେ ନିୟମ କୋହଳ କରାଯାଇଛି । ବିନା ପ୍ରାପ୍ୟରେ କୌଣସି କୋର୍ସ ଜାରି ରଖିଥିଲେ ବିଜିନେସ ଭିସାର ମିଆଦ 5 ବର୍ଷ ଅବଧି ଉପରକୁ ବୃଦ୍ଧି ହୋଇପାରିବ । ଦେଶରେ ଥିବା କୌଣସି ବିଦେଶୀ ଜରୁରି ସ୍ଥିତିରେ ତାଙ୍କ ଭିସାକୁ ମେଡ଼ିକାଲ କାଟାଗୋରୀକୁ ବଦଳାଇପାରିବେ ଏବଂ ଦୀର୍ଘକାଳୀନ ଭିସାରେ ଥିବା ବିଦେଶୀମାନଙ୍କୁ ଅଧିବେଶନରେ ଯୋଗ ଦେବାକୁ ଅନୁମତି ସହଜ ହୋଇଛି ।


    ଶ୍ରୀ ଗଉବା କହିଲେ ଯେ , ଅନ୍ୟାନ୍ୟ କିଛି ବ୍ୟବସ୍ଥାରେ ସରଳୀକରଣ ପାଇଁ ମଧ୍ୟ ପଦକ୍ଷେପ ନିଆଯାଉଛି । କେନ୍ଦ୍ର ସ୍ୱରାଷ୍ଟ୍ର ବ୍ୟାପାର , ବେସାମରିକ ବିମାନ ଚଳାଚଳ , ପର୍ଯ୍ୟଟନ , ସୂଚନା ଓ ପ୍ରସାରଣ ମନ୍ତ୍ରଣାଳୟ , ନିରାପତ୍ତା ସଂସ୍ଥା , ରାଜ୍ୟ ସରକାର ଏବଂ ଔଦ୍ୟୋଗିକ ପ୍ରତିନିଧମାନେ ଅଧିବେଶନରେ ଯୋଗ ଦେଇଥିଲେ ।


    **********

    
    
    (Release ID: 1554678) Visitor Counter : 19