      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଡିଜିଟାଲ ସ୍କାଏ ପ୍ଲାଟଫର୍ମ ଲୋକାର୍ପିତ - ଡ୍ରୋନ, ପାଇଲଟ ତଥା ଚାଳକଙ୍କ ପଞ୍ଜିକରଣ ପାଇଁ ଅନଲାଇନ ପୋର୍ଟାଲ
      • ଆଜିଠାରୁ ଲାଗୁହେଲା ଡ୍ରୋନ ନିୟାମକ
      • ନାନୋ ଡ୍ରୋନ ମଧ୍ୟ ବୈଧ ଉଡ଼ାଣ ଭରିପାରିବେ
      • ମାଇକ୍ରୋ ତଥା ତଦୁର୍ଦ୍ଧ ବର୍ଗ ପାଇଁ ଚାଳକ ଓ ପାଇଲଟଙ୍କୁ ଡିଜିଟାଲ ସ୍କାଏ ପୋର୍ଟାଲରେ ପଞ୍ଜିକରଣ କରିବାକୁ ହେବ
      Posted On: 01 DEC 2018 5:50PM by PIB Bhubaneshwar


    ରିମୋଟଲି ପାଇଲଟେଡ ଏରିଅଲ ପ୍ରଣାଳୀ (ଆରପିଏସ) କହିଲେ ସାଧାରଣ ଭାବେ ଡ୍ରୋନକୁ ବୁଝାଇଥାଏ । ଏହି ବୈଷୟିକ ଜ୍ଞାନ ସମୃଦ୍ଧ ପ୍ରଣାଳୀରେ ଅନେକଗୁଡିଏ ଆପ୍ଲିକେଶାନ ଥାଏ । ଅଗଷ୍ଟ 2018ରେ ଭାରତ ସରକାରଙ୍କ ବେସାମରିକ ଉନ୍ନୟନ ବିଭାଗ ତରଫରୁ ଏକ ବେସାମରିକ ବିମାନ ନିୟାମକ (ସିଏଆର) ଘୋଷଣା ହୋଇଥିଲା । ଭାରତରେ ରିମୋଟଲି ପାଇଲଟେଡ୍ ଏରିଅଲ୍ ପ୍ରଣାଳୀକୁ ସୁରକ୍ଷିତ କରିବା ପାଇଁ ଏହା ଘୋଷଣା ହୋଇଥିଲା । ସିଏଆରରେ ଅପରେଟର , ପାଇଲଟ୍ ତଥା ବ୍ୟବହାରକାରୀ ତଥା ଉତ୍ପାଦକ ଓ ଓଇଏମଙ୍କ କର୍ତ୍ତବ୍ୟ ପଞ୍ଜିକୃତ ହୋଇଥିଲା । ସୁରକ୍ଷିତ ଉଡ଼ାଣ ତଥା ଆକାଶ ମାର୍ଗର ସୁବିନିଯୋଗ ପାଇଁ ଏହି ନିୟାମକରେ ଦିଶା ନିର୍ଦ୍ଦେଶ ରହିଥିଲା । ଅନୁମତି ନାହିଁ ତ ଉଡ଼ାଣ ନାହିଁ ଭଳି ସଫ୍ଟୱେର ନିୟନ୍ତ୍ରିତ ବ୍ୟବସ୍ଥା ମାଧ୍ୟମରେ ସିଏଆରର ସର୍ବନିମ୍ନ ଉଲ୍ଲଘଂନ ଉପରେ ଗୁରୁତ୍ୱ ଦିଆଯାଇଥିଲା । ଏହି ବ୍ୟବସ୍ଥା ସହ ଜଡ଼ିତ ସଂସ୍ଥାଗୁଡ଼ିକୁ ପ୍ରସ୍ତୁତ ହେବାକୁ ସମୟ ଦେବାପରେ ଡିସେମ୍ବର ଏକ ତାରିଖରୁ ଏହି ନିୟାମକ କାର୍ଯ୍ୟକ୍ଷମ ହୋଇଛି । ନାନୋ ଡ୍ରୋନ ମଧ୍ୟ ଡିସେମ୍ବର 1 ତାରିଖ ଠାରୁ ବୈଧ ଉଡ଼ାଣ ଭରିପାରିବେ । ମାଇକ୍ରୋ ତଥା ତଦୁର୍ଦ୍ଧ ବର୍ଗ ପାଇଁ ଚାଳକ ଓ ପାଇଲଟଙ୍କୁ ଡିଜିଟାଲ ସ୍କାଏ ପୋର୍ଟାଲରେ ପଞ୍ଜିକରଣ କରିବାକୁ ପଡ଼ିବ ।


    ଏହି ପ୍ଲାଟଫର୍ମରେ ଏବେ ପଞ୍ଜିକରଣ ଜାରି ରହିଛି । ଅନମେନଡ୍ ଏରିଏଲ ଅପରେଟର୍ (ଚାଳକ ବିହୀନ ଡ୍ରୋନ)ପରମିଟ୍ ପାଇଁ ଦେୟ ଓ ଆଧାର ନମ୍ବର ଭାରତ କୋଷ ପୋର୍ଟାଲ ମାଧ୍ୟମରେ ଗ୍ରହଣ କରିବାର ବ୍ୟବସ୍ଥା ହୋଇଛି ।


    ଉଡ଼ାଣ ଅନୁମତି ପାଇଁ ରିମୋଟଲି ପାଇଲଟେଡ୍ ଏରିଅଲ୍ ପ୍ରଣାଳୀ ପାଇଲଟମାନଙ୍କୁ "ଫ୍ଲାଇଟ ପ୍ଲାନ ’ ଦେବାକୁ ପଡ଼ିବ । ଗ୍ରୀନ ଜୋନରେ ଉଡ଼ାଣ ଭରିବାକୁ ଥିଲେ ସମୟ ତଥା "ଫ୍ଲାଇଟ ଲୋକେସନ ’ ସଂପର୍କରେ ପୋର୍ଟାଲ କିମ୍ବା ଆପ୍ ମାଧ୍ୟମରେ କେବଳ ସୂଚନା ଦେବାକୁ ପଡିବ । ୟେଲୋ ଜୋନରେ ଉଡ଼ାଣ ପାଇଁ ଅନୁମତି ନେବାକୁ ତଥା ରେଡ୍ ଜୋନରେ ଉଡ଼ାଣ ଅନୁମତି ନ ଦେବାକୁ ବ୍ୟବସ୍ଥା ରହିଛି । ଏହି ସ୍ଥାନଗୁଡ଼ିକ ଖୁବ ଶୀଘ୍ର ଘୋଷଣା କରାଯିବ । ଅନୁମତି ମିଳିଲେ ପୋର୍ଟାଲରେ ତାର ଡିଜିଟାଲ ସୂଚନା ମିଳିପାରିବ ।


    ଯଦି କୌଣସି ରିମୋଟଲି ପାଇଲଟେଡ୍ ଏରିଅଲ ପ୍ରଣାଳୀର ଉଡ଼ାଣ ଅନୁମତି ନଥାଏ ତେବେ ଏହାକୁ ଉଡ଼ାଣ ଭରିବାକୁ ନୋ ପରମିସନ୍ ନୋ ଟେକଅଫ୍ ନିୟମ ଅନୁସାରେ ଅନୁମତି ମିଳିବ ନାହିଁ । ଏ ସଂପର୍କରେ ପ୍ରତ୍ୟକ୍ଷ ସୂଚନା ପୋର୍ଟାଲ ମାଧ୍ୟମରେ ମିଳିପାରିବ । ଡ୍ରୋନ ଅପରେଟର୍ମାନଙ୍କୁ ସେମାନଙ୍କ ପ୍ରସ୍ତୁତକର୍ତ୍ତାଙ୍କ ସହ ଯୋଗାଯୋଗ କରି ଏନପିଏନଟି କମ୍ଲିଆଣ୍ଟ ଫାର୍ମୱେର ଅପଗ୍ରେଡ୍ ଓ ଇକ୍ୱିପମେଣ୍ଟ ଟାଇପ ଆପ୍ରୁଭାଲ ବା ଇଟିଏ ଟେଲି ଯୋଗାଯୋଗ ମନ୍ତ୍ରାଳୟର ଡବ୍ଲୁପିସି ବିଭାଗରୁ ସଂଗ୍ରହ କରିବାକୁ ପଡିବ । ଡ୍ରୋନ୍ କିଣିବାକୁ ଚାହୁଁଥିବା ବ୍ୟକ୍ତି ଏନପିଏନଟି ବ୍ୟବସ୍ଥା ଥିବା ରିମୋଟଲି ପାଇଲଟେଡ ଏରିଅଲ ପ୍ରଣାଳୀ (ଆରପିଏସ) ହିଁ କିଣିପାରିବେ । ସାଧାରଣତଃ ପଚରା ଯାଉଥିବା ପ୍ରଶ୍ନ ତଥା ସୁରକ୍ଷିତ ଉଡ଼ାଣ ପାଇଁ କଣ କରିବେ ଓ କ ’ ଣ ନକରିବେ ସେ ସଂପର୍କରେ ଡିଜିସିଏ ତରଫରୁ ଡିଜିଟାଲ ସ୍କାଏ ୱେବ୍ସାଇଟରେ ସୂଚନା ଦିଆଯାଇଛି ।


    ରିମୋଟଲି ପାଇଲଟେଡ ଏରିଅଲ ପ୍ରଣାଳୀ (ଆରପିଏଏସ) ସଂପର୍କରେ ନଭେମ୍ବର ମାସରେ ଜାରି ହୋଇଥିବା ମାର୍ଗଦର୍ଶିକା ଡିଜିସିଏ ୱେବସାଇଟରେ ଉପଲବ୍ଧ । ଏଥିମଧ୍ୟରେ ଏନପିଏନଟି ବୈଷୟିକ ନିର୍ଦ୍ଦେଶ ରହିଛି । ଏହାଦ୍ୱାରା ପ୍ରସ୍ତୁତ କର୍ତ୍ତା ଆରପିଏସରେ ଆବଶ୍ୟକ ଉନ୍ନତି ଆଣିପାରିବେ । ସେହିପରି ଡ୍ରୋନ ଆମଦାନୀକୁ ସ୍ୱୀକୃତି ମିଳିବା ସହ ଡିଜିଏଫଟି ମଧ୍ୟ ଡିଜିଟାଲ ସ୍କାଏ ୱେବସାଇଟରେ ଉପଲବ୍ଧ ।


    ଡିଜିଟାଲ ସ୍କାଏ ପ୍ଲାଟଫର୍ମ କ୍ରମାଗତ ବଦଳୁଥିବା ଉେଦ୍ୟାଗର ଚାହିଦା ଅନୁସାରେ ପ୍ରସ୍ତୁତ ହୋଇଛି । ଆଗାମୀ ମାସଗୁଡ଼ିକରେ ନୂଆ ବ୍ୟବହାରକାରୀଙ୍କ ସୁବିଧା ପାଇଁ ନୂଆ ବୈଶିଷ୍ଟ୍ୟ ଉପଲବ୍ଧ ହେବ । ସୁରକ୍ଷା ସଂସ୍ଥାଗୁଡିକ ମଧ୍ୟ ଏହାର ତଦାରଖ କରିପାରିବେ । ଏହା ସହ ଆଶା କରାଯାଉଛି ଯେ ଭବିଷ୍ୟତର ଡିଜିଟାଲ ସ୍କାଏ ସେବା ପ୍ରଦାନକାରୀ ଆପ୍ଲିକେସନ ପ୍ରୋଗ୍ରାମ ଇଣ୍ଟରଫେସ୍ ବା ଏପିଆଇ ମାଧ୍ୟମରେ ଏହି ପ୍ଲାଟଫର୍ମରେ ସେବା ଯୋଗାଇେଦବେ ।


    ଏହି ଅବସରରେ ବେସାମରିକ ବିମାନ ଚଳାଚଳ ମନ୍ତ୍ରୀ ସୁରେଶ ପ୍ରଭୁ କହିଲେ ଯେ , ଭାରତ ସରକାର କହିଛନ୍ତି ଡ୍ରୋନଗୁଡିକ ଭବିଷ୍ୟତର ଉେଦ୍ୟାଗ । ଭାରତ ପାଇଁ ଏହା ଗର୍ବର ବିଷୟ ଯେ ଆମେ ଏ ସଂପର୍କରେ ନିୟମ ପ୍ରଣୟନ କରିଛେ । ଏହି କ୍ଷେତ୍ରରେ ଭାରତ ଅଗ୍ରଣୀ ଭୂମିକା ଗ୍ରହଣ କରିବା ସହ ବିଶ୍ୱର ଅନ୍ୟ ଦେଶଗୁଡିକ ସହଯୋଗରେ ସମସ୍ତଙ୍କୁ ସୁବିଧା ହେଲା ଭଳି ଏକ ନିୟମ ପ୍ରଣୟନ କରିବାରେ ସାହାଯ୍ୟ କରିବ । ମେକ ଇନ୍ ଇଣ୍ଡିଆ ପାଇଁ ଏହି ଉେଦ୍ୟାଗ ଉପଯୋଗୀ । ଏହା ସାଙ୍ଗକୁ ବିଦେଶକୁ ଡ୍ରୋନ ରପ୍ତାନୀ ଓ ସେବା ଯୋଗାଇବାରେ ଭାରତ ପ୍ରମୁଖ ଭୂମିକା ଗ୍ରହଣ କରିବ ।


    ବେସାମରିକ ବିମାନ ଚଳାଚଳ ବିଭାଗର ରାଷ୍ଟ୍ରମନ୍ତ୍ରୀ ଜୟନ୍ତ ସିହ୍ନା କହିଛନ୍ତି , ଆଜି ଆମେ ଭବିଷ୍ୟତର ଭାରତ ଆକାଶରେ ଲକ୍ଷ ଲକ୍ଷ ଡ୍ରୋନ କିପରି ଉଡ଼ିପାରିବ ସେ ନେଇ ପ୍ରଥମ ପଦକ୍ଷେପ ନେଲୁ । ଡ୍ରୋନରେ ଥିବା ଅତ୍ୟାଧୁନିକ ବୈଷୟିକ ଜ୍ଞାନ କୌଶଳ ଭାରତର ଅର୍ଥନୈତିକ ଅଭିବୃଦ୍ଧିକୁ ସମୃଦ୍ଧ କରିବାରେ ପ୍ରମୁଖ ଭୂମିକା ଗ୍ରହଣ କରିବ । ଏହି ଜ୍ଞାନକୌଶଳ ଦ୍ୱାରା କୃଷିକ୍ଷେତ୍ର , ରେଳବାଇ , ରାସ୍ତାଘାଟ , ବନ୍ଦର , ଖଣିଖାଦାନ , ଶିଳ୍ପ , ଇନସୁରାନ୍ସ , ଫଟୋଗ୍ରାଫି , ମନୋରଞ୍ଜନ କ୍ଷେତ୍ର ଆଦି ବିଶେଷ ଲାଭାନ୍ୱିତ ହେବ ।


    ବେସାମରିକ ବିମାନ ଚଳାଚଳ ମନ୍ତ୍ରୀ ଡ୍ରୋନ ପଲିସି 2.0ର ସୁପାରିଶକୁ ଆଧାର କରି ସେହି ବିଭାଗର ରାଷ୍ଟ୍ରମନ୍ତ୍ରୀଙ୍କ ଅଧ୍ୟକ୍ଷତାରେ ଏକ ଟାସ୍କଫୋର୍ସ ଗଠନ କରିଛନ୍ତି । ଏହି ଟାସ୍କ ଫୋର୍ସ ବର୍ଷ ଶେଷ ସୁଦ୍ଧା ନିଜର ରିପୋର୍ଟ ଦେବ । ଏହି ଟାସ୍କ ଫୋର୍ସ ଚଳିତ ବର୍ଷ ଶେଷ ସୁଦ୍ଧା ନିଜର ଅନ୍ତିମ ରିପୋର୍ଟ ପ୍ରଦାନ କରିବ ବୋଲି ଆଶା କରାଯାଉଛି ।


    **********


    

    
    (Release ID: 1554671) Visitor Counter : 23