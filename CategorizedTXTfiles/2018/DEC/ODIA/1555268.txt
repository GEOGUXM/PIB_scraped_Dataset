      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଆଗାମୀ ବର୍ଷ ଏପ୍ରିଲରୁ ନୂତନ ଯାନ ଗୁଡ଼ିକରେ ଉଚ୍ଚ ନିରାପତ୍ତା ପଞ୍ଜିକୃତ ନମ୍ବର ପ୍ଲେଟ ଲାଗିବ
      Posted On: 06 DEC 2018 8:38PM by PIB Bhubaneshwar


    ଆସନ୍ତା ବର୍ଷ ଏପ୍ରିଲ 1 ତାରିଖରୁ ବିକ୍ରି ହେଉଥିବା ସମସ୍ତ ନୂତନ ଗାଡ଼ିଗୁଡ଼ିକରେ ଉଚ୍ଚ ନିରାପତ୍ତା ପଞ୍ଜିକୃତ ନମ୍ବର ପ୍ଲେଟ (ହାଇ ସିକ୍ୟୁରିଟି ରେଜିଷ୍ଟ୍ରେସନ ପ୍ଲେଟ-ଏଚଏସଆରପି) ସଂଯୁକ୍ତ ହୋଇ ଆସିବ । ଏଥିପାଇଁ କେନ୍ଦ୍ର ସଡ଼କ ପରିବହନ ଓ ରାଜମାର୍ଗ ମନ୍ତ୍ରଣାଳୟ କେନ୍ଦ୍ରୀୟ ମୋଟର ଯାନ ଆଇନ-1989ରେ ସଂଶୋଧନ ପାଇଁ ବିଜ୍ଞପ୍ତି କରିଛନ୍ତି । ନୂତନ ବିଜ୍ଞପ୍ତି ଅନୁଯାୟୀ 2019 ଏପ୍ରିଲ 1 ତାରିଖ କିମ୍ବା ତା ’ ପରେ ଗାଡ଼ି ନିର୍ମାତାମାନେ ଡିଲରଙ୍କ ନିକଟକୁ ଗାଡ଼ିଗୁଡ଼ିକ ପଠାଇବା ବେଳେ ଥାର୍ଡ ରେଜିଷ୍ଟ୍ରେସନ ମାର୍କ ସହ ହାଇ ସିକ୍ୟୁରିଟି ନମ୍ବର ପ୍ଲେଟ ଗାଡ଼ି ସହ ପଠାଇବା ବାଧ୍ୟତାମୂଳକ । ଡିଲରମାନେ ପ୍ଲେଟରେ ପଞ୍ଜିକରଣ ମାର୍କ ଦେଇ ସେଗୁଡ଼ିକୁ ଗାଡ଼ିରେ ସଂଯୁକ୍ତ କରିବେ । ପୁରୁଣା ଗାଡ଼ିଗୁଡ଼ିକ ପାଇଁ ଡିଲରମାନେ ହାଇ ସିକ୍ୟୁରିଟି ନମ୍ବର ପ୍ଲେଟ ଉପଲବ୍ଧ କରାଇପାରିବେ ବୋଲି ବିଜ୍ଞପ୍ତିରେ କୁହାଯାଇଛି ।


    ଗାଡ଼ି ନିର୍ମାଣ ବେଳେ ଗୁଣବତ୍ତା ରକ୍ଷା ସହ ଏଚଏସଆରପି ପରିସରକୁ ଆଣିବା ଏହି ନିଷ୍ପତ୍ତିର ମୂଳ ଉଦ୍ଦେଶ୍ୟ । ଏଚଏସଆରପି ଦ୍ୱାରା ଗାଡ଼ିଗୁଡ଼ିକୁ ଟ୍ରାକ କରି ହେବ , ଫଳରେ ଏହା ଚୋରି ହୋଇଗଲେ କିମ୍ବା ହଜିଗଲେ ଖୋଜିବା ସହଜ ହୋଇପାରିବ ।


    ସାଧାରଣ ଲୋକଙ୍କଠାରୁ ଅଭିଯୋଗ ଓ ସୁପାରିସ ପାଇବା ପରେ କେନ୍ଦ୍ରୀୟ ମୋଟର ଯାନ ଆଇନ-1989ରେ ସଂଶୋଧନ ପାଇଁ ପଦକ୍ଷେପ ନିଆଯାଇଛି । କେନ୍ଦ୍ର ସଡ଼କ ପରିବହନ ଓ ରାଜମାର୍ଗ ମନ୍ତ୍ରଣାଳୟ ପକ୍ଷରୁ ଚଳିତ ବର୍ଷ ଏପ୍ରିଲ ମାସରେ ଆଇନରେ ସଂଶୋଧନ ପାଇଁ ଜନସାଧାରଣଙ୍କଠାରୁ ମତାମତ ଲୋଡ଼ା ଯାଇଥିଲା ।


    **********


    

    
    (Release ID: 1555268) Visitor Counter : 27