      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ବିହାର ପାଟନାରେ 19 ନମ୍ବର ଜାତୀୟ ରାଜପଥର ଗଙ୍ଗା ନଦୀ ଉପରେ ନୂତନ 4 ଲେନ ସେତୁକୁ କ୍ୟାବିନେଟ ଅନୁମୋଦନ
      Posted On: 17 DEC 2018 9:02PM by PIB Bhubaneshwar


    ବିହାରର ପାଟନାରେ 19 ନମ୍ବର ଜାତୀୟ ରାଜପଥର ଗଙ୍ଗା ନଦୀ ଉପରେ 5.634କିମି ଲମ୍ବ ନୂତନ 4 ଲେନ ବିଶିଷ୍ଟ ସେତୁ ନିର୍ମାଣ କରାଯିବ । ଏହା ବର୍ତ୍ତମାନର ଏମଜି ସେତୁର ଉପରମୁଣ୍ଡରେ 0/0ରୁ 14/500 କିମି ଆପ୍ରୋଚ ରୋଡ ସହିତ ନିର୍ମାଣ କରାଯିବ । ଏଥିପାଇଁ 2926.42 କୋଟି ଟଙ୍କାର ପୁଞ୍ଜି ବ୍ୟୟ କରାଯିବ । ଏ ସଂକ୍ରାନ୍ତ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ( CCEA ) ଅନୁମୋଦନ କରିଛନ୍ତି । ସାଢ଼େ ତିନି ବର୍ଷରେ ଏହି ସେତୁ ନିର୍ମାଣ କାମ ସମ୍ପୂର୍ଣ୍ଣ କରାଯିବ ଏବଂ ଏହା ଜାନୁଆରୀ 2023 ସୁଦ୍ଧା ଶେଷ କରାଯିବାକୁ ଲକ୍ଷ୍ୟ ରଖାଯାଇଛି ।


    ଏହି ବୃହତ ପ୍ରକଳ୍ପର ଲମ୍ବ 14.500 କିମି ଲମ୍ବ ହେବ ଏବଂ ଏହା ପାଟନା , ସରଣ ଏବଂ ବୈଶାଳୀ ଜିଲ୍ଲା ଦେଇ ଗତି କରିବ । ଏହି ପ୍ରକଳ୍ପ ମଧ୍ୟରେ ରହିଛି 5634 ମିଟର ଲମ୍ବ ବୃହତ ସେତୁ ରହିଛି ଯାହା ପୁରୁଣା ଏମଜି ସେତୁ ସହ ସମକକ୍ଷ ହେବ , 4ଟି ବାହନ ଯାତାୟାତ ଅଣ୍ଡରପାସ( VUP ) , ଗୋଟିଏ ରେଳ ଓଭରବ୍ରିଜ ( ROB ) , 1580 ମିଟର ଲମ୍ବ ଗୋଟିଏ ଖାଲସେତୁ , 110 ମିଟର ଲମ୍ବ ଗୋଟିଏ ଫ୍ଲାଏଓଭର , 4ଟି କ୍ଷୁଦ୍ର ସେତୁ , 5ଟି ବସ ରହଣିସ୍ଥଳ ଏବଂ 13ଟି ସଡ଼କ ଜଙ୍କସନ ରହିଛି ।


    ଗଙ୍ଗା ନଦୀ ବିହାର ରାଜ୍ୟକୁ ଦୁଇ ଭାଗରେ ବିଭକ୍ତ କରିଛି , ଉତ୍ତର ବିହାର ଏବଂ ଦକ୍ଷିଣ ବିହାର । ବର୍ତ୍ତମାନର 4 ଲେନ ( 2x7m only ) ପୁରୁଣା ଏମଜି ସେତୁ ଗଙ୍ଗା ନଦୀ ଉପରେ ଏକ ଗୁରୁତ୍ୱପୂର୍ଣ୍ଣ ସେତୁ ଭାବେ ଉତ୍ତର ବିହାରକୁ ଏହାର ରାଜଧାନୀ ପାଟନା ସହିତ ଯୋଡ଼ୁଛି । ଏହାଛଡ଼ା ନେପାଳ , ପୂର୍ବ ଉତ୍ତର ପ୍ରଦେଶ , ଉତ୍ତର ବିହାର ଏବଂ ଉତ୍ତର ବଙ୍ଗରୁ ପାଟନାକୁ ଯାତାୟାତର ସୁବିଧା ପ୍ରଦାନ କରୁଛି । ଯଦିଓ ପୁରୁଣା ଏମଜି ସେତୁ 4 ଲେନ ବିଶିଷ୍ଟ , ତଥାପି ଅଧିକ ଟ୍ରାଫିକ କାରଣରୁ ଆଉ ଏକ ସେତୁ ଜରୁରୀ ହୋଇପଡ଼ିଛି । ବର୍ତ୍ତମାନ ଏଠାରେ ଟ୍ରାଫିକର ମାତ୍ରା 60 , 000 ପିସିୟୁରୁ ଅଧିକ ରହିଛି ।


    ନୂଆ 4 ଲେନ ସେତୁ ବର୍ତ୍ତମାନର 4 ଲେନ ବିଶିଷ୍ଟ ଏମଜି ସେତୁ ସହିତ ମିଶି 8 ଲେନ ବିଶିଷ୍ଟ ସଡ଼କ ଯାତାୟାତ ବ୍ୟବସ୍ଥା ଉପଲବ୍ଧ କରାଇବ । ଏହି ପ୍ରକଳ୍ପ ବ୍ୟାପକ ଭାବେ ଯାତ୍ରୀମାନଙ୍କ ଯାତାୟାତ ସମସ୍ୟାର ସମାଧାନ ସହିତ ଯାନବାହନ ଚଳାଚଳ ବ୍ୟବସ୍ଥାକୁ ସୁବିଧାଜନକ କରିବ । ଏହାଛଡ଼ା ସାମଗ୍ରୀକ ଭାବେ ସମାଜକୁ ସାମାଜିକ-ଅର୍ଥନୈତିକ ଲାଭ ପହଞ୍ଚାଇବ ।


    ଏତଦବ୍ୟତୀତ , ଏହି ନୂତନ ସେତୁ ପ୍ରକଳ୍ପ ପାଖାପାଖି 20.94 ଲକ୍ଷ ମାନବ ଦିବସର ନିଯୁକ୍ତି ସୁଯୋଗ ନିର୍ମାଣ ସମୟରେ ସୃଷ୍ଟି କରିବ ।


    ଏଠାରେ ଉଲ୍ଲେଖ କରାଯାଇପାରେ ଯେ ମେ ' 2014 ପୂର୍ବରୁ ଆହ୍ଲାବାଦରୁ ଫରାକ୍କା ମଧ୍ୟରେ ଗଙ୍ଗା ନଦୀ ଉପରେ ମାତ୍ର 13ଟି ସେତୁ ଥିଲା । 2014 ପରେ ଏହି କ୍ଷେତ୍ରରେ ଅତିରିକ୍ତ 20ଟି ସେତୁ ପାଇଁ ଯୋଜନା କରାଯାଇଛି/ନିର୍ମାଣ କରାଯାଇଛି କିମ୍ବା ନିର୍ମାଣ ଅଗ୍ରଗତି ପଥରେ ରହିଛି । ଫଳରେ ମୋଟ ସେତୁ ସଂଖ୍ୟା 33ରେ ପହଁଚିଛି । 20ଟି ଅତିରିକ୍ତ ସେତୁ ମଧ୍ୟରୁ 5ଟି ସେତୁ ନିର୍ମାଣ ଯାତାୟାତ ପାଇଁ ଖୋଲିସାରିଛି ଏବଂ 7ଟି ସେତୁର ନିର୍ମାଣ ପ୍ରଗତି ପଥରେ ରହିଛି । ନିର୍ମାଣ ପାଇଁ ଯୋଜନା କରାଯାଇଥିବା 8ଟି ସେତୁ ମଧ୍ୟରୁ ଫରାକ୍କା , ସାହେବଗଞ୍ଜ , ମୋକାମା ଏବଂ ଫାଫାମାଉ ସେତୁର କାମ ଖୁବଶୀଘ୍ର ଆରମ୍ଭ କରାଯିବ । ପାଟନାରେ ବର୍ତ୍ତମାନର ନୂତନ ଗଙ୍ଗା ସେତୁ ତେଣୁ ଆହ୍ଲାବାଦ ଏବଂ ଫରାକ୍କା ମଧ୍ୟରେ 30ତମ ସେତୁ ହେବ ।


    *********

    
    
    (Release ID: 1556564) Visitor Counter : 12