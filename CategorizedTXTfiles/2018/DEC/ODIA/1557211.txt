      ପ୍ରତିରକ୍ଷା ମନ୍ତ୍ରଣାଳୟ

      କୋଚିରେ ପହଞ୍ଚିଲା ଜାପାନ ନୌସେନା ଜାହାଜ
      Posted On: 22 DEC 2018 4:38PM by PIB Bhubaneshwar


    କମାଣ୍ଡର ଜେନେରାଲ କୱଇଙ୍କ କମାଣରେ ଜାପାନୀ ନୌସେନା ଜାହାଜ ଜେଏମଏସଡିଏଫ (ଜାପାନ ମ୍ୟାରିଟାଇମ ସେଲ୍ଫ ଡିଫେନ୍ସ ଫୋର୍ସ) ସାମିଡେୟର 2018 ଡିସେମ୍ବର 20-22 ପର୍ଯ୍ୟନ୍ତ କୋଚି ଯାତ୍ରାରେ ରହିଛି । 2018 ଡିସେମ୍ବର 21ରେ କମାଣ ଅଧିକାରୀ ଜେଏମଏସଡିଏଫ ସାମିଡେୟର , ଜାପାନ ତଟରକ୍ଷକ କମାଣ ଅଧିକାରୀ , ସୋମାଲିୟା ଡେସପ୍ୟାଚ ଇନଭେଷ୍ଟିଗେସନ ଟିମ ଏବଂ ଜାପାନୀ ଦୂତାବାସର ଜାପାନ କୋଷ୍ଟଗାର୍ଡ ଆଟାଚେ/ସେକେଣ୍ଡ ସେକ୍ରେଟାରୀ ଶ୍ରୀ ୟାମାସିତାଙ୍କ ସହିତ କମାଣ୍ଡର ଏସର୍କ୍ଟ ଡିଭିଜନ ଫୋର କ୍ୟାପଟେନ ତାକାହୀରା ନିଶିୟାମା ଭାଇସ ଆଡମିରାଲ ଏକେ ଚାୱଲା , ଏବିଏସଏମ , ଏନଏମ , ବିଏସଏମ , ଫ୍ଲାଗ ଅଫିସର , କମାଣ୍ଡିଙ୍ଗ ଇନ ଚିଫ , ଦକ୍ଷିଣ ନୌସେନା କମାଣ ସହିତ ଭେଟିଛନ୍ତି ଏବଂ ଦୁଇ ନୌସେନାଙ୍କ ମଧ୍ୟରେ ପାରସ୍ପରିକ ଲାଭ ସମ୍ବନ୍ଧରେ ଚର୍ଚ୍ଚା କରିଛନ୍ତି । ଏହା ଶେଷ ହେବା ପରେ ବୀରତା ଚିହ୍ନର ଆଦାନ ପ୍ରଦାନ କରାଗଲା ।


    କୋଚିରେ ପ୍ରବାସ ସମୟରେ ଜେଏମଏସଡିଏଫ ସାମିଡେୟରଙ୍କ ଜାହାଜରେ ଭାରତୀୟ ନୌସେନା ବିଶେଷଜ୍ଞଙ୍କ ଯାତ୍ରା ଏବଂ ଦୁଇ ନୌସେନାଙ୍କ ମଧ୍ୟରେ ବୃତ୍ତିଗତ ପାରସ୍ପରିକ ଚର୍ଚ୍ଚା ଭଳି ବିଭିନ୍ନ ଗତିବିଧିମାନଙ୍କର ଆୟୋଜନ କରାଯାଇଥିଲା । ଆଗନ୍ତୁକ ଜାହାଜର କ୍ରୁକୁ ମଧ୍ୟ ବିଶେଷ ବୃତ୍ତିଗତ ସ୍କୁଲ ତଥା ନାଭାଲର ମେରିଟାଇମ ମ୍ୟୁଜିୟମର ଯାତ୍ରା କରିବା ପାଇଁ ଅବସର ଉପଲବ୍ଧ କରାଯାଇଥିଲା । ଯାହା ଫଳରେ କି ସେମାନଙ୍କୁ ଭାରତୀୟ ନୌସେନା ଦ୍ୱାରା ସେମାନଙ୍କ ଯବାନମାନଙ୍କୁ ପ୍ରଶିକ୍ଷଣ ପ୍ରଦାନ କରିବା ଏବଂ ନିଜର ନୌସେନା ଐତିହ୍ୟକୁ ସଂରକ୍ଷିତ କରିବା ପଦ୍ଧତି ସହିତ ପରିଚିତ କରାଯାଇ ପାରିବ ।


    ଭାରତର ଜାପାନ ସହିତ ଦ୍ୱିପାକ୍ଷିକ ସମ୍ବନ୍ଧର ଚେର ଐତିହାସକ , ସାମାଜିକ ଏବଂ ସାଂସ୍କୃତିକ ସମ୍ପର୍କ ତଥା ବ୍ୟାପକ ସ୍ତରରେ ଜନସାଧାରଣଙ୍କ ମଧ୍ୟରେ ପାରସ୍ପରିକ ସମ୍ପର୍କ ସହିତ ଜଡିତ ରହିଛି । ଜାପାନୀ ନୌସେନାର ବର୍ତ୍ତମାନ ଯାତ୍ରା ଦୁଇ ନୌସେନା ମଧ୍ୟରେ ଆନ୍ଥଃପାରସ୍ପରିକତା ଏବଂ ମିତ୍ରତାକୁ ଆହୁରି ଅଧିକ ବୃଦ୍ଧି କରିଥାଏ । ଜେଏମଏସଡିଏଫ ସାମିଡେୟର ଯୋଜନା 2018 ଡିସେମ୍ବର 22କୁ ବାହାରିନ ଯାତ୍ରାରେ ଯିବାର କାର୍ଯ୍ୟକ୍ରମ ରହିଛି । ସେଠାରେ ସେମାନେ ଏଡେନ ତଟୀୟ ସମୁଦ୍ରରେ ହେବାକୁ ଥିବା ସାମୁଦ୍ରିକ ଡକାୟତି ବିରୋଧରେ ଚଲାଯାଉଥିବା ମିଶନରେ ଭାଗନେବେ ।


    *****************


    

    
    (Release ID: 1557211) Visitor Counter : 14