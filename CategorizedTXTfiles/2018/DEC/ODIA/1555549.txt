      ଅର୍ଥ ମନ୍ତ୍ରଣାଳୟ

      2018-19 ଆର୍ଥିକ ବର୍ଷରେ ନଭେମ୍ବର 2018 ସୁଦ୍ଧା ପ୍ରତ୍ୟକ୍ଷ ଟିକସ ସଂଗ୍ରହ ଫଳାଫଳ
      • ସକଳ ସଂଗ୍ରହ 6.75 ଲକ୍ଷ କୋଟି
      • ଗତ ବର୍ଷ ତୁଳନାରେ ଟିକସ ସଂଗ୍ରହ 15.7 ପ୍ରତିଶତ ବୃଦ୍ଧି
      Posted On: 10 DEC 2018 7:35PM by PIB Bhubaneshwar


    ନଭେମ୍ବର 2018 ସୁଦ୍ଧା ପ୍ରତ୍ୟକ୍ଷ ଟିକସ ସଂଗ୍ରହର ଅସ୍ଥାୟୀ ଫଳାଫଳ ଏହା ଦର୍ଶାଉଛି ଯେ ସକଳ ସଂଗ୍ରହ 6.75 ଲକ୍ଷ କୋଟି ଟଙ୍କା ରହିଛି । ଏହା ଗତ ବର୍ଷର ଏହି ଅବଧିର ତୁଳନାରେ 15.7 ପ୍ରତିଶତ ଅଧିକ ।


    ଏପ୍ରିଲ 2018 ଠାରୁ ନଭେମ୍ବର 2018 ପର୍ଯ୍ୟନ୍ତ ଅବଧି କାଳରେ 1.23 କୋଟି ଟଙ୍କାର ଅର୍ଥ ଫେରସ୍ତ କରାଯାଇଛି , ଯାହା ଗତ ବର୍ଷର ଏହି ଅବଧିରେ ଜାରି କରାଯାଇଥିବା ଫେରସ୍ତ ଅର୍ଥରାଶି ତୁଳନାରେ 20.8 ପ୍ରତିଶତ ଅଧିକ ଅଟେ । ନିଟ ସଂଗ୍ରହ (ଅର୍ଥ ଫେରସ୍ତ ଆଡଜଷ୍ଟ ହେବା ପରେ) ଏପ୍ରିଲ-ନଭେମ୍ବର 2018 କାଳରେ 14.7 ପ୍ରତିଶତ ବୃଦ୍ଧି ପାଇ 5.51 ଲକ୍ଷ କୋଟି ଟଙ୍କା ରହିଛି । ନିଟ ପ୍ରତ୍ୟକ୍ଷ ଟିକସ ସଂଗ୍ରହ ଆର୍ଥିକ ବର୍ଷ 2018-19 ପାଇଁ ପ୍ରତ୍ୟକ୍ଷ ଟିକସର ମୋଟ ବଜେଟ ଆକଳନ (11.50 ଲକ୍ଷ କୋଟି ଟଙ୍କା)ର 48 ପ୍ରତିଶତ ରହିଥିଲା ।


    ସେହିପରି କର୍ପୋରେଟ ଆୟକର (ସିଆଇଟି) ଏବଂ ବ୍ୟକ୍ତିଗତ ଆୟକର (ପିଆଇଟି)ର ବୃଦ୍ଧି ଦର ଦେଖିଲେ ସିଆଇଟିର ପାଇଁ ସକଳ ସଂଗ୍ରହ ବୃଦ୍ଧି ହାର 17.7 ପ୍ରତିଶତ ଏବଂ ପିଆଇଟି (ଏସଟିଟି) ସମେତ 18.3 ପ୍ରତିଶତ ରହିଛି । ଅର୍ଥ ଫେରସ୍ତ ଆଡଜଷ୍ଟ ହେବା ପରେ ସିଆଇଟି ସଂଗ୍ରହରେ ନିଟ ବୃଦ୍ଧି 18.4 ପ୍ରତିଶତ ଏବଂ ପିଆଇଟି ସଂଗ୍ରହରେ 16 ପ୍ରତିଶତ ରହିଛି । ଉଲ୍ଲେଖଯୋଗ୍ୟ ଯେ 2017-18 ଆର୍ଥିକ ବର୍ଷର ଏହି ଅବଧି କାଳରେ ଟିକସ ସଂଗ୍ରହରେ ଆୟ ଘୋଷରା ଯୋଜନା (ଆଇଟିଏସ) ଅନ୍ତର୍ଗତ ହୋଇଥିବା ଅସାଧାରଣ ସଂଗ୍ରହ 10 , 833 କୋଟି ଟଙ୍କା (ଆଇଟିଏସର ତୃତୀୟ ଏବଂ ଅନ୍ତିମ କିସ୍ତି)ର ରାଶି ମଧ୍ୟ ସାମିଲ ରହିଛି । ଏହା ବର୍ତ୍ତମାନ ବର୍ଷରେ ହୋଇଥିବା ସଂଗ୍ରହର ଗୋଟିଏ ଅଂଶବିଶେଷ ନୁହେଁ ।


    **********

    
    
    (Release ID: 1555549) Visitor Counter : 14