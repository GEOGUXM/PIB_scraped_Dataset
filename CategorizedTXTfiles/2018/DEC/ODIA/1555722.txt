      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସର୍ବଭାରତୀୟ ପୁଲିସ ସୁଟିଙ୍ଗ ପ୍ରତିଯୋଗିତାର ଉଦଯାପନୀ ଉତ୍ସବରେ ଯୋଗ ଦେଲେ ରାଜ୍ୟବର୍ଦ୍ଧନ ସିଂ ରାଠୋର
      Posted On: 11 DEC 2018 7:08PM by PIB Bhubaneshwar


    ନ୍ୟାସନାଲ ସିକ୍ୟୁରିଟି ଗାର୍ଡ ( NSG ) ଓ ଅଲ୍ ଇଣ୍ଡିଆ ପୁଲିସ ସ୍ପୋର୍ଟ୍ସ କଣ୍ଟ୍ରୋଲ ବୋର୍ଡ ପକ୍ଷରୁ ଆୟୋଜିତ 19ତମ ସର୍ବଭାରତୀୟ ପୁଲିସ ସୁଟିଂ ପ୍ରତିଯୋଗିତା-2018ର ଉଦଯାପନୀ ଉତ୍ସବ ମଙ୍ଗଳବାର ଅନୁଷ୍ଠିତ ହୋଇଯାଇଛି । କାର୍ଯ୍ୟକ୍ରମରେ କେନ୍ଦ୍ର ଯୁବ ବ୍ୟାପାର ଓ କ୍ରୀଡ଼ାମନ୍ତ୍ରୀ (ସ୍ୱାଧୀନ) କର୍ଣ୍ଣେଲ ରାଜ୍ୟବର୍ଦ୍ଧନ ସିଂହ ରାଠୋର କାର୍ଯ୍ୟକ୍ରମରେ ଯୋଗଦେଇ ପୁରସ୍କାର ବଣ୍ଟନ କରିଥିଲେ । କଲୋନେଲ ରାଠୋର ନିଜେ ଜଣେ ଖ୍ୟାତନାମା ଆନ୍ତର୍ଜାତିକ ସୁଟର ଏବଂ ପ୍ରଥମ ଥର ପାଇଁ ବ୍ୟକ୍ତିଗତ ପଦକ ଭାବେ 2004 ଏଥେନ୍ସ ଅଲମ୍ପିକ୍ସରେ ଦେଶ ପାଇଁ ରୌପ୍ୟପଦକ ବିଜୟୀ ହୋଇଥିଲେ । ମାନେସର ଗାରିସନଠାରେ ଅନୁଷ୍ଠିତ କାର୍ଯ୍ୟକ୍ରମରେ ଅନେକ ଗଣ୍ୟମାନ୍ୟ ବ୍ୟକ୍ତି , ବିଭିନ୍ନ ବିଭାଗ ଓ ଅର୍ଦ୍ଧ ସାମରିକ ବଳର ବରିଷ୍ଠ ଅଧିକାରୀମାନେ ଯୋଗ ଦେଇଥିଲେ ।


    କଲୋନେଲ ରାଠୋର କ୍ରୀଡ଼ାର ପେସାଦାର ଆୟୋଜକ ଏବଂ ପ୍ରତିଯୋଗୀମାନଙ୍କ ଦକ୍ଷତାକୁ ପ୍ରଶଂସା କରିଥିଲେ । ଏଭଳି ପ୍ରତିଯୋଗିତାର ଆୟୋଜନ ଦ୍ୱାରା ଆନ୍ତର୍ଜାତିକ ସ୍ତରର ପ୍ରତିଯୋଗିତାରେ ଆମ ପ୍ରଦର୍ଶନ ଉତ୍ତମ ହୋଇପାରିବ ବୋଲି ସେ ଆଶା ପ୍ରକାଶ କରିଥିଲେ । ରାଜ୍ୟ ପୁଲିସ ବଳ ଓ ଅର୍ଦ୍ଧ ସାମରିକ ବଳର 31ଟି ଟିମର 750 ଜଣ ପ୍ରତିଯୋଗୀ 2018 ଡିସେମ୍ବର 6 ତାରିଖରୁ 11 ତାରିଖ ପର୍ଯ୍ୟନ୍ତ ଅନୁଷ୍ଠିତ ଏହି ପ୍ରତିଯୋଗିତାରେ ଭାଗ ନେଇଥିଲେ ।


    13ଟି ଭିନ୍ନ ଭିନ୍ନ ମ୍ୟାଚରେ ପାଞ୍ଚ ଦିନର କଡ଼ା ପ୍ରତିଦ୍ୱନ୍ଦ୍ୱିତା ପରେ ନ୍ୟାସନାଲ ସିକ୍ୟୁରିଟି ଗାର୍ଡ ପ୍ରଥମ ହୋଇଥିବା ବେଳେ ସୀମା ସୁରକ୍ଷା ବଳ ରନର୍ସ ଅପ୍ ହୋଇଥିଲା । ବିଏସଏଫର କନଷ୍ଟେବଲ ଅମିତ କୁମାର ପିସ୍ତଲରେ ଶ୍ରେଷ୍ଠ ସୁଟର ପଦକ ପାଇଥିବା ବେଳେ ଏନଏସଜିର ଆସିଷ୍ଟାଣ୍ଟ କମାଣ୍ଡର-2 ସେଭନ ସିଂହ କାର୍ବାଇନରେ ଶ୍ରେଷ୍ଠ ସୁଟର ପଦକ ପାଇଥିଲେ ।


    ଟ୍ରଫି ଓ ପଦକ ବିଜେତାମାନେ ହେଲେ:


    ମୋଟ ଉପରେ ଚମ୍ପିଆନସିପ୍ ଟ୍ରଫି -ଏନଏସଜି


    ମୋଟ ଉପରେ ରନର୍ସ ଅପ ଟ୍ରଫି -ବିଏସଏଫ


    ରାଇଫଲ ସୁଟିଂ ଚମ୍ପିଆନସିପ୍ ଟ୍ରଫି (ଶ୍ରେଷ୍ଠ ଟିମ୍)- ବିଏସଏଫ


    ରାଇଫଲ ସୁଟିଂ ରନର୍ସ ଅପ୍ ଟ୍ରଫି- ଏନଏସଜି


    ରାଇଫଲ ସୁଟିଂ ତୃତୀୟ ପୋଜିସନ ଟ୍ରଫି- ଆସାମ ରାଇଫଲ୍ସ


    ରିଭଲଭର/ପିସ୍ତଲ ସୁଟିଂ ଚମ୍ପିଆନସିପ୍ ଟ୍ରଫି (ଶ୍ରେଷ୍ଠ ଟିମ୍)- ଏନଏସଜି


    ରିଭଲଭର/ପିସ୍ତଲ ସୁଟିଂ ରନର୍ସ ଅପ୍ ଟ୍ରଫି- ସିଆରପିଏଫ


    ରିଭଲଭର/ପିସ୍ତଲ ସୁଟିଂ ତୃତୀୟ ପୋଜିସନ ଟ୍ରଫି- ବିଏସଏଫ


    କାରବାଇନ/ଷ୍ଟେନଗନ ସୁଟିଂ ଚମ୍ପିଆନସିପ୍ ଟ୍ରଫି(ଶ୍ରେଷ୍ଠ ଟିମ୍)- ଏନଏସଜି


    କାର୍ବାଇନ/ଷ୍ଟେନଗନ ସୁଟିଂ ରନର୍ସ ଅପ୍ ଟ୍ରଫି- ବିଏସଏଫ୍


    କାର୍ବାଇନ/ଷ୍ଟେନଗନ ସୁଟିଂ ତୃତୀୟ ପୋଜିସନ ଟ୍ରଫି- ଆଇଟିବିପି


    ଚମ୍ପିଆନସିପ୍ ଟ୍ରଫି-ମୋଟ ଉପରେ ରାଜ୍ୟଗୁଡ଼ିକ ମଧ୍ୟରେ ଶ୍ରେଷ୍ଠ- ରାଜସ୍ଥାନ ପୁଲିସ


    ରନର୍ସ ଅପ ଟ୍ରଫି-ମୋଟ ଉପରେ ରାଜ୍ୟଗୁଡ଼ିକ ମଧ୍ୟରେ ଦ୍ୱିତୀୟ ଶ୍ରେଷ୍ଠ- ତାମିଲନାଡ଼ୁ ପୁଲିସ


    ଏନଏସଜି ମହାନିର୍ଦ୍ଦେଶକ ସୁଦୀପ ଲଖାଟିଆ କ୍ରୀଡ଼ାବିତମାନଙ୍କ ମନୋବଳ ବୃଦ୍ଧି କରିଥିବାରୁ କେନ୍ଦ୍ର ମନ୍ତ୍ରୀଙ୍କୁ କୃତଜ୍ଞତା ଜଣାଇଥିଲେ ।


    ***************


    

    
    (Release ID: 1555722) Visitor Counter : 13