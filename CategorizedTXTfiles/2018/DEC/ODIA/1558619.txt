      ମହାକାଶ ବିଭାଗ

      ଭାରତର ଅନ୍ତରୀକ୍ଷ କାର୍ଯ୍ୟକ୍ରମକୁ ପ୍ରୋତ୍ସାହନ
      • ଭାରତର ମାନବବାହୀ ମହାକାଶ ଅଭିଯାନ-ଗଗନଯାନ କାର୍ଯ୍ୟକ୍ରମକୁ କ୍ୟାବିନେଟ ମଞ୍ଜୁରି
      • 2ଟି ମାନବବିହୀନ, ଗୋଟିଏ ମାନବବାହୀ ମହାକାଶ ଅଭିଯାନର ଯୋଜନା
      • 40 ମାସରେ ପ୍ରଥମ ମାନବବାହୀ ଅନ୍ତରୀକ୍ଷ ଯାନ
      • ପ୍ରଥମ ପର୍ଯ୍ୟାୟ ପାଇଁ 9023 କୋଟି ଟଙ୍କା ବ୍ୟୟ ଆକଳନ

      Posted On: 28 DEC 2018 4:19PM by PIB Bhubaneshwar

    ପୃଥିବୀର ନିମ୍ନ କକ୍ଷ ପଥରେ ବିଚରଣ ପାଇଁ ଭାରତର ମାନବଚାଳିତ ଗଗନଯାନ ଉତକ୍ଷେପଣ ଦକ୍ଷତା ଖୁବ ଶୀଘ୍ର ପ୍ରଦର୍ଶିତ ହେବାକୁ ଯାଉଛି । ନିମ୍ନ ଘୂର୍ଣ୍ଣାୟମାନ କକ୍ଷ ପଥରେ ସର୍ବାଧିକ 7 ଦିନ ପର୍ଯ୍ୟନ୍ତ ରହିବା ସକାଶେ ଭାରତୀୟ ଅନ୍ତରୀକ୍ଷ ଯାନ ପ୍ରେରଣ କରାଯିବ । ଏ ସଂକ୍ରାନ୍ତ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ମଞ୍ଜୁରି ମିଳିଛି ।


    ଅତ୍ୟାଧୁନିକ ଜିଏସଏଲଭି ଏମକେ-3 ପ୍ରକ୍ଷେପଣ ଯାନର ଉପଯୋଗ କରି କକ୍ଷ ପଥକୁ ଯିବା ନିମନ୍ତେ ଏକ ସ୍ଵତନ୍ତ୍ର ମାନବବାହୀ ମଡ୍ୟୁଲକୁ ପ୍ରେରଣ କରାଯିବ ଯାହାକି ନିର୍ଦ୍ଧାରିତ ସମୟ ପାଇଁ ପୃଥିବୀର କକ୍ଷ ପଥରେ ସ୍ଵଚ୍ଛନ୍ଦରେ ଘୂରି ବୁଲିବ । ଏହି ମଡ୍ୟୁଲରେ ମିଶନର ନିର୍ଦ୍ଧାରିତ ଅବଧି ପାଇଁ 3ଜଣ ଚାଳକ ସଦସ୍ୟଙ୍କ ପାଇଁ ଆବଶ୍ୟକ ବ୍ୟବସ୍ଥା ରହିବ । ଚାଳକ ପ୍ରଶିକ୍ଷଣ ନିମନ୍ତେ ଆବଶ୍ୟକ ଭିତ୍ତିଭୂମି , ବିମାନ ପ୍ରଣାଳୀର ପ୍ରାପ୍ତି ଓ ମୌଳିକ ଭିତ୍ତିଭୂମି ଢାଞ୍ଚା ପ୍ରସ୍ତୁତ କରି ଗଗନଯାନ କାର୍ଯ୍ୟକ୍ରମକୁ ଆଗକୁ ବଢାଯିବ । ରାଷ୍ଟ୍ରୀୟ ଏଜେନ୍ସୀ , ପରୀକ୍ଷାଗାର , ଶିକ୍ଷା ସଂସ୍ଥା ଓ ଉଦ୍ୟୋଗ କ୍ଷେତ୍ର ସହ ଇସ୍ରୋ ବ୍ୟାପକ ସହଯୋଗ କରି ଗଗନଯାନ କାର୍ଯ୍ୟକ୍ରମର ଉଦ୍ଦେଶ୍ୟକୁ ସାର୍ଥକ କରାଯିବ ।


    ବ୍ୟୟ : ଗଗନଯାନ କାର୍ଯ୍ୟକ୍ରମ ପାଇଁ ମୋଟ ବ୍ୟୟର ଆବଶ୍ୟକତା 10 ହଜାର କୋଟି ଟଙ୍କା ଓ ଏଥିରେ ଟେକ୍ନୋଲଜିର ବିକାଶ ଖର୍ଚ୍ଚ , ବିମାନ ହାର୍ଡୱେର ଓ ଆବଶ୍ୟକ ଢାଂଚାଗତ ଉତ୍ପାଦ ସାମିଲ ଅଛି । ଦୁଇଟି ମାନବବିହୀନ ଓ ଗୋଟିଏ ବିମାନଚାଳିତ ବିମାନ ଗଗନଯାନ କାର୍ଯ୍ୟକ୍ରମର ଅଂଶବିଶେଷ ଭାବେ କରାଯିବ ।


    ଉପକାର:


    - ଗଗନଯାନ କାର୍ଯ୍ୟକ୍ରମ ଇସ୍ରୋ ତଥା ଶିକ୍ଷା ଜଗତ , ଉଦ୍ୟୋଗ , ରାଷ୍ଟ୍ରୀୟ ଏଜେନ୍ସୀଗୁଡ଼ିକ ତଥା ଅନ୍ୟ ବୈଜ୍ଞାନିକ ସଂଗଠନଗୁଡ଼ିକ ମଧ୍ୟରେ ସହଯୋଗ ପାଇଁ ବ୍ୟାପକ ଢାଂଚା ପ୍ରସ୍ତୁତ କରିବ ।


    - ଏହି କାର୍ଯ୍ୟକ୍ରମରେ ବିଭିନ୍ନ ପ୍ରଯୁକ୍ତିବିଦ୍ୟା ତଥା ଉଦ୍ୟୋଗିକ କ୍ଷମତାକୁ ଏକତ୍ରିତ କରି ଗବେଷଣା ସୁଯୋଗ ଓ ଟେକ୍ନୋଲଜି ବିକାଶରେ ବ୍ୟାପକ ଭାଗିଦାରୀକୁ ସକ୍ଷମ କରାଯିବ । ଯାହାଫଳରେ ଅଧିକ ସଂଖ୍ୟାରେ ଛାତ୍ରଛାତ୍ରୀ ଓ ଗବେଷଣାକାରୀ ଲାଭାନ୍ୱିତ ହେବେ ।


    - ବିମାନ ପ୍ରଣାଳୀର ପ୍ରାପ୍ତି ଶିଳ୍ପ ଉଦ୍ୟୋଗ ମାଧ୍ୟମରେ କରାଯିବ ।


    - ଏହାଦ୍ୱାରା ରୋଜଗାର ସୃଷ୍ଟି ହେବ ଓ ଅତ୍ୟାଧୁନିକ ଟେକ୍ନୋଲଜିରେ ମାନବ ସମ୍ବଳକୁ ପ୍ରଶିକ୍ଷିତ କରାଯିବ ।


    - ଏହି କାର୍ଯ୍ୟକ୍ରମ ରାଷ୍ଟ୍ରୀୟ ବିକାଶ ନିମନ୍ତେ ଅଧିକ ସଂଖ୍ୟାରେ ଯୁବ ବିଦ୍ୟାର୍ଥୀଙ୍କୁ ବିଜ୍ଞାନ ଓ ଟେକ୍ନୋଲଜିର ପାଠ ପଢ଼ିବା ପାଇଁ ପ୍ରୋତ୍ସାହିତ ହେବେ ।


    - ଗଗନଯାନ କାର୍ଯ୍ୟକ୍ରମ ଗୋଟିଏ ରାଷ୍ଟ୍ରୀୟ ପ୍ରୟାସ ଓ ଏଥିରେ ଶିଳ୍ପ ଉଦ୍ୟୋଗ , ଶିକ୍ଷା ଜଗତ ଓ ସମଗ୍ର ଦେଶରେ ଥିବା ରାଷ୍ଟ୍ରୀୟ ଏଜେନ୍ସିର ଭାଗୀଦାରୀ ହେବେ ।


    ରଣନୀତି ଓ ଲକ୍ଷ୍ୟର କାର୍ଯ୍ୟକାରିତା


    ଗଗନଯାନ କାର୍ଯ୍ୟକ୍ରମ ଇସ୍ରୋ ସହ ଅନ୍ୟ ଅଂଶୀଦାର , ଶିଳ୍ପ ଉଦ୍ୟୋଗ , ଶିକ୍ଷା ଜଗତ ଓ ଅନ୍ୟ ବୈଜ୍ଞାନିକ ଏଜେନ୍ସି ଓ ପ୍ରୟୋଗଶାଳା ମଧ୍ୟରେ ସହଯୋଗରେ କରାଯିବ । ଇସ୍ରୋ ଉଦ୍ୟୋଗ ମାଧ୍ୟମରେ ବିମାନ ହାର୍ଡୱେର ପ୍ରାପ୍ତି ପାଇଁ ଉତ୍ତରଦାୟୀ ରହିବେ । ରାଷ୍ଟ୍ରୀୟ ଏଜେନ୍ସି , ପ୍ରୟୋଗଶାଳା ଓ ଶିକ୍ଷା ଜଗତର ଭାଗୀଦାରୀ କର୍ମୀ ପ୍ରଶିକ୍ଷଣ , ମାନବଜୀବନ ବିଜ୍ଞାନ , ପ୍ରଯୁକ୍ତିବିଦ୍ୟା ବିକାଶ ସମେତ ଡିଜାଇନର ସମୀକ୍ଷା କରାଯିବ । ସ୍ୱୀକୃତ ତିଥିରେ 40ମାସ ଭିତରେ ପ୍ରଥମ ମାନବଚାଳିତ ବିମାନ ପ୍ରଦର୍ଶନର ଲକ୍ଷ୍ୟ ପୂରଣ କରାଯିବ । ଏହା ପୂର୍ବରୁ ଦୁଇଟି ମାନବବିହୀନ ଯାନ ପଠାଯିବ ଯାହାଫଳରେ ଟେକ୍ନୋଲଜି ତଥା ମିଶନ ପରିଚାଳନା ଦିଗରେ ବିଶ୍ୱାସ ବୃଦ୍ଧି ପାଇବ ।


    ପ୍ରଭାବ :


    - ଏହି କାର୍ଯ୍ୟକ୍ରମରେ ଦେଶରେ ବିଜ୍ଞାନ ଓ ପ୍ରଯୁକ୍ତିବିଦ୍ୟା କ୍ଷେତ୍ରରେ ଗବେଷଣା ଓ ବିକାଶକୁ ପ୍ରୋତ୍ସାହନ ମିଳିବ ।


    - ଔଷଧ , କୃଷି , ଉଦ୍ୟୋଗିକ ସୁରକ୍ଷା , ପ୍ରଦୂଷଣ , ବର୍ଜ୍ୟବସ୍ତୁ ପରିଚାଳନା , ଜଳ ଓ ଖାଦ୍ୟ ସମ୍ବଳ ପରିଚାଳନା ଭଳି କ୍ଷେତ୍ରରେ ଟେକ୍ନୋଲଜି ନିମନ୍ତେ ବ୍ୟାପକ କ୍ଷମତା ରହିଛି ।


    - ମାନବ ଅନ୍ତରୀକ୍ଷ ବିମାନ କାର୍ଯ୍ୟକ୍ରମ ପ୍ରୟୋଗ ତଥା ଭବିଷ୍ୟତର ଟେକ୍ନୋଲଜି ନିମନ୍ତେ ପ୍ରଶିକ୍ଷଣ ପାଇଁ ଅନ୍ତରୀକ୍ଷରେ ଏକ ଅଭିନବ ସୂକ୍ଷ୍ମ ପ୍ଲାଟଫର୍ମ ଉପଲବ୍ଧ କରାଇବ ।


    - ଏହି କାର୍ଯ୍ୟକ୍ରମରେ ରୋଜଗାର ସୃଷ୍ଟି , ମାନବ ସମ୍ବଳ ବିକାଶ ତଥା ବୃଦ୍ଧି ସମେତ ଉଦ୍ୟୋଗିକ କ୍ଷମତା ଦୃଷ୍ଟିରୁ ଆର୍ଥିକ ଗତିବିଧିକୁ ଗତି ମିଳିବ ।


    - ମାନବ ଅନ୍ତରୀକ୍ଷ ଯାନ କ୍ଷମତା ଭାରତକୁ ଦୀର୍ଘକାଳୀନ ରାଷ୍ଟ୍ରୀୟ ସ୍ୱାର୍ଥ ସହ ଭବିଷ୍ୟତରେ ଅନ୍ତରୀକ୍ଷ ଅନ୍ୱେଷଣ କାର୍ଯ୍ୟକ୍ରମରେ ସହଯୋଗୀ ଭାବେ ଭାଗୀଦାରୀ କରିବା ପାଇଁ ସକ୍ଷମ କରାଇବ ।

    
    
    (Release ID: 1558619) Visitor Counter : 1