      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ପ୍ରକଳ୍ପ କାର୍ଯ୍ୟକାରୀ ଏଜେନ୍ସି ମାଧ୍ୟମରେ ଦକ୍ଷତା ବିକାଶ ଯୋଜନା
      Posted On: 20 DEC 2018 4:33PM by PIB Bhubaneshwar


    ସଂଖ୍ୟାଲଘୁ ସଂପ୍ରଦାୟଙ୍କ ପାଇଁ ଦକ୍ଷତା କେନ୍ଦ୍ର ଖୋଲିବାକୁ ମନ୍ତ୍ରଣାଳୟର କୌଣସି ଯୋଜନା ନାହିଁ । ପୁନର୍ଗଠିତ ଯୋଜନାରେ ପ୍ରଧାନମନ୍ତ୍ରୀ ଜନ ବିକାଶ କାର୍ଯ୍ୟକ୍ରମ ( PMJVK ) ଅଧିନରେ ହୁନର ହବ୍ ନିର୍ମାଣ କରାଗଲେ ଶିଳ୍ପୀ ତଥା ଉଦ୍ୟୋଗୀମାନେ ଏଠାରେ ପ୍ରଦର୍ଶନୀ , ମେଳା , ଫୁଡକୋର୍ଟ କରିପାରିବେ ଓ ଦକ୍ଷତା ବିକାଶ ତାଲିମ ପାଇଁ ସଂଖ୍ୟାଲଘୁ ବହୁଳ ଜିଲ୍ଲା (ଏମସିଡି)ର ମୁଖ୍ୟାଳୟରେ ହୁନର ହବ ନିର୍ମାଣ ପାଇଁ ମନ୍ତ୍ରଣାଳୟ ତରଫରୁ ଶତ ପ୍ରତିଶତ ଆର୍ଥିକ ସହାୟତା ପ୍ରଦାନ କରାଯିବ । ପିଏମଜେଭିକେ ଯୋଜନାରେ ଶତ ପ୍ରତିଶତ ଆର୍ଥିକ ସହାୟତାରେ ସଂଖ୍ୟାଲଘୁ ବହୁଳ ମେଘାଳୟର ସହରର ତୁରାଠାରେ 531 ଲକ୍ଷ ଟଙ୍କାର ହୁନର ହବ ନିର୍ମାଣ ପାଇଁ ନିଷ୍ପତ୍ତି ହୋଇଛି । ଏହି ହବରେ ଶିଳ୍ପୀ , ଉଦ୍ୟୋଗୀ ପ୍ରଦର୍ଶନୀ , ମେଳା , ଫୁଡକୋର୍ଟ , ଦକ୍ଷତା ତାଲିମ ଆଦି ପିଏମଜେଭିକେ ଯୋଜନାରେ ଚିହ୍ନଟ ସଂଖ୍ୟାଲଘୁ ବହୁଳ ଅଞ୍ଚଳରେ ଆୟୋଜନ କରିପାରିବେ ।


    ସେହିପରି ସଂଖ୍ୟାଲଘୁ ମନ୍ତ୍ରଣାଳୟ ନିମ୍ନ ପ୍ରଦତ ଦକ୍ଷତାବିକାଶଯୋଜନାଗୁଡିକୁଚୟନ ହୋଇଥିବା ପ୍ରକଳ୍ପ କାର୍ଯ୍ୟାନ୍ୱୟନ ଏଜେନ୍ସି ବା ପିଆଇଏ ମାଧ୍ୟମରେ କାର୍ଯ୍ୟକାରୀ କରୁଛି ।


    ଶିଖୋ ଔର କମାଓ (ତାଲିମ ଓ ରୋଜଗାର) - ସଂଖ୍ୟାଲଘୁଙ୍କ ପାଇଁ ଉଦ୍ଦିଷ୍ଟ ଏହି ନିଯୁକ୍ତିଭିତ୍ତିକ ଦକ୍ଷତା ବିକାଶ ଯୋଜନାର ଲକ୍ଷ୍ୟ ହେଲା ସଂଖ୍ୟାଲଘୁ ଯୁବପିଢ଼ିଙ୍କୁ ସେମାନଙ୍କ ଶିକ୍ଷାଗତ ଯୋଗ୍ୟତା , ସାଂପ୍ରତିକ ଅର୍ଥନୀତି ଓ ବଜାର ଚାହିଦାକୁ ଦୃଷ୍ଟିରେ ରଖି ଆଧୁନିକ ତଥା ପାରମ୍ପରିକ କୌଶଳ ତାଲିମ ଦେବା ଯାହାଦ୍ୱାରା ସେମାନଙ୍କୁ ଉପଯୁକ୍ତ ନିଯୁକ୍ତି ମିଳିପାରିବ କିମ୍ବା ସେମାନେ ସ୍ୱରୋଜଗାରକ୍ଷମ ହୋଇପାରିବେ ।


    ନୟି ମଞ୍ଜିଲ - ଅଗଷ୍ଟ 8 , 2015ରେ ଆରମ୍ଭ ହୋଇଥିବା ଏହି ଯୋଜନା ସ୍କୁଲ ଛାଡିବାର ଔପଚାରିକ ପ୍ରମାଣପତ୍ର ନଥିବା ଯେମିତିକି ଅଧାରୁ ସ୍କୁଲ ଛାଡ଼ିଥିବା ତଥା ମଦ୍ରାସାରେ ଶିକ୍ଷା ଲାଭ କରିଥିବା ସଂଖ୍ୟାଲଘୁ ଯୁବବର୍ଗଙ୍କୁ ଲକ୍ଷ୍ୟରେ ରଖି ଆରମ୍ଭ ହୋଇଥିଲା । ଔପଚାରିକ ଶିକ୍ଷାଦାନ ଓ ତାଲିମ ଦେଇ ସଂଗଠିତ କ୍ଷେତ୍ରରେ ନିଯୁକ୍ତି ପାଇଁ ସେମାନଙ୍କୁ ପ୍ରସ୍ତୁତ କରିବା ସହ ସେମାନେ ଯେପରି ଉନ୍ନତ ଜୀବନ ଜୀଇଁ ପାରିବେ ତାହା ଏହି ଯୋଜନାର ଲକ୍ଷ୍ୟ ।


    ସେହିପରି ମନ୍ତ୍ରଣାଳୟ ତରଫରୁ ୟୁଏସଟିଟିଏଡି ଯୋଜନାରେ ପାରମ୍ପରିକ କଳା ଓ ଶିଳ୍ପସହ ଅନ୍ୟ ବିଷୟରେ ତାଲିମ ପ୍ରଦାନ କରାଯାଉଛି । ଏହା ମାଧ୍ୟମରେ ସେମାନେ ଯେପରି ବଜାରର ଚାହିଦା ବଢ଼ାଇ ପାରିବେ ତାହା ଏହି ଯୋଜନାର ଲକ୍ଷ୍ୟ ।


    ସେହିପରି ସଂଖ୍ୟାଲଘୁ ମନ୍ତ୍ରଣାଳୟ ଅଧିନରେ ମୌଲାନା ଆଜାଦ ଏଜୁକେଶନ ଫାଉଣ୍ଡେସନ ପକ୍ଷରୁ ଶିଖୋ ଔର କମାଓ ଭଳିଗରିବ ନୱାଜ ଦକ୍ଷତା ବିକାଶ ଯୋଜନା କାର୍ଯ୍ୟକାରୀ ହେଉଛି ।


    ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଆବାସ ନକଭୀ ଲୋକସଭାରେ ଲିଖିତ ଉତ୍ତର ମାଧ୍ୟମରେ ଏହି ସୂଚନା ଦେଇଛନ୍ତି ।


    ****************

    
    
    (Release ID: 1557208) Visitor Counter : 14