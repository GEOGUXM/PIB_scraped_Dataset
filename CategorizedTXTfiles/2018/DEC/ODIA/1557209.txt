      ଆୟୁଷ

      ୟୁନାନୀ ଦିବସ 2019 ପାଇଁ ପ୍ରସ୍ତୁତି ଆରମ୍ଭ
      Posted On: 22 DEC 2018 4:37PM by PIB Bhubaneshwar


    ୟୁନାନୀ ଦିବସ ପାଇ ଆଉ ମାତ୍ର 50 ଦିନ ବାକି ଥିଲାବେଳେ କେନ୍ଦ୍ର ୟୁନାନୀ ଔଷଧ ଅନୁସନ୍ଧାନ ପରିଦଷଦ ( CCRUM ) ଆସନ୍ତା କାଲିଠାରୁ ୟୁନାନୀ ଦିବସ 2019 ପାଇଁ ପ୍ରସ୍ତୁତି ଆରମ୍ଭ କରିବ । ପ୍ରତ୍ୟେକ ବର୍ଷ ଫେବୃଆରୀ 11ରେ ପାଳନ କରାଯାଉଥିବା ଏହି ଦିବସରେ ଚଳିତ ବର୍ଷ ମାରାଥନ , ରିଟାଥନ , କ୍ୱିଚ ପ୍ରତିଯୋଗିତା , ସାର୍ବଜନୀନ ସ୍ୱାସ୍ଥ୍ୟ , କର୍ମଶାଳା , ସାଧାରଣ ଲୋକଙ୍କ ପାଇଁ ଦୈନନ୍ଦିନ ସ୍ୱାସ୍ଥ୍ୟ ସୂଚନା ଆଦି କାର୍ଯ୍ୟକ୍ରମ କରାଯିବ । ସିସିଆରୟୁଏମର 23ଟି ପ୍ରତିଷ୍ଠାନ ରୋଗୀ , ସେମାନଙ୍କ ସହାୟକ ତଥା ସାଧାରଣ ଲୋକମାନଙ୍କ ମଧ୍ୟରେ ସଚେତନତା ବୃଦ୍ଧି ଉଦ୍ଦେଶ୍ୟରେ ବିଭିନ୍ନ ରୋଗ ନିରାକରଣରେ ୟୁନାନୀ ଔଷଧର ଭୂମିକା ଉପରେ 5 ମିନିଟର ସାର୍ବଜନୀନ ବାର୍ତ୍ତା ପ୍ରଦାନ ସହିତ ନିଜ କାର୍ଯ୍ୟର ଆରମ୍ଭ କରିବେ । ୟୁନାନୀ ଦିବସର ଆୟୋଜନ ଦେଶ ସାରା ଧୂମଧାମରେ ପାଳନ କରାଯାଏ । ଏହି ଦିବସ ପାଳନ ପାଇଁ ଚଳିତ ବର୍ଷ ସିସିଆରୟୁଏମ ସାର୍ବଜନୀନ ସ୍ୱାସ୍ଥ୍ୟ ପାଇଁ ୟୁନାନୀ ଔଷଧ ଉପରେ ଦୁଇ ଦିବସୀୟ ରାଷ୍ଟ୍ରୀୟ ସମ୍ମିଳନୀ , ୟୁନାନୀ ଔଷଧ ପାଇଁ ଆୟୁଷ ପୁରସ୍କାର ବିତରଣ , ଉଦ୍ୟୋଗ ଜଗତ ଏବଂ ଶିକ୍ଷାବିତମାନଙ୍କ ପାଇଁ ଏକ ପ୍ରଦର୍ଶନୀ , ସିସିଆରୟୁଏମ ପ୍ରକାଶନଗୁଡିକର ଉନ୍ମୋଚନ ପାଇଁ ଏକ ସମାରୋହ ଏବଂ ଅନେକ କାର୍ଯ୍ୟକ୍ରମ ଆୟୋଜନ କରିବ ।


    ୟୁନାନୀ ଔଷଧ ରୋଗୀ ସ୍ୱାସ୍ଥ୍ୟ ଯତ୍ନ ପାଇଁ ସୁଲଭ ମୂଲ୍ୟରେ ୟୁନାନୀ ଉପଚାର ଏବଂ ଉତ୍ତମ ଗୁଣାତ୍ମକମାନ ଉତ୍ପାଦଗୁଡିକ ଉପଲବ୍ଧ କରାଇବା କ୍ଷେତ୍ରରେ ଖାସକରି ଏନସିଡି , ଜୀବନ ଶୈଳୀ ବିକାର ତଥା ବିଭିନ୍ନ ପୁରୁଣା ରୋଗର ଉପଚାର କରିବା କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରୁଛି ।


    ରାଷ୍ଟ୍ରୀୟ ସମ୍ମିଳନୀରେ ଜୀବନ ଶୈଳୀ ବିକାଶ ଏବଂ ସେଗୁଡିକର ନିରାକରଣ , ରେଜିମେନ ଥେରାପି , ମା ’ ଓ ଶିଶୁ ଯତ୍ନ , ବୃଦ୍ଧାବସ୍ଥା ଯତ୍ନ , ସାର୍ବଜନୀନ ସ୍ୱାସ୍ଥ୍ୟ କ୍ଷେତ୍ରରେ ୟୁନାନୀ ଔଷଧର ଭୂମିକା ଏବଂ ଏହାକୁ ମୁଖ୍ୟଧାରାକୁ ଆଣିବା ଉପରେ ଆଲୋଚନା ତଥା ୟୁନାନୀ ଔଷଧର ବୈଶ୍ୱିକରଣ ଉପରେ ଅଧିବେଶନ ଆୟୋଜିତ ହେବ ।


    ଭାରତ ସରକାରଙ୍କ ଆୟୁଷ ମନ୍ତ୍ରଣାଳୟ 2016 ରେ ପ୍ରଖ୍ୟାତ ଭାରତୀୟ ୟୁନାନୀ ଚିକିତ୍ସକ ହାକିମ ଅଜମଲ ଖାଁ ଙ୍କର ଜନ୍ମ ଦିବସ 11 ଫେବୃଆରୀକୁ ତାଙ୍କ ସମ୍ମାନାର୍ଥେ ୟୁନାନୀ ଦିବସ ଭାବେ ଘୋଷଣା କରିଛନ୍ତି । ଆୟୁଷ ମନ୍ତ୍ରଣାଳୟ ୟୁନାନୀ ଔଷଧ ପାଇଁ ପ୍ରତ୍ୟେକ ବର୍ଷ ବିଭିନ୍ନ ବର୍ଗ- ସର୍ବଶ୍ରେଷ୍ଠ ଶୋଧପତ୍ର ପୁରସ୍କାର , ଯୁବ ବୈଜ୍ଞାନିକ ପୁରସ୍କାର , ସର୍ବଶ୍ରେଷ୍ଠ ଶିକ୍ଷକ ପୁରସ୍କାର ଏବଂ ଲାଇଫଟାଇମ ଆଚିଭମେଣ୍ଟ ପୁରସ୍କାର ଭଳି 12ଟି ପୁରସ୍କାର ପ୍ରଦାନ କରିବାର ବ୍ୟବସ୍ଥା ରହିଛି । ସିସିଆରୟୁଏମ 2017 ଏବଂ 2018 ରେ ହାଇଦ୍ରାବାଦ ଏବଂ ନୂଆଦିଲ୍ଲୀରେ ପ୍ରଥମ ଏବଂ ଦ୍ୱିତୀୟ ୟୁନାନୀ ଦିବସର ଆୟୋଜନ କରିଥିଲା ।


    *************


    

    
    (Release ID: 1557209) Visitor Counter : 22