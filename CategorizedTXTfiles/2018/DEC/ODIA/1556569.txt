      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ଭେଟିଲେ ଚଳଚ୍ଚିତ୍ର ଓ ମନୋରଞ୍ଜନ ଜଗତର ପ୍ରତିନିଧି
      Posted On: 18 DEC 2018 9:07PM by PIB Bhubaneshwar


    ଆଜି ମୁମ୍ବାଇରେ ଚଳଚ୍ଚିତ୍ର ଏବଂ ମନୋରଞ୍ଜନ ଜଗତର ଏକ ପ୍ରତିନିଧି ମଣ୍ଡଳୀ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଭେଟିଛନ୍ତି । ଏହି ପ୍ରତିନିଧି ଦଳରେ ମନୋରଞ୍ଜନ ଜଗତର ପ୍ରଯୋଜକ ଏବଂ କମ୍ପାନୀଗୁଡ଼ିକର ସିଇଓମାନେ ଉପସ୍ଥିତ ଥିଲେ ।


    ନିକଟ ଭବିଷ୍ୟତରେ ଭାରତକୁ 5 ଟ୍ରିଲିୟନ ଡଲାର ଅର୍ଥବ୍ୟବସ୍ଥାରେ ପରିଣତ କରିବା ଲାଗି ପ୍ରଧାନମନ୍ତ୍ରୀଙ୍କ ସଂକଳ୍ପ ପ୍ରତି ଏହି ପ୍ରତିନିଧି ଦଳ ଦୃଢ଼ ସମର୍ଥନ ବ୍ୟକ୍ତ କରିଥିଲା । ଭାରତରେ ଗଣମାଧ୍ୟମ ଏବଂ ମନୋରଞ୍ଜନ ଜଗତରେ ରହିଥିବା ବ୍ୟାପକ ଅଭିବୃଦ୍ଧି ସମ୍ଭାବନା ଉପରେ ସେମାନେ ଆଲୋକପାତ କରିଥିଲେ ଏବଂ କହିଥିଲେ ଯେ ଏହି ଲକ୍ଷ୍ୟ ହାସଲ ଦିଗରେ ସେମାନେ ଗୁରୁତ୍ୱପୂର୍ଣ୍ଣ ଢଙ୍ଗରେ ଯୋଗଦାନ କରିପାରିବ ।


    ଭାରତରେ ମନୋରଞ୍ଜନ ଶିଳ୍ପ ପାଇଁ ନିମ୍ନ ଏବଂ ସମାନ ଜିଏସଟି ଦର ନିର୍ଦ୍ଧାରଣ ପାଇଁ ଦାବି କରିଥିଲେ ।


    ବିଭିନ୍ନ ପଦକ୍ଷେପ ଏବଂ ସକ୍ରିୟ ଆଭିମୁଖ୍ୟ ଜରିଆରେ ମୁମ୍ବାଇକୁ ବିଶ୍ୱ ମନୋରଞ୍ଜନ ଜଗତର ରାଜଧାନୀ ଭାବେ ବିକଶିତ କରିବା ଲାଗି ପ୍ରତିନିଧି ଦଳର ସଦସ୍ୟମାନେ ମତବ୍ୟକ୍ତ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ଭାରତୀୟ ମନୋରଞ୍ଜନ ଜଗତ ସାରା ବିଶ୍ୱରେ ଅଶେଷ ଲୋକପ୍ରିୟତା ହାସଲ କରିଛି । ଏହି ଉଦ୍ୟୋଗ ବିଶ୍ୱରେ ଭାରତର ପ୍ରତିଷ୍ଠା ବୃଦ୍ଧି ଦିଗରେ ଗୁରୁତ୍ୱପୂର୍ଣ୍ଣ ଯୋଗଦାନ ଦେଉଛି । ସରକାର ଗଣମାଧ୍ୟମ ଏବଂ ମନୋରଞ୍ଜନ ଉଦ୍ୟୋଗ ପ୍ରତି ସହଯୋଗୀ ମନୋଭାବ ପୋଷଣ କରୁଛନ୍ତି ଏବଂ ଉପରୋକ୍ତ ପରାମର୍ଶଗୁଡ଼ିକୁ ସକାରାତ୍ମକ ଭାବେ ବିବେଚନା କରାଯିବ ବୋଲି ସେ ଆଶ୍ୱାସନା ଦେଇଥିଲେ ।


    ଶ୍ରୀ ଅକ୍ଷୟ କୁମାର , ଶ୍ରୀ ଅଜୟ ଦେବଗନ , ଶ୍ରୀ ରାକେଶ ରୋଶନ , ଶ୍ରୀ ପ୍ରସୁନ ଯୋଶୀ , ଶ୍ରୀ କରନ ଜୋହର ଏବଂ ଶ୍ରୀ ସିଦ୍ଧାର୍ଥ ରୟ କପୁର ପ୍ରମୁଖ ଏହି ବୈଠକରେ ଉପସ୍ଥିତ ଥିଲେ ।


    **********

    
    
    (Release ID: 1556569) Visitor Counter : 13