      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭାରତ ମାଟିରେ ନେତାଜୀଙ୍କ ତ୍ରିରଙ୍ଗ ପତାକା ଉତ୍ତୋଳନର 75 ବର୍ଷ ପୂର୍ତ୍ତି ସମାରୋହରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 30 DEC 2018 6:48PM by PIB Bhubaneshwar


    ଭାରତ ମାତା କୀ ଜୟ


    ବନ୍ଦେ - ମାତରମ୍


    ବନ୍ଦେ - ମାତରମ୍


    ବନ୍ଦେ - ମାତରମ୍


    ଆପଣ ସମସ୍ତଙ୍କୁ ସର୍ବ ପ୍ରଥମେ ମୋର ଅନୁରୋଧ କି ଆଜିର ଦିନରେ ନେତାଜୀ ଏଠାକୁ ଆସିଥିଲେ , ତାଙ୍କୁ ସ୍ମରଣ କରି ନିଜର ମୋବାଇଲ ଫୋନ ବାହାରକୁ ବାହାର କରନ୍ତୁ , ସମସ୍ତେ ନିଜ ନିଜର ମୋବାଇଲର ଫ୍ଲାସ୍-ଲାଇଟ୍ ଚାଲୁ କରନ୍ତୁ , ଆଉ ଏକାସଙ୍ଗେ ସମସ୍ତଙ୍କର ମୋବାଇଲର ଫ୍ଲାସ୍-ଲାଇଟ୍ ଚାଲୁ କରନ୍ତୁ ଆଉ ନେତାଜୀଙ୍କୁ ସମ୍ମାନ ଦିଅନ୍ତୁ , ପ୍ରତ୍ୟେକଙ୍କର ମୋବାଇଲର । ମୋ ସହିତ କୁହନ୍ତୁ-


    ନେତାଜୀ ଜିନ୍ଦାବାଦ


    ନେତାଜୀ ଜିନ୍ଦାବାଦ


    ନେତାଜୀ ଜିନ୍ଦାବାଦ


    ସୁଭାଷ ବାବୁ ଜିନ୍ଦାବାଦ


    ସୁଭାଷ ବାବୁ ଜିନ୍ଦାବାଦ


    ସୁଭାଷ ବାବୁ ଜିନ୍ଦାବାଦ


    ବନ୍ଦେ - ମାତରମ୍


    ବନ୍ଦେ - ମାତରମ୍


    ବନ୍ଦେ - ମାତରମ୍


    ବହୁତ-ବହୁତ ଧନ୍ୟବାଦ ।


    ମଞ୍ଚ ଉପରେ ଉପସ୍ଥିତ ମହାନୁଭବ , ଆଜି ବିଶେଷ ଭାବେ ଆସିଥିବା ସୁଭାଷ ବାବୁଙ୍କର ପରିବାରର ସଦସ୍ୟମାନେ , ଆଉ ବିଶାଳ ସଂଖ୍ୟାରେ ଆସିଥିବା ମୋର ପ୍ରିୟ ଭାଇ ଓ ଭଉଣୀମାନେ ।


    ସ୍ୱାଧୀନତା ପାଇଁ ନିଜ ଜୀବନକୁ ବାଜି ଲଗାଇଥିବା ଅସଂଖ୍ୟ ଦେଶଭକ୍ତଙ୍କର ତ୍ୟାଗ ଏବଂ ପରାକ୍ରମଦ୍ୱାରା ପବିତ୍ର ହୋଇଥିବା ଏହି ଭୂମିକୁ ମୁଁ ଶତ-ଶତ ପ୍ରଣାମ କରୁଛି । ଆଣ୍ଡାମାନ ନିକୋବର ଦ୍ୱୀପସମୂହ ତ , ହେଉଛି ଭାରତର ପ୍ରାକୃତିକ ସୌନ୍ଦର୍ଯ୍ୟର ପ୍ରତୀକ , ଏହା ବ୍ୟତୀତ ଏହା ହେଉଛି ଭାରତବାସୀଙ୍କ ପାଇଁ ଏକ ତୀର୍ଥ ଭଳି । ଏହି ଭୂମିର ମହାନତା ଭୂଗୋଳ ସହିତ ଏହାର ଅତୀତକୁ ଉଜାଗର କରିବାଭଳି ସ୍ୱର୍ଣ୍ଣିମ ଇତିହାସରେ ରହିଛି । ଏହି ଦ୍ୱୀପସମୂହ ଆମର ସ୍ୱାଧୀନତାର ଆନ୍ଦୋଳନର ସ୍ୱାଧୀନତା ପାଇଁ ଜଣେ- ଜଣେ ଭାରତୀୟଙ୍କର ଶୌର୍ଯ୍ୟର , ସଂକଳ୍ପର ହେଉଛି ପ୍ରତୀକ ।


    ସାଥୀଗଣ , ଦେଶର ଇତିହାସ , ବର୍ତ୍ତମାନ ଏବଂ ଭବିଷ୍ୟତ ପାଇଁ ମହତ୍ୱପୂର୍ଣ୍ଣ ଏହି ଦ୍ୱୀପ ସମୁହ ସଶକ୍ତ ହେଉ , ଦେଶର ବିକାଶ ଗାଥାର ଗୁରୁତ୍ୱପୂର୍ଣ୍ଣ ଅଂଶ ପାଲଟୁ ; ଏଥି ପାଇଁ ଆମ ସରକାର ପ୍ରତିବଦ୍ଧ ଅଟନ୍ତି । ଏହି ଚିନ୍ତାଧାରାକୁ ତୃଣମୂଳ ସ୍ତରରେ କାର୍ଯ୍ୟକାରୀ କରିବାକୁ ଯାଇ ଆଜି ଆଣ୍ଡାମାନର କୋଣ- ଅନୁକୋଣକୁ ସୁବିଧାଗୁଡିକ ସହିତ ଯୋଡିବା ପାଇଁ ଶହ ଶହ କୋଟି ଟଙ୍କାର ପ୍ରକଳ୍ପଗୁଡିକର ଲୋକର୍ପଣ ଏବଂ ଶିଳାନ୍ୟାସ ମଧ୍ୟ କରାଯାଇଛି । ଏହି ପ୍ରକଳ୍ପ ଶିକ୍ଷା , ସ୍ୱାସ୍ଥ୍ୟ , ଯୋଗାଯୋଗ , ପର୍ଯ୍ୟଟନ ଏବଂ ଉଦ୍ୟୋଗ ରୋଜଗାର ସହିତ ଜଡିତ ହୋଇ ରହିଛି । ଏହି ସମସ୍ତ ବିକାଶ ମୂଳକ ପ୍ରକଳ୍ପ ପାଇଁ ଆପଣ ସମସ୍ତେ ମୋର ପ୍ରିୟ ଭାଇ- ଭଉଣୀମାନଙ୍କୁ , ଆପଣମାନଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି ।


    ସାଥୀଗଣ , ଦେଶର ସ୍ୱାଧୀନତାର ସଂକଳ୍ପ ସହିତ ଜଡିତ ଦୁଇଟି ମହତ୍ୱପୂର୍ଣ୍ଣ ସ୍ମାରକଗୁଡିକ ଦର୍ଶନ କରିବାର ମୋତେ ସୌଭାଗ୍ୟ ମିଳିଛି । ପ୍ରଥମେ ମୁଁ ସେଲ୍ୟୁଲାର ଜେଲ ଯାଇଥିଲି ଆଉ ତା ’ ପରେ ସେହି ସ୍ଥାନକୁ ଯାଇଥିଲି ଯେଉଁଠାରେ 75 ବର୍ଷ ପୂର୍ବେ ନେତାଜୀ ସୁଭାଷ ଚନ୍ଦ୍ର ବୋଷ ଦେଶ ସ୍ୱାଧୀନତାର ଉଦ୍ଘୋଷଣା କରି ପତାକା ଉତ୍ତୋଳନ କରିଥିଲେ ।


    ସାଥୀଗଣ , ସେଲ୍ୟୁଲାର ଜେଲ ପରିସରରେ ପ୍ରବେଶ କରିବା ପରେ ହିଁ ଏକ ଭିନ୍ନ ଅନୁଭବ ମନ- ମସ୍ତିଷ୍କରେ ଭରିଯାଇଥାଏ । ସେହି ଲୋକମାନେ କେଜାଣି କେଉଁ ମାଟିରେ ଜନ୍ମ ନେଇଥିଲେ ଯେଉଁମାନେ ସେତେବେଳେ ହସି- ହସି ଅନେକ କଷ୍ଟ ସହିଥିଲେ । ସେଲ୍ୟୁଲାର ଜେଲ ପରିସରରେ ଚାଲୁଥିବା ସମୟରେ ଏଭଳି ଅନୁଭବ ହୋଇଥାଏ କି ଭାରତମାତାର ବୀର ସନ୍ତାନ ସମୁଦ୍ରର ଲହଡ଼ିରେ ନିଜ ରକ୍ତ-ଶ୍ୱେଦ ଦ୍ୱାରା ଭାରତମାତା ଜୀ ଜୟ ଲେଖୁଛନ୍ତି । ସେମାନେ ପ୍ରତିକ୍ଷଣ , ତିଳ-ତିଳ କରି ନିଜକୁ ନିଜେ ଜଳାଉଛନ୍ତି , ନିଜ ଜୀବନକୁ ଜଳାଉଛନ୍ତି , ଫଳରେ ସ୍ୱାଧୀନତାର ଆଲୋକ ପ୍ରକଟ ହେବ ।


    ବୀର ସାବରକରଙ୍କଠାରୁ ନେଇ ଯେତେ କଥା ମଧ୍ୟ ଶୁଣିଛନ୍ତି ଆଉ ପଢ଼ିଛନ୍ତି , ତାହାର ଗୋଟିଏ ଗୋଟିଏ ଘଟଣା , ଜୀବନ୍ତ ହୋଇ ଦୃଶ୍ୟ ପାଲଟି ଯାଉଛି । ସେହି କୋଠରୀଗୁଡ଼ିକ ଯେଉଁଥିରେ ସାବରକର , ବାବା ଭାନ ସିଂହ , ମହାବୀର ସିଂହ , ଇନ୍ଦ୍ରଭୂଷଣ ରାୟଙ୍କ ଭଳି ଶହ ଶହ ହଜାର ହଜାର ମହାନ ବିପ୍ଳବୀ ବୀରମାନଙ୍କୁ ନିର୍ଯାତନା ଦିଆଯାଇଥିଲା । ଯେଉଁଠାରେ ସେମାନେ ଏତେ ବର୍ଷ ବିତାଇଲେ , ସେଗୁଡ଼ିକ ବ୍ୟକ୍ତିଗତ ଭାବେ ଆମ ସମସ୍ତଙ୍କ ପାଇଁ କୌଣସି ମନ୍ଦିରଠାରୁ କମ୍ ନୁହେଁ । ବରେନ୍ଦ୍ର କୁମାର ଘୋଷ , ଉଲ୍ଲାସକର ଦତ୍ତ , ପୃଥ୍ୱୀ ସିଂହ ଆଜାଦ , ତ୍ରୈଲୋକ୍ୟ ନାଥ ଚକ୍ରବର୍ତ୍ତୀ , ଭାଇ ପରମାନନ୍ଦ , ଏଭଳି ଅନେକ ସ୍ୱାଧୀନତାର ନାୟକମାନେ ସେହି ସେଲ୍ୟୁଲାର ଜେଲର କୋଣ ଅନୁକୋଣକୁ ଗୌରବାନ୍ୱିତ କରିଛନ୍ତି । ସ୍ୱାଧୀନତାର ଏହି ଅଜ୍ଞାତ ନାୟକମାନଙ୍କୁ ଏହି କୃତଜ୍ଞ ରାଷ୍ଟ୍ର କେବେ ଭୁଲି ପାରିବ ନାହିଁ ।


    ମୋ ସହିତ କୁହନ୍ତୁ-


    ଶହୀଦମାନେ - ଅମର ରୁହନ୍ତୁ


    ଶହୀଦମାନେ - ଅମର ରୁହନ୍ତୁ


    ସାଥୀଗଣ , ଯେତେବେଳେ ସ୍ୱାଧୀନତାର ନାୟକମାନଙ୍କର କଥା ଆସିଥାଏ ତ ନେତାଜୀ ସୁଭାଷ ଚନ୍ଦ୍ର ବୋଷଙ୍କର ନାମ ଆମକୁ ଗୌରବରେ ଭରି ଦେଇଥାଏ , ନୂତନ ଉର୍ଜ୍ଜାରେ ଭରିଦେଇଥାଏ । ଆଜାଦ ହିନ୍ଦ୍ ସରକାରଙ୍କର ପ୍ରଥମ ପ୍ରଧାନମନ୍ତ୍ରୀ ସୁଭାଷ ବାବୁ ଆଣ୍ଡାମାନର ଏହି ମାଟିକୁ ଭାରତର ସ୍ୱାଧୀନତାର ସଂକଳ୍ପ ଭୂମି କରିଦେଇଥିଲେ । ନେତାଜୀଙ୍କ ଆହ୍ୱାନରେ ଆଣ୍ଡାମାନର ଅନେକ ବୀର ଦେଶର ସ୍ୱାଧୀନତା ପାଇଁ ନିଜକୁ ସମର୍ପିତ କରିଦେଇଥିଲେ , ଯାହାପରେ ଆଜାଦ ହିନ୍ଦ୍ ଫୌଜ ଏଠାରେ ସ୍ୱାଧୀନତାର ତ୍ରିରଙ୍ଗା ଉତ୍ତୋଳନ କରିଥିଲେ ।


    30 ଡିସେମ୍ବର , 1943ର ସେହି ଐତିହାସିକ ଘଟଣାକୁ ଆଜି 75 ବର୍ଷ ପୂରଣ ହୋଇଯାଇଛି । ଆଜି ସେହି ଐତିହାସିକ ଘଟଣାକୁ ସ୍ମରଣ କରି ଏଠାରେ 150 ଉଚ୍ଚ ଧ୍ୱଜା ଉତ୍ତୋଳନ କରି ଆମେ ଏହି ଦିନକୁ ଦେଶବାସୀଙ୍କ ପାଇଁ ଚିର ସ୍ମୃତି ଭାବେ ଅଙ୍କନ କରିବା ପାଇଁ ଏକ ନମ୍ର ପ୍ରୟାସ କରିଛୁ । ସୌଭାଗ୍ୟ କ୍ରମେ କିଛି ମାସ ପୂର୍ବେ ହିଁ ଲାଲକିଲ୍ଲାରେ ମଧ୍ୟ ମୋତେ ଏହିଭଳି ସୁଯୋଗ ହିଁ ମିଳିଥିଲା । ସେତେବେଳେ ଆଜାଦ ହିନ୍ଦ୍ ଫୌଜ ସରକାରର 75 ବର୍ଷ ପୂରଣ ହୋଇଥିଲା ।


    ଭାଇ ଓ ଭଉଣୀମାନେ , ଇତିହାସର ଏହି ଗୌରବମୟ କ୍ଷଣର ସ୍ମୃତିରେ ମୁଦ୍ରା ଏବଂ ଡାକଟିକଟ ମଧ୍ୟ ଜାରି କରାଯାଇଛି । ଏତିକି ହିଁ ନୁହେଁ , ନେତାଜୀଙ୍କ ସମେତ ସ୍ୱାଧୀନତାର ନାୟକମାନଙ୍କର ସ୍ମୃତି ଆଣ୍ଡାମାନର କୋଣ ଅନୁକୋଣରେ ଅକ୍ଷୁର୍ଣ୍ଣ ରହୁ , ସଂପୂର୍ଣ୍ଣ ଦେଶ ଏଠାରୁ ପ୍ରେରଣା ନେଉଥାଉ , ଏଥିପାଇଁ ଏକ ଗୁରୁତ୍ୱପୂର୍ଣ୍ଣ ନିଷ୍ପତି ସରକାର ନେଇଛନ୍ତି । ବର୍ତ୍ତମାନ ଏହି ସମୟରେ ଯେତେବେଳେ ମୁଁ ଆପଣମାନଙ୍କ ସହିତ କଥା ହେଉଛି ତ ଏକ ବିଜ୍ଞପ୍ତି ଜାରି କରାଯାଉଛି । ଆଉ ମୁଁ ଏବେ ଆଣ ସମସ୍ତଙ୍କ ସମ୍ମୁଖରେ ବଡ଼ ଗର୍ବର ସହିତ ସେହି ଘୋଷଣା କରିବାକୁ ଯାଉଛି । ଓବସେରାସ ଦ୍ୱୀପକୁ ନେତାଜୀ ସୁଭାଷ ଚନ୍ଦ୍ର ବୋଷ ଦ୍ୱୀପ ନାମରେ ଜଣାଯିବ । ନୀଳ ଦ୍ୱୀପକୁ ଶହୀଦ ଦ୍ୱୀପ ଭାବେ ଗଣାଯିବ ଏବଂ ହୈବଲାକ ଦ୍ୱୀପକୁ ସ୍ୱରାଜ ଦ୍ୱୀପ ନାମରେ ଜଣାଯିବ ।


    ଭାଇ ଓ ଭଉଣୀମାନେ , ନେତାଜୀ ସ୍ୱୟଂ ଭାରତ ଭୂମିର ଏହି ଦ୍ୱୀପ ସମୂହରେ ପତାକା ଉତ୍ତୋଳନ କରି ଏହାକୁ ବ୍ରିଟିଶ ଶାସନରୁ ମୁକ୍ତ ଘୋଷଣା କରିଥିଲେ । ଏହି ଦିନ ସେ ଭାରତୀୟଙ୍କର ଏକ ବଡ଼ ଜନସଭାକୁ ଏହି ମୈଦାନରେ ସମ୍ବୋଧିତ କରିଥିଲେ , ଯାହା ଏବେ ନେତାଜୀ ଷ୍ଟାଡିୟମ ପାଲଟି ଯାଇଛି । ସେତେବେଳେ ସେ କହିଥିଲେ କି ଏହି ଅଂଚଳ ଉପରେ ଅଧିକାର ସହିତ ହିଁ ମଧ୍ୟବର୍ତ୍ତୀକାଳୀନ ସରକାରର ରାଷ୍ଟ୍ରୀୟ ଅସ୍ମିତା ଏବେ ସତ୍ୟତା ଏବଂ ବାସ୍ତବିକତାର ଓଢ଼ଣୀ ଘୋଡ଼େଇ ହୋଇ ସାରିଛି । ଏହି କଥାର ଚାରି ବର୍ଷ ପରେ ହିଁ ମାଆ ଭାରତୀ ଦାସତ୍ୱର ଶୃଙ୍ଖଳରୁ ମୁକ୍ତ ହୋଇଗଲା ।


    ସାଥୀଗଣ , ପରାଧୀନତାର ଦୀର୍ଘ କାଳଖଣ୍ଡରେ ଯଦି ଭାରତର ଏକତାକୁ ନେଇ କୌଣସି ଆଶଙ୍କା ଏବଂ ସନ୍ଦେହ ସୃଷ୍ଟି ହୁଏ ତ ତାହା କେବଳ ହେଉଛି ମାନସିକତାର ପ୍ରଶ୍ନ , ସରକାରଙ୍କର ନୁହେଁ । ସୁଭାଷ ବାବୁ ମଧ୍ୟ ଏହା ସ୍ୱୀକାର କରୁଥିଲେ କି ଆମେ ସମସ୍ତେ ପ୍ରାଚୀନ ସମୟରୁ ହିଁ ଏକ ହୋଇ ରହିଛନ୍ତି ; ହଁ , ପରାଧୀନ ସମୟରେ ଏହି ଏକତାକୁ ଭାଗ ଭାଗ କରିବାର ଛିନ୍ନ ଭିନ୍ନ କରିପାର ପ୍ରୟାସ ନିଶ୍ଚିତ ଭାବେ କରାଯାଇଥିଲା । ନେତାଜୀଙ୍କର ଏହି ଦୃଢ଼ ବିଶ୍ୱାସ ରହିଥିଲା କି ଗୋଟିଏ ରାଷ୍ଟ୍ର ରୂପରେ ନିଜର ପରିଚୟ ଉପରେ ଗୁରୁତ୍ୱ ଦେଇ ସେହି ମାନସିକତାକୁ ମଧ୍ୟ ବଦଳାଯାଇ ପାରିବ । ଆଜି ମୁଁ ଆନନ୍ଦିତ ଯେ ଏକ ଭାରତ-ଶ୍ରେଷ୍ଠ ଭାରତର ମାର୍ଗରେ ଚାଲି ଆମେ ସମସ୍ତେ ନେତାଜୀଙ୍କର ଭାବନାଗୁଡ଼ିକର ଅନୁରୂପ ଆଗକୁ ବଢ଼ିବାର ପ୍ରୟାସ କରୁଛୁ ।


    ସାଥୀଗଣ , ଅନେକଥର କିଛି ଲୋକ ଜ୍ଞାତସାରରେ ଅଜ୍ଞାତସାରରେ ଚର୍ଚ୍ଚା ସମୟରେ ମୁଖ୍ୟ ଭୂମି ଏବଂ ଦ୍ୱୀପର କଥା କହିଥାଆନ୍ତି , ଆମ ମୁହଁକୁ ଆସିଗଲା ।


    ମୋର ପ୍ରିୟ ଭାଇ ଓ ଭଉଣୀମାନେ , ମୋ ପାଇଁ ସମଗ୍ର ଭାରତ , ଏଠାକାର କୋଣ ଅନୁକୋଣ , ଗୋଡ଼ି-ମାଟି ହେଉଛି ମୁଖ୍ୟ ଭୂମି । ପୋର୍ଟବ୍ଲେୟର ହେଉଛି ସେତିକି ମୁଖ୍ୟ ଭୂମି , ଯେତିକି ହେଉଛି ଦିଲ୍ଲୀ , ମୁମ୍ବାଇ ଏବଂ ଚେନ୍ନଇ । ଏହା ହେଉଛି କାରଣ କି ଆମ ସରକାର ଏହି କ୍ଷେତ୍ରରେ ଯୋଗାଯୋଗ ବ୍ୟବସ୍ଥା ଉପରେ ଗୁରୁତ୍ୱ ଦେଉଛନ୍ତି , ଯାହା କୌଣସି କାରଣରୁ ମଧ୍ୟ ପଛରେ ରହିଯାଇଥିଲା । ଦେଶର ଶାରୀରିକ ଏବଂ ଆବେଗିକ ଏକତାକୁ ଆହୁରି ଅଧିକ ସୁଦୃଢ଼ କରିବା ପାଇଁ ଆମର ଅଟଳ ନିଶ୍ଚୟ ରହିଛି ।


    ଭାଇ ଓ ଭଉଣୀମାନେ , ଏକତାର ଏହି ଭାବନା ସେତେବେଳେ ଆହୁରି ଅଧିକ ସୁଦୃଢ଼ ହୋଇଯାଏ , ଯେତେବେଳେ ଆମେ ଇତିହାସର ଆମର ସେହି ନାୟକମାନଙ୍କୁ ସ୍ମରଣ ରଖିଥାଉ । ମୁଁ ବାରମ୍ବାର ଏହା କହିଆସୁଛି କି ଯେଉଁ ଦେଶ ନିଜର ବାସ୍ତବିକ ନାୟକମାନଙ୍କୁ , ନିଜର ଇତିହାସକୁ , ନିଜ ସମ୍ମାନକୁ ସଜାଡ଼ି ରଖିପାରେ ନାହିଁ ; ତାହା କେବେ ହେଲେ ମଧ୍ୟ ଉନ୍ନତି କରିପାରିବ ନାହିଁ । ଯେଉଁ ଦେଶ ନିଜ ଇତିହାସ , ପରମ୍ପରାକୁ ଯେତେ ସମ୍ଭାଳି ନେଇଥାଏ , ତାହାର ବିଶ୍ୱାସ ସେତିକି ହିଁ ସଶକ୍ତ ହୋଇଥାଏ ।


    କେନ୍ଦ୍ର ସରକାର ବିଗତ ସାଢ଼େ ଚାରି ବର୍ଷ ଧରି ନିଜର ବୈଭବଶାଳୀ ଇତିହାସକୁ , ପ୍ରତ୍ୟେକ ଛୋଟ ଛୋଟ ଅଂଶକୁ ବିକଶିତ କରିବା ପାଇଁ ପ୍ରୟାସ କରୁଛନ୍ତି । ତାହାକୁ ଦେଶବାସୀଙ୍କ ସାମ୍ନାରେ ପ୍ରେରଣାର ସ୍ରୋତ ଭାବେ ରଖିବାରେ ଲାଗି ପଡ଼ିଛନ୍ତି , କାରଣ ଇତିହାସ ହେଉଛି ଘଟଣା , ତ ଇତିହାସ ତ ମଧ୍ୟ ହେଉଛି ଆଭୂଷଣ ବା ଗହଣା । ଇତିହାସ ହେଉଛି ଅତିବାହିତ ହୋଇଯାଇଥିବା ସମୟ , ତ ଇତିହାସ ମଧ୍ୟ ହେଉଛି ଆଗାମୀ ଭବିଷ୍ୟତ ପାଇଁ ଅନୁଭବ । ଇତିହାସ ହେଉଛି ପୁରୁଷାର୍ଥ , ପରାକ୍ରମ , କଷ୍ଟକୁ ଗୁନ୍ଥି ରଖିବା , ତ ଇତିହାସ ହେଉଛି ପୁରୁଷାର୍ଥ , ପରାକ୍ରମ ଏବଂ ପ୍ରେରଣା ମଧ୍ୟ । ଇତିହାସ ଆମ ପ୍ରଚେଷ୍ଟାକୁ ପରଖିଥାଏ ତ ଇତିହାସ ହେଉଛି ଆମ ପରିଶ୍ରମର ପ୍ରତିବିମ୍ବ ମଧ୍ୟ । ଇତିହାସ ଆମକୁ ସତର୍କ କରିଥାଏ , ତ ଇତିହାସ ଆମକୁ ସଜାଗ ରହିବା ମଧ୍ୟ ଶିଖାଇଥାଏ । ଇତିହାସ ସମୟ ସହିତ ବନ୍ଧା ହୋଇଛି , ତ ଇତିହାସ ମଧ୍ୟ ହେଉଛି ନୂତନ ସଂକଳ୍ପର ଉର୍ଜ୍ଜା । ଇତିହାସ ଆମକୁ ନୂତନ ଆଶା , ନୂତନ ସ୍ୱପ୍ନ ଦେଖିବା ପାଇଁ ସାହସ ଦେଇଥାଏ ତ ଇତିହାସ ଆମକୁ ଭବିଷ୍ୟତ ପାଇଁ ନିଜକୁ ସମର୍ପିତ କରିବାର ସାହସ ମଧ୍ୟ ଦେଇଥାଏ ।


    ସାଥୀଗଣ , ଏହି ଚିନ୍ତାଧାରା ସହିତ ସରକାର ବହୁ ବର୍ଷ ଧରି ଅଟକି ପଡ଼ି ରହିଥିବା ପୁଲିସ ସ୍ମାରକର ସ୍ୱପ୍ନକୁ ସାକାର କଲେ । ବାବା ସାହେବ ଭୀମରାଓ ଆମ୍ବେଦକରଙ୍କର ପଂଚତୀର୍ଥର ନିର୍ମାଣ କଲେ । ରାଷ୍ଟ୍ରୀୟ ଏକତା ଏବଂ କୃଷକ ଆନ୍ଦୋଳନର ପ୍ରଣେତା ସର୍ଦ୍ଦାର ବଲ୍ଲଭଭାଇ ପଟେଲଙ୍କୁ ସମ୍ମାନ ଦେବା ପାଇଁ ଦୁନିଆର ସବୁଠାରୁ ଉଚ୍ଚ ପ୍ରତିମା ଷ୍ଟାଚ୍ୟୁ ଅଫ୍ ୟୁନିଟି ବା ଏକତାର ପ୍ରତିମୂର୍ତ୍ତି ଆଜି ଦେଶକୁ ଗୌରବାନ୍ୱିତ କରୁଛି । ଏହି ସମସ୍ତ ସ୍ମାରକ କେବଳ ଇତିହାସକୁ ଗୁନ୍ଥି ରଖିବାର କ୍ରିୟା ନୁହେଁ ବରଂ ଏହା ହେଉଛି ଦେଶକୁ ଏକ କରି ରଖିବା ଭଳି ନିଜର ସଚ୍ଚୋଟ ଏବଂ ବୀର ସୁପୁତ୍ରମାନଙ୍କୁ ଆମର ପ୍ରଣାମ ମଧ୍ୟ ।


    ଏତିକି ହିଁ ନୁହେଁ , ନେତାଜୀ ସୁଭାଷ ଚନ୍ଦ୍ର ବୋଷ ଏବଂ ସର୍ଦ୍ଦାର ପଟେଲଙ୍କ ନାମରେ ଆମେ ରାଷ୍ଟ୍ରୀୟ ପୁରସ୍କାରମାନ ମଧ୍ୟ ଘୋଷଣା କରିଛୁ । ଆଜି ମୁଁ ଏଠାରେ ନେତାଜୀ ସୁଭାଷ ଚନ୍ଦ୍ର ବୋଷ ଡିମ୍ଡ଼ ବିଶ୍ୱବିଦ୍ୟାଳୟର ମଧ୍ୟ ଘୋଷଣା କରୁଛି ।


    ଭାଇ ଓ ଭଉଣୀମାନେ , ଏହି ସମସ୍ତ ରାଷ୍ଟ୍ର ପୁରୁଷଙ୍କ ପ୍ରେରଣା ଦ୍ୱାରା ଯେଉଁ ନୂତନ ଭାରତ ନିର୍ମାଣ କରିବାର ଗୁରୁଦାୟିତ୍ୱ ଆମେ ବହନ କରିଛୁ , ତାହାର ସ୍ୱଭାବରେ ରହିଥିବା ମୂଳତତ୍ତ୍ଵ ହେଉଛି ବିକାଶ । ବିକାଶ ଆମ ସଂସାଧନଗୁଡ଼ିକର ମଧ୍ୟ ଏବଂ ଆମର ସଂସ୍କୃତିର ମଧ୍ୟ ହେଉ , ଏହା ସୁନିଶ୍ଚିତ କରାଯାଉଛି । ଦେଶର କୋଣ ଅନୁକୋଣର , ଦେଶର ପ୍ରତ୍ୟେକଟି ଜନସାଧାରଣଙ୍କର ବିକାଶ ଅର୍ଥାତ ସମସ୍ତଙ୍କ ସହିତ , ସମସ୍ତଙ୍କର ବିକାଶ । ଯେତେବେଳେ ଆମେ ସଂସାଧନଗୁଡ଼ିକର ବିକାଶର କଥା କହୁ ତ ଔଦ୍ୟୋଗିକ ବିକାଶ ମଧ୍ୟ ହେଉଛି ତାହାର ଏକ ଗୁରୁତ୍ୱପୂର୍ଣ୍ଣ ଅଂଶ ।


    ସରକାର ଏଠାକାର ପରିସ୍ଥିତି , ପରିବେଶ ଅନୁକୂଳ ଉଦ୍ୟୋଗଗୁଡ଼ିକର ବିକାଶ ପାଇଁ ହେଉଛନ୍ତି ପ୍ରତିଶୃତିବଦ୍ଧ । ସୌରଶକ୍ତି ହେଉ , ଏଲଏନଜିରୁ ବିଦ୍ୟୁତ ଶକ୍ତି ଉତ୍ପାଦନ କରିବା ହେଉ , ବିଦ୍ୟୁତଚାଳିତ କାର୍ ହେଉ , ଏଠାକାର ଟ୍ରାଫିକ ବ୍ୟବସ୍ଥାର ଅଂଶ କିଛି କରିବା ହେଉ ; ଏ ସମସ୍ତ ପ୍ରଚେଷ୍ଟା ବିକାଶ ଏବଂ ପର୍ଯ୍ୟାବରଣରେ ସନ୍ତୁଳନ ରଖିବା ପାଇଁ କରାଯାଉଛି ।


    ସାଥୀଗଣ , ଏହି କ୍ଷେତ୍ରର ଔଦ୍ୟୋଗିକ ବିକାଶ ପାଇଁ ମଧ୍ୟ ସରକାର ଏକ ବଡ଼ ଯୋଜନା ପ୍ରସ୍ତୁତ କରିଛନ୍ତି । ଯାହାର ଘୋଷଣା ମଧ୍ୟ ଆପଣମାନଙ୍କ ପାଖରେ ଆଜି ମୁଁ କରିବାକୁ ଯାଉଛି । ଏହି ଐତିହାସିକ ମୁହୂର୍ତ୍ତରେ କରିବାକୁ ଯାଉଛି । ଏହି ଯୋଜନାର ନାମ ହେଉଛି ଲାକ୍ଷାଦ୍ୱୀପ ଏବଂ ଆଣ୍ଡାମାନ ନିକୋବର ଦ୍ଵୀପାଞ୍ଚଳ ଉଦ୍ୟୋଗ ବିକାଶ ଯୋଜନା । ଏହି ଯୋଜନା ଅଧୀନରେ ଏଠାରେ ଯେଉଁ ମଧ୍ୟ ଉଦ୍ୟମୀ ପରିବେଶ ଅନୁକୂଳ ଉଦ୍ୟୋଗ ପ୍ରତିଷ୍ଠା କରିବେ , ସେମାନଙ୍କୁ ସରକାର ସାହାଯ୍ୟ କରିବେ , ରିହାତି ଦେବେ । ଏହି ଯୋଜନା ଦ୍ୱାରା ଏଠାରେ ଅନେକ ଉଦ୍ୟୋଗ ଆଗାମୀ ସମୟରେ ପ୍ରତିଷ୍ଠା ହେବ ଯାହା ଫଳରେ ଯୁବକମାନଙ୍କୁ ରୋଜଗାର ମିଳିବ ।


    ଏହି ଯୋଜନା ଦ୍ୱାରା ପର୍ଯ୍ୟଟନ , ଖାଦ୍ୟପ୍ରକ୍ରିୟାକରଣ ଏବଂ ସୂଚନା ଏବଂ ପ୍ରଯୁକ୍ତିବିଦ୍ୟା ସହିତ ଜଡ଼ିତ ହଜାର ହଜାର ଉଦ୍ୟମୀଙ୍କୁ ଲାଭ ମିଳିବ । ଆଜି ଏଠାରେ ଷ୍ଟାର୍ଟ ଅପ୍ ପାଇଁ ମଧ୍ୟ ଏକ ଯୋଜନା ପୁସ୍ତିକା ଉନ୍ମୋଚନ କରାଯାଇଛି । ଏହି ସମସ୍ତ ପ୍ରୟାସ ଦ୍ୱାରା ଏଠାକାର ଯୁବ ସାଥୀମାନଙ୍କୁ ଲାଭ ହେବା ମଧ୍ୟ ଏକ ପ୍ରକାର ସୁନିଶ୍ଚିତ । ଏଠାକାର ପରିଚୟକୁ , ଏଠାକାର ସଂସ୍କୃତିକୁ ସୁରକ୍ଷିତ ରଖି ପର୍ଯ୍ୟଟନକୁ ମଧ୍ୟ ବିକଶିତ କରିବା ପାଇଁ ଚେଷ୍ଟା ହେଉଛି । ଆଜି ପର୍ଯ୍ୟଟନ ସହିତ ଜଡ଼ିତ ଭିତ୍ତିଭୂମିକୁ ନେଇ ଅନେକ ବଡ଼ ଯୋଜନାଗୁଡ଼ିକର ଶିଳାନ୍ୟାସ ଏବଂ ଲୋକାର୍ପଣ କରାଯାଇଛି । ହେବଲକ ବନ୍ଦରରେ ନିର୍ମିତ ହେବାକୁ ଥିବା ଯାତ୍ରୀ ଟର୍ମିନାଲ ହେଉ କିମ୍ବା ୟାଟ ମରିନାର ସମ୍ପ୍ରସାରଣ , ଏହାଦ୍ୱାରା ପର୍ଯ୍ୟଟନ କ୍ଷେତ୍ରରେ ସମ୍ଭାବନା ସୃଷ୍ଟି ହେବ । ଏଠାରେ 20 ୟାର୍ଡ ବଦଳରେ କିପରି 100 ୟାର୍ଡ ପରିସର ମଧ୍ୟରେ ବ୍ୟବସ୍ଥା କରାଯାଇ ଜାହାଜ ରହିପାରିବ , ଏହି ଯୋଜନା କରିବାଉପରେ କାର୍ଯ୍ୟ ଚାଲୁ ରହିଛି ।


    ସାଥୀଗଣ , ଔଦ୍ୟୋଗିକ ଏବଂ ପର୍ଯ୍ୟଟନର ବିକାଶ ସେତେବେଳେ ହୋଇଥାଏ , ଯେତେବେଳେ ଯୋଗାଯୋଗ ଭଲ ହୋଇଥାଏ । ଏଠାକାର ଯୋଗାଯୋଗକୁ ସୁଦୃଢ଼ କରିବା ପାଇଁ ଏ ବର୍ଷ ଚାରୋଟି ଜାହାଜ ଏଠାକାର ପରିବହନ ସ୍ଥଳକୁ ଆସି ସାରିଛି । ଏହା ବ୍ୟତୀତ ଚାରୋଟି ଜାହାଜକୁ ମେକ୍ ଇନ୍ ଇଣ୍ଡିଆ କାର୍ଯ୍ୟକ୍ରମ ଅଧୀନରେ କୋଚ୍ଚି ସିପ ୟାର୍ଡ ଦ୍ରୁତ ଗତିରେ ନିର୍ମାଣ କରାଯାଉଛି । ଆମର ଚେଷ୍ଟା ହେଉଛି କି ଏହି ଦ୍ୱୀପ ସମୂହ ଅଧିକରୁ ଅଧିକ ଆତ୍ମନିର୍ଭରଶୀଳ ହେଉ । ଏଠାକାର ବଡ଼ ବଡ଼ ଜାହାଜଗୁଡ଼ିକର ରକ୍ଷଣାବେକ୍ଷଣ ଏବେ ଦେଶର ଅନ୍ୟ ଭାଗରେ ହେଉଛି । ଏବେ ପୋର୍ଟ ବ୍ଲେୟାରର ଡକ୍ ୟାର୍ଡକୁ ବିସ୍ତାରିତ କରାଯାଉଛି ।


    ସାଥୀଗଣ , ମୋତେ ଅବଗତ କରାଯାଇଛି କି ଚାଥମରୁ ବୋମ୍ବୁଫ୍ଲେଟ ଯିବାକୁ ବହୁତ ସମୟ ଲାଗୁଥିଲା । ଏବେ ସେଠାରେ ଏକ ସେତୁ ନିର୍ମାଣ କରିବା ପାଇଁ ମଞ୍ଜୁରି ଦିଆଯାଇ ସାରିଛି । ଆଜି ଯେଉଁ ସ୍ଥାନୀୟ ପ୍ରତିନିଧିମାନଙ୍କ ସହିତ ମୋର ବୈଠକ ହୋଇଛି , ସେଥିରେ ସଡ଼କ ସହିତ ଜଡ଼ିତ ଗୋଟିଏ ବିଷୟ ଉଠାଯାଇଛି । ମୋତେ ଅବଗତ କରାଯାଇଛି କି ଏଠାକାର ଗ୍ରାମୀଣ ଅଂଚଳରେ ସଡ଼କର ମରାମତି ଏବଂ ରକ୍ଷଣାବେକ୍ଷଣ ପାଇଁ ସମସ୍ୟା ରହିଛି । ମୋର ଲେଫ୍ଟନାଂଟ ଗଭର୍ଣ୍ଣର ମହାଶୟଙ୍କୁ ଏହା ଅନୁରୋଧ ରହିବ କି ସଡ଼କଗୁଡ଼ିକର ଅବସ୍ଥାର ସମୀକ୍ଷା କରାଯାଉ ଏବଂ କେନ୍ଦ୍ର ସରକାରଙ୍କୁ ଦୁଇ ସପ୍ତାହ ମଧ୍ୟରେ ରିପୋର୍ଟ ପଠାଯାଉ । ଆଉ ରିପୋର୍ଟ ଅଧ୍ୟୟନ ପରେ କେନ୍ଦ୍ର ସରକାର ଯଥା ସମ୍ଭବ ସାହାଯ୍ୟ କରିବେ ।


    ଏହା ବ୍ୟତୀତ ବାୟୁ ସଂଯୋଗକୁ ଆହୁରି ଅଧିକ ସଶକ୍ତ କରିବା ପାଇଁ ବୀର ସାବରକର ଅନ୍ତରାଷ୍ଟ୍ରୀୟ ବିମାନବନ୍ଦରରେ ଏକ ନୂତନ ସମନ୍ୱିତ ଟର୍ମିନାଲ ଭବନ ବା I ntegrated T erminal B uilding ନିର୍ମାଣ କରାଯାଉଛି । ଏହି ଭବନ ବହୁତ ଶୀଘ୍ର ସଂପୂର୍ଣ୍ଣ ହୋଇଯିବ । ଚେନ୍ନାଇ ଏବଂ କୋଲକାତାରୁ ପୋର୍ଟ ବ୍ଲେୟାରର ଚାଟାର୍ଡ ଫ୍ଲାଇଟ୍ ରିହାତି ଭଡ଼ାରେ ଆପଣମାନଙ୍କୁ ସମସ୍ତଙ୍କୁ ଉପଲବ୍ଧ କରାଇ ଦିଆଯିବ ।


    ସାଥୀଗଣ , ଜଳପଥ , ବାୟୁପଥ ଏବଂ ସଡ଼କ ପଥ ସହିତ ଆଇ-ୱେ ମଧ୍ୟ ହେଉଛି ଆଜିର ବହୁତ ବଡ଼ ଆବଶ୍ୟକତା । ଫୋନ ଏବଂ ଇଂଟରନେଟ୍ ସଂଯୋଗକୁ ମଧ୍ୟ ଉତ୍କୃଷ୍ଟ ଧରଣର କରାଯାଉଛି । ଚେନ୍ନାଇରୁ ଆସୁଥିବା ସମୁଦ୍ର ମଧ୍ୟ ଦେଇ ଅପଟିକାଲ ଫାଇବର ବିଛାଇବା ଦ୍ୱାରା ଏବେ ପୋର୍ଟ ବ୍ଲେୟାରରେ ସେତିକି ଭଲ ଇଂଟରନେଟ ଚାଲିବ , ଯେତିକି କି ଦିଲ୍ଲୀ ଓ ଚେନ୍ନାଇରେ ଚାଲୁଛି ।


    ଏତିକି ହିଁ ନୁହେଁ , ଏସଡବ୍ଲ୍ୟୁଏଏନ ଅର୍ଥାତ ସ୍ୱାନ S tate Wide Area Network , ତାହା ମଧ୍ୟ ଆଜି ଆରମ୍ଭ କରାଯାଇଛି । ଏହା ଅଧୀନରେ ପ୍ରଥମ ପର୍ଯ୍ୟାୟରେ ଏଠାକାର ଯେଉଁ ବଡ଼ ବଡ଼ ଦ୍ୱୀପ ରହିଛି , ଯେଉଁଠି ଆବାସସ୍ଥଳ ରହିଛି , ସେଠାକାର 12 ଟି ସ୍ଥାନକୁ ଯୋଡ଼ା ଯାଇଛି । ଏହାଦ୍ୱାରା ଜିଲ୍ଲା ଏବଂ ବ୍ଲକ ସ୍ତରର ସମସ୍ତ ସରକାରୀ ଅଫିସକୁ ହାଇ ସ୍ପିଡ଼ ଇଂଟରନେଟର ସୁବିଧା ମିଳିବ ଯାହାଦ୍ୱାରା ସରକାରଙ୍କର ସେବାଗୁଡ଼ିକୁ ଅନଲାଇନ ଡେଲିଭରିରେ ସୁବିଧା ମିଳିବ । ଗୋଟିଏ ପ୍ରକାରରେ ଆଣ୍ଡାମାନ ନିକୋବର ସହିତ ସମସ୍ତ ଦ୍ୱୀପଗୁଡ଼ିକରେ ଡିଜିଟାଲ ଇଣ୍ଡିଆକୁ ସୁଦୃଢ଼ କରିବା ସୁନିଶ୍ଚିତ କରିବ ।


    ସାଥୀଗଣ , ଉଦ୍ୟୋଗ ଏବଂ ପର୍ଯ୍ୟଟନ ବ୍ୟତୀତ ନିଜର ପୁରାତନ ବ୍ୟବସାୟ ଦ୍ୱାରା ମଧ୍ୟ ଯୁବକମାନଙ୍କୁ ରୋଜଗାର ମିଳିବ , ଏଥିପାଇଁ 19 ମତ୍ସ୍ୟ ଅବତରଣ କେନ୍ଦ୍ର ନିର୍ମାଣ କରାଯାଉଛି , 9ଟି ସଂପୂର୍ଣ୍ଣ ହୋଇ ସାରିଛି ବଳକା 10ଟିର କାର୍ଯ୍ୟ ଦ୍ରୁତ ଗତିରେ କାର୍ଯ୍ୟ ଚାଲୁ ରହିଛି । ଏହା ସହିତ କୃଷି , ମତ୍ସ୍ୟପାଳନ ଏବଂ ପଶୁପାଳନକୁ ପ୍ରଗତି ଦେବା ପାଇଁ 200 କୋଟିର ସାହାଯ୍ୟ କରାଯାଉଛି ।


    ଭାଇ ଓ ଭଉଣୀମାନେ , ଏଠାରେ ବିଜୁଳି , ପାନୀୟ ପାଣିର ଆବଶ୍ୟକତାକୁ ପୂରଣ କରିବା ପାଇଁ ଆଜି କେତେକ ଗୁରୁତ୍ୱପୂର୍ଣ୍ଣ ପ୍ରକଳ୍ପଗୁଡ଼ିକର ଶିଳାନ୍ୟାସ ଏବଂ ଲୋକାର୍ପଣ କରାଯାଇଛି । ଆଗାମୀ 20 ବର୍ଷ ପାଇଁ ପୋର୍ଟ ବ୍ଲେୟାର ଏବଂ ଆଖପାଖର ଅଂଚଳଗୁଡ଼ିକରେ ପାଣିର ସମସ୍ୟା ନ ହେଉ , ଏଥିପାଇଁ ଧନୀକାରୀ ବନ୍ଧର ଉଚ୍ଚତା ବୃଦ୍ଧି କରାଯାଉଛି ।


    ଯେଉଁଠି ବିଜୁଳିର କଥା ହେଉ , ତ ବିଗତ ଛଅ ମାସ ମଧ୍ୟରେ ହିଁ ଏଠାରେ 7 ମେଗାୱାଟର ସୌର ଶକ୍ତି ପ୍ଲାଂଟର ଶିଳାନ୍ୟାସ କରାଯାଇଛି । ଏହା ବ୍ୟତୀତ ଆଜି ଯେଉଁ ଏଲଏନଜି ସୌର ଶକ୍ତି ପ୍ଲାଂଟର ଶିଳାନ୍ୟାସ କରାଯାଇଛି , ତାହାଦ୍ୱାରା ଆଗାମୀ 25 ବର୍ଷ ପର୍ଯ୍ୟନ୍ତ ଏଠାରେ ବିଜୁଳିର ଆବଶ୍ୟକତାକୁ ପୂରଣ କରିବା ପାଇଁ ସାହାଯ୍ୟ ମିଳିବ ।


    ସାଥୀଗଣ , ଆବର୍ଜନାରୁ ଶକ୍ତି ଦିଗରେ ମଧ୍ୟ ପୋର୍ଟ ବ୍ଲେୟାର ଗୁରୁତ୍ୱପୂର୍ଣ୍ଣ ଭୂମିକା ତୁଲାଉଛି । ଯେଉଁ ନୂତନ ପ୍ଲାଜମା ଗ୍ୟାସ ପ୍ଲାଂଟ ଏଠାରେ କରାଯିବ ତାହାଦ୍ୱାରା ପାନୀୟ ଜଳ ପରିଷ୍କାର ମିଳିବା ସହିତ ପରିଷ୍କାର ଶକ୍ତି ଏବଂ ଗ୍ରୀନ ଇନ୍ଧନ ମଧ୍ୟ ଆପଣମାନଙ୍କୁ ଉପଲବ୍ଧ ହେବ ।


    ଭାଇ ଓ ଭଉଣୀମାନେ , ସ୍ୱଚ୍ଛତାକୁ ନେଇକରି ମଧ୍ୟ ଆପଣମାନଙ୍କର ଯେଉଁ ସଂପଳ୍ପ ରହିଛି ତାହା ହେଉଛି ପ୍ରଶଂସନୀୟ ଆଉ ଏଥିପାଇଁ ମୁଁ ନାଗରିକମାନଙ୍କୁ ଶୁଭେଚ୍ଛା ଜଣାଉଛି । ମୁଁ ବହୁତ ଖୁସି ଯେ ଏଠାକାର ଲୋକମାନେ ସଂପୂର୍ଣ୍ଣ ଦ୍ୱୀପସମୂହକୁ ଖୋଲା ମଳମୁକ୍ତ ଭାବେ ଘୋଷଣା କରିଛନ୍ତି । ସ୍ୱଚ୍ଛତା ଦ୍ୱାରା ଏଠାକାର ସୌନ୍ଦର୍ଯ୍ୟ ତ ପ୍ରସ୍ପୁଟିତ ହେଉଛି , ସେଠି ସ୍ୱାସ୍ଥ୍ୟ ମଧ୍ୟ ଉନ୍ନତ ଧରଣର ହେଉଛି ।


    ଭାଇ ଓ ଭଉଣୀମାନେ , ଦେଶବାସୀଙ୍କର ସ୍ୱାସ୍ଥ୍ୟକୁ ଆମ ସରକାର ବହୁତ ଅଧିକ ପ୍ରାଧାନ୍ୟ ଦେଉଛି । ଏହାର ଲାଭ ଆପଣମାନଙ୍କୁ ସମସ୍ତଙ୍କୁ ମିଳୁଛି । ଦୁଇ ବର୍ଷ ପୂର୍ବେ ପୋର୍ଟ ବ୍ଲେୟାରରେ ଆଣ୍ଡାମାନ ଏଣ୍ଡ ନିକୋବର ଆଇଲେଣ୍ଡ ଇନ୍ସଟିଚ୍ୟୁଟ୍ ଅଫ୍ ମେଡିକାଲ ସାଇନ୍ସ ଆରମ୍ଭ କରାଯାଇଥିଲା । ସରକାରଙ୍କର ଯୋଜନା ଆଣ୍ଡାମାନ ନିକୋବର ଆଇଲେଣ୍ଡ ସ୍କିମ ଉପରେ ସ୍ୱାସ୍ଥ୍ୟ ବୀମା ମାଧ୍ୟମରେ ଅଢ଼େଇ ହଜାରରୁ ଅଧିକ ଗରିବ ଏବଂ ସେବାନିବୃତ ଲୋକମାନେ ନିଜର ଚିକିତ୍ସା କରିଛନ୍ତି , ସେଠି ଆୟୁଷ୍ମାନ ଭାରତ ଯୋଜନା ମାଧ୍ୟମରେ ମଧ୍ୟ ଏଠାକାର ଅନେକ ଗରିବ ପରିବାରଙ୍କୁ ଲାଭ ମିଳୁଛି । ସମଗ୍ର ଦେଶର ବଡ଼ ବଡ଼ ହାସ୍ପାତାଳରେ ଗୁରୁତର ରୋଗ ହୋଇଥିବା ସ୍ଥିତିରେ- ପାଂଚ ଲକ୍ଷ ଟଙ୍କା ପର୍ଯ୍ୟନ୍ତ ମାଗଣା ଚିକିତ୍ସା ମଧ୍ୟ ସୁନିଶ୍ଚିତ ହେଉଛି ।


    ସାଥୀଗଣ , ଏଠାକାର ସ୍ୱାସ୍ଥ୍ୟ ସେବାଗୁଡ଼ିକୁ ବିସ୍ତର ରୂପ ପ୍ରଦାନ କରି 2 ଟି ପିଏସ୍ସି ଏବଂ ସିଏସସିକୁ ଉନ୍ନୀତ କରି ଜିଲ୍ଲା ହାସ୍ପାତାଳ କରାଯାଉଛି । ଏହା ବ୍ୟତୀତ ଏକ ଆୟୁଷ ହାସ୍ପାତାଳର ମଧ୍ୟ ଆଜି ଶିଳାନ୍ୟାସ କରାଯାଇଛି । ଏହି ସୁବିଧାଗୁଡ଼ିକ ହୋଇଯିବା ପରେ ଆପଣମାନଙ୍କୁ ଚିକିତ୍ସା କରାଇବା ପାଇଁ ଦୂର-ଦୂରାନ୍ତରକୁ ଆଉ ଯିବାକୁ ପଡ଼ିବ ନାହିଁ ।


    ଭାଇ ଓ ଭଉଣୀମାନେ , ଔଷଧ ସହିତ ପାଠପଢ଼ା ଉପରେ ମଧ୍ୟ ସରକାରଙ୍କର ଦୃଷ୍ଟି ରହିଛି । ଚାରି ବର୍ଷ ପୂର୍ବେ ଏଠାରେ ନୂତନ ଡିଗ୍ରୀ କଲେଜ ଖୋଲାଯାଇଥିଲା ଆଉ ବର୍ଷ 2016ରେ ଆଇନ ମହାବିଦ୍ୟାଳୟ ମଧ୍ୟ ଆରମ୍ଭ ହୋଇଗଲା । ଏବେ ଆପଣମାନଙ୍କୁ ନେତାଜୀ ସୁଭାଷ ଚନ୍ଦ୍ର ବୋଷଙ୍କ ନାମରେ ନେତାଜୀ ସୁଭାଷ ଚନ୍ଦ୍ର ଡିମ୍ଡ ବିଶ୍ୱବିଦ୍ୟାଳୟର ସୁବିଧା ମଧ୍ୟ ମିଳି ସାରିଛି । ଡିଗଲିପୁରରେ ଧନ୍ଦାମୂଳକ ମହାବିଦ୍ୟାଳୟର ଶୁଭାରମ୍ଭ ହୋଇସାରିଛି ଆଉ କିଛି ସମୟ ପୂର୍ବରୁ ନିକୋବରରେ ଆଇଟିଆଇକୁ ମଧ୍ୟ ଆପଣ ସମସ୍ତଙ୍କ ପାଇଁ ସମର୍ପିତ କରି ଆସିଛି ।


    ଭାଇ ଓ ଭଉଣୀମାନେ , ସମଗ୍ର ଦେଶରେ ବିକାଶର ପଂଚଧାରା , ପିଲାଙ୍କର ପାଠପଢ଼ା , ଯୁବକମାନଙ୍କର ରୋଜଗାର , ବୟସ୍କମାନଙ୍କ ପାଇଁ ଔଷଧ , କୃଷକମାନଙ୍କୁ ଜଳସେଚନ ଏବଂ ଜନସାଧାରଣଙ୍କର ଶୁଣାଣୀ- ଏହା ସୁନିଶ୍ଚିତ କରିବା ପାଇଁ ସରକାର ନିରନ୍ତର ସଚ୍ଚୋଟତାର ସହିତ ପ୍ରୟାସ କରୁଛନ୍ତି । ଆଜି ଯେତିକି ମଧ୍ୟ ଯୋଜନାଗୁଡ଼ିକର ଲୋକାର୍ପଣ ଏବଂ ଶିଳାନ୍ୟାସ ହୋଇଛି , ଏ ସମସ୍ତ ଏହି ଚିନ୍ତାଧାରା ସହିତ ଯୋଡ଼ି ହୋଇଛି ।


    ଏହା ସହିତ ଆମର ଶୌର୍ଯ୍ୟ ଏବଂ ବଳିଦାନରେ ଭରି ରହିଥିବା ଗୌରବପୂର୍ଣ୍ଣ ଇତିହାସ , ଆମର ସଂସ୍କୃତି , ଆମର ନାୟକମାନଙ୍କର ସମ୍ମାନ ହେଉ- ଏଥିପାଇଁ ମଧ୍ୟ ଆମେ ସଂକଳ୍ପବଦ୍ଧ ଅଟୁ ।


    ଆଉ ଥରେ ପୁଣି ଏହି ଐତିହାସିକ ଅବସର ପାଇଁ , ଜୀବନକୁ ସହଜ କରୁଥିବା ଭଳି ସମସ୍ତ ପ୍ରକଳ୍ପଗୁଡ଼ିକ ପାଇଁ ଆପଣ ସମସ୍ତଙ୍କୁ ମୋର ପ୍ରିୟ ଭାଇ ଓ ଭଉଣୀମାନଙ୍କୁ ହୃଦୟପୂର୍ବକ ବହୁତ-ବହୁତ ଧନ୍ୟବାଦ ଦେଉଛି ।


    2018ର କାଲି ହେଉଛି ଶେଷ ଦିନ । ପଅରଦିନ 2019ର ନୂଆ ବର୍ଷ ଆରମ୍ଭ ହେଉଛି- ଆପଣମାନେ ସମସ୍ତେ ଆଣ୍ଡାମାନ ନିକୋବର ଏବଂ ଲାକ୍ଷାଦ୍ୱୀପବାସୀଙ୍କୁ ତଥା ସଂପୂର୍ଣ୍ଣ ଦେଶ ପାଇଁ ନୂତନ ଉତ୍ସାହ , ନୂତନ ଉନ୍ମାଦ , ନୂତନ ଉର୍ଜ୍ଜା ଏବଂ ନୂତନ ଉତ୍କୃଷ୍ଟ ସ୍ୱାସ୍ଥ୍ୟସେବାକୁ ନେଇ ଆସୁ- ଏହି ମଙ୍ଗଳକାମନା ସହିତ ଆପଣମାନଙ୍କୁ ସମସ୍ତଙ୍କୁ ପୁଣିଥରେ ଅନୁରୋଧ କରୁଛି- ଥରେ ମୋବାଇଲ ଫୋନକୁ ବାହାରକୁ ବାହାର କରନ୍ତୁ , ନିଜର ଫ୍ଲାସ୍ ଲାଇଟ୍ ଚାଲୁ କରନ୍ତୁ , ସମସ୍ତଙ୍କର ମୋବାଇଲ ଫୋନ ବାହାରେ ରହୁ , ଆପଣମାନଙ୍କର ଫ୍ଲାସ୍ ଲାଇଟ୍ ବାହାରେ ରହୁ- ଆଉ ମୋ ସହିତ ସଂପୂର୍ଣ୍ଣ ଶକ୍ତିର ସହିତ କହିବାକୁ ହେବ-


    ସୁଭାଷ ବାବୁ ସ୍ୱରାଜର ମୂଳଦୁଆ ଯେଉଁଠାରେ ରଖିଥିଲେ , 75 ବର୍ଷର ଏହି ପର୍ବରେ ସୁରାଜ୍ୟର ସୁଦୃଢ଼ ଯାତ୍ରା ଆମେ ପ୍ରାରମ୍ଭ କରିବାର ସଂକଳ୍ପ ନେଇ କରି ଚାଲୁଛେ , ସେତେବେଳେ ଆପଣଙ୍କୁ , ଆପଣମାନଙ୍କର ମୋବାଇଲ ଫୋନର ଫ୍ଲାସ୍ ଲାଇଟ୍ ଚାଲୁ କରି ମୋ ସହିତ ସଂପୂର୍ଣ୍ଣ ଶକ୍ତିର ସହିତ କୁହନ୍ତୁ-


    ବନ୍ଦେ - ମାତରମ୍


    ବନ୍ଦେ - ମାତରମ୍


    ବନ୍ଦେ - ମାତରମ୍


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1558703) Visitor Counter : 1