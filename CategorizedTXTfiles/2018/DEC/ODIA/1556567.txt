      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରିପବ୍ଲିକ ଟିଭି ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 18 DEC 2018 9:06PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ମୁମ୍ବାଇଠାରେ ରିପବ୍ଲିକ ଟିଭି ସମ୍ମିଳନୀରେ ଉଦବୋଧନ ଦେଇଥିଲେ ।


    ଗତକାଲି ମୁମ୍ବାଇ ଡାକ୍ତରଖାନାରେ ଅଗ୍ନିକାଣ୍ଡ ଯୋଗୁ ହୋଇଥିବା ଜୀବନ ହାନି ନେଇ ସେ ଶୋକ ବ୍ୟକ୍ତ କରିଥିଲେ ।


    ଏକ ଉଜ୍ଜ୍ୱଳ ଏବଂ ସମୃଦ୍ଧ ରାଷ୍ଟ୍ର ପାଇଁ ସକାରାତ୍ମକ ଖବରର ଗୁରୁତ୍ୱ ଉପରେ ସେ ଜୋର ଦେଇଥିଲେ । ସେ କହିଥିଲେ ଯେ ବିଭିନ୍ନ ଦିଗ ଯେପରିକି ବିଜ୍ଞାନ , ଉଦ୍ଭାବନ ଏବଂ କ୍ରୀଡ଼ା ଆଦି କ୍ଷେତ୍ରରେ ଭାରତ ମହାନ ଉଚ୍ଚତାକୁ ଯିବାର ଆବଶ୍ୟକତା ରହିଛି । ଗଣମାଧ୍ୟମ ମଧ୍ୟ ସେହି ଦିଗରେ ପ୍ରଗତି ହାସଲ କରିବାର ଆବଶ୍ୟକତା ରହିଛି ବୋଲି ସେ ଉଲ୍ଲେଖ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ “ ଉଦୀୟମାନ ଭାରତ ” ଶବ୍ଦ 130 କୋଟି ଭାରତୀୟଙ୍କୁ ପ୍ରତିନିଧିତ୍ୱ କରୁଛି ।


    ପ୍ରଧାନମନ୍ତ୍ରୀ କହିଥିଲେ ଯେ ଭାରତ 5 ଟ୍ରିଲିୟନ ଡଲାର ଅର୍ଥବ୍ୟବସ୍ଥା ହେବା ଦିଗରେ ଆଗକୁ ବଢ଼ିବ ଏବଂ ବ୍ୟବସାୟିକ ସୁଗମତା ମାନ୍ୟତାରେ ମଧ୍ୟ ଆଗକୁ ବଢ଼ିବ ଏକଥା କଳ୍ପନା କରିବା କିଛିବର୍ଷ ତଳେ କଳ୍ପନା କରିବା ମଧ୍ୟ କଷ୍ଟକର ଥିଲା । ସେ ଉଦାହରଣ ଦେଇ କହିଥିଲେ ଯେ ଆଜି କିପରି ଅପରାଧିକ ଗତିବିଧିରେ ଥିବା ଲୋକମାନେ ଧରାପଡ଼ୁଛନ୍ତି ଏବଂ ସେମାନଙ୍କ ବିରୋଧରେ କାର୍ଯ୍ୟାନୁଷ୍ଠାନ ଗ୍ରହଣ କରାଯାଉଛି । ସେ ସ୍ୱଚ୍ଛତାଠାରୁ ଆରମ୍ଭ କରି ଟିକସ ଆଧାରର ଉଦାହରଣ ଦେଇ କହିଥିଲେ ଯେ 4 ବର୍ଷ ମଧ୍ୟରେ ଏହି ପଦକ୍ଷେପ ପରିବର୍ତ୍ତନକୁ ପ୍ରଦର୍ଶିତ କରୁଛି । ସେ କହିଥିଲେ ଯେ କେନ୍ଦ୍ର ସରକାର ନୀତି ପରିଚାଳିତ ଶାସନ ପରିଚାଳନା ଏବଂ ସହଜରେ ଚିନ୍ତା କରାଯାଇପାରୁଥିବା ପାରଦର୍ଶୀ ନୀତି ମାଧ୍ୟମରେ ଆଗକୁ ବଢ଼ୁଛନ୍ତି । ସେ ଦୃତ ଗତିରେ ବିକଶିତ ହେଉଥିବା ମୌଳିକ ଭିତ୍ତିଭୂମି ବିଷୟରେ ଆଲୋଚନା କରିଥିଲେ । ସେ ମାସିକ ବୈଠକ ପ୍ରଗତି ବିଷୟରେ ଉଲ୍ଲେଖ କରିଥିଲେ ଯାହାର ଅଧ୍ୟକ୍ଷତା କରି ସେ ପ୍ରକଳ୍ପଗୁଡ଼ିକର ପ୍ରଗତି ସମୀକ୍ଷା କରିଥାନ୍ତି । ସେ କହିଥିଲେ ଯେ ଏହିପରି 12 ଲକ୍ଷ କୋଟି ଟଙ୍କାର ପ୍ରକଳ୍ପକୁ ତ୍ୱରାନ୍ୱିତ କରାଯାଇପାରିଛି ।


    ପ୍ରଧାନମନ୍ତ୍ରୀ ଏହା ଉପରେ ମଧ୍ୟ ଗୁରୁତ୍ୱାରୋପ କରିଥିଲେ ଯେ ଆଇନ ଏବଂ ଅଧିନିୟମ ପ୍ରଣୟନ କରାଯିବା ପରେ କାର୍ଯ୍ୟାନୁଷ୍ଠାନ ଗୁରୁତ୍ୱପୂର୍ଣ୍ଣ ହୋଇଥାଏ । ଏହି ସନ୍ଦର୍ଭରେ ସେ ଦେବାଳିଆ ଏବଂ ଦେବାଳିଆପଣ ସଂହିତା ବିଷୟରେ ଉଲ୍ଲେଖ କରିଥିଲେ ।


    ସେ କହିଥିଲେ ଯେ ଏବେ ଭାରତର ବିଦେଶ ନୀତି ଜାତୀୟ ସ୍ୱାର୍ଥ ଦ୍ୱାରା ନିର୍ଦ୍ଦେଶିତ ହେଉଛି ଏବଂ ଅନ୍ତର୍ଜାତୀୟ ମଂଚରେ ଭାରତର ସ୍ୱର ଶୁଣାଯାଉଛି ।


    ଶ୍ରୀ ନରେନ୍ଦ୍ର ମୋଦୀ ସଂକେତ ଦେଇଥିଲେ ଯେ ଯଥାଶୀଘ୍ର ଜିଏସଟିର 28 ପ୍ରତିଶତ ସ୍ଲାବ ବିଳାସପୂର୍ଣ୍ଣ ବସ୍ତୁ ଭଳି ସାମଗ୍ରୀ ପର୍ଯ୍ୟନ୍ତ ହିଁ ସୀମିତ କରାଯିବ । ପ୍ରଧାନମନ୍ତ୍ରୀ କହିଥିଲେ ଯେ 99 ପ୍ରତିଶତ ବସ୍ତୁକୁ ଜିଏସଟିର 18 ପ୍ରତିଶତ ଏବଂ ତା ’ ଠାରୁ କମ ସ୍ଲାବରେ ଆଣିବା ଲାଗି ପ୍ରୟାସ କରାଯିବ । ଏହି ବସ୍ତୁଗୁଡ଼ିକ ମଧ୍ୟରେ ସାଧାରଣ ଲୋକମାନଙ୍କ ଉପଯୋଗର ସମସ୍ତ ବସ୍ତୁ ସାମିଲ ରହିଛି ।


    **********


    

    
    (Release ID: 1556567) Visitor Counter : 13