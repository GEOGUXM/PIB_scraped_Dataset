      ଆୟୁଷ

      ସାର୍ବଜନୀନ ପ୍ରଚାର ପାଇଁ ଦିନଚର୍ଯ୍ୟା ଓ ଋତୁଚର୍ଯ୍ୟା ଉପରେ ଦୁଇ ଦିବସୀୟ ‘ଆୟୁଷାଚାର୍ଯ୍ୟ’ ସମ୍ମିଳନୀ
      Posted On: 12 DEC 2018 7:02PM by PIB Bhubaneshwar


    ସାର୍ବଜନୀନ ସ୍ୱାସ୍ଥ୍ୟ ପ୍ରଚାର ପାଇଁ ଅଖିଳ ଭାରତ ଆୟୁର୍ବେଦ ପ୍ରତିଷ୍ଠାନ ନୂଆଦିଲ୍ଲୀ ଦ୍ୱାରା ଦିନାଚାର୍ଯ୍ୟ (ଡେଲି ରେଜିମେନ) ଏବଂ ରିତୁଚାର୍ଯ୍ୟ (ସିଜନାଲ ରେଜିମେନ) 10 ଏବଂ 11 ଡିସେମ୍ବର , 2018ରେ ଦୁଇ ଦିବସୀୟ ‘ ଆୟୁଷାଚାର୍ଯ୍ୟ ’ ସମ୍ମିଳନୀର ଆୟୋଜନ କରାଯାଇଥିଲା । ଏହି ସମ୍ମିଳନୀରେ ଦେଶର ପ୍ରାୟ 200 ଜଣ ଶିକ୍ଷାବିଦ , ଚିକିତ୍ସକ , ବୈଜ୍ଞାନିକ ଏବଂ ଅନୁସନ୍ଧାନକର୍ତ୍ତା ଅଂଶଗ୍ରହଣ କରିଥିଲେ । ଆୟୁଷ ରାଷ୍ଟ୍ରମନ୍ତ୍ରୀ ଶ୍ରୀ ଶ୍ରୀପଦ ୟେସୋ ନାଏକ ସମ୍ମିଳନୀରେ ଅନ୍ତିମ ଅଭିଭାଷଣ ପ୍ରଦାନ କରି ଦିନଚର୍ଯ୍ୟା ଏବଂ ଆୟୁଷଚର୍ଯ୍ୟା କ୍ୟାଲେଣ୍ଡର-2019ର ଅନାବରଣ କରିଥିଲେ । ତୃତୀୟ ଆୟୁର୍ବେଦ ଦିବସ ସାର୍ବଜନୀନ ସ୍ୱାସ୍ଥ୍ୟ ପାଇଁ ସମର୍ପିତ ଥିଲା ।


    ମନ୍ତ୍ରୀ କହିଥିଲେ ଯେ ତାଙ୍କ ମନ୍ତ୍ରଣାଳୟ ଦୁନିଆର ବିଭିନ୍ନ କାର୍ଯ୍ୟକ୍ରମ ଜରିଆରେ ମାନବ ସ୍ୱାସ୍ଥ୍ୟ ଏବଂ ସାର୍ବଜନୀନ କଲ୍ୟାଣରେ ସୁଧାର ଆଣିବା ପାଇଁ ଆୟୁର୍ବେଦକୁ ପ୍ରଚାର ପ୍ରସାର କରିବାର ପ୍ରୟାସ କରୁଛି । ମନ୍ତ୍ରୀ କହିଥିଲେ ଯେ ଅଖିଳ ଭାରତ ଆୟୁର୍ବେଦ ପ୍ରତିଷ୍ଠାନ ଦ୍ୱାରା ପ୍ରସ୍ତୁତ ଋତୁଚାର୍ଯ୍ୟ (ସିଜନାଲ ରେଜିମେନ) କ୍ୟାଲେଣ୍ଡରରେ ଏକ ବିଶେଷ ଋତୁରେ ଦିନଚର୍ଯ୍ୟା , ରାତ୍ରୀଚର୍ଯ୍ୟା ଏବଂ ଆହାର-ବିହାରର ବିସ୍ତୃତ ବିବରଣୀ ପ୍ରଦାନ କରାଯାଇଛି । କ୍ୟାଲେଣ୍ଡର ଏବଂ ପୁସ୍ତକକୁ ସହଜରେ ବୁଝିହେବା ପାଇଁ , ଅତି ସୁନ୍ଦର ଫଟୋଗୁଡିକ ପ୍ରଦାନ କରାଯାଇଛି ।


    ସମ୍ମିଳନୀର ପ୍ରଥମ ଦିବସରେ ଅଖିଳ ଭାରତ ଆୟୁର୍ବେଦ ପ୍ରତିଷ୍ଠାନର ନିର୍ଦ୍ଦେଶକ ପ୍ରୋଫେସର ତନୁଜା ନେସାରୀ ସ୍ୱାଗତ ଭାଷଣ ପ୍ରଦାନ କରିଥିଲେ । ଏହି ଅବସରରେ ଅନେକ ମାନ୍ୟଗଣ୍ୟ ବ୍ୟକ୍ତି ମଧ୍ୟ ଉପସ୍ଥିତ ରହି ନିଜ ନିଜ ମତବ୍ୟକ୍ତ କରିଥିଲେ ।


    **********

    
    
    (Release ID: 1555718) Visitor Counter : 17