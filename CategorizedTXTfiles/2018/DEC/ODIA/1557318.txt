      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରାକ୍ତନ ପ୍ରଧାନମନ୍ତ୍ରୀ ଅଟଳ ବିହାରୀ ବାଜପେୟୀଙ୍କ ସମ୍ମାନାର୍ଥେ ସ୍ମାରକୀ ମୁଦ୍ରା ଉନ୍ମୋଚନ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 24 DEC 2018 7:52PM by PIB Bhubaneshwar


    ଅଟଳ ବିହାରୀ ବାଜପେୟୀ ଆଜି ଆମମାନଙ୍କ ମଧ୍ୟରେ ନାହାଁନ୍ତି । ଏହି କଥା ଆମ ମନ ମାନିବାକୁ ପ୍ରସ୍ତୁତ ହେଉ ନାହିଁ । ବୋଧହୁଏ ଏମିତି କୌଣସି ଘଟଣା ହୋଇଥିବ ଯେ କୌଣସି ବ୍ୟକ୍ତିଙ୍କର ରାଜନୈତିକ ମଞ୍ଚ ଉପରେ ଆଠ-ନଅ ବର୍ଷ ପର୍ଯ୍ୟନ୍ତ କେଉଁଠାରେ ଦୃଷ୍ଟିଗୋଚର ନ ହେବା , ଅସୁସ୍ଥତା କାରଣରୁ ସମସ୍ତ ଗତିବିଧି ସାର୍ବଜନିକ ଜୀବନର ସମାପ୍ତ ହୋଇଗଲା , କିନ୍ତୁ ଏହାପରେ ଏତେ ବର୍ଷ ପରେ , ଏତେ ବଡ଼ ବ୍ୟବଧାନ ପରେ ଗୋଟିଏ ପ୍ରକାରର ସାର୍ବଜନିକ ଜୀବନରେ ଗୋଟିଏ ପିଢିର ପରିବର୍ତ୍ତନ ହୋଇଯାଏ , କିନ୍ତୁ ତାଙ୍କର ବିଦାୟକୁ ଯେଉଁପ୍ରକାର ଦେଶ ଆଦର ଦେଲେ , ସମ୍ମାନ ଦେଲେ , ଦେଶବାସୀ ସେମାନଙ୍କର ବିଦାୟକୁ ଅନୁଭବ କଲେ , ଏହା ତାଙ୍କ ଜୀବନର ସବୁଠାରୁ ବଡ଼ ତପସ୍ୟାର ପ୍ରକାଶପୁଞ୍ଜ ରୂପେ ଆମେ ଅନୁଭବ କରି ପାରିବା ।


    ବିଶ୍ୱର ଯେଉଁ ରାଜନୈତିକ ବିଶ୍ଳେଷକ ରହିଥିବେ , ସେମାନେ କେବେ ନା କେବେ ଏହି କଥାର ନିଶ୍ଚିତ ଭାବେ ବିସ୍ତାର ପୂର୍ବକ ବିବେଚନା କରିବେ ଯେ ସିଦ୍ଧାନ୍ତ ବଳ ଉପରେ ଠିଆ ହୋଇଥିବା ଏକ ରାଜନୈତିକ ଦଳ , କାର୍ଯ୍ୟକର୍ତ୍ତାମାନଙ୍କର ସାଧାରଣ ସଂଗଠନର ଛୋଟ ଛୋଟ ଲୋକମାନଙ୍କ ଭରସାରେ , ଗୋଟିଏ ପଟେ ସଂଘର୍ଷ କରିଚାଲିବା , ଅନ୍ୟପଟେ ସଂଗଠନ କରିଚାଲିବା , ତୃତୀୟରେ ଜନସାଧାରଣଙ୍କୁ ନିଜର ବିଚାରଦ୍ୱାରା ଆକର୍ଷିତ କରିବା , ପ୍ରଭାବିତ କରିବା , ଜନ-ଜନଙ୍କୁ ଆନ୍ଦୋଳିତ କରିବା..ଏ ସମସ୍ତ ବିଷୟ କରିଚାଲିବା ଇଟା ଉପରେ ଇଟା ରଖି ଏତେ ବଡ଼ ସଂଗଠନର ନିର୍ମାଣ ହେଉ ଆଉ ବୋଧହୁଏ ଦୁନିଆରେ ଏତେ ବଡ଼ ଦେଶ , ଏତେ ବଡ଼ ଗଣତାନ୍ତ୍ରିକ ବ୍ୟବସ୍ଥା , ଗୋଟିଏ ପଟେ ଶହେ , ଶହେ ପଚିଶ ବର୍ଷ ଧରି ସୁଦୃଢ଼ ରହିଥିବା ରାଜନୈତିକ ମଞ୍ଚ ଏବଂ ଅନ୍ୟପଟେ ନୂତନ ଭାବେ ଗୋଟିଏ ରାଜନୈତିକ ଦଳ ଆଉ ଏତେ କମ ସମୟ ମଧ୍ୟରେ ଦେଶରେ ଏତେ ପ୍ରଭୁତ୍ୱ ସୃଷ୍ଟି କରିବା , ଏତେ ଏହାର ବିସ୍ତାର ହେବା , ସଂଗଠନ ଦୃଷ୍ଟିରୁ ଦୁନିଆର ସବୁଠାରୁ ବଡ଼ ଦଳ ଭାବେ ପରିଗଣିତ ହୋଇଯିବା , ଏହାର ମୂଳରେ ଜନସଙ୍ଘର କାର୍ଯ୍ୟକାଳରେ , ଭାରତୀୟ ଜନତା ଦଳର କାର୍ଯ୍ୟକାଳରେ , ତାହାର ପ୍ରାରମ୍ଭିକ ବର୍ଷମାନଙ୍କରେ ଅଟଳ ଜୀଙ୍କ ଭଳି ଏକ ସଂପୂର୍ଣ୍ଣ ଟିମର ତାହାକୁ ନେତୃତ୍ୱ ମିଳିଲା ।


    କାନ୍ଧରେ କାନ୍ଧ ମିଳାଇ ଛୋଟରୁ ଅତିଛୋଟ କାର୍ଯ୍ୟକର୍ତ୍ତାଙ୍କ ସହିତ ଦୂର-ସୁଦୂର ଅଂଚଳମାନଙ୍କରେ ଯାଇକରି କାର୍ଯ୍ୟ କରାଗଲା , ଜନତାଙ୍କ ସହିତ ସିଧା ସମ୍ବାଦ କରିବାର ପ୍ରୟାସ କରାଗଲା । ଆଉ ଏକ ପ୍ରକାରରେ ଅଟଳ ଜୀଙ୍କର ବାଣୀ , ସେ କେବଳ ଭାରତୀୟ ଜନତା ଦଳର ସ୍ୱର ହୋଇ ରହିନଥିଲେ । ଏହି ଦେଶର ଏକ ତିନିରୁ ଚାରି ଦଶକ ଏଭଳି ହେଲା କି ଅଟଳ ବିହାରୀ ବାଜପେୟୀଙ୍କ ବାଣୀ ଭାରତର ସାଧାରଣ ମଣିଷଙ୍କର ଆଶା ଆକାଂକ୍ଷାର ବାଣୀ ହୋଇସାରିଛି । ଅଟଳଜୀ କହୁଛନ୍ତି ଅର୍ଥାତ ଦେଶ କହୁଛି । ଅଟଳ ଜୀ କହୁଛନ୍ତି ଅର୍ଥାତ ଦେଶ ଶୁଣୁଛି । ଅଟଳ ଜୀ କହୁଛନ୍ତି , ଅର୍ଥାତ ନିଜର ଭାନାଗୁଡ଼ିକୁ ନୁହେଁ , ଦେଶର ଜନସାଧାରଣଙ୍କ ଭାବନାକୁ ସାଉଁଟିକରି ତାହାର ଅଭିବ୍ୟକ୍ତି ଦେଉଛନ୍ତି । ଆଉ ତାହା କେବଳ ଲୋକମାନଙ୍କୁ ଆକର୍ଷିତ କଲା , ପ୍ରଭାବିତ କଲା , କେବଳ ଏତିକି ନୁହେଁ , ଲୋକମାନଙ୍କର ମନରେ ବିଶ୍ୱାସ ସୃଷ୍ଟି ହେଲା । ଆଉ ଏହି ବିଶ୍ୱାସ ଶବ୍ଦସମୂହ ଦ୍ୱାରା ନଥିଲା , ତା ’ ପଛରେ ଏକ ପାଞ୍ଚ-ଛଅ ଦଶକର ଦୀର୍ଘ ଜୀବନର ସାଧନା ଥିଲା । ଆଜି ରାଜନୈତିକ ଦଳ ହେଉଛି ମାନଚିତ୍ର ଭଳି , ଦୁଇ-ପାଞ୍ଚ ବର୍ଷ ପାଇଁ ମଧ୍ୟ ଯଦି କାହାଙ୍କୁ ଶାସନରୁ ବାହାରେ ରହିବାକୁ ପଡ଼େ ତ ସିଏ ଏତେ ବିଚଳିତ ହୋଇଯାଉଛି , ଏତେ ବିବ୍ରତ ହୋଇଯାଉଛି , ସେ ଏତେ ପରିମାଣରେ ହାତ-ଗୋଟ ଛାଟି ହେଉଛି କି କ ’ ଣ କିଛି ମୁଁ କରିଯିବି । ସେ ହୁଏତ ତହସିଲ କ୍ଷେତ୍ରର ନେତା ହୁଅନ୍ତୁ , ଜିଲ୍ଲା କ୍ଷେତ୍ରର ନେତା ହୁଅନ୍ତୁ , ରାଜ୍ୟସ୍ତରର ନେତା ହୁଅନ୍ତୁ , ଜାତୀୟସ୍ତରର ନେତା ହୁଅନ୍ତୁ ।


    କେହି କଳ୍ପନା କରି ପାରିବେ କି ଏତେ ବର୍ଷ ଧରି ଜଣେ ତପସ୍ୱୀଙ୍କ ଭଳି , ଜଣେ ସାଧକଙ୍କ ଭଳି ବିପକ୍ଷରେ ବସି , ପ୍ରତିକ୍ଷଣ ଜନସାଧାରଙ୍କର ସ୍ୱର ହୋଇ ରହିବା ଏବଂ ଜୀବନ ସେହିଭଳି ଭାବେ ବଂଚି ରହିବା ଏହା ହେଉଛି ଏକ ଅସାମାନ୍ୟ ଘଟଣା , ନହେଲେ କ ’ ଣ ଅଟଳ ମହୋଦୟଙ୍କ ଜୀବନରେ ଏଭଳି କ୍ଷଣ ଆସି ନଥିବ କି ଯେତେବେଳେ ରାଜନୈତିକ ଅସ୍ଥିରତା ସମୟରେ କେହି କହିଥିବେ କି ଆମ ସହିତ ଆସି ସାମିଲ ହୋଇଯାଆନ୍ତୁ । ଆପଣଙ୍କ ବ୍ୟତୀତ ଆଉ କିଏ ଅଛି , ଆସନ୍ତୁ ଆମେ ଆପଣଙ୍କୁ ନେତା କରିଦେଉଛୁ , ଆସନ୍ତୁ ଆମେ ଆପଣଙ୍କୁ ଏହା ଦେଇଦେଉଛୁ । ବହୁତ କିଛି ହେବ ।


    ମୁଁ ଅନୁମାନ କରୁଛି , ମୋ ପାଖରେ ଏ ବିଷୟରେ କୌଣସି ସୂଚନା ନାହିଁ , କିନ୍ତୁ ଯେପରି ମୁଁ ରାଜନୈତିକ ଚିତ୍ର ଦେଖୁଛି , ସେଥିରେ ସବୁକିଛି ହୋଇଥିବ । କିନ୍ତୁ ଭିତରଟା ତାହା ଧାତୁରେ ନିର୍ମିତ ଥିଲା । ସେ ବିଚାରଧାରା ସହିତ ନିଜ ଜୀବନର ଡୋରକୁ ଯୋଡ଼ିଥିଲେ । ଆଉ ସେହି କାରଣରୁ ସେ ଏଭଳି କୌଣସି ଲୋଭ , ପ୍ରପଞ୍ଚ , ପ୍ରଲୋଭନର ଅବସ୍ଥାକୁ ଗ୍ରହଣ କରିନଥିଲେ । ଆଉ ଯେତେବେଳେ ଦେଶ ହିତର ଆବଶ୍ୟକତା ଥିଲା । ଲୋକତନ୍ତ୍ର ବଢ଼ିଲା କିମ୍ବା ମୋର ସଂଗଠନ ବଢ଼ିଲା , ଲୋକତନ୍ତ୍ର ବଢ଼ିଲା କିମ୍ବା ମୋର ଦଳ ବଢ଼ିଲା , ଲୋକତନ୍ତ୍ର ବଢ଼ିଲା କିମ୍ବା ମୋର ନେତୃତ୍ୱ ବଢ଼ିଲା , ଏହାର ଯେତେବେଳେ ପରୀକ୍ଷଣ ସମୟ ଆସିଲା ତ ଏହି ଦୀର୍ଘ ଦୃଷ୍ଟି ରହିଥିବା ନେତୃତ୍ୱର ସାମର୍ଥ୍ୟ ଥିଲା କି ସେ ଲୋକତନ୍ତ୍ରକୁ ପ୍ରାଥମିକତା ଦେଲେ , ଦଳକୁ ଆହୁତି ଦେଇଦେଲେ । ଯେଉଁ ଜନସଙ୍ଘକୁ ନିଜର ରକ୍ତ-ଶ୍ୱେଦ ଦେଇ ପରିପୁଷ୍ଟ କରିଥିଲେ , ଏଭଳି ଜନସଙ୍ଘକୁ ଜନତା ପାର୍ଟିରେ କୌଣସି ମଧ୍ୟ ପ୍ରକାରର ଅପେକ୍ଷା ନ କରି ବିଲୀନ କରିଦେଲେ । ଏକ ମାତ୍ର ଉଦ୍ଦେଶ୍ୟ ଥିଲା ଗଣତନ୍ତ୍ର ଅମର ରହୁ ।


    ଆମେ ରହୁ କିମ୍ବା ନ ରହୁ ଏହା କରି ଦେଖାଇଲେ ଆଉ ଜନତା ପାର୍ଟିରେ ସିଦ୍ଧାନ୍ତ ନାମରେ ଯେତେବେଳେ ଗାଳି କରାଗଲା , ଏଭଳି ଲାଗୁଥିଲା ଗଣତନ୍ତ୍ର ପାଇଁ ଦେଶ ପାଇଁ ଉପଯୋଗିତାକୁ ଶେଷ କରିବା ପାଇଁ ଷଡଯନ୍ତ୍ର ହେଉଛି । ସେତେବେଳେ ସେ ହାତ ଯୋଡ଼ି ପ୍ରଣାମ କରି କହିଦେଲେ , ଆପଣଙ୍କର ରାସ୍ତା ଆପଣଙ୍କୁ ହିଁ ଶୁଭଙ୍କର ହେଉ , ଆମେ ମୂଲ୍ୟ ନେଇ ସମାଧାନ କରିପାରିବୁ ନାହିଁ , ଆମେ ଦେଶ ପାଇଁ ପ୍ରାଣ ଦେଇପାରୁ , କିନ୍ତୁ ନିଜ ପାଇଁ ମୂଲ୍ୟର ସମାଧାନ କରିବା ଭଳି ଲୋକ ଆମେ ନୁହେଁ ଆଉ ବାହାରି ପଡ଼ିଲେ । ପୁଣି ଆଉ ଥରେ , କମଳର ମଂଜି ବୁଣିଲେ ଆଉ ଆଜି ହିନ୍ଦୁସ୍ଥାନର ପ୍ରତ୍ୟେକ କୋଣରେ ଆମେ କମଳ ରହିଥିବା ଅନୁଭବ କରୁଛୁ । ଆଉ ଦୂରଦୃଷ୍ଟିତାର ଜୀବନ କିଭଳି ଥିଲା , ଅନ୍ଧକାର ହଟିଯିବ , ସୂର୍ଯ୍ୟ ପ୍ରକଟିତ ହେବ , କମଳ ପ୍ରସ୍ପୁଟିତ ହେବ । ଏବେ ତ ଗୋଟିଏ ଦଳ ଜନ୍ମ ନେଉଛି , ଏବେ ତ ଜନ୍ମ ନେବାର କିଛି ଘଂଟା ମଧ୍ୟ ହୋଇନାହିଁ ।


    କିନ୍ତୁ ତାହା କେତେ ବଡ଼ ଆତ୍ମବିଶ୍ୱାସ ହେବ ଭାରତର ଜନସଙ୍ଘ ଉପରେ , କେତେ ବଡ଼ ବିଶ୍ୱାସ ହେବ ନିଜର ବିଚାର , ନିଜର ସାଧନା ଉପରେ , ନିଜର ତପସ୍ୟା ଉପରେ , ନିଜର କାର୍ଯ୍ୟକତ୍ରାମାନଙ୍କର ପୁରୁଷାର୍ଥ ଉପରେ , କେତେ ବଡ଼ ଶ୍ରଦ୍ଧା ହେବ ଯେ ସେହି ବ୍ୟକ୍ତିଙ୍କର ମୁହଁରୁ ବାହାରୁଛି - ଅନ୍ଧକାର ହଟିଯିବ , ସୂର୍ଯ୍ୟ ପ୍ରକଟିତ ହେବ , କମଳ ପ୍ରସ୍ପୁଟିତ ହେବ ଆଉ ଏହାକୁ ତାଙ୍କର ଭବିଷ୍ୟବାଣୀ କୁହନ୍ତୁ କିମ୍ବା ଭିତରୁ ବାହାରିଥିବା ସନ୍ଦେଶ କୁହନ୍ତୁ ଆଜି ଆମେ ଅନୁଭବ କରୁଛୁ ।


    ରାଷ୍ଟ୍ର ଜୀବନ ମଧ୍ୟରେ ବିବିଧତା , ଏହା ମୁଁ ବୁଝୁଛି ଆମର ଗୌରବ ଗରିମାକୁ ବୃଦ୍ଧି କରିବାର ଏକ ବହୁତ ବଡ଼ ସମ୍ବଳ କିନ୍ତୁ ତାହାକୁ ବଜାୟ ରଖିବା ଏହା ହେଉଛି ଆମର ଦାୟିତ୍ୱ ମଧ୍ୟ । ରାଜନୈତିକ ବିଚାର ଏବଂ ରାଜନୈତିକ ନେତୃତ୍ୱର ବିବିଧତା ଏହା ମଧ୍ୟ ଭାରତର ପାଇଁ , ଏକ ଭାରତର ଶକ୍ତିରେ କିଛି ନା କିଛି ମୂଲ୍ୟଯୁକ୍ତ କରିଥାଏ ।


    ଗୋଟିଏ ପ୍ରକାରର ହିଁ ନେତା , ଗୋଟିଏ ପ୍ରକାରର ହିଁ ଚିନ୍ତାଧାରା , ଗୋଟିଏ ପ୍ରକାରର ହିଁ କଥାବାର୍ତ୍ତା ଏହା ଭାରତର ବିବିଧତା ପାଇଁ ସଠିକ ପ୍ରତିପାଦିତ ହୁଏନାହିଁ । ଆଉ ଏଥିପାଇଁ ଆମେ ସମସ୍ତେ ମିଳିମିଶି ସମସ୍ତ ବିଚାରଧାରା ଦ୍ୱାରା ଲାଳିତପାଳିତ ଯେଉଁ ଯେଉଁମାନେ ଦେଶ ପାଇଁ କିଛି ଦେଇଛନ୍ତି , ଯେଉଁ ଯେଉଁଠାରୁ ନେତୃତ୍ୱ କରିଛନ୍ତି , କଟ୍ଟରବାଦର ବିବାଦ କରିଛନ୍ତି , ସାମ୍ନା ସାମ୍ନି ଠିଆ ହେଉଥିବେ । ଜଣେ ଅନ୍ୟ ଜଣଙ୍କୁ ପରାସ୍ତ କରିବା ପାଇଁ ନିଜ ଜୀବନର ବାଜି ଲଗାଇ ଦେଇଥିବେ । ପୁଣି ମଧ୍ୟ ଦେଶ ପାଇଁ ବଂଚିଛନ୍ତି । ଏ ସବୁ ଭାରତର ବିବିଧତାକୁ ଏହି ନେତୃତ୍ୱର ଶକ୍ତି ମଧ୍ୟ ମୂଲ୍ୟଯୁକ୍ତ କରିଥାଏ , ଅଟଳ ଜୀ ହେଉଛନ୍ତି ସେମାନଙ୍କ ମଧ୍ୟରୁ ଜଣେ । ସେହି ବିବିଧତାକୁ ବୃଦ୍ଧି କରିବାବାଲା ହେଉଛନ୍ତି ଜଣେ ବିବିଧତାପୂର୍ଣ୍ଣ ବ୍ୟକ୍ତି । ତାଙ୍କୁ ମଧ୍ୟ ଭାରତର ରାଷ୍ଟ୍ର ଜୀବନରେ , ଭାରତର ସାମାଜିକ ଜୀବନରେ , ଭାରତର ରାଜନୈତିକ ଜୀବନରେ ସେହି ସ୍ଥାନ ଉପଲବ୍ଧ ହେବା ଆବଶ୍ୟକ ଆଉ ଏଭଳି ଅନେକଙ୍କୁ ଉପଲବ୍ଧ ହେବା ଆବଶ୍ୟକ ଆଉ ତାହାହିଁ ଦେଶକୁ ସମୃଦ୍ଧ କରିଥାଏ । ଆଗାମୀ ପିଢିମାନଙ୍କୁ ପ୍ରେରଣା ଦେଇଥାଏ । ପିଢିଙ୍କୁ ଏହି ରାସ୍ତାରେ ଯିବି ନା ସେହି ରାସ୍ତାରେ ଯିବି ଏହା ସ୍ଥିର କରିବାର ଅବସର ମିଳିଥାଏ ।


    ଆଉ ମୋର ବିଶ୍ୱାସ ରହିଛି କି ଅଟଳ ଜୀଙ୍କର ଜୀବନ ଆଗାମୀ ପିଢିଙ୍କୁ ସାର୍ବଜନିକ ଜୀବନ ପାଇଁ , ବ୍ୟକ୍ତିଗତ ଜୀବନ ପାଇଁ , ରାଷ୍ଟ୍ର ଜୀବନ ପାଇଁ ସମର୍ପଣ ଭାବନା ପାଇଁ , ଗୋଟିଏ ଜୀବନ , ଗୋଟିଏ ଲକ୍ଷ୍ୟ କିଭଳି କାର୍ଯ୍ୟ କରାଯାଇପାରେ ଏଥିପାଇଁ ସଦା ସର୍ବଦା ପ୍ରେରଣା ଦେଇ ଚାଲିଥିବ ।


    ଅଟଳ ଜୀଙ୍କ ଇହକାଳ ପରେ ଆସନ୍ତାକାଲି ହେଉଛି ତାଙ୍କର ପ୍ରଥମ ଜୟନ୍ତୀ । ଆଉ ତାହାର ଗୋଟିଏ ଦିନ ପୂର୍ବରୁ ଆଜି ଭାରତ ସରକାରଙ୍କ ତରଫରୁ ଏକ ସ୍ମାରକୀ ମୁଦ୍ରା 100ଟଙ୍କାର ଆପଣ ସମସ୍ତଙ୍କ ମଧ୍ୟରେ , ଦେଶବାସୀଙ୍କ ମଧ୍ୟରେ ଏକ ସ୍ମାରକୀ ଭାବେ ଆଜି ଦେବାର ଅବସର ପ୍ରାପ୍ତ ହୋଇଛି । ମୁଁ ଭାବୁନାହିଁ କି ଏହି 100 ଟଙ୍କାର ମୁଦ୍ରା ହେଉଛି କେବଳ ଗୋଟିଏ ମୁଦ୍ରା , କାରଣ ଅଟଳ ଜୀଙ୍କ ମୁଦ୍ରା ଆମମାନଙ୍କ ହୃଦୟରେ ପଚାଶ ବର୍ଷରୁ ଅଧିକ ସମୟ ଧରି ଚାଲିଛି ଆଉ ଯାହାଙ୍କର ମୁଦ୍ରା ଆଗକୁ ମଧ୍ୟ ଚାଲିବ । ଆଉ ଏଥିପାଇଁ ଯାହାଙ୍କର ଜୀବନ ଗୋଟିଏ ମୁଦ୍ରା ଭଳି ହୋଇ ଆମର ଜୀବନକୁ ଚଲାଇଚାଲିଛି , ଆମମାନଙ୍କୁ ପ୍ରେରଣା ଦେଇ ଚାଲିଛି , ତାଙ୍କୁ ଆଜି ଆମେ ଧାତୁ ଭିତରେ ମଧ୍ୟ ଚିରଞ୍ଜିବୀ କରି ରଖିବାର ଏକ ଛୋଟିଆ ପ୍ରାୟସ କରୁଛୁ । ଏହା ମଧ୍ୟ ହେଉଛି ଅଟଳ ଜୀଙ୍କ ପ୍ରତି ଆଦର ବ୍ୟକ୍ତ କରିବାର ଏକ ଛୋଟିଆ ପ୍ରାୟସ ଆଉ ଏଥିପାଇଁ ଆମେ ସମସ୍ତେ ଏକ ସନ୍ତୋଷର ଅନୁଭୂତି ପାଇ ପାରୁଛେ ।


    କାଲି ହେଉଛି ଅଟଳ ଜୀଙ୍କର ଜନ୍ମଦିନ , 25 ଡିସେମ୍ବର । ସଦାସର୍ବଦା ଅଟଳ , ଏକ ସ୍ମୃତିସ୍ଥଳ ସେହିଠାରେ କାଲି ଯାଇ ରାଜଘାଟର ପାଖରେ ହିଁ ନୁହେଁ , ଆମ ସମସ୍ତଙ୍କୁ ଅଟଳ ଜୀଙ୍କ ବିନା ଗୋଟିଏ-ଗୋଟିଏ କ୍ଷଣ ବିତାଇବାର ଅଛି । ସେହି ସମୟରେ ଏହି ସ୍ମୃତିସ୍ଥଳ ଆମକୁ ମଧ୍ୟ ସଦା ସର୍ବଦା ପାଇଁ ଅଟଳ କରି ରଖିବ ଏବଂ ବ୍ୟକ୍ତିଙ୍କର ଜୀବନରେ ଅଟଳ ହୋଇ ରହିବା ଯେତିକି ଶକ୍ତିଶାଳୀ ହୋଇଥାଏ , ସେତିକି ମଧ୍ୟ ରାଷ୍ଟ୍ର ଜୀବନ ଏବଂ ସାମାଜିକ ଜୀବନରେ ମଧ୍ୟ ସର୍ବଦା ଅଟଳ ହେବା , ଏହା ଆମର ସଂକଳ୍ପ ହେବା ଆବଶ୍ୟକ ।


    ଏହି ସଂକଳ୍ପକୁ ଆମେ ପୁଣି ଆଉ ଥରେ କାଲି ସେଠାକୁ ଯାଇକରି ପୁନରାବୃତ୍ତି କରିବା , ନିଜକୁ ନିଜେ ସମର୍ପିତ କରିବା ଆଉ ସେହି ଅଟଳ ଭାବନାକୁ ନେଇକରି , ସେହି ଅଟଳ ବଶ୍ୱାସକୁ ନେଇକରି , ସେହି ଅଟଳ ସ୍ୱପ୍ନକୁ ନେଇକରି , ସେହି ଅଟଳ ଚରୈବତି ଚରୈବତିର ମନ୍ତ୍ରକୁ ନେଇ , ଜନ ସାଧାରଣଙ୍କ ପାଇଁ କିଛି ନା କିଛି କରିବାର ସଂକଳ୍ପକୁ ନେଇକରି ଆଗେଇ ଚାଲିବା । ଏହି ଭାବନା ସହିତ ଆଜି ସମସ୍ତଙ୍କୁ ମୁଁ ହୃଦୟର ସହିତ କୃତଜ୍ଞତା ଜ୍ଞାପନ କରୁଛି ଯେ ଆପଣମାନେ ସମୟ ବାହାର କରି ଆସିଲେ । ଆମେ ସମସ୍ତେ ଅଟଳ ବିହାରୀ ବାଜପେୟୀଙ୍କୁ , ଯେଉଁମାନେ ଅଟଳ ଜୀଙ୍କର ସ୍ୱପ୍ନକୁ ନିଜ ହୃଦୟରେ ସ୍ଥାନ ଦେଇଛନ୍ତି , କିନ୍ତୁ ଯାହା ସେ ଆମମାନଙ୍କ ନିକଟରୁ ଆଶା କରିଥିଲେ ତାହାକୁ ପୂରଣ କରିବାରେ ଆମେ କୌଣସି ଉଣା ରଖିବା ନାହିଁ , ଏହି ଏକ ଭାବନା ସହିତ ମୁଁ ଆଦରପୂର୍ବକ ଅଟଳ ଜୀଙ୍କୁ ପ୍ରଣାମ କରୁଛି ।


    ବହୁତ – ବହୁତ ଧନ୍ୟବାଦ ।


    **********

    
    
    (Release ID: 1557318) Visitor Counter : 19