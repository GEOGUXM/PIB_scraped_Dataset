      ରେଳ ମନ୍ତ୍ରଣାଳୟ

      ରେଳବାଇରେ ସୁରକ୍ଷା ବ୍ୟବସ୍ଥାର ଆଧୁନିକୀକରଣ
      Posted On: 12 DEC 2018 3:52PM by PIB Bhubaneshwar


    ରେଳବାଇକୁ ଆହୁରି ମଜଭୁତ ଏବଂ ଏହାର ଆଧୁନିକୀକରଣ ପାଇଁ ନିରାପତ୍ତାକୁ ଏକ ଗୁରୁତ୍ୱପୂର୍ଣ୍ଣ କ୍ଷେତ୍ର ବୋଲି ଚିହ୍ନଟ କରାଯାଇଛି । ନିକଟ ଅତୀତରେ ରେଳବାଇ ସୁରକ୍ଷା ବ୍ୟବସ୍ଥାକୁ ଆହୁରି ସଶକ୍ତ କରିବା ଦିଗରେ ଗୁରୁତ୍ୱପୂର୍ଣ୍ଣ ପଦକ୍ଷେପ ନିଆଯାଇଛି ଯେଉଁଥିରେ ଗୁରୁତ୍ୱପୂର୍ଣ୍ଣ ରେଳ ଷ୍ଟେସନଗୁଡ଼ିକରେ କ୍ଲୋଜ ସର୍କିଟ କ୍ୟାମେରା ( CCTV ) ବ୍ୟବସ୍ଥା , ନିରାପତ୍ତା ହେଲ୍ପ ଲାଇନ ନମ୍ବର 182ର କାର୍ଯ୍ୟକାରିତା ଏବଂ ଆଧୁନିକୀକରଣ , ବ୍ୟାଗେଜ ସ୍କାନର ଭଳି ସୁରକ୍ଷା ଯନ୍ତ୍ର ଲଗାଯିବା ଆଦି ଅନ୍ତର୍ଭୁକ୍ତ । ଏହା ସହିତ 2200 ଟ୍ରେନକୁ ସରକାରୀ ରେଳବାଇ ପୁଲିସ ( GRP ) ପ୍ରହରା ଦେବାକୁ ଛାଡ଼ି ମଧ୍ୟ ରେଳବାଇ ସୁରକ୍ଷା ବାହିନୀ ଦ୍ୱାରା ପ୍ରାୟ ସବୁଦିନ 2500 ଟ୍ରେନକୁ ସୁରକ୍ଷା ଯୋଗାଇ ଦିଆଯାଉଛି । ସେମିତି ମହିଳା ଯାତ୍ରୀମାନଙ୍କ ସୁରକ୍ଷା ନିମନ୍ତେ ସ୍ୱତନ୍ତ୍ର ମହିଳା ସ୍କ୍ୱାଡ ଗଠନ , ନିୟମ ଖିଲାପକାରୀଙ୍କୁ ରେଳବାଇ ଅଧିନିୟମ ଅଧୀନରେ ଦଣ୍ଡବିଧାନ ଭଳି ସ୍ୱତନ୍ତ୍ର ପଦକ୍ଷେପ ମଧ୍ୟ ନିଆଯାଇଛି ।


    ରେଳ ଷ୍ଟେସନ ଏବଂ ଚଳନ୍ତା ଟ୍ରେନରେ ଅପରାଧ ନିୟନ୍ତ୍ରଣ ଏବଂ ଚିହ୍ନଟ ସାଙ୍ଗକୁ ଆଇନ କାନୁନ ବ୍ୟବସ୍ଥା ବଜାୟ ରଖିବା ହେଉଛି ରାଜ୍ୟ ସରକାରମାନଙ୍କର ଗୁରୁ ଦାୟିତ୍ୱ ଯାହା ସେମାନେ ଜିଆରପି ଦ୍ୱାରା ସମ୍ପାଦନ କରନ୍ତି । ଆରପିଏଫ୍ , ରାଜ୍ୟ ସରକାରମାନଙ୍କ ସହଯୋଗରେ ରେଳ ବିଭାଗ ଭାରତୀୟ ରେଳବାଇ ନିରାପତ୍ତାକୁ ଅଧିକ ସୁଦୃଢ଼ କରିଛି ।


    ସମସ୍ତ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ପୁଲିସ ମହାନିର୍ଦ୍ଦେଶକ/କମିସନର ଅଫ୍ ଷ୍ଟେଟଙ୍କ ଅଧ୍ୟକ୍ଷତାରେ ରେଳବାଇର ସୁରକ୍ଷା ବ୍ୟବସ୍ଥାର ନିୟମିତ ତଦାରଖ ଏବଂ ରିଭ୍ୟୁ ପାଇଁ ରାଜ୍ୟ ସ୍ତରୀୟ ସୁରକ୍ଷା ସମିତି ( SLSCR ) ଗଠନ କରାଯାଇଛି ।


    ଭାରତୀୟ ରେଳବାଇ ଦ୍ୱାରା ନିରାପତ୍ତାକୁ ସର୍ବାଧିକ ପ୍ରାଥମିକତା ଦିଆଯାଇଛି ଏବଂ ଦୁର୍ଘଟଣା ରୋକିବା ସହିତ ସୁରକ୍ଷା ବ୍ୟବସ୍ଥାକୁ ଆହୁରି କଡ଼ା କଡ଼ି କରିବା ପାଇଁ ନିୟମିତ ବ୍ୟବଧାନରେ ସମସ୍ତ ସମ୍ଭାବ୍ୟ ପଦକ୍ଷେପ ନିଆଯାଇଛି । ଏହିସବୁ ପଦକ୍ଷେପ ମଧ୍ୟରେ ଅଧିକ ଦିନ ହୋଇଯାଇଥିବା ଯନ୍ତ୍ରାଂଶର ଅପସାରଣ , ଟ୍ରାକଗୁଡ଼ିକର ମରାମତି ଏବଂ ରକ୍ଷାଣାବେକ୍ଷଣ ପାଇଁ ସୁବିଧାଜନକ ପ୍ରଯୁକ୍ତିବିଦ୍ୟାର ବ୍ୟବହାର , ରୋଲିଂ ଷ୍ଟକ୍ , ସିଗନାଲିଂ ଏବଂ ଇଣ୍ଟରଲକିଂ ବ୍ୟବସ୍ଥା , ସୁରକ୍ଷିତ ଯାତ୍ରା , କର୍ମଚାରୀମାନଙ୍କୁ ତାଲିମ ଦେବାରେ ଅଧିକ ଗୁରୁତ୍ୱ ଦେବା , ନିୟମିତ ବ୍ୟବଧାନରେ ନିରାପତ୍ତା ତଦାରଖ କରିବା ଆଦି ଅନ୍ତର୍ଭୁକ୍ତ । ସୁରକ୍ଷିତ ରେଳଯାତ୍ରା ପାଇଁ ରେଳବାଇ ଯନ୍ତ୍ରାଂଶର ସୁରକ୍ଷାତ୍ମକ ଏବଂ ସତର୍କତାମୂଳକ ରକ୍ଷଣାବେକ୍ଷଣ କରାଯାଉଛି । ଦୁର୍ଘଟଣା ରୋକିବା ଦିଗରେ ନିରାପତ୍ତା ଡିଭାଇସ/ବ୍ୟବସ୍ଥା ବ୍ୟବହାର କରାଯାଉଛି ଯାହା ମଧ୍ୟରେ ବୈଦ୍ୟୁତିକ ଇଣ୍ଟରଲକିଂ , ଟ୍ରାକ୍ ସରକ୍ୟୁଟିଂ , ବ୍ଲକ୍ ପ୍ରୁଭିଂ ଏକ୍ସେଲ କାଉଣ୍ଟର , ରଙ୍ଗୀନ ଆଲୋକଯୁକ୍ତ ଏଲ୍ଇଡି ସିଗନାଲ , ରେଳ ନିରାପତ୍ତା ଏବଂ ସତର୍କ ବ୍ୟବସ୍ଥା , ଭିଜିଲାନ୍ସ କଣ୍ଟ୍ରୋଲ ଡିଭାଇସ୍ , କୁହୁଡ଼ି ମାପିବା ଯନ୍ତ୍ର , 52 କେଜି/60 କେଜି ବ୍ୟବହାର ଉଚ୍ଚ ୟୁଟିଏସ୍ ରେଳ ଏବଂ ପ୍ରି-ଷ୍ଟ୍ରେସଡ୍ କଂକ୍ରିଟ୍ ସ୍ଲିପର୍ , ଅଲ୍ଟ୍ରାସୋନିକ ଫ୍ଲ ଡିଟେକସନ୍ ଆଦି ଅନ୍ତର୍ଭୁକ୍ତ । ରେଳ ଧାରଣାରେ କିଛି ତ୍ରୁଟି ଅଛି କି ନାହିଁ ଜାଣିବା ପାଇଁ ବୈଦ୍ୟୁତିକ ରକ୍ଷଣାବେକ୍ଷଣ ବ୍ୟବସ୍ଥା ମଧ୍ୟ ଲାଗୁ ହୋଇଛି । ମୋଟା ୱେବ୍ ସ୍ୱିଚ ଲଗାଇବା , ଚିହ୍ନଟ କରାଯାଇଥିବା ରୁଟରେ କାଷ୍ଟ ମାଙ୍ଗାନିଜ୍ ଷ୍ଟିଲ୍ କ୍ରସିଂ ଲଗାଇବା ପାଇଁ ମଧ୍ୟ ନିଷ୍ପତ୍ତି ନଆଯାଇଛି । ଲିଙ୍କ ହଫମାନ ବସ୍ କୋଚର ଅଧିକ ବ୍ୟବହାର , ଇଣ୍ଟିଗ୍ରାଲ କୋଚ୍ ଫ୍ୟାକ୍ଟ୍ରି କୋଚରେ ସେଣ୍ଟର ବଫର କପଲର୍ର ବ୍ୟବହାର ପାଇଁ ମଧ୍ୟ ନିଷ୍ପତ୍ତି ନିଆଯାଇଛି । ରେଳଧାରଣାଗୁଡ଼ିକର ଅବସ୍ଥା ଏବଂ ଏହାର କେତେଦିନର ତାହା ଦେଖିବା ପରେ ସେଗୁଡ଼ିକର ପ୍ରତିବଦଳ ବ୍ୟବସ୍ଥା ଏବେ ଚାଲୁ ରହିଛି । ଅନ୍ୟାନ୍ୟ ପଦକ୍ଷେପ ମଧ୍ୟରେ ଲୋକୋ ପାଇଲଟ୍ ଏବଂ ଅନ୍ୟାନ୍ୟ ସୁରକ୍ଷା ଦାୟିତ୍ୱରେ ଥିବା କର୍ମଚାରୀମାନଙ୍କ ଟ୍ରେନିଂ , ସେମାନଙ୍କ କାର୍ଯ୍ୟ କରିବା ପରିବେଶରେ ଉନ୍ନତି ଆଣିବା ଯାହା ଦ୍ୱାରା ସେମାନେ ଉପଯୁକ୍ତ ବିଶ୍ରାମ ନେଇପାରିବା ସହିତ ସମୟାନୁସାରେ ସେମାନଙ୍କ ସ୍ୱାସ୍ଥ୍ୟ ପରୀକ୍ଷା ଆଦି ଯେମିତି କରିପାରିବେ ସେଦିଗରେ ଦୃଷ୍ଟି ଦିଆଯାଉଛି । ଏସବୁ ବ୍ୟତୀତ ଭାରତୀୟ ରେଳବାଇ ସୁରକ୍ଷା ଦୃଷ୍ଟିରୁ ନିୟମିତ ସମୟ ବ୍ୟବଧାନରେ ରେଳ ଧାରଣାଗୁଡ଼ିକର ପାଟ୍ରୋଲିଂ , ଫୁଟପ୍ଲେଟ୍ ଯାଞ୍ଚ , ବିଭିନ୍ନ କ୍ଷେତ୍ରରେ ନିରାପତ୍ତା ରିଭ୍ୟୁ ଆଦି ପଦକ୍ଷେପ ନିଆଯାଉଛି ।


    ଲୋକସଭାର ପ୍ରଶ୍ନକାଳରେ ଏକ ଲିଖିତ ଉତ୍ତରରେ ଉପରୋକ୍ତ ସମସ୍ତ ସୂଚନା ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ ପ୍ରଦାନ କରିଛନ୍ତି ।


    *************


    

    
    (Release ID: 1555945) Visitor Counter : 19