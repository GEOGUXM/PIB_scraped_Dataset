      ରେଳ ମନ୍ତ୍ରଣାଳୟ

      ଅସାଧୁ ଟିକେଟ ସଂରକ୍ଷଣକୁ ନିୟନ୍ତ୍ରଣ କରିବା ପାଇଁ ରେଳବାଇର ପଦକ୍ଷେପ
      Posted On: 21 DEC 2018 4:30PM by PIB Bhubaneshwar


    ଭାରତୀୟ ରେଳବାଇ ତରଫରୁ ଅସାଧୁ ତତ୍ତ୍ୱଙ୍କୁ ସଂରକ୍ଷଣ ପ୍ରକ୍ରିୟାରୁ ଦୂରେଇ ରଖିବା ପାଇଁ ଅନେକ ପ୍ରକାର ପଦକ୍ଷେପ ନିଆଯାଇଛି , ସେଗୁଡ଼ିକ ହେଲା -

     1. କମର୍ସିଆଲ , ଭିଜିଲାନ୍ସ ଓ ସୁରକ୍ଷାବିଭାଗ (ରେଳବାଇ ସୁରକ୍ଷାବଳ) ତରଫରୁ ମିଳିତ ତଥା ଏକକ ତଦାରଖ କରି ଅସାଧୁ କାରବାର ରୋକିବା ।
     2. ସଂରକ୍ଷଣ କାର୍ଯ୍ୟାଳୟରେ ଚେକିଂ ସହ ଟ୍ରେନରେ ଚେକିଂ କରି ହସ୍ତାନ୍ତରିତ ସଂରକ୍ଷିତ ଟିକେଟ ବ୍ୟବହାରକାରୀଙ୍କୁ ଠାବ କରିବା , କାରଣ ଏହି ବ୍ୟକ୍ତିମାନେ ଆଉ ଜଣେ ଯାତ୍ରୀଙ୍କ ନାମରେ ସଂରକ୍ଷଣ ସୁବିଧାକୁ ଚଞ୍ଚକତା ପୂର୍ବକ ବ୍ୟବହାର କରନ୍ତି ।
     3. କେତେକ ଅସାଧୁ ରେଳବାଇ କର୍ମଚାରୀ ଅସାଧୁ ତତ୍ତ୍ୱଙ୍କ ସହଯୋଗରେ କଳାବଜାରୀ କରିଥାନ୍ତି । ସେମାନଙ୍କୁ ଧରିବା ପାଇଁ ବୁକିଂ କାର୍ଯ୍ୟାଳୟ , ସଂରକ୍ଷଣ କାର୍ଯ୍ୟାଳୟ ତଥା ଟ୍ରେନରେ ଚେକିଂ ହେଉଛି । ଅସାଧୁ କାରବାରରେ ଲିପ୍ତ ରେଳବାଇ କର୍ମଚାରୀଙ୍କ ବିରୋଧରେ ଶୃଙ୍ଖଳାଗତ ଓ ଆବେଦନ ନିୟମ ଅନୁସାରେ କଡା କାର୍ଯ୍ୟାନୁଷ୍ଠାନ ଗ୍ରହଣ କରାଯାଉଛି ।
      * IV. ଭିଡ ସମୟରେ ତଥା ପୂଜାପର୍ବ ସମୟରେ ବିଭିନ୍ନ ସ୍ଥାନରେ ଅତିରିକ୍ତ କମ୍ପ୍ୟୁଟରୀକୃତ ଯାତ୍ରୀ ସଂରକ୍ଷଣ ବ୍ୟବସ୍ଥା ( PRS ) କାଉଂଟର ମାଧ୍ୟମରେ ଟିକେଟ ତଥା ସଂରକ୍ଷଣ ହେଉଛି ।
     1. ଚାହିଦା ତୁଳନାରେ ସଂରକ୍ଷଣ କମ ଥିବାରୁ ସଂରକ୍ଷଣ ବ୍ୟବସ୍ଥାର ଅପବ୍ୟବହାର ହେଉଛି । ତେଣୁ ଯାତ୍ରୀମାନଙ୍କ ଅତିରିକ୍ତ ଚାହିଦା ବିଶେଷ କରି ଭିଡ ସମୟ ଯେପରିକି ଖରା ଛୁଟି , ଦୁର୍ଗାପୂଜା , ଦୀପାବଳି , ଛଟ୍ ପୂଜା , ଇଦ , ଶୀତଛୁଟି , ହୋଲି ଆଦି ସମୟରେ ଅତିରିକ୍ତ ଟ୍ରେନ ଚଳାଚଳ କରାଯିବାରୁ ଟ୍ରେନର ଯାତ୍ରୀ ପରିବହନ କ୍ଷମତା ବୃଦ୍ଧି ପାଉଛି ।
      * VI. ସଂରକ୍ଷଣ କାର୍ଯ୍ୟାଳୟରେ ନଜରଦାରୀ ବଢାଇବା ପାଇଁ କ୍ଲୋଜ ସର୍କିଟ ଟେଲିଭିଜନ ସ୍ଥାପନ କରି ପିଆରସ ଲୋକେସନରେ ଯେପରି ସଂରକ୍ଷଣ ବ୍ୟବସ୍ଥାର ଅପବ୍ୟବହାର ନହୁଏ ସେଥିପ୍ରତି ଦୃଷ୍ଟି ରଖାଯାଇଛି । ସଂରକ୍ଷଣ କାର୍ଯ୍ୟାଳୟର ବୁକିଂ ପ୍ୟାଟର୍ଣ୍ଣ ଯାଞ୍ଚକରି ଅସାଧୁ ଉପାୟ ଅବଲମ୍ବନକୁ ରୋକାଯାଉଛି ।
     1. ସଂରକ୍ଷିତ ଶ୍ରେଣୀରେ ଯାତ୍ରାବେଳେ ନିର୍ଦ୍ଧାରିତ ଅସଲି ପରିଚୟ ପ୍ରମାଣପତ୍ର ନେବାକୁ ବାଧ୍ୟତାମୂଳକ କରାଯାଇଛି ।
     2. କମ୍ପ୍ୟୁଟରୀକୃତ ସଂରକ୍ଷଣ ବ୍ୟବସ୍ଥାକୁ ବ୍ୟବସ୍ଥିତ କରାଯାଇ ଟ୍ରେନ ଛାଡ଼ିବା ସମୟର ଅତିକମରେ ଚାରି ଘଣ୍ଟା ପୂର୍ବରୁ ସ୍ୱୟଂଚାଳିତ ସଂରକ୍ଷଣ ଚାର୍ଟ ପ୍ରସ୍ତୁତ କରି ବଳକା ସ୍ଥାନ ପୂରଣ ପାଇଁ ଦ୍ୱିତୀୟ ଚାର୍ଟ ପ୍ରସ୍ତୁତ ହେବାଯାଏ ଇଣ୍ଟରନେଟ ମାଧ୍ୟମରେ ବୁକିଂ ହେବ କିମ୍ବା ପିଆରଏସ କାଉଣ୍ଟରରେ ହେବ ।
     3. ଡାକବାଜି ଯନ୍ତ୍ର ତଥା ଗଣମାଧ୍ୟମ ସାହାଯ୍ୟରେ ଅସାଧୁ ବ୍ୟକ୍ତିଙ୍କଠାରୁ ଟିକେଟ ନକିଣିବା ପାଇଁ ଓ ସେମାନଙ୍କ ଠାରୁ ଟିକେଟ କିଣିଲେ କଣ ପରିଣାମ ହେବ ସେ ସଂପର୍କରେ ସାଧାରଣ ଲୋକଙ୍କୁ ବୁଝାଇବାକୁ ଉଦ୍ୟମ ଆରମ୍ଭ ହୋଇଛି ।

    ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ ରାଜ୍ୟସଭାକୁ ଲିଖିତ ଉତ୍ତର ମାଧ୍ୟମରେ ଉପରୋକ୍ତ ସୂଚନା ଦେଇଛନ୍ତି ।


    ***************

    
    
    (Release ID: 1557207) Visitor Counter : 14
    
    
    
    
    

3.