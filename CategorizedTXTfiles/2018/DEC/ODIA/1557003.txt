      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ରାଜ୍ୟମାନଙ୍କର ଷ୍ଟାର୍ଟଅପ ରାଙ୍କିଙ୍ଗ2018 ଘୋଷିତ
      • ଗୁଜୁରାଟ ଉଚ୍ଚକୋଟୀର ପ୍ରଦର୍ଶନ କଲା
      • କର୍ଣ୍ଣାଟକ, କେରଳ, ଓଡିଶା ଏବଂ ରାଜସ୍ଥାନ ଶ୍ରେଷ୍ଠ ପ୍ରଦର୍ଶକ
      Posted On: 20 DEC 2018 5:49PM by PIB Bhubaneshwar


    ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗ (ଡିଆଇପିପି) ଆଜି ନୂଆଦିଲ୍ଲୀରେ ରାଜ୍ୟମାନଙ୍କର ଷ୍ଟାର୍ଟ-ଅପ ରାଙ୍କିଙ୍ଗ 2018ର ପରିଣାମ ଘୋଷିତ କରିଛନ୍ତି । ଏହା ହେଉଛି ଏହି ପ୍ରକାରର ପ୍ରଥମ ରାଙ୍କିଙ୍ଗ । ଡିଆଇପିପି 2016 ଜାନୁଆରୀରୁ ଏହି କାର୍ଯ୍ୟଧାରା ଆରମ୍ଭ କରିଛି ।


    ଷ୍ଟାର୍ଟ-ଅପ ନୀତି ନେତୃତ୍ୱ , ନବାଚାର , ନବାଚାର ପ୍ରଗତି , ସଂଚାର , ପୂର୍ବୋତ୍ତର ନେତୃତ୍ୱ , ପାର୍ବତୀୟ ରାଜ୍ୟ ନେତୃତ୍ୱ ଇତ୍ୟାଦି ବିଭିନ୍ନ ଶ୍ରେଣୀମାନଙ୍କ ମଧ୍ୟରେ ରାଜ୍ୟମାନଙ୍କର ଆକଳନ କରାଯାଇଛି । ଏହି ଶ୍ରେଣୀରେ କରାଯାଇଥିବା ପ୍ରଦର୍ଶନ ଆଧାରରେ ରାଜ୍ୟମାନଙ୍କର ଶ୍ରେଷ୍ଠ ପ୍ରଦର୍ଶନ , ଉନ୍ନତ ପ୍ରଦର୍ଶନ , ମାର୍ଗଦର୍ଶକ , ଆକାଂକ୍ଷୀ ମାର୍ଗଦର୍ଶକ , ଉନ୍ନତି କରୁଥିବା ରାଜ୍ୟ ଏବଂ ଆରମ୍ଭକର୍ତା ଭାବେ ଚିହ୍ନଟ କରାଯାଇଛି ।


    ଶ୍ରେଷ୍ଠ ପ୍ରଦର୍ଶନ- ଗୁଜୁରାଟ


    ଉନ୍ନତ ପ୍ରଦର୍ଶନ- କର୍ଣ୍ଣାଟକ , କେରଳ , ଓଡିଶା ଏବଂ ରାଜସ୍ଥାନ


    ମାର୍ଗଦର୍ଶକ- ଆନ୍ଧ୍ରପ୍ରଦେଶ , ବିହାର , ଛତିଶଗଡ , ମଧ୍ୟପ୍ରଦେଶ ଏବଂ ତେଲଙ୍ଗାନା


    ଆକାଂକ୍ଷୀ ମାର୍ଗଦର୍ଶକ- ହରିୟାନା , ହିମାଚଳ ପ୍ରଦେଶ , ଝାଡଖଣ୍ଡ , ଉତ୍ତର ପ୍ରଦେଶ ଏବଂ ପଶ୍ଚିମ ବଙ୍ଗ


    ପାର୍ବତୀୟ ରାଜ୍ୟ- ଆସାମ , ଦିଲ୍ଲୀ , ଗୋଆ , ଜାମ୍ମୁ ଓ କାଶ୍ମୀର , ମହାରାଷ୍ଟ୍ର , ପଞ୍ଜାବ , ତାମିଲନାଡୁ ଏବଂ ଉତ୍ତରାଖଣ୍ଡ


    ଆରମ୍ଭକର୍ତା- ଚଣ୍ଡୀଗଡ , ମଣିପୁର , ମିଜୋରାମ , ନାଗାଲାଣ୍ଡ , ପଣ୍ଡିଚେରୀ , ସିକ୍କିମ ଏବଂ ତ୍ରିପୂରା


    ରାଜ୍ୟ ଏବଂ କେନ୍ଦ୍ରଶାସିତ ପ୍ରଦେଶମାନଙ୍କର 51 ଅଧିକାରୀଙ୍କୁ ଚାମ୍ପିଅନ ଭାବେ ଚୟନ କରାଯାଇଥିଲା , ଯେଉଁମାନେ କି ନିଜ ରାଜ୍ୟର ଷ୍ଟାର୍ଟ-ଅପ ଇକୋ ପ୍ରଣାଳୀର ବିକାଶରେ ମହତ୍ୱପୂର୍ଣ୍ଣ ଯୋଗଦାନ କରିଛନ୍ତି । ଏହି ପୁରା ପ୍ରକ୍ରିୟାରେ 27ଟି ରାଜ୍ୟ ଏବଂ 3ଟି କେନ୍ଦ୍ରଶାସିତ ଅଂଚଳ ଭାଗନେଇଥିଲେ । ମୂଲ୍ୟାଙ୍କନ ସମିତିରେ ଷ୍ଟାର୍ଟ-ଅପ ଇକୋ ପ୍ରଣାଳୀ ସହିତ ସମ୍ବନ୍ଧିତ ସ୍ୱତନ୍ତ୍ର ବିଶେଷଜ୍ଞମାନଙ୍କୁ ରଖାଯାଇଥିଲା , ଯେଉଁମାନେ କି ବିଭିନ୍ନ ମାନକ ଆଧାରରେ ସମସ୍ତ ରାଜ୍ୟମାନଙ୍କର ମୂଲ୍ୟାଙ୍କନ କରିଥିଲେ । ଅନେକ ମାନକ ଲାଭାର୍ଥୀମାନଙ୍କ ଫିଡ଼ବ୍ୟାକ ସମ୍ବନ୍ଧିତ ଥିଲା । ଲାଭାର୍ଥୀମାନଙ୍କ ସହିତ ଆଲୋଚନା କରିବା ପାଇଁ 9ଟି ବିଭିନ୍ନ ଭାଷାରେ 40 ହଜାରରୁ ଅଧିକ ଟେଲିଫୋନ କଲ କରାଯାଇଥିଲା ଯାହାଫଳରେ କି କ୍ଷେତ୍ର ଉପରର ସତ୍ୟତା ଜଣାପଡିବ ।


    ଏହି ଅବସରରେ ଡିଆଇପିପିର ସଚିବ ଶ୍ରୀ ରମେଶ ଅଭିଷେକ କହିଲେ କି ରୋଜଗାର ସୃଜନ ପାଇଁ ଷ୍ଟାର୍ଟ-ଅପ ଦେଶରେ ଅନେକ ଗୁରୁତ୍ୱ ବହନ କରିଥାଏ । ଷ୍ଟାର୍ଟ-ଅପ ନୂତନ ବିଚାର ଯୁକ୍ତ ହୋଇଥାଏ ଏବଂ ଏହା ଦେଶର ସାମାଜିକ , କୃଷି ଏବଂ ସେବା କ୍ଷେତ୍ରର ସମସ୍ୟା ଦୂର କରିବାରେ ସକ୍ଷମ ହୋଇଥାଏ ।


    *************

    
    
    (Release ID: 1557003) Visitor Counter : 21