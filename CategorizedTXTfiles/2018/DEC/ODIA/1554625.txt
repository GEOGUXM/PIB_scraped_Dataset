      ରସାୟନ ଓ ସାର ମନ୍ତ୍ରଣାଳୟ

      ଦେଶରେ ମାନବ ସମ୍ବଳର ସର୍ବାଧିକ ବ୍ୟବହାର ଭାରତର ଆର୍ଥିକ ବିକାଶ ପାଇଁ ଏକ ଅବସର ଓ ଆହ୍ୱାନ: ମନସୁଖ ମାଣ୍ଡଭୀୟ
      • ପାଖାପାଖି 5.8 ଲକ୍ଷ ଯୁବକ ସିଆଇପିଇଟିରେ କୌଶଳ ବିକାଶ ପ୍ରଶିକ୍ଷଣ ଗ୍ରହଣ କରିଛନ୍ତି ଏବଂ ଗତ 4 ବର୍ଷ ମଧ୍ୟରେ ରୋଜଗାରକ୍ଷମ ହୋଇଛନ୍ତି

      Posted On: 03 DEC 2018 2:55PM by PIB Bhubaneshwar

    ଭାରତର ଜନସଂଖ୍ୟା ହେଉଛି ଏହାର ଏକ ବଡ ମାନବ ସମ୍ବଳ । ବିଶ୍ୱର ଯେକୌଣସି ଦେଶ ତୁଳନାରେ ଭାରତକୁ ଏହାର ସବୁଠାରୁ ଅଧିକ ଲାଭ ମିଳିଛି । ଦେଶର ଶତକଡା 60 ପ୍ରତିଶତରୁ ଅଧିକ ଯୁବ ବର୍ଗ କାମ କରିବା ବୟସରେ ଉପନୀତ । କେନ୍ଦ୍ର ରସାୟନ ଓ ସାର ତଥା ସଡକ ପରିବହନ , ରାଜମାର୍ଗ ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖ ଲାଲ ମାଣ୍ଡଭୀୟ ଆଜି ତାଙ୍କର ଏକ ମନ୍ତବ୍ୟରେ ଏହା ପ୍ରକାଶ କରିଛନ୍ତି ।


    ଶ୍ରୀ ମାଣ୍ଡଭୀୟ କହିଲେ ଯେ ନିକଟ ଭବିଷ୍ୟତରେ ଭାରତୀୟ ଅର୍ଥବ୍ୟବସ୍ଥାର ଅଧିକାଂଶ କ୍ଷେତ୍ରକୁ ବର୍ତ୍ତମାନ ସମୟରୁ ଆହୁରି ଅଧିକ କୁଶଳ କାର୍ଯ୍ୟବଳର ଆବଶ୍ୟକତା ପଡିବ । ଏପରି ସ୍ଥଳରେ ଅର୍ଥବ୍ୟବସ୍ଥାର ଶତତ ବିକାଶ ପାଇଁ ନିଜର କାର୍ଯ୍ୟବଳକୁ ଆହୁରି ଅଧିକ କୁଶଳ ଏବଂ ଜ୍ଞାନ ସମ୍ପନ୍ନ କରିବା ଦେଶ ପାଇଁ ଏକ ଅବସର ଏବଂ ଆହ୍ୱାନ ହେବା ଆବଶ୍ୟକ । ସେ କହିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏହି ବିଷୟକୁ ଧ୍ୟାନରେ ରଖି ସ୍କିଲ ଇଣ୍ଡିଆ ଅଭିଯାନକୁ ଏକ ମିଶନ ଭାବେ ନେଇଛନ୍ତି ଏବଂ ଏହା ମାଧ୍ୟମରେ ଦେଶର ଯୁବବର୍ଗଙ୍କୁ କୌଶଳ ବିକାଶ ଏବଂ ମାନବ ସମ୍ବଳ ବଳର ସର୍ବାଧିକ ବ୍ୟବହାର ସୁନିଶ୍ଚିତ କରିଛନ୍ତି ।


    ଶ୍ରୀ ମାଣ୍ଡଭୀୟ ଏହି ସନ୍ଦର୍ଭରେ କହିଲେ ଯେ ତାଙ୍କ ମନ୍ତ୍ରଣାଳୟର ରସାୟନ ଓ ପେଟ୍ରୋକେମିକାଲସ ବିଭାଗ , ପ୍ଲାଷ୍ଟିକ ଇଞ୍ଜିନିୟରିଂ ଏବଂ ଟେକ୍ନୋଲୋଜି ସଂସ୍ଥାନ ମାଧ୍ୟମରେ କିଛି ଖାସ କ୍ଷେତ୍ରରେ ଦକ୍ଷ କାର୍ଯ୍ୟବଳ ପ୍ରସ୍ତୁତ କରିବାରେ ଅନେକ ପ୍ରଗତି ହାସଲ କରିଛନ୍ତି ଏବଂ ସମଗ୍ର ଦେଶରେ ଭାରତୀୟ ଯୁବବର୍ଗଙ୍କ ପାଇଁ ରୋଜଗାରର ଅବସର ସୃଷ୍ଟି କରିଛନ୍ତି ।


    ସେ କହିଲେ ଯେ 2014 ପରେ ସମଗ୍ର ଦେଶରେ ସିଆଇପିଇଟି କେନ୍ଦ୍ର ସଂଖ୍ୟାରେ ଅନେକ ବୃଦ୍ଧି ହୋଇଛି । ଏହି କେନ୍ଦ୍ରମାନଙ୍କର ସଂଖ୍ୟା ଏବେ 23ରୁ ବୃଦ୍ଧି ପାଇ 39 ରେ ପହଞ୍ଚିଛି । ସେ କହିଲେ ଯେ ସିଆଇପିଇଟି , ପ୍ଲାଷ୍ଟିକ ଇଞ୍ଜିନିୟରିଂ ଏବଂ ପ୍ରାଦ୍ୟୋଗିକୀ କ୍ଷେତ୍ରରେ ଦୀର୍ଘ ଅବଧି ବିଶିଷ୍ଟ ପାଠ୍ୟକ୍ରମ ସଞ୍ଚାଳନ କରୁଛି । ଏଥିରେ ସ୍ନାତକୋତ୍ତର ଏବଂ ସ୍ନାତକ ସ୍ତରରୁ କମ ଡିପ୍ଲୋମା ପାଠ୍ୟକ୍ରମ ମଧ୍ୟ ସାମିଲ ରହିଛି । ଗତ 4 ବର୍ଷ ମଧ୍ୟରେ ସିଆଇପିଇଟି ପାଖାପାଖି 6.4 ଲକ୍ଷ ଯୁବକଙ୍କୁ କୌଶଳ ବିକାଶ ପ୍ରଶିକ୍ଷଣ ପ୍ରଦାନ କରିଛି ଏବଂ ଏଥିମଧ୍ୟରୁ ପାଖାପାଖି 5.8 ଲକ୍ଷଙ୍କୁ ପ୍ଲାଷ୍ଟିକ ଏବଂ ଏଥିସହିତ ଜଡିତ ଉଦ୍ୟୋଗରେ ରୋଜଗାର ଉପଲବ୍ଧ କରାଯାଇଛି ।


    ***************

    
    
    (Release ID: 1554625) Visitor Counter : 13