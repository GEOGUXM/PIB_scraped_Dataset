      ନୀତି ଆୟୋଗ

      ବର୍ଷାନ୍ତ ସମୀକ୍ଷା 2018 - ନୀତି ଆୟୋଗ
      Posted On: 12 DEC 2018 8:03PM by PIB Bhubaneshwar


    ପ୍ରୟାସ ଓ କାର୍ଯ୍ୟକ୍ରମ:

     1. ଗୁରୁତ୍ୱପୂର୍ଣ୍ଣ କ୍ଷେତ୍ରରେ ରାଜ୍ୟମାନଙ୍କ କାର୍ଯ୍ୟ ସଫଳତା ଓ ରା ଙ୍କିଙ୍ଗ୍‌ ଆକଳନ

    ସଫଳତା ଉପରେ ଗୁରୁତ୍ୱ ଆରୋପ କରି , ନୀତି ଆୟୋଗ ସ୍ୱାସ୍ଥ୍ୟ , ଶିକ୍ଷା , ଜଳ ଓ ପୋଷଣୀୟ ବିକାଶ ଲକ୍ଷ୍ୟ ( SDG ) ଭଳି କେତେକ ଗୁରୁତ୍ୱପୂର୍ଣ୍ଣ ସାମାଜିକ କ୍ଷେତ୍ରରେ ହାସଲ କରାଯାଇଥିବା ବାର୍ଷିକ ସଫଳତା ମାପକର କେତେକ ସୂଚକାଙ୍କ ଚୂଡ଼ାନ୍ତ କରିଛନ୍ତି ।


    ଜିଲ୍ଲା ହସ୍ପିଟାଲ ସୂଚକାଙ୍କର ବିକାଶ ଘଟାଯାଇଛି ଯାହାକି ହସ୍ପିଟାଲଗୁଡ଼ିକର କାର୍ଯ୍ୟକାରୀତାକୁ ମନିଟର କରିବା ସହ ତାହାର ଆକଳନ କରିପାରିବ ଏବଂ ଏଥିରେ ଆଉଟପୁଟ ଏବଂ ଫଳାଫଳ ଉପରେ ପ୍ରାଧାନ୍ୟ ଆରୋପ କରାଯାଇଛି । ଏହି ପରିପ୍ରେକ୍ଷୀରେ 2016 ମସିହାରେ ବିଶ୍ୱ ସ୍ୱାସ୍ଥ୍ୟ ଦିବସ ଅବସରରେ ଏକ ନିୟମ ପୁସ୍ତିକା ଉନ୍ମୋଚନ କରାଯାଇଛି । ଏବେ , କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟର ସହଯୋଗରେ ଏହା ପ୍ରବର୍ତ୍ତନ ପର୍ଯ୍ୟାୟରେ ରହିଛି ଏବଂ ଭାରତୀୟ ପରିସଂଖ୍ୟାନ ପ୍ରତିଷ୍ଠାନ ଏହାର ଡ଼ାଟା ବିଶ୍ଳେଷଣରେ ସହାୟତା କରୁଛି ।


    ନୀତି ଆୟୋଗ ଏକ “ ସୁସ୍ଥ ରାଜ୍ୟ , ପ୍ରଗତିଶୀଳ ଭାରତ ” ରିପୋର୍ଟର ବିକାଶ ଘଟାଇଛି ଯାହାକି “ ସ୍ୱାସ୍ଥ୍ୟ ସୂଚକାଙ୍କ ” ଭାବେ ସୁପରିଚି ଏବଂ ଏହା ଫେବୃୟାରୀ 2018ରେ ପ୍ରସ୍ତୁତ କରାଯାଇଛି । ସେହିଭଳି ଜୁନ 2018ରେ କମ୍ପୋଜିଟ ଜଳ ପରିଚାଳନା ସୂଚକାଙ୍କର ଶୁଭାରମ୍ଭ କରାଯାଇଛି । ଏହା ବ୍ୟତୀତ “ ବିଦ୍ୟାଳୟ ଗୁଣାତ୍ମକ ଶିକ୍ଷା ସୂଚକାଙ୍କ ( SEQI ) ”, “ ଏସଡ଼ିଜି ଇଣ୍ଡିଆ ସୂଚକାଙ୍କ ” ଏବଂ “ ଡ଼ିଜିଟାଲ ସଂସାରକରଣ ସୂଚକାଙ୍କ ( DTI )ର ବିକାଶ ଘଟାଯାଉଛି ଏବଂ ସେସବୁ ରିପୋର୍ଟ ସ୍ୱ ସ୍ୱ କ୍ଷେତ୍ରରେ କାର୍ଯ୍ୟକୁ ମନିଟର ଓ ମୂଲ୍ୟାୟନ କରିବାରେ ସହାୟକ ହେବ ।

     1. ପୋଷଣୀୟ ଟ୍ରାନ୍ସଫର୍ମେସନ ମାନବ ପୁଞ୍ଜି କାର୍ଯ୍ୟଯୋଜନା ( SATH )

    ଦୁଇଟି ପ୍ରମୁଖ ସାମାଜିକ କ୍ଷେତ୍ର - ଶିକ୍ଷା ଓ ସ୍ୱାସ୍ଥ୍ୟ କ୍ଷେତ୍ରରେ ଉନ୍ନତିକରଣ ଆରମ୍ଭ କରିବା ସକାଶେ ‘ ସାଥ ’ ଉଦ୍ଦିଷ୍ଟ । ଏଥିରେ ‘ ସାଥ ’ ରାଜ୍ୟମାନଙ୍କ ସହ ଘନିଷ୍ଠ ଭାବେ ସହଯୋଗ ଭିତ୍ତିରେ କାର୍ଯ୍ୟ କରିବ ଯଦ୍ୱାରା ସେମାନଙ୍କର ସାମାଜିକ କ୍ଷେତ୍ର ସୂଚକାଙ୍କକୁ ପ୍ରଯୁକ୍ତିଗତ ସହଯୋଗ ଆଗାମୀ ତିନିବର୍ଷ ପାଇଁ ଉପଲବ୍ଧ ହେବ । ଏହା କେତେକ ଚୟନ କରାଯାଇଥିବା ରାଜ୍ୟରେ ଅଭିନବ ଚାଲେଞ୍ଜ ପଦ୍ଧତିରେ ଆରମ୍ଭ କରାଯାଇଥିଲା । ପ୍ରତ୍ୟେକ କାର୍ଯ୍ୟକ୍ରମ ସକାଶେ ତୈମାସିକ ମାଇଲଷ୍ଟୋନ ଆଧାରରେ ରାଜ୍ୟରେ ଏଭଳି ସଂସ୍କାର ପ୍ରକ୍ରିୟା ପାଇଁ ରୋଡ଼ମ୍ୟାପ ଚୂଡ଼ାନ୍ତ କରାଯାଇଛି ।


    ଏକ ପ୍ରମୁଖ ବିଦ୍ୟାଳୟ ସମୀକରଣ ଓ ସଂଗଠିତ କାର୍ଯ୍ୟକ୍ରମ ଆରମ୍ଭ କରାଯାଇଛି ଯେଉଁଥିରେ 26 , 000 ବିଦ୍ୟାଳୟକୁ ପରସ୍ପର ସହ ଉତ୍ତମ ସକ୍ରିୟତା ଏବଂ ସଂସାଧନର ଉତ୍ତମ ଉପଯୋଗ ସକାଶେ ମିଶ୍ରଣ କରାଯାଉଛି । ଉତ୍ତର ପ୍ରଦେଶ , ଆସାମ ଏବଂ କର୍ଣ୍ଣାଟକ ରାଜ୍ୟମାନଙ୍କୁ ସେମାନଙ୍କର ସ୍ୱାସ୍ଥ୍ୟସେବା ପ୍ରଦାନ ଏବଂ ସ୍ୱାସ୍ଥ୍ୟସେବା ସୂଚକାଙ୍କରେ ଉନ୍ନତିକରଣ ସକାଶେ ଚୟନ କରାଯାଇଛି । ଶିକ୍ଷା କ୍ଷେତ୍ରରେ ଉନ୍ନତି ପାଇଁ ମଧ୍ୟ ପ୍ରଦେଶ , ଓଡ଼ିଶା ଏବଂ ଝାଡ଼ଖଣ୍ଡକୁ ଚୟନ କରାଯାଇଛି ।

     1. ଏକ ଭାରତ ଶ୍ରେଷ୍ଠ ଭାରତ

    ଆମର ଦେଶକୁ ସଂଗଠିତ , ସୁଦୃଢ଼ ଏବଂ ଜୀବନର ସବୁ କ୍ଷେତ୍ରରେ ଉତ୍କର୍ଷ ହାସଲ ସକାଶେ ଏକ ଭାରତ ଶ୍ରେଷ୍ଠ ଭାରତ ଯୋଜନାର ପରିକଳ୍ପନା କରାଯାଇଥିଲା । ଏହା ଦ୍ୱାରା ଦୀର୍ଘକାଳନୀ ଭିତ୍ତିରେ ସାଂସ୍କୃତିକ ଆଦାନପ୍ରଦାନ ଓ ଶିକ୍ଷା କ୍ଷେତ୍ରରେ ସଂପର୍କ ସ୍ଥାପନ କରାଯାଇପାରିବ । ଏହି ଉଦ୍ଦେଶ୍ୟରେ ଛଅ ଯୋଡ଼ା ରାଜ୍ୟ/କେନ୍ଦ୍ରଶାସିତ କ୍ଷେତ୍ରମାନଙ୍କ ମଧ୍ୟରେ ଉଚ୍ଚ ଶିକ୍ଷା , ମାନବ ସମ୍ବଳ ବିକାଶ କ୍ଷେତ୍ରରେ ବୁଝାମଣାପତ୍ର ସ୍ୱାକ୍ଷରିତ ହୋଇଛି ଏବଂ ଏହି ଧାରା ଜାରି ରହିଛି ।


    ଅଧିକ ସମନ୍ୱୟ ସକାଶେ , ସମଗ୍ର ଭାରତ ବର୍ଷରେ 100ଟି ସାଧାରଣ ଭାବେ ବ୍ୟବହୃତ ବାକ୍ୟକୁ ଚୟନ କରାଯାଇଛି ଏବଂ ସେସବୁକୁ 22ଟି ଭାରତୀୟ ଭାଷାରେ ଅନୁବାଦ କରାଯାଇ ଏକ ପୁସ୍ତକ ଆକାରରେ ସଂକଳିତ ଓ ବ୍ୟାପକ ଭାବେ ପ୍ରସାରିତ କରାଯାଇଛି ।

     1. ବିକାଶମୂଳ କ ଭିତ୍ତିଭୂମି ନିମନ୍ତେ ରାଜ୍ୟମାନଙ୍କୁ ବିକାଶ ସହଯୋଗ ସେବା ( DSSS )

    କେନ୍ଦ୍ର - ରାଜ୍ୟ ସହଭାଗୀତା ମଡ଼େଲର ବିକାଶ ଏବଂ ଭିତ୍ତିଭୂମି କ୍ଷେତ୍ରରେ ଘରୋଇ-ସରକାରୀ ସହଭାଗୀତାର ଭାବନାକୁ ଉଦ୍ରେକ ଓ ସ୍ଥାପନ କରିବା ଉଦ୍ଦେଶ୍ୟରେ ଡ଼ିଏସଏସଏସ ବ୍ୟବସ୍ଥାର ଅୟମାରମ୍ଭ କରାଯାଇଥିଲା । ଏହା ଦ୍ୱାରା ପ୍ରକଳ୍ପଗୁଡ଼ିକୁ ରିସ୍କମୁକ୍ତ କରାଯାଇପାରିବ ଏବଂ ବିକାଶମୂଳକ ପ୍ରକଳ୍ପଗୁଡ଼ିକର ଗୁରୁତ୍ୱୂପୂର୍ଣ୍ଣ ଢାଞ୍ଚାଗତ ପ୍ରସଙ୍ଗକୁ ମୁକାବିଲା କରାଯାଇପାରିବ । ଏହା ଫଳରେ ଆନୁଷ୍ଠାନିକ ତଥା ସାଂଗଠନିକ ଦକ୍ଷତା ବୃଦ୍ଧି ପାଇବ ।


    ଏଥି ନିମନ୍ତେ 20ଟି ରାଜ୍ୟରୁ ପ୍ରାୟ 450ରୁ ଉର୍ଦ୍ଧ୍ଵ ପ୍ରକଳ୍ପ ପ୍ରସ୍ତାବ ମିଳିଥିଲା ଯେଉଁଥିରୁ 8ଟି ରାଜ୍ୟର 10ଟି ସେକ୍ଟରର 10ଟି ପ୍ରକଳ୍ପକୁ ଚୟନ କରାଯାଇ ଏହାର ଢାଞ୍ଚା ବିକାଶ ଓ ପ୍ରବର୍ତ୍ତନ ସକାଶେ ଚାଲେଞ୍ଜିଂ ପଦ୍ଧତି ଅନୁସରଣ କରାଯାଇଛି ।

     1. ସ୍ୱାସ୍ଥ୍ୟ କ୍ଷେତ୍ରରେ ସରକାରୀ - ଘରୋଇ ସହଭାଗୀତା

    ରାଜ୍ୟମାନଙ୍କୁ ସେମାନଙ୍କର ସ୍ୱାସ୍ଥ୍ୟ କ୍ଷେତ୍ରରେ ଧାର୍ଯ୍ୟ ଲକ୍ଷ୍ୟ ହାସଲ କରିବା ସକାଶେ ସରକାର କେତେକ ଅଣ-ସଂକ୍ରାମକ ପ୍ରକ୍ରିୟା ଯଥା ହୃଦ୍‌ରୋଗ ବିଜ୍ଞାନ , ଅଙ୍କୋଲୋଜି ଓ ଫୁସଫୁସ ସମ୍ବନ୍ଧୀୟ ବିଜ୍ଞାନର ପ୍ରତିଷେଧକ , ନିଦାନ ଏବଂ ଉପଚାର ବ୍ୟବସ୍ଥା ସକାଶେ ରାଜ୍ୟମାନଙ୍କ ପାଇଁ ଏକ ଗାଇଡ଼ିଂ ଢ଼ାଞ୍ଚାର ବିକାଶ କରାଯାଇଛି । ସେହି ଢ଼ାଞ୍ଚାକୁ ଜିଲ୍ଲାସ୍ତରୀୟ ହସ୍ପିଟାଲ ମାନଙ୍କରେ ପ୍ରବର୍ତ୍ତନ କରାଯିବ ଯେଉଁଥିରେ ଟାୟାର 2/ଟାୟାର 3 ସହର ଉପରେ ଏଥିପାଇଁ ବିଶେଷ ଭାବେ ଗୁରୁତ୍ୱ ଆରୋପ କରାଯିବ । ସେଥିପାଇଁ ଘରୋଇ/ସ୍ୱେଚ୍ଛାସେବୀ ସେକ୍ଟରର ସେବାକୁ ବିନିଯୋଗ କରାଯିବ ।


    2018 ମସିହା ଅକ୍ଟୋବର ମାସରେ ଏଥିପାଇଁ ଏକ ମଡ଼େଲ ରିହାତି ମୂଳକ ରାଜିନାମାର ଶୁଭାରମ୍ଭ କରାଯାଇଥିଲା ଏବଂ ସେଥିରେ ସ୍ୱାସ୍ଥ୍ୟସେବା କ୍ଷେତ୍ରରେ ସରକାରୀ ଘରୋଇ ସହଭାଗୀତାକୁ ପ୍ରୋତ୍ସାହିତ କରିବା ଲାଗି ଗାଇଡ଼ଲାଇନ ପ୍ରସ୍ତୁତ କରାଯାଇଥିଲା ।

     1. କେନ୍ଦ୍ରୀୟ ମନ୍ତ୍ରଣାଳୟମାନଙ୍କରେ ସମାଧାନ ପାଇଁ ପଡ଼ି ରହିଥିବା ରାଜ୍ୟମାନଙ୍କ ବିଭିନ୍ନ ପ୍ରସଙ୍ଗ

    କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରଣାଳୟଗୁଡ଼ିକରେ ଦେଶର ସବୁ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରର ସରକାରଙ୍କ ପକ୍ଷରୁ ସମାଧାନ ପାଇଁ ପଡ଼ିରହିଥିବା ପ୍ରସଙ୍ଗଗୁଡ଼ିକୁ ସମାଧାନ ସକାଶେ ତ୍ୱରିତ ପଦକ୍ଷେପ ନିଆଯାଉଛି । ରାଜସ୍ଥାନ , ହିମାଚଳ ପ୍ରଦେଶ , ବିହାର , ଓଡ଼ିଶା ଓ ପୁଡ଼ୁଚେରୀ ରାଜ୍ୟମାନଙ୍କ ପକ୍ଷରୁ ମିଳିଥିବା ବିଭିନ୍ନ ସମସ୍ୟାବଳୀ ମାନଙ୍କର ଇତ୍ୟବସରେ ସମାଧାନ ହୋଇସାରିଛି ।

     1. ରାଜ୍ୟ ମାନବ ବିକାଶ ରିପୋର୍ଟ

    ରାଜ୍ୟ ମାନବ ବିକାଶ ରିପୋର୍ଟ ପ୍ରସ୍ତୁତ କରିବାରେ ମହାରାଷ୍ଟ୍ର , ଆସାମ , ତାମିଲନାଡ଼ୁ , ଗୁଜରାଟ , କର୍ଣ୍ଣାଟକ , ନାଗାଲାଣ୍ଡ , ବୁନ୍ଦେଲଖଣ୍ଡ କ୍ଷେତ୍ର ଏବଂ ଦିଲ୍ଲୀ ସେମାନଙ୍କର ସମର୍ଥନ ଜ୍ଞାପନ କରିଛନ୍ତି ।

     1. 115ଟି ଆ କାଂକ୍ଷୀ ଜିଲ୍ଲାମାନଙ୍କ ବିକାଶମୂଳକ ସଂସ୍କାର

    “ ସବକା ସାଥ ସବକା ବିକାଶ ” ଚିନ୍ତାଧାରାକୁ ସାକାର କରିବା ସକାଶେ ଏବଂ ଭାରତର ବିକାଶ ପ୍ରକ୍ରିୟାକୁ ସମାବେଶୀ ବୋଲି ସୁନିଶ୍ଚିତ କରିବା ଉଦ୍ଦେଶ୍ୟରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା 2018 ମସିହା ଜାନୁଆରୀ 5 ତାରିଖ ଦିନ “ ଆକାଂକ୍ଷୀ ଜିଲ୍ଲା କାର୍ଯ୍ୟକ୍ରମ ( ADP )ର ଶୁଭାରମ୍ଭ କରାଯାଇଥିଲା । ଦେଶର 115 ଚିହ୍ନିତ ଅନୁନ୍ନତ ଜିଲ୍ଲାର ବିକାଶ ଘଟାଇ ଏହାକୁ ଆଗକୁ ଆଗେଇ ନେବା ସକାଶେ ଏହା ଏକ ବିଶେଷ ପ୍ରୟାସ । ଏହିସବୁ ଜିଲ୍ଲାଗୁଡ଼ିକର ଗୁରୁତ୍ୱପୂର୍ଣ୍ଣ ସାମାଜିକ କ୍ଷେତ୍ରରେ ସଂସ୍କାର ଓ ପ୍ରଗତି ଘଟାଇବା ଏହାର ଅନ୍ୟତମ ଉଦ୍ଦେଶ୍ୟ । ଏଯାବତ୍‌ ସେହିସବୁ ଜିଲ୍ଲା ଅନୁନ୍ନତ ପକେଟ ଭାବେ ପରିଗଣିତ ହୋଇଆସୁଥିଲା ଏବଂ କ୍ଷେତ୍ରୀୟ ସନ୍ତୁଳିତ ବିକାଶଧାରାକୁ ସୁନିଶ୍ଚିତ କରିବା କ୍ଷେତ୍ରରେ ଏକ ଚାଲେଞ୍ଜ ସୃଷ୍ଟି କରୁଥିଲା ।


    ଏଡ଼ିପି ଅଧୀନରେ ମୋଟ 49ଟି ଗୁରୁତ୍ୱପୂର୍ଣ୍ଣ କାର୍ଯ୍ୟକାରୀତା ସୂଚକାଙ୍କକୁ ଚିହ୍ନିତ କରାଯାଇଛି ଏବଂ ସେଥିରେ ବିକାଶ ଘଟାଇ ଲୋକମାନଙ୍କ ଜୀବନଧାରଣ ପ୍ରକ୍ରିୟାରେ ସୁଧାର ଆଣିବାର ପ୍ରୟାସ କରାଯାଉଛି । ଏହାଦ୍ୱାରା ସେହିସବୁ ଜିଲ୍ଲାରେ ବସବାସ କରୁଥିବା ନାଗରିକମାନଙ୍କର ଆର୍ଥିକ ଉତ୍ପାଦିକା ମଧ୍ୟ ବୃଦ୍ଧି ପାଇବ । ସ୍ୱାସ୍ଥ୍ୟ ଓ ପୁଷ୍ଟି , ଶିକ୍ଷା , କୃଷି ଓ ଜଳ ସଂପଦ , ଆର୍ଥିକ ସମାଯୋଜନ ଓ କୌଶଳ ବିକାଶ ଓ ମୌଳିକ ସଂସାଧନ ହେଉଛି ଏହାର ପ୍ରମୁଖ ସେକ୍ଟର ଯେଉଁଥିରେ ଦ୍ରୁତ ପ୍ରଗତି ଓ ଉନ୍ନତିର ପରିକଳ୍ପନା କରାଯାଇଛି ।


    2018 ମସିହା ଏପ୍ରିଲ 1 ତାରିଖ ଦିନ ନୀତି ଆୟୋଗ ଏହିସବୁ ଆକାଂକ୍ଷୀ ଜିଲ୍ଲାଗୁଡ଼ିକର ବେସଲାଇନ୍‌ ରାଙ୍କିଙ୍ଗ୍‌ ଜାରି କରିଥିଲେ ଯେଉଁଥିରୁ ସେହିସବୁ ଜିଲ୍ଲାମାନେ ସେମାନଙ୍କର ସ୍ଥିତିକୁ ଆକଳନ କରିପାରିବେ ଏବଂ ସମୟକ୍ରମେ ସେମାନେ କିଭଳି ଭାବେ ଦେଶର ଶ୍ରେଷ୍ଠ ଜିଲ୍ଲାରେ ପରିଣତ ହୋଇପାରିବେ ସେ କଥା ଭାବିପାରିବେ । ଏଭଳି ପରିକଳ୍ପନାକୁ ସାକାର କରିବା ସକାଶେ , ଜିଲ୍ଲା ଟିମ୍‌ ଜିଲ୍ଲା କାର୍ଯ୍ୟଯୋଜନାକୁ ଚୂଡ଼ାନ୍ତ କରିଛନ୍ତି ଏବଂ ଏଥିରେ ଉଭୟ ରାଜ୍ୟ ଓ କେନ୍ଦ୍ର ସରକାରଙ୍କ ପ୍ରୟାସକୁ କିଭଳି ଭାବେ ସମ୍ମିଶ୍ରିତ କରି ଏହି ଲକ୍ଷ୍ୟକୁ ସାକାର କରାଯାଇପାରିବ ତାହକୁ ଅନୁସରଣ କରାଯାଇଛି । ଏହାତିରିକ୍ତ , ଏଡ଼ିପି ଜନସଂଖ୍ୟା ତଥା ସରକାରୀ ସେବାନୁଷ୍ଠାନ ଭଳି ଅନୁଷ୍ଠାନ , ଘରୋଇ ସେକ୍ଟର ନ୍ୟାସ , ଜନସେବୀ ସଂଗଠନ ଇତ୍ୟାଦି ବିଭିନ୍ନ କ୍ଷେତ୍ରକୁ ସମ୍ମିଳିତ କରି ଗୋଟିଏ ଲକ୍ଷ୍ୟରେ କାର୍ଯ୍ୟ କରିବାର ଏହା ଏକ ଅଭିନବ ପ୍ଲାଟଫର୍ମ । ପୁନଶ୍ଚ ଏଥିରେ ଉଭୟ ରାଜ୍ୟ ଓ କେନ୍ଦ୍ର ସରକାରଙ୍କର ଅବଦାନ ରହିଛି ଯଦ୍ୱାରା ସମାବେଶୀ ବିକାଶ ଲକ୍ଷ୍ୟ ହାସଲ କରାଯାଇପାରିବ ।


    ଏହି ଉଦ୍ଦେଶ୍ୟରେ ଏକ ଆକାଂକ୍ଷୀ ଜିଲ୍ଲା ଡ୍ୟାସବୋର୍ଡ଼ର ବିକାଶ ଘଟାଯାଇଛି ଯାହାର ନାମକରଣ କରାଯାଇଛି “ ଚାମ୍ପିଅନ୍ସ ଅଫ୍‌ ଚେଞ୍ଜ୍‌ ” ( ପରିବର୍ତ୍ତନର ସୂତ୍ରଧର) ଯାହାକି ରିଅଲ ଟାଇମ ଡ଼ାଟା ଆହରଣ କରିବା ସହ ସମସ୍ତ ସୂଚକାଙ୍କ ଆଧାରରେ ରାଙ୍କିଙ୍ଗ୍‌ କରିଥାଏ । ଜିଲ୍ଲାପାଳ/ମାଜିଷ୍ଟ୍ରେଟ୍‌ ଏଥିପାଇଁ ଆତ୍ମ ପ୍ରସ୍ତୁତ ଡ଼ାଟା ଡ଼୍ୟାସବୋର୍ଡ଼ ମାଧ୍ୟମରେ ପ୍ରଗତି ଲକ୍ଷ୍ୟରେ ପ୍ରଦାନ କରିଥାନ୍ତି ।


    ସମାବେଶୀ ବିକାଶକୁ ପ୍ରୋତ୍ସାହନ - ସରକାରଙ୍କ ‘ ସବକା ସାଥ ସବକା ବିକାଶ ’ ଲକ୍ଷ୍ୟକୁ ପ୍ରୋତ୍ସାହନ ଯୋଗାଣ

      * ଯେଉଁସବୁ ରାଜ୍ୟମାନେ ଯେଉଁମାନେ କି ସମ୍ବିଧାନର ଷଷ୍ଠ ଅନୁସୂଚୀ ଅନୁସାରେ କେନ୍ଦ୍ରୀୟ ପାଣ୍ଠି ପାଇବାରୁ ବଞ୍ଚିତ ହୋଇଛନ୍ତି ସେମାନଙ୍କୁ ସ୍ୱଚ୍ଛ ଓ ସମାନତା ଭିତ୍ତିରେ ପାଣ୍ଠି ଯୋଗାଣ ପାଇଁ ପଞ୍ଚାୟତିରାତ ମନ୍ତ୍ରଣାଳୟକୁ ନୂତନ ନିୟମାବଳୀ ପ୍ରଦାନ କରାଯାଇଛି ।
      * ପଞ୍ଚାୟତରାଜ ଅନୁଷ୍ଠାନର ପ୍ରମୁଖ ଭୂମିକାକୁ ପ୍ରତିପାଦିତ କରିବା ସକାଶେ ଏକ ବିଶେଷଜ୍ଞ କମିଟି ଗଠନ କରାଯାଇଛି ଏବଂ ସେଥିରେ ନୀତି ଆୟୋଗର ପୂର୍ବତନ ଉପାଧ୍ୟକ୍ଷଙ୍କୁ ଅଧ୍ୟକ୍ଷ ରଖାଯାଇଛି । ଏହି କମିଟି ରାଷ୍ଟ୍ରୀୟ ଗ୍ରାମ ସ୍ୱରାଜ ଅଭିଯାନ ( RGSA )ର ପୁନର୍ଗଠନ ସକାଶେ ସୁପାରିଶ କରିଛନ୍ତି । ଆରଜିଏସଏକୁ ତଦନୁସାରେ 2018-19 ଠାରୁ 2021-22 ପର୍ଯ୍ୟନ୍ତ ଏକ କେନ୍ଦ୍ରୀୟ ପ୍ରୟୋଜିତ ଯୋଜନାରେ ପରିଣତ କରାଯାଇ ରାଜ୍ୟମାନଙ୍କ ସମସ୍ତ ଚାଲେଞ୍ଜର ମୁକାବିଲା କରାଯାଉଛି ।
      * ଯୋଜନା ଏବଂ ଅଣ ଯୋଜନା ବ୍ୟୟର ଯୋଜନା ଏବଂ ମିଶ୍ରଣ ଘଟାଯିବା ପରେ ତଫସିଲଭୁକ୍ତ ଜାତି ଏବଂ ତଫସିଲଭୁକ୍ତ ଜନଜାତି ବର୍ଗଙ୍କ ଉନ୍ନତି କଳ୍ପେ ଉଦ୍ଦିଷ୍ଟ ପାଣ୍ଠିକୁ ନୂତନ ବଜେଟରେ ନୂତନ ଗାଇଡ଼ଲାଇନ ଅନୁସାରେ ବିନିର୍ଦ୍ଦିଷ୍ଟ କରାଯାଇଛି । ଇତି ମଧ୍ୟରେ ତାହାକୁ ପରବର୍ତ୍ତୀ ଆବଶ୍ୟକ କାର୍ଯ୍ୟାନୁଷ୍ଠାନ ଗ୍ରହଣ ସକାଶେ ପ୍ରସ୍ତୁତ କରାଯାଇ ଅର୍ଥ ମନ୍ତ୍ରଣାଳୟ ନିକଟକୁ ପଠାଇ ଦିଆଯାଇଛି ।
      * ଜନଜାତି ଗବେଷଣା ପ୍ରତିଷ୍ଠାନ ( TRI )ର ପୁନର୍ବିନ୍ୟାସ ସକାଶେ ପ୍ରସ୍ତୁତ ଏକ ରିପୋର୍ଟରେ ସେଗୁଡ଼ିକୁ ଟପ୍‌ କ୍ଲାସ୍‌ ଗବେଷଣା ପ୍ରତିଷ୍ଠାନରେ ପରିଣତ କରିବା ନିମନ୍ତେ ନୀତି ଆୟୋଗ ତର୍ଜମା କରି ଦେଖୁଛନ୍ତି ଏବଂ ତାହା ଉପରେ ପରବର୍ତ୍ତୀ ଆବଶ୍ୟକ କାର୍ଯ୍ୟାନୁଷ୍ଠାନ ଗ୍ରହଣ କରାଯିବ ।
      * ଏସସିଏସପି ଏବଂ ଟିଏସପି ସକାଶେ ମନିଟରିଂ ଢ଼ାଞ୍ଚା ବିକାଶ ଘଟାଯାଇ ସେଗୁଡ଼ିକୁ ନୋଡ଼ାଲ ମନ୍ତ୍ରଣାଳୟମାନଙ୍କ ମଧ୍ୟରେ ପ୍ରସାର ଘଟାଯାଇଛି ଏବଂ ତାହା ଅନଲାଇନରେ ଏସସିଏସପି ଏବଂ ଟିଏସପିକୁ ମନିଟରିଂ କରିବ ।
      * ଜାତୀୟ ଦିବ୍ୟାଙ୍ଗ ନୀତି 2006ରେ ଥିବା ତଫାତକୁ ଚିହ୍ନଟ କରାଯାଇଛି ଏବଂ ତାହାକୁ ଦିବ୍ୟାଙ୍ଗ ସଶକ୍ତିକରଣ ବିଭାଗକୁ ନୀତି ସଂଶୋଧନ ନିମନ୍ତେ ପ୍ରେରଣ କରାଯାଇଛି ।
      * “ ବାମପନ୍ଥୀ ଉଗ୍ରବାଦ କ୍ଷେତ୍ରରେ ଜୀବନଧାରଣର ସାଧନ: ସୁଗନ୍ଧି , ମଧୁ , ଗୋପାଳନ ଏବଂ ଅନ୍ୟାନ୍ୟ ପାରମ୍ପରିକ ଶିଳ୍ପ ” ଶୀର୍ଷକ ଅବଧାରଣା ପତ୍ର (କନସେପ୍ଟ ପେପର)କୁ ଚୂଡ଼ାନ୍ତ କରାଯାଇଛି ଏବଂ ତାହାକୁ ବିଭିନ୍ନ କେନ୍ଦ୍ରୀୟ ମନ୍ତ୍ରଣାଳୟ , ରାଜ୍ୟ ସରକାର ଓ ଅନ୍ୟାନ୍ୟ ହିତାଧାରକମାନଙ୍କ ମଧ୍ୟରେ ଆବଶ୍ୟକ କାର୍ଯ୍ୟାନୁଷ୍ଠାନ ନିମନ୍ତେ ବଣ୍ଟନ କରାଯାଇଛି ।
      * 2017 ଏପ୍ରିଲ ମାସରେ ନୂତନ ଏନଜିଓ - ଦର୍ପଣ ପୋର୍ଟାଲ ପ୍ରସାରଣ ନିମନ୍ତେ ଦେଶରେ ଏକ ସକ୍ରିୟ ଡ଼ାଟାବେସ୍‌ ଏନଜିଓ ଭାବେ ବିକାଶ ଘଟାଯାଇଛି । ଏଥିସହ ଏନଜିଓମାନେ ୟୁନିକ୍‌ ଆଇଡ଼ି ପାଇବା ଓ କୌଣସି କେନ୍ଦ୍ରୀୟ ମନ୍ତ୍ରଣାଳୟ/ବିଭାଗଠାରୁ ଅନୁଦାନ ପାଇବା ସକାଶେ ଆବେଦନ କରିବାକୁ ଯୋଗ୍ୟ ହୋଇପାରିବେ । ଏହି କ୍ରମରେ 43 , 000 ଏନଜିଓଙ୍କ ନାମ ପଞ୍ଜିକରଣ କରାଯାଇଛି ।

    ତଥ୍ୟଭିତ୍ତିକ ନୀତି ପ୍ରସ୍ତୁତିକରଣ ଏବଂ ଦୀର୍ଘକାଳୀନ ପରିକଳ୍ପନା ସକାଶେ ଉତ୍ପାଦିକା ସକ୍ରିୟତା ବୃଦ୍ଧି

     1. ନିଉ ଇଣ୍ଡିଆ ଆଟ୍‌ 75 ତିନିବର୍ଷିଆ ଜାତୀୟ କାର୍ଯ୍ୟସୂଚୀ ଓ ରଣନୀତି ପ୍ରସ୍ତୁତି

    2017-18 ଠାରୁ 2019-20 ପର୍ଯ୍ୟନ୍ତ ତିନିବର୍ଷିଆ କାର୍ଯ୍ୟସୂଚୀ ନୀତି ଆୟୋଗଙ୍କ ପକ୍ଷରୁ ପ୍ରସ୍ତୁତ କରାଯାଇଛି । ଏହି କାର୍ଯ୍ୟ ଯୋଜନା ଢାଞ୍ଚାରେ ବିକାଶ ରଣନୀତି ଏବଂ ଭାରତର ବାସ୍ତବ ପରିବର୍ତ୍ତନ ମଧ୍ୟରେ ସମନ୍ୱୟ ରକ୍ଷା କରାଯାଇଛି ।


    ଭାରତ ସ୍ୱାଧୀନତା ପ୍ରାପ୍ତିର 75ତମ ବର୍ଷ ପୂର୍ତ୍ତି ପାଇଁ 2017-18 ଠାରୁ 2022-23 ପର୍ଯ୍ୟନ୍ତ ରଣନୀତି ଡ଼କୁମେଣ୍ଟ ନୀତି ଆୟୋଗଙ୍କ ଦ୍ୱାରା ପ୍ରସ୍ତୁତ କରାଯାଇଛି । 2022-23 ପାଇଁ ଲକ୍ଷ୍ୟ ଧାର୍ଯ୍ୟ ସହ ଏହାକୁ କିପରି ଭାବେ ଆଗକୁ ଆଗେଇ ନିଆଯିବ ସେଥିରେ ପରିକଳ୍ପନା କରାଯାଇଛି ଏବଂ ଖୁବ୍‌ ଶୀଘ୍ର ଏହା ପ୍ରବର୍ତ୍ତନ ହେବାକୁ ଯାଉଛି ।

     1. କେନ୍ଦ୍ରୀୟ ସରକାରୀ ସେକ୍ଟର ଉ ଦ୍ୟୋ ଗ ( CPSE )ମାନଙ୍କରେ ସଂସ୍କାର

    ପ୍ରଶାସନିକ ମନ୍ତ୍ରଣାଳୟଗୁଡ଼ିକଙ୍କ ସହ ପରାମର୍ଶ କ୍ରମେ ନୀତି ଆୟୋଗ ଚାରିଟି ଉପାୟରେ ରାଷ୍ଟ୍ରାୟତ୍ତ ଉଦ୍ୟୋଗମାନଙ୍କରୁ ଗୁରୁତ୍ୱପୂର୍ଣ୍ଣ ବିନିବେଶ ପାଇଁ ସୁପାରିଶ କରିଛି । ଏଯାବତ୍‌ ନୀତି ଆୟୋଗଙ୍କ ସୁପାରିଶ କ୍ରମେ , 30ରୁ ଉର୍ଦ୍ଧ୍ଵ ସିପିଏସଇମାନଙ୍କରୁ ନୀତିଗତ ଭାବେ ଗୁରୁତ୍ୱପୂର୍ଣ୍ଣ ବିନିବେଶ ସକାଶେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ ବ୍ୟାପାର କମିଟି ଅନୁମୋଦନ କରିଛନ୍ତି । ଡ଼ିଆପିଏଏମ ଦ୍ୱାରା ଏହି ବିନିବେଶ କାର୍ଯ୍ୟ ସଂପାଦନ କରାଯାଉଛି ଏବଂ ଦୀର୍ଘ 14 ବର୍ଷ ପରେ ଏହାର ପ୍ରଥମ ବିନିବେଶ କାର୍ଯ୍ୟ ଚଳିତ ଆର୍ଥିକ ବର୍ଷରେ ସଂପାଦନ କରାଯିବାର ଆଶା କରାଯାଉଛି ।


    ସେହିଭଳି 74ଟି ଋଗଣ/କ୍ଷତି ସହ୍ୟ କରୁଥିବା/କାର୍ଯ୍ୟରହିତ ସିପିଏସଇମାନଙ୍କ ସଂପର୍କରେ ସରକାରଙ୍କୁ ରିପୋର୍ଟ ପ୍ରଦାନ କରାଯାଇଛି । ଏହିସବୁ ସୁପାରିସମାନ ଏବେ କାର୍ଯ୍ୟକାରୀ କରାଯାଉଛି ଏବଂ ଏଯାବତ୍‌ 15ରୁ ଉର୍ଦ୍ଧ୍ଵ ସିପିଏସଇକୁ ବନ୍ଦ୍‌ କରାଯାଉଛି ।

     1. ସନ୍ତୁଳିତ କ୍ଷେତ୍ରୟ ବିକାଶ
      * ସ୍ୱତନ୍ତ୍ର ପାଣ୍ଠି ପ୍ରଦାନ: କ୍ଷେତ୍ରୀୟ ବିକାଶକୁ ପ୍ରୋତ୍ସାହନ ପ୍ରଦାନ ସକାଶେ ନୀତି ଆୟୋଗ ଦ୍ୱାଦଶ ପଞ୍ଚବାର୍ଷିକ ଯୋଜନା ଅବଧି ମଧ୍ୟରେ ସନ୍ତୁଳିତ ଭାବେ ଓଡ଼ିଶା , ବିହାର ଓ ପଶ୍ଚିମବଙ୍ଗ ଭଳି ରାଜ୍ୟମାନଙ୍କୁ ସ୍ୱତନ୍ତ୍ର ଯୋଜନା (ବିଆରଜିଏଫ- ରାଜ୍ୟ କମ୍ପୋନେଣ୍ଟ) ପାଣ୍ଠି ଯୋଗାଇ ଦେବା ନିମନ୍ତେ ସୁପାରିଶ କରିଥିଲେ । ଏବଂ ଏଥି ସହିତ ଆସାମ , ମେଘାଳୟ , ମିଜୋରାମ ଓ ତ୍ରିପୁରା ରାଜ୍ୟକୁ ସମ୍ବିଧାନର ଷଷ୍ଠ ଅନୁଚ୍ଛେଦର ବ୍ୟବସ୍ଥା ଅନୁସାରେ ଗୋଟିଏ ଥର ସକାଶେ ସ୍ୱତନ୍ତ୍ର ସହାୟତା ଭିତ୍ତିରେ ଅନୁଦାନ ଯୋଗାଇ ଦେବାକୁ ସୁପାରିଶ କରାଯାଇଥିଲା ।
      * ଉତ୍ତର ପୂର୍ବାଞ୍ଚଳ କ୍ଷେତ୍ରକୁ ବିକାଶ ସହଯୋଗ: ନୀତି ଆୟୋଗର ସିଇଓଙ୍କ ଅଧ୍ୟକ୍ଷତାରେ ଉତ୍ତର ପୂର୍ବାଞ୍ଚଳ କ୍ଷେତ୍ର ଏବଂ ହିମାଳୟ ପାଦଦେଶରେ ଅବସ୍ଥିତ ରାଜ୍ୟମାନଙ୍କ ପାଇଁ ନୂତନ ଶିଳ୍ପ ନୀତିର ସମୀକ୍ଷା କରିବା ପାଇଁ ଏକ କମିଟି ଗଠନ କରାଯାଇଥିଲା । ଏହି କମିଟି ଉତ୍ତର ପୂର୍ବାଞ୍ଚଳ କ୍ଷେତ୍ର ଓ ଅନ୍ୟାନ୍ୟ ହିତଧାରକମାନଙ୍କ ସହ ଆଲୋଚନା ପରେ ସୁପାରିଶକୁ ଚୂଡ଼ାନ୍ତ କରିଥିଲେ ଯେ ଶିଳ୍ପନୀତି ଓ ପ୍ରୋତ୍ସାହନ ବିଭାଗ ( DIPP ) 2017 ମସିହାରେ ଉତ୍ତର ପୂର୍ବାଞ୍ଚଳ କ୍ଷେତ୍ର ପାଇଁ ପ୍ରସ୍ତୁତ କରିଥିବା ଶିଳ୍ପ ବିକାଶ ଯୋଜନା ( NEIDS ) ଯେଉଁଥିରେ ମାର୍ଚ୍ଚ 2020 ସୁଦ୍ଧା ଆଇଏନଆର 3000 କୋଟି ପାଇଁ ସୁପାରିଶ କରାଯାଇଛି ଓ ତାହାକୁ କେନ୍ଦ୍ର କ୍ୟାବିନେଟ ମାର୍ଚ୍ଚ 2018ରେ ମଞ୍ଜୁରି ପ୍ରଦାନ କରିଛି ତାହାକୁ କାର୍ଯ୍ୟକାରୀ କରାଯିବ ।
      * ଉତ୍ତର ପୂର୍ବାଞ୍ଚଳ କ୍ଷେତ୍ର ପାଇଁ ନୀତି ଫୋରମ: ନୀତି ଆୟୋଗଙ୍କ ଦ୍ୱାରା ପ୍ରଥମ ଥର ପାଇଁ ଏକ କ୍ଷେତ୍ରୀୟ ଫୋରମ ଗଠନ କରାଯାଇଛି ଯେଉଁଥିରେ ଉତ୍ତର ପୂର୍ବାଞ୍ଚଳର ସମସ୍ତ ରାଜ୍ୟ ତଥା ସଂପୃକ୍ତ ସମସ୍ତ କେନ୍ଦ୍ରୀୟ ମନ୍ତ୍ରଣାଳୟ/ବିଭାଗଙ୍କୁ ପ୍ରତିନିଧିତ୍ୱ ପ୍ରଦାନ କରାଯାଇଛି । ଦେଶର ଉତ୍ତର ପୂର୍ବାଞ୍ଚଳ କ୍ଷେତ୍ରରେ ସକ୍ରିୟ , ସମାବେଶୀ ଏବଂ ପୋଷଣୀୟ ଆର୍ଥିକ ବିକାଶ କ୍ଷେତ୍ରରେ ଥିବା ବିଭିନ୍ନ ପ୍ରକାର ସମସ୍ୟାକୁ ଚିହ୍ନଟ କରିବା ସକାଶେ ଏହି ଫୋରମ ଗଠନ କରାଯାଇଛି । ଏହି ଫୋରମରେ ବିଶିଷ୍ଟ ବିଶେଷଜ୍ଞ ଓ ସୁନାମଧନ୍ୟ ପ୍ରତିଷ୍ଠାନ ( IIT, IIM, NERIST, RIS, RFRI ଇତ୍ୟାଦି)ଙ୍କୁ ସଦସ୍ୟ ଭାବେ ରଖାଯାଇଛି ।
      * ଦ୍ୱୀପ ପୁଞ୍ଜ ମାନଙ୍କର ସାମଗ୍ରିକ ବିକାଶ: ଚିହ୍ନିତ ଦ୍ୱୀପପୁଞ୍ଜମାନଙ୍କର ସକାଶେ ପୋଷଣୀୟ ତଥା ସାମଗ୍ରିକ ବିକାଶର ୟୁନିକ ମଡ଼େଲ ପ୍ରସ୍ତୁତ କରିବା ସକାଶେ ନୀତି ଆୟୋଗ ବଚନବଦ୍ଧ । ତଦନୁସାରେ , ବିଭିନ୍ନ ହିତଧାରକମାନଙ୍କ ସହ ପରାମର୍ଶ କ୍ରମେ ନୀତି ଆୟୋଗ ପ୍ରଥମ ପର୍ଯ୍ୟାୟରେ ଏଭଳି 10ଟି ଦ୍ୱୀପପୁଞ୍ଜଙ୍କୁ ଚିହ୍ନଟ କରିଛି । ଏହିସବୁ ଦ୍ୱୀପପୁଞ୍ଜମାନଙ୍କ ସକାଶେ ଚୂଡ଼ାନ୍ତ କ୍ଷେତ୍ର ସମ୍ଭାବ୍ୟ ବିକାଶ ରିପୋର୍ଟ ପ୍ରସ୍ତୁତ କରାଯାଇଛି । ଏହିସବୁ ଦ୍ୱୀପପୁଞ୍ଜମାନଙ୍କ ବହନ କ୍ଷମତା ମଧ୍ୟ ନିର୍ଦ୍ଧାରଣ କରାଯାଇଛି ଓ ପର୍ଯ୍ୟାବରଣ ଜୋନ ଚିହ୍ନିତ ହୋଇ ପୋଷଣୀୟ ବିକାଶ କାର୍ଯ୍ୟକ୍ରମକୁ ସୁନିଶ୍ଚିତ କରାଯାଇଛି । ଲାକ୍ଷାଦ୍ୱୀପ ଏବଂ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜକୁ ଆତ୍ମପୋଷଣୀୟ ଇକୋ- ଟୁରିଜିମ ପ୍ରକଳ୍ପର କେନ୍ଦ୍ରବିନ୍ଦୁରେ ପରିଣତ କରିବା ସକାଶେ ଓ ସ୍ଥାନୀୟ ଲୋକଙ୍କୁ ନିଯୁକ୍ତି ସହ ସାମୁଦ୍ରିକ ଅର୍ଥନୀତିର ବିକାଶ ଲାଗି 2018 ଅଗଷ୍ଟ ମାସରେ ଏକ ଗ୍ଳୋବାଲ୍‌ ନିବେଶକ ସମ୍ମିଳନୀ ଅନୁଷ୍ଠିତ ହୋଇଥିଲା । ସେଥିରେ ଉପରୋକ୍ତ ବିଷୟକୁ ପ୍ରଦର୍ଶନ କରାଯାଇଥିଲା ।
      * ଦ୍ୱୀପ ବିକାଶ ଏଜେନ୍ସି ( IDA ): 2017 ମସିହା ଜୁନ ମାସରେ ଦ୍ୱୀପ ବିକାଶ ଏଜେନ୍ସି (ଆଇଡ଼ିଏ) ଗଠନ କରାଯାଇଥିଲା । ଏଥିରେ ସ୍ୱରାଷ୍ଟ୍ରମନ୍ତ୍ରୀଙ୍କୁ ଅଧ୍ୟକ୍ଷ ରଖାଯାଇଥିବା ବେଳେ ନୀତି ଆୟୋଗର ସିଇଓ ଆବାହକ ରହିଛନ୍ତି । ଏହି ଏଜେନ୍ସି ଚିହ୍ନିତ ଦ୍ୱୀପପୁଞ୍ଜଗୁଡ଼ିକର ସାମଗ୍ରିକ ବିକାଶ କାର୍ଯ୍ୟର ପ୍ରଗତିକୁ ସମୀକ୍ଷା କରିଦେଖିବେ । ଏଯାବତ୍‌ , ଆଇଡ଼ିଏର ତିନୋଟି ବୈଠକ ଅନୁଷ୍ଠିତ ହୋଇସାରିଛି । ଆଇଡ଼ିଏର ଶେଷ ବୈଠକ ଏପ୍ରିଲ 24 , 2018ରେ ଅନୁଷ୍ଠିତ ହୋଇଛି ।
      * ୟୁଏନଡ଼ିପି ପ୍ରକଳ୍ପ - ଜିଆଇଏସ ଭିତ୍ତିକ ଯୋଜନା: ସରକାରୀ ସେବା ପ୍ରଦାନ ସକାଶେ ଯୋଜନା , ପରିଚାଳନା ଏବଂ ମନିଟରିଂ କାର୍ଯ୍ୟରେ ଭୌଗୋଳିକ ସୂଚନା ବ୍ୟବସ୍ଥା ( GIS ) ବ୍ୟବହାର ସକାଶେ ନୀତି ଆୟୋଗ କେତେକ କ୍ଷେତ୍ର ଚିହ୍ନଟ କରିଛି । ଏଭଳି ଅଭିନବ ଜିଆଇଏସ ମଡ଼େଲ ଆଧାରରେ ବିସାଗ , ଗୁଜରାଟ ଏକ “ ଗ୍ରାମ ପ୍ରୋଫାଇଲ ଏବଂ ତାଲୁକ ଯୋଜନା ମାନଚିତ୍ର ” ପ୍ରସ୍ତୁତ କରିଛି । ପ୍ରତ୍ୟେକ ରାଜ୍ୟ/କେନ୍ଦ୍ରଶାସିତ କ୍ଷେତ୍ରର ବାସ୍ତବ ଆବଶ୍ୟକତା ଆଧାରରେ ବିସାଗ ଏକ କଷ୍ଟୋମାଇଜଡ଼ ସଫ୍ଟଓୟାରର ମଧ୍ୟ ବିକାଶ ଘଟାଉଛି । ଏହି ପରିପ୍ରେକ୍ଷୀରେ 2017 ନଭେମ୍ବର ମାସରେ ବିସାଗଠାରେ ରାଜ୍ୟ ଅଧିକାରୀମାନଙ୍କର ଏକ ବିସ୍ତୃତ ଦକ୍ଷତା ବିକାଶ କାର୍ଯ୍ୟକ୍ରମର ଆୟୋଜନ କରାଯାଇଥିଲା । ଏହି କାର୍ଯ୍ୟକ୍ରମରେ ବିସାଗ ପକ୍ଷରୁ ବିକାଶ ଘଟାଯାଇଥିବା କଷ୍ଟୋମାଇଜଡ଼ ରାଜ୍ୟ ସଫ୍ଟଓୟାର ପ୍ରଦର୍ଶନ କରାଯାଇଥିଲା ।
     1. ସ୍ୱାସ୍ଥ୍ୟ ଓ ପୁଷ୍ଟି କ୍ଷେତ୍ରରେ ସଂସ୍କାର: ସ୍ୱାସ୍ଥ୍ୟ କ୍ଷେତ୍ରରେ ବ୍ୟାପକ ସଂସ୍କାର ଘଟାଇବା ସକାଶେ ନୀତି ଆୟୋଗ କାର୍ଯ୍ୟକ୍ରମମାନଙ୍କର ବିକାଶ ଘଟାଇଛି ।
      * ବିସ୍ତୃତ ବିଚାରବିମର୍ଷ ପରେ ଜାତୀୟ ହୋମିଓପାଥି କମିଶନ ( NCH ) ବିଲ୍‌ , 2017 ଏବଂ ଜାତୀୟ ଭାରତୀୟ ଔଷଧି ବ୍ୟବସ୍ଥା କମିଶନ ବିଲ , 2017କୁ ଚୂଡ଼ାନ୍ତ କରାଯାଇଛି ।
      * ଜାତୀୟ ପୌଷ୍ଟିକତା କାର୍ଯ୍ୟକ୍ରମର ବିକାଶ: ବ୍ୟାପକ ବିଚାର ବିମର୍ଷ ମାଧ୍ୟମରେ ନୀତି ଆୟୋଗ ପକ୍ଷରୁ ଜାତୀୟ ପୌଷ୍ଟିକତା କାର୍ଯ୍ୟଯୋଜନା ପ୍ରସ୍ତୁତ କରାଯାଇଛି । ଏହି ରଣନୀତି ନୀତି ନିର୍ଦ୍ଧାରକମାନଙ୍କୁ ଏକ ଯୁକ୍ତି ଓ ମାର୍ଗଦର୍ଶିକା ଯୋଗାଇଛି ଯଦ୍ୱାରା ଭାରତୀୟ ବିକାଶ କାର୍ଯ୍ୟକ୍ରମରେ ପୌଷ୍ଟିକତାକୁ କାର୍ଯ୍ୟଯୋଜନାର କେନ୍ଦ୍ରବିନ୍ଦୁରେ ପରିଣତ କରାଯାଇପାରିବ । ଏଥିପାଇଁ ଆନ୍ତଃ ସେକ୍ଟର ସମନ୍ୱୟ ଓ ସମ୍ମିଶ୍ରଣ ସକାଶେ ଜିଲ୍ଲାମାନଙ୍କୁ ଚିହ୍ନଟ କରାଯାଇଛି ଏବଂ ସେଠାରେ ଅପପୁଷ୍ଟିର ମୁକାବିଲା ଏବଂ ଦେଶର ପୌଷ୍ଟିକତା ଆବଶ୍ୟକତା ଓ ଲକ୍ଷ୍ୟ ହାସଲ ପାଇଁ କାର୍ଯ୍ୟକ୍ରମ ପ୍ରବର୍ତ୍ତନ କରାଯାଉଛି ।
      * ପୋଷଣ ଅଭିଯାନର ଶୁଭାରମ୍ଭ: ଆଗାମୀ ତିନି ବର୍ଷ ମଧ୍ୟରେ ଭାରତର ପୌଷ୍ଟିକତା ବୃଦ୍ଧି ଉଦ୍ଦେଶ୍ୟରେ ପୋଷଣ ଅଭିଯାନର ଶୁଭାରମ୍ଭ କରାଯାଇଛି । ଏହି କାର୍ଯ୍ୟକ୍ରମକୁ ଆଗକୁ ଆଗେଇ ନେବା ସକାଶେ ଜାତୀୟ ପରିଷଦ ଉପରେ ଦାୟିତ୍ୱ ଅର୍ପଣ କରାଯାଇଛି ଯେଉଁଥିରେ ନୀତି ଆୟୋଗ ଆଙ୍କର ଭୂମିକା ନିଭାଉଛି । ନୀତି ଆୟୋଗର ଉପାଧ୍ୟକ୍ଷ ଏହାର ଅଧ୍ୟକ୍ଷ ଅଛନ୍ତି । 2018 ସେପ୍ଟେମ୍ବର ମାସକୁ ପୋଷଣ ମାସ ଭାବେ ଡ଼ିଜାଇନ କରାଯାଇଥିଲା । ପୌଷ୍ଟିକତାକୁ ଏକ ଜନଆନ୍ଦୋଳନରେ ପରିଣତ କରିବା ନିମନ୍ତେ ଏଥି ସକାଶେ ଜନସଚେତନତା ବୃଦ୍ଧି ଓ ଆଉଟରିଚ୍‌ ଅଭିଯାନକୁ ବ୍ୟାପକତର କରାଯାଇଥିଲା ।
      * ଫାର୍ମାସିଉଟିକାଲ୍ସ ସେକ୍ଟରରେ ସଂସ୍କାରକୁ ପ୍ରୋତ୍ସାହନ: ଜନସାଧାରଣଙ୍କୁ ସୁଲଭ ମୂଲ୍ୟରେ ଔଷଧ ଓ ଉପକରଣ ଉପଲବ୍ଧ କରାଇବା ଉଦ୍ଦେଶ୍ୟରେ ନୀତି ପକ୍ଷରୁ ନୀତି ଇନପୁଟ ଯୋଗାଇ ଦିଆଯାଇଛି ।
      * ଜାତୀୟ ଫାର୍ମାସିଉଟିକାଲ ଶିକ୍ଷା ଓ ଗବେଷଣା ପ୍ରତିଷ୍ଠାନ ( NIPER ): ନାଇପରମାନଙ୍କ କାର୍ଯ୍ୟ ମୂଲ୍ୟାୟନ କରାଯାଇଛି ଏବଂ ଫାର୍ମାସିଉଟିକାଲ ଶିକ୍ଷାକୁ ଆଗକୁ ଆଗେଇ ନେବା ସକାଶେ ଏକ ମାର୍ଗ ଉନ୍ମୋଚନ କରାଯାଇଛି ।
      * 2018 ସେପ୍ଟେମ୍ବର ମାସରେ ଏକ ଅଧ୍ୟାଦେଶ ଜାରି କରାଯାଇଛି ଯାହା ବଳରେ ନୀତୀ ଆୟୋଗ ସଦସ୍ୟ ଡ଼କ୍ଟର ଭି କେ ପଲଙ୍କ ଅଧ୍ୟକ୍ଷତାରେ ଗଠିତ ବୋର୍ଡ଼ ଅଫ ଗଭର୍ଣ୍ଣର୍ସ ମେଡ଼ିକାଲ କାଉନସିଲ ଅଫ୍‌ ଇଣ୍ଡିଆ ( MCI )କୁ ପରିବର୍ତ୍ତନ ସକାଶେ ଉପାୟ ସ୍ଥିର କରିବେ ।
     1. ଭାରତର ଶକ୍ତି ସେକ୍ଟରର ଅଗ୍ରଗତି
      * 2015 ମସିହାରେ ଭାରତର ଶକ୍ତି ନିରାପତ୍ତା ଦୃଶ୍ୟପଟ୍ଟ ( IESS ) , ୨୦୪୭କୁ ସୁଧାର କରାଯାଇଛି ଏବଂ ଏହାକୁ ଉପଯୋଗ କରାଯାଇ ଆଇଏନଡ଼ିସି ଲକ୍ଷ୍ୟକୁ ନିର୍ଦ୍ଧାରଣ କରାଯାଇଛି ।
      * ନୀତି ମଧ୍ୟ ଆନ୍ଧ୍ର ପ୍ରଦେଶ , ଗୁଜରାଟ ଓ ଆସାମ ରାଜ୍ୟ ସରକାରଙ୍କୁ “ ରାଜ୍ୟ ଶକ୍ତି କାଲକୁଲେଟର ବିକାଶ ” ସକାଶେ ସହଯୋଗ ଯୋଗାଇଦେଇଛି । 2017 ମସିହା ନଭେମ୍ବର 16 ତାରିଖ ଦିନ ଆନ୍ଧ୍ର ପ୍ରଦେଶ ରାଜ୍ୟ ଶକ୍ତି କାଲକୁଲେଟର 2050ର ଶୁଭାରମ୍ଭ କରାଯାଇଛି ଯଦ୍ୟପି ଅନ୍ୟ ଦୁଇ ରାଜ୍ୟ ସେମାନଙ୍କର ନିଜ ନିଜର ପ୍ରଥମ ଚିଠା ପ୍ରସ୍ତୁତ କରିସାରିଛନ୍ତି । ଦ୍ୱିତୀୟ ପର୍ଯ୍ୟାୟରେ ଅନ୍ୟ ତିନୋଟି ରାଜ୍ୟ - କର୍ଣ୍ଣାଟକ , ତାମିଲନାଡ଼ୁ ଓ ମହାରାଷ୍ଟ୍ରଙ୍କୁ ନିଆଯାଇଛି ।
      * ହିତଧାରକମୂଳକ ରୋଡ଼ମ୍ୟାପ ବିକାଶ କାର୍ଯ୍ୟକ୍ରମରେ ନୀତି ‘ ଭାରତର ଅକ୍ଷୟ ବିଜୁଳି ଶକ୍ତି ଉତ୍ପାଦନ ରୋଡ଼ମ୍ୟାପ 2030 ’ ଶୀର୍ଷକ ରିପୋର୍ଟ ପ୍ରସ୍ତୁତ ଏବଂ ଶୁଭାରମ୍ଭ କରାଯାଇଛି । ଏହି ରିପୋର୍ଟରେ ଏହି ସେକ୍ଟରରେ ଥିବା ସୁଯୋଗ ତଥା ନାନା ପ୍ରକାର ସମସ୍ୟା ସଂପର୍କରେ ସମ୍ୟକ୍‌ ଆଲୋଚନା କରାଯାଇଛି ।
      * ନୀତି ଆୟୋଗ ଡ଼େଲୋଇଟ୍ଟେ ଏବଂ ପିଡ଼ବ୍ଲୁସିକୁ ବଢ଼ାଇ ଆଠଟି ରାଜ୍ୟରେ ରାଜ୍ୟ କାର୍ଯ୍ୟ ଯୋଜନା ( SAP )କୁ ପୁନଃ ତ୍ୱରାନ୍ୱିତ କରିବା ଦିଗରେ କାର୍ଯ୍ୟ ଆରମ୍ଭ କରିଛି । ଏହିସବୁ ଏସଏପିଗୁଡ଼ିକ ଏବେ ଚୂଡ଼ାନ୍ତ କରାଯାଉଛି ।
      * ଅନ୍ୟାନ୍ୟ ବିଭାଗ ଏବଂ ଜନସାଧାରଣଙ୍କ ଠାରୁ ମତାମତ ସଂଗ୍ରହ କରାଯିବା ପରେ ନୀତି ଦ୍ୱାରା ଚିଠା ଜାତୀୟ ଶକ୍ତି ନୀତି ( NEP )ର ବିକାଶ ଘଟାଯାଇଛି ।
      * ନୀତି ଆୟୋଗ ପକ୍ଷରୁ ରାଜ୍ୟ ଶକ୍ତି ସୂଚକାଙ୍କ ପ୍ରସ୍ତୁତ କରାଯାଇଛି ଯାହାଦ୍ୱାରା ରାଜ୍ୟମାନଙ୍କର ସ୍ଥିତି ଏବଂ ସେମାନଙ୍କ ଦ୍ୱାରା କରାଯାଉଥିବା ପ୍ରୟାସର ଆକଳନ କରାଯାଉଛି । ଏହା ଫଳରେ ସମସ୍ତଙ୍କ ପାଇଁ ସୁଲଭ ମୂଲ୍ୟରେ ଶକ୍ତି ଉପଲବ୍ଧ ହେବା ସହ ଏହାର ପୋଷଣୀୟତା ଓ ପରିବେଶ ଅନୁକୂଳତାକୁ ସୁନିଶ୍ଚିତ କରାଯାଇପାରିବ । ଏହାର ସୂଚକାଙ୍କକୁ ସଂପୃକ୍ତ ମନ୍ତ୍ରଣାଳୟ ଓ ରାଜ୍ୟମାନଙ୍କ ନିକଟକୁ ସେମାନଙ୍କର ମତାମତ ନିମନ୍ତେ ପଠାଯାଇଛି ଏବଂ ଏହା ପରେ ତାହାର ବିକାଶ ଘଟାଯିବ ।
      * ନୀତି ଆୟୋଗ ମଧ୍ୟ ଭାରତର କାର୍ଯ୍ୟକ୍ଷମ ଜିଆଇଏସ ଶକ୍ତି ମାନଚିତ୍ର ପ୍ରସ୍ତୁତ କରୁଛି ଏଥିରେ ଭାରତୀୟ ମହାକାଶ ଗବେଷଣା ସଂସ୍ଥା (ଇସ୍ରୋ)ର ସହଯୋଗ ନିଆଯାଇଛି । ଏଭଳି ଏକୀକୃତ ଶକ୍ତି ମାନଚିତ୍ର ସମସ୍ତ ହିତଧାରକମାନଙ୍କୁ ଆବଶ୍ୟକ ଶକ୍ତି ସଂପର୍କୀତ ସୂଚନା ପ୍ରଦାନ କରିବ ଯାହାକି ନିଷ୍ପତ୍ତି ଗ୍ରହଣ କ୍ଷେତ୍ରରେ ସହାୟକ ହେବ ।

    ବିବିଧ କ୍ଷେତ୍ରୀୟ କାର୍ଯ୍ୟାନୁଷ୍ଠାନ

      * ନିଯୁକ୍ତି ଏବଂ ରପ୍ତାନୀ ପାଇଁ ଟାସ୍କ ଫୋର୍ସ: 2017 ସେପ୍ଟେମ୍ବର ମାସରେ ନୀତି ଆୟୋଗ ନୀତି ଆୟୋଗଙ୍କ ଉପାଧ୍ୟକ୍ଷଙ୍କ ଅଧ୍ୟକ୍ଷତାରେ ନିଯୁକ୍ତି ଏବଂ ରପ୍ତାନୀ ପ୍ରସଙ୍ଗରେ ଏକ ଉଚ୍ଚସ୍ତରୀୟ ଟାସ୍କ ଫୋର୍ସ ଗଠନ କରିଛନ୍ତି । ଏହି ଟାସ୍କ ଫୋର୍ସରେ ଭାରତ ସରକାରଙ୍କ ସଚିବସ୍ତରୀୟ ବରିଷ୍ଠ ପଦାଧିକାରୀ ଏବଂ ବାହ୍ୟ ବିଶେଷଜ୍ଞମାନଙ୍କୁ ସାମିଲ କରାଯାଇଛି । କେନ୍ଦ୍ର ବାଣିଜ୍ୟ ମନ୍ତ୍ରଣାଳୟ ଅଧୀନରେ ନିଯୁକ୍ତି ସୁଯୋଗ ବୃଦ୍ଧି କରିବା ଏବଂ ରପ୍ତାନୀ ସଂପର୍କରେ ଟାସ୍କ ଫୋର୍ସ ମନ୍ତ୍ରଣାଳୟକୁ ଅନେକ ଗୁଡ଼ିଏ ସେକ୍ଟରୱାରୀ ସୁପାରିଶ କରିଛନ୍ତି ।
      * ଗ୍ରାମାଞ୍ଚଳ ପାନୀୟ ଜଳ: 19ଟି ବିଷାକ୍ତ ଏବଂ ଫ୍ଲୁରାଇଡ଼ ଆକ୍ରାନ୍ତ ରାଜ୍ୟରେ ନିରାପଦ ପାନୀୟ ଜଳ ସଂପଦର ବିକାଶ ଲାଗି 1000 କୋଟି ଟଙ୍କା ମଞ୍ଜୁର କରାଯାଇଛି । ଏପର୍ଯ୍ୟନ୍ତ 14ଟି ରାଜ୍ୟର 3100 ବିଷାକ୍ତ/ଫ୍ଲୁରାଇଡ଼ ଆକ୍ରାନ୍ତ ଜନବସତିକୁ ନିରାପଦ ପାନୀୟ ଜଳ ଯୋଗାଇ ଦିଆଯାଇଛି ।
      * ସ୍ୱଚ୍ଛ ଭାରତ ଅଭିଯାନ ( SBM ): ଏହି ଅଭିଯାନ 2014 ମସିହା ଅକ୍ଟୋବର 2 ତାରିଖ ଦିନ ଆରମ୍ଭ କରାଯାଇଥିଲା । ସେହି ଦିନଠାରୁ ପ୍ରାୟ 3.64 ଲକ୍ଷ ଗ୍ରାମ , 385 ଜିଲ୍ଲା ଏବଂ 13ଟି ରାଜ୍ୟ ଓ 4ଟି କେନ୍ଦ୍ରଶାସିତ କ୍ଷେତ୍ର ସେମାନଙ୍କୁ ମୁକ୍ତାକାଶ ଶୋଚମୁକ୍ତ ( ODF ) ଘୋଷଣା କରିଛନ୍ତି । ଏହି ସମୟ ମଧ୍ୟରେ ଗ୍ରାମାଞ୍ଚଳ ଘରୋଇ ଶୌଚାଳୟ ନିର୍ମାଣ ଓ ବ୍ୟବହାର ମାତ୍ରା 39%ରୁ 84%କୁ ବୃଦ୍ଧି ପାଇଛି । ଗ୍ରାମାଞ୍ଚଳରେ ବ୍ୟକ୍ତିଗତ ଲାଟ୍ରିନ ଉପଯୋଗ ବିଗତ ଚାରିବର୍ଷ ମଧ୍ୟରେ ଦ୍ୱିଗୁଣିତରୁ ଅଧିକ ହୋଇଛି । ନିକଟରେ କରାଯାଇଥିବା କେତୋଟି ସର୍ଭେରୁ ଜଣାପଡ଼ିଛି ଯେ ଅଧୁନା 90%ରୁ ଅଧିକ ଗ୍ରାମାଞ୍ଚଳ ପରିବାର ଯେଉଁମାନଙ୍କର କି ପାଇଖାନାକୁ ପହଞ୍ଚ ଅଛି ସେମାନେ ତାହା ବ୍ୟବହାର କରୁଛନ୍ତି । ସହରାଞ୍ଚଳ କ୍ଷେତ୍ରରେ , 84 , 049 ଟି ୱାର୍ଡ଼ ମଧ୍ୟରୁ 62 , 436ଟି ୱାର୍ଡ଼ରେ 100% ଦୁଆରମୁହଁରୁ ମଇଳା ଆବର୍ଜନା ସଂଗ୍ରହ ହାସଲ ହୋଇପାରିଛି । 2618ଟି ସହର ସେମାନଙ୍କୁ ମୁକ୍ତାକାଶ ଶୌଚମୁକ୍ତ ଘୋଷଣା କରିଛନ୍ତି ଏବଂ ସେଥି ମଧ୍ୟରୁ 2089ଟି ସହରକୁ କେନ୍ଦ୍ର ଗୃହନିର୍ମାଣ ଓ ସହରାଞ୍ଚଳ ବିକାଶ ମନ୍ତ୍ରଣାଳୟ ପକ୍ଷରୁ ତୃତୀୟ ପକ୍ଷ ଯାଞ୍ଚ ମାଧ୍ୟମରେ ଓଡ଼ିଏଫ ବୋଲି ସ୍ୱୀକୃତି ପ୍ରଦାନ କରାଯାଇଛି ।
      * ସଂସ୍କାର ପାଇଁ ସ୍ୱଳ୍ପକାଳୀନ ବ୍ୟବସ୍ଥା ଗ୍ରହଣ: ଉଚ୍ଚ ଶିକ୍ଷା କ୍ଷେତ୍ରରେ ସଂସ୍କାର ସକାଶେ ସ୍ୱଳ୍ପକାଳନୀ ବ୍ୟବସ୍ଥା ଗ୍ରହଣ ସକାଶେ ସୁପାରିଶ କରାଯାଇଛି ଏବଂ ସେଥିରେ ଗ୍ରେଡ଼େଡ଼ ଅଟୋନୋମି ପାଇଁ ପ୍ରସ୍ତାବ , ଆକ୍ରିଡ଼ିଟେସନ୍‌ ଢାଞ୍ଚାରେ ସଂସ୍କାର ଏବଂ ଅନ୍ୟାନ୍ୟ କେତେଗୁଡ଼ିଏ ଟାର୍ଗେଟ ଧର୍ମୀ ସୁପାରିଶ କରାଯାଇଛି । ଗୁଣାତ୍ମକ ଶିକ୍ଷା ବ୍ୟବସ୍ଥା ଏବଂ ୟୁଜିସି ଓ ଏଆଇସିଟିଇର ପୁରୁଣାକାଳିଆ ନିୟନ୍ତ୍ରକ ବ୍ୟବସ୍ଥାର ଉଚ୍ଛେଦ ସକାଶେ ଏହା ଅଭିପ୍ରେତ । ଏହିସବୁ ସୁପାରିଶଗୁଡ଼ିକୁ କାର୍ଯ୍ୟକାରୀ କରିବା ସକାଶେ ମନ୍ତ୍ରଣାଳୟ ଏବେ ଆଗୁଆ ପର୍ଯ୍ୟାୟରେ ରହିଛି ।
      * ବନ୍ଦର ଇକୋସିଷ୍ଟମରେ ସକ୍ରିୟତା ଯୋଗାଣ : ନୀତି ପକ୍ଷରୁ ବନ୍ଦର ବାତାବରଣରେ ସକ୍ରିୟତା ଆଣିବା ସକାଶେ ଆନ୍ତଃ ସେକ୍ଟର ମଧ୍ୟରେ ଅନେକ ଆଲୋଚନା ପର୍ଯ୍ୟାଲୋଚନା ଅନୁଷ୍ଠିତ ହୋଇଛି । ଏହି ସମୀକ୍ଷା ବେଳେ , ହାସଲ କରାଯାଇଥିବା ସଫଳତା ମଧ୍ୟରେ କଷ୍ଟମସ୍‌ ପ୍ରକ୍ରିୟାରେ ଘଟୁଥିବା ବିଳମ୍ବକୁ ଦୂର କରିବା , ଜୱାହରଲାଲ ନେହରୁ ବନ୍ଦର ଟ୍ରଷ୍ଟରୁ ରେଳବାଇ ମାଲ ବୋଝେଇ ପ୍ରକ୍ରିୟାକୁ ତ୍ୱରାନ୍ୱିତ କରିବା ଓ ଏହାର ନଥିକରଣକୁ କ୍ଷିପ୍ରତର କରିବା ଆଦି ସାମିଲ ।
      * 679ଟି ସ୍ୱାୟତ୍ତ ସଂସ୍ଥାଙ୍କ କାର୍ଯ୍ୟକାରୀତା: କେନ୍ଦ୍ର ସରକାରଙ୍କ ଅଧୀନରେ ଥିବା 679ଟି ସ୍ୱାୟତ୍ତ ସଂସ୍ଥାଙ୍କ କାର୍ଯ୍ୟକାରୀତା ସମୀକ୍ଷା କରାଯାଇଛି ଏବଂ ଏହାର ପ୍ରଥମ ପର୍ଯ୍ୟାୟ ଚିଠା ରିପୋର୍ଟ ସରକାରଙ୍କୁ ପ୍ରଦାନ କରାଯାଇଛି । ଦ୍ୱିତୀୟ ପର୍ଯ୍ୟାୟ ରିପୋର୍ଟ ଏବେ ପ୍ରସ୍ତୁତ କରାଯାଉଛି ।
      * ଭାରତର ସୁନା ବଜାରରେ ସଂସ୍କାର ପ୍ରକ୍ରିୟା: ଭାରତର ସୁନା ବଜାରରେ ସଂସ୍କାର ଆଣିବା ସକାଶେ ନିଷ୍ପତ୍ତି ଚୂଡ଼ାନ୍ତ ହୋଇଛି ଏବଂ ତାହା ଅର୍ଥ ମନ୍ତ୍ରୀଙ୍କ ନିକଟରେ ଉପସ୍ଥାପନ କରାଯାଇଛି ।
      * ସାମାଜିକ ସେକ୍ଟର ସକାଶେ ତାଲିମ ଓ ପ୍ରାକ୍ଟିସ୍‌ ଗାଇଡ଼: ଲିଙ୍ଗ ସମାବେଶୀ ଯୋଜନା ଓ ସାମାଜିକ ଅଡ଼ିଟ ପାଇଁ ମାନୁଆଲ ପ୍ରକାଶ ପାଇଛି । ସାମାଜିକ ସେକ୍ଟର କାର୍ଯ୍ୟକ୍ରମ ଫାସିଲିଟେଟରମାନଙ୍କ ପାଇଁ ଏହା ତାଲିମ ଓ ପ୍ରାକ୍ଟିସ ଗାଇଡ଼ ଭାବେ କାର୍ଯ୍ୟକରିବ ।
      * ଗୁରୁତ୍ୱପୂର୍ଣ୍ଣ ରିପୋଟ (ଷ୍ଟ୍ରାଟେଜିକ୍‌ ରିପୋର୍ଟ): ବିରଳ ମୃତ୍ତିକା ଭଳି ଗୁରୁତ୍ୱପୂର୍ଣ୍ଣ ଓ ଷ୍ଟ୍ରାଟେଜିକ୍‌ ସଂପଦ କ୍ଷେତ୍ରରେ ଆତ୍ମ ନିର୍ଭରଶୀଳ ହେବା ସକାଶେ ରଣକୌଶଳ ରିପୋର୍ଟ ପ୍ରସ୍ତୁତ ହୋଇଛି । ଏବଂ ‘ ଉଡ଼ନ୍ତା ପାଉଁଶ ଓ ସ୍ଲାଗକୁ କିଭଳି ସଫଳତାର ସହ ଉପଯୋଗ ଓ ମନିଟର କରାଯାଇପାରିବ ସେଥିନେଇ ମଧ୍ୟ ରିପୋର୍ଟ ପ୍ରସ୍ତୁତ ହୋଇଛି ।
      * ଜାତୀୟ ଖଣିଜସଂପଦ ନୀତି , 2018 ସଂଶୋଧନ ପାଇଁ ରୋଡ଼ମ୍ୟାପ ପ୍ରସ୍ତୁତି : ଦେଶର ଖଣିଜ ସେକ୍ଟରର ବିକାଶକୁ ତ୍ୱରାନ୍ୱିତ କରିବା ସକାଶେ ଜାତୀୟ ଖଣିଜ ସଂପଦ ନୀତି , 2018କୁ ସଂଶୋଧନ ସକାଶେ ରୋଡ଼ମ୍ୟାପ ପ୍ରସ୍ତୁତ ହୋଇଛି ।
      * ସ୍ଥାନ ନିରୂପଣ ସକାଶେ ଚାଲେଞ୍ଜ ପଦ୍ଧତି ନିୟମାବଳୀ: କେନ୍ଦ୍ର ସରକାରଙ୍କ ସହାୟତାରେ କାର୍ଯ୍ୟକାରୀ ହେଉଥିବା ପ୍ରମୁଖ ପ୍ରକଳ୍ପଗୁଡ଼ିକ ସକାଶେ ସ୍ଥାନ ନିରୂପଣ ଲାଗି ଏକ ଚାଲେଞ୍ଜ ପଦ୍ଧତି ନିୟମାବଳୀ ପ୍ରସ୍ତୁତ କରାଯାଇଛି ।
      * ଟାୟାର 2 ଏବଂ ଟାୟାର 3 ସହରଗୁଡ଼ିକର ଜନ ପରିବହନ ଏବଂ ଅଣ ମୋଟର ପରିବହନ ବ୍ୟବସ୍ଥା ସକାଶେ ଗୁରୁତ୍ୱପୂର୍ଣ୍ଣ ଚଳମାନ ଢ଼ାଞ୍ଚା ଗଠନ ସକାଶେ ନୀତି ଅୟୋଗ ପକ୍ଷରୁ କାର୍ଯ୍ୟପନ୍ଥା ଗ୍ରହଣ କରାଯାଇଛି ।
      * କୌଶଳ ବିକାଶ ସକାଶେ ୧୦ ମୁଖ୍ୟମନ୍ତ୍ରୀଙ୍କୁ ନେଇ ଉପ-ଗୋଷ୍ଠୀ ଗଠନ କରାଯାଇଛି ଯାହାକି ନୀତି ଆୟୋଗଙ୍କ ଦ୍ୱାରା ସେବିତ ଏବଂ ସେଥିରେ ଉପଲବ୍ଧତା , ସମାନତା , ପ୍ରୟୋଜନୀୟତା , ଗୁଣାତ୍ମକ ମାନ ଏବଂ ଅର୍ଥ ସଂଗ୍ରହ ବ୍ୟବସ୍ଥାର ଅଭିବୃଦ୍ଧି ସକାଶେ ସୁପାରିଶ କରାଯାଇଛି । ଏହି କମିଟିର ସୁପରିଶଗୁଡ଼ିକୁ ଆଗକୁ ଆଗେଇ ନେବା ଦିଗରେ କୌଶଳ ବିକାଶ ମନ୍ତ୍ରଣାଳୟ ପଦକ୍ଷେପ ଗ୍ରହଣ କରୁଛି ।
      * ଉତ୍ତର ପୂର୍ବାଞ୍ଚଳ କ୍ଷେତ୍ର ସକାଶେ ଜଳ ସଂପଦର ସୁପରିଚାଳନା ନିମନ୍ତେ ଉପାଧ୍ୟକ୍ଷଙ୍କ ଅଧ୍ୟକ୍ଷତାରେ ଏକ ଉଚ୍ଚ ସ୍ତରୀୟ କମିଟି ଗଠନ କରାଯାଇଛି । ସିଇଓଙ୍କ ଅଧୀନରେ ଏଥି ସକାଶେ ଏକ ବିଶେଷଜ୍ଞ କମିଟି ଗଠିତ ହୋଇଛି ଯାହା ନଦୀଗୁଡ଼ିକୁ ପୁନଃସକ୍ରିୟକରଣ ଲାଗି ପ୍ରବର୍ତ୍ତିତ ନୀତିକୁ ତର୍ଜମା କରି ଦେଖୁଛନ୍ତି ।
      * 36ଟି ପ୍ରାଧିକରଣକୁ 18ଟି ପ୍ରାଧିକରଣରେ ମିଶ୍ରଣ କାର୍ଯ୍ୟକୁ ଏବେ ସଂଯୋଜିତ କରାଯାଉଛି ଏବଂ ସେଗୁଡ଼ିକୁ ସଂପୃକ୍ତ ମନ୍ତ୍ରଣାଳୟ ସହ ନୀତି ଆୟୋଗ ପ୍ରବର୍ତ୍ତିତ କରୁଛନ୍ତି ।

    ସରକାରୀ ଯୋଜନାଗୁଡ଼ିକର ପ୍ରବର୍ତ୍ତନ ଏବଂ ସକ୍ରିୟତା ସକାଶେ ସେମାନଙ୍କର ପ୍ରକଳ୍ପ ମନିଟରିଂ କାର୍ଯ୍ୟର ଆନୁଷ୍ଠାନିକରଣ କରୁଛନ୍ତି ।

     1. ଆଉଟପୁଟ୍‌ ଆଉଟକମ୍‌ ମନିଟରିଂ ଫ୍ରେମୱାର୍କ 2018-19: ପରିଣାମ ଭିତ୍ତିକ ମନିଟରିଂ ଉପରେ ଅଧିକ ଗୁରୁତ୍ୱ ଆରୋପ କରାଯାଉଥିବା ଦୃଷ୍ଟିରୁ ଡ଼ିଏମଇଓ ପକ୍ଷରୁ ଏକ ସୁବ୍ୟବସ୍ଥିତ ଆଉଟପୁଟ ଏବଂ ଆଉଟକମ୍‌ କାର୍ଯ୍ୟକ୍ରମର ବ୍ୟବସ୍ଥା ଅନୁସରଣ କରାଯାଇଛି ଏବଂ ସେଥିରେ ସମସ୍ତ ପ୍ରକାର ସିଏସ ଏବଂ ସିଏସଏସର ଆକଳନଯୋଗ୍ୟ ବ୍ୟୟ ସୂଚକାଙ୍କ ରହିଛି ।

    ସମସ୍ତ ପ୍ରକାର ସଂପୃକ୍ତ ବ୍ୟୟବ୍ୟବସ୍ଥାକୁ ଚିହ୍ନଟ କରାଯାଇ ଏଭଳି କାର୍ଯ୍ୟ ଆରମ୍ଭ ହୋଇଛି । ଏବେ ଏହି ସିଏସ/ସିଏସଏସ ସଂଖ୍ୟ ପ୍ରାୟ 600 ଛୁଇଁଛି ଯେଉଁଥିରେ 2017-18 ଆର୍ଥିକ ବର୍ଷରେ 8.14 କୋଟି ଟଙ୍କାର ବଜେଟ ବ୍ୟବସ୍ଥା କରାଯାଇଛି । ସେହିସବୁ ଆଉଟପୁଟ , ଆଉଟକମ୍‌ ଏବଂ ସୂଚାକାଙ୍କଗୁଡ଼ିକ ମାନକୀକୃତ ପ୍ରକ୍ରିୟା ବ୍ୟବହାର କରି ବିକଶିତ କରାଯାଇଛି ଯାହାକି ମନିଟରିଂ କ୍ଷେତ୍ରରେ ପ୍ରଚଳିତ ଯେକୌଣସି ଅନ୍ତରାଷ୍ଟ୍ରୀୟ ଶ୍ରେଷ୍ଠ ବ୍ୟବସ୍ଥା ସଙ୍ଗେ ସମାନ ।


    ଏଭଳି ପରିଣାମୀ ଆଉଟପୁଟ ଆଉଟକମ୍‌ ମନିଟରିଂ ଢ଼ାଞ୍ଚା 2018-19କୁ ଏକ ନୂତନ ଭାବେ ବିକଶିତ ୱେବଭିତ୍ତିକ ଭାବବିନିମୟକାରୀ ଡ଼୍ୟାସବୋର୍ଡ଼ ମାଧ୍ୟମରେ ମନିଟର କରାଯିବ । ଏହି ଡ଼୍ୟାସବୋର୍ଡ଼କୁ ବିଭିନ୍ନ ମନ୍ତ୍ରଣାଳୟ/ବିଭାଗଗୁଡ଼ିକୁ ଆକସେସ୍‌ କରିବାର ସୁଯୋଗ ପ୍ରଦାନ କରାଯାଇଛି ଏବଂ ସେଥିରେ ସେମାନେ ସେମାନଙ୍କର ସଫଳତାର ଡ଼ାଟା ଅପଲୋଡ଼ କରିପାରିବେ । ମନ୍ତ୍ରଣାଳୟମାନଙ୍କର ଏମଆଇଏସରୁ ସେମାନଙ୍କର କାର୍ଯ୍ୟକାରୀତା , ପିଏଫଏମଏସ ବ୍ୟୟର ବିସ୍ତୃତ ବିବରଣୀ ସମ୍ପର୍କୀତ ଡ଼ାଟା , ଓ ଗ୍ରାନୁଲାର ସୂଚନାବଳୀ ସ୍ୱୟଂକ୍ରିୟ ଭାବେ ଡ଼୍ୟାସବୋର୍ଡ଼ ଯେଭଳି ସଂଗ୍ରହ କରିପାରିବ ସେ ଦିଗରେ କାର୍ଯ୍ୟ ପ୍ରଗତି ଜାରି ରହିଛି । ରାଜ୍ୟ ଓ ଜିଲ୍ଲାସ୍ତରୀୟ ସେହିସବୁ ଡ଼ାଟ୍ର ସ୍କ୍ରିନସଟ୍‌ ନିମ୍ନରେ ପ୍ରଦାନ କରାଗଲା ।


     1. ପିଏମଓ ଦ୍ୱାରା ସେକ୍ଟରୱାରୀ ସମୀକ୍ଷା


    କେବଳ ଫଳାଫଳ ବ୍ୟତିରେକ , କୌଣସି ଯୋଜନା ଅଥବା ସେକ୍ଟରମାନଙ୍କର ସାମଗ୍ରୀକ ଫଳାଫଳ ହାସଲ କରିବା ଦିଗରେ ସରକାର ଆଗକୁ ଅଗ୍ରସର ହେଉଥିବା ବେଳେ 15ଟି ସେକ୍ଟରର ଫଳାଫଳକୁ ଅତି ଘନିଷ୍ଠ ଭାବେ ମନିଟର କରାଯାଉଛି । ଅନେକ ବର୍ଷ ଧରି ସମୀକ୍ଷା କାର୍ଯ୍ୟ ଜାରି ରହିଥିବା ବେଳେ , ଗତ ଦୁଇ ବର୍ଷ ଭିତରେ ସରକାର କେବଳ ଫିଜିକାଲ ପ୍ରଗତି ଟ୍ରାକିଂ ପରିବର୍ତ୍ତେ ଏହାର ସୁଫଳର ପ୍ରଗତିକୁ ମନିଟର କରୁଛନ୍ତି । ଏଥିପାଇଁ ବ୍ୟବସ୍ଥାକୁ ସୁଗମ କରିବା ସକାଶେ 2016 ମସିହାରେ ଏକ ଭାବ ବିନିମୟକାରୀ ଡ଼୍ୟସବୋର୍ଡ଼ର ବିକାଶ ଘଟାଯାଇଥିଲା । 2017 ମସିହା ପାଇଁ ପିଏମଓ ସମୀକ୍ଷା ପାଇଁ ଯେଉଁସବୁ ସେକ୍ଟରଗୁଡ଼ିକୁ ଗ୍ରହଣ କରାଯାଇଥିଲା ସେଥିରେ ସଡ଼କ , ରେଳବାଇ , ବିମାନବନ୍ଦର , ବନ୍ଦର , ଡ଼ିଜିଟାଲ ଇଣ୍ଡିଆ , କୋଲ ପିଏନଜି , ଶକ୍ତି , ଏନଆରଇ , ସହରାଞ୍ଚଳ ଗୃହନିର୍ମାଣ , ଗ୍ରାମାଞ୍ଚଳ ଗୃହନିର୍ମାଣ ଏବଂ ପିଏମଜିଏସୱାଇ ସାମିଲ । ଏହି ଡ଼୍ୟାସବୋର୍ଡ଼ର ସ୍କ୍ରିନସଟ୍‌ ନିମ୍ନରେ ପ୍ରଦାନ କରାଯାଇଛି ।

     1. ଆଉଟକମ୍‌ ବଜେଟ

    କେନ୍ଦ୍ର ଆଉଟକମ୍‌ ବଜେଟ , 2017-18ର ପ୍ରଗତିକୁ ଅପ୍‌ଡ଼େଟ କରିବା ସକାଶେ ଏକ ଡ଼୍ୟାସବୋର୍ଡ଼ର ବିକାଶ ଘଟାଯାଇଛି । ଏହି ଡ଼୍ୟାସବୋର୍ଡ଼ରେ ସେମାନଙ୍କର ଡ଼ାଟା ଅପଡ଼େଟ କରିବା ଲାଗି ସଂପୃକ୍ତ ମନ୍ତ୍ରଣାଳୟ/ ବିଭାଗମାନଙ୍କୁ ଆକସେସ ପ୍ରଦାନ କରାଯାଇଛି ।

     1. କାର୍ଯ୍ୟକ୍ରମ ମନିଟରିଂ ଏବଂ ମୂଲ୍ୟାୟନ

    ନିର୍ଦ୍ଦିଷ୍ଟ ଅନୁରୋଧ ଆଧାରରେ ଡ଼ିଏମଇଓ ନିର୍ଦ୍ଦିଷ୍ଟ ଯୋଜନାଗୁଡ଼ିକର ମନିଟରିଂ ଏବଂ ମୂଲ୍ୟାୟନ କାର୍ଯ୍ୟ ହାତକୁ ନେଇଛି । ବ୍ୟୟ ପରିବର୍ତ୍ତେ ଫଳାଫଳଭିତ୍ତିକ ଗଭର୍ଣ୍ଣାନ୍ସ ଉପରେ ଏବେ ଅଧିକ ଗୁରୁତ୍ୱ ଆରୋପ କରାଯାଉଥିବାରୁ ସେଭଳି ପ୍ରତ୍ୟାଶିତ ଫଳାଫଳ ଉପରେ ଗୁରୁତ୍ୱ ଆରୋପ କରାଯାଇଛି । ସେଗୁଡ଼ିକର ପ୍ରଗତିର ଆକଳନ ଯେଭଳି ସଠିକ ଭାବେ କରାଯାଇପାରିବ ଏବଂ ତାହାର ସଫଳତା ଦିଗରେ ଥିବା ସମସ୍ୟାଗୁଡ଼ିକୁ ଚିହ୍ନଟ କରିବା ଉପରେ ପ୍ରାଧାନ୍ୟ ଆରୋପ କରାଯାଉଛି ।


    ଏହି ପରିପ୍ରେକ୍ଷୀରେ , ଡ଼ଏମଇଓ ପକ୍ଷରୁ ଏକ ୱେବଭିତ୍ତିକ ଡ଼୍ୟାସବୋର୍ଡ଼ର ବିକାଶ ଘଟାଯାଇଛି ଯାହା ପ୍ରଧାନମନ୍ତ୍ରୀ ଆୱାସ ଯୋଜନା (ଗ୍ରାମୀଣ ଓ ସହରାଞ୍ଚଳ) ଅଧୀନରେ ମଞ୍ଜୁର ଓ ନିର୍ମାଣ କରାଯାଉଥିବା ବାସଗୃହମାନଙ୍କର ପ୍ରଗତିକୁ ମନିଟର କରୁଛି । ଏହି ଡ଼୍ୟାସବୋଡ଼ର ସ୍କ୍ରିନସଟ୍‌ ନିମ୍ନରେ ପ୍ରଦାନ କରାଗଲା:-


    ଏହାତିରିକ୍ତ , ନିର୍ଦ୍ଦିଷ୍ଟ ଭାବେ ଚୟନୀକୃତ କେତେକ କାର୍ଯ୍ୟକ୍ରମ ଯାହାକି ବର୍ତ୍ତମାନ ପ୍ରବର୍ତ୍ତନ କରାଯାଉଛି ସେସବୁକୁ ମୂଲ୍ୟାୟନ ସକାଶେ ଗ୍ରହଣ କରାଯାଇଛି । ଏଭଳି ଯୋଜନା ପ୍ରବର୍ତ୍ତନ କ୍ଷେତ୍ରରେ ଥିବା ବୈଷମ୍ୟର ତୁରନ୍ତ ଆକଳନ ଓ ଚିହ୍ନଟ ନିମନ୍ତେ ଅଧ୍ୟୟନ ହାତକୁ ନିଆଯାଇଛି ।


    ଇଏନଏଏମ ପାଇଁ ଏକ ତତ୍କାଳ ଆକଳନ ଅଧ୍ୟୟନ କରାଯାଇ ଏହାର ରିପୋର୍ଟକୁ ପ୍ରଧାନମନ୍ତ୍ରୀ କାର୍ଯ୍ୟାଳୟ ( PMO ) ନିକଟରେ ଦାଖଲ କରାଯାଇଛି । ଯେଉଁସବୁ କାର୍ଯ୍ୟକ୍ରମଗୁଡ଼ିକର ମୂଲ୍ୟାୟନ ଅଧ୍ୟୟନ ଏବଂ ତୁରନ୍ତ ଆକଳନ ଅଧ୍ୟୟନ ଚୂଡ଼ାନ୍ତ ହୋଇଛି , ସେଗୁଡ଼ିକ ହେଲା: ପ୍ରଧାନମନ୍ତ୍ରୀ ନିଯୁକ୍ତି ସୃଷ୍ଟି ଯୋଜନା , ଜାତୀୟ ତଫସିଲଭୁକ୍ତ ଜାତି ଆର୍ଥିକ ବିକାଶ ନିଗମ , ଆରଟିଇ: ସାମଞ୍ଜସ୍ୟଯୁକ୍ତ ସର୍ବଶିକ୍ଷା ଅଭିଯାନ , ପିଏମଏୱାଇ (ସହରାଞ୍ଚଳ) , ମନରେଗା , ପ୍ରଧାନମନ୍ତ୍ରୀ କୌଶଳ ବିକାଶ ଯୋଜନା , ସ୍ୱଚ୍ଛା ଭାରତ (ଗ୍ରାମୀଣ) , ପ୍ରଧାନମନ୍ତ୍ରୀ କୃଷି ସିଞ୍ଚନ ଯୋଜନା (ସମନ୍ୱିତ ଜଳଛାୟା ପରିଚାଳନା) , ପ୍ରଧାନମନ୍ତ୍ରୀ ଫସଲ ବୀମା ଯୋଜନା , ଭାରତ ନେଟ ଏବଂ ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ।


    v) ପୋଷଣୀୟ ବିକାଶ ଲକ୍ଷ୍ୟ (ଏସଡ଼ିଜି)ର ପ୍ରବର୍ତ୍ତନ ଓ ପ୍ରଗତି ମନିଟରିଂ ବ୍ୟବସ୍ଥା:


    ( a ) ବୈଶ୍ୱିକ ଏସଡ଼ିଜି ସୂଚକାଙ୍କ ଯାହାକି ମିଳିତ ଜାତିସଂଘ ପରିସଂଖ୍ୟାନ କମିଶନ , ଭାରତ ସରକାରଙ୍କ ପରିସଂଖ୍ୟାନ ଓ କାର୍ଯ୍ୟକ୍ରମ ନିଷ୍ପାଦନ ମନ୍ତ୍ରଣାଳୟଙ୍କ ଦ୍ୱାରା ସ୍ୱୀକୃତ ସେହି ପରିପ୍ରେକ୍ଷୀରେ ଏକ ଜାତୀୟ ଏସଡ଼ିଜି ସୂଚକାଙ୍କର ବିସ୍ତୃତ ତାଲିକା ପ୍ରସ୍ତୁତ କରାଯାଇଛି । ନୀତି ଆୟୋଗ ଦେଶରେ ଏସଡ଼ିଜି କାର୍ଯ୍ୟକ୍ରମର ପ୍ରବର୍ତ୍ତନକୁ ପରିଚାଳନା କରିବା ସକାଶେ ଏହା ଉପରେ ଦାୟିତ୍ୱ ନ୍ୟସ୍ତ କରାଯାଇଛି । ଏଥିପାଇଁ ନୀତି ଆୟୋଗଙ୍କ ଦ୍ୱାରା ଏସଡ଼ିଜି ଉପରେ ଏକ ଟାସ୍କ ଫୋର୍ସ ଗଠନ କରାଯାଇଛି ଏବଂ ସେଥିରେ ବିଭିନ୍ନ କେନ୍ଦ୍ରୀୟ ମନ୍ତ୍ରଣାଳୟ , ରାଜ୍ୟ ସରକାର ଏବଂ ଥିଙ୍କ୍‌ ଟ୍ୟାଙ୍କଙ୍କୁ ଏସଡ଼ିଜି କାର୍ଯ୍ୟାନ୍ୱୟନର ସମୀକ୍ଷା ସକାଶେ ସାମିଲ କରାଯାଇଛି ।


    ( b ) ଏହିସବୁ କାର୍ଯ୍ୟକ୍ରମ ସଂପର୍କରେ ଉତ୍ତର ଅବଧାରଣା ଓ ତ୍ୱରିତ ପ୍ରବର୍ତ୍ତନ ସକାଶେ ନୀତି ଆୟୋଗ କେନ୍ଦ୍ରୀୟ ମନ୍ତ୍ରଣାଳୟମାନଙ୍କର ଆକଳନ କରିଛନ୍ତି ତଥା କେନ୍ଦ୍ର ସରକାରଙ୍କ ଦ୍ୱାରା ପ୍ରାୟୋଜିତ/କେନ୍ଦ୍ରୀୟ ସେକ୍ଟରର ଯୋଜନା ଓ ଅନ୍ୟାନ୍ୟ ସରକାରୀ କାର୍ଯ୍ୟକ୍ରମଗୁଡ଼ିକର ଏସଡ଼ିଜି ଓ ତତସଂଲଗ୍ନ ଲକ୍ଷ୍ୟକୁ ଆକଳନ କରିଛନ୍ତି । ଅନେକ ରାଜ୍ୟ ସରକାର ଏବଂ କେନ୍ଦ୍ରଶାସିତ କ୍ଷେତ୍ରର ସରକାର ସେମାନଙ୍କର ବିଭିନ୍ନ ବିଭାଗ , ଯୋଜନା ଓ ପ୍ରୟାସର ଅନୁରୂପ ଆକଳନ କରିଛନ୍ତି ।


    ( c ) ନୀତି ଆୟୋଗ ଏସଡ଼ିଜି ଉପରେ କେନ୍ଦ୍ରୀୟ ମନ୍ତ୍ରଣାଳୟ , ରାଜ୍ୟ/କେନ୍ଦ୍ରଶାସିତ କ୍ଷେତ୍ର , ସିଏସଓ , ଶିକ୍ଷାବିତ୍‌ , ଆନ୍ତର୍ଜାତିକ ସଂଗଠନ ଓ ଅନ୍ୟାନ୍ୟ ହିତଧାରକମାନଙ୍କ ସହ ଏଯାବତ୍‌ 21ଟି ଜାତୀୟ/କ୍ଷେତ୍ରୀୟ ପରାମର୍ଶ ବୈଠକ ଅନୁଷ୍ଠିତ କରାଇଛନ୍ତି । ଏସଡ଼ିଜି ସଂପର୍କୀତ ସଚେତନତା ଓ ସହଯୋଗ ବୃଦ୍ଧି ଏଭଳି ବୈଠକର ମୂଳ ଉଦ୍ଦେଶ୍ୟ । 2017 ମସିହା ଜୁଲାଇ 19 ତାରିଖ ଦିନ ଭାରତର ସ୍ୱେଚ୍ଛାକୃତ ଜାତୀୟ ସମୀକ୍ଷା ରିପୋର୍ଟକୁ ଏସଡ଼ିଜିଗୁଡ଼ିକର ପ୍ରବର୍ତ୍ତନ ସକାଶେ ନୀତି ଆୟୋଗର ଉପାଧ୍ୟକ୍ଷ ନ୍ୟୁୟର୍କସ୍ଥିତ ଜାତିସଂଘ ଉଚ୍ଚସ୍ତରୀୟ ରାଜନୈତିକ ଫୋରମରେ ଉପସ୍ଥାପନ କରିଛନ୍ତି ।


    ( d ) ଏସଡ଼ିଜି ଇଣ୍ଡିଆ ସଂପର୍କୀତ ବ୍ୟାପକ ସୂଚୀ ବିକାଶ ଘଟାଇବାରେ ନୀତି ଆୟୋଗ ରାଜ୍ୟ/ କେନ୍ଦ୍ରଶାସିତ କ୍ଷେତ୍ରଗୁଡ଼ିକର ଏସଡ଼ିଜି କାର୍ଯ୍ୟକାରୀତାକୁ ଆକଳନ କରି ସେସବୁକୁ ଏକ ସୂଚକାଂକ ସେଟ ଭାବେ ପ୍ରସ୍ତୁତ କରିଛନ୍ତି । ଏସଡ଼ିଜି ଉପରେ ଏକ ସକ୍ରିୟ ଜାତୀୟ ଡ଼୍ୟାସବୋର୍ଡ଼ ସୃଷ୍ଟି କରାଯାଇ ତାହାର ପ୍ରଗତିକୁ ନିୟମିତ ଭାବେ ମନିଟର କରାଯାଉଛି ।


    ( e ) 2018ମସହା ଅକ୍ଟୋବର ମାସରେ ନୀତି ଆୟୋଗର ସିଇଓ ଅମିତାଭ କାନ୍ତ ଏବଂ ମିଳିତ ଜାତିସଂଘର ମହାସଚିବ ଆଣ୍ଟୋନିଓ ଗୁଏଟେରେସ୍‌ ଭାରତର ପୋଷଣୀୟ ବିକାଶ ଫ୍ରେମୱାର୍କ 2018-22ରେ ସ୍ୱାକ୍ଷର କରିଛନ୍ତି ।


    vi) ଭାରତ ସରକାରଙ୍କ ପ୍ରକଳ୍ପ ମୂଲ୍ୟାୟନ ବିଭାଗ:


    ଜାନୁଆରୀ 1 ତାରିଖ ଠାରୁ ନୀତି ଆୟୋଗ ସରକାରୀ ପାଣ୍ଠି ଦ୍ୱାରା ପରିଚାଳିତ 584ଟି ପ୍ରକଳ୍ପର ମୂଲ୍ୟାୟନ କରିଛନ୍ତି ଯେଉଁଥିରେ ମୋଟ 45,14,389 କୋଟି ଟଙ୍କାର ପୁଞ୍ଜି ଖଟାଯାଇଛି । ଏହାତିରିକ୍ତ , 277ଟି ସରକାରୀ- ଘରୋଇ ସହଭାଗୀତାରେ ପରିଚାଳିତ ପ୍ରକଳ୍ପ ଯେଉଁଥିରେ କି 2,16,703 କୋଟି ଟଙ୍କାର ପୁଞ୍ଜି ଖଟାଯାଇଛି ଏବଂ ସେଥିରେ 229ଟି କେନ୍ଦ୍ରୀୟ ସେକ୍ଟର ପ୍ରକଳ୍ପ ଓ 48ଟି ରାଜ୍ୟ ସେକ୍ଟର ପ୍ରକଳ୍ପ ରହିଛି ତାହାର ମୂଲ୍ୟାୟନ କରିଛନ୍ତି ।


    vii) କେନ୍ଦ୍ରଶାସିତ କ୍ଷେତ୍ରମାନଙ୍କ କାର୍ଯ୍ୟକାରୀତା ମନିଟରିଂ: କେନ୍ଦ୍ରଶାସିତ କ୍ଷେତ୍ରମାନଙ୍କ ବିକାଶ ପ୍ରଗତି ଟ୍ରାକର:


    ନୀତି ଆୟୋଗ ପକ୍ଷରୁ ଭାରତର କେନ୍ଦ୍ରଶାସିତ କ୍ଷେତ୍ର (UT) ମାନଙ୍କର ପ୍ରଗତିକୁ ଟ୍ରାକିଂ କରିବା ସକାଶେ ନୀତି ଆୟୋଗ ଏକ ଡ଼୍ୟାସବୋର୍ଡ଼ର ବିକାଶ ଘଟାଇଛନ୍ତି । ଏହି ଡ଼୍ୟାସବୋର୍ଡ଼ ମାଧ୍ୟମରେ ୟୁଟିମାନଙ୍କ ବିଭିନ୍ନ ସରକାରୀ ବିକାଶମୂଳକ ଯୋଜନା / ପ୍ରକଳ୍ପ / ପ୍ରୟାସର ମାସିକ ପ୍ରଗତିର ମନିଟରିଂ ଓ ଟ୍ରାକିଂ କରାଯାଉଛି । ଏଥିପାଇଁ ୟୁଟିମାନେ ସେମାନଙ୍କର ଡ଼ାଟା ପ୍ରେରଣ କରିଥାନ୍ତି ଏବଂ ମନ୍ତ୍ରଣାଳୟଗୁଡ଼ିକ ତାହାକୁ ତର୍ଜମା କରି ଦେଖିଥାଏ । ଏବଂ ନୀତି ଆୟୋଗ / ସ୍ୱରାଷ୍ଟ୍ର ମନ୍ତ୍ରଣାଳୟ ସେସବୁକୁ ମାସିକ ଏବଂ ତ୍ରୈମାସିକ ଭିତ୍ତିରେ ମନିଟର କରିଥାନ୍ତି । ଏହିଭଳି 42 ଟି ବିଭାଗୀୟ ଯୋଜନା / ପ୍ରକଳ୍ପ / ପ୍ରୟାସମାନଙ୍କ ପ୍ରଗତି ସଂପର୍କରେ ତର୍ଜମା କରାଯାଇଥାଏ । ଏହା ଦ୍ୱାରା କେନ୍ଦ୍ରଶାସିତ କ୍ଷେତ୍ରମାନଙ୍କର ଏହିସବୁ ଯୋଜନାମାନଙ୍କ ସେବା ପ୍ରଦାନ କ୍ଷମତାରେ ଯଥେଷ୍ଟ ଉନ୍ନତି ଘଟିପାରିଛି । ଏହାର ୟୁଆରଏଲ ହେଲା : http://progresstracker.in/ .


    ଜାତୀୟ ଓ ଅନ୍ତରାଷ୍ଟ୍ରୀୟ ସଂଗଠନମାନଙ୍କ ସହ ସହଭାଗୀତା ଏବଂ ନୀତି ନିର୍ଦ୍ଧାରଣରେ ହିତଧାରକମାନଙ୍କ ସହ ପରାମର୍ଶକୁ ପ୍ରୋତ୍ସାହନ


    ବ୍ୟାପକ କ୍ଷେତ୍ରରେ ଜାତୀୟ ଓ ଅନ୍ତରାଷ୍ଟ୍ରୀୟ ଥିଙ୍କ ଟ୍ୟାଙ୍କମାନଙ୍କ ସହ ସହଯୋଗ ସ୍ଥାପନ ପାଇଁ ନୀତି ବ୍ୟାପକ ପ୍ଲାଟଫର୍ମ ପ୍ରଦାନ କରିଛି । ସମ୍ମିଳନୀ , କର୍ମଶାଳାର ଆୟୋଜନ ଓ ମିଳିତ ଗବେଷଣା ପ୍ରକଳ୍ପ ଆଦି ଜରିଆରେ ନୀତି ସରକାରଙ୍କ ଏଭଳି କାର୍ଯ୍ୟରେ ନୀତି ନିର୍ଦ୍ଧାରଣ ସକାଶେ ବିଶେଷଜ୍ଞ ଇନପୁଟ ସାମିଲ କରିବାର ସୁଯୋଗ ସୃଷ୍ଟି କରିଛି ।

      * ‘ ସମାବେଶ ’- ‘ ସମାବେଶ ’ : ଏକ ପ୍ରମୁଖ ପ୍ରୟାସ ଯାହା ମାଧ୍ୟମରେ ଜ୍ଞାନ ଓ ଗବେଷଣା ପ୍ରତିଷ୍ଠାନମାନଙ୍କ ସହ ନେଟୱାର୍କିଂ ଏବଂ ସହଭାଗୀତାର ହବ୍‌ ସୃଷ୍ଟି କରାଯାଇପାରିଛି ଏବଂ ଏଥି ସକାଶେ ଏକ ସ୍ପୋକ୍‌ ମଡ଼େଲର ଶୁଭାରମ୍ଭ କରାଯାଇଛି ।
      * ପରିବର୍ତ୍ତନର ସୂତ୍ରଧର: ଯୁବ ସିଇଓ ଏବଂ ଯୁବ ଉଦ୍ୟୋଗୀମାନଙ୍କୁ ନେଇ ଦୁଇଟି କର୍ମଶାଳା ଅନୁଷ୍ଠିତ ହୋଇଯାଇଛି ଯେଉଁଥିରେ ନୀତି ନିର୍ଦ୍ଧାରଣ ସକାଶେ ହିତଧାରକମାନଙ୍କ ସହ ଆଲୋଚନା କରାଯାଇଥିଲା । ଏହା ଥିଲା ଏକ ଅଭିନବ କାର୍ଯ୍ୟକ୍ରମ ଯେଉଁଥିରେ ପ୍ରଧାନମନ୍ତ୍ରୀ ନିଜ କ୍ୟାବିନେଟର ବରିଷ୍ଠ ମନ୍ତ୍ରୀମାନଙ୍କ ସହ ପ୍ରତ୍ୟକ୍ଷ ଭାବେ ଯୁବ ଉଦ୍ୟୋଗୀମାନଙ୍କ ସହ ଆଲୋଚନା କରିଥିଲେ । ଏହି ମତ ବିନିମୟ ବିଭିନ୍ନ ପ୍ରସଙ୍ଗ ଯଥା , 2022 ସୁଦ୍ଧା ନୂତନ ଭାରତ ନିର୍ମାଣ , ଡ଼ିଜିଟାଲ ଇଣ୍ଡିଆ ସକାଶେ ଶେଷ ପ୍ରୟାସ ସାକାର କରିବ , ଶିକ୍ଷା ଓ କୌଶଳ , ଆଗାମୀ କାଲିର ପୋଷଣୀୟତାକୁ ସକ୍ରିୟ କରିବା , ସ୍ୱାସ୍ଥ୍ୟ ଓ ପୌଷ୍ଟିକତା ଏବଂ ସଫ୍ଟ ପାୱାର ଅତୁଲ୍ୟ ଭାରତ , ମେକ୍‌ ଇନ୍‌ ଇଣ୍ଡିଆ , କୃଷକମାନଙ୍କ ଉପାର୍ଜନକୁ ଦ୍ୱିଗୁଣିତ କରିବା , ବିଶ୍ୱ ଶ୍ରେଣୀୟ ଭିତ୍ତିଭୂମିର ବିକାଶ , ଭବିଷ୍ୟତର ସହରର ପରିକଳ୍ପନା ଓ ଆର୍ଥିକ ସେକ୍ଟରରେ ସଂସ୍କାର ଆଦି ସାମିଲ ।
      * ନ୍ୟାୟିକ ବ୍ୟବସ୍ଥାର ଜଟିଳ ପ୍ରସଙ୍ଗ ଉପରେ ସହମତ ପ୍ରକାଶ ସକାଶେ ସମ୍ମିଳନୀର ଆୟୋଜନ:- ମଧ୍ୟସ୍ଥତା ପ୍ରସଙ୍ଗ ଉପରେ ଏକ ବୈଶ୍ୱିକ ସମ୍ମିଳନୀର ଆୟୋଜନ କରାଯାଇ ସେଥିରେ ଦେଶର ବିଭିନ୍ନ ବିବାଦ ସମାଧାନ ବ୍ୟବସ୍ଥା ସଂପର୍କରେ ଆଲୋଚନା କରାଯାଇଥିଲା । ଏଥିରେ ବିଶ୍ୱର ସବୁଠାରୁ ସମ୍ମାନଜନକ ପୁରସ୍କାର ଗ୍ଲୋବାଲ ଆର୍ବିଟ୍ରେସନ୍‌ ରିଭ୍ୟୁ ପୁରସ୍କାର ପ୍ରଦାନ କରାଯାଇଥିଲା ଏବଂ ଭାରତକୁ “ ନ୍ୟାୟିକ ବ୍ୟବସ୍ଥା ପ୍ରଗତିରେ ମହାନ ପ୍ରଗତି ” ବର୍ଗରେ ବିଜୟୀ ବୋଲି ବିବେଚନା କରାଯାଇଥିଲା । ଭାରତର ବିକାଶ ସକାଶେ ସରକାରଙ୍କ ତିନି ଅଙ୍ଗ ମଧ୍ୟରେ ସନ୍ତୁଳନର ଭୂମିକା ପ୍ରସଙ୍ଗରେ ଅନୁଷ୍ଠିତ ଅନ୍ୟ ଏକ ସମ୍ମିଳନୀରେ ଭାରତର ବିକାଶ ବିଷୟରେ ଆଲୋଚନା କରାଯାଇଥିଲା ଏବଂ ଏଥିରେ ଭାରତର ଆଇନ ଆୟୋଗ ସହଯୋଗ କରିଥିଲେ । 2017 ମସିହାରେ ଜାତୀୟ ଆଇନ ଦିବସ ଅବସରରେ ଏହି ସମ୍ମିଳନୀର ଆୟୋଜନ କରାଯାଇଥିଲା । 2018 ଅକ୍ଟୋବର ମାସରେ ଆର୍ନ୍ତଜାତିକ ମଧ୍ୟସ୍ଥତା ବ୍ୟବସ୍ଥା କ୍ଷେତ୍ରରେ ଶ୍ରେଷ୍ଠ କାର୍ଯ୍ୟକାରୀତା ସଂମ୍ବନ୍ଧରେ ଏକ ତାଲିମ ଓ ଗଭୀର ଚିନ୍ତନ କର୍ମଶାଳା ଅନୁଷ୍ଠିତ ହୋଇଯାଇଛି ।
      * ସିଙ୍ଗାପୁର ସରକାଙ୍କ ସହଭାଗୀତାରେ ନୀତି ଆୟୋଗ ରାଜ୍ୟ ସହରାଞ୍ଚଳ ନେତୃବର୍ଗଙ୍କ ପାଇଁ ଦକ୍ଷତା ବିକାଶ କର୍ମଶାଳା ଅନୁଷ୍ଠିତ ହୋଇଛି ଯେଉଁଥିରେ ସାତଟି ରାଜ୍ୟର ପ୍ରାୟ 200 ଅଧିକାରୀ ଯୋଗ ଦେଇଥିଲେ । ଏହି ସମ୍ମିଳନୀ ଉଭୟ ନୂଆଦିଲ୍ଲୀ ଏବଂ ସିଙ୍ଗାପୁରଠାରେ ଆୟୋଜିତ ହୋଇଛି । ଏହାର ଦ୍ୱିତୀୟ ପର୍ଯ୍ୟାୟ କର୍ମଶାଳା 2018 ନଭେମ୍ବର ମାସରେ ଦିଲ୍ଲୀଠାରେ ଅନୁଷ୍ଠିତ ହୋଇଛି । ସହରାଞ୍ଚଳ ଯୋଜନାରେ ଜଳ ପରିଚାଳନା ପ୍ରସଙ୍ଗରେ ଏଥିରେ ଆଲୋଚନା କରାଯାଇଥିଲା ।

    ଜ୍ଞାନ ଓ ଅଭିନବତ୍ୱର ହବ୍‌


    ନୀତି ଆୟୋଗର ଏକ ଉଦେ୍ଦଶ୍ୟ ହେଲା ଏକ ଅତ୍ୟାଧୁନିକ ସଂପଦ କେନ୍ଦ୍ର ସ୍ଥାପନ କରିବା ଯାହାକି ସୁଶାସନ ଓ ପୋଷଣୀୟ ତଥା ସନ୍ତୁଳିତ ବିକାଶର ଶ୍ରେଷ୍ଠ ରୂପାୟନର ଏକ ଗବେଷଣା ସ୍ଥଳୀ ପାଲଟିବ । ଏହି କେନ୍ଦ୍ର ସମସ୍ତ ହିତଧାରକମାନଙ୍କୁ ସମାନ ଭାବେ ସକଳ ପ୍ରକାର ଜ୍ଞାନ ବିତରଣ କରିପାରିବ ।ଏଭଳି ଏକ ଜ୍ଞାନ କେନ୍ଦ୍ର ସ୍ଥାପନ ସକାଶେ ଅନେକ ପଦକ୍ଷେପ ଗ୍ରହଣ କରାଯାଇଛି :

      * ସକଳ ପ୍ରକାର ଘଟଣା ଅଧ୍ୟୟନର ବିସ୍ତୃତ ସାରାଂଶ ସଂଗ୍ରହ ଯେଉଁଥିରେ ରାଜ୍ୟମାନଙ୍କର ସମସ୍ତ ସେକ୍ଟରର ଶ୍ରେଷ୍ଠ କାର୍ଯ୍ୟକ୍ରମ ରୂପାୟନ ସ୍ଥାନୀତ ହେବ: “ ରାଜ୍ୟମାନଙ୍କ ଅଗ୍ରଗତି: ଆମମାନଙ୍କ ରାଜ୍ୟର ଶ୍ରେଷ୍ଠ କାର୍ଯ୍ୟକ୍ରମ ” ।
      * “ ନିଯୁକ୍ତି ସୁଯୋଗ ପାଇଁ କୌଶଳତା ଆହରଣ: ଶ୍ରେଷ୍ଟ କାର୍ଯ୍ୟକ୍ରମ ” ର ସାରାଂଶ ଯେଉଁଥିରେ ଶ୍ରେଷ୍ଠ କାର୍ଯ୍ୟକାରୀତା ଦ୍ୱାରା ସମାନତା , ଉପଲବ୍ଧତା , ଗୁଣାତ୍ମକତା , ପ୍ରଯୁଜ୍ୟତା ଓ ରାଜ୍ୟ ସରକାରମାନଙ୍କ ଆର୍ଥିକ ସହଯୋଗ , ଘରୋଇ ସେକ୍ଟର ଓ ସିଭିଲ ସୋସାଇଟି କ୍ଷେତ୍ରରେ ଥିବା ଚାଲେଞ୍ଜଗୁଡ଼ିକର ମୁକାବିଲା ପ୍ରସଙ୍ଗରେ ନୀତି ଆୟୋଗଙ୍କ ଦ୍ୱାରା ପୁସ୍ତିକା ପ୍ରକାଶ ।
      * ସାମାଜିକ ନିରାପତ୍ତା , ଭିତ୍ତିଭୂମି , ଶିଶୁ ସୁରକ୍ଷା ଏବଂ ସ୍ଥାନୀୟ ଶାସନ କ୍ଷେତ୍ରରେ ଅଭିନବ କାର୍ଯ୍ୟାବଳୀକୁ ସଂଗଠିତ କରିବା ପାଇଁ “ ଦି ଗୁଡ଼ ପ୍ରାକ୍ଟିସେସ ରିସୋର୍ସ ବୁକ୍‌ (2015) ’’ ପ୍ରକାଶ ପାଇଛି ।
      * ବିଭିନ୍ନ‌ ସେକ୍ଟର ଏବଂ ରାଜ୍ୟମାନଙ୍କ କାର୍ଯ୍ୟାବଳୀର ଶ୍ରେଷ୍ଠ କାର୍ଯ୍ୟକ୍ରମ ଜ୍ଞାନକୁ ଅନ୍ୟମାନଙ୍କ ମଧ୍ୟରେ ବାଣ୍ଟିବା ସକାଶେ ଖୁବ୍‌ ଶୀଘ୍ର ଏକ ରିଅଲ ଟାଇମ ନଲେଜ ପୋର୍ଟାଲ ଆରମ୍ଭ କରାଯାଉଛି । ଏହା ସହଭାଗୀ ସଂଘୀୟ ବ୍ୟବସ୍ଥାର ଏକ ପ୍ରକୃଷ୍ଟ ଉଦାହରଣ । ଏହି ପୋର୍ଟାଲ ରାଜ୍ୟ ସ୍ତରରେ ଜିଲ୍ଲା ମାଜିଷ୍ଟ୍ରେଟଙ୍କ ସମେତ ସମସ୍ତ ପ୍ରମୁଖ ସରକାରୀ ଅଧିକାରୀମାନଙ୍କୁ ସେମାନଙ୍କର ଶ୍ରେଷ୍ଠ କାର୍ଯ୍ୟକ୍ରମ ଅପ୍‌ଲୋଡ଼ କରିବାର ଅଧିକାର ପ୍ରଦାନ କରିବ ।

    ଉଦ୍ୟମିତା ବାତାବରଣ ପାଇଁ ସୁଯୋଗ ଓ ପ୍ରୋତ୍ସାହନ ସୃଷ୍ଟି


    ଅଟଳ ଇନୋଭେସନ୍‌ ମିଶନ

      * ଅଟଳ ଇନୋଭେସନ୍‌ ମିଶନ ହେଉଛି ଭାରତ ସରକାରଙ୍କର ଏକ ଫ୍ଲାଗସିପ୍‌ କାର୍ଯ୍ୟକ୍ରମ ଯାହାକି ନୀତି ଆୟୋଗଙ୍କ ଅଧୀନରେ ଦେଶରେ ଅଭିନବତା ଓ ଉଦ୍ୟମିତାର ବାତାବରଣ ସୃଷ୍ଟି ଉଦ୍ଦେଶ୍ୟରେ ଗଠନ କରାଯାଇଛି । ଏହି କାର୍ଯ୍ୟକ୍ରମର ପ୍ରଥମ ପର୍ଯ୍ୟାୟରେ ବିଦ୍ୟାଳୟ ଓ ଉଚ୍ଚ ଶିକ୍ଷାଅନୁଷ୍ଠାନ ସ୍ତରରେ ଅଭିନବତା ଅନୁଷ୍ଠାନର ନେଟୱାର୍କ ଗଠନ କରାଯାଉଛି ।

     ଅଟଳ ଟିଙ୍କରିଙ୍ଗ୍‌ ଲାବ ( ATL)

      * ଏହି ଫ୍ଲାଗସିପ୍‌ କାର୍ଯ୍ୟକ୍ରମ ଅଧୀନରେ ହାଇସ୍କୁଲ ସ୍ତରରେ ଅଟଳ ଟିଙ୍କରିଙ୍ଗ ଲାବ୍‌ମାନ ସ୍ଥାପନ କରାଯାଉଛି । ଏଆଇଏମ ଏଯାବତ୍‌ ଦେଶର ସମସ୍ତ ରାଜ୍ୟରେ 2400+ ଏଟିଏଲ ଖୋଲିବାକୁ ଚୟନ ପ୍ରକ୍ରିୟା ଶେଷ କରିଛନ୍ତି । ହାରାହାରି ଭାବେ 300 , 000 ବିଦ୍ୟାଳୟ ଛାତ୍ରଛାତ୍ରୀ ଏଟିଏଲରେ କାର୍ଯ୍ୟ କରୁଛନ୍ତି ଯାହା ଫଳରେ 3500 ଅଭିନବତ୍ୱ ସୃଷ୍ଟି କରାଯାଇପାରିଛି ଏବଂ ସେଥିପାଇଁ 1000 ଜଣ ଶିକ୍ଷକଙ୍କୁ ବିବିଧ କାର୍ଯ୍ୟକ୍ରମ ସିରିଜରେ ତାଲିମ ପ୍ରଦାନ କରାଯାଇଛି । ଏହି କାର୍ଯ୍ୟକ୍ରମ ଅଧୀନରେ ଚତୁର୍ଥ ଶ୍ରେଣୀଠାରୁ ଉପର ଶ୍ରେଣୀର ଛାତ୍ରଛାତ୍ରୀମାନେ ରୋବାଟ , ୩ଡ଼ି ପ୍ରିଣ୍ଟର୍ସ , ଇଣ୍ଟରନେଟ ଅଫ୍‌ ଥିଙ୍ଗସ୍‌ ଉପରେ କାର୍ଯ୍ୟ କରୁଛନ୍ତି ।
      * ଏହାତିରିକ୍ତ , 1500+ ମେଣ୍ଟର୍ସ ସେମାନଙ୍କର କ୍ୟାରିଅରର ପ୍ରାକ୍‌ ଏବଂ ମଧ୍ୟମ ପର୍ଯ୍ୟାୟର ସ୍ୱେଚ୍ଛାକୃତ ଭିତ୍ତିରେ ଏକବିଂଶ ଶତାବ୍ଦୀର ଯୁବ ଅଭିନବତ୍ୱ ଦିଗରେ କାର୍ଯ୍ୟକରୁଥିବା ଛାତ୍ରଛାତ୍ରୀମାନଙ୍କୁ କୌଶଳ ବିକାଶରେ ସହାୟତା କରୁଛନ୍ତି । ଅତି ଉଚ୍ଚମାନର କାର୍ଯ୍ୟ କରୁଥିବା କେତେକ ଟିଙ୍କରିଙ୍ଗ୍‌ ଲାବ୍‌ ବିଶ୍ୱ ରୋବୋଟିକ୍ସ ଅଲିମ୍ପିଆଡ଼୍‌ , ମେକର ଫେୟାର୍‌ , ନୋବେଲ ପ୍ରାଇଜ୍‌ ସିରିଜ ଏବଂ ଅନ୍ୟାନ୍ୟ ଅନେକ ରୋବୋଟିକ ଓ ଭାରତରେ ପ୍ରଯୁକ୍ତିଗତ ଅଭିନବତ୍ୱ ଚାଲେଞ୍ଜ କାର୍ଯ୍ୟକ୍ରମରେ ଅଂଶଗ୍ରହଣ କରିଥିଲେ ।

    ଅଟଳ ଇନକୁବେସନ୍‌ ସେଣ୍ଟର ( AIC )

      * ଅଟଳ ଇନକୁବେସନ୍‌ ସେଣ୍ଟର ( AIC ) କାର୍ଯ୍ୟକ୍ରମ ଅଧୀନରେ ଦେଶବ୍ୟାପୀ 100ରୁ ଉର୍ଦ୍ଧ୍ଵ ଅନୁଷ୍ଠାନକୁ ଚୟନ କରାଯାଇଛି ଯେଉଁମାନେ ଇନକୁବେଟରମାନ ସାରା ଦେଶରେ ସ୍ଥାପନ କରିବେ । ପୁଣି ସେଥିରେ ଟାୟାର 1 , 2 , 3 ଭଳି ସହର ରହିବ । ଷ୍ଟାର୍ଟଅପମାନେ ପ୍ରଥମ ପର୍ଯ୍ୟାୟରେ 19ଟି ଚୟନ କରାଯାଇଥିବା ଏଆଇସିରେ ଇନକୁବେସନ୍‌ ଆରମ୍ଭ କରିଛନ୍ତି ଏବଂ ସେସବୁ ଉତ୍ତମ ଭାବେ ଓ ଦ୍ରୁତ ଗତିରେ ପ୍ରଗତି କରୁଥିବା ଏବେ ସୁଦ୍ଧା ଲକ୍ଷ୍ୟ କରାଯାଇଛି । ଗତ ଏକ ବର୍ଷ ଭିତରେ ଏହିସବୁ ଇନକୁବେଟର ପ୍ରାୟ 6000 କର୍ମସଂସ୍ଥାନ ସୃଷ୍ଟି କରିପାରିଛନ୍ତି । 500+ ପାଖାପାଖି ଷ୍ଟାର୍ଟଅପର 10% ମହିଳା ସଶକ୍ତିକରଣ ଉପରେ ଧ୍ୟାନ କେନ୍ଦ୍ରିତ କରିଛନ୍ତି । ସେମାନଙ୍କର ଇନକୁବେଟର ଓ ଇନକୁବେଟୀ ଷ୍ଟାର୍ଟଅପ୍‌ ବିଭିନ୍ନ ଫୋରାରେ ଅନେକ ପୁରସ୍କାର ଲାଭ କରିଛନ୍ତି ଯେଉଁଥିରେ ଦୁଇଟି ଇକୋନୋମିକ ଟାଇମ୍ସ ଷ୍ଟାଟଅପ୍‌ ପୁରସ୍କାର , 2017 ସାମିଲ ।

    ଅଟଳ ନିଉ ଇଣ୍ଡିଆ ଚାଲେଞ୍ଜସ୍‌ ( ANIC )

      * ବର୍ତ୍ତମାନ ଦେଶରେ ପ୍ରଚଳିତ ଥିବା ପାଟେଣ୍ଟ ଏବଂ ପ୍ରୋଟୋଟାଇପର ନୂତନ ପ୍ରଯୁକ୍ତି ଉତ୍ପାଦ ସୃଷ୍ଟି ପ୍ରୟାସକୁ ସହଯୋଗ କରିବା ନିମନ୍ତେ ଅଟଳ ନିଉ ଇଣ୍ଡିଆ ଚାଲେଞ୍ଜସ୍‌ (ଏଏନଆଇସି) ନାମକ ଏକ କାର୍ଯ୍ୟକ୍ରମ ଆରମ୍ଭ କରାଯାଇଛି । ଏହା କେନ୍ଦ୍ର ସରକାରଙ୍କ ପାଞ୍ଚଟି ମନ୍ତ୍ରଣାଳୟର ସହଭାଗୀତାରେ ଗଠିତ ହୋଇଛି । ଏଭଳି ଚାଲେଞ୍ଜ୍‌ ଅଭିନବତ୍ୱ ଦିଗରେ କାର୍ଯ୍ୟ କରୁଥିବା ସଂସ୍ଥାଙ୍କୁ ଭାରତୀୟ ଅଗ୍ରାଧିକାର ଦୃଷ୍ଟି କ୍ଷେତ୍ର ଯଥା , ଗୃହନିର୍ମାଣ , ପରିବହନ , କୃଷି ଏବଂ ଜଳ ଓ ବର୍ଜ୍ୟଜଳ ପରିଚାଳନା ଆଦି କ୍ଷେତ୍ରରେ ବିଶେଷ ସହାୟକ ହେବ । ସମୟ କ୍ରମେ , ଏଆଇଏମ ଏହି କ୍ଷେତ୍ରରେ ମନ୍ତ୍ରଣାଳୟମାନଙ୍କୁ ସେମାନଙ୍କର ଅଭିନବତା ପ୍ରବର୍ତ୍ତନ ସକାଶେ ସହଯୋଗ କରିବେ ଏବଂ ତାହା ମୁଖ୍ୟ ପ୍ରଗତି କାର୍ଯ୍ୟକ୍ରମରେ ନୂତନ ମାର୍ଗ ସୃଷ୍ଟି କରିବ ।
      * ଅଟଳ ଅଭିନବ ମିଶନ ଦେଶର ବିଭିନ୍ନ ଭାଗରେ ତୃଣମୂଳ ସ୍ତରରେ କାର୍ଯ୍ୟ କରୁଛି ଏବଂ ଏହା ଛାତ୍ରଛାତ୍ରୀ ତଥା ଶିକ୍ଷକମାନଙ୍କୁ ସେମାନଙ୍କର ଅଭିନବତାରେ ପରିବର୍ତ୍ତନ ଓ ବିକାଶ ଘଟାଇବାରେ , ଉଦ୍ୟମିତ ମନୋଭାବ ସୃଷ୍ଟି କରିବା ସକାଶେ ସହାୟକ ହେବ ଏବଂ 2022 ସୁଦ୍ଧା ଏକ ନୂତନ ଭାରତ ଗଠନର ପରିକଳ୍ପନାକୁ ସାକାର କରିବାରେ ସହଯୋଗ କରିବ ।

    ( ii ) ବିଶ୍ୱ ଉ ଦ୍ୟୋ ଗ ଶିଖର ସମ୍ମିଳନୀ 2017 : ପ୍ରଥମେ ମହିଳା , ସମସ୍ତଙ୍କ ପାଇଁ ସମୃଦ୍ଧି

      * 2017 ନଭେମ୍ବର ମାସରେ ହାଇଦ୍ରାବାଦ ଠାରେ ଅନୁଷ୍ଠିତ ଜିଇଏସ 2017 ନୀତି ଆୟୋଗଙ୍କ ଆନୁକୂଲ୍ୟରେ ଅନୁଷ୍ଠିତ ହୋଇଥିଲା । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏହାର ଶୁଭାରମ୍ଭ କରିଥିଲେ ଏବଂ ଆମେରିକାର ଏହି ସମ୍ମିଳନୀରେ ନେତୃତ୍ୱ ନେଇଥିଲେ ସେ ଦେଶର ରାଷ୍ଟ୍ରପତିଙ୍କ ପରାମର୍ଶଦାତା ସୁଶ୍ରୀ ଇଭାଙ୍କା ଟ୍ରମ୍ପ୍‌ । ଜିଇଏସ ନିବେଶକମାନଙ୍କ ସହ ଶ୍ରେଷ୍ଠ ଉଦ୍ୟୋଗପତିମାନଙ୍କୁ ସଂଯୋଗ କରିଥାଏ ଏବଂ ବିଶ୍ୱବ୍ୟାପୀ ଷ୍ଟାର୍ଟ ଅପ୍‌ ବାତାବରଣ ଏହାଦ୍ୱାରା ଅଭିନବ ସମସ୍ୟା ସମାଧାନ ଉପାୟମାନ ଲାଭ କରିଥାଏ । ଏଥିରେ 150ରୁ ଅଧିକ ରାଷ୍ଟ୍ରର 2500ରୁ ଉର୍ଦ୍ଧ୍ଵ ଉଦ୍ୟୋଗୀ , ନିବେଶକ ଏବଂ ଷ୍ଟାର୍ଟ ଅପ୍‌ ତଥା ବକ୍ତା ଯୋଗ ଦେଇଥିଲେ । ତିନିଦିନିଆ ଏହି ସମ୍ମିଳନୀ ଅବସରରେ 53ଟି ଅଧିବେଶନରେ “ ପ୍ରଥମେ ମହିଳା: ସମସ୍ତଙ୍କ ପାଇଁ ସମୃଦ୍ଧି ” ଶୀର୍ଷକ ଉପରେ ବିସ୍ତୃତ ଆଲୋଚନା କରାଯାଇଥିଲା ।
      * ଜିଇଏସ ଗଠନ ପ୍ରକ୍ରିୟାରେ , ଉଦ୍ୟମିତା ଏବଂ ଅଭିନବତ୍ୱକୁ କେନ୍ଦ୍ର କରି ବିଭିନ୍ନ ସହଭାଗୀ ସଂସ୍ଥାଙ୍କ ମଧ୍ୟରେ ଦେଶବ୍ୟାପୀ 50ଟି କାର୍ଯ୍ୟକ୍ରମ ଅନୁଷ୍ଠିତ ହୋଇଛି । ଜିଇଏସ ପରବର୍ତ୍ତୀ କାର୍ଯ୍ୟପନ୍ଥା ସଦୃଶ ଘୋଷଣା କରାଯାଇଛି ଯେ ନୀତି ଆୟୋଗ ଏକ ମହିଳା ଉଦ୍ୟୋଗୀ ସେଲ୍‌ ସ୍ଥାପନ କରିବ ।

    ( iii ) ମହିଳା ଉ ଦ୍ୟୋ ଗୀତା ପ୍ଲାଟଫର୍ମ


    ଆନ୍ତର୍ଜାତିକ ମହିଳା ଦିବସ ପାଳନ ଅବସରରେ ନୀତି ଆୟୋଗ ଏକ ମହିଳା ଉଦ୍ୟୋଗୀତା ପ୍ଲାଟଫର୍ମ ( WEP )ର ଶୁଭାରମ୍ଭ କରିଛି । ଦେଶରେ ମହିଳାମାନଙ୍କୁ ଉଦ୍ୟୋଗ ସ୍ଥାପନ ଦିଗରେ ସବୁପ୍ରକାର ପ୍ରୋତ୍ସାହନ ଯୋଗାଇ ଦେବା ହେଲା ଏହି ପ୍ଲାଟଫର୍ମର ଉଦ୍ଦେଶ୍ୟ । ଏହାଦ୍ୱାରା ମହିଳାମାନେ ସେମାନଙ୍କ ଭିତରେ ଥିବା ଉଦ୍ୟମିତା ସାମର୍ଥ୍ୟକୁ ଉପଲବ୍ଧି କରିପାରିବେ ଏବଂ ସେହି ଦିଗରେ ପୋଷଣୀୟ ଓ ଦୀର୍ଘକାଳୀନ ବ୍ୟବସାୟିକ କାର୍ଯ୍ୟଯୋଜନା ପ୍ରସ୍ତୁତ କରିପାରିବେ ।


    ଏହି ଅବସରରେ ଏକ ପୋର୍ଟାଲ http:// wep.gov.in ର ଶୁଭାରମ୍ଭ କରାଯାଇଥିଲା । ଏହି ପୋର୍ଟାଲ ଏକ ସୂଚନାଧର୍ମୀ ଭାବବିନିମୟକାରୀ ୱେବସାଇଟ ଏବଂ ଏହାକୁ ଏକ ସମର୍ପିତ ସଂପଦ ଓ ଜ୍ଞାନ ଆଧାର ରୂପେ ଉପଯୋଗ କରାଯିବ । ଡବ୍ଲୁଇପି ଉଭୟ ଆକାଂକ୍ଷୀ ଏବଂ ପ୍ରତିଷ୍ଠିତ ମହିଳା ଉଦ୍ୟୋଗୀମାନେ ସମ୍ମୁଖୀନ ହେଉଥିବା ନାନା ପ୍ରକାର ସମସ୍ୟାବଳୀ ସମାଧାନ କରିବା ସହ ସେମାନଙ୍କୁ ତତସଂକ୍ରାନ୍ତ ସକଳ ପ୍ରକାର ସରକାରୀ ଏବଂ ଘରୋଇ ସେକ୍ଟର ଯୋଜନା ଓ ପ୍ରୟାସ ସୂଚନା ଯୋଗାଇଦେବ ।


    କୃଷି କ୍ଷେ ତ୍ର ରେ ସଂସ୍କାର ଉତ୍‌ପ୍ରେରଣ


    2022 ମସିହା ସୁଦ୍ଧା ଦେଶର କୃଷକମାନଙ୍କ ଉପାର୍ଜନକୁ ଦ୍ୱିଗୁଣିତ କରିବା ସକାଶେ ସରକାରଙ୍କ ଲକ୍ଷ୍ୟ ପରିପ୍ରେକ୍ଷୀରେ ନୀତି ଆୟୋଗଙ୍କ ପକ୍ଷରୁ ଅନେକ ଗୁଡ଼ିଏ ପଦକ୍ଷେପ ଗ୍ରହଣ କରାଯାଇଛି । କୃଷି କ୍ଷେତ୍ରରେ ଗୁରୁତ୍ୱପୂର୍ଣ୍ଣ ସଂସ୍କାର ଘଟାଇବା ହେଉଛି ଏଭଳି କାର୍ଯ୍ୟକ୍ରମର ଉଦ୍ଦେଶ୍ୟ । ସେହିଭଳି କେତେକ ପ୍ରମୁଖ ପଦକ୍ଷେପ ହେଲା:-


    ( i ) କୃଷି କ୍ଷେତ ଲିଜ୍‌ ସଂକ୍ରାନ୍ତ ମଡ଼େଲ ଆଇନ , 2017


    ଭାଗଚାଷୀ ମାନଙ୍କ ଅଧିକାରକୁ ସ୍ୱୀକୃତି ପ୍ରଦାନ ପୂର୍ବକ ଏବଂ ଜମିମାଲିକମାନଙ୍କ ସ୍ୱାର୍ଥକୁ ସୁରକ୍ଷିତ ରଖିବା ପରିପ୍ରେକ୍ଷୀରେ ନୀତି ଆୟୋଗ ଏକ ମଡ଼େଲ କୃଷିକ୍ଷେତ ଲିଜିଂ ଆଇନ , 2016ରେ ପରିକଳ୍ପନା କରିଥିଲେ । ଏହି ଆଇନ ଦ୍ୱାରା ନିବେଶ , ପ୍ରଯୁକ୍ତି , ଅର୍ଥନୀତି ଏବଂ କୃଷି କ୍ଷେତ୍ରରେ ନିଯୁକ୍ତି ବୃଦ୍ଧି ପାଇବ । ଉତ୍ତର ପ୍ରଦେଶ , ଉତ୍ତରାଖଣ୍ଡ , ମଧ୍ୟ ପ୍ରଦେଶ , ଓଡ଼ିଶା , କର୍ଣ୍ଣାଟକ , ତେଲଙ୍ଗାନା ଓ ଆନ୍ଧ୍ର ପ୍ରଦେଶ ଭଳି କେତେକ ରାଜ୍ୟ ସେମାନଙ୍କ ନିଜ ନିଜ ଚାଷଜମି ଆଇନରେ ଏଭଳି ବ୍ୟବସ୍ଥା ଗ୍ରହଣ କରିସାରିଛନ୍ତି ଅଥବା ସେ ଦିଗରେ ପଦକ୍ଷେପ ନେବା ଆରମ୍ଭ କରିଛନ୍ତି ।


    ( ii ) କୃଷି ଉତ୍ପାଦନ ମାର୍କେଟିଂ କମିଟି ଆଇନରେ ସଂସ୍କାର


    କୃଷି ମନ୍ତ୍ରଣାଳୟ , ରାଜ୍ୟ ଏବଂ ଅନ୍ୟାନ୍ୟ ହିତଧାରକମାନଙ୍କ ସହ ପରାମର୍ଶକ୍ରମେ ନୀତି ଆୟୋଗ 2017 ମସିହା ଫେବୃୟାରୀ ମାସରେ ଏକ ମଡ଼େଲ କୃଷି ଉତ୍ପାଦ ଓ ପ୍ରାଣୀଧନ ମାର୍କେଟିଂ କମିଟି ( APLMC ) ଆଇନ , 2017 ପ୍ରଣୟନ କରିଛନ୍ତି ।


    ( iii ) କୃଷିଜାତ ମାର୍କେଟିଂ ଏବଂ କୃଷକ ଅନୁକୂଳ ସଂସ୍କାର ସୂଚକା ଙ୍କ :


    ନୀତି ଆୟୋଗ ପ୍ରଥମ ଥର ପାଇଁ “ କୃଷିଜାତ ମାର୍କେଟିଂ ଏବଂ କୃଷକ ଅନୁକୂଳ ସଂସ୍କାର ସୂଚକାଂକ ” ର ବିକାଶ ଘଟାଇ ରାଜ୍ୟମାନଙ୍କୁ କୃଷିଜାତ ବଜାର , ଜମି ଭାଗଦେବା ଓ ଘରୋଇ ଜମିରେ ଜଙ୍ଗଲ ସୃଷ୍ଟି (ଗଛକଟା ଏବଂ ତାହାର ପରିବହନ) ସଂପର୍କରେ ସଚେତନ କରିବା ଦିଗରେ ପ୍ରୟାସ କରିଥିଲେ । ରାଜ୍ୟମାନଙ୍କ ମଧ୍ୟରେ ସୁସ୍ଥ ପ୍ରତିଯୋଗିତାର ବାତାବରଣ ସୃଷ୍ଟି କରିବା ହେଉଛି ଏହି ସୂଚକାଙ୍କର ମୂଳ ଉଦ୍ଦେଶ୍ୟ ।


    ( iv ) ପ୍ରଧାନମନ୍ତ୍ରୀ କୃଷି ସିଞ୍ଚାଇ ଯୋଜନା:


    ପ୍ରଧାନମନ୍ତ୍ରୀ କୃଷି ସିଞ୍ଚାଇ ଯୋଜନା ସକାଶେ ଏକ ରୋଡ଼ମ୍ୟାପ ପ୍ରସ୍ତୁତ କରାଯାଇଛି ଏବଂ ଏହାକୁ ସଂପୃକ୍ତ କେନ୍ଦ୍ରୀୟ ମନ୍ତ୍ରଣାଳୟ/ବିଭାଗ , ରାଜ୍ୟ ଓ ଅନ୍ୟାନ୍ୟ ହିତଧାରକମାନଙ୍କ ସହ ସେୟାର କରାଯାଇଛି ।


    ( v ) ମୂଲ୍ୟ ଅଭାବ ପେମେଣ୍ଟ (ପ୍ରାଇସ୍‌ ଡ଼େଫିସିଏନ୍ସି ପେମେଣ୍ଟ)


    ମୂଲ୍ୟ ଅଭାବ ପେମେଣ୍ଟ ପରିକଳ୍ପନା କୃଷି ଉତ୍ପାଦର ବାସ୍ତବ କ୍ରୟର ବିକଳ୍ପ ଯାହାକି ସରକାର ସର୍ବନିମ୍ନ ସହାୟକ ମୂଲ୍ୟ ( MSP ) ମାଧ୍ୟମରେ କରିଥାନ୍ତି ତାହା ନୀତି ଆୟୋଗ ଦ୍ୱାରା ପ୍ରସ୍ତାବ ଦିଆଯାଇଛି । ମହାରାଷ୍ଟ୍ର ଏବଂ ମଧ୍ୟପ୍ରଦେଶରେ କପା ଏବଂ ଶସ୍ୟ କ୍ଷେତ୍ରରେ ଯଥାକ୍ରମେ ଏହାକୁ ପାଇଲଟ ଭିତ୍ତିରେ କାର୍ଯ୍ୟକାରୀ କରିବାର ପ୍ରସ୍ତାବ ରହିଛି ।


    (vi ) ରାସାୟନିକ ସାରା ସେକ୍ଟରର ପୁନର୍ଜାଗରଣ:


    2022 ମସିହା ସୁଦ୍ଧା ଭାରତ ୟୁରିଆ ଉତ୍ପାଦନ କ୍ଷେତ୍ରରେ ଆତ୍ମନିର୍ଭରଶୀଳ ହେବା ଲକ୍ଷ୍ୟ ହାସଲ ନିମନ୍ତେ ନୀତି ଆୟୋଗ ଗୋରଖପୁର , ସିନ୍ଧ୍ରି , ବାରାଉଣୀ ଏବଂ ରାମଗୁଣ୍ଡମ୍‌ ଠାରେ ନୂତନ ପ୍ଲାଣ୍ଟର ପୁନଃରୁଦ୍ଧାର ପାଇଁ ନୀତି ଆୟୋଗ ବିଭିନ୍ନ କମିଟି ରିପୋର୍ଟକୁ ଆଗକୁ ଆଗେଇ ନେଇଛି । ସେହିଭଳି ତାଳଚେର ସାର କାରଖାନାରେ କି ପ୍ରକାର ପ୍ରଯୁକ୍ତି ଉପଯୋଗ କରାଯିବ ତାହାର ଚୟନ ପାଇଁ ମଧ୍ୟ ପ୍ରୟାସ କରାଯାଉଛି । ଅନେକ ରାଜ୍ୟରେ ସାର କ୍ଷେତ୍ରରେ ପ୍ରତ୍ୟକ୍ଷ ସୁବିଧା ହସ୍ତାନ୍ତରଣ ( DBT ) ବ୍ୟବସ୍ଥାକୁ ପାଇଲଟ ପ୍ରକଳ୍ପ ଭାବେ ପ୍ରବର୍ତ୍ତନ କରାଯାଇଛି ଏବଂ ଅନ୍ୟାନ୍ୟ ରାଜ୍ୟରେ ତାହାର ପ୍ରବର୍ତ୍ତନ ସକାଶେ ପଦକ୍ଷେପ ଗ୍ରହଣ କରାଯାଇଛି ।


    ( vii ) ସର୍ବନିମ୍ନ ସହାୟକ ମୂଲ୍ୟ (ଏମଏସପି) ପ୍ରବର୍ତ୍ତନ ସକାଶେ ବିକଳ୍ପ ବ୍ୟବସ୍ଥା


    2018-19 ଆର୍ଥିକ ବର୍ଷରେ ବଜେଟରେ କରାଯାଇଥିବା ଘୋଷଣାନାମା ଆଧାରରେ ନୀତି ଆୟୋଗଙ୍କ ବିଭିନ୍ନ କୃଷିଜାତ ଶସ୍ୟର ବିକଳ୍ପ ସର୍ବନିମ୍ନ ସହାୟକ ମୂଲ୍ୟ ବ୍ୟବସ୍ଥାର ବିକାଶ ଘଟାଇବା ଦାୟିତ୍ୱ ଦିଆଯାଇଛି । ଏହି ପରିପ୍ରେକ୍ଷୀରେ ନୀତି ଆୟୋଗ ବିଭିନ୍ନ କେନ୍ଦ୍ରୀୟ ମନ୍ତ୍ରଣାଳୟ , ରାଜ୍ୟ ସରକାର ଏବଂ ଅନ୍ୟାନ ହିତଧାରକମାନଙ୍କ ସହ ବିଚାରବିମର୍ଷ କରି ତିନିଗୋଟି ବିକଳ୍ପ ବ୍ୟବସ୍ଥା କରିଛନ୍ତି । ସେଗୁଡ଼ିକ ହେଲା: ମାର୍କେଟ ଆସ୍ୟୁରାନ୍ସ ଯୋଜନା , ମୂଲ୍ୟ ଡ଼େଫିସିଏନ୍ସି ପେମେଣ୍ଟ ଯୋଜନା ଏବଂ ଘରୋଇ ସଂଗ୍ରହ ଓ ଷ୍ଟକିଷ୍ଟ ଯୋଜନା ।


    ( viii ) କୃଷକମାନଙ୍କ ଉପାର୍ଜନ ଦ୍ୱିଗୁଣିତ କରିବା ଉଦେ୍ଦଶ୍ୟରେ ବ୍ୟବସାୟିକ ମଡ଼େଲ ପାଇଲଟିଂ ସକାଶେ ଟାସ୍କ ଫୋର୍ସ


    କୃଷକମାନଙ୍କ ଉପାର୍ଜନ ଦ୍ୱିଗୁଣିତ କରିବା ଉଦ୍ଦେଶ୍ୟରେ ବ୍ୟବସାୟିକ ମଡ଼େଲ ପାଇଲଟିଂ ସକାଶେ ନୀତି ଆୟୋଗ ଏକ ଟାସ୍କ ଫୋର୍ସ ଗଠନ କରିଛନ୍ତି । ଏହି ଉପକ୍ରମ ଜରିଆରେ 10ଟି ପାଇଲଟ ପ୍ରକଳ୍ପକୁ ବିଭିନ୍ନ ଭାରତର କୃଷି-ଜଳବାୟୁ କ୍ଷେତ୍ରରେ ବିଭାଜିତ କରାଯାଇଛି । ମୁଖ୍ୟତଃ ଏହାକୁ ସାମାଜିକ ଉଦ୍ୟୋଗ ମାଧ୍ୟମରେ ଏଭଳି ବିଭାଜିତ କରାଯିବ । ଏଭଳି ଟାସ୍କ ଫୋର୍ସ ଗଠନ କରିବା ସକାଶେ ମୁଖ୍ୟତଃ ବଜାରଭିତ୍ତିକ ପଦକ୍ଷେପ , କୃଷି ଉତ୍ପାଦନ ବୃଦ୍ଧି ସକାଶେ ବିଜ୍ଞାନ ଓ ପ୍ରଯୁକ୍ତିର ପ୍ରୟୋଗକୁ ପ୍ରୋତ୍ସାହନ , କୃଷକମାନଙ୍କ ରିସ୍କକୁ ସର୍ବନିମ୍ନରେ ପରିଣତ କରିବା ଏବଂ ଆଧୁନିକ ବ୍ୟବସାୟିକ କାର୍ଯ୍ୟପନ୍ଥା ଲାଗି କୃଷି ସେକ୍ଟରକୁ ମୂଲ୍ୟଯୁକ୍ତ କରିବା ଆଦି ଅନ୍ୟତମ ।


    ସର୍ବାଧୁନିକ ପ୍ରଯୁକ୍ତି ଗ୍ରହଣକୁ ପ୍ରୋତ୍ସାହନ ପ୍ରଦାନ


    ( i ) ଡ଼ିଜିଟାଲ ଇଣ୍ଡିଆକୁ ପ୍ରୋତ୍ସାହନ


    ବିମୁଦ୍ରୀକରଣ ପରେ ଡ଼ିଜିଟାଲ ପେମେଣ୍ଟକୁ ଏକ ଆନ୍ଦୋଳନରେ ପରିଣତ କରିବା ଦିଗରେ ନୀତି ଆୟୋଗ ଏକ ଡ଼୍ରାଇଭର ଭାବେ କାର୍ଯ୍ୟ କରିଆସିଛି । 100ଟି ସହରରେ ବିମୁଦ୍ରୀକରଣର 100 ଦିନ ମଧ୍ୟରେ 100ଟି ଡ଼ିଜିଧନ ମେଳାର ଆୟୋଜନ କରାଯାଇଛି । ସୂଚନା , ଶିକ୍ଷା ଓ ଯୋଗାଯୋଗ ମାଧ୍ୟମରେ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରମାନଙ୍କରେ ପାଞ୍ଚକୋଟି ଜନଧନ ଆକାଉଣ୍ଟକୁ ଡ଼ିଜିଟାଲ ପ୍ଲାଟଫର୍ମରେ ସାମିଲ କରାଯାଇଛି । ସେହିଭଳି ଲକି ଗ୍ରାହକ ଯୋଜନା ଏବଂ ଡ଼ିଜି ଧନ ବ୍ୟାପାର ଯୋଜନା ଭଳି ଯୋଜନାର ଆରମ୍ଭ କରାଯାଇଛି ଯେଉଁଥିରୁ ସମାଜର ସବୁ ବର୍ଗର ଲୋକ ଉପକୃତ ହୋଇପାରିଛନ୍ତି । ସେହିଭଳି 16 ଲକ୍ଷରୁ ଉର୍ଦ୍ଧ୍ଵ ଉପଭୋକ୍ତା ଏବଂ ବ୍ୟବସାୟୀ ଏହି ଦୁଇଟି ଯୋଜନାରେ 256 କୋଟି ଟଙ୍କାର କ୍ୟାସବ୍ୟାକ୍‌ ପୁରସ୍କାର ଲାଭ କରିଛନ୍ତି ।


    ରାଜ୍ୟ ମୁଖ୍ୟମନ୍ତ୍ରୀମାନଙ୍କୁ ନେଇ ନୀତି ଆୟୋଗ ଡ଼ିଜିଟାଲ ପେମେଣ୍ଟ ପାଇଁ ଏକ କମିଟି ଗଠନ କରାଯାଇଛି । ଆନ୍ଧ୍ର ପ୍ରଦେଶ ମୁଖ୍ୟମନ୍ତ୍ରୀ ଏହାର ଆବାହକ ଅଛନ୍ତି । ନୀତି ଆୟୋଗ ପକ୍ଷରୁ ଭୀମ୍‌ ଆପ୍‌ ଡ଼ିଜିଟାଲ ପେମେଣ୍ଟ ବ୍ୟବସ୍ଥା କରାଯାଇଛି ଯାହା ଫଳରେ ଅତି ଦୁର୍ଗମ ଅଞ୍ଚଳରେ ସୁଦ୍ଧା ଡ଼ିଜିଟାଲ ପେମେଣ୍ଟ ବ୍ୟବସ୍ଥା ଉପଲବ୍ଧ ହୋଇପାରିଛି । ନୀତି ପକ୍ଷରୁ ଲେସ୍‌ କ୍ୟାସ ଟାଉନସିପ୍‌ ଯୋଜନା ଆରମ୍ଭ କରାଯାଇଛି ଯାହାକି ତୃତୀୟ ପକ୍ଷ ଯାଞ୍ଚ ଦ୍ୱାରା କାର୍ଯ୍ୟକାରୀ କରାଯାଉଛି । ଏଥିରେ 75 ଟାଉନସିପ୍‌କୁ ସାମିଲ କରାଯାଇଛି ଏବଂ ସେଠାରେ 80% କାରବାର ନଗଦ କାରବାର ମୁକ୍ତ ହୋଇପାରିଛି । ପ୍ରଧାନମନ୍ତ୍ରୀ 2017 ଏପ୍ରିଲ 14 ତାରିଖ ଲେସ୍‌ କ୍ୟାସ୍‌ ଟାଉନସିପ୍‌ ଯୋଜନା ଘୋଷଣା କରିଥିଲେ ।


    ( ii ) ସହଭାଗୀ , ସଂଯୋଗୀ ଏବଂ ସ୍ୱଚ୍ଛ ଭ୍ରାମ୍ୟମାଣ ସମାଧାନ ବ୍ୟବସ୍ଥା


    ନୀତି ଅୟୋଗ ଆୟାଗ ପକ୍ଷରୁ ଏଭଳି ସହଭାଗୀ , ସଂଯୋଗୀ ଏବଂ ସ୍ୱଚ୍ଛ ଭ୍ରାମ୍ୟମାଣ ସମାଧାନ ବ୍ୟବସ୍ଥା ଆରମ୍ଭ କରିଛନ୍ତି ଯାହାକି ସ୍ମାର୍ଟ ସିଟିମାନଙ୍କରେ ସହଜରେ ଗ୍ରହଣୀୟ ହୋଇପାରିଛି । ଏଥିରେ ‘India Leaps Ahead: Transformative Mobility Solutions for All’ ରିପୋର୍ଟ ପ୍ରକାଶ କରାଯାଇଛି । ସେହିଭଳି “ ଭାରତର ଶକ୍ତି ସଂରକ୍ଷଣ ଅଭିଯାନ: ବିଶ୍ୱ ପ୍ରତିଦ୍ୱନ୍ଦ୍ୱୀ ବ୍ୟାଟେରୀ ଉତ୍ପାଦନ ପାଇଁ ମେକ୍‌ ଇନ୍‌ ଇଣ୍ଡିଆ ସୁଯୋଗ ” ଏବଂ “ ସମାଜକୁ ପ୍ରଥମ ପ୍ରାଥମିକତା: ଭାରତରେ ଫିବେଟ୍‌ ନୀତି ସାମର୍ଥ୍ୟ ଆକଳନ ” ନୀତି ସୂଚନା ଜାରି କରାଯାଇଛି ।


    ନୀତି ପକ୍ଷରୁ ଇଭି ଚାର୍ଜିଂ ଷ୍ଟେସନ୍‌ ସ୍ଥାପନ କରାଯାଇଛି ଯେଉଁଥିରେ ବିଦ୍ୟୁତ୍‌ଚାଳିତ ଯାନବାହନ ଚାର୍ଜିଂ ସେବା ଯୋଗାଇ ଦିଆଯାଇଛି ।


    2018 ଫେବୃୟାରୀ ମାସରେ ନୀତି ଆୟୋଗ ଛଅଟି ଆନ୍ତଃ ମନ୍ତ୍ରୀସ୍ତରୀୟ କମିଟି ଗଠନ କରାଯାଇଛି ଯେଉଁମାନେ କି ସଂସ୍କାରୀ ନୀତି ସଂପର୍କୀତ ରଣନୀତି ପ୍ରସଙ୍ଗରେ ସିଦ୍ଧାନ୍ତ ଗ୍ରହଣ କରିବେ ।


    ( iii ) ସୁଶାସନ କ୍ଷେତ୍ରରେ ଅତ୍ୟାଧୁନିକ ପ୍ରଯୁକ୍ତି ଗ୍ରହଣ


    କୃତ୍ରିମ ପ୍ରଜ୍ଞାକୁ ଜାତୀୟ ନୀତି ଭାବେ ଗ୍ରହଣ କରାଯାଇଛି । ନୀତି ଆୟୋଗ ପକ୍ଷରୁ ଇଣ୍ଡିଆ ଚେନ୍‌ ପକ୍ଷରୁ ଏକ ଆଲୋଚନା ପ୍ରବନ୍ଧ ପ୍ରସ୍ତୁତ କରାଯାଇଛି ।


    ( iv ) ମିଥାନୋଲ ଅର୍ଥନୀତି:


    ଫସିଲ ଇନ୍ଧନ ଉପରେ ନିର୍ଭରଶୀଳତା ହ୍ରାସ ଏବଂ ଆମଦାନୀକୁ କମ୍‌ କରିବା ସକାଶେ ଏକ ଶୀର୍ଷସ୍ତରୀୟ କମିଟି ଏବଂ ପାଞ୍ଚଟି ଟାସ୍କ ଫୋର୍ସ କାର୍ଯ୍ୟ କରୁଛନ୍ତି । ସେମାନେ ମିଥାନୋଲ ଅର୍ଥନୀତିକୁ କିଭଳି ଭାବେ କାର୍ଯ୍ୟକାରୀ କରାଯାଇପାରିବ ସେଥିପାଇଁ ରୋଡ଼ମ୍ୟାପ ପ୍ରସ୍ତୁତ କରୁଛନ୍ତି । 2030 ସୁଦ୍ଧା ଆମଦାନୀକୃତ ଇନ୍ଧନ ବ୍ୟୟକୁ 30% ହ୍ରାସ କରିବା ଦିଗରେ ସେମାନେ ପ୍ରୟାସ ଚଳାଇଛନ୍ତି ।


    ( v ) ‘ ମେକ୍‌ ଇନ୍‌ ଇଣ୍ଡି ÷ ଆ ’ କୁ ଢ଼ାଲ ଭାବେ ଉପଯୋଗ କରିବାର ରୋଡ଼ମ୍ୟାପ :


    ମେକ୍‌ ଇନ୍‌ ଇଣ୍ଡିଆକୁ ଢ଼ାଲ ରୂପେ ବ୍ୟବହାର କରିବା ସକାଶେ କାର୍ଯ୍ୟଯୋଜନା ପ୍ରସ୍ତୁତ ଦିଗରେ ନୀତି ଆୟୋଗ କମିଟି ଚେଷ୍ଟିତ ଅଛନ୍ତି । ଇତି ମଧ୍ୟରେ କମିଟି ତାଙ୍କର ରିପୋର୍ଟ ପ୍ରଧାନମନ୍ତ୍ରୀ କାର୍ଯ୍ୟାଳୟକୁ ପ୍ରଦାନ କରିଛନ୍ତି । ଏହି କମିଟିର ସମସ୍ତ ସୁପାରିଶକୁ ପିଏମଓ ଗ୍ରହଣ କରିଛନ୍ତି ।‌


    ଅନ୍ତରାଷ୍ଟ୍ରୀୟ ରାଜିନାମା

     1. ୪ର୍ଥ ଭାରତ-ଚୀନ ଷ୍ଟ୍ରାଟେଜିକ୍‌ ଆଥିର୍କ ବାର୍ତ୍ତାଳାପ ( SED ) ଅନୁଷ୍ଠିତ ହୋଇଛି ଏବଂ ନୀତି ଆୟୋଗ ଏବଂ ଚୀନର ଜାତୀୟ ବିକାଶ ଓ ସଂସ୍କାର କମିଶନଙ୍କ ମଧ୍ୟରେ 2016 ଅକ୍ଟୋବର 6-7 ତାରିଖ ଦିନ ମଧ୍ୟରେ ଏହି ବାର୍ତ୍ତାଳାପ ନୂଆଦିଲ୍ଲୀଠାରେ ଅନୁଷ୍ଠିତ ହୋଇଛି ।
     2. ଆମେରିକା ଡ଼ିଓଇ - ଶକ୍ତି ସୂଚନା ପ୍ରଶାସନ ଏବଂ ଭାରତୀୟ ଶକ୍ତି ମନ୍ତ୍ରୀ ଓ ବିଭାଗ ମଧ୍ୟରେ 2016 ଅକ୍ଟୋବର 24-27 ତାରିଖ ଦିନ ନୂଆଦିଲ୍ଲୀଠାରେ ଶକ୍ତି ସୂଚନା ପରିଚାଳନା ସଂପର୍କୀତ ଆଲୋଚନା ଅନୁଷ୍ଠିତ ହୋଇଛି ।
     3. ନୀତି ଆୟୋଗ- ବିକାଶ ଗବେଷଣା କେନ୍ଦ୍ର- ଡ଼ିଆରସି (ଚୀନ) ମଧ୍ୟରେ ଦ୍ୱିତୀୟ ପର୍ଯ୍ୟାୟ କଥାବାର୍ତ୍ତା ନୂଆଦିଲ୍ଲୀ ଠାରେ 2016 ନଭେମ୍ବର ମାସରେ ଏବଂ ଏହାର ତୃତୀୟ ବୈଠକ ବେଜିଂ ଠାରେ 2017 ଡିସେମ୍ବର ମାସରେ ଅନୁଷ୍ଠତ ହୋଇଛି । ନୀତି- ଡିଆରସି ମଧ୍ୟରେ ଚତୁର୍ଥ ପର୍ଯ୍ୟାୟ କଥାବାର୍ତ୍ତ 2018 ନଭେମ୍ବର ମାସରେ ସମ୍ପନ୍ନ ହୋଇଛି ।

    ********************

    
    
    (Release ID: 1558993) Visitor Counter : 1
    
    
    
    
    

3.