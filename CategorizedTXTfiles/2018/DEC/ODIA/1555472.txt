      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦୈନିକ ଜାଗରଣର 75ତମ ସ୍ୱନକ୍ଷତ୍ର ଦିବସ ସମାରୋହରେ ଜାଗରଣ ଫୋରମକୁ ପ୍ରଧାନମନନ୍ତ୍ରୀଙ୍କ ସମ୍ବୋଧନ
      Posted On: 07 DEC 2018 7:39PM by PIB Bhubaneshwar


    ଏଠାରେ ଉପସ୍ଥିତ ସମସ୍ତ ବରିଷ୍ଠ ମହାନୁଭବ , ଭଦ୍ର ମହିଳା ଓ ଭଦ୍ରମଣ୍ଡଳୀ ।


    ସର୍ବ ପ୍ରଥମେ ମୁଁ ଦୈନିକ ଜାଗରଣର ପ୍ରତ୍ୟେକ ପାଠକଙ୍କୁ , ସମ୍ବାଦପତ୍ରର ପ୍ରକାଶନ ଏବଂ ଖବରକାଗଜକୁ ଘରେ - ଘରେ ପହଂଚାଇବାର କାର୍ଯ୍ୟ ସହିତ ଜଡିତ ପ୍ରତ୍ୟେକ ବ୍ୟକ୍ତିଙ୍କୁ , ବିଶେଷ କରି ହକର ବନ୍ଧୁମାନଙ୍କୁ ଆପଣଙ୍କ ସଂପାଦକୀୟ ମଣ୍ଡଳୀକୁ ହୀରକ ଜୟନ୍ତୀ ଅବସରରେ ବହୁତ ବହୁତ ଶୁଭେଚ୍ଛା ଜଣାଉଛି , ବହୁତ ବହୁତ ଶୁଭକାମନା ଜଣାଉଛି ।


    ବିଗତ 75 ବର୍ଷ ଧରି ଆପଣ ନିରନ୍ତର ଭାବେ ଦେଶର କୋଟି କୋଟି ଲୋକଙ୍କୁ ସୂଚନା ପ୍ରଦାନ ଏବଂ ସରକାରଙ୍କ ସହିତ ଜଡିତ ହୋଇ ରହିଛନ୍ତି । ଦେଶର ପୁନନିର୍ମାଣରେ ଦୈନିକ ଜାଗରଣ ମହତ୍ୱପୂର୍ଣ୍ଣ ଭୂମିକା ତୁଲାଇଛି । ଦେଶକୁ ସଚେତନ କରାଇବାରେ ଆପଣ ଗୁରୁତ୍ୱପୂର୍ଣ୍ଣ ଭୂମିକା ତୁଲାଉଛନ୍ତି । ଭାରତ ଛାଡ଼ ଆନ୍ଦୋଳନର ପୃଷ୍ଟଭୂମିରେ ଆପଣ ଯେଉଁ କାର୍ଯ୍ୟ ଆରମ୍ଭ କରିଥିଲେ , ତାହା ଆଜି ନୂତନ ଭାରତର ନୂତନ ଆଶା , ନୂତନ ସଂକଳ୍ପ ଏବଂ ନୂତନ ସରକାରଙ୍କୁ ଆଗକୁ ନେବାରେ ସହଯୋଗ କରୁଛି । ଦୈନିକ ଜାଗରଣ ପଢୁଥିବା ଲୋକମାନଙ୍କ ମଧ୍ୟରୁ ମୁଁ ହେଉଛି ଜଣେ । ବୋଧହୁଏ ସେହିଠାରୁ ହିଁ ଆରମ୍ଭ ହୋଇଥାଏ । ନିଜ ଅନୁଭବ ଆଧାରରେ ମୁଁ କହି ପାରୁଛି କି ବିଗତ ଦଶକ ଦଶକ ଧରି ଦୈନିକ ଜାଗରଣ ଦେଶ ଏବଂ ସମାଜରେ ପରିବର୍ତ୍ତନ ଆଣିବାର ଅଭିଯାନକୁ ଶକ୍ତି ଦେଇଛି ।


    ବିଗତ ଚାରି ବର୍ଷରେ ଆପଣମାନଙ୍କର ସମୂହ ଏବଂ ଦେଶର ସମସ୍ତ ମିଡିଆ ସଂସ୍ଥାନମାନେ ରାଷ୍ଟ୍ର ନିର୍ମାଣର ସୁଦୃଢ ସ୍ତମ୍ଭ ଭାବେ ନିଜର ଦାୟିତ୍ୱକୁ ବେଶ ଭଲ ଭାବେ ନିର୍ବାହ କରିଛନ୍ତି । ସେ ‘ ବେଟି ବଚାଓ-ବେଟି ପଢାଓ ଅଭିଯାନ ’ ହେଉ ଅବା ‘ ସ୍ୱଚ୍ଛ ଭାରତ ଅଭିଯାନ ’ ହେଉ । ଏହା ଯଦି ଜନ - ଆନ୍ଦୋଳନ ପାଲଟିଛି ତ ଏଥିରେ ଗଣମାଧ୍ୟମର ମଧ୍ୟ ଏକ ସକାରାତ୍ମକ ଭୂମିକା ରହିଛି । ଦୈନିକ ଜାଗରଣ ମଧ୍ୟ ଏଥିରେ ନିଜର ପ୍ରଭାବଶାଳୀ ଯୋଗଦାନ ଦେବାରେ ସଦା ସର୍ବଦା ଆଗରେ ରହିଛି । ଏଇ ନିକଟରେ ଭିଡିଓ କନଫରେନ୍ସ ମାଧ୍ୟମରେ , ମୋତେ ଆପଣ ସମସ୍ତଙ୍କ ସହିତ କଥା ହେବାର ସୁଯୋଗ ମିଳିଥିଲା । ସେତେବେଳେ ମୋତେ ଅବଗତ କରାଯାଇଥିଲା କି ସ୍ୱଚ୍ଛତା ପାଇଁ କିପରି ଆପଣମାନେ ସମସ୍ତେ ସମ୍ପୂର୍ଣ୍ଣ ସମର୍ପଣର ସହିତ କାର୍ଯ୍ୟ କରୁଛନ୍ତି ।


    ସାଥୀଗଣ , ସମାଜରେ ଗଣମାଧ୍ୟମର ଏହି ଭୂମିକା ଆଗାମୀ ସମୟରେ ଆହୁରି ଅଧିକ ମହତ୍ୱପୂର୍ଣ୍ଣ ହେବାକୁ ଯାଉଛି । ଆଜି ଡିଜିଟାଲ ବିପ୍ଳବ ମିଡିଆକୁ , ସମ୍ବାଦପତ୍ରକୁ ଆହୁରି ସମ୍ପ୍ରସାରିତ କରି ଦେଇଛି ଆଉ ମୁଁ ମାନୁଛି ନୂତନ ମିଡିଆ ନୂତନ ଭାରତର ମୂଳଦୁଆକୁ ଆହୁରି ଶକ୍ତି ଆଣିଦେବ ।


    ସାଥୀଗଣ , ଯେତେବେଳେ ମଧ୍ୟ ଆମେ ନୂତନ ଭାରତର କଥା କହୁ , ତ ସର୍ବନିମ୍ନ ସରକାର ସର୍ବାଧିକ ପ୍ରଶାସନ ଏବଂ ସମସ୍ତଙ୍କ ସହିତ ସମସ୍ତଙ୍କର ବିକାଶ ଏହାର ମୂଳରେ , ଏହି ମୂଳମନ୍ତ୍ରକୁ ନେଇ ଆମେ କଥା କହୁ । ଆମେ ଏପରି ଏକ ବ୍ୟବସ୍ଥାର କଥା କହୁ ଯାହା ଜନ ଭାଗୀଦାରୀ ଦ୍ୱାରା ଯୋଜନାର ନିର୍ମାଣ ହେଉ , ଏବଂ ଜନ ଭାଗୀଦାରୀ ଦ୍ୱାରା ହିଁ ତାହା ଉପରେ ନିଷ୍ପତ୍ତି ନିଆଯାଉ । ଏହି ଚିନ୍ତାଧାରାକୁ ଆମେ ବିଗତ ଚାରି ବର୍ଷ ଧରି ଆଗକୁ ବଢ଼ାଇଛୁ । କେନ୍ଦ୍ର ସରକାରଙ୍କର ଅନେକ ଯୋଜନା ଗୁଡ଼ିକୁ ଲୋକମାନେ ନିଜର ଦାୟିତ୍ୱ ଭାବି ଆଗକୁ ବଢ଼ାଉଛନ୍ତି । ସରକାର , ସରକାରଙ୍କ ସହିତ ଜଡ଼ିତ ଏବଂ ସହଯୋଗ ଏହି ଭାବନା ଦେଶରେ ସୁଦୃଢ଼ ହୋଇଛି ।


    ଦେଶର ଯୁବକ ଆଜି ବିକାଶରେ ନିଜକୁ ଅଂଶୀଦାର ଭାବିବାରେ ଲାଗିଛି । ସରକାରୀ ଯୋଜନା ଗୁଡ଼ିକ ନିଜସ୍ୱ ଭାବନାରେ ଦେଖା ଯାଉଛି । ତାକୁ ଲାଗୁଛି ଯେ ତା ’ ସ୍ୱର ଶୁଣା ଯାଉଛି ଆଉ ଏହା ହେଉଛି କାରଣ ଯେ ସରକାର ଏବଂ ବ୍ୟବସ୍ଥା ଉପରେ ବିଶ୍ୱାସ ଆଜି ଅଭୂତପୂର୍ବ ସ୍ତରରେ ରହିଛି । ଏହି ବିଶ୍ୱାସ ସେତେବେଳେ ଜାଗ୍ରତ ହୋଇଥାଏ , ଯେତେବେଳେ ସରକାର ସ୍ଥିର କରାଯାଇଥିବା ଲକ୍ଷ୍ୟ ହାସଲ କରୁଥିବାର ଦେଖା ଯାଇଥାଏ । ପାରଦର୍ଶିତାର ସହିତ କାମ କରୁଥିବା ଦୃଷ୍ଟିଗୋଚର ହୋଇଥାଏ ।


    ସାଥୀଗଣ , ଜାଗରଣ ଫୋରମରେ ଆପଣମାନେ ଅନେକ ବିଷୟରେ ଚର୍ଚ୍ଚା କରିବାକୁ ଯାଉଛନ୍ତି । ବହୁତ ଗୁଡ଼ିଏ ପ୍ରଶ୍ନ ଆସିବ , ବହୁତ ଉତ୍ତର ମଧ୍ୟ ଖୋଜାଯିବ । ଗୋଟିଏ ପ୍ରଶ୍ନ ଆପଣଙ୍କ ମଂଚରେ ମୁଁ ମଧ୍ୟ ଉଠାଉଛି । ଆଉ ପ୍ରଶ୍ନ ହେଉଛି ମୋର କିନ୍ତୁ ତା ’ ସହିତ ସମଗ୍ର ଦେଶର ଭାବନା ଯୋଡ଼ି ହୋଇଛି । ଆପଣ ମଧ୍ୟ ଅଧିକାଂଶ ସମୟରେ ଭାବୁଥିବେ , ଆଶ୍ଚର୍ଯ୍ୟ ହେଉଥିବେ କି ଆମ ଦେଶ କାହିଁକି ପଛୁଆ ହୋଇ ରହି ଯାଇଛି । ସ୍ୱାଧୀନତାର ଏତେ ଦଶକ ପରେ... ଏହି ଦ୍ଵନ୍ଦ୍ଵ ଆପଣଙ୍କ ମନରେ ମଧ୍ୟ ରହିଥିବ କି ଆମେ କାହିଁକି ପଛରେ ରହିଗଲେ । ଆମ ପାଖରେ ବିଶାଳ ଉତ୍ପାଦନକ୍ଷମ ଭୂମି ରହିଛି , ଆମର ଯୁବକମାନେ ବହୁତ ପ୍ରତିଭାଶାଳୀ ଏବଂ ବହୁତ ପରିଶ୍ରମୀ ମଧ୍ୟ ଅଟନ୍ତି । ଆମ ପାଖରେ ପ୍ରାକୃତିକ ସଂସାଧନର କେବେ କୌଣସି ଅଭାବ ନ ଥିଲା । ଏତେ ସବୁକିଛି ରହିଥିବା ସତ୍ୱେ ଆମ ଦେଶ ଆଗକୁ କାହିଁକି ବଢ଼ି ପାରିଲା ନାହିଁ । ଶେଷରେ କ ’ ଣ କାରଣ ରହିଛି କି ଛୋଟ ଛୋଟ ଦେଶର ମଧ୍ୟ , ଯେଉଁମାନଙ୍କ ସଂଖ୍ୟା ବହୁତ କମ୍ ଅଛି , ଯେଉଁମାନଙ୍କ ପାଖରେ ପ୍ରାକୃତିକ ସମ୍ପଦ ମଧ୍ୟ ନଥିଲା ଭଳି । ଏଭଳି ଦେଶ ମଧ୍ୟ ବହୁତ କମ୍ ସମୟରେ ଆମ ଠାରୁ ଆଗକୁ ବଢ଼ି ଯାଇଛନ୍ତି ।


    ଏହା ହେଉଛି ଆମ ଦେଶବାସୀଙ୍କର କ୍ଷମତା କି ଆମର ଚନ୍ଦ୍ରଯାନ ଚନ୍ଦ୍ରରେ ପହଂଚି ଗଲା । ଆମେ ବହୁତ କମ୍ ଖର୍ଚ୍ଚରେ ମଙ୍ଗଳ ମିଶନ ଭଳି ମହାଯଜ୍ଞ ସଂପୂର୍ଣ୍ଣ କଲେ । କିନ୍ତୁ କ ’ ଣ କାରଣ ରହିଛି କି ଦେଶର କୋଟି କୋଟି ଲୋକଙ୍କର ଗାଁ ପର୍ଯ୍ୟନ୍ତ ସଡ଼କ ମଧ୍ୟ ପହଂଚି ପାରି ନାହିଁ ।


    ସାଥୀଗଣ , ଭାରତବାସୀଙ୍କର ଆବିଷ୍କାରରେ ସାରା ଦୁନିଆ ଚମକି ଉଠୁଛି । କିନ୍ତୁ କ ’ ଣ କାରଣ ରହିଛି କି କୋଟି କୋଟି ଭାରତବାସୀଙ୍କୁ ବିଜୁଳି ମଧ୍ୟ ମିଳି ପାରି ନ ଥିଲା , କାହିଁକି ଆମ ଦେଶର ଲୋକ ଛଅ ଦଶକରୁ ଅଧିକ ସମୟ ପର୍ଯ୍ୟନ୍ତ ମୌଳିକ ସୁବିଧାଗୁଡ଼ିକ ପାଇଁ ମଧ୍ୟ ବ୍ୟାକୁଳ ହେଉଥିଲେ । ବଡ଼ ବଡ଼ ଲୋକ କ୍ଷମତାକୁ ଆସିଲେ , ବଡ଼ ବଡ଼ ସ୍ୱର୍ଣ୍ଣିମ ଲୋକ ମଧ୍ୟ କ୍ଷମତାକୁ ଆସିଲେ ଆଉ ଚାଲି ମଧ୍ୟ ଗଲେ । କିନ୍ତୁ ଦଶକ ଦଶକ ପର୍ଯ୍ୟନ୍ତ ଯେଉଁ ଲୋକ ଛୋଟ ଛୋଟ ସମସ୍ୟା ସହିତ ଲଢ଼େଇ କରୁଥିଲେ , ସେମାନଙ୍କର ସମସ୍ୟା ଗୁଡ଼ିକର ସମାଧାନ ହୋଇ ପାରିଲା ନାହିଁ ।


    ସାଥୀଗଣ , ଲକ୍ଷ୍ୟ ସବୁ କିଛି କମ୍ ନ ଥିଲା , ଏକାଗ୍ରତାର ଅଭାବ ଥିଲା , ଅର୍ଥର ଅଭାବ ନ ଥିଲା , ଅଭାବ ଥିଲା ଇଚ୍ଛାଶକ୍ତିର । ସମାଧାନର ଅଭାବ ନ ଥିଲା , ସମ୍ବେଦନାର ଅଭାବ ଥିଲା , ସାମର୍ଥ୍ୟର ଅଭାବ ନ ଥିଲା , ଅଭାବ ଥିଲା କାର୍ଯ୍ୟ ସଂସ୍କୃତିର । ବହୁତ ସହଜରେ କିଛି ଲୋକ କବୀର ଦାସ ମହୋଦୟଙ୍କର ସେହି ଧେୟକୁ ବିଗାଡ଼ି ଦେଇ ଥଟ୍ଟା ପରିହାସରେ ଉଡ଼ାଇ ଦିଅନ୍ତି , ଯେଉଁଥିରେ ସେ କହିଥିଲେ , କାଲ୍ କରେ ସୋ ଆଜ୍ କର୍ , ଆଜ୍ କରେ ସୋ ଅବ୍ (କାଲି କରିବାକୁ ଥିବା କାର୍ଯ୍ୟଟିକୁ ଆଜି କର , ଆଜି କରିବାକୁ ଥିବା କାର୍ଯ୍ୟଟିକୁ ଏବେ କର) କିନ୍ତୁ ଚିନ୍ତା କରନ୍ତୁ ଯଦି ଏହି ଭାବ ଆମ କାର୍ଯ୍ୟ ସଂସ୍କୃତିରେ ଦଶକ ପୂର୍ବରୁ ଆସି ଯାଇ ଥାଆନ୍ତା ତ ଆଜି ଦେଶର ଛବି କ ’ ଣ ହୋଇ ଥାଆନ୍ତା ।


    ସାଥୀଗଣ , ନିକଟରେ ଏଲିଫେଂଟା ପର୍ଯ୍ୟନ୍ତ ପାଣି ତଳେ କେବୁଲ ମାଧ୍ୟମରେ ବିଜୁଳି ପହଂଚାଇବାର ଏକ ଭିଡିଓ ବହୁତ ଭାଇରାଲ ହୋଇଥିଲା । ମୋର ମଧ୍ୟ ଦୃଷ୍ଟିକୁ ଆସିଲା , ଆଶା କରୁଛି ଆପଣମାନେ ମଧ୍ୟ ଦେଖିଥିବେ । କଳ୍ପନା କରନ୍ତୁ ମୁମ୍ବାଇଠାରୁ ଅଳ୍ପ ଦୂରରେ ରହୁଥିବା ଲୋକଙ୍କୁ କିଭଳି ଲାଗୁଥିବ , ଯେତେବେଳେ ସେମାନେ ନିଜେ ଅନ୍ଧାରରେ ରାତି-ଦିନ ବିତାଇ , ମୁମ୍ବାଇର ଚମକ ଦମକକୁ ଦେଖୁଥିବେ , ସେହି ଅନ୍ଧକାର ମଧ୍ୟରେ 70 ବର୍ଷ ବିତାଇ ଦେବାର କଳ୍ପନା କରି ଦେଖନ୍ତୁ । ଏବେ କିଛି ଦିନ ପୂର୍ବରୁ ହିଁ ମୋତେ ଜଣେ ବ୍ୟକ୍ତି ପତ୍ର ଲେଖି ଧନ୍ୟବାଦ ଦେଲେ , ସେ ପତ୍ର ଏଥିପାଇଁ ଲେଖିଥିଲେ କାରଣ ମେଘାଳୟ ପ୍ରଥମ ଥର ପାଇଁ ରେଳ ଲାଇନ୍ ସହିତ ଯୋଡ଼ି ହୋଇ ଗଲା । କ ’ ଣ ଆପଣ କଳ୍ପନା କରି ପାରିବେ କି ଆମେ କ୍ଷମତାକୁ ଆସିବା ପୂର୍ବରୁ ମେଘାଳୟ , ମିଜୋରାମ ଆଉ ତ୍ରିପୁରା ଭାରତର ରେଳ ମାନଚିତ୍ରରେ ନ ଥିଲା । ଚିନ୍ତା କରନ୍ତୁ , କେଉଁମାନେ କିଭଳି ଭାବେ ଏହି ସବୁ ରାଜ୍ୟର ଲୋକଙ୍କ ଜୀବନ ଉପରେ ପ୍ରଭାବ ପକାଇଥିବେ ।


    ସାଥୀଗଣ , ପୂର୍ବରୁ ଦେଶ କେଉଁ ଦିଗରେ , କେଉଁ ଗତିରେ ଚାଲୁଥିଲା , ଆଉ ଆଜି କେଉଁ ଦିଗରେ ଆଉ କେଉଁ ଗତିର ସହିତ କେତେ ବେଗରେ ଆଗକୁ ଯାଉଛି । ଏହା ମୋର ମିଡିଆର ବନ୍ଧୁମାନଙ୍କ ପାଇଁ ଅଧ୍ୟୟନ ଆଉ ମନ୍ଥନର ବିଷୟ ମଧ୍ୟ ହୋଇ ପାରିବ । କେତେବେଳେ କରିବା ଓ ଆମେ ତାହା ଜାଣି ନାହୁଁ । ଚିନ୍ତା କରନ୍ତୁ କାହିଁକି ସ୍ୱାଧୀନତାର 67 ବର୍ଷ ପର୍ଯ୍ୟନ୍ତ କେବଳ 38 ପ୍ରତିଶତ ଗ୍ରାମୀଣ ଘରେ ହିଁ ଶୌଚାଳୟ ତିଆରି ହୋଇଥିଲା , ଆଉ କିପରି ପ୍ରଶ୍ନର ଉତ୍ତର ଏହିଠାରୁ ଆରମ୍ଭ ହୋଇଥାଏ , କିଭଳି 4 ବର୍ଷରେ 85 ପ୍ରତିଶତ ଘରେ , ଗ୍ରାମାଂଚଳରେ ଘରେ ଶୌଚାଳୟ ଉପଲବ୍ଧ କରାଗଲା । ଶେଷରେ ଚିନ୍ତା କରନ୍ତୁ , କାରଣ କ ’ ଣ ଥିଲା ସ୍ୱାଧୀନତାର 67 ବର୍ଷ ପରେ କେବଳ 55 ପ୍ରତିଶତ ସାହି , ବସ୍ତି ଏବଂ ଗାଁ ପର୍ଯ୍ୟନ୍ତ ହିଁ ସଡ଼କ ପହଂଚିଥିଲା ଆଉ କିଭଳି 4 ବର୍ଷରେ ସଡ଼କ ଯୋଗାଯୋଗ ବୃଦ୍ଧି ପାଇ 90 ପ୍ରତିଶତରୁ ଅଧିକ ସାହି ବସ୍ତି ଏବଂ ଗାଁ ପର୍ଯ୍ୟନ୍ତ ପହଂଚାଇ ଦିଆଗଲା । ଶେଷରେ ଟିକେ ଚିନ୍ତା କରନ୍ତୁ କାହିଁକି ସ୍ୱାଧୀନତାର 67 ବର୍ଷ ପରେ କେବଳ 55 ପ୍ରତିଶତ ଘରେ ହିଁ ଗ୍ୟାସ ସଂଯୋଗ ଥିଲା ଆଉ ଏବେ କିପରି 4 ବର୍ଷରେ ଗ୍ୟାସ ସଂଯୋଗର ପରିସର 90 ପ୍ରତିଶତ ଘର ପର୍ଯ୍ୟନ୍ତ ପହଂଚାଇ ଦିଆଯାଇଛି । ଶେଷରେ ଚିନ୍ତା କରନ୍ତୁ... କାହିଁକି ସ୍ୱାଧୀନତାର 67 ବର୍ଷ ପର୍ଯ୍ୟନ୍ତ କେବଳ 70 ପ୍ରତିଶତ ଗ୍ରାମୀଣ ପରିବାର ପର୍ଯ୍ୟନ୍ତ ବିଜୁଳି ସୁବିଧା ପହଂଚିଥିଲା । ଆଉ ଏବେ କିପରି ବିଗତ ଚାରି ବର୍ଷରେ 95 ପ୍ରତିଶତ ଗ୍ରାମୀଣ ପରିବାର ପର୍ଯ୍ୟନ୍ତ ବିଜୁଳି ପହଂଚି ଯାଇଛି ।


    ସାଥୀଗଣ , ଏହି ଭଳି ପ୍ରଶ୍ନ ପଚାରି ପଚାରି ଘଂଟା ଘଂଟା ସମୟ ଚାଲିଯିବ । ବ୍ୟବସ୍ଥା ଗୁଡ଼ିକରେ ଅସଂପୂର୍ଣ୍ଣତା ଯୋଗୁଁ ସଂପୂର୍ଣ୍ଣତା ଆଡ଼କୁ ଅଗ୍ରସର ହେଲା ଆଉ ଆମ ଦେଶ ବିଗତ ଚାରି , ସାଢ଼େ ଚାରି ବର୍ଷରେ ଯେଉଁ ପ୍ରଗତି କରିଛି , ତାହା ହେଉଛି ଅଭୂତପୂର୍ବ ।


    ସାଥୀଗଣ , ଶେଷରେ ଚିନ୍ତା କରନ୍ତୁ... କାହିଁକି ସ୍ୱାଧୀନତାର 67 ବର୍ଷ ପରେ ମଧ୍ୟ କେବଳ 50 ପ୍ରତିଶତ ପରିବାରଙ୍କ ପାଖରେ କାହିଁକି ବ୍ୟାଙ୍କ ଖାତା ଥିଲା । ଏହା କିଭଳି ହେଲା କି ଆଜି ଦେଶର ପ୍ରାୟ ପ୍ରତ୍ୟେକ ପରିବାର ବ୍ୟାଙ୍କିଙ୍ଗ ସେବା ସହିତ ଯୋଡ଼ି ହୋଇ ଯାଇଛନ୍ତି । ଚିନ୍ତା କରନ୍ତୁ କି... ଶେଷରେ ଏପରି କ ’ ଣ ଥିଲା କି ସ୍ୱାଧୀନତାର 67 ବର୍ଷ ପର୍ଯ୍ୟନ୍ତ ବହୁ କଷ୍ଟରେ ଦେଶର 4 କୋଟି ନାଗରିକ ହିଁ ଆୟକର ଦାଖଲ କରୁଥିଲେ । ଶହେ ପଚିଶ କୋଟିର ଦେଶ... ମାତ୍ର ଚାରି କୋଟି , କେବଳ ଚାରି ବର୍ଷ ମଧ୍ୟରେ ଆଉ ତିନି କୋଟି ନୂତନ ନାଗରିକ ଆୟକର ନେଟୱାର୍କ ସହିତ ଯୋଡ଼ି ହୋଇ ଯାଇଛନ୍ତି । ଚିନ୍ତା କରନ୍ତୁ... କି ଶେଷରେ କ ’ ଣ ଏଭଳି କାରଣ ଥିଲା କି ଯେ ପର୍ଯ୍ୟନ୍ତ ଜିଏସଟି ଲାଗୁ ହୋଇ ନ ଥିଲା , ଆମ ଦେଶରେ ପରୋକ୍ଷ ଟିକସ ବ୍ୟବସ୍ଥାରେ 66 ଲକ୍ଷ ଉଦ୍ୟମୀ ପଞ୍ଜୀକୃତ ହୋଇଥିଲେ ଆଉ ଏବେ ଜିଏସଟି ଲାଗୁ ହେବା ପରେ 54 ଲକ୍ଷ ନୂତନ ଲୋକ ପଞ୍ଜୀକୃତ ହୋଇଛନ୍ତି ।


    ସାଥୀଗଣ , ତା ’ ହେଲେ ପୂର୍ବ ସରକାର ଏଭଳି କାହିଁକି କରି ପାରି ନ ଥିଲେ ଆଉ ଏବେ ଯାହା ହେଉଛି ତାହା କିପରି ହେଉଛି । ସେହି ଲୋକ ଅଛନ୍ତି , ସେହି ଅମଲାତନ୍ତ୍ର ଅଛି , ସେହି ସଂସ୍ଥା ମଧ୍ୟ ରହିଛି , ଫାଇଲ ଗୁଡ଼ିକର ଯିବା ଆସିବାର ସେହି ରାସ୍ତା ମଧ୍ୟ ରହିଛି , ଟେବୁଲ , ଚୌକି , କଲମ ସବୁକିଛି ସେହିଭଳି ଅଛି , କିନ୍ତୁ କିଭଳି ଏ ପରିବର୍ତ୍ତନ ଆସିଲା । ଏହି କଥାର ଏହା ହେଉଛି ମଧ୍ୟ ପ୍ରମାଣ ଯେ ଦେଶ ବଦଳି ପାରିବ । ଆଉ ମୁଁ ଆପଣମାନଙ୍କୁ ଏହା ମଧ୍ୟ ବିଶ୍ୱାସ ଦେବାକୁ ଚାହୁଁଛି କି ଯାହା ମଧ୍ୟ ବଦଳି ଯାଇଛି , ଯାହା ମଧ୍ୟ ପରିବର୍ତ୍ତନ ଆସିଛି , ଗତି ଆସିଛି , ତାହା ସେ ପର୍ଯ୍ୟନ୍ତ ଆସି ନ ଥାଆନ୍ତା ଯେ ପର୍ଯ୍ୟନ୍ତ ଆଦୌ ତୃଣମୂଳ ସ୍ତର ପର୍ଯ୍ୟନ୍ତ ଯାଇ ନିଷ୍ପତ୍ତି ନିଆ ନ ’ ଯାଏ କି ତାହା ଉପରେ କାର୍ଯ୍ୟାନୁଷ୍ଠାନ କରା ନ ’ ଯାଏ ।


    ଆପଣ କଳ୍ପନା କରନ୍ତୁ... ଯଦି ଦେଶର ନାଗରିକଙ୍କୁ ଦଶକ ଦଶକ ପୂର୍ବରୁ ହିଁ ମୌଳିକ ଆବଶ୍ୟକତା ଗୁଡ଼ିକ ଉପଲବ୍ଧ କରାଇ ଦିଆ ଯାଇ ଥାଆନ୍ତା , ତ ଆମ ଦେଶ କେଉଁଠାରୁ ଯାଇ କେଉଁଠି ପହଂଚି ଯାଇ ଥାଆନ୍ତା । ଦେଶର ନାଗରିକଙ୍କ ପାଇଁ ଏହା ସବୁ କରିବା ମୋ ପାଇଁ ହେଉଛି ସୌଭାଗ୍ୟର କଥା । କିନ୍ତୁ ଏହା ସେତିକି ହିଁ ଦୁର୍ଭାଗ୍ୟପୂର୍ଣ୍ଣ କି ଦେଶକୁ ଏଥିପାଇଁ ଏତେ ବର୍ଷ ପର୍ଯ୍ୟନ୍ତ ବ୍ୟାକୁଳ ହୋଇ ଚାହିଁ ରହିବାକୁ ପଡ଼ିଲା ।


    ସାଥୀଗଣ , ଯେତେବେଳେ ଆମ ଦେଶର ଗରିବ , ଶୋଷିତ ଆଉ ବଂଚିତକୁ ସମସ୍ତ ମୌଳିକ ସୁବିଧା ଉପଲବ୍ଧ ହୋଇ ଯିବ... ସେମାନଙ୍କୁ ଶୌଚାଳୟ , ବିଜୁଳି , ବ୍ୟାଙ୍କରେ ଖାତା , ଗ୍ୟାସ ସଂଯୋଗ , ଶିକ୍ଷା , ଆରୋଗ୍ୟ ଭଳି ଚିନ୍ତାରୁ ମୁକ୍ତି ମିଳିଯିବ ତ ପୁଣି ମୋ ଦେଶର ଗରିବ ନିଜେ ହିଁ ନିଜର ଦାରିଦ୍ର୍ୟକୁ ପରାସ୍ତ କରି ଦେବେ । ଏହା ହେଉଛି ମୋର ବିଶ୍ୱାସ । ସେ ଗରିବୀରୁ ମୁକୁଳି ଆସିବ ଆଉ ଦେଶ ମଧ୍ୟ ଦାରିଦ୍ର୍ୟରୁ ମୁକ୍ତ ହୋଇଯିବ । ବିଗତ ଚାରି ବର୍ଷରେ ଆପଣ ହେଉଥିବା ଏହି ପରିବର୍ତ୍ତନକୁ ଦେଖୁଥିବେ । ପରିସଂଖ୍ୟାନ ହେଉଛି ଏହାର ସାକ୍ଷୀ , କିନ୍ତୁ ଏ ସବୁ ପୂର୍ବରୁ ହୋଇ ନ ଥିଲା ଆଉ ପୂର୍ବରୁ ଏହା ହୋଇ ନ ଥିଲା , କାରଣ ଦାରିଦ୍ର୍ୟ କମ୍ ହୋଇଯିବ ତ ଗରିବୀ ହଟାଓର ସ୍ଳୋଗାନ କିପରି ଦିଆଯାଇ ପାରିବ । ପୂର୍ବରୁ ଏଥିପାଇଁ ହୋଇ ନ ଥିଲା , କାରଣ ଯେତେବେଳେ ମୌଳିକ ସୁବିଧା ସମସ୍ତଙ୍କୁ ମିଳିଯିବ ତ ଭୋଟ ବ୍ୟାଙ୍କର ରାଜନୀତି କିଭଳି ଚାଲିବ । ତୁଷ୍ଟିକରଣ କିପରି ହେବ ।


    ଭାଇ ଓ ଭଉଣୀମାନେ , ଆଜି ଆମେ ଦେଶର ଶତ ପ୍ରତିଶତ ଲୋକଙ୍କୁ ପ୍ରାୟତଃ ସମସ୍ତ ମୌଳିକ ସୁବିଧା ଦେବାର ନିକଟରେ ପହଂଚି ଯାଇଛୁ ତ ଭାରତ ଅନ୍ୟ ଏକ ଯୁଗକୁ ଡେଇଁବା ପାଇଁ ମଧ୍ୟ ପ୍ରସ୍ତୁତ ହୋଇ ରହିଛି । ଆମେ କୋଟି କୋଟି ଭାରତୀୟ ମାନଙ୍କର ଆଶା ସେମାନଙ୍କର ଆକାଂକ୍ଷା ଗୁଡ଼ିକୁ ପୂରଣ କରିବା ପାଇଁ ତତ୍ପର ହୋଇ ରହିଛୁ । ଆଜି ଆମେ ନିଉ ଇଣ୍ଡିଆର ସଂକଳ୍ପରୁ ସିଦ୍ଧି ଆଡ଼କୁ ଯାତ୍ରା ପଥରେ ଅଗ୍ରସର ହେଉଛୁ । ଏହି ଯାତ୍ରାରେ ଯେଉଁ ପ୍ରକାରର ଟେକ୍ନୋଲଜିର ବ୍ୟବହାର ଭାରତ କରୁଛି ସେ ଦୁନିଆର ବିକାଶଶୀଳ ଏବଂ ପଛୁଆ ଦେଶ ମାନଙ୍କ ପାଇଁ ମଧ୍ୟ ଗୋଟିଏ ମଡେଲ ବା ଉଦାହରଣ ହେଉଛି ।


    ସାଥୀଗଣ , ଆଜି ଭାରତରେ ସଂଯୋଗୀକରଣ ବ୍ୟବସ୍ଥାରୁ ନେଇ ଯୋଗାଯୋଗ ପର୍ଯ୍ୟନ୍ତ , ପ୍ରତିଯୋଗିତାରୁ ନେଇ ସୁବିଧା ପର୍ଯ୍ୟନ୍ତ ଜୀବନର ପ୍ରତ୍ୟେକ କ୍ଷେତ୍ରକୁ ଟେକ୍ନୋଲଜି ସହିତ ଯୋଡ଼ିବାର ପ୍ରୟାସ ହେଉଛି । ଟେକ୍ନୋଲଜି ଏବଂ ମାନବ ସମ୍ବେଦନାର ଶକ୍ତି ଦ୍ୱାରା ସହାବସ୍ଥାନର ସୁଗମତା ସୁନିଶ୍ଚିତ କରାଯାଉଛି । ଆମର ବ୍ୟବସ୍ଥା ସବୁ ଦ୍ରୁତ ଗତିରେ ନୂତନ ବିଶ୍ୱର ଆବଶ୍ୟକତା ପାଇଁ ପ୍ରସ୍ତୁତ ହେଉଛି । ସୌର ଶକ୍ତି ହେଉ , ଜୈବ ଇନ୍ଧନ ହେଉ , ଏହା ଉପରେ ଆଧୁନିକ ବ୍ୟବସ୍ଥା ଗୁଡ଼ିକୁ ପ୍ରସ୍ତୁତ କରାଯାଉଛି ।


    ଦେଶରେ ଆଜି ଏକବିଂଶ ଶତାବ୍ଦୀର ଆବଶ୍ୟକତା ଗୁଡ଼ିକୁ ଦେଖି ଆଗାମୀ ପିଢିର ଭିତ୍ତିଭୂମି ପ୍ରସ୍ତୁତ କରା ଯାଉଛି । ରାଜରାସ୍ତା ହେଉ , ରେଳପଥ ହେଉ , ବିମାନପଥ ହେଉ , ଜଳପଥ ହେଉ ଚତୁଃଦିଗରେ କାର୍ଯ୍ୟ କରାଯାଉଛି । ନିକଟରେ ଆପଣ ମାନେ ଦେଖିଲେ , କେଉଁ ଭଳି ଭାବେ ବାରଣାସୀ ଏବଂ କୋଲକାତା ମଧ୍ୟରେ ଜଳପଥର ନୂତନ ସୁବିଧା କାର୍ଯ୍ୟକ୍ଷମ ହୋଇ ଯାଇଛି । ଏହିଭଳି ଭାବେ ଦେଶରେ ନିର୍ମିତ ବିନା ଇଂଜିନ ଡ୍ରାଇଭରରେ ଚାଲୁଥିବା ରେଳ.. ଟ୍ରେନ୍ 18 ଏବଂ ତାହାର ପରୀକ୍ଷମୂଳକ ଗତି ତ ଆପଣମାନଙ୍କ ଖବର କାଗଜର ମୁଖ୍ୟାଂଶ ହୋଇ ରହିଛି । ବିମାନ ଉଡାଣର ତ ସ୍ଥିତି ଏଭଳି ହୋଇ ଯାଇଛି କି ଆଜି ଏସି ବଗିରେ ଯାଉଥିବା ଯାତ୍ରୀଙ୍କ ଠାରୁ ଅଧିକ ଲୋକ ଏବେ ଉଡାଜାହାଜରେ ଯାଇ ଉଡ଼ିବାକୁ ଲାଗିଲେଣି । ଏହା ଏଥିପାଇଁ ହେଉଛି କାରଣ ସରକାର ଛୋଟ ଛୋଟ ସହର ଗୁଡ଼ିକୁ ଟାୟାର-2 ସହର , ଟାୟାର-3 ସହର ଗୁଡ଼ିକୁ ମଧ୍ୟ ଉଡାଣ ଯୋଜନା ସହିତ ଯୋଡ଼ୁଛନ୍ତି । ନୂତନ ବିମାନ ବନ୍ଦର ଏବଂ ବିମାନ ପଥ ବିକଶିତ କରୁଛନ୍ତି । ବ୍ୟବସ୍ଥାରେ ଚାରିଆଡେ କିପରି ପରିବର୍ତ୍ତନ ଆସୁଛି , ଏହାକୁ ବୁଝିବା ହେଉଛି ବହୁତ ଜରୁରୀ । ଏଲପିଜି ସିଲିଣ୍ଡରର ପୁଣି ଭର୍ତ୍ତି କରିଆଣିବା ପାଇଁ ଆଗରୁ କେତେ ଦିନ ଲାଗି ଯାଉଥିଲା ଏବେ କେବଳ ଗୋଟିଏ କିମ୍ବା ଦୁଇ ଦିନରେ ହିଁ ମିଳିବାକୁ ଲାଗିଲାଣି । ଆଗରୁ ଆୟକର ଟିକସ ଫେରସ୍ତ ମିଳିବାରେ ମାସ ମାସ ଲାଗି ଯାଉଥିଲା । ଏହା ମଧ୍ୟ ଏବେ କିଛି ସପ୍ତାହ ମଧ୍ୟରେ ହେବାକୁ ଲାଗିଲାଣି । ପାସପୋର୍ଟ ତିଆରି କରିବା ପାଇଁ ମଧ୍ୟ ଆଗରୁ ମାସ ମାସର କାର୍ଯ୍ୟ ଥିଲା , ଏବେ ସେହି କାର୍ଯ୍ୟ ଗୋଟିଏ ଦୁଇଟି ସପ୍ତାହରେ ହେବାକୁ ଲାଗିଲାଣି । ବିଜୁଳି , ପାଣିର ସଂଯୋଗ ଏବେ ସହଜରେ ମିଳିବାକୁ ଲାଗିଲାଣି । ସରକାରଙ୍କର ଅଧିକାଂଶ ସେବା ଗୁଡ଼ିକ ଏବେ ଅନ୍-ଲାଇନରେ ହେଉଛି , ମୋବାଇଲ ଫୋନରେ ହେଉଛି । ଏହା ପଛରେ ରହିଥିବା ଭାବନା ହେଉଛି ଗୋଟିଏ ଯେ , ସାଧାରଣ ଜନତାଙ୍କୁ ବ୍ୟବସ୍ଥା ଗୁଡ଼ିକ ସହିତ କସରତ କରିବାକୁ ନ ପଡ଼ୁ , ଲଢେଇ କରିବାକୁ ନ ପଡ଼ୁ , ଧାଡ଼ି ନ ଲାଗୁ , ଭ୍ରଷ୍ଟାଚାର ସମ୍ଭାବନା କମ୍ ହେଉ ଏବଂ ଦୈନନ୍ଦିନ ଚିନ୍ତାରୁ ମୁକ୍ତି ମିଳୁ ।


    ସାଥୀଗଣ , ସରକାର ନା କେବଳ ସେବା ଗୁଡ଼ିକ ମାଧ୍ୟମରେ ପ୍ରତ୍ୟେକଙ୍କ ନିକଟରେ ପହଂଚିବା ପାଇଁ ପ୍ରତିବଦ୍ଧ ବରଂ ଯୋଜନା ଗୁଡ଼ିକର ଲାଭ ଆବଶ୍ୟକତା ଥିବା ଲୋକ ମାନଙ୍କ ପାଖରେ ନିଶ୍ଚିତ ଭାବେ ପହଂଚୁ ଏଥିପାଇଁ ମଧ୍ୟ ସରକାର ନିରନ୍ତର ଭାବେ ପ୍ରୟାସ କରୁଛନ୍ତି । ପ୍ରଧାନମନ୍ତ୍ରୀ ଆବାସ ଯୋଜନା ଦ୍ୱାରା ମିଳୁଥିବା ଘର ହେଉ , ଉଜ୍ଜ୍ୱଳା ଯୋଜନା ମାଧ୍ୟମରେ ମିଳୁଥିବା ଗ୍ୟାସର ସଂଯୋଗ ହେଉ , ସୌଭାଗ୍ୟ ଯୋଜନା ମାଧ୍ୟମରେ ମିଳୁଥିବା ବିଜୁଳି ସଂଯୋଗ ହେଉ , ଶୌଚାଳୟର ସୁବିଧା ହେଉ । ଏଭଳି ସମସ୍ତ ଯୋଜନାର ହିତାଧିକାରୀଙ୍କ ପର୍ଯ୍ୟନ୍ତ ସରକାର ନିଜେ ଯାଉଛନ୍ତି , ସେମାନଙ୍କର ପରିଚୟ ଖୋଜୁଛନ୍ତି , ସେମାନଙ୍କୁ ଏହି ସୁବିଧା ନେବା ପାଇଁ ପ୍ରୋତ୍ସାହିତ କରୁଛନ୍ତି । ଦେଶର 50 କୋଟିରୁ ମଧ୍ୟ ଅଧିକ ଗରିବଙ୍କର ସ୍ୱାସ୍ଥ୍ୟକୁ ସୁରକ୍ଷା କବଚ ଦେଉଥିବା ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା (ପିଏମଜେଏୱାଇ) ଅର୍ଥାତ ଆୟୁଷ୍ମାନ ଭାରତ ଯୋଜନା ତ କଲ୍ୟାଣକାରୀ ଏବଂ ପାରଦର୍ଶି କାର୍ଯ୍ୟକାରୀତାର ହେଉଛି ସର୍ବୋକ୍ରୃଷ୍ଟ ଉଦାହରଣ ।


    ଡିଜିଟାଲ ଟେକ୍ନିକ୍ ଅଟୋମେସନ୍ ଏବଂ ମାନବୀୟ ସଂବେଦନଶୀଳତାକୁ କିଭଳି ଜନ ସାଧାରଣଙ୍କର କଲ୍ୟାଣ ପାଇଁ ଉପଯୋଗ କରାଯାଇ ପାରିବ । ଏହା ଆୟୁଷ୍ମାନ ଭାରତରେ ଦେଖାଯାଏ । ଏହି ଯୋଜନାର ହିତାଧିକାରୀଙ୍କ ଚିହ୍ନଟ ପ୍ରଥମେ କରାଗଲା । ପୁଣି ତାଙ୍କର ସୂଚନାକୁ , ଡାଟାର ଟେକ୍ନିକ ମାଧ୍ୟମରେ ଯୋଡ଼ାଗଲା ଆଉ ପୁଣି ସ୍ୱର୍ଣ୍ଣ କାର୍ଡ (ଗୋଲ୍ଡ କାର୍ଡ) ଜାରି କରା ଯାଉଛି । ଗୋଲ୍ଡ କାର୍ଡ ଆଉ ଆୟୁଷ୍ମାନ ମିତ୍ର ଅର୍ଥାତ ଟେକ୍ନିକ ଏବଂ ମାନବୀୟ ସମ୍ବେଦନାର ସଙ୍ଗମରେ ଗରିବରୁ ଅତି ଗରିବଙ୍କୁ ସ୍ୱାସ୍ଥ୍ୟର ଲାଭ ପୂର୍ଣ୍ଣମାତ୍ରାରେ ମାଗଣାରେ ମିଳୁଛି ।


    ସାଥୀଗଣ , ଏବେ ଏହି ଯୋଜନାକୁ 100 ଦିନ ମଧ୍ୟ ହୋଇ ନାହିଁ , କେବଳ ତିନି ମାସରୁ ମଧ୍ୟ କମ୍ ସମୟ ହୋଇଛି ଆଉ ଏ ପର୍ଯ୍ୟନ୍ତ ଦେଶର ସାଢ଼େ ଚାରି ଲକ୍ଷ ଗରିବ ଯାହାର ଲାଭ ଉଠାଇ ସାରିଲେଣି , କିମ୍ବା ବର୍ତ୍ତମାନ ହାସ୍ପାତାଳରେ ଚିକିତ୍ସା କରାଉଛନ୍ତି । ଗର୍ଭବତୀ ମହିଳାଙ୍କ ସର୍ଜରୀରୁ ନେଇ କର୍କଟ ଭଳି ଜଟିଳ ରୋଗର ଚିକିତ୍ସା ଆୟୁଷ୍ମାନ ଭାରତ କାରଣରୁ ସମ୍ଭବ ହୋଇଛି ।


    ଏଭଳି ସ୍ଥିତିରେ ବସିଥିବା , ଏହି ଚମକ ଦମକରୁ ଦୂରରେ ଅନେକ ଲୋକ ମାନଙ୍କ ବିଷୟରେ ଚିନ୍ତା କରନ୍ତୁ.. କି ଏ ଲୋକ ମାନେ ହେଉଛନ୍ତି କେଉଁମାନେ ଏ ହେଉଛନ୍ତି ଶ୍ରମିକ , ଏ ହେଉଛନ୍ତି କର୍ମ କରୁଥିବା ଲୋକ , ହେଉଛନ୍ତି କୃଷକ , ଚାଷଜମି ଏବଂ କାରଖାନାରେ ଶ୍ରମିକ ଭାବେ ଖଟୁଥିବା ଲୋକ , ଠେଲା ଚଲାଉଥିବା ଲୋକ , ରିକ୍ସା ଚଲାଉଥିବା ଲୋକ । ହେଉଛନ୍ତି କପଡ଼ା ସିଲେଇର କାମ କରୁଥିବା ଲୋକ । ହେଉଛନ୍ତି କପଡ଼ା ଧୋଇ ଜୀବନ ଅତିବାହିତ କରୁଥିବା ଲୋକ । ଗାଁ ଏବଂ ସହରର ସେହି ଲୋକ ଯେଉଁମାନେ ଗୁରୁତର ରୋଗର ଚିକିତ୍ସା କେବଳ ଏଥିପାଇଁ ଘୁଂଚାଇ ଚାଲି ଥିଲେ , କାରଣ ସେମାନଙ୍କ ସମ୍ମୁଖରେ ସଦା ସର୍ବଦା ଠିଆ ହୋଇ ରହୁଥିଲା... ନିଜର ଔଷଧ ପାଇଁ ଖର୍ଚ୍ଚ କରିବେ କିମ୍ବା ପରିବାର ପାଇଁ ଦୁଇ ଓଳିର ଖାଇବାରେ ଖର୍ଚ୍ଚ କରିବେ । ନିଜର ଔଷଧ ପାଇଁ ଖର୍ଚ୍ଚ କରିବେ କିମ୍ବା ପିଲାଙ୍କ ପାଠ ପଢ଼ାରେ ଖର୍ଚ୍ଚ କରିବେ । ଗରିବ ମାନଙ୍କୁ ଏହି ପ୍ରଶ୍ନର ଉତ୍ତର ଆୟୁଷ୍ମାନ ଭାରତ ଯୋଜନା ମାଧ୍ୟମରେ ମିଳି ଯାଇଛି ।


    ସାଥୀଗଣ , ଗରିବଙ୍କ ସଶକ୍ତୀକରଣର ମାଧ୍ୟମ କରାଇବାର ଏହି କାର୍ଯ୍ୟ କେବଳ ଏ ପର୍ଯ୍ୟନ୍ତ ସୀମିତ ରହିବା ଭଳି ନୁହେଁ । ଏହାକୁ ଆଗାମୀ ସମୟରେ ବିସ୍ତାର କରି ଦିଆଯିବ । ଆମର ପ୍ରୟାସ ହେଉଛି ଏହା କି ମଧ୍ୟସ୍ଥିଙ୍କୁ ଟେକ୍ନିକ ମାଧ୍ୟମରେ ହଟେଇ ଦିଆଯିବ । ଉତ୍ପାଦକ ଏବଂ ଉପଭୋକ୍ତାଙ୍କୁ ଯେତେ ଦୂର ସମ୍ଭବ ନିକଟକୁ ଅଣାଯିବ । ଭ୍ରଷ୍ଟାଚାର ହୁଏତ ଯେ କୌଣସି ସ୍ତରରେ ଥାଉ , ଆମର ନୀତି ହେଉଛି ସ୍ପଷ୍ଟ ମଧ୍ୟ ଆଉ ଦୃଢ଼ ମଧ୍ୟ । ଏହି କ୍ଷେତ୍ରରେ କରାଯାଉଥିବା ଆମର ଏ ସବୁ ପ୍ରୟାସ ଗୁଡ଼ିକୁ ଦୁନିଆ ମଧ୍ୟ ଦେଖୁଛି । ଆଉ ଏଥିପାଇଁ ଭାରତକୁ ସମ୍ଭାବନାର ଦେଶ ଭାବେ ଜଣାଇ ଦିଆ ଯାଉଛି ।


    ସାଥୀଗଣ , ଯେମିତି କି ଆପଣମାନେ ଜାଣନ୍ତି ଯେ କିଛି ଦିନ ତଳେ ଆର୍ଜେଂଟିନାରେ ଜି-20 ର ସମ୍ମିଳନୀ ହେଲା । ସେହି ସମ୍ମିଳନୀକୁ ଆସିଥିବା ନେତା ମାନଙ୍କ ସହିତ ମୋର ବାର୍ତ୍ତାଳାପ ହେଲା । ଆମେ ନିଜର ମତାମତ ମଧ୍ୟ ଦୁନିଆର ଶକ୍ତିଶାଳୀ ଅର୍ଥବ୍ୟବସ୍ଥା ମଧ୍ୟରେ ରଖିଲୁ । ଯେଉଁମାନେ ଆର୍ଥିନୈତିକ ଅପରାଧ କରିବାକୁ ଯାଉଛନ୍ତି , ପଳାୟନପନ୍ଥୀ ଅଟନ୍ତି , ସେମାନଙ୍କୁ ଦୁନିଆରେ କେଉଁଠି ହେଲେ ମଧ୍ୟ ସୁରକ୍ଷିତ ଆଶ୍ରୟ ସ୍ଥଳୀ ନ ମିଳୁ ଏଥିପାଇଁ ଭାରତ କିଛି ପରାମର୍ଶ ଅନ୍ତରାଷ୍ଟ୍ରୀୟ ସମୁଦାୟ ପାଖରେ ରଖିଲା । ମୋର ଏହି ବିଶ୍ୱାସ ରହିଛି କି ଆମର ଏହି ଆନ୍ଦୋଳନ ଆଜି ନ ହେଲେ କାଲି କେବେ ନା କେବେ ସୁଫଳ ଆଣି ଦେବ ।


    ସାଥୀଗଣ , ଏହି ବିଶ୍ୱାସର ପଛରେ ହେଉଛି ଗୋଟିଏ ବଡ଼ କାରଣ ଏହା କି ଆଜି ଭାରତର କଥାକୁ ଦୁନିଆ ଶୁଣୁଛି , ବୁଝିବାକୁ ଚେଷ୍ଟା କରୁଛି , ଆମର ଦୁନିଆର ସମସ୍ତ ଦେଶ ସହିତ ସମ୍ପର୍କ ଖୁବ୍ ମଧୁର ହୋଇଛି । ତାହାର ପରିଣାମ ଆପଣ ମାନେ ସମସ୍ତେ ଆଉ ସମଗ୍ର ଦେଶ ମଧ୍ୟ ଦେଖୁଛି , ଅନୁଭବ ମଧ୍ୟ କରୁଛି । ଏବେ ତିନି-ଚାରି ଦିନ ପୂର୍ବେ ହିଁ ଏହାର ଆଉ ଏକ ଉଦାହରଣ ଆପଣ ମାନେ ଦେଖିଛନ୍ତି , ଏ ସବୁ ସମ୍ଭବ ହେଉଛି ଆମ୍ଭ ମାନଙ୍କ ଆତ୍ମ ବିଶ୍ୱାସ କାରଣରୁ , ଆମ ଦେଶର ଆତ୍ମ ବିଶ୍ୱାସ କାରଣରୁ ।


    ସାଥୀଗଣ , ଆଜି ବଡ଼ ଲକ୍ଷ୍ୟ , କଡ଼ା ଏବଂ କଠୋର ନିଷ୍ପତ୍ତି ନେବାର ସାହସ ଯଦି ସରକାର କରି ପାରିଛନ୍ତି ତ ତାହାର ପଛରେ ହେଉଛି ଗୋଟିଏ ସୁଦୃଢ଼ ସରକାର । ପୂର୍ଣ୍ଣ ବହୁମତ ଦ୍ୱାରା ନିର୍ବାଚିତ ହୋଇଥିବା ସରକାର । ନିଉ ଇଣ୍ଡିଆ ପାଇଁ ସରକାରଙ୍କର ଦୃଷ୍ଟିଭଙ୍ଗୀ – ସାମର୍ଥ୍ୟ , ସଂସାଧନ , ସଂସ୍କାର , ପରମ୍ପରା , ସଂସ୍କୃତି ଏବଂ ସୁରକ୍ଷା ଉପରେ ରହିଛି । ବିକାଶର ପଂଚ ଧାରା , ଯାହା ବିକାଶର ପଂଚଗଙ୍ଗାକୁ ଆଗକୁ ବଢ଼ାଇବ । ଏହି ବିକାଶର ପଂଚ ଧାରା - ପିଲା ମାନଙ୍କର ପାଠପଢ଼ା , ଯୁବକ ମାନଙ୍କର ରୋଜଗାର , ବୃଦ୍ଧ ମାନଙ୍କୁ ଔଷଧ , କୃଷକ ମାନଙ୍କୁ ଜଳ ସେଚନ , ଜନ-ଜନର ଶୁଣାଣୀ । ଏହି ପଂଚଧାରା ଏହାକୁ ହିଁ କେନ୍ଦ୍ରରେ ରଖି ସରକାର ବିକାଶର ଗଙ୍ଗାକୁ ଆଗକୁ ବଢ଼ାଉଛନ୍ତି ।


    ନୂତନ ଭାରତର ନୂତନ ସ୍ୱପ୍ନକୁ ସାକାର କରିବା ପାଇଁ ଦୈନିକ ଜାଗରଣର , ସଂପୂର୍ଣ୍ଣ ଗଣମାଧ୍ୟମ ଜଗତର ମଧ୍ୟ ଗୋଟିଏ ମହତ୍ୱପୂର୍ଣ୍ଣ ଭୂମିକା ରହିବାକୁ ଯାଉଛି । ବ୍ୟବସ୍ଥା ଉପରେ ପ୍ରଶ୍ନ ପଚାରିବା ଏହା ହେଉଛି ଆପଣଙ୍କର ଦାୟିତ୍ୱ ଆଉ ଆପଣ ମାନଙ୍କର ଅଧିକାର ମଧ୍ୟ । ଗଣ ମାଧ୍ୟମର ପରାମର୍ଶ ଏବଂ ଆପଣଙ୍କର ଆଲୋଚନାକୁ ମୁଁ ସର୍ବଦା ସ୍ୱାଗତ କରୁଛି । ନିଜର ସ୍ୱତନ୍ତ୍ରତାକୁ ବଜାୟ ରଖି , ନିଜର ନିରପେକ୍ଷତାକୁ ବଜାୟ ରଖି ଦୈନିକ ଜାଗରଣ ସମୂହ ରାଷ୍ଟ୍ରନିର୍ମାଣର ପ୍ରହରୀ ଭାବେ ନିରନ୍ତର କାର୍ଯ୍ୟ କରି ଚାଲିଥିବ । ଏହି ଭରସା , ଏହି ବିଶ୍ୱାସର ସହିତ ମୁଁ ନିଜର କଥାକୁ ସମାପ୍ତ କରୁଛି । ଆପଣମାନଙ୍କୁ ସମସ୍ତଙ୍କୁ 75 ବର୍ଷ ପୂରଣ କରିଥିବା ହେତୁ ପୁଣି ଥରେ ଶୁଭେଚ୍ଛା ଏବଂ ଉଜ୍ଜ୍ୱଳ ଭବିଷ୍ୟତ ପାଇଁ ଅନେକ-ଅନେକ ଶୁଭ କାମନା ଜଣାଇ ମୋର ବାଣୀକୁ ବିରାମ ଦେଉଛି ।


    ବହୁତ – ବହୁତ ଧନ୍ୟବାଦ ।


    **********

    
    
    (Release ID: 1555472) Visitor Counter : 25