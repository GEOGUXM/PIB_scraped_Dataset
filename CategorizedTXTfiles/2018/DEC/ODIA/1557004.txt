      ପ୍ରତିରକ୍ଷା ମନ୍ତ୍ରଣାଳୟ

      ଭାରତ ଗସ୍ତରେ ଥାଇଲାଣ୍ଡ ନୌସେନା କମାଣ୍ଡର-ଇନ-ଚିଫ ଆଡମିରାଲ ଲୁଏଚାଇ ରଡିଟ
      Posted On: 20 DEC 2018 5:51PM by PIB Bhubaneshwar


    ଥାଇଲାଣ୍ଡ ନୌସେନା କମାଣ୍ଡର-ଇନ-ଚିଫ ଆଡମିରାଲ ଲୁଏଚାଇ ରଡିଟ 2018 ଡିସେମ୍ବର 18 ରୁ 21 ପର୍ଯ୍ୟନ୍ତ ଭାରତ ଗସ୍ତରେ ଅଛନ୍ତି । ତାଙ୍କ ସହତ ଥାଇ ନୌସେନାର 9 ସଦସ୍ୟ ବିଶିଷ୍ଟ ଶିଷ୍ଟମଣ୍ଡଳ ମଧ୍ୟ ଆସିଛନ୍ତି । ଥାଇ ନୌସେନାର କାର୍ଯ୍ୟଭାର ସମ୍ଭାଳିବା ପରେ ଏହା ହେଉଛି ତାଙ୍କର ପ୍ରଥମ ଭାରତ ଗସ୍ତ । ଏହି ଯାତ୍ରାର ଉଦ୍ଦେଶ୍ୟ ହେଉଛି ଭାରତ ଏବଂ ଥାଇଲାଣ୍ଡ ମଧ୍ୟରେ ଦ୍ୱିପାକ୍ଷିକ ନୌସେନା ସମ୍ବନ୍ଧକୁ ମଜଭୁତ କରିବା ।


    ନିଜର ଯାତ୍ରା ସମୟରେ ଥାଇଲାଣ୍ଡ ନୌସେନା ପ୍ରମୁଖ ଭାରତର ନୌସେନା ପ୍ରମୁଖ ଆଡମିରାଲ ସୁନୀଲ ଲାମ୍ବାଙ୍କ ସହିତ ଦ୍ୱିପାକ୍ଷିକ ବିଷୟ ଉପରେ ଚର୍ଚ୍ଚା କରିଥିଲେ । ଥାଇ ନୌସେନା ପ୍ରମୁଖ 2018 ଡିସେମ୍ବର 19 ତାରିଖରେ ପ୍ରତିରକ୍ଷା ମନ୍ତ୍ରୀଙ୍କୁ ମଧ୍ୟ ଭେଟିଥିଲେ ।


    ଏହି ସମୟରେ ଦୁଇ ଦେଶ ମଧ୍ୟରେ ନୌସେନା ସମ୍ବନ୍ଧୀୟ ସୂଚନା ଆଦାନ ପ୍ରଦାନ ବାବଦରେ ଏକ ବୈଷୟିକ ବୁଝାମଣାରେ ହସ୍ତାକ୍ଷର କରାଯାଇଥିଲା । ଏହି ବୁଝାମଣା ଫଳରେ କ୍ଷେତ୍ରରେ ଭାରତୀୟ ନୌସେନା ଏବଂ ଥାଇ ନୌସେନା ମଧ୍ୟରେ ସାମୁଦ୍ରିକ ସଚେତନତା ବୃଦ୍ଧି ପାଇବ ।


    ଥାଇ ନୌସେନା ପ୍ରମୁଖ 2018 ଡିସେମ୍ବର 20କୁ ମୁମ୍ବାଇ ସ୍ଥିତ ପଶ୍ଚିମ ନୌସେନା କମାଣକୁ ଗସ୍ତ କରିବେ । ସେଠାରେ ସେ ବରିଷ୍ଠ ନୌସେନା ଅଧିକାରୀଙ୍କ ସହିତ ଆଲୋଚନା କରିବେ ଏବଂ ବିଭିନ୍ନ ନୌସେନା ୟୁନିଟକୁ ମଧ୍ୟ ଗସ୍ତ କରିବେ ।


    *****************


    

    
    (Release ID: 1557004) Visitor Counter : 16