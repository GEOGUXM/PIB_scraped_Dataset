      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପେଟ୍ରୋଲ ଓ ଡ଼ିଜେଲର ମୂଲ୍ୟ ଅନ୍ତର୍ଜାତୀୟ ବଜାରରେ ପେଟ୍ରୋଲ ଓ ଡ଼ିଜେଲର ମୂଲ୍ୟ ସହ ସଂଶ୍ଳିଷ୍ଟ
      Posted On: 12 DEC 2018 2:50PM by PIB Bhubaneshwar


    ସରକାର ବଜାରର ପ୍ରଭାବ ଅନୁସାରେ ପେଟ୍ରୋଲ ଓ ଡ଼ିଜେଲର ମୂଲ୍ୟ ନିର୍ଦ୍ଧାରଣ କରିଥାନ୍ତି । ଏହି ବ୍ୟବସ୍ଥା ଯଥାକ୍ରମେ 26.6.2010 ଏବଂ 19.10.2014 ଠାରୁ କାର୍ଯ୍ୟକାରୀ କରାଯାଇଆସୁଛି । ସେହିଦିନମାନଙ୍କ ଠାରୁ ରାଷ୍ଟ୍ରାୟତ୍ତ ତୈଳ ବିତରକ କମ୍ପାନୀ ( OMC )ମାନେ ଆର୍ନ୍ତଜାତୀୟ ବଜାରରେ ପେଟ୍ରୋଲ ଓ ଡ଼ିଜେଲର ମୂଲ୍ୟ ଓ ବଜାରସ୍ଥିତିକୁ ଦୃଷ୍ଟିରେ ରଖି ଦେଶରେ ପେଟ୍ରୋଲ ଓ ଡ଼ିଜେଲର ମୂଲ୍ୟ ନିର୍ଦ୍ଧାରଣ କରିଆସୁଛନ୍ତି । ପେଟ୍ରୋଲ ଓ ଡ଼ିଜେଲର ଖୁଚୁରା ବିତରଣ ମୂଲ୍ୟ ( RSP )କୁ ପ୍ରଭାବିତ କରୁଥିବା ଅନ୍ୟାନ୍ୟ କାରଣମାନଙ୍କ ମଧ୍ୟରେ ଏକ୍ସାଇଜ୍‌ ଡ୍ୟୁଟି , ଭାଟ୍‌ , ବିଏସ 4 ପ୍ରିମିୟମ୍‌ , ବଜାର ମୂଲ୍ୟ ଓ ମାର୍ଜିନ୍‌ , ବିତରକମାନଙ୍କ କମିଶନ ଇତ୍ୟାଦି ସାମିଲ । ଓଏମସିମାନେ କେବଳ ଏଭଳି ପଦ୍ଧତିରେ ପେଟ୍ରୋଲ ଓ ଡ଼ିଜେଲର ମୂଲ୍ୟ ବୃଦ୍ଧି କରିନଥାନ୍ତି ଅପରନ୍ତୁ ସେହି ଧାରା ଅନୁସାରେ ସେସବୁ ଦ୍ରବ୍ୟର ମୂଲ୍ୟ ହ୍ରାସ ମଧ୍ୟ କରିଥାନ୍ତି । ଦେଶରେ ପେଟ୍ରୋଲ ଓ ଡ଼ିଜେଲର ଆରଏସପି ଆନ୍ତର୍ଜାତୀୟ ବଜାରରେ ଅଶୋଧିତ ତୈଳ ଦର ସହ ସଂଶ୍ଳିଷ୍ଟ ନୁହେଁ । ତାହା କେବଳ ଆନ୍ତର୍ଜାତିକ ବଜାରରେ ପେଟ୍ରୋଲ ଓ ଡ଼ିଜେଲ ମୂଲ୍ୟ ସହ ସଂଶ୍ଳିଷ୍ଟ ।


    ବ୍ରେଣ୍ଟ ଅଶୋଧିତ ତୈଳ ଏବଂ ଦିଲ୍ଲୀରେ ପେଟ୍ରୋଲ/ଡ଼ିଜେଲର ମୂଲ୍ୟ (ଆଇଓସିଏଲ ଆଧାରରେ) 2018 ଅକ୍ଟୋବର 23ତାରିଖ ଏବଂ 2018 ଡ଼ିସେମ୍ବର 07 ତାରିଖ ଦିନ ନିମ୍ନମତେ ଥିଲା :

                                         
Particulars   Brent Crude  Petrol  Diesel
                                         
                                         
                                 
Prices as on  $bbl         Rs/ltr
                                 
                                 
                                         
23.10.2018    78.09        81.34   74.85 
                                         
                                         
                                         
07.12.2018    57.35        70.92   65.55 
                                         
                                         
                                         

    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ସୂଚନା ଦେଇଛନ୍ତି ।


    **************

    
    
    (Release ID: 1555800) Visitor Counter : 12