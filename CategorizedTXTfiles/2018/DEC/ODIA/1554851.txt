      ମହାକାଶ ବିଭାଗ

      ଫ୍ରେଞ୍ଚ୍‌ ଗିଆନାରୁ ଭାରତର ସର୍ବାଧିକ ଭାରୀ ଯୋଗାଯୋଗ ଉପଗ୍ରହ ଜିସାଟ୍‌-11ର ସଫଳ ଉତକ୍ଷେପଣ
      Posted On: 05 DEC 2018 2:57PM by PIB Bhubaneshwar


    ଭାରତୀୟ ମହାକାଶ ଗବେଷଣା ସଂସ୍ଥା (ଇସ୍ରୋ)ଦ୍ୱାରା ନିର୍ମିତ ସର୍ବାଧିକ ଭାରୀ ତଥା ସର୍ବାଧୁନିକ ଯୋଗାଯୋଗ ଉପଗ୍ରହ ଜିସାଟ୍‌-11କୁ ଆଜି ପ୍ରତ୍ୟୁଷରେ ଫ୍ରେଞ୍ଚ୍‌ ଗିଆନାଠାରୁ ସଫଳତାର ସହ ମହାକାଶକୁ ଉତକ୍ଷେପଣ କରାଯାଇଛି ।


    ଆରିଆନ୍‌ 5 VA -246 ଉତକ୍ଷେପଣ ଯାନ ସାହାଯ୍ୟରେ କୋଉରୁ ଫ୍ରେଞ୍ଚ୍‌ ଗିଆନାସ୍ଥିତ କୋଉରୁ ଲଞ୍ଚ୍‌ ପ୍ୟାଡ଼ଠାରୁ ଏହି ଯୋଗାଯୋଗ ଉପଗ୍ରହ ଜିସାଟ- 11କୁ ଭାରତୀୟ ସମୟ 2.07ଘଟିକା ସମୟରେ ଉଦ୍‌କ୍ଷେପଣ କରାଯାଇଥିଲା । ଏହି ଉତକ୍ଷେପଣ ଯାନରେ ଦକ୍ଷିଣ କୋରିଆର GEO-KOMPSAT-2A କୁ ମଧ୍ୟ ମହାକାଶକୁ ପ୍ରେରଣ କରାଯାଇଛି । ଆରିଆନ୍‌ 5 ହେଉଛି ଆରିଆନ୍‌ସ୍ପେସ୍‌ ପକ୍ଷରୁ ମହାକାଶକୁ ଉତକ୍ଷେପଣକାରୀ ତିନୋଟି ଉତକ୍ଷେପଣ ଯାନ ମଧ୍ୟରୁ ଅନ୍ୟତମ । ଅନ୍ୟ ଦୁଇଟି ଉତକ୍ଷେପଣ ଯାନ ହେଲେ ସୋୟୁଜ୍‌ ଏବଂ ଭେଗା ।


    ମହାକାଶକୁ ଉତ୍‌କ୍ଷେପଣ ହେବାର 30 ମିନିଟ ପରେ ଜିସାଟ-11 ଆରିଆନ୍‌ 5 ମୂଳ ଯାନର ଅପର ପାଶ୍ୱର୍ରୁ ଏଲିପ୍ଟିକାଲ୍‌ ଜିଓସିଙ୍କ୍ରୋନସ୍‌ ଟ୍ରାନ୍ସଫର୍‌ ଅର୍ବିଟ୍‌ ପଦ୍ଧତିରେ ପୃଥକ୍‌ ହୋଇଥିଲା । ଏହାପରେ ଉପଗ୍ରହଟି ତାର କକ୍ଷପଥରେ ନିର୍ଦ୍ଦିଷ୍ଟ ଭାବେ ଅବସ୍ଥାପତି ହୋଇଥିଲା ।


    ଜିସାଟ୍‌-11ର ମୋଟ ଓଜନ ହେଉଛି 5854 କିଲୋଗ୍ରାମ ଏବଂ ଏହା ଭାରତୀୟ ମୂଳକ୍ଷେତ୍ର ଏବଂ ଦ୍ୱୀପମାନଙ୍କରେ 32ଟି ୟୁଜର ବିମର କୁ ବ୍ୟାଣ୍ଡ ଏବଂ 8ଟି ହବ୍‌ ବିମର କୁ ବ୍ୟାଣ୍ଡ ସହାୟତାରେ ଉଚ୍ଚମାନର ଯୋଗାଯୋଗ ସଂଯୋଗ ସୁବିଧା ଯୋଗାଇଦେବ । ଏହି ଉପଗ୍ରହର ସଫଳ ଉତକ୍ଷେପଣ ପରେ ଇସ୍ରୋର ଅଧ୍ୟକ୍ଷ ଡ଼କ୍ଟର କେ ଶିବାନ୍‌ କହିଛନ୍ତି ଯେ “ ଜିସାଟ୍‌-11 ଦେଶର ବ୍ରଡ଼ବ୍ୟାଣ୍ଡ ଯୋଗାଯୋଗକୁ ଆଗକୁ ଆଗେଇ ନେବାରେ ବିଶେଷ ଭାବେ ସହାୟକ ହେବ ଏବଂ ଏହା ଦେଶର ଗ୍ରାମାଞ୍ଚଳ ତଥା ଦୁର୍ଗମ ଗ୍ରାମ ପଞ୍ଚାୟତମାନଙ୍କରେ ଭାରତ ନେଟ୍‌ ପ୍ରକଳ୍ପ ସୁବିଧା ପହଞ୍ଚାଇବ ଯାହାକି ଡ଼ିଜିଟାଲ ଇଣ୍ଡିଆ କାର୍ଯ୍ୟକ୍ରମର ଅଂଶବିଶେଷ । ”


    ଭାରତ ନେଟ୍‌ ପ୍ରକଳ୍ପ ବିଭିନ୍ନ ପ୍ରକାର ଜନ କଲ୍ୟାଣକାରୀ ପ୍ରକଳ୍ପ ଯଥା ଇ-ବ୍ୟାଙ୍କିଙ୍ଗ୍‌ , ଇ-ସ୍ୱାସ୍ଥ୍ୟ , ଇ- ଗଭର୍ଣ୍ଣାନ୍ସ ଏବଂ ଅନ୍ୟାନ୍ୟ ସୁବିଧା ଯୋଗାଇ ଦେବା ସକାଶେ ଉଦ୍ଦିଷ୍ଟ । ଡ଼କ୍ଟର ଶିବାନ କହିଛନ୍ତି ଯେ ଜି-ସାଟ-11 ଆଗାମୀ ଦିନରେ ଆବଶ୍ୟକ ଥିବା ସମସ୍ତ ପ୍ରକାର ଉଚ୍ଚ ଥ୍ରୁପୁଟ୍‌ ଯୋଗାଯୋଗ ଉପଗ୍ରହର ପୂର୍ବ ସଂସ୍କରଣ । ଏହି ଉପଗ୍ରହର ସଫଳ ଉତକ୍ଷେପଣ ଭାରତୀୟ ମହାକାଶ ବିଜ୍ଞାନୀମାନଙ୍କ ଆତ୍ମବିଶ୍ୱାସକୁ ଢ଼େର୍‌ ମାତ୍ରାରେ ବୃଦ୍ଧି କରିପାରିଛି ।


    ଉତକ୍ଷେପଣ ଯାନଠାରୁ ପୃଥକ ହେବାପରେ ଇସ୍ରୋର କର୍ଣ୍ଣାଟକର ହାସାନସ୍ଥିତ ମାଷ୍ଟର କଣ୍ଟ୍ରୋଲ ବ୍ୟବସ୍ଥା ଜିସାଟ-11ର କମାଣ୍ଡ ଏବଂ କଣ୍ଟ୍ରୋଲ ବ୍ୟବସ୍ଥା ହାସଲ କରିଛି ଏବଂ ଉପଗ୍ରହଟିର ସକଳ ପ୍ରକାର ବ୍ୟବସ୍ଥା ଓ କାର୍ଯ୍ୟ ସ୍ୱାଭାବିକ ରହିଛି । ଇସ୍ରୋର ବୈଜ୍ଞାନିକମାନେ ପର୍ଯ୍ୟାୟ କ୍ରମେ ଏହାର ପ୍ରଦକ୍ଷିଣ ବୃଦ୍ଧି କାର୍ଯ୍ୟ ଆଗାମୀ ଦିଗରେ ପରିଚାଳନା କରିବେ ଏବଂ ଉପଗ୍ରହକୁ ଏହାର ଭୂସ୍ଥିର କକ୍ଷପଥରେ (ଭୂମଧ୍ୟରେଖାଠାରୁ 36000 କିଲୋମିଟର ଉଚ୍ଚତାରେ) 74 ଡ଼ିଗ୍ରୀ ପୂର୍ବ ଦ୍ରାଘିମାରେ ଅପସ୍ଥାପିତ କରିବ । ପରବର୍ତ୍ତୀ ପର୍ଯ୍ୟାୟରେ ଜିସାଟ୍‌-11ର ଦୁଇଟି ସୌର ଆରେ ଏବଂ ଚାରିଟି ଆଣ୍ଟେନା ରିଫ୍ଲେକ୍ଟର ଏହାର କକ୍ଷପଥରେ ନିୟୋଜିତ କରାଯିବ । ଜିସାଟ-11ର ସକଳ ପ୍ରକାର କକ୍ଷପଥ ପ୍ରଦକ୍ଷିଣ ପରୀକ୍ଷଣ ସଂପୂର୍ଣ୍ଣ ହେବାପରେ ଉପଗ୍ରହଟି କାର୍ଯ୍ୟକ୍ଷମ ହେବ । ଗତ 21 ଦିନ ମଧ୍ୟରେ ଇସ୍ରୋ ମହାକାଶକୁ ସଫଳତାର ସହ ତିନୋଟି ଉପଗ୍ରହ ଏବଂ ଦୁଇଟି ଉତକ୍ଷେପଣ ଅଭିଯାନ ସଂପୂର୍ଣ୍ଣ କରିଛି ।


    *********************

    
    
    (Release ID: 1554851) Visitor Counter : 36