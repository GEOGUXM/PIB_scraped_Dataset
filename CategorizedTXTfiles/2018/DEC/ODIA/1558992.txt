      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ବର୍ଷାନ୍ତ ସମୀକ୍ଷା - ନୂତନ ଓ ନବୀକରଣ ମନ୍ତ୍ରଣାଳୟ
      • ବାୟୁ ଓ ସୌରଶକ୍ତି ଉତ୍ପାଦନ ସ୍ଥାପନ କ୍ଷମତାରେ ଭାରତ ଯଥାକ୍ରମେ ବିଶ୍ୱର 4ର୍ଥ ଓ 5ମ ସ୍ଥାନର ଅଧିକାରୀ; ଅକ୍ଷୟ ଶକ୍ତି କ୍ଷେତ୍ରରେ ସାମଗ୍ରୀକ ଭାବେ ବିଶ୍ୱରେ 5ମ ସ୍ଥାନ ଅଧିକାର କଲା ଭାରତ
      • 2017-18ରେ ଅକ୍ଷୟ ଶକ୍ତି ସୂତ୍ରରୁ ଦେଶରେ ମୋଟ 101.83 ବିଲିୟନ୍‌ ୟୁନିଟ ଶକ୍ତି ଉତ୍ପାଦିତ
      • 2020 ମାର୍ଚ୍ଚ ମାସ ସୁଦ୍ଧା ଭାରତ 60 ଗିଗାୱାଟ କ୍ଷମତାର ସୌରଶକ୍ତି ଓ 20 ଗିଗାୱାଟ ବାୟୁଶକ୍ତି ଉତ୍ପାଦନ ପାଇଁ ଆନୁସଙ୍ଗିକ ବ୍ୟବସ୍ଥାର ଅଧିକାରୀ ହେବାକୁ ପ୍ରସ୍ତୁତ, ପ୍ରକଳ୍ପ କାର୍ଯ୍ୟକାରୀ ସକାଶେ ଦୁଇ ବର୍ଷର ସମୟସୀମା
      Posted On: 10 DEC 2018 7:59PM by PIB Bhubaneshwar


    ଜଳବାୟୁ ପରିବର୍ତ୍ତନକୁ ରୋକିବା ସକାଶେ ପ୍ୟାରିସ ଜଳବାୟୁ ସମ୍ମିଳନୀରେ ହୋଇଥିବା ଘୋଷଣାନାମା ପ୍ରତି ପ୍ରତିବଦ୍ଧତା ପ୍ରକଟ ଏବଂ ଏକ ସୁସ୍ଥ ବିଶ୍ୱ ଗଠନ ସକାଶେ ଜାତୀୟ ପ୍ରୟାସ ଉଦ୍ଦେଶ୍ୟରେ 2030 ମସିହା ସୁଦ୍ଧା ଭାରତ ଏକ ଉଲ୍ଲେଖନୀୟ ପରିବର୍ତ୍ତନ ସକାଶେ ଭାରତ ବଚନବଦ୍ଧ । 2030 ମସିହା ସୁଦ୍ଧା ଭାରତ ତା ’ ର ମୋଟ ଶକ୍ତି ଉତ୍ପାଦନ ସ୍ଥାପନ କ୍ଷମତାର 40% ସ୍ୱଚ୍ଛ ଉତ୍ସରୁ ଉତ୍ପାଦନ କରିବା ସକାଶେ ଲକ୍ଷ୍ୟ ସ୍ଥିର କରିଛି । ସେହି କ୍ରମରେ 2022 ସୁଦ୍ଧା ଭାରତ 175 ଗିଗାୱାଟ ଅକ୍ଷୟ ଶକ୍ତି ଉତ୍ପାଦନ କ୍ଷମତା ହାସଲ ସକାଶେ ବଚନବଦ୍ଧ । ସେଥିରେ 100 ଗିଗାୱାଟ ସୌରଶକ୍ତି , 60 ଗିଗାୱାଟ ବାୟୁ ଶକ୍ତି , 10 ଗିଗାୱାଟ ଜୈବଉତ୍ସରୁ ସଂଗୃହୀତ ଶକ୍ତି ଏବଂ କ୍ଷୁଦ୍ର ଜଳବିଦ୍ୟୁତ ପରିଯୋଜନାମାନଙ୍କରୁ 5 ଗିଗାୱାଟ ବିଜୁଳି ଶକ୍ତି ଉତ୍ପାଦନର ଲକ୍ଷ୍ୟ ରଖିଛି । ଏଭଳି ଅଧିକ ଶକ୍ତି ଉତ୍ପାଦାନ ଲକ୍ଷ୍ୟ ହାସଲ ଦେଶର ଶକ୍ତି ସୁରକ୍ଷାକୁ ସୁନିଶ୍ଚିତ କରିବ ଏବଂ ନାଗରିକମାନଙ୍କୁ ନିର୍ଭରଯୋଗ୍ୟ ଭାବେ ଶକ୍ତି ଉପଲବ୍ଧ କରାଇବ ତଥା ନିଯୁକ୍ତି ସୁଯୋଗକୁ ବ୍ୟାପକ କରିବ । ଏହି ମହତ୍ତ୍ୱାକାଂକ୍ଷୀ ଲକ୍ଷ୍ୟ ହାସଲ ଦ୍ୱାରା ଭାରତ ସବୁଜ ଶକ୍ତି ଉତ୍ପାଦନ କ୍ଷେତ୍ରରେ ବିଶ୍ୱର ଏକ ମହାଶକ୍ତିରେ ପରିଣତ ହେବ । ଏପରିକି ଏହା ଅନେକ ଉନ୍ନତ ରାଷ୍ଟ୍ରଙ୍କୁ ପଛରେ ପକାଇଦେବ । 31.10.2018 ସୁଦ୍ଧା ଦେଶର ଶକ୍ତି ଉତ୍ପାଦନ କ୍ଷେତ୍ରରେ ଅକ୍ଷୟ ଶକ୍ତିର ମାତ୍ରା ନିମ୍ନମତେ ଥିଲା:

                                              
Source     Installed Capacity (GW)  Percentage
                                              
                                              
                                              
Thermal    221.76 GW                (63.84%)  
                                              
                                              
                                              
Nuclear    6.78 GW                  (1.95%)   
                                              
                                              
                                              
Hydro      45.48 GW                 (13.09%)  
                                              
                                              
                                              
Renewable  73.35 GW                 (21.12%)  
                                              
                                              
                                              
Total      347.37 GW                (100%)    
                                              
                                              

      * 2018 ଅକ୍ଟୋବର ସୁଦ୍ଧା ଦେଶରେ ମୋଟ ଅକ୍ଷୟ ଶକ୍ତି କ୍ଷମତା ପ୍ରାୟ 73.35 ଗିଗାୱାଟ ରହିଥିଲା ଯେଉଁଥିରେ ସକଳ ପ୍ରକାର ଅକ୍ଷୟ ଶକ୍ତିର ଉତ୍ସ ସାମିଲ । ସେଥି ମଧ୍ୟରୁ ବାୟୁ ଉତ୍ସରୁ 34.98 ଗିଗାୱାଟ ଶକ୍ତି ଉତ୍ପାଦିତ ହୋଥିବା ବେଳେ ସୌରରଶ୍ମି ଉତ୍ସରୁ 24.33 ଗିଗାୱାଟ , କ୍ଷୁଦ୍ର ଜଳବିଦ୍ୟୁତ ଉତ୍ପାଦନ କେନ୍ଦ୍ରରୁ 4.5 ଗିଗାୱାଟ ଏବଂ ଜୈବ ଶକ୍ତି ଉତ୍ସରୁ 9.54 ଗିଗାୱାଟ ଶକ୍ତି ଉତ୍ପାଦିତ ହୋଇଛି । ଅଧିକନ୍ତୁ , 46.75 ଗିଗାୱାଟ କ୍ଷମତାସମ୍ପନ୍ନ ଶକ୍ତି ପ୍ରକଳ୍ପ ପାଇଁ ବିଡ଼ ଡ଼କା ସରିଛି ଅଥବା ସେଗୁଡ଼ିକ ଏବେ ନିର୍ମାଣାଧୀନ ଅଛନ୍ତି । ସରକାର 31.10.2020 ସୁଦ୍ଧା 60 ଗିଗାୱାଟ କ୍ଷମତାବିଶିଷ୍ଟ ସୌରଶକ୍ତି ନିଲାମ ଓ 20 ଗିଗାୱାଟ ବାୟୁ ଉତ୍ସରୁ ଶକ୍ତି ଉତ୍ପାଦନ ପାଇଁ ଏକ ନିଲାମ ଘୋଷଣା କରିସାରିଛନ୍ତି । 30 ଗିଗାୱାଟ ସୌରଶକ୍ତି ଉତ୍ପାଦନକ୍ଷମ ପ୍ରକଳ୍ପ ଓ 10 ଗିଗାୱାଟ ବାୟୁ ଶକ୍ତି କ୍ଷମତା ବିଶିଷ୍ଟ ପ୍ରକଳ୍ପ ସକାଶେ 2018-19 ଓ 2019-20ରେ ନିଲାମୀ ଡ଼କାଯିବ ।

      * ସରକାର ଏଭଳି ପ୍ରତିଶ୍ରୁତି ପ୍ରଦାନ କରିଛନ୍ତି ଯେ ଅକ୍ଷୟ ଶକ୍ତି ବିକାଶକାରୀ ସଂସ୍ଥା ଏବଂ ଗୋଷ୍ଠୀ ତଥା ନିବେଶକମାନଙ୍କ ପାଇଁ ସରକାର ଦୀର୍ଘକାଳନୀ ସର୍ତ୍ତ ପ୍ରତିବଦ୍ଧତା ଓ ଯୋଜନାକୁ ପ୍ରୋତ୍ସାହନ ପ୍ରଦାନ କରୁଛନ୍ତି । ତେଣୁ ସେମାନେ ନିର୍ଭୟରେ ପୁଞ୍ଜି ନିବେଶ କରିପାରିବେ । 2018 ମସିହା ଅକ୍ଟୋବର ମାସ ସୁଦ୍ଧା ଏହି କ୍ଷେତ୍ରର ସ୍ଥିତି ନିମ୍ନମତେ ଥିଲା ।
                                                                                                                                            
Sector       Target (GW)  Installed capacity (GW) as on 31.10.2018  Under Implementation (GW)  Tendered (GW)  Total Installed/ Pipeline (GW)
                                                                                                                                            
                                                                                                                                            
                                                                                                                                            
Solar Power  100          24.33                                     13.8                       22.8           60.93                         
                                                                                                                                            
                                                                                                                                            
                                                                                                                                            
Wind power   60           34.98                                     7.02                       2.4            44.4                          
                                                                                                                                            
                                                                                                                                            
                                                                                                                                            
Bio Energy   10           9.54                                      0                          0              9.54                          
                                                                                                                                            
                                                                                                                                            
                                                                                                                                            
Small Hydro  5            4.5                                       0.73                       0              5.23                          
                                                                                                                                            
                                                                                                                                            
                                                                                                                                            
Total        175          73.35                                     21.55                      25.2           120.1                         
                                                                                                                                            
                                                                                                                                            

      * ଅକ୍ଷୟ ଶକ୍ତି ଉତ୍ପାଦନ କ୍ଷେତ୍ରରେ ଭାରତର ସ୍ଥିତି ଏବେ ସମଗ୍ର ବିଶରେ ପଞ୍ଚମ ଏବଂ ସେଥି ମଧ୍ୟରୁ ବାୟୁ ଉତ୍ସରୁ ଶକ୍ତି ଉତ୍ପାଦନ କ୍ଷେତ୍ରରେ ଭାରତ 4ର୍ଥ ସ୍ଥାନରେ ରହିଥିବା ବେଳେ ସୌରଶକ୍ତି ଉତ୍ପାଦନ କ୍ଷେତ୍ରରେ ଏହାର ସ୍ଥାନ 5ମରେ ରହିଛି ।

      * ଭାରତରେ ଭାରତୀୟ ସୌରଶକ୍ତି ନିଗମ ଦ୍ୱାରା କରାଯାଇଥିବା ପଞ୍ଜିକୃତ ରିଭର୍ସ ନିଲାମୀରେ ସୌରଶକ୍ତିର ୟୁନିଟ୍‌ ପିଛା ସର୍ବନିମ୍ନ ମୂଲ୍ୟ ସର୍ବନିମ୍ନ ଅର୍ଥାତ୍‌ ଟ.2.44 ପଇସା ରହିଛି । ଏହା 200 ମେଗାୱାଟ ପର୍ଯ୍ୟନ୍ତ ମୂଲ୍ୟ ଧାର୍ଯ୍ୟ ଏବଂ ପୁନଶ୍ଚ ଜୁଲାଇ 2018ରେ ଏହା 600 ମେଗାୱାଟ ପର୍ଯ୍ୟନ୍ତ ବଢ଼ାଯାଇଛି । ବାୟୁ ଶକ୍ତି କ୍ଷେତ୍ରରେ ପଂଜୀକୃତ ସର୍ବନିମ୍ନ ମୂଲ୍ୟ ଯାହାକି 600 ମେଗାୱାଟ ପର୍ଯ୍ୟନ୍ତ ଧାର୍ଯ୍ୟ ତାହାର ୟୁନିଟ ପିଛା ମୂଲ୍ୟ 2.43 ପଇସା ଟେଣ୍ଡରରେ ଧାର୍ଯ୍ୟ କରାଯାଇଛି । ଗୁଜରାଟ ସରକାରଙ୍କ ଦ୍ୱାରା ପରିଚାଳିତ 500 ମେଗାୱାଟ ଶକ୍ତି ପ୍ରକଳ୍ପ ପାଇଁ ଡ଼ିସେମ୍ବର 2017ରେ ଏହି ଟେଣ୍ଡର ଡ଼କାଯାଇଥିଲା ।
      * ପୁନଃପୌନିକ ଅକ୍ଷୟ ଶକ୍ତିର ସ୍ଥାପନା କ୍ଷମତା 31.03.2014 ରେ 35.51 ଗିଗାୱାଟ ଥିବାବେଳେ 31.10.2018 ସୁଦ୍ଧା ତାହା 73.35 ଗିଗାୱାଟକୁ ବୃଦ୍ଧିପାଇଛି । (‌ଗତ ସାଢ଼େ ଚାରିବର୍ଷ ଭିତରେ ଏହାର କ୍ଷମତାରେ 106% ବୃଦ୍ଧି ଘଟିଛି) । ଏହି ସାଢ଼େ ଚାରିବର୍ଷ (2014-15 ଠାରୁ 2018-19) ଭିତରେ ଅକ୍ଷୟ ଶକ୍ତିର ଗ୍ରୀଡ ସଂଯୋଗରେ 37.84 ଗିଗାୱାଟ କ୍ଷମତା ଯୋଗ ହାସଲ ଯେଉଁଥିରେ 21.7 ଗିଗାୱାଟ ସୌର ଶକ୍ତି , 13.98 ଗିଗାୱାଟ ବାୟୁ ଶକ୍ତି , 0.7 ଗିଗାୱାଟ କ୍ଷୁଦ୍ର ଜଳବିଦ୍ୟୁତ ଶକ୍ତି ଉତ୍ପାଦନ କେନ୍ଦ୍ରରୁ ଶକ୍ତି ଉପାର୍ଜନ ଏବଂ ଜୈବ ଉତ୍ସରୁ 1.5 ଗିଗାୱାଟ ଶକ୍ତି ସଂଗ୍ରହ ସାମିଲ । ନିମ୍ନରେ ଏହାର ବର୍ଷୱାରୀ କ୍ଷମତା ସଂଯୋଗର ହିସାବ ପ୍ରଦାନ କରାଯାଇଛି :

    [A] GRID CONNECTED POWER

                                                                                                         
Progress of Renewables in India during the last four and Half years (2014-15 to 2018-19 as on 31.10.2018)
                                                                                                         
                                                                                                         
                                                                                                                                                                                                                             
Sector                                                                                                     Cumulative Ach. in MW (as on 31.03.2014)  Capacity Addition in MW  Cumulative Achievement in MW (as on 31.10.2018)
                                                                                                                                                                                                                             
                                                                                                                                                                                                                             
                                                                                                                                                                                                                                       
2014-15                                                                                                    2015-16                                   2016-17                  2017-18                                          2018-19 
                                                                                                                                                                                                                                       
                                                                                                                                                                                                                                       
                                                                                                                                                                                                                                                                    
Wind Power                                                                                                 21042.57                                  2311.78                  3423.05                                          5502.37   1865.23   841.35   34986.35
                                                                                                                                                                                                                                                                    
                                                                                                                                                                                                                                                                    
                                                                                                                                                                                                                                                                    
Small Hydro Power                                                                                          3803.74                                   251.61                   218.60                                           105.9     105.95    21.15    4506.95 
                                                                                                                                                                                                                                                                    
                                                                                                                                                                                                                                                                    
                                                                                                                                                                                                                                                                    
Bio Power                                                                                                  8041.63                                   355.72                   364.09                                           187.65    552.82    44.00    9545.91 
                                                                                                                                                                                                                                                                    
                                                                                                                                                                                                                                                                    
                                                                                                                                                                                                                                                                    
Solar Power                                                                                                2631.90                                   1112.08                  3018.9                                           5526      9362.64   2661.12  24312.58
                                                                                                                                                                                                                                                                    
                                                                                                                                                                                                                                                                    
                                                                                                                                                                                                                                                                    
Total                                                                                                      35519.84                                  4031.19                  7024.64                                          11321.92  11886.64  3567.62  73351.79
                                                                                                                                                                                                                                                                    
                                                                                                                                                                                                                                                                    

    [B] OFF-GRID/CAPTIVE POWER (in MWeq)

                                                                                                  
S. No.  Sector                                                          Cumulative                
                                                                                                  
                                                                                                  
                                                                                                  
                                                                        installed                 
                                                                                                  
                                                                                                  
                                                                                                  
                           2014-15  2015-16  2016-17  2017-18  2018-19  Capacity(as on 31.10.2018)
                                                                                                  
                                                                                                  
                                                                                                  
1.      Waste to Energy    12.00    14.13    12.21    5.50     3.13     175.28                    
                                                                                                  
                                                                                                  
                                                                                                  
2.      Biomass Gasifiers  6.76     12.54    4.30     0.92     0.00     163.37                    
                                                                                                  
                                                                                                  
                                                                                                  
3.      SPV Systems        60.00    87.67    115.50   216.63   96.11    767.51                    
                                                                                                  
                                                                                                  

      * 2017-18 ବର୍ଷରେ ଦେଶରେ ସମସ୍ତ ଉତ୍ସରୁ ମୋଟ 101-83 ବିଲିୟନ ୟୁନିଟ ଅକ୍ଷୟ ଶକ୍ତି ଉତ୍ପାଦନ କରାଯାଇଛି ଯାହାକି 2014-15ରେ 61.78 ବିଲିୟନ୍‌ ୟୁନିଟ ଥିଲା । (ଗତ ଚାରି ବର୍ଷ ଭିତରେ ଏଥିରେ 65% ଅଭିବୃଦ୍ଧି ହାସଲ କରାଯାଇଛି) । ସେହିଭଳି 2014-15 ବର୍ଷ ତୁଳନାରେ ଦେଶରେ ସାମଗ୍ରିକ ଶକ୍ତି ଉତ୍ପାଦନ କ୍ଷେତ୍ରର 8% ଅଭିବୃଦ୍ଧି ଘଟିଛି ଯାହାକି 2014-15ରେ 5.5% ଥିଲା ।

      * ଅଧିକନ୍ତୁ , 2018-19 ବର୍ଷରେ ଅଗଷ୍ଟ 2018 ସୁଦ୍ଧା ଦେଶରେ 62.66 ବିଲିୟନ ୟୁନିଟ ଶକ୍ତି ଉତ୍ପାଦିତ ହୋଇଛି । ଅକ୍ଷୟ ଶକ୍ତି ଉତ୍ପାଦନର ବର୍ଷୱାରୀ ହିସାବ ନିମ୍ନରେ ପ୍ରଦାନ କରାଗଲା:-
                                                                                                
Year                     Overall Generation (in BU)  Renewable Generation (in BU)  % share of RE
                                                                                                
                                                                                                
                                                                                                
2014-15                  1110.18                     61.78                         5.56         
                                                                                                
                                                                                                
                                                                                                
2015-16                  1172.98                     65.78                         5.60         
                                                                                                
                                                                                                
                                                                                                
2016-17                  1241.38                     81.54                         6.56         
                                                                                                
                                                                                                
                                                                                                
2017-18                  1303.37                     101.83                        7.81         
                                                                                                
                                                                                                
                                                                                                
2018-19(up to Aug 2018)  590.04                      62.66                         10.62        
                                                                                                
                                                                                                

      * 2018 ଜୁନ 14 ତାରିଖରେ ଶକ୍ତି ମନ୍ତ୍ରଣାଳୟ ପକ୍ଷରୁ 2019-20 ଠାରୁ 2021-22 ପାଇଁ ଦୀର୍ଘକାଳୀନ ଶକ୍ତି ଉତ୍ପାଦନ ଆରପିଓ କାର୍ଯ୍ୟଯୋଜନା ସକାଶେ ବିଜ୍ଞପ୍ତି ଜାରି କରାଯାଇଥିଲା । ଏହାର ବର୍ଷୱାରୀ ଆରପିଓ ନିମ୍ନରେ ପ୍ରଦାନ କରାଗଲା:-

                                                   
Long term RPO trajectory  2019-20  2020-21  2021-22
                                                   
                                                   
                                                   
Non-solar                 10.25%   10.25%   10.50% 
                                                   
                                                   
                                                   
Solar                     7.25%    8.75%    10.50% 
                                                   
                                                   
                                                   
Total                     17.50%   19.00%   21.00% 
                                                   
                                                   

      * ମୂଲ୍ୟଭିତ୍ତିକ ପ୍ରତିଯୋଗିତାମୂଳକ ନିଲାମୀ ପ୍ରକ୍ରିୟା ଯେଉଁଥିରେ କି ରିଭର୍ସ ଇ-ନିଲାମୀ ସାମିଲ ତାହା ମାଧ୍ୟମରେ ସୌର ଓ ବାୟୁ ଶକ୍ତି ସଂଗ୍ରହ କରାଯିବ ।

      * ଆନ୍ତଃ ରାଜ୍ୟ ସୌରଶକ୍ତି ଓ ବାୟୁଶକ୍ତି ବିକ୍ରୟଜନିତ ପ୍ରକଳ୍ପମାନଙ୍କ କ୍ଷତି ଉଚ୍ଛେଦ ପାଇଁ ଆନ୍ତଃରାଜ୍ୟ ଶକ୍ତି ସରବରାହ ବ୍ୟବସ୍ଥା ସକାଶେ ଆଦେଶନାମା ଜାରି କରାଯାଇଛି ଯାହାକି 2022 ମସିହା ମାର୍ଚ୍ଚ ପରେ କାର୍ଯ୍ୟକାରୀ ହେଉଥିବା ପ୍ରକଳ୍ପମାନଙ୍କ ସକାଶେ ଲାଗୁ କରାଯିବ ।
      * ସୌର ଫଟୋଭୋଲ୍ଟାଇକ୍‌ ବ୍ୟବସ୍ଥା/ଉପକରଣ ସଂସ୍ଥାପନରେ ମାନ ନିର୍ଦ୍ଧାରଣ ସକାଶେ ବିଜ୍ଞପ୍ତି ଜାରି

    ସୌର ଶକ୍ତି

      * 2021-22 ସୁଦ୍ଧା ସରକାର ଗ୍ରୀଡ଼ ସଂଯୁକ୍ତ ସୌର ଶକ୍ତି ପ୍ରକଳ୍ପର ଧାର୍ଯ୍ୟ ଲକ୍ଷ୍ୟ 20 , 000 ମେଗାୱାଟରେ ସଂଶୋଧନ ଘଟାଇଛନ୍ତି । ଜାତୀୟ ସୌର ମିଶନ କାର୍ଯ୍ୟକ୍ରମ ମାଧ୍ୟମରେ 2021-22 ସୁଦ୍ଧା ଏହାକୁ 100 , 000 ମୋଗାୱାଟକୁ ବୃଦ୍ଧି କରାଯାଇଛି ।
      * ଭାରତ ଅଧୁନା ସୌର ଶକ୍ତି ଉତ୍ପାଦନର ସ୍ଥାପନ କ୍ଷମତା ଦୃଷ୍ଟିରୁ ବିଶ୍ୱର ପଞ୍ଚମ ମହାଶକ୍ତିର ମାନ୍ୟତା ଲାଭ କରିଛି । 2018 ଅକ୍ଟୋବର ମାସ ସୁଦ୍ଧା ଏହାର ସ୍ଥାପନ କ୍ଷମତା 24.33 ଗିଗାୱାଟ ଥିଲା ଯାହାକି 2022 ସୁଦ୍ଧା 100 ଗିଗାୱାଟରେ ପହଞ୍ଚାଇବା ସକାଶେ ସରକାର ଏକ ମହତ୍ତ୍ୱାକାଂକ୍ଷୀ ଲକ୍ଷ୍ୟ ଧାର୍ଯ୍ୟ କରିଛନ୍ତି । ଅଧିକନ୍ତୁ , 22.8 ଗିଗାୱାଟ ଶକ୍ତି ଉତ୍ପାଦନ କାର୍ଯ୍ୟ ପାଇଁ ଯୋଜନା ପ୍ରବର୍ତ୍ତନ ହେଉଛି ଅଥବା ଟେଣ୍ଡର ପ୍ରଦାନ କରାଯାଇସାରିଛି ।
      * 2018-19 ଓ 2019-20 ବର୍ଷରେ ଶକ୍ତି ମନ୍ତ୍ରଣାଳୟ ଅବଶିଷ୍ଟ ପ୍ରକଳ୍ପମାନଙ୍କ ପାଇଁ ନିଲାମୀ ପ୍ରକ୍ରିୟା ଶେଷ କରିବାର ଯୋଜନା ରଖିଛି ଯଦ୍ୱାରା 2020 ମାର୍ଚ୍ଚ ମାସ ସୁଦ୍ଧା ସମସ୍ତ 100 ଗିଗାୱାଟ କ୍ଷମତା ସଂଯୋଗ ସକାଶେ ନିଲାମୀ ପ୍ରକ୍ରିୟା ଶେଷ ହେବ ଓ ଏହିସବୁ ପ୍ରକଳ୍ପ ନିର୍ମାଣ ସକାଶେ ଦୁଇ ବର୍ଷର ଅବଧି ପାଇପାରିବେ ।
      * ଗ୍ରୀଡ଼ ସଂଯୋଗ ସୌର ଶକ୍ତି ପ୍ରକଳ୍ପର ମୂଲ୍ୟ ପ୍ରତିଯୋଗିତାମୂଳକ ନିଲାମୀ ମାଧ୍ୟମରେ ନିର୍ଦ୍ଧାରଣ କରାଯାଇଥାଏ ଏବଂ ସେଥିରେ ରିଭର୍ସ ଇ-ନିଲାମୀ ପ୍ରକ୍ରିୟା ସାମିଲ । ଏହା ସୌରଶକ୍ତି ମୂଲ୍ୟକୁ ପର୍ଯ୍ୟାପ୍ତ ମାତ୍ରାରେ ହ୍ରାସ କରିବା ଦିଗରେ ସହାୟକ ହୋଇଛି । ଏଯାବତ୍‌ ସର୍ବନିମ୍ନ ମୂଲ୍ୟ ଟ.2.44 ପଇସା/ kwh ଯାହାକି ଜୁଲାଇ 2018ରେ ଆଇଏସଟିଏସ ଭିତ୍ତିରେ ସୌରଶକ୍ତି ପ୍ରକଳ୍ପ ପାଇଁ ଭାରତରେ କରାଯାଇଛି ତାହା ରେକର୍ଡ଼ ହୋଇଛି । 2010ରେ ସୌର ଶକ୍ତି ମୂଲ୍ୟ ଭାରତରେ ଟ.18/ kwh ଥିବା ବେଳେ 2018ରେ ତାହା ଟ.2.44 ପଇସା/ kwh କୁ ହ୍ରାସ ପାଇବା ବାସ୍ତବିକ ଗୌରବର କଥା । ସେଥିରେ ଅନେକ କାରଣ ଯଥା , ମାତ୍ରା , ଭୂମିର ସୁନିଶ୍ଚିତ ଉପଲବ୍ଧତା ଏବଂ ଶକ୍ତି ଯୋଗାଣ ବ୍ୟବସ୍ଥା ଆଦି ସାମିଲ ।
      * ଅଧୁନା ଦେଶରେ ସୌର ପାର୍କମାନ ସ୍ଥାପନ କରାଯାଉଛି । ଦେଶର 21ଟି ରାଜ୍ୟରେ ମୋଟ 26 , 694 ମେଗାୱାଟ କ୍ଷମତାବିଶିଷ୍ଟ 47ଟି ପାର୍କ 2018 ନଭେମ୍ବର ମାସ ସୁଦ୍ଧା ସ୍ଥାପନ କରାଯାଇଛି । ଭବିଷ୍ୟତର ବିଭିନ୍ନ ସ୍ଥାନରେ ସୌର ପାର୍କ ସ୍ଥାପନ ପାଇଁ 1 , 00 , 000 ଏକରରୁ ଉର୍ଦ୍ଧ୍ଵ ଜମ ଚିହ୍ନଟ କରାଯାଇଛି ଓ ସେଥିରୁ 75 , 000 ଏକର ଜମି ଅଧିଗ୍ରହଣ କରାଯାଇସାରିଛି । ନିର୍ମାଣ ସରିଥିବା ବିଭିନ୍ନ ସୌର ପାର୍କରୁ ମୋଟ 4195 ମେଗାୱାଟ ସୌର ଶକ୍ତି ଉତ୍ପାଦନ ହୋଇଛି ।
      * ମନ୍ତ୍ରଣାଳୟ ପକ୍ଷରୁ ଅନ୍ୟାନ୍ୟ ନୂତନ ପ୍ରଯୁକ୍ତିବିଶିଷ୍ଟ ପ୍ରକଳ୍ପ ଯଥା ଭାସମାନ ସୌର ଶକ୍ତି ଉତ୍ପାଦନ କେନ୍ଦ୍ର ସ୍ଥାପନ ସକାଶେ ପଦକ୍ଷେପ ଗ୍ରହଣ କରାଯାଉଛି ।

    ବାୟୁ ଶକ୍ତି

      * ବାୟୁ ଉତ୍ସରୁ ବିଜୁଳି ଶକ୍ତି ଉତ୍ପାଦନ କରିବାରେ ଦେଶ ଏବେ ବିଶ୍ୱରେ ଚତୁର୍ଥ ସ୍ଥାନରେ ରହିଛି । 2018 ଅକ୍ଟୋବର ସୁଦ୍ଧା ଦେଶରେ ବାୟୁ ଉତ୍ସରୁ ଶକ୍ତି ଉତ୍ପାଦନର ମୋଟ ସ୍ଥାପନ କ୍ଷମତା 34.98 ଗିଗାୱାଟ ଥିଲା । ଏହାକୁ 2022 ମସିହା ସୁଦ୍ଧା 60 ଗିଗାୱାଟରେ ପହଞ୍ଚାଇବା ସକାଶେ ଲକ୍ଷ୍ୟ ଧାର୍ଯ୍ୟ କରାଯାଇଛି । ଅଧିକନ୍ତୁ , 9.4 ଗିଗାୱାଟ ବାୟୁ ଶକ୍ତି ଉତ୍ପାଦନକ୍ଷମ ପ୍ରକଳ୍ପ ଏବେ କାର୍ଯ୍ୟକାରୀ କରାଯାଉଛି ଅଥବା ଏଥିପାଇଁ ଟେଣ୍ଡର ପ୍ରଦାନ କରାଯାଇସାରିଛି ।
      * 2018-19 ଠାରୁ 2019-20 ପର୍ଯ୍ୟନ୍ତ ପ୍ରତିବର୍ଷ ମନ୍ତ୍ରଣାଳୟ ପକ୍ଷରୁ 10 ଗିଗାୱାଟ ବାୟୁଶକ୍ତି ଉତ୍ପାଦନକ୍ଷମ ପ୍ରକଳ୍ପ ପାଇଁ ନିଲାମୀ ପ୍ରଦାନ କରାଯିବାକୁ ଯୋଜନା ରହିଛି । ଏହା ଫଳରେ ମୋଟ 60 ଗିଗାୱାଟ ବାୟୁ ଶକ୍ତି ଉତ୍ପାଦନ ସକାଶେ ସମସ୍ତ ନିଲାମୀ ପ୍ରକ୍ରିୟା ମାର୍ଚ୍ଚ 2020 ସୁଦ୍ଧା ସଂପୂର୍ଣ୍ଣ ହୋଇପାରିବ ଓ ଏହାର ପ୍ରବର୍ତ୍ତନ ସକାଶେ ଦୁଇବର୍ଷର ଅବଧି ମିଳିପାରିବ ।
      * ଜାତୀୟ ବାୟୁ ଶକ୍ତି ଗବେଷଣା ପ୍ରତିଷ୍ଠାନ ( NIWE ) ପକ୍ଷରୁ ନିକଟରେ କରାଯାଇଥିବା ଆକଳନ ଅନୁସାରେ ଦେଶରେ ସମୁଦ୍ର ପତ୍ତନଠାରୁ 100 ମିଟର ଉର୍ଦ୍ଧ୍ଵ ସ୍ଥାନରେ ମୋଟ 302 ଗିଗାୱାଟ ବାୟୁ ଶକ୍ତି ଉତ୍ପାଦନର ସୁଯୋଗ ରହିଛି ।
      * 2017 ମସିହା ସୁଦ୍ଧା ଫିଡ଼୍‌ ଇନ୍‌ ଟାରିଫ୍‌ ( FIT ) ବ୍ୟବସ୍ଥା ମାଧ୍ୟମରେ ଏହି କ୍ଷମତା ସଂଯୋଗର ବ୍ୟବସ୍ଥା ରହିଥିଲା । ପରବର୍ତ୍ତୀ ପର୍ଯ୍ୟାୟରେ ଏହାକୁ ଫିଡ଼୍‌ ଇନ୍‌ ଟାରିଫ୍‌ (ଏଫଆଇଟି) ବ୍ୟବସ୍ଥାରୁ ନିଲାମୀ ମାଧ୍ୟମକୁ ପରିବର୍ତ୍ତନ କରାଯାଇଛି ।
      * ସରକାରଙ୍କ ପକ୍ଷରୁ ଏବେ “ ପ୍ରତିଯୋଗିତାମୂଳକ ନିଲାମୀ ପଦ୍ଧତି ଭିତ୍ତିକ ଗ୍ରୀଡ଼ଠାରୁ ସଂଯୋଗଯୁକ୍ତ ବାୟୁଶକ୍ତି ଉତ୍ପାଦନକାରୀ ପ୍ରକଳ୍ପରୁ ଶକ୍ତି ସଂଗ୍ରହ ନିୟମାବଳୀ ” ଜାରି କରାଯାଇଛି । ଏହା 2017 ମସିହା ଡ଼ିସେମ୍ବର 8 ତାରିଖ ଦିନ ଜାରି ହୋଇଥିବା ବିଜ୍ଞପ୍ତିରେ ସୂଚୀତ ହୋଇଛି । ସ୍ୱଚ୍ଛ ନିଲାମୀ ପ୍ରକ୍ରିୟାରେ ବାୟୁ ଉତ୍ସରୁ ଉତ୍ପାଦିତ ବିଦ୍ୟୁତ୍‌ ଶକ୍ତି ସଂଗ୍ରହ ସକାଶେ ଏକ ଢାଞ୍ଚା ପ୍ରସ୍ତୁତ କରିବା ଏହାର ମୂଳ ଉଦ୍ଦେଶ୍ୟ । ଏହା ଦ୍ୱାରା ବାୟୁ ଶକ୍ତି ପାଇଁ ସର୍ବନିମ୍ନ ମୂଲ୍ୟ ପଦ୍ଧତି ପାଇବା ସମ୍ଭବପର ହୋଇପାରିଛି ।
      * 2018 ମସିହା ମେ ମାସରେ ସରକାର ଜାତୀୟ ବାୟୁ ଉତ୍ସ ଶକ୍ତି ହାଇବ୍ରିଡ଼ ନୀତି ଜାରି କରିଛନ୍ତି । ଏହି ନୀତିର ମୂଳ ଉଦ୍ଦେଶ୍ୟ ହେଲା ବଡ଼ ବଡ଼ ଗ୍ରୀଡ଼ସହ ସଂଯୋଗ ବାୟୁ-ସୌର ପିଭି ହାଇବ୍ରିଡ଼ ବ୍ୟବସ୍ଥାର ସର୍ବାଧିକ ଉପଯୋଗ ଏବଂ ବାୟୁ ଓ ସୌର ସଂପଦର ସର୍ବୋତ୍କୃଷ୍ଟ ଉପଯୋଗ ପାଇଁ ଏକ ଢ଼ାଞ୍ଚା ପ୍ରସ୍ତୁତ କରିବା ଏବଂ ବିଜୁଳି ସରବରାହ ସଂସାଧନ ତଥା ଭୂମି ଆହରଣ କରିବା । ବାୟୁର ସୌର ହାଇବ୍ରିଡ଼ ବ୍ୟବସ୍ଥା ଅକ୍ଷୟ ଶକ୍ତି ଉତ୍ପାଦନର ସମ୍ଭାବନାକୁ ମଜଭୁତ କରିବା ସହ ଉତ୍ତମ ଗ୍ରୀଡ଼ ସ୍ଥିରତା ସୃଷ୍ଟି କରିବ ।
      * ଏସଇସିଆଇ ପକ୍ଷରୁ ଦେଶରେ 1200 ମେଗାୱାଟ ଗ୍ରୀନଫିଲ୍ଡ ବାୟୁ ସୌର ହାଇବ୍ରିଡ଼ ପ୍ରକଳ୍ପ ସ୍ଥାପନ ସକାଶେ ନିଲାମୀ ପ୍ରକ୍ରିୟା ଆରମ୍ଭ କରାଯାଇଛି ।
      * 2015 ଅକ୍ଟୋବର ମାସରେ ସରକାର ଜାତୀୟ ଉପକୂଳ ବାୟୁ ଶକ୍ତି ନୀତି ଘୋଷଣା କରିଛନ୍ତି । ଏହାର ମୂଳ ଉଦ୍ଦେଶ୍ୟ ହେଲା ଭାରତର ବିସ୍ତୃତ ବେଳାଭୂମି କ୍ଷେତ୍ରରେ ଏବଂ ଭାରତର ନିଜସ୍ୱ ଆର୍ଥିକ ଜୋନ ( EEZ ) ମଧ୍ୟରେ ଅଫସୋର ବାୟୁଶକ୍ତି ଉତ୍ପାଦନ କରିବା
      * ଏନଆଇଡ଼ବ୍ଲୁଇ ପକ୍ଷରୁ କରାଯାଇଥବା ଅଧ୍ୟୟନରୁ ଜଣାପଡ଼ିଛି ଯେ ଗୁଜରାଟ ଓ ତାମିଲନାଡ଼ୁର ସମୁଦ୍ର ଉପକୂଳରେ ଏଭଳି ଅଫ୍‌ସୋର୍‌ ବାୟୁଶକ୍ତି ଉତ୍ପାଦନର ପର୍ଯ୍ୟାପ୍ତ ସୁଯୋଗ ରହିଛି ।
      * ଗୁଜରାଟର ଖମ୍ବଟ ଉପସାଗର ଉପକୂଳରେ 2017 ନଭେମ୍ବର ମାସରେ ଲିଡ଼ାର ପକ୍ଷରୁ ବାୟୁ ସଂପଦ ଉତ୍ପାଦନ ଆକଳନ ସକାଶେ ଏକ ମୋନୋପାଇଲ ପ୍ଲାଟଫର୍ମ ସ୍ଥାପନ କରାଯାଇଛି ।
      * ଗୁଜରାଟର ଖମ୍ବଟ ଉପସାଗର କୂଳରେ 1 ଗିଗାୱାଟ କ୍ଷମତାବିଶିଷ୍ଟ ଅଫ୍‌ସୋର ୱିଣ୍ଡ୍‌ ଫାର୍ସ ସ୍ଥାପନ ସକାଶେ ଏନଆଇଡ଼ବ୍ଲୁଇ ପକ୍ଷରୁ ଜାରି କରାଯାଇଥିବା ଆଗ୍ରହନାମା ( Expression of Interest ) ପ୍ରତି ଜାତୀୟ ଓ ଅନ୍ତରାଷ୍ଟ୍ରୀୟ ସ୍ତରର 35ଟି ଫାର୍ମ ସେମାନଙ୍କର ଆଗ୍ରହ ପ୍ରକଟ କରିଛନ୍ତି ।
      * ଉପକୂଳ କ୍ଷେତ୍ରରୁ ବାୟୁଶକ୍ତି ଉତ୍ପାଦନର ଜାତୀୟ ଲକ୍ଷ୍ୟକୁ 2022 ସୁଦ୍ଧା 5 ଗିଗାୱାଟ ଏବଂ 2030 ସୁଦ୍ଧା 30 ଗିଗାୱାଟରେ ପହଞ୍ଚାଇବାକୁ ସରକାର ଘୋଷଣା କରିଛନ୍ତି ।
      * ଦେଶରେ ବାୟୁ ଉତ୍ସରୁ ଶକ୍ତି ଉତ୍ପାଦନ ବୃଦ୍ଧି ପାଇଁ ହୋଇଥିବା ପ୍ରୟାସ ଉତ୍ତର ବାତାବରଣ ସୃଷ୍ଟି କରିଛି । ଏହା ଦ୍ୱାରା ପ୍ରକଳ୍ପ କାର୍ଯ୍ୟାନ୍ୱୟନ କ୍ଷମତା ଓ ଉତ୍ପାଦନ ଭିତ୍ତି ସଂପ୍ରସାରିତ ହୋଇଛି । ଏବେ ଦେଶରେ ଅତ୍ୟାଧୁନିକ ପ୍ରଯୁକ୍ତି ଓ ଜ୍ଞାନକୌଶଳ ଉପଲବ୍ଧ ହୋଇଛି ଯଦ୍ୱାରା ବାୟୁ ଟର୍ବାଇନ୍‌ ଉତ୍ପାଦିତ ହୋଇଛି । ଅଧୁନା ଦେଶରେ ବାୟୁ ଶକ୍ତି ଉତ୍ପାଦନ କ୍ଷେତ୍ରରେ ପ୍ରସିଦ୍ଧି ଥିବା ସବୁ ଅନ୍ତରାଷ୍ଟ୍ରୀୟ ଫାର୍ମ ସେମାନଙ୍କର ଉପସ୍ଥିତି ଜାହିର କରିଛନ୍ତି । ଭାରତରେ ଏବେ 12ଟି ଭିନ୍ନ ଭିନ୍ନ କମ୍ପାନୀ 24ଟି ପୃଥକ୍‌ ମଡ଼େଲର ବାୟୁ ଟର୍ବାଇନ୍‌ ଉତ୍ପାଦନ କରୁଛନ୍ତି । ସେହିସବୁ ଟର୍ବାଇନ୍‌ ଆମେରିକା , ଅଷ୍ଟ୍ରେଲିଆ , ୟୁରୋପ , ବ୍ରାଜିଲ , ଓ ଅନ୍ୟାନ୍ୟ ଏସୀୟ ରାଷ୍ଟ୍ରମାନଙ୍କୁ ରପ୍ତାନୀ କରାଯାଉଛି । ବାୟୁ ଶକ୍ତି ଉତ୍ପାଦନ କ୍ଷେତ୍ରରେ ଘରୋଇ ଆଗ୍ରହ ବୃଦ୍ଧି ପାଇଥିବାରୁ ଏହି କ୍ଷେତ୍ରରେ ଆନୁସଙ୍ଗିକ ଉପକରଣ ଉତ୍ପାଦ କ୍ଷେତ୍ରରେ 70-80% ଆତ୍ମନିର୍ଭରଶୀଳତା ହାସଲ କରାଯାଇପାରିଛି ।

    ଜୈବ ଉତ୍ସ ଶକ୍ତି

      * ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ ପକ୍ଷରୁ ଦେଶରେ ବାୟୋମାସ୍‌ ଶକ୍ତି ଏବଂ ବାଗାସେ ସହଉତ୍ପାଦନ ସକାଶେ କାର୍ଯ୍ୟକ୍ରମମାନଙ୍କୁ ପ୍ରୋତ୍ସାହନ ପ୍ରଦାନ କରାଯାଉଛି । ଏହାର ଉଦ୍ଦେଶ୍ୟ ହେଲା ଦେଶରେ ଉପଲବ୍ଧ ପ୍ରଚୁର ବାୟୋମାସ୍‌ ସଂପଦ ଯଥା ବାଗାସେ , ଧାନକୁଣ୍ଡା , ପାଳ , କପା ବର୍ଜ୍ୟ , ନଡ଼ିଆ କତାକୁ ଉପଯୋଗ କରି ସେଥିରୁ ଶକ୍ତି ଉତ୍ପାଦନ କରିବା
      * ବର୍ଜ୍ୟରୁ ଶକ୍ତି ଉତ୍ପାଦନ ପ୍ରକଳ୍ପମାନ ଦେଶର ବିଭିନ୍ନ ସ୍ଥାନରେ ସ୍ଥାପନ କରାଯାଉଛି । ସହରାଞ୍ଚଳ ବର୍ଜ୍ୟ , ଶିଳ୍ପ ବର୍ଜ୍ୟ ଓ କୃଷି ବର୍ଜ୍ୟ/ଅବଶିଷ୍ଟାଂଶ ଯଥା ପୌରାଞ୍ଚଳର କଠିନ ବର୍ଜ୍ୟ ଓ ଅନ୍ୟାନ୍ୟ ବଜାର ବର୍ଜ୍ୟ , କଂସେଇଖାନା ବର୍ଜ୍ୟ , କୃଷି ଅବଶିଷ୍ଟାଂଶ ଓ ଶିଳ୍ପ ବର୍ଜ୍ୟ ଓ ଆବର୍ଜନାକୁ ଉପଯୋଗ କରି ସେଥିରୁ ଶକ୍ତି ଉତ୍ପାଦନ କରିବା
      * 2018 ମସିହା ଅକ୍ଟୋବର ମାସ ସୁଦ୍ଧା ଦେଶରେ ମୋଟ 9.54 ଗିଗାୱାଟ ଅଫଗ୍ରୀଡ଼ ସଂଯୁକ୍ତ ଜୈବ ଶକ୍ତି ଉତ୍ପାଦିତ ହୋଇଛି ଏବଂ ତାହାକୁ 2022 ମସିହା ସୁଦ୍ଧା 10 ଗିଗାୱାଟରେ ପହଞ୍ଚାଇବା ସକାଶେ ଲକ୍ଷ୍ୟ ଧାର୍ଯ୍ୟ କରାଯାଇଛି । ସେଥି ମଧ୍ୟରେ ବାଗାସେ ସହଉତ୍ପାଦନ ମାଧ୍ୟମରେ 8.73 ଗିଗାୱାଟ , ଅଣ ବାଗାସେ ସହ ଉତ୍ପାଦନ ଉତ୍ସରୁ 0.68 ଗିଗାୱାଟ ଏବଂ ବର୍ଜ୍ୟରୁ ଶକ୍ତି ଉତ୍ପାଦନ ମାଧ୍ୟମରେ 0.13 ଗିଗାୱାଟ ଶକ୍ତି ଉତ୍ପାଦନ ରହିଛି ।

    କ୍ଷୁଦ୍ର ଜଳବି ଦ୍ୟୁ ତ ପ୍ରକଳ୍ପ

      * 2018 ମସିହା ଅକ୍ଟୋବର ସୁଦ୍ଧା ଦେଶରେ କ୍ଷୁଦ୍ର ଜଳବିଦ୍ୟୁତ ପ୍ରକଳ୍ପ ଉତ୍ସର ମୋଟ ଗ୍ରୀଡ଼ ସଂଯୋଗୀ ସ୍ଥାପନ କ୍ଷମତା 4.5 ଗିଗାୱାଟ ଥିଲା । ଏହାକୁ 2022 ମସିହା ସୁଦ୍ଧା 5 ଗିଗାୱାଟରେ ପହଞ୍ଚାଇବାର ଲକ୍ଷ୍ୟ ଧାର୍ଯ୍ୟ କରାଯାଇଛି । ଏହା ବ୍ୟତୀତ ଦେଶର ବିଭିନ୍ନ ସ୍ଥାନରେ ଏବେ ମୋଟ 0.73 ଗିଗାୱାଟ ଶକ୍ତି ଉତ୍ପାଦନ କ୍ଷମ କ୍ଷୁଦ୍ର ଜଳବିଦ୍ୟୁତ୍‌ ପ୍ରକଳ୍ପ ବିଭିନ୍ନ ପର୍ଯ୍ୟାୟରେ ନିର୍ମାଣାଧୀର ରହିଛି ।

    ଶକ୍ତି ସଂରକ୍ଷଣ

      * ଶକ୍ତି ସଂରକ୍ଷଣ ହେଉଛି ଭାରତର ଶକ୍ତି ଭିତ୍ତିଭୂମି ସୁଦୃଢ଼ୀକରଣ କାର୍ଯ୍ୟକ୍ରମର ଏକ ଗୁରୁତ୍ୱପୂର୍ଣ୍ଣ ଅଂଶ ଏବଂ ଏହା ଭାରତର ପୋଷଣୀୟ ଅକ୍ଷୟ ଶକ୍ତି ଆଧାର ଓ ବିଦ୍ୟୁତ୍‌ଶକ୍ତି ସରବରାହର ମଧ୍ୟ ମହତ୍ତ୍ୱପୂର୍ଣ୍ଣ ଅଙ୍ଗ । ଶକ୍ତି କ୍ଷେତ୍ରରେ ଦେଶକୁ ବିଶ୍ୱ ନେତୃତ୍ୱ ପ୍ରଦାନ କରିବା ଦିଗରେ ଏହା ଯଥେଷ୍ଟ ଭାବେ ସହାୟକ ହୋଇପାରିବ । ଏଥିପାଇଁ ଆବଶ୍ୟକ ନୀତି ଓ ନିୟନ୍ତ୍ରଣ ବ୍ୟବସ୍ଥା ତଥା ଢାଞ୍ଚା ଗଠନ , ବ୍ୟାପକ ଜାତୀୟ ଶକ୍ତି ସଂରକ୍ଷଣ ଅଭିଯାନ ( NESM )ର ବିକାଶ ଘଟାଯାଇଛି । ଏହି ଅଭିଯାନ ଶକ୍ତି ଚାହିଦା ସୃଷ୍ଟି , ନିଜସ୍ୱ ଶକ୍ତି ଉତ୍ପାଦନ , ଅଭିନବତା ଓ ଆବଶ୍ୟକ ନୀତିଗତ ସହଯୋଗ ଯଦ୍ଦ୍ୱାରା ଦେଶରେ ଶକ୍ତି ସଂରକ୍ଷଣ ସୁନିଶ୍ଚିତ ହୋଇପାରିବ ତାହାକୁ ସୂଚୀତ କରେ ।

    ଅଫ୍‌ଗ୍ରୀଡ଼୍‌ ଅକ୍ଷୟ ଶକ୍ତି


    • କେନ୍ଦ୍ର ନୂତନ ଓ ଅକ୍ଷୟଶକ୍ତି ମନ୍ତ୍ରଣାଳୟ ପକ୍ଷରୁ ଅଫ୍‌ ଗ୍ରୀଡ଼ ଏବଂ ବିକେନ୍ଦ୍ରୀକୃତ ଅକ୍ଷୟ ଶକ୍ତି କାର୍ଯ୍ୟକ୍ରମ ପ୍ରବର୍ତ୍ତନ କରାଯାଉଛି ଯଦ୍ଦାରା ଦେଶର ଜନତାଙ୍କ ରନ୍ଧନ , ଆଲୋକୀକରଣ , ଚଳମାନ ଶକ୍ତି , ସ୍ଥାନ ଉତ୍ତାପୀକରଣ ଓ ଉଷ୍ମଜଳକରଣ ଆଦି କାର୍ଯ୍ୟ ପାଇଁ ଆବଶ୍ୟକ ଶକ୍ତି ପର୍ଯ୍ୟାପ୍ତ ମାତ୍ରାରେ ଉପଲବ୍ଧ ହୋଇପାରିବ । ଏହା ବ୍ୟତୀତ ମନ୍ତ୍ରଣାଳୟ ପକ୍ଷରୁ ବିକେନ୍ଦ୍ରୀକୃତ ସୌର ଲଣ୍ଠନ , ସୌର ସଡ଼କ ଆଲୋକୀକରଣ , ସୌରଶକ୍ତିଯୁକ୍ତ ଘରୋଇ ଲାଇଟ ଆଦି କାର୍ଯ୍ୟ ପାଇଁ ପର୍ଯ୍ୟାପ୍ତ ସୌରଶକ୍ତି ଯୋଗାଇ ଦିଆଯାଇପାରିବ । 2018 ମସିହା ଅକ୍ଟୋବର ମାସ ସୁଦ୍ଧା 40 ଲକ୍ଷ ସୌର ଲଣ୍ଠନ ଓ ବତୀ , 16.72 ଲକ୍ଷ ହୋମ ଲାଇଟ୍‌ , 6.40 ଲକ୍ଷ ରାସ୍ତାକଡ଼ ବତୀ , 1.96 ଲକ୍ଷ ସୌର ପମ୍ପ୍‌ ଏବଂ 187.99 ଏମଡ଼ବ୍ଲୁପି ଷ୍ଟାଣ୍ଡ୍‌ ଆଲୋନ୍‌ ଦେଶରେ ଉତ୍ପାଦନ ଓ ସ୍ଥାପନ କରାଯାଇଛି ।


    ଗବେଷଣା ଓ ବିକାଶ

      * କେନ୍ଦ୍ର ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ ଗବେଷଣା ଓ ବିକାଶ କାର୍ଯ୍ୟକ୍ରମକୁ ପ୍ରୋତ୍ସାହନ ପ୍ରଦାନ କରି ପ୍ରଯୁକ୍ତି ଓ ଅଭିନବ କାର୍ଯ୍ୟକ୍ରମକୁ ବୃଦ୍ଧି କରିବା ସକାଶେ ସ୍ଥିର କରିଛି । ଏଭଳି ଅଭିନବ କାର୍ଯ୍ୟକ୍ରମକୁ କିଭଳି ଭାବେ ଅଧିକରୁ ଅଧିକ ମାତ୍ରାରେ ପ୍ରୟୋଗ କରାଯାଇପାରିବ ଏବଂ ଗବେଷଣା ଓ ବିକାଶ କାର୍ଯ୍ୟକ୍ରମ ସହ ଯୋଡ଼ାଯାଇପାରିବ ସେ ଦିଗରେ ପ୍ରୟାସ କରାଯାଉଛି । ଏହା ଦ୍ୱାରା ସେସବୁକୁ ବ୍ୟବସାୟିକ ଭିତ୍ତିରେ ମଧ୍ୟ ଉପଯୋଗ କରାଯାଇପାରିବ । ଉପଯୁକ୍ତ ପରୀକ୍ଷଣ ପରେ ଏହାର ମାନରେ ଆବଶ୍ୟକ ଉନ୍ନତି ଘଟାଯାଇ ଗୁଣବତ୍ତା ନିର୍ଦ୍ଧାରଣ କରିହେବ । ଏହା ଫଳରେ ଅକ୍ଷୟ ଶକ୍ତି ଉପରେ ଲୋକମାନଙ୍କ ନିର୍ଭରଶୀଳତା ଓ ବିଶ୍ୱସନୀୟତା ବୃଦ୍ଧିପାଇବ । ଏଥିପାଇଁ ଏକ ପ୍ରଯୁକ୍ତି ବିକାଶ ଓ ଅଭିନବ ନୀତି ( TDIP ) ଗଠନ ପାଇଁ ଚୂଡ଼ାନ୍ତ ନିଷ୍ପତ୍ତି ଗ୍ରହଣ କରାଯାଇଛି । ଏହାକୁ ଏକ ବୃହତ୍‌ ସକାରାତ୍ମକ ବାତାବରଣ ମଧ୍ୟରେ ଗବେଷଣାତ୍ମକ , ଅଭିନବତ୍ୱ , ପରୀକ୍ଷଣ ଓ ମାନ ନିର୍ଦ୍ଧାରଣ କରାଯିବା ସହ ଷ୍ଟାର୍ଟ ଅପମାନଙ୍କୁ ସେମାନଙ୍କ ଅଭିନବତ୍ୱ ପାଇଁ ପୁରସ୍କାର ପ୍ରଦାନର ମଧ୍ୟ ବ୍ୟବସ୍ଥା କରାଯାଉଛି ।

    ମାନବ ସମ୍ବଳ ଓ ବିକାଶ

      * ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟର ମାନବସମ୍ବଳ ବିକାଶ କାର୍ଯ୍ୟକ୍ରମ ଅନୁସାରେ ଏକ ବିଶାଳ ଆରଇ ଶିକ୍ଷା ଓ ପ୍ରଶିକ୍ଷଣ ବ୍ୟବସ୍ଥାର ବିକାଶ ଘଟାଯାଇଛି । ଏଥିପାଇଁ ଅନୁସୃତ ଦୁଇବର୍ଷିଆ ସାର୍ଟିଫିକେଟ କାର୍ଯ୍ୟକ୍ରମର ସାତଟି ଟ୍ରେଡ଼ରେ ଏସପିଭି ଲାଇଟିଂ ବ୍ୟବସ୍ଥା , ସୌର ତାପଜ ବ୍ୟବସ୍ଥା ଏବଂ ଏସଏଚପିକୁ ନିୟମିତ ପାଠ୍ୟକ୍ରମରେ ସାମିଲ କରାଯାଇଛି । ଏହିସବୁ ଟ୍ରେଡ଼ଗୁଡ଼ିକ ହେଲା , ଇଲେକ୍ଟ୍ରୋନିକ୍ସ , ଇଲେକ୍ର୍ଟିସିଆନ୍‌ , ମେସିନିଷ୍ଟ , ୱେଲ୍ଡର , କାର୍ପେଣ୍ଟର , ଫିଟର ଓ ପ୍ଲମ୍ବର । ଏଥିପାଇଁ ଏନସିଭିଟିର କୋର୍ସ ମଡ୍ୟୁଲ ଏବଂ ମଡ଼ୁଲାର ନିଯୁକ୍ତିଯୋଗ୍ୟ କୌଶଳ ତାଲିମ କାର୍ଯ୍ୟକ୍ରମର ବିକାଶ ଘଟାଯାଇଛି । ସେକ୍ଟର ସ୍କିଲ୍‌ କାଉନସିଲ ମାଧ୍ୟମରେ ସମାନୁପାତିକ ଭାବେଏନଓଏସ/କ୍ୟୁପିର ଗ୍ରୀନ୍‌ କର୍ମସଂସ୍ଥାନମାନ ବିକାଶ ଘଟାଯାଇଛି । ଏହା ଅକ୍ଷୟ ଶକ୍ତି ସେକ୍ଟର ପାଇଁ ଏକାନ୍ତ ଜରୁରି । ଏହି ଉଦେ୍ଦଶ୍ୟରେ ଅକ୍ଷୟ ଶକ୍ତି କ୍ଷେତ୍ରରେ ବିଭିନ୍ନ କର୍ମସଂସ୍ଥାନର ବ୍ୟବସ୍ଥା କରାଯାଇଛି ଯାହାକି ଏମଏନଆରଇ କିମ୍ବା ଏମଏସଡ଼ିଇକୁ 2015ର ଜାତୀୟ କୌଶଳ ବିକାଶ ନୀତି ଆଧାରେ କରାଯାଇଛି ।

    ଦ୍ୱିତୀୟ ବୈଶ୍ୱିକ ପୁନଃନିବେଶ ଶକ୍ତି ନିବେଶକଙ୍କ ସମ୍ମିଳନୀ ଓ ଏକ୍ସପୋ (୨ୟ ରି-ଇନଭେଷ୍ଟ)

      * ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ ଆନ୍ତର୍ଜାତିକ ସୌରଶକ୍ତି ସଂଗଠନର ପ୍ରଥମ ଅଧିବେଶନ ଏବଂ 2018 ଅକ୍ଟୋବର 3 ତାରିଖ ଠାରୁ 5 ତାରିଖ ପର୍ଯ୍ୟନ୍ତ ଗ୍ରେଟର ନୋଏଡ଼ା ଠାରେ ଭାରତ ମହାସାଗର ରିମ୍ ସଂଗଠନ ( IORA )ର ସଦସ୍ୟଭୁକ୍ତ ରାଷ୍ଟ୍ରଙ୍କ ଶକ୍ତିମନ୍ତୀମାନଙ୍କ ଦ୍ୱିତୀୟ ଗ୍ଲୋବାଲ୍ ରି ଇନଭେଷ୍ଟ ସମ୍ମିଳନୀର ଆୟୋଜନ କରିଥିଲା ।
      * ଏହି ତିନିଦିନିଆ କାର୍ଯ୍ୟକ୍ରମରେ 77ଟି ରାଷ୍ଟ୍ରରୁ ପ୍ରାୟ 20 , 000ରୁ ଉର୍ଦ୍ଧ୍ଵ ପ୍ରତିନିଧି ଅଂଶଗ୍ରହଣ କରିଥିଲେ ଏବଂ ସେମାନଙ୍କ ମଧ୍ୟରୁ 40 ଜଣ ଥିଲେ ମନ୍ତ୍ରୀସ୍ତରୀୟ ପ୍ରତିନିଧି ।
      * ଏହି ବୈଠକ ଆନ୍ତଜାତିକ ସ୍ତରରେ କ୍ଷେତ୍ରଭିତ୍ତିକ ଶକ୍ତି ଆବଶ୍ୟକତାର ଚିହ୍ନଟ , ସହଯୋଗ କ୍ଷେତ୍ରରେ ଥିବା ସମସ୍ୟା ଏବଂ ଏଜେନ୍ସିମାନଙ୍କ ଭୂମିକା ଓ ଚୟନ ସଂପର୍କରେ ଆଲୋଚନା ପାଇଁ ବ୍ୟାପକ କ୍ଷେତ୍ର ଓ ସୁଯୋଗ ପ୍ରଦାନ କରିଥିଲ । ଏହି ଅବସରରେ ଭାରତ ମହାସାଗର ରିମ୍ ସଂଗଠନ ଏବଂ ଆଇଏସଏ ମଧ୍ୟରେ ସହଯୋଗ ସ୍ଥାପନ ନିମନ୍ତେ ଏକ ବୁଝାମଣା ପତ୍ର ସ୍ୱାକ୍ଷରିତ ହୋଇଥିଲା ।

    ଆନ୍ତର୍ଜାତିକ ସୌର ସଂଗଠନ ( ISA )

      * ଆନ୍ତର୍ଜାତିକ ସୌର ସଂଗଠନ (ଆଇଏସଏ) ଆନ୍ତର୍ଜାତିକ ସ୍ତରରେ ସୌରଶକ୍ତି କ୍ଷେତ୍ରରେ ପ୍ରଥମ ଆନ୍ତର୍ଜାତିକ ଅନୁଷ୍ଠାନ ଭାବେ ମୁଣ୍ଡ ଟେକିଛି ଏବଂ ଏହାର ମୁଖ୍ୟାଳୟ 2017 ଡ଼ିସେମ୍ବର 06 ତାରିଖ ଦିନ ଭାରତରେ ସ୍ଥାପନ କରାଯାଇଛି । ସମସ୍ତଙ୍କ ପାଇଁ ସ୍ୱଚ୍ଛ ଓ ସୁଲଭ ମୂଲ୍ୟରେ ଶକ୍ତି ଯୋଗାଣ ଦିଗରେ ଏହା ଏକ ଆନ୍ତର୍ଜାତିକ ପ୍ରୟାସ ଯେଉଁଥିରେ ଭାରତର ଚିନ୍ତାଧାରା ସମଗ୍ର ବିଶ୍ୱ ଗ୍ରହଣ କରିଛି । ଏଯାବତ୍ 71ଟି ରାଷ୍ଟ୍ର ଆଇଏସଏର ମୂଳଢ଼ାଞ୍ଚା ରାଜିନାମାକୁ ଗ୍ରହଣ କରିଛନ୍ତି । ସେମାନଙ୍କ ମଧ୍ୟରୁ 48ଟି ରାଷ୍ଟ୍ର ଏହାକୁ ବିଧିବଦ୍ଧ ସ୍ୱୀକୃତି ପ୍ରଦାନ କରିସାରିଛନ୍ତି ।
      * 2018 ଅକ୍ଟୋବର 3 ତାରିଖ ଦିନ ଭାରତରେ ଆନ୍ତର୍ଜାତିକ ସୌର ସଂଗଠନର ପ୍ରଥମ ଅଧିବେଶନ ଅନୁଷ୍ଠିତ ହୋଇଥିଲା । ଭାରତ ସମେତ 37ଟି ଆଇଏସଏ ସଦସ୍ୟ ରାଷ୍ଟ୍ରର ସଦସ୍ୟ ପ୍ରତିନିଧି ଏହି ଅଧିବେଶନରେ ଯୋଗ ଦେଇଥିଲେ । ଏହା ବ୍ୟତୀତ , ଯେଉଁ ରାଷ୍ଟ୍ରମାନେ ଆଇଏସଏର ଫ୍ରେମୱାର୍କ ରାଜିନାମାରେ ସ୍ୱାକ୍ଷର କରିଥିଲେ ଓ ସେମାନେ ଏବେ ସୁଦ୍ଧା ଏହାକୁ ସରକାରୀ ଭାବେ ସ୍ୱୀକୃତି ଦେଇନାହାନ୍ତି , ସେମାନେ ମଧ୍ୟ ସମ୍ମିଳନୀରେ ଅଂଶଗ୍ରହଣ କରିଥିଲେ । ଅନ୍ୟ 13ଟି ସମ୍ଭାବ୍ୟ ସଦସ୍ୟ ରାଷ୍ଟ୍ର ଯେଉଁମାନେ କି ଫ୍ରେମୱାର୍କ ରାଜିନାମାକୁ ଭବିଷ୍ୟତରେ ସ୍ୱାକ୍ଷର କରିବାର ସମ୍ଭାବନା ରହିଛି ଓ 3ଟି ସହଯୋଗୀ ରାଷ୍ଟ୍ର ଯେଉଁମାନେ କି ଆନ୍ତଃ-ଗ୍ରୀଷ୍ମମଣ୍ଡଳୀୟ ଜୋନରେ ଅବସ୍ଥିତ ସେମାନେ ଅବଜରଭର ମାନ୍ୟତାର ସହ ଏହି ସମ୍ମିଳନୀରେ ଭାଗ ନେଇଥିଲେ ।
      * ଭାରତର ପ୍ରସ୍ତାବ ସହିତ ପ୍ରଥମ ସମ୍ମିଳନୀରେ ଆଇଏସଏର ଫ୍ରେମୱାର୍କ ରାଜିନାମରେ ଅଣାଯିବାକୁ ଥିବା କେତେକ ସଂଶୋଧନକୁ ସଦସ୍ୟ ରାଷ୍ଟ୍ରମାନେ ଯେଉଁମାନେ କି ମିଳିତ ଜାତିସଂଘର ସଦସ୍ୟ , ସେମାନେ ଗ୍ରହଣ କରିଥିଲେ ।
      * ଆଇଏସଏ ସହ ଆଇଏସଏର ରାଜିନାମା ମତେ ଭାରତକୁ ଆଇଏସଏର ନ୍ୟାୟିକ ମାନ୍ୟତା ମିଳିଛି ।

    ****************

    
    
    (Release ID: 1558992) Visitor Counter : 1
    
    
    
    
    

              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
*