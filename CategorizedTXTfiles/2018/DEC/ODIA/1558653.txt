      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ହିମାଚଳ ପ୍ରଦେଶର ଧର୍ମଶାଳାଠାରେ ଜନ ଆଭାର ସମାବେଶରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ (27 ଡିସେମ୍ବର 2018)
      Posted On: 27 DEC 2018 5:05PM by PIB Bhubaneshwar


    ଭାରତ ମାତା କୀ – ଜୟ


    ଭାରତ ଭାତା କୀ – ଜୟ


    ବିଶାଳ ସଂଖ୍ୟାରେ ଆସିଥିବା ଦେବଭୂମିର ମୋର ପ୍ରିୟ ଭାଇ ଓ ଭଉଣୀମାନେ ।


    ଯେତେବେଳେ ମଧ୍ୟ ମୋତେ ହିମାଚଳ ଆସିବାର ସୁଯୋଗ ମିଳିଥାଏ ଆଉ ଯେମିତି ହିଁ ଆପଣମାନଙ୍କ ମଧ୍ୟକୁ ମୁଁ ଆସିଥାଏ , ତ ଏପରି ଲାଗିଥାଏ କି ନିଜ ଘରକୁ ଆସିଯାଇଛି ; ନିଜ ଲୋକମାନଙ୍କ ମଧ୍ୟକୁ ଆସିଯାଇଛି । ବହୁତ ଦୀର୍ଘ ସମୟ ପର୍ଯ୍ୟନ୍ତ ଏଠାକାର କୋଣ ଅନୁକୋଣକୁ ଯାଇ ସଙ୍ଗଠନର କାର୍ଯ୍ୟ କରିବାର ସୌଭାଗ୍ୟ ପ୍ରାପ୍ତ ହୋଇଥିଲା , ବହୁତ କିଛି ଶିଖିବାକୁ ମିଳିଥିଲା ଆଉ ମୁଁ ଖୁସି ଯେ , ସେ ସମୟରେ ଯେଉଁମାନେ ତହସିଲ ସ୍ତରରେ , ଜିଲ୍ଲାସ୍ତରରେ ସଙ୍ଗଠନର କାର୍ଯ୍ୟରେ ମୋତେ ସହଯୋଗ କରୁଥିଲେ , ସେଭଳି ସମସ୍ତ ଲୋକମାନେ ଆଜି ଦୁଇ ଦଶକ ମଧ୍ୟରେ ହିଁ ହିମାଚଳର ପ୍ରଥମ ଧାଡିର ନେତା ଭାବେ ପରିଗଣିତ ହୋଇଯାଇଛନ୍ତି । ଆଉ ଏଭଳି ଦୃଶ୍ୟ ମୋତେ କେତେ ଆନନ୍ଦ ଦେଉଥିବ ବୋଧହୁଏ ତାହାର କଳ୍ପନା ଆଉ କେହି କରିପାରିବେ ନାହିଁ ।


    ଛୋଟ ସ୍ତରରେ ରହି ଯେତିକି ସାଥୀଙ୍କୁ ଦେଖିଛି , ସେମାନଙ୍କର ସାମର୍ଥ୍ୟକୁ ଅନୁଭବ କରିଛି ଆଉ ସେମାନେ ଉନ୍ନତି କରନ୍ତୁ , ପ୍ରସ୍ପୁଟିତ ହୁଅନ୍ତୁ , ଆଗକୁ ଯାଆନ୍ତୁ , ନିଜ କାର୍ଯ୍ୟର ସୁବାସ ସମସ୍ତେ ଦୂର-ଦୂରାନ୍ତରକୁ ନେଇଯାଆନ୍ତୁ , ସେତେବେଳେ ଏତେ ସନ୍ତୋଷ ମିଳିଥାଏ , ଏଭଳି ଲାଗୁଛି ଯେମିତିକି ଜୀବନର ସେହି ସମୟ ଧନ୍ୟ ହୋଇ ଯାଇଛି । ଆଉ ଏଥିପାଇଁ ମୁଁ ହିମାଚଳର ସେ ସମସ୍ତ ସାଥୀମାନଙ୍କୁ ମଧ୍ୟ ଆଜି ହୃଦୟର ସହିତ ଶୁଭକାମନା ଜଣାଉଛି , ଯାହାଙ୍କ ସହିତ କାନ୍ଧରେ କାନ୍ଧ ମିଳାଇ କେତେ ବର୍ଷ ଧରି କାର୍ଯ୍ୟ କରିବାର ସୌଭାଗ୍ୟ ପ୍ରାପ୍ତ ହେଲା ଆଉ ଆଜି ସେ ପ୍ରଗତିର ନୂତନ ଶିଖରରେ ପହଂଚୁଛନ୍ତି ଆଉ ନିଜର ପୁରୁଷାର୍ଥ ଦ୍ୱାରା ଆମର ପ୍ରିୟ ହିମାଚଳକୁ ମଧ୍ୟ ନୂତନ ଶୀଖରରେ ପହଂଚାଇବା ପାଇଁ ନେଇ ଯାଉଛନ୍ତି ।


    ଏହା ହେଉଛି ପବିତ୍ର ଭୂମି , ଏହା ହେଉଛି ଦେବ ଦେବୀଙ୍କର ଭୂମି । ମାଆ ଜ୍ୱାଳା ଜୀ ରହିଛନ୍ତି , ଚାମୁଣ୍ଡା ଜୀ ରହିଛନ୍ତି , ଚିନ୍ତପୁରଣୀ ମାଆ ଅଛନ୍ତି , ଭୀମକାଳୀ ରହିଛନ୍ତି , ହିଡ଼ମ୍ବା ଦେବୀ ରହିଛନ୍ତି , କେତେ କେତେ ସ୍ମୃତି , କେଉଁ କେଉଁ କୋଣ ଅନୁକୋଣରେ କେଉଁ କେଉଁ ଚେତନା ; ସବୁକିଛି ହେଉଛି ଏଠାକାର ପରମ୍ପରା । ପ୍ରତ୍ୟେକ ଗାଁ - ହେଉଛି ଦେବୀ - ଦେବତାଙ୍କ ଆସ୍ଥାନ ଥିବା ଗାଁ , ଏଭଳି ଜନ ଜୀବନ ଯେଉଁଠି ଶାନ୍ତି - ଏହା ହେଉଛି ସହଜ ସ୍ୱଭାବ ।


    କେହି କଳ୍ପନା କରି ପାରିବେ କି ଏଠାକାର ବୀର ମାତାମାନଙ୍କର ସନ୍ତାନ ଦେଶର ସୁରକ୍ଷା ପାଇଁ କାନ୍ଧରେ ବନ୍ଧୁକ ଧରି ଠିଆ ହୁଅନ୍ତି ତ ଶତ୍ରୁ ସେମାନଙ୍କୁ ଦେଖିକରି ଥରହର ହୋଇଯାଆନ୍ତି । ବୀରତା , ଶୌର୍ଯ୍ୟ , ସାମର୍ଥ୍ୟ ଏହି ମାଟିର ବୀରମାନଙ୍କ ରକ୍ତରେ ରହିଛି । କିନ୍ତୁ ଏହା ମଧ୍ୟ ହେଉଛି ବଡ଼ ସୌଭାଗ୍ୟର କଥା କି ସୀମାରେ ମରିବା - ମାରିବାର ସାମର୍ଥ୍ୟ ରଖୁଥିବା ଏହି ବୀର ପୁତ୍ର ଆଉ ଏହି ବୀର ମାତାମାନେ ହିମାଚଳରେ ପ୍ରତ୍ୟେକ ଘର ଏଠାରେ ଶାନ୍ତିର ଦୂତ ହୋଇଥାଏ । ଏହା ନିଜକୁ ନିଜ ମଧ୍ୟରେ ହେଉଛି ଏକ ବହୁତ ବଡ଼ କଥା । ଏଭଳି ଶାନ୍ତିପୂର୍ଣ୍ଣ ଜୀବନ , ଏଭଳି ଭ୍ରାତୃଭାବ , ଏତେ ଭଲପାଇବା , ମୁଁ ତ ଏମିତି ମଧ୍ୟ ଅନୁଭବ କରିଛି କି ଆଜି ତାହାକୁ ହିଁ କହି ଚାଲିବି , ଏଭଳି ମୋର ମନ ଚାହୁଁଛି । ଶାନ୍ତିର ଉଦରରୁ ବୀରତା ଜନ୍ମ ନିଏ ଆଉ ସେହି ବୀରତା ଅକ୍ଷୁର୍ଣ୍ଣ ହୋଇଥାଏ । ଏହା ବୋଧହୁଏ ନିଜକୁ ନିଜ ମଧ୍ୟରେ ହେଉଛି ହିମାଚଳର ବିଶେଷ ପରିଚୟ ।


    ମୁଁ ପୁଣି ଆଉ ଥରେ ଆଜି- ଆଉ ଏହି ଧରଣୀ , ମୁଁ ହେଲିପେଡ଼ରେ ଯେତେବେଳେ ଆସିଲି ତ ଶାନ୍ତା ମହାଶୟ ତୁରନ୍ତ ପୁରୁଣା ସ୍ମୃତିସବୁକୁ ତାଜା କରିଦେଲେ ଯେ ଆସନ୍ତୁ ଭାଇ ଏବେ ନିଜର ପୁରୁଣା କାଂଗଡ଼ା । ଏହି ଧୋଲାଧାର - ଆଜି ତ ପରିଷ୍କାର ଦୃଷ୍ଟିଗୋଚର ହେଉ ନାହିଁ । ଆଉ ଏବେ ଆମର ଏହି ଧର୍ମଶାଳା ; ହିନ୍ଦୁସ୍ଥାନର କ୍ରୀଡ଼ା ଜଗତରେ ସେ ନିଜର ସ୍ୱତନ୍ତ୍ର ପରିଚୟ ସୃଷ୍ଟି କରିଛି । ସମଗ୍ର ଦେଶର କ୍ରୀଡ଼ା ଜଗତର ଲୋକମାନଙ୍କ ପାଇଁ ଏହା ଆକର୍ଷଣର କେନ୍ଦ୍ର ପାଲଟିଛି । ଆଉ ଏତେ କମ୍ ସମୟରେ ଏ କ୍ଷେତ୍ରର ଯେଉଁ ବିକାଶ ଘଟିଛି , ତାହା ଦେଖିଲାଭଳି , ଆଉ ମୁଁ ଏଥିପାଇଁ ଆପଣମାନଙ୍କୁ ସମସ୍ତଙ୍କୁ ଧନ୍ୟବାଦ ଦେଉଛି , ଆପଣମାନଙ୍କୁ ଶୁଭେଚ୍ଛା ଜଣାଉଛି ।


    ଏଥର ତ ମୁଁ ଏଠାରୁ ତୁରନ୍ତ ଚାଲିଯିବି କାରଣ କାର୍ଯ୍ୟକ୍ରମ , ସଂସଦ ମଧ୍ୟ ଚାଲୁ ରହିଛି , ତୁରନ୍ତ ବାହାରିବାକୁ ମଧ୍ୟ ପଡ଼ିବ । କିନ୍ତୁ ପୁଣି ମଧ୍ୟ , କେବେ କେବେ ମନରେ ଚିନ୍ତା କରି ମନେ ପକାଇ ମଧ୍ୟ ବହୁତ ମଜା ଆସିଥାଏ । ଆମେ ଏଠାକୁ ଆସିବୁ ଆଉ କାଙ୍ଗଡି ଧାମକୁ ମନେ ପକାଇବୁ ନାହିଁ । ପ୍ରାୟ ସମୟରେ ଶାଦୀ-ବିବାହ ସମାରୋହରେ କାଙ୍ଗଡ଼ିଧାମ , ଏହାର ଆନନ୍ଦ କିଏ ନେଇ ନଥାଏ । ଚଣା ଏବଂ ମାଂସର ଡାଲି , ଜିମିକନ୍ଦର ତରକାରୀ , ରଙ୍ଗୀନ ଭାତ ଏବଂ ଜବ ମଦରା ପରସା ଯାଇଥାଏ । ଚାଲନ୍ତୁ ଆଜି ତ ଏମିତି ହିଁ ଯିବାକୁ ପଡ଼ିବ ।


    ମୋତେ ଯେଉଁ ଫିଲ୍ମ ଦେଖାଗଲା , ପ୍ରକୃତରେ ମୁଁ ବହୁତ ପ୍ରଭାବିତ ହେଲି । ଗୋଟିଏ ରାଜ୍ୟ ମଧ୍ୟରେ ଗୋଟିଏ ବର୍ଷ ସାଧାରଣତଃ ଅଧିକ ସମୟ ହୋଇନଥାଏ , ବହୁତ କମ ସମୟ ହୋଇଥାଏ । ଆରମ୍ଭରେ ତ ନୂତନ ସରକାରଙ୍କର ଅଫିସ ସଜାଡ଼ିବା , ପୁରୁଣା ଜିନିଷ ସଫା କରିବା ; ସେଇଥିରେ ସମୟ ଲାଗିଯାଇଥାଏ । କିନ୍ତୁ ଫିଲ୍ମରେ ମୁଁ ଦେଖିଲି କି ଗୋଟିଏ ବର୍ଷ ମଧ୍ୟରେ ଏତେଗୁଡ଼ିଏ କାର୍ଯ୍ୟ ଆପଣ କରିଛନ୍ତି , ଏତେ ପଦକ୍ଷେପ ଆପଣ ନେଇଛନ୍ତି , ଜନ ସାଧାରଣଙ୍କ ପାଖରେ ପହଂଚିବା ପାଇଁ ଯେଉଁ ପ୍ରାୟସ କରିଛନ୍ତି , ସରକାରଙ୍କୁ ଗାଁ ଗାଁକୁ , ଘର-ଘରକୁ ନେଇ ଯିବାର ଯେଉଁ ପ୍ରାୟସ ଆପଣ କରିଛନ୍ତି , ମୁଁ ଜୟରାମ ମହାଶୟଙ୍କୁ , ତାଙ୍କର ସଂପୂର୍ଣ୍ଣ ଟିମକୁ ବହୁତ ବହୁତ ଶୁଭେଚ୍ଛା ଜଣାଉଛି । ଏହା ହେଉଛି ନିଜକୁ ନିଜ ମଧ୍ୟରେ ଏକ ବହୁତ ବଡ଼କାର୍ଯ୍ୟ । ଏବେ ଆପଣମାନେ ସମସ୍ତେ ତ କାର୍ଯ୍ୟ କରିଛନ୍ତି କିନ୍ତୁ ମୋର ଗୋଟିଏ କାର୍ଯ୍ୟ କରିବେ କି ଆପଣମାନେ ? କରିବେ କି ? ଟିକେ ଜୋରରେ କହିବେ ତ ଜଣା ପଡ଼ିବ ।


    କରିବେ କି ?


    ନିଶ୍ଚତ ଭାବେ ତ ?


    ଏହା ମଧ୍ୟ ସତ୍ୟ ଯେ ହିମାଚଳର ଲୋକମାନେ ଯାହା କୁହନ୍ତି ତାହା କରି ଦେଖାନ୍ତି ଆଜ୍ଞା । କେବେ ହେଲେ ମଧ୍ୟ ପଛରେ ରହନ୍ତି ନାହିଁ । ଆଜି ନିଶ୍ଚତ ରୂପେ ଗୋଟିଏ କାର୍ଯ୍ୟ କରନ୍ତୁ । ଏ ଯେଉଁ ଫିଲ୍ମ ଏଠାରେ ଦେଖାଗଲା , ଆପଣମାନେ ଚେଷ୍ଟା କରନ୍ତୁ କି ହିମାଚଳର କୌଣସି ମଧ୍ୟ ବ୍ୟକ୍ତିଙ୍କର ମୋବାଇଲ ଏପରି ନ ହେଉ କି ଯେଉଁ ମୋବାଇଲରେ ଏହାର ଯୋଗାଯୋଗ ନ ପହଂଚିଥିବ , ଏହାର କ୍ଲିପ୍ ନ ପହଂଚିଥାଉ , ଏବଂ ସେ ନିଜର ମୋବାଇଲରେ ଦେଖନ୍ତୁ ।


    କରି ପାରିବେ ଆପଣମାନେ ଏହି କାର୍ଯ୍ୟ ?


    ନିଶ୍ଚିତ ରୂପେ କରିବେ ?


    ଦେଖନ୍ତୁ , ପୁଣି ଲୋକମାନଙ୍କୁ ଜଣା ପଡ଼ିବ କି ଏଠାରେ କେତେ ବଡ଼ କାମ ହୋଇଥାଏ ।


    ସାଥୀଗଣ , ହିମାଚଳ ଏବଂ ଅଟଳ ବିହାରୀ ବାଜପେୟୀ , ଏକ ଅତୁଟ ସମ୍ପର୍କ ରହିଥିଲା ଆଉ ତାଙ୍କ ପାଇଁ ତ ଏହା ତାଙ୍କର ଦ୍ୱିତୀୟ ଘର ଭଳି ଥିଲା । ଆଉ ସର୍ବଦା କିଛି ନା କିଛି ସମୟ ସେ ହିମାଚଳବାସୀଙ୍କ ମଧ୍ୟରେ ବିତାଉଥିଲେ । ଆଜି ହିମାଚଳରେ ଯେଉଁ ଔଦୌଗିକ ବିକାଶର ସମ୍ଭାବନା ସୃଷ୍ଟି ହୋଇଛି , ଏହାର ଯଦି କେହି ସୁଦୃଢ଼ ମୂଳଦୁଆ ପକାଇବାର କାର୍ଯ୍ୟ କରିଛନ୍ତି , ତ ସେ ହେଉଛନ୍ତି ଅଟଳ ବିହାରୀ ବାଜପେୟୀ ମହୋଦୟ । ଆଉ ସେହି ରଜ୍ଜୁକୁ ଧରି ଭାରତୀୟ ଜନତା ପାର୍ଟିର ସରକାର ହିମାଚଳରେ କେବଳ ପର୍ଯ୍ୟଟନ ନୁହେଁ , କେବଳ ଚାଷବାସ ନୁହେଁ , ଔଦ୍ୟୋଗିକ ଦୃଷ୍ଟିରୁ ମଧ୍ୟ ଏହା କିପରି ଆଗକୁ ବଢ଼ିବ , ସେଥିପାଇଁ କାର୍ଯ୍ୟର ଦାୟିତ୍ୱ ଉଠାଇଛୁ ।


    ସାଧାରଣତଃ ଗୋଟିଏ ପୁରୁଣା ଲୋକକଥା କୁହାଯାଉଥିଲା-ସେହି ଲୋକକଥାକୁ ସଂପୂର୍ଣ୍ଣ ଭୁଲ ପ୍ରମାଣିତ କରିବାର କାର୍ଯ୍ୟ ଆଜି ଭାରତୀୟ ଜନତା ପାର୍ଟିର ଜୟରାମ ମହାଶୟଙ୍କ ସରକାର କରୁଛନ୍ତି । ପୁରୁଣା ଲୋକକଥା ସହିତ ଆମେ ସମସ୍ତେ ଭଲ ଭାବେ ପରିଚିତ ଅଟୁ – କି , ପାହାଡ଼ର ପାଣି ଆଉ ପାହାଡ଼ର ଯୌବନ କେବେ ପାହାଡ଼ର କାମରେ ଆସି ନଥାଏ - ଏଭଳି କୁହାଯାଇଥାଏ । ପାହାଡ଼ର ପାଣି ବହିକରି ଚାଲି ଯାଇଥାଏ , ପାହାଡ଼ର ଯୌବନ ଦୈନନ୍ଦିନ ଜୀବନର ରୋଜଗାର କରିବା ପାଇଁ କେଉଁଠାକୁ ଦୂରକୁ ଚାଲିଯାଇଥାଏ ।


    କିନ୍ତୁ ଆଜି ହିମାଚଳ ସରକାର ଏହା ପ୍ରମାଣିତ କରିଦେଇଛନ୍ତି କି ପାହାଡ଼ର ପାଣି ମଧ୍ୟ ପାହାଡ଼ର କାମରେ ଆସୁଛି ଏବଂ ପାହାଡ଼ର ଯୌବନ ମଧ୍ୟ ପାହାଡ଼ର କାମରେ ଆସିବ , ହିମାଚଳର ଉଜ୍ଜ୍ୱଳ ଭବିଷ୍ୟତ ପାଇଁ କାର୍ଯ୍ୟରେ ଆସିବ । ଆଉ ଏଥିପାଇଁ ଧନ୍ଦାମୂଳକ ତାଲିମ , ଦକ୍ଷତା ବିକାଶ , ଏବେ ଯେତେବେଳେ ମୁଁ ପ୍ରଦର୍ଶନୀ ଦେଖୁଥିଲି , ମାନବ ସମ୍ବଳ ବିକାଶ ଉପରେ ଏତେ ଅଧିକ ଗୁରୁତ୍ୱ ଦିଆଯାଇଛି ।


    ବିଶେଷ ଭାବେ ନୂତନ ପିଢିର ଭବିଷ୍ୟତ ନିର୍ମାଣ ପାଇଁ ଯେଉଁଭଳି ଭାବେ ସୂକ୍ଷ୍ମତାର ସହିତ ଯୋଜନାଗୁଡ଼ିକ ପ୍ରସ୍ତୁତ କରାଯାଇଛି , ସତରେ କାହାକୁ ମଧ୍ୟ ପ୍ରଭାବିତ କରିବା ଭଳି ହୋଇଛି , ଆଉ ଏହା ଆଜି ନୁହେଁ , ଆଗାମୀ କିଛି ବର୍ଷରେ ଏହା ଏଭଳି ଶକ୍ତି ହୋଇ ବାହାରିବ , ଏଭଳି ଶକ୍ତି ହୋଇ ବାହାରିବ , ବୋଧହୁଏ ପାହାଡ଼ି ରାଜ୍ୟରେ ଅବା ଛୋଟ ରାଜ୍ୟରେ କେହି ହିମାଚଳ ସହିତ ପ୍ରତିଦ୍ୱନ୍ଦିତା କରି ପାରିବେ ନାହିଁ , ଏହା ମୁଁ ନିଜ ଆଖିରେ ସ୍ପଷ୍ଟ ଭାବେ ଦେଖୁଛି । ଆଉ ଏଥିପାଇଁ ଏହି ଯୋଜନାଗୁଡ଼ିକ ପାଇଁ ମଧ୍ୟ , ଔଦ୍ୟୋଗିକ ବିକାଶ ଦିଗରେ ଯିବାର ପ୍ରୟାସ ପାଇଁ ମୁଁ ବାସ୍ତବରେ ଏକ ବର୍ଷ ମଧ୍ୟରେ ଏତେ ବଡ଼ , ଏତେ ବ୍ୟାପକ ଭାବେ ଆଉ ଏତେ ଦୂରଦୃଷ୍ଟି ଥିବା ଯୋଜନାଗୁଡ଼ିକ , ହିମାଚଳର ଭାଗ୍ୟ କେତେ ସୁଦୃଢ଼ ହୋଇ ଏହି ଦିଗରେ ଆକୁ ବଢ଼ିବ , ଏହାର ସୂଚନା ଦେଉଛି ।


    ଏବେ ଯେତେବେଳେ କେହି ଅଧିକ କାର୍ଯ୍ୟ କରୁଛି , ଭଲ କାମ କରୁଛି ଏବଂ ଭଲ ଢ଼ଂଗରେ କରୁଛି ତ ପୁଣି ଆମର ମଧ୍ୟ ମନେ ହେଉଛି , ଆମେ ମଧ୍ୟ ତା ’ ପାଇଁ କିଛି କରିବା । ଆମର ମଧ୍ୟ ମନ ହେଉଛି- ଆପଣ ଦେଖନ୍ତୁ , ଯେତେବେଳେ ଦିଲ୍ଲୀରେ ପୂର୍ବ ସରକାର ଥିଲେ- ଜଣା ଅଛି ନା ? ସେତେବେଳେ ହିମାଚଳକୁ 21ହଜାର କୋଟି ଟଙ୍କା ମିଳୁଥିଲା , କିନ୍ତୁ ଭାରତୀୟ ଜନତା ପାର୍ଟିର ସରକାର ଗଠନ ହେଲା , ଆପଣମାନେ ମୋତେ ସେବା କରିବାର ସୁଯୋଗ ଦେଲେ ତ ଆଜି ହିମାଚଳକୁ 21 ହଜାର କୋଟି ତୁଳନାରେ ଏବେ 72 ହଜାର କୋଟି ଟଙ୍କା ଦିଆଯାଉଛି ।


    ଅର୍ଥାତ ପୂର୍ବ ସରକାରଙ୍କଠାରୁ 50 ହଜାର କୋଟି ଟଙ୍କା ଅଧିକ । ଆଉ ଏହା ଏଥିପାଇଁ ସମ୍ଭବ ହୋଇଛି କି ଭାରତ ସରକାରଙ୍କର ଭରସା ରହିଛି କି ଏଠାରେ ଗୋଟିଏ ଗୋଟିଏ ପଇସାର ସଠିକ ବିନିଯୋଗ ହେବ । ଏଠାକାର ଗୋଟିଏ ଗୋଟିଏ ପଇସାରେ ନୂତନ ହିମାଚଳ ନିର୍ମାଣ ହେବ , ଉଜ୍ଜ୍ୱଳ ହିମାଚଳ ନିର୍ମାଣ ହେବ , ସମୃଦ୍ଧ ହିମାଚଳ ନିର୍ମାଣ ହେବ , ପ୍ରଗତିର ନୂତନ ଶୀଖରକୁ ଅତିକ୍ରମ କରିବାବାଲା ହିମାଚଳ ନିର୍ମାଣ ହେବ-ଏହି ସଂପୂର୍ଣ୍ଣ ଭରସା ଭାରତ ସରକାରଙ୍କର ହିମାଚଳ ଉପରେ ରହିଛି । ଏଠାକାର ଜନତାଙ୍କ ଉପରେ ମଧ୍ୟ ରହିଛି ଆଉ ଆପଣମାନେ ଯେଉଁମାନଙ୍କୁ କ୍ଷମତାରେ ବସାଇଛନ୍ତି , ସେହି ବ୍ୟକ୍ତିତ୍ୱଙ୍କ ଉପରେ ଭରସା ମଧ୍ୟ ରହିଛି । ଆଉ ଏଥିପାଇଁ ମୁଁ ଦେଖୁଛି କି କେଉଁଭଳି ଭାବେ ପ୍ରତିଟି ପଇସାର ଉପଯୁକ୍ତ ଉପଯୋଗ ହେଉଛି । ସ୍ଥାୟୀ ଭାବେ ବିକାଶ ପାଇଁ ହେଉଛି ।


    ମୋର ଭଲ ଭାବେ ମନେ ଅଛି ଯେତେବେଳେ ମୁଁ ସଂଗଠନର କାର୍ଯ୍ୟ କରୁଥିଲି ତ ମୋର ଇଚ୍ଛା ରହୁଥିଲା କି ଶକ୍ତି କେନ୍ଦ୍ର ପର୍ଯ୍ୟନ୍ତ ଯାଆନ୍ତି ଆଉ ଅଧାରୁ ଅଧିକ ଶକ୍ତି କେନ୍ଦ୍ର ଏଭଳି ହୋଇଥିଲା କି ଯେଉଁଠାରେ ପହଂଚିବା ପାଇଁ କୌଣସି ରାସ୍ତା ମିଳି ନଥାଏ ; ଛୋଟ ଛୋଟ ପାହାଡ଼ ଚଢ଼ି ପହଂଚିବାକୁ ପଡ଼ୁଥିଲା , କିନ୍ତୁ ସମ୍ପ୍ରତି ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ସହିତ ଯୋଗାଯୋଗ ବ୍ୟବସ୍ଥାର ଯେଉଁ ପରିସର ବୃଦ୍ଧି କରାଯାଉଛି - ଏଠାକାର ଜୀବନରେ ଯେଉଁ କଷ୍ଟ ମଧ୍ୟଦେଇ ଗତି କରିବାକୁ ପଡ଼ିଛି , ସେଥିରେ ଯେଉଁସବୁ ସୁବିଧା ଦେବାପାଇଁ ଯେଉଁ ସମସ୍ତ ବ୍ୟବସ୍ଥାଗୁଡ଼ିକ ଆଉ ସେଥିପାଇଁ ଭିତିଭୂମିର ବହୁତ ବଡ଼ ଆବଶ୍ୟକତା ରହୁଥିଲା ।


    ମୋର ଭଲ ଭାବେ ମନେ ଅଛି ଆମର ଲା-ସ୍ପିତିରେ ଏଠାକାର ଆଳୁ , ଏହା ନିଜକୁ ନିଜେ କାହାକୁ ମଧ୍ୟ ଯେଉଁମାନେ ଏହା ସହିତ ପରିଚିତ ଅଛନ୍ତି-ସେମାନଙ୍କୁ ଜଣାଅଛି , କିନ୍ତୁ ମୁଁ ଯେତେବେଳେ ଏଠାରେ କାର୍ଯ୍ୟ କରୁଥିଲି , ମୋ ମନରେ ସର୍ବଦା ରହୁଥିଲା କି ଏଠାକାର ଏତେ ସମୃଦ୍ଧ ଉତ୍ପାଦନ-କିନ୍ତୁ ଭିତିଭୂମିର ଅଭାବରେ ଏଗୁଡ଼ିକ ବଜାର ପର୍ଯ୍ୟନ୍ତ ପହଂଚିବା ପୂର୍ବରୁ ଖରାପ ହୋଇଯାଇଥାଏ ଆଉ ଏଠାକାର କୃଷକମାନଙ୍କୁ ଯାହା ମିଳିବା ଉଚିତ ତାହା ମିଳିପାରି ନଥାଏ , ତାହା ସେହି ସମୟରେ ମୋତେ ଲାଗୁଥିଲା । ଆଉ ଏବେ ମୂଲ୍ୟଯୁକ୍ତ ଦିଗରେ କାର୍ଯ୍ୟ ଚାଲୁ ରହିଛି , ଚିନ୍ତା କରାଯାଉଛି । ଅର୍ଥାତ ଦୂର-ଦୂରାନ୍ତ କ୍ଷେତ୍ରରେ ମଧ୍ୟ କୌଣସି ପ୍ରକାରରେ ଜୀବନ ବଦଳିବ , ଏହା ଅନୁମାନ କରାଯାଉଛି ।


    ବିଗତ ଦିନରେ ଏକ ବଡ଼ ମହତ୍ୱପୂର୍ଣ୍ଣ ନିଷ୍ପତ୍ତି ନେଲୁ , କୃଷକମାନଙ୍କୁ ଲାଭଦାୟକ ଏବଂ ବିଶେଷ କରି ହିମାଚଳର କୃଷକମାନଙ୍କୁ ବହୁତ ଲାଭାନ୍ୱିତ କରିବା ଭଳି , ଯେ ଯେତିକି କୋକା-କୋଲା , ପେପ୍ସି , ଫାଣ୍ଟା ; ଏହି ଯେତେ ବୋତଲ ପାଣି ବିକୁଛନ୍ତି-ସୋଡା ପାଣି , ଆମେ କମ୍ପାନୀମାନଙ୍କୁ ଡାକିଲୁ କି ଭାଇ ଆପଣମାନଙ୍କର ଯେଉଁ ସ୍ୱାଦ ଅଛି , ଆପଣଙ୍କର ଯେଉଁ ଗୁଣବତ୍ତା ରହିଛି , ଆପଣମାନେ ଚଲାନ୍ତୁ , ଆପଣମାନଙ୍କର ବହୁତ ବଡ଼ ବଜାର ଅଛି । କିନ୍ତୁ ଗୋଟିଏ ଛୋଟିଆ କଥା ଆମର ମାନିନିଅନ୍ତୁ । ସେଠାରେ ଯେଉଁ 5 ପ୍ରତିଶତ ପ୍ରାକୃତିକ ଫଳ ଅଛି , ସେହି ଫଳଗୁଡ଼ିକର ରସ ମିଶାଇ ଦିଅନ୍ତୁ ଯାହା ଫଳରେ ମୋର କୃଷକମାନଙ୍କୁ ଫଳର ଏକ ବହୁତ ବଡ଼ ବଜାର ମିଳିଯିବ ଆଉ ଯେଉଁମାନେ ଆପଣଙ୍କର ଏହି ବୋତଲ ପାଣି ପିଉଛନ୍ତି , ସେମାନଙ୍କୁ ଶରୀର ପାଇଁ ଉପଯୋଗୀ ହେଉଥିବା କିଛି ତତ୍ତ୍ଵ ମଧ୍ୟ ମିଳିଯିବ ।


    ଆଉ ମୁଁ ଖୁସି ଯେ ଏଭଳି କମ୍ପାନୀ ସବୁ ଆଗକୁ ଆସୁଛନ୍ତି ଆଉ ସେମାନେ ନିଜର ଯେଉଁ ସୋଡା ପାଣି ରହିଛି ସେଥିରେ ପ୍ରାକୃତିକ ଫଳର ରସ , ତାହାକୁ ଉପଯୋଗ କରୁଛନ୍ତି , କରିବା ଆରମ୍ଭ କରିଦେଇଛନ୍ତି , କିଛି ଲୋକ ନୂଆ ନୂଆ ଆଗକୁ ବାହାରି ଆସିଛନ୍ତି । ଏହା ଆଗାମୀ ଦିନରେ ଫଳଚାଷ କରୁଥିବା ହଜାର ହଜାର କୃଷକମାନଙ୍କ ପାଇଁ ଏକ ବହୁତ ବଡ଼ ବଜାର ସୃଷ୍ଟି କରିବ , ଏହା ହେଉଛି ମୋର ସଂପୂର୍ଣ୍ଣ ବିଶ୍ୱାସ ।


    ଭିତ୍ତିଭୂମିକୁ ନେଇ ଯେଉଁସବୁ ପ୍ରଶ୍ନ ରହିଛି ଆମେ ଭବିଷ୍ୟତ ପିଢି ଭିତିଭୂମି ଉପରେ ଗୁରୁତ୍ୱ ଦେଉଛୁ । ଆଜି ରାଜପଥ ହେଉ , ରେଳପଥ ହେଉ , ବିଜୁଳି ହେଉ , ସୌର ବ୍ୟବସ୍ଥା ହେଉ , ପେଟ୍ରୋଲିୟମର ବ୍ୟବସ୍ଥା ହେଉ - ପ୍ରାୟ 26 ହଜାର କୋଟି ଟଙ୍କାର ପ୍ରକଳ୍ପସବୁ ଏହି ଅଂଚଳରେ ଭାରତ ସରକାରଙ୍କ ଯୋଜନା ଦ୍ୱାରା ଆଜି ହିମାଚଳର ଏହି ଛୋଟିଆ ରାଜ୍ୟରେ ଭିନ୍ନ ଭିନ୍ନ କୋଣରେ ଚାଲୁରହିଛି । 26 ହଜାର କୋଟି ଟଙ୍କାର ପ୍ରକଳ୍ପ-ଆପଣ କଳ୍ପନା କରିପାରିବେ କି ଯେତେବେଳେ ଏହି କାର୍ଯ୍ୟ ସଂପୂର୍ଣ୍ଣ ହୋଇଯିବ , ସେତେବେଳେ ସେଗୁଡ଼ିକ ହିମାଚଳ ଜୀବନକୁ କିପରି ନୂତନ ଶୀଖର ପର୍ଯ୍ୟନ୍ତ ନେଇଯିବ ।


    ରେଳବାଇର କଥା-ଏବେ କାଲକା-ଶିମଳା ରେଳପଥରେ ଯେଉଁ ପର୍ଯ୍ୟଟକ ମଧ୍ୟ ଆସୁଛନ୍ତି , ସେମାନଙ୍କ ମନରେ ଏହା ତ ରହୁଛି କି ଚାଲ , ଏହି ଟ୍ରେନରେ ମଧ୍ୟ ଟିକେ ଯାତ୍ରା କରି ସତରେ ଦେଖିବା-ସେହି ସମୟର ଟ୍ରେନ କିଭଳି ହୋଇଥିଲା । ଆପଣମାନେ ଦେଖିଥିବେ ଏବେ ସେଥିରେ ପରିବର୍ତ୍ତନ କରାଯାଇଛି । ସେହି ଡବାଗୁଡ଼ିକୁ ସଂପୂର୍ଣ୍ଣ ସ୍ୱଚ୍ଛତା ବା ପାରଦର୍ଶୀ ଭାବେ ନିର୍ମାଣ କରାଯାଇଛି-ପ୍ଲାଷ୍ଟିକର , ଫଳରେ ସେଥିରେ ଯାତ୍ରା କରୁଥିବା ଲୋକ ସଂପୂର୍ଣ୍ଣ ଯାତ୍ରା ସମୟ ମଧ୍ୟରେ ପ୍ରକୃତିର ଆନନ୍ଦ ଲୁଟି ପାରିବେ । ପର୍ଯ୍ୟଟକଙ୍କ ପାଇଁ କିପରି ପରିବର୍ତ୍ତନ ଅଣାଯାଇ ପାରିବ- ହେଉଛି ଏକ ଛୋଟ ପ୍ରାୟ କିନ୍ତୁ ଲକ୍ଷ୍ୟ ସେଥିରେ ସିଧାସଳଖ ସନ୍ଦେଶ ମଧ୍ୟ ରହିଛି । ଏହି କାର୍ଯ୍ୟକୁ କରିବା ପାଇଁ ଆମେ ପ୍ରୟାସ କରିଛୁ ।


    ରେଳବାଇ ସହିତ ଯୋଡ଼ିବା-ଏହା ମଧ୍ୟ ନିଜକୁ ନିଜେ ହେଉଛି ଏକ ବହୁତ ବଡ଼ କଥା । ପ୍ରାୟ 15 ହଜାର କୋଟି ଟଙ୍କାର ଖର୍ଚ୍ଚରେ ଚାରୋଟି ବଡ଼ ରେଳଲାଇନ୍-ଏହା ଉପରେ କାର୍ଯ୍ୟ ଚାଲୁ ରହିଛି । ନାଙ୍ଗଏ ଡ୍ୟାମ-କଲୱାରା ପ୍ରକଳ୍ପ , ଚଣ୍ଡିଗଡ଼-ଭଦୀ , ଭାନୁପଲ୍ଲୀ-ବିଳାସପୁର ବେରୀ ରାସ୍ତା ଆଉ ଊନା-ହମିରପୁର ରାସ୍ତା - 15 ହଜାର କୋଟି ଟଙ୍କାର ଏହି ରେଳ ନେଟୱାର୍କ ଏହା ମଧ୍ୟ ଆଗାମୀ ଦିନରେ ଆଧୁନିକ ହିମାଚଳ ଦିଗରେ ଏକ ନୂଆ ଗତି ଦେବାଭଳି କାର୍ଯ୍ୟ ହେବ । ମୁଁ ବୁଝି ପାରୁଛି ଆଜି ସାଧାରଣ ମଣିଷ ଭିତରେ ମୋର ଏକ ସ୍ୱପ୍ନ ରହିଛି କି ଯେଉଁମାନେ ହାୱାଇ ଚପଲ ପିନ୍ଧୁଛନ୍ତି , ସେମାନଙ୍କୁ ମଧ୍ୟ ଉଡ଼ାଜାହାଜରେ ଯିବାର ସୁଯୋଗ ମିଳିବା ଦରକାର । ହିମାଚଳରେ ପର୍ଯ୍ୟଟନକୁ ପ୍ରୋତ୍ସାହନ ଦେବାପାଇଁ ବିମାନଯାତ୍ରାର ବହୁତ ମହତ୍ୱ ରହିଛି । ଆଉ ଭାରତ ସରକାର ଉଡ଼ାଣ ନାମକ ଯୋଜନା ପ୍ରସ୍ତୁତ କରିଛନ୍ତି- ବହୁତ ଶସ୍ତା ଦରରେ ଯାତ୍ରୀମାନଙ୍କୁ ନେବାଆଣିବା କରିବା ପାଇଁ -ତାହାର ଶୁଭାରମ୍ଭ ମଧ୍ୟ ମୁଁ ଶିମଳା ଆସି କରିଥିଲି । ଏବେ ଆଗାମୀ ଦିନରେ ଏହାର ସମ୍ପ୍ରସାରଣ ହେବ । ହେଲିକପ୍ଟର ସେବା ମଧ୍ୟ ଆରମ୍ଭ ହୋଇଛି , ଆଉ ଆହୁରି ମଧ୍ୟ ଅନେକ ସେବା ଆରମ୍ଭ ହେବାକୁ ଯାଉଛି । ଆଉ ଏହାର ସିଧାସଳଖ ଲାଭ ହିମାଚଳର ପର୍ଯ୍ୟଟନକୁ ମିଳିବାର ଅଛି ।


    ଯୋଗାଯୋଗର ଏକ ନୂତନ- ଅର୍ଥାତ ଜଳ ହେଉ , ସ୍ଥଳ ହେଉ , ଆକାଶ ହେଉ , ଯେଉଁଭଳି ଭାବେ ଯୋଗାଯୋଗକୁ ପ୍ରୋତ୍ସାହନ ଦିଆଯାଇ ପାରିବ- ତାହାକୁ ବୃଦ୍ଧି କରିବା ଦିଗରେ ଆମେ କାର୍ଯ୍ୟ କରୁଛୁ । ଆଉ ହିମାଚଳର ଉଜ୍ଜ୍ୱଳ ଭବିଷ୍ୟତ , ହିମାଚଳର ଯଦି ପରିବର୍ତ୍ତନ କରିବାର ଅଛି ତ , ଯେଉଁ ଦୁଇ ଧାରଣାରେ ଚାଲୁଥିବା ଗାଡ଼ି ଅଛି , ସେହି ଦୁଇ ଧାରଣାରେ ଚାଲୁଥିବା ଗାଡ଼ି- ଗୋଟିଏ ହେଉଛି ପରିବହନ ଆଉ ଅନ୍ୟଟି ହେଉଛି ପର୍ଯ୍ୟଟନ । ଏହା ହେଉଛି ପରିବର୍ତ୍ତନକୁ ସବୁଠାରୁ ଦ୍ରୁତ ଗତିରେ ଚଳାଉଥିବା ଦୁଇଟି ଧାରଣା । ଆମେ ତାହା ଉପରେ ମଧ୍ୟ ଗୁରୁତ୍ୱ ଦେଉଛୁ ।


    ଏବେ ପର୍ଯ୍ୟଟନକୁ ପ୍ରୋତ୍ସାହନ ଦେବା ଦିଗରେ ଆମେ ଆଗକୁ କାର୍ଯ୍ୟ କରୁଛୁ । ଜାତୀୟ ରାଜପଥ ପ୍ରକଳ୍ପଗୁଡ଼ିକ- ନଅ ହଜାର କୋଟିରୁ ଅଧିକ ବ୍ୟୟ ଅଟକଳରେ ଜାତୀୟ ରାଜପଥ ପ୍ରକଳ୍ପଗୁଡ଼ିକ , ଏହାର ମଧ୍ୟ କାର୍ଯ୍ୟ ଏଠାରେ ଚାଲୁ ରହିଛି । ବହୁତଗୁଡ଼ିଏ ପ୍ରକଳ୍ପ ଏବେ ଶେଷ ହେବାକୁ ଯାଉଛି ଆଉ ତାହାର ମଧ୍ୟ ଲାଭ ଆଗାମୀ ଦିନରେ ଆଗାମୀ ଦିନମାନଙ୍କରେ ମିଳିବ ।


    ମୁଁ ପ୍ରଥମରୁ ହିଁ କହିଛି ହିମାଚଳର ଉଜ୍ଜ୍ୱଳ ଭବିଷ୍ୟତରେ ପର୍ଯ୍ୟଟନ ହିଁ ହେଉଛି ଏକ ବହୁତ ବଡ଼ ଶକ୍ତି । ପର୍ଯ୍ୟଟନ ହେଉଛି ସେହି କ୍ଷେତ୍ର ଯେଉଁଠାରେ ଅତି କମୟ ବ୍ୟୟରେ ଅଧିକରୁ ଅଧିକ ଲୋକଙ୍କୁ ରୋଜଗାର ମିଳିଥାଏ । ଆଉ ଭାରତ ଦୁନିଆର ପର୍ଯ୍ୟଟନର ଆକର୍ଷଣର କେନ୍ଦ୍ର ଭାବେ ପରିଗଣିତ ହୋଇଚାଲିଛି । ପୂର୍ବରୁ ଲୋକ ତାଜମହଲ ସହିତ ଅଧିକ କିଛି ବେଶି ପରିଚିତ ନଥିଲେ । ଏବେ ହିନ୍ଦୁସ୍ଥାନକୁ ଜାଣିବା - ବୁଝିବା ପାଇଁ ବିଶ୍ୱରେ ଆକର୍ଷଣ ସୃଷ୍ଟି ହେଉଛି ।


    ଆପଣ ଦେଖନ୍ତୁ- 2013ରେ ଆମ ଦେଶକୁ ବିଦେଶରୁ ଯେଉଁ ପର୍ଯ୍ୟଟକ ଆସିଥିଲେ ସେମାନଙ୍କ ସଂଖ୍ୟା ଥିଲା 70 ଲକ୍ଷ -2013ରେ । ଆଉ 2017ରେ ଏହି ସଂଖ୍ୟା ବୃଦ୍ଧି ପାଇ ଏକ କୋଟି ହୋଇଗଲା । ଅର୍ଥାତ ପାଖାପାଖି ସେଥିରେ 45 ପ୍ରତିଶତ ବୃଦ୍ଧି ହୋଇଗଲା । ଏବେ ପର୍ଯ୍ୟଟକ ଆସୁଛନ୍ତି ତ , ବାହାରର ଅର୍ଥ ମଧ୍ୟ ଖର୍ଚ୍ଚ କରିଥାନ୍ତି ଆଉ ସେଥିରେ ସେଠାରେ ଦୈନନ୍ଦିନ ଆୟର ସମ୍ଭାବନା ସୃଷ୍ଟି ହୋଇଥାଏ । ଏକ ଆକଳନ ଅନୁସାରେ 2013ରେ ଯେଉଁ ପର୍ଯ୍ୟଟକ ଆସିଥିଲେ - ପ୍ରାୟ 18 ନିୟୁତ ଡ଼ଲାର ସେମାନେ ଖର୍ଚ୍ଚ କରିଥିଲେ , ଯେତେବେଳେ କି ଗତ ଚାରି ବର୍ଷ ମଧ୍ୟରେ ପର୍ଯ୍ୟଟକଙ୍କ ଖର୍ଚ୍ଚର ପରିସର- ଯାହା 18 ନିୟୁତ ଡ଼ଲାରରୁ ବୃଦ୍ଧି ପାଇ 27 ନିୟୁତ ଡ଼ଲାର ହୋଇ ଗଲା- ପ୍ରାୟ 50 ପ୍ରତିଶତ ବୃଦ୍ଧି ହୋଇଛି । ଅର୍ଥାତ ଏହି ଅର୍ଥ ମଧ୍ୟ ସାଧାରଣ – ମଧ୍ୟମ ବର୍ଗର ପରିବାର ପାଖରେ ପହଂଚୁଛି ଆଉ ତାହାର ଲାଭ ତାଙ୍କୁ ମିଳିଥାଏ ।


    2013ରେ ଭାରତରେ ସ୍ୱୀକୃତିପ୍ରାପ୍ତ ହୋଟେଲ ସଂଖ୍ୟା 1200 ଥିଲା- ଚାରି ବର୍ଷରେ ଏହ ସ୍ୱୀକୃତିପ୍ରାପ୍ତ ହୋଟେଲ ସଂଖ୍ୟା 1200ରୁ ବୃଦ୍ଧି ପାଇ 1800 ହୋଇଗଲା । କେବଳ ଚାରି ବର୍ଷ ମଧ୍ୟରେ ଏଥିରେ ମଧ୍ୟ ଏତେ ବଡ଼ ବୃଦ୍ଧି ଦେଖିବାକୁ ମିଳିଛି । ପର୍ଯ୍ୟଟନ କ୍ଷେତ୍ରରେ ଏହି ସଫଳତା ହେଉଛି ଆଗକୁ ବଢିବା ଦିଗର କ୍ଷେତ୍ର । ଗୋଟିଏ ବିଶ୍ୱ ଅର୍ଥନୈତିକ ଫୋରମ୍ ରହିଛି ଯହା ଯାତ୍ରା ଏବଂ ପର୍ଯ୍ୟଟନର ମାନ୍ୟତା ସ୍ଥିର କରିଥାଏ , ପ୍ରତିଦ୍ୱନ୍ଦୀ ଦୌଡର ମାନ୍ୟତା କରିଥାଏ ।


    ଆପଣମାନେ ଏହା ଜାଣି ଖୁସି ହେବେ କି ଆମ ସରକାର ଆସିବା ପୂର୍ବରୁ ଆମେ 65ତମ ସ୍ଥାନରେ ପଡ଼ି ରହିଥିଲୁ । ଚାରି ବର୍ଷ ଭିତରେ ପର୍ଯ୍ୟଟନର ମାନଦଣ୍ଡ ଦୃଷ୍ଟିରୁ ଯେଉଁ ସୁଧାର କରିବା ଦରକାର , ଭିତିଭୂମିରେ ଯେଉଁ ସୁଧାର କରିବା ଆବଶ୍ୟକ , ଯୋଗାଯୋଗ କ୍ଷେତ୍ରରେ ଯେଉଁ ପରିବର୍ତ୍ତନ କରିବା ଆବଶ୍ୟକ , ହୋଟେଲ ବ୍ୟବସ୍ଥାଗୁଡ଼ିକରେ ଯେଉଁ ପରିବର୍ତ୍ତନ କରିବା ଆବଶ୍ୟକ , ନାଗରିକମାନଙ୍କର ସୁରକ୍ଷାର ବିଶ୍ୱାସ ସୃଷ୍ଟି ହେବା ଆବଶ୍ୟକ- ଏ ସମସ୍ତ ବିଷୟ ମାନଦଣ୍ଡ ଆଧାରରେ ଦୁନିଆ ମୂଲ୍ୟାଙ୍କନ କରିଥାଏ । ଆମ ସରକାର ଆସିବା ପୂର୍ବରୁ ଯେଉଁଠି ଆମେ 65 ନମ୍ବରରେ ଠିଆ ହୋଇ ରହିଥିଲୁ , ଆଜି ମୁଁ ଖୁସି ଯେ ଏବେ ଆମେ 40ତମ ସ୍ଥାନରେ ପହଂଚିଯାଇଛୁ ଆହୁରି ମଧ୍ୟ 25 ତଳକୁ ଆଣିବା ପାଇଁ ଆମର ଚେଷ୍ଟା ରହିଛି ।


    ଆଉ ଏହାର ଦୁନିଆର ପର୍ଯ୍ୟଟକମାନଙ୍କୁ ଏହିସବୁ ମାନଦଣ୍ଡଗୁଡ଼ିକ ଆଧାରରେ ପର୍ଯ୍ୟଟନ ମଧ୍ୟରେ ଆମେ ଇ-ଭିସା ମଧ୍ୟ ଆରମ୍ଭ କଲୁ । ଇ-ଭିସା କାରଣରୁ ମଧ୍ୟ ବିଦେଶୀ ପର୍ଯ୍ୟଟକଙ୍କୁ ଭିସା ଜନିତ ସମସ୍ୟାରୁ ମୁକ୍ତ ହୋଇ ବଡ଼ ସରଳତାର ସହିତ ଭାରତକୁ ଆସିବାର ସୁଯୋଗ ପ୍ରାପ୍ତ ହେଉଛି ଆଉ ଏହାର ଲାଭ ମିଳୁଛି । ଏଠାରେ ପର୍ଯ୍ୟଟନର ଯେଉଁ ମହାତ୍ମ୍ୟ ରହିଛି ଠିକ୍ ସେହିପରି ଏଠାରେ ଆମର ସୈନିକ ଭାଇ ରହନ୍ତି । କୌଣସି ପରିବାର ଏପରି ନଥିବେ ଯେଉଁଠାରେ ମୋର ଫୌଜି ଯବାନ ରହୁ ନଥିବେ । ଗୋଟିଏ ପାହ୍ୟା-ଗୋଟିଏ ପେନସନ୍ ବ୍ୟବସ୍ଥା 40 ବର୍ଷ ଧରି ଏ ଦେଶର ପ୍ରତିରକ୍ଷା ବାହିନୀର ଯବାନ ଦାବି କରୁଥିଲେ । ସରକାର ଶୁଣିବାକୁ ପ୍ରସ୍ତୁତ ନଥିଲେ । ଆଉ ଯେତେବେଳେ ନିର୍ବାଚନ ସମୟରେ ଚାପ ସୃଷ୍ଟି ହେଲା 2013-14ରେ , ତ ଯେପରି ଏମାନଙ୍କର ଅଭ୍ୟାସ ରହିଛି - ମିଛିମିଛିକା ଆଖିରେ ଧୂଳି ଦେଲେ , ଆଉ ନିଜର ଭୁଲକୁ ସୁଧାରି ନିଅ , ଏହିପରି ଚାଲେ ।


    ସେହି ସମୟରେ ମଧ୍ୟ ଗୋଟିଏ-ପାହ୍ୟା ଗୋଟିଏ ପେନସନ- ଆପଣ ଜାଣି ଆଶ୍ଚର୍ଯ୍ୟ ହୋଇଯିବେ ଏହି ଗୋଟିଏ-ପାହ୍ୟା ଗୋଟିଏ ପେନସନର କ ’ ଣ ଆବଶ୍ୟକତା ରହିଛି , ଏହାର ଦାବି କ ’ ଣ ରହିଛି , ଏହାର ସମାଧାନ କ ’ ଣ ହେବ , କେତେ ଲୋକ ରହିଛନ୍ତି ହିତାଧିକାରୀ- କୌଣସି ହିସାବ କିତାବ ନାହିଁ , କୌଣସି କାଗଜପତ୍ର କାମ ନାହିଁ- ନାରାବାଜି ଚାଲୁ ରହିଥିଲା ଆଉ ଆମର ଫୌଜର ବୀରମାନଙ୍କୁ ବୋକା ବନାଇବାର କାମ ସେ ସମୟର ସରକାର କଲେ । କେବଳ 500 କୋଟି ଟଙ୍କା- ଗୋଟିଏ-ପାହ୍ୟା ଗୋଟିଏ ପେନସନ ପାଇଁ 500 କୋଟି ଟଙ୍କା ଦେଇ ସେମାନେ ନିର୍ବାଚନ ପୂର୍ବରୁ ବଡ଼ ବାଜା ବଜେଇଲେ ଯେ ଆମେ ଗୋଟିଏ-ପାହ୍ୟା ଗୋଟିଏ ପେନସନ ଦେଇଦେଲୁ । ଏବେ ଯେଭଳି କୃଷକମାନଙ୍କ ପାଇଁ ମିଛ କହୁଛନ୍ତି ନା- ସେହି ସମୟରେ ଯବାନାନଙ୍କ ପାଇଁ ମିଛ କହିଥିଲେ ।


    ଯେତେବେଳେ ଆମେ ଆସିଲୁ ତ ଆମକୁ ଲାଗିଲା କି ଭାଇ ଚାଲନ୍ତୁ ଏହି 500 କୋଟି ତ , ସେ ରଖିଯାଇଛନ୍ତି - ଆମେ ଗୋଟିଏ-ପାହ୍ୟା ଗୋଟିଏ ପେନସନ ଲାଗୁ କରିଦେବା । ମୁଁ କହିଲି ଆଣନ୍ତୁଭାଇ ଫାଇଲ ଆଣନ୍ତୁ- କାଗଜପତ୍ର ଆଣନ୍ତୁ । ଆପଣମାନେ ଜାଣି ଆଶ୍ଚର୍ଯ୍ୟ ହୋଇଯିବେ ସମସ୍ତ ଯାଂଚ କରି ସାରି ବ୍ୟବସ୍ଥା କରୁ କରୁ ବିଭାଗର ଆଖିରେ ନିଦ ଆସିଗଲା-କିଛି ନଥିଲା । ଆଉ ଯେତେବେଳେ ସଂପୂର୍ଣ୍ଣ ହିସାବ କିତାବ ଲଗାଇଲୁ , ସମସ୍ତ ପ୍ରସ୍ତୁତି କରିନେଲୁ ଆଉ ହିସାବ ଲଗାଇଲୁ ଭାଇ କେତେ ଟଙ୍କା ଲାଗିବ-12 ହଜାର କୋଟି ଟଙ୍କାର ଆବଶ୍ୟକତା ଥିଲା- ଗୋଟିଏ-ପାହ୍ୟା ଗୋଟିଏ ପେନସନ ପାଇଁ ।


    ଏହି 500 କୋଟିର ନାଟକ କରି-କରି ଆମ ଦେଶର ଯବାନଙ୍କ ଆଖିରେ ଧୂଳି ପକାଇବାର ପାପ , ଏଭଳି ସରକାର । ନା କହି ପାରୁଥିଲେ-ଦେଶର ଯବାନ କେବେହେଲେ ବିଶୃଙ୍ଖଳା କେବେ ହେଲେ ମଧ୍ୟ କରି ନାହାଁନ୍ତି । ସେ ବ୍ୟବସ୍ଥାର ମର୍ଯ୍ୟାଦା ରକ୍ଷା କରି ରହିଲେ । ସେ ନିଜର କଥା କହୁଥିଲେ କିନ୍ତୁ ନିଜ ଦେଶ ପାଇଁ ଶହୀଦ ହେବା ପାଇଁ ପ୍ରସ୍ତୁତି କଲାବାଲା , ମୃତ୍ୟୁକୁ ନିଜ ହାତମୁଠାରେ ଧରିରଖି , କେବଳ ଭାରତ ମାତାର ଜୟ ପାଇଁ ବଂଚି ରହିଥିବା ମୋର ଏ ଯବାନ- ଆପଣ ତା ’ ଆଖିରେ ଆଖି ମିଶାଇ କଥା କହି ପାରିଲେ ନାହିଁ ଏବଂ ମିଛ କାମ କଲେ । 500 କୋଟି ଟଙ୍କା- ପରିହାସ କଲେ ସେମାନଙ୍କୁ ।


    ଆମେ ଆସିଲୁ- ଆମକୁ କାର୍ଯ୍ୟଟିକୁ ପୂରଣ କରିବାର ଅଛି । 12 ହଜାର କୋଟି ଟଙ୍କାର ବୋଝ ଆସିଲା । ଏବେ ସରକାରଙ୍କ ପାଇଁ ଏକା ସାଥୀରେ 12 ହଜାର କୋଟି ଟଙ୍କା ବାହାର କରିବା ନିଶ୍ଚିତ ଭାବେ ଅସୁବିଧା ହୋଇଥାଏ । ମୁଁ ସେନାର ଲୋକମାନଙ୍କୁ ଡକାଇଲି । ମୁଁ କହିଲି ଭାଇ ଦେଖନ୍ତୁ ମୋତେ ସାହାଯ୍ୟ କରନ୍ତୁ , ଏହି କାମଟିକୁ ମୋର କରିବାର ଅଛି । ଗୋଟିଏ ଥରରେ ଦେଇ ପାରିବି ନାହିଁ , ତିନି-ଚାରି ପର୍ଯ୍ୟାୟରେ ବିଭକ୍ତ କରି ଦେବି । ତ , ଯବାନ କହିଲେ , ସାହେବ-ଆପଣଙ୍କର ଶବ୍ଦ , ଏହା ହେଉଛି ଆମମାନଙ୍କ ପାଇଁ ସବୁକିଛି , ଯଦି ଆପଣମାନଙ୍କୁ ଲାଗୁଛି କି ପାଂଚ ବର୍ଷ ପରେ ଦେବାର ଅଛି ତ ପାଂଚ ବର୍ଷ ପରେ ଦେବେ , କିନ୍ତୁ ଆପଣ କହିଦେଲେ- ଆମକୁ ଭରସା ରହିଛି । ମୁଁ କହିଲି- ଆଜ୍ଞା ନାଇଁ , ମୁଁ ଏବେ ଦେବି , ଆଉ ମୁଁ ଆଜି ଖୁସି ଯେ ଚାରୋଟି କିସ୍ତିରେ ସେହି ପଇସା ଦିଆଗଲା ଆଉ ଆମେ ଏ ସମସ୍ତ ଦେୟ ଦେଇଦେଲୁ , ମୋ ଦେଶର ଯବାନମାନଙ୍କ ପାଖରେ ପଇସା ପହଂଚିଗଲା । 12 ହଜାର କୋଟି ଟଙ୍କା ଲାଗିଲା ।


    ଭାଇ ଓ ଭଉଣୀମାନେ - ଏ ଲୋକମାନେ କୃଷକମାନଙ୍କ ପାଇଁ ମଧ୍ୟ ଏହିପରି କଥା କହୁଛନ୍ତି । 2008ରେ ନିର୍ବାଚନ ପୂର୍ବରୁ ଠିକ-ଭୁଲ କଥା କହି କୃଷକମାନଙ୍କୁ ଋଣ ଛାଡ଼ର କଥା କହିଥିଲେ । କୃଷକମାନଙ୍କର ଋଣ ଥିଲା 6 ଲକ୍ଷ କୋଟି ଟଙ୍କା , ଛାଡ଼ କେତେ କଲେ- 60 ହଜାର କୋଟି , ଦେଲେ କେତେ- 52 ହଜାର କୋଟି । 52 ହଜାର କୋଟିରୁ କୁହାଗଲା- 35 ଲକ୍ଷ ଏମିତି ହିଁ ପଇସା ନେଇଗଲେ , ଯାହାଙ୍କର କୌଣସି ଚାଷଜମି ନଥିଲା , ନା କ୍ଷେତରେ କୌଣସି ଫସଲର ପଇସା ଥିଲା , କିଛି ନଥିଲା । 35 ଲକ୍ଷ – ଏମିତିରେ ହିଁ ଚାଲିଗଲା ପଇସା ।


    କିନ୍ତୁ ସେହି ସମୟରେ ଶହ-ଶହ କୋଟି , ହଜାର ହଜାର କୋଟି ଟଙ୍କା ଟଙ୍କାର ଚଂଚକତା ଏତେ ଦ୍ରୁତ ଗତିରେ ପବନ ବହି ଚାଲିଥିଲା କି କୃଷକମାନଙ୍କଠାରୁ ଲୁଣ୍ଠନ କରାଯାଇଥିବା କଥା ସେତେବେଳେ ଖବରକାଗଜରେ ମଧ୍ୟ ଛପି ନଥିଲା । ସିଏଜି ରିପୋର୍ଟ କଲେ- ଦେଶର କୃଷକ , ସାଧାସଳଖ କୃଷକ ଯିଏ ଦେଶର ଲୋକମାନଙ୍କର ପେଟ ଭରିବା ପାଇଁ ଖୁବ କଷ୍ଟ କରି ପରିଶ୍ରମ କରୁଛି- ଯଦି ଆପଣ ତାକୁ କିଛି ଦେଇ ପାରିବେ ନାହିଁ ତ ତାକୁ କୁହନ୍ତୁ- ସେ ଆପଣଙ୍କର କଥା ମାନିନେବ , କିନ୍ତୁ ଦୟାକରି ମିଛ କଥା କହି ତାଙ୍କ ଜୀବନ ସହିତ ଖେଳ ଖେଳନ୍ତୁ ନାହିଁ । ସେ ସମୟରେ କରାଯାଇଥିବା- 6 ଲକ୍ଷ କୋଟି ଟଙ୍କା ଋଣ ଥିଲା , 60 ହଜାରର କଥା କହିଲେ ଏବଂ 52 ହଜାର ଉପରକୁ ଦେଲେ ନାହିଁ । ପଞ୍ଜାବ- ନିର୍ବାଚନ ପୂର୍ବରୁ ଜଣା ନଥିଲା କେତେ-କେତେ କଥା ଦେଇଥିଲେ ଋଣ ଛାଡ଼ ନେଇ , ଏ ପର୍ଯ୍ୟନ୍ତ ପଞ୍ଜାବର କୃଷକମାନଙ୍କୁ କିଛି ଦିଆଗଲା ନାହିଁ । କିଛି ଦିନ ପୂର୍ବେ କର୍ଣ୍ଣାଟକର ନିର୍ବାଚନ ଥିଲା , ସେଠାରେ ଋଣ ଛାଡ଼ର କଥା ଦେଲେ ଆଉ ଏବେ କେବଳ 800 କୃଷକଙ୍କୁ ଟୋକନ ଟଙ୍କା ଦେଇ ଦେଇ ନିଜ ହାତ ଟେକିଦେଲେ ।


    ଭାଇ ଓ ଭଉଣୀମାନେ , ଯେଉଁ କାର୍ଯ୍ୟଟିକୁ କରି ପାରିବ ନାହିଁ , ଆପଣଙ୍କୁ ମଧ୍ୟ ଜଣାଅଛି - କେବଳ ନିର୍ବାଚନ ଜିତିବା ପାଇଁ ଦେଶର ଯବାନଙ୍କ ଆଖିରେ ଧୂଳି ପକାଅ , ନିର୍ବାଚନ ଜିତିବା ପାଇଁ କୃଷକଙ୍କ ପିଠିରେ ଛୁରୀ ଭଷିବା- ଏ ଖେଳ କେତେବେଳ ପର୍ଯ୍ୟନ୍ତ ଚାଲିବ ? ଆଉ ଏଥିପାଇଁ ଭାଇ ଓ ଭଉଣୀମାନେ ସଚ୍ଚୋଟତାର ମୁନରେ ଦେଶ ଚାଲିବା ଦରକାର । ଯାହାକିଛି କରି ପାରିବା , ତାକୁ ସଚ୍ଚୋଟତାର ସହିତ କରିବା ଦରକାର । ଆଉ ମୋତେ ଜୟରାମ ମହାଶୟଙ୍କର ଏ ବର୍ଷ ପାଳନ କରିବାର ଯେଉଁ ନାମ ଦେଇଛନ୍ତି ମୋତେ ଭଲ ଲାଗିଲା କି ତାକୁ ଆମେ ସଚ୍ଚୋଟତାର ସହିତ ପ୍ରୟାସ କରିଛୁ । ଦେଶର ଜନତା ଏହା ଉପରେ ବିଶ୍ୱାସ କରୁଛନ୍ତି , ହିମାଚଳର ଜନତା ବିଶ୍ୱାସ କରୁଛନ୍ତି କି ଭାଇ ଆମେ ସଚ୍ଚୋଟତାର ସହ ପ୍ରୟାସ କରିଛୁ । ଆମେ କେବେ ଏହା କହିନାହୁଁ କି ଆମେ କେବଳ- ଏବେ ତ ଏକ ସ୍ୱର୍ଣ୍ଣଯୁଗ ଆସିଗଲା , ପ୍ରତ୍ୟେକଙ୍କର ଘର ଛାତକୁ ସୁନାର କରିଦେବୁ , ପ୍ରତ୍ୟେକଙ୍କ ଘର ଆଗରେ ଗାଡ଼ି ଆସି ଠିଆ ହୋଇଯିବ । ଏଭଳି କଥା ଆମେ ନା କେବେ କହିଛୁ ନା ଆମେ କେବେ ମିଛ ସ୍ୱପ୍ନ ଦେଖାଇଛୁ । ଆମେ ସଚ୍ଚୋଟତାର ସହିତ ଚେଷ୍ଟା କରିଛୁ ।ହିମାଚଳ କରି ଦେଖାଇଛି ଆଉ ତାହାର ଲାଭ ଆଜି ହିମାଚଳକୁ ମିଳୁଛି ।


    ଭାଇ ଓ ଭଉଣୀମାନେ , ମୁଁ ଦେଖିଛି କି ହିମାଚଳୀ ଲୋକଙ୍କର ଭଲ ପାଇବା କିଭଳି ହୋଇଥାଏ । କେବେ କେବେ ଅନୁମାନ ପାଇ ନଥାଏ କି କ ’ ଣ ହୋଇଥାଏ । ଏଭଳି ଏକ ଘଟଣା ଘଟିଲା ଯାହା ମୋ ମନକୁ ଛୁଇଁ ଯାଇଛି । ମୁଁ ଇସ୍ରାଏଲ ଯାଇଥିଲି- ତ ଇସ୍ରାଏଲରେ ଗୋଟିଏ ସ୍ଥାନକୁ ଯିବାକୁ ପଡ଼ିଥାଏ ତ ସେଠାରେ ଏକ ପରମ୍ପରା ରହିଛି କି ମୁଣ୍ଡକୁ ଘୋଡ଼ାଇବାକୁ ପଡ଼ିଥାଏ , ଯେପରି ଆମର ଏଠି ଗୁରୁଦ୍ୱାରାକୁ ଯାଆନ୍ତି ତ ମୁଣ୍ଡକୁ ଘୋଡ଼େଇ କରି ଯାଆନ୍ତି , ତ ମୋତେ ମଧ୍ୟ ମୋର ମୁଣ୍ଡକୁ ଘୋଡ଼ାଇବାର ଥିଲା । ତ ମୁଁ ମୋ ପାଖରେ ହିମାଚଳର ଟୋପି ରଖେ ତ ମୁଁ ମୋ ହିମାଚଳର ଟୋପି ପିନ୍ଧିନେଲି ଆଉ ତାକୁ ପିନ୍ଧି ଇସ୍ରାଏଲରେ ବୁଲୁଥିଲି ।


    ଟିଭିରେ ହିମାଚଳର ଲୋକମାନେ ଏହାକୁ ଦେଖିଲେ , ମୋତେ ହଜାର ହଜାର ଚିଠି ଆସିଲା ଏଥିପାଇଁ । ହିମାଚଳୀ ଟୋପି ମୁଁ ପିନ୍ଧିଲି ଇସ୍ରାଏଲରେ , ଅର୍ଥାତ ମୋ ହିମାଚଳର ଭାଇମାନେ କେତେ ଭାବୁକ , ଏହା କେତେ ତାଙ୍କ ହୃଦୟକୁ ଆନନ୍ଦ ଦେଇଥାଏ , ଆଉ ଯେତେବେଳେ ମୋତେ ଏ ବିଷୟରେ ଧାରଣା ନଥିଲା ଯେ ଏହାର ପ୍ରଭାବ ଏପରି ହୋଇଥାଏ । ମୋର ତ ମୁଣ୍ଡକୁ ଘୋଡ଼ାଇବାର ଥିଲା ଏଥିପାଇଁ ଟୋପିଟାଏ ପିନ୍ଧିବାକୁ ଥିଲା ଆଉ ମୋ ବ୍ୟାଗରେ ରହିଥାଏ , ତେଣୁ ମୁଁ ପିନ୍ଧିଦେଲି । କିନ୍ତୁ ତାକୁ ଯେତେବେଳେ ଏଠାକାର ଲୋକମାନେ ଦେଖିଲେ , କୌଣସି ବ୍ୟକ୍ତି ଏପରି ନ ଥିବେ ଯିଏ ମୋ ସହିତ ଦେଖାହେଲେ ଏବଂ ମୋର ଇସ୍ରାଏଲରେ ହିମାଚଳୀ ଟୋପି ପିନ୍ଧିବା କଥା ସେ ଚର୍ଚ୍ଚା କରି ନଥିବେ । ଏଭଳି ଆପଣାର ଭାବ , ଏତେ ଭଲପାଇବା , ଯେଉଁ ଭାଇ ଭଉଣୀ ମୋତେ ଦେଇଛନ୍ତି- ସେମାନଙ୍କ ପ୍ରତି ମୁଁ ଆଜି ବଡ଼ ଗର୍ବର ସହିତ କାମ କରୁଛି ।


    ଭାଇ ଓ ଭଉଣୀମାନେ , ମୁଁ ଯେତେବେଳେ ମଧ୍ୟ ଯାଉଛି , ହିମାଚଳ ପର୍ଯ୍ୟଟନ- ଏହାର କଥା ଯେଉଁଠି ମଧ୍ୟ ସୁଯୋଗ ମିଳିଥାଏ କରି ଚାଲିଥାଏ । କାରଣ ମୁଁ ଏଠାକାର କୋଣ ଅନୁକୋଣ ସହିତ ପରିଚିତ , ଏଠାକାର ପ୍ରଗତି ପାଇଁ ମୋତେ ଏକ ବିଶେଷ ପ୍ରକାରର ଆନନ୍ଦ ଅନୁଭବ ହୋଇଥାଏ । ତ ମୁଁ ଆପଣମାନଙ୍କର ଗୋଟିଏ ସେବକ ହୋଇ ସେ କାମ ସବୁ କରୁଛି । ପର୍ଯ୍ୟଟନକୁ ଶକ୍ତି ଦେବା ପାଇଁ ଏକ ବହୁତ ବଡ଼ କାମ ହୋଇଥାଏ ସ୍ୱଚ୍ଛତାର ଆଉ ଆଜି ମୁଁ ହିମାଚଳବାସୀଙ୍କୁ ଶୁଭେଚ୍ଛା ଜଣାଉଛି । ହିମାଚଳର ନାଗରିକମାନଙ୍କୁ ବିଶେଷ ଭାବେ ଶୁଭେଚ୍ଛା ଜଣାଉଛି ଯେ ସେମାନେ ସ୍ୱଚ୍ଛତାର କଥାକୁ ଏକ ସଂସ୍କାରରେ ପରିବର୍ତ୍ତନ କରିବାର ଭାର ଉଠାଇଛନ୍ତି । ଆଜି ସମଗ୍ର ଦେଶରୁ ପର୍ଯ୍ୟଟକ ହିମାଳୟ ଆସୁଛନ୍ତି , ଏଠାକାର ସ୍ୱଚ୍ଛତା ସମ୍ପର୍କରେ ଚର୍ଚ୍ଚା କରୁଛନ୍ତି ।


    ହିମାଚଳ ପ୍ରଦେଶକୁ ଖୋଲା ମଳମୁକ୍ତ କରିବା କାର୍ଯ୍ୟକୁ ଆପଣମାନେ କରିଛନ୍ତି । ପ୍ଲାଷ୍ଟିକ ଉପରେ ପ୍ରତିବନ୍ଧକ ଲଗାଇ ହିମାଚଳକୁ ସଫା-ସୁତୁରା ରଖିବାର କାର୍ଯ୍ୟ ଆପଣମାନେ କରିଛନ୍ତି । ଆଉ ଏହା କେବଳ ସ୍ୱଚ୍ଛତା ଆରୋଗ୍ୟ ପାଇଁ ନୁହେଁ , ହିମାଚଳ ପର୍ଯ୍ୟଟନର ସବୁଠାରୁ ବଡ଼ ଶକ୍ତି ହେଉଛି – ସ୍ୱଚ୍ଛତା । ସେହି କାର୍ଯ୍ୟକୁ ମଧ୍ୟ ହିମାଚଳ କରିଛି ଆଉ ଏଥିପାଇଁ ମଧ୍ୟ ମୁଁ ହିମାଚଳର ଲୋକମାନଙ୍କୁ ହୃଦୟର ଗଭୀରତମ ପ୍ରଦେଶରୁ ବହୁତ ବହୁତ ଶୁଭେଚ୍ଛା ଜଣାଉଛି ।


    ପର୍ଯ୍ୟଟନକୁ ଶକ୍ତି ଦେବା ପାଇଁ ଆପଣ ଯେଉଁ ହୋମ ଷ୍ଟେ ’ ର ଅଭିଯାନ ଚଳାଇଛନ୍ତି- ଯେତେବେଳେ ଧୂମଲ ମହାଶୟ ଥିଲେ , ସେତେବେଳେ ଏହାର ପ୍ରାରମ୍ଭ ହୋଇଥିଲା । ମୁଁ ମଧ୍ୟ ଏଭଳି ହୋମ ଷ୍ଟେ ’ କୁ ବିଶେଷ ଭାବେ ଯାଉଥିଲି- ଦେଖିବାକୁ , ରହିବାକୁ । କିଛି ତ ଆମର କର୍ମକର୍ତ୍ତା ମଧ୍ୟ ହୋମ ଷ୍ଟେ ’ ଚଳାଉଥିଲେ । କିନ୍ତୁ ଆଜି ହିମାଚଳରେ ହୋମ ଷ୍ଟେ ’ ଏକ ବହୁତ ବଡ଼ ଆକର୍ଷଣର କେନ୍ଦ୍ର ହୋଇଛି ଆଉ ଦୁନିଆର ପର୍ଯ୍ୟଟକ ମଧ୍ୟ ବଡ଼ ବଡ଼ ହୋଟେଲରେ ନ ରହି ହୋମ ଷ୍ଟେ ’ କୁ ପସନ୍ଦ କରୁଛନ୍ତି । ଏତେ ଛୋଟିଆ ରାଜ୍ୟରେ 80 ହଜାରରୁ ଅଧିକ ଅନ୍-ଲାଇନ୍ ହୋମ ଷ୍ଟେ ’ ର ପଞ୍ଜୀକରଣ ମିଳିବ , ତ ଏହା ହେଉଛି ନିଜକୁ ନଜେ ମହୁତ ବଡ଼ କାର୍ଯ୍ୟ ଆପଣ କରିଛନ୍ତି , ଆଉ ଏହା ନାଗରିକମାନେ କରିଛନ୍ତି । ହିମାଚଳର ବିକାଶରେ ପର୍ଯ୍ୟଟନକୁ ନିଜର କରିବାର ଭାବନା ହୋମ ଷ୍ଟେ ’ ଦ୍ୱାରା ହେଉଛି ଆଉ ତାହା ଆପଣମାନଙ୍କ ଦ୍ୱାରା ହୋଇଛି । ଆଉ ଏଥିପାଇଁ ମଧ୍ୟ ମୁଁ ଆପଣମାନଙ୍କୁ ବହୁତ ବହୁତ ଶୁଭକାମନା ଜଣାଉଛି ଏବଂ ଆପଣମାନଙ୍କୁ ସାଧୁବାଦ ପ୍ରଦାନ କରୁଛି ।


    ମୁଖ୍ୟମନ୍ତ୍ରୀ ମହାଶୟ , ଉଦ୍ୟମୀମାନଙ୍କ ପାଇଁ ଯେଉଁ ଯୋଜନା ପ୍ରସ୍ତୁତ କରିଛନ୍ତି , ଭାରତ ସରକାରଙ୍କର ଯେଉଁ ଯୋଜନା ରହିଛି , ତାହା ସହିତ ସେ ଯୋଡ଼ିକରି ହିମାଚଳୀ ଯୁବକ ରୋଜଗାର ଖୋଜିଲାବାଲା ନ ହୋଇ ନିଯୁକ୍ତି ଦାତା ହୁଅନ୍ତୁ- ଏଥିପାଇଁ ଆପଣମାନଙ୍କର ଯେଉଁ ଯୋଜନା ରହିଛି , ତାହା ପ୍ରକୃତରେ ହେଉଛି ଉତମ ପ୍ରେରଣା ଦେବା ଭଳି ଯୋଜନା ଆଉ ସେଥିରେ ପୁରୁଷ ଉଦ୍ୟମୀମାନଙ୍କୁ 25 ପ୍ରତିଶତ ଏବଂ ମହିଳା ଉଦ୍ୟମୀମାନଙ୍କୁ 30 ପ୍ରତିଶତ – ଏହି ଛାଡ଼ , ଏହି ପ୍ରୋତ୍ସାହନ- ଏହି ମୌଳିକ ଶକ୍ତି ହିମାଚଳର ହେବାକୁ ଯାଉଛି ।


    ଷ୍ଟାର୍ଟ-ଅପ୍ ଦୁନିଆରେ ହିମାଚଳ ନିଜର ନାଁ କମେଇବ ଏଭଳି ମୋର ପୂର୍ଣ୍ଣ ବିଶ୍ୱାସ ରହିଛି । ଡିଜିଟାଲ ଇଣ୍ଡିଆ , ମୋବାଇଲ କନେକ୍ଟିଭିଟି- ଏବେ ହିମାଚଳ ମଧ୍ୟ ହେଉଛି ତାହାର ଦାବିଦାର । ବହୁତ ଦ୍ରୁତ ଗତିରେ ଅପ୍ଟିକାଲ ଫାଇବର ନେଟୱାର୍କର କାର୍ଯ୍ୟ ଚାଲୁ ରହିଛି । ଏହାର ଲାଭ ମଧ୍ୟ ପର୍ଯ୍ୟଟନକୁ ମିଳିଥାଏ , ଯୁବକମାନଙ୍କୁ ମିଳିଥାଏ ଆଉ ମଝିରେ ମୋତେ ଥରେ ସାଧାରଣ ସେବା କେନ୍ଦ୍ରରେ ରହିଥିବା ଲୋକମାନଙ୍କ ସହିତ ବାର୍ତ୍ତାଳାପ କରିବାର ସୁଯୋଗ ମିଳିଥିଲା । ଆଉ ମୁଁ ଦେଖିଲି କି ସାଧାରଣ ସେବା କେନ୍ଦ୍ରରେ ଆଧୁନିକ ଟେକ୍ନୋଲଜିର ଉପଯୋଗ ଆଜି କେଉଁଭଳି ଭାବେ ଆମ ହିମାଚଳର ଲୋକମାନେ କରୁଛନ୍ତି ।


    ଆଜି ସୀମାରେ ଆମର ପୁଅ କହାର ଅଛି ତ ମାଆ କହେ ଚାଲ ପୁଅ ଏବେ ଟେଲିଫୋନକୁ ଶୀଘ୍ର ବନ୍ଦ କରିଦେ , ବିଲ୍ ବଢ଼ିଚାଲିଛି- ଏଭଳି କହିବାକୁ ପଡ଼ୁନାହିଁ । କାରଣ ମାଆଙ୍କୁ ମଧ୍ୟ ଜଣାଅଛି- ଏବେ ମୋଦୀ ଅଛି , ମୋବାଇଲ ମାଗଣାରେ ମିଳୁଛି । ଆଉ ଏଥିପାଇଁ ପୁଅ ସୀମାରେ ଅଛି ତ ମାଗଣାରେ କଥା ଦୀର୍ଘ ସମୟ ଧରି କରୁଛନ୍ତି । ଆଉ ପୁଣି ପୁଅ କହେ କି ମାଆ ମୋତେ ତ ଏବେ ଯିବାକୁ ପଡ଼ିବ , ସେଠାରେ ହ୍ୱିସିଲ ବାଜୁଛି , ପୁଣି ମାଆ ବହୁତ କଷ୍ଟରେ ଫୋନ ରଖୁଛି । ଆଜି ମୋବାଇଲ ଫୋନ ଡାଟା ଏତେ ଶସ୍ତା ହୋଇଯାଇଛି କିନ୍ତୁ ଗୋଟିଏ ସମୟ ଥିଲା ଯେତେବେଳେ ଫୋନରେ ମେସେଜ ଆସୁଥିଲା- ତ ସେ ଚିନ୍ତା କରୁଥିଲା ଖୋଲିବି କି ଖୋଲିବି ନାହିଁ , ଯଦି ବିଲ ବଢ଼ିଗଲା ତ । ଆଜି ଫୋନ ଡାଟା ଶସ୍ତା ହୋଇଯାଇଛି- ଆରାମରେ- ଆଜି ତାଙ୍କୁ ଡାଟା ପାଇଁ ପଇସାର ଚିନ୍ତା କମ୍ ଅଛି , ମୋବାଇଲରେ କଥା ହେବା ତ ସଂପୂର୍ଣ୍ଣ ମାଗଣା ହୋଇଯାଇଛି । ଏବେ ତାକୁ ଏହା ଚିନ୍ତା ହେଉଛି କି କେତେବେଳେ ବ୍ୟାଟେରୀ ଡିସଚାର୍ଜ ହୋଇଯିବନି ତ । ଏହା ଏକ ଭିନ୍ନ ପ୍ରକାରର ଚିନ୍ତା ହେଉଛି । କିନ୍ତୁ ଏତେ ବଡ଼ ପରିବର୍ତ୍ତନ ଆଜି ହିମାଚଳରେ ଆମେ ଦେଖୁଛେ ତ ଆମର ଖୁସି ବହୁତ ବଢ଼ି ଯାଉଛି ।


    କୃଷି କ୍ଷେତ୍ର ପାଇଁ ବହୁତ ବଡ଼ ସମ୍ଭାବନା ହିମାଚଳରେ ରହିଛି । ଆଉ ମୁଁ ଜୟରାମ ମହାଶୟଙ୍କୁ ମଧ୍ୟ କହିଥିଲି ଆଉ ମୁଁ ରାଜ୍ୟପାଳ ମହୋଦୟଙ୍କ ନିକଟରେ ମଧ୍ୟ କୃତଜ୍ଞ କି ହିମାଚଳରେ କୃଷି ବିପ୍ଳବର ଭାର ଉଠାଇଛନ୍ତି । ଆଜି ମୁଁ ମଧ୍ୟ କହୁଛି କି ହିମାଚଳର ଭାଇ ଭଉଣୀମାନଙ୍କୁ ହିମାଚଳର ଭାର ଉଠାଇବାକୁ ପଡ଼ିବ , ହିମାଚଳକୁ ଶୀଘ୍ରରୁ ଅତିଶୀଘ୍ର ଜୈବିକ ରାଜ୍ୟ ଭାବେ ପରିଗଣିତ କରିବାକୁ ହେବ । ହିମାଚଳ ଭିତରେ ରାସାୟନିକ ସାରର ନାମ ନରହୁ , ପ୍ରାକୃତିକ ପଦ୍ଧତିରେ ଚାଷ ହେଉ । ମୁଁ ଆପଣମାନଙ୍କୁ ବିଶ୍ୱାସ ଦେଉଛି କି ହିମାଚଳ ଦେଖୁ ଦେଖୁ ଜୈବିକ ରାଜ୍ୟ ହୋଇ ପାରିବ ଆଉ ଥରେ ଜୈବିକ ରାଜ୍ୟରେ ପରିଣତ ହୋଇଗଲା , ଦୁନିଆ ମଧ୍ୟରେ ସବୁଠାରୁ ବଡ଼ ବଜାର ତା ’ ପାଇଁ ଅପେକ୍ଷା କରି ବସିଛି ।


    ଆଜି ହିନ୍ଦୁସ୍ଥାନରେ ସିକ୍କିମ ହେଉଛି ଗୋଟିଏ ମାତ୍ର ଜୈବିକ ରାଜ୍ୟ । ହିମାଚଳରେ ସେ ଶକ୍ତି ଭରପୂର ହୋଇ ରହିଛି । ମୁଁ ଅନୁରୋଧ କରିବି କି ହିମାଚଳର କୃଷକ ଏହି ଯୋଜନାର ଲାଭ ଉଠାନ୍ତୁ । ଆଜି ଯେତେବେଳେ ମୁଁ ସେଠାରେ ମୋର ପୂରା ଉପସ୍ଥାପନା ରଖିଛି କି କେଉଁଭଳି ଭାବେ ଚାଷ କ୍ଷେତ୍ରରେ ପରିବର୍ତ୍ତନ ଆସୁଛି । ଜିରୋ ବା ଶୂନ୍ୟ ବଜେଟରେ କୃଷି କିଭଳି ଭାବେ କରାଯାଇପାରେ । ଗାଈ କ୍ଷୀର ଦେଉନଥିବ , ତା ’ ହେଲେ କିପରି ହୋଇପାରିବ । ଏ ସମସ୍ତ ବିଷୟଗୁଡ଼ିକୁ ମୋତେ ବିସ୍ତାର ଭାବେ ବୁଝାଗଲା ଆଉ ମୁଁ ଖୁବ ଖୁସି ଯେ ଏହି କଥାକୁ ଆମେ ଆଗକୁ ବଢ଼ାଉଛେ ।


    ଭାଇ ଓ ଭଉଣୀମାନେ , ଅନେକ ଯୋଜନାମାନ ରହିଛି । ଆୟୁଷ୍ମାନ ଭାରତ ଏକ ନୂତନ କୀର୍ତ୍ତିସ୍ତମ୍ଭ ସ୍ଥାପିତ କରିଛନ୍ତି । ଗରିବରୁ ଅତି ଗରିବ ପରିବାର ପାଂଚ ଲକ୍ଷ ପର୍ଯ୍ୟନ୍ତ ତା ’ ର ଚିକିତ୍ସା ଜନିତ ଖଚ୍ଚ – ବଡ଼ ଅସ୍ତ୍ରୋପଚାର କରିବାର ଅଛି ତ ବଡ଼ ହାସ୍ପାତାଳରେ ହୋଇଯିବ ଏବଂ ପାଂଚ ଲକ୍ଷ ପର୍ଯ୍ୟନ୍ତ ଖର୍ଚ୍ଚ ଭାରତ ସରକାର ଦେବେ । ସେଥିରେ ଏବେ ହିମାଚଳ ନିଜର ନାଁ ଯୋଡ଼ିଛି । ଏବେ ତ 100 ଦିନ ମଧ୍ୟ ହୋଇ ନାହିଁ , ଏହି ଯୋଜନା ପୂରଣ ହେବାର 100 ଦିନରେ 6 ଲକ୍ଷରୁ ଅଧିକ ଲୋକ ନିଜର ଚିକିତ୍ସା କରାଇଛନ୍ତି ।


    ଏଠାରେ ମୋତେ ଜଣେ ମାଆଙ୍କ ସହିତ ସାକ୍ଷାତ କରିବାର ସୁଯୋଗ ମିଳିଲା । ସେ କହିଲେ ମୋତେ ହୃଦୟ ରୋଗ ଥିଲା , କିନ୍ତୁ ମୋ ପାଖରେ ପଇସା ନଥିଲା । କିନ୍ତୁ ଆୟୁଷ୍ମାନ ଭାରତ ଯୋଜନା ଆସିଲା , ତ ମୁଁ ମୋ ହୃଦରୋଗର ଚିକିତ୍ସା କରାଇଲି ଏବଂ ଆଜି ମୁଁ ଆପଣଙ୍କ ସମ୍ମୁଖରେ ଠିଆ ହୋଇଛି । ତାଙ୍କ ମୁଖ ମଣ୍ଡଳରେ ଏତେ ପ୍ରସନ୍ନତା ଥିଲା , ମନକୁ ମୋର ଏତେ ଆନନ୍ଦ ମିଳୁଥିଲା କି କୌଣସି ମାଆର ଜୀବନ ବଂଚି ଯାଉଛି । ପଇସା ଅଭାବରୁ କାହାର ପୁଅର ମୃତ୍ୟୁ ହେଉନି । ଏହା ହେଉଛି ନିଜକୁ ନିଜେ ଜୀବନକୁ ସନ୍ତୋଷ ଦେଲାଭଳି କଥା । ଆଉ ଆଜି ବହୁତ ଦ୍ରୁତ ଗତିରେ ଏହି କାର୍ଯ୍ୟ ଆଗକୁ ବଢ଼ୁଛି । ସ୍ୱାସ୍ଥ୍ୟ କ୍ଷେତ୍ରରେ ଆମ ହିମାଚଳରେ 2014 ପୂର୍ବରୁ ମେଡିକାଲ ଛାତ୍ରଙ୍କ ଏମବିବିଏସ୍ ରେ 300 ସିଟ୍ ଥିଲା । ଆଉ ଚାରି ବର୍ଷ ଭିତରେ ଭିତରେ ଏହାର ସଂଖ୍ୟା 700 ପର୍ଯ୍ୟନ୍ତ ପହଂଚିଯାଇଛି । କେଉଁଠି 300 ଆଉ ଚାରି ବର୍ଷ ଭିତରେ କେଉଁଠି 700- ଆପଣମାନେ ଦେଖିପାରୁଥିବେ ଏଠାକାର ଯୁବକମାନଙ୍କ ପାଇଁ କିଭଳି ନୂତନ ସୁଯୋଗ ସୃଷ୍ଟି କରାଯାଉଛି ।


    ଭାଇ ଓ ଭଉଣୀମାନେ , ଗୋଟିଏ ପଟେ ବିକାଶ ଉପରେ ଆମେ ଗରୁତ୍ୱାରୋପ କରୁଛେ । ହିମାଚଳର ସରକାର ଏବଂ ଦିଲ୍ଲୀର ସରକାର-ହିମାଚଳକୁ ଏବେ ଦୁଇଟି ଇଂଜିନର ଶକ୍ତି ମିଳିଛି-ଆଉ ଦୁଇଟି ଇଂଜିନର ଶକ୍ତି ମିଳିଛି ତ ବଡ଼-ବଡ଼ ପହାଡଗୁଡିକ ଉପରେ ମଧ୍ୟ ବିକାଶର କାର୍ଯ୍ୟକୁ ବହୁତ ଦ୍ରୁତ ଗତିରେ ନେଇ ଯାଇ ପାରିବା , ଏହି କାର୍ଯ୍ୟରେ ଏଠାରେ ଲାଗିଛୁ । କିନ୍ତୁ ଏହା ସହିତ ଦେଶରେ ଯେଉଁ ଭୁଲ ହେଉଥିଲା , ଯେଉଁ ଲୁଟ ହୋଇ ଚାଲିଥିଲା , ଖଣି ଖାଦାନ ଗୁଡିକୁ ନିଜ ଉପଯୋଗ ପାଇଁ ବ୍ୟବହାର କରାଯାଇଛି ; ସେଗୁଡିକ ବିରୁଦ୍ଧରେ ମୁଁ ଏକ ଲଢେଇ ଆରମ୍ଭ କରିଛି । ଆଉ ଆପଣମାନଙ୍କର ଆଶୀର୍ବାଦ ଯୋଗୁଁ ଏହି ଲଢେଇ ଆରମ୍ଭ କରିଥିବା ମୋଦୀ କେବେ ଲଢେଇ ଛାଡିବା ବାଲା ନୁହେଁ ।


    ଆପଣ ଆଶ୍ଚର୍ଯ୍ୟ ହୋଇଯିବେ - ଆମେ ଏବେ ସିଧାସଳଖ ସୁବିଧା ହସ୍ତାନ୍ତର କରିବା ଆରମ୍ଭ କରିଛୁ । ସରକାରଙ୍କ ପାଖରେ ଯେଉଁ ଅର୍ଥ ଅଛି – ଯେଉଁମାନେ ପାଇବା ପାଇଁ ଯୋଗ୍ୟ ସିଧାସଳଖ ସେମାନଙ୍କ ଖାତାକୁ ଯାଉ । ତାହାର ପରିଣାମ ଏହା ଆସିଲା - 6 କୋଟି ଏପରି ଲୋକ ବାହାରିଲେ ଯେଉଁମାନଙ୍କର ଜନ୍ମ ମଧ୍ୟ ହୋଇ ନ ଥିଲା । କିନ୍ତୁ ସରକାରୀ କାର୍ଯ୍ୟାଳୟରେ ସେମାନେ ଜନ୍ମ ନେଲେ , ସରକାରୀ କାର୍ଯ୍ୟାଳୟରେ ସେମାନେ ବଡ଼ ହୋଇଗଲେ , ସରକାରୀ କାଗଜରେ ସେମାନଙ୍କର ବିବାହ ହୋଇଗଲା , ସରକାରୀ କାଗଜରେ ସେମାନେ ବିଧବା ହୋଇଗଲେ , ସରକାରୀ କାଗଜରେ ସେମାନେ ବୁଢା ହୋଇଗଲେ , ସରକାରୀ କାଗଜରେ ସେମାନେ ମଧ୍ୟ ଦିବ୍ୟାଙ୍ଗ ହୋଇଗଲେ - ଆଉ ଟଙ୍କା ଯାଉଥିଲା ।


    6 କୋଟି ଲୋକଙ୍କୁ ଏ ପଯ୍ୟନ୍ତ ତ ମୁଁ ଖୋଜି ପାଇଛି । 6 କୋଟି ଅର୍ଥାତ 10ଟି ହିମାଚଳ । 10ଟି ହିମାଚଳ ଭଳି ଲୋକ ଦେଶରେ – ଯେଉଁମାନେ ଜନ୍ମ ହୋଇ ନ ଥିଲେ , କିନ୍ତୁ ରାଜକୋଷରୁ ସେମାନଙ୍କ ନାମରେ ଅର୍ଥ ଯାଉଥିଲା । 90 ହଜାର କୋଟି ଟଙ୍କା ସରୀକାରୀ ରାଜକୋଷରୁ କ୍ରମାଗତ ଭାବେ ସୋମନଙ୍କ ଖାତକୁ ଯାଉଥିଲା । ଏବେ ମୋଦୀ ବନ୍ଦ କରି ଦେଲେ । 6 କୋଟି ଲୋକଙ୍କ ନାମ ବାହାର କରି ଦେଲେ । ଯେଉଁମାନେ ସଠିକ ଆଉ ଯୋଗ୍ୟ ଥିବେ ସେମାନଙ୍କୁ ମିଳିବ , ନିଜର ଭାଗ ମିଳିବ । ଏବେ ମେତେ କୁହନ୍ତୁ – ଯେଉଁମାନେ ଜନ୍ମ ହୋଇ ନ ଥିଲେ , ରାଜକୋଷରୁ ଅର୍ଥ ଯାଉଥିଲା ତ କେହି ନିଶ୍ଚୟ ଥିବେ ଯାହା ପାଖକୁ ଯାଉଥିବ ? ଯାଉଥିବ ନା ଯାଉ ନ ଥିବ ?


    ଏପରି ମଧ୍ୟସ୍ଥି ଥିବେ , ନକଲି ଲୋକ ଥିବେ , ଚେଲା-ଚାମଚା ଥିବେ , କାହା ପାଖରେ 200 ଖାତା ଥିବ-କାହା ପାଖରେ 2000 ଖାତା ଥିବ , କାହା ପାଖରେ 2ଲକ୍ଷ ଖାତା ଥିବ , ଚାଲୁଥିବ ଚାଲୁ ନ ଥିବ ? ଏବେ ସେମାନେ ସମସ୍ତଙ୍କର ଦୋକାନ ବନ୍ଦ ହୋଇଗଲା । ଏବେ ସେମାନେ ମୋଦୀଙ୍କୁ ମିଛ କହିବେ ନା କହିବେ ନାହିଁ ? ସେମାନଙ୍କର ଚୋରୀ ବନ୍ଦ ହୋଇଗଲା ତ ମୋଦୀକୁ ଚୋର କହିବେ ନା କହିବେ ନାହିଁ ? ସେମାନଙ୍କୁ ଚୌକିଦାରର ଭୟ ଲାଗୁଛି , ଚୌକିଦାରକୁ ଡ଼ରିବାରେ ଲାଗିଛନ୍ତି । ଚୋରମାନଙ୍କର ନିଦ ଖରାପ ହୋଇଯାଇଛି କି ଚୌକିଦାର ଶୋଇବାକୁ ପ୍ରସ୍ତୁତ ନୁହେଁ , ଚୌକିଦାର ଚୋରମାନଙ୍କୁ ଛାଡିବାକୁ ପ୍ରସ୍ତୁତ ନୁହେଁ ଆଉ ଏଥିପାଇଁ ସମସ୍ୟାରେ ପଡିଯାଇଛନ୍ତି । କିନ୍ତୁ ଆପଣମାନଙ୍କର ଆଶୀର୍ବାଦ ଅଛି ଏହି ଅସୁବିଧାଗୁଡିକୁ ମଧ୍ୟ ପରାସ୍ତ କରିବା ଆଉ ଦେଶରେ ସଚ୍ଚୋଟତାର ପ୍ରୟାସ , ସଚ୍ଚୋଟତାର ସରକାର , ସଚ୍ଚୋଟତାର କାର୍ଯ୍ୟ , ସଚ୍ଚୋଟତାର ଜନ କଲ୍ୟାଣ , ଏହାକୁ ନେଇ ଆମେ ଆଗକୁ ଚାଲିବୁ ।


    ଏହି ବିଶ୍ୱାସର ସହିତ ବହୁତ ବଡ଼ ସଂଖ୍ୟାରେ ଗୋଟିଏ ବର୍ଷକୁ ପାଳନ କରିବା ପାଇଁ ଆପଣମାନେ ଆସିଲେ , ମୁଁ ଆପଣମାନଙ୍କୁ ହୃଦୟର ସହିତ କୃତଜ୍ଞତା ଜଣାଉଛି । ଏତେ ବିପୁଳ ପରିମାଣରେ ଲୋକ ଆସୁଥିଲେ । ମୋତେ ଜୟରାମ ମହାଶୟ କହିଲେ । ଆସିବା ସମୟରେ ଏକ ଦୁର୍ଘଟଣା ଘଟିଲା । କିଛି ଲୋକ-ଯାତ୍ରୀମାନେ ଯେଉଁମାନେ ଏହି କାର୍ଯ୍ୟକ୍ରମକୁ ଆସୁଥିଲେ ସେମାନଙ୍କୁ ଆହତ ହେଲେ । ମୁଁ ସେମାନଙ୍କର ଉତମ ସ୍ୱାସ୍ଥ୍ୟ ପାଇଁ ପ୍ରାର୍ଥନା କରୁଛି । ଯେଉଁ ବ୍ୟବସ୍ଥାର ଆବଶ୍ୟକ ପଡିବ , ଜୟରାମ ମହାଶୟ ନିଜେ ତାହା ଦେଖୁଛନ୍ତି । ଭାରତ ସରକାରଙ୍କ ଠାରୁ ଯାହା ମଧ୍ୟ ଦରକାର ପଡିବ , ମୁଁ ଆପଣମାନଙ୍କ ସହିତ ରହିଛି । ମୋର ମଧ୍ୟ ଆପଣମାନଙ୍କୁ ପ୍ରାର୍ଥନା କି ଆପଣମାନଙ୍କ ମଧ୍ୟରୁ ଏହି ଥଣ୍ଡାରେ , ମୋତେ ଜଣା ଅଛି କି ଏଠାରେ ପହଂଚିବା ପାଇଁ କିଛି ଲୋକ ତ ଦୁଇଦିନ ପୂର୍ବରୁ ମଧ୍ୟ ଚାଲି ଆସିଥିବେ । ରାତି-ରାତି ଚାଲି ଆସିଥିବେ । କିଛି ଲୋକ ଗୋଟିଏ ଦିନ ପୂର୍ବରୁ ଏଠାରେ ପହଂଚି ଯାଇଥିବେ । ଏତେ ଥଣ୍ଡାରେ ମଧ୍ୟ ଏତେ କଷ୍ଟକରି ଆପଣମାନେ ଆସିଛନ୍ତି ।


    ମୁଁ ଚାହିଁବି କି ଫେରିବା ସମୟରେ କେଉଁଠାରେ – କାରଣ , ହିମାଚଳରେ ଦୁର୍ଘଟଣା ହେଉଛଇ ବହୁତ ସ୍ୱାଭାବିକ କଥା । ମୁଁ ଚାହିଁବି ନାହିଁ କି କୌଣସି ଦୁର୍ଘଟଣା ଘଟୁ , କାହାର ଜୀବନରେ କୌଣସି ଅସୁବିଧା ଆସୁ । ମୋର ଆପଣମାନଙ୍କୁ ପ୍ରାର୍ଥନା ହେଉଛି କି ଆପଣମାନେ ସୁଖ ଶାନ୍ତିର ସହିତ ଆରାମରେ ଯାଆନ୍ତୁ , ଯିବା ପାଇଁ ଅଧିକ ଦୁଇ ଘଣ୍ଟା ଲାଗିବ- ଲାଗୁ , କିନ୍ତୁ ଆରାମରେ ଯାଆନ୍ତୁ । ଆପଣଙ୍କ ସ୍ୱାସ୍ଥ୍ୟ ପ୍ରତି ଧ୍ୟାନ ଦିଅନ୍ତୁ ଆଉ ହିମାଚଳକୁ ନୂତନ ଶୀଖରକୁ ନେଇଯାଆନ୍ତୁ , କାନ୍ଧରେ କାନ୍ଧ ମିଳାଇ ଚାଲି ପଡ଼ିବା ।


    ମୋ ସହିତ କୁହନ୍ତୁ-


    ଭାରତ ମାତା କୀ – ଜୟ


    ଭାରତ ମାତା କୀ - ଜୟ


    ଭାରତ ମାତା କୀ – ଜୟ


    ବହୁତ- ବହୁତ ଧନ୍ୟବାଦ ।


    **********

    
    
    (Release ID: 1558653) Visitor Counter : 1