      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସଂସଦର ଶୀତ ଅଧିବେଶନ ପୂର୍ବରୁ ଗଣମାଧ୍ୟମକୁ ପ୍ରଧାନମନ୍ତ୍ରୀଙ୍କ ବିବୃତି
      Posted On: 11 DEC 2018 8:12PM by PIB Bhubaneshwar


    ନମସ୍କାର ବନ୍ଧୁଗଣ ,


    ଆପଣମାନଙ୍କୁ ସମସ୍ତଙ୍କୁ ଶୀତକାଳୀନ ଅଧିବେଶନକୁ ସ୍ୱାଗତ । ଏହି ଅଧିବେଶନ ବେସ ଗୁରୁତ୍ୱପୂର୍ଣ୍ଣ । ମୋର ଆଶା ଯେ ଜନକଲ୍ୟାଣ ଏବଂ ଦେଶର ଲାଭ ପାଇଁ ସାଧାରଣ ଗୁରୁତ୍ୱବହନ କରୁଥିବା ଏବଂ ଦେଶ ପାଇଁ ସର୍ବାଧିକ ଗୁରୁତ୍ୱପୂର୍ଣ୍ଣ ସମ୍ଭବ କାର୍ଯ୍ୟ ହାସଲ କରିବା ଦିଗରେ ଆମେ ସମସ୍ତେ ପ୍ରୟାସ କରିବା । ମୋର ବିଶ୍ୱାସ ଯେ ସଦନର ସମସ୍ତ ସଦସ୍ୟ ଏହି ଭାବନାକୁ ସମ୍ମାନ ଦେଇ ଆଗକୁ ଯିବେ । ବିତର୍କ ହେଉ , ଆଲୋଚନା ହେଉ ଏବଂ ଚର୍ଚ୍ଚା ହେଉ କିନ୍ତୁ ମୋର ଅନୁରୋଧ ରହିବ ଯେ ଏହି ସଦନ ନିର୍ଦ୍ଧାରିତ ସମୟଠାରୁ ମଧ୍ୟ ଅଧିକ କାମ କରିବ । ସମସ୍ତ ଗୁରୁତ୍ୱପୂର୍ଣ୍ଣ ବିଷୟକୁ ଫଳାଫଳ ପର୍ଯ୍ୟନ୍ତ ପହଁଚାଇବ । ଆଲୋଚନା କରି ଏହାକୁ ଆହୁରି ଅଧିକ ସାର୍ଥକ କରିବା ଲାଗି ଏବଂ ଅଧିକ ସୁଦୃଢ଼ କରିବା ଲାଗି ପ୍ରୟାସ ହେଉ ଏବଂ ମୋର ବିଶ୍ୱାସ ଯେ ସମସ୍ତ ରାଜନୈତିକ ଦଳ ଯେଉଁମାନେ ମେ ’ ମାସରେ ପରୀକ୍ଷାର ସମ୍ମୁଖୀନ ହେବାକୁ ଯାଉଛନ୍ତି ସେମାନେ ଲୋକମାନଙ୍କ କଲ୍ୟାଣ ପ୍ରତି ଧ୍ୟାନ ଦେଇ ଏହି ଅଧିବେଶନର ସର୍ବାଧିକ ଉପଯୋଗ ଜନସ୍ୱାର୍ଥ ଲାଗି କରିବେ , ଦଳର ହିତ ପାଇଁ କରିବେ ନାହିଁ । ଏହି ବିଶ୍ୱାସର ସହିତ ମୁଁ ସମସ୍ତଙ୍କୁ ଶୁଭକାମନା ଜଣାଉଛି ।


    ଧନ୍ୟବାଦ!


    **********

    
    
    (Release ID: 1555740) Visitor Counter : 9