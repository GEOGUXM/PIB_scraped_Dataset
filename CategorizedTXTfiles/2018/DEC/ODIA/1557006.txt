      ଭୂବିଜ୍ଞାନ ମନ୍ତ୍ରଣାଳୟ

      ହାଇଦ୍ରାବାଦର ଆଇଏନସିଓଆଇଏସ ଠାରେ ଉଦ୍ଘାଟିତ ହେବ ୟୁନେସ୍କୋ କାଟେଗୋରୀ-2 ଶ୍ରେଣୀୟ କାର୍ଯ୍ୟକ୍ଷମ ମହାସାଗର ବିଜ୍ଞାନ ଆନ୍ତର୍ଜାତିକ ତାଲିମ କେନ୍ଦ୍ର
      Posted On: 20 DEC 2018 5:55PM by PIB Bhubaneshwar


    କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି , ଭୂବିଜ୍ଞାନ , ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷ ବର୍ଦ୍ଧନ ହାଇଦ୍ରାବାଦର ଆଇଏନସିଓଆଇଏସ ଠାରେ ଏକ ୟୁନେସ୍କୋ କାଟେଗୋରୀ-2 ଶ୍ରେଣୀୟ କାର୍ଯ୍ୟକ୍ଷମ ମହାସାଗର ବିଜ୍ଞାନ ଆନ୍ତର୍ଜାତିକ ତାଲିମ କେନ୍ଦ୍ରକୁ ଡ଼ିସେମ୍ବର 22 , 2018 ତାରିଖ ଦିନ ଉଦ୍ଘାଟନ କରିବେ । ଏହି ଅବସରରେ କେନ୍ଦ୍ର ମନ୍ତ୍ରୀ ଡକ୍ଟର ହର୍ଷ ବର୍ଦ୍ଧନ ଭୂତପୂର୍ବ ପ୍ରଧାନମନ୍ତ୍ରୀ ଶ୍ରୀ ଅଟଳ ବିହାରୀ ବାଜପେୟୀଙ୍କ ଉଦ୍ଦେଶ୍ୟରେ ଆଇଟିସିଓଓସେନକୁ ଉତ୍ସର୍ଗ କରିବେ । ଦେଶରେ ବିଜ୍ଞାନ ଓ ପ୍ରଯୁକ୍ତିର ବିକାଶ ଲାଗି ପୂର୍ବତନ ପ୍ରଧାନମନ୍ତ୍ରୀ ଶ୍ରୀ ବାଜପେୟୀଙ୍କ ଅବଦାନ ଅତୁଳନୀୟ । ଏହି ଅବସରରେ ସେ ଏହାର ଆକାଡ଼େମିକ ବିଲଡ଼ିଂକୁ ଅଟଳ ଭବନ ଏବଂ ଅତିଥିଗୃହକୁ ଅଟଳ ଅତିଥିଗୃହ ଭାବେ ନାମିତ କରିବେ ।


    ୟୁନେସ୍କୋ କାଟେଗୋରୀ 2 କେନ୍ଦ୍ର ଆଇଏନସିଓଆଇଏସ ପରିସରରେ ଏକ ତାଲିମ ବ୍ୟବସ୍ଥା ଭାବେ ସ୍ଥାପନ କରାଯାଇଛି । ଏହା ଦକ୍ଷିଣ ଏସୀୟ ଏବଂ ଆଫ୍ରିକୀୟ ରାଷ୍ଟ୍ରମାନେ ଯେଉଁମାନେକି ଭାରତ ମହାସାଗର ତଟୀୟ ରାଷ୍ଟ୍ର , ତଥା ପ୍ରଶାନ୍ତ ମହାସାଗରୀୟ ଦ୍ୱୀପ ରାଷ୍ଟ୍ରମାନଙ୍କୁ ଆଇଏନସିଓଆଇଏସ ସଂପର୍କରେ ବିଶେଷ ଜ୍ଞାନ ଓ ଅଭିଜ୍ଞତା ପ୍ରଦାନରେ ସହାୟକ ହେବ । ମହାସାଗର ବିଜ୍ଞାନ ଓ ପରିଚାଳନା କ୍ଷେତ୍ରରେ ସେମାନେ ଏଠାରେ ତାଲିମ ଗ୍ରହଣ କରିପାରିବେ । ସେହିଭଳି ମହାସାଗର ବିଜ୍ଞାନର କାର୍ଯ୍ୟକାରିତା ସଂପର୍କୀତ ଆନ୍ତର୍ଜାତିକ ତାଲିମ କେନ୍ଦୟ (ଆଇଟିସିଓଓସନ)ରେ ଆକାଡ଼େମିକ ବିଲଡ଼ିଂ ଠାରୁ ଆନ୍ତର୍ଜାତିକ ଅତିଥିଶାଳା ପର୍ଯ୍ୟନ୍ତ ସମସ୍ତ ପ୍ରକାର ସଂସାଧନ ଉପଲବ୍ଧ ରହିଛି ।


    ଭାରତ ସରକାରଙ୍କ ଭୂବିଜ୍ଞାନ ମନ୍ତ୍ରଣାଳୟ ଭାରତୀୟ ଜାତୀୟ ମହାସାଗର ସୂଚନା ସେବା କେନ୍ଦ୍ର ହାଇଦ୍ରାବାଦ ଠାରେ ଏହି ଆନ୍ତର୍ଜାତିକ ତାଲିମ କେନ୍ଦ୍ରକୁ ପ୍ରତିଷ୍ଠା କରିଛି ଯାହା ମାଧ୍ୟମରେ ବୈଜ୍ଞାନିକ , ଗବେଷକ/ ସରକାରୀ ଅଧିକାରୀ/ ବିପର୍ଯ୍ୟୟ ପରିଚାଳକ/ ନିଷ୍ପତ୍ତିକାର ଆଦିଙ୍କୁ 2013 ମସିହା ଠାରୁ ବିଭିନ୍ନ ପ୍ରକାର ତାଲିମ ପ୍ରଦାନ କରାଯାଇ ଆସୁଛି । ତଦନୁସାରେ ଆଇଟିସିଓଓସନ ଇତିପୂର୍ବରୁ ସ୍ୱଳ୍ପକାଳନୀ ତାଲିମ କାର୍ଯ୍ୟକ୍ରମମାନ ପ୍ରଦାନ କରିଆସୁଥିଲା ଓ ସେଥିରେ ଭାରତ ତଥା ବିଦେଶାଗତ ବିଶେଷଜ୍ଞମାନେ ତାଲିମ ଗ୍ରହଣ କରିଆସୁଥିଲେ । ପରେ , ୟୁନେସ୍କୋର ସହାୟତାରେ ଏବଂ ଏହାର ଆନ୍ତଃସରକାରୀ ମହାସାଗରୀୟ କମିଶନ (ଆଓସି) ସହଯୋଗରେ ଭାରତ ମହାସାଗରୀୟ ରିମ ରାଷ୍ଟ୍ର , ଆଫ୍ରିକୀୟ ରାଷ୍ଟ୍ରମାନଙ୍କ ଦକ୍ଷତା ବୃଦ୍ଧି ଉଦେ୍ଦଶ୍ୟରେ ଭାରତ ସରକାରଙ୍କ ଭୂବିଜ୍ଞାନ ମନ୍ତ୍ରଣାଳୟ ଏଭଳି ଏକ ଆଇଟିସିଓଓସନକୁ ଏକ ୟୁନେସ୍କୋ କାଟେଗୋରୀ 2 କେନ୍ଦ୍ର ଭାବେ ବିକଶିତ କରାଇଛି ।


    ଏଥିପାଇଁ ଭାରତ ସରକାରଙ୍କୁ ଆଇଟିସିଓଓସନ କେନ୍ଦ୍ର (ୟୁନେସ୍କୋ କାଟେଗୋରୀ 2 କେନ୍ଦ୍ର) ପ୍ରତିଷ୍ଠା ସକାଶେ ୟୁନେସ୍କୋର ସାଧାରଣ ପରିଷଦ ନଭେମ୍ବର 2017ରେ ମଞ୍ଜୁରୀ ପ୍ରଦାନ କରିଥିଲା । ଏହି କେନ୍ଦ୍ରର ଉଦ୍ଦେଶ୍ୟ ହେଲା ଆଇଓସି/ ୟୁନେସ୍କୋର ସଦସ୍ୟ ରାଷ୍ଟ୍ରମାନଙ୍କୁ ମହାସାଗରୀୟ ବୈଜ୍ଞାନିକ ଭିତ୍ତି , ସମ୍ପର୍କିତ ପ୍ରଯୁକ୍ତି ଓ ସୂଚନା ବ୍ୟବସ୍ଥା ଆଦି ସୁଦୃଢ଼ କରିବା ଦିଗରେ ସହାୟତା କରିବା ତଥା ସେହିସବୁ ରାଷ୍ଟ୍ରମାନଙ୍କରେ ଏକ ମହାସାଗର ବିଜ୍ଞାନୀ , ପ୍ରଯୁକ୍ତିବିଦ୍‌ ଓ ପରିଚାଳକ ସୃଷ୍ଟି କରିବା ଯଦ୍ୱାରା ସେମାନେ ମହାସାଗର ସମ୍ବନ୍ଧୀୟ କ୍ରମବର୍ଦ୍ଧିଷ୍ଣୁ ସେବା ଯୋଗାଣରେ ସହାୟକ ହୋଇପାରିବେ ଓ ମହାସାଗରର ସୁପରିଚାଳନା କରିପାରିବେ ।


    ଆଇଏନସିଓଆଇଏସ ଏବେ ଅପରେସନାଲ ମହାସାଗରୀୟ କାର୍ଯ୍ୟରେ ପ୍ରମୁଖ ଭୂମିକା ଗ୍ରହଣ କରିଆସୁଛି । ଏହି କ୍ଷେତ୍ରରେ ଏହାର ଭୂମିକା ସର୍ବଜନାଦୃତ ହୋଇପାରିଛି । ସୁନାମୀ ସଂପର୍କୀତ ପ୍ରାକ୍‌ ସୂଚନା ଓ ଚେତାବନୀ ପ୍ରଦାନ ଠାରୁ ଆରମ୍ଭ କରି ଏହି ପ୍ରତିଷ୍ଠାନ ଭାରତ ମହାସାଗରୀୟ 25ଟି ରିମ୍‌ ରାଷ୍ଟ୍ରଙ୍କ ରିଅଲ ଟାଇମ୍‌ ଭିତ୍ତିରେ ସେବା ଯୋଗାଇ ଆସୁଛି । ଆଇଓସି/ ୟୁନେସ୍କୋ ଏହାକୁ ଏକ କ୍ଷେତ୍ରୀୟ ସୁନାମୀ ସେବା ଯୋଗାଣକାରୀ କେନ୍ଦ୍ର ଭାବେ 2012 ମସିହା ଅକ୍ଟୋବର ଠାରୁ ଡ଼ିଜାଇନ ପ୍ରସ୍ତୁତ କରିଛି । ସେହିଭଳି ଆଫ୍ରିକା ଓ ଏସିଆ ପାଇଁ ଏହାକୁ ଏକ କ୍ଷେତ୍ରୀୟ ସମନ୍ୱିତ ବିବିଧ ବିପର୍ଯ୍ୟୟ ସମ୍ବନ୍ଧୀୟ ପ୍ରାକ୍‌ ସୂଚନା ବ୍ୟବସ୍ଥା ଭାବେ ଉପଯୋଗ କରାଯାଉଛି । ଏଥିରେ ପାଞ୍ଚଟି ରାଷ୍ଟ (ଶ୍ରୀ ଲଙ୍କା , ମାଳଦ୍ୱୀପ , ସିଚେଲେସ୍‌ , ମାଡ଼ାଗାସ୍କର ଓ କାମେରୁନ୍‌) ବିଶେଷ ଭାବେ ଉପକୃତ ହେଉଛନ୍ତି ।


    ****************

    
    
    (Release ID: 1557006) Visitor Counter : 21