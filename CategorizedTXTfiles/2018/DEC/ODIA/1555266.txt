      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସିଭିଲ ଡିଫେନ୍ସରେ ସୁଧାର ପାଇଁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀଙ୍କ ପ୍ରସ୍ତାବ;
      ସିଭିଲ ଡିଫେନ୍ସ ଓ ହୋମ୍ ଗାର୍ଡ ପ୍ରତିଷ୍ଠା ଦିବସରେ ରାଜନାଥ ସିଂହଙ୍କ ଉଦବୋଧନ

      Posted On: 06 DEC 2018 8:36PM by PIB Bhubaneshwar

    ବିପର୍ଯ୍ୟୟ ସମୟରେ ଏବଂ ଶାନ୍ତିରକ୍ଷାରେ ଅଧିକ ସକ୍ରିୟ ରୂପେ ଯେପରି କାର୍ଯ୍ୟ କରିପାରିବ ସେହି ଲକ୍ଷ୍ୟରେ ସିଭିଲ ଡିଫେନ୍ସର ବିସ୍ତାର ପାଇଁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ପ୍ରସ୍ତାବ ଦେଇଛନ୍ତି । ସିଭିଲ ଡିଫେନ୍ସ ଓ ହୋମଗାର୍ଡର ପ୍ରତିଷ୍ଠା ଦିବସରେ ଗୁରୁବାର ଉଦବୋଧନ ଦେଇ ସେ କହିଲେ , ସିଭିଲ ଡିଫେନ୍ସ ସଙ୍ଗଠନର ଆବଶ୍ୟକତା ଉପରେ କୌଣସି ସନ୍ଦେହ ନାହିଁ ଏବଂ ଅତୀତରେ ପ୍ରାକୃତିକ ଓ ମନୁଷ୍ୟକ୍ୟତ ବିଭିନ୍ନ ବିପର୍ଯ୍ୟୟ ସମୟରେ ଏହା ଜାତିର ସେବା କରିଛି ।


    ସେ କହିଲେ , ‘ ବିପର୍ଯ୍ୟୟ ବେଳେ ଲୋକଙ୍କୁ ସହାୟତା କରିବାରେ ଆପଣମାନେ ସବୁବେଳେ ଆଗୁଆ । କିନ୍ତୁ ପରିବର୍ତ୍ତିତ ସମୟରେ ଯୁବ ଦକ୍ଷତାଙ୍କୁ ଏ ଦିଗରେ ନେତୃତ୍ୱ ଦେବାର ସୁଯୋଗ ପ୍ରଦାନ କରିବା ଆବଶ୍ୟକ ’ ।


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ କହିଲେ , ସିଭିଲ ଡିଫେନ୍ସ ସଙ୍ଗଠନ କେବଳ ପ୍ରତିକ୍ରିୟାତ୍ମକ ଭୂମିକା ବଦଳରେ ପୂର୍ବ ସକରାତ୍ମକ ଭୂମିକା ମଧ୍ୟ ନିଭାଇବା ଉଚିତ । କାରଗିଲ ଯୁଦ୍ଧ ପରେ ମନ୍ତ୍ରୀଗୋଷ୍ଠୀ ଏବଂ ଅନ୍ୟାନ୍ୟ କମିଟି ସିଭିଲ ଡିଫେନ୍ସ ସଙ୍ଗଠନରେ ବିସ୍ତାର ଓ ବିକାଶ ପାଇଁ କରିଥିବା ସୁପାରିସ ରିପୋର୍ଟକୁ ମଧ୍ୟ ଧ୍ୟାନ ଦିଆଯିବା ଉଚିତ । ସିଭିଲ ଡିଫେନ୍ସର ସର୍ବାଧିକ ବ୍ୟବହାର ଉପରେ ମଧ୍ୟ ଚିନ୍ତା କରାଯିବା ଆବଶ୍ୟକ । ଏହା କେବଳ ପ୍ରତିବଦ୍ଧ ୱାର୍ଡେନ୍ , ଉତ୍ସର୍ଗୀକୃତ ପ୍ରଶିକ୍ଷଣ ସଂସ୍ଥାନ ଏବଂ ସେମାନଙ୍କ ଆର୍ଥିକ ସ୍ୱଚ୍ଛଳତାକୁ ଗୁରୁତ୍ୱ ଦିଆଯିବା ଦରକାର ବୋଲି ସେ କହିଥିଲେ ।


    ସିଭିଲ ଡିଫେନ୍ସ ଏବଂ ହୋମଗାର୍ଡର ସ୍ୱେଚ୍ଛାସେବୀମାନଙ୍କର ଦକ୍ଷତାକୁ କିପରି ସର୍ବାଧିକ ଉପଯୋଗ କରାଯାଇପାରିବ , ସେ ଦିଗରେ ସେମାନଙ୍କ ଭୂମିକା ଓ ଦାୟିତ୍ୱକୁ ସମୀକ୍ଷା କରିବା ସକାଶେ ଶ୍ରୀ ରାଜନାଥ ସିଂହ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ , ରାଜ୍ୟ ପୁଲିସ , ଏନଡିଆରଏଫ , ସିଭିଲ ଡିଫେନ୍ସ ଓ ହୋମଗାର୍ଡକୁ ପରାମର୍ଶ ଦେଇଥିଲେ ।


    ପ୍ରଥମ ଥର ଜାତୀୟ ସ୍ତରରେ ପ୍ରତିଷ୍ଠା ଦିବସ ଓ ପଦକ ପ୍ରଦାନ ଉତ୍ସବ ଆୟୋଜନ କରାଯାଇଥିବାରୁ ସିଭିଲ ଡିଫେନ୍ସ ଓ ହୋମ ଗାର୍ଡର ମହାନିର୍ଦ୍ଦେଶକ ସଞ୍ଜୟ କୁମାରଙ୍କୁ ରାଜନାଥ ସିଂହ ପ୍ରଶଂସା କରିଥିଲେ । ଏହି ଅବସରରେ ରାଜନାଥ ସିଂହ ସାହସିକତା ପାଇଁ ଗୋଟିଏ ରାଷ୍ଟ୍ରପତି ଅଗ୍ନିଶମ ପଦକ , ୯ଟି ଅଗ୍ନିଶମ ପଦକ , ଉଲ୍ଲେଖନୀୟ ସେବା ପାଇଁ ୧୭ଟି ରାଷ୍ଟ୍ରପତି ଅଗ୍ନିଶମ ପଦକ ଏବଂ ୧୪ଟି ରାଷ୍ଟ୍ରପତି ସିଭିଲ ଡିଫେନ୍ସ ଓ ହୋମଗାର୍ଡ ପଦକ ପ୍ରଦାନ କରିଥିଲେ । ରାଜନାଥ ସିଂ ପଦକ ବିଜେତାମାନଙ୍କୁ ଅଭିନନ୍ଦନ ଜଣାଇବା ସହ ଜରୁରି ସ୍ଥିତିରେ ସେମାନଙ୍କ ଭୂମିକାକୁ ପ୍ରଶଂସା କରିଥିଲେ । ଆଞ୍ଚଳିକ ସ୍ତରରେ ସିଭିଲ ଡିଫେନ୍ସ ଗୋଷ୍ଠୀଗତ ଦକ୍ଷତା ବୃଦ୍ଧି , ବିପର୍ଯ୍ୟୟ ପରିଚାଳନା ଏବଂ ଜନସଚେତନତା ବୃଦ୍ଧି ଦିଗରେ ଅଧିକ କାର୍ଯ୍ୟ କରିପାରିବ ବୋଲି ସେ କହିଥିଲେ ।


    ଏନଡିଆରଏଫ , ସିଭିଲ ଡିଫେନ୍ସ ଓ ହୋମଗାର୍ଡ ଡିଜି ସଞ୍ଜୟ କୁମାର , ଏନଡିଏମ୍ଏ ସଦସ୍ୟ ଡିଜି କମଲ କିଶୋର ଏବଂ ସ୍ୱରାଷ୍ଟ୍ର ମନ୍ତ୍ରଣାଳୟ ଯୁଗ୍ମ ସଚିବ ସଞ୍ଜୀବ ଜିନ୍ଦଲ ଏହି ଅବସରରେ ଉଦବୋଧନ ଦେଇଥିଲେ ।


    **********

    
    
    (Release ID: 1555266) Visitor Counter : 22