      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କାର୍ ନିକୋବାର ଜନସଭାରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 30 DEC 2018 6:45PM by PIB Bhubaneshwar


    ମଞ୍ଚ ଉପରେ ଉପସ୍ଥିତ ସମସ୍ତ ମହାନୁଭବ , କାର୍ ନିକୋବାରର ମୋର ପ୍ରିୟ ଭାଇ ଓ ଭଉଣୀମାନେ ।


    ମୁଁ କାଲି କାଶୀରେ ମାଆ ଗଙ୍ଗାଙ୍କ ପାଖରେ ଥିଲି ଆଉ ଆଜି ସକାଳେ ଏଠାରେ ଏହି ବିରାଟ ସମୁଦ୍ର କୂଳରେ ଆପଣ ସମସ୍ତଙ୍କ ମଧ୍ୟରେ ଉପସ୍ଥିତ ଅଛି । ମାଆ ଗଙ୍ଗା ନିଜର ପବିତ୍ରତା ଦ୍ୱାରା ଯେଭଳି ଭାରତର ଜନସାଧାରଣଙ୍କୁ ଆଶୀର୍ବାଦ ଦେଇ ଚାଲିଛନ୍ତି , ସେହିଭଳି ଭାବେ ଏହି ସାଗର ଅନନ୍ତକାଳରୁ ମାଆ ଭାରତୀଙ୍କର ଚରଣ ବନ୍ଦନା କରୁଛି , ରାଷ୍ଟ୍ରର ସୁରକ୍ଷା ଏବଂ ସାମର୍ଥ୍ୟକୁ ଉର୍ଜ୍ଜା ପ୍ରଦାନ କରୁଛି ।


    ସାଥୀଗଣ , ଆଜି ଯେତେବେଳେ ମୁଁ ଏଠାକୁ ଆସିଛି , ସେତେବେଳେ ଆପଣଙ୍କ ସହିତ ପ୍ରଥମ ଥର ମୁଁ କାର୍ ନିକୋବାର ସହିତ ଏଠାକାର୍ ସମସ୍ତ ଦ୍ୱୀପଗୁଡ଼ିକରେ ବସବାସ କରୁଥିବା ଆମର ପୂର୍ବପୁରୁଷଙ୍କୁ ପ୍ରଣାମ କରୁଛି , ଯେଉଁମାନେ ସ୍ୱାଧୀନତା ପାଇଁ , ଏଠାକାର୍ ବିକାଶ ପାଇଁ ନିଜର ଜୀବନକୁ ସମର୍ପିତ କରି ଦେଇଥିଲେ ।


    ସାଥୀଗଣ , ଆପଣଙ୍କ ପାଖରେ ପ୍ରକୃତିର ଅଦ୍ଭୁତ ଗନ୍ତାଘର ତ ହିଁ ରହିଛି , ଆପଣଙ୍କର ସଂସ୍କୃତି , ପରମ୍ପରା , କଳା ଏବଂ କୌଶଳ ମଧ୍ୟ ହେଉଛି ଉନ୍ନତ ଧରଣର । କିଛି ସମୟ ପୂର୍ବରୁ ଏଠାରେ ଯେଉଁ ନୃତ୍ୟ କୌଶଳ ପ୍ରସ୍ତୁତ କରାଗଲା , ପିଲାମାନେ ଯେଉଁ କଳା ପ୍ରଦର୍ଶନ କଲେ , ତାହା ଦେଖାଇଥାଏ କି ଭାରତର ସାଂସ୍କୃତିକ ସମ୍ପନ୍ନତା ଭାରତ ମହାସାଗର ଭଳି ବିରାଟ ।


    ବିଶେଷ କରି ଆପଣମାନେ ସଂଯୁକ୍ତ ପରିବାରର ଯେଉଁ ପରମ୍ପରା ସହିତ ଯୋଡି ହୋଇ ରହିଛନ୍ତି- ଯୌଥ ପରିବାର , ତାହା ହେଉଛି ଭାରତୀୟ ଜୀବନ-ଶୈଳୀର ଏକ ବହୁତ ବଡ଼ ଶକ୍ତି । କାମର , ସଂସାଧନର , ଶ୍ରମର କିଭଳି ଭାବେ ଉଚିତ ଉପଯୋଗ ହୋଇପାରିବ , କିଭଳି ଭାବେ ମିଳିମିଶି ଜୀବନ ବଂଚାଯାଇ ପାରେ ; ଏହା ହେଉଛି ତାହାର ସତ୍ୟ ଉଦାହରଣ । କାର୍ଗିଲରୁ ନେଇ କାର୍ ନିକୋବାର ପର୍ଯ୍ୟନ୍ତ , କଚ୍ଛରୁ ନେଇ କୋହିମା ପର୍ଯ୍ୟନ୍ତ ଆମ ସମାଜରେ ଏହି ପାରିବାରିକ ସଂଗଠନ , ପରିବାର ବ୍ୟବସ୍ଥା ହେଉଛି ବହୁତ ଶକ୍ତିଶାଳୀ ।


    ସାଥୀଗଣ , କିଛି ସମୟ ପୂର୍ବରୁ ମୁଁ ସୁନାମୀ ସ୍ମାରକୀ , ୱାଲ ଅଫ୍ ଲଷ୍ଟ୍ ସୋଲ୍ସ ଯାଇଥିଲି । ସେଠାରେ ମୁଁ ସେହି ଭୀଷଣ ବିପଦରେ ଜୀବନ ହରାଇଥିବା ସଜ୍ଜନମାନଙ୍କୁ ଶ୍ରଦ୍ଧାସୁମନ ଅର୍ପଣ କଲି । 14-15 ବର୍ଷ ପୂର୍ବେ ସେହି ହୃଦୟ ବିଦାରକ ଘଟଣା ଏଠାକାର୍ ଜନସାଧାରଣଙ୍କୁ , ଆପଣ ସମସ୍ତଙ୍କର ଜୀବନକୁ ଅସ୍ତବ୍ୟସ୍ତ କରି ଦେଇଥିଲା , ନିଜର ସ୍ୱଜନମାନଙ୍କୁ ଦୂର କରି ଦେଇଥିଲା । କିନ୍ତୁ ଯେଉଁଭଳି ଭାବେ ନିଜର ପୁରୁଷାର୍ଥ ଦ୍ୱାରା ଆପଣମାନେ ସମସ୍ତେ କାର୍ ନିକୋବାରକୁ ପୁଣି ଠିଆ କରାଇଦେଲେ , ତାହା ପ୍ରକୃତରେ ହେଉଛି ପ୍ରଶଂସନୀୟ ।


    ଭାଇ ଓ ଭଉଣୀମାନେ , କାର୍ ନିକୋବାରରେ ଜୀବନ ଜୀଇଁବା ଆହୁରି ସହଜ ହେଉ , ଆପଣମାନଙ୍କୁ ଉନ୍ନତଧରଣର ସୁବିଧା ମିଳୁ , ସୁଯୋଗ ମିଳୁ- ଏଥିପାଇଁ ଆଜି କୋଟି କୋଟି ଟଙ୍କାର ପ୍ରକଳ୍ପର ଏଠାରେ ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି । ଏଥିରେ ଶିକ୍ଷାରୁ ନେଇ ସ୍ୱାସ୍ଥ୍ୟ ପର୍ଯ୍ୟନ୍ତ , ରୋଜଗାରରୁ ନେଇ କୌଶଳ ବିକାଶ ପର୍ଯ୍ୟନ୍ତ , ପରିବହନରୁ ନେଇ ବିଜୁଳି ପର୍ଯ୍ୟନ୍ତ , କ୍ରୀଡ଼ାରୁ ନେଇ ପର୍ଯ୍ୟଟନ ପର୍ଯ୍ୟନ୍ତ ଅନେକଗୁଡ଼ିଏ ପ୍ରକଳ୍ପ ସାମିଲ ଅଛି । ଏହି ସମସ୍ତ ପ୍ରକଳ୍ପ ପାଇଁ ମୁଁ ଆପଣମାନଙ୍କୁ ସମସ୍ତଙ୍କୁ ବହୁତ- ବହୁତ ଶୁଭେଚ୍ଛା ଜଣାଉଛି । ଏହା ହେଉଛି ଦେଶର ବିକାଶ ପାଇଁ ଆମର ସେହି ଚିନ୍ତାଧାରାର ବିକାଶ , ଯାହାର ମୂଳରେ ରହିଛି ଭିତ୍ତିଭୂମି , ଯୋଗାଯୋଗ । ‘ ସମସ୍ତଙ୍କ ସହିତ- ସମସ୍ତଙ୍କର ବିକାଶ ’ ଅର୍ଥାତ ବିକାଶ ପ୍ରକ୍ରିୟାରୁ ଦେଶର କୌଣସି ମଧ୍ୟ ନାଗରିକ ଛାଡ଼ି ହୋଇ ରହି ନଯାଉ ଆଉ କୌଣସି କୋଣ ମଧ୍ୟ ବଳକା ରହି ନଯାଉ , ଏହା ହେଉଛି ଏହି ଭାବନାର ପ୍ରକଟୀକରଣ ।


    ଦେଶର ବିସ୍ତୃତ ଅଂଚଳର ଦୂରତା ମଧ୍ୟ ହ୍ରାସ ପାଉ ଏବଂ ହୃଦୟରେ ସହ-ଅସ୍ତିତ୍ୱର ଭାବନା ମଧ୍ୟ ସୁଦୃଢ଼ ହେଉ , ଏହି ଲକ୍ଷ୍ୟକୁ ନେଇ ଆମେ କାର୍ଯ୍ୟ କରୁଛୁ । ବିଗତ ଚାରି ବର୍ଷ ମଧ୍ୟରେ ଏହା ନିରନ୍ତର ଭାବେ ମୋର ପ୍ରୟାସ ରହି ଆସିଛି କି ପ୍ରଧାନମନ୍ତ୍ରୀ ହେବା କାରଣରୁ ମୁଁ ନିଜେ ଦେଶର କୋଣ ଅନୁକୋଣକୁ ଯିବି ଆଉ ଆପଣମାନଙ୍କ ସହିତ ସାକ୍ଷାତ କରି ଆପଣମାନଙ୍କ ସହିତ ବାର୍ତାଳାପ କରିପାରିବି ।


    ସାଥୀଗଣ , କିଛି ସମୟ ପୂର୍ବରୁ ଯେଉଁସବୁ ପ୍ରକଳ୍ପଗୁଡ଼ିକର ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି , ସେଥିରେ ସମୁଦ୍ର ପ୍ରାଚୀର (ସି ୱାଲ)ର ପ୍ରକଳ୍ପ ମଧ୍ୟ ସାମିଲ ଅଛି । ଆପଣମାନଙ୍କର ସମସ୍ତଙ୍କର ଦୀର୍ଘ ଦିନ ଧରି ଏହି ଦାବି ରହିଥିଲା କି ମାଟିର ଦ୍ୱାର ବା ଗେଟ୍ ରହିବା ଦ୍ୱାରା ଯେଉଁ ବିପଦ ସୃଷ୍ଟି ହେଉଥିଲା , ସେଥିରୁ ବାହାରିବାର ଉପାୟ କରାଯାଉ । ଆପଣଙ୍କର ଦାବିକୁ ଦୃଷ୍ଟିରେ ରଖି ପ୍ରାୟ 50 କୋଟି ଟଙ୍କା ବ୍ୟୟରେ ସି ୱାଲ ଏଠାରେ ନିର୍ମାଣ କରାଯିବ , ଯାହାର ଶିଳାନ୍ୟାସ ଆଜି କରିବାର ସୌଭାଗ୍ୟ ମୋତେ ମିଳିଛି । ଏବେ ଏଥି ପାଇଁ ଦ୍ରୁତ ଗତିରେ କାର୍ଯ୍ୟ ହେବ ଆଉ ଯେତେବେଳେ ଏହି ନିର୍ମାଣ ସଂପୂର୍ଣ୍ଣ ହୋଇଯିବ ତ ଏହି ସମୁଦ୍ର ପ୍ରାଚୀର କାର୍ ନିକୋବାର ପାଇଁ ସୁରକ୍ଷା କବଚ ଭଳି କାର୍ଯ୍ୟ କରିବ ।


    ସାଥୀଗଣ , ସୁରକ୍ଷା ସହିତ କାର୍ ନିକୋବାରରେ ବିକାଶର ପଂଚଧାରା ବହୁ-ପିଲାମାନଙ୍କୁ ପାଠ , ଯୁବକମାନଙ୍କୁ ରୋଜଗାର , ବୟସ୍କମାନଙ୍କୁ ଔଷଧ , କୃଷକମାନଙ୍କୁ ଜଳସେଚନ ଏବଂ ସାଧାରଣ ଜନତାଙ୍କର ଶୁଣାଣୀ , ଏସମସ୍ତ ସୁବିଧା ମିଳୁ , ଏଥିପାଇଁ ମଧ୍ୟ କାର୍ଯ୍ୟ କରାଯାଉଛି । ମୋତେ ଏହି କଥାର ଅନୁଭବ ରହିଛି କି ଏଠାକାର ଯୁବ ସାଥୀଙ୍କୁ ଶିକ୍ଷା ପାଇଁ , ପ୍ରଶିକ୍ଷଣ ପାଇଁ ଦୂର ଦୂରାନ୍ତରକୁ ଯିବାକୁ ପଡ଼ୁଥିଲା । ଏବେ ଆରୋଙ୍ଗ ଗାଁରେ ଶିଳ୍ପ ପ୍ରଶିକ୍ଷଣ ପ୍ରତିଷ୍ଠାନ ଅର୍ଥାତ ଆଇଟିଆଇ ହେବା ଦ୍ୱାରା ଆପଣମାନଙ୍କୁ , ଯୁବକମାନଙ୍କୁ ବହୁତ ବଡ଼ ଲାଭ ମିଳିବାକୁ ଯାଉଛି । ଏଠାରୁ ଏବେ କାର୍ ନିକୋବାରର ଯୁବକ ଇଲେକ୍ଟ୍ରିସିଆନ , ପ୍ଲମ୍ବର , ଅଟୋମୋଟିଭ ଟେକ୍ନିସିଆନ ହୋଇ ବାହାରିବେ ଆଉ ସାରା ଦେଶରେ କେଉଁଠି ହେଲେ ମଧ୍ୟ ରୋଜଗାର ପାଇଁ ସମର୍ଥ ହେବେ ।


    ସାଥୀଗଣ , କାର୍ ନିକୋବାରର ଯୁବକ ପାରମ୍ପରିକ ରୋଜଗାର ସହିତ ଆଜିର ଶିକ୍ଷା , ଚିକିତ୍ସା ଏବଂ ଅନ୍ୟାନ୍ୟ କାର୍ଯ୍ୟରେ ମଧ୍ୟ ଆଗକୁ ବଢ଼ୁଛନ୍ତି । କ୍ରୀଡ଼ା କୌଶଳ ତ , ଏଠାକାର ଯୁବକ ସାଥୀମାନଙ୍କ ରକ୍ତ କୋଣ ଅନୁକୋଣରେ ରହିଛି । ଆପଣମାନଙ୍କର ରକ୍ତରେ ଖେଳକୁଦ ରହିଛି । କାର୍ ନିକୋବାର ଫୁଟବଲ ସମେତ ଅନେକଗୁଡ଼ିଏ ଖେଳରେ ଦେଶର ପ୍ରତିଭାଶାଳୀ କ୍ରୀଡ଼ା ପ୍ରତିଭା ପାଇଁ ମଧ୍ୟ ବିଶେଷ ଭାବେ ସୁପରିଚିତ ହେଉଛି । କିଛି ସମୟ ପୂର୍ବରୁ ଏଠାକାର ପ୍ରତିଭାଶାଳୀ ଖେଳାଳୀମାନଙ୍କ ସହିତ ମୋତେ ସାକ୍ଷାତ କରିବାର ସୁଯୋଗ ପ୍ରାପ୍ତ ହେଲା । ମୋତେ ଅବଗତ କରାଯାଇଛି କି ଏଠାକାର କନିଷ୍ଠ ଫୁଟବଲ ଟିମ୍ ଚାରିଥର ପ୍ରତିଷ୍ଠିତ ସୁବ୍ରତ ମୁଖାର୍ଜି କପ୍ ଜିତିଛନ୍ତି ।


    ସାଥୀଗଣ , ଏଠାକାର ପ୍ରତିଭାଙ୍କୁ , ଏଠାକାର ଉଦୀୟମାନ ପ୍ରତିଭାଙ୍କୁ ଆହୁରି ଉନ୍ନତ କରିବା ପାଇଁ ଏବେ ଲପାତି ଗାଁରେ ନିର୍ମିତ ହୋଇଥିବା ଆଧୁନିକ କ୍ରୀଡ଼ା ପରିସର ଆପଣମାନଙ୍କ ପାଇଁ ସମର୍ପିତ । ଏହା ହେଉଛି ଆଣ୍ଡାମାନ ଏବଂ ନିକୋବାର ଦ୍ୱୀପ ସମୂହର ଏକ ମାତ୍ର ଏଭଳି ପରିସର । ପ୍ରାୟ 8 କୋଟି ଟଙ୍କା ବ୍ୟୟରେ ତିଆରି କରାଯାଇଥିବା ଏହି କ୍ରୀଡ଼ା ପରିସରରେ ସମସ୍ତ ସୁବିଧାମାନ ପ୍ରସ୍ତୁତ କରାଯାଇଛି । ବାଳକ ଏବଂ ବାଳିକା ହଷ୍ଟେଲ ସହିତ ଏଠାରେ ମଧ୍ୟ ଏକ ସିନ୍ଥେଟିକ ଟ୍ରାକ ନିର୍ମାଣ କରାଯାଇଛି ।


    ସାଥୀଗଣ , ଫୁଟବଲ ବ୍ୟତୀତ ସାଇକେଲ ଚାଳନା ହେଉ , ବନ୍ଧୁକ ଚାଳନା ହେଉ , ରୋଇଂ ହେଉ- କାର୍ ନିକୋବାରର ଅନେକ ପ୍ରତିଭାଶାଳୀ ଖେଳାଳୀ ଆପଣ ଦେଶକୁ ଦେଇଛନ୍ତି । ଆଜି ଯେଉଁ ଖେଳ ପରିଷଦର ଲୋକାର୍ପଣ ହୋଇଛି , ଭବିଷ୍ୟତରେ ଏଠାରେ ସାଇକେଲ ଚାଳନା ପାଇଁ ବେଲୋଡ୍ରୋମ ଏବଂ ସୁଇମିଂପୁଲ୍ ତିଆରି କରିବାର ଯୋଜନା ମଧ୍ୟ ରହିଛି ।


    ସାଥୀଗଣ , କେନ୍ଦ୍ର ସରକାର ଆଣ୍ଡାମାନ ଏବଂ ନିକୋବାରରେ ରହୁଥିବା ପ୍ରତ୍ୟେକ ନାଗରିକଙ୍କ ଜୀବନ ସହିତ ଜଡ଼ିତ ପ୍ରତ୍ୟେକ ବ୍ୟବସ୍ଥାକୁ ସହଜ କରିବାରେ ଲାଗି ପଡ଼ିଛନ୍ତି । ଶସ୍ତା ରାଶନ ହେଉ , ସ୍ୱଚ୍ଛ ପାଣି ହେଉ , ଗ୍ୟାସ ସଂଯୋଗ ହେଉ , କିରୋସିନ ତେଲ ହେଉ , ପ୍ରତ୍ୟେକ ସୁବିଧାକୁ ସହଜ କରିବାର ପ୍ରୟାସ କରାଯାଉଛି । ବିଶେଷ ଭାବେ ଏଠାରେ ରହୁଥିବା ଆପଣ ସମସ୍ତ ଜନତାଙ୍କୁ ଉନ୍ନତ ସ୍ୱାସ୍ଥ୍ୟ ସୁବିଧା ଦେବା ପାଇଁ ମଧ୍ୟ ସରକାର ହେଉଛନ୍ତି ପ୍ରତିଶୃତିବଦ୍ଧ । ଡିଗଲିପୁରର ଉପ-ଜିଲ୍ଲା ହାସ୍ପାତାଳର ବିସ୍ତାର ହେବା ଫଳରେ ସ୍ୱାସ୍ଥ୍ୟ ସେବାରେ ବହୁତ ସୁଧାର ହେବାକୁ ଯାଉଛି ।


    ସାଥୀଗଣ , କେନ୍ଦ୍ର ସରକାର ଏଠାକାର ଆବଶ୍ୟକତା , ଏଠାକାର ପରିସ୍ଥିତିକୁ ଦୃଷ୍ଟିରେ ରଖି ହିଁ ବିକାଶ କରିବାରେ ଲାଗି ପଡ଼ିଛନ୍ତି । ସରକାରଙ୍କର ଏହା ହେଉଛି ପ୍ରୟାସ କି ପର୍ଯ୍ୟାବରଣ ଏବଂ ସ୍ଥାନୀୟ ସଂସ୍କୃତିର ସଂରକ୍ଷଣ ସହିତ ହିଁ ବିକାଶ ହେଉ । ଏହି ଭାବନାକୁ ଦୃଷ୍ଟିରେ ରଖି ସରକାର ଅନେକ ମହତ୍ୱପୂର୍ଣ୍ଣ ନିଷ୍ପତ୍ତି ନେଇଛନ୍ତି ।


    ଆଣ୍ଡାମାନ ନିକୋବାର ସମେତ ଦେଶର ସମୁଦ୍ରକୂଳ ଅଂଚଳଗୁଡ଼ିକରେ ରହୁଥିବା କୋପ୍ରା ଏବଂ ନଡ଼ିଆ ଚାଷ ସହିତ ଜଡ଼ିତ କୃଷକମାନଙ୍କ ପାଇଁ ଗୋଟିଏ ବଡ଼ ନିଷ୍ପତ୍ତି ସରକାର ନେଇଛନ୍ତି । କୋପ୍ରାରେ , ଯେଉଁ କୋପ୍ରାର ଏମସିପିରେ 200 ଟଙ୍କା ପ୍ରତି କ୍ୱିଂଟାଲକୁ ବୃଦ୍ଧି କରାଯାଇଛି , ଯେଉଁ କୋପ୍ରା ମିଲିଂ ହୋଇଥାଏ , ତାହାର ସମର୍ଥନ ମୂଲ୍ୟ ଏବେ 7 , 750 ଟଙ୍କାରୁ ବୃଦ୍ଧି କରାଯାଇ 9500ଟଙ୍କା କ୍ୱିଂଟାଲ ପ୍ରତି କରାଯାଇଛି ତ , ସେଠି ବଲ କୋପ୍ରାର ସମର୍ଥନ ମୂଲ୍ୟ ଏବେ 7750ଟଙ୍କାରୁ ବୃଦ୍ଧି କରାଯାଇ 9920 ଟଙ୍କା କ୍ୱିଂଟାଲ ପ୍ରତି କରାଯାଇଛି । ଏହି ବୃଦ୍ଧି ଫଳରେ କୋପ୍ରାର ଚାଷ ସହିତ ଜଡ଼ିତ ଅନେକ କୃଷକମାନଙ୍କୁ ଲାଭ ହେବ ।


    ସାଥୀଗଣ , କେନ୍ଦ୍ର ସରକାର ଆମର ମତ୍ସ୍ୟଜୀବୀମାନଙ୍କୁ ସଶକ୍ତ କରିବାରେ ଲାଗିଛନ୍ତି । ନିକଟରେ ହିଁ ଦେଶରେ ମତ୍ସ୍ୟପାଳନକୁ ଲାଭକାରୀ ବ୍ୟବସାୟ କରିବା ପାଇଁ ସାତ ହଜାର କୋଟି ଟଙ୍କାର ଏକ ବିଶେଷ ପାଣ୍ଠିର ବ୍ୟବସ୍ଥା କରାଯାଇଛି । ଏହା ମାଧ୍ୟମରେ ମତ୍ସ୍ୟଜୀବୀମାନଙ୍କୁ ଉଚିତ ଦରରେ ଋଣ ଉପଲବ୍ଧ କରାଯାଉଛି ।


    ଆମର ସମୁଦ୍ର କୂଳ ହେଉଛି ନୀଳ ବିପ୍ଳବର କେନ୍ଦ୍ର ହେବାରେ ସକ୍ଷମ- ଏହି ଚିନ୍ତାଧାରା ସହିତ ସରକାର ଆଗକୁ ବଢ଼ୁଛନ୍ତି । ମତ୍ସ୍ୟ ସହିତ ଜଡ଼ିତ ବ୍ୟବସାୟ ହେଉ , ସମୁଦ୍ରଘାସର ଚାଷ ହେଉ , ଏଭଳି ଅନେକ ପ୍ରକଳ୍ପଗୁଡ଼ିକୁ ପ୍ରୋତ୍ସାହିତ କରାଯାଉଛି । ଆଧୁନିକ ବୋଟ୍ ବା ଡଙ୍ଗା ପାଇଁ ସରକାର ମତ୍ସ୍ୟଜୀବୀମାନଙ୍କୁ ଆର୍ଥିକ ସହାୟତା ମଧ୍ୟ ଦେଉଛନ୍ତି । ଏହି ଦୃଷ୍ଟିଭଙ୍ଗୀ ସହିତ ଏଠାରେ ମତ୍ସ୍ୟପାଳନ , ଚାଷ ଏବଂ ପଶୁପାଳନ ସହିତ ଜଡ଼ିତ ଅନେକ ଯୋଜନାଗୁଡ଼ିକ ପାଇଁ ପ୍ୟାକେଜ୍ ଦିଆଯାଇଛି ।


    ଭାଇ ଓ ଭଉଣୀମାନେ , କାର୍ ନିକୋବାରର ପର୍ଯ୍ୟାବରଣକୁ ସଂରକ୍ଷିତ ରଖି ସୌରଶକ୍ତିର ସମ୍ଭାବନାକୁ ଖୋଜାଯାଉଛି , ସୁନ୍ଦରଭାବେ ଗଢ଼ି ତୋଳୁଛନ୍ତି । ଆଜି ଭାରତ ଦୁନିଆର ସେହି ଦେଶମାନଙ୍କ ମଧ୍ୟରୁ ହେଉଛି ଗୋଟିଏ ଯେଉଁଠାରେ ଶକ୍ତିର ଉତ୍ପାଦନ ଏବଂ ଉପଯୋଗ ସବୁଠାରୁ ଦ୍ରୁତଗତିରେ ଆଗକୁ ବଢ଼ୁଛି । ସୌରଶକ୍ତି ଦ୍ୱାରା ଦେଶକୁ ଶସ୍ତା ଏବଂ ସବୁଜ ଶକ୍ତି ଦେବା ପାଇଁ ଆମେ ପ୍ରତିବଦ୍ଧ ଅଟୁ । ଆଜି ଆନ୍ତର୍ଜାତୀୟ ସୌର ମେଂଟଣ୍ଟ ମାଧ୍ୟମରେ ସମଗ୍ର ଦୁନିଆରେ ସୌର ଉର୍ଜ୍ଜାର ବିପ୍ଳବ ପାଇଁ ଭାରତ ନେତୃତ୍ୱ ନେଉଛି , ଆଗକୁ ବାହାରୁଛି । ୱାନ ୱାର୍ଲ୍ଡ , ୱାନ ସନ୍ , ୱାନ ଗ୍ରୀଡ଼୍ , ଅର୍ଥାତ ଗୋଟିଏ ବିଶ୍ୱ , ଗୋଟିଏ ସୂର୍ଯ୍ୟ , ଗୋଟିଏ ଗ୍ରୀଡ଼ର ବ୍ୟାପକ ଦୃଷ୍ଟିଭଙ୍ଗୀ ପାଇଁ ଭାରତ କାର୍ଯ୍ୟ କରୁଛି ।


    ସାଥୀଗଣ , ଭାରତର ଯେଉଁ ସାମୁଦ୍ରିକ ଉପକୂଳ ରହିଛି , ଏଠାରେ ତ ଅସରନ୍ତି ଶକ୍ତି ପାଇଁ ବହୁତ ଅଧିକ ସମ୍ଭାବନା ରହିଛି । ଏହି ସମ୍ଭାବନାଗୁଡ଼ିକୁ ଆମେ ସୁଯୋଗରେ ପରିବର୍ତ୍ତନ କରିବା ପାଇଁ କାର୍ଯ୍ୟ କରି ଚାଲିଛୁ । ଏହି ଯୋଜନା ମାଧ୍ୟମରେ କାର୍ ନିକୋବାରରେ 300 କିଲୋୱାଟର ଛାତ ଉପରେ ସୌର ପ୍ଲାଂଟ ଲଗାଇବାର ଲକ୍ଷ୍ୟ ରଖାଯାଇଛି । ମୋତେ ଅବଗତ କରାଯାଇଛି କି ଏଠାକାର୍ ସ୍କୁଲମାନଙ୍କରେ , ହାସ୍ପାତାଳ ସମେତ ଅନେକ ସ୍ଥାନମାନଙ୍କରେ 50-50କିଲୋୱାଟର ପାନେଲ କାର୍ଯ୍ୟକାରୀ ଅବସ୍ଥାରେ ରହିଛି , ଲଗାଯାଇ ସାରିଛି । ସରକାରଙ୍କ ପ୍ରୟାସ ହେଉଛି କି ଆଗାମୀ ସମୟରେ କାର୍ ନିକୋବାରର ସମସ୍ତ ବିଜୁଳିଜନିତ ଆବଶ୍ୟକତା ସୌର ଉର୍ଜ୍ଜାରୁ ହିଁ ପୂରଣ ହେଉ ।


    ସାଥୀଗଣ , ଆମର ଏହି କାର୍ ନିକୋବାର , ଏହି ସମସ୍ତ ସମୁଦ୍ରିକ କ୍ଷେତ୍ର , ଦେଶ , ଏହି ମାଲାକ୍କା ପ୍ରଣାଳୀ , ସଂସାଧନ ଏବଂ ସୁରକ୍ଷା ଦୁଇଟି ଯାକ ପାଇଁ ହେଉଛି ବହୁତ ମହତ୍ୱପୂର୍ଣ୍ଣ । ଏହା ଭାରତ ମହାସାଗର ଏବଂ ପ୍ରଶାନ୍ତ ମହାସାଗର ମଧ୍ୟରେ ହେଉଛି ଏକ ପ୍ରମୁଖ ସିପିଂ ପ୍ରଣାଳୀ । ଏହା ହେଉଛି ମାଲବାହୀ ଜାହାଜଗୁଡ଼ିକ ପାଇଁ ଦୁନିଆର ସବୁଠାରୁ ବ୍ୟସ୍ତତମ ରାସ୍ତା । ଏହାକୁ ଧ୍ୟାନରେ ରଖି ଏଠାରେ ପରିବହନ ମାଧ୍ୟମଗୁଡ଼ିକର ମଧ୍ୟ ବିକାଶ କରାଯାଉଛି । ଏହାଦ୍ୱାରା ଆପଣମାନଙ୍କୁ ସମସ୍ତଙ୍କୁ ସୁବିଧା ମଧ୍ୟ ମିଳିବ ଆଉ ରୋଜଗାରର ସୁଯୋଗ ମଧ୍ୟ ସୃଷ୍ଟି ହେବ ।


    ଭାଇ ଓ ଭଉଣୀମାନେ , ଦେଶର ଆବଶ୍ୟକତାଗୁଡ଼ିକୁ ଧ୍ୟାନରେ ରଖି ଏଠାରେ ଆଜି Trans-shipment Port ର ଆଧାରଶିଳା ରଖାଯାଇଛି । ଏହି ପ୍ରକଳ୍ପ ଦ୍ୱାରା ସାଗରର ଦକ୍ଷିଣ ଅଂଶରେ ନୂତନ ଉଦ୍ୟାଗଗୁଡ଼ିକ ପାଇଁ ସୁଯୋଗ ସୃଷ୍ଟି ହେବ ।


    ଏହା ସହିତ-ସହିତ ସାଗରମାଳା ଯୋଜନା ମାଧ୍ୟମରେ ସମଗ୍ର ଦେଶର ଉପକୂଳ ଅଂଚଳକୁ ବିକଶିତ କରିବା , ଏଠାରେ ଭିତ୍ତିଭୂମି ବିକଶିତ କରିବାର ଏକ ବଡ଼ ଯୋଜନା ଚାଲୁ ରହିଛି । ଏହି ଯୋଜନା ମାଧ୍ୟମରେ ପ୍ରାୟ ଅଢ଼େଇ ଲକ୍ଷ ଟଙ୍କା ବ୍ୟୟରେ ହଜାର ହଜାର ପ୍ରକଳ୍ପ ଉପରେ କାର୍ଯ୍ୟ ଜାରି ରହିଛି । ସାରା ଦେଶରେ 14 ଉପକୂଳ ନିଯୁକ୍ତି ଅଂଚଳ ଅର୍ଥାତ ସିଇଜେଡ୍ସର ବିକାଶ ଆଗାମୀ ସମୟରେ ଦେଶର ସମୁଦ୍ର କୂଳର ଆଖପାଖରେ ହେବାକୁ ଯାଉଛି ।


    ସାଥୀଗଣ , ସାଗରମାଳା ପ୍ରକଳ୍ପ ଅଧୀନରେ କାର୍ ନିକୋବାରରେ ମଧ୍ୟ Campbell Bay ରେ ପ୍ରାୟ 50 କୋଟି ଟଙ୍କା ବ୍ୟୟରେ Campbell Bay ଜେଟିର ସମ୍ପ୍ରସାରଣ ପ୍ରାୟ 150 କିଲୋମିଟର ପର୍ଯ୍ୟନ୍ତ କରାଯିବାର ନିଷ୍ପତ୍ତି ନିଆଯାଇଛି । ଏହା ସହିତ ହିଁ ମୁସ୍ ଜେଟିର ଗଭୀରତା ବୃଦ୍ଧି କରିବା ପାଇଁ ମଧ୍ୟ ଯୋଜନା ପ୍ରସ୍ତୁତ କରାଯାଇଛି ଫଳରେ ଏଠାରେ ବଡ଼ ବଡ଼ ଜାହାଜକୁ ରହିବାରେ ଅସୁବିଧା ନ ହେଉ ।


    ଭାଇ ଓ ଭଉଣୀମାନେ , ଆଗାମୀ ସମୟରେ ଏଠାରେ ଉଡ଼ାଜାହାଜ ସେବାକୁ ଉନ୍ନତ ଯୋଗାଯୋଗ ଆଡ଼କୁ ନେବାପାଇଁ ମଧ୍ୟ ସରକାର କାର୍ଯ୍ୟ କରୁଛନ୍ତି । ସରକାର ଆପଣମାନଙ୍କର ସମସ୍ତଙ୍କର ଜୀବନସ୍ତରକୁ ଉପରକୁ ଉଠାଇବା ପାଇଁ , ଆପଣମାନଙ୍କର ଜୀବନକୁ ସହଜ କରିବା ପାଇଁ ପ୍ରୟାସରତ ।


    ସାଥୀଗଣ , ମୁଁ ଆଦିବାସୀ ପରିଷଦକୁ ମଧ୍ୟ ହୃଦୟପୂର୍ବକ କୃତଜ୍ଞତା ଜ୍ଞାପନ କରୁଛି । ଆପଣମାନେ ସମସ୍ତେ ଦେଶର ଲୋକତନ୍ତ୍ରକୁ ସୁଦୃଢ଼ କରିବାରେ ଆଉ ଏଠାକାର ବିକାଶର ଗତିକୁ ଦ୍ରୁତ କରିବାରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଉଛନ୍ତି । ମୋତେ ଅବଗତ କରାଯାଇଛି କି ଏଠାରେ ଯେଉଁ ଗ୍ରାମ ପରିଷଦ ରହିଛି , ସେଥିରେ ଭଉଣୀ-ଝିଅମାନଙ୍କର ଭଲଭାବେ ଭାଗୀଦାରୀ ରହିଛି । ଏହା ମଧ୍ୟ ହେଉଛି ଏକ ସ୍ୱାଗତଯୋଗ୍ୟ ପ୍ରୟାସ ।


    ସାଥୀଗଣ , କାର୍ ନିକୋବାରର ବିକାଶ ପାଇଁ ସରକାର ହେଉଛନ୍ତି ସଂପୂର୍ଣ୍ଣ ଭାବେ ପ୍ରତିଶୃତିବଦ୍ଧ । ଆଗାମୀ ନୂତନ ବର୍ଷରେ ମଧ୍ୟ ଆମର ପ୍ରୟାସ ନୂତନ ଉତ୍ସାହ , ନୂଆ ଉନ୍ମାଦ ସହିତ ଜାରି ରହିବ । ଶେଷରେ ପୁଣି ଆଉ ଥରେ ଆପଣ ସମସ୍ତଙ୍କୁ ବିକାଶର ସମସ୍ତ ଯୋଜନାଗୁଡ଼ିକ ପାଇଁ ବହୁତ-ବହୁତ ଶୁଭେଚ୍ଛା ଜଣାଉଛି ।


    ବହୁତ-ବହୁତ ଧନ୍ୟବାଦ ।


    ଜୟହିନ୍ଦ ।


    **********

    
    
    (Release ID: 1558701) Visitor Counter : 1