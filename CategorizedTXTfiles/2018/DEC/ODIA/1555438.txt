      କ୍ୟାବିନେଟ

      କୃଷି ରପ୍ତାନୀ ନୀତି 2018କୁ କେନ୍ଦ୍ର କ୍ୟାବିନେଟର ଅନୁମୋଦନ
      Posted On: 06 DEC 2018 7:13PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ କୃଷି ରପ୍ତାନୀ ନୀତି , 2018କୁ ମଞ୍ଜୁରି ପ୍ରଦାନ କରାଯାଇଛି । ଏହା ବ୍ୟତୀତ କ୍ୟାବିନେଟ ଏକ କେନ୍ଦ୍ର ସ୍ତରରେ ଏକ ମନିଟରିଂ ଢାଞ୍ଚା ଗଠନ କରି ଏଥିରେ ବାଣିଜ୍ୟ ମନ୍ତ୍ରୟଣାଳୟକୁ ନୋଡ଼ାଲ ବିଭାଗ ଭାବେ ରଖିବା ସକାଶେ ସ୍ଥିର କରିଛନ୍ତି । ଏଥିରେ ବିଭିନ୍ନ ମନ୍ତ୍ରଣାଳୟ/ବିଭାଗ ଏବଂ ରାଜ୍ୟ ସରକାରମାନଙ୍କ ସଂପୃକ୍ତ ଏଜେନ୍ସିମାନଙ୍କ ପ୍ରତିନିଧି ରହିବେ ଯାହାକି କୃଷି ରପ୍ତାନୀ ନୀତିର ଉପଯୁକ୍ତ ପ୍ରବର୍ତ୍ତନକୁ ଲକ୍ଷ୍ୟ କରିପାରିବେ ।


    ସରକାର 2022 ମସିହା ସୁଦ୍ଧା ଦେଶର କୃଷକମାନଙ୍କ ଉପାର୍ଜନକୁ ଦ୍ୱିଗୁଣିତ କରିବା ସକାଶେ ଏକ ନୀତି ପ୍ରଣୟନ କରିଛନ୍ତି । କୃଷିଜାତ ଦ୍ରବ୍ୟର ରପ୍ତାନୀ ଏ ଦିଗରେ ଲକ୍ଷ୍ୟ ହାସଲ କରିବା ସକାଶେ ଏକ ଗୁରତ୍ୱପୂର୍ଣ୍ଣ ଭୂମିକା ଗ୍ରହଣ କରିପାରିବ । ସେଥିପାଇଁ ସରକାର କୃଷି ରପ୍ତାନୀ ନୀତିକୁ ଅଧିକ ବ୍ୟାପକ କରିବା ଲାଗି ସ୍ଥିର କରିଛନ୍ତି । ଏହା ଦ୍ୱାରା ଦେଶର କୃଷକ ଏବଂ ସେମାନଙ୍କର ଉତ୍ପାଦକୁ ବିଶ୍ୱ ଭାଲ୍ୟୁ ଚେନ୍ ସହ ଯୋଡ଼ାଯାଇ ପାରିବ । ଏହି ନୀତିରେ ଉପଯୁକ୍ତ ନୀତି ସଂସାଧନ ଜରିଆରେ ଦେଶର କୃଷି ଉତ୍ପାଦକୁ ବିଶ୍ୱ ବଜାରରେ ପହଞ୍ଚାଇବା ଏବଂ କୃଷି କ୍ଷେତ୍ରରେ ଏକ ବିଶ୍ୱ ମହାଶକ୍ତିରେ ପରିଣତ ହେବାର ଳକ୍ଷ୍ୟ ରଖାଯାଇଛି ।


    ଉ ଦ୍ଦେ ଶ୍ୟ:

      * ବର୍ତ୍ତମାନ ଦେଶର କୃଷି ରପ୍ତାନୀ ପରିମାଣ 30 ବିଲିୟନ ଡ଼ଲାର ଥିବାବେଳେ ଏହାକୁ 2022 ମସିହା ସୁଦ୍ଧା 60 ବିଲିୟନ ଡ଼ଲାରରେ ପହଞ୍ଚାଇବାର ଲକ୍ଷ୍ୟ ଧାର୍ଯ୍ୟ
      * ରପ୍ତାନୀ ବାସ୍କେଟକୁ ବ୍ୟାପକ ଓ ସଂପ୍ରସାରିତ କରିବା ଏବଂ ହାଇ ଭାଲ୍ୟୁ ଓ ମୂଲ୍ୟଯୁକ୍ତ କୃଷି ରପ୍ତାନୀ ଉପରେ ଗୁରୁତ୍ୱ ପ୍ରଦାନ
      * ଆଦର୍ଶ , ନିଜସ୍ୱ , ଜୈବ , ଏଥନିକ୍ , ପାରମ୍ପରିକ ଏବଂ ଅଣ ପାରମ୍ପରିକ କୃଷି ଉତ୍ପାଦର ରପ୍ତାନୀ ଉପରେ ଗୁରୁତ୍ୱାରୋପ
      * ଏଥିପାଇଁ ଏକ ଆନୁଷ୍ଠାନିକ ବ୍ୟବସ୍ଥାର ସୂତ୍ରପାତ କରିବା ଏବଂ ତାହା ଯେପରି ବଜାର ସୁବିଧା ପାଇପାରିବ , ଏ ଦିଗରେ ଥିବା ପ୍ରତିବନ୍ଧକକୁ ଏଡ଼ାଇ ପାରିବ ତାହା ସୁନିଶ୍ଚିତ କରିବା
      * ବିଶ୍ୱ କୃଷି ରପ୍ତାନୀ କାରବାରରେ ଭାରତର କାରବାର ପରିମାଣକୁ ଦ୍ୱିଗୁଣିତ କରିବା ଏବଂ ସେଥିପାଇଁ ବିଶ୍ୱ ଭାଲ୍ୟୁ ଚେନ୍ ସହ ସଂଯୋଗ ସ୍ଥାପନ
      * କୃଷିଜାତ ଦ୍ରବ୍ୟର ରପ୍ତାନୀର ଫାଇଦା ଯେଭଳି ଦେଶର କୃଷକମାନଙ୍କୁ ମିଳିପାରିବ ତାହା ସୁନିଶ୍ଚିତ କରିବା ।

    ଏଥିପାଇଁ କୃଷି ରପ୍ତାନୀ ନୀତିରେ ଆବଶ୍ୟକ ସଂଶୋଧନ ସକାଶେ ବିଭିନ୍ନ ପ୍ରକାର ସୁପାରିଶକୁ ବିଚାର କରି ସରକାର ଏଭଳି ସିଦ୍ଧାନ୍ତ ଗ୍ରହଣ କରିଛନ୍ତି ।


    **************

    
    
    (Release ID: 1555438) Visitor Counter : 1
    
    
    
    
    

*