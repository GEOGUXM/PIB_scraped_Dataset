      ଜଳ ସମ୍ପଦ ମନ୍ତ୍ରଣାଳୟ

      ଉତ୍ତର ପ୍ରଦେଶ ଓ ଦିଲ୍ଲୀ ନମାମୀ ଗଙ୍ଗେ ପ୍ରକଳ୍ପର ସମୀକ୍ଷା କଲେ ନୀତିନ ଗଡ଼କରୀ;
      ଯୋଜନାଗୁଡ଼ିକର ତ୍ୱରତି ଓ ସମନ୍ୱିତ କାର୍ଯ୍ୟାନ୍ୱୟନ ପାଇଁ ଆହ୍ୱାନ

      Posted On: 06 DEC 2018 6:59PM by PIB Bhubaneshwar

    କେନ୍ଦ୍ର ଜଳସଂପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ତଥା ସଡ଼କ ପରିବହନ ଓ ରାଜମାର୍ଗ ମନ୍ତ୍ରୀ ଶ୍ରୀ ନୀତିନ ଗଡ଼କରୀ ଉତ୍ତର ପ୍ରଦେଶ ଏବଂ ଦିଲ୍ଲୀର ନମାମୀ ଗଙ୍ଗେ ପ୍ରକଳ୍ପଗୁଡ଼ିକର ସମୀକ୍ଷା କରିଛନ୍ତି । ଏହିସବୁ ରାଜ୍ୟରେ କାର୍ଯ୍ୟକାରୀ ହେଉଥିବା ନମାମୀ ଗଙ୍ଗେ ପ୍ରକଳ୍ପଗୁଡ଼ିକର ତ୍ୱରିତ ଓ ସମନ୍ୱିତ କାର୍ଯ୍ୟାନ୍ୱୟନ ସକାଶେ ଶ୍ରୀ ଗଡ଼କରୀ ଉଭୟ ଉତ୍ତର ପ୍ରଦେଶ ଏବଂ ଦିଲ୍ଲୀ ସରକାରଙ୍କୁ ପରାମର୍ଶ ଦେଇଛନ୍ତି । ଗତକାଲି ନୂଆଦିଲ୍ଲୀଠାରେ ଏକ ବିସ୍ତୃତ ସମୀକ୍ଷା ବୈଠକରେ ଏହିସବୁ ରାଜ୍ୟରେ କାର୍ଯ୍ୟକାରୀ ହେଉଥିବା ନମାମୀ ଗଙ୍ଗେ ପ୍ରକଳ୍ପଗୁଡ଼ିକର ପ୍ରଗତି ସଂପର୍କରେ ମନ୍ତ୍ରୀ ଶ୍ରୀ ଗଡ଼କରୀ ତାଙ୍କ ମନ୍ତ୍ରଣାଳୟର ସଂପୃକ୍ତ ରାଜ୍ୟ ଦାୟିତ୍ୱରେ ଥିବା ଅଧିକାରୀମାନଙ୍କ ସହ ଆଲୋଚନା କରିଥିଲେ । ଗଙ୍ଗାନଦୀର ଜଳକୁ ପ୍ରଦୂଷଣମୁକ୍ତ କରି ଏହାକୁ ପୁନର୍ଜାଗରଣ କରିବା ସକାଶେ କାର୍ଯ୍ୟକାରୀ ହେଉଥିବା ପ୍ରକଳ୍ପଗୁଡ଼ିକର ତ୍ୱରିତ ତଥା ସମୟାନୁବଦ୍ଧ ସଂପୂର୍ଣ୍ଣ କରିବା ସକାଶେ ଏହିସବୁ ରାଜ୍ୟ ସରକାରମାନଙ୍କ ମନ୍ତ୍ରୀ ଶ୍ରୀ ଗଡ଼କରୀ ନିର୍ଦ୍ଦିଷ୍ଟ ଭାବେ ନିର୍ଦ୍ଦେଶ ଦେଇଛନ୍ତି । ଏହିସବୁ ଯୋଜନାମାନଙ୍କର ପ୍ରବର୍ତ୍ତନ ଦିଗରେ ଥିବା ସମସ୍ୟାବଳୀଗୁଡ଼ିକର ଚିହ୍ନଟ ଏବଂ ସେସବୁ କିଭଳି ଭାବେ ଦୂର କରାଯାଇପାରିବ ସେ ସଂପର୍କରେ ଶ୍ରୀ ଗଡ଼କରୀ ଆଲୋଚନା କରିଥିଲେ । ଏହାଦ୍ୱାରା ହିଁ ନିର୍ଦ୍ଧାରିତ ସମୟ ପୂର୍ବରୁ ଏହିସବୁ ପ୍ରକଳ୍ପ ପୂର୍ଣ୍ଣାଙ୍ଗ ହୋଇପାରିବ ବୋଲି ସେ ମତ ପୋଷଣ କରିଥିଲେ । ଶ୍ରୀ ଗଡ଼କରୀ କହିଲେ ଯେ ଗଙ୍ଗା ଏବଂ ଏହାର ଉପନଦୀଗୁଡ଼ିକୁ ପ୍ରଦୂଷଣମୁକ୍ତ ଏବଂ ସ୍ୱଚ୍ଛ କରିବା ସକାଶେ ସରକାର ବିଶେଷ ଗୁରୁତ୍ୱ ଆରୋପ କରି ଆସୁଛନ୍ତି । ତେଣୁ ଏହି ଲକ୍ଷ୍ୟ ହାସଲ କରିବା ସକାଶେ ବର୍ଜ୍ୟଜଳ ନିଷ୍କାସନ ବ୍ୟବସ୍ଥାରେ ସୁଧାର ଆଣିବା , ତାହାର ପ୍ରକ୍ରିୟାକରଣ ଏବଂ ବର୍ଜ୍ୟ ସଂସାଧନର ଉନ୍ନତିକରଣ ଓ ଅନ୍ୟାନ୍ୟ ଆନୁସଙ୍ଗିକ ବ୍ୟବସ୍ଥା ଗ୍ରହଣ ଏକାନ୍ତ ଜରୁରି । ଏପରିକି ଏହିସବୁ ନଦୀଗୁଡ଼ିକର ପାର୍ଶ୍ଵବର୍ତ୍ତୀ ସହର ଓ ଜନବସତିରୁ ବାହାରିଥିବା ବର୍ଜ୍ୟ ନିଷ୍କାସନ ବ୍ୟବସ୍ଥାର ଉନ୍ନତିକରଣ ଅତ୍ୟାବଶ୍ୟକ ହୋଇପଡ଼ିଛି । ଏଥିପାଇଁ ସରକାର ବ୍ୟାପକ କାର୍ଯ୍ୟଯୋଜନା ପ୍ରସ୍ତୁତ କରିଛନ୍ତି ଏବଂ ତାହା ନିର୍ଦ୍ଧାରିତ ସମୟସୀମା ମଧ୍ୟରେ ସଂପୂର୍ଣ୍ଣ ହେବା ବାଂଛନୀୟ ।


    ଉତ୍ତର ପ୍ରଦେଶରେ ଏଥିପାଇଁ ମୋଟ 70ଟି ବଡ଼ ଧରଣର ପ୍ରକଳ୍ପ କାର୍ଯ୍ୟକାରୀ କରାଯାଉଛି ଏବଂ ସେଥିପାଇଁ ନମାମୀ ଗଙ୍ଗେ ଯୋଜନାରେ ମୋଟ 9405.92 କୋଟି ଟଙ୍କା ମଂଜୁର କରାଯାଇଛି । ସେଥି ମଧ୍ୟରୁ 40ଟି ବର୍ଜ୍ୟଜଳ ନିଷ୍କାସନ ପ୍ରକଳ୍ପ । ରାଜ୍ୟ ସରକାରମାନଙ୍କ ପ୍ରତିନିଧିମାନେ ସୂଚୀତ କରିଥିଲେ ଯେ ସେଥି ମଧ୍ୟରୁ 11ଟି ପ୍ରକଳ୍ପ କାର୍ଯ୍ୟ ଏବେସୁଦ୍ଧା ସଂପୂର୍ଣ୍ଣ ହୋଇଛି , 22ଟି ପ୍ରକଳ୍ପ କାର୍ଯ୍ୟ ଜାରି ରହିଛି ଏବଂ ଅନ୍ୟ ଗୋଟିଏ ପ୍ରକଳ୍ପ ପାଇଁ ଟେଣ୍ଡର ଡ଼କାଯାଇ ତାହାର ମୂଲ୍ୟାୟନ କରାଯାଉଛି । 3ଟି ଟେଣ୍ଡର ଡ଼କାଯିବା ପ୍ରକ୍ରିୟା ମଧ୍ୟରେ ରହିଛି ଏବଂ ଅନ୍ୟ ତିନୋଟି ଟେଣ୍ଡର ଡ଼କାଯାଇଛି ।


    ଉତ୍ତର ପ୍ରଦେଶରେ ସବୁଠାରୁ ଯେଉଁ କାର୍ଯ୍ୟଟିରେ ବିଶେଷ ସଫଳତା ହାସଲ କରାଯାଇଛି ତାହା ହେଲା ନିକଟରେ କାନପୁରଠାରେ ଶିଶାମାଉ ନଳାରେ କରାଯାଇଥିବା ଅବରୋଧନ ଏବଂ ପରିବର୍ତ୍ତନ କାର୍ଯ୍ୟ ଯାହାକି ଗଙ୍ଗା ନଦୀକୁ ପ୍ରଦୂଷଣ କରିବାରେ ପ୍ରମୁଖ ଭୂମିକା ଗ୍ରହଣ କରିଥିଲା । ଏହି ନଳାଦେଇ ଗଙ୍ଗା ନଦୀ ମଧ୍ୟକୁ ସହରର ବିଭିନ୍ନ ଚମଡ଼ା କାରଖାନାର ପ୍ରଦୂଷିତ ବର୍ଜ୍ୟଜଳ ଛଡ଼ା ଯାଇ ଆସୁଥିଲା । ଏହି ନଳାର ଦୈନିକ 140 ନିୟୁତ ଲିଟର ଜଳକୁ ଅବରୋଧନ କରାଯାଇ ତାହାକୁ ପ୍ରକ୍ରିୟାକରଣ କରାଯାଉଛି । ବନିଆପୂର୍ବ ଠାରେ ଅନ୍ୟ ପାଞ୍ଚଟି ଏସଟିପି କାର୍ଯ୍ୟ ଏବେ ବିଭିନ୍ନ ପର୍ଯ୍ୟାୟରେ ରହିଛି । ସେହିଭଳି କାନପୁର ସହରର ବର୍ଜ୍ୟ ଜିଲ୍ଲା 1 , ସୁକ୍ଲାଗଞ୍ଜ , ଉନାଓ ଏବଂ ପଙ୍ଖଠାରେ ଅନ୍ୟାନ୍ୟ ବର୍ଜ୍ୟ ଜଳ ନିଷ୍କାସନ ଏବଂ ପ୍ରଦୂଷଣ ରୋକାଯିବା ପ୍ରକଳ୍ପ କାର୍ଯ୍ୟକାରୀ କରାଯାଉଛି ।


    ବାରାଣାସୀ ଠାରେ 2035 ମସିହା ସୁଦ୍ଧା ଦୈନିକ ପ୍ରାୟ 400 ନିୟୁତ ଲିଟର ବର୍ଜ୍ୟଜଳ ସୃଷ୍ଟି ହେବାର ଆକଳନ କରାଯାଇଛି । ଏବେ ସହରର ଦୈନିକ ବର୍ଜ୍ୟଜଳ ପ୍ରକ୍ରିୟାକରଣ କ୍ଷମତା 242 ନିୟୁତ ଲିଟର । ଏବଂ ଏଠାରେ କାର୍ଯ୍ୟକାରୀ କରାଯାଉଥିବା ଏସଟିପି ପ୍ରକଳ୍ପ ଦ୍ୱାରା ଅତିରିକ୍ତ 170 ନିୟୁତ ଲିଟର ବର୍ଜ୍ୟଜଳ ପ୍ରକ୍ରିୟାକରଣ କରାଯାଇପାରିବ । ସେହିଭଳି ଜାଇକା ସହାୟତାରେ ଅନ୍ୟ ଛଅଟି ପ୍ୟାକେଜ୍‌ କାର୍ଯ୍ୟକାରୀ ହେଉଛି ଏବଂ ସେଥିରୁ 3ଟି ପ୍ରକଳ୍ପ କାର୍ଯ୍ୟ ଇତି ମଧ୍ୟରେ ଶେଶ ହୋଇଛି ଓ ଅନ୍ୟ ତିନିଟି ପ୍ୟାକେଜ କାର୍ଯ୍ୟ ପ୍ରଗତି ମଧ୍ୟ ଉତ୍ସାହଜନକ । ସେଥି ମଧ୍ୟରେ ପୁରୁଣା ଟ୍ରଙ୍କ ବର୍ଜ୍ୟଜଳ ନିଷ୍କାସନ ପ୍ରକ୍ରିୟାର ପୁନଃଥଇଥାନ , ପମ୍ପିଂ ଷ୍ଟେସନ୍‌ ଏବଂ ଦିନାପୁର ଓ ଭଗବାନନଗର ଠାରେ ଏସଟିପି ସ୍ଥାପନ ତଥା ପ୍ରଦୂଷଣକୁ ରୋକିବା ସକାଶେ ଅନ୍ୟାନ୍ୟ ପ୍ରକଳ୍ପ କାର୍ଯ୍ୟକାରୀ କରିବା । ବନାରସ ସହରରେ କାର୍ଯ୍ୟକାରୀ ହେଉଥିବା ଅନ୍ୟାନ୍ୟ ପ୍ରକଳ୍ପ ଗୁଡ଼ିକ ହେଲା ଟ୍ରାନ୍ସ ବରୁଣା ବର୍ଜ୍ୟ ନେଟୱାର୍କ , ଦୈନିକ 120 ନିୟୁତ ଲିଟର କ୍ଷମତାବିଶିଷ୍ଟ ଗୋଇଠାହା ଏସଟିପି ଏବଂ ରମନା ଠାରେ ହାଇବ୍ରିଡ଼୍‌ ଆନୁଇଟି ମୋଡ଼ରେ କାର୍ଯ୍ୟକାରୀ ହେଉଥିବା ଦୈନିକ 50 ନିୟୁତ ଲିଟର କ୍ଷମତା ବିଶିଷ୍ଟ ଏସଟିପି ।


    ସେହିଭଳି ଆହ୍ଲାବାଦ ଠାରେ 2035 ମସିହା ସୁଦ୍ଧା ଦୈନିକ 234 ନିୟୁତ ଲିଟର ବର୍ଜ୍ୟଜଳ ସୃଷ୍ଟି ହେବାର ଆକଳନ କରାଯାଇଛି ।ଏହି ସହରର ବର୍ତ୍ତମାନର ବର୍ଜ୍ୟ ପ୍ରକ୍ରିୟାକରଣ କ୍ଷମତା ଦୈନିକ 268 ନିୟୁତ ଲିଟର । ଏଥି ସହିତ ଦୈନିକ ଅତିରିକ୍ତ 72 ନିୟୁତ ଲିଟର ବର୍ଜ୍ୟଜଳ ପ୍ରକ୍ରିୟାକରଣ ପାଇଁ ଏବେ ଅନ୍ୟ ପ୍ରକଳ୍ପ କାର୍ଯ୍ୟକାରୀ କରାଯାଉଛି । ସହରର କୋଡ଼୍ରା , ରାଜାପୁର , ସଲୋରୀ , ନୈନୀ , ନୂମାୟାଦାହି ଏବଂ ପୋନଘାଟ ଠାରେ ଦୈନିକ 119 ନିୟୁତ ଲିଟର ବର୍ଜ୍ୟଜଳ ପ୍ରକ୍ରିୟାକରଣ କ୍ଷମତାଯୁକ୍ତ ଏସଟିପି କାର୍ଯ୍ୟ ଇତି ମଧ୍ୟରେ ସଂପୂଣ୍‌ର୍ଣ ହୋଇସାରିଛି । ଅନ୍ୟ ତିନିଟି ବର୍ଜ୍ୟଜଳ ନିଷ୍କାସନ ପ୍ରକଳ୍ପ କାର୍ଯ୍ୟ ଖୁବ୍‌ ଶୀଘୟ ସଂପୂର୍ଣ୍ଣ ହେବ ଓ ନୈନି , ଝୁନସୀ ଓ ଫାଫାମାଉ ଠାରେ ଅନ୍ୟ ଦୁଇଟି ଆଇ ଏଣ୍ଡ ଡ଼ି ଓ ଏସଟିପି ପ୍ରକଳ୍ପ କାର୍ଯ୍ୟକାରୀ କରାଯାଉଛି । ସେହିପରି ବର୍ତ୍ତମାନ କାର୍ଯ୍ୟକାରୀ ହେଉଥିବା ବର୍ଜ୍ୟ ପ୍ରକ୍ରିୟାକାଣ ସଂସାଧନର ଓ ଆଣ୍ଡ ଏମ ପାଇଁ ଖୁବ୍‌ ଶୀଘୟ ଟେଣ୍ଡର ଆହ୍ୱାନ କରାଯିବ ।


    ରାଜ୍ୟର ଅନ୍ୟାନ୍ୟ ସହର ଯଥା ମୋରାଦାବାଦ , ଅନୁପସହର , ବିଥୋର , ରାମନଗର , ଫାରୁକାବାଦ , ମଥୁରା , ଅଯୋଧ୍ୟା , ବୃନ୍ଦାବନ , ମୀର୍ଜାପୁର , ଗାଜୀପୁର , ଆଗ୍ରା , କଂଶଗଞ୍ଜ ଓ ସୁଲତାନପୁର ଆଦିରେ ଏବେ ଏସଟିପି ପ୍ରକଳ୍ପମାନ କାର୍ଯ୍ୟକାରୀ କରାଯାଉଛି ।


    ଉତ୍ତର ପ୍ରଦେଶର କାନପୁରର ଜାଜମାଉ ଠାରେ ଶିଳ୍ପ ବର୍ଜ୍ୟ ବୃଦ୍ଧିକୁ ରୋକିବା ସକାଶେ ଅନ୍ୟ କେତେଗୁଡ଼ିଏ ପ୍ରକଳ୍ପ ଏବେ କାର୍ଯ୍ୟକାରୀ କରାଯାଉଛି । ସେଠାରେ ଥିବା ଅନେକ ଚମଡ଼ା କାରଖାନାରୁ ନିର୍ଗତ ଦୂଷିତ ବର୍ଜ୍ୟଜଳକୁ ପ୍ରକ୍ରିୟାକରଣ କରିବା ସକାଶେ ବିଶେଷ ଭାବେ ପ୍ରକଳ୍ପମାନ କାର୍ଯ୍ୟକାରୀ ହେଉଛି । ସେହିଭଳି ମଥୁରା ଠାରେ ଥିବା ବୟନ ପ୍ରିଣ୍ଟିଂ ୟୁନିଟମାନଙ୍କରୁ ପ୍ରଚୁର ବର୍ଜ୍ୟଜଳ ନିର୍ଗତ ହୋଇ ଗଙ୍ଗା ନଦୀରେ ମିଶୁଥିବାରୁ ଏହାର ପ୍ରକ୍ରିୟାକରଣ ସକାଶେ ପ୍ରକଳ୍ପମାନ ପ୍ରତିଷ୍ଠା କରାଯାଉଛି । ଏହାତିରିକ୍ତ , ଆସନ୍ତା ବର୍ଷ ହେବାକୁ ଥିବା କୁମ୍ଭ ମେଳାକୁ ଦୃଷ୍ଟିରେ ରଖି 133.28 କୋଟି ଟଙ୍କାର ତିନୋଟି ପ୍ରକଳ୍ପକୁ ସରକାର ମଂଜୁରୀ ପ୍ରଦାନ କରିଛନ୍ତି । ଗଙ୍ଗା , ଯମୁନା , କାଳୀ , ଘାଘରା , ରାମ ଗଙ୍ଗା , ସରଜୁ ଏବଂ ଗୋମତୀ ନଦୀ ଏବଂ ସେମାନଙ୍କର ଉପନଦୀଗୁଡ଼ିକ ପ୍ରବାହିତ ହେଉଥିବା ପାଶ୍ୱର୍ବର୍ତ୍ତୀ ସହରମାନଙ୍କ ପାଇଁ ପ୍ରକଳ୍ପ ଲାଗି ଅର୍ଥ ମଂଜୁର କରାଯାଇଛି ।


    ଉତ୍ତର ପ୍ରଦେଶର ବିଭିନ୍ନ ସହର ଉପକଣ୍ଠରେ ନଦୀଘାଟମାନଙ୍କରେ ଥିବା ୯୪ଟି ଘାଟ ଓ ଶ୍ମଶାନଘାଟର ଉନ୍ନତିକରଣ ପ୍ରକଳ୍ପ ପାଇଁ ମୋଟ 425.1 କୋଟି ଟଙ୍କାର ପ୍ରକଳ୍ପକୁ ସରକାର ମଂଜୁରୀ ପ୍ରଦାନ କରିଛନ୍ତି । ସେଥି ମଧ୍ୟରୁ 41ଟି ପ୍ରକଳ୍ପ କାର୍ଯ୍ୟ ଏବେସୁଦ୍ଧା ସଂପୂର୍ଣ୍ଣ ହୋଇସାରିଛି ଏବଂ ଅନ୍ୟ ପ୍ରକଳ୍ପଗୁଡ଼ିକ ଏବେ ପ୍ରଗତି ପଥରେ ରହିଛି ।


    ସେହିଭଳି ଦିଲ୍ଲୀରେ ଜାଇକା ସହାୟତାରେ ଯମୁନା କାର୍ଯ୍ୟ ଯୋଜନା କାର୍ଯ୍ୟକାରୀ ହେଉଛି ଏବଂ ରିଠାଲା , ଓଖଲା ଓ କୋଣ୍ଡଲୀ ବର୍ଜ୍ୟଜଳ ନିଷ୍କାସନ ଜୋନରେ ସେସବୁ କାର୍ଯ୍ୟକାରୀ କରାଯାଉଛି । ଏଭଳି ଆଠଟି ପ୍ରକଳ୍ପ ସକାଶେ ମୋଟ 1656 କୋଟି ଟଙ୍କା ମଂଜୁର କରାଯାଇଛି ସେଥି ମଧ୍ୟରୁ 7ଟି ପ୍ରକଳ୍ପ କାର୍ଯ୍ୟକାରୀ କରାଯିବା ସକାଶେ କାର୍ଯ୍ୟାଦେଶ ପ୍ରଦାନ ସରିଛି । ଏହାତିରିକ୍ତ , ନଜାଫଗଞ୍ଜ ଜୋନ କମାଣ୍ଡ ଏରିଆରେ 14ଟି ଏସଟିପି ପ୍ରକଳ୍ପ କାର୍ଯ୍ୟ ପ୍ରବର୍ତ୍ତନ କରାଯାଉଛି ।


    **********

    
    
    (Release ID: 1555435) Visitor Counter : 2