      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଏଲପିଜି ସବସିଡ଼ି ଫେରସ୍ତ କଲେ 1.03 କୋଟି ଉପଭୋକ୍ତା
      Posted On: 17 DEC 2018 3:32PM by PIB Bhubaneshwar


    12.12.2018 ତାରିଖ ସୁଦ୍ଧା ଦେଶରେ ହୋଇଥିବା “ ଗିଭ୍‌ଇଟ୍‌ଅପ୍‌ ” ( ଫେରସ୍ତ) ଅଭିଯାନରେ 1.03 କୋଟି ଏଲପିଜି ଉପଭୋକ୍ତା ସେମାନଙ୍କର ଏଲପିଜି ସବସିଡ଼ି ଫେରସ୍ତ କରିଛନ୍ତି ବୋଲି କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ଏବଂ କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି କହିଛନ୍ତି ।


    ଦେଶରେ ଘରୋଇ ଏଲପିଜି ଉପଭୋକ୍ତାମାନଙ୍କୁ ପ୍ରଦାନ କରାଯାଉଥିବା ସବସିଡ଼ି ହାରକୁ ସଂଶୋଧନ କରିବା କିମ୍ବା ଯୁକ୍ତସଂଗତ କରିବାକୁ ବଦଳାଯିବା ସକାଶେ ସରକାରଙ୍କ ନିକଟରେ କୌଣସି ପ୍ରସ୍ତାବ ନାହିଁ । ଉପଭୋକ୍ତାମାନଙ୍କୁ ଯୋଗାଇ ଦିଆଯାଉଥିବା ଘରୋଇ ଏଲପିଜିର ମୂଲ୍ୟକୁ ସରକାର ଯୁକ୍ତିସଂଗତ ଭାବେ ନିୟନ୍ତ୍ରଣ କରିଥାନ୍ତି । ଏହାର ବିସ୍ତୃତ ଖୁଚୁରା ବିକ୍ରୟ ମୂଲ୍ୟ ( RSP ) (14.2 କିଗ୍ରା ଏଲପିଜି ସିଲିଣ୍ଡର ଦିଲ୍ଲୀରେ) 2014-15 ଠାରୁ ଅଦ୍ୟାବଧି ନିମ୍ନରେ ପ୍ରଦାନ କରାଗଲା:-

                                
Year     Subsidised RSP at Delhi
                                
                                
                                
2015-16  ₹ 417.82 - ₹ 419.33    
                                
                                
                                
2016-17  ₹ 419.13 - ₹ 434.93    
                                
                                
                                
2017-18  ₹ 440.90 - ₹ 495.69    
                                
                                

    ଆନ୍ତର୍ଜାତିକ ବଜାରରେ ଏଲପିଜିର ମୂଲ୍ୟ ଆଧାରରେ ଘରୋଇ ଏଲପିଜିର ମୂଲ୍ୟରେ ପ୍ରତି ମାସରେ ସଂଶୋଧନ କରାଯାଇଥାଏ ଏବଂ ସେହି ଭଳି ଭାବେ ପହଲ୍‌ ଯୋଜନା ଅଧୀନରେ ମାସିକ ଏଲପିଜି ସବସିଡ଼ିରେ ମଧ୍ୟ ପରିବର୍ତ୍ତନ ଘଟାଯାଇଥାଏ ।


    ପିଏମୟୁୱାଇ ହିତାଧିକାରୀମାନେ ପହଲ ଯୋଜନା ମାଧ୍ୟମରେ ସବସିଡ଼ି ପାଇବାକୁ ଯୋଗ୍ୟ । ଯେଉଁଠାରେ ସବସିଡ଼ି ପ୍ରଦାନ ପାଇଁ ହିତାଧିକାରୀମାନେ ଯୋଗ୍ୟ ସେମାନଙ୍କୁ ନନ- ସବସିଡ଼ି ଯୁକ୍ତ ମୂଲ୍ୟରେ ରିଫିଲ୍‌ କିଣିବା ପରେ ଏହି ସବସିଡ଼ି ସେମାନଙ୍କର ବ୍ୟାଙ୍କ ଜମାଖାତାକୁ ସିଧାସଳଖ ଫେରସ୍ତ କରି ଦିଆଯାଇଥାଏ । ଓଏମସିମାନଙ୍କ ରିପୋର୍ଟ ଅନୁସାରେ 30.11.2018 ସୁଦ୍ଧା ମୋଟ 22 ,91.67.657 ରିଫିଲ୍‌ ଦେଶରେ କ୍ରୟ କରାଯାଇଛି । ପ୍ରତି ଘରୋଇ ଏଲପିଜି ସିଲିଣ୍ଡର ପିଛା ହାରାହାରି ସବସିଡ଼ି 2016-17 , 2017-18 ଏବଂ 2018-19(ପ୍ରଥମାର୍ଦ୍ଧ ସୁଦ୍ଧା)ର ହିସାବ ନିମ୍ନରେ ପ୍ରଦାନ କରାଗଲା:-

                                                                           
Particulars                   2016-17   2017-18   2018-19 (up to 1 st half)
                                                                           
                                                                           
 1. Subsidy (₹ per cylinder)                                               
                              ₹ 108.78  ₹ 173.41  ₹ 219.12                 
                                                                           
                                                                           

    ତୈଳ ବିତରକ କମ୍ପାନୀ(ଓଏମସି)ମାନେ ସୂଚୀତ କରିଛନ୍ତି ଯେ କେବଳ ଦୁର୍ଗମ କ୍ଷେତ୍ରୀୟ ବିତରକମାନଙ୍କୁ ଛାଡ଼ି ସମସ୍ତ ବିତରକଙ୍କୁ ଏଲପିଜି ସିଲିଣ୍ଡରଗୁଡ଼ିକୁ ସେମାନଙ୍କର ସ୍ୱୀକୃତିପ୍ରାପ୍ତ କାର୍ଯ୍ୟକ୍ଷେତ୍ରରେ ଏବଂ ଗ୍ରାମାଞ୍ଚଳ ସହ ଉପଭୋକ୍ତାମାନଙ୍କ ଘରେ ପହଞ୍ଚାଇବାକୁ ନିର୍ଦ୍ଦେଶ ଦିଆଯାଇଛି । ଅଧିକନ୍ତୁ , ଏଲପିଜି ଭିତ୍ତିଭୂମି ଓ ବିତରଣ ବ୍ୟବସ୍ଥା/ ସିଲିଣ୍ଡରକୁ ଉପଭୋକ୍ତାମାନଙ୍କ ଘରେ ପହଞ୍ଚାଯିବାକୁ ସୁଦୃଢ଼ କରିବା ଉଦ୍ଦେଶ୍ୟରେ ନିକଟରେ ଓଏମସିମାନେ ଦେଶର 6400ଟି ଭିନ୍ନ ଭିନ୍ନ ସ୍ଥାନରେ ବିଜ୍ଞାପନମାନ ଦେଇଛନ୍ତି ଯାହାକି ଅଧିକତର ଗ୍ରାମାଞ୍ଚଳରେ ଦିଆଯାଇଛି ।

                                                                       
Year                           2016    2017    2018    As on 01.12.2018
                                                                       
                                                                       
                                                                       
LPG coverage as on 1 st April  61.9 %  72.8 %  80.9 %  89.5 %          
                                                                       
                                                                       

    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ଏବଂ କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଲୋକସଭାରେ ଆଜି ଏହି ବିଷୟ ପ୍ରକାଶ କରିଛନ୍ତି ।


    ********************

    
    
    (Release ID: 1556427) Visitor Counter : 16
    
    
    
    
    

         
         
         
         
         
         
         
         
         
         
1.