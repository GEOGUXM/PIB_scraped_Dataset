      ରେଳ ମନ୍ତ୍ରଣାଳୟ

      ଭାରତୀୟ ମହିଳା କୁସ୍ତି ଟିମ ମୁଖ୍ୟ କୋଚ୍ କୁଲଦୀପ ସିଂଙ୍କୁ ଉତ୍ତର ରେଳବାଇର ଆସିଷ୍ଟାଣ୍ଟ କମର୍ସିଆଲ ମ୍ୟାନେଜର ପଦବୀକୁ ପଦୋନ୍ନତି
      Posted On: 05 DEC 2018 3:03PM by PIB Bhubaneshwar


    ରେଳ ମନ୍ତ୍ରଣାଳୟର ରେଲୱେ ସ୍ପୋର୍ଟ୍ସ ପ୍ରମୋସନ ବୋର୍ଡ ( RSPB ) କ୍ରୀଡ଼ାବିତ୍ ଓ କୋଚ୍ ମାନଙ୍କର ଗେଜେଟେଡ ଅଫିସର ଭାବେ ପନୋନ୍ନତି ପାଇଁ ଥିବା ନିୟମରେ କୋହଳ କରିଛି । ଅଲମ୍ପିକସରେ ଦୁଇ ଥର ଦେଶକୁ ପ୍ରତିନିଧିତ୍ୱ କରିଥିବେ , ରାଜ୍ୟଗୋଷ୍ଠୀ କ୍ରୀଡ଼ା କିମ୍ବା ଏସିଆନ ଗେମ୍ସରେ ଗୋଟିଏ ପଦକ ହାସଲ କରିଥିବେ କିମ୍ବା ଅର୍ଜୁନ/ ରାଜୀବ ଗାନ୍ଧୀ ଖେଳ ରତ୍ନ ପୁରସ୍କାର ପାଇଥିଲେ ଅଫିସର ପଦବିକୁ ପଦୋନ୍ନତି ପାଇଁ ସୁପାରିସ ହେଉଛି ।


    ନୂତନ ନିୟମରେ ପ୍ରଥମ ହିତାଧିକାରୀ ହୋଇପାରିଛନ୍ତି ଭାରତୀୟ ମହିଳା କୁସ୍ତି ଟିମର ମୁଖ୍ୟ କୋଚ୍ କୁଲଦୀପ ସିଂହ । ଉତ୍ତର ରେଲୱେରେ ଆସିଷ୍ଟାଣ୍ଟ କମର୍ସିଆଲ ମ୍ୟାନେଜର ଭାବେ ତାଙ୍କର ପଦୋନ୍ନତି ହୋଇଛି । ରିଓ ଅଲିମ୍ପିକ୍ସର ବ୍ରୋଞ୍ଜ ପଦକ ବିଜେତା ସାକ୍ଷୀ ମଲ୍ଲିକ , 2018 ରାଜ୍ୟଗୋଷ୍ଠୀ କ୍ରୀଡ଼ା ଓ 2018 ଏସିଆନ ଗେମ୍ସର ସ୍ୱର୍ଣ୍ଣ ପଦକ ବିଜେତା ବିନେଶ ଫୋଗତ୍ ଉଭୟ କୁଲଦୀପ ସିଂହଙ୍କ ଶିଷ୍ୟ ।


    ନୂତନ ନୀତି ଅନୁସାରେ ଦୁଇଥର ଅଲିମ୍ପିକ୍ ଖେଳିଥିବା କ୍ରୀଡ଼ାବିତ୍ ସୁଧା ସିଂହଙ୍କର ମଧ୍ୟ ଭାରତୀୟ ରେଳବାଇରେ ଅଫିସର ପାହ୍ୟାକୁ ପଦୋନ୍ନତି ହୋଇଯାଇଛି ।


    ଏହି ନୂତନ ନିୟମ କେବଳ କ୍ରୀଡ଼ାବିତ୍ ଓ କୋଚ୍ ମାନଙ୍କୁ ଉତ୍ତମ ପ୍ରଦର୍ଶନ ପାଇଁ ଯେ ପ୍ରୋତ୍ସାହିତ କରିବ , ତାହା ନୁହେଁ ଭାରତୀୟ କ୍ରୀଡ଼ାକୁ ମଧ୍ୟ ନୂତନ ଉଚ୍ଚତାକୁ ନେବାରେ ସଫଳ ହୋଇପାରିବ ।


    ଉଲ୍ଲେଖଯୋଗ୍ୟ , ଚଳିତ ବର୍ଷ ରାଜ୍ୟଗୋଷ୍ଠୀ କ୍ରୀଡ଼ାର ପଦକ ବିଜେତାମାନଙ୍କୁ ସମ୍ମାନିତ କରାଯିବା ଅବସରରେ ଏକ ଉତ୍ସବରେ କେନ୍ଦ୍ର ରେଳ ଓ କୋଇଲା ମନ୍ତ୍ରୀ ପିୟୂଷ ଗୋୟଲ କ୍ରୀଡ଼ାବିତ୍ ଓ କୋଚ୍ ମାନଙ୍କ ପଦୋନ୍ନତି ପାଇଁ ଏକ ନୂତନ ନୀତି ଗ୍ରହଣ କରାଯାଉଥିବା କଥା ଘୋଷଣା କରିଥିଲେ । ଦେଶପାଇଁ ପଦକ ଆଣି ଦେଶକୁ ଗର୍ବିତ କରୁଥିବା କ୍ରୀଡ଼ାବିତମାନଙ୍କୁ ପ୍ରଶିକ୍ଷଣ ଦେଉଥିବା କୋଚ ମାନଙ୍କ ଅବଦାନକୁ ଉଚିତ ସ୍ୱୀକୃତି ଦିଆଯିବ ବୋଲି ସେ କହିଥିଲେ ।


    **************


    

    
    (Release ID: 1554855) Visitor Counter : 17