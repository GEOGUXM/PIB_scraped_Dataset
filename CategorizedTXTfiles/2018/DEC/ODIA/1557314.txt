      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସିଏନଜି ଧାଡ଼ି ପରିଚାଳନା ବ୍ୟବସ୍ଥା ଓ ଆଇଜିଏଲର ସାମାଜିକ ସିଆରଏମ ବ୍ୟବସ୍ଥାର ଶୁଭାରମ୍ଭ କଲେ ପେଟ୍ରୋଲିୟମ୍ ମନ୍ତ୍ରୀ
      • ଖୁବଶୀଘ୍ର ଗ୍ରୀନ କରିଡ଼ୋରରେ ଆରମ୍ଭ ହେବ ସିଏନଜି ଚାଳିତ ବସ ଚଳାଚଳ

      Posted On: 21 DEC 2018 6:40PM by PIB Bhubaneshwar

    କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ଏବଂ କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଇନ୍ଦ୍ରପ୍ରସ୍ଥ ଗ୍ୟାସ ଲିମିଟେଡ଼ ( IGL )ର ବିଭିନ୍ନ ପ୍ରକାର ଡ଼ିଜିଟାଲ ଉପଭୋକ୍ତା ପ୍ରୟାସର ଶୁଭାରମ୍ଭ କରିଛନ୍ତି । ସେଥି ମଧ୍ୟରେ ସିଏନଜି ଧାଡ଼ି ପରିଚାଳନା ବ୍ୟବସ୍ଥା ଓ ଆଇଏଲର ସାମାଜିକ ସିଆରଏମ ବ୍ୟବସ୍ଥା ଅନ୍ତର୍ଭୁକ୍ତ ।


    ଏହି ଅବସରରେ କୋପ-21ଠାରେ ଭାରତର କାର୍ବନ ପ୍ରଦୂଷଣ ମାତ୍ରାକୁ ହ୍ରାସ କରିବାର ପ୍ରତିବଦ୍ଧତା ସଂପର୍କରେ ଉଲ୍ଲେଖ କରି ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଦେଶରେ ଖୁବ୍ ଶୀଘ୍ର ଗ୍ରୀନ୍ କରିଡ଼ୋର ବ୍ୟବସ୍ଥା ଆରମ୍ଭ କରାଯିବ । ଆସନ୍ତାବର୍ଷ ଫେବୃଆରୀ ମାସ ସୁଦ୍ଧା ଟାଇପ-4 ସିଏନଜି ସିଲିଣ୍ଡର ବ୍ୟବହାରକ୍ଷମ ବସ୍ ଦିଲ୍ଲୀ- ଚଣ୍ଡୀଗଡ଼ , ଦିଲ୍ଲୀ- ଆଗ୍ରା , ଦିଲ୍ଲୀ- ହରିଦ୍ୱାର ଏବଂ ଦିଲ୍ଲୀ- ଜୟପୁର ମଧ୍ୟରେ ଚଳାଚଳ କରିବ । ଏହା ବ୍ୟତୀତ ଏଭଳି ଗ୍ୟାସର ଉତ୍ପାଦନ ଓ ବ୍ୟବହାର , ସେଥିରେ ଇଥାନୋଲ ମିଶ୍ରଣ , ଜୈବ-ଜିଏନଜି ଇତ୍ୟାଦି ଯାହାକି ଦେଶର ଇନ୍ଧନ କ୍ଷେତ୍ରରେ ଆତ୍ମନିର୍ଭରଶୀଳତା ବୃଦ୍ଧି କରିବ ଓ ବିଦେଶରୁ ଆମଦାନି ବୋଝ କମାଇବ ତଥା ସ୍ୱଚ୍ଛ ପରିବେଶ ସୃଷ୍ଟି କରିବ ସେ ଦିଗରେ ସରକାର ଗ୍ରହଣ କରୁଥିବା ସେ କହିଥିଲେ ।


    ଏଭଳି ଅଭିନବ ପଦକ୍ଷେପ ପାଇଁ ଆଇଜିଏଲକୁ ଅଭିନନ୍ଦନ ଜଣାଇ ଶ୍ରୀ ପ୍ରଧାନ କହିଲେ ଯେ କମ୍ପାନୀ 2014 ମସିହାରେ ଏହାର ପ୍ରତିଷ୍ଠା ଦିନଠାରୁ 4.5 ଲକ୍ଷ ପିଏନଜି ସଂଯୋଗ ଯୋଗାଇ ସାରିଛି । ସେତେବେଳେ ଏହାର ଚାହିଦା ଓ ପ୍ରଗତି କ୍ଷିପ୍ର ଥିଲା ଏବଂ ମାତ୍ର ସାଢ଼େ ଚାରିବର୍ଷ ମଧ୍ୟରେ ଏହା ଏକ ନିୟୁତ ସଂଯୋଗ ସୀମା ହାସଲ କରିପାରିଛି । ଇତି ମଧ୍ୟରେ ପିଏନଜି ସଂଯୋଗ ପାଇଁ ଅପେକ୍ଷା କରିବାର ଅବଧି ହାରାହାରି ଭାବେ ମାତ୍ର ଏକ ସପ୍ତାହକୁ ହ୍ରାସ ପାଇ ସାରିଲାଣି ଏବଂ ଜାତୀୟ ରାଜଧାନୀ କ୍ଷେତ୍ର ( NCR )ରେ ଲୋକମାନେ ଏବେ ସ୍ୱଚ୍ଛ , ସହଜ ଏବଂ ସୁଲଭ ମୂଲ୍ୟରେ ଏହା ପାଇପାରୁଛନ୍ତି । ଏଥିରୁ କମ୍ପାନୀର ଗ୍ରାହକମାନଙ୍କ ପ୍ରତି ମନରେ ଥିବା ସଂବେଦନା , ଦାୟିତ୍ୱବୋଧ ଏବଂ ନିଷ୍ଠା ପ୍ରମାଣିତ ହେଉଛି । ପୁଣି ଚାହିଦା ମୁତାବକ ତାହା ଯୋଗାଇ ଦିଆଯାଇପାରୁଛି । ଏହାକୁ ହିଁ “ ସର୍ବନିମ୍ନ ସରକାର , ସର୍ବାଧିକ ସୁଶାସନ ” ର ଉଦାହରଣ ବୋଲି ସେ କହିଥିଲେ ।


    ଏପରି ପ୍ରୟାସକୁ ସାଧୁବାଦ ଜଣାଇ ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ସିଏନଜି ଷ୍ଟେସନରେ ପୂର୍ବରୁ ଯେଉଁ ଲମ୍ବା ଧାଡ଼ି ଲାଗୁଥିଲା ଏହି ବ୍ୟବସ୍ଥା ତାହାର ମୁକାବିଲା କରିପାରିବ । ଉପଭୋକ୍ତାମାନଙ୍କ ସମୟ ବଞ୍ଚିବ ଓ ସେମାନେ ଗାଡ଼ିଧରି ଅପେକ୍ଷା କରି ଆଉ ଅଧିକ ଇନ୍ଧନ ଖର୍ଚ୍ଚ କରିବେନାହିଁ । ଏହା ଜନସାଧାରଣଙ୍କ ଜୀବନଧାରଣ ମାନରେ ଉନ୍ନତି ଘଟାଇବ ଓ ଯାନବାହନ ଡ଼୍ରାଇଭରମାନଙ୍କ ଉପାର୍ଜନ ବୃଦ୍ଧି କରିବ । କାରଣ ସେମାନେ ଏଣିକି ସିଏନଜି ଇନ୍ଧନ ବ୍ୟବହାର କରିପାରିବେ । ଏହି ଅବସରରେ ସେ ପିଏନଜିଆରବିକୁ ସ୍ୱାଗତ କରି କହିଲେ ଯେ ଦେଶରେ ସିଟି ଗ୍ୟାସ ବିତରଣ ବ୍ୟବସ୍ଥା ଖୋଲି ସେମାନେ ଏବେ ଦେଶର 400 ଜିଲ୍ଲାକୁ ପାଇପ ଯୋଗେ ବାଷ୍ପ ଯୋଗାଇ ଦେବେ । ଦେଶରେ ସିଜିଡ଼ି ନେଟୱାର୍କରେ 70 , 000 କୋଟି ଟଙ୍କା ନିବେଶ ହେବାକୁ ଯାଉଛି ବୋଲି ସୂଚନା ଦେଇ ଶ୍ରୀ ପ୍ରଧାନ କହିଲେ ଯେ ଘରୋଇ ସେକ୍ଟରକୁ ଗ୍ୟାସ ଯୋଗାଣକୁ ସୁନିଶ୍ଚିତ କରିବା ଉପରେ ସରକାର ସର୍ବାଧିକ ଗୁରୁତ୍ୱ ଆରୋପ କରୁଛନ୍ତି ଏବଂ ସରକାର କ୍ଷମତାକୁ ଆସିବା ପରେ ସର୍ବପ୍ରଥମେ ଏହି ଗୁରୁତ୍ୱପୂର୍ଣ୍ଣ ନିଷ୍ପତ୍ତି ଗ୍ରହଣ କରିଥିଲେ । ଘରୋଇ ଦରରେ ଘରୋଇ ବାଷ୍ପ ଯୋଗାଣ ପାଇଁ ବ୍ୟବସ୍ଥା କରିଥିଲେ । ଆମଦାନି ଦର ହିସାବରେ ତାହା କରାଯାଇନଥିଲା ବୋଲି ସେ ସୂଚାଇଥିଲେ । ଏବେ ଦେଶରେ ପ୍ରାୟ 1500 ସିଏନଜି ଷ୍ଟେସନ ସ୍ଥାପନ କରାଯାଇଛି ଏବଂ ସେଥିରୁ 450ଟି ସିଏନଜି ଷ୍ଟେସନ କେବଳ ଦିଲ୍ଲୀରେ ରହିଛି । ଆଗାମୀ ଚାରି ପାଞ୍ଚବର୍ଷ ଭିତରେ ଦେଶରେ ସିଏନଜି ଷ୍ଟେସନ୍ ସଂଖ୍ୟା 10 , 000 ହୋଇଯିବାର ସମ୍ଭାବନା ରହିଛି ବୋଲି ଶ୍ରୀ ପ୍ରଧାନ କହିଛନ୍ତି ।


    ସିଏନଜି ଧାଡ଼ି ପରିଚାଳନା ବ୍ୟବସ୍ଥା ଯାହାକି “ ଉର୍ଜା ” ମୋବାଇଲ ଆପ୍ଲିକେଶନ ମାଧ୍ୟମରେ କାର୍ଯ୍ୟକାରୀ ହେବ ତାହା ସିଏନଜି ଷ୍ଟେସନ ନିକଟରେ ଉପଭୋକ୍ତାମାନଙ୍କୁ ହାରାହାରି କେତେ ସମୟ ଅପେକ୍ଷା କରିବାକୁ ପଡ଼ିବ ତାହା ସୂଚୀତ କରିବ ଏବଂ ବିକଳ୍ପରେ ନିକଟବର୍ତ୍ତୀ କେଉଁ ସିଏନଜି ଷ୍ଟେସନରୁ ତାହା ମିଳିପାରିବ ସେକଥା ମଧ୍ୟ ଜଣାପଡ଼ିବ । ମୁଖ୍ୟତଃ ତିନୋଟି ବର୍ଗରେ ଯଥା , ବସ୍ , କାର ଏବଂ ଅଟୋ ପାଇଁ ଉପଭୋକ୍ତାମାନେ ଏଭଳି ଅପେକ୍ଷା ସମୟ ଜାଣିପାରିବେ । ସେମାନେ ମଧ୍ୟ ନିକଟବର୍ତ୍ତୀ ସିଏନଜି ଷ୍ଟେସନର ସ୍ଥିତିକୁ ଜାଣିବା ପାଇଁ ସକ୍ଷମ ହେବେ ଏବଂ ଏଭଳି ତିନି ବର୍ଗର ଯାନବାହନ ପାଇଁ ଅପେକ୍ଷା ସମୟ ଅବଗତ ହୋଇପାରିବେ । ଏଭଳି ଆବେଦନ ପ୍ରାଥମିକ ଭାବେ ଆବେଦନ ମାଧ୍ୟମରେ ଦଶ ଦିନ ସକାଶେ ଉପଲବ୍ଧ ଏବଂ 2019 ଜାନୁଆରୀ 1 ତାରିଖ ଠାରୁ ଏହାକୁ ଡ଼ାଉନଲୋଡ଼ କରିହେବ ।


    ଟେକ୍ନୋଲୋଜି ପ୍ଲାଟଫର୍ମ - ସୋସିଆଲ ସିଆରଏମ ଉପଭୋକ୍ତାମାନଙ୍କ ପ୍ରଶ୍ନ , ଅଭିଯୋଗ , ସେବା ଅନୁରୋଧ ଆଦି ବିଭିନ୍ନ ସୋସିଆଲ ମିଡ଼ିଆ ପ୍ଲାଟଫର୍ମ ଯଥା ଫେସବୁକ୍ , ଟୁଇଟର ଓ ଇନଷ୍ଟାଗ୍ରାମ ମାଧ୍ୟମରେ କରିପାରିବେ । ଏହାକୁ ସଫଳତାର ସହ ଦୃଶ୍ୟ ଓ ଅଭିଯୋଗ ଅପନୋଦନ ପ୍ରକ୍ରିୟାକୁ ମନିଟର କରିବା ସକାଶେ ସେଣ୍ଟିମେଣ୍ଟ ବିଶ୍ଳେଷଣ ବ୍ୟବହାର ଦ୍ୱାରା ଉପଯୋଗ କରିହେବ ।


    ଆଇଜିଏଲ ଇତି ମଧ୍ୟରେ ଏହାର ସେବାଯୋଗାଣ କ୍ଷେତ୍ର ଯଥା ଦିଲ୍ଲୀ , ନୋଏଡ଼ା , ଗ୍ରେଟର ନୋଏଡ଼ା , ଗାଜିଆବାଦ ଓ ରେୱାରୀରେ ଏକ ନିୟୁତ ଘରୋଇ ପିଏନଜି ଉପଭୋକ୍ତା ଲକ୍ଷ୍ୟ ଅତିକ୍ରମ କରିସାରିଛି । ଏହି ଅବସରରେ ଏକ ନିୟୁତତମ ଉପଭୋକ୍ତା ଓ ଅନ୍ୟ କେତେକ ନିର୍ଦ୍ଦିଷ୍ଟ ଅଟୋ ଡ଼୍ରାଇଭରମାନଙ୍କୁ ଲକି ଡ଼୍ର ମାଧ୍ୟମରେ ସମ୍ମାନିତ କରାଯାଇଥିଲା । ସେହିଭଳି ସିଏନଜି ଉପଭୋକ୍ତାମାନଙ୍କ ପାଇଁ ଉଦ୍ଦିଷ୍ଟ ଆଇଜିଏଲ ସ୍ମାର୍ଟ କାର୍ଡ଼ ଯୋଜନାର ବିଜୟୀମାନଙ୍କୁ ସମ୍ମାନିତ କରାଯାଇଥିଲା ।


    ******************


    

    
    (Release ID: 1557314) Visitor Counter : 18