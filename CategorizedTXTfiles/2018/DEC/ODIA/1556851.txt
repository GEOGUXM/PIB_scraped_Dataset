      ପ୍ରତିରକ୍ଷା ମନ୍ତ୍ରଣାଳୟ

      ଯୋଧପୁରଠାରେ ଏକ୍ସ-ଆଭିଆଇନ୍ଦ୍ର 2018ର ସମୀକ୍ଷା କଲେ ବାୟୁସେନା ମୁଖ୍ୟ
      Posted On: 19 DEC 2018 5:54PM by PIB Bhubaneshwar


    ବାୟୁସେନା ମୁଖ୍ୟ ବିଏସ ଧନୋଆ ଆଜି ଯୋଧପୁରସ୍ଥିତ ବାୟୁସେନା ଷ୍ଟେସନ ଗସ୍ତ କରିଥିଲେ ଏବଂ ଭାରତୀୟ ବାୟୁସେନା ତଥା ଋଷିୟାନ ଫେଡେରେସନ ଏୟାରଫୋର୍ସ ( RFASF ) ମଧ୍ୟରେ ଚାଲିବାକୁ ଥିବା ଏକ୍ସ-ଆଭିଆଇନ୍ଦ୍ର 2018ରେ ଭାଗ ନେଉଥିବା ବଳଙ୍କ ସହିତ ଆଲୋଚନା କରିଥିଲେ ।


    ଯୋଧପୁର ବାୟୁ ସେନା ଷ୍ଟେସନର ଏୟାର ଅଫିସର କମାଣ୍ଡିଂ ଏୟାର କମୋଡର ଫିଲିପ ଥମାସ ବାୟୁସେନା ପ୍ରମୁଖଙ୍କୁ ସ୍ୱାଗତ କରିଥିଲେ ।


    ଉଲ୍ଲେଖନୀୟ ବିଷୟ ହେଉଛି ଋଷ ଏବଂ ଭାରତୀୟ ବାୟୁସେନା ମଧ୍ୟରେ ଯୋଧପୁରରେ ଅନ୍ୟ ଏକ ସୈନ୍ୟ ଅଭ୍ୟାସ ଚାଲୁ ରହିଛି । ଏଥିରେ ଆତଙ୍କବାଦ ସହିତ ମୁକାବିଲା କରିବାର ଉପାୟ ଉପରେ ଅଭ୍ୟାସ କରାଯାଉଛି । ଋଷ ବାୟୁସେନାର 30 ବାୟୁକର୍ମୀ ଅଭ୍ୟାସର ସାମିଲ ଅଛନ୍ତି । ସେମାନଙ୍କ ସହିତ ଯୁଦ୍ଧ ବିମାନ , ମାଲବାହୀ ବିମାନ ଏବଂ ହେଲିକପ୍ଟରର ପାଇଲଟ ମଧ୍ୟ ସାମିଲ ଅଛନ୍ତି । ବାୟୁସେନା ପ୍ରମୁଖଙ୍କୁ ଅଭ୍ୟାସର ବିଭିନ୍ନ ଚରଣ ଏବଂ ପ୍ରଗତି ବାବଦରେ ସୂଚନା ପ୍ରଦାନ କରାଯାଇଥିଲା । ଏହାପରେ ବାୟୁ ସେନା ମୁଖ୍ୟ ଦୁଇ ଦେଶର ବାୟୁସେନା କର୍ମୀମାନଙ୍କ ସହିତ ଆଲୋଚନା କରିଥିଲେ ।


    ଏକ୍ସ-ଆଭିଆଇନ୍ଦ୍ର ଭାରତ-ଋଷ ମଧ୍ୟରେ ସମ୍ପର୍କର ପରିଚାୟକ ଏବଂ ଏହାଦ୍ୱାରା ଦୁଇ ଦେଶର ବାୟୁସେନାଙ୍କ ମଧ୍ୟରେ ପାରସ୍ପରିକ ସହଯୋଗ ଏବଂ ବୁଝାମଣା ବିକଶିତ ହେବ ।


    ****************


    

    
    (Release ID: 1556851) Visitor Counter : 9