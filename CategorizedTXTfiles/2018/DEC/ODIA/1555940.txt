      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ଏଫଟିଆଇଆଇ ସୋସାଇଟିର ନୂଆ ସଭାପତି ଏବଂ ପରିଚାଳନା ପରିଷଦର ଅଧ୍ୟକ୍ଷ ହେବେ ବିପି ସିଂ
      Posted On: 13 DEC 2018 3:41PM by PIB Bhubaneshwar


    ଫିଲ୍ମ ଆଣ୍ଡ ଟେଲିଭିଜନ ଇନଷ୍ଟିଚ୍ୟୁଟ ଅଫ ଇଣ୍ଡିଆ ( FTII )ର ନିୟମାବଳୀର ନିୟମ 3 ଏବଂ ନିୟମ 22 ଆଧାରରେ ଭାରତ ସରକାର ଏଫଟିଆଇଆଇ ସୋସାଇଟିର ସଭାପତି ଏବଂ ଏଫଟିଟିଆଇ ପରିଚାଳନା ପରିଷଦର ଅଧ୍ୟକ୍ଷ ଭାବେ ଶ୍ରୀ ବ୍ରିଜେନ୍ଦ୍ର ପାଲ ସିଂଙ୍କୁ ମନୋନୀତ କରିଛନ୍ତି । ଏଫଟିଆଇଆଇ , ପୁନେର ନିୟମାବଳୀର ନିୟମ 6 (1)ରେ ଥିବା ବ୍ୟବସ୍ଥା ଅନୁଯାୟୀ ଏ ସଂକ୍ରାନ୍ତରେ ଦିଆଯାଇଥିବା ସ୍ପଷ୍ଟୀକରଣ କିମ୍ବା ଅନ୍ୟାଦେଶ ଆସିବା ପର୍ଯ୍ୟନ୍ତ , ଯାହା ପ୍ରଥମେ ହୋଇଥିବ , ଶ୍ରୀ ବିପି ସିଂଙ୍କ କାର୍ଯ୍ୟକାଳ 3 ବର୍ଷର ଅବଧି ଲାଗି ହେବ ଯାହାକି 4.3.2017ରୁ ଆରମ୍ଭ ହେଉଛି ।


    ଶ୍ରୀ ବିପି ସିଂ ଏଫଟିଆଇଆଇର ପୂର୍ବତନ ଛାତ୍ର (1970-73) ସେ ଚଳଚ୍ଚିତ୍ର ଦୃଶ୍ୟାୟନରେ ବିଶେଷଜ୍ଞତା ପ୍ରାପ୍ତ କରିଛନ୍ତି । ନିକଟରେ ସୋନି ଟିଭିରେ ଲଗାତାର 21 ବର୍ଷ ଧରି ପ୍ରସାରିତ ହେବାର ଗୌରବ ହାସଲ କରିଥିବା ଲୋକପ୍ରିୟ ଟିଭି ଧାରାବାହିକ ସିଆଇଡିର ପ୍ରଯୋଜକ-ନିର୍ଦ୍ଦେଶକ ଭାବେ ସେ ପ୍ରସିଦ୍ଧି ହାସଲ କରିଛନ୍ତି । 2004ରେ ସିଆଇଡିର 6 ବର୍ଷ ପୂର୍ତ୍ତି ଅବସରରେ ଲଗାତାର 111 ମିନିଟ ଧରି ଗୋଟିଏ ସଟରେ ସୁଟିଂ କରି ସେ ଏହାକୁ ଲିମକା ବୁକ ଅଫ ରେକର୍ଡସରେ ସାମିଲ କରିଥିଲେ ।


    ତାଙ୍କର ନିଯୁକ୍ତିକୁ ସ୍ୱାଗତ କରି ଏଫଟିଆଇଆଇ ପୁନେର ନିର୍ଦ୍ଦେଶକ ଶ୍ରୀ ଭୂପେନ୍ଦ୍ର କାଇଁଥୋଲା କହିଛନ୍ତି ଯେ ଏଫଟିଆଇଆଇ ନୂତନ ଅଧ୍ୟକ୍ଷ ଭାବେ ଶ୍ରୀ ବିପି ସିଂଙ୍କ ନିଯୁକ୍ତିକୁ ସ୍ୱାଗତ କରୁଛି । ଏଫଟିଆଇଆଇ ଶିକ୍ଷା ପରିଷଦର ପୂର୍ବତନ ଅଧ୍ୟକ୍ଷ (2014-2017) ଏବଂ ଏଫଟିଆଇଆଇ ପରିଚାଳନା ପରିଷଦର ବର୍ତ୍ତମାନର ଉପସଭାପତି ଭାବେ ଶ୍ରୀ ସିଂ ଏହି ପ୍ରତିଷ୍ଠାନର ସମସ୍ତ ଦିଗ ପ୍ରତି ସମ୍ପୂର୍ଣ୍ଣ ଭାବେ ସୁପରିଚିତ । ତାଙ୍କରି ଉଦ୍ୟମ କ୍ରମେ ଏଫଟିଆଇଆଇ ପକ୍ଷରୁ ଦେଶବ୍ୟାପୀ ଚଳଚ୍ଚିତ୍ର ଶିକ୍ଷା ଲୋକସମ୍ପର୍କ କାର୍ଯ୍ୟକ୍ରମ ସ୍କ୍ରିପ୍ଟ (ଚଳଚ୍ଚିତ୍ର ଏବଂ ଟେଲିଭିଜନରେ ଭାରତର ଦକ୍ଷତା ବୃଦ୍ଧି) ମେ 2017ରେ ଆରମ୍ଭ କରାଯାଇଥିଲା । ଏହା ମାଧ୍ୟମରେ ଦେଶବ୍ୟାପୀ 24ଟି ସହରରେ 120ଟି କ୍ଷୁଦ୍ରଅବଧିର ପାଠ୍ୟକ୍ରମ ସମ୍ପାଦନ କରାଯାଇ 5000 ଛାତ୍ରଛାତ୍ରୀଙ୍କୁ ତାଲିମ ଦିଆଯାଇଛି । ଆଗାମୀ ଦିନରେ ଏଫଟିଆଇଆଇ ତାଙ୍କର ପରାମର୍ଶ ଏବଂ ସହଯୋଗ କାମନା କରୁଛି '' ।


    ****************

    
    
    (Release ID: 1555940) Visitor Counter : 43