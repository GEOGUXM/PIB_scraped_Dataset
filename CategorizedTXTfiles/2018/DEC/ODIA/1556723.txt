      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତର ପ୍ରଦେଶର ପ୍ରୟାଗରାଜରେ ବିଭିନ୍ନ ଉନ୍ନୟନ ପ୍ରକଳ୍ପର ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 16 DEC 2018 8:20PM by PIB Bhubaneshwar


    ମଂଚ ଉପରେ ବିରାଜମାନ ଉତ୍ତରପ୍ରଦେଶର ରାଜ୍ୟପାଳ ଶ୍ରୀମାନ ରାମ ନାଏକ ମହାଶୟ , ଉତ୍ତରପ୍ରଦେଶର ଲୋକପ୍ରିୟ ମୁଖ୍ୟମନ୍ତ୍ରୀ ଯୋଗୀ ଆଦିତ୍ୟନାଥ ମହାଶୟ , ଉପମୁଖ୍ୟମନ୍ତ୍ରୀ କେଶବ ପ୍ରକାଶ ମୌର୍ଯ୍ୟ ମହାଶୟ , ଉତ୍ତରପ୍ରଦେଶ ମନ୍ତ୍ରୀମଣ୍ଡଳର ସଦସ୍ୟଗଣ , ସଂସଦରେ ମୋର ସହଯୋଗୀ ଶ୍ରୀମାନ ଶ୍ୟାମ ଚରଣ ଗୁପ୍ତା ମହାଶୟ , ବିନୋଦ କୁମାର ସୋନକର ମହାଶୟ , ବୀରେନ୍ଦ୍ର ସିଂହ ମହାଶୟ , ପ୍ରୟାଗରାଜର ମେୟର ଅଭିଳାଷା ଗୁପ୍ତା ମହାଶୟ ଆଉ ଏତେ ବିଶାଳ ସଂଖ୍ୟାରେ ଏଠାକୁ ଆସିଥିବା ମୋର ଭାଇ ଓ ଭଉଣୀମାନେ ।


    ତପ , ତପସ୍ୟା , ସଂସ୍କୃତି , ସଂସ୍କାରର ଧରଣୀ ତୀର୍ଥରାଜ ପ୍ରୟାଗର ପ୍ରତ୍ୟେକ ଜନସାଧାରଣଙ୍କୁ ମୋର ସାଦର ପ୍ରଣାମ । ଯେତେବେଳେ ମଧ୍ୟ ପ୍ରୟାଗରାଜ ଆସିବାର ସୁଯୋଗ ମିଳିଥାଏ , ତ ମନ ଏବଂ ମସ୍ତିଷ୍କରେ ଗୋଟିଏ ଅଲଗା ପ୍ରକାରର ଉର୍ଜ୍ଜା ସଂଚାର ହୋଇଥାଏ । ଏଠାକାର ବାତାବରଣରେ , କୋଣ ଅନୁକୋଣରେ ହିଁ ଋଷି ଏବଂ ମନୀଷୀଙ୍କର ଦିବ୍ୟତା ବସବାସ କରିଥାଏ । ଯାହାର ସଂଚାର ଏଠାକୁ ଆସୁଥିବା ପ୍ରତ୍ୟେକ ଯାତ୍ରୀଙ୍କୁ ଅନନ୍ତକାଳରୁ ହୋଇ ଆସିଛି ।


    ପ୍ରୟାଗ ବିଷୟରେ କୁହାଯାଇଛି- କୋ କହି ସକହି ପ୍ରୟାଗ ପ୍ରଭାଉ । କଳୁଷ ପୁଞ୍ଜ କୁଞ୍ଜର ମୃଗରାଉ ।


    ଅର୍ଥ ଏହା ହେଉଛି କି ପାପର ସମୂହରୂପୀ ହାତୀକୁ ମାରିବା ପାଇଁ ସିଂହ ରୂପୀ ପ୍ରୟାଗରାଜଙ୍କ ପ୍ରଭାବ ଏବଂ ମହାତ୍ମ୍ୟର ବର୍ଣ୍ଣନା କରିବା ହେଉଛି କଷ୍ଟକର । ଏହା ହେଉଛି ସେହି ପବିତ୍ର ତୀର୍ଥସ୍ଥଳ ଯାହାର ଦର୍ଶନ କରି ସୁଖର ସମୁଦ୍ର ରଘୁକୁଳ ଶ୍ରେଷ୍ଠ ଶ୍ରୀରାମଚନ୍ଦ୍ର ମଧ୍ୟ ସୁଖ ପ୍ରାପ୍ତ କରିଥିଲେ ।


    ଭାଇ ଓ ଭଉଣୀମାନେ , ଆଜି ଯେତେବେଳେ ଅର୍ଦ୍ଧକୁମ୍ଭ ପୂର୍ବରୁ ମୁଁ ଆସିଛି , ତ ସେତେବେଳେ ମୁଁ ସମସ୍ତଙ୍କୁ , ଦେଶର ପ୍ରତ୍ୟେକ ଜନସାଧାରଣଙ୍କୁ ଗୋଟିଏ ଖୁସି ଖବର ଦେବାକୁ ଚାହୁଁଛି । ଏଥର ଅର୍ଦ୍ଧକୁମ୍ଭରେ ଶ୍ରଦ୍ଧାଳୁ ଅକ୍ଷୟ ବଟର ଦର୍ଶନ କରି ପାରିବେ । କେତେ କେତେ ପିଢି ଧରି ଅକ୍ଷୟ ବଟ ବନ୍ଦ ପଡିଥିଲା , କିନ୍ତୁ ଚଳିତ ଥର ଏଠାକୁ ଆସୁଥିବା ପ୍ରତ୍ୟେକ ଶ୍ରଦ୍ଧାଳୁ ପ୍ରୟାଗରାଜର ତ୍ରିବେଣୀରେ ସ୍ନାନ କରିବା ପରେ ଅକ୍ଷୟ ବଟର ଦର୍ଶନ କରିବାର ସୌଭାଗ୍ୟ ମଧ୍ୟ ପ୍ରାପ୍ତ କରିପାରିବେ ।


    ଏତିକି ହିଁ ନୁହେଁ , ଅକ୍ଷୟ ବଟ ସହିତ ସରସ୍ୱତୀ କୁମ୍ଭ ଦର୍ଶନ ମଧ୍ୟ ଏବେ ତା ’ ପାଇଁ ସମ୍ଭବ ହୋଇପାରିବ । ମୁଁ ତ ନିଜେ ମଧ୍ୟ କିଛି ସମୟ ପୂର୍ବରୁ ଅକ୍ଷୟ ବଟର ଦର୍ଶନ କରି ଆପଣମାନଙ୍କ ସମ୍ମୁଖକୁ ଆସିଛି । ଏହି ବୃକ୍ଷ ନିଜର ଗଭୀର ଚେର ଯୋଗୁ ବାରମ୍ବାର ପଲ୍ଲବିତ ହୋଇ ଆମକୁ ମଧ୍ୟ ଜୀବନ ପ୍ରତି ଏମିତି ହିଁ ଜୀବନ୍ତ ମନୋବୃତି ରଖିବା ପାଇଁ ପ୍ରେରଣା ଦେଉଛି ।


    ସାଥୀଗଣ , ଏଭଳି ଦିବ୍ୟ ଏବଂ ଜୀବନ୍ତ ପ୍ରୟାଗରାଜକୁ ଆହୁରି ଆକର୍ଷକ ଏବଂ ଆଧୁନିକ କରିବା ସହିତ ଜଡ଼ିତ ପ୍ରାୟ ସାଢ଼େ ଚାରି ହଜାର କୋଟି ଟଙ୍କାର ପ୍ରକଳ୍ପଗୁଡ଼ିକର ଲୋକାର୍ପଣ ଏବଂ ଶିଳାନ୍ୟାସ କିଛି ସମୟ ପୂର୍ବରୁ ଏଠାରେ କରାଯାଇଛି । ସଡ଼କ , ରେଳବାଇ , ସହର ଏବଂ ମାଆ ଗଙ୍ଗାଙ୍କ ସଫେଇ , ସ୍ମାର୍ଟ ସହର ଭଳି ଶହ ଶହ ପ୍ରକଳ୍ପ ଏଥିରେ ସାମିଲ ହୋଇଛି ।


    ପ୍ରୟାଗରାଜର ଜନସାଧାରଣ ଆପଣ ସମସ୍ତଙ୍କର ଜୀବନକୁ ସୁଗମ ଏବଂ ସରଳ କରିବା ପାଇଁ କରାଯାଇଥିବା ଏସବୁ ସୁବିଧା ଗୁଡ଼ିକ ପାଇଁ ଆପଣମାନଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି । ଏହି ସମସ୍ତ ପରିଯୋଜନା ଦ୍ୱାରା କୁମ୍ଭରେ ଏଠାରେ ପ୍ରବାସ କରୁଥିବା କଳ୍ପବାସୀଙ୍କୁ ମଧ୍ୟ ବହୁତ ବହୁତ ସୁବିଧା ମିଳିବ ।


    ସାଥୀଗଣ , ଭାଜପା ସରକାର କୁମ୍ଭମେଳା ସମୟରେ ଯୋଗାଯୋଗରୁ ନେଇ ଏଠାକାର ଭିତ୍ତିଭୂମି ଉପରେ ବିଶେଷ ଧ୍ୟାନ ଦେଇଛନ୍ତି । ଆମର ପ୍ରୟାସ ହେଉଛି ପ୍ରୟାଗରାଜ ପର୍ଯ୍ୟନ୍ତ ଆସୁଥିବା ପ୍ରତ୍ୟେକ ରାସ୍ତାକୁ ସୁଦୃଢ଼ କରିବା ପାଇଁ , ସୁଧାରିବା ପାଇଁ ; ସେ ହୁଏତ ରେଳ ମାର୍ଗ ହେଉ , ବିମାନ ସଂଯୋଗ ହେଉ କିମ୍ବା ସଡ଼କଗୁଡ଼ିକୁ ସୁଧାରିବାର କଥା ହେଉ । କୁମ୍ଭକୁ ଧ୍ୟାନରେ ରଖି ରେଳ ମନ୍ତ୍ରଣାଳୟ ଏଥର ମଧ୍ୟ ଅନେକ ନୂତନ ଟ୍ରେନ ଚଳାଚଳ ଆରମ୍ଭ କରିବାକୁ ଯାଉଛନ୍ତି । ଏବେ ସହରର ବଡ଼ ଫ୍ଲାଏଓଭର , ରେଳବାଇ ଓଭର ବ୍ରିଜ ଏବଂ ଅଣ୍ଡର ପାସ୍ , ବିଜୁଳି ଏବଂ ପାନୀୟ ଜଳର ଯେଉଁ ସବୁ ପରିଯୋଜନା ଗୁଡ଼ିକର ଲୋକାର୍ପଣ ମୁଁ କରିଛି , ତାହାଦ୍ୱାରା ଏଠାକାର ଭିତ୍ତିଭୂମି ଏବଂ ଯୋଗାଯୋଗ , ଦୁଇଟି ଯାକ ହିଁ ସୁଧୁରି ଯିବ । ଏହି କାର୍ଯ୍ୟକ୍ରମ ପରେ ମୁଁ ଏଠାରୁ ଆପଣଙ୍କର ପ୍ରୟାଗରାଜ ବିମାନବନ୍ଦରର ନୂତନ ଟର୍ମିନାଲର ଉଦଘାଟନ କରିବା ପାଇଁ ମଧ୍ୟ ଯାଉଛି । ଏହି ନୂତନ ଟର୍ମିନାଲକୁ ଗୋଟିଏ ବର୍ଷ ଭିତରେ ନିର୍ମାଣ କରିବା ହେଉଛି ଗୋଟିଏ ରେକର୍ଡ । ଏହି ଟର୍ମିନାଲ ଦ୍ୱାରା ଯାତ୍ରୀ ମାନଙ୍କର ସୁବିଧା ତ ବୃଦ୍ଧି ପାଇବ ହିଁ , ଦେଶର ବହୁ ସହରମାନଙ୍କରୁ ପ୍ରୟାଗରାଜର ଯୋଗାଯୋଗ ମଧ୍ୟ ବୃଦ୍ଧି ପାଇବ । ମୁଁ ପ୍ରୟାଗରାଜର ଲୋକମାନଙ୍କୁ ଏଥିପାଇଁ ଅଗ୍ରୀମ ଶୁଭେଚ୍ଛା ଜଣାଉଛି ।


    ସାଥୀଗଣ , ଏ ସମସ୍ତ ସୁବିଧା ସବୁ , ଏମିତି ତ ଅର୍ଦ୍ଧକୁମ୍ଭର ଠିକ୍ ପୂର୍ବରୁ ପ୍ରସ୍ତୁତ ହେଉଛି , କିନ୍ତୁ ଏହାର ପ୍ରଭାବ ଏ ପର୍ଯ୍ୟନ୍ତ ସୀମିତ ହୋଇ ରହିବା ଭଳି ନୁହେଁ । ଏହା ଆଗାମୀ ସମୟରେ ପ୍ରୟାଗରାଜରେ ଜୀବନର ପ୍ରତ୍ୟେକ ସ୍ତରରେ ସକରାତ୍ମକ ପ୍ରଭାବ ଆଣିବାକୁ ଯାଉଛି । ଏଥିରେ ଏହା ମଧ୍ୟ ହେଉଛି ସବୁଠାରୁ ବିଶେଷ କଥା କି ଆଗ ଭଳି ଅଧା , ଅଧୂରା କାମ କରାଯାଇ ନାହିଁ , ଯେଉଁ ସୁବିଧାଗୁଡ଼ିକର ନିର୍ମାଣ କରାଯାଉଛି , ତାହା ହେଉଛି ସ୍ଥାୟୀ । 100 କୋଟି ଟଙ୍କାରୁ ଅଧିକ ବ୍ୟୟରେ ନିର୍ମିତ ସମନ୍ୱିତ କମାଣ୍ଡ କଂଟ୍ରୋଲ ସେଂଟର ପ୍ରୟାଗରାଜ ହେଉଛି ପୌରାଣିକତାର ଆଧୁନିକତା ସହିତ ସଙ୍ଗମର ପ୍ରତୀକ । ଏହା ହେଉଛି ସ୍ମାର୍ଟ ପ୍ରୟାଗରାଜର ଏକ ପ୍ରମୁଖ କେନ୍ଦ୍ର । ସଡ଼କ , ବିଜୁଳି , ପାଣିରୁ ନେଇ ସବୁ ବ୍ୟବସ୍ଥା ଏହି କେନ୍ଦ୍ର ଦ୍ଵାରା ସଂଚାଳିତ ହେବାକୁ ଯାଉଛି ।


    ଭାଇ ଓ ଭଉଣୀମାନେ , ସରକାରଙ୍କର ପ୍ରୟାସ ହେଉଛି କି ଚଳିତଥର ଅର୍ଦ୍ଧକୁମ୍ଭରେ ତପରୁ ନେଇ ଟେକ୍ନିକ ପର୍ଯ୍ୟନ୍ତ , ତାହାର ପ୍ରତ୍ୟେକ ଦିଗର ଅନୁଭବ , ସମଗ୍ର ଦୁନିଆର ଲୋକଙ୍କୁ ମିଳିପାରୁ । ତପର ଅନୁଭୂତି ହେଉ ଏବଂ ଆଧୁନିକ ଜ୍ଞାନ କୌଶଳର ମଧ୍ୟ ଅନୁଭୂତି ମିଳୁ । ଆଧ୍ୟାତ୍ମ , ଆସ୍ଥା ଏବଂ ଆଧୁନିକତାର ତ୍ରିବେଣୀ କେତେ ଭବ୍ୟ ଏବଂ ଘନିଷ୍ଠ ହୋଇପାରେ , ଏହାର ଅନୁଭବକୁ ନେଇ ଲୋକ ଏଠାରୁ ଯିବେ , ଏହାର ସଂମ୍ପୂର୍ଣ୍ଣ ପ୍ରୟାସ କରାଯାଉଛି ।


    ଏଠାରେ ନିର୍ମାଣ କରାଯାଇଥିବା ସେଲଫି ପଏଣ୍ଟ ମଧ୍ୟ ହେଉଛି ଆକର୍ଷଣର କେନ୍ଦ୍ର । କିଛି ସମୟ ପୂର୍ବରୁ ମୁଁ ସ୍ୱତନ୍ତ୍ର ଅତିଥିମାନଙ୍କ ସହିତ ଦିବ୍ୟ କୁମ୍ଭ , ଭବ୍ୟ କୁମ୍ଭ ସେଲଫି ପଏଣ୍ଟରେ ମଧ୍ୟ ଫଟୋ ଉଠାଇଛି ।


    ସାଥୀଗଣ , ଅର୍ଦ୍ଧକୁମ୍ଭ ଏବଂ ସେଲଫିର ସଙ୍ଗମ ସେ ପର୍ଯ୍ୟନ୍ତ ଅଧୁରା ରହିବ ଯେ ପର୍ଯ୍ୟନ୍ତ ଏଠାକାର ମୂଳ ଶକ୍ତି , ମୂଳ ସଙ୍ଗମ , ତ୍ରିବେଣୀ ଭବ୍ୟ ନ ହେବ । ତ୍ରିବେଣୀର ଶକ୍ତିର ଏକ ବଡ଼ ସ୍ରୋତ ହେଉଛନ୍ତି ମା ’ ଗଙ୍ଗା । ମା ଗଙ୍ଗା ସ୍ୱଚ୍ଛ ହୁଅନ୍ତୁ , ନିର୍ମଳ ହୁଅନ୍ତୁ , ଚୀରସ୍ରୋତା ହୁଅନ୍ତୁ ; ଏଥିପାଇଁ ସରକାର ଦ୍ରୁତ ଗତିରେ କାର୍ଯ୍ୟ କରୁଛନ୍ତି ।


    ଆଜି ଏଠାରେ ଯେଉଁ ହଜାର ହଜାର କୋଟିର ପ୍ରକଳ୍ପ ଲୋକାର୍ପଣ ହୋଇଛି , ସେଥିରେ ମାତା ଗଙ୍ଗାଙ୍କ ସଫେଇ ଏବଂ ଏଠାରେ ଥିବା ଘାଟର ସୌନ୍ଦର୍ଯ୍ୟକରଣ ସହିତ ଜଡିତ ଅନେକ ପ୍ରକଳ୍ପ ମଧ୍ୟ ସେଥିରେ ସାମିଲ ହୋଇଛି । 1700 କୋଟି ଟଙ୍କା ବ୍ୟୟରେ ନିର୍ମାଣ କରାଯାଇଥିବା ସ୍ୱରେଜ ଟ୍ରିଟମେଂଟ ପ୍ଲାଂଟ ଦ୍ୱାରା ସହରରେ ପାଖାପାଖି ଏକ ଡର୍ଜନ ନାଳକୁ ସିଧା ସଳଖ ଗଙ୍ଗାରେ ମଇଳା ପାଣିର ପ୍ରବାହକୁ ଅଟକାଯାଇ ପାରିବ । ସେହିପରି ନମାମୀ ଗଙ୍ଗେ ପ୍ରକଳ୍ପରେ ପ୍ରାୟ 150 ଘାଟର ସୌନ୍ଦର୍ଯ୍ୟ କରଣ ମଧ୍ୟ କରାଯାଉଛି । ସେହପରି ପାଖାପାଖି 50 ଘାଟର କାର୍ଯ୍ୟ ସଂମ୍ପୂର୍ଣ୍ଣ ହୋଇଯାଇଛି । ଏପରିକି ଛଅଟି ଘାଟର ମଧ୍ୟ ଆଜି ଏଠାରେ ଲୋକାର୍ପଣ କରାଯାଇଛି ।


    ଭାଇ ଓ ଭଉଣୀମାନେ , ପ୍ରୟାଗରାଜ ହେଉ , କାଶୀ ହେଉ , କାନପୁର ହେଉ , ୟୁପିର ସମସ୍ତ ସହର ସମେତ ଗଙ୍ଗା କୂଳରେ ଥିବା ପ୍ରତ୍ୟେକ ରାଜ୍ୟରେ ଏହି ପ୍ରକାରର ସୁବିଧା ଗୁଡିକର ନିର୍ମାଣ ହେଉଛି । ନମାମୀ ଗଙ୍ଗା ମିଶନ ଅଧିନରେ ଏ ପର୍ଯ୍ୟନ୍ତ ସାଢେ 24 ହଜାର କୋଟିରୁ ଅଧିକ ଟଙ୍କାର ପ୍ରକଳ୍ପକୁ ମଞ୍ଜୁରି ଦିଆଯାଇ ସାରିଛି । 5 ହଜାର କୋଟି ଟଙ୍କାର 75ଟି ପ୍ରକଳ୍ପ ସଂମ୍ପୂର୍ଣ୍ଣ କରାଯାଇ ସାରିଛି । ହଜାର ହଜାର କୋଟି ଟଙ୍କାର 150 ପ୍ରକଳ୍ପ , ତାହା ଉପରେ ମଧ୍ୟ ଦ୍ରୁତ ଗତିରେ କାର୍ଯ୍ୟ ଚାଲୁ ରହିଛି ।


    ସାଥୀଗଣ , ଗଙ୍ଗାମାତା ନିର୍ମଳ ଏବଂ ଚିରସ୍ରୋତା ହେବେ , ଏହି ନିଷ୍ପତ୍ତି ପଛରେ ସବୁଠାରୁ ବଡ଼ ଶକ୍ତି , ସରକାରୀ କଳ ତ ’ ଅଛି ; କୋଟି କୋଟି ସ୍ୱଚ୍ଛାଗ୍ରହୀଙ୍କର , ମା ଗଙ୍ଗାଙ୍କର ସେବକମାନଙ୍କର ମଧ୍ୟ ଯୋଗଦାନ ରହିଛି । ଜନତା -ଜନାର୍ଦ୍ଦନ ଏହି ଅଭିଯାନ ସହିତ ଯୋଡି ହୋଇ ରହିଛନ୍ତି । ନିଜ ସ୍ତରରେ କାର୍ଯ୍ୟ କରୁଛନ୍ତି । ଗଙ୍ଗା ମାତାଙ୍କ ପ୍ରତି ଜନ-ଭାଗିଦାରୀ ଏବଂ ଦାୟିତ୍ୱ ଆମ ପ୍ରୟାସକୁ ଅଧିକ ଶକ୍ତି ଦେଇଛି । ଏବେ ଗଙ୍ଗା କୂଳରେ ପ୍ରାୟ ସମସ୍ତ ଗାଁକୁ ଖୋଲା ମଳ ମୁକ୍ତ ଘୋଷଣା କରା ଯାଇଛି ।


    ଭାଇ ଓ ଭଉଣୀମାନେ , ଶାସ୍ତ୍ରରେ ସ୍ୱଚ୍ଛତାକୁ ଦେବତ୍ୱ ସହିତ ଯୋଡ଼ି ଦିଆ ଯାଇଛି । କୁମ୍ଭରେ ଦେବତା ମାନଙ୍କର ନିବାସ ହୋଇଥାଏ । ଏପରି କି କୁମ୍ଭରେ ମାଆ ଗଙ୍ଗାଙ୍କ ସଫେଇ ହେଉ ଅବା ସ୍ୱଚ୍ଛ କୁମ୍ଭର କଥା ହେଉ , ଚଳିତ ଥର କୁମ୍ଭରେ କୌଣସି କାର୍ଯ୍ୟକୁ ବାକି ରଖି ଦିଆଯାଉ ନାହିଁ ।


    ଏବେ ମୁଁ ଏଠାକୁ ଆସିବା ପୂର୍ବରୁ ସ୍ୱଚ୍ଛ କୁମ୍ଭର ପ୍ରଦର୍ଶନୀ ଦେଖିଲି ଏବଂ ଲୋକାର୍ପଣରେ ମଧ୍ୟ କୁମ୍ଭରେ ସ୍ୱଚ୍ଛତା ରହୁ , ଏଥିପାଇଁ ଆଧୁନିକ କୌଶଳ ଆଉ ପୋର୍ଟେବୁଲ କମ୍ପ୍ୟୁଟର ଭଳି ଉପକରଣ ଲଗାଇବାର ଯୋଜନାର ଶୁଭାରମ୍ଭ କରା ଯାଇଛି ।


    ସାଥୀଗଣ , କେନ୍ଦ୍ର ସରକାର ଉତ୍ତର ପ୍ରଦେଶ ସରକାରଙ୍କ ସହିତ ମିଳିମିଶି ଏହା ସୁନିଶ୍ଚିତ କରିବାରେ ଯୋଡ଼ି ହୋଇଛନ୍ତି କି ଆୟୋଜନ ଦର୍ଶନୀୟ , ଦାର୍ଶନିକ ଆଉ ଦିବ୍ୟ ହେଉ । ସରକାରଙ୍କର ସଂପୂର୍ଣ୍ଣ ପ୍ରୟାସ ହେଉଛି କି ଏଠାରେ ଭାରତର ଗୌରବଶାଳୀ ଅତୀତର ଦର୍ଶନ ଏବଂ ବୈଭବଶାଳୀ ଭବିଷ୍ୟତର ଝଲକ ଦୁନିଆକୁ ଦେଖିବାକୁ ମିଳୁ ।


    ମୁଁ ଖୁସି ଯେ ସରକାରଙ୍କର ଏହି ପ୍ରୟାସରେ ପ୍ରୟାଗରାଜର ପ୍ରତ୍ୟେକ ନାଗରିକ ଜଡ଼ିତ ଅଛନ୍ତି । ନିଜ ସ୍ତରରେ ଅନେକ ପ୍ରୟାସ ଆପଣ ମଧ୍ୟ କରୁଛନ୍ତି । ସହରର ପରିଷ୍କାର ପରିଚ୍ଛନ୍ନତା ଠାରୁ ନେଇ ଅତିଥି ମାନଙ୍କ ସକ୍ରାର ପାଇଁ ସକରାତ୍ମକ ବାତାବରଣ ସୃଷ୍ଟି କରିବାରେ ଆପଣ ମାନେ ଲାଗି ପଡ଼ିଛନ୍ତି । ଏଠାରେ ଯେଉଁ ପ୍ରଦର୍ଶନୀ ଚାଲିଛି , ସେଥିରେ ମୁଁ ଦେଖିଛି କି କିଭଳି ଆକର୍ଷକ ଚିତ୍ରକଳାରେ , ସେଥିରେ ସହରକୁ ସଜ୍ଜିତ କରା ଯାଉଛି । ଚିତ୍ର ମାଧ୍ୟମରେ ପ୍ରୟାଗରାଜ ଏବଂ ଭାରତ ଦର୍ଶନ କରାଇବାର ଅଦ୍ଭୁତ ପ୍ରୟାସ ହେଉଛି ପ୍ରଶଂସନୀୟ ଆଉ ଏହି ଅନୁଭବ ଏଠାକୁ ଆସୁଥିବା ପ୍ରତ୍ୟେକ ଯାତ୍ରୀଙ୍କ ପାଇଁ ଅନୁପମ ହେବ ।


    ସାଥୀଗଣ , ପ୍ରୟାଗରାଜର ଲୋକଙ୍କ ଏହି ଭାବନାକୁ ବୁଝି , ଆପଣ ମାନଙ୍କ ସ୍ନେହକୁ ଦେଖି ମୁଁ ସାରା ଦୁନିଆର ଲୋକଙ୍କୁ ଅର୍ଦ୍ଧକୁମ୍ଭକୁ ଆସିବା ପାଇଁ ନିମନ୍ତ୍ରଣ ଦେଇ ଆସିଛି । ବିଗତ ଏକ-ଦେଢ଼ ବର୍ଷ ଧରି ଯେଉଁଠାକୁ ମଧ୍ୟ ଯାଇଛି , ସେଠାରେ ରହୁଥିବା ପ୍ରତ୍ୟେକ ଭାରତ ବାସୀଙ୍କୁ ନିଜର ବିଦେଶୀ ସାଥୀଙ୍କ ସହିତ ପ୍ରୟାଗରାଜ ଆସି ଭାରତର ସାଂସ୍କୃତିକ ପରମ୍ପରା ସହିତ ଯୋଡ଼ି ହେବାର ନିମନ୍ତ୍ରଣ ମୁଁ ସ୍ୱୟଂ ଯାଇ କରି ଦେଇଛି ; କାରଣ ମୁଁ ମଧ୍ୟ ଏବେ ଉତ୍ତରପ୍ରଦେଶ ବାଲା ହୋଇଛି ନା ।


    ଆପଣମାନେ ଦେଖିଥିବେ , କାଲି ହିଁ ସଙ୍ଗମରେ 70ଟି ଦେଶର ପତାକା ଉଡ଼ା ଯାଇଛି । 70ଟି ଦେଶରେ ଭାରତ ପକ୍ଷରୁ ନିଯୁକ୍ତ ପ୍ରତିନିଧିଗଣ , ରାଜନୈତିକ ପ୍ରତିନିଧିଗଣ ସଂପୂର୍ଣ୍ଣ କୁମ୍ଭ କ୍ଷେତ୍ର ପରିଦର୍ଶନ କରିଛନ୍ତି , ଏଠାକାର ଅଦ୍ଭୁତ ବାତାବରଣର ଆନନ୍ଦ ନେଇଛନ୍ତି । ଏଭଳି ପ୍ରୟାସ କୁମ୍ଭର ବିଶ୍ୱ ସ୍ତରରେ ଲୋକପ୍ରିୟତା ବଢ଼ାଇବାରେ ଆହୁରି ସହାୟକ ସିଦ୍ଧ ହେବ ।


    ସାଥୀଗଣ , ଚଳିତ ଥର ଦୁଇଟି ମହତ୍ୱପୂର୍ଣ୍ଣ ଆୟୋଜନ ଦୁନିଆର ସର୍ବ ପୁରାତନ ସାଂସ୍କୃତିକ ସହର - ପ୍ରୟାଗରାଜ ଏବଂ କାଶୀରେ ଏକା ସଙ୍ଗରେ ହେଉଛି । ଯେତେବେଳେ ଏଠାରେ ଅର୍ଦ୍ଧକୁମ୍ଭ ପାଇଁ ଦୁନିଆ ଏକାଠି ହେବ ସେତେବେଳେ କାଶୀରେ ପ୍ରବାସୀ ଭାରତୀୟ ଦିବସ ପାଇଁ ସମଗ୍ର ଦୁନିଆର ଭାରତୀୟ ମାନେ ଏକାଠି ହେବାକୁ ଯାଉଛନ୍ତି । ଜଣାପଡୁଛି ସେମାନଙ୍କର ମଧ୍ୟ ଏଠାକୁ ଆସିବାର କାର୍ଯ୍ୟକ୍ରମ ରହିବ ।


    ଭାଇ ଓ ଭଉଣୀମାନେ , ଅର୍ଦ୍ଧକୁମ୍ଭ କେବଳ କୋଟି କୋଟି ଲୋକଙ୍କର ଏକାଠି ହେବାର ପର୍ବ ନୁହେଁ , ଏଠାକୁ ଆସୁଥିବା କୋଟି କୋଟି ଲୋକଙ୍କ ମାଧ୍ୟମରେ ସମଗ୍ର ଦେଶ , ସେଥିରେ ଆସୁଥିବା କୋଟି କୋଟି ଲୋକଙ୍କ ମଧ୍ୟରେ ହେବାକୁ ଥିବା ସମ୍ପର୍କ ଏବଂ ଆଲୋଚନା ଆମ ଦେଶକୁ ମାର୍ଗ ଦେଖାଇଥାଏ । କୁମ୍ଭକୁ ଆସୁଥିବା କୋଟି କୋଟି ଲୋକଙ୍କ ସହିତ ହିଁ କୋଟି କୋଟି ବିଚାର ଧାରାର ପ୍ରବାହ ମଧ୍ୟ ଭାରତକୁ ସମୃଦ୍ଧ ଏବଂ ସଶକ୍ତ କରିଥାଏ ।


    କୁମ୍ଭର ପର୍ବ ଭାରତ ଏବଂ ଭାରତୀୟତାର ହେଉଛି ସବୁଠାରୁ ବଡ଼ ପ୍ରମାଣ । ଏହି ପର୍ବ ଭାଷା , ପୋଷାକ ଏବଂ ଭିନ୍ନତାକୁ ଶେଷ କରି ଏକ ହେବା ପାଇଁ ପ୍ରେରଣା ଦେଇଥାଏ । ଏହି ପର୍ବ ଆମକୁ ଯୋଡିଥାଏ , ଏହି ପର୍ବ ଗାଁ ଏବଂ ସହରକୁ ଏକାଠି କରିଥାଏ । ଏକ ଭାରତ-ଶ୍ରେଷ୍ଠ ଭାରତର ଉପଯୁକ୍ତ ପ୍ରତିଛବି ଏଠାରେ ଦେଖିବାକୁ ମିଳିଥାଏ । ଏଥିରେ ଆମର ଦାୟିତ୍ୱ ରହୁଛି କି ଏଠାକୁ ଆସୁଥିବା ପ୍ରତ୍ୟେକ ଅତିଥିଙ୍କର ଆମେ ଧ୍ୟାନ ରଖିବା । ଏହି ଆୟୋଜନ କେବଳ ଶ୍ରଦ୍ଧା ନୁହେଁ , ହେଉଛି ଦେଶର ପ୍ରତିଷ୍ଠାର ମଧ୍ୟ ପ୍ରଶ୍ନ । ଆମକୁ ଏହା ସୁନିଶ୍ଚିତ କରିବାର ଅଛି କି ଭାରତର ଏକ ନୂତନ ଛବି , ତାହାକୁ ନେଇ ଦୁନିଆ ଏଠାରୁ ଫେରି ଯାଉ ।


    ଏହି ସମୟରେ ସାରା ଦୁନିଆର ହଜାର ହଜାର ଛାତ୍ର ଏଠାକାର ପରିଚାଳନା ବିଷୟରେ ଶିଖିବାକୁ ପଢିବାକୁ ମଧ୍ୟ ଆସିବେ । ବିଶ୍ୱର ସବୁଠାରୁ ବଡ଼ ପ୍ରବନ୍ଧନ ବିଶ୍ୱ ବିଦ୍ୟାଳୟ ଏହି ଆୟୋଜନର ବିଶାଳତା , ବିବଧତା , ଏବଂ ସଫଳତା ଉପରେ ପିଲାମାନଙ୍କୁ ପ୍ରବନ୍ଧନର ଗୁରତ୍ୱ ବିଷୟରେ ଶିଖାଉଛି ।


    ସାଥୀଗଣ , ଭାରତର ପରିଚୟ ହେଉଛି ଆମର ସାଂସ୍କୃତିକ ପରମ୍ପରା , ହେଉଛି ଜ୍ଞାନର ଭଣ୍ଡାର । ଏହି ଶକ୍ତି ସହିତ ଦୁନିଆକୁ ପରିଚିତ କରାଇବା ପାଇଁ ସ୍ୱାମୀ ବିବେକାନନ୍ଦଙ୍କ ସମେତ ସମସ୍ତ ମହର୍ଷିମାନେ ନିଜର ଜୀବନ ସମର୍ପିତ କରିଦେଲେ । ବିଗତ ଚାରି - ସାଢେ ଚାରି ଧରି କେନ୍ଦ୍ର ସରକାର ମଧ୍ୟ ଏହି ନିରନ୍ତର ପ୍ରୟାସ କରୁଛନ୍ତି କି ସଂସାଧନ ସହିତ ଦେଶର ସାଂସ୍କୃତିକ ଏବଂ ଆଧ୍ୟାତ୍ମିକ ପରମ୍ପରାର ମଧ୍ୟ ପ୍ରଭାବ ବଢୁ ।


    ସାଥୀଗଣ , ମୁଁ ଆଜି ପବିତ୍ର ପ୍ରୟାଗରାଜରେ ଆପଣମାନଙ୍କ ସହିତ ଏବଂ ଦେଶର ଲୋକମାନଙ୍କ ସହିତ ଆଉ ଏକ ଗୁରୁତ୍ୱପୁର୍ଣ୍ଣ ବିଷୟରେ କଥା ହେବାକୁ ଚାହୁଁଛି । ପ୍ରୟାଗରାଜ ହେଉଛି ସେହି ସ୍ଥାନ , ଯାହାକୁ ଉତ୍ତର ପ୍ରଦେଶରେ ନ୍ୟାୟର ମନ୍ଦିର ମଧ୍ୟ କୁହାଯାଇ ପାରେ । ବିଗତ କିଛି ସମୟ ଧରି ଯେଭଳି ଭାବେ ପୁଣି ଥରେ ଦେଶର ନ୍ୟାୟପାଳିକା ଉପରେ ଚାପ ପକାଇବାର ଖେଳ ଆରମ୍ଭ ହୋଇଛି , ସେହି ସ୍ଥିତିରେ ଦେଶକୁ , ଆଜିର ଯୁବ ପିଢୀକୁ ସତର୍କ କରାଯିବାର ବହୁତ ଆବଶ୍ୟକତା ରହିଛି ।


    ସାଥୀଗଣ , ଦେଶକୁ ସବୁଠାରୁ ଅଧିକ ସମୟ ଶାସନ କରିଥିବା ଦଳ ସର୍ବଦା ନିଜକୁ ପ୍ରତ୍ୟେକ ଆଇନ , ନ୍ୟାୟପାଳିକା , ସଂସ୍ଥା ଏପରିକି ଦେଶଠାରୁ ମଧ୍ୟ ନିଜକୁ -ନିଜେ ଉଚ୍ଚ ବୋଲି ଭାବିଥାଏ । ଦେଶର ପ୍ରତିଟି ସେହି ସଂସ୍ଥାକୁ , ଏପରିକି ସାଂବିଧାନିକ ସଂସ୍ଥାଗୁଡିକୁ ମଧ୍ୟ ଏହି ଦଳ ନଷ୍ଟ କରି ଦେଲା , ଯାହା ତାଙ୍କ ଇଚ୍ଛାରେ ଚାଲିଲା ନାହିଁ , ତାଙ୍କ ଇଶାରାରେ ଚାଲିଲା ନାହିଁ , ତାଙ୍କ ଇଶାରାରେ କାର୍ଯ୍ୟ କରିବାକୁ , ନଇଁବାକୁ ପ୍ରସ୍ତୁତ ହେଲା ନାହିଁ ।


    ଭାଇ ଓ ଭଉଣୀମାନେ , ଏହି ମନମୁଖୀ ସ୍ୱଭାବ କାରଣରୁ ଆମ ଦେଶର ନ୍ୟାୟ ପ୍ରଣାଳୀକୁ ମଧ୍ୟ ଦୁର୍ବଳ କରିବାର ପ୍ରୟାସ କରାଗଲା । ଏହାର ଏକମାତ୍ର କାରଣ ଥିଲା କି ନ୍ୟାୟପାଳିକା ସେହି ସଂସ୍ଥା ଗୁଡ଼ିକ ମଧ୍ୟରୁ ଗୋଟିଏ ଥିଲା , ଯାହା ଏହି ପାର୍ଟିର ଭ୍ରଷ୍ଟ ଏବଂ ନିରଙ୍କୁଶ ଉପାୟ ବିରୁଦ୍ଧରେ ଠିଆ ହୋଇଥିଲା । ଏହି କଥାକୁ ପ୍ରୟାଗରାଜ ଏବଂ ଉତ୍ତର ପ୍ରଦେଶର ଲୋକ ମାନଙ୍କ ଠାରୁ କିଏ ଅଧିକ ଭଲ ଭାବେ ଜାଣି ପାରିବେ କି କଂଗ୍ରେସକୁ ନ୍ୟାୟପାଳିକା କାହିଁକି ପସନ୍ଦ ନୁହେଁ ? ଉତ୍ତର ପ୍ରଦେଶର ଲୋକ ସେହି ଦିନକୁ ମନେ ପକାନ୍ତୁ – ଯେତେବେଳେ ଏହି ଦଳର ସର୍ବୋଚ୍ଚ ନେତା ଦ୍ୱାରା ଏଠାରେ ଜନମତକୁ ଅପମାନିତ କରିବାର କାର୍ଯ୍ୟ କରା ଯାଇଥିଲା । କ ’ ଣ ଏହା ଲୋକତନ୍ତ୍ରର ଅପମାନ ନ ଥିଲା ?


    ସାଥୀଗଣ , ଦେଶ ସେହି ଦିନକୁ ମଧ୍ୟ ଭୁଲି ପାରିବ ନାହିଁ ଯେତେବେଳେ ପ୍ରୟାଗରାଜର ହାଇକୋର୍ଟ ସତ୍ୟ ଏବଂ ସମ୍ବିଧାନ ସହିତ ରହି ସେମାନଙ୍କୁ ସଂସଦରୁ , ସଂସଦ ସଦସ୍ୟ ପଦରୁ ହଟାଇ ଦେଲା ତ ସେମାନେ ଗଣତନ୍ତ୍ରକୁ ହିଁ ଶେଷ କରିବାର ପ୍ରୟାସ କଲେ । ଦେଶରେ ଜରୁରୀ କାଳୀନ ପରିସ୍ଥିତି ଲଗାଇ ଦେଲେ । ଏପରି କି ଦେଶର ସମ୍ବିଧାନକୁ ମଧ୍ୟ ବଦଳାଇ ଦିଆଗଲା । ଚେଷ୍ଟା ତ ଏ ପର୍ଯ୍ୟନ୍ତ ହୋଇଥିଲା କି ନ୍ୟାୟପାଳିକା ଠାରୁ ନିର୍ବାଚନ ମାମଲା ଶୁଣାଣୀର ଅଧିକାର ଛଡ଼ାଇ ନେବା ପର୍ଯ୍ୟନ୍ତ କଥା ଯାଇଥିଲା ।


    ସାଥୀଗଣ , କଂଗ୍ରେସର ନେତା ମାନଙ୍କର ଏହି ପ୍ରବୃତି ରହିଛି । ଏହି ପ୍ରବୃତିରେ ଦେଶର ସାମ୍ବିଧାନିକ ସଂସ୍ଥା ଗୁଡ଼ିକୁ ଗୋଟିଏ ଦଳ ଆଗରେ ହାତ ବାନ୍ଧି ଠିଆ ହୋଇ ରହିବାକୁ ବାଧ୍ୟ କରାଯାଉଛି । ଯିଏ ମୁଣ୍ଡ ନୁଆଁଉ ନାହିଁ , ତାକୁ ଭାଙ୍ଗିବାର ପ୍ରୟାସ କରାଯାଉଛି । ଏହା ହେଉଛି ସେମାନଙ୍କର ସାମନ୍ତବାଦୀ ଏବଂ ରାଜତନ୍ତ୍ରର ଚିନ୍ତାଧାରା ଯାହା ସେମାନଙ୍କୁ ନିରପେକ୍ଷ ସଂସ୍ଥାଗୁଡ଼ିକୁ ବଳ ପୂର୍ବକ ନଷ୍ଟ କରିବା ପାଇଁ ପ୍ରେରିତ କରୁଥାଏ । ନ୍ୟାୟପାଳିକାର ପ୍ରତିଷ୍ଠାକୁ କ୍ଷତିଗ୍ରସ୍ତ କରିବା , ତାକୁ ନଷ୍ଟ କରିବା ପାଇଁ ଏହି ଦଳ କେବଳ ଶକ୍ତିର ହିଁ ପ୍ରୟୋଗ କରି ନ ଥାଏ , ସେ କପଟତାର ପ୍ରୟୋଗ ମଧ୍ୟ କରିଥାଏ । ନିଜର ଷଡଯନ୍ତ୍ରକୁ ସଫଳ କରିବା ପାଇଁ କପଟ , ପ୍ରପଂଚ , ଧୂର୍ତତାର ସମସ୍ତ ସୀମାକୁ ଲଙ୍ଘନ କରି ଦେଇଥାଏ । ନ୍ୟାୟପାଳିକାକୁ ନେଇ ଏହି ଦଳର କାର୍ଯ୍ୟ ସଂସ୍କୃତି ରହି ଆସିଛି – ଯେତେବେଳେ ଶାସନରେ ରହିଥାନ୍ତି ତ ଲଟକାଇ ରଖିବା ଏବଂ ବିପକ୍ଷରେ ରହିଥାନ୍ତି ତ ଧମକ ଦେଇଥାନ୍ତି ।


    ସାଥୀଗଣ , ମୁଁ ଦେଶକୁ କେଶବାନନ୍ଦ ଭାରତୀଙ୍କର ମହତ୍ୱପୂର୍ଣ୍ଣ କେସ୍ ବିଷୟରେ ମଧ୍ୟ ମନେ ପକାଇ ଦେବାକୁ ଚାହେଁ । ଏହି ମାମଲାରେ ନିଷ୍ପତ୍ତି ଶୁଣାଉଥିବା ବିଚାରପତି ମାନେ ଯେତେବେଳେ ଚାପର ବଶବର୍ତି ହେବା ପାଇଁ ମନା କରି ଦେଲେ ତ ବର୍ଷ ବର୍ଷ ଧରି ଚାଲି ଆସୁଥିବା ନ୍ୟାୟିକ ପରମ୍ପରାକୁ ହିଁ ବଦଳାଇ ଦିଆ ଗଲା । ସବୁଠାରୁ ବରିଷ୍ଠ ବିଚାରପତିଙ୍କୁ ପ୍ରଧାନ ବିଚାରପତି କରିବା ପରିବର୍ତେ ଜଣେ ଏଭଳି ବିଚାରପତିଙ୍କୁ ଏହି ପଦ ଦିଆଗଲା , ଯିଏ ବରିଷ୍ଠତା ଅନୁସାରେ ତିନି ଜଣ ବିଚାରପତିଙ୍କ ପଛରେ ଥିଲେ । ଏହା ଥିଲା ଏହି ଲୋକଙ୍କର କାମ କରିବାର ଶୈଳୀ , ନ୍ୟାୟପାଳିକା ଉପରେ ଚାପ ପ୍ରୟୋଗ କରିବାର କୌଶଳ । ଏହି ଭଳି ଭାବେ ଜରୁରୀ କାଳୀନ ପରିସ୍ଥିତିର ନିଷ୍ପତ୍ତି ଉପରେ ଯେତେବେଳେ ବିଚାରପତି ଖାନ୍ନା ଅସହମତି ପ୍ରକାଶ କରିଥିଲେ , ତ ତାଙ୍କ ସହିତ ମଧ୍ୟ ଏହା କରାଗଲା । ତାଙ୍କର ବରିଷ୍ଠତାକୁ ମଧ୍ୟ ଏଡ଼ାଇ ଦିଆଗଲା ।


    ଭାଇ ଓ ଭଉଣୀମାନେ , ନିଜ ସ୍ୱାର୍ଥ ଆଗରେ ନା ଏମାନେ ଦେଶର ହିତକୁ ଦେଖନ୍ତି ନା ଗଣତନ୍ତ୍ରକୁ । ଏମାନଙ୍କ ମନରେ ନା ଆଇନ୍ ପ୍ରତି ସମ୍ମାନ ରହିଛି ନା ପରମ୍ପରା ପ୍ରତି । ଏମାନଙ୍କର ଜଣେ ନେତାଙ୍କର ସାର୍ବଜନିକ ଭାବେ ଦେଇଥିବା ବୟାନକୁ ନେଇ ଖୁବ ଚର୍ଚ୍ଚା ରହିଥିଲା । ସେ କହିଥିଲେ - ଆମେ ମୁଖ୍ୟ ବିଚାରପତି ଭାବେ ତାଙ୍କୁ ମନୋନୀତ କରିବୁ ଯିଏ ଆମ ଚିନ୍ତାଧାରା , ଆମ ବିଚାର ସହିତ ସହମତ ଥିବେ ଆଉ ଆମ ହିସାବରେ ଚାଲିବେ ।


    ସାଥୀଗଣ , ଆମ ଦେଶ ନ୍ୟାୟପାଳିକାକୁ ସମ୍ବିଧାନର ସବୁଠାରୁ ଉପରେ ରଖିବାର କାର୍ଯ୍ୟ କରି ଚାଲିଛି । କିନ୍ତୁ ଦେଶ ଏହି କଥାର ମଧ୍ୟ ସାକ୍ଷୀ ରହିଛି କି ନ୍ୟାୟପାଳିକାକୁ ନିଜ ହିସାବରେ ମୋଡ଼ିବା ପାଇଁ କିଭଳି ଏକ ରାଜନୈତିକ ଦଳ ଦ୍ୱାରା ଲୋଭ , ଲାଳସା , ଶତ୍ରୁତା , କ୍ଷମତା , ସବୁକିଛିର ବ୍ୟବହାର କରା ଯାଉଛି । ଏହି ଦଳଙ୍କ ପାଖରେ ନ୍ୟାୟପାଳିକାକୁ ଅଟକାଇବା , ଲଟକାଇବା , ପଥଭ୍ରଷ୍ଟ ଏବଂ ଧମକାଇବାର ବହୁତ କୌଶଳ ସବୁ ସେମାନଙ୍କର ଅଭ୍ୟାସ ରହିଛି ।


    ନିକଟରେ ଆମେ ଦେଖିଲେ କି କିଭଳି ସେମାନେ ନ୍ୟାୟପାଳିକାର ସର୍ବୋଚ୍ଚ ବିଚାରପତିଙ୍କ ବିରୁଦ୍ଧରେ ମହା ଅଭିଯୋଗ ପ୍ରସ୍ତାବ ଆଣିବାର ପ୍ରୟାସ କଲେ । ବିଚାରପତି ମାନଙ୍କୁ ଡରାଇବା , ଧମକାଇବାର ପ୍ରୟାସ ତାଙ୍କର ପୁରୁଣା ଚିନ୍ତାଧାରାର ହେଉଛି ଅଂଶ ।


    ମୋତେ ଚର୍ଚ୍ଚାରେ ରହିଥିବା ସେହି ବାକ୍ୟ ମଧ୍ୟ ମନେ ଅଛି ଯେତେବେଳେ ତାଙ୍କ ନେତାଙ୍କର ଏକ ମାମଲାର ଶୁଣାଣୀ କରୁଥିବା ବିଚାରପତିଙ୍କୁ ପଚରା ଯାଇଥିଲା କି କ ’ ଣ ସେ ଚାହୁଁ ନାହାଁନ୍ତି କି ତାଙ୍କ ପତ୍ନୀ କର୍ବା ଚୌଥ୍ ପାଳନ କରନ୍ତୁ ? ଏହା ଧମକ ନ ଥିଲା ତ କ ’ ଣ ଥିଲା ?


    ଭାଇ ଓ ଭଉଣୀମାନେ , ଏହି ଲୋକ ମାନେ ପ୍ରତ୍ୟେକ ସଂସ୍ଥାକୁ ନଷ୍ଟ କରିବାର ପ୍ରୟାସ କରିବା ପରେ ଏବେ ଗଣତନ୍ତ୍ରର ଦ୍ୱାହି ଦେଉଛନ୍ତି । କିନ୍ତୁ ଏମାନଙ୍କର ବ୍ୟବହାର , ଏମାନଙ୍କର ଷଡଯନ୍ତ୍ର ବାରମ୍ବାର ଏହା ପ୍ରମାଣିତ କରୁଛି କି ଏମାନେ ନିଜେ ଦେଶ , ଗଣତନ୍ତ୍ର , ନ୍ୟାୟପାଳିକା ଏବଂ ଏପରିକି ଲୋକ ମାନଙ୍କ ଠାରୁ ନିଜକୁ ଉଚ୍ଚ ବୋଲି ଭାବୁଛନ୍ତି । ଏବେ ଦୁଇ ଦିନ ପୂର୍ବରୁ ମଧ୍ୟ ଆମେ ଏହାର ଆଉ ଏକ ଉଦାହରଣ ଦେଖି ସାରିଛେ ଆଉ ଏଥିପାଇଁ ମୁଁ ଆପଣ ମାନଙ୍କୁ କହିବାକୁ ଚାହୁଁଛି ସାବଧାନ ରୁହନ୍ତୁ , ସତର୍କ ରୁହନ୍ତୁ ଏଭଳି ଲୋକ ମାନଙ୍କ ଠାରୁ , ଏଭଳି ଦଳଠାରୁ ।


    ଭାଇ ଓ ଭଉଣୀମାନେ , କଂଗ୍ରେସର ଇତିହାସ ଯେତିକି ସ୍ୱାର୍ଥପର , ବର୍ତମାନ ସେତିକି କଳଙ୍କିତ । କ୍ଷମତା ଏବଂ ସ୍ୱାର୍ଥରେ ଭରପୂର ଏହି ଲୋକ ଆଉ ସେମାନଙ୍କର ସହଯୋଗୀମାନଙ୍କୁ ନା ତ ଦେଶବାସୀଙ୍କ ଠାରେ କିଛି ସମ୍ପର୍କ ରହିଛି , ନା ହିଁ ଦେଶ ସହିତ ନା ହିଁ ଦେଶର ଆର୍ଥିକ-ସାଂସ୍କୃତିକ ସମୃଦ୍ଧି ସହିତ । ସେମାନଙ୍କୁ କିଛି ବିଶେଷ ଅବସରରେ ହିଁ ସଂସ୍କୃତି ବିଷୟରେ ମନେ ପଡ଼େ , ଯେତେବେଳେ କି ଆମମାନଙ୍କ ପାଇଁ ତ ରାଷ୍ଟ୍ର , ରାଷ୍ଟ୍ରର ସମ୍ପନ୍ନତା , ରାଷ୍ଟ୍ରର ବୈଭବ ଏବଂ ଆଧ୍ୟାତ୍ମିକ ସମୃଦ୍ଧି ହେଉଛି ଆମର ଚିନ୍ତାଧାରାର ଏକ ଅଂଶ ।


    ଏହି ସଂସ୍କାର ଯୋଗୁଁ ୟୁପି ସମେତ ସମଗ୍ର ଦେଶରେ ପ୍ରସାଦ ଯୋଜନା ଅଧୀନରେ ଆସ୍ଥା ଏବଂ ଆଧ୍ୟାତ୍ମ ସହିତ ଜଡ଼ିତ ଗୁରୁତ୍ୱପୂର୍ଣ୍ଣ ସ୍ଥାନକୁ ଯୋଡ଼ା ଯାଉଛି । ସେଠାରେ ସୁବିଧାଗୁଡ଼ିକୁ ନିର୍ମାଣ କରାଯାଉଛି । ପ୍ରୟାଗରାଜ ହେଉ , କାଶୀ ହେଉ , ଅଯୋଧ୍ୟା-ବୃନ୍ଦାବନ ହେଉ , କେଦାରନାଥରୁ ନେଇ କାମାକ୍ଷା ଏବଂ ଶବରୀମାଳା ପର୍ଯ୍ୟନ୍ତ ଆସ୍ଥାର ଏଭଳି ଅନେକ କେନ୍ଦ୍ରକୁ ଭବ୍ୟ ଏବଂ ଦିବ୍ୟ କରାଯାଉଛି ।


    ଭାଇ ଓ ଭଉଣୀମାନେ , ଭାରତ କେଉଁ ଭଳି ଭାବେ ପରିବର୍ତିତ ହେଉଛି । ନୂତନ ଭାରତ କିଭଳି ପୌରାଣିକତା ଏବଂ ଆଧୁନିକତାକୁ ଏକାଠି କରୁଛି , ତାହାର ଝଲକ ଅର୍ଦ୍ଧକୁମ୍ଭରେ ଦେଖିବାକୁ ମିଳିବା ପାଇଁ ଯାଉଛି ।


    ମୋର ଆପଣ ସମସ୍ତ ପ୍ରୟାଗବାସୀଙ୍କୁ ଅନୁରୋଧ କି ଆମେ ଆଧୁନିକତା ଦ୍ୱାରା ଆଧ୍ୟାତ୍ମକୁ , ବିକାଶ ଦ୍ୱାରା ବିଶ୍ୱାସକୁ ଆଉ ଶାଳିନତା ଦ୍ୱାରା ଶ୍ରଦ୍ଧାକୁ ଯୋଡ଼ିକରି କୁମ୍ଭକୁ ସଫଳତମ ଆୟୋଜନ ଭାବେ ପ୍ରସ୍ତୁତ କରିବା ।


    ସରକାର ନିଜର ଦାୟିତ୍ୱକୁ ପୂରଣ କରୁଛନ୍ତି । କିନ୍ତୁ ଏତେ ବଡ଼ ଆୟୋଜନ କେବଳ ସରକାରୀ ବ୍ୟବସ୍ଥାଗୁଡ଼ିକର ଭରସାରେ ସଫଳ ହେବା ସମ୍ଭବ ନୁହେଁ । ମୁଁ ନିଜେ , ଯୋଗୀ ମହାଶୟ , ଆମର ସମସ୍ତ ସାଥୀ ଆପଣଙ୍କ ସହିତ କାନ୍ଧରେ କାନ୍ଧ ମିଶାଇ ଚଳିତ ଥର ଅର୍ଦ୍ଧକୁମ୍ଭକୁ ଅଦ୍ଭୁତପୂର୍ବ ଭାବେ ଆୟୋଜନ କରିବା ।


    ଏହି ଆଶା ସହିତ ପୁଣି ଥରେ ଆପଣମାନଙ୍କୁ ସମସ୍ତଙ୍କୁ , ପ୍ରୟାଗରାଜର ସମସ୍ତ ବିକାଶ ପରିଯୋଜନାଗୁଡ଼ିକ ପାଇଁ ବହୁତ-ବହୁତ ଶୁଭକାମନା ଜଣାଉଛି ।


    ଜୟ ଗଙ୍ଗା ମାତା – ଜୟ


    ଜୟ ଯମୁନା ମାତା – ଜୟ


    ଜୟ ସରସ୍ୱତୀ ମାତା – ଜୟ


    ଜୟ ତୀର୍ଥରାଜ - ଜୟ ତୀର୍ଥରାଜ


    ଜୟ ତୀର୍ଥରାଜ - ଜୟ ତୀର୍ଥରାଜ


    ଭାରତ ମାତା କି- ଜୟ


    ଭାରତ ମାତା କି- ଜୟ


    ଭାରତ ମାତା କି- ଜୟ


    ବହୁତ-ବହୁତ ଧନ୍ୟବାଦ


    **********

    
    
    (Release ID: 1556723) Visitor Counter : 1