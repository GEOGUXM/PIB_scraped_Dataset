      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ଭେଟିଲେ ଫ୍ରାନ୍ସର ୟୁରୋପ ଓ ବିଦେଶ ବ୍ୟାପାର ମନ୍ତ୍ରୀ
      Posted On: 15 DEC 2018 8:08PM by PIB Bhubaneshwar


    ଫ୍ରାନ୍ସର ୟୁରୋପ ଓ ବିଦେଶ ବ୍ୟାପାର ମନ୍ତ୍ରୀ ମିଷ୍ଟର ଜାଁ ଭେସ ଲି ଦ୍ରିଆନ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ସାକ୍ଷାତ କରିଛନ୍ତି ।


    ଏହି ସାକ୍ଷାତ ବେଳେ ପ୍ରଧାନମନ୍ତ୍ରୀ ଶ୍ରୀ ମୋଦୀ ସମ୍ପ୍ରତି ଫ୍ରାନ୍ସର ଷ୍ଟ୍ରାସବର୍ଗଠାରେ ଆତଙ୍କବାଦୀ ଆକ୍ରମଣରେ ପ୍ରାଣ ହରାଇଥିବା ବ୍ୟକ୍ତିବିଶେଷଙ୍କ ପ୍ରତି ଗଭୀର ସମବେଦନା ଜଣାଇଥିଲେ । ଆତଙ୍କବାଦ ବିରୋଧରେ ସଂଗ୍ରାମରେ ଭାରତ ସଦାବେଳେ ଫ୍ରାନ୍ସ ସହ ରହିଛି ବୋଲି ପ୍ରଧାନମନ୍ତ୍ରୀ ଫରାସୀ ମନ୍ତ୍ରୀଙ୍କୁ ଅବଗତ କରାଇଥିଲେ ।


    ରାଷ୍ଟ୍ରପତି ମାକରୋଂଙ୍କ ଭାରତ ଗସ୍ତବେଳେ ତାଙ୍କ ସହ ହୋଇଥିବା ଘନିଷ୍ଠ ସାକ୍ଷାତ ଆଲୋଚନା ପ୍ରସଙ୍ଗ ପ୍ରଧାନମନ୍ତ୍ରୀ ଶ୍ରୀ ମୋଦୀ ଉଲ୍ଲେଖ କରିଥିଲେ । ମାର୍ଚ୍ଚ 2018ରେ ରାଷ୍ଟ୍ରପତି ମାକରୋଂ ଭାରତ ଗସ୍ତରେ ଆସିଥିଲେ । ସେହିଭଳି ଆର୍ଜେଣ୍ଟିନାଠାରେ ସଦ୍ୟ ଅନୁଷ୍ଠିତ ଜି-20 ଶିଖର ସମ୍ମିଳନୀ ଅବସରରେ ଉଭୟ ନେତାଙ୍କ ମଧରେ ହୋଇଥିବା ସାକ୍ଷାତ ଆଲୋଚନା ବିଷୟ ପ୍ରଧାନମନ୍ତ୍ରୀ ଅବତାରଣା କରିଥିଲେ ।


    ମିଷ୍ଟର ଲି ଦ୍ରିଆନ ପ୍ରଧାନମନ୍ତ୍ରୀଙ୍କୁ ଦୁଇ ଦେଶ ମଧ୍ୟରେ ଦ୍ୱିପାକ୍ଷିକ ସଂପର୍କରେ ନିକଟରେ ହୋଇଥିବା ଉନ୍ନତି ସଂପର୍କରେ ଅବଗତ କରାଇଥିଲେ । ସେହିଭଳି ଅନ୍ୟାନ୍ୟ କ୍ଷେତ୍ରୀୟ ଓ ବୈଶ୍ୱିକ ପ୍ରସଙ୍ଗ ନେଇ ସେ ଶ୍ରୀ ମୋଦୀଙ୍କ ଦୃଷ୍ଟି ଆକର୍ଷଣ କରିଥିଲେ । ସବୁ ସ୍ତରରେ ଦୁଇ ଦେଶ ମଧ୍ୟରେ ଦ୍ୱିପାକ୍ଷିକ ସଂପର୍କରେ ଘଟିଥିବା ଉନ୍ନତିକୁ ପ୍ରଧାନମନ୍ତ୍ରୀ ପ୍ରଶଂସା ଓ ସ୍ୱାଗତ କରିଥିଲେ । ଭାରତ ଓ ଫ୍ରାନ୍ସ ମଧ୍ୟରେ ପ୍ରତିରକ୍ଷା , ମହାକାଶ , ଆତଙ୍କବାଦ ନିରୋଧ , ସାମୁଦ୍ରିକ ନିରାପତ୍ତା , ବେସାମରିକ ଆଣବିକ ସହଯୋଗ କ୍ଷେତ୍ରରେ ଘନିଷ୍ଠ ସଂପର୍କ ବୃଦ୍ଧି ପାଇଛି ।


    **********


    

    
    (Release ID: 1556075) Visitor Counter : 24