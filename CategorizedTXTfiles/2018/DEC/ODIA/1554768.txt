      ରେଳ ମନ୍ତ୍ରଣାଳୟ

      ମହିଳାଙ୍କ ସକାଶେ ସିଟ ସଂରକ୍ଷଣ ପାଇଁ ରେଳ ମନ୍ତ୍ରଣାଳୟର ନିଷ୍ପତ୍ତି
      Posted On: 04 DEC 2018 4:18PM by PIB Bhubaneshwar


    ଟ୍ରେନ ଯାତ୍ରାରେ ମହିଳା ଯାତ୍ରୀମାନଙ୍କ ସୁବିଧା ପାଇଁ ସଂରକ୍ଷିତ ଆସନ ଗୁଡ଼ିକରେ ସେମାନଙ୍କ ସକାଶେ ଆସନ ସଂରକ୍ଷଣ ରଖିବାକୁ ରେଳ ମନ୍ତ୍ରଣାଳୟ ନିଷ୍ପତ୍ତି ନେଇଛି । ଏହି ପରିପ୍ରେକ୍ଷୀରେ ସମସ୍ତ ରାଜଧାନୀ/ଦୂରନ୍ତୋ/ସମ୍ପୂର୍ଣ୍ଣ ଶୀତତାପ ନିୟନ୍ତ୍ରିତ ଟ୍ରେନ (3 ଏସି କ୍ଲାସ ଉପଲବ୍ଧ ଥିବା) ଗୁଡ଼ିକରେ ତୃତୀୟଶ୍ରେଣୀ ଏସିରେ 6ଟି ବର୍ଥ ମହିଳାମାନଙ୍କ ପାଇଁ ସଂରକ୍ଷିତ ରହିବ । ମହିଳାମାନଙ୍କ ବୟସ ଯାହା ହୋଇଥିଲେ ମଧ୍ୟ ଏବଂ ସେମାନେ ଏକୁଟିଆ କିମ୍ବା ଗ୍ରୁପରେ ଯାତାୟାତ କରୁଥିଲେ ବି ଏହି ସଂରକ୍ଷଣ ସୁବିଧା ମିଳିବ ।


    ଏବେ ମହିଳା ଯାତ୍ରୀମାନଙ୍କୁ ଏ କ୍ଷେତ୍ରରେ ମିଳୁଥିବା ସୁବିଧାଗୁଡ଼ିକ ହେଲା ;

     1. ମେଲ୍/ଏକ୍ସପ୍ରେସ ଟ୍ରେନଗୁଡ଼ିକରେ 6ଟି ସ୍ଲିପରଶ୍ରେଣୀ ଆସନ ବଗିର ତୃତୀୟ ଖଣ୍ଡରେ ନିର୍ଦ୍ଧାରିତ କରାଯାଇଛି । ମହିଳା ଯାତ୍ରୀଙ୍କ ବୟସ ଯାହା ହୋଇଥିଲେ ବି ଏବଂ ସେମାନେ ଏକୁଟିଆ କିମ୍ବା ଗ୍ରୁପରେ ଯାତାୟାତ କରୁଥିଲେ ବି ଏହି ସୁବିଧା ପାଇପାରିବେ ।
     2. ଗରିବ ରଥ ଏକ୍ସପ୍ରେସ ଟ୍ରେନଗୁଡ଼ିକରେ ଏସି ତୃତୀୟ ଶ୍ରେଣୀରେ 6ଟି ଆସନ ମହିଳାଙ୍କ ପାଇଁ ନିର୍ଦ୍ଧାରିତ କରାଯାଇଛି । ମହିଳା ଯାତ୍ରୀଙ୍କ ବୟସ ଯାହା ହୋଇଥିଲେ ବି ଏବଂ ସେମାନେ ଏକୁଟିଆ କିମ୍ବା ଗ୍ରୁପରେ ଯାତାୟାତ କରୁଥିଲେ ବି ଏହି ସୁବିଧା ପାଇପାରିବେ ।
     3. ସ୍ଲିପର ଶ୍ରେଣୀର ସମସ୍ତ ସଂରକ୍ଷିତ ଟ୍ରେନରେ ସ୍ଲିପର ଶ୍ରେଣୀର ପ୍ରତ୍ୟେକ ବଗିର 6ଟି ତଳ ବର୍ଥ , ଏସି ଥ୍ରୀଟାୟର ଓ ଏସି ଟୁଟାୟର ପ୍ରତ୍ୟେକ ବଗିରେ 3ଟି ତଳ ବର୍ଥ ବରିଷ୍ଠ ନାଗରିକ 45 ବର୍ଷରୁ ଅଧିକ ବୟସର ମହିଳା ଯାତ୍ରୀ ଏବଂ ଗର୍ଭବତୀ ମହିଳାଙ୍କ ପାଇଁ ନିର୍ଦ୍ଧାରିତ କରାଯାଇଛି । ରାଜଧାନୀ/ଦୂରନ୍ତୋ ଏବଂ ସମ୍ପୂର୍ଣ୍ଣ ଶୀତତାପ ନିୟନ୍ତ୍ରିତ ଏକ୍ସପ୍ରେସ ଟ୍ରେନ କ୍ଷେତ୍ରରେ ତୃତୀୟଶ୍ରେଣୀ ଏସିରେ ଏହି ସଂରକ୍ଷଣ ବ୍ୟବସ୍ଥା ଅନୁସାରେ ପ୍ରତ୍ୟେକ ଡବାରେ 4ଟି ତଳ ବର୍ଥ ମହିଳାଙ୍କ ପାଇଁ ନିର୍ଦ୍ଧାରିତ କରାଯାଇଛି । କିନ୍ତୁ ସାଧାରଣ ମେଲ ଓ ଏକ୍ସପ୍ରେସ ଟ୍ରେନରେ ପ୍ରତି ବଗିରେ 3ଟି ତଳ ବର୍ଥକୁ ମହିଳାଙ୍କ ପାଇଁ ନିର୍ଦ୍ଧାରିତ କରାଯାଇଛି ।

    *****************

    
    
    (Release ID: 1554768) Visitor Counter : 18
    
    
    
    
    

3.