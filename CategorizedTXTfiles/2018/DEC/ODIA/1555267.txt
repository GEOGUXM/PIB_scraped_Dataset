      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସର୍ବଭାରତୀୟ ପୁଲିସ ସୁଟିଂ ପ୍ରତିଯୋଗିତା-2018 କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ କିରେନ ରିଜିଜୁଙ୍କ ଦ୍ୱାରା ଉଦଘାଟିତ
      Posted On: 06 DEC 2018 8:37PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ କିରେନ ରିଜିଜୁ ଗୁରୁବାର ଦିନ ହରିଆନା , ଗୁରୁଗ୍ରାମର ମାନେସରଠାରେ ସର୍ବଭାରତୀୟ ପୁଲିସ ସୁଟିଂ ପ୍ରତିଯୋଗିତା-2018କୁ ଉଦଘାଟନ କରିଛନ୍ତି । 2018 ଡିସେମ୍ବର 6 ତାରିଖରୁ 11 ତାରିଖ ପର୍ଯ୍ୟନ୍ତ ନ୍ୟାସନାଲ ସିକ୍ୟୁରିଟି ଗାର୍ଡ (ଏନଏସଜି) ଦ୍ୱାରା ଅଲ୍ ଇଣ୍ଡିଆ ପୁଲିସ ସ୍ପୋର୍ଟ୍ସ କଣ୍ଟ୍ରୋଲ ବୋର୍ଡ ପକ୍ଷରୁ ଅନୁଷ୍ଠିତ ହେଉଛି । ବିଭିନ୍ନ ବିଭାଗ/ଅର୍ଦ୍ଧ ସାମରିକ ବଳର ଜଣାଶୁଣା ବ୍ୟକ୍ତି ଏବଂ ବରିଷ୍ଠ ଅଧିକାରୀ କାର୍ଯ୍ୟକ୍ରମରେ ଉପସ୍ଥିତ ଥିଲେ ।


    ପ୍ରତିଯୋଗିତାରେ ବିଭିନ୍ନ ରାଜ୍ୟ ପୁଲିସ ଓ ଅର୍ଦ୍ଧ ସାମରିକ ବଳର 31ଟି ଟିମର 750ରୁ ଅଧିକ ପ୍ରତିଯୋଗୀ ଅଂଶ ଗ୍ରହଣ କରୁଛନ୍ତି । ଦେଶର ପୁଲିସ ଓ ଅର୍ଦ୍ଧ ସାମରିକ ବଳରେ ଅସ୍ତ୍ର ଚାଳନାରେ ପେସାଦାର ଦକ୍ଷତା ବୃଦ୍ଧି କରିବା ଉଦ୍ଦେଶ୍ୟରେ ପ୍ରତି ବର୍ଷ ଏହି ପ୍ରତିଯୋଗିତା ଆୟୋଜନ କରାଯାଉଛି । ମୁଖ୍ୟତଃ ତିନୋଟି ଅସ୍ତ୍ର ; ରାଇଫଲ , କାର୍ବାଇନ ଏବଂ ପିସ୍ତଲ କାଟାଗୋରୀରେ ପ୍ରତିଯୋଗିତା ହେଉଛି । ପ୍ରତିଯୋଗିତାରେ ମୋଟ 13ଟି ମ୍ୟାଚ୍ ହେବ ଏବଂ ବିଜେତାମାନଙ୍କୁ 41ଟି ପଦକ ଓ 13ଟି ଟ୍ରଫି ପ୍ରଦାନ କରାଯିବ ।


    ନ୍ୟାସନାଲ ସିକ୍ୟୁରିଟି ଗାର୍ଡର ମହାନିର୍ଦ୍ଦେଶକ ସୁଦୀପ ଲାଖୋଟିଆ ସ୍ୱାଗତ ଭାଷଣ ଦେଇଥିଲେ ଏବଂ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ କିରେନ ରିଜିଜୁ ତାଙ୍କର ମୂଲ୍ୟବାନ ସମୟ ଦେଇ ପ୍ରତିଯୋଗୀଙ୍କ ମନୋବଳ ବଢ଼ାଇଥିବାରୁ ତାଙ୍କ ପ୍ରତି କୃତଜ୍ଞତା ପ୍ରକାଶ କରିଥିଲେ ।


    **********


    

    
    (Release ID: 1555267) Visitor Counter : 25