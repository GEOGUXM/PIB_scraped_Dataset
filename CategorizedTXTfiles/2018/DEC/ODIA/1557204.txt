      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କମ୍ପ୍ୟୁଟର ଜରିଆରେ ସୂଚନାକୁ ଆଇନଗତ ଉପାୟରେ ଯାଞ୍ଚ କରିବା ବିଷୟରେ କିଛି ତଥ୍ୟ
      Posted On: 21 DEC 2018 4:27PM by PIB Bhubaneshwar


    ସୂଚନା ଓ ପ୍ରଯୁକ୍ତି (ତଥ୍ୟ ସନ୍ଧାନ , ନଜର ରଖିବା , ଯାଞ୍ଚ କରିବା ପାଇଁ ପ୍ରକ୍ରିୟା ଏବଂ ସୁରକ୍ଷା) ନିୟମାବଳି 2009 ର ନିୟମ 4 ରେ ଏହି ବ୍ୟବସ୍ଥା ରହିଛି ଯେ ‘ ସକ୍ଷମ ଅଧିକାରୀ କୌଣସି ସରକାରୀ ଏଜେନ୍ସିକୁ କୌଣସି କମ୍ପ୍ୟୁଟର ସମ୍ବଳରେ ସୃଷ୍ଟ , ସଂଚାରିତ , ପ୍ରାପ୍ତ ଅଥବା ସଂରକ୍ଷିତ ସୂଚନାକୁ ଅଧିନିୟମର ଧାରା 69ର ଉପଧାରା (1)ରେ ଉଲ୍ଲେଖିତ ଉଦ୍ଦେଶ୍ୟଗୁଡ଼ିକ ପାଇଁ ସନ୍ଧାନ କରିବା , ନଜରଦାରି ଅଥବା ଯାଞ୍ଚ କରିବା ପାଇଁ ଅଧିକୃତ କରିପାରିବେ । ’


    2009 ମସିହାରେ ତିଆରି କରାଯାଇଥିବା ନିୟମାବଳି ଏବଂ ସେବେଠାରୁ ନେଇ ପ୍ରଭାବଶାଳୀ ନିୟମଗୁଡ଼ିକ ଅନୁସାରେ ବୈଧାନିକ ଆଦେଶ , ଦିନାଙ୍କ 20.12.2018ରେ ଜାରି କରାଯାଇଛି ।


    ବୈଧାନିକ ଆଦେଶ ଦିନାଙ୍କ 20.12.2018 ଦ୍ୱାରା କୌଣସି ସୁରକ୍ଷା କିମ୍ବା ଆଇନର ପ୍ରବର୍ତ୍ତନ କରୁଥିବା ଏଜେନ୍ସିଗୁଡ଼ିକୁ କୌଣସି ନୂଆ ଅଧିକାର ଦିଆଯାଇ ନାହିଁ ।


    ପ୍ରଚଳିତ ଆଦେଶଗୁଡ଼ିକୁ ସାଙ୍କେତିକ ଶବ୍ଦରେ ପରିବର୍ତ୍ତନ କରିବା ପାଇଁ ଆଇଏସପି , ଟିଏସପି , ମଧ୍ୟବର୍ତ୍ତୀ ସଂସ୍ଥା ଆଦିଗୁଡିକୁ ଅଧିସୂଚିତ କରିବା ପାଇଁ ବିଜ୍ଞପ୍ତି ଜାରି କରାଯାଇଛି ।


    ସନ୍ଧାନ ହେବାକୁ ଥିବା , ସୁରକ୍ଷା ସହିତ ଜଡ଼ିତ ଏବଂ ଯାଞ୍ଚ ସହିତ ଜଡିତ ପ୍ରତ୍ୟେକ ମାମଲା ପାଇଁ ସକ୍ଷମ ଅଧିକାରୀ ଅର୍ଥାତ କେନ୍ଦ୍ରୀୟ ଗୃହସଚିବଙ୍କ ଦ୍ୱାରା ମଞ୍ଜୁରି ପ୍ରାପ୍ତ କରିବାକୁ ପଡ଼ିବ । ସୂଚନା ପ୍ରଯୁକ୍ତି (ସୂଚନା ସନ୍ଧାନ କରିବା , ନଜର ରଖିବା ଏବଂ ଯାଞ୍ଚ କରିବାର ପ୍ରକ୍ରିୟା ଏବଂ ସୁରକ୍ଷା ନିୟମାବଳି 2009ର ନିୟମ 22 ଅନୁସାରେ , ସନ୍ଧାନ କିମ୍ବା ନଜରଦାରି କରିବା ଅଥବା ଯାଞ୍ଚ କରିବା ଭଳି ସମସ୍ତ ମାମଲାର ସମୀକ୍ଷା ପାଇଁ ଦୁଇମାସରେ ଅତିକମରେ ଥରେ ବୈଠକ ବସିବ ରାଜ୍ୟ ସରକାରମାନଙ୍କ ମାମଲାଗୁଡିକରେ ଏପରି ମାମଲାଗୁଡ଼ିକର ସମୀକ୍ଷା ସମ୍ବନ୍ଧିତ ମୁଖ୍ୟସଚିବଙ୍କ ଅଧ୍ୟକ୍ଷତାରେ ଗଠିତ ସମିତି ଦ୍ୱାରା କରାଯିବ ।


    ବୈଧାନିକ ଆଦେଶ ଦିନାଙ୍କ 20.12.2018ରେ ନିମ୍ନଲିଖିତ ସହାୟତା ମିଳିବ


    ଏହା ସୁନିଶ୍ଚିତ କରିବା ଯେ କୌଣସି କମ୍ପ୍ୟୁଟର ସମ୍ବଳ ମାଧ୍ୟମରେ କୌଣସି ସୂଚନାକୁ ସନ୍ଧାନ କରିବା , ସୁରକ୍ଷାକରିବା ଅଥବା ଯାଞ୍ଚ କରିବାର କାମ ଉପଯୁକ୍ତ ଆଇନଗତ ପ୍ରକ୍ରିୟା ସହିତ କରାଯାଇଛି ।


    ଏହି ଶକ୍ତିଗୁଡିକର ପ୍ରୟୋଗ କରିବା ପାଇଁ ଅଧିକୃତ ଏଜେନ୍ସିମାନଙ୍କ ବିଷୟରେ ଅନ୍ୟ କୌଣସି ଏଜେନ୍ସି , ବ୍ୟକ୍ତି ଅଥବା ମାଧ୍ୟମ ଦ୍ୱାରା ଏହି ଶକ୍ତିଗୁଡ଼ିକର ଅନଧିକୃତ ବ୍ୟବହାର ରୋକିବା ବିଷୟରେ ବିଜ୍ଞପ୍ତି ଜାରି କରିବା ।


    ଉପରୋକ୍ତ ବିଜ୍ଞପ୍ତି ଏହା ସୁନିଶ୍ଚିତ କରିବ ଯେ , କମ୍ପ୍ୟୁଟର ସମ୍ବଳକୁ ଆଇନଗତ ପ୍ରକ୍ରିୟାରେ ଯାଞ୍ଚ କରାଯାଇଛି ଅବା ନୀରିକ୍ଷଣ କରାଯାଇଛି ଏବଂ ଏହା କରିବା ବେଳେ ଆଇନ ବ୍ୟବସ୍ଥା ପାଳନ କରାଯାଇଛି । ଯଦି କୌଣସି ତଥ୍ୟ ସନ୍ଧାନ , ନିରୀକ୍ଷଣ ତଥା ସାଙ୍କେତିକ ଶବ୍ଦରେ ପରିବର୍ତ୍ତନ ଆବଶ୍ୟକ ହୁଏ ତେବେ ଏହା ସୂଚନା ପ୍ରଯୁକ୍ତି ଆଇନର ଧାରା 69 ଅନୁସାରେ ତଥା ପ୍ରଚଳିତ ନିୟମ ତଥା କେନ୍ଦ୍ର ଗୃହସଚିବଙ୍କ ଭଳି ସକ୍ଷମ ଅଧିକାରୀଙ୍କ ଅନୁମତି କ୍ରମେ ହେବ ।


    ଏହି ବିଜ୍ଞପ୍ତି କୌଣସି ନୂଆ ଅଧିକାର ପ୍ରଦାନ କରୁନାହିଁ । ସୂଚନା ପ୍ରଯୁକ୍ତି ଆଇନ 2000ରେ ଏନେଇ ପର୍ଯ୍ୟାପ୍ତ ସୁରକ୍ଷା ବ୍ୟବସ୍ଥା ରହିଛି । ସମାନ ବ୍ୟବସ୍ଥା ଓ ପ୍ରକ୍ରିୟା ସଂପର୍କରେ ଟେଲିଗ୍ରାଫ ଆଇନରେ ମଧ୍ୟ ବ୍ୟବସ୍ଥା ରହିଛି । ଏବେ ଜାରି ହୋଇଥିବା ବିଜ୍ଞପ୍ତିରେ ଟେଲିଗ୍ରାଫ ଆଇନରେ ଥିବା ଆଇନ ବ୍ୟବସ୍ଥାର ଅନୁରୂପ ଅଧିକାର ରହିଛି । ସଂପୂର୍ଣ୍ଣ ପ୍ରକ୍ରିୟା ଟେଲିଗ୍ରାଫ ଆଇନ ଭଳି ମଜବୁତ ସମୀକ୍ଷା ତନ୍ତ୍ର ଦ୍ୱାରା ପରିଚାଳିତ ହେବ । ପ୍ରତ୍ୟେକ ବ୍ୟକ୍ତିଗତ ମାମଲା ଗୃହମନ୍ତ୍ରଣାଳୟ କିମ୍ବା ରାଜ୍ୟସରକାରଙ୍କ ଅନୁମୋଦନ ହାସଲ କରିବାକୁ ପଡ଼ିବ । ଗୃହମନ୍ତ୍ରଣାଳୟ ନିଜ କ୍ଷମତା କୌଣସି ଆଇନ ପ୍ରବର୍ତ୍ତନକାରୀ ସଂସ୍ଥା ବା ଏଜେନ୍ସିକୁ ପ୍ରଦାନ କରିନାହିଁ ।


    ************


    

    
    (Release ID: 1557204) Visitor Counter : 18