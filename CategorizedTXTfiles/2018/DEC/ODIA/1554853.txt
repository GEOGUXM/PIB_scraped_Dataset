      ଜଳ ସମ୍ପଦ ମନ୍ତ୍ରଣାଳୟ

      ନମାମୀ ଗଙ୍ଗେ ପ୍ରକଳ୍ପ ଅର୍ନ୍ତଗତ ଗଙ୍ଗାର ଉପନଦୀ ଉପରେ ଗୁରୁତ୍ୱାରୋପ
      • ଜାତୀୟ ଗଙ୍ଗା ସ୍ୱଚ୍ଛତା ଅଭିଯାନରେ 841 କୋଟି ଟଙ୍କା ପ୍ରକଳ୍ପକୁ ମଞ୍ଜୁରି

      Posted On: 05 DEC 2018 2:59PM by PIB Bhubaneshwar

    ଜାତୀୟ ଗଙ୍ଗା ସ୍ୱଚ୍ଛକରଣ ଅଭିଯାନ ଗଙ୍ଗାନଦୀର ପାର୍ଶ୍ଵବର୍ତ୍ତୀ ବିଭିନ୍ନ ସ୍ଥାନରେ ବିଶେଷ ଭାବେ ପ୍ରଦୂଷଣକୁ ନିୟନ୍ତ୍ରଣ ସକାଶେ ପ୍ରକଳ୍ପମାନ କାର୍ଯ୍ୟକାରୀ କରିବା ପରେ ଏବେ ଏହାର ଉପନଦୀଗୁଡ଼ିକୁ ସ୍ୱଚ୍ଛ କରିବା ଏବଂ ପ୍ରଦୂଷଣ ନିୟନ୍ତ୍ରଣ କରିବା ଦିଗରେ ବିରାଟ ପଦକ୍ଷେପ ଗ୍ରହଣ କରିଛି । ଜାତୀୟ ଗଙ୍ଗା ସ୍ୱଚ୍ଛକରଣ ଅଭିଯାନ ପ୍ରକଳ୍ପର 18ଶ କାର୍ଯ୍ୟକାରୀ କମିଟି ବୈଠକରେ ଗତକାଲି ଉତ୍ତର ପ୍ରଦେଶ ଏବଂ ପଶ୍ଚିମ ବଙ୍ଗରେ ଗଙ୍ଗାନଦୀର ବିଭିନ୍ନ ଉପନଦୀଗୁଡ଼ିକ ପାଇଁ ମୋଟ 841 କୋଟି ଟଙ୍କାର ପ୍ରକଳ୍ପକୁ ମଞ୍ଜୁରି ପ୍ରଦାନ କରାଯାଇଛି । ଏଥି ସହ ଏବେ ସୁଦ୍ଧା ଗଙ୍ଗା ସ୍ୱଚ୍ଛକରଣ ପ୍ରକଳ୍ପ ସକାଶେ ବିଭିନ୍ନ ଯୋଜନା ବାବଦକୁ ମୋଟ ମଞ୍ଜୁର ଅର୍ଥ ପରିମାଣ 5735 କୋଟି ଟଙ୍କା ଛୁଇଁଛି । ଉତ୍ତରାଖଣ୍ଡ , ଉତ୍ତର ପ୍ରଦେଶ , ବିହାର , ଝାଡ଼ଖଣ୍ଡ , ପଶ୍ଚିମ ବଙ୍ଗ , ହରିଆଣା , ଦିଲ୍ଲୀ ଏବଂ ହିମାଚଳ ପ୍ରଦେଶରେ ପ୍ରବାହିତ ଗଙ୍ଗା ନଦୀର ବିଭିନ୍ନ ଉପନଦୀମାନଙ୍କ ସକାଶେ ମୋଟ 30ଟି ବର୍ଜ୍ୟ ପ୍ରକଳ୍ପ ସକାଶେ ପ୍ରକଳ୍ପକୁ ମଞ୍ଜରି ପ୍ରଦାନ କରାଯାଇସାରିଛି । ଏହା ବ୍ୟତୀତ କାର୍ଯ୍ୟକାରୀ କମିଟି ବିହାରରେ ଗଙ୍ଗା ନଦୀର ଉପନଦୀମାନଙ୍କ ପାଇଁ 41.36 କୋଟି ଟଙ୍କାର ଅତିରିକ୍ତ ଏସଟିପି ପ୍ରକଳ୍ପକୁ ମଞ୍ଜୁରି ପ୍ରଦାନ କରିଛି । ଉତ୍ତର ପ୍ରଦେଶ ସକାଶେ ବରେଲୀ , ମୁଜାଫରପୁର ଓ ବୁଧାନା ପାଇଁ ମୋଟ 551.94 କୋଟିର ପ୍ରକଳ୍ପକୁ ମଧ୍ୟ ସ୍ୱୀକୃତି ମିଳିଛି ।


    ବରେଲି ପାଇଁ 14ଟି ଅବରୋଧନ ଓ ଡ଼ାଇଭର୍ସନ କାର୍ଯ୍ୟ ( I & D ) ଏବଂ ଦୈନିକ 63 ନିୟୁତ ଟନ ବିଶୋଧନ କ୍ଷମତା ବିଶିଷ୍ଟ ବର୍ଜ୍ୟ ପ୍ରକ୍ରିୟାକରଣ ପ୍ଲାଣ୍ଟକୁ ମଞ୍ଜୁରି ମିଳିଛି । ବରେଲି ସଂପୂର୍ଣ୍ଣ ରୂପେ ଗାଙ୍ଗେୟ ସମତଳଭୂମି ଉପରେ ଅବସ୍ଥିତ ଏବଂ ରାମଗଙ୍ଗା ହେଉଛି ଗଙ୍ଗା ନଦୀର ଏକ ପ୍ରମୁଖ ଶାଖା ନଦୀ ଯାହାକି ବରେଲି ସହର ଠାରୁ ମାତ୍ର କେଇ କିଲୋମିଟର ଦୂରରେ ପ୍ରବାହିତ ଏବଂ ଏହା ସହିତ ଅନ୍ୟାନ୍ୟ ନଦୀ ଯଥା ବହଗୁଲ , ଶଙ୍ଖ , ଦେବରାଣୀ , ନାକାଟିଆ , କୈଳାସୀ ଭଳି ନଦୀମାନ ଏହି ଜିଲ୍ଲା ମଧ୍ୟଦେଇ ପ୍ରବାହିତ । ବରେଲୀ ଟାଉନରେ ମୋଟ 13ଟି ପ୍ରମୁଖ ବର୍ଜ୍ୟ ନିଷ୍କାସନ ଡ଼୍ରେନ ରହିଛି ଯେଉଁଥିରୁ ପୌନଃପୁନିକ ଭାବେ ନାକାଟିୟା ନଦୀକୁ 41 ନିୟୁତ ଲିଟର ବର୍ଜ୍ୟ ନିଷ୍କାସିତ ହୋଇଥାଏ । ଚୌବାରୀ ନଳା ପ୍ରତିଦିନ ପ୍ରାୟ 18.25 ନିୟୁତ ଲିଟର ବର୍ଜ୍ୟଜଳ ନିଷ୍କାସନ କରିଥାଏ ଏବଂ ଏୟାର ଫୋର୍ସ ନଳାର ପ୍ରତିଦିନର ନିଷ୍କାସନ ମାତ୍ର ପ୍ରାୟ 1 ନିୟୁତ ଲିଟର । ଏହି କ୍ଷେତ୍ର ସକାଶେ ଏକ ବିକେନ୍ଦ୍ରୀକୃତ ଏସଟିପିର ପ୍ରସ୍ତାବ ରଖାଯାଇଛି । କେନ୍ଦ୍ରୀୟ ଜୋନରୁ ମୋଟ 5ଟି ବର୍ଜ୍ୟନଳା ଆସିଛି ଯେଉଁଥିପାଇଁ ଅମୃତ ଯୋଜନା ମାଧ୍ୟମରେ ଏବେ 3ଟି ପ୍ରକଳ୍ପ ଏବେ କାର୍ଯ୍ୟକାରୀ କରାଯାଉଛି । କେନ୍ଦ୍ରୀୟ ଯୋନ ପାଇଁ ଏସଟିପିର ମୋଟ କ୍ଷମତା ହେଉଛି ଦୈନିକ 35 ନିୟୁତ ଲିଟର । ଅବଶିଷ୍ଟ ପ୍ରକଳ୍ପକୁ ମଧ୍ୟ ଏହି ଯୋଜନାରେ ସାମିଲ କରାଯାଇଛି ଯାହାକୁ ଏବେ ଏହି ପ୍ରକଳ୍ପ ସହ ସମନ୍ୱିତ କରାଯାଉଛି ।


    ମୁଜାଫରପୁର ପ୍ରକଳ୍ପକୁ ମଧ୍ୟ କାର୍ଯ୍ୟକାରୀ କରାଯିବାକୁ ମଞ୍ଜୁରି ପ୍ରଦାନ କରାଯାଇଛି । ଏଥିରେ 8ଟି ଆଇ ଆଣ୍ଡ ଡ଼ି ସୌଧ ଏବଂ ଦୈନିକ 22 ନିୟୁତ ଲିଟର କ୍ଷମତା ବିଶିଷ୍ଟ ନୂତନ ଏସଟିପି ଏବଂ ଅନ୍ୟାନ୍ୟ କାର୍ଯ୍ୟ ଯେଉଁଥିରେ 15 ବର୍ଷ ସକାଶେ ଓ ଆଣ୍ଡ ଏମ ସାମିଲ । ମୁଜାଫରପୁର ଟାଉନରେ ମୋଟ 10ଟି ପ୍ରମୁଖ ବର୍ଜ୍ୟ ନାଳ ରହିଛି ଏବଂ ସେଥିରୁ 3ଟି ଡ଼୍ରେନ୍‌ ପୂର୍ବ ଜୋନରେ ଏବଂ ଅବଶିଷ୍ଟ 7ଟି ଡ଼୍ରେନ୍‌ ପଶ୍ଚିମ ଜୋନ୍‌ରେ ରହିଛି । ବର୍ତ୍ତମାନ ପୁନଃପୌନିକ ଭାବେ ପୂର୍ବ ଜୋନର ବର୍ଜ୍ୟ ନିଷଷ୍କାସନ କ୍ଷମତା (ନୟୀ ମଣ୍ଡି ଡ଼୍ରେନ୍‌ , ସନ୍ଧୱ ଡ଼୍ରେନ୍‌) କ୍ଷମତା ଦିନକୁ 22.82 ନିୟୁତ ଲିଟର । ସେହିଭଳି ପଶ୍ଚିମ ଜୋନରେ ଥିବା ବିଭିନ୍‌ ଡ଼୍ରେନ୍‌ (ଯଥା , ନୟାଜୀପୁର ଡ଼୍ରେନ୍‌ , ଲଡ଼ୱାଲା ଡ଼୍ରେନ୍‌ , ଶାମଲୀ ରୋଡ଼ ଡ଼୍ରେନ୍‌ , ଖଡ଼ାରୱାଲା ଡ଼୍ରେନ୍‌ , କ୍ରିଷନପୁରୀ ପାଇପ୍‌ ଡ଼୍ରେନ୍‌ , ସୁଜଡ଼ୁ ଗା୍ରମ ଡ଼୍ରେନ୍‌ ଏବଂ ନୟୀ ବସ୍ତି ଖଲାପାର ଡ଼୍ରେନ୍‌)ର ଦୈନିକ ବର୍ଜ୍ୟ ନିଷ୍କାସନ କ୍ଷମତା ହେଉଛି 53.52 ନିୟୁତ ଲିଟର ।


    କାର୍ଯ୍ୟକାରୀ କମିଟି ସଦ୍ୟତମ ବୈଠକରେ ଅବରୋଧନ ଏବଂ ଡ଼ାଇଭର୍ସନ କାର୍ଯ୍ୟକୁ ମଞ୍ଜୁରି ପ୍ରଦାନ କରିବା ସହ ବୁଧନା ଠାରେ ଏକ ବର୍ଜ୍ୟ ପ୍ରକ୍ରିୟାକରଣ ପ୍ଲାଣ୍ଟ ନିର୍ମାଣ କରିବାକୁ ମଧ୍ୟ ସ୍ୱୀକୃତି ଦେଇଛି । ଏଥିରେ ଦୈନିକ 10 ନିୟୁତ ଲିଟର କ୍ଷମତାବିଶିଷ୍ଟ ବର୍ଜ୍ୟ ପ୍ରକ୍ରିୟାକରଣ ପ୍ଲାଣ୍ଟ ନିର୍ମାଣ 3ଟି ଆଇ ଆଣ୍ଡ ଡ଼ି ବ୍ୟବସ୍ଥା ଏବଂ 15 ବର୍ଷ ସକାଶେ ସେସବୁର ଆନୁସଙ୍ଗିକ କାର୍ଯ୍ୟ ତଥା କାର୍ଯ୍ୟାନ୍ୱୟନ ଓ ପରିଚାଳନାର ବ୍ୟବସ୍ଥା କରାଯାଇଛି । ଅଧୁନା ଟାଉନରେ 3ଟି ଡ଼୍ରେନ୍‌ ରହିଛି ଯେଉଁଥରେ ବାସଗୃହ ଏବଂ ବିଭିନ୍ନ ସଂସ୍ଥାମାନଙ୍କର ଅପ୍ରକ୍ରିୟାକୃତ ବର୍ଜ୍ୟଜଳ ଛଡ଼ାଯାଇଥାଏ । ଏହି ତିନୋଟିଯାକ ଡ଼୍ରେନ୍‌ , ଯଥା , ଧୋବିଘାଟ ଡ଼୍ରେନ୍‌ , ସବଜୀମଣ୍ଡି ଡ଼୍ରେନ୍‌ ଏବଂ ଶ୍ମଶାନଘାଟ ଡ଼୍ରେନରୁ ପ୍ରତିଦିନ ପୁନଃପୌନିକ ଭାବେ 10.07 ନିୟୁତ ଲିଟର ବର୍ଜ୍ୟଜଳ ଛଡ଼ାଯାଇଥାଏ ଯାହାକି ସିଧାସଳଖ ଆସି ବିନା ପ୍ରକ୍ରିୟାକୃତ ଭାବେ କାଳୀ ନଦୀରେ ମିଶିଥାଏ ।


    ଯେଉଁସବୁ ଡ଼୍ରେନଗୁଡ଼ିକ ଆସି ପଶ୍ଚିମ ବଙ୍ଗର ଦାମୋଦର ନଦୀରେ ପଡ଼ିଛି ସେଗୁଡ଼ିକର ଅବରୋଧନ ଓ ପରିବର୍ତ୍ତନ ନେଟୱାର୍କ ଏବଂ ଏଥିରେ ଦୁର୍ଗାପୁର ପୌରାଞ୍ଚଳର ପମ୍ପିଂ ଷ୍ଟେସନ ଓ ବର୍ଜ୍ୟ ପ୍ରକ୍ରିୟାକରଣ ପ୍ଲାଣ୍ଟ ସାମିଲ , ସେଥିପାଇଁ ମୋଟ 287.53 କୋଟି ଟଙ୍କାର ମୋଟ ପ୍ରକଳ୍ପକୁ ମଞ୍ଜୁରି ପ୍ରଦାନ କରାଯାଇଛି । ସେଥିରେ ପ୍ରତ୍ୟେକ ଦୈନିକ 25 ନିୟୁତ ଲିଟର ବର୍ଜ୍ୟ ପ୍ରକ୍ରିୟାକରଣ କ୍ଷମତାବିଶିଷ୍ଟ 2ଟି ଏସଟିପି ନିର୍ମାଣ ଏବଂ ଦୈନିକ 30 ନିୟୁତ କ୍ଷମତାବିଶିଷ୍ଟ ଗୋଟିଏ ବର୍ଜ୍ୟଜଳ ପ୍ରକ୍ରିୟାକରଣ ପ୍ଲାଣ୍ଟ ନିର୍ମାଣ , 5.73 କିଲୋମିଟର ଦୈର୍ଘ୍ୟର ନେଟୱାର୍କ ବିଛା ଏବଂ 15 ବର୍ଷ ପାଇଁ ଓ ଏଣ୍ଡ ଏମ ବ୍ୟୟ ସାମିଲ । ଏବେ ଏହି ଟାଉନରେ କୌଣସି କେନ୍ଦ୍ରୀକୃତ ବର୍ଜ୍ୟ ନିଷ୍କାସନ ବ୍ୟବସ୍ଥା ନାହି ଏବଂ ଏଥିପାଇଁ ଏହି ଟାଉନ ଏବେ ଗୁରୁତର ପରିମଳ ସମସ୍ୟାର ସମ୍ମୁଖୀନ ହେଉଛି । ଏହି ମ୍ୟୁନିସିପାଲ ଟାଉନର ଉପର ତଥା ତଳ ମୁଣ୍ଡର ସମସ୍ତ ବର୍ଜ୍ୟଜଳ ଭୂପୃଷ୍ଠ ବର୍ଜ୍ୟନାଳ ଦେଇ ପ୍ରଥମେ ଦାମୋଦର ନଦୀରେ ମିଶୁଛି ଏବଂ ତାହା ପରିଶେଷରେ ଯାଇ ହୁଗୁଳି ନଦୀରେ ପଡ଼ୁଛି । ତେଣୁ ଦାମୋଦର ନଦୀରେ ପଡ଼ୁଥିବା ବର୍ଜ୍ୟନଳାର ଜଳକୁ ଅବରୋଧନ କରାଯିବାର ଜରୁରି ଆବଶ୍ୟକତା ରହିଛି ଏବଂ ଏହାର ପଥ ପରିବର୍ତ୍ତନ କରାଯାଇ ପ୍ରସ୍ତାବିତ ଲିଫ୍ଟ ଷ୍ଟେସନ୍‌ , ମୁଖ୍ୟ ପମ୍ପିଂ ଷ୍ଟେସନ୍‌ ଓ ପ୍ରସ୍ତାବିତ ଏସଟିପି ନିର୍ମାଣର ଜରୁରି ଆବଶ୍ୟକତା ଅନୁଭୂତ ହେଉଛି ।


    ଏହିସବୁ ପ୍ରକଳ୍ପ ବ୍ୟତୀତ , ବିହାରର ମାନେର ପାଇଁ ଆଇଏବଂ ଆଇ ଆଣ୍ଡ ଡ଼ି ଓ ଏସଟିପି ପ୍ରକଳ୍ପକୁ କାର୍ଯ୍ୟକାରୀ କମିଟି ସ୍ୱୀକୃତି ପ୍ରଦାନ କରିଛି । ମାନେର ଆଇ ଆଣ୍ଡ ଡ଼ି ଏବଂ ଏସଟିପି ପ୍ରକଳ୍ପରେ ତିନୋଟି ଆଇ ଆଣ୍ଡ ଡ଼ି ବ୍ୟବସ୍ଥା ସାମିଲ ଯାହାକି ଡ଼୍ରେନ୍‌ ନିର୍ମାଣର ଅଂଶବିଶେଷ । ଏହି ଅତ୍ୟାଧୁନିକ ଡ଼୍ରେନ୍‌ ଜରିଆରେ ଦୈନିକ 6.5 ନିୟୁତ ଲିଟର ବର୍ଜ୍ୟଜଳ ପ୍ରକ୍ରିୟାକରଣ କରାଯାଇପାରିବ । ଏହାକୁ ଅଲଟ୍ରା ଭାଓଲେଟ ପଦ୍ଧତି ମାଧ୍ୟମରେ ଜୀବାଣୁମୁକ୍ତ କରାଯାଇପାରିବ । ପୁନଶ୍ଚ ସ୍କାଡ଼ା ଅନଲାଇନ ମନିଟରିଂ ବ୍ୟବସ୍ଥା ମାଧ୍ୟମରେ ଏହାର ଅନ୍ୟାନ୍ୟ ଆନୁସଙ୍ଗିକ ବ୍ୟବସ୍ଥା ମଧ୍ୟ କରାଯିବ । ଏହି ପ୍ରକଳ୍ପରେ ଦୈନିକ 6.5 ନିୟୁତ ଲିଟର ବର୍ଜ୍ୟଜଳକୁ ଅବରୋଧନ ଏବଂ ପରିବର୍ତ୍ତନ କରାଯାଇ ମାନେର ଟାଉନରୁ ନିଷ୍କାସନ କରାଯିବାର ଯୋଜନା ରହିଛି । ସେହିସବୁ ଜଳ ଏବେ ଅପ୍ରକ୍ରିୟାକୃତ ଭାବେ ଗଙ୍ଗାନଦୀରେ ମିଶୁଛି । ଏହି ପ୍ରକଳ୍ପ କାର୍ଯ୍ୟକାରୀ ହେବାପରେ ଟାଉନରୁ ବାହାରୁଥିବା ବର୍ଜ୍ୟଜଳକୁ ପ୍ରକ୍ରିୟାକରଣ ପରେ ଗଙ୍ଗା ନଦୀକୁ ଛଡ଼ାଯିବ ଯଦ୍ଦ୍ୱାରା ଗଙ୍ଗାନଦୀର ପ୍ରଦୂଷଣ ମାତ୍ରା ଯଥେଷ୍ଟ ଭାବେ ହ୍ରାସ ପାଇବ ।


    ପ୍ରକ୍ରିୟାକରଣ ପରେ ସୃଷ୍ଟ ଜଳକୁ ବ୍ୟବହାର ସକାଶେ ଏକ କାର୍ଯ୍ୟଯୋଜନା ପ୍ରସ୍ତୁତ କରାଯାଉଛି । ଏନଏବସିଜି ଦ୍ୱାରା ଗୃହୀତ ସର୍ବାଙ୍ଗୀନ କାର୍ଯ୍ୟଯୋଜନା ଅନୁସାରେ ପ୍ରକ୍ରି୍ରୟାକୃତ ଜଳ କୃଷି ପାଇଁ କିମ୍ବା ଶିଳ୍ପ ସେକ୍ଟରରେ ବ୍ୟବହାର କରାଯାଇପାରିବ । ଏହିସବୁ ଜଳକୁ କିଭଳି ଭାବେ ବ୍ୟବହାର କରାଯାଇପାରିବ ସେ ସଂକ୍ରାନ୍ତରେ ପ୍ରସ୍ତାବ ଦେବାକୁ ସଂପୃକ୍ତ ରାଜ୍ୟମାନଙ୍କୁ କୁହାଯାଇଛି ।


    ****************

    
    
    (Release ID: 1554853) Visitor Counter : 25