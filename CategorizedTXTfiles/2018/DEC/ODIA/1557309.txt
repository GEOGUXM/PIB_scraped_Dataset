      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ରାଜପଥ ନିର୍ମାଣଲକ୍ଷ୍ୟ
      Posted On: 20 DEC 2018 6:35PM by PIB Bhubaneshwar


    ସଡକ ପରିବହନ ଓ ରାଜପଥ ମନ୍ତ୍ରଣାଳୟ ପକ୍ଷରୁ ଚଳିତ ଆର୍ଥିକ ବର୍ଷ 2018-19ରେ ସାରା ଦେଶରେ 10 , 000 କିଲୋମିଟର ଜାତୀୟ ରାଜପଥ ନିର୍ମାଣ ଲକ୍ଷ୍ୟ ରଖିଛି । 30.11.2018 ସୁଦ୍ଧା 5759 କିଲୋମିଟର ଜାତୀୟ ରାଜପଥ ନିର୍ମାଣ ହୋଇଛି , ଯାହା ସାରା ବର୍ଷ ପାଇଁ ଧାର୍ଯ୍ୟ ଲକ୍ଷ୍ୟର 57.59 ପ୍ରତିଶତ । ଏହି ସଫଳତା ଧାର୍ଯ୍ୟ ବାର୍ଷିକ ଲକ୍ଷ୍ୟର ନିକଟରେ ଅଛି କାରଣ ଜୁଲାଇରୁ ସେପ୍ଟେମ୍ବର ଏହି ତିନିମାସ ବର୍ଷା ଲାଗି ରହୁଥିବାରୁ ନିର୍ମାଣ କାର୍ଯ୍ୟ ମନ୍ଥର ହୋଇଯାଏ । ମନ୍ତ୍ରଣାଳୟ 2018-19 ଆର୍ଥିକ ବର୍ଷରେ ଏହି ଲକ୍ଷ୍ୟ ହାସଲ କରିବାକୁ ଆଶା ରଖିଛି ।


    କେନ୍ଦ୍ରୀୟ ମନ୍ତ୍ରଣାଳୟଗୁଡିକରେ ସମନ୍ୱୟର କୌଣସି ଅଭାବ ନାହିଁ । ତଥାପି ଜାତୀୟ ରାଜପଥ ନିର୍ମାଣ ପାଇଁ ଜମି ଅଧିଗ୍ରହଣ , ବିଦ୍ୟୁତ ତାର , ଜଳଯୋଗାଣ ପାଇପ ସ୍ଥାନାନ୍ତରଣ ସାଙ୍ଗକୁ ଜଙ୍ଗଲ , ଗଛ କଟା ଓ ବନ୍ୟପ୍ରାଣୀ ଆଦି ବୈଧାନିକ ମଞ୍ଜୁରୀରେ ସମୟ ଲାଗୁଛି । ଏହା ସହିତ ମାଟି ଓ ସିମେଂଟ ବାଲି ମିଶ୍ରଣ ଏକାଠି କରିବାକୁ ସମସ୍ୟା ହେଉଛି । ଅଧିକାଂଶ ସମସ୍ୟା ରାଜ୍ୟସହ ସଂପର୍କିତ ହୋଇଥିବାରୁ ସମାଧାନ ପାଇଁ ନିୟମିତ ତତ୍ୱାବଧାନରେ ରାଜ୍ୟ କର୍ତ୍ତୃପକ୍ଷଙ୍କ ସହ ଆଲୋଚନା ହେଉଛି ।


    କେନ୍ଦ୍ର ସଡକ ପରିବହନ ଓ ରାଜପଥ ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖ ମଣ୍ଡଭିଆ ଲୋକସଭାକୁ ଏହି ସୂଚନା ଦେଇଛନ୍ତି ।


    **********


    

    
    (Release ID: 1557309) Visitor Counter : 2