      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମହାରାଷ୍ଟ୍ରରେ ଆବାସ ଏବଂ ସହରାଂଚଳ ପରିବହନ ସଂକ୍ରାନ୍ତ ଗୁରୁତ୍ୱପୂର୍ଣ୍ଣ ପ୍ରକଳ୍ପସମୂହର ଉଦଘାଟନ କଲେ ପ୍ରଧାନମନ୍ତ୍ରୀ
      Posted On: 18 DEC 2018 8:54PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ମହାରାଷ୍ଟ୍ର ଗସ୍ତ ଅବସରରେ ଆବାସ ଏବଂ ସହରାଂଚଳ ପରିବହନ ସହ ଜଡ଼ିତ ଗୁରୁତ୍ୱପୂର୍ଣ୍ଣ ପ୍ରକଳ୍ପର ଉଦଘାଟନ କରିଥିଲେ ।


    କଲ୍ୟାଣ ଠାରେ ଆୟୋଜିତ ଏକ ସାଧାରଣ ସଭାରେ ପ୍ରଧାନମନ୍ତ୍ରୀ ଦୁଇଟି ଗୁରୁତ୍ୱପୂର୍ଣ୍ଣ ମେଟ୍ରୋ କରିଡର ପାଇଁ ଭିତ୍ତିପ୍ରସ୍ତର ସ୍ଥାପନ କରିଥିଲେ । ଏହି ପ୍ରକଳ୍ପ ଦୁଇଟି ହେଲେ ଥାନେ-ଭିୱାଣ୍ଡି-କଲ୍ୟାଣ ମେଟ୍ରୋ ; ଏବଂ ଦହିସାର-ମୀରା-ଭାୟାଣ୍ଡର ମେଟ୍ରୋ । ଦୁଇଟି କରିଡର ସମ୍ପୂର୍ଣ୍ଣ ହେଲେ ଏହା ଏହି ଅଂଚଳରେ ସାଧାରଣ ପରିବହନକୁ ବ୍ୟାପକ ସୁବିଧା ହେବ ।


    କଲ୍ୟାଣ ଠାରେ ମଧ୍ୟ , ସେ ପ୍ରଧାନମନ୍ତ୍ରୀ ଆବାସ ଯୋଜନା ଅଧୀନରେ 90,000 ୟୁନିଟ ଇଡବ୍ଲୁଏସ ଏବଂ ଏଲଆଇଜି ଆବାସ ଯୋଜନାର ଶୁଭାରମ୍ଭ କରିଥିଲେ । ଆଜି କଲ୍ୟାଣ ଠାରେ ମୋଟ 33,000 କୋଟି ଟଙ୍କାର ପ୍ରକଳ୍ପ ପାଇଁ ଭିତ୍ତିପ୍ରସ୍ତର ସ୍ଥାପନ କରାଯାଇଥିଲା ।


    ପୁଣେ ଠାରେ ପ୍ରଧାନମନ୍ତ୍ରୀ ପୁଣେ ମେଟ୍ରୋ ଫେଜ- 3 ପାଇଁ ଭିତ୍ତିପ୍ରସ୍ତର ସ୍ଥାପନ କରିଥିଲେ ।


    କଲ୍ୟାଣ ଠାରେ ଉପସ୍ଥିତ ଜନସଭାକୁ ଉଦବୋଧନ ଦେଇ କେନ୍ଦ୍ର ସରକାରଙ୍କ ଦ୍ୱାରା କିପରି ଦ୍ରୁତ ବେଗରେ ଭିତ୍ତିଭୂମି ଏବଂ ସାଧାରଣ ପରିବହନର ବିକାଶ ତ୍ୱରାନ୍ୱିତ ହୋଇପାରିଛି ସେଥିପ୍ରତି ପ୍ରଧାନମନ୍ତ୍ରୀ ଆଲୋକପାତ କରିଥିଲେ । 2022 ସୁଦ୍ଧା “ ସମସ୍ତଙ୍କୁ ଆବାସ ” ଲାଗି କେନ୍ଦ୍ର ସରକାରଙ୍କ ସଂକଳ୍ପକୁ ସେ ଦୋହରାଇଥିଲେ ।


    ଯୋଗାଯୋଗ ଭିତ୍ତିଭୂମି ଉପରେ ସରକାର ବ୍ୟାପକ ଭାବେ ଗୁରୁତ୍ୱାରୋପ କରୁଥିବା ନେଇ ପୁଣେ ଠାରେ ଉଦବୋଧନ ଦେଇ ସେ କହିଥିଲେ । ସେ କହିଥିଲେ ପରବର୍ତ୍ତୀ ପିଢ଼ିର ଭିତ୍ତିଭୂମି ଯୋଗାଇ ଦେବା ଏବଂ ପରିବହନ କ୍ଷେତ୍ରର ସମନ୍ୱୟ ଲାଗି ଗୁରୁତ୍ୱାରୋପ କରାଯାଉଛି । ସେ କହିଥିଲେ ଯେ ଷ୍ଟାର୍ଟଅପ ଇଣ୍ଡିଆ ଏବଂ ଅଟଳ ନବସୃଜନ ମିସନ ଜରିଆରେ ଭାରତ ପ୍ରଯୁକ୍ତିର କେନ୍ଦ୍ର ଭାବେ ଉଦିତ ହେଉଛି ବୋଲି ସେ କହିଥିଲେ ।


    ************

    
    
    (Release ID: 1556734) Visitor Counter : 11