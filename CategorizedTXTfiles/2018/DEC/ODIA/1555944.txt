      ରାଷ୍ଟ୍ରପତିଙ୍କ ସଚିବାଳୟ

      ୟାଙ୍ଗନଠାରେ ଭାରତୀୟ ଉଦ୍ୟୋଗ ପ୍ରଦର୍ଶନୀ ଉଦ୍ଘାଟନ କଲେ ରାଷ୍ଟ୍ରପତି
      • ଐତିହାସିକ ଶ୍ରୀ କାଳୀ ମନ୍ଦିର କଲେ ପ୍ରଦର୍ଶନ
      • ବାହାଦୁର ଶାହ ଜାଫରଙ୍କ କବରଠାରେ ଶ୍ରଦ୍ଧାଞ୍ଜଳି ଜ୍ଞାପନ
      Posted On: 13 DEC 2018 3:50PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ତାଙ୍କର ମିଆଁମାର ଗସ୍ତର ଅନ୍ତିମ ଦିବସରେ (ଡ଼ିସେମ୍ବର 13 , 2018) ୟାଙ୍ଗନଠାରେ ପଞ୍ଚମ ଭାରତୀୟ ଉଦ୍ୟୋଗ ପ୍ରଦର୍ଶନୀକୁ ଉଦ୍ଘାଟନ କରିଛନ୍ତି ।


    ଏହି ଅବସରରେ ନିଜର ବକ୍ତବ୍ୟ ରଖି ରାଷ୍ଟ୍ରପତି କହିଲେ ଯେ ମିଆଁମାର ଓ ଭାରତ ପରସ୍ପର ସହ ବାଣିଜ୍ୟ ଓ ନିବେଶ ସହଭାଗୀତା ଦୃଷ୍ଟିରୁ ଦୀର୍ଘ ଦିନରୁ ପରସ୍ପରର ଘନିଷ୍ଠ ସହଯୋଗୀ ହୋଇ ରହି ଆସିଛନ୍ତି । ତେବେ , ଏହି ବାଣିଜ୍ୟ କାରବାରକୁ ଅଧିକ ସଂପ୍ରସାରିତ କରିବାର ଏବେ ପର୍ଯ୍ୟାପ୍ତ ସୁଯୋଗ ରହିଛି । ପରସ୍ପର ରାଷ୍ଟ୍ରରେ ପୁଞ୍ଜି ନିବେଶ କରିବାର ବ୍ୟାପକ କ୍ଷେତ୍ର ସୃଷ୍ଟି ହୋଇଛି ଯାହାକି ବିକାଶ ଓ ପ୍ରଗତିର ଧାରାକୁ ଆଗକୁ ଆଗେଇ ନେଇଯାଇ ପାରିବ । ୟାଙ୍ଗନଠାରେ ଉଦ୍ୟୋଗ ଭାରତ ପ୍ରଦର୍ଶନୀ ଭଳି କାର୍ଯ୍ୟକ୍ରମ ଆୟୋଜନ କରାଯିବାରେ ନିଜର ସନ୍ତୋଷ ବ୍ୟକ୍ତ କରି ରାଷ୍ଟ୍ରପତି କହିଲେ ଯେ ଏହା ମାଧ୍ୟମରେ ଭାରତର ଶ୍ରେଷ୍ଠ ଉତ୍ପାଦ , ସେବା , ଅଭିନବତ୍ୱ ଏବଂ ବିଜ୍ଞାନ ଓ ପ୍ରଯୁକ୍ତି ଜ୍ଞାନ କୌଶଳ ଏଠାକୁ ଅଣାଯାଇପାରିଛି । ଏହା ମାଧ୍ୟମରେ ମିଆଁମାରରେ ନୂଆ ନୂଆ ବ୍ୟବସାୟିକ ସହଯୋଗୀ , ଷ୍ଟାର୍ଟ ଅପ୍‌ , ଇନକୁବେଟର ଏବଂ ଉପଭୋକ୍ତା ସୃଷ୍ଟି ହୋଇପାରିବେ । ଏଭଳି କାର୍ଯ୍ୟକ୍ରମ ଆୟୋଜନ କରିଥିବାରୁ ସେ ଭାରତୀୟ ଶିଳ୍ପ ମହାସଂଘ ଏବଂ ମିଆଁମାରର ବାଣିଜ୍ୟ ମହାସଂଘକୁ ସାଧୁବାଦ ଜଣାଇଥିଲେ ।


    ରାଷ୍ଟ୍ରପତି କହିଲେ ଯେ ଭାରତୀୟ ବିକାଶ ଗାଥାରୁ ମିଆଁମାର ଢ଼େର କିଛି ସୁଫଳ ପାଇପାରିବ ବିଶେଷ କରି ଭିତ୍ତିଭୂମି , ଅତ୍ୟାଧୁନିକ ଉତ୍ପାଦ ଓ ସେବା ତଥା ଡ଼ିଜିଟାଲ ପ୍ରଯୁକ୍ତି ଦ୍ୱାରା ପ୍ରଭାବିତ ଫିନଟେକ ଓ ବାୟୋଟେକ୍‌ ଭଳି ଉତ୍ପାଦ । ମ୍ୟାଁମାର ମାନବ ସମ୍ବଳ ଠାରୁ ଆରମ୍ଭ କରି ପ୍ରାକୃତିକ ସମ୍ବଳରେ ଭରପୂର । ଯଦି ଉପଯୁକ୍ତି ନିୟନ୍ତ୍ରଣ ଓ ପ୍ରୋତ୍ସାହନ ବାତାବରଣ ମିଳେ ତେବେ ଶକ୍ତି , ଟେଲିକମ୍‌ , ବ୍ୟାଙ୍କିଙ୍ଗ୍‌ , ବୀମା ଓ ସ୍ୱାସ୍ଥ୍ୟସେବା କ୍ଷେତ୍ରରେ ବୈପ୍ଳବିକ ପରିବର୍ତ୍ତନ ଘଟିପାରିବ । ତେଣୁ ଏଠାରେ ବିବେଶର ବ୍ୟାପକ କ୍ଷେତ୍ର ରହିଛି ଯାହାକି ଦୁଇ ଦେଶଙ୍କୁ ଅଧିକ ନିକଟତର କରାଇପାରିବ । ସେହି ଦୃଷ୍ଟିରୁ ବିଚାର କଲେ ମିଆଁମାରର ନିବେଶ ମନ୍ତ୍ରଣାଳୟ ଏବଂ ବୈଦେଶିକ ଆର୍ଥିକ ସଂପର୍କ ମନ୍ତ୍ରଣାଳୟ ପୃଥକ ପୃଥକ ଭାବେ ସ୍ୱାଗତଯୋଗ୍ୟ ପଦକ୍ଷେପ ଗ୍ରହଣ କରିଛନ୍ତି ।


    ପୂର୍ବରୁ ରାଷ୍ଟ୍ରପତି ତାଙ୍କର ଗସ୍ତକ୍ରମ ଅବସରରେ ୟାଙ୍ଗନ ଠାରେ ଥିବା ପ୍ରସିଦ୍ଧ ଶ୍ରୀ କାଳୀ ମନ୍ଦିର ପରିଦର୍ଶନ କରିଥିଲେ । ଏହି ମନ୍ଦିର 150 ବର୍ଷର ପ୍ରାଚୀନ ଏବଂ ଭାରତ ଓ ମିଆଁମାର ଲୋକମାନଙ୍କ ମଧ୍ୟରେ ଏକତାର ଏହା ଏକ ଅଭିନବ ପ୍ରତୀକ । ପରେ ରାଷ୍ଟ୍ରପତି ମୋଗଲ ସମ୍ରାଟ ବାହାଦୂର ଶାହ ଜାଫରଙ୍କ ମଜାରାକୁ ଯାଇ ସେଠାରେ ଶ୍ରଦ୍ଧାଞ୍ଜଳି ଜ୍ଞାପନ କରିଥିଲେ । 1857 ମସିହାର ବିଦ୍ରୋହ ବେଳେ ବାହାଦୂର ଶାହ ଜାଫର ଗୁରୁତ୍ୱପୂର୍ଣ୍ଣ ଭୂମିକା ନିଭାଇଥିଲେ । ମଜାରାଠାରେ ମହମବତୀ ଜଳାଇ ରାଷ୍ଟ୍ରପତି ଶ୍ରଦ୍ଧାସୁମନ ଜ୍ଞାପନ କରିଥିଲେ । ଏହି ମଜାରା ପରିଦର୍ଶନ କରିବାରେ ଶ୍ରୀ କୋବିନ୍ଦ ହେଉଛନ୍ତି ଭାରତର ଦ୍ୱିତୀୟ ରାଷ୍ଟ୍ରପତି । 2006 ମସିହାରେ ତତ୍କାଳୀନ ରାଷ୍ଟ୍ରପତି ଡ଼କ୍ଟର ଏ ପି ଜେ ଅବଦୁଲ କାଲାମ ଏହି ମଜାରା ପରିଦର୍ଶନ କରିଥିଲେ ।


    ପରେ ସେ ସନ୍ଧ୍ୟାରେ ରାଷ୍ଟ୍ରପତି ତାଙ୍କର ମ୍ୟାଁମାର ଗସ୍ତ କାର୍ଯ୍ୟକ୍ରମ ଶେଷ କରି ୟାଙ୍ଗନସ୍ଥିତ ଧମ୍ମା ଜ୍ୟୋତି ବିପାସନା ଧ୍ୟାନ କେନ୍ଦ୍ର ପରିଦର୍ଶନ କରିଥିଲେ । ଏହା ଦୁଇ ଦେଶ ମଧ୍ୟରେ ଏକ ଆଧ୍ୟାତ୍ମିକ ସଂପର୍କ ସ୍ଥାପନ କରିଛି । ବିପାସନା ଯୋଗ ପ୍ରାଚୀନ ଭାରତର ଏକ ପାରମ୍ପରିକ ଯୋଗ ପଦ୍ଧତି । ମିଆଁମାରର ସାଧୁସନ୍ଥମାନେ ଏହାକୁ ଅଭ୍ୟାସ ବଳରେ ସୁରକ୍ଷିତ ରଖିବା ଦିଗରେ ବେଶ୍‌ ଶ୍ରମ ସ୍ୱୀକାର କରିଆସିଛନ୍ତି । ମିଆଁମାରରୁ ଏହା ପୁନର୍ବାର ଭାରତ ପ୍ରତ୍ୟାବର୍ତ୍ତନ କରିଥିବା ବିଶ୍ୱାସ କରାଯାଏ ।


    ***************

    
    
    (Release ID: 1555944) Visitor Counter : 18