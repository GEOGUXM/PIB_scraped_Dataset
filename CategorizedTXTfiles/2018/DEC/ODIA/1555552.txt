      ଅର୍ଥ ମନ୍ତ୍ରଣାଳୟ

      ଜାତୀୟ ପେନସନ ପ୍ରଣାଳୀକୁ କରାଯାଇଛି ସରଳ
      Posted On: 10 DEC 2018 7:40PM by PIB Bhubaneshwar


    ନିଷ୍ପ ତ୍ତି :


    6 ଡିସେମ୍ବର , 2018ରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଜାତୀୟ ପେନସନ ପ୍ରଣାଳୀ (ଏନପିଏସ)କୁ ସରଳ କରିବା ଲାଗି ନିମ୍ନଲିଖିତ ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।

      * କେନ୍ଦ୍ର ସରକାରଙ୍କ ଦ୍ୱାରା ଏନପିଏସ ଟିୟର-1ରେ ଆସୁଥିବା କର୍ମଚାରୀଙ୍କ ପାଇଁ ବାଧ୍ୟତାମୂଳକ ଅଂଶଧନ ବର୍ତ୍ତମାନର 10 ପ୍ରତିଶତରୁ ବୃଦ୍ଧି କରାଯାଇ 14 ପ୍ରତିଶତ କରିଦିଆଯାଇଛି ।
      * କେନ୍ଦ୍ର ସରକାରଙ୍କ କର୍ମଚାରୀଙ୍କୁ ପେନସନ ଫଣ୍ଡ ଏବଂ ନିବେଶର ପଦ୍ଧତି ଚୟନ କରିବାର ସ୍ୱାଧୀନତା ଦିଆଯାଇଛି ।
      * 2004ରୁ 2012 ବର୍ଷ ପର୍ଯ୍ୟନ୍ତ ଏନପିଏସର ଅଂଶଦାନ ନକରିବା କିମ୍ବା ଏଥିରେ ବିଳମ୍ବ ହେଲେ କ୍ଷତିପୂରଣ ଦିଆଯିବ ।
      * ଏନପିଏସରୁ ବାହାରିଲେ ମିଳୁଥିବା ଅର୍ଥରାଶି ଉପରେ ଟିକସ ଛାଡ଼ ସୀମା ବୃଦ୍ଧି କରାଯାଇ 60 ପ୍ରତିଶତ କରି ଦିଆଯାଇଛି । ଏଥିସହିତ ମୋଟ ଉଠାଣ ରାଶି ଏବେ ଆୟକରରୁ ମୁକ୍ତ ହୋଇଯିବ । (ବର୍ତ୍ତମାନ ବାର୍ଷିକୀର କ୍ରୟ ଲାଗି ବ୍ୟବହୃତ ହେଉଥିବା ମୋଟ ସଂଚିତ ରାଶିର 40 ପ୍ରତିଶତ ଟିକସ ମୁକ୍ତ ଅଟେ । ଅବସର ସମୟରେ ଏନପିଏସର ସଦସ୍ୟମାନଙ୍କ ଦ୍ୱାରା ଉଠାଯାଉଥିବା ସଂଚିତ ଅର୍ଥରାଶିର 60 ପ୍ରତିଶତ ମଧ୍ୟରୁ 40 ପ୍ରତିଶତ ଟିକସ ମୁକ୍ତ ଅଟେ , ଅବଶିଷ୍ଟ 20 ପ୍ରତିଶତ ରାଶି ଟିକସ ଯୋଗ୍ୟ ଅଟେ ।)
      * ଏନପିଏସର ଟିୟର-2 ଅନ୍ତର୍ଗତ ସରକାରୀ କର୍ମଚାରୀଙ୍କ ଦ୍ୱାରା କରାଯାଉଥିବା ଅଂଶଦାନ ଏବେ ଆୟକର ଦୃଷ୍ଟିର 1.50 ଲକ୍ଷ ଟଙ୍କା ପର୍ଯ୍ୟନ୍ତ ଛାଡ଼ ଲାଗି ଧାରା 80 ସି ଅନ୍ତର୍ଗତ କଭର ହେବ । ଏହା ଅନ୍ୟ ଯୋଜନା ଯେପରିକି ସାଧାରଣ ଭବିଷ୍ୟନିଧି , ଯୋଗଦାନକାରୀ ଭବିଷ୍ୟନିଧି , କର୍ମଚାରୀ ଭବିଷ୍ୟନିଧି ଏବଂ ସାର୍ବଜନୀନ ଭବିଷ୍ୟନିଧିର ସମତୁଲ୍ୟ , କିନ୍ତୁ ସର୍ତ୍ତ ରହିଛି ଯେ ଏଥିରେ ତିନି ବର୍ଷର ଲକ-ଇନ ଅବଧି ରହିଥିବ ।

    ପୃଷ୍ଠଭୂମି


    1 ଜାନୁଆରୀ , 2004 କିମ୍ବା ଏହାପରେ କେନ୍ଦ୍ର ସରକାରଙ୍କ ସେବା ସହ ଯୋଡ଼ି ହେଉଥିବା ନୂତନ କର୍ମଚାରୀମାନଙ୍କୁ ଜାତୀୟ ପେନସନ ପ୍ରଣାଳୀ (ଏନପିଏସ) ଅନ୍ତର୍ଗତ କଭର କରାଯାଇଥାଏ । ସପ୍ତମ ବେତନ ଆୟୋଗ 2015ରେ ବିଚାରବିମର୍ଷ କାଳରେ ଏନପିଏସ ସହ ଜଡ଼ିତ ସ୍ୱତନ୍ତ୍ର ବିଷୟ ଉପରେ ଦୃଷ୍ଟି ଦେଇଥିଲେ ଏବଂ ସୁପାରିସ କରିଥିଲେ । ସପ୍ତମ ବେତନ ଆୟୋଗ ଏ ସମ୍ପର୍କରେ ସଚିବମାନଙ୍କର ଏକ ସମିତି ଗଠନ କରିବା ଲାଗି ସୁପାରିସ କରିଥିଲେ । ତଦନୁଯାୟୀ , ସରକାରଙ୍କ ଦ୍ୱାରା 2016 ବର୍ଷରେ ସଚିବମାନଙ୍କ ଏକ ସମିତି ଗଠନ କରାଯାଇଥିଲା ଯାହାକୁ ଏନପିଏସର କାର୍ଯ୍ୟାନ୍ୱୟନ ସରଳ କରିବା ଲାଗି ବିଭିନ୍ନ ଉପାୟ ପରାମର୍ଶ ଦେବା ଲାଗି ଦାୟିତ୍ୱ ଅର୍ପଣ କରାଯାଇଥିଲା । ସମିତି 2018ରେ ନିଜ ରିପୋର୍ଟ ଉପସ୍ଥାପନ କରିଥିଲେ । ତଦନୁଯାୟୀ , ସମିତିର ସୁପାରିସ ଆଧାରେ ଡ୍ରାଫ୍ଟ କ୍ୟାବିନେଟ ନୋଟକୁ ମଞ୍ଜୁରି ନିମନ୍ତେ କ୍ୟାବିନେଟଙ୍କ ବିଚାର ଲାଗି ଉପସ୍ଥାପନ କରାଯାଇଥିଲା ।


    କାର୍ଯ୍ୟାନ୍ୱୟନ ରଣନୀତି ଏବଂ ଲକ୍ଷ୍ୟ :


    ଅନ୍ୟ ସମ୍ପୃକ୍ତ ମନ୍ତ୍ରଣାଳୟ/ବିଭାଗଠାରୁ ବିଚାର-ବିମର୍ଷ କରାଯିବା ପରେ ଗୁରୁତ୍ୱପୂର୍ଣ୍ଣ ନିଷ୍ପତ୍ତି ନିଆଯିବା ପରେ ଏନପିଏସରେ ପ୍ରସ୍ତାବିତ ପରିବର୍ତ୍ତନକୁ ତତକ୍ଷଣାତ ଲାଗୁ କରିଦିଆଯିବ ।


    ପ୍ରମୁଖ ପ୍ରଭାବ

      * ଏନପିଏସର ପରିଧିରେ ଆସୁଥିବା କେନ୍ଦ୍ର ସରକାରଙ୍କ ସମସ୍ତ କର୍ମଚାରୀମାନଙ୍କ ଅନ୍ତିମ ସଂଚିତ ରାଶି ବୃଦ୍ଧି ପାଇବ ।
      * କର୍ମଚାରୀଙ୍କ ଉପରେ କୌଣସି ଅତିରିକ୍ତ ବୋଝ ନପଡ଼ି ଅବସର ପରେ ସେମାନଙ୍କୁ ମିଳୁଥିବା ପେନସନ ରାଶି ବୃଦ୍ଧି ହେବ ।
      * କେନ୍ଦ୍ର ସରକାରଙ୍କ କର୍ମଚାରୀମାନଙ୍କୁ ପେନସନ ଫଣ୍ଡ ଏବଂ ନିବେଶ ପଦ୍ଧତି କିମ୍ବା ରୂପରେଖ ଚୟନ କରିବାର ସ୍ୱାଧୀନତା ମିଳିବ
      * ଏନପିଏସର ପରିଧି ମଧ୍ୟରେ ଆସୁଥିବା କେନ୍ଦ୍ର ସରକାରଙ୍କ ପାଖାପାଖି 18 ଲକ୍ଷ କର୍ମଚାରୀ ଲାଭାନ୍ୱିତ ହେବେ ।
      * ଜୀବନ ପ୍ରତ୍ୟାଶା ବୃଦ୍ଧି ପାଇବାର ସ୍ଥିତିରେ ବୃଦ୍ଧାବସ୍ଥାରେ ସୁରକ୍ଷା ବଢ଼ିଯିବ ।
      * ଏନପିଏସକୁ ଆହୁରି ଅଧିକ ଆକର୍ଷକ କରାଯିବା ଦ୍ୱାରା ସରକାରଙ୍କୁ ସର୍ବୋତ୍ତମ ପ୍ରତିଭାମାନଙ୍କୁ ଆକର୍ଷିତ କରିବା ଏବଂ ସେମାନଙ୍କୁ ସେବାରେ ବଜାୟ ରଖିବା ସହଜ ହେବ ।

    ବ୍ୟୟ ଭାର


    ଏହି କାରଣରୁ 2019-20 ଆର୍ଥିକ ବର୍ଷରେ ରାଜକୋଷ ଉପରେ ପାଖାପାଖି 2840 କୋଟି ଟଙ୍କାର ବୋଝ ପଡ଼ିବ ବୋଲି ଆକଳନ କରାଯାଇଛି , ଏହା ଏକ ପୌନଃପୁନିକ ବ୍ୟୟ ରୂପରେ ହେବ । 2004 ରୁ 2012 ମଧ୍ୟରେ ଏନପିଏସରେ ଯୋଗଦାନ ନକରିବା କିମ୍ବା ଏଥିରେ ବିଳମ୍ବ ହେବାରେ କ୍ଷତିପୂରଣ ଦିଆଯିବାର ବ୍ୟବସ୍ଥା କାରଣରୁ ଯେଉଁ ଆର୍ଥିକ ବୋଝ ପଡ଼ିବ ତାହା ଏହି ରାଶି ଠାରୁ ଭିନ୍ନ ହେବ ।


    ଲାଭାର୍ଥୀମାନଙ୍କ ସଂଖ୍ୟା


    ରାଷ୍ଟ୍ରୀୟ ପେନସନ ପ୍ରଣାଳୀକୁ ସହଜ କରିବା ଲାଗି ଏନପିଏସର ପରିଧିରେ ଆସୁଥିବା କେନ୍ଦ୍ର ସରକାରଙ୍କ ପାଖାପାଖି 18 ଲକ୍ଷ କର୍ମଚାରୀ ଲାଭାନ୍ୱିତ ହେବେ ।


    ପରିଧିରେ ଆସୁଥିବା ରାଜ୍ୟ/ଜିଲ୍ଲା :


    ସାରା ଭାରତ


    ପୂର୍ବରୁ କାର୍ଯ୍ୟକାରୀ ହେଉଥିବା ଯୋଜନା , ଯଦି କିଛି ରହିଛି , ତାର ବିବରଣୀ ଏବଂ ଅଗ୍ରଗତି ବର୍ତ୍ତମାନ ଏପରି ସ୍ଥିତି ରହିଛି ଯେ 1 ଜାନୁଆରୀ 2004ରେ କିମ୍ବା ଏହା ପରେ କେନ୍ଦ୍ର ସରକାରଙ୍କ ସେବା ସହ ଜଡ଼ିତ ନୂଆ କର୍ମଚାରୀମାନଙ୍କୁ ଜାତୀୟ ପେନସନ ପ୍ରଣାଳୀ (ଏନପିଏସ) ଅଧୀନରେ କଭର କରାଯାଉଛି । ଦେଶରେ ଏନପିଏସର କାର୍ଯ୍ୟାନ୍ୱୟନ ଏବଂ ନିୟମ ପ୍ରଣୟନ ପେନସନ ପାଣ୍ଠି ନିୟାମକ ଏବଂ ବିକାଶ ପ୍ରାଧିକରଣ ଦ୍ୱାରା କରାଯାଉଛି ।


    **********


    

    
    (Release ID: 1555552) Visitor Counter : 19
    
    
    
    
    

*