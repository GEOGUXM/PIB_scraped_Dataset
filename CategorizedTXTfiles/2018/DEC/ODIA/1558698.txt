      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବାରଣାସୀରେ ‘ଏକ ଜିଲ୍ଲା, ଏକ ସାମଗ୍ରୀ’ ଆଂଚଳିକ ଶିଖର ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 29 DEC 2018 6:41PM by PIB Bhubaneshwar


    ଏଠାରେ ଉପସ୍ଥିତ ସମସ୍ତ ଭଦ୍ରବ୍ୟକ୍ତି ଓ ଭଦ୍ର ମହିଳାମାନେ ।


    ପୂର୍ବାଂଚଳର ମହାନ ଶିଳ୍ପୀକାର ଭାଇମାନଙ୍କୁ ମୋର ପ୍ରଣାମ । ଦେଶ ଦୁନିଆରେ ନିଜ ହାତର ଚମକ୍ରାରିତା ପାଇଁ ପ୍ରଶଂସିତ ହୋଇଥିବା ଭାଇ-ଭଉଣୀମାନଙ୍କୁ ମୋର ଅନେକ ଅନେକ ଅଭିନନ୍ଦନ । ପୁରାତନ କାଳରୁ କାଶୀ ନଗରୀ ଦୁନିଆର ବଜାରରେ ନିଜର ପ୍ରତିଷ୍ଠା ବଜାୟ ରଖିଆସିଛି । ରେଶମର ଶାଢ଼ୀ ହେଉ ଅବା ହାତ ତିଆରି ଖେଳନା , ମୋ କାଶୀ ସବୁଠାରୁ ଆଗରେ ରହିଛି ।


    ଯେତେବେଳେ ପଚୌରୀ ମହାଶୟ କହୁଥିଲେ କି ପ୍ରଧାନମନ୍ତ୍ରୀ ମହୋଦୟ ଆମର ଅତିଥି ଭାବେ ଆସିଛନ୍ତି । ଆଜ୍ଞା ନୁହେଁ , ମୁଁ ଆଉ ଅତିଥି ହୋଇ ରହିନାହିଁ । ଆପଣମାନେ ମୋତେ ନିଜର ଭଲପାଇବା ଦେଇଛନ୍ତି , ମୋତେ ନିଜର କରି ନେଇଛନ୍ତି । ମୋତେ ଅବଗତ କରାଯାଇଛି କି ରେଶମ , ଫାବ୍ରିକ , ସୂତା , କପଡ଼ା ଏବଂ କୋଲିନ୍ ସହିତ ଜଡ଼ିତ 11ଜିଲ୍ଲାର ଉଦ୍ୟମୀମାନେ ଏଠାକୁ ଆସିଛନ୍ତି । ଆଉ କିଛି ସମୟ ପୂର୍ବରୁ ଏଠାରେ ପଡ଼ିଥିବା ଷ୍ଟଲଗୁଡ଼ିକୁ ମୁଁ ଯାଇଥିଲି , ସେଠାରେ ଗୋଟିଏରୁ ବଳି ଆଉ ଗୋଟିଏ ସୁନ୍ଦର ଉତ୍ପାଦ ରଖାଯାଇଛି । ଏଠାରେ କିଛି ଲୋକଙ୍କୁ ମଧ୍ୟ ଋଣ ସହାୟତା ମିଳି ପାରିଛି ଆଉ କିଛି ହସ୍ତଶିଳ୍ପୀ ଭାଇ ଭଉଣୀଙ୍କୁ ଟୁଲ୍ କିଟ୍ ମଧ୍ୟ ଦିଆଯାଇଛି । ଆପଣମାନଙ୍କୁ ସମସ୍ତଙ୍କୁ ମଧ୍ୟ ବହୁତ ବହୁତ ଶୁଭେଚ୍ଛା ଏବଂ ଶୁଭକାମନା ଜଣାଉଛି ।


    ସାଥୀଗଣ , କିଛି ସମୟ ପୂର୍ବରୁ ଏଠାକୁ ବାରଣାସୀ ଏବଂ ଦେଶ ସହିତ ଜଡ଼ିତ ହଜାର ହଜାର କୋଟି କୋଟି ଟଙ୍କାର ପ୍ରକଳ୍ପର ଲୋକାର୍ପଣ ଏବଂ ଶିଳାନ୍ୟାସ ମଧ୍ୟ କରାଯାଇଛି । ଏଥିରେ ବାରଣାସୀର ଭିତ୍ତିଭୂମି ସହିତ ଜଡ଼ିତ ପ୍ରକଳ୍ପ ତ ରହିଛି ହିଁ , ତା ’ ସହିତ ଟେଲିକମ ବିଭାଗର ସାରା ଦେଶର ପେନସନ୍ ଧାରକ ଭାଇ ଭଉଣୀମାନଙ୍କୁ ବିଭିନ୍ନ ସୁବିଧା ଦେବାଭଳି ଯୋଜନା ମଧ୍ୟ ସାମିଲ ରହିଛି । ଏ ସମସ୍ତ ପ୍ରକଳ୍ପ ପାଇଁ ମୁଁ ବାରାଣସୀ ସହିତ ସମସ୍ତ ହିତାଧିକାରୀମାନଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି ।


    ଭାଇ ଓ ଭଉଣୀମାନେ , ଆଜି ଏଠାରେ ଯେତେଗୁଡ଼ିଏ ଯୋଜନା କିମ୍ବା ପ୍ରକଳ୍ପଗୁଡ଼ିକର ମଧ୍ୟ ଲୋକାର୍ପଣ ଅବା ଶିଳାନ୍ୟାସ କରାଯାଇଛି , ସେହି ସବୁଗୁଡ଼ିକ ମୂଳରେ ଗୋଟିଏ ପ୍ରମୁଖ କଥା ହେଉଛି- ଜୀବନ ସହଜ ହେଉ , ବ୍ୟବସାୟ-କାରବାର ସହଜ ହେଉ , ସହାବସ୍ଥାନ ସୁଗମତା ଏବଂ ବ୍ୟବସାୟ ସୁଗମତା ଅର୍ଥାତ , ଜୀବନ ମଧ୍ୟ ସରଳ ହେଉ , ସୁଗମ ହେଉ ଆଉ ବ୍ୟବସାୟ-କାରବାର କରିବା ସହଜ ହେଉ । ଏହି ଦୁଇଟିର ପରସ୍ପର ମଧ୍ୟରେ ଯେତେ ସମ୍ବନ୍ଧ ଅଛି , ସେତିକି ହିଁ ବିକାଶର ଏହି ସମସ୍ତ ପ୍ରକଳ୍ପଗୁଡ଼ିକର ନିଜ ନିଜ ମଧ୍ୟରେ ସମ୍ବନ୍ଧ ରହିଛି । ବର୍ତ୍ତମାନର ସରକାର ମେକ୍ ଇନ୍ ଇଣ୍ଡିଆ ଅଭିଯାନକୁ ସୁଦୃଢ଼ କରିବା ପାଇଁ ପ୍ରତିବଦ୍ଧ ଅଟନ୍ତି ।


    ୟୁପି ସରକାରଙ୍କର ‘ ଏକ ଜିଲ୍ଲା , ଏକ ସାମଗ୍ରୀ ’ ଏହି ପ୍ରୟୋଗ ମେକ୍ ଇନ୍ ଇଣ୍ଡିଆକୁ ଗୋଟିଏ ପ୍ରକାରରେ ଦୃଢ଼ତାର ସହିତ ସମ୍ପ୍ରସାରଣ କରାଇବ । ଏହି ଯୋଜନା ୟୁପିକୁ ଦୁନିଆର ଔଦ୍ୟୋଗିକ ମାନଚିତ୍ରରେ ସ୍ଥାପିତ କରିବାରେ ସକ୍ଷମ ହେବ । ଏଥିପାଇଁ ମୁଁ ଯୋଗୀ ମହାଶୟ ଆଉ ତାଙ୍କର ପୂରା ଟିମକୁ ବହୁତ ବହୁତ ଶୁଭେଚ୍ଛା ଜଣାଉଛି । ୟୁପି ତ ହେଉଛି କ୍ଷୁଦ୍ର ଏବଂ ଲଘୁ ଉଦ୍ୟୋଗଗୁଡ଼ିକର କେନ୍ଦ୍ର । କୃଷି ପରେ ସବୁଠାରୁ ଅଧିକ ରୋଜଗାର ଏମଏସଏମଇ କ୍ଷେତ୍ର ଦେଉଛି । ଏଠାରେ ଏମଏସଏମଇ କ୍ଷେତ୍ର ହେଉଛି ପରମ୍ପରାର ଏକ ଅଂଶ ।


    ମୁରାଦାବାଦର ପିତଳ କଳା ହେଉ , ଭଦୋଇର ଚାଦର , ବନାରସର ରେଶମ ଉତ୍ପାଦ , ଏଠାକାର ଶାଢ଼ୀ , ଆଗ୍ରାର ପେଠା , ମିରଟର କ୍ରୀଡ଼ା ସାମଗ୍ରୀ , ଲକ୍ଷ୍ନୌର ଚିକନକାରୀ , ଗୋରଖପୁରର ଟେରାକୋଟା କଳା , ପ୍ରତିପଗଡ଼ର ଅଁଳା , ଶ୍ରାବସ୍ତୀର ଥାରୁକଳା , ପ୍ରତ୍ୟେକ ଜିଲ୍ଲାରେ କିଛି ନା କିଛି ଭିନ୍ନତା ରହିଛି , ସ୍ୱତନ୍ତ୍ରତା ରହିଛି , ବିଶେଷତ୍ୱ ରହିଛି । ଯାହା ଏଠାକାର ଲୋକଙ୍କୁ ରୋଜଗାର ସହିତ ଯୋଡ଼ିଛି । ଏହି କଳାର ସମ୍ପ୍ରସାରଣ କରିବା ପାଇଁ ଏକ ଜନପଦ -ଏକ ସାମଗ୍ରୀ ଯୋଜନା ଲାଭକାରୀ ସାବ୍ୟସ୍ତ ହେବ ।


    ସାଥୀଗଣ , ବାରଣାସୀ ସମେତ ସଂପୂର୍ଣ୍ଣ ପୂର୍ବାଂଚଳ ତ ହେଉଛି ହସ୍ତଶିଳ୍ପର ହବ୍ ବା ପ୍ରାଣକେନ୍ଦ୍ର । କଳାକୌଶଳ ସେ ହୁଏତ କପଡ଼ାରେ ହେଉ ଅବା ଗାଲିଚାରେ ହେଉ ଅବା ପୁଣି ମାଟି ଅଥବା ଧାତୁବାସନରେ , ଏଠାକାର କୋଣ ଅନୁକୋଣରେ କଳା ହିଁ ସମୃଦ୍ଧ ହୋଇ ରହିଛି । ବାରଣାସୀର ଆଖପାଖ ଅଂଚଳ ସହିତ ଜଡ଼ିତ 10ଟି ସାମଗ୍ରୀକୁ ତ ଜିଆଇ ଟ୍ୟାଗ ଅର୍ଥାତ ଭୌଗୋଳିକ ମାନକର ପ୍ରମାଣ ମଧ୍ୟ ମିଳି ସାରିଛି ।


    ଏଠାରେ ପ୍ରାୟ 60 ହଜାର ଚରଖା ଅଛି , ପ୍ରାୟ 70 ହଜାର ପାୱାରଲୁମ ଅଛି , ପାଖାପାଖି ଦେଢ଼ଲକ୍ଷ ବୁଣାକାର ଏହି କଳାକୁ ସମୃଦ୍ଧ କରୁଛନ୍ତି । ଏକ ଜିଲ୍ଲା , ଏକ ସାମଗ୍ରୀ କାର୍ଯ୍ୟକ୍ରମ ମାଧ୍ୟମରେ ସରକାର ଏହି କଳାକୁ ଏକ ଲାଭଦାୟକ ବ୍ୟବସାୟରେ ବଦଳାଇବା ପାଇଁ ଲାଗିଛନ୍ତି ।


    ଉଦ୍ୟମୀମାନଙ୍କୁ , ହସ୍ତଶିଳ୍ପୀମାନଙ୍କୁ , କଳାକାରମାନଙ୍କୁ ପାଣ୍ଠିର ଅଭାବ ନ ହେଉ , ସେମାନଙ୍କୁ ଭଲ ମେସିନ , ଭଲ ଯନ୍ତ୍ରପାତି ମିଳୁ , ସେମାନଙ୍କୁ ଭଲ ତାଲିମ ମିଳୁ , ସେମାନଙ୍କ ଉତ୍ପାଦର ଉପଯୁକ୍ତ ବଜାରୀକରଣ ହେଉ , ଉଚିତ ଦାମ ମିଳୁ , ଏଥିପାଇଁ ଏହି ଯୋଜନା କାର୍ଯ୍ୟକାରୀ କରାଯାଇଛି ।


    ଏହି କଳା , ଏହି ପରମ୍ପରା ଅତୁଟ ରହୁ , ଏଥିପାଇଁ କେନ୍ଦ୍ର ଏବଂ ରାଜ୍ୟ ସରକାର ଯଥାସମ୍ଭବ ପ୍ରୟାସ କରୁଛନ୍ତି । ମୁଁ ନିଜେ ମଧ୍ୟ ଦେଶର ଏଭଳି 100 ଜିଲ୍ଲାର ସମୀକ୍ଷା ନିୟମିତ ଭାବେ କରୁଛି ଯେଉଁଠାରେ ଲଘୁ ଉଦ୍ୟୋଗ , ଏମଏସଏମଇ ଆମ ପରମ୍ପରାର ଅଂଶ ପାଲଟିଛନ୍ତି ।


    ଭାଇ ଓ ଭଉଣୀମାନେ , ଯେପରି କୁହାଯାଇଛି କି ଏହି ସମ୍ମିଳନୀ ଅବସରରେ ପ୍ରାୟ ଦୁଇ ହଜାର କୋଟି ଟଙ୍କାର ଋଣ ବିତରଣ କରାଯିବାର ଅଛି । ଏବେ ଦୁଇ ହଜାର କୋଟି ଟଙ୍କା ଏହି କାରବାର ସହିତ ଜଡ଼ିତ ଲୋକଙ୍କ ହାତକୁ ଆସିବ , ଏହା ଆର୍ଥିକ ବିକାଶକୁ ଅନେକ ଗତି ଦେବ ।


    ଏଠାକାର ସମସ୍ତ ଉଦ୍ୟମୀଙ୍କ ବ୍ୟତୀତ ବ୍ୟାଙ୍କମାନଙ୍କର ସମସ୍ତ ମହାନୁଭବ ଉପସ୍ଥିତ ଅଛନ୍ତି । ସବୁକିଛି ଏହି ସ୍ଥାନରେ ହିଁ ସମାଧାନ କରାଯାଉଛି । ମୁଁ ଖୁସି ଯେ ଯେଉଁ ଲକ୍ଷ୍ୟକୁ ନେଇ ଏହି ଦୀନଦୟାଲ ହସ୍ତକଳା ଶଙ୍କୁଳର ନିର୍ମାଣ କରାଯାଇଥିଲା , ସେହି ସ୍ୱପ୍ନ ଆଜି ଆମ ଆଖି ଆଗରେ ପୂରଣ ହେବା ଦୃଷ୍ଟିଗୋଚର ହେଉଛି । ଆପଣ ସମସ୍ତଙ୍କ ପାଇଁ ଏହି ବ୍ୟବସାୟ , କାରବାର ଆଉ ସମ୍ବାଦର ମାଧ୍ୟମ ହେଉ , ଏହା ହେଉଛି ତା ’ ପଛରେ ରହିଥିବା ଚିନ୍ତାଧାରାର କାରଣ ।


    ସାଥୀଗଣ , ଏକ ଗ୍ରାମ -ଏକ ସାମଗ୍ରୀରୁ ନେଇ ବିକ୍ରି ପର୍ଯ୍ୟନ୍ତ ସମ୍ପୂର୍ଣ୍ଣ ସମାଧାନ ଦେବାର ଅଛି । ମୁଁ ଆପଣମାନଙ୍କୁ ଏଠାକାର ବନାରସର ବୁଣାକାର ଏବଂ ଶିଳ୍ପୀକାରମାନଙ୍କ ଉଦାହରଣ ଦେବି । ସରକାରଙ୍କ ଦ୍ୱାରା ସେମାନଙ୍କୁ ସହଜ ସର୍ତ୍ତରେ ବ୍ୟାଙ୍କରୁ ଋଣ ଉପଲବ୍ଧ କରାଯାଉଛି , କଂଚାମାଲ ପାଇଁ ସହାୟତା ଦିଆଯାଉଛି । ‘ ପହଚାନ ’ – ଏହି ପହଚାନ ନାମରେ ଯେଉଁ ପରିଚୟ ପତ୍ର ବୁଣାକାରମାନଙ୍କୁ ଦିଆଯାଇଛି , ତାହାଦ୍ୱାରା ମଧ୍ୟସ୍ଥିମାନଙ୍କୁ ହଟାଇବାରେ ବହୁତ ବଡ଼ ସହାୟତା ମିଳିଛି । କାରଣ ମଧ୍ୟସ୍ଥିମାନଙ୍କ ଭଳି କଥା ପସନ୍ଦ ଆସିଲା ନାହିଁ ? କଷ୍ଟ ହେଉଥିବ ନା ? କିନ୍ତୁ କଷ୍ଟ ସହି ଦେଶକୁ ମଧ୍ୟସ୍ଥି ବା ଦଲାଲମାନଙ୍କ କବଳରୁ ବଂଚାଇବାର ଅଛି ।


    ଏହା ବ୍ୟତୀତ ଏଠାରେ ବନାରସରେ ହିଁ 9ଟି ସାଧାରଣ ସୁବିଧାସୁଯୋଗ ଉପଲବ୍ଧ କେନ୍ଦ୍ର- ସାଧାରଣ ସେବାକେନ୍ଦ୍ର ନିର୍ମାଣ କରାଯାଇଛି । ଏହି କେନ୍ଦ୍ର ମାଧ୍ୟମରେ ବିକ୍ରିବଟା ପାଇଁ ବୁଣାକାରମାନଙ୍କୁ ସହାୟତା ଦିଆଯାଉଛି । ଏହା ବ୍ୟତୀତ ଭଦୋଇ , ମିର୍ଜାପୁର , ବୃହତ କାର୍ପେଟ ବା ଗାଲିଚା କ୍ଲଷ୍ଟର ବା ପୁଞ୍ଜ ମଧ୍ୟ ବୁଣାକାରମାନଙ୍କୁ ଆଧୁନିକ ବୁଣିବା ସୁବିଧା ଦିଆଯାଇଛି ।


    ବୁଣାକାରଙ୍କ ସହିତ ମାଟିକାମ ସହିତ ଜଡ଼ିତ ଶିଳ୍ପୀମାନଙ୍କୁ ମଧ୍ୟ ଆଧୁନିକ ‘ ଚକ ’ ଦିଆଯାଇଛି , ନୂତନ ମେସିନ ଉପଲବ୍ଧ କରାଯାଉଛି , ଏବେ ମୋତେ ଆମର ଏକ ଶିଳ୍ପୀ କହୁଥିଲେ- ଆଧୁନିକ ଚକ ଏକ ଛୋଟ ଟେବୁଲ ଉପରେ ନେଇ ରଖିଛନ୍ତି , ବାସନ ତିଆରି କରୁଛନ୍ତି ।


    ସେ କହିଲେ ତାଙ୍କୁ ମୁଦ୍ରା ଯୋଜନାରେ 10 ଲକ୍ଷ ଟଙ୍କା ମିଳିଯାଇଛି । ପ୍ରଥମେ ଧୀରେ ଧୀରେ କାରବାର ବନ୍ଧ ହେବାକୁ ଯାଉଥିଲା , ଏବେ ବହୁତ ବଡ଼ ମାତ୍ରାରେ ପରିବାର ପୁଣିଥରେ ଏହି କାରବାରରେ ଲାଗି ପଡ଼ିଛନ୍ତି । ଦେଖନ୍ତୁ କିପରି ପରିବର୍ତ୍ତନ ଆସିଥାଏ । ଆଉ ମୁଁ ତାଙ୍କ ଚେହେରାରେ ଏକ ଚମକ ଦେଖୁଥିଲି । ତାଙ୍କୁ ଲାଗୁଥିଲା କି ତାଙ୍କ ଜୀବନ ବଦଳି ଯାଇଛି । ଆଉ ଯେତେବେଳେ ତାଙ୍କ ଚେହେରାରେ ଚମକ ଦେଖୁଛି ତ , ମୋ ଚେହେରା ମଧ୍ୟ ଚମକି ଉଠୁଛି । ଏହି ସମସ୍ତ ପ୍ରୟାସ ମଧ୍ୟରେ ଆଜି ଯେଉଁ ସ୍ଥାନରେ ଏହି କାର୍ଯ୍ୟକ୍ରମ ହେଉଛି , ସେହି ବହୁମୂଲ୍ୟ ଉପହାରର ସାର୍ଥକତା ତ ଆମେ ସମସ୍ତେ କ୍ରମାଗତ ଭାବେ ଦେଖି ଆସୁଛେ ।


    ସାଥୀଗଣ , ସାଧାରଣରୁ ଅତି ସାଧାରଣ ପରିବାରର ଯୁବକମାନଙ୍କୁ ରୋଜଗାର ସହିତ ଯୋଡ଼ିବାର ଏହି କାର୍ଯ୍ୟକୁ ଆମେ ନିରନ୍ତର ସମ୍ପ୍ରସାରଣ କରି ଚାଲିଛୁ । କିଛି ସମୟ ପୂର୍ବେ ଏଭଳି କିଛି ହିତାଧିକାରୀମାନଙ୍କୁ ମଧ୍ୟ ଏଠାରେ ସହାୟତା ଦିଆଯାଇଛି , ଯେଉଁମାନେ ଏଲପିଜି ଗ୍ୟାସର ପରିବହନ ସହିତ ଯୋଡ଼ି ହେବାକୁ ଚାହୁଁଛନ୍ତି , ସରକାର ଟ୍ରକ କିଣିବା ପାଇଁ ଏଭଳି ଉଦ୍ୟମୀମାନଙ୍କୁ ସହାୟତା ଦେଉଛନ୍ତି ଆଉ ତୈଳ କମ୍ପାନୀଗୁଡ଼ିକ ଏମାନଙ୍କର ସେବା ନେଉଛନ୍ତି ।


    ଭାଇ ଓ ଭଉଣୀମାନେ , ସାଧାରଣ ମଣିଷର ଜୀବନ ଯେତେବେଳେ ସରଳ ଏବଂ ସୁଗମ ହୋଇଥାଏ , ତ ବ୍ୟବସାୟ ଆଉ କାରବାର କରିବା ନିଜକୁ ନିଜେ ସହଜ ହୋଇଯାଇଥାଏ । ଯେତେବେଳେ ଭିତ୍ତିଭୂମି ଭଲ ରହିବ ଏବଂ ସରକାରୀ ପ୍ରକ୍ରିୟାଗୁଡ଼ିକ ଲୋକମାନଙ୍କୁ ଦ୍ୱନ୍ଦ ମଧ୍ୟରେ ନ ରଖିବ , ସେତେବେଳେ ଜୀବନ ମଧ୍ୟ ଏବଂ କାରବାର ମଧ୍ୟ ସହଜ ହୋଇଥାଏ । ଏହି ସଂକଳ୍ପକୁ ନେଇ ବିଗତ ଚାରି ବର୍ଷ ଧରି ଆମେ କାର୍ଯ୍ୟ କରୁଛୁ ।


    ମୁଁ ମନୋଜ ସିହ୍ନା ମହାଶୟ ଏବଂ ତାଙ୍କ ବିଭାଗକୁ ଶୁଭେଚ୍ଛା ଜଣାଉଛି । ସେ ଟେଲିକମ ବିଭାଗରେ ସରକାରୀ ପ୍ରକ୍ରିୟା ସହିତ ଜଡ଼ିତ ଏକ ବଡ଼ ସମସ୍ୟାକୁ ମଧ୍ୟ ଆଜି ଦୂର କରିଛନ୍ତି ।


    ସାରା ଜୀବନ ଦେଶକୁ ସେବା ଦେବାପରେ ପେନସନଧାରୀମାନଙ୍କୁ ଯେଉଁ କାର୍ଯ୍ୟାଳୟରୁ କାର୍ଯ୍ୟାଳୟକୁ ବୁଲିବାକୁ ପଡ଼ୁଥିଲା , ଯେଉଁ ଅସୁବିଧା ଆସୁଥିଲା , ସେହି ପ୍ରକ୍ରିୟାକୁ ସହଜ କରିବାର ପ୍ରୟାସ କରାଯାଇଛି । ‘ ଏସଏଏମପିଏଏନ୍ ’-‘ ସମ୍ପନ୍ନ ’ ଅର୍ଥାତ ପେନସନ ପରିଚାଳନା ଏବଂ ବ୍ୟବସ୍ଥା ପ୍ରାଧିକରଣ ଯୋଜନା ଆଜି ଶୁଭାରମ୍ଭ ହୋଇଛି ।


    ସାଥୀଗଣ , ଏବେ ପେନସନର ମଞ୍ଜୁରିଠାରୁ ନେଇ ଦେବା ପ୍ରକ୍ରିୟା ପର୍ଯ୍ୟନ୍ତ କାର୍ଯ୍ୟ ନିଜେ ବିଭାଗ ହିଁ କରିବ । ଏହାଦ୍ୱାରା ସରକାରଙ୍କର ପ୍ରତିବର୍ଷ କୋଟି କୋଟି ଟଙ୍କା ତ ସଂଚୟ ହେବ , ପେନସନ ଧାରକଙ୍କୁ ବହୁତ ବଡ଼ ସୁବିଧା ମିଳିବ । ଏହାଦ୍ୱାରା ପ୍ରାୟ 11 ହଜାର କୋଟି ଟଙ୍କାର ପେନସନ ଉପଯୁକ୍ତ ସମୟରେ ପ୍ରଦାନ କରିବା ସମ୍ଭବ ହୋଇପାରିବ । ପେନସନଧାରକ ନିଜର ପେନସନର ସ୍ଥିତିକୁ ଘରେ ବସି – ବସି ମୋବାଇଲ ଫୋନରେ ଟ୍ରାକ କରିପାରିବେ । ପ୍ରଥମେ ଭିନ୍ନ ଭିନ୍ନ ସଂସ୍ଥାଗୁଡ଼ିକ ଯୋଡ଼ି ହେଉଥିବା କାରଣରୁ ଯେଉଁ ଅସୁବିଧାଗୁଡ଼ିକ ସାମ୍ନାକୁ ଆସୁଥିଲା , ତାହା ବହୁତ ମାତ୍ରାରେ ହ୍ରାସ ପାଇବ । ଯଦି କୌଣସି ଅଭିଯୋଗ ଆସୁଛି ତ ତାହାର ସମାଧାନ କରିବାରେ କମ ସମୟ ଲାଗିବ । ଏହାଦ୍ୱାରା ସାରା ଦେଶରେ ଡାକବିଭାଗର ଲକ୍ଷ ଲକ୍ଷ ପୂର୍ବତନ କର୍ମଚାରୀମାନଙ୍କୁ ଲାଭ ମିଳିବ ।


    ଏପରି ତ ବାରଣାସୀ ଏବଂ ପୂର୍ବାଂଚଳ ଲୋକଙ୍କ ପାଇଁ ଏହା ତ ଦୁଇଗୁଣ ଖୁସିର କଥା କାରଣ control communication account ଅର୍ଥାତ ସିସିଏର ଉପ-କାର୍ଯ୍ୟାଳୟ ବାରଣାସୀରେ ଏବେ ଖୋଲାଯାଇ ସାରିଛି । ଏବେ ଆପଣମାନଙ୍କୁ ପେନସନ ସହିତ ଜଡ଼ିତ ନଥିପତ୍ର ଜମା କରିବା ପାଇଁ ଏବଂ ଅନ୍ୟାନ୍ୟ ଅଭିଯୋଗଗୁଡ଼ିକର ନିମାରଣ କରିବା ପାଇଁ ବାରମ୍ବାର ଲକ୍ଷ୍ନୌ ଯିବାର ଆବଶ୍ୟକତା ପଡ଼ିବ ନାହିଁ ।


    ସାଥୀଗଣ , ପେନସନଧାରକଙ୍କ ପାଇଁ ଟେଲିକମ ବିଭାଗର ଏ ଯେଉଁ ଯୋଜନାର ଆଜି ଶୁଭାରମ୍ଭ ହୋଇଛି , ଏହା ସରକାରଙ୍କର ନାଗରିକକେନ୍ଦ୍ରିକ ଅଭିବ୍ୟକ୍ତି , ସର୍ବନିମ୍ନ ସରକାର ସର୍ବାଧିକ ପ୍ରଶାସନ ର ହେଉଛି ଏକ ମୌଳିକ ଅଂଶ । ଅର୍ଥାତ ସରକାରଙ୍କର ପ୍ରକ୍ରିୟାଗୁଡ଼ିକ କିପରି ସରଳ ହେବ , ସାଧାରଣ ମଣିଷ ପାଖରେ ପହଂଚିବ , ସରକାର କ୍ରମାଗତଭାବେ ସେହି ପ୍ରୟାସକୁ ଆଗକୁ ବଢ଼ାଉଛନ୍ତି ।


    ଡିଜିଟାଲ ଇଣ୍ଡିଆ ମାଧ୍ୟମରେ ଦେଶର ଜନତାଙ୍କ ଜୀବନକୁ ସହଜ କରିବା ପାଇଁ ପ୍ରୟାସର ଏହା ହେଉଛି ଏକ ଅଂଶ । ଆଜି ଜନ୍ମପ୍ରମାଣପତ୍ର ଠାରୁ ନେଇ ଜୀବନ ପ୍ରମାଣପତ୍ର ପର୍ଯ୍ୟନ୍ତ , ସରକାରଙ୍କର ହଜାର ହଜାର ସେବାଗୁଡ଼ିକର ବିସ୍ତାର ବହୁତ ଦ୍ରୁତ ଗତିରେ ହେଉଛି ।


    ଇପିଏଫ୍- ଏହାର ଅନଲାଇନ୍ କିମ୍ବା ଟ୍ରାନ୍ସଫର ବା ଉଠାଣର ସୁବିଧା ତ ପ୍ରଥମରୁ ହିଁ ଦିଆଯାଇ ସାରିଛି । ଏବେ ପେନସନ ଭଳି ବ୍ୟବସ୍ଥାଗୁଡ଼ିକୁ ମଧ୍ୟ ସହଜ କରାଯାଉଛି ।


    ଘରକୁ ଯାଇ କରି ହିଁ ଦିବ୍ୟାଙ୍ଗ , ବୃଦ୍ଧଜନଙ୍କୁ ଡିଜିଟାଲ ପ୍ରମାଣପତ୍ର ଦେବାର କାର୍ଯ୍ୟ ଆଜି ଚାଲୁ ରହିଛି । ଜୀବନ ପ୍ରମାଣପତ୍ର ଯୋଜନା ଦ୍ୱାରା ପ୍ରାୟ ଦେଢ଼ କୋଟି ପେନସନଧାରୀମାନଙ୍କୁ ଲାଭ ମିଳି ସାରିଛି ।


    ଭାଇ ଓ ଭଉଣୀମାନେ , ସରକାର ଭାରତୀୟ ପୋଷ୍ଟ ପେମେଂଟ ବ୍ୟାଙ୍କ ମାଧ୍ୟମରେ ଗାଁ-ଗାଁ , ଘର-ଘର ପର୍ଯ୍ୟନ୍ତ ବ୍ୟାଙ୍କିଙ୍ଗ ସେବା ପହଂଚାଇବାରେ ଲାଗିଛନ୍ତି । ଡାକବାଲା ହିଁ ଆପଣଙ୍କ ଘର ପାଖରେ ବ୍ୟାଙ୍କ ସହିତ ଜନିତ ଦେଣନେଣ କରିବେ । ଏହି ବ୍ୟବସ୍ଥା ଆଡ଼କୁ ସରକାର ଅନେକ ପଦକ୍ଷେପ ଉଠାଇଛନ୍ତି ଆଉ କାର୍ଯ୍ୟ ଆଗକୁ ବଢ଼ୁଛି ।


    ଏ ପର୍ଯ୍ୟନ୍ତ ସାରା ଦେଶରେ ପ୍ରାୟ 25 ହଜାର ଡାକଘରେ ଏହି ସୁବିଧା ଆରମ୍ଭ ହୋଇ ସାରିଛି । ଅନ୍ୟଗୁଡ଼ିକରେ ମଧ୍ୟ ବହୁତ ଶୀଘ୍ର ବ୍ୟାଙ୍କିଙ୍ଗ ସେବା ଆରମ୍ଭ ହେବ ।


    ସାଥୀଗଣ , ବ୍ୟାଙ୍କିଙ୍ଗଠାରୁ ନେଇ ତୃଣମୂଳ ସହିତ ଜଡ଼ିତ ସୂଚନାଠାରୁ ନେଇ ନିଜ ଫସଲ , ନିଜ ଉତ୍ପାଦ ଅନ୍-ଲାଇନରେ ବିକ୍ରି କରିବାର ଅନେକ ସୁବିଧାଗୁଡ଼ିକ ଆଜି ଅନ୍ ଲାଇନ୍ରେ ହୋଇଛି । ସାରା ଦେଶରେ ଖେଳେଇ ହୋଇ ରହିଥିବା ତିନି ଲକ୍ଷର ଅଧିକ ସାଧାରଣ ସେବାକେନ୍ଦ୍ରର ନେଟୱାର୍କ ଜରିଆରେ ଗାଁରେ ମଧ୍ୟ ଏହି ସୁବିଧା ପହଂଚୁଛି । ଏହି ନେଟୱାର୍କକୁ ବିଗତ ସାଢ଼େ ଚାରି ବର୍ଷରେ ପ୍ରସ୍ତୁତ କରାଯାଇଛି ।


    ଆପଣମାନେ ମଧ୍ୟ ଖବରକାଗଜରେ ପଢ଼ିଥିବେ କି ବିଗତ ଦୁଇ-ଅଢ଼େଇ ବର୍ଷ ମଧ୍ୟରେ ହିଁ ଭାରତରେ ଇଂଟରନେଟ୍ କନେକ୍ସନରେ 65 ପ୍ରତିଶତର ବୃଦ୍ଧି ହୋଇଛି ଆଉ ଦେଶରେ 50 କୋଟିରୁ ଅଧିକ ଇଂଟରନେଟ୍ କନେକ୍ସନ ଆଜି କାର୍ଯ୍ୟକ୍ଷମ ରହିଛି । ସହରମାନଙ୍କରେ ତ ଏହାର ସଂଖ୍ୟାରେ ବୃଦ୍ଧି ହୋଇଛି , ଗାଁରେ ମଧ୍ୟ ଦ୍ରୁତ ଗତିରେ ଇଂଟରନେଟ୍ ସେବାର ପରିସୀମା ବୃଦ୍ଧି ହୋଇଛି । ଦେଶର ପ୍ରାୟ ଲକ୍ଷେ ପଚିଶ ହଜାର ପଂଚାୟତ ବ୍ରଡବ୍ୟାଣ୍ଡ ସହିତ ଯୋଡ଼ି ହୋଇ ସାରିଛି । ଯାହା ମଧ୍ୟରୁ ସବୁଠାରୁ ଅଧିକ ପ୍ରାୟ 29 ହଜାର ଉତ୍ତରପ୍ରଦେଶରେ ପହଂଚି ସାରିଛି , 29 ହଜାର ଗାଁମାନଙ୍କରେ ।


    ଆଗାମୀ ସମୟରେ ଯେତେବେଳେ ଦେଶର କୋଣ ଅନୁକୋଣକୁ ଦ୍ରୁତ ଇଂଟରନେଟ୍ ସେବା ପହଂଚିଯିବ , ସେତେବେଳେ ଡିଜିଟାଲ ଇଣ୍ଡିଆ ଆଉ ନିଉ ଇଣ୍ଡିଆକୁ ନୂତନ ଶକ୍ତି , ନୂତନ ପରିଚୟ ମିଳିଯିବ ।


    ସାଥୀଗଣ , ଡିଜିଟାଲ ଇଣ୍ଡିଆ ଦ୍ୱାରା ଦେଶର ସାଧାରଣ ନାଗରିକଙ୍କୁ ସୁବିଧା ତ ବଢ଼ୁଛି ହିଁ , ଏହା ସହିତ ଭ୍ରଷ୍ଟାଚାରକୁ କମ୍ କରିବା ପାଇଁ ଏବଂ ସରକାରୀ ନେଣଦେଣରେ ପାରଦର୍ଶିତାର ସାଧନ ମଧ୍ୟ ହେଉଛି । ଆଗରୁ ସରକାରୀ ବିଭାଗର ବିକ୍ରିଖରିଦକୁ ନେଇ କେଉଁ ପ୍ରକାରର ସନ୍ଦେହ ଏବଂ ଅଭିଯୋଗ ସାମ୍ନାକୁ ଆସୁଥିଲା ? ଏବେ କେନ୍ଦ୍ର ସରକାର ନିଜର ବିଭାଗଗୁଡ଼ିକ ପାଇଁ ବିକ୍ରି-ଖର୍ଦ୍ଦିର ଏକ ନୂତନ ପାରଦର୍ଶି ବ୍ୟବସ୍ଥା ସୃଷ୍ଟି କରିଛନ୍ତି । କେନ୍ଦ୍ର ସରକାର ସରକାରୀ ଇ-ବଜାର ଅର୍ଥାତ ଜେମ ( GeM ) ନାମରେ ଏକ ପୋର୍ଟାଲ କରିଛନ୍ତି ଆଉ ମୁଁ ଆପଣମାନଙ୍କଠାରୁ ଆଶା କରିବି କି ଆପଣମାନେ ଏହାର ଭରପୂର ଲାଭ ଉଠାନ୍ତୁ । ଉତ୍ତରପ୍ରଦେଶର ଛୋଟ ଛୋଟ ବ୍ୟବସାୟୀ ଭାଇ ମଧ୍ୟ ଏହାର ଭରପୂର ଲାଭ ଉଠାଇ ପାରିବେ ।


    ଏହା ମାଧ୍ୟମରେ ଦେଶର କୌଣସି ମଧ୍ୟ ଛୋଟରୁ ଅତି ଛୋଟ ବ୍ୟବସାୟୀ ନିଜର ଉତ୍ପାଦ କେନ୍ଦ୍ର ସରକାରଙ୍କୁ , ରାଜ୍ୟ ସରମାରଙ୍କୁ ସିଧାସଳଖ ବିକ୍ରି କରିପାରିବେ । ଏହାର ବଡ଼ ଲାଭ ସାଧାରଣରୁ ସାଧାରଣ ଗୃହିଣୀମାନଙ୍କ ଠାରୁ ନେଇ ଆମର ଏମଏସଏମଇ କ୍ଷେତ୍ର ସହିତ ଜଡ଼ିତ ଉଦ୍ୟମୀଙ୍କୁ ହୋଇଛି ।


    ସାଥୀଗଣ , କ୍ଷୁଦ୍ର , ଲଘୁ , ମଧ୍ୟମ ଉଦ୍ୟୋଗ ଅର୍ଥାତ ଏମଏସଏମଇ ପାଇଁ ତ ଏହା ଏକ ଉନ୍ନତ ପ୍ଲାଟଫର୍ମ ପ୍ରମାଣିତ ହେଉଛି । ନିକଟରେ ହିଁ ଏମଏସଏମଇ କ୍ଷେତ୍ର ପାଇଁ ଯେଉଁ 12 ଦିପାବଳୀ ଉପହାରର ଘୋଷଣା କରାଯାଇଥିଲା , ସେଥିରେ ଜିଇଏମର ଏକ ବଡ଼ ପ୍ରଭାବ ରହିଛି । ବଡ଼ ବଡ଼ କମ୍ପାନୀଗୁଡ଼ିକ ପାଖରେ ଛୋଟ ଉଦ୍ୟମୀମାନଙ୍କର ପଇସା ଫସି ନ ରହୁ , ନଗଦ ପ୍ରବାହ/ଉପଲବ୍ଧତା ବ୍ୟାହତ ନ ହେଉ , ଏଥିପାଇଁ କେନ୍ଦ୍ର ସରକାରଙ୍କର ସମସ୍ତ କମ୍ପାନୀଗୁଡ଼ିକୁ ଜିଇଏମ ସହିତ ଯୋଡ଼ିବା ବାଧ୍ୟତାମୂଳକ କରାଯାଇଛି ।


    କେବଳ ଏତିକି ହିଁ ନୁହେଁ , ଡିଜିଟାଲ ସେବାଗୁଡ଼ିକର ଶକ୍ତି ମାଧ୍ୟମରେ ହିଁ ଏମଏସଏମଇକୁ ଋଣ ନେବାରେ ଅସୁବିଧା ନ ହେଉ , ଏଥିପାଇଁ ଅନ୍-ଲାଇନ ମାଧ୍ୟମରେ ଋଣ ସ୍ୱୀକୃତ କରାଯାଉଛି । ଆଉ ଆପଣମାନେ ଏହା ଜାଣି ଖୁସି ହେବେ କି , ଆପଣମାନଙ୍କ ମଧ୍ୟରୁ ବହୁତ ଲୋକ ଏହାର ଲାଭ ଉଠାଇଥିବେ । କେବଳ 59 ମିନିଟ ଭିତରେ , ଅଣଷଠି ମିନିଟରେ ଏକ କୋଟି ପର୍ଯ୍ୟନ୍ତ ଟଙ୍କାର ଋଣ ଅନ୍-ଲାଇନ ପୋର୍ଟାଲ ମାଧ୍ୟମରେ ସ୍ୱୀକୃତ ଦେବାର କାର୍ଯ୍ୟ ଚାଲୁ ରହିଛି , ସଫଳତାପୂର୍ବକ ଚାଲୁ ରହିଛି । ନହେଲେ ଏକ କୋଟି ଟଙ୍କାର ଋଣ ହେବ ତ ଜଣା ନାହିଁ କେତେ ଜୋତା ଘସି ହୋଇ ଯାଉଥିବ । ଆଜି ଅଣଷଠି ମିନିଟରେ ଏହି କାର୍ଯ୍ୟ ହୋଇଯାଉଛି ।


    ସାଥୀଗଣ , ଦେଶରେ ଏମଏସଏମଇକୁ ସଶକ୍ତ କରିବା ପାଇଁ ସରକାର ହେଉଛନ୍ତି ପ୍ରତିବଦ୍ଧ । ସରକାରଙ୍କର ପ୍ରୟାସ ହେଉଛି କି ଯେତିକି ମଧ୍ୟ ଏମଏସଏମଇ ଅଛନ୍ତି , ଜିଏସଟି ସହିତ ଯୋଡ଼ି ହୋଇ ରହିଛନ୍ତି , ସେମାନଙ୍କୁ ବ୍ୟାଙ୍କରୁ ଋଣ ନେବା ପାଇଁ ବହୁତ କୁସ୍ତି କସରତ କରିବାକୁ ନ ପଡ଼ୁ , ସେମାନେ ଅନଲାଇନରେ ଏହାକୁ ଦେଖି କାମକୁ ଆଗକୁ ବଢ଼ାଇ ପାରିବେ । କେବଳ ଜିଏସଟି ଏବଂ ନିଜର ରିଟର୍ଣ୍ଣ କାଗଜପତ୍ର ମାଧ୍ୟମରେ କିମ୍ବା ଅନଲାଇନ୍ ରେକର୍ଡ ଦେଖାଇବା ପରେ ବ୍ୟାଙ୍କ ନିଜ ତରଫରୁ ଋଣ ଦେବା ପାଇଁ ଯୋଗାଯୋଗ କରିବେ ।


    ଏ ତମାମ ପ୍ରୟାସ ଦେଶରେ ବ୍ୟବସାୟ ସୁଗମତା ସୁନିଶ୍ଚିତ କରୁଛନ୍ତି , ଯାହାଦ୍ୱାରା ବ୍ୟବସାୟ ଏବଂ କାରବାରରେ ସହଜ ହେଉଛି , ଯୁବକମାନଙ୍କୁ ରୋଜଗାରର ସୁଯୋଗ ମିଳୁଛି ।


    ସାଥୀଗଣ , କାଶୀ ଏବଂ ପୂର୍ବାଂଚଳ ସମେତ ସଂପୂର୍ଣ୍ଣ ପୂର୍ବ ଭାରତରେ ଆଧୁନିକ ସୁବିଧା ସୁଯୋଗ ଏବଂ ଉଦ୍ୟୋଗଗୁଡ଼ିକ ପାଇଁ ଉନ୍ନତ ପରିବେଶ ସୃଷ୍ଟି କରିବାର କାର୍ଯ୍ୟ ବ୍ୟାପକ ସ୍ତରରେ ଚାଲୁ ରହିଛି । ପ୍ରଧାନମନ୍ତ୍ରୀ ଉର୍ଜ୍ଜା ଗଙ୍ଗା ଯୋଜନା ମାଧ୍ୟମରେ ଗ୍ୟାସ ପାଇପ୍ ଲାଇନ ବିଛା ଯାଉଛି । ଏହା ଫଳରେ ଘରର ରୋଷେଇ ଠାରୁ ଆରମ୍ଭ କରି ସାର କାରଖାନା ପର୍ଯ୍ୟନ୍ତ ଗ୍ୟାସ ମିଳିବା ଆରମ୍ଭ ହୋଇ ଯାଇଛି । ବାରାଣସୀରେ ମଧ୍ୟ ଏହି ଶସ୍ତା ରୋଷେଇ ଗ୍ୟାସର ଯୋଜନା ଦ୍ୱାରା ହଜାର ହଜାର ଘର ଯୋଡ଼ି ହୋଇ ସାରିଛନ୍ତି । ଉତ୍ତରପ୍ରଦେଶ ହେଉ , ବିହାର ହେଉ , ପଶ୍ଚିମ ବଙ୍ଗଳା ହେଉ , ଜଗଦୀଶପୁରଠାରୁ ହଳଦିଆ ପର୍ଯ୍ୟନ୍ତ ପ୍ରାୟ 13 ହଜାର କୋଟି ଟଙ୍କା ବ୍ୟୟରେ ପାଇପ ଲାଇନ୍ ବିଛାଯାଉଛି । ଏହାର ପ୍ରଥମ ପର୍ଯ୍ୟାୟ ଶୀଘ୍ର ସଂପୂର୍ଣ୍ଣ ହେବାକୁ ଯାଉଛି ।


    ମହିଳାମାନଙ୍କୁ ସ୍ଵଚ୍ଛ ଇନ୍ଧନ ଏବଂ ଶସ୍ତା ଗ୍ୟାସ ମିଳିବ । ସିଏନଜି ଦ୍ୱାରା ଗାଡ଼ିସବୁ ଚାଲିବ ତ ପ୍ରଦୂଷଣ କମ୍ ହେବ ଏବଂ ଯୁବକ ସାଥୀମାନଙ୍କୁ ଉଦ୍ୟୋଗଗୁଡ଼ିକର ବିସ୍ତାର କରିବା ଫଳରେ ରୋଜଗାରର ନୂତନ ସୁଯୋଗ ମିଳିବ ।


    ସାଥୀଗଣ , ଏଠାକୁ ଆସିବା ପୂର୍ବରୁ ମୁଁ ଅନ୍ତରାଷ୍ଟ୍ରୀୟ ଧାନ ଗବେଷଣା ପ୍ରତିଷ୍ଠାନ ପରିସରକୁ ମଧ୍ୟ ଯାଇଥିଲି । ଏହି ପ୍ରତିଷ୍ଠାନ ହେଉଛି ବିଜ୍ଞାନ ଏବଂ ଟେକ୍ନୋଲଜି ଦ୍ୱାରା ଚାଷକୁ ଲାଭଦାୟକ କରିବାର ଆମର ଯେଉଁ ନୀତି ରହିଛି ତାହାର ହିଁ ପରିଣାମ । ଏଠାରେ ଭାରତ ପାଇଁ ଧାନ ସହିତ ଜଡ଼ିତ ଉନ୍ନତ କିସମ , ବିହନ ଏବଂ ଅନ୍ୟାନ୍ୟ ଟେକ୍ନୋଲଜି ଉପରେ ଗବେଷଣା ତ ହେବ ହିଁ , ଏସିଆ ଏବଂ ଦୁନିଆର ଅନ୍ୟାନ୍ୟ ଦେଶଙ୍କ ପାଇଁ ମଧ୍ୟ ଏଠାରେ ସମାଧାନ ପ୍ରସ୍ତୁତ ହେବ ।


    ସାଥୀଗଣ , ଏବେ ତ କାଶୀରେ ପରିବର୍ତ୍ତନ ଦେଖା ଦେଲାଣି । ଦିବ୍ୟ କାଶୀର ସ୍ୱରୂପ ଏବେ ଆହୁରି ଅଧିକ ଭବ୍ୟ ହେବାରେ ଲାଗିଛି । ଆଜି ମଧ୍ୟ ବନାରସର ବିକାଶ ସହିତ ଜଡ଼ିତ ଅନେକ ପ୍ରକଳ୍ପଗୁଡ଼ିକର ଶିଳାନ୍ୟାସ ଏବଂ ଲୋକାର୍ପଣ କରାଯାଇଛି । ଏଥିମଧ୍ୟରୁ ଅଧିକାଂଶ ପ୍ରକଳ୍ପ ସଡ଼କକୁ ପ୍ରଶସ୍ତୀକରଣ କରିବା ସହିତ ଯୋଡ଼ି ହୋଇଛି ଏବଂ ଏଠାକାର ଐତିହାସିକ ଆସ୍ଥା ସହିତ ଜଡ଼ିତ ମହତ୍ୱପୂର୍ଣ୍ଣ ସ୍ଥାନଗୁଡ଼ିକର ସୌନ୍ଦର୍ଯ୍ୟକରଣ ସହିତ ମଧ୍ୟ ଯୋଡ଼ି ହୋଇଛି ।


    ଏ ସମସ୍ତ କାର୍ଯ୍ୟ କାଶୀର ସୁନ୍ଦରତାକୁ ଆହୁରି ଅଧିକ ପ୍ରସ୍ଫୁଟିତ କରିବାକୁ ଯାଉଛି । କାଶୀବାସୀଙ୍କର , କାଶୀକୁ ଯିବା ଆସିବା କରୁଥିବା ଲୋକମାନଙ୍କର ଜୀବନକୁ ସହଜ କରିବାକୁ ଯାଉଛି । ଏଭଳି କେତେଗୁଡ଼ିଏ କାର୍ଯ୍ୟକୁ ମଧ୍ୟ କରାଯାଉଛି , ଯାହା ଉପରେ ସ୍ୱାଧୀନତା ପୂର୍ବରୁ କିଛି-କିଛି କାର୍ଯ୍ୟ କରାଯାଇଥିଲା ।


    ଭାଇ ଓ ଭଉଣୀମାନେ , ସରକାରଙ୍କର ପ୍ରୟାସ ହେଉଛି କି କାଶୀର ଆତ୍ମା ସହିତ କୌଣସି ପ୍ରକାରର ଆଘାତ ନ କରି ଆମର ଏହି ଚୀର-ପୁରାତନ ସହର ନୂତନ କାୟା ସହିତ ଦୁନିଆ ସାମ୍ନାକୁ ଆସିବ ।


    ବାବା ବିଶ୍ୱନାଥଙ୍କର ଅସୀମ କୃପା ଆମମାନଙ୍କ ଉପରେ ରହିଛି । ଆମମାନଙ୍କର ଏ ହେଉଛି କର୍ତ୍ତବ୍ୟ କି ଯେଉଁ କାମ ମାତା ଅହଲ୍ୟାବାଈ ହୋଲ୍କର ପ୍ରାୟ ଦୁଇ ବର୍ଷ ତଳେ କରିଥିଲେ , ତାହାକୁ ଆଜି ଆଗକୁ ବଢ଼େଇବାର ସୌଭାଗ୍ୟ ଆମକୁ ମିଳିଛି । ଅନେକ ଦଶକର ଉଦାସୀନତା ପରେ ବନାରସର ଘାଟ , ଏଠାକାର ମନ୍ଦିରଗୁଡ଼ିକର ସଂରକ୍ଷଣ ଏବଂ ସୌନ୍ଦର୍ଯ୍ୟକରଣର କାର୍ଯ୍ୟକୁ ଆପଣମାନେ ଯେଉଁଭଳି ଭାବେ ସମର୍ଥନ କରୁଛନ୍ତି , ସେଥିପାଇଁ ମୁଁ ଆପଣମାନଙ୍କୁ , କାଶୀବାସୀଙ୍କୁ ହୃଦୟପୂର୍ବକ କୃତଜ୍ଞତା ଜ୍ଞାପନ କରୁଛି ।


    ଏଠାକାର ସାଂସଦ ହେବା କାରଣରୁ ମୁଁ କାଶୀବାସୀଙ୍କ ନିକଟରେ ଏହି ସମର୍ଥନ ଫଳରେ କୃତଜ୍ଞ । ବାବାଙ୍କର ଚୀର-ପୁରାତନ ସ୍ଥାନର ଦିବ୍ୟତାକୁ ଭବ୍ୟତା ସହିତ ଯୋଡ଼ିବା ମଧ୍ୟ ହେଉଛି ଆମର ଦାୟିତ୍ୱ ଫଳରେ ଦେଶ ଏବଂ ଦୁନିଆରୁ ଆସୁଥିବା ପ୍ରତ୍ୟେକ ଭକ୍ତ କୌଣସି ପ୍ରତିବନ୍ଧକ ବିନା ନିଜର ବାବା ବିଶ୍ୱନାଥଙ୍କ ଦରବାରକୁ ଆସି ପ୍ରଣାମ ଜଣାଇପାରିବ ।


    ଏଭଳି ଅନେକ ସୁବିଧାଗୁଡ଼ିକର ନିର୍ମାଣ ଆମେ ସମସ୍ତେ କାଶୀବାସୀ ମିଳିମିଶି କରୁଛେ ଆଉ ଏହି କାମକୁ ଆମେ ଦ୍ରୁତ ଗତିରେ ଆଗକୁ ବଢ଼ାଇନେବାକୁ ହେବ ।


    ସାଥୀଗଣ , ଏହିଭଳି ଭାବେ ମାଆ ଗଙ୍ଗାଙ୍କର ପବିତ୍ରତା ଏବଂ ଚିରପ୍ରବାହ ବା ଚିରସ୍ରୋତା ପ୍ରତି ମଧ୍ୟ ଆମର ପ୍ରତିବଦ୍ଧତା ରହିଛି । ମୁଁ ଖୁସି ଯେ ଆମର ପ୍ରୟାସ ଗୁଡ଼ିକର ପରିଣାମ ମଧ୍ୟ ଧୀରେ ଧୀରେ ଦେଖାଦେଲାଣି । ଆପଣମାନେ ସମସ୍ତେ ଗଣମାଧ୍ୟମରେ ଆସିଥିବା ସେହି ରିପୋର୍ଟ ଗୁଡ଼ିକୁ ଦେଖିଥିବେ କି କିଭଳି ମାଛସବୁ , କୁମ୍ଭୀର ସମେତ ଅନେକ ଜୀବ-ଜନ୍ତୁ ଜୀବନଦାୟିନୀ ମାଆ ଗଙ୍ଗା ମଧ୍ୟକୁ ପୁଣି ଥରେ ଫେରିବାକୁ ଲାଗିଲେଣି । ନିକଟରେ ଦେଶର ଅନେକ ବୈଜ୍ଞାନିକମାନଙ୍କର ଟିମ୍ ଗଙ୍ଗାଙ୍କର ଜଳ ପରୀକ୍ଷଣ କରିବା ପରେ ଗୋଟିଏ ରିପୋର୍ଟ ମଧ୍ୟ ଦେଇଛନ୍ତି । ଏହି ରିପୋର୍ଟ କହେ କି ମାଆ ଗଙ୍ଗାରେ ଥିବା ପ୍ରଦୂଷଣ ସ୍ତରରେ ହ୍ରାସ ଘଟିଛି । ନମାମୀ ଗଙ୍ଗେର ଅଭିଯାନ ଯେମିତି-ଯେମିତି ଆଗକୁ ବଢ଼ୁଛି , ସେମିତି-ସେମିତି ନିର୍ମଳ ଏବଂ ଚିରସ୍ରୋତା ଗଙ୍ଗା ପାଇଁ ରହିଥିବା ଲକ୍ଷ୍ୟ ପାଖକୁ ଆସୁଥିବାର ଦେଖାଯାଉଛି । ଏସବୁ ଆପଣ ସମସ୍ତ କାଶୀବାସୀଙ୍କ ପାଇଁ , ଗଙ୍ଗା ମାତାଙ୍କ କୂଳରେ ବସବାସ କରୁଥିବା ପ୍ରତ୍ୟେକ ବ୍ୟକ୍ତିଙ୍କର ଇଚ୍ଛାଶକ୍ତି ଏବଂ ସହଯୋଗ ଦ୍ୱାରା ସମ୍ଭବ ହୋଇ ପାରିଛି ।


    ସାଥୀଗଣ , ଯେତେବେଳେ ସଂପୂର୍ଣ୍ଣ ପାରଦର୍ଶିତାର ସହିତ , ପ୍ରାମାଣିକତାର ସହିତ , ଜନଭାଗିଦାରୀ ସହିତ ସରକାର କାର୍ଯ୍ୟ କରନ୍ତି ତ ସେତେବେଳେ ତାହାର ସାର୍ଥକ ପରିଣାମ ନିଶ୍ଚିତ ଭାବେ ମିଳିଥାଏ । ନହେଲେ , ଆପଣମାନେ ତ ସାକ୍ଷୀ ରହିଛନ୍ତି କି କେବେ ଗଙ୍ଗା କାର୍ଯ୍ୟାନ୍ୱୟନ ଯୋଜନାରୁ ନେଇ ଗଙ୍ଗା ଅବବାହିକା ପ୍ରାଧିକରଣ ପର୍ଯ୍ୟନ୍ତ କେଜାଣି କେତେ ଯୋଜନା କାର୍ଯ୍ୟକାରୀ କରାଯାଇଛି । ମାଆ ଗଙ୍ଗାଙ୍କ ନାମରେ ହଜାର ହଜାର କୋଟି ଟଙ୍କାକୁ ସ୍ୱାହା ବା ଆତ୍ମସାତ କରି ଦେଇଛନ୍ତି ।


    ମାଆ ଗଙ୍ଗାଙ୍କୁ ସ୍ୱଚ୍ଛ କରିବା ପାଇଁ କେବଳ ଧନର ଶକ୍ତି ହିଁ ଯଥେଷ୍ଟ ନୁହେଁ , ସ୍ୱଚ୍ଛ ଉଦ୍ଦେଶ୍ୟ ମଧ୍ୟ ରହିଥିବା ଆବଶ୍ୟକ । ଉଦ୍ଦେଶ୍ୟ ସ୍ୱଚ୍ଛ ରହିଛି ତ ଗଙ୍ଗା ମଧ୍ୟ ସ୍ୱଚ୍ଛ ହୋଇଯିବେ ଏହା ସ୍ଥିର ନିଶ୍ଚିତ । ଆମେ ସଂପୂର୍ଣ୍ଣ ସଚ୍ଚୋଟତାର ସହିତ , ସ୍ୱଚ୍ଛ ଉଦ୍ଦେଶ୍ୟ ସହିତ ଗଙ୍ଗା ମାତାଙ୍କୁ ସ୍ୱଚ୍ଛ କରିବାର ଅଭିଯାନରେ ଯୋଡ଼ି ହୋଇଛୁ ।


    କାଶୀର ଭାଇ ଓ ଭଉଣୀମାନେ , ପ୍ରବାସୀ ଭାରତୀୟ ଦିବସ ପାଇଁ ଏବେ ଦୁଇ-ତିନି ସପ୍ତାହ ହିଁ ବାକି ରହିଛି । ମୁଁ ନିଜେ ସମଗ୍ର ଦୁନିଆର ପ୍ରବାସୀ ଭାରତୀୟମାନଙ୍କୁ କାଶୀ ଆସିବା ପାଇଁ ନିମନ୍ତ୍ରଣ ଦେଇ ଆସିଛି । ଆପଣମାନଙ୍କ ତରଫରୁ ମୁଁ ହିଁ ଜଣାଇ ଚାଲିଛି । ଆଗାମୀ ଦିନମାନଙ୍କରେ ଆମକୁ ଦୁନିଆ ସମ୍ମୁଖରେ ପୁରାତନ କାଶୀର ଆଧୁନିକ ସ୍ୱରୂପ , ଦୁନିଆର ଆଖିକୁ ପ୍ରଭାବିତ କରିବା ଭଳି ଦୃଶ୍ୟ ଆଣି ରଖିବା ହେଉଛି ଆମ କାଶୀବାସୀଙ୍କର ଦାୟିତ୍ୱ । କାଶୀ ସେମାନଙ୍କୁ ପ୍ରଭାବିତ ମଧ୍ୟ କରୁ , କାଶୀ ସେମାନଙ୍କୁ ପେରିତ ମଧ୍ୟ କରୁ , ଏହା ଏଭଳି ଏକ ସୁଯୋଗ ଯାହାକୁ କାଶୀବାସୀ ହାତଛଡ଼ା କରିବା ଉଚିତ ନୁହେଁ ।


    ଆମେ ନିଶ୍ଚିତ ରୂପେ ଏକ ଭବ୍ୟ ଏବଂ ସଫଳ ଆୟୋଜନ କରିବା ଆଉ ମୁଁ ଜଣେ ସାଂସଦ ଭାବେ , ଆପଣମାନଙ୍କର ପ୍ରତିନିଧି ଭାବେ ସମଗ୍ର ବିଶ୍ୱରୁ ଆସିଥିବା ଅତିଥିମାନଙ୍କୁ ଭବ୍ୟ ସ୍ୱାଗତ ସମ୍ମାନ କରିବାର ଅଛି , ଏଭଳି ଗୌରବଯୁକ୍ତ କରିବାର ଅଛି କି ପୁଣି ଥରେ ଦୁନିଆରେ କାଶୀର ସୁନାମ ବାଜିବାକୁ ଲାଗିବ ।


    ଶେଷରେ ପୁଣି ଥରେ ଆପଣ ସମସ୍ତ ଶିଳ୍ପୀକାର ସାଥୀମାନଙ୍କୁ , ସମସ୍ତ ହିତାଧିକାରୀଙ୍କୁ ମୁଁ ବହୁତ ବହୁତ ଶୁଭେଚ୍ଛା ଜଣାଉଛି । ଏବେ ଦୁଇ ଦିନ ପରେ 2018 ର ବିଦାୟ ହୋଇଯିବ , 2019 ଦ୍ୱାର ଦେଶରେ ଆସି ଉପନୀତ ହେଲାଣି । ମୁଁ ଆପଣମାନଙ୍କୁ ସମସ୍ତଙ୍କୁ ନୂତନ ବର୍ଷର ଶୁଭକାମନା ଜଣାଉଛି । କାଶୀ ଏବଂ ୟୁପିର ସମସ୍ତ ସଜ୍ଜନଙ୍କୁ ମୋ ତରଫରୁ ମଙ୍ଗଳକାମନା । ବାବା ବିଶ୍ୱନାଥଙ୍କ ଆଶୀର୍ବାଦରୁ ଆମେ ସମସ୍ତେ ଦେଶର ନବ ନିର୍ମାଣ ପାଇଁ , ଆମ ଉତ୍ତର ପ୍ରଦେଶର ନବନିର୍ମାଣ ପାଇଁ ଦିନ-ରାତି ଏକ କରି ଚାଲିବା , ନିଜର ପରିଶ୍ରମରେ କେଉଁଠି ମଧ୍ୟ କୌଣସି ଊଣା ନ ରହୁ , ଏହି କାମନା ସହିତ ମୁଁ ନିଜର କଥାକୁ ସମସ୍ତ କରୁଛି ।


    ଆପଣମାନଙ୍କୁ ସମସ୍ତଙ୍କୁ ବହୁତ-ବହୁତ ଧନ୍ୟବାଦ ।


    ହର-ହର ମହାଦେବ ।


    ଧନ୍ୟବାଦ ମହାଶୟ ।


    **********

    
    
    (Release ID: 1558698) Visitor Counter : 1