      ରାଷ୍ଟ୍ରପତିଙ୍କ ସଚିବାଳୟ

      ସର୍ବ ଭାରତୀୟ ଖାଦ୍ୟ ପ୍ରକ୍ରିୟାକରଣ ସଂଘର ପ୍ଲାଟିନମ ଜୁବିଲି ସମ୍ମିଳନୀକୁ ଉଦ୍ଘାଟନ କଲେ ରାଷ୍ଟ୍ରପତି
      Posted On: 20 DEC 2018 5:56PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ଡ଼ିସେମ୍ବର 20 ,2018 ) ନୂଆଦିଲ୍ଲୀ ଠାରେ ସର୍ବ ଭାରତୀୟ ଖାଦ୍ୟ ପ୍ରକ୍ରିୟାକରଣ ସଂଘର ପ୍ଲାଟିନମ ସମାରୋହକୁ ଉଦ୍ଘାଟନ କରିଛନ୍ତି ।


    ଏହି ଅବସରରେ ଉଦ୍‌ବୋଧନ ଦେଇ ରାଷ୍ଟ୍ରପତି କହିଲେ ଯେ ସମୟ କ୍ରମେ , ସର୍ବ ଭାରତୀୟ ଖାଦ୍ୟ ପ୍ରକ୍ରିୟାକରଣ ସଂଘ ତାର କଠିନ ଶ୍ରମ ବଳରେ ଏଭଳି ଲକ୍ଷ୍ୟ ହାସଲ କରିପାରିଛି । ଏହା ଦେଶର ବୃହତ ଓ କ୍ଷୁଦ୍ର ଖାଦ୍ୟ ପ୍ରକ୍ରିୟାକରଣ ୟୁନିଟଗୁଡ଼ିକୁ ଗୋଟିଏ ଛତା ତଳେ ଏକଜୁଟ କରିପାରିଛି । ତେଣୁ ସମସ୍ତ ହିତଧାରକମାନଙ୍କ ମଧ୍ୟରେ ସମନ୍ୱୟ ରକ୍ଷା କରାଯାଇପାରିଛି ଏବଂ ସେମାନେ ଫୁଡ଼ ଚେନକୁ ସମନ୍ୱିତ କରି ଦେଶର ହିତ ସାଧନରେ ବଳିଷ୍ଠ ଯୋଗଦାନ କରିପାରିଛନ୍ତି ।


    ଋାଷ୍ଟ୍ରପତି କହିଲେ ଯେ ଏଥିପାଇଁ ଆମ ଦେଶର କୃଷକମାନେ ଧନ୍ୟବାଦର ପାତ୍ର ଏବଂ ସେଥିସହ ପ୍ରଯୁକ୍ତିଗତ ତଥା ଶିଳ୍ପ ପ୍ରଗତି କୃଷି ଓ ଆଗ୍ରୋ ପ୍ରକ୍ରିୟାକରଣ କ୍ଷେତ୍ରକୁ ତ୍ୱରାନ୍ୱିତ କରିଛି । ଆଜି ଭାରତ ନିକଟରେ ଖାଦ୍ୟର ଅଭାବ ନାହିଁ । ଯେତେବେଳେ ଏହା ବିଭିନ୍ନ ପ୍ରକାର କୃଷିଜାତ ଦ୍ରବ୍ୟ ଭାବେ ଆମମାନଙ୍କ ନିକଟରେ ପହଞ୍ଚୁଛି , ଏପରିକି ପ୍ରକ୍ରିୟାକୃତ ଖାଦ୍ୟ ଭାବେ ପହଞ୍‌ୁଛି , ସେତେବେଳେ ଆମେ ଏହାର ପ୍ରାଚୁର୍ଯ୍ୟ ଅନୁଭବ କରିପାରୁଛୁ । ଆମେ ବିଶ୍ୱ ବଜାରରେ ଏହାର ବିପୁଳତା ବୃଦ୍ଧି ପାଉଥିବାର ଅନୁଭବ କରିପାରୁଛୁ । ତେଣୁ ଏବେ ଆମର ଉଚ୍ଚାଙ୍କାକ୍ଷାକୁ ପୂରଣ କରିବାର ସୁଯୋଗ ଓ ସମୟ ଆମ ପାଖରେ ଉପସ୍ଥିତ । ଏଥିରୁ କିଭଳି ବ୍ୟାପକ ଆର୍ଥିକ ଫାଇଦା ହାସଲ କରାଯାଇପାରିବ ଏବଂ ସେଥିରୁ ଆମର କୃଷକମାନେ ଫାଇଦା ପାଇ ସମୃଦ୍ଧ ହୋଇପାରିବେ ସେ ଦିଗରେ ଚିନ୍ତା କରାଯିବା ଆବଶ୍ୟକ ।


    ଋାଷ୍ଟପତି କହିଲେ ଯେ ଆମକୁ ଏବେ ସେହି ହଜିଯାଇଥିବା ସଂଯୋଗଟିକୁ ପୁଣି ଥରେ ଖୋଜି ପାଇବାକୁ ପଡ଼ିବ ଯାହା ହେଉଛି କୃଷି କ୍ଷେତ ଠାରୁ ଭାତ ଥାଳି ପର୍ଯ୍ୟନ୍ତ ଲମ୍ବିଥିବା ମୂଲ୍ୟଯୁକ୍ତ ଚେନ୍‌ । କୃଷକମାନେ ସେମାନଙ୍କ ଉତ୍ପାଦ ପାଇଁ କି ମୂଲ୍ୟ ପାଉଛନ୍ତି ଏବଂ ଉପଭୋକ୍ତାମାନେ ଖାଦ୍ୟ ପାଇଁ କେତେ ମୂଲ୍ୟ ଦେଉଛନ୍ତି ଏବଂ ଏହି ଦୁଇଟି ମଧ୍ୟରେ ଯେଉଁ ପାର୍ଥକ୍ୟ ରହିଛି ତାହା ଢ଼େର୍‌ ବେଶୀ । ଆମକୁ ତାହାକୁ ହ୍ରାସ କରିବାକୁ ପଡ଼ିବ । ଏହା ଚାହିଦା ଓ ଯୋଗାଣର ନିରାପତ୍ତା ସକାଶେ ଯେତିକି ଜରୁରି ତାହା କୃଷିକୁ ପେଶା ରୂପେ ଦୀର୍ଘକାଳୀନ ଭିତ୍ତିରେ ଆପଣାଉଥିବା କୃଷକମାନଙ୍କ ସୁରକ୍ଷା ଲାଗି ସେତିକି ଗୁରୁତ୍ୱପୂର୍ଣ୍ଣ । କୃଷକମାନଙ୍କ ଇଚ୍ଛା ବିନା ଏବଂ ସାରା ଦିନ ଶ୍ରମ କରିବାକୁ ପ୍ରୋତ୍ସାହନ ନମିଳିଲେ ଖାଦ୍ୟ ପ୍ରକ୍ରିୟାକରଣ ଶିଳ୍ପ ଆପେ ଆପେ ଶୁଷ୍କ ହୋଇଯିବ । ଏହା ତା ’ ର ମୌଳିକ ଉପାଦାନ ହରାଇବସିବ ଯାହାକୁ ଅନ୍ୟ ଭାଷାରେ କୃଷି ଉତ୍ପାଦ ବୋଲି କୁହାଯାଏ । କୃଷକକୁ କେବଳ ଏଭଳି ଦ୍ରବ୍ୟ ଯୋଗାଣକାରୀ ବୋଲି ଭାବିବା ଅନୁଚିତ । ସେମାନେ ହେଉଛନ୍ତି ଏହାର ଅବିଚ୍ଛେଦ୍ୟ ଅଂଶୀଦାର ।


    ଦେଶରେ ପର୍ଯ୍ୟାପ୍ତ ପରିମାଣର ଖାଦ୍ୟ ନଷ୍ଟ ହେଉଥିବା ସୂଚାଇ ରାଷ୍ଟ୍ରପତି କହିଲେ ଯେ ଖାଦ୍ୟ ନଷ୍ଟ କେବଳ ଏକ ଅର୍ଥନୈତିକ ପ୍ରଶ୍ନ ଉତ୍ଥାପନ କରେନାହିଁ ଅପରନ୍ତୁ ଏହା ହେଉଛି ଏକ ଆଦର୍ଶଗତ ପ୍ରଶ୍ନ । ଆମ ଦେଶରେ ଉପାର୍ଜନ ଏବଂ ଉପଭୁକ୍ତି କ୍ଷେତ୍ରରେ ଯେଉଁ ବୈଷମ୍ୟ ରହିଛି ତାହାକୁ କଦାପି ଅସ୍ୱୀକାର କରିହେବ ନାହିଁ । ଉତ୍ତମ ଓ ସୁସଂଗତ ଖାଦ୍ୟ ବିତରଣ ପ୍ରକ୍ରିୟା ଦ୍ୱାରା ଖାଦ୍ୟ ଅପଚୟ ଓ ନଷ୍ଟକୁ ସହଜରେ ରୋକାଯାଇ ପାରିବ । ଏହା ସମାଜର ବୃହତ୍ତର ବର୍ଗଙ୍କୁ ସେବା ପ୍ରଦାନ କରିବାରେ ସହାୟକ ହେବ । ଏତଦବ୍ୟତୀତ ଫସଲ ଅବଳ ପରବର୍ତ୍ତୀ ସମୟରେ ହେଉଥିବା ଶସ୍ୟ ନଷ୍ଟ ଆହୁରି ଏକ ଜଟିଳ ସମସ୍ୟା । କିଛି ବର୍ଷ ପୂର୍ବେ , କେନ୍ଦ୍ରୀୟ ଅମଳ ପରବର୍ତ୍ତୀ ଇଞ୍ଜିନିୟରିଂ ଓ ପ୍ରଯୁକ୍ତି ପ୍ରତିଷ୍ଠାନ ଏକ ଆକଳନ କରିଥିଲେ ଯେ ଦେଶରେ ଫସଲ ଅମଳ ପରବର୍ତ୍ତୀ ଅବସ୍ଥାରେ ଯେତିକି ଶସ୍ୟ ନଷ୍ଟ ହେଉଛି ତାହାର ମୋଟ ମୂଲ୍ୟ 100,100 କୋଟି ଟଙ୍କା ହେବ । ତେବେ ତ ଏହା ଏକ ସଂକଟ । ଆମର ଅଧିକାଂଶ କୃଷକ କେବଳ ଖାଦ୍ୟଶସ୍ୟ ଉତ୍ପାଦନ ଉପରେ ଧ୍ୟାନ କେନ୍ଦ୍ରୀତ କରିଛନ୍ତି । ଖାଦ୍ୟଶସ୍ୟ ଉତ୍ପାଦନ ସେମାନଙ୍କ ପାଇଁ ମୂଲ୍ୟ ପ୍ରଦାନ କରିଥାଏ । କିନ୍ତୁ ସେହି ଉତ୍ପାଦନ ଯଦି ନଷ୍ଟ , ଉପଯୁକ୍ତ ସାଧନ ଅଭାବରୁ ତାହାକୁ ଯଦି ସଂରକ୍ଷଣ କରାନଯାଇପାରେ , ତେବେ ନିରିହ ତଥା ଗରିବ ପରିବାରମାନଙ୍କ ପାଇଁ ଜୀବନଧାରଣ ଦୁର୍ବିସହ ହୋଇପଡ଼ିବ ।


    ରାଷ୍ଟ୍ରପତି କହିଲେ ଯେ ଖାଦ୍ୟ ପ୍ରକ୍ରିୟାକରଣ ଶିଳ୍ପ ଏ ଦିଗରେ ଏକ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିପାରିବ । ଏହା ଏକ ଖାଦ୍ୟ ମୂଲ୍ୟ ଚେନ ସୃଷ୍ଟି କରିପାରିବ ଏବଂ ତାହା କୃଷକ ଏବଂ ବିଭିନ୍ନ ତଥା ସୁଦୂର ବଜାର ସହ ଏକ ସେତୁ ଭଳି କାର୍ଯ୍ୟ କରିପାରିବ । କୃଷକମାନଙ୍କ ସହ ସେମାନେ ଦୀର୍ଘକାଳୀନ ଚୁକ୍ତନାମାରେ ଆବଦ୍ଧ ହୋଇ ନିର୍ଦ୍ଦିଷ୍ଟ ଖାଦ୍ୟଶସ୍ୟକୁ କୃଷକମାନଙ୍କ ଠାରୁ ସଂଗ୍ରହ କରିପାରିବେ । ପୁଣି ଏଥିରେ ପୁଂଜି ନିବେଶର ସୁଯୋଗ ରହିଛି ତଥା କୋଲ୍ଡ ଚେନ୍‌ , ତୁରନ୍ତ ଉତ୍ପାଦିତ ଶସ୍ୟର ତୁରନ୍ତ ସ୍ଥାନାନ୍ତର ତଥା ସେସବୁକୁ ନିରାପଦ ଭାବେ ଭଣ୍ଡାରକରଣ ଓ ଦୀର୍ଘକାଳୀନ ଭିତ୍ତିରେ ଏହାକୁ ଖାଦ୍ୟଯୋଗ୍ୟ କରି ରଖିବା ପ୍ରକ୍ରିୟା ତ୍ୱରାନ୍ୱିତ ହୋଇପାରିବ ବୋଲି ରାଷ୍ଟ୍ରପତି ସୂଚାଇଥିଲେ ।


    ******************

    
    
    (Release ID: 1557007) Visitor Counter : 24