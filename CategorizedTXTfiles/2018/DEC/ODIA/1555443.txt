      କ୍ୟାବିନେଟ

      ପଞ୍ଜାବର ରାବି ନଦୀ ଉପରେ ସାହପୁରକନ୍ଦି ଡ୍ୟାମ (ଜାତୀୟ ପ୍ରକଳ୍ପ) ପ୍ରକଳ୍ପକୁ କ୍ୟାବିନେଟର ମଞ୍ଜୁରି
      Posted On: 06 DEC 2018 7:17PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ପଞ୍ଜାବର ରାବି ନଦୀ ଉପରେ ସାହପୁରକନ୍ଦି ନଦୀବନ୍ଧ (ଜାତୀୟ ପ୍ରକଳ୍ପ) ପ୍ରକଳ୍ପ ପାଇଁ ଥିବା ପ୍ରସ୍ତାବକୁ କ୍ୟାବିନେଟ ସ୍ୱୀକୃତି ପ୍ରଦାନ କରିଛନ୍ତି । ଏଥିପାଇଁ 485.38 କୋଟି ଟଙ୍କାର କେନ୍ଦ୍ରୀୟ ସହାୟତା ଯୋଗାଇ ଦିଆଯିବ । ଯାହାକି 2018-19 ଠାରୁ 2022-23 ପର୍ଯ୍ୟନ୍ତ 5 ବର୍ଷ ମଧ୍ୟରେ ଦିଆଯିବ । ଏହି ବନ୍ଧ ନିର୍ମାଣ ଫଳରେ ମାଧୋପୁରଠାରୁ ପାକିସ୍ତାନ ଆଡକୁ ରାବି ନଦୀରେ ବହି ଯାଉଥିବା ଉଦବୃତ୍ତ ଜଳକୁ ସଂଗ୍ରହ କରି ରଖାଯାଇପାରିବ । ଏହାଦ୍ୱାରା ପଞ୍ଜାବରେ 5 ହଜାର ହେକ୍ଟର ଏବଂ ଜାମ୍ମୁ-କାଶ୍ମୀରରେ 32 ହଜାର 173 ହେକ୍ଟର ଜମିକୁ ଜଳସେଚନ ସୁବିଧା ଯୋଗାଇ ଦିଆଯାଇପାରିବ । ନାବାର୍ଡ ମାଧ୍ୟମରେ ଏହି ବନ୍ଧ ପାଇଁ ଆର୍ଥିକ ଅନୁଦାନ ପ୍ରଦାନ କରାଯିବ । କେନ୍ଦ୍ରୀୟ ଜଳ ଆୟୋଗଙ୍କ ପ୍ରକଳ୍ପ ମନିଟରିଂ ବ୍ୟବସ୍ଥା ବ୍ୟତୀତ କେନ୍ଦ୍ରୀୟ ଜଳକମିଶନ ଏବଂ ପଞ୍ଜାବ ଓ ଜାମ୍ମୁ-କାଶ୍ମୀରର ସଂପୃକ୍ତ ମୁଖ୍ୟଯନ୍ତ୍ରୀମାନେ ଏହି ବନ୍ଧ ନିର୍ମାଣ କାର୍ଯ୍ୟରେ ସଂପୃକ୍ତ ରହିବେ । ଏଥିପାଇଁ ଦ୍ୱିତୀୟ ସଂଶୋଧିତ ବ୍ୟୟ ଅଟକଳ 2715.70 କୋଟି (ଫେବୃଆରୀ 2018 ମୂଲ୍ୟସ୍ତର) କରାଯାଇଛି । ପଞ୍ଜାବ ସରକାରଙ୍କ ଦ୍ୱାରା କେନ୍ଦ୍ରୀୟ ସହୟତାରେ ନିର୍ମାଣ ହେବାକୁ ଥିବା ଏହି ବନ୍ଧ କାର୍ଯ୍ୟ 2022 ଜୁନ୍ ମାସ ସୁଦ୍ଧା ଶେଷ କରାଯିବ । କେନ୍ଦ୍ରୀୟ ସହାୟତାକୁ ଛାଡ଼ି ଅବଶିଷ୍ଟ ବ୍ୟୟଭାର ରାଜ୍ୟ ସରକାରମାନେ ବହନ କରିବେ ।


    ************

    
    
    (Release ID: 1555443) Visitor Counter : 1