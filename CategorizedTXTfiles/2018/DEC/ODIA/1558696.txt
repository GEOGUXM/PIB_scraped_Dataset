      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବାରାଣସୀରେ ପ୍ରଧାନମନ୍ତ୍ରୀ:
      ଦେଶକୁ ଉତ୍ସର୍ଗ କଲେ ଆନ୍ତର୍ଜାତିକ ଧାନ ଗବେଷଣା ପ୍ରତିଷ୍ଠାନ କ୍ୟାମ୍ପସ, “ଏକ ଜିଲ୍ଲା, ଏକ ଉତ୍ପାଦ” ସମ୍ମିଳନୀରେ ସମ୍ବୋଧନ

      Posted On: 29 DEC 2018 6:39PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ବାରାଣାସୀ ଗସ୍ତ କରିଥିଲେ ।


    ସେ ବାରାଣାସୀରେ ଆନ୍ତର୍ଜାତିକ ଧାନ ଗବେଷଣଶ ପ୍ରତିଷ୍ଠାନ କ୍ୟାମ୍ପସକୁ ଦେଶ ଉଦ୍ଦେଶ୍ୟରେ ଉତ୍ସର୍ଗ କରିଥିଲେ । ସେ ଏହି ପ୍ରତିଷ୍ଠାନର ବିଭିନ୍ନ ପରୀକ୍ଷାଗାର ବୁଲି ଦେଖିଥିଲେ ।


    ଦୀନଦୟାଲ ହସ୍ତକଳା ସଙ୍କୁଳରେ ପ୍ରଧାନମନ୍ତ୍ରୀ ଏକ ଜିଲ୍ଲା , ଏକ ଉତ୍ପାଦ (ଓଡିଓପି) ପ୍ରଦର୍ଶନୀ ବୁଲି ଦେଖିଥିଲେ ।


    ସେ ଏକ ବ୍ୟାପକ ପେନସନ ପରିଚାଳନା ଯୋଜନାର ଶୁଭାରମ୍ଭ କରିଥିଲେ । ବାରାଣସୀରେ ବିଭିନ୍ନ ପ୍ରକଳ୍ପକୁ ଉତ୍ସର୍ଗ କରିବା ସହ ଫଳକ ଉନ୍ମୋଚନ ପୂର୍ବକ କେତେକ ପ୍ରକଳ୍ପର ଆଧାରଶିଳା ରଖିଥିଲେ ।


    ଆଜି ଉନ୍ମୋଚିତ ହୋଇଥିବା ବିଭିନ୍ନ ପ୍ରକଳ୍ପ ଉନ୍ମୋଚନ ସମ୍ବନ୍ଧରେ ପ୍ରକାଶ କରି ସେ କହିଲେ ଯେ ଏହିସବୁ ପ୍ରକଳ୍ପ ସମୂହର ଏକ ସାଧାରଣ ବିଷୟ ରହିଛି । ଏହା ହେଉଛି ସୁଗମ ଜୀବନଧାରଣ ଏବଂ ବ୍ୟବସାୟ କରିବାରେ ସହଜତା । ଉତ୍ତର ପ୍ରଦେଶ ସରକାରଙ୍କର “ ଏକ ଜିଲ୍ଲା , ଏକ ଉତ୍ପାଦ ” କୁ ସେ “ ମେକ ଇନ ଇଣ୍ଡିଆ ” ର ସମ୍ପ୍ରସାରଣ ବୋଲି ବର୍ଣ୍ଣନା କରିଥିଲେ ।


    ପ୍ରଧାନମନ୍ତ୍ରୀ କହିଲେ ଯେ ଉତ୍ତର ପ୍ରଦେଶରେ କ୍ଷୁଦ୍ର ଏବଂ ମଧ୍ୟମ ଧରଣର ଉଦ୍ୟୋଗ ଗୁଡ଼ିକ ହେଉଛି ପରମ୍ପରାର ଅଂଶବିଶେଷ । ଏହି ପ୍ରସଙ୍ଗରେ ସେ ଭାଡୋହିର କାର୍ପେଟ ଶିଳ୍ପ , ମୀରଟର କ୍ରୀଡ଼ା ସାମଗ୍ରୀ ଶିଳ୍ପ ଏବଂ ବାରାଣସୀର ଶିଲ୍କ ତଥା ରେଶମ ଶିଳ୍ପ ବିଷୟରେ ପ୍ରକାଶ କରିଥିଲେ । ସେ ବାରାଣସୀ ଏବଂ ପୂର୍ବାଂଚଳକୁ ହସ୍ତଶିଳ୍ପ ଏବଂ କଳାର ଏକ ହବ୍ ଭାବେ ବର୍ଣ୍ଣନା କରିଥିଲେ । ପ୍ରଧାନମନ୍ତ୍ରୀ କହିଲେ ଯେ ବାରାଣସୀ ଏବଂ ଆଖପାଖ ଅଂଚଳର 10 ଟି ଉତ୍ପାଦ ଭୌଗୋଳିକ ସୂଚକ ଟ୍ୟାଗ ହାସଲ କରିଛି । ସେ କହିଲେ ଯେ ଉତ୍ତମ ଯନ୍ତ୍ରାଂଶ , ପ୍ରଶିକ୍ଷଣ ଏବଂ ବିପଣନ ସହାୟତା ଜରିଆରେ “ ଏକ ଜିଲ୍ଲା , ଏକ ଉତ୍ପାଦ ” ସ୍କିମ ଅନ୍ତର୍ଗତ କାର୍ଯ୍ୟ ତଥା ହସ୍ତକଳା ଉତ୍ପାଦ ନିଶ୍ଚିତ ଭାବେ ବ୍ୟବସାୟକୁ ଲାଭପ୍ରଦ କରିବା । ସେ କହିଲେ ଯେ ତାଙ୍କୁ ସୂଚନା ଦିଆଯାଇଛି କି ଏହି କାର୍ଯ୍ୟକ୍ରମ ସମୟରେ 2000 କୋଟି ଟଙ୍କାର ଋଣ ପ୍ରଦାନ କରାଯିବ ।


    ସେ କହିଲେ ଯେ ଏହି ଯୋଜନାର ଗୁରୁତ୍ୱ ହେଉଛି ଉତ୍ପାଦ ନିର୍ମାତାମାନଙ୍କ ପାଇଁ ସାମଗ୍ରୀକ ସମାଧାନ ପ୍ରଦାନ କରିବା । ସେ କହିଲେ ଦିନଦୟାଲ ହସ୍ତକଳା ଶଙ୍କୁଳ ଏବେ ଏହାର ପ୍ରକୃତ ଉଦ୍ଦେଶ୍ୟ ପୂରଣ କରୁଛି ।


    ପ୍ରଧାନମନ୍ତ୍ରୀ କହିଲେ ଯେ ସାଧାରଣ ଜନତାଙ୍କ ଜୀବନକୁ ଉନ୍ନତ କରିବା ଏବଂ ବ୍ୟବସାୟ କରିବାର ସହଜତାକୁ ପ୍ରସାର କରିବାରେ କେନ୍ଦ୍ର ସରକାର କାର୍ଯ୍ୟ କରିଛନ୍ତି ।


    ପ୍ରଧାନମନ୍ତ୍ରୀ କହିଲେ ଯେ ଆଜି ସମ୍ପନ୍ନ - ପେନସନ ପରିଚାଳନା ଓ ପ୍ରାଧିକରଣ ବ୍ୟବସ୍ଥାର ଶୁଭାରମ୍ଭ କରାଗଲା , ଯାହାକି ଟେଲିକମ ବିଭାଗର ପେନସନଧାରୀମାନଙ୍କ ପାଇଁ ଲାଭପ୍ରଦ ହେବ ଏବଂ ଠିକ ସମୟରେ ପେନସନ ପ୍ରଦାନ କରାଯାଇ ପାରିବ ।


    ପ୍ରଧାନମନ୍ତ୍ରୀ କହିଲେ ଯେ ଜୀବନ ଧାରଣର ସହଜତା ଏବଂ ନାଗରିକ କୈନ୍ଦ୍ରିକ ସେବା ପାଇବାରେ ଉନ୍ନତି ଆଣିବା ପାଇଁ କେନ୍ଦ୍ର ସରକାର ବୈଷୟିକ ଜ୍ଞାନକୌଶଳର ଉପଯୋଗ କରୁଛନ୍ତି । ସେ କହିଲେ ଯେ ଡାକ ଘର ମାଧ୍ୟମରେ ବ୍ୟାଙ୍କିଙ୍ଗ ସେବାକୁ ପ୍ରସାରିତ କରିବା ପାଇଁ ଇଣ୍ଡିଆ ପୋଷ୍ଟ ପେମେଣ୍ଟ ବ୍ୟାଙ୍କର ବ୍ୟବହାର କରାଯାଉଛି । ସେ କହିଲେ ଯେ ଗ୍ରାମାଂଚଳର ଜନସାଧାରଣଙ୍କୁ ବିଭିନ୍ନ ଡିଜିଟାଲ ସେବା ପ୍ରଦାନ କରିବା ପାଇଁ 3 ଲକ୍ଷ ସାଧାରଣ ସେବା କେନ୍ଦ୍ରରୁ ଅଧିକ ନେଟୱାର୍କ ସହାୟକ ହେଉଛି । ସେ ମଧ୍ୟ ଦେଶରେ ଇଂଟରନେଟ ସଂଯୋଗରେ ବହୁ ପରିମାଣରେ ବୃଦ୍ଧି ହୋଇଥିବା ସମ୍ବନ୍ଧରେ ପ୍ରକାଶ କରିଥିଲେ । ସେ କହିଲେ ଯେ ସମ୍ପ୍ରତି ଦେଶର ଏକ ଲକ୍ଷ ପଂଚାୟତ ବ୍ରଡବ୍ୟାଣ୍ଡ ମାଧ୍ୟମରେ ସଂଯୁକ୍ତ ହୋଇଛନ୍ତି । ପ୍ରଧାନମନ୍ତ୍ରୀ କହିଲେ ଯେ ଡିଜିଟାଲ ଭାରତ ଜନସାଧାରଣଙ୍କୁ ସହାୟତା କରିବା ସହ ସରକାରୀ କାର୍ଯ୍ୟରେ ସ୍ଵଚ୍ଛତା ଆଣୁଛି ଏବଂ ଦୁର୍ନୀତି ନିବାରଣରେ ମଧ୍ୟ ସହାୟକ ହେଉଛି । ଏହି ପ୍ରସଙ୍ଗରେ ସେ ସରକାରୀ ଇ-ବଜାର ବା ଜିଇଏମ ସମ୍ବନ୍ଧରେ ପ୍ରକାଶ କରିଥିଲେ । ସେ କହିଲେ ଯେ ଏମଏସଏମଇ ଗୁଡ଼ିକ ପାଇଁ ଜିଇଏମ ଅତ୍ୟନ୍ତ ଉପଯୋଗୀ ହେବ ।


    ପ୍ରଧାନମନ୍ତ୍ରୀ କହିଲେ ଯେ ଏମଏସଏମଇ ଗୁଡ଼ିକୁ ସଶକ୍ତ କରିବା ପାଇଁ କେନ୍ଦ୍ର ସରକାର ସଂକଳ୍ପବଦ୍ଧ ଅଛନ୍ତି । ଏମଏସଏମଇ ଗୁଡ଼ିକ ପାଇଁ ଋଣ ସୁଲଭ କରିବା ପାଇଁ ବ୍ୟବସାୟ କରିବାର ସହଜତା ମଧ୍ୟ ନିଶ୍ଚିତ କରାଯାଉଛି ।


    ପ୍ରଧାନମନ୍ତ୍ରୀ କହିଲେ ଯେ ଏଲଏନଏଜି ମାଧ୍ୟମରେ ପୂର୍ବ ଭାରତରେ ଶିଳ୍ପକୁ ପ୍ରୋତ୍ସାହିତ କରିବା ପାଇଁ ଅତ୍ୟାଧୁନିକ ସୁବିଧା ପ୍ରଦାନ ନେଇ ବଡ ଧରଣର ପ୍ରୟାସ କରାଯାଉଛି । ଏହାର ଏକ ଲାଭ ହେଉଛି ବାରାଣସୀର ହଜାର ହଜାର ଗୃହରେ ଏବେ ରୋଷେଇ ଗ୍ୟାସ ଉପଲବ୍ଧ ହେଉଛି ବୋଲି ସେ କହିଥିଲେ ।


    ବାରାଣସୀରେ ଧାନ ଗବେଷଣା ପ୍ରତିଷ୍ଠାନ ସମ୍ବନ୍ଧରେ ସୂଚନା ପ୍ରଦାନ କରି ସେ କହିଲେ ଯେ ବୈଷୟିକ ଜ୍ଞାନକୌଶଳ ମାଧ୍ୟମରେ କୃଷିକୁ ଲାଭପ୍ରଦ କରିବା ପାଇଁ ଏହି କେନ୍ଦ୍ର ହେଉଛି ଆମ ପଦକ୍ଷେପର ଫଳ ।


    ପ୍ରଧାନମନ୍ତ୍ରୀ କହିଲେ ଯେ କାଶୀର ରୂପାନ୍ତରଣ ଏବେ ଦୃଶ୍ୟମାନ ହେଉଛି । ସେ କହିଲେ ଯେ ଆଜି ଉନ୍ମୋଚିତ ହୋଇଥିବା ଉନ୍ନୟନ ପ୍ରକଳ୍ପ ଗୁଡ଼ିକ ଏ ଦିଗରେ ଆହୁରି ଅଧିକ ସହାୟକ ହେବ । ଗଙ୍ଗା ନଦୀକୁ ସ୍ୱଚ୍ଛ କରିବା ପାଇଁ କେନ୍ଦ୍ର ସରକାରଙ୍କ ସଂକଳ୍ପବଦ୍ଧତାକୁ ସେ ଦୋହରାଇଥିଲେ । ସେ କହିଲେ ଯେ ଏହି ଲକ୍ଷ୍ୟ ହାସଲ କରିବା ଦିଗରେ ଜନସାଧାରଣଙ୍କ ସମର୍ଥନ ସହାୟକ ହେଉଛି ।


    ପ୍ରଧାନମନ୍ତ୍ରୀ ଆତ୍ମବିଶ୍ୱାସ ପ୍ରକାଶ କରିଥିଲେ ଯେ ଚଳିତ ମାସ ଶେଷ ବେଳକୁ ବାରାଣସୀରେ ଆୟୋଜିତ ହେବାକୁ ଥିବା ପ୍ରବାସୀ ଭାରତୀୟ ଦିବସ ସଫଳ ହେବ ।


    **************

    
    
    (Release ID: 1558696) Visitor Counter : 1