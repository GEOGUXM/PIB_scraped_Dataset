      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମାଳଦ୍ୱୀପ ରାଷ୍ଟ୍ରପତିଙ୍କ ଭାରତ ଗସ୍ତ ଅବସରରେ ପ୍ରଧାନମନ୍ତ୍ରୀଙ୍କ ପ୍ରେସ ବିବୃତି
      Posted On: 17 DEC 2018 8:48PM by PIB Bhubaneshwar


    ମହାମହିମ ,


    ରାଷ୍ଟ୍ରପତି ସୋଲି ,


    ମାଳଦ୍ୱୀପରୁ ଆସିଥିବା ଅନ୍ୟ ସମ୍ମାନନୀୟ ମନ୍ତ୍ରୀଗଣ ତଥା ଅତିଥି ,


    ରାଷ୍ଟ୍ରପତି ସୋଲି ଆପଣଙ୍କୁ , ଶ୍ରୀମତି ସୋଲି ଏବଂ ଆପଣଙ୍କ ପ୍ରତିନିଧି ମଣ୍ଡଳର ସଦସ୍ୟମାନଙ୍କୁ ଭାରତରେ ହାର୍ଦ୍ଦିକ ସ୍ୱାଗତ କରି ମୁଁ ଆନନ୍ଦ ଅନୁଭବ କରୁଛି । ମାଳଦ୍ୱୀପ ସାଧାରଣତନ୍ତ୍ରର ରାଷ୍ଟ୍ରପତି ପଦ ଗ୍ରହଣ କରିବା ଲାଗି ପୁଣିଥରେ ଆପଣଙ୍କୁ ଅଭିନନ୍ଦନ । ମାଳଦ୍ୱୀପ ଲାଗି ନୁହେଁ , ବରଂ ସାରା ବିଶ୍ୱରେ ଗଣତନ୍ତ୍ର ଲାଗି ଆପଣଙ୍କ ସଂଘର୍ଷ ଏବଂ ଆପଣଙ୍କ ସଫଳତା ପ୍ରେରଣାର ଉତ୍ସ ଅଟେ । ଗତ ମାସ ଆପଣଙ୍କ ଶପଥ ଗ୍ରହଣ ସମାରୋହରେ ସାମିଲ ହେବା ମୋ ପାଇଁ ନୁହେଁ ଭାରତ ପାଇଁ ଅତି ସମ୍ମାନର ବିଷୟ ଥିଲା । ରାଷ୍ଟ୍ରପତି ପଦ ଗ୍ରହଣ କରିବାର ଏକ ମାସ ମଧ୍ୟରେ ଆପଣ ପ୍ରଥମ ବିଦେଶ ଯାତ୍ରା ଲାଗି ଭାରତକୁ ଚୟନ କରିଛନ୍ତି । ଏହା ଆମ ପାଇଁ ଅତି ସମ୍ମାନ ଏବଂ ଗର୍ବର ବିଷୟ । ଆପଣଙ୍କ ଏହି ଯାତ୍ରା ସେହି ଗଭୀର ଆପୋସ ଭରସା ଏବଂ ବନ୍ଧୁତାର ପ୍ରତିଫଳନ ଯାହା ଉପରେ ଭାରତ-ମାଳଦ୍ୱୀପ ସମ୍ପର୍କ ଆଧାରିତ । ଆମର ବନ୍ଧୁତା କେବଳ ଆମର ଭୌଗଳିକ ସୀମା କାରଣରୁ ନୁହେଁ । ସାଗରର ଲହଡ଼ି ଆମ ଉପକୂଳକୁ ଯୋଡ଼ିଛି ।


    ଇତିହାସ , ସଂସ୍କୃତି , ବ୍ୟବସାୟ ଏବଂ ସାମାଜିକ ସମ୍ପର୍କ ସବୁବେଳେ ଆମକୁ ଆହୁରି ନିକଟତର କରିଛି । ଦୁଇ ଦେଶର ଲୋକ ଆଜି ଗଣତନ୍ତ୍ରରେ ନିଜର ଆସ୍ଥା ଏବଂ ବିଶ୍ୱାସର ଆକାଂକ୍ଷା ଦ୍ୱାରା ପରସ୍ପର ସହ ଯୋଡ଼ି ହୋଇଛନ୍ତି । ଆପଣଙ୍କ ଏହି ଯାତ୍ରା ଉଭୟ ଦେଶ ମଧ୍ୟରେ ଏହି ସମ୍ପର୍କର ଇତିହାସରେ ଏକ ନୂଆ ଅଧ୍ୟାୟ ଆରମ୍ଭ କରିବ ।


    ବନ୍ଧୁଗଣ ,


    ରାଷ୍ଟ୍ରପତି ସୋଲି ଏବଂ ମୋ ମଧ୍ୟରେ ଆଜି ଅତ୍ୟନ୍ତ ସୌହାର୍ଦ୍ଦ୍ୟପୂର୍ଣ୍ଣ ଏବଂ ବନ୍ଧୁତାପୂର୍ଣ୍ଣ ବାତାବରଣରେ ବହୁତ ସଫଳ ଆଲୋଚନା ହୋଇଛି । ଆମେ ଦୁଇ ଦେଶ ମଦ୍ୟରେ ପରମ୍ପରାଗତ ଦୃଢ଼ ଏବଂ ମୈତ୍ରୀପୂର୍ଣ୍ଣ ସମ୍ପର୍କକୁ ଆହୁରି ଅଧିକ ପ୍ରଗାଢ଼ କରିବାର ଲାଗି ଆମର ଦୃଢ଼ ପ୍ରତିବଦ୍ଧତାକୁ ଦୋହରାଇଲୁ ।


    ମହାମହିମ ,


    ଆପଣଙ୍କ ସରକାର ଜନ କୈନ୍ଦ୍ରିକ ବିକାଶ ଦୂରଦୃଷ୍ଟିର ମୁଁ ଅତ୍ୟଧିକ ପ୍ରଶଂସା କରୁଛି । ଜଣେ ଘନିଷ୍ଟ ବନ୍ଧୁ ଏବଂ ପଡ଼ୋଶୀ ଭାବେ ଆମେ ମାଳଦ୍ୱୀପର ସଫଳତା ପାଇଁ କାମନା କରୁଛି । ମାଳଦ୍ୱୀପର ଲୋକମାନଙ୍କ ଜୀବନକୁ ବଦଳାଇବା ଲାଗି ଆପଣଙ୍କ ସରକାରଙ୍କ ମହତ୍ୱକାଂକ୍ଷୀ ଯୋଜନାକୁ ଫଳପ୍ରଦ କରିବାରେ ଏବଂ ମାଳଦ୍ୱୀପର ବିକାଶର ମାନବୀୟ ରୂପକୁ ଆହୁରି ଉଜ୍ଜ୍ୱଳ କରିବା ଲାଗି ଆପଣଙ୍କ ପ୍ରୟାସରେ ଭାରତ ସବୁବେଳେ ଆପଣଙ୍କ ସହିତ ରହିଛି ।


    ମୁଁ ଆନନ୍ଦିତ ଯେ ଏହି ପ୍ରତିବଦ୍ଧତାର ସିଧାସଳଖ ଅଭିବ୍ୟକ୍ତି ରୂପରେ , ମାଳଦ୍ୱୀପର ସାମାଜିକ-ଆର୍ଥିକ ବିକାଶ ଲାଗି ବଜେଟ ସହାୟତା , କରେନ୍ସି ସ୍ୱାପ ଏବଂ ରିହାତି ଋଣ ଆକାରରେ 1.4 ବିଲିୟନ ଆମେରିକୀୟ ଡଲାର ଆର୍ଥିକ ସହାୟତା ଆକାରରେ ଭାରତ ମାଳଦ୍ୱୀପକୁ ପ୍ରଦାନ କରିବ ।


    ଉଭୟ ଦେଶ ମଧ୍ୟରେ ଯୋଗାଯୋଗକୁ ଉନ୍ନତ କରିବା ଲାଗି ମଧ୍ୟ ଭାରତର ପୂର୍ଣ୍ଣ ସହଯୋଗ ରହିବ । ଉତ୍ତମ ଯୋଗାଯୋଗ ଦ୍ୱାରା ବସ୍ତୁ ଏବଂ ସେବା , ସୂଚନା , ବିଚାର , ସଂସ୍କୃତି ଏବଂ ଲୋକମାନଙ୍କ ଆଦାନପ୍ରଦାନକୁ ମଧ୍ୟ ପ୍ରୋତ୍ସାହନ ମିଳିବ । ସ୍ୱାସ୍ଥ୍ୟ , ମାନବ ସମ୍ବଳ ବିକାଶ , ଭିତ୍ତିଭୂମି , କୃଷି , ଦକ୍ଷତା ନିର୍ମାଣ , ଆଇସିଟି ଏବଂ ପର୍ଯ୍ୟଟନରେ ମଧ୍ୟ ଆମର ଭାଗୀଦାରୀକୁ ଆହୁରି ଦୃମ କରିବାରେ ମୁଁ ରାଷ୍ଟ୍ରପତି ସୋଲିଙ୍କୁ ଆଶ୍ୱାସନା ଦେଇଛି ।


    ଆମେ ଆସନ୍ତା 5 ବର୍ଷ ମଧ୍ୟରେ ମାଳଦ୍ୱୀପର ନାଗରିକମାନଙ୍କୁ ତାଲିମ ଏବଂ କ୍ଷମତା ନିର୍ମାଣ ଲାଗି ଅତିରିକ୍ତ 1 ହଜାର କୋଟି ଦେବା ଲାଗି ମଧ୍ୟ ନିଷ୍ପତ୍ତି ନେଇଛୁ । ଆମର ନାଗରିକମାନଙ୍କ ମଧ୍ୟରେ ସୌହାର୍ଦ୍ଦ୍ୟ ଆମ ସମ୍ପର୍କର ବିଶେଷ ଦିଗ ଅଟେ । ସେଥିପାଇଁ ଆଜି ଆମେ ନୂଆ ଭିସା ଚୁକ୍ତିରେ ସ୍ୱାକ୍ଷରକୁ ସ୍ୱାଗତ କରୁଛୁ । ଆମେ ଆମର ବାଣିଜ୍ୟିକ ସମ୍ପର୍କ ଏବଂ ଦ୍ୱିପାକ୍ଷିକ ବ୍ୟବସାୟକୁ ବୃଦ୍ଧି କରିବା ଲାଗି ଚାହୁଁଛୁ । ମାଳଦ୍ୱୀପରେ ବିଭିନ୍ନ କ୍ଷେତ୍ରରେ ମୁଁ ଭାରତୀୟ କମ୍ପାନୀଗୁଡ଼ିକର ନିବେଶ ଲାଗି ବୃଦ୍ଧି ପାଉଥିବା ଅବସରକୁ ସ୍ୱାଗତ କରୁଛି । ଏହା ଦୁଇ ଦେଶ ଲାଗି ପାରସ୍ପରିକ ଦୃଷ୍ଟିକୋଣରୁ ଲାଭକାରୀ ।


    ମାଳଦ୍ୱୀପରେ ପାରଦର୍ଶୀ , ଉତ୍ତରଦାୟିତ୍ଵ ଏବଂ ନିୟମ ଉପରେ ଆଧାରିତ ପ୍ରଶାସନର ଭିଜନ ଭାରତୀୟ ବ୍ୟବସାୟୀମାନଙ୍କୁ ଏକ ସ୍ୱାଗତଯୋଗ୍ୟ ବାର୍ତ୍ତା ଦେଉଛି । ରାଷ୍ଟ୍ରପତି ମହୋଦୟ , ଭାରତ ଗର୍ବ କରୁଛି ଯେ ଆମର ବନ୍ଧୁ ଏବଂ ପଡ଼ୋଶୀ ମାଳଦ୍ୱୀପ “ ଏଲ.ଡି.ସି ” ଶ୍ରେଣୀ ମାଧ୍ୟମରେ ଆୟ ବର୍ଗ ଦେଶ ହେବାର ଲକ୍ଷ୍ୟ ଧାର୍ଯ୍ୟ କରିଛି ଏବଂ ମାଳଦ୍ୱୀପର ଏହି ଉପଲବ୍ଧୀ ନିରନ୍ତର ବିକାଶ ଏବଂ ଜଳବାୟୁ ପରିବର୍ତ୍ତନର ଗମ୍ଭୀର ଆହ୍ୱାନ ସତ୍ତ୍ୱେ ହୋଇପାରିଛି । ଏହି ଆହ୍ୱାନର ନିରାକରଣରେ ଏବଂ ସାମୁଦ୍ରିକ ସମ୍ବଳର ସମ୍ବଳର ବିକାଶରେ ମାଳଦ୍ୱୀପର ଭୂମିକା ସାରା ବିଶ୍ୱରେ ଗୁରୁତ୍ୱପୂର୍ଣ୍ଣ ହେବ । ସେଥିପାଇଁ ଭାରତ ଏବଂ ମାଳଦ୍ୱୀପ ମଧ୍ୟରେ ସାମୁଦ୍ରିକ ସହଯୋଗର ବିବିଧ ଦିଗ ଉପରେ ଆପୋସ ସହଯୋଗ ବୃଦ୍ଧି କରିବା ଲାଗି ଆମେ ସହମତ ।


    ମହାମହିମ ,


    ରାଜ୍ୟଗୋଷ୍ଠୀରେ ପୁଣିଥରେ ଯୋଡ଼ିହେବା ଲାଗି ଆପଣଙ୍କ ନିଷ୍ପତିକୁ ମୁଁ ସ୍ୱାଗତ କରୁଛି । ଆମେ ଏହାର ଦୃଢ଼ ସମର୍ଥନ କରିବୁ । ଆମେ ଭାରତ ମହାସାଗର ରିମ ଆସୋସିଏସନ (ଆଇଓଆରଏ) ପରିବାରରେ ମଧ୍ୟ ଆପଣଙ୍କୁ ସ୍ୱାଗତ କରୁଛୁ । ରାଷ୍ଟ୍ରପତି ସୋଲି ଏବଂ ମୁଁ ଏଥିପ୍ରତି ମଧ୍ୟ ସହମତ ଅଟୁ ଯେ ଭାରତ ମହାସାଗର କ୍ଷେତ୍ରରେ ଶାନ୍ତି ଏବଂ ସୁରକ୍ଷା ବଜାୟ ରଖିବା ଲାଗି ଆମକୁ ଆମର ସହଯୋଗକୁ ଆହୁରି ଗଭୀର କରିବାର ଆବଶ୍ୟକତା ରହିଛି । ଉଭୟ ଦେଶର ସୁରକ୍ଷା ସ୍ୱାର୍ଥ ପରସ୍ପର ସହ ଯୋଡ଼ି ହୋଇଛି । ଏହି କ୍ଷେତ୍ରରେ ସ୍ଥିରତା ଲାଗି ପରସ୍ପରର ସ୍ୱାର୍ଥ ଏବଂ ଚିନ୍ତା ପ୍ରତି ସଚେତନ ରହିବା ଉପରେ ମଧ୍ୟ ଆମେ ଏକମତ ।


    ଏଥି ସହିତ , ଏପରି କୌଣସି ଗତିବିଧି ଲାଗି ଆମେ ଆମ ଦେଶର ମାଟିକୁ ଉପଯୋଗ କରିବାକୁ ଦେବୁ ନାହିଁ , ଯାହାଦ୍ୱାରା ପରସ୍ପରର କ୍ଷତି ହେଉଥିବ । ଆମ କ୍ଷେତ୍ରର ବିକାଶ ଏବଂ ସ୍ଥିରତାରେ ଭାରତ ଏବଂ ମାଳଦ୍ୱୀପ ଉଭୟ ରାଷ୍ଟ୍ରର ସମାନ ରୁଚି ଏବଂ ଭାଗୀଦାରୀ ରହିଛି । ମୁଁ ମାଳଦ୍ୱୀପ ଏବଂ ଆମ କ୍ଷେତ୍ରର ଏପରି ଉଜ୍ଜ୍ୱଳ ଭବିଷ୍ୟତ ଲାଗି ରାଷ୍ଟ୍ରପତି ସୋଲିଙ୍କ ସହିତ ମିଶ କାମ କରିବାକୁ ଚାହୁଁଛି ଯେଉଁଥିରେ ଭାରତ ଏବଂ ମାଳଦ୍ୱୀପ ସମ୍ପର୍କର ଉନ୍ନତ ସମ୍ଭାବନାର ସମ୍ପୂର୍ଣ୍ଣ ବିକାଶ ହେବ । ଆହୁରି ଏହାର ସମ୍ପୂର୍ଣ୍ଣ ଲାଭ ଉଭୟ ଦେଶର ନାଗରିକମାନଙ୍କୁ ଏବଂ ଏହି କ୍ଷେତ୍ରର ଲୋକମାନଙ୍କୁ ମିଳିପାରିବ ।


    ବହୁତ ବହୁତ ଧନ୍ୟବାଦ!


    **********

    
    
    (Release ID: 1556731) Visitor Counter : 15