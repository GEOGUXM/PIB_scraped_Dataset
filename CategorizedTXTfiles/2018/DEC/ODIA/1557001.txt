      ଉପରାଷ୍ଟ୍ରପତିଙ୍କ ସଚିବାଳୟ

      ରାଜନୈତିକ ଦଳ ଜନ ପ୍ରତିନିଧିମାନଙ୍କ ପାଇଁ ଏକ ଆଚାର ସଂହିତା ନିର୍ଦ୍ଧାରିତ କରନ୍ତୁ : ଉପରାଷ୍ଟ୍ରପତି
      • ଉପରାଷ୍ଟ୍ରପତି ଆଇଆଇଟି ମାଡ୍ରାସରେ ଛାତ୍ରମାନଙ୍କ ସହ ଆଲୋଚନା କଲେ

      Posted On: 20 DEC 2018 5:47PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ରାଜନୈତିକ ଦଳମାନଙ୍କୁ ଆହ୍ୱାନ କରି କହିଲେ ଯେ ସେମାନେ ଜନପ୍ରତିନିଧିମାନଙ୍କ ପାଇଁ ଏକ ଆଚାର ସଂହିତା ନିର୍ଦ୍ଧାରିତ କରନ୍ତୁ । ସେ କହିଲେ ଯେ ଜନପ୍ରତିନିଧିମାନେ ସଦନରେ ଜନତାଙ୍କ ସ୍ୱର ଉଠାଇବା ଆବଶ୍ୟକ ।


    ଆଇଆଇଟି ମାଡ୍ରାସର ଛାତ୍ର ବିଧେୟକ ପରିଷଦର ସଦସ୍ୟମାନଙ୍କ ସହ ଆଲୋଚନା କରି ଶ୍ରୀ ନାଇଡୁ କହିଲେ ଯେ ଜନପ୍ରତିନିଧିମାନେ ଦରିଦ୍ର ଏବଂ ବଞ୍ଚିତ ଲୋକଙ୍କ ସମସ୍ୟା ପ୍ରତି ସମ୍ବେଦନଶୀଳ ରହିବା ଆବଶ୍ୟକ ।


    ସେ କହିଲେ ଯେ ଭାରତକୁ ଏପରି ନେତାମାନଙ୍କର ଆବଶ୍ୟକତା ରହିଛି ଯେଉଁମାନେ କି ଯୁବବର୍ଗଙ୍କ ବୃଦ୍ଧି ପାଉଥିବା ଆକାଂକ୍ଷାକୁ ବୁଝିପାରିବେ ଏବଂ ସେମାନଙ୍କ ସ୍ୱରକୁ ଉଠାଇ ପାରିବେ । ସେ କହିଲେ ଯେ ସଦନର ବହୁମୂଲ୍ୟ ସମୟକୁ ନଷ୍ଟ କରିବା ଉଚିତ ନୁହେଁ ଏବଂ ଏହା କେବଳ ସମାଚାରପତ୍ରମାନଙ୍କରେ ମୁଖ୍ୟ ଖବର ହେବ ।


    ଉପରାଷ୍ଟ୍ରପତି ସକାରାତ୍ମକ ଚର୍ଚ୍ଚାର ଆବଶ୍ୟକତା ଉପରେ ଜୋର ଦେଇଥିଲେ , ଯାହାକି ଭାରତୀୟ ଗଣତନ୍ତ୍ରକୁ ଶକ୍ତିଶାଳୀ କରିବା ପାଇଁ ଆବଶ୍ୟକ । ସେ ଛାତ୍ରମାନଙ୍କୁ ଆହ୍ୱାନ ପ୍ରଦାନ କରି କହିଲେ ଯେ ଭାରତକୁ ଏକ ଶକ୍ତିଶାଳୀ ରାଷ୍ଟ୍ରରେ ପରିଣତ କରିବା ଦିଗରେ ସକ୍ରିୟ ଭାଗିଦାରୀ ସହିତ ଅଗ୍ରଣୀ ଭୂମିକା ନିର୍ବାହ କରନ୍ତୁ ।


    ଶ୍ରୀ ନାଇଡୁ କହିଲେ ଯେ ବିଶ୍ୱବିଦ୍ୟାଳୟ ଅଥବା ଉଚ୍ଚତର ଶିକ୍ଷାସଂସ୍ଥାନମାନଙ୍କୁ ସମାଜ , ରାଜନୀତି , ଅର୍ଥବ୍ୟବସ୍ଥା , ସଂସ୍କୃତି , ବିଜ୍ଞାନ ଏବଂ ଉଦ୍ୟୋଗ ଜଗତ ମଧ୍ୟରେ ସମ୍ବନ୍ଧ ସ୍ଥାପନା କରିବାରେ ସାର୍ଥକ ଭୂମିକା ନିର୍ବାହ କରିବା ଆବଶ୍ୟକ ।


    ସେ କହିଲେ ଯେ ଆମ ଶିକ୍ଷା ପ୍ରଣାଳୀକୁ ପରୀକ୍ଷା ଅଥବା ଡିଗ୍ରୀ ପାଇବା ପ୍ରଣାଳୀରୁ ବାହାର କରି ଜ୍ଞାନ-ସୃଜନ ପ୍ରଣାଳୀ ଆଡକୁ ଅଗ୍ରସର ହେବା ଆବଶ୍ୟକ ।


    ଭାରତର ଗଣତାନ୍ତ୍ରିକ ଏବଂ ସମ୍ବିଧାନିକ ମୂଲ୍ୟବୋଧର ବିକାଶ ପ୍ରକ୍ରିୟାର ସ୍ତମ୍ଭ ଭାବେ ପ୍ରକାଶ କରି ଉପରାଷ୍ଟ୍ରପତି କହିଲେ ଯେ ଆମ ସମ୍ବିଧାନରେ ଭାରତର ଜନତାର ଆଦର୍ଶ ଏବଂ ସେମାନଙ୍କ ଆକାଂକ୍ଷା ଅନ୍ତର୍ନିହିତ ରହିଛି ।


    ଉପରାଷ୍ଟ୍ରପତି ଆଇଆଇଟି ଭଳି ଅଗ୍ରଣୀ ସଂସ୍ଥାନମାନଙ୍କୁ କହିଲେ ଯେ ଗ୍ରାମର ଜୀବନଯାପନକୁ ବୁଝିବା ପାଇଁ ଛାତ୍ରଛାତ୍ରୀମାନଙ୍କୁ ଗ୍ରାମୀଣ ଜନତାଙ୍କ ସହ ସମ୍ପର୍କ କରିବା ପାଇଁ ପ୍ରୋତ୍ସାହିତ କରିବା ଆବଶ୍ୟକ । ସେ କହିଲେ ଯେ ଏହାଫଳରେ ଛାତ୍ରମାନଙ୍କୁ ସହାନୁଭୂତି ଏବଂ ଦୟା ଭାବନା ବିକଶିତ କରିବାରେ ସହାୟତା ମିଳିବ ଏବଂ ସେମାନେ ଅନ୍ତତଃ ଭଲ ମଣିଷ ହୋଇପାରିବେ ।


    **************


    

    
    (Release ID: 1557001) Visitor Counter : 12