      ମହାକାଶ ବିଭାଗ

      ପୁନଃବ୍ୟବହାରକ୍ଷମ ରକେଟ ପ୍ରଯୁକ୍ତି
      Posted On: 19 DEC 2018 6:02PM by PIB Bhubaneshwar


    ମହାକାଶ କାର୍ଯ୍ୟକ୍ରମର ଖର୍ଚ୍ଚ ହ୍ରାସ କରିବା ସକାଶେ ଭାରତୀୟ ମହାକାଶ ଗବେଷଣା ସଂସ୍ଥା ( ISRO ) ପୁନଃବ୍ୟବହାରକ୍ଷମ ପ୍ରଯୁକ୍ତି ଉପରେ କାର୍ଯ୍ୟ କରୁଛି । ଏହି କାର୍ଯ୍ୟ ମଧ୍ୟରେ ଉପଯୁକ୍ତ ମାନବବିହୀନ ପୁନଃବ୍ୟବହାରକ୍ଷମ ଲଞ୍ଚ୍‌ ଯାନର ବିକାଶ ଯାହାକି ନିମ୍ନ ମହାକାଶ କକ୍ଷପଥକୁ ଉତକ୍ଷେପଣ ସକାଶେ ବ୍ୟବହାର କରାଯାଇପାରିବ ।


    ଇସ୍ରୋ ସଫଳତାର ସହ ଏଭଳି ପୁନଃବ୍ୟବହାରକ୍ଷମ ଲଞ୍ଚ ଯାନର ସ୍କେଲଡ଼ ଡାଉନ୍‌ (1:5) ପ୍ରଯୁକ୍ତି ପ୍ରଦର୍ଶନ ଭର୍ସନର ବିକାଶ ଘଟାଇଛି । ଏହି ପ୍ରଯୁକ୍ତି ପ୍ରଦର୍ଶକ ( RLV-TD )କୁ 2016 ମସିହା ମେ 23 ତାରିଖ ଦିନ ପ୍ରଥମ ଥର ପାଇଁ ସଫଳ ପରୀକ୍ଷାମୂଳକ ଅଭିଯାନରେ ପଠାଯାଇଥିଲା । ଶ୍ରୀହରିକୋଟାସ୍ଥିତ ସତୀଶ ଧାୱନ ମହାକାଶ କେନ୍ଦ୍ରଠାରୁ ଏହି ଉତକ୍ଷେପଣ କରାଯାଇଥିଲା । ଏହି ଅଭିଯାନରେ , କ୍ରିଟିକାଲ ଟେକ୍ନୋଲୋଜି ଯଥା , ସ୍ୱୟଂକ୍ରିୟ ପ୍ରଦକ୍ଷିଣ , ଗାଇଡ଼ାନ୍ସ ଓ କଣ୍ଟ୍ରୋଲ ଓ ପୁନଃବ୍ୟବହାରକ୍ଷମ ଥର୍ମାଲ ସୁରକ୍ଷା ବ୍ୟବସ୍ଥାକୁ ସଫଳତାର ସହ ପ୍ରଦର୍ଶନ କରାଯାଇଛି ।


    ପୁନଃବ୍ୟବହାରକ୍ଷମ ଲଞ୍ଚ୍‌ ଯାନ ବିକାଶ କ୍ଷେତ୍ରରେ ନାନା ପ୍ରକାର ପ୍ରଯୁକ୍ତିଗତ ଚାଲେଞ୍ଜ୍‌ ରହିଛି ଏବଂ ସେଥିରେ ଅନେକ ପ୍ରକାର ଅତ୍ୟାଧୁନିକ ପ୍ରଯୁକ୍ତିର ଆବଶ୍ୟକତା ଅଛି । ଏଥିପାଇଁ ଅନେକଗୁଡ଼ିଏ ପ୍ରଯୁକ୍ତି ପ୍ରଦର୍ଶନ ଅଭିଯାନ ଦରକାର ପଡ଼ିପାରେ । ତାହା ପରେ ଯାଇ ଏହାକୁ ନିର୍ଦ୍ଦିଷ୍ଟ ଭାବେ ଗ୍ରହଣଯୋଗ୍ୟ କରାଯାଇପାରିବ । ଏହି ପର୍ଯ୍ୟାୟରେ , ଏକ ସ୍ୱୟଂକ୍ରିୟ ରନୱେ ଲ୍ୟାଣ୍ଡିଂ ପରୀକ୍ଷଣର ଯୋଜନା କରାଯାଇଛି ଯଦ୍ୱାରା ଆରଏଲଭି-ଟିଡ଼ି ଯାନକୁ ହେଲିକପ୍ଟରରୁ ରିଲିଜ କରାଯିବ ଏବଂ ତାହା କିଭଳି ଭାବେ ରନୱେରେ ପହଞ୍ଚୁଛି ଓ ଏହାର ଲ୍ୟାଣ୍ଡିଂ କ୍ଷମତା/ଦକ୍ଷତା କେତେ ତାହା ନିରୀକ୍ଷଣ କରି ଦେଖାଯିବ । ଏହା ପରେ ପ୍ରଥମରୁ ଶେଷ ପର୍ଯ୍ୟାୟ ପର୍ଯ୍ୟନ୍ତ ପ୍ରଦକ୍ଷିଣ ରି- ଏଣ୍ଟ୍ରି ଅଭିଯାନ ପ୍ରଦର୍ଶନ କରାଯିବ ଯେଉଁଥିରେ ପ୍ରଯୁକ୍ତି ପ୍ରଦର୍ଶନ ଯାନକୁ ପ୍ରପଲସନ୍‌ ବ୍ୟବସ୍ଥା ଦ୍ୱାରା ପରିଚାଳନା କରାଯିବ ।


    ଇସ୍ରୋ ଏବେ ସେମି କ୍ରାୟୋଜେନିକ୍‌ ଇଂଜିନର ବିକାଶ ଏବଂ କାର୍ଯଦକ୍ଷତା ଉପରେ କାର୍ଯ୍ୟକରୁଛି । ଅଧିକ ବିକାଶ କାର୍ଯ୍ୟ ମାଧ୍ୟମରେ ସେମି କ୍ରାୟୋଜେନିକ ପର୍ଯ୍ୟାୟ ଓ ଏହାର ଉପର ଭର୍ସନର ବିକାଶ ଘଟାଯିବ ଯାହାକି ଜିଏସଏଲଭି ଏମକେ 3 କ୍ରାୟୋଜେନିକ୍‌ ପର୍ଯ୍ୟାୟକୁ ଆଗକୁ ଆଗେଇ ନେବାରେ ସହାୟକ ହେବ । ଏହା ଦ୍ୱାରା ଜିଏସଏଲଭି ଏମକେ 3 ଯାନର ପେଲୋଡ଼ କ୍ଷମତା 4 ଟନରୁ 6.5 ଟନକୁ ବୃଦ୍ଧିପାଇବ ।


    କେନ୍ଦ୍ର କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ ଏବଂ ପ୍ରଧାନମନ୍ତ୍ରୀ କାର୍ଯ୍ୟାଳୟ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    **************

    
    
    (Release ID: 1556859) Visitor Counter : 15