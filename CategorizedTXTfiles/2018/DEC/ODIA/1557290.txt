      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭାରତରତ୍ନ ଶ୍ରୀ ଅଟଳ ବିହାରୀ ବାଜପାୟୀଙ୍କ ସମ୍ମାନାର୍ଥେ ସ୍ମାରକୀ ମୁଦ୍ରା ଉନ୍ମୋଚନ କଲେ ପ୍ରଧାନମନ୍ତ୍ରୀ
      Posted On: 24 DEC 2018 5:20PM by PIB Bhubaneshwar


    ଭାରତ ରତ୍ନ ଶ୍ରୀ ଅଟଳ ବିହାରୀ ବାଜପାୟୀଙ୍କ ସମ୍ମାନରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଏକ ସ୍ମାରକୀ ମୁଦ୍ରା ଉନ୍ମୋଚନ କରିଛନ୍ତି । ଏହି ଅବସରରେ ପ୍ରଧାନମନ୍ତ୍ରୀ କହିଥିଲେ ଯେ ଶ୍ରୀ ବାଜପାୟୀ ଆମ ଗହଣରେ ଆଉ ନାହାନ୍ତି ଏକଥା ବିଶ୍ୱାସ କରିବା ପାଇଁ ଆମ ମନ ପ୍ରସ୍ତୁତ ନୁହେଁ । ସେ ଥିଲେ ଜଣେ ବଳିଷ୍ଠ ବ୍ୟକ୍ତିତ୍ୱ ଏବଂ ସମାଜର ସବୁ ବର୍ଗର ବ୍ୟକ୍ତି ତାଙ୍କୁ ଭଲ ପାଉଥିଲେ ଓ ସମ୍ମାନ କରୁଥିଲେ ।


    ସେ କହିଲେ ଯେ ଅନେକ ଦଶନ୍ଧି ଧରି ବାଜପାୟୀଙ୍କ ସ୍ୱର ଥିଲା ଜନସାଧାରଣଙ୍କ ସ୍ୱର । ଜଣେ ବକ୍ତା ଭାବରେ ତାଙ୍କର କୌଣସି ଜବାବ ନଥିଲା । ଆମ ଦେଶ ଜନ୍ମ ଦେଇଥିବା ସର୍ବଶ୍ରେଷ୍ଠ ବାଗ୍ମୀଙ୍କ ମଧ୍ୟରେ ସେ ଅନ୍ୟତମ ଥିଲେ ବୋଲି ପ୍ରଧାନମନ୍ତ୍ରୀ ପ୍ରକାଶ କରିଥିଲେ ।


    ଶ୍ରୀ ନରେନ୍ଦ୍ର ମୋଦୀ କହିଲେ ଯେ , ବାଜପାୟୀଙ୍କ ଅଧିକାଂଶ ସମୟ ବିରୋଧି ପକ୍ଷ ଭାବେ କଟିଥିଲା , ମାତ୍ର ସେ ସବୁବେଳେ ଜାତୀୟ ସ୍ୱାର୍ଥ କଥା ଉଠାଉଥିଲେ । ପ୍ରଧାନମନ୍ତ୍ରୀ କହିଲେ ଯେ ଶ୍ରୀ ବାଜପାୟୀ ସବୁବେଳେ ଗଣତନ୍ତ୍ରକୁ ସର୍ବୋଚ୍ଚ ମହତ୍ୱ ପ୍ରଦାନ କରୁଥିଲେ । ସେ ଦୃଢ଼ ବିଶ୍ୱାସ ପ୍ରକାଶ କରିଥିଲେ ଯେ ଶ୍ରୀ ବାଜପାୟୀ ସବୁବେଳେ ଆମ ସମସ୍ତଙ୍କ ପାଇଁ ପ୍ରେରଣାର ଉତ୍ସ ହୋଇ ରହିବେ ।


    **********


    

    
    (Release ID: 1557290) Visitor Counter : 10