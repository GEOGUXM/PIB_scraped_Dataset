      ରେଳ ମନ୍ତ୍ରଣାଳୟ

      ରେଳଷ୍ଟେସନ ଶୌଚାଳୟର ଗୁଣବତ୍ତା ଓ ସ୍ୱଚ୍ଛତା ବୃଦ୍ଧି ପାଇଁ ଭାରତୀୟ ରେଳବାଇର ପଦକ୍ଷେପ
      Posted On: 17 DEC 2018 8:39PM by PIB Bhubaneshwar


    ରେଳଷ୍ଟେସନ ଶୌଚାଳୟର ଗୁଣବତ୍ତା ଓ ସ୍ୱଚ୍ଛତା ବୃଦ୍ଧି ପାଇଁ ଭାରତୀୟ ରେଳବାଇ ଦ୍ୱାରା ନିମ୍ନ ପଦକ୍ଷେପ ଗୁଡିକ ନିଆଯାଇଛି ।

     1. ପ୍ଲାଟଫର୍ମ ଲାଇନ ଓ ରେଳଧାରଣା ଉପରେ ମଳ ନପକାଇବା ତଥା କୋଚ ଗୁଡିକରେ ବାୟୋଟୟଲେଟ ସ୍ଥାପନ କରିବାକୁ ସ୍ୱଚ୍ଛ ଭାରତ ଅଭିଯାନରେ ତ୍ୱରିତ ପଦକ୍ଷେପ ନିଆଯାଉଛି । 2019 ସୁଦ୍ଧା ବ୍ୟସ୍ତ କୋଚଗୁଡିକରେ ବାୟୋଟୟଲେଟ ସ୍ଥାପନ କରାଯିବ ।
     2. ଶୀତତାପ ନିୟନ୍ତ୍ରିତ ଓ ଅଣ ଶୀତ ତାପ ନିୟନ୍ତ୍ରିତ କୋଚ ଗୁଡିକରେ ଡଷ୍ଟବିନ ବା ଅଳିଆ ଡବାର ବ୍ୟବସ୍ଥା
     3. ସମସ୍ତ ନୂଆ ଶୀତ ତାପ ଓ ଅଣ ଶୀତ ତାପ ନିୟନ୍ତ୍ରିତ କୋଚ ଗୁଡିକରେ ସ୍ୱାସ୍ଥ୍ୟ ନଳ ଲଗାଇବା ସହ ଶିକୁଳିରେ ବନ୍ଧା ହୋଇଥିବା ମଗର ବ୍ୟବସ୍ଥା କରାଯିବ
      * IV. ଚିହ୍ନଟ ହୋଇଥିବା ରେଳ ଗୁଡିକର ବଗିରେ ଥିବା ଶୌଚାଳୟର ଉନ୍ନତିକରଣ
     1. 145ଟି କୋଚିଂ ଡିପୋରେ କୋଚ୍ ତଥା ଶୌଚାଳୟ ଗୁଡିକର ଉଭୟ ପାର୍ଶ୍ଵ ପେସାଦାର ସଂସ୍ଥା ମାଧ୍ୟମରେ ଯନ୍ତ୍ରୀକୃତ ସଫେଇ
      * VI. ଟ୍ରେନ ଚାଲୁଥିବା ବେଳେ କୋଚ ଶୌଚାଳୟ , ଦ୍ୱାର , ରାସ୍ତା ଓ ଯାତ୍ରୀ କମ୍ପାର୍ଟମେଣ୍ଟ ସଫାକରିବା ପାଇଁ ଅନବୋର୍ଡ ହାଉସକିପିଂ ସର୍ଭିସ ବା ଓବିଏଚଏସ ବ୍ୟବସ୍ଥା ପ୍ରାୟ 1050 ଯୋଡା ଟ୍ରେନ ଯେପରିକି ରାଜଧାନୀ , ଶତାବ୍ଦୀ ତଥା ଅନ୍ୟ ଦୂରଗାମୀ ମେଲ ଓ ଏକ୍ସପ୍ରେସ ଟ୍ରେନରେ ଆରମ୍ଭ ହୋଇଛି ।
     1. ପ୍ରାୟ 1000 ଯୋଡା ଓବିଏଚଏସ ଷ୍ଟେସନରେ କୋଚମିତ୍ର ବ୍ୟବସ୍ଥା ଆରମ୍ଭ ହୋଇଛି । କୋଚମିତ୍ର ଭଳି ସିଙ୍ଗଲ ଉଇଣ୍ଡୋ ଇଂଟର ଫେସ ମାଧ୍ୟମରେ ଯାତ୍ରୀମାନେ କୋଚର ସଫେଇ , କୀଟାଣୁ ଶୋଧନ , ତକିଆ ଚଦର , ଟ୍ରେନ ଲାଇଟ ବ୍ୟବସ୍ଥା , ଶୀତତାପ ନିୟନ୍ତ୍ରଣ ତଥା ପାଣି ବ୍ୟବସ୍ଥା ସଂପର୍କରେ ସୂଚନା ପାଇପାରିବେ ।
     2. A -1 , A, B ଓ D ବର୍ଗର ଷ୍ଟେସନରେ ମାନଦଣ୍ଡ ଅନୁସାରେ ମହିଳା ଓ ପୁରୁଷଙ୍କ ପାଇଁ ସ୍ୱତନ୍ତ୍ର ଶୌଚାଳୟ ବ୍ୟବସ୍ଥା ହୋଇଛି ।

    ତେବେ ରେଳ ଷ୍ଟେସନ ଗୁଡିକରେ ସୁବିଧା ସୁଯୋଗ ଉପଲବ୍ଧ କରାଇବା ନିରନ୍ତର ପ୍ରୟାସ ଜାରି ରହିଛି । ବିଗତ ଚାରି ବର୍ଷରେ 2894ଟି ଶୌଚାଳୟ ନିର୍ମାଣ ତଥା ଉନ୍ନତିକରଣ ହୋଇଛି । ଏହା ସହିତ ଆବଶ୍ୟକତା , ଯାତ୍ରୀ ସଂଖ୍ୟା ବୃଦ୍ଧି ତଥା ଆର୍ଥିକ ସ୍ୱଚ୍ଛଳତାକୁ ଦୃଷ୍ଟିରେ ରଖି ଶୌଚାଳୟ ନିର୍ମାଣ ତଥା ଉନ୍ନତିକରଣ କରାଯିବ ।

     1. ଉଭୟ ମହିଳା ଓ ପୁରୁଷଙ୍କ ପାଇଁ ଡିଲକ୍ସ ଓ ସାଧାରଣ ପେ ଏଣ୍ଡ ୟୁଜ ସାର୍ବଜନୀନ ଶୌଚାଳୟ ପବ୍ଲିକ ପ୍ରାଇଭେଟ ପାର୍ଟନରସିପ ( PPP ) ମଡେଲରେ ନିର୍ମିତ ହୋଇଛି । ଏହି ପେ ଏଣ୍ଡ ୟୁଜ ଶୌଚାଳୟ ଗୁଡିକର ସଂଚାଳନ , ରକ୍ଷଣାବେକ୍ଷଣ ଓ ସ୍ୱଚ୍ଛତା ପାଇଁ ମଣ୍ଡଳ ରେଳବାଇସ୍ତରରେ ଅନୁବନ୍ଧିତ ହୋଇଛି । 900ରୁ ଅଧିକ ଷ୍ଟେସନରେ ସାଧାରଣ ପେ ଏଣ୍ଡ ୟୁଜ ଶୌଚାଳୟ ଓ ପ୍ରାୟ 60ଟି ଷ୍ଟେସନରେ ଡିଲକ୍ସ ପେ ଏଣ୍ଡ ୟୁଜ ଶୌଚାଳୟ ରହିଛି ।
     2. ପ୍ରମୁଖ ଷ୍ଟେସନ ଗୁଡିକରେ ଏକୀକୃତ ଯନ୍ତ୍ରୀକୃତ ସଫେଇ ବ୍ୟବସ୍ଥା ଅନୁବନ୍ଧନ ମାଧ୍ୟମରେ ଉନ୍ନତ ପ୍ରକ୍ରିୟା ଓ ଯନ୍ତ୍ର ତଥା ଶୌଚାଳୟକୁ ଗୁରୁତ୍ୱ ଦିଆଯାଉଛି । ଏବେ ପ୍ରାୟ 520ଟି ଷ୍ଟେସନରେ ଯନ୍ତ୍ର ଦ୍ୱାରା ସଫେଇ ହେଉଛି ।
     3. ଭାରତୀୟ ରେଳବାଇ ତରଫରୁ ସ୍ୱଚ୍ଛଭାରତ ଅଭିଯାନ ଅଧିନରେ ସ୍ୱତନ୍ତ୍ର ସଫେଇ ଅଭିଯାନ ଅକ୍ଟୋବର 2 , 2014ରୁ ଆରମ୍ଭ ହୋଇଛି । ସେବେଠାରୁ ନିୟମିତ ଅଭିଯାନ ଓ ସଚେତନତାମୂଳକ ପଦକ୍ଷେପ ଗ୍ରହଣ କରାଯାଇ ସ୍ୱଚ୍ଛତା କ୍ଷେତ୍ରରେ ରେଳଷ୍ଟେସନ ଓ ଟ୍ରେନଗୁଡିକରେ ଆଖିଦୃଶିଆ ତଥା ଦୀର୍ଘକାଳୀନ ଉନ୍ନତି ପାଇଁ ଚେଷ୍ଟା ଜାରିରହିଛି ।
     4. ବିଭିନ୍ନସ୍ତରରେ ନିୟମିତ ନୀରିକ୍ଷଣ ହେଉଛି ଓ ତ୍ରୁଟି ପରିଲକ୍ଷିତ ହେଲେ ସୁଧାରି ନିଆଯାଉଛି । ଯେଉଁ କଂଟ୍ରାକ୍ଟରମାନଙ୍କ କାମରେ ତ୍ରୁଟି ପରିଲକ୍ଷିତ ହେଉଛି ସେମାନଙ୍କ ବିରୋଧରେ କଡା ପଦକ୍ଷେପ ଗ୍ରହଣ କରାଯାଉଛି ।

    ଏହି ସୂଚନା ରାଜ୍ୟସଭାରେ ଲିଖିତ ଉତ୍ତର ମାଧ୍ୟମରେ ଦିଆଯାଇଛି ।


    ***************

    
    
    (Release ID: 1556729) Visitor Counter : 16
    
    
    
    
    

4.