      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜଗଦୀଶ ଠକ୍କରଙ୍କ ବିୟୋଗରେ ପ୍ରଧାନମନ୍ତ୍ରୀଙ୍କ ଶୋକ
      Posted On: 10 DEC 2018 8:41PM by PIB Bhubaneshwar


    ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟର ଜନସମ୍ପର୍କ ଅଧିକାରୀ ଶ୍ରୀ ଜଗଦୀଶ ଠକ୍କରଙ୍କ ବିୟୋଗରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଶୋକ ବ୍ୟକ୍ତ କରିଛନ୍ତି ।


    “ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟର ଜନସମ୍ପର୍କ ଅଧିକାରୀ ଶ୍ରୀ ଜଗଦୀଶ ଠକ୍କରଙ୍କ ବିୟୋଗରେ ମୁଁ ମର୍ମାହତ । ଜଗଦୀଶ ଭାଇ ଜଣେ ବରିଷ୍ଠ ପତ୍ରକାର ଏବଂ ଗୁଜରାଟ ଓ ଦିଲ୍ଲୀରେ ତାଙ୍କ ସହିତ ବହୁ ବର୍ଷ କାର୍ଯ୍ୟ କରିବାର ଆନନ୍ଦ ମୋର ଥିଲା । ସରଳତା ଏବଂ ଖୋଲା ହୃଦୟ ଭରା ଜୀବନଶୈଳୀ ଲାଗି ସେ ଭଲଭାବେ ପରିଚିତ ଥିଲେ ।


    ବର୍ଷ ବର୍ଷ ଧରି ପତ୍ରକାରମାନେ ଜଗଦୀଶ ଭାଇଙ୍କ ସହିତ ପ୍ରତ୍ୟହ ମତ ବିନିମୟ କରିଆସୁଥିଲେ । ପୂର୍ବରୁ ଗୁଜରାଟର ଅନେକ ମୁଖ୍ୟମନ୍ତ୍ରୀଙ୍କ ସହ ସେ କାର୍ଯ୍ୟ କରିଥିଲେ । ଆମେ ଏକ ବିସ୍ମୟ ପୁରୁଷଙ୍କୁ ହରାଇଲୁ, ଯିଏକି ନିଜ କାର୍ଯ୍ୟକୁ ଭଲ ପାଉଥିଲେ ଏବଂ ଅତି ନିଷ୍ଠାର ସହ ସମ୍ପାଦନ କରୁଥିଲେ । ତାଙ୍କ ପରିବାର ଓ ଶୁଭେଚ୍ଛୁଙ୍କୁ ଗଭୀର ସମବେଦନା,” ବୋଲି ପ୍ରଧାନମନ୍ତ୍ରୀ କହିଛନ୍ତି ।


    **********

    
    
    (Release ID: 1555483) Visitor Counter : 13