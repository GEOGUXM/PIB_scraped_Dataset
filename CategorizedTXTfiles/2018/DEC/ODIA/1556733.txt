      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କ ଡିସେମ୍ବର 18, 2018ରେ ମହାରାଷ୍ଟ୍ର ଗସ୍ତ
      Posted On: 17 DEC 2018 8:51PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଡିସେମ୍ବର 18 , 2018ରେ ମହାରାଷ୍ଟ୍ର ଗସ୍ତ କରିବେ ।


    ସେ ମୁମ୍ବାଇ ଠାରେ ରିପବ୍ଲିକ୍ ଟିଭି ପକ୍ଷରୁ ଆୟୋଜିତ ‘ ରିପବ୍ଲିକ ’ ସମ୍ମିଳନୀରେ ଉଦବୋଧନ ଦେବେ ।


    ରାଜଭବନରେ ଆୟୋଜିତ ଏକ ସମାରୋହରେ ପ୍ରଧାନମନ୍ତ୍ରୀ ବିଶିଷ୍ଟ କାର୍ଟୁନିଷ୍ଟ ଆରକେ ଲକ୍ଷ୍ମଣଙ୍କ ଉପରେ ଆୟୋଜିତ ଏକ ପୁସ୍ତକ “ ଟାଇମଲେସ ଲକ୍ଷ୍ମଣ ” ଉନ୍ମୋଚନ କରିବେ ।


    ରାଜ୍ୟକୁ ପ୍ରଧାନମନ୍ତ୍ରୀଙ୍କ ଗସ୍ତ ଅବସରରେ ସହରାଂଚଳ ପରିବହନ ଏବଂ ଆବାସ ସଂକ୍ରାନ୍ତ ଗୁରୁତ୍ୱପୂର୍ଣ୍ଣ ପ୍ରକଳ୍ପ ଉନ୍ମୋଚନ କରାଯିବ ।


    କଲ୍ୟାଣଠାରେ ଆୟୋଜିତ ଏକ ସାଧାରଣ ସଭାରେ ଦୁଇଟି ଗୁରୁତ୍ୱପୂର୍ଣ୍ଣ ମେଟ୍ରୋ କରିଡର ପାଇଁ ପ୍ରଧାନମନ୍ତ୍ରୀ ଭିତ୍ତିପ୍ରସ୍ତର ସ୍ଥାପନ କରିବେ । ଏହି ପ୍ରକଳ୍ପଗୁଡ଼ି ହେଲେ ଥାନେ-ଭିୱାଣ୍ଡି-କଲ୍ୟାଣ ମେଟ୍ରୋ ; ଏବଂ ଦହିସାର-ମୀରା-ଭୟନ୍ଦର ମେଟ୍ରୋ । ଏହି ଦୁଇଟି କରିଡର ସମ୍ପୂର୍ଣ୍ଣ ହୋଇସାରିବା ପରେ ଅଞ୍ଚଳର ସାଧାରଣ ପରିବହନ ବ୍ୟାପକ ସୁଧାର ଆସିପାରିବ ।


    ସେ ପ୍ରଧାନମନ୍ତ୍ରୀ ଆବାସ ଯୋଜନା ଅଧୀନରେ 90 , 000ୟୁନିଟର ଇଡବ୍ଲୁଏସ ଏବଂ ଏଲଆଇଜି ଆବାସ ଯୋଜନାର ଶୁଭାରମ୍ଭ କରିବେ । ଶ୍ରୀ ନରେନ୍ଦ୍ର ମୋଦୀ ସେଠାରେ ଏକ ସାଧାରଣ ସଭାରେ ଉଦବୋଧନ ଦେବେ ।


    ପ୍ରଧାନମନ୍ତ୍ରୀ ଏହାପରେ ପୁଣେ ଅଭିମୁଖେ ଗସ୍ତ କରିବେ । ସେ ପୁଣେ ମେଟ୍ରୋ ପର୍ଯ୍ୟାୟ-3ର ଭିତ୍ତିପ୍ରସ୍ତର ସ୍ଥାପନ କରିବେ । ସେ ସାଧାରଣ ସଭାରେ ଉଦବୋଧନ ଦେବେ ।


    **********

    
    
    (Release ID: 1556733) Visitor Counter : 10