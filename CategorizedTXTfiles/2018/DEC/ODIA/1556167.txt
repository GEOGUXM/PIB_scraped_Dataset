      ରେଳ ମନ୍ତ୍ରଣାଳୟ

      ରେଳ ମନ୍ତ୍ରଣାଳୟ ତରଫରୁ ଭାବନାତ୍ମକ ବୁଦ୍ଧି ପ୍ରମୁଖତା ଶୀର୍ଷକ କର୍ମଶାଳା
      Posted On: 14 DEC 2018 2:47PM by PIB Bhubaneshwar


    ମହାପ୍ରବନ୍ଧକ ଓ ମଣ୍ଡଳ ରେଳ ପ୍ରବନ୍ଧକମାନେ ଏହି କର୍ମଶାଳାରେ ଭାଗ ନେଇ ଭାରତୀୟ ରେଳବାଇରେ ପ୍ରଭାବୀ , କୁଶଳୀ ଓ ଭାବନାତ୍ମକ ବୁଦ୍ଧି ବିକାଶ ଉପରେ ଆଲୋଚନା କରିଥିଲେ । ରେଳବାଇରେ ନୂତନ ଭାବେ ଯୋଗ ଦେଉଥିବା ୟଙ୍ଗ ଅଫିସର ଓ କ୍ୟାରିୟର ବିକାଶ ପାଇଁ ବିଭିନ୍ନ ସ୍ତରରେ ଏ ସଂକ୍ରାନ୍ତରେ ପାଠ୍ୟକ୍ରମ ପ୍ରଚଳନ ପାଇଁ ଭାରତୀୟ ରେଳବାଇ ତରଫରୁ ଏହାର ତାଲିମଦାତାଙ୍କୁ ପ୍ରଶିକ୍ଷଣ ଦିଆଯିବ ।


    ଉତ୍କର୍ଷର ଚରମରେ ପହଂଚିବା ପାଇଁ ଭାରତୀୟ ରେଳବାଇର ଶୀର୍ଷ ନେତ୍ୱତ୍ୱ ସବୁବେଳେ ନିର୍ଣ୍ଣାୟକ ପଦକ୍ଷେପ ଉପରେ ଗୁରୁତ୍ୱ ଦେଇ ଆସିଛନ୍ତି । ସେବା ପ୍ରଦାନକୁ ଗୁରୁତ୍ୱ ଦେବା ପାଇଁ ଭାରତୀୟ ରେଳବାଇ ବିଭିନ୍ନ ପ୍ରକ୍ରିୟା , ସଂରଚନା ତଥା ସାଂସ୍କୃତିକ ପରିବର୍ତ୍ତନ ମାଧ୍ୟମରେ ଆଗକୁ ବଢିଛି । ବିଗତ ଏକ ବର୍ଷ ମଧ୍ୟରେ ସଶକ୍ତ ପ୍ରତିନିଧିମଣ୍ଡଳୀ ଗଠନ କରି ପ୍ରଭାବଶାଳୀ କ୍ଷେତ୍ର ୟୁନିଟଗୁଡ଼ିକୁ ସଂପୂର୍ଣ୍ଣ ସ୍ୱାୟତ୍ତ କରି ଭାରତ ସରକାରଙ୍କ ପରିବର୍ତନଶୀଳ ଏଜେଣ୍ଡା ସହ ଖାପ ଖୁଆଇବାକୁ ଉଦ୍ୟମ ଜାରି ରହିଛି ।


    ଭାବନାତ୍ମକ ବୁଦ୍ଧି ପ୍ରମୁଖତାର ମୂଳ ଉଦ୍ଦେଶ୍ୟ ହେଲା , ଏହା ମାଧ୍ୟମରେ ରେଳବାଇର ଆଭିମୁଖ୍ୟରେ ଉଲ୍ଲେଖନୀୟ ପରିବର୍ତ୍ତନ ଆଣିବା ସହ ଆକାଂକ୍ଷା ହାସଲ କରିବାରେ ପ୍ରମୁଖ ଭୂମିକା ଗ୍ରହଣ କରିବ ।


    ଏହାକୁ ଦୃଷ୍ଟିରେ ରଖି ରେଳ ମନ୍ତ୍ରାଳୟ ତରଫରୁ ଭାବନାତ୍ମକ ବୁଦ୍ଧି ପ୍ରମୁଖତା ଶୀର୍ଷକ ତିନିଟି କର୍ମଶାଳା ଆୟୋଜନ କରା ଯାଇଥିଲା । ନଭେମ୍ବର 10 , 2018ରୁ ଡିସେମ୍ବର 10 , 2018 ମଧ୍ୟରେ ଭାରତୀୟ ରେଳବାଇର ନ୍ୟାସନାଲ ଏକାଡେମୀ ( NAIR ) , ବଦୋଦରାଠାରେ ଆୟୋଜିତ ଏହି କର୍ମଶାଳାଗୁଡିକରେ ରେଳବାଇର ମହାପ୍ରବନ୍ଧକ ଓ ମଣ୍ଡଳ ରେଳ ପ୍ରବନ୍ଧକମାନେ ଯୋଗ ଦେଇଥିଲେ ।


    ମହାପ୍ରବନ୍ଧକ ଓ ମଣ୍ଡଳ ରେଳ ପ୍ରବନ୍ଧକମାନଙ୍କ ପାଇଁ ଆୟୋଜିତ କର୍ମଶାଳାରେ ଏମଏଚଏସ ଇକ୍ୟୁଆଇ 2.0 ଉପସ୍ଥାପନା ଶୈଳୀ ମାଧ୍ୟମରେ ଭାବନାତ୍ମକ ବୁଦ୍ଧି ପ୍ରମୁଖତାକୁ ସହଜ ଭାବରେ ଅନୁକରଣୀୟ ହେବା ସଂପର୍କରେ ଆଲୋଚନା କରାଯାଇଥିଲା । ମହାପ୍ରବନ୍ଧକମାନେ ନିଜ ନିଜ ମଣ୍ଡଳରେ କନିଷ୍ଠ ଅଧିକାରୀଙ୍କ ପାଇଁ ଏ ସଂପର୍କିତ କର୍ମଶାଳା ଆୟୋଜନ କରିବେ । ଉତ୍ପାଦକ କ୍ଷମତାର ଗୁଣାତ୍ମକ ବିକାଶ , ରେଳବାଇ କର୍ମଚାରୀଙ୍କ ଉନ୍ନତି ସହ କର୍ମକ୍ଷେତ୍ରର ସର୍ବାଙ୍ଗୀନ ଉନ୍ନତି ଏହାର ମୂଳ ଲକ୍ଷ୍ୟ । ଏହା ସହ ରେଳବାଇରେ ନୂଆ ଯୋଗ ଦେଉଥିବା ଯୁବ ଅଫିସର ଓ କ୍ୟାରିୟର ବିକାଶ ପାଇଁ ବିଭିନ୍ନ ସ୍ତରରେ ଏ ସଂକ୍ରାନ୍ତରେ ପାଠ୍ୟକ୍ରମ ପ୍ରଚଳନ ପାଇଁ ଭାରତୀୟ ରେଳବାଇ ତରଫରୁ ଏହାର ତାଲିମଦାତାଙ୍କୁ ପ୍ରଶିକ୍ଷଣ ଦିଆଯିବ ।


    ଭାବନାତ୍ମକ ବୁଦ୍ଧିର ବ୍ୟବହାର ଦ୍ୱାରା କୁଶଳ ସେବା ବିତରଣ ସାଙ୍ଗକୁ ସଂଗଠନର ଦୀର୍ଘସ୍ଥାୟୀ ସଫଳତା ହାସଲ କ୍ଷେତ୍ରରେ ଭାରତୀୟ ରେଳବାଇ ଭାରତ ସରକାରରେ ଅଗ୍ରଣୀ ଭୂମିକା ଗ୍ରହଣ କରିବ ।


    *****************


    

    
    (Release ID: 1556167) Visitor Counter : 10