      ରେଳ ମନ୍ତ୍ରଣାଳୟ

      ଟ୍ରେନ ଏବଂ ରେଳ ଷ୍ଟେସନରେ ଲାଗିବ ସିସିଟିଭି କ୍ୟାମେରା
      Posted On: 12 DEC 2018 3:04PM by PIB Bhubaneshwar


    ଯାତ୍ରୀମାନଙ୍କ ସୁରକ୍ଷା ଏବଂ ନିରାପତ୍ତା ବୃଦ୍ଧି କରିବା ପାଇଁ ରେଳ ଷ୍ଟେସନ୍ ଏବଂ ଯାତ୍ରୀବାହୀ ରେଳଗୁଡ଼ିକରେ ସିସିଟିଭି ଲାଗିଥିବା ନୀରିକ୍ଷଣ ବ୍ୟବସ୍ଥା ଯୋଗାଇ ଦେବାକୁ ଯୋଜନା କରିଛି ରେଳ ମନ୍ତ୍ରଣାଳୟ । 8244ଟି ରେଳ ଷ୍ଟେସନ(ହଲ୍ଟ ଷ୍ଟେସନ ମଧ୍ୟ ଅନ୍ତର୍ଭୁକ୍ତ) ଏବଂ 58276ଟି ଯାତ୍ରୀବାହୀ କୋଚରେ ସିସିଟିଭି କ୍ୟାମେରା ଲଗାଯିବାର ଏହି ପ୍ରକଳ୍ପ ପାଇଁ 3771 କୋଟି ଟଙ୍କା ମଞ୍ଜୁର ହୋଇଛି । ଏହା ମଧ୍ୟରେ 983ଟି ଷ୍ଟେସନରେ ସିସିଟିଭି ଲଗାଯିବାର ବ୍ୟବସ୍ଥା ମଧ୍ୟ ଅନ୍ତର୍ଭୁକ୍ତ ଯେଉଁଥିପାଇଁ ନିର୍ଭୟା ପାଣ୍ଠି ଜରିଆରେ ପ୍ରାୟ 500କୋଟି ଟଙ୍କା ଖର୍ଚ୍ଚ କରାଯିବ ।


    ରେଳବାଇ ଉପରେ ନିୟନ୍ତ୍ରଣ ରଖିବା ଏକ ଜାତୀୟ ବିଷୟବସ୍ତୁ ହୋଇଥିବାରୁ ଅପରାଧ ନିୟନ୍ତ୍ରଣ , କେସ୍ ପଞ୍ଜିକରଣ ତଥା ସେଗୁଡ଼ିକର ତଦନ୍ତ କରିବା ଏବଂ ରେଳବାଇ ପରିସର ତଥା ଚଳନ୍ତା ଟ୍ରେନ୍ ମଧ୍ୟରେ ଆଇନ ଶୃଙ୍ଖଳା ପରିସ୍ଥିତି ବଜାୟ ରଖିବା ଏବଂ ରେଳ ଟ୍ରାକ୍ ଓ ସେତୁ ଗୁଡ଼ିକର ସୁରକ୍ଷା ହେଉଛି ରାଜ୍ୟ ସରକାରଙ୍କ ଦାୟିତ୍ୱ ଯାହା ସିଏ ସରକାରୀ ରେଳ ପୁଲିସ ( GRP ) ଏବଂ ଜିଲ୍ଲା ପୁଲିସ ଜରିଆରେ ସମ୍ପାଦନ କରିବେ । ତେବେ ଯାତ୍ରୀ ତଥା ରେଳବାଇ ପରିସରରେ ସର୍ବୋତ୍ତମ ସୁରକ୍ଷା ଯୋଗାଇଦେବାରେ ଜିଆରପିର ପ୍ରୟାସକୁ ରେଳ ସୁରକ୍ଷା ବଳ( RPF ) କାର୍ଯ୍ୟକାରୀ କରିବ ।


    ସ୍ଥାନ , ବିଭାଗ , ଡକାୟତି , ଲୁଟ୍ ଭଳି ଅପରାଧପ୍ରବଣ ଟ୍ରେନ ଓ ଷ୍ଟେସନରେ ନିୟମିତ ବିଶ୍ଳେଷଣ କରାଯିବ । ସେହି ଅନୁସାରେ ଜିଆରପି/ଜିଲ୍ଲା ପୁଲିସ ସହଯୋଗରେ ଯାତ୍ରୀ ନିରାପତ୍ତା ତଥା ସେମାନଙ୍କ ଜିନିଷପତ୍ର ଉପରେ ନଜରଦାରି କରିବା ସକାଶେ କର୍ମଚାରୀ ନିଯୁକ୍ତି , ପାଟ୍ରୋଲିଂ ଭଳି ଆଦି ସୁରକ୍ଷା ବ୍ୟବସ୍ଥା ମଧ୍ୟ ନିଆଯିବ ।


    ଲୋକସଭାରେ ଆଗତ ଏକ ପ୍ରଶ୍ନର ଲିଖିତ ଉତ୍ତରରେ ଉପରୋକ୍ତ ସୂଚନା ଦେଇଛନ୍ତି ରେଳ ରାଷ୍ଟ୍ର ମନ୍ତ୍ରୀ ରାଜେନ ଗୋହେନା


    **************


    

    
    (Release ID: 1555808) Visitor Counter : 13