      شہری ہوابازی کی وزارت

      جناب سریش پربھو نے کوئمبٹور ہوائی اڈے پر جاری کام کی پیش رفت کا جائزہ لیا
      
      انہوں نے اہلکاروں کو ہدایت دی کہ ہوائی اڈے پر بھیڑبھاڑ کو کم کرنے کیلئے
      تیزی کے ساتھ کام مکمل کریں
      جناب سریش پربھو نے کہا کہ وہ مزید زمین کے الاٹمنٹ کا معاملہ تمل ناڈو کے وزیراعلیٰ کے ساتھ اٹھائیں گے
      
      Posted On: 06 DEC 2018 7:28PM by PIB Delhi


    نئی دہلی ، 6 ؍دسمبر، کوئمبٹور ہوائی اڈے پر بھیڑبھاڑ کی شکایتیں ملنے کے بعد شہری ہوابازی کے وزیر جناب سریش پربھو نے ہوائی اڈے پر اس وقت ہونے والے کام کی پیش رفت کا جائزہ لیا۔ وزیرموصوف کو بتایاگیا کہ اے اے آئی نے فراہم زمین کے اندر مندرجہ ذیل کام شروع کئے ہیں تاکہ مسافروں کی بڑھتی ہوئی مانگ کو پورا کیا جا سکے۔ انہیں بتایا گیا کہ یہ کام تکمیل کے مختلف مراحل میں ہے۔

      * نیا ڈیپارچر بلاک:لاگت 180کروڑروپے
      * زائد 5کھاڑیاں:لاگت 30کروڑروپے
      * رہائشی کالونی کو گھنا بنانا:لاگت 49کروڑ روپے

    وزیر موصوف نے اہلکاروں کو ہدایت دی کہ وہ زیر التوا کام کو بہت جلد اور تیزی کے ساتھ مکمل کریں اور مسافروں کو مندرجہ بالا سہولتیں فراہم کریں تاکہ بھیڑ بھاڑ کو کم کیا جا سکے ۔ اہلکاروں نے جناب پربھو کے علم میں یہ بات لائی کہ رن وے کے پار ٹرمنل کو ترقی دینے کے لئے 468ایکڑ فاضل زمین کے الاٹمنٹ کے لئے تمل ناڈو کی حکومت سے درخواست کی گئی ہے۔ جناب پربھو نے انہیں بتایا کہ وہ اس معاملے کو تمل ناڈو کے وزیراعلیٰ کے ساتھ اٹھائیں گے۔


    
    
    
    
    ) م ن ۔ج ۔ ک ا (


    U-6089

    
    
    (Release ID: 1554919) Visitor Counter : 3
    
    
    
    
    

*