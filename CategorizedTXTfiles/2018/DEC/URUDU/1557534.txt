      کوئلے کی وزارت

      مرکزی وزیر پیوش گوئل نے سابق وزیراعظم اور ممبر پارلیمنٹ ایچ ڈی دیوگوڑا
      اور کرناٹک کے وزیراعلیٰ ایچ ڈی کماراسوامی سے ملاقات کی
      میٹنگ کے دوران کرناٹک میں کوئلے کی سپلائی اور ریلوے کی پروجیکٹوں سے متعلق مختلف پروجیکٹوں پر تبادلہ خیال کیا گیا
      Posted On: 27 DEC 2018 7:32PM by PIB Delhi


    سابق وزیراعظم اورممبر پارلیمنٹ جناب ایچ ڈی دیوے گوڑا اور کرناٹک کے وزیراعلیٰ ایچ ڈی کمارا سوامی کی زیرقیادت ایک وفد نے آج نئی دلی کے ریل بھون میں ریلوے اور کوئلے کے مرکزی وزیر جناب پیوش گوئل سے ملاقات کی۔ میٹنگ کے دوران کرناٹک میں کوئلے کی سپلائی اور ریلوے کے پروجیکٹوں سے متعلق مختلف معاملات پر تبادلہ خیال کیا گیا۔


    کوئلے کی سپلائی سے متعلق جناب گوئل نے اس بات کو اجاگر کیا کہ ریاست میں کوئلے کی کوئی قلت نہیں ہے۔ جناب گوئل نے واضح کیا کہ فی الحال کرناٹک کے پلانٹس میں اوسطاً پانچ دن کے کوئلہ کا اسٹاک موجود ہے، جو 2.24 لاکھ ٹن کوئلے کے برابر ہے۔ انہوں نے کہا کہ کرناٹک پاور کارپوریشن لمیٹیڈ (کے پی سی ایل) نے اس سال اکتوبر 2018 تک توانائی کے تبادلے کے سلسلے میں 584.91 ایم یو بجلی فروخت کی تھی۔ یہ فروخت 3.8 لاکھ ٹن کوئلے کی کھپت کے برابر ہے، جو بجلی کے کارخانوں میں کوئلے کے ذخیروں میں اضافہ کرنے کے لیے استعمال کی جاسکتی تھی۔ جناب گوئل نےمشورہ دیا کہ یہ بہتر ہوگا کہ بجلی کے ان کارخانوں میں کم سے کم کوئلے کا 20 دن کا ذخیرہ موجود رہے، تاکہ یہ کارخانے بلارکاوٹ کام کرتے رہیں۔آئندہ فروری-مارچ میں بجلی کی مانگ میں اچانک اضافے کے بارے میں ذکر کرتے ہوئے جناب گوئل نے مشورہ دیا کہ بجلی کے کارخانوں کے ذریعے مناسب بندوبست کیا جانا چاہیے۔ انہوں نے یہ بھی مشورہ دیا کہ سستی بجلی کا فائدہ اٹھانے کے لیے توانائی کے تبادلے پر لین دین کیا جانا چاہیے، تاکہ تھرمل پاور پلانٹس میں ذخیرہ کیے گئے کوئلے کو بہتر طور پر استعمال کرنے کو یقینی بنایا جاسکے۔


    ۔۔۔۔۔۔۔۔۔۔۔


    م ن۔ ح ا۔ ت ع۔


    U-6478

    
    
    (Release ID: 1557534) Visitor Counter : 4