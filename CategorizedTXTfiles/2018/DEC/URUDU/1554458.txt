      نائب صدر جمہوریہ ہند کا سکریٹریٹ

      فن اوررقص قدیم ہندوستان اورنئی نسل کے مابین اقدار کے نظام کومربوط کرنے والے پل کے طورپرکا م کرتے ہیں :
      
      نائب صدرجمہوریہ
      
      کلاسیکی موسیقی اورفنون بھارت کی ثقافتی تابناکی کی نمائندگی کرتے ہیں :حکومت فنکاراورموسیقار، قدیم کلاسیکی موسیقی اورفنون لطیفہ کی پرورش اورترویج واشاعت کا فریضہ انجام دیتے ہیں ، برہما گن سبھاکی گولڈن جوبلی تقریبات سے نائب صدرجمہوریہ ہند کا خطاب
      Posted On: 02 DEC 2018 8:28PM by PIB Delhi


    نئی دہلی ،03دسمبر : نائب صدرجمہوریہ ہند، جناب ایم وینکیانائیڈونے کہاہے کہ فن اوررقص وہ اصناف ہیں جو قدیم ہندوستان کے نظام اقداراور نئی نسل کے مابین ایک پل کا کام کرتی ہیں ۔ موصوف چنئی میں برہماگن سبھا کی گولڈن جوبلی تقریبات کے افتتاح کے موقع پر حاضرین سے خطاب کررہے تھے ۔ تمل ناڈوحکومت کے ماہی پروری کے وزیر ڈاکٹرجے کمار اور دیگرمعززین بھی اس موقع پرموجود تھے ۔


    نائب صدر جمہوریہ ہند نے گاناپدھامم ایوارڈاساطیری کلاسیکی موسیقارڈاکٹرکے جے یسوداس ، ناٹیہ پدھامم ایوارڈ محترمہ مالویکاسروکائی اور ناٹک پدھامم ایوارڈ جناب وردھ راجن کو تفویض کئے۔


    نائب صدرجمہوریہ ہند نے کہاکہ کلاسیکی موسیقی اورفنون بھارت کی ثقافتی تابناکی اور شہرت کی نمائندگی کرتے ہیں اور یہ تمام اصناف زندگی کے دائمی اصولوں کے لامنتاہی سلسلے کی نمائندگی بھی کرتی ہیں اور فرماں برداری اورپرامن بقائے باہمی اور نظم وضبط کا راستہ ہموارکرتی ہیں ۔


    جناب نائیڈونے کہاکہ موسیقی کسی بھی شکل میں ہو، ہم آہنگی کا کام کرتی ہے اسے زماں ومکاں کی قید میں نہیں لایاجاسکتاہے ۔یہ آفاقی زبان بولتی ہے۔ انھوں نے کہاکہ موسیقی ، فنون لطیفہ اورثقافت یک جہتی کے نظریے کوفروغ دیتے ہیں ۔


    انداز حیات سے وابستہ ان چنوتیوں کے تئیں جوبرعکس اثرات مرتب کرتی ہیں ، جناب وینکیانائیڈونے کہاکہ تیز رفتاری والاطریقۂ کارنوجوان نسل کو زندگی کے سادہ پہلوؤں سے لطف اندوز ہونے کے موقع سے محروم کررہاہے ۔ نائب صدرجمہوریہ ہند نے حکومت ، فنکاروں موسیقاروں کو تلقین کی کہ وہ نئی نسل میں بھارتی کلاسیکی موسیقی اور فنون لطیفہ کی تمام اصناف کو پروان چڑھانے اورمقبول عام بنانے کے لئے کوشاں ہوں اورانھیں آگے بڑھائیں ۔


    نائب صدرجمہوریہ ہند نے کہا کہ باربارمطالعہ سے ظاہرہوتاہے کہ وہ بچے جو موسیقی اوردیگرفنون لطیفہ سے منسلک رہتے ہیں ان میں عمدہ صلاحیتیں پیداہوتی ہیں اور اسی کے ساتھ وہ تعلیم میں بھی عمدہ کارکردگی کا مظاہرہ کرتے ہیں ۔ عملی طورپرموسیقی ، رقص یادیگرفنون لطیفہ بچوں کی یادداشت میں اضافہ کرتے ہیں ، احتسابی صلاحیتوں اور توجہ مرکوز کرنے کی صلاحیتوں کو بڑھاوادیتے ہیں ۔


    نائب صدرجمہوریہ ہند نے کہاکہ تدریسی نتائج کو بہتربنانے کے لئے اورتناؤسے مبراماحول کویقینی بنانے کے لئے موسیقی کو اسکول کے بچوں کے لئے نصاب کا حصہ بنایاجاسکتاہے ۔انھو ں نے مزید کہاکہ ہم بھارت اوربیرون بھارت اس علم کے فروغ کے لئے تکنالوجی کا استعمال کررہے ہیں اور طلبأ کلاسیکی موسیقی کی تعلیم آن لائن وسائل اور ٹیوٹروں کی مدد سے حاصل کررہے ہیں اور ایسی کوششوں کو مزید فروغ دیئے جانے کی ضرورت ہے ۔


    نائب صدرجمہوریہ ہند کی تقریر کےمتن کی خاص خاص باتیں درج ذیل ہیں :


    ‘‘مجھے برہماگاناسبھا کی گولڈن جوبلی تقریبات کے افتتاح اور ہندوستانی کلاسیکل موسیقی کے موسیقی شائقین اور غیرمعمولی موسیقار کے اجلاس میں شرکت کرکے بیحدخوشی ہے ۔


    1969میں قائم ، مجھے معلوم ہے کہ برہماگاناسبھا نے 50سالوں میں زبردست فروغ حاصل کیاہے ۔ اس کی سالانہ موسیقی تقریبات ازحد معروف ہیں ۔ آج کی جیسی تقریبات نے چنئی کودنیا کے ثقافتی نقشے پر جگہ دلانے کے ساتھ ساتھ اس شہرکو موسیقی میں اپنے تعاون کے لحاظ سے یونیسکو کے خلاقانہ صلاحیت والے شہروں کے نیٹ ورک میں شامل کرادیاہے چنئی بھارت کا وہ تیسراشہرہے جو وارانسی کے بعد خلاقانہ صلاحیت کے حامل شہروں کی یونیسکوکی فہرست میں شامل ہواہے اوراسے موسیقی کے شہرکے طورپر تسلیم کیاگیاہے ۔ جیسے جئے پورکو صناعی اور عوامی فنون یافوک آرٹ کا شہرکہاجاتاہے ۔


    مجھے اس بات کی بیحد خوشی ہے کہ یہ ادارہ ایسا ادارہ ہے جو قدیم بھارتی میوزک ، ثقافت رقص سے متعلق روایات کے تحفظ اور فروغ میں مصروف ہے ۔ مجھے سبھاکے تئیں بھی اظہارستائش کرنا چاہیئے ،جس نے کلاسیکی رقص اور گذشتہ تمام برسوں کے دوران چنئی میں موسیقی اورتھیئٹرکی صلاحیتوں کے فروغ اور ان کی حوصلہ افزائی کا فریضہ انجام دیاہے ۔


    میں اس گولڈن جوبلی تقریب کے دوران سبھا کے چارمقتدرفنکاروں کو بھی اپنی نیک تمنائیں پیش کرناچاہوں گا، جنھیں آج یہاں اعزاز سے نوازاگیاہے ۔میری مراد گاناپدھمم حاصل کرنے والے ڈاکٹرکے جے یسوداس ، ناٹیہ پدھمم حاصل کرنے والی محترمہ ملاویکاسروکئی ، ناٹاکاپدھمم حاصل کرنے والے جناب ایس وردھ راجن اور وادھیہ پردھمم حاصل کرنے والی محترمہ پدماوتی اننت گوپالن سے ہے ۔


    بھارت میں قدیم زمانے سے آج کے دورتک موسیقی کی ایک عظیم روایت کارفرمارہی ہے ۔ بھارتی کلاسیکی موسیقی اورفنون بھارت کے تابناک ماضی اور ثقافتی شہرت کی نمائندگی کرتے ہیں ۔ ہمارافن اور ہمارارقص قدیم ہندوستان اورنئی پیڑھی کے مابین ایک پل کا کام کرتے ہیں ۔ یہ تمام امورزندگی کے ان دائمی اصولوں کی نمائندگی کرتے ہیں جونظم وضبط ، فرماں برداری اورپرامن بقائے باہمی کی اساس کو فروغ دیتے ہیں ۔


    بھارت میں پرفارمنگ آرٹس کے مختلف پہلو متعدد تقریبات اور تیوہاروں ، رسوم میں رنگ بھرتے ہیں اور اپنے ورثے میں عوام کے اعتماد کو ازسرنوبحال کرتے ہیں ۔ فن کو محض تزیئن یا تفریح کاایک ذریعہ ہی نہیں سمجھاجاتابلکہ یہ ورثے کا ایک لازمی جز بھی ہے ۔


    کرناٹک موسیقی کے عظیم علم بردار جناب تھیاگ راج سوامی اس امرکابین ثبوت ہیں کہ کس طریقے سے موسیقی بھکتی کے ساتھ مل کر خداتک پہنچنے کا ذریعہ بن جاتی ہے ۔ اپنے تخلیقات کے ذریعہ تیاگ برہمہ نے ویدوں اوراپنشدوں کے تئیں اپنی عمیق تفہیم کا انکشاف کیا ہے اورجس کے ذریعہ موسیقی کے شائقین کو الوہی احساس سے ہمکنارکیاہے ۔


    موسیقی کسی بھی شکل میں ہوہم آہنگی پیداکرنے کا کام کرتی ہے۔ اسے زمان ومکان کی قیدمیں نہیں لایاجاسکتا۔ یہ آفاقی زبان بولتی ہے ۔ اس میں ذہن ، جسم اور روح پرمرہم رکھنے کی خوبیاں موجو د ہیں، جس کے ذریعہ انسان ایک آزاد روح کی حیثیت حاصل کرسکتاہے ۔ تحقیق سے یہ بات سامنے آئی ہے کہ موسیقی سننے سے نہ صرف یہ کہ انسانی دماغ کے سمعی حصے سرگرم عمل ہوتے ہیں بلکہ بڑے پیمانے پر فطری نیٹ ورک بھی قائم ہوتاہے ۔


    بھارت میں موسیقی کی روایت 2000سالوں سے بھی زائد پرانی ہے ۔ اس کے موضوعات دیومالا ، اساطیری قصوں اور کلاسیکی ادب سے اخذ کئے جاتےہیں ۔


    کلاسیکی رقص کی اصناف نظم وضبط کے قدیم قواعد پرمنحصرہوتی ہیں اوران کے پیش کرنے کے قواعد ازسخت ہوتے ہیں یہ آرٹ کلاسیکی رقص روایات کی اصناف ہیں، جن میں بھارت ناٹییم ، کتھاکلی ، موہنی اتم ، کتھک ، منی پوری ، کچی پڈی ، اوڈیشی اور چھاہوشامل ہیں ۔ بھارت ناٹیم کی جڑیں تمل ناڈومیں تلاش کی جاسکتی ہیں اور یہ کلی طورپر بھارت فارم کے سہارے آگے بڑھاہے ۔


    بھارت میں تھیئٹرکی روایت موسیقی اور رقص کی تراہی قدیم ہے ۔ گذشتہ برسوں میں تھیئٹرنے شکل بدل لی ہے اور وقت گذرنے کے ساتھ ساتھ اس کے مواد میں بھی تبدیلی واقع ہوئی ہے ۔ گذشتہ برسوں میں تھیئٹرنے ہم عصرمعاملات پر رائے عائمہ کو متاثرکرنے کے معاملے میں اہم کرداراداکیاہے ۔ کلاسیکی تھیئٹرمحض چند مقامات پرہی برقرارہے تاہم لوک تھیئٹرکو تقریباہرایک ریاست میں علاقائی فرق کے ساتھ عملی شکل میں دیکھاجاسکتاہے ۔


    بھارتی فن اورموسیقی کی یہ تمام اصناف ہماری مالا مال ثقافت کا ایک حصہ ہیں اور اس ملک کے عوام کو متحد کرنے میں اہم کرداراداکرتی ہیں ۔


    ہم نارد برہمااور دیگر ناد برہمہ سے ترغیب حاصل کرتے ہیں جن میں معروف تیاگ برہمابھی شامل ہیں ۔ جنھوں نے موسیقی کی دنیا کو مالامال کیاتھا اور ہمارے داخلی ضمیرپرگہرےاثرات مرتب کئے تھے ۔ تکنالوجی کے طفیل ہم ان تخلیقات کو کسی بھی وقت ، کسی بھی جگہ اور کتنی بھی مرتبہ سن سکتے ہیں ۔ تکنالوجی کے طفیل ہم پہلے سے کہیں بہترانداز میں بڑی تعداد میں سامعین تک رسائی حاصل کرسکتے ہیں ۔باقاعدہ طورپرمنعقد ہونے والے پروگراموں کے علاوہ ہمیں ان ذرائع کااستعمال کرناچاہیئے تاکہ بھارتی موسیقی کی مالامال روایت کا تحفظ اورترویج دونوں کام ہوسکیں ۔


    میں اس تقریب کے اہتمام کے لئے اور اس عظیم مشن میں اپناتعاون دینے کے لئے ، اہتمام کرنے والوں کو ایک بارپھرمبارکباد پیش کرتاہوں ۔


    جئے ہند!’’


    **************


    (م ن ۔ع آ )


    U-6018

    
    
    (Release ID: 1554458) Visitor Counter : 5
    
    
      Read this release in: English , Hindi