      جہاز رانی کی وزارت

      الہ آباد-دہلی کے درمیان دریائے جمنا پر بحری جہازوں کی آمدو رفت کے تکنیکی و اقتصادی امکانات کا جائزہ لینے کے لئے ڈی پی آر کا عمل شروع ہوگیا ہے:منسکھ لال منڈاویہ
      منسکھ لال منڈاویہ نے مزید کہا کہ آئی ڈبلیو اے آئی نے چار ٹرمنل قائم کئے ہیں، جبکہ عقیدت مندوں کو لانے اور لے جانے کے لئے دو کشتیا ں بھی تعینات کئے ہیں

      Posted On: 14 DEC 2018 5:52PM by PIB Delhi

    نئی دہلی،14دسمبر 2018؍سڑک نقل وحمل، شاہراہوں، جہاز رانی، کیمیکلز اور کھادوں کے وزیر مملکت جناب منسکھ لال منڈاویہ نے کل لوک سبھا میں الہ آباد-دہلی کے درمیان جہاز رانی خدمات سے متعلق پوچھے گئے ایک سوال کے جواب میں بتایا کہ این ڈبلیو- 110(دریائے جمنا میں جگت پو ر، جو کہ دہلی میں وزیر آباد بیراج کے بالائی میں 6کلومیٹر دور ہے، سے لے کر الہ آباد میں دریائے جمنا اور گنگا کے سنگم تک)پر بحری جہازوں کے آمدو رفت کی تکنیکی و اقتصادی امکانات کا جائزہ لینے کے لئے تفصیلی پروجیکٹ رپورٹ(ڈی پی آر) کی تیاری کا کام شروع ہوگیا ہے۔


    انہوں نے مزید کہا کہ اندرون ملک آبی گزرگاہوں سے متعلق ہندوستانی اتھارٹی(آئی ڈبلیو اے آئی) نے پریاگ راج(الہ آباد) میں قلعہ گھاٹ، سرسوتی گھاٹ، نینی برج اور سوجاون گھاٹ پر کنبھ میلہ کے لئے چار ٹرمنل قائم کئے ہیں۔ اسی طرح سے آئی ڈبلیو اے آئی نے عقیدت مندوں کو لانے اور لے جانے کے لئے چار کشتیاں بھی تعینات کئے ہیں۔ مزید برآں پریاگ راج سے وارانسی تک این ڈبلیو- 1 کے بحری علاقے میں چھوٹے بحری جہازوں؍کشتیوں کی آمدو رفت کے لئے 1.0میٹر کی کم گہرائی والے جہازرانی کے قابل آبنائے بھی دستیاب کرائے گئے ہیں۔ اسی طرح سے عقیدت مندوں کوکشتیوں پر سوار کرنے اور اتارنے کے لئے چٹناگ، سرسا، سیتامڑھی، وندھیاچل اور چنار کے مقام پر چار عارضی ٹرمنل بھی تعمیر کئے گئے ہیں۔ اس سے کنبھ میلے کے دوران دس لاکھ سے زائد عقیدت مندوں کی آسان آمدو رفت میں مدد فراہم ہوگی۔


    م ن۔م ع ۔ ن ع


    U: 62 54

    
    
    (Release ID: 1555986) Visitor Counter : 8