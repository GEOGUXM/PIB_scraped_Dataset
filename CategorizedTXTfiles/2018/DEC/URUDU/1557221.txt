      مکانات اور شہری غریبی کے خاتمے کی وزارت

      بھارت رتن اور سابق وزیر اعظم اٹل بہاری واجپئی کی سمادھی ‘سدیو اٹل’قوم کے نام کل وقف کی جائے گی،یہ سمادھی ایک شاعر، انسانیت نواز سیاست داں اور ایک عظیم رہنما کی حیثیت سے ان کی شخصیت کی عکاس ہے
      سمادھی کا مرکزی پلیٹ فارم پالش شدہ گرینائٹ پتھر کے 9چوکور بلاکوں پر مشتمل ہے، جس کے بیچ میں ایک ‘دیا’ روشن ہے۔یہ 9پتھرنورس، نوراتر اور نوگرہ سمادھی کی نمائندگی کرتے ہیں، ان کے چاروں طرف9دیواریں بنی ہوئی ہیں، جن پر اٹل جی کی نثر؍نظم کندہ ہیں، جنہیں باہری دائرہ نما راستے کی پردکشنا کرتے وقت پڑھا جاسکتا ہے

      Posted On: 24 DEC 2018 4:52PM by PIB Delhi

    نئی دہلی، 24 دسمبر 2018؍بھارت رتن اورسابق وزیراعظم اٹل بہاری واجپئی کی سمادھی ‘سدیو اٹل’قوم کے نام کل یعنی25 سمبر2018کو وقف کی جائےگی،یہ سمادھی ایک شاعر، انسانیت نوازسیاست داں اور ایک عظیم رہنما کی حیثیت سے ان کی شخصیت کی عکاس ہے۔سمادھی کا مرکزی پلیٹ فارم پالش شدہ گرینائٹ پتھرکے9چوکور بلاکوں پر مشتمل ہے، جس کے بیچ میں ایک ‘دیا’ روشن ہے۔یہ 9پتھرنورس، نوراتر اور نوگرہ سمادھی کی نمائندگی کرتے ہیں۔ان 9 چوکورسمادھی کو اس طرح سے نصب کیا گیا ہے کہ اس نے کمل کے پھول کی شکل اختیار کرلی ہے۔9مربعوں پر مشتمل پلیٹ فارم پر چار سمتوں سے گزرگاہ تک رسائی حاصل کی جاسکتی ہے، جو سفید سنگ مر مر کے بنے ہوئے ہیں، تاکہ فرش گرم نہ ہوسکے۔سمادھی کے چاروں طرف 9 چھوٹی دیواریں تعمیر کیا گیا ہے، جن پر اٹل جی کی نثر اور نظمیں کندہ کی گئی ہیں، جنہیں سمادھی پر آنے والے باہری راستے پر پردکشنا کرتے ہوئے پڑھ سکتے ہیں۔


    اٹل جی کی نظریات اور خیالات ملک کے عوام کے لئے تحریک کا ایک عظیم وسیلہ ہے۔ اس عظیم انسان کو عوام کے ذریعے خراج عقیدت پیش کرنے کے خاطر ‘‘اٹل اسمرتی نیاس سوسائٹی’’(سرکردہ شخصیات کے ذریعے بنائی گئی سوسائٹی رجسٹریشن قانون 1860 کے تحت رجسٹرڈ) نے سمادھی تیار کرنے کا کام کیا ہے۔سوسائٹی کے بانی ممبروں میں محترمہ سمترا مہاجن، لال جی ٹنڈن، اوپی کوہلی، واجو بھائی رودا بھائی والا، وجے کمار ملہوترا، رام لال جی اور رام بہادر رائے شامل ہیں۔


    حکومت نے سمادھی کے لئے راج گھاٹ کے قریب خالی اراضی کا ایک ٹکڑا فراہم کیا ہے، جسے یہ سوسائٹی ایک عوامی مقام کے طورپر اپنے خرچ سے اسے تیار کرے گی اور اس کی دیکھ بھال کرے گی۔سمادھی کے لئے مختص کی گئی زمین حکومت کی ملکیت ہی رہے گی۔


    ملک کے مختلف حصوں سے لائے گئے پتھر سمادھی کی تعمیر میں استعمال کئے گئے ہیں، جس سے کثرت میں وحدت کی عکاسی ہوتی ہے۔ سمادھی کا خاص پتھر کالے رنگ کا پتھر ہے، جسے تلنگانہ کےکھمم کی کان سے حاصل کیا گیا ہے۔پریکرما کی جگہ پر سفیدسنگ مرمر لگایا گیا ہے جو دھوپ کی گرمی سے گرم نہیں ہوتا۔ سمادھی کے اوپر بیچ میں جو دیا رکھا گیا ہے، کھمم سے حاصل کالے گرینائٹ کی چمڑے کی شکل کا بنا ہوا ہے، جبکہ دیے کے اندر جلتا ہوا شعلہ کرسٹل سے بناگیا ہے، جس کے اندر ایل ای ڈی لائٹ فٹ کی گئی ہے۔ اندرونی پتیاں، باہری پتیاں اور اس کے درمیان باہری پریکرما کا راستہ چمکدار پیلے اور تابنے کے رنگ کے پتھروں سے بنایا گیا ہے، جو راجستھان کے ابوروڈ کی بہترین کانوں سے حاصل کیا گیا ہے۔ بیچ میں پیدل چلنے کے راستے پر کالے رنگ کے لیدر فنش والے گرینائٹ کا استعمال کیا گیا ہے۔


    یہ سمادھی سی پی ڈبلیو ڈی نے 10.51کروڑ روپے کی لاگت سے تیار کی ہے۔ سمادھی کی تعمیر کی پوری لاگت اٹل اسمرتی نیاس سوسائٹی نے ادا کی ہے۔


    م ن۔م م۔ ن ع


    U: 642 6

    
    
    (Release ID: 1557221) Visitor Counter : 11