      ارضیاتی سائنس کی وزارت

      حیدرآباد کے آئی این سی او آئی ایس میں یونیسکو کے دوسرے زمرے کے ایک آپریشنل اوشینو گرافی کے بین الاقوامی تربیتی مرکز کا افتتاح کیا جائے گا۔
      Posted On: 20 DEC 2018 1:44PM by PIB Delhi


    نئی دہلی، 20 دسمبر، سائنس و ٹیکنالوجی ، ارضیاتی علوم، ماحولیات اور جنگلات و آب و ہوا میں تبدیلی کی روک تھام کے مرکزی وزیر ڈاکٹر ہرش وردھن حیدرآباد کے آئی این سی او آئی ایس کیمپس میں 22 دسمبر 2018 کو آپریشنل اوشینو گرافی کے بین الاقوامی تربیتی مرکز(آئی ٹی سی او اوشین) کا افتتاح کریں گے، جس کی تعمیر حال ہی میں کی گئی ہے۔مرکزی وزیر آئی ٹی سی او اوشین کو آنجہانی وزیر اعظم جناب اٹل بہاری واجپئی کے نام سے منسوب کریں گے، جنھوں نے ملک میں سائنس اور ٹیکنالوجی کی ترقی کے لیے اہم تعاون دیا تھا۔ اس موقع پر ڈاکٹر وردھن اس تعلیمی عمارت کو اٹل بھون اور اس میں تعمیر کئے گئےگیسٹ ہاؤس کو اٹل اتیتھی گرہ کا نام دیں گے۔


    یونیسکو کا زمرہ 2 کا مرکز آئی این سی او آئی ایس میں ایک تربیتی مرکز کے طور پر قائم کیا گیا تھا اور اس سے بحر ہند سے متصل جنوبی ایشیا اور افریقی ممالک اور بحرالکاہل جزیراتی ممالک کو سمندری علوم اور ان سے متعلق بندوبست کے شعبوں میں آئی این سی او آئی ایس کی مہارت اور تجربے سے فائدہ حاصل کرنے کا موقع ملےگا۔ آپریشنل اوشینو گرافی کے بین الاقوامی تربیتی مرکز (آئی ٹی سی او اوشین) کی سرگرمیوں میں اضافہ کرنے کے لیے تعلیمی عمارت اور بین الاقوامی گیسٹ ہاؤس پر مشتمل ایک مکمل ادارہ آئی این سی او آئی ایس کیمپس میں تعمیر کیا گیا ہے۔


    حکومت ہند کے تحت ارضیاتی علوم کی وزارت (ایم او ای ایس)، نے حیدرآباد میں اوشین انفارمیشن سروسز کے بھارتی قومی مرکز (آئی این سی او آئی ایس) میں آپریشنل اوشینو گرافی کا ایک بین الاقوامی تربیتی مرکز (آئی ٹی سی او اوشین) قائم کیا تھا۔ جس کا مقصد سائنسدانوں / محققین/ سرکاری افسران/ قدرتی آفات سے متعلق بندوبست کرنے والے افسران/ فیصلہ ساز افسران وغیرہ کو تربیت فراہم کرنا ہے۔ اسی طرح آئی ٹی سی او اوشین نے بھارت اور بیرون ملک کے مختلف اور بہت سے شرکاء کے لیے مختصر مدتی تربیتی پروگراموں کا انعقاد شروع کیا تھا۔ بعد میں یونیسکو اور بحر ہند رِم (آئی او آر) کے سلسلے میں، ملکوں کے لیے صلاحیت سازی کے نئے طور طریقے تشکیل دینے کا نشانہ حاصل کرنے میں بین حکومتی اوشینو گرافک کمیشن (آئی او سی)، بحر ہند اور بحر اوقیانوس سے متصل افریقی ممالک اور چھوٹے جزیراتی ملکوں کی مدد کے لیے حکومت ہند نے ارضیاتی علوم کی وزارت کے ذریعے یونیسکو کے دوسرے زمرے کے ایک مرکز کے طور پر آئی ٹی سی او اوشین قائم کرنے کی پیش کش کی تھی۔


    یونیسکو کی جنرل کانفرنس میں یونیسکو کے دوسرے زمرے کے مرکز کے طور پر آئی ٹی سی او اوشین قائم کرنے کی حکومت ہند کی پیش کش کو نومبر 2017 میں منظوری دے دی گئی۔ مرکز کا مشن، اوشینو گرافک سائنسی ٹھکانہ تیار کرنا اور اس سے متعلق ٹیکنالوجی نیز اطلاعاتی نظام میں آئی او سی/ یونیسکو کے رُکن ممالک کی مدد کرنا ہے۔ نیز آپریشنل اوشیو گرافک سروسز کی برھتی ہوئی مانگ کو پورا کرنے کے لیے اور سمندروں کے بہتر بندوبست کے لیےتربیت یافتہ سمندری سائنسدانوں، ٹیکنالوجی کے ماہرین اور سمندر کی دیکھ ریکھ کرنے والے ماہرین کا ایک گروپ تشکیل دینا ہے۔


    آئی این سی او آئی ایس، خطے میں آپریشنل اوشینو گرافی کے ایک سرکردہ ادارے کے طور پر اپنا کام پہلے ہی سے انجام دے رہا ہے۔ اس ادارے سے سونامی سے قبل وارننگ بحر ہند رِم پر واقع 25 ملکوں کو بھیجی جاتی ہے۔ کیونکہ آئی او سی / یونیسکو نے اکتوبر 2012 میں مرکز کو سونامی سروس فراہم کرنے والے علاقائی مرکز (آر ٹی ایس پی) کے طور پر نامزد کیا تھا۔ افریقہ اور ایشیا کے لیے ریجنل انٹی گریٹڈ ملٹی ہزارڈ ارلی وارننگ سسٹم (آرآئی ایم ای ایس) کی نگرانی میں آئی این سی او آئی ایس، پانچ ملکوں (سری لنکا ، مالدیپ، سیشلز، مڈغاسکر اور کیمرون) کو سمندر کے تازہ ترین حالات سے متعلق پیش گوئی اور دیگر متعلقہ وارننگز بھی جاری کرتا ہے۔


    **********


    U – 6371


    

    
    (Release ID: 1556765) Visitor Counter : 15