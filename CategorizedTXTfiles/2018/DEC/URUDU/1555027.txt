      وزارت دفاع

      اٹلی کی ٹیم نے ‘ایڈمیرل کپ’ کشتی دوڑ 2018میں کامیابی حاصل کی
      Posted On: 06 DEC 2018 9:51PM by PIB Delhi


    نئی دہلی ،07دسمبر : 1-‘ایڈمیرلس کپ ’کشتی رانی دوڑ2018کا 9واں ایڈیشن بروز جمعرات 6دسمبر ،2018 کی شب کوبھارتی بحریہ اکیڈمی (آئی این اے ) واقع اٹی کلم ساحل ، ایزی مالا میں منعقدہ ایک شاندار تقریب کے ساتھ اختتام پذیرہوا۔


    2-مڈشپمنٹ ونسیزوروکواور مڈشپمنٹ البرٹوکیبرس نے ٹیم اٹلی کی نمائندگی کرتے ہوئے ایڈمیرلس کپ 2018جیت لیا۔ ٹیم سنگاپورکی نمائندگی سیکنڈلیفٹیننٹ کویی کیوان اور سیکنڈلیفٹیننٹ ڈلوں ہو کررہے تھے ، یہ ٹیم رنراپ قرارپائی ۔امریکی ٹیم کی نمائندگی مڈشپمنٹ جیسیکاایم سی جونس اور مڈشپمنٹ ٹائیلرفلے کررہے تھے ، اس ٹیم کو تیسرا مقام حاصل ہوا۔ میزبان ملک کی ٹیم ( بھارتی بحریہ اکیڈمی ) نے ایڈمیرل کپ 2018میں مجموعی طورپر چوتھی پوزیشن حاصل کی ۔ بحرین کے فرسٹ لیفٹیننٹ ابراہیم شویترنے انفرادی حیثیت سے اولین مقام حاصل کیااوریہ مقام انھیں افراد کے زمرے میں حاصل ہوا۔ اس کے بعد مڈشپمنٹ ونسیزوروکو اٹلی اورسیکنڈلیفٹیننٹ ڈلوں ہوجن کا تعلق سنگاپورسے تھا بالترتیب دوسرے اورتیسرے مقام پررہے ۔ امریکہ کامڈشپمنٹ جیسیکاایم سی جونس خواتین کے زمرے میں انفرادی لحاظ سے اول نمبر پررہیں اور پولینڈ کی مڈشپمنٹ پاولاکامنسکااورکیڈٹ فرانسکا موریشیوپرتگال بالترتیب دوسرے اورتیسرے نمبر پررہیں ۔ آئی این اے کے کمانڈینٹ وائس ایڈمیرل آئی بی پنڈت اے وی ایس ایم ، اختتامی تقریب میں مہمان خصوصی تھے۔ انھوں نے ایڈمیرل کپ ، رنرس اپ ٹرافی اورانفرادی انعامات فاتحین کو پیش کئے ۔ اٹلی اورسنگاپورایڈمیرل کپ اوررنرس کپ ٹرافی کی ہوبہونقلیں اپنے ساتھ لے جائیں گی ۔


    ایڈمیرلس کپ کے تحت دوڑکے دنوں میں 3دسمبر ، 2018سے 6دسمبر ، 2018کے دوران لیزرریڈیلس کشتیوں کی مسابقت عمل میں آئی ۔9خواتین سمیت 62مندوبین نے ازحدچنوتی بھرے اور ہوااورموسم کے دباؤکا سامنا کرنے والے حالات میں لیزرریڈیلز کشتیوں میں اپنی کشتی رانی صلاحیت کا مظاہرہ کیا۔ اور گذشتہ 4دنوں میں اپنی کشتیوں کے ذریعہ ہررکاوٹ پارکرکے دکھائی ۔ یہ مسابقت 2010میں اپنے آغاز سے لے کراب تک کی اپنی مدت میں ازحدمقبول عام رہی ہے ۔


    ایڈمیرلس کپ کشتی رانی دوڑ2018کے نویں ایڈیشن میں آسٹریلیا،بحرین ، بنگلہ دیش ، بلغاریہ ، کینڈا ، چین ، مصر، فرانس ، جرمنی انڈونیشیا، ایران ، اسرائیل ، اٹلی ، جاپان ، ملیشیا، مالدیپ ، میانمار، نائیجیریا ، عمان ،پولینڈ، پرتگال ، سنگاپور، جنوبی افریقہ ، سری لنکا ، متحدہ عرب امارات ، برطانیہ ، امریکہ اور ویت نام کی 30مسابقتی ٹیمیں شریک تھیں ۔ آئی این اے اور قومی دفاعی اکیڈمی کھڑک واسلہ کی دوبھارتی اکیڈمی ٹیمیں بھی اس میں شامل تھیں ، اس لحاظ سے کسی فوجی کشتی رانی ، مسابقتی مقابلے میں اتنی بڑی تعداد میں ٹیموں کی شرکت ، بھارت کے لئے ایک اعزاز کی بات ہے ۔


    گذشتہ پانچ دنوں کے دوران غیرممالک سے آئی ہوئی ٹیمیں اوران کے ہمراہ آئے ہوئے مہمان افسران مسابقتی دوڑ سے متعلق سرگرمیوں میں مصرف ہونے کے علاوہ مختلف النوع دیگر سرگرمیوں میں مصرف تھے ، جن میں بھارتی بحریہ اکیڈمی میں واقع تربیتی اورکھیل کود سہولتوں کا مشاہدہ ، ماونٹ دلی تک آرکیالوجیکل اورفٹ نیس ٹریک اور ثقافتی پیکیج وغیرہ شامل تھے، جن سے بھارت کی مالامال روایات ، لسانیات ، ثقافت ، رقص اور فنون لطیفہ کی اصناف کا اظہارہوتاہے ۔


    یہ تقریب 6دسمبر ،2018کو اٹی کلم خلیج میں واقع بھارتی بحریہ اکیڈمی ( آئی این اے ) ایزی مالامیں منعقدہ اختتامی تقریب کے انعقاد کے ساتھ اپنی تکمیل کو پہنچی ۔ مندوپ ٹیمیں دسمبر 2018کورخصت ہوں گی جنھوں نے تمام مقابلوں میں بڑی دلجمعی سے حصہ لیاہے ۔ وہ یہ امید بھی ساتھ لے کر جائیں گی کہ 10ویں ایڈیشن یعنی ایڈمیرلس کپ کشتی رانی دوڑ 2019میں وہ دوبارہ بھی یہاں آئیں گی ۔


    **************


    (م ن ۔ع آ )


    U-6094

    
    
    (Release ID: 1555027) Visitor Counter : 1
    
    
      Read this release in: English