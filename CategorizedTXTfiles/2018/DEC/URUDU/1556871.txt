      آبی وسائل، دریائی ترقیات اور گنگا احیاء کی وزارت

      حکومت نے دریائی ترقیات اور احیاء کے لئےمتعدد اقدامات کئے ہیں
      Posted On: 20 DEC 2018 6:23PM by PIB Delhi


    نئی دہلی، 20 دسمبر 2018؍آبی وسائل، دریائی ترقیات اور گنگا احیاء کے وزیر مملکت جناب ارجن رام میگھوال نے آج لوک سبھا میں ایک تحریری جواب میں بتایا ہے کہ کسی بھی خطے یا ملک میں اوسط سالانہ آبی دستیابی کا انحصار ،بیشتر وہاں کے آبی-موسمیاتی اور ارضیاتی عناصر پر ہوتا ہے۔ملک میں اوسط سالانہ آبی مضمرات کا تخمینہ 1869 بلین مکعب میٹر کے بقدر کا لگایا گیا ہے۔جغرافیائی اور دیگر عناصر کی وجہ سے قابل استعمال پانی کی دستیابی سالانہ بنیادوں پر 1137بی سی ایم سالانہ تک محدود ہے۔اس میں 690بی سی ایم سطح زمین پر دستیاب پانی اور 447بی سی ایم قابل بھرپائی زمینی پانی کی مقدار شامل ہے۔


    ملک میں دو طرح کے دریا پائے جاتے ہیں۔ ایک سال بھر پانی سے لبریز رہنے والا دریا اور دوسرے ایسے دریا ،جن میں سال بھر پانی نہیں رہتا۔ سال بھر پانی والے دریاؤں میں فطری طور پر سال بھر پانی دستیاب رہتا ہے، جبکہ دوسرے زمرے کے دریا ایسے ہوتے ہیں، جن میں بارش کے زمانے میں پانی جمع ہوتا ہے اور صرف بارش کے سیزن کے دوران ہی پانی کی طغیانی رہتی ہے۔ دریاؤں میں طغیانی کا انحصار مختلف النوع وجوہات مثلاً بارش کی مقدار اس کی تقسیم اور طاس کے علاقے میں اس کی شدت، خود طاس کی نوعیت اور دریا سے حاصل کئے جانے والے پانی کی کیفیت پر ہوتا ہے۔ مرکزی آبی کمیشن(سی ڈبلیو سی) نے وزارت کے تحت تمام اہم دریاؤں پر ملک بھر میں آبی مشاہدے کے مراکز قائم کررکھے ہیں۔ گزشتہ20 برسوں میں سالانہ اوسط طغیانی کی بنیاد پر ملک کے اہم دریاؤں میں پانی کی طغیانی اور دستیابی میں اضافے یا تخفیف کے معاملے میں کوئی بڑی تبدیلی زیر مشاہدہ نہیں آئی ہے۔


    تاہم فی کس آبی ستیابی کا انحصار ملک کی آبادی پر ہوتا ہے اور بھارت میں پانی کی فی کس دستیابی ، آبادی میں ہونے والے زبردست اضافے کی وجہ سے افزوں طورپر لگاتار گھٹ رہی ہے۔2001ءمیں اوسط سالانہ فی کس آبی دستیابی کا تخمینہ لگایا گیا تھا، اسی طرح سے 2011ء میں بھی تخمینہ لگایا گیا تھا، جو کہ بالترتیب 1816مکعب میٹر اور 1545مکعب میٹر تھا۔یہی دستیابی 2025ءاور 2050ءتک بالترتیب گھٹ کر 1340 اور 1140 تک پہنچ سکتی ہے۔ سالانہ بنیادوں پر پانی کی فی کس دستیابی جو 1700مکعب میٹروں سے کم ہوگی، اس کے بارے میں یہ کہا جاسکتا ہے کہ ایسی صورت میں پانی کی قلت کا سامنا ہوگا، جبکہ 1000مکعب میٹر سے کم فی کس آبی دسیتابی کو پانی کی قلت خیال کیا جاتا ہے۔ بھارت میں موسمیاتی فرق اور بھاپ وغیرہ بننے کی کیفیت میں نوعیت کے لحاظ سے انفرادیت کی وجہ سے متعدد خطوں کے لئے پانی کی دستیابی قومی آبی دستیابی کی اوسط سے کم ہے۔ اسے آبی قلت کہا جاسکتا ہے۔


    حکومت ہند نے دریائی ترقیات اور احیاء کے لئے متعدد اقدامات کئے ہیں۔دریائے گنگا کی ترقی کا کام ،نیز اس کے معاون ندیوں کے احیاء وغیرہ کا کام آبی وسائل کی وزارت، دریائی ترقیات اور گنگا احیاء کے ضمن میں صاف ستھری گنگا کے قومی مشن کے تحت انجام دیتی ہے۔ بقیہ دریاؤں کی ترقی کا کام ماحولیات اور جنگلات وموسمیاتی تبدیلی کی وزارت ، قومی دریائی تحفظ منصوبے کے تحت مشترکہ لاگت برداشت کرنے کی بنیاد پر دیتی ہے۔ یہ لاگت مرکزی اور ریاستی حکومت کے مابین، ریاستی حکومتوں کی جانب سے موصول ہونے والی تجاویز کی بنیاد پر شیئر کی جاتی ہے۔


    حکومت ہند نے نیتی آیوگ کے چیف ایکزیکیٹو آفیسر کی صدارت میں ایک ماہرین گروپ تشکیل دیا ہے، جس میں آبی وسائل ، دریائی ترقیات اور گنگا احیاء کی وزارت، ماحولیات وجنگلات اور موسمیاتی تبدیلی کی وزارت ، ہاؤسنگ و شہری امور کی وزارت، پینے کے پانی و صفائی ستھرائی کی وزارت، دیہی ترقیات کی وزارت اور زراعت و امداد باہمی اور کاشتکاروں کی فلاح وبہبود کی وزارت کے سیکریٹری حضرات شامل ہیں۔ یہ ماہر گروپ ملک میں دریاؤں کی بحالی سے متعلق سفارشات کے سلسلے میں تیار کردہ مسودہ پالیسی کا جائزہ لے گا، جسے ایشا فاؤنڈیشن نے پیش کیا ہے اور جائزہ لینے کے بعد حکومت کے لئے اپنی جانب سے ایک منصوبہ عمل پیش کرےگا۔ بعد ازاں دیہی ترقیات کا محکمہ ایم این آر ای جی ایس کے تحت دریائی احیاء کا ایک منصوبہ عمل تیار کرے گا اور یہی منصوبہ عمل نیتی آیوگ نے تمام ریاستوں اور مرکز کے زیر انتظام علاقوں کے چیف سیکریٹری حضرات؍منتظمین کو ارسال کیا ہے۔


    حکومت ہند نے آبی وسائل ترقیات کے لئے ایک قومی تناظر منصوبہ وضع کیا ہے، جس کے تحت فاضل پانی والے طاسوں سے فاضل پانی ، کم پانی والے طاسوں میں منتقل کیا جائے گا۔ این پی پی کے تحت قومی آبی ترقیات ایجنسی (این ڈبلیو ڈی اے) نے 30بین طاسی آبی منتقلی روابط (16 سال بھر پانی سے لبریز رہنےو الے دریاؤں کے لئے اور 14 ہمالیائی عنصر کے تحت) کی شناخت کی ہے،جس کے لئے افادیت پر منبی رپورٹ تیار کی جانی ہے۔تمام تر30روابط کے سلسلے میں ماقبل افادیت رپورٹیں(پی ایف آر)بھی تیار کی گئی ہیں اور انہیں متعلقہ ریاستی حکومتوں تک پہنچا دیا گیا ہے۔ سروے اور جانچ پڑتال کے بعد سال بھر پانی کے حامل دریاؤں کے سلسلے میں 14روابط کی افادیت پر مبنی رپورٹ اور 2روابط کے سلسلے میں ایف آر(بھارتی حصہ)اور 7روابط کے سلسلے میں ایف آر مسودے (بھارتی حصہ)ہمالیائی عنصر کے تحت مکمل کرلئے گئے ہیں۔


    دریاؤں کو باہم مربوط کرنے کے نفاذ(آئی ایل آر) کے پروجیکٹوں کے تحت مختلف النوع اقدامات کئے جاتے ہیں، جن میں ما قبل افادیت رپورٹ کی تیاری ؍افادیت پر مبنی رپورٹ کی تیاری،جن کا تعلق روابط سے ہوتاہے، متعلقہ ریاستوں کے ساتھ اتفاق رائے قائم کرنے کی غرض سے گفت وشنید ، اگر روابط کا تعلق پڑوسی ملک تک احاطہ کرتا ہے، تو اس صورت میں ہمسایہ ممالک کے ساتھ معاہدات ، ڈی پی آر کی تیاری جن کا تعلق پروجیکٹوں سے ہوتاہے، متعلقہ ایجنسیوں سے منظوریوں کا حصول، جس میں ماحولیات اور جنگلات وموسمیاتی تبدیلی کی وزارت اور قبائلی امور کی وزارتیں شامل ہیں، آب پاشی، سیلاب کی روک تھام اور آبی وسائل، دریائی ترقیات اور گنگا احیا ء کی وزارت کےکثیر مرکزی پروجیکٹوں کے سلسلے میں تشکیل دی گئی آب پاشی سے متعلق مشاورتی کمیٹی کی منظوری، سرمایہ کاری سے متعلق منظوری اور ڈی پی آر کے مطابق پروجیکٹ کی تکمیل کے لئے تعمیرات کی مدت وغیرہ امور شامل ہیں۔پروجیکٹ کے نفاذ کا مرحلہ ڈی پی آر کی تیاری کے بعد آتا ہے اور بعد ازاں درکار قانونی منظوریاں حاصل کی جاتی ہیں۔ اس طریقے سے پروجیکٹوں کے نفاذ کی مدت میں ہر معاملے میں علیحدہ علیحدہ نوعیت کی ہوتی ہے۔


    م ن ۔ ن ع


    U: 6 3 91

    
    
    (Release ID: 1556871) Visitor Counter : 9