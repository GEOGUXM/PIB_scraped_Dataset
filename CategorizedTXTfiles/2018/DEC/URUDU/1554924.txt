      وزارت دفاع

      شمال مشرقی ریاستوں کے قومی یکجہتی ٹور کے طلبا نے وائس چیف آف آرمی اسٹاف سے ملاقات کی
      Posted On: 06 DEC 2018 7:38PM by PIB Delhi


    نئی دہلی، 6 دسمبر 2018 ، شمال مشرقی ریاستوں، اروناچل پردیش آسام، میگھالیہ، منی پور، ناگالینڈ، میزورم اور تریپورہ کے قومی یکجہتی ٹور کے طلبا کے گروپ نے 6 دسمبر 2018 کو دہلی کا دورہ کیا اور فوج کے نائب سربراہ لیفٹننٹ جنرل دیو راج امبوہ سے ملاقات کی۔ یہ گروپ مختلف عمر کے 26 طلبا اور سات ٹیچروں پر مشتمل تھا۔ فوج کے نائب سربراہ نے ان طلبا کو اس بات کی ترغیب دی کہ وہ سخت محنت کریں اور قومی تعمیر کے عمل میں سرگرمی کے ساتھ حصہ لیں۔ انہوں نے ان طلبا پر یہ زور بھی دیا کہ وہ ہندوستان کی مسلح افواج میں شامل ہوں اور قوم کے کاز کی خدمت کریں۔


    قومی یکجہتی ٹور جموں و کشمیر اور شمال مشرقی ریاستوں کے نوجوانوں کے لئے تعلیمی اور ترغیبی ٹور ہے جن کا مقصد ملک کے قیمتی ورثے سے انہیں آگاہ کرنا اور اس وقت جاری مختلف ترقیاتی اور صنعتی سرگرمیوں سے انہیں واقف کرانا ہے۔اس اقدام سے ان کے سامنے کریئر کے مختلف متبادل راستے سامنے آئیں گے اور وہ سرکردہ شخصیات سے بات چیت کرسکیں گے۔


    ۔۔۔۔۔۔۔۔۔۔۔


    م ن۔ج ۔ن ا۔


    ( 06-12-2018 )


    U- 6090

    
    
    (Release ID: 1554924) Visitor Counter : 4