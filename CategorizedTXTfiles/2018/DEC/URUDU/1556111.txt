      وزیراعظم کا دفتر

      وزیر اعظم پریاگ راج میں: نئے ایئرپورٹ کمپلیکس، کنبھ میلے کے لیے انٹیگریٹیڈ کمانڈ اینڈ کنٹرول سینٹر کا افتتاح، ترقیاتی پروجیکٹوں کا آغاز
      Posted On: 16 DEC 2018 7:36PM by PIB Delhi


    نئی دہلی، 16 /دسمبر وزیر اعظم جناب نریندر مودی نے آج پریاگ راج میں ایک نئے ایئرپورٹ کمپلیکس اور کنبھ میلے کے لیے ایک انٹیگریٹیڈ کمانڈ اینڈ کنٹرول سینٹر کا افتتاح کیا۔


    وزیر اعظم نے گنگا پوجن بھی کیا اور سوچھ کنبھ نمائش دیکھی۔ انھوں نے پریاگ راج میں اکشے وٹ کا بھی دورہ کیا۔ انھوں نے پریاگ راج میں انڈاوا میں مختلف ترقیاتی پروجیکٹوں کو قوم کے نام وقف کیا، افتتاح کیا اور سنگ بنیاد رکھا۔


    ایک بڑے اجتماع سے خطاب کرتے ہوئے انھوں نے اعلان کیا کہ اس بار ارتھ کنبھ کے زائرین اکشے وٹ بھی دیکھ سکیں گے۔ انھوں نے کہا کہ حکومت پریاگ راج تک اچھی کنیکٹیویٹی کو یقینی بنانے کے لیے ہر کوشش کر رہی ہے۔ انھوں نے کہا کہ آج جو پروجیکٹ قوم کے نام وقف کئے گئے ہیں ان سے بنیادی ڈھانچے اور کنیکٹیویٹی دونوں کو بہتر بنانے میں مدد ملے گی۔ انھوں نےکہا کہ نیا ایئرپورٹ ٹرمینل کا کام ایک سال کی ریکارڈ مدت میں مکمل ہوا ہے۔


    وزیر اعظم نے کہا کہ ارتھ کنبھ میں آنے والے بھگتوں کے لیے اس کو ایک بے مثال تجربہ بنانے کو یقینی بنانے کے لیے ہر ایک کوشش کی جارہی ہے۔ انھوں نے کہا کہ ہندوستان کے شاندار ماضی اور روشن مستقبل کو دکھانے کی بھی کوشش کی جارہی ہے۔


    وزیر اعظم نے کہا کہ حکومت صاف ستھری گنگا کو یقینی بنانے کے لیے بھی کام کر رہی ہے۔ انھوں نے کہا کہ اس سلسلے میں سیویج ٹریٹمنٹ پلانٹ اور گھاٹوں کو خوبصورت بنانے کا کام لمبے عرصے تک چلے گا۔


    وزیر اعظم نے کنبھ کو ہندوستان اور ہندوستانیت کی ایک علامت بتایا۔ انھوں نے کہا کہ یہ ہمیں متحد کرتا ہے اور ایک بھارت، شریشٹھ بھارت کی ایک جھلک پیش کرتا ہے۔ انھوں نے کہا کہ کنبھ میلے کا انعقاد صرف اعتقاد کا معاملہ ہی نہیں ہے بلکہ یہ وقار کا معاملہ بھی ہے اور کنبھ میں آنے والے ہر ایک شخص کا اچھی طرح دھیان رکھا جائے گا۔ انھوں نے کہا کہ ارتھ کنبھ یہ ظاہر کرے گا کہ ‘‘نیو انڈیا’’ میں کس طرح وراثت اور جدیدیت کا احاطہ کیا جائے گا۔


    وزیر اعظم نے کہا کہ وہ ملک کو متنبہ کرنا چاہتے ہیں کہ کچھ طاقتیں عدلیہ پر غیر ضروری دباؤ ڈالنے کی کوشش کر رہی ہیں۔ انھوں نے کہا کہ یہ عناصر اپنے آپ کو تمام اداروں سے اوپر سمجھتے ہیں۔


    ۔ ۔ ۔ ۔ ۔ ۔ ۔ ۔ ۔ ۔


    U. No. 6276

    
    
    (Release ID: 1556111) Visitor Counter : 8