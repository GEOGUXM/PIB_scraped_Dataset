      بہت چھوٹی، چھوٹی اور درمیانی صنعتوں کی وزارت

      ہندوستانی بہت چھوٹی، چھوٹی اور اوسط درجہ کی صنعتوں میں عالمی کمپنیوں کے ساتھ مقابلہ کرنے کی صلاحیت ہے۔ گری راج سنگھ
      Posted On: 19 DEC 2018 8:03PM by PIB Delhi


    گری راج سنگھ پندرہویں عالمی ایس ایم ای کاروباری سربراہ کانفرنس میں اظہار خیال کرتے ہوئے


    نئی دہلی، 19 دسمبر/ بہت چھوٹی ،چھوٹی اور اوسط درجہ کی صنعتوں( ایم ایس ایم ایز) کے مرکزی وزیرمملکت(آزدانہ چارج) جناب گری راج سنگھ نے کہا ہے کہ ہندوستانی ایم ا یس ایم ایز میں عالمی کمپنیوں کے ساتھ مقابلہ کرنے کی صلاحیت ہے اور وہ چوتھے صنعتی انقلاب ایک حصہ بن گئی ہے۔جس کی وجہ یہ ہے کہ انہیں حکومت ہند کی مختلف اسکیموں کے ذریعہ مدد فراہم کی گئی ہے۔


    آج نئی دہلی میں پندرہویں عالمی ایس ایم ای کاروباری عالمی سربراہ کانفرنس کے افتتاحی اجلاس سے خطاب کرتے ہوئے جناب گری راج سنگھ نے کہا کہ کاروبار کو آسان بنانے، قرض فراہم کرنے کی سہولتیں اور تکنیکی تعاون اور حکومت ہند کی جدید پہل قدمیوں کی وجہ سے ہماری بہت چھوٹی، چھوٹی اور ا وسط درجہ کی صنعتیں دنیا کی ایس ایم ای کی صف میں شامل ہوگئی ہے انہوں نے کہا کہ بہت چھوٹی، چھوٹی اور اوسط درجہ کی صنعتوں کے لئے قرض ضمانت فنڈ ٹرسٹ اور وزیراعظم کے روزگار پیدا کرنے کے پروگرام سے بہت چھوٹی ، چھوٹی اور اوسط درجہ کی صنعتوں کو مالی امداد کے سبب 19 لاکھ نئی صنعتیں گزشتہ چارسال کے دوران قائم کی گئی ہے اور اس کے نتیجہ میں تقریباً تین کروڑ لوگوں کو روزگار فراہم کیاگیا ہے۔


    وزیر موصوف نے کہا کہ ہندوستانی ایم ایس ایم ایز کی حصہ داری ملک کی جی ڈی پی کے ساتھ ساتھ برآمدات میں بڑھ رہی ہے۔ وزیر موصوف نے مزید کہا کہ ایم ایس ایم ایز کی صنعتوں کی جدید کاری اور تکنیکی تعاون کے حصہ کے طور پر دس نئی تکنیکی سینٹرز جلد ہی کام کرنے لگیں گے۔ اس کے علاوہ اٹھارہ تکنیکی سینٹرز جو مثالی کام کررہے ہیں بھی کام کرنے لگیں گے۔ جناب گری راج سنگھ امید ظاہر کی کہ عالمی سربراہ کانفرنس ملک کی بہت چھوٹی، چھوٹی اور اوسط درجہ کی صنعتوں کو بین الاقوامی مارکیٹ کو سمجھنے کے لئے ایک موقعہ فراہم کرے گا اور وہ اس کی بین الاقوامی تجارت میں شامل ہونے کے سلسلے میں حوصلہ افزائی ہوگی۔


    اپنے افتتاحی خطاب میں کامرس اور صنعت اور شہری ہوا بازی کے مرکزی وزیر جناب سریش پربھو نے کہا کہ کامرس کی وزارت کی صنعتی پالیسی اور پرموشن محکمہ کے ذریعہ صنعت کی نئی پالیسی وضع کی گئی ہے جس کو جلد کابینہ کی منظوری مل جائے گی اس سے ملک کی بہت چھوٹی، چھوٹی اور اوسط درجہ کی صنعتوں کو کافی فائدہ ملے گا۔


    U – 6354

    
    
    (Release ID: 1556712) Visitor Counter : 4