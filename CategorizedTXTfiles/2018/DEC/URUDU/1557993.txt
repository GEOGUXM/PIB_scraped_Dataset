      پیٹرولیم اور قدرتی گیس کی وزارت

      کمپریسڈ بائیو گیس کو سبز ٹرانسپورٹ ایندھن کے متبادل استعمال کا فروغ
      Posted On: 31 DEC 2018 2:54PM by PIB Delhi


    نئی دہلی، 31 ؍دسمبر،حکومت کمپریسڈ بائیو گیس (سی بی جی) کو ٹرانسپورٹ کے سبز ایندھن کے طور پر استعمال کو فروغ دے رہی ہے۔ یہ صاف ستھری کمپریسڈ بائیو گیس میونسپل ٹھوس کچرے سمیت مختلف طرح کے کچرے ؍ بائیو ماس کو گلنے سڑنے کے عمل سے تیار کی جاتی ہے ۔ اس سلسلے میں تیل فروخت کرنے والی سرکاری کمپنیوں نے پائیدار متبادل براہ قابل برداشت ٹرانسپورٹ یعنی ’’ایس اے ٹی اے ٹی‘‘ پہل کے طور پر آغاز کیا ہے سرکاری سیکٹر کی تیل فروخت کرنے والی کمپنیوں (او ایم سی) اور گیل نے اس پہل کے تحت سی بی جی تیار کرنے کے لئے ملک بھر میں 5000 سی بی جی پلانٹ لگانے کی خاطر امکانی صنعت کاروں سے اظہار دلچسپی کے خطوط (ای او آئی) طلب کئے ہیں۔ اس پہل کے تحت 2023 تک سالانہ 15 ایم ایم ٹی ، سی بی جی کی پیداوار کا تخمینہ ہے ۔ او ایم سی اور گیل نے سی بی جی کی خریداری کے لئے 46 روپے فی کلو گرام کی پیش کش کی ہے۔


    ایتھنول کی ملکی پیداوار میں اضافہ کرنے کی خاطر حکومت نے قیمتوں کے باضابطہ تعین کے نظام کو دوبارہ متعارف کرانے سمیت ایتھنول کی پیداوار کے لئے متبادل راستے کھلونے ، ریاستوں کے ساتھ مسلسل رابطہ رکھنے ، آئی ڈی آر ایکٹ میں ترمیم ، سود میں رعایت کی اسکیم ، یعنی ایتھنول کی پیداوار کی صلاحیت میں اضافے کی خاطر اسکیم ‘‘ ، بائیوفیول پر قومی پالیسی 2018 ، سی زمرے کی کھوئی سے ایتھنول بنانے کے لئے مختلف قیمت کا تعین ، بی زمرے کی کھوئی اور جزوی رس سے ایتھنول بنانے اور 100 فیصد گنے کے رس سے ایتھنول بنانے کے لئے الگ الگ قیمتوں کے تعین سمیت کئی اقدامات کئے ہیں۔


    دسمبر 2014 میں حکومت نے ایتھنول کی خریداری کے لئے دوسری نسل ( 2-جی) راستے کو منظوری دی تھی۔ تیل فروخت کرنے والی سرکاری کمپنیوں نے ملک بھر میں 2–جی ایتھنول بائیو ریفائنریاں قائم کرنا کی منصوبہ بندی کی ہے ۔ انہوں نے ریاستی حکومتوں اور ٹیکنالوجی فراہم کرنے والی کمپنیوں کے ساتھ 2-جی ایتھنول کی پانچ بائیو ریفائنری قائم کرنے کے لئے مفاہمت ناموں پر بھی دستخط کئے ہیں۔ پنجاب کے بھٹنڈہ میں ہندوستان پیٹرولیم کارپوریشن لمیٹڈ کے ذریعے پہلی 2-جی ایتھنول بائیو ریفائنری کے قیام کے لئے 25 دسمبر 2016 کو سنگ بنیاد بھی رکھا جا چکا ہے۔ اس کے علاوہ بھارت پیٹرولیم کارپوریشن لمیٹڈ کی اڈیشہ کے بارگڑھ میں 2-جی ایتھنول بائیو ریفائنرہ کے لئے بنیاد رکھنے کی تقریب 10 اکتوبر 2018 کو منعقد کی گئی۔


    حکومت نے بائیو فیول 2018 پر ایک قومی پالیسی نوٹیفائی کی ہے جس کے تحت زراعت اور کسانوں کی بہبود کی وزارت کا زراعت ، تعاون اور کسانوں کی بہبود کا محکمے کو دوسری وزارتوں کے تال میل سے نرسری اور شجر کاری کے ذریعے بائیو فیول کے لئے پودوں وغیرہ کی پیداوار کا کام سونپا گیا ہے۔


    ملک میں ایتھنول ؍ الکحل کی پیداوار تقریبا ً 310 کروڑ لیٹر سالانہ ہے۔ اس میں گنے کی پیداوار کے حساب سے کمی وبیشی بھی ہوتی ہے۔ یہ ایتھنول ؍ الکحل خاص طور پر کیمیکل ، شراب ، فارما کے سیکٹر اور ای بی پی پروگرام کے لئے استعمال ہوتی ہے۔تیل فروخت کرنے والی کمپنیوں کے ذریعے ای بی پی پروگرام کے تحت خریدی گئی ایتھنول کی پچھلے تین سال کے دوران خریداری اور سپلائی کی تفصیلات مندرجہ ذیہ ہیں۔

                                                       
*ایتھنول سپلائی کا سال  خریدی گئی مقدار (کروڑ لیٹر میں)
                                                       
                                                       
                                                       
2014-15                 67.42                          
                                                       
                                                       
                                                       
2015-16                 111.41                         
                                                       
                                                       
                                                       
2016-17#                66.51                          
                                                       
                                                       
                                                       
2017-18                 150.51                         
                                                       
                                                       

    *ایتھنول سپلائی کا سال رواں سال کی پہلی دسمبر سے اگلے سال 30 نومبر تک سمجھا جاتا ہے۔


    # مہاراشٹر اور کرناٹک میں خشک سالی کی وجہ سے ایتھنول کی دستیابی میں کمی کے سبب ملاوٹ کی فیصد میں کمی آئی ہے۔


    ای بی پی پروگرام کے تحت جی ایس ٹی کے بغیر ایتھنول کی خریداری کی قیمت 43.46 روپے فی لیٹر سے 59.19 روپے فی لیٹر تک ہوتی ہے جس کا انحصار اس میں استعمال کئے گئے چارے پر ہوتا ہے۔


    تیل فروخت کرنے والی کمپنیوں یعنی آئی او سی ایل ، ایچ پی سی ایل اور بی پی سی ایل نے اطلاع دی ہے کہ انہیں ایتھنول ملے ہوئے پیٹرول کی قیمت سے متعلق کوئی شکایت موصول نہیں ہوئی ہے۔


    پیٹرولیم اور قدرتی گیس کے وزیر جناب دھرمیندر پردھان نے لوک سبھا میں ایک سوال کے تحریری جواب میں مذکورہ بالا معلومات فراہم کیں۔


    ۔۔۔۔۔۔۔۔۔۔۔


    U- 6541

    
    
    (Release ID: 1557993) Visitor Counter : 3
    
    
      Read this release in: English