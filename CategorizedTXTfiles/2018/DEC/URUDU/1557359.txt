      مکانات اور شہری غریبی کے خاتمے کی وزارت

      سالانہ جائزہ – مہوا -4-ہردے 2018 12 ہردے شہروں کیلئے ، 422.61 کروڑروپئے مالیت کے سبھی 70 پروجیکٹوں کو عملدرآمد کے مختلف مرحلوں کے تحت منظوری دی گئی۔ 2018 میں 310.43 کروڑ روپئے جاری کئے گئے، 140.14 کروڑ روپئے مالیت کے 20 پروجیکٹ مکمل کئے گئے
      Posted On: 26 DEC 2018 2:39PM by PIB Delhi


    شہری انقلاب: بھارتی شہروں کے احیاء اور یکسر تبدیلی کا نشانہ، 685758 کروڑ روپئے سے زیادہ کی رقم ڈال کر حاصل کیا جارہا ہے۔


    ہاؤسنگ اور شہری امور کی وزارت نے شہری علاقوں کو شہریوں کیلئے سازگار بنانے کی یقین دہانی کیلئے 685758 کروڑ روپئے سے زیادہ کی رقم لگانے سمیت بہت سے اقدامات کے ذریعہ بھارتی شہروں کے احیاء اور ان میں یکسر تبدیلی لانے کیلئے شہری انقلاب کیلئے دنیا میں سب سے زیادہ امنگوں والے پروگراموں میں سے ایک پر عمل درآمد شروع کیا ہے۔


    قومی وراثت کے شہروں کی ترقی اور ان کے فروغ کی یوجنا (ہردے)


    قومی وراثت کے حامل شہر کی ترقی اور فروغ کی یوجنا (ہردے ) جو 21 جنوری 2015 کو شروع کی گئی تھی، اس پر 12 شہروں اجمیر، امراوتی، امرتسر، بادامی ، دوارکا، گیا ، کانچی پورم، متھرا، پوری، وارانسی، ویلن کنی اور وارنگل میں عمل درآمد کیاجارہا ہے۔


    2018 میں اجمیر ، امراوتی، امرتسر، بادامی، دوارکا، پوری اور وارانسی شہروں میں 140.14 کروڑ روپئے مالیت کے 20 پروجیکٹوں کی تکمیل کی گئی۔ 2018 میں جو کچھ قابل ذکر پروجیکٹس مکمل کئے گئے وہ مندرجہ ذیل ہیں:

      * ہردے شہروں میں مشہور وراثتی مقامات دیکھنے آنے والے مذہبی سیاحوں کی تفریح میں اضافے کیلئے وارانسی ، اجمیر، امرتسر اور امراوتی شہروں میں مختلف وراثتی مقامات کو جانے والی 59 سڑکوں کو جدید شکل دینے کاکام مکمل کیا گیا۔ امرتسر (گول باغ) اجمیر (سبھاش ادیان) اور پوری (بانکی موہانا) شہروں میں عوامی پارکوں اور باغات کے احیاء کیلئے تین پروجیکٹوں کو مکمل کیا گیا۔
      * شہروں میں مقامی وراثت کے احیاء اور سیاحوں کے لئے مزید دلچسپی پیدا کرنے کیلئے پُشکر، اجمیر اور وارانسی میں تاریخی عمارتوں کے قریب لین کے ساتھ ساتھ اہم تاریخی مقامات کو جوڑنے والی ہیریٹیج واک کو فروغ دینے کے مقصد سے تین پروجیکٹ مکمل کیے گئے ہیں۔ موجودہ وراثتی عمارتوں کی مرمت کے مقصد سے امرتسر میں رام باغ گیٹ اور وارانسی میں ٹاؤن ہال کو دوبارہ استعمال کیلئے دو پروجیکٹ مکمل کیے گئے ہیں۔ رام باغ گیٹ میں ایک میوزیم قائم کیا جائیگا اور ٹاؤن ہال کو پروگراموں کے انعقاد کیلئے ایک ثقافتی مرکز کے طور پر استعمال کیا جارہا ہے۔
      * وراثتی شہروں میں بہت سے روایتی آبی ذخائر میں پانی نہیں ہے البتہ بہت سارا ٹھوس کچرا موجود ہے اور اس میں ابتدائی طور پر ڈلا ؤ بنادیے گئے تھے۔ ہردے کے تحت پانی کے کچھ وراثتی ذخائر کے احیاء کا کام شروع کردیا گیا ہے۔ اس طرح کا ایک پروجیکٹ انّا ساگر کنارے کی ترقی کیلئے مکمل کرلیا گیا ہے۔ ہردے شہروں کی مرئی اور غیرمرئی وراثت کو فروغ دینے کی خاطر آئی ای سی تقریبات کا انعقاد کیا گیا تاکہ ترقی کے تئیں بیداری لائی جاسکے اور سرکاری کام کیے جاسکیں۔ یہ پروگرام ہر شہر میں منعقد کیے جارہے ہیں۔

    گراف کی شکل میں ہردے کی تازہ ترین صورتحال


    اس اسکیم کے تحت آنے والے پروجیکٹوں سے ایسے اثاثے ملیں گے جن سے شہری بنیادی ڈھانچہ تعمیر ہوگا جس سے یہاں مکینوں اور سیاحوں کو شہر کی وراثتی نوعیت کا ماحول فراہم ہوگا۔ اس اسکیم کے تحت جو اثاثے رکھے گئے ہیں چونکہ ان کا تعلق براہ راست عوام کے ساتھ ہے۔ لہٰذا اس نشانے کو حاصل کرنے میں کامیابی کیلئے دیر پائیگی سب سے زیادہ اہم عنصر ہے۔ اس کے علاوہ مناسب کام کاج اور دیکھ بھال ماحولیاتی ، سماجی اور اقتصادی فائدے زیادہ سے زیادہ حاصل کرنے کیلئے لازمی ہے کہ ان پروجیکٹوں کا نتیجہ وہ ہی نکلے جیسا کہ امید کی گئی تھی۔


    کچھ کامیابیوں کیلئے داستانیں

      * رام باغ اسکول کااحیاء : رام باغ گیٹ میونسپل پرنٹنگ پریس اور میونسپل اسکول : رام باغ گیٹ ، مہاراجا رنجیت سنگھ جو پنجاب کے مشہور مہاراجا تھے، ان کے دور سے ہی فصیل امرتسر شہر کا ایک واحد موجود دروازہ ہے۔

    فصیل کاایک حصے میں نوآبادیاتی دور کی عمارت ہے جس میں 100سال پرانا میونسپل پرنٹنگ پریس اور ایک اسکول قائم ہے۔ باہر کی طرف اس پروجیکٹ کامقصد پوری عمارت کا ڈھانچہ جاتی تحفظ کرنا ہے جو انتہائی خستہ حالت میں ہے۔ اس پروجیکٹ کا مقصد تحفظ اور اس کے احیاء کا کام اس انداز میں کرنا ہے کہ اس کے استعمال کرنے والوں کے معیار زندگی پر ثقافتی انداز میں رونما ہو اور مقامی لوگوں کی زندگی میں اس عمارت کی دوبارہ اہمیت پیدا ہوجائے۔


    ابتدائی طور پر سبھی پانچوں کلاسیں دو اوپر نیچے کے کمروں میں لگائی جارہی تھیں اس پروجیکٹ میں عمارت میں موجود جگہوں کو پانچ کلاس روموں میں بانٹا گیا ہے اور بچوں کے ذریعے ثقافتی سرگرمیوں کی انجام دیہی کیلئے برانڈے فراہم کئے گئے ہیں۔ بیت الخلاء اور باورچی خانے کو جدید بنایا گیا ہے۔ اساتذہ کیلئے بھی ایک کمرہ فراہم کیا گیا ہے۔ کھیل کود کے لیے بھی سانپ اور سیڑھی وغیرہ جیسے کھیلوں کو شامل کرتے ہوئے کھلی جگہ پر سہولت فراہم کی گئی ہے۔


    رام باغ گیٹ کو عوامی میوزیم کی شکل میں تحفظ دیا گیا ہے جسے مقامی لوگ لوک ورثہ کہتے ہیں، لہٰذا یہاں رہنے والوں کیلئے ایک ثقافتی حصہ بھی فراہم کیا گیا ہے جس میں امرتسر اور یہاں رہنے والے ان لوگوں کے لئے تاریخی اور ثقافتی تشریح بیان کی گئی ہے، جس کےلئے آرٹ کی نمائشوں، فلموں اور اطلاعاتی بورڈوں اور گرافکس کا استعمال کیا گیا ہے۔


    میونسپل پرنٹنگ پریس میں بہتر عمارتی بنیادی ڈھانچہ فراہم کیا گیا ہے اور یہ ایک پرنٹنگ پریس کے طور پر استعمال ہوتا رہے اس کیلئے خدمات فراہم کی گئی ہے۔ یہاں یہ بات قابل ذکر ہے کہ ایک پنجابی شاعر اور ٹائپوگرافر دھنی رام چترک جنہوں نے گرمکھی ٹائپ سیٹ قائم کیا تھا ، وہ بھی امرتسر شہر سے ہی آئے تھے اور اس میونسپل پرنٹنگ پریس کا سہرا انہی کے سر جاتا ہے۔

      * ٹاؤ ن ہال کا، ایک وراثتی مرکز کے طور پر تحفظ اور فروغ : میداگیں میں قائم ٹاؤن ہال وزیا نگرم کے مہاراجا نے 1870 میں ڈیوک آف ایڈن برگ کے وارانسی کے دورے کی یاد میں تعمیر کرایا تھا۔ اس پروجیکٹ کا مقصد نہ صرف اس عظیم وراثتی عمارت (فی الحال استعمال میں ہے) کو دوبارہ اصل حالت میں لانا ہے بلکہ اسے شہریوں اور سیاحوں دونوں کیلئے ایک کثیر مقصدی شہری ، عوامی مقام کے طور پر فروغ دینا ہے۔ ایسا کرنے کے مقصد سے اس پروجیکٹ میں اس کے چہرے کا احیاء اور ٹاؤن ہال عمارت میں روشنی سازی ، دروازوں اور کھڑکیوں کی مرمت ، دیواروں پر پلاسٹر اور ان پر رنگ کرنا ، اسٹیج پر گرینائٹ پتھر لگانا ، اس میں ایئرکنڈیشن اور کرسیاں نصب کرنا شامل ہے۔ اس پروجیکٹ کی تکمیل اگست 2018 میں کی گئی تھی، تبھی سے اسے ہردے آرٹ کیمپ اور یوگا پروگرام جیسی بہت سی ثقافتی سرگرمیوں کیلئے استعمال کیا جارہا ہے۔

    اس پروجیکٹ کی تکمیل سے تاریخی اہمیت کی حامل ٹاؤن ہال عمارت کا احیاء ہوا ہے اور وارانسی کے شہریوں کو سماجی و ثقافتی سرگرمیوں کے لئے ایک اضافی جگہ فراہم ہوئی ہے۔


      * اجمیر میں سبھاش اُدیان کا فروغ : سبھاش اُدیان اس زمین پر تعمیر کیا گیا تھا جس پر جہانگیر نے قلعے تعمیر کیے تھے ، یہ قلعے بعد میں معدوم ہوگئے۔ اس پارک میں آنے والے سبھی عمر کے لوگوں کیلئے سہولیات مہیا کرائی گئی ہیں اور یہاں آنے والے لوگوں کیلئے ایک تفریحی مقام فراہم کیا گیا ہے۔ اس پروجیکٹ کے منظرنامے میں ایک پارک کی تعمیر اور اس میں روشنی فراہم کرنا نیز جوگنگ ٹریک ، سائیکل ٹریک ، کشتی رانی کیلئے ایک تالاب اور کیفے وغیرہ قائم کرنا شامل تھا، یہ پروجیکٹ ستمبر 2018 میں مکمل کرلیا گیا تھا اور اس سے اُن مقامی لوگوں کو ایک نیا ماحول فراہم ہوا جو اس پارک کو ایک سماجی مرکز کے طور پر استعمال کرتے ہیں۔


      * بانکی موہن میں گندے پانی کو صاف کرنے کے پلانٹ کے ،صاف پانی کو استعمال کرتے ہو ئے ایک خوبصورت باغ کی تعمیر: اڈیشہ میں پوری کا ساحل لارڈ جگن ناتھ کو خراج عقیدت پیش کرنے کیلئے آنے والے بے شمار یاتریوں کے لئے ایک مقدس مقام رہا ہے۔ نومبر میں اس ساحل پر سالانہ فیسٹول منعقد ہوتا ہے ،لہٰذ ا اس ساحل کو بھارتی اور غیر ملکی سیاحوں کیلئے ایک مشہور مقام کی شکل دی گئی ہے۔


    .


    البتہ چونکہ ساحل کی ترقی کا یہ کام کچھ ہی جگہوں پر کیا گیا ہے لہٰذا سب سے زیادہ بھیڑبھاڑ والے موسم کے دوران یہاں سب سے زیادہ لوگ آتے ہیں۔ اس لئے پوری بیچ پر ایک متبادل سیاحتی مقام تعمیر کرنے کے مقصد سے یہ پروجیکٹ شروع کیا گیا۔


    اس کام میں سرحدی دیواروں کی شکل میں حد بندی، خوبصورت بنانے کاکام، باغ کی پگ ڈنڈیا ں بنانے کاکام، تھیٹر کی تعمیر، باغ میں چراغاں کرنا، فوارے اور خودکار پانی چھڑکنے کے آلات نصب کرنا ، پودے لگانا، فرنیچر تعمیر کرنا، پینے کے پانی کی جگہ فراہم کرنا اور بیت الخلا فراہم کرنا شامل تھا۔ یہ پروجیکٹ ستمبر 2018 میں مکمل کیا گیا تھا۔ اس پروجیکٹ سے کچھ مقامات پر سیاحوں کے ہجوم کو کم کرنے، ساحل کے سبزہ زار میں بہتری لانے اور اس علاقے کے مجموعی ماحول میں بہتری لانے میں مدد ملی ہے۔


      * 10 ہردے سڑکوں کا موضوعاتی فروغ:


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس ۔ع ن


    U-6447

    
    
    (Release ID: 1557359) Visitor Counter : 18
    
    
    
    
    

*