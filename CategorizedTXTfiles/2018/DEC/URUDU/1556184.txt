      نائب صدر جمہوریہ ہند کا سکریٹریٹ

      تمام سیاسی پارٹیوں کو خواتین کے ریزرویشن بل کے منظور ہونے کا راستہ ہموار کرنے کو یقینی بنانا چاہئیے : نائب صدر جمہوریہ ہند
      
      Posted On: 17 DEC 2018 2:57PM by PIB Delhi


    
    
    نئی دلّی ، 17دسمبر؍ نائب صدر جمہوریہ ہند جناب ایم ۔ وینکیا نائیڈو نے تمام سیاسی پارٹیوں سے پارلیمنٹ اور ریاستی اسمبلیوں میں خواتین کے لئے ریزرویشن بل پر اتفاق رائے کے لئے آگے آنے کی اپیل کی ۔ انہوں نے کہا کہ پنچایتوں اور میونسپلٹیوں میں خواتین کی نشستوں کا ریزرویشن کامیاب ثابت ہوا ہے ۔
    وہ گزشتہ روز نیتی آیوگ ، ڈبلیو ای پی اور بھارت میں یو این کے ذریعہ منعقدہ ویمن انٹرپرینیور شپ پلیٹ فارم کانکلیو میں شرکت اور ویمن ٹرانسفارمنگ انڈیا ایوارڈ 2018 تقسیم کرنے کے بعد ایک اجتماع سے خطاب کر رہے تھے ۔نیتی آیوگ کے سی ای او جناب امیتابھ کانت ،بھارت میں یو این کے ریزیڈنٹ کو آرڈینیٹر جناب یوری افاناسیو ، ٹینس اسٹار ثانیہ مرزا اور دیگر شخصیات اس موقع پر موجود تھیں ۔
    نائب صدر جمہوریہ ہند نے کہا کہ جی ڈی پی میں بھارتی خواتین کا موجودہ تعاون عالمی اوسط 37 فیصد کے مقادبلے میں 17 فیصد ہے ۔بھارت میں محض 27 فیصد خواتین بر سر روزگار ہیں ۔ یہ اعداد و شمار قانون سازوں اور اس ملک کے قانون بنانے والوں کے لئے ایک چیلنج ہیں اور یہ تب ہیں جبکہ ڈبلیو ای پی کے ذریعہ نیتی آیوگ خواتین کو با اختیار بنانے کے لئے کوشاں ہے ، جو کہ قابل تحسین قدم ہے ۔
    اس بات کے مد نظر کہ کوئی بھی ملک اس وقت ترقی نہیں کر سکتا جب کہ اس کی نصف آبادی کو ترقی کے یکساں مواقع میں ساجھے دار نہ بنایا جائے ، انہوں نے کہا کہ یہ بات خوش آئند ہے کہ بھارت میں گزشتہ چند برسوں میں خواتین کے کاروباری اداروں میں صحت مندانہ نمو دیکھی گئی ہے ۔
    ملک بھر میں 8 ملین سے زائد خواتین نے اپنا کاروبار شروع کیا ہے یا وہ اسے چلا رہی ہیں ، 58 فیصد سے زائد خواتین اداروں نے اپنا کاروبار 20 سال اور30 سال کی عمر میں ڈبلیو ای پی اور اسٹارٹ اپ انڈیا جیسی پہل قدمیوں سے حوصلہ پا کر شروع کیا ہے ۔
    جناب نائیڈو نے کہا کہ اجرت کے مختلف پیمانے اور ملازمت میں ترقی کے مواقع میں امتیازی سلوک کو ختم کر کے خواتین کے ساتھ تفریق ختم کی جائے گی ۔انہوں نے کہا کہ نجی ادارے اپنے ملازموں کو یکساں مواقع فراہم کر کے اس تفریق کو ختم کرنے میں اہم رول ادا کر سکتے ہیں ، اور یہی وقت ہے کہ جب ہم صنفی مساوات پر اپنی توجہ مرکوز کریں ۔
    نائب صدر جمہوریہ ہند نے کہا کہ ہم نے صنفی مساوات پر توجہ مرکوز کی ہے ۔ خواتین کو یکساں مواقع فراہم ہوں گے ۔ انہوں نے کہا کہ 5 ’’ ای ‘‘ کے ذریعہ اہمیت دی جائے گی ۔ 5 ای کی اہمیت پر زور دیتے ہوئے انہوں نے کہا کہ
    ایجوکیشن : موازانہ جاتی اور اعلی معیاری تعلیم
    ایکولیٹی : تمام شعبوں میں مواقع میں مساوات
    ایمپاورمنٹ : سرگرم شہریت اور با وقار زندگی کے لئے ہنر مندی فروغ
    ای منسیپیشن : استحصال اور تفریق سے نجات
    انیبلنگ :جائیداد پر یکساں حقوق سمیت اقتصادی طور پر ترقی و فروغ
    نائب صدر جمہوریہ نے اس بات پر مسرت کا اظہار کیا کہ جھار کھنڈ حکومت نے گزشتہ برس 55 ہزار خواتین کو میسن کی تربیت دی جنہیں رانی مستری کہا جاتا ہے ۔ انہوں نے سوئچھ بھارت مشن کے تحت 15 لاکھ سے زائد بیت الخلا تعمیر کر کے کھلے میں رفع حاجت سے نجات والی ریاست بنانے میں کامیابی حاصل کرنے میں ایک اہم رول ادا کیا ہے ۔
    نائب صدر جمہوریہ ہند نے 13 خواتین کو ویمن ٹرانسفارمنگ انڈیا ایوارڈ 2018 پیش کئے ، جنہوں نے ملک کے مختلف حصوں میں مختلف شعبوں میں کارہائے نمایاں انجام دیئے ہیں ۔
    نائب صدر نے ڈبلیو ای پی سمٹ پلیٹ فارم تیار کرنے کے لئے نیتی آیوگ کو مبارک باد پیش کی ، جو کہ خواتین کو با اختیار بنانے اور ان کی ترقی کے لئے لازمی ہے ۔ انہوں نے مزید کہا کہ نیتی آیوگ کے ذریعہ ڈبلیو ٹی آئی ایوارڈ پیش کیا جانا خواتین کے اداروں کی ترقی اور کامیابی کا مظہرہے ۔ انہوں نے کہا کہ مجھے ان کامیاب خواتین کے درمیان رہ کر مسرت ہو رہی ہے۔
    جناب نائیڈو نے کہا کہ اسٹیٹ آف دی آرٹ ریسورس سینٹر اور اچھی حکمرانی اور بہترین پریکٹس پر معلومات کا خزانہ نیتی آیوگ نے ہمیشہ خواتین کو با اختیار بنانے اور صنفی مساوات نیتی آیوگ کی پالیسیوں کا اہم مرکز ہیں ۔
    نائب صدر نے نیتی آیوگ کے 2030 ء تک ’’ پلینٹ 50-50 ‘‘ تیار کرنے کے منصوبے پر مسرت کا اظہار کیا جس کے تحت مرد و خواتین کو ترقی کے یکساں مواقع حاصل ہوں گے ۔
    نیتی آیوگ کے ذریعہ ملک بھر میں مختلف شعبوں میں خاتون کارکنان کی شراکت داری کی حوصلہ افزائی کی غرض سے ایک 15 سالہ وژن دستاویز میں کلیدی اصلاحات کا منصوبہ ہے ۔
    نیتی آیوگ کے ڈبلیو ای پی نے گزشتہ برس خواتین کا عالمی دن منایا جو کہ صحیح سمت میں ایک کوشش ہے ۔
    انہوں نے کہا کہ خواتین نے صنفی رکاوٹوں کو پار کر کے مثالی کارنامے انجام دیئے ہیں جن میں کلپنا چاولہ ، بچندری پال ، ٹیسی تھامس ، میری کوم ، پی وی سندھو ، ثانیہ مرزا ، متھالی راج ، نوئی اور اروندھتی بھٹا چاریہ جیسی کچھ روشن مثالیں ہیں ۔ انہوں نے کہا کہ کارکردگی کا کوئی شعبہ ایسا نہیں ہے جہاں خواتین نے کارنامہ انجام نہ دیا ہو ۔
    بھارتی خواتین فائٹر پائلٹ بنی ہیں اور مجھے خوشی ہے کہ گزشتہ روز ڈنڈی گل کی آئی اے ایف اکاڈمی سے 24 زیر تربیت افسران نے گریجویشن کیا ہے ۔ مجھے یہ جان کر خوشی ہوئی ہے کہ فوج کے غیرجنگی کے شعبوں میں مزید خواتین کو شامل کرنے کی تجویز ہے ۔ یہ بات باعث فخر ہے کہ ہماری بیٹیوں نے بھارت کے پائلٹوں میں خواتین 12 فیصد ہیں جبکہ دنیا میں خواتین پائلٹوں کا اوسط محض تین فیصد ہے ۔
    سوامی وویکا نند نے اس موقع پر کہا تھا کہ ’’ خواتین کی حالت کو بہتر بنائے بغیر دنیا کی بہبود کی کوئی گنجائش نہیں ہے ۔ یہ نا ممکن ہے کہ کوئی پرندہ اپنے ایک بازو سے پرواز کر سکے ۔ ‘‘
    نائب صدر جمہوریہ نے کہا کہ وزیر اعظم جناب نریندر مودی نے خواتین کو با اختیار بنانے کے لئے ہمیشہ مضبوط وکالت کی ہے اور انہوں متعدد اہم اسکیمیں مثلاً ’ بیٹی بچاؤ ، بیٹی پڑھاؤ ‘ لانچ کی ہیں جو کہ عوام کے نظرئیے کو تبدیل کرنے والی ہیں ۔ ایک دیگر اہم اسکیم پی ایم سکنیا سمردھی یوجنا لڑکیوں کے مالی تحفظ کے لئے شروع کی گئی تھی ۔
    بیٹی پڑھاؤ ، بیٹی پڑھاؤ جیسی اسکیم کے باعث مسلح افواج میں خواتین کی شرکت سے یہ بات واضح ہے کہ ہمارا ملک اپنے ترقیاتی سفر میں خواتین کی شمولیت کے لئے اہم اقدامات کر رہا ہے ۔
    آخر میں انہوں نے ایک بار پھر ان پہل قدمیوں کے لئے نیتی آیوگ کی ستائش کرتے ہوئے امید ظاہر کی کہ اس طرح کی مزید با معنی پہل قدمیاں صنفی حساسیت ، شمولیت ، خاتون دوست بھارت بنانے کے لئے شروع کی جائیں گی ۔ جے ہند ۔


    
    ۔ ۔ ۔ ۔ ۔


    
    u.6282
    

    

    
    (Release ID: 1556184) Visitor Counter : 17