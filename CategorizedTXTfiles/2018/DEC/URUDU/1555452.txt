      وزارت دفاع

      فضائیہ کے سربراہ کا جاپان کا دورہ
      Posted On: 10 DEC 2018 7:23PM by PIB Delhi


    نئی دہلی، 10 دسمبر 2018 ، فضائیہ کے سربراہ ایئر چیف مارشل بریندر سنگھ دھنووا 10 سے 14 دسمبر 2018 تک جاپان کے خیر سگالی دورے پر ہیں۔ اس دورے کا مقصد دونوں ملکوں کی فضائی فوجوں کے درمیان موجودہ دفاعی تعاون کو مزید مستحکم بنانا ہے۔


    ایئر چیف مارشل بریندر سنگھ دھنووا اپنے دورے کے دوران جاپان کے وزیر دفاع جناب تاکیشی ایوایا، چیف آف اسٹاف، کوکو جیتائی (جاپان ایئر سیلف ڈیفنس فورس) جنرل یوشی ناری مارومو اور چیف آف اسٹاف، جوائنٹ اسٹاف ایڈمرل کتسو توشی کوانو سے ملاقات کریں گے۔


    فضائیہ کے سربراہ مختلف اداروں کا دورہ کریں گے اور کوکو جیتائی (جاپان ایئر سیلف ڈیفنس فورس) کے سینئر اہلکاروں سے بات چیت کریں گے۔ اس بات چیت میں خاص توجہ، خیالات کے تبادلے اور باہمی دفاعی تعاون نیز آپسی تعلقات بڑھانے پر دی جائے گی۔


    فضائیہ کے سربراہ کے دورے سے دونوں ملکوں کے درمیان دفاعی تعاون کو وسعت دینے میں مزید تیزی پیدا ہوگی اور مستقل میں مزید رابطے اور تعاون کی راہ ہموار ہوگی۔


    U- 6161

    
    
    (Release ID: 1555452) Visitor Counter : 7