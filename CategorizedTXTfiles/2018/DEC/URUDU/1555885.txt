      آبی وسائل، دریائی ترقیات اور گنگا احیاء کی وزارت

      زیر زمین پانی کو نکالنے سے متعلق نظر ثانی شدہ رہنما ہدایات نوٹیفائی،یکم جون 2019 سے نفاذ ہوگا پہلی بار پانی تحفظ فیس متعارف کرائی گئی
      Posted On: 13 DEC 2018 7:42PM by PIB Delhi


    نئی دہلی، 13 دسمبر / عزت مآب این جی ٹی یعنی نیشنل گرین ٹریبیونل کی متعدد ہدایات پر عمل آوری اور زیر زمین پانی کو نکالنے سے متعلق موجودہ رہنما ہدایات میں موجود متعدد خامیوں کے تدارک کے لئے آبی وسائل ، دریاؤں کی ترقی اور گنگا احیاء کی وزارت کے تحت کام کرنے والی سینٹرل گراؤنڈ واٹر اتھارٹی نے 12دسمبر 2018 کو زیر زمین پانی کو نکالنے سے متعلق نظر ثانی شدہ رہنما ہدایات کا اعلان (نوٹیفائی) کیا ، جس کا نفاذ یکم جون 2019 سے ہو گا ۔ نظر ثانی شدہ رہنما ہدایات کا مقصد ملک میں ایک مزید مضبوط واٹر ریگولیٹری میکانزم کو یقینی بنانا ہے۔


    نظر ثانی شدہ رہنما ہدایات کی نمایاں خصوصیات میں سے ایک اہم خصوصیت واٹر کنزرویشن فیس (ڈبلیو سی ایف)کو متعارف کرانا ہے۔ ڈبلیو سی ایف کی ادائیگی کا انحصار الگ الگ خصوصیتوں کی بنیاد پر ہوگا۔ ان میں علاقے کا زمرہ ، صنعت کی نوعیت اور نکالے جانے والے زیر زمین پانی کی مقدار شامل ہے۔ اس فیس میں محفوظ سے ضرورت سے زیادہ استعمال والے علاقے کی طرف بڑھنے پر فیس میں اضافہ ہوتا جائے گا۔ اسی طرح سے اس کی فیس کم سے زیادہ پانی کا استعمال کرنے والی صنعت کی بنیاد پر کم سے زیادہ ہوتی جائے گی۔اسی طرح سے جیسے جیسےزیر زمین پانی کو نکالنے کی مقدار بڑھے گی ویسے ویسے فیس بھی بڑھتی جائے گی۔ اس طریقہ کار سے ان علاقوں میں جہاں زیادہ مقدار میں پانی نکالا جا رہا ہے یا اور جہا ں زیر زمین پانی کی صورتحال انتہائی نازک ہے، وہاں نئی صنعتیں لگانے کی حوصلہ شکنی ہوگی اسی طرح سے یہ اقدام صنعتوں کے ذریعے بڑے پیمانے پر زیر زمین پانی کو نکالنے کیلئے حوصلہ شکن ثابت ہوگا۔ خاص طور پر ایسے علاقوں میں جہاں زیر زمین پانی کی صورتحال انتہائی نازک ہے۔ ڈبلیو سی ایف صنعتوں کو اس بات کے لئے بھی مجبور کرے گی کہ وہ ایسے اقدامات کریں جو پانی کو موثر طریقے سے استعمال کرنے والے ہوں اور جن سے ڈبہ بند پینے کے پانی والی یونٹوں کی حوصلہ شکنی ہو ، خاص طور پر ان علاقوں میں جہاں ضرورت سے زیادہ پانی نکالا جا رہا ہے اور زیر زمین پانی کی صورتحال انتہائی نازک ہے۔


    نظر ثانی شدہ رہنما ہدایات کی جودیگر خصوصیات ہیں وہ ہیں ، صنعتوں کے ذریعے ری سائیکلڈاور ٹریٹیڈ سیویج واٹر کا استعمال ، آلودگی پھیلانے والی صنعتوں کے خلاف کارروائی کا التزام ، ڈیجیٹل فلو میٹروں ، پیزومیٹرس اور ڈیجیٹل واٹر لیول ریکارڈرس کو لازمی قرار دیا جانا ، صنعتوں کے ذریعے لازمی واٹر آڈٹ، مخصوص صنعتوں کو چھوڑ کر باقی کے لئے روف ٹاپ رین واٹر ہارویسٹنگ یعنی چھت کے اوپر بارش کے پانی کاکو جمع کرنے کو لازم بنایا جانا اور آلودگی پھیلانے والی صنعتوں ؍ پروجیکٹوں کے احاطے میں زیر زمین پانی کو آلودہ کرنے کو روکنے کے لئے کئے جانے والے اقدامات وغیرہ شامل ہیں۔


    نظر ثانی شدہ رہنما ہدایات کے مطابق چند شعبوں کو این او سی کے لزوم سے رخصت دی گئی ہے۔ ان میں زرعی مقاصد کے لئے زیر زمین پانی کا استعمال ، ایسے یوزرس جو پانی کو نکالنے کے لئے ان ذرائع کا استعمال کرتےہیں جن میں بجلی کی ضرورت نہیں ہوتی ، انفرادی کنبے (جو ایک انچ ڈائمیٹر ڈلیوری پائپ کا استعمال کرتے ہیں)،آپریشنل تعیناتی یا اگلی چوکیوں کی طرف بڑھنے کے دوران مسلح افواج کے ادارے شامل ہیں ۔جن دیگر معاملات میں یہ رخصت دی گئی ہے ان میں مسلح افواج کیلئے اسٹریٹجک اور آپریشنل انفرا اسٹریکچرپروجیکٹس، دفاع اور نیم فوجی پولس دستوں کے ادارے اور سرکاری واٹر سپلائی ایجنسیاں شامل ہیں۔


    ہندوستان میں بنیادی طور پر زمین سے پانی سینچائی سے متعلق سرگرمیوں کے لئے نکالا جاتا ہے جس کی مقدار تقریباً 228 بی سی ایم (بلین کیوبک میٹر)ہے اور جوہر سال نکالے جانے والے زیر زمین پانی کا 90 فیصد ہے۔ باقی 10فیصد (25 بی سی ایم )زیر زمین پانی پینے اور گھریلو نیز صنعتی استعمال کے لئے نکالا جاتا ہے۔ صنعتوں کے ذریعے استعمال میں لائے جانے والے زیر زمین پانی کا تناسب تقریباً پانچ فیصد ہے ۔


    ماحولیات (تحفظ )قانون 1986 کے تحت تشکیل دی گئی سینٹرل گراؤنڈ واٹر اتھارٹی (سی جی ڈبلیو اے ) کو 14 جنوری 1997 کو جاری گزٹ نوٹیفکیشن نمبر ایس -او-38(ای)کے تحت ملک میں زیر زمین پانی کے فروغ اور بندوبست کو ریگولیٹ (منضبط) کرنے کا اختیار ہے۔ سی جی ڈبلیو اے ملک میں پانی کے پائیدار بندوبست کے لئے زیر زمین پانی کے فروغ کو ریگولیٹ کرتی ہے۔ اس سلسلے میں وہ ایڈوائزری ، پبلک نوٹس جاری کرتی ہے، زیر زمین پانی کو نکالنے کے لئے نو آبجیکشن سرٹیفکیٹ جاری کرتی ہے۔


    ہندوستان زیر زمین پانی کا استعمال کرنے والا دنیا کا سب سے بڑا ملک ہے جو ہر سال 253بی سی ایم تک زیر زمین پانی نکالتا ہے جو کہ پوری دنیا میں زمین سے نکالے جانے والے پانی کا تقریباً 25 فیصد ہے۔ کل 6584 ایسسمنٹ یونٹوں میں 1034 کو ’اوور ایکسپلائٹیڈ‘یعنی ضرورت سے زیادہ استعمال کی جانے والی ،253’کریٹیکل‘یعنی نازک، 681 کو ’سیمی کریٹیکل ‘ اور 4520 یونٹوں کو ’سیف ‘یعنی محفوظ کے زمرے میں رکھا گیا ہے۔ باقی 96 اسسمینٹ یونٹوں کو ’سیلائن‘ یعنی کھارے کے زمرے میں رکھا گیا ہے جس کی وجہ کھارے پن کے سبب وہاں تازہ زیر زمین پانی کی عدم دستیابی ہے۔


    *********** ***


    ( م ن ۔ م م ۔م ف (


    U. No. 6234


    

    
    (Release ID: 1555885) Visitor Counter : 5