      امور داخلہ کی وزارت

      ملک کی داخلی سلامتی میں زبردست بہتری پیدا ہوئی : وزیر داخلہ
      
      جناب راجناتھ سنگھ نے گجرات میں ڈی جی پی / آئی جی پی کانفرنس کے افتتاحی اجلاس سے خطاب کیا
      
      Posted On: 21 DEC 2018 3:27PM by PIB Delhi


    نئیدہلی۔ 21 ؍دسمبر۔مرکزی وزیر داخلہ جناب راجناتھ سنگھ نے کہا ہے کہ ملک کی سلامتی کی صورتحال میں اور بالخصوص شمال مشرقی علاقوں اور بائیں بازو کی انتہاپسندی سے متاثر ریاستوں کی سلامتی کی صورتحال میں زبردست بہتری پیدا ہوئی ہے۔ جناب راجناتھ سنگھ گجرات کے نرمدا ضلع کے کیواڈیا میں منعقد ڈائرکٹر جنرلوں اور انسپکٹر جنرلوں کی کانفرنس کی افتتاحی تقریب سے خطاب کررہے تھے۔ جناب راجناتھ سنگھ نے اس موقع پر شمال مشرقی خطے کی سلامتی کی صورتحال میں بہتری اور بالخصوص نیشنل رجسٹر آف سٹیزنس (این آر سی) کی اشاعت اور پچھلا این آر سی پُرامن طریقے سے واپس لیے جانے پر اطمینان کا اظہار کیا۔


    جناب راجناتھ سنگھ نے کہا ’’شمال مشرقی خطے کی سلامتی کی صورتحال میں حال کے برسوں کے دوران نمایاں بہتری پیدا ہوئی ہے ، تشدد میں تخفیف کے تمام پیما نوں میں 2018 کے دوران بہتری پیدا ہوئی ہے جبکہ 2017 میں تشدد کی کمی کی یہ صورتحال اتنی تسلی بخش نہیں تھی۔ تشدد کی واردات میں 17 فیصد کمی آئی ہے اور تشدد کے واقعات میں ہونے والی شہریوں کی اموات میں بھی 38 فیصد کمی ہوئی ہے۔ انہوں نے کہا کہ اروناچل پردیش اور میگھالیہ کے بعض مخصوص علاقو ں میں نافذ اے ایف ایس پی اے کو نرم کرکے مثبت عوامی ردعمل کی دعوت دی گئی۔ مزید برآں ملک کے مرکزی قومی دھارے میں شامل ہونے کیلئے جنگجوؤں کی حوصلہ افزائی کی خاطر حکومت ہند نے سرینڈر کم ری ہیبلٹیشن پالیسی یعنی ہتھیار ڈالنے اور ہتھیار ڈالنے والوں کی باز آبادکاری کی پالیسی پر نظرثانی کرکے ہتھیار ڈالنے والے جنگجوؤں کو دستیاب کرائے جانے والے مالیاتی فوائد میں اضافہ کردیا گیاہے۔


    جناب راجناتھ سنگھ نے مزید کہا کہ میانمار کی سرکار کو ہندوستان کے سلامتی خدشات سے واقف کرادیا گیا ہے جبکہ اپنے اس مشرقی پڑوسی ملک اور اس سے متصل دوسرے ملکوں کے ساتھ تجارت کے امکانات سے استفادے کی کوششیں جاری رہیں۔ متعدد جنگجو گروہ ہمارے پڑوسی ملکوں اور بالخصوص میانمار سے تشدد او ردہشت گردی کی کارروائیاں کرتے رہتے ہیں ، ان ملکوں کے ساتھ ہماری باہمی میٹنگ میں متعلقہ ملکوں کو ہمارے خدشات اور تشویش سے آگاہ کیا جاچکا ہے۔ ہند۔ میانمار سرحد پر نگرانی میں خلا پتہ لگانے کی غرض سے مرکزی وزارت داخلہ کی قیادت میں ایک بین وزارتی کمیٹی (آئی ایم سی) تشکیل دی گئی ہے۔ اس کمیٹی نے فری موومنٹ ریجیم یعنی آنے جانے کی آزادی کی مؤثر عمل آوری کے ضابطہ اخلاق پر نظرثانی کی ہے۔


    جناب راجناتھ سنگھ نے کہا کہ بائیں بازو کی انتہاپسندی سے متاثر علاقوں میں گزشتہ آٹھ سال سے سلامتی کی صورتحال میں بہتری پیدا ہورہی ہے۔ چھتیس گڑھ، جھارکھنڈ اور اڈیشہ کے سی پی آئی اور ماؤنواز انتہاپسندی سے متاثر علاقوں میں تشدد پر قابو پانے میں نمایاں عملی بہتری پیدا ہوئی ہے۔ مختلف ریاستوں کی پولیس فورسز اور مرکزی مسلح دستوں یعنی سی اے پی ایف کے درمیان بہتر تال میل اور ربط وارتباط پیدا ہوا ہے، اس کے ساتھ ہی مستقل پیمانے پر افادی خفیہ اطلاعات کی عدم فراہمی و ہ اہم میدان رہا ہے جس کے نتیجے میں جاری سال کے دوران بائیں بازو کی انتہاپسندی سے متاثر علاقوں میں تشدد کے واقعات میں ہونےو الے جانی نقصان میں دوگنا اضافہ دیکھا گیا ہے۔ یہ کامیابیاں ماؤنوازوں پر سرکاری کی بالادستی کی مظہر ہیں۔ ا س کے ساتھ ہی متعدد جامع جائزوں کے بعد ایس آر ای اسکیم کے تحت متعدد اضلاع کی تعداد میں خاطر خواہ کمی کی گئی ہے۔


    جناب راجناتھ سنگھ نے اپنی تقریر میں آگے کہا کہ جاری سال کے دوران ملک میں فرقہ پرستی کی صورتحال میں بھی بہتری پیدا ہوئی ہے ۔ سال 2017 کے مقابلے میں 2018 کے دوران ملک میں فرقہ واریت کے واقعات میں بارہ فیصد کمی واقع ہوئی ۔ سوشل میڈیا پر بھی مذہبی بدنامیوں کے واقعات میں خاطر خواہ کمی دیکھی گئی ہے۔


    جناب راجناتھ سنگھ نے کہا کہ دہشت گردی کو دوردراز کے علاقوں سے بھی ختم کردیا گیا ہے۔ قانون نافذ کرنے والی ایجنسیوں نے انٹلی جنس بیورو کی مدد سے عراق اور شام میں دولت اسلامیہ کے ابتدائی پروپیگنڈے اور آمدورفت پر قابو پالیا ہے۔ اس کے نتیجے میں بھارت میں تشدد کے ایسے کچھ واقعات رونما ہوئے جنہیں دولت اسلامیہ نے ہواد ی تھی۔ دہشت گردی کی روک تھام سے متعلق مربوط کوششوں میں، قانون نافذ کرنے والی ایجنسیوں نے تقریباً 125 مشتبہ دہشت گردوں کو گرفتار کیا جبکہ 2017 میں 117 دہشت گردوں کو گرفتار کیاگیاتھا۔ جنا ب راجناتھ سنگھ نے یہ بھی بتایا کہ افغانستان اور پاکستان سے ابھرنے والے، دولت اسلامیہ کے تازہ پروپیگنڈے سے بھی مؤثر طور سے نمٹا جارہا ہے۔


    مرکزی وزیر داخلہ نے دہشت گردی کے خلاف کارروائی کرنے پر قومی تحقیقاتی ایجنسی این آئی اے کی بھی تعریف کی۔ دہشت گردی سے لڑنے کیلئے این آئی اے،بہت اچھا کام انجام دےرہی ہے۔ ریاستوں / مرکز کے زیر انتظام علاقوں میں، این آئی اے کی 45 خصوصی عدالتیں قائم کی گئی ہیں۔ این آئی اے نے اپنی ابتدا ء سے دسمبر 2017 تک 183 کیس رجسٹرڈ کئے ہیں جن میں سے 135 کیسوں میں فرد جرم داخل کی جاچکی ہے۔ 37 کیسوں میں مقدمات کے فیصلے سنائے جاچکے ہیں جن میں سے 35 کیسوں میں مجرموں کو سزائیں سنائی جاچکی ہیں۔ کسی ایجنسی کی طرف سے قصورواروں کو گردانے جانے کی یہ سب سے اونچی شرحوں میں سے ایک ہے۔


    مرکزی وزیر داخلہ نے کہا کہ پاکستان جموں وکشمیر سے پنجاب تک اور بھارت کے دور دراز اندرونی علاقوں میں دہشت گردانہ سرگرمیاں پھیلارہا ہے۔ جناب راجناتھ سنگھ نے کہا کہ جموں وکشمیر میں سلامتی کی صورتحال اب بھی جاری ہے حالانکہ پتھر پھینکنے کے واقعات میں کسی حد تک کمی آئی ہے۔ دہشت گردوں کی طرف سے بڑی تعداد میں دراندازی،رک رک کرکئے جانے والے حملوں اور مقامی سطح پر بھرتی کی کوششیں بھی جاری ہیں۔ جموں وکشمیر کے پاکستان کے قبضے والے علاقے اور پاکستان میں دہشت گردی کا بنیادی ڈھانچہ، تربیتی کیمپوں، لانچنگ پیڈز اور مواصلاتی کنٹرول اسٹیشنوں کی شکل میں موجود ہے۔ دہشت گردوں اور علیحدگی پسندوں کو، سرحد پار سے رقوم فراہم کرنے کا معاملہ ایک تشویش کا سبب ہے۔ علیحدگی پسندوں نے بھارت مخالف جذبات بھڑکانے کیلئے صورتحال سے ممکنہ طور پر ناجائز فائدہ اٹھانے کی کوشش کی جس سے نظم وضبط کی صورتحال کو نقصان پہنچا۔


    مرکزی وزیر داخلہ نے سیکیورٹی ایجنسیوں کو یہ ہدایت بھی دی کہ وہ پنجاب میں دہشت گردی کو دوبارہ شروع کرنے کی کوششوں پر قابو پائیں۔ پنجاب میں حالیہ واقعات سے ظاہر ہوتا ہے کہ پاکستان میں دہشت گردی کے نیٹ ورک اور سکھ انتہاپسندوں کی طرف سے، جو پاکستان میں مقیم ہیں، پنجاب میں دہشت گردی کو دوبارہ ہواد ی جارہی ہے ۔ ایسا ان سکھ بنیاد پرستوں / انتہاپسند ایجنسیوں کی مدد سے کیاجارہا ہے جو بیرون ملک ،خاص طور پر یوروپ اور امریکہ میں قائم ہیں۔ پاکستان کے حکام سکھ انتہاپسند گروپوں اور پاکستان میں قائم اسلام پسند تنظیموں کے درمیان مفاہمت قائم کرنے کی بھی کشش کررہی ہیں۔ انہوں نے کہا کہ یہ حکام کشمیر کو نظر میں رکھ کر دہشت گردی کرنے والے گروپوں کی بھی بھارت کو نشانہ بنانے میں ان کی مدد کررہے ہیں۔


    جناب راجناتھ سنگھ نے کہا کہ جاسوسی اور سائبراسپیس کے ذریعے مغربی سرحدوں سے ہمارے اقتصادی اداروں اور علامتی اداروں کو بھی لگاتار نشانہ بنایا جارہا ہے۔ پاکستان، دہشت گردی کو لگاتار ہوا دے رہا ہے اور یکم جنوری 2017 سے 29 نومبر 2018 کے دوران دولت اسلامیہ کی حمایت والے 17 ماڈیولز کو ملک میں ناکارہ بنایا گیا جس کے نتیجے میں 25 جاسوسی ایجنٹوں کو گرفتار کیا گیا۔ جس میں 2 پاکستانی بھی تھے۔ بھارتی فوج، فضائیہ ، بحریہ، آئی ٹی بی پی، ڈی آر ڈی او، بی ایس ایف ، سی آر پی ایف، ایم ای اے، ایئرپورٹ اتھارٹی آف انڈیا، پیٹرولیم اور قدرتی گیس کی وزارت اور بھارتی ریلویز وغیرہ سمیت مختلف حساس تنظیموں کو سرحد پار سے پی آئی او نے نشانہ بنایا ہے۔ انہوں نے کہا کہ یہ نشانہ فرضی فون کالوں اور جھوٹی حساس اطلاعات دیکر بنایا گیا ہے۔


    جناب راجناتھ سنگھ نے کہا کہ حکومت اس کے ساتھ ساتھ پاکستان کی طرف سے ابھرنے والی دہشت گردی کو روکنے کیلئے سفارتی کوششیں بھی کررہی ہے۔ بھارت ایکشن ٹاسک فورس (ایف اے ٹی ایف) کا ایک رکن ہے ، جو ایک بین حکومتی ادارہ ہے اور جو دہشت گردوں کو رقم فراہم کرنے اور کالے دھن کو جائز بنانے کی روک تھام سے متعلق اقدامات کی سفارش کرتا ہے۔ بھارت کی طرف سے اس پلیٹ فارم پر جو کوششیں کی گئی ہیں ان سے یقین دہانی ہوئی ہے پاکستان کو بجا طور پر مشکوک ملکوں کی فہرست میں رکھا گیا ہے۔


    مرکزی وزیر داخلہ نے کہا کہ ملک بھر میں اہم تنصیبات کو شامل کرنے کیلئے تربیت اور حساسیت لانے کے پروگرام، لگاتار چلائے جارہے ہیں۔ نیز سرکردہ سائنسدانوں اور سینئر منیجروں میں حساسیت لائی جارہی ہے۔ ان سرکردہ سائنسدانوں سینئر منیجروں کا تعلق دفاعی اور حساس تنصیبات اور شعبوں سے ہے جن میں ایٹمی، خلائی، دفاعی، بجلی، تیل اور گیس کی نتصیبات شامل ہیں اور اس سلسلے میں ریاستی پولیس کو بھی چوکنا کئے جانے کی ضرورت ہے۔


    جناب راجناتھ سنگھ نے سائبر سیکیورٹی کو فروغ دینے کیلئے سرکاری نجی شراکت داری کی بھی وکالت کی۔ سائبر میدان میں جو بات اہم ہے وہ یہ ہے کہ سرکاری دائرہ کار کے باہر پائی جانے والی زبردست صلاحیت کو بھی فروغ دیا جائے۔ ڈیٹا سیکیورٹی کونسل آف انڈیا (ڈی ایس سی آئی) ناسکوم، سائبر فورنسک لیب، جو کچھ ریاستوں میں قائم ہے، اس طرح کی صنعتی ایسوسی ایشنوں نے تال میل قائم کرنے کیلئے سائبر کرائم کی تحقیقات سے متعلق بیداری لانے اور تربیت سے پروگرام کا کام شروع کیا ہے۔ یہ خوش آئند اقدام ہیں۔ نیشنل لا اسکول، بنگلورو اور این اے ایل ایس اے آر یونیورسٹی آف لا، حیدر آباد جیسی تعلیمی ادارے بھی سائبر قوانین اور سائبر جرائم کے بارے میں بہت سے بیداری لانے والے اور تربیت دینے والے پروگراموں کا انعقاد کررہے ہیں۔


    اسی دوران مرکزی وزیر داخلہ نے افسران سے کہا ہے کہ ان بیرونی ملکوں کے لوگوں سے محتاط طریقےسے تال میل رکھیں۔ قومی سیکیورٹی نے اقتصادی طور پر، کافی مضبوط کی ہے۔ اس میدان میں دو پہلوؤں نے کافی اہمیت اختیار کرلی ہے۔ پہلے یہ کہ سیاسی اور انتظامی ڈھانچے والی مختلف غیرملکی کمپنیوں کے تال میل میں کئی گنا اضافہ ہوگیا ہے۔ اس سلسلے میں ، میں پولیس اور انتظامیہ کے حکام کو مشورہ دوں گا کہ وہ ان غیرملکی مشنوں کے افسران کے ساتھ تال میل رکھنے میں، مقررہ ضابطوں کو نظرانداز کریں، جن سے بات چیت کرنے کیلئے وزارت خارجہ کے ذریعے بات چیت کرنی ضروری ہوتی ہے البتہ وہ ان کیسوں میں یہ ضابطے نظرانداز کرسکتے ہیں جن میں پروٹوکول ہینڈ بک کے مطابق، اس کی اجازت دی ہوئی ہے۔


    جناب راجناتھ سنگھ نے ملک کو محفوظ اور سیکیور بنانے کیلئے سیکیورٹی حکا م کی لگاتار کوششوں کو بھی سراہا۔ انہوں نے کہا کہ یہ بات قابل انکار نہیں ہے کہ پولیس فورسز عوام کے اعتماد میں اضافہ کرتی ہیں اور سیکیورٹی سے متعلق ان کے خدشات کو دور کرتی ہیں۔ میں یہ بھی اعتراف کرتا ہوں کہ پولیس فورسز مختلف قسم کے ماحول میں کام کررہی ہیں۔ میں سیکیورٹی کے میدان میں بھارت کی کامیابی کا سہرا اس کی انٹلی جنس ایجنسیوں، ریاستی پولیس فورسز اور مرکزی مسلح فورسز کو دوں گا۔


    20 دسمبر سے 22 دسمبر 2018 تک چلنےو الی اس کانفرنس میں داخلی اُمور کے وزیر مملکت جناب کرن رجیجیو اور جناب ہنس راج گنگا رام اہیر بھی شرکت کررہے ہیں۔ یہ کانفرنس یونٹی آف اسٹیچو کے مقام پر کیوڑیا میں میں منعقد ہورہی ہے۔ وزیراعظم جناب نریندر مودی تین روزہ اس کانفرنس میں پولیس سربراہان اور سینئر سیکیورٹی افسران سے خطاب کریں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش۔ اس۔ع ن


    U-6399

    
    
    (Release ID: 1556950) Visitor Counter : 19