      وزارات ثقافت

      وزیر اعظم پیکا بغاوت کی یاد میں یادگاری سکہ اور ڈاک ٹکٹ کا اجراء کریں گے 24 دسمبر ، 2018 کو للت گری آثار قدیمہ عجائب گھر کا افتتاح بھی کریں گے
      Posted On: 18 DEC 2018 12:45PM by PIB Delhi


    
    نئی دلّی ، 21 دسمبر؍ ثقافت کے وزیر مملکت ( آزادانہ چارج ) ڈاکٹر مہیش شرما اور پیٹرولیم و قدرتی گیس کے وزیر جناب دھرمیندر پردھان نے گزشتہ روز ایک مشترکہ پریس کانفرنس کے دوران وزیر اعظم جناب نریندر مودی کے 24 دسمبر ، 2018 کو اوڈیشہ کے دورے اور پیکا بغاوت کے سلسلے میں یادگاری تقاریب کے بارے میں آگاہ کیا ۔
    پریس کانفرنس سے خطاب کرتے ہوئے ڈاکٹر مہیش شرما نے کہا کہ وزیر اعظم 24 دسمبر ، 2018 کو بھوبنیشور کے آئی آئی ٹی کیمپس میں منعقدہ ایک تقریب کے دوران پیکا بغاوت کی یاد کے سلسلے میں ایک یادگاری سکہ اور ایک یادگاری ڈاک ٹکٹ کا اجراء کریں گے ۔ انہوں نے مزید بتایا کہ حکومت ہند نے اتکل یونیورسٹی ، بھوبنیشور میں پانچ کروڑ روپئے کی لاگت سے اس موقع کی یاد میں ایک چیئر کے قیام کا بھی فیصلہ کیا ہے ۔ یہ رقم یونیورسٹی کو کورپس فنڈ( بنیادی سرمائے ) کے طور پر جاری کی جائے گی اور یہ ایک مخصوص اکاؤنٹ میں رکھی جائے گی ۔
    وزیر ثقافت نے مزید بتایا کہ وزیر اعظم للت گری میں ایک آثار قدیمہ کے عجائب گھر کا بھی افتتاح کریں گے ، جو کہ اس خطے میں سیاحت کو فروغ دے گا اور روزگار کی صلاحیت کے مواقع میں اضافہ کرے گا ۔
    جناب دھرمیندر پردھان نے پیکا بغاوت کو قومی سطح پر تسلیم کئے جانے کے لئے وزارت ثقافت کا شکریہ ادا کیا اور کہا کہ 1817 میں 1857 کی بغاوت سے چالیس برس قبل بخشی جگ بندھو نے برطانوی ظالمانہ حکومت کے خلاف کھوردھا میں اپنے بہادر پیکا جنگجوؤں کومیدان جنگ میں اتارا تھا ۔ وہ لمحہ عالم گیر طور پرپورے اوڈیشہ کے لئے باعث فخر تھا جب موجودہ حکومت نے پیکا کو اس کا باعث فخر مقام اسے دینے کا فیصلہ کیا ۔ بغاوت کی تقریباً نصف صد سالہ تقریب کو منائے جانے کے فیصلے کا اعلان 2017-18 کی بجٹ تقریر میں کیا گیا تھا ۔
    عجائب گھر کے افتتاح کے سلسلے میں میڈیا کو واضح کرتے ہوئے اے ایس ائی کی ڈائرکٹر جنرل محترمہ اوشا شرما نے کہا کہ عوامی مفاد کے پیش نظر سیاحت کو فروغ دینے کے لئے مقامی عجائب گھروں کی پالیسی کے مطابق آرکیلوجیکل سروے آف انڈیا نے للت گری کے مقام پر باز یافتہ نوادرات کے تحفظ اور ان کی نمائش کے لئے ایک عجائب گھر تعمیر کیا ہے ۔عجائب گھر کی عمارت سی پی ڈبلیو ڈی کے ذریعہ دس کروڑ روپئے کی لاگت سے تعمیر کی گئی ہے ۔ عمارت کا پورا کمپلیکس 4750 مربع میٹر پر مشتمل ہے ۔ عجائب گھر میں چھ گیلریوں میں 86 لاکھ روپئے کے بقدر کے نوادرات وغیرہ کی نمائش کی گئی ہے ۔
    للت گری اوڈیشہ میں بھوبنیشو سے 120 کلو میٹر شمال میں ضلع کٹک میں واقع قدیم ترین بودھ بستی ہے ۔
    ۔ ۔ ۔ ۔ ۔
    u.6397
    

    
    (Release ID: 1556912) Visitor Counter : 1