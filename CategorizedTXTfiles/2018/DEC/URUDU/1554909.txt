      زراعت اور کاشتکاروں کی فلاح و بہبود کی وزارت

      وزیر زراعت نے آئی سی اے آر کے ایگریکلچر ٹکنالوجی انفارمیشن سینٹر میں پوسا
      
      ‘‘کسان ہاٹ’’ کا سنگ بنیاد رکھا
      
      آئی سی اے آر اور نئی دہلی کے پوسا میں بین الاقوامی ہوسٹل تعمیر ہورہا ہے

      Posted On: 06 DEC 2018 6:53PM by PIB Delhi

    نئی دہلی، 6 دسمبر 2018 /زراعت اور کسانوں کے فلاح و بہبود کے مرکزی وزیر جناب رادھا موہن سنگھ نے آج یہاں آئی سی اے آر کے ایگریکلچر ل ٹکنالوجی انفارمیشن سینٹر (ا ے ٹی آئی سی) میں پوسا کسان ہاٹ کا سنگ بنیاد رکھا ۔ انہوں نے اس موقع پر اپنی تقریر میں کہا کہ پوسا کسان ہاٹ 2.5 ایکڑ میں تعمیر ہوگا ۔اس میں 3 x 3 میٹر رقبہ کے 60 اسٹال تعمیر کئے جائیں گے ان اسٹالوں میں کسان اپنی زرعی پیداوار اور قدروقیمت میں اضافہ والی مصنوعات فروخت کرسکیں گے۔ اس کے ساتھ ہی یہاں کسانوں اور ویزیٹروں کے لئے آئی سے اے آر کے اداروں کے ذریعہ تیار کردہ ٹکنالوجی اور قدروقیمت میں اضافہ والی مصنوعات بھی دستیاب ہوں گی۔ پوسا کسان ہاٹ میں ایک ‘‘ٹکنالوجی پارک’’ بھی ہوگا جس میں کسان پوسا کی لائیو فصل ٹکنالوجیوں کو دیکھ سکیں گے۔ یہاں فوڈ پلازہ، دس افراد کی نشست کی صلاحیت والا اوپن ایئر تھیٹر ، کانفرنس ہال ، میوزیم، تجربہ گاہ اور لیکچر ہال جیسی سہولیات بھی موجود ہوں گی۔ یہاں زرعی مشاورتی خدمات ، بیج اور کسانوں کے لئے لٹریچر کی سہولت بھی دستیا ب ہوگی۔


    زراعت اور کسانوں کے فلاح و بہبود کے مرکزی وزیر جناب رادھا موہن سنگھ نے کہا کہ زرعی تعلیم کے تئیں نوجوانوں کی حوصلہ افزائی اور انہیں ترغیب دینے اور طلبا کی تعداد بڑھانے کی غرض سے یہاں ایک بین الاقوامی ہوسٹل تعمیر کیا جارہا ہے۔ پوسا میں بین الاقوامی ہوسٹل کا سنگ بنیاد رکھنے کی تقریب کے موقع پر انہوں نے کہا کہ یہ ہوسٹل دو ہیکٹر رقبہ میں پھیلا ہوگا جس میں 14480 مربع میٹر کی رقبہ میں تعمیر ہوگی۔ اس میں دو بیڈ روم اور کچن والے 50 اپارٹمنٹ ، غسل خانے کی سہولت کے ساتھ 50 سنگل روم اور 400 سنگل روم ہوں گے۔ یہاں فوڈ کورٹ بھی شامل ہوگا جہاں 600 طلبا کی ضرورتیں پوری کی جائیں گی ۔ ہوسٹل میں جم، گیمز اور ایکٹی ویٹی روم سٹنگ لاج، ڈھکی ہوئی پارکنگ کی سہولت ہوگی جس کی چھت کو ثقافتی تقریبات کے انعقاد کے لئے استعمال کیا جائے گا۔


    U- 6086


    

    
    (Release ID: 1554909) Visitor Counter : 6