      وزارت خزانہ

      بھارت کے لئے جاپان کی سرکاری ترقیاتی امداد کے قرض سے متعلق نوٹس اور قرض معاہدوں کے تبادلہ پر دستخط
      Posted On: 21 DEC 2018 2:40PM by PIB Delhi


    نئی دہلی، 21 دسمبر 2018، حکومت ہند کی وزارت مالیات کے معاشی امور کے محکمے کے ایڈیشنل سکریٹری ڈاکٹر سی ایس مہاپاترا اور بھارت میں جاپان کے سفیر عالیجناب کینجی ہیرامتسو کے درمیان آج بھارت کے لئے جاپان کی سرکاری ترقیاتی امداد کے قرض سے متعلق نوٹس کا باہم تبادلہ عمل میں آیا۔ ان نوٹس کا تعلق ( i ) چنئی میٹرو پروجیکٹ (مرحلہ۔2) (1) جے پی وائی 75.519 بلین ( ii )، بھارت میں پائیدار ترقیاتی اہداف سے متعلق جاپان بھارت کو آپریٹیو ایکشن کے پروگرام، جے پی وائی 15.000 بلین اور ( iii ) جے پی وائی 14.978 بلین سے متعلق دودھ کی صنعت کی ترقی کے لئے پروجیکٹ سے ہے۔ جاپان کی حکومت نے ان تینوں پروجیکٹوں کے لئے کل 105.497 بلین ین (تقریباً 6668.46 کروڑ روپے ) کی جے آئی سی اے سرکاری ترقیاتی امداد کا وعدہ کیا ہے۔


    نوٹس کے تبادلہ کے بعد چنئی میٹرو پروجیکٹ (مرحلہ۔2) اور دودھ کی صنعت کی ترقی سے متعلق پروجیکٹ (2) کے لئے نوٹس کے تبادلے اور قرض معاہدوں پر حکومت ہند کی وزارت مالیات کے معاشی امور کے محکمے کے ایڈیشنل سکریٹری ڈاکٹر سی ایس مہاپاترا اور جے آئی سی اے ، نئی دہلی، کے چیف نمائندے جناب کاتسو متسوموتو کے درمیان دستخط کئے گئے۔


    چنئی میٹرو پروجیکٹ (مرحلہ۔2) کا مقصد ماس ریپڈ ٹرانزٹ سسٹم کی تعمیر کرکے بڑھتے ہوئے ٹریفک مطالبے کو پورا کرنا ہے، روڈ ٹریفک کی خراب ہوتی صورتحال/ ٹریفک آلودگی کو متوازن علاقائی ترقی میں تبدیل کرنا ہے اور چنئی میٹرو پولیٹن علاقے میں میٹرو پولیٹن ماحولیاتی صورتحال کو فروغ دینا ہے۔


    بھارت میں پائیدار ترقیاتی اہداف کے لئے جاپان بھارت کو آپریٹیو ایکشن پروگرام کا مقصد بھارت میں خصوصی طور پر سماجی ترقی میں حکومت ہند کی کوششوں کی حمایت کرکے ایس ڈی جی کے فروغ میں تعاون کرنا ہے، پالیسی فریم ورک کو مضبوط کرنا ہے اور میکانزم کو نافذ کرنا ہے۔ ایسا کرکے 2030 تک ایس ڈی جی کے حصول میں بھارت کا تعاون کرنا ہے۔


    دودھ کی صنعت کی ترقی سے متعلق پروجیکٹ کا مقصد منظم مارکٹ تک کسانوں کی رسائی بڑھاکر دودھ اور دودھ کی مصنوعات کے فروغ میں اضافہ کرنا ، ڈبہ بند دودھ صنعت کی سہولتوں کو اپ گریڈ کرنا، انفرا اسٹرکچر کی مارکٹنگ کرنا اور دودھ کی پیداوار کرنے والوں کے اداروں کی صلاحیت کو بڑھانا ہے۔ اس سے پروجیکٹ علاقے میں دودھ پیدا کرنے والوں کے منافع میں اضافہ کرنے میں تعاون دینا ہے۔


    بھارت اور جاپان کے درمیان 1958 سے دو طرفہ ترقی تعاون کی ایک طویل اور نتیجہ خیز تاریخ رہی ہے۔ پچھلے چند برسوں میں بھارت اور جاپان کے درمیان معاشی امداد باہمی میں پیش رفت ہوئی ہے۔ اس سے بھارت اور جاپان کے درمیان اسٹریٹجک اور عالمی شراکت داری کو مزید تقویت ملتی ہے۔


    (شرح تبادلہ : ین 100 = 63.21)


    ۔۔۔۔۔۔۔۔۔۔۔


    م ن۔ ن ا۔ ن ا۔


    U- 6402

    
    
    (Release ID: 1556975) Visitor Counter : 14
    
    
      Read this release in: English , Marathi , Hindi