      اقلیتی امور کی وزارتت

      پروجیکٹ نافذ کرنے والی مخصوص ایجنسیوں کے ذریعہ ہنر مندی کے فروغ کی اسکیمیں
      Posted On: 20 DEC 2018 4:11PM by PIB Delhi


    نئی دہلی، 20 دسمبر 2018 /اقلیتی امور کے مرکزی وزیر جناب مختار عباس نقوی نے لوک سبھا میں ایک سوال کے تحریری جواب میں بتایا کہ وزارت کی جانب سے اقلیتوں کے لئے ہنر مندی کے سینٹر (مراکز) کھولنے کی کوئی تجویز نہیں ہے۔ اختراعی پروجیکٹ کے تحت ازسرنو تشکیل دی گئی اسکیم پردھا ن منتری جن وکاس کاریکرم (پی ایم جے وی کے) میں تعمیر کے لئے ہنر ہبس بھی شروع کئے جاسکتے ہیں جس سے فنکاروں / صنعت کاروں کوان ایم سی ڈی ہیڈکوارٹرس نمائشوں /میلوں / فوڈ کورٹس /ہنر مندی کی تربیت جاری رکھنے کے لئے موقع فراہم ہوسکے گا جو وزارت کی طرف سے سو فی صد فنڈنگ کے ساتھ تعمیر کے لئے شروع کئے جاسکتے ہیں۔ پی ایم جے وی کے تحت وزارت نے میگھالیہ کے اقلیتی غلبے والے ایک قصبے تارا میں ہنر ہب کی تعمیر کو منظوری دی ہے اس یونٹ کی تعمیر پر 531 لاکھ روپے لاگت آئے گی۔ یہ اثاثہ فنکاروں / صنعت کاروں کو پی ایم جے وی کے کے تحت نشان زد اقلیتی غلبے والے علاقے میں نمائشیں/ میلوں / فوڈ کورٹس /ہنر مندی کی تربیت جاری رکھنے میں مدد گار ثابت ہوگا۔


    اقلیتی امور کی وزارت پروجیکٹ نافذ کرنے والی مخصوص ایجنسیوں کے ذریعہ اپنے موجودہ سینٹروں میں ہنر مندی کے فروغ کی اسکیمیں نافذ کررہی ہیں جو حسب ذیل ہیں۔


    1۔ سیکھو اور کماؤ : یہ اقلیتوں کے لئے ایک رہنمائے روزگا رخدمات سے جڑی ہنر مندی کے فروغ کی اسکیم ہے جس کا مقصد اقلیتی نوجوانوں کی اہلیت کی بنیاد پر ، موجودہ اقتصادی رجحانات اور مارکیٹ صلاحیت کی بنیاد پر مختلف جدید روایتی ہنر مندی میں اقلیتی نوجوانوں کی ہنرمندی کو جدید بنانا ہے۔ جس سے وہ مناسب روزگار حاصل کرسکتے ہیں یا انہیں خود روزگار کے لئے ہنر مند بناسکتے ہیں۔


    2۔نئی منزل : یہ اسکیم 8 اگست 2018 کو شروع کی گئی تھی جس کا مقصد ا ن اقلیتی نوجوانوں کو فائدہ پہنچانا ہے جن کے پاس اسکول چھوڑنے کا باقاعدہ سرٹی فکیٹ نہیں ہے یعنی اس زمرے وہ نوجوان ہیں جو بیچ میں ہی اسکول کی تعلیم چھوڑ دیتے ہیں یا جنہوں نے مدرسوں جیسے کمیونٹی تعلیمی اداروں میں تعلیم حاصل کی ہے۔ تاکہ انہیں باقاعدہ تعلیم اور ہنر مدی فراہم کی جاسکے۔ اور انہیں منظم سیکٹر میں بہتر روزگار حاصل کرنے کے قابل بنایا جاسکے اور اس طرح انہیں بہتر زندگی کے لئے آراستہ کیا جاسکے۔


    3۔وزارت استاد اسکیم بھی نافذ کررہی ہے جہاں اقلیتی روایتی فنون دستکاری کی صلاحیت سازی کی جاتی ہے۔ تاکہ ان کی مارکیٹ صلاحیتوں کو بڑھایا جاسکے۔


    4۔ وزارت کے تحت مولانا آزاد فاؤنڈیشن سیکھو اور کماؤ کی طرز پر غریب نواز ہنر مندی کے فروغ کا پروگرام نافذ کرتا ہے۔


    ۔۔۔۔۔۔۔۔۔۔۔


    م ن۔ح ا ۔ ج۔


    U- 6379


    

    

    
    (Release ID: 1556802) Visitor Counter : 12