      نوجوانوں کے امور اور کھیل کود کی وزارت

      کھلاڑیوں کے انتخاب میں شفافیت کو یقینی بنانے کے لئے رہنماخطوط جاری کئے گئے
      Posted On: 27 DEC 2018 3:44PM by PIB Delhi


    نئی دہلی، 27 دسمبر/ نوجوانوں کے امور اور کھیلوں کے وزیرمملکت(آزادانہ چارج) جناب کرنل راجیہ وردھن راٹھور نے آج راجیہ سبھا میں ایک تحریری جواب میں بتایا کہ مختلف قومی اور بین الاقوامی کھیل کود مقابلوں کے لئے کھلاڑیوں کے انتخاب سمیت مختلف کھیلوں کے فروغ اور ان کی ترقی کی ذمہ داری متعلقہ نیشنل اسپورٹس فیڈریشنوں کی ہے۔ انہوں نے بتایا کہ نیشنل اسپورٹ فیڈریشن ایک خودمختار ماحول میں کام کرتی ہے اور حکومت کھلاڑیوں کے انتخاب سمیت ان کے کام کاج میں براہ راست شامل نہیں ہوتی۔البتہ انتخاب کے عمل میں شفافیت کو یقینی بنانے کے لئے حکومت نے کچھ رہنما خطوط جاری کئے ہیں۔جس کے مطابق بڑے بین الاقوامی مقابلوں کے لئے کھلاڑیوں کا انتخاب ایک سلیکشن کمیٹی کے ذریعہ کیاجاتا ہے۔


    نوجوانوں کے امور اور کھیلوں کی وزارت اسپورٹ اتھارٹی آف انڈیا کے ذریعہ مختلف کھیلوں کو فروغ دینے کی اسکیمیں نافذ کررہی ہے تاکہ با صلاحیت کھلاڑیوں کو ان کی مالی حیثیت کو ملحوظ خاطر نہ رکھتے ہوئے ملک بھر میں انہیں تربیت دی جاسکے۔ایس اے آئی ٹریننگ سینٹروں،(ایس ٹی سی) اسپیشل ایریا گیمس(ایس اے جی) اسکیموں کے تحت دیہی ، قبائلی، ساحلی، پہاڑی اور ملک کے پسماندہ علاقوں سے تعلق رکھنے والے باصلاحیت کھلاڑیوں کا انتخاب کیا گیا ہے۔منتخب کئے گئے تربیت پانے والے کھلاڑیوں کو ماہر کوچوں، کھیل کے سازو سامان، رہنے سہنے کے علاوہ اسپورٹس کٹس ،تعلیمی اخراجات، طبی انشورنس اور دیگر وظیفہ کی شکل میں مالی امداد فراہم کی جاتی ہیں یہ مالی امداد منظور کی گئی اسکیم کے ضابطوں کے مطابق دی جاتی ہے۔


    نیشنل اسپورٹس فیڈریشنوں کو امداد کی اسکیم کے تحت حکومت نشان زد کھلاڑیوں کی مدد کرتی ہے وہ نیشنل کوچنگ کیمپوں اور مقابلوں کے علاوہ باہر ملکوں کے کوچز کے ذریعہ زبردست کوچنگ کے لئے معاشرے کے کمزور طبقوں سے تعلق رکھنے والے کھلاڑیوں کو بھی امداد فراہم کرتی ہے۔


    انہوں نے بتایا کہ ٹارگیٹ اولمپک پوڈیم اسکیم کے تحت ملک و بیرون ملک کے اندر جدید کھیل اداروں/ اکیڈیمیوں میں کھلاڑیوں کی نشاندہی کرنے کے لئے روایتی تربیت فراہم کی جارہی ہے۔


    ***********


    (م ن ۔ ح ا۔ ر ض۔ 27-12.2018 )


    U –6465

    
    
    (Release ID: 1557460) Visitor Counter : 11