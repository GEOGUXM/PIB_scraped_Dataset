      پارلیمانی امور کی وزارت

      نیشنل ای- ودھان ایپلی کیشن (این ای وی اے) پروجیکٹ
      Posted On: 19 DEC 2018 2:37PM by PIB Delhi


    نئی دہلی۔ 19 ؍دسمبر۔پارلیمانی اُمور، آبی وسائل ، دریائی ترقیات اور گنگا احیاء کے وزیر مملکت جناب ارجن رام میگھوال نے لوک سبھا میں ایک تحریری جواب دیتے ہوئے نیشنل ای- ودھان ایپلی کیشن (این ای وی اے) پروجیکٹ کی تفصیلات پیش کیں۔ وزیر موصوف نے بتایا کہ کاغذ کے استعمال کے بغیر اسمبلی یا ای- اسمبلی ایک ایسا نظریہ ہے جس کے تحت اسمبلی کے کام کاج کو الیکٹرانک ذرائع سے آسان بنایا جائیگا ۔ ا س کے تحت مکمل قانون ساز ی کے عمل کو خودکار شکل دی جائے گی۔ لیے گئے فیصلوں کی تلاش اور دستاویز کی تلاش، اطلاعات کی شیئرنگ وغیرہ ، سارا کام اس میں شامل ہوگا۔ این وی اے کا مقصد ملک کی تمام تر قانون سازی کے عمل کو ایک پلیٹ فارم پر لانا ہے جس کے ذریعے ایک وسیع اعداد وشمار کا خزانہ فراہم ہوسکے گا اور اس پورے عمل میں کئی طرح کے ایپلی کیشن یا ذرائع کے استعمال کی ضرورت نہ ہوگی۔


    جناب میگھوال نے کہا کہ این وی اے آلات کے لحاظ سے ایک نیوٹرل ذریعہ ہے اور یہ رکن پر مرتکز ہوگا اور اسے اراکین کو اس لائق بنانے کیلئے متعارف کیا گیا ہے کہ وہ ایوان کے گوناں گوں اُمور کو چابکدستی کے ساتھ انجام دے سکیں اور کُلی اطلاعات جن کا تعلق رکن مخصوص کی رابطہ تفصیلات ، ضوابط اور قواعد ، کام کاج کی فہرست ، نوٹس ، بلٹن، بل ، ستارہ اورغیرستارہ سوالات اور ان کے جوابات ایوان میں پیش کیے جانے والے کاغذات، کمیٹی کی رپورٹوں وغیرہ سے ہو، وہ از خود سنبھال سکیں اور تمام تر کام بذات خود انجام دے سکیں اور یہ تمام تفصیلات ان کے دستی آلے / ٹیبلٹ میں موجود ہوں اور اس آلے میں تمام تر قانون سازی / محکمہ جاتی تفصیلات فیڈ کی گئی ہوں جنہیں وہ مؤثر طریقے سے استعمال کرسکیں۔ شہریوں کو بھی اس طرح کی اطلاعات ان کی انگلیوں کے استعمال سے فوری طور پر حاصل ہوسکے۔


    این ای وی اے اپنے متعارف کرائے جانے کے بعد اعداد وشمار جمع کرنے کیلئے نوٹس یا درخواست بھیجنے کے عمل کو یکسر ختم کردیگا۔ کلاؤڈ ٹیکنالوجی (میگھراج) کے توسط سے کسی بھی جگہ کسی بھی وقت فیڈ کیے گئے ڈاٹا تک رسائی حاصل کی جاسکے گی ، لوک سبھا ٹی وی اور راجیہ سبھا ٹی وی کو براہ راست ویب کاسٹ کیا جاسکے گا اور اس ایپلی کیشن پر دستیاب ہوگا۔ دور درشن کو بھی پہلے سے ہی ان تجاویز سے آراستہ کردیا گیا ہے تاکہ وہ ریاستی قانون سازیہ کے سلسلے میں مماثل سہولت متعارف کراسکے۔


    جناب میگھوال نے کہا کہ ای۔ ودھان مشن موڈ پروجیکٹ ہے جس میں ڈیجیٹل انڈیا پروگرام اور پارلیمانی اُمور کی وزارت 31 ریاستوں / مرکز کے زیر انتظام علاقوں کی قانون سازیہ کیلئے نفاذ کے معاملے میں نوڈل یا کلیدی وزارت کے طور پر کام کررہی ہے۔ مذکورہ پروجیکٹ کی مجموعی لاگت 738 کروڑ روپئے سے زائد ہے اور اس کے لئے سرمایہ فراہمی مرکزی اسپانسر شدہ اسکیم یعنی 60:40 اور 90:10کے لحاظ سے کی جائے گی۔ یعنی شمال مشرقی اور پہاڑی ریاستوں کیلئے 90:10 فیصد اور مرکز کے زیر انتظام علاقوں کیلئے 100 فیصد کی بنیاد پر سرمایہ فراہمی ہوگی۔ ای-ودھان کیلئے سرمایہ فراہمی پارلیمانی اُمور کی وزارت کی جانب سے کی جائے گی اور تکنیکی امداد الیکٹرانک اور اطلاعاتی ٹیکنالوجی کی وزارت فراہم کرے گی۔ این ای وی اے کو متعارف کرانے اور اس کام کو فروغ دینے کیلئے پارلیمانی اُمور کی وزارت نے تمام ریاستی حکومتوں سے بھی مشورے کیے ہیں۔


    وزیر موصوف نے کہا کہ این ای وی اے کے کامیاب نفاذ کی بنیاد ریاستوں/ مرکز کے زیر انتظام علاقوں سے مربوط ہے کیوں کہ وہ اس پروجیکٹ میں کلیدی شراکت دار کی حیثیت رکھتے ہیں۔ پارلیمانی اُمور کی وزارت نے 24 اور25 ستمبر 2018 کو نئی دہلی میں ایک ورکشاپ کا اہتمام کیا تھا جس کا مقصد ریاستی قانون سازیہ / کونسلوں کے افسران کو این ای وی اے کے عملی پہلوؤں اور ضروری نشیب وفراز سے آگاہ کرنا تھا۔ پارلیمانی اُمور کی وزارت تمام تر قانون سازیہ کے عملے کو ویڈیو کانفرنسنگ کے توسط سے ریگولر تربیت فراہم کررہی ہے۔ اب تک اس طرح کی کامیاب تربیت کااہتمام دس ریاستوں یعنی پنجاب، تلنگانہ، کرناٹک، سکم، بہار، منی پور، ناگالینڈ ، اروناچل پردیش، گجرات ،کولکاتا کیلئے کیا جاچکا ہے۔ اراکین کو امداد فراہم کرنے کی غرض سے این ای وی اے کیندر (ای- سہولت مرکز) ایک نوڈل افسر کے تحت ہر ایک مقام پر قائم کیا جائیگا۔ ہماچل پردیش ملک میں ڈیجیٹل لیجسلیچر کی حیثیت حاصل کرنے والی پہلی ریاست بن چکی ہے۔ دیگر ریاستیں مثلاً پنجاب، مدھیہ پردیش اور سکم بھی تغیرات کے مختلف مراحل سے گزر رہی ہیں اور ان کے ذریعے کیے جانے و الے اقدامات لائق ستائش ہیں۔


    ای – ودھان ایم ایم پی کے نفاذ کے لئے ، جس کا مقصد کاغذ کے استعمال کے بغیر قانون سازیہ کو بااختیار بنانا اور الیکٹرانک اطلاعاتی خدمات ڈیلیوری کو قانون سازیہ اور دیگر شراکت داروں تک پہنچانا ہے، اس سلسلے میں ایک سہ رکنی مفاہمتی عرضداشت پر پارلیمانی اُمور کی وزارت ، حکومت ہند ، ریاستی حکومتیں اور ریاستی قانون سازیہ اپنے اپنے دستخط کریں گی۔


    جناب میگھوال نے کہا کہ پارلیمانی اُمور کی وزارت کے تحت مرکزی پروجیکٹ نگرانی اکائی (سی پی ایم یو) اس پروجیکٹ کی مالی اور تکنیکی پیش رفت کی نگرانی کی ذمہ دار ہوگی۔ ریاست اپنے طور پر تفصیلی پروجیکٹ رپورٹ (ڈی پی آر ) اور گیپ اینالائسس رپورٹ تیار کرے گی۔ ریاستی سطح کی پروجیکٹ نگرانی کمیٹی ڈی پی آر کی مالی چھان پھٹک اور تکنیکی جانچ کرے گی، ا س کے بعد حتمی منظوری پارلیمانی اُمو رکی وزارت کو اس کی منظوری کیلئے ارسال کردی جائے گی۔ تکنیکی اور مالی جانچ پڑتال کے بعد پروجیکٹ کے نفاذ کیلئے فنڈ جاری کردیے جائیں گے۔


    ریاستی حکومت سکریٹری لیول کا ایک افسر مقرر کے گی جوریاستی قانون سازیہ میں ای۔ ودھان نفاذ کیلئے نوڈل افسر/ نمائندہ کے طور پر کام کرے گا۔ ریاستی حکومت ای- ودھان ایم ایم پی کے سلسلے میں درکار فنڈ تین برسوں کے بعد از خود برداشت کرے گی۔ ریاستی حکومت ای۔ ودھان ایم ایم پی ماڈیول کے نفاذ کے لئے مؤثر صلاحیت سازی کو یقینی بنائے گی۔ تین برسوں کے بعد ریاستی حکومت / قانون سازیہ آئی سی ٹی ساز وسامان کے رکھ رکھاؤ اور اس کے متبادل کی فراہمی کیلئے ذمہ دار ہوگی۔ اگلی قسط کا اجراء اس صورت میں نہیں کیاجائیگا جب تک کہ ریاستی حکومت کی جانب سے فنڈ کے استعمال کی سند اور اس میں اس کے حصے کی تفصیلات پر مبنی گوشوارہ سی پی ایم یو کو موصول نہ ہوجائے ۔


    مزید تفصیلات کیلئے این ای وی اے کے ویب سائٹ درج ذیل پر رابطہ قائم کیا جاسکتا ہے۔ http://neva.gov.in/


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-6350

    
    
    (Release ID: 1556626) Visitor Counter : 9