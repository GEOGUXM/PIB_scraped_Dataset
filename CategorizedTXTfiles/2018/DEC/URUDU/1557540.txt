      اسٹیل کی وزارت

      آندھر پردیش کے وائی ایس آر کڈپا ضلع میں فولاد پلانٹ کا قیام
      Posted On: 27 DEC 2018 7:43PM by PIB Delhi


    نئی دہلی،27دسمبر 2018؍ریاست آندھرپردیش کے تحت ضلع کڈپا میں ایک مربوط فولاد پلانٹ کے قیام کے سلسلے میں افادیت پر مبنی رپورٹ کی تیاری کا کام اعلیٰ سطح پرحکومت ہند کی توجہ مبذول کرتا رہا ہے۔اسٹیل اتھارٹی آف انڈیا لمٹیڈ(ایس اےا ٓئی ایل) نے آندھر پردیش تشکیل نو ایکٹ 2014 کے تحت اپنی عہد بندگی کے مطابق افادیت پر مبنی رپوٹ تیار کی ہے اور ا س رپورٹ کی تیاری میں مختلف پہلوؤں اور عناصر کو مد نظر رکھا گیا ہے، جن میں ریاستی حکومت کی جانب سے فراہم کردہ موضوعات بھی شامل ہیں اور اس پروجیکٹ کو افادیت پر مبنی پروجیکٹ نہیں پایا گیا ہے۔


    افادیت پر مبنی نہ پائے جانے کے باوجود، وزارت فولاد نو تشکیل شدہ ریاست آندھر پردیش کے بہتر مفاد کو ذہن میں رکھتے ہوئے تمام تر احتیاط کے ساتھ اس سلسلے میں آگے بڑھنا چاہتی تھی۔ لہٰذا وزارت نے ریاستی حکومت سے لئے گئے نمائندگان پر مشتمل ایک اعلیٰ سطحی ٹاسک فورس تشکیل دی۔ اس ٹاسک فورس میں فولاد کی صنعت کے دیگر ماہرین بھی شامل تھے۔ یہ ٹاسک فورس وقفے وقفے سے اپنی میٹنگوں کا اہتمام کرتی رہی ہے۔اس ٹاسک فورس کی آخری میٹنگ 17 دسمبر 2018ءکو منعقد ہوئی۔ اس کے علاوہ وزیر فولاد چودھری بریندر سنگھ لگاتار اس موضوع پر ریاست آندھرپردیش کے سرکاری نمائندگان سمیت تمام تر شراکت داروں کے ساتھ لگاتار میٹنگوں کا اہتمام کرتے رہے ہیں ، تاکہ تمام تر ضروری احتیاط برتتے ہوئے افادیت پر مبنی رپورٹ کو حتمی شکل دینے کے لئے تیزی سے امکانات تلاش کئے جاسکیں۔


    ریاستی حکومت نے ابھی تک مجوزہ فولادپلانٹ کے قیام کے سلسلے میں کانوں اور خام لوہے کی دستیابی کے سلسلے میں ضروری اطلاعات فراہم نہیں کی ہیں۔ ریاستی حکومت بذات خود، ابولا پورم مائنس(جی 2سروے : اس امر کا تعین کرنے کے لئے کہ آیا خام لوہے کی وسائل کی دستیابی کس حد تک ہے)کے سلسلے میں تلاش اور کھوج کا کام انجام دینے کے لئے جیولوجیکل سروے آف انڈیا (جی ایس آئی) کو مامور کیا ہے۔یہ عمل افادیت پر مبنی رپورٹ کو حتمی شکل دینے کے لئے ایک پیشگی شرط کی حیثیت رکھتا ہے، تاہم متعدد یاددہانیوں اور ٹاسک فورس کی نظرثانیوں کے بعدبھی متعلقہ اطلاعات ابھی تک ریاستی حکومت کی جانب سے موصول نہیں ہو پائی ہیں۔ ریاستی حکومت نے ابھی تک اس سلسلے میں کوئی اطلاع شیئر نہیں کی ہے کہ آیا کسی طرح کا کوئی سروے عمل میں لایا جارہا ہے اور کیا ریاستی حکومت نے اس طرح کے کسی سروے کو انجام دینے کے لئے اپنی جانب سے درکار لازمی جنگلاتی منظوری دے دی ہے۔


    ایم ای سی او این جو ایک مقتدر فولاد مشاورتی کمپنی ہے، اسے ٹاسک فورس کی جانب سے افادیت پر مبنی رپورٹ کا مسودہ تیار کرنےکے کام میں لگایا گیا ہے اور یہ کمپنی مذکورہ مسودہ پر مبنی رپورٹ کو حتمی شکل دینے کے لئے متعلقہ اطلاع حاصل کرنے کے لئے کوشاں ہے۔ مذکورہ مسودہ رپورٹ تقریباً حتمی مراحل میں ہے ، تاہم اس میں ابھی کانوں اور خام لوہے کی دستیابی کے سلسلے میں درکار ضروری اطلاعات شامل نہیں کی جاسکی ہیں۔ ٹاسک فورس کی سات میٹنگوں کے اہتمام کےباوجود، مذکورہ درکار اطلاع جو لازمی نوعیت کے حامل ہے، ریاستی حکومت کی جانب سے ابھی تک موصول نہیں ہوئی ہے۔ ریاستی حکومت صحیح صورتحال منکشف کرنے کے لئےآمادہ نہیں ہے اور نہ یہ بتانا چاہتی ہے کہ اس کے تحت اس طرح کے کانوں، خام لوہے کے ذخائر کی مقدار اور کوالٹی وغیرہ کی دسیابی کی تفصیلات کیا ہیں۔


    ایک مرتبہ پھر اس بات کا اعادہ کیا جاتاہے کہ جیسے ہی ریاستی حکومت کی جانب سے مذکورہ اطلاع حاصل ہوجاتی ہے، ایم ای سی او این کے ذریعے مذکورہ افادیت پر مبنی رپورٹ ہر ممکنہ مختصر مدت کے اندر تیار کرلی جائے گی اور اس کے بعد سرمایہ کاری سے متعلق تمام تر تفصیلات کو حتمی شکل دی جائے گی، جس میں ریاست کے عوام کے بہتر مفادات کو ہر حال میں مددنظر رکھا جائے گا۔


    م ن۔ن ع


    U: 64 80

    
    
    (Release ID: 1557540) Visitor Counter : 3