      نائب صدر جمہوریہ ہند کا سکریٹریٹ

      اچھی حکمرانی اور اصلاحات کے ذریعہ صف آخر کے فرد تک کو با اختیار بنایا جانا چاہئیے : نائب صدر جمہوریہ چیمپینز آف چینج ایوارڈ 2018 تقسیم کئے
      Posted On: 27 DEC 2018 3:25PM by PIB Delhi


    
    
    نئی دلّی ، 27 دسمبر؍ نائب صدر جمہوریہ ہند جناب ایم وینکیا نائیڈو نے کہا ہے کہ اچھی حکمرانی اور اصلاحات کا اصل مقصد صف آخر کے ہر فرد کو با اختیار بنانا اور ترقی کے عمل میں اسے فوائد مہیا کرانا ہونا چاہئیے ۔ نائب صدر جمہوریہ ہند میڈیکل پلیٹ فارم پاور کاریڈورس اور پنچایتی ٹائمز ( میڈیا پلیٹ فارمس ) کے ذریعہ منعقدہ چیمپینز آف چینج ایوارڈ ۔ 2018 کی تقسیم کی تقریب کے دوران گزشتہ روز ایک اجتماع سے خطاب کر رہے تھے ۔
    انہوں نے انعام یافتگان کو مبارک باد پیش کرتے ہوئے امید ظاہر کی کہ وہ مستقبل میں بھی اپنے بہتر کام کی رفتار کو جاری رکھیں گے ۔ انہوں نے کہا کہ قوم آپ کی جستجواور تبدیلی و ترقی کے کام میں آپ کے شانہ بہ شانہ کھڑی ہے ۔
    نائب صدر جمہوریہ نے کہا کہ مجھے انتہائی مضبوط یقین ہے کہ آنے والی دہائی بھارت کی دہائی ہو گی ۔ہم نے 2018 کی آخری سہ ماہی میں 7.1 فیصد کی شرح سے ترقی کی ہے ۔ ہمارا ملک نوجوانوں کا ملک کے جس میں ہمارے 65 فیصد عوام کی عمر 35 سال سے کم ہے ۔ یہ افرادی قوت نا قابل یقین صلاحیت کی حامل ہے ۔
    انہوں نے کہا کہ حالیہ برسوں میں حکومت صفائی ستھرائی پر زور دے رہی ہے ، سوئچھ بھارت ابھیان ہماری ترقیاتی حکمت عملی کا ایک مربوط حصہ ہے ۔
    جن دھن یوجنا جسے بھارت کے تمام لوگوں کو بینکنگ نیٹ ورک میں تیزی سے شامل کرنے کے لئے انقلابی قدم کہا جا سکتا ہے ۔
    انہوں نے کہا کہ حکومت ’ سب کا ساتھ ، سب کا وکاس ‘ کے لئے عہد بستہ ہے ۔
    نائب صدر جمہوریہ نے کہا کہ ’ انتودیہ ‘ ایک طویل مدتی خواب کے طور پر دیکھا جانا چاہئیے ، زیر عمل کام کے طور پر ، روزانہ کی حقیقت کے طور پر جیسا کہ نئی تکنالوجیوں کے استعمال کی وکالت ، تیز رفتار احساس ،اختراعات کا فروغ اور ہنر مندی فروغ ، انتودیہ ‘ ۔
    نائب صدر جمہوریہ نے کہا کہ کسی بھی ترقیاتی حکمت عملی کو موثر بنانے کے لئے اسے تمام خطوں اور ریاستوں اور تمام شعبوں میں وسیع بنیاد پر اقتصادی ترقی کو یقینی بنانے میں کامیابی حاصل کرنی چاہئیے ۔
    جناب نائیڈو نے کہا کہ چیمپینز آف چینج ایوارڈ بھارت کی مثبت ترقی کے بارے میں دنیا کو باخبر کرنے کی ایک کوشش ہے۔یہ بات انتہائی اہم ہے کہ جن لوگوں نے اپنے برادران کے بہتری کے لئے سخت محنت کی ، ان کی محنت کے واقعات کی داستانوں کو بار بار دوہرایا جائے ۔
    انہوں نے کہا کہ اس طرح کے واقعات کی کہانیاں لوگوں کو ان کی مثبت تبدیلی کے پروجیکٹوں کو بروئے کار لانے کے لئے ترغیب دیں گی اور انہیں متحرک کریں گی ۔
    نائب صدر جمہوریہ نے کہا کہ حکومت کا اصلاحاتی ایجنڈہ اور ملک میں حکمرانی کے میکنزم کو بہتر بنانے کے لئے کئے گئے اقدامات کے باعث بھارت کی اقتصادیات مضبوط اور لچک دار ہوئی ہے ۔ انہوں نے کہا کہ بھارت نے 2018 کی آخری سہ ماہی کے دوران 7.1 فیصد کی شرح ترقی دیکھی ہے ۔
    جناب نائیڈو نے کہا کہ کوئی اس بات کو نظر انداز نہیں کر سکتا کہ ترقی صرف اسی وقت ممکن ہے جب کہ ہم تیزی سے بڑھتی ہوئی اقتصادی صلاحیت کا بھر پور استعمال کریں ۔
    جناب نائیڈو نے پسماندہ اضلاع اور علاقوں پر خصوصی توجہ دیئے جانے کی ضرورت پر زور دیتے ہوئے کہا کہ اس بات پر عام اتفاق رائے ہے کہ پسماندہ اضلاع اور علاقوں پر خصوصی توجہ دیئے جانے کی ضرورت ہے ۔ طریقہ کار اور متعلقہ مسائل کے بارے میں مختلف نظریہ اور اختلاف رائے ہو سکتا ہے ، تاہم اس بات سے ہر کوئی متفق ہے کہ خواہش مند اضلاع پر خصوصی توجہ دیئے جانے کی ضرورت ہے ۔
    نائب صدر جمہوریہ نے ہمہ گیر کھیتی باڑی کو فروغ دینے اور بھارت کی خوراک اور تغذیہ کی ضروریات کی تکمیل کے لئے صلاحیت کو بڑھانے کے لئے زبردست کوششوں پر زور دیا ۔ انہوں نے بھارتی زراعت کو جدید اور مضبوط بنانے کی ضرورت کو اجاگر کرتے ہوئے کہا کہ ’ وسائل کے بھر پور استعمال کے ذریعہ زیادہ سے زیادہ پیداوار ‘ کا منتر استعمال کیا جانا چاہئیے ۔
    نائب صدر نے کہا کہ بھارت کے پاس متحرک میڈیا ہے جو کہ ترقی کے عمل میں ایک اہم شراکت دار بھی ہے ۔ انہوں نے کہا کہ یہ خبریں مہیا کراتا ہے ، انہیں نقطہ نظر میں رکھتا ہے ، مواقع کا تجزیہ کرتا ہے ، غلط کاموں کو اجاگر کرتا ہے ، بد عنوانی کو ظاہر کرتا ہے اور عام طور پر غلط ہو رہے کاموں کو نمایاں کرتا ہے ۔ میڈیا اچھی خبروں کو بھی نمایاں کرتا ہے ، تبدیلی کے عمل کے پیغام کو پھیلاتا ہے ، ترقیاتی عمل کے بارے میں ترغیباتی واقعات بیان کر کے اپنا رول ادا کرتا ہے ۔
    نائب صدر جمہوریہ نے کہا کہ چیمپینز آف چینج ایوارڈ ڈی ایم صاحبان ، ایس پی صاحبان ، ایم پی صاحبان اور این جی او ز اور انفرادی شخصیات کی خدمات کو تسلیم کرتا ہے جنہوں نے اپنے اپنے اضلاع میں اپنے تعاون کے ذریعے ، اپنی عہد بستگی کے ذریعے ،اپنے اثر و رسوخ اور اختراعات کے ذریعے ملک بھر کے تقریباً 115 اضلاع میں بھارت کی تبدیلی کے لئے نمایاں کام انجام دیئے ۔ خواہش مند اضلاع کو بدلنے کا پروگرام ( ٹرانسفارمیشن آف ایسپیریشنل ڈسٹرکٹ پروگرام ) بھارت کے ذہین پریمیر تھنک ٹینک نیتی آیوگ کا مقصد بھارت کے منتخبہ 115 اضلاع کو جلد از جلد اور موثر طور پر تبدیل کرنا ہے ۔
    
    شری جسٹس کے جی بالا کرشنن ، سابق چیف جسٹس آف انڈیا شریمتی جسٹس گیان سدھا مشرا ، سپریم کورٹ کے سابق جج ، شری پہلاج نہلانی ، سابق چیئر مین سی بی ایف سی ، ڈاکٹر وید پرکاش ویدک ، نامور صحافی ، جناب نندن جھا ، چیئر مین ، پنچایتی ٹائمز اینڈ پاور کاریڈور ، فلم اداکار جناب گووندا اور دیگر مقتدر شخصیات بھی اس موقع پر موجود تھیں ۔
    نائب صدر جمہوریہ نے ایک بار پھر تمام انعام یافتگان کو مبارک باد دیتے ہوئے ان سے مزید متحرک رہنے اور ترغیب دینے کی امید ظاہر کی ۔
    نائب صدر جمہوریہ نے سب کے لئے نئے سال میں مسرت اور خوش حالی کے لئے نیک خواہشات کا اظہار کیا ۔
    ۔ ۔ ۔ ۔ ۔
    u.6457 .

    
    
    (Release ID: 1557448) Visitor Counter : 9