      آبی وسائل، دریائی ترقیات اور گنگا احیاء کی وزارت

      نتن گڈ کری کل نئی دہلی میں جمنا کے احیاء کے لئے 11 پروجیکٹوں کا سنگ بنیاد رکھیں گے
      Posted On: 26 DEC 2018 3:57PM by PIB Delhi


    نئی دہلی، 26 دسمبر/آبی وسائل، دریا کی ترقی اور گنگا کی احیاء کے علاوہ سڑک ٹرانسپورٹ، شاہراہوں اور جہاز رانی کے مرکزی وزیر جناب نتن گڈ کری کل نئی دہلی میں نمامی گنگا پروگرام کے تحت جمنا کے احیاء کے لئے 11 پروجیکٹوں کا سنگ بنیاد رکھیں گے۔ ماحولیات اور جنگلات کے مرکزی وزیر ڈاکٹر ہرش وردھن اور دہلی کے وزیر اعلی اروند کیجریوال بھی اس موقع پر موجود رہیں گے۔


    دہلی میں دریائے جمنا کے تحفظ کے لئے صفائی گنگا کے قومی مشن کے ذریعہ نمامی گنگا پروگرام( این ایم سی جی) کے تحت کل 11 پروجیکٹ شروع کئے گئے ہیں۔ ان میں بہت سے پروجیکٹوں کاتعلق پانی کی نکاسی کے بنیادی ڈھانچے سے متعلق ہیں اور یہ نفاذ کے مختلف مرحلوں میں ہیں۔یمنا ایکشن پلان( وائی اے پی)سوئم کے تحت یہ پروجیکٹ تین ڈرینج زونوں یعنی دہلی میں کونڈلی، رٹھالہ اور اوکھلا کے میں واقع ہیں۔


    دہلی شہر میں فی الحال تقریباً 327 کروڑ لیٹر یومیہ گندا پانی نکلتا ہے جب کہ گندے پانی کو صاف کرنے کی موجودہ صلاحیت 276 کروڑ لیٹر یومیہ ہے۔یمنا ایکشن پلان 1993 سے 2003 کے دوران دہلی کے لئے شروع کیاگیا تھا اور یمنا ایکشن پلان دوئم کودہلی کے ساتھ اترپردیش اور ہریانہ کااحاطہ کرنے کے لئے 2003 میں توسیع دی گئی تھی ۔یمنا ایکشن پلان ایک اور دو سے سبق سیکھنے اور کامیابی حاصل کرنے کے نتیجہ میں حکومت ہند نے 1656 کروڑ روپے کی تخمینہ لاگت سے دہلی میں جی آئی سی اے کی مدد سے یمنا ایکشن پلان سوئم شروع کیا تھا ۔جسے نمامی گنگا مشن کے ایک جز کے طور پر مربوط کیاگیا ہے۔دہلی جل بورڈ ان پروجیکٹوں کو نافذ کرنے والی ایجنسی ہے۔


    قومی راجدھانی دہلی ایک بڑا شہر ہے جس کی آبادی تقریباً دو کروڑ ہے یہ شہر 1484 مربع کلو میٹر علاقے پر محیط ہے۔بڑھتی ہوئی آبادی اور قومی راجدھانی خطہ کی ترقی نے جمنا دریا میں براہ راست غیر صاف کئے گئے پانی کے بہاؤ میں خاطر خواہ اضافہ کیا ہے۔دریا جمنا ہندوستان کا ایک مقدس دریا ہے اورگنگا کا سب سے بڑا معاون دریا ہے۔جمنا کی کل لمبائی 1370 کلو میٹر ہے اور اس کے طاس کے علاقے 3.67 لاکھ مربع کلو میٹر پر محیط ہیں۔


    یمنا ایکشن پلان سوئم کے تحت دہلی میں پانی کے نکاس کے بنیادی ڈھانچے کے کل آٹھ پروجیکٹ ہیں۔جن میں اوکھلا میں واقع یومیہ 56.4 کروڑ لیٹر صلاحیت ایس ٹی پی کا قیام، یومیہ 38.6 کروڑ لیٹر کی ایس ٹی پی کی صلاحیت کی باز آباد کاری اور تجدید کاری،کونڈلی اوررٹھالہ زون میں 35 کلو میٹرطویل ٹرنک سیورکی جدید کاری اور باز آباد کاری شامل ہیں۔ ان کے علاوہ 580 کروڑ روپے کی لاگت کے 2 پروجیکٹوں کو منظوری دی گئی ہے۔جن میں 515.07 کروڑ روپے کی لاگت سے کورونیشن ستون پر یومیہ 31.8 کروڑ لیٹر کے ویسٹ واٹر ٹریٹمنٹ پلانٹ اور 65.24 کروڑ روپے کی لاگت سے چھتر پور میں 9 ( 2.25 کروڑ لیٹر یومیہ) غیر مرکزیت والے ایس ٹی پیز کا قیام شامل ہیں۔


    ***********


    (م ن ۔ ح ا ۔ ر ض۔ 26-12.2018 )


    U – 6449

    
    
    (Release ID: 1557365) Visitor Counter : 10