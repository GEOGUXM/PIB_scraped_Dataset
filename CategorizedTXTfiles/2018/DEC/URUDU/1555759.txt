      عملے، عوامی شکایات اور پنشن کی وزارت

      معاشرے کا خوشحال طبقہ
      Posted On: 12 DEC 2018 8:24PM by PIB Delhi


    نئی دہلی، 12 دسمبر / عملہ ، عوامی شکایات اور پنشن کی وزارت میں وزیر مملکت اور وزیر اعظم کے دفتر میں وزیر مملکت ڈاکٹر جتیندر سنگھ نے آج لوک سبھا میں ایک تحریری جواب میں بتایا ہے کہ حکومت نے 1992 ء میں اندرا ساہنی کے مقدمے میں آئے سپریم کورٹ کے فیصلے پر عمل کرتے ہوئے ایک کمیٹی تشکیل دی تھی تاکہ یہ کمیٹی معاشرے کے ترقی یافتہ افراد / طبقات کو دیگر پسماندہ طبقات کے معاملے میں ، حاصل ہونے والے ریزرویشن اور فوائد سے علیحدہ کر سکے ۔ عملہ اور تربیت کے محکمے نے 8 ستمبر ، 1993 ء کو ایک آفس میمورینڈم جاری کیا تھا ۔ یہ میمورینڈم وزارتِ بہبود اور قانونی امور کی وزارت کے مابین مشاورت سے قبل جاری کیا گیا تھا اور اسے ، اُس وقت کے وزیر اعظم کی منظوری حاصل تھی ۔


    بعد ازاں ، 14 اکتوبر ، 2004 ء کو جاری کیا گیا مراسلہ اس مقصد سے جاری کیا گیا تھا کہ خوشحال طبقے کے تعین کے لئے 10 مخصوص سوال کی روشنی میں معاملے کو واضح کیا جا سکے کیونکہ یہ معاملات وقتاً فوقتاً اٹھائے جا رہے تھے ۔


    14 اکتوبر ، 2004 ء کو جاری کئے گئے مراسلے کی غیر دستخط شدہ اور ٹائپ شدہ نقل انگریزی زبان میں ، عملہ اور تربیت کے محکمے کی ویب سائٹ پر اَپ لوڈ کی گئی تھی اور اس تحریر میں ہندی زبان کے لحاظ سے کچھ فرق تھا ۔ جب یہ فرق محسوس کیا گیا تو ویب سائٹ پر تصحیح شدہ کاپی اَپ لوڈ کی گئی ۔ 5 دسمبر ، 2016 ء کو ایک اصلاح نامہ بھی جاری کیا گیا ، جس کا تعلق آفس میمورینڈم مورخہ 8 ستمبر ، 1993 ء کے زمرہ VI ( بی ) کے ہندی ورژن سے تھا اور اس کے تحت ضروری وضاحت پیش کی گئی تھی ۔


    6204 U. No.

    
    
    (Release ID: 1555759) Visitor Counter : 7