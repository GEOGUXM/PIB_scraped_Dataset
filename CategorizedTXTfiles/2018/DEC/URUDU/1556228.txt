      بہت چھوٹی، چھوٹی اور درمیانی صنعتوں کی وزارت

      این ایس آئی سی نے 18-2017 کے دوران ہنر مندی کے فروغ اور اپنا روزگار خود چلانے کے بارے میں 36437 پروگرام منعقد کئے : ایم ایس ایم ای وزیر
      Posted On: 17 DEC 2018 5:00PM by PIB Delhi


    نئی دہلی، 17 دسمبر 2018 /بہت چھوٹی ، چھوٹی اور درمیانے درجہ کی صنعتو ں کے وزیر مملکت ( ایم ایس ایم ای) آزادانہ چارج جناب گری راج سنگھ نے آج لوک سبھا کو مطلع کیا کہ نیشنل اسمال انڈسٹریز کارپوریشن لمیٹیڈ ( این ایس آئی سی) نے ،جو کہ بہت چھوٹی ، چھوٹی اور درمیانہ درجہ کی صنعتوں کی وزارت کے تحت سرکاری ملکیت کا ایک ادارہ ہے ، 19-2018 کے درمیان (اکتوبر 18تک) صنعت کاری کے سلسلہ میں ہنر مندی کے 15129 پروگرام (ای ایس ڈی پی) اور 1341 صنعت کاری کے ترقیاتی پروگرام (ای ڈی پی) منعقد کئے۔ انہوں نے یہ اطلاع بھی دی کہ 18-2017 کے دوران 7142 ای ڈی پیز اور 29295 ای ایس ڈی پیز منعقد کئے گئے۔


    ایل ایس آئی سی اپنے آرٹ تکنیکی مراکز کے ذریعہ ہنر مندی کے فروغ اور اپنا روز گارخود چلانے کے پروگرام منعقد کرتی ہے۔ یہ مراکز علی گڑھ (اترپردیش) چنئی (تمل ناڈو) ہواڑہ (مغربی بنگال) حیدرآباد (تلنگانہ) اوکھلا (نئی دہلی) راج کوٹ (گجرات) راج پورہ (پنجاب) او نیمکا (ہریانہ) میں واقع ہے۔ اس کے علاوہ این ایس آئی سی اوکھلا (نئی دہلی) ہواڑہ (مغربی بنگال) ، گوہاٹی (آسام) ، منڈی (ہماچل پردیش) کولار (کرناٹک) دیوریا (اترپردیش) نوادا (بہار) نینی (اترپردیش) چنئی ( تمل ناڈو) کاشی پور (اتراکھنڈ) راج کوٹ (گجرات) اور نیمکا (ہریانہ) میں واقع اپنے تربیتی مراکز کے ذریعہ بھی اپنے صنعتی یونٹ خود قائم کرنے کی تربیت فراہم کررہی ہے۔


    ایم ایس ایم ای وزیر نے مزید بتایا کہ این ایس آئی سی سو سے زیادہ ٹریڈوں میں تربیت فراہم کرتی ہے۔ ان میں بہت سے اعلی سطح کی ٹریڈیں مثلاً روبوٹکس ، شمسی توانائی ، اینی میشن ، پی ایل سی ، ایس سی اے ڈی اے اور سافٹ ویئر کا فروغ جیسی ٹریڈیں شامل ہیں۔ ان کے علاوہ روایتی ٹریڈوں مثلاً فٹر ، مکینک، الیکٹریشن اور ٹرنر جیسی ٹریڈوں میں تربیت دی جاتی ہے تاکہ روزگار کے مواقع میں اضافہ ہوسکے تاکہ لوگ اپنا روزگار خو د چلا سکیں۔ا نہوں نے بتایا این ایس آئی سی حید رآباد ، بھونیشورا ور نئی دہلی میں تین کاروباری پارک قائم کرنے کے عمل میں مصروف ہے۔ ان پارکوں کے قیام کا مقصد صنعت کاروں کو اپنے دفاتر قائم کرنے کے لئے جگہ فراہم کرنا ہے۔ ان پارکوں میں نمائش کی جگہ کانفرنس ہال اور فوڈ کورٹ جیسی سہولتیں ایک ہی جگہ پر فراہم ہوں گی ۔


    ۔۔۔۔۔۔۔۔۔۔۔


    م ن۔ج ۔ ج۔


    U- 6293


    
    

    
    (Release ID: 1556228) Visitor Counter : 8