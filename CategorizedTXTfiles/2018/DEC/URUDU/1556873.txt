      وزارت اطلاعات ونشریات

      سہ روزہ ہند-چین فلم میلے کا آغاز 22؍دسمبر سے
      
      باکس آفس پر زبردست ہِٹ فلم دَنگل میلےکے دوران دکھائی جائے گی، میلے میں 4چینی اور 3 ہندوستانی فلمیں دکھائی جائیں گی
      
      Posted On: 20 DEC 2018 6:25PM by PIB Delhi


    نئی دہلی،20؍دسمبر؍عوام سے عوام کے رابطے کو مضبوط کرنے اور دونوں ملکوں کے درمیان ثقافتی افہام و تفہیم کو گہرا کرنے کے لئے ایک ہند-چین فلم میلے کا انعقاد کیا جا رہا ہے۔ اس میلے کا انعقاد 22سے24دسمبر 2018 کے دوران ثقافت اورعوام سے عوام کے رابطے سے متعلق پہلے ہند-چین اعلیٰ سطحی میکانزم کے دوران کیاجائےگا۔سہ روزہ میلے کا انعقادحکومت ہند کی اطلاعات و نشریات کی وزارت کے فلم میلوں سے متعلق ڈائرکٹوریٹ کے زیر اہتمام نئی دہلی میں واقع سری فورٹ آڈیٹوریم دوئم میں کیا جائےگا۔


    میلے میں کُل 7فلمیں دکھائی جائیں گی، جن میں سے 4 چینی اور3 ہندوستانی فلمیں ہوں گی۔ میلے کی افتتاحی فلم ‘سی زیڈ آئی 2’جسے ‘چائنیز زوڈیک’ کے نام سے بھی جانا جاتا ہے، ہوگی۔


    جو ہندوستانی فلمیں دکھائی جائیں گی، ان میں ‘دنگل’ (ہندی) ، ماچرجھول (بنگالی) اور وینٹیلیٹر (مراٹھی) شامل ہیں۔ فلموں کی اسکریننگ کا شیڈیول حسب ذیل ہے۔

                                                                                                   
تاریخ اور وقت  ساڑھے دس بجے صبح               ڈیڑھ بجے دوپہر               پانچ بجے شام            
                                                                                                   
                                                                                                   
                                                                                                   
22.12.18       سی زیڈ آئی2 یعنی چائنیز زوڈیک  دنگل                         بردرہُڈ آف بلیڈس        
                                                                                                   
                                                                                                   
( سنیچر )      ڈائرکٹر جیکی چند               ڈائرکٹر نتیش تیواری          ڈائرکٹر یانگ لو         
                                                                                                   
                                                                                                   
               109منٹ                         161منٹ                       111منٹ                  
                                                                                                   
                                                                                                   
               مندارِن-فرینچ-انگلش؍2012       ہندی؍2016                    مندارِن؍منگولین؍2014    
                                                                                                   
                                                                                                   
                                                                                                   
23.12.18                                      ماچرجھول                     لاسٹ اِن تھائی لینڈ     
                                                                                                   
                                                                                                   
( اتوار )                                     ڈائرکٹر پرتِم ڈی گپتا        ڈائرکٹر ژینگ ژو         
                                                                                                   
                                                                                                   
                                              108منٹ                       105منٹ                  
                                                                                                   
                                                                                                   
                                              بنگالی ؍2017                 مندارِن؍انگلش؍تھائی؍2012
                                                                                                   
                                                                                                   
                                                                                                   
24.12.18                                      وولف ٹوٹم                    وینٹی لیٹر              
                                                                                                   
                                                                                                   
( پیر )                                       ڈائرکٹر جین جیکوئس اَنّود    ڈائرکٹرراجیش ما پُسکر   
                                                                                                   
                                                                                                   
                                              121منٹ؍منڈارِن؍منگولین؍2015  143منٹ مراٹھی؍2016      
                                                                                                   
                                                                                                   

    سبھی فلموں کے انگریزی تراجم بھی ساتھ ساتھ ہوں گے۔


    فلم میلے میں داخلہ مفت رکھا گیا ہے۔کوئی بھی شخص صرف جائز باتصویرشناختی کارڈ دکھا کر آڈیٹوریم میں داخل ہو سکتا ہے۔ نشستیں، پہلے آؤ پہلے پاؤ کی بنیاد پر ہوں گی۔ میلے کے لئے داخلہ سری فورٹ آڈیٹوریم کے گیٹ نمبر 5سے ہوگا۔


    ( م ن ۔م م ۔ ک ا) ( 20 – 12 – 2018 )


    U. No. 6390


    

    

    
    (Release ID: 1556873) Visitor Counter : 11