      ہنر مندی کے فروغ اور صنعت کاری کی وزارت

      پردھان منتری کوشل وکاس یوجنا
      Posted On: 17 DEC 2018 8:02PM by PIB Delhi


    نئی دہلی، 17 دسمبر 2018 / اسکل انڈیامشن کے تحت ہنر مند کے فروغ اور صنعت کاری کی وزارت ایک اہم اسکیم پر عمل کررہی ہیں جس کا نا م ہے پردھان منتری کوشل وکاس یوجنا (پی ایم کے وی وائی) اس کا مقصد قلیل مدتی تربیت (ایس ٹی ٹی) ، سابقہ تعلیم کو تسلیم کئے جانے (آر پی ایل) اور خصوصی پروجیکٹ (ایس پی) کے تحت پورے ملک میں چار برسوں یعنی 2016 سے 2020 تک ایک کروڑ لوگوں کو ہنر مندی سے آراستہ کرنا ہے۔ پردھان منتری کوشل وکا س یوجنا (پی ایم کے وی وائی) 20-2016 کے دو اہم اجزا ہیں۔ یعنی مرکز کی نگرانی والی اور مرکزی انتظام والی اسکیم (سی ایس سی ایم) جس پر نیشنل اسکل ڈیولپمنٹ کارپوریشن (این ایس ڈی سی) اور مرکز کی نگرانی والی اور ریاستوں کے انتظام والی اسکیم ( سی ایس ایس ایم) جس پر ریاستوں اور مرکز کے زیر انتظام علاقوں کے ریاستی اسکل ڈیولپمنٹ مشن عمل کرتے ہیں جسے عرف عام میں پی ایم کے وی وائی (20-2016) کا اسٹیٹ انگیجمنٹ کمپوننٹ کہا جاتا ہے۔


    پی ایم کے وی وائی 20-2016 اسکیم کے تحت 2018-11-30 کو پورے ملک میں مختلف شعبوں کے تحت 33.93 لاکھ (تقریباً) امیدواروں کو تربیت دی جاچکی ہے۔ اس میں ایس ٹی ٹی کے تحت 24.13 لاکھ ، آر پی ایل کے تحت9.08 لاکھ اور اسپیشل پروجیکٹ کے تحت 0.72 لاکھ امیدواروں کو تربیت فراہم کی جاچکی ہے۔ پی ایم کے وی وائی 20-2016 کے تحت لازمی ہے کہ امیدواروں کو ملازمتیں دینے کے عمل کا حساب رکھا جائے۔ اسکل ڈیولپمنٹ منجمنٹ سسٹم (ایس ڈی ایم ایس) کے تحت تربیت یافتہ امیدواروں کو سرٹیفکیٹ دینے کی رپورٹ 90 دن کے اندر اندر دی جاتی ہے۔ ایس ڈی ایم ایس کے تحت حاصل شدہ اعدادشمار کے مطابق 2018-11-30 تک 20.1 لاکھ امیدواروں کو پی ایم کے وی وائی 20-2016 کی قلیل مدتی تربیتی اسکیم کے تحت سرٹی فکیٹ دیئے جاچکے ہیں۔ پی ایم کے وی وائی کی قلیل مدتی تربیتی اسکیم سے 90 دن پہلے یعنی 31 اگست 2018 تک 18.42 لاکھ امیدواروں کو سرٹی فکیٹ دیئے جاچکے تھے۔ ان امیدواروں میں سے 30 نومبر 2018 تک 10.09 لاکھ امیدواروں کو پورے ملک میں مختلف سیکٹروں میں روزگار فراہم کیا جاچکا ہے۔


    پردھان منتری مدرا یوجنا (پی ایم ایم وائی) پر وزارت خزانہ کے مالی خدمات کے محکمہ کے ذریعہ عمل درآمد کیا جاتا ہے اور اس کا بنیادی مقصد ملک میں بہت چھوٹے صنعتی سیکٹر کو فروغ دینا ہے۔ اس کام کو مختلف قسم کی امداد فراہم کرکے جس میں مالی امداد بھی شامل ہے، انجام دیاجاتا ہے تاکہ ‘‘ بغیر پیسے والوں کو پیسے فراہم کرنے’’ کا مقصد حاصل کیا جاسکے۔ اس کے علاوہ پی ایم ایم وائی کے تحت مالی امداد امکانی چھوٹے صنعت کاروں کو فراہم کی جاتی ہے جس کی درخواست وہ اودیامی مترپورٹل کے ذریعہ کرتے ہیں۔ اب تک خو د اپنا روزگار چلانے والے امیدواروں میں سے جنہیں پی ایم کے وی وائی 20-2016 کے تحت تربیت دی گئی ہے ، 132 امیدواروں نے مدرا لون سے فائدہ اٹھایا ہے۔


    پردھان منتری یووا اودیامتا وکاس ابھیان (پی ایم -وائی یو وی اے) ، ہنر مندی کے فروغ اور صنعت کاری سے متعلق وزارت (ایم ایس ڈی ای) کی ایک اسکیم ہے۔ اس اسکیم کے تحت صنعت کار بننے کے خواہش مند افراد کی ہمت افزائی کے لئے صنعت کاری کی تعلیم دی جاتی ہے اور اس کا مقصد ملک کے اندر اپنا روزگار چلانے کے لئے لوگوں کی مدد کرنا ہے۔ اس اسکیم کے تحت اب تک 22308 امیدواروں کو داخلہ دیا جاچکا ہے اور تقریباً 12000 امیدواروں نے صنعت کاری کی اس اسکیم میں دلچسپی کا اظہار کیا ہے۔


    ہنر مندی کے فروغ اور صنعت کاری کے وزیر جناب اننت کمار ہیگڑے نے آج لو ک سبھا میں ایک سوال کے تحریری جواب میں یہ اطلاع فراہم کی۔


    ۔۔۔۔۔۔۔۔۔۔


    م ن۔ج ۔ ج۔


    U- 6297


    

    

    
    (Release ID: 1556291) Visitor Counter : 4