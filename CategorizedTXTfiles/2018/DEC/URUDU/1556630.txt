      پیٹرولیم اور قدرتی گیس کی وزارت

      پٹرولیم اور قدرتی گیس کے امور کے مرکزی وزیر کی تیل فروش کمپنیوں کے سینئیر افسران کے ساتھ گفت وشنید
      Posted On: 19 DEC 2018 3:17PM by PIB Delhi


    نئیدہلی 19 دسمبر۔تیل وقدرتی گیس کے امور کے مرکزی وزیرجناب دھرمیند ر پردھان نے تیل فروش کمپنیوں (او ایم سی ) کے چیف منیجنگ ڈائریکٹر اور دیگر سینئیر افسرا ن انتظامیہ کے ساتھ پردھان منتری اجولا یوجنا (پی ایم یو وائی ) کے اہل استفادہ کنندگان میں ملک کے تما م غریب کنبوں کو شامل کرنے کے سرکاری فیصلے پر ویڈیو کانفرنسنگ کے ذریعہ تبادلہ خیال کیا ،جس کا مقصد اس ا سکیم کے استفادہ کنندگان کی شمولیت کے دائرہ کار کا آفاقی نشانہ حاصل کرنا ہے۔اس موقع پر وزیر موصوف نے اجولا یوجنا کی پوری عہد بستگی کے ساتھ عمل آوری کے کام میں تیل فروش کمپنیوں کے سینئیر افسرا ن کی کوششوں کی ستائش کی ۔واضح ہوکہ پردھان منتری اجولا یوجنا کے تحت 5.6کروڑ کنکشن فراہم کرائے جاچکے ہیں۔ اس موقع پروزیر موصوف نے اس امر پر بھی اطمینان کا اظہار کیا کہ پردھان منتری کے اجولا یوجنا کے استفادہ کنندگان میں 48 فیصد شیڈیو ل کاسٹ اور شیڈیول ٹرائب زمروں کے افراد شامل ہیں۔ انہوں نے ہندوستان میں سال 2014 میں ایل پی جی کے 55فیصد دائرے میں توسیع کرکے اسے 90فیصد تک پہنچانے کے لئے تیل فروش کمپنیوں کا شکریہ ادا کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 6353

    
    
    (Release ID: 1556630) Visitor Counter : 8