      آبی وسائل، دریائی ترقیات اور گنگا احیاء کی وزارت

      دہلی کو ہوائی اور آبی کثافت سے نجات دلانے کیلئے جامع اور تال میل پر مبنی کوششیں درکار ہیں
      
      جناب نتن گڈکری نے دریائے جمنا کے احیاء کے لئے 9 پروجیکٹوں کا سنگ بنیاد رکھا

      Posted On: 27 DEC 2018 7:26PM by PIB Delhi

    نئی دہلی، 28 دسمبر ۔ آبی وسائل ، دریائی ترقیات اور گنگا احیاء ، سڑک نقل وحمل اور شاہراہوں نیز جہاز رانی کے وزیر جناب نتن گڈکری اور دہلی کے وزیر اعلیٰ جناب اروند کجریوال نے نمامی گنگے پروگرام کے تحت نئی دہلی میں دریائے جمنا کے احیاء کیلئے 9 پروجیکٹوں کا سنگ بنیاد رکھا ہے۔


    صاف ستھری گنگا کے قومی مشن (این ایم سی جی) کے تحت مجموعی طور پر گیارہ پروجیکٹوں پر کام شروع کیا گیا ہے تاکہ دہلی میں دریائے جمنا کا تحفظ کیاجاسکے۔ بیشتر پروجیکٹوں کا تعلق گندے پانی کو سودھنے کیلئے بنیادی ڈھانچے کی فراہمی سے ہے۔ یہ پروجیکٹ جمنا منصوبہ عمل (وائی اے پی) مرحلہ۔ III کے تحت آتے ہیں اور دہلی میں پانی نکاسی کے تین زونوں یعنی کونڈلی، رٹھالا اور اوکھلا میں واقع ہیں۔


    حاضرین سے خطاب کرتے ہوئے جناب نتن گڈکری نے قومی راجدھانی کو آبی اور ہوائی کثافت سے نجات دلانے کیلئے جامع اور تال میل پر مبنی کوششوں کی ناگزیریت پر زور دیا۔ انہوں نے کہا کہ دہلی میں آلودگی کی سطحیں تشویش کا باعث ہیں اور اس اہم موضوع کا حل نکالنے کیلئے ایک منصوبہ وضع کیا گیا ہے جس میں تمام تر شراکت داروں کا تعاون شامل ہے۔


    جناب گڈکری نے کہا کہ دریائے گنگائے کی معاون ندیوں کو صا ف کرنے کاعمل نمامی گنگے پروگرام کے آغاز کے ساتھ ہی شروع ہوگیا تھا اور مذکورہ پروجیکٹوں کی مدد سے دریائے جمنا میں گرنے والے گندے پانی کو سودھنے کا انتظام کیا جاسکے گا کیوں کہ دریائے جمنا ، دریائے گنگا کی سب سے اہم معاون ندی ہے اور اس طریقے سے دریائے گنگا میں گرنے والی گندگی کا سلسلہ موقوف ہوجائے گا۔ چھ ریاستوں میں لکھوار کثیر مقصدی پروجیکٹ کا ذکر کرتے ہوئے جناب گڈکری نے کہا کہ ایک مرتبہ جب یہ پروجیکٹ مکمل ہوجائیگا تو دہلی میں صاف اور شفاف جمنا کی اویرل دھارا بہنے لگے گی۔ انہوں نے کہا کہ دہلی میں دریائے جمنا کیلئے اس کی سطح پر کوڑا کرکٹ نظر نہ آئے اور اس کی صفائی ہوتی رہے اس کے لئے ایک خاص انتظام کیا گیا ہے۔


    جناب گڈکری نے کہا کہ دہلی کے علاوہ ہریانہ (پانی پت اور سونی پت) اور اترپریش (متھرا – ورندا ون ) میں جمنا کو صاف کرنے کیلئے بھی کام کیاجارہا ہے۔ انہوں نے بتایا کہ 180 ملین لیٹر یومیہ (ایم ایل ڈی) پانی صاف کرنے والے سیویج ٹریٹمنٹ پلانٹ پروجیکٹ کو آگرہ میں پہلے ہی منظوری دی جاچکی ہے۔ دہلی کی ترقی کیلئے تمام ممکنہ امداد فراہم کرنے کی بات کرتے ہوئے انہوں نے تمام شراکت داروں سے کہا کہ وہ آگے آئیں اور کندھے سے کندھا ملاکر جنگی پیمانے پر دہلی کو آبی اور ہوائی کثافت سے نجات دلانے کیلئے کام کریں۔


    اس امر کااعادہ کرتے ہوئے کہ گنگا ،مارچ 2019 تک 70 سے 80فیصدتک صاف ہوجائے گی، جناب گڈکری نے کہا کہ مارچ 2020 تک دریائے گنگا ہر طرح کی کثافت سے پاک ہوجائے گی۔


    ماحولیات ، جنگلات اور موسمیاتی تبدیلی نیز سائنس اور ٹیکنالوجی کے وزیر جناب ہرش وردھن نے کہا کہ دریائے جمنا کی طوالت 1365 کلو میٹر کے بقدر ہے اور دہلی میں اس کی طوالت اوکھلا بیراج سے وزیر آباد تک 22 کلو میٹر ہے اور اسی طوالت کے تحت اس دریا میں 80 فیصد کثافت واقع ہوتی ہے۔ انہوں نے دہلی کے اندر اور دہلی کے نواح میں ایکسپریس وے فراہم کرانے کیلئے جناب گڈکری کا شکریہ ادا کیا جس کی مدد سے قومی خطہ میں کثافت کرنے میں مدد ملے گی۔ انہوں نے کہا کہ اس سلسلے میں عوامی مہم درکا ہے تاکہ گنگا کا احیاء ہوسکے۔ انہوں نے مطلع کیا کہ ماحولیات کی وزارت نے صاف ستھری گنگا مشن کے ساتھ اشتراک کیا ہے اور یہ اشتراک گنگا کے خصوصی سروے اور پانی کی کوالٹی کی اصل نگرانی وغیرہ کے شعبوں میں کیا گیا ہے۔


    جناب گڈکری کو امداد کی فراہمی کیلئے تشکر پیش کرتے ہوئے دہلی کے وزیراعلیٰ جناب اروند کجریوال نے کہا کہ وہ اس بات پر مسرور ہیں کہ دریائے جمنا کی صفائی کیلئے اتنا اہم قدم اٹھایا گیا ہے۔ انہوں نے کہا کہ یہ پروگرام ازحد اہم ہے کیوں کہ ملک کا ڈھانچہ وفاقی ہے اور ترقیاتی موضوعات اور مسائل کے معاملے میں سبھی کو کندھے سے کندھا ملاکر آگے آنا چاہئے۔ انہوں نے کہا کہ دریائے جمنا کی صفائی ان کی ترجیح ہے اور توقع جتائی کہ وزارت کی جانب سے لگاتار تعاون حاصل ہوتا رہے گا۔


    مہمانان کا خیرمقدم کرتے ہوئے آبی وسائل ، دریائی ترقیات اور گنگا احیاء کے وزیر مملکت ڈاکٹر ستیہ پال سنگھ نے کہا کہ دریائے جمنا کی صفائی ازحد اہم امر ہے اور اس چیز کیلئے کوششیں کی جارہی ہیں کہ دریائے گنگا کی معاون ندیوں کو بھی صاف ستھرا بنادیا جائے۔ دہلی کے نائب وزیراعلیٰ جناب منیش سسودیا ، آبی وسائل ، دریائی ترقیات اور گنگا احیاء کی وزارت کے سکریٹری جناب یوپی سنگھ اور این ایم سی جی کے ڈائرکٹر جنرل جناب راجیو رنجن مشرا بھی اس موقع پر موجود تھے۔


    دہلی شہر میں رواں سیویج جنریشن یومیہ تقریباً 327 کروڑ لیٹر کے بقدر ہے جبکہ موجودہ گندے پانی کو سودھنے کی صلاحیت محض 276 کروڑ لیٹر یومیہ ہے۔ وائی اے پی ۔1 کا آغاز دہلی کے لئے 2003-1993 کے دوران اور وائی اے پی مرحلہ ۔2 کی توسیع 2003 میں کی گئی تھی تاکہ دہلی کے ساتھ ساتھ اترپردیش اور ہریانہ پر بھی احاطہ کیا جاسکے۔ وائی اے پی۔1 کے تحت حاصل شدہ کامیابیوں اور تجربات پر انحصار کرتے ہوئے نیز مرحلہ۔2 میں حاصل ہوئے تجربا ت کی روشنی میں حکومت ہند نے دہلی میں جے آئی سی اے کی مدد سے وائی اے پی۔ III شروع کیا تھا اور اس کی تخمینہ لاگت 1656 کروڑ روپئے تھی جو نمامی گنگے مشن کا ایک مربوط حصہ ہے۔ دہلی جل بورڈ ان پروجیکٹوں کے نفاذ کیلئے نفاذ ایجنسی کے طور پر کام کررہا ہے۔


    دہلی قومی راجدھانی ہے اور ایک بہت بڑا شہر ہے جس کی آبادی تقریباً دو کروڑ کے لگ بھگ ہے۔ یہ شہر 1484 مربع کلو میٹر کے رقبے میں پھیلا ہوا ہے ،بڑھتی ہوئی آبادی اور قومی خطہ راجدھانی کی توسیع نے غیر سودھے ہوئے گندے پانی کو دریائے جمنا میں پہنچانے میں خاطر خواہ اضافہ کیا ہے اور دریائے جمنا جو کسی زمانے میں بھارت کی مقدس ندیوں میں شمار ہوتی تھی نیز ہماری قومی ندی دریائے گنگا کی سب سے بڑی معاون ندی تھی۔ اب آلودہ ہوگئی ہے۔


    جن 9 پروجیکٹوں کیلئے سنگ بنیاد رکھا گیا ان میں وائی اے پی۔ III کے تحت آٹھ گندے پانی سودھنے کے بنیادی ڈھانچہ پروجیکٹ شامل ہیں۔ اوکھلا میں یومیہ 56.4 کروڑ لیٹر ایس ٹی پی صلاحیت کی فراہمی 38.6 کروڑ لیٹر یومیہ ایس ٹی پی صلاحیت کی بازآبادکاری اور تازہ کاری ، کونڈلی اور رٹھالا زونوں میں ٹرنک سیور اور 35 کلو میٹر طویل کونڈلی کے علاقے میں سطح کی اصلاح وغیرہ اس کے تحت شامل ہیں۔گندے پانی کو صاف کرنے سے متعلق پروجیکٹ کونڈلی میں چار پیکیجز (کے1،کے 2، کے 3، کے4) کے تحت عمل میں لائے جارہے ہیں۔ رٹھالا کے تین پیکیج (آر آئی اے،آر آئی بی اور آر 2) اور اوکھلا زون کے (او) اس کے تحت شامل ہیں۔ ان میں سے 7 پروجیکٹ نفاذ کے مختلف مراحل میں ہیں۔ اوکھلا زون کا ایک پروجیکٹ ٹینڈرنگ کے عمل سے گزر رہا ہے ۔ اس کے علاوہ ایک ایسے پروجیکٹ کیلئے بھی سنگ بنیاد رکھا گیا جس کا تعلق 9 مرکزی ایس ٹی پی (مجموعی 2.25 کروڑ لیٹر یومیہ) سے ہے اور 65.24 کروڑ روپئے کی لاگت سے چھتر پور میں آبی ذخائر کے احیاء کیلئے بھی کام شروع کیا گیا ہے۔ یہ تمام تر پروجیکٹ دہلی جل بورڈ کے تحت نافذ کیے جارہے ہیں اور اس کام میں جاپان انٹرنیشنل کو آپریشن اسسٹنٹس (جے آئی سی اے ) کا تعاون بھی شامل ہے۔


    ( م ن ۔ ۔ ع ن (


    U. No.


    6487

    
    
    (Release ID: 1557556) Visitor Counter : 3
    
    
      Read this release in: English , Hindi