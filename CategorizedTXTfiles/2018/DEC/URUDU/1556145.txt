      نائب صدر جمہوریہ ہند کا سکریٹریٹ

      موٹر گاڑی کے چلانے کے عمل کو محفوظ بنانے کیلئے لوگوں کو ضروری سیکھ دیں اور اسے نافذ کریں: نائب صدر جمہوریہ ہند
      
      حادثہ رونما ہونے کے بعد دیکھ بھال کے نظام کو مضبوط اور حساس ہونا چاہئے
      
      ہیلمٹ پہننے اور سیٹ بیلٹ باندھنے کے قاعدے کو سختی کے ساتھ اور مؤثر طریقے سے نافذ کیا جانا چاہئے
      
      پارلیمانوں کیلئے سی سی آئی کار ریلی کو جھنڈی دکھاکر رخصت کیا
      Posted On: 16 DEC 2018 6:50PM by PIB Delhi


    نئی دہلی۔ 17 ؍دسمبر۔نائب صدر جمہوریہ ہند جناب ایم وینکیانائیڈو نے کہا ہے کہ محفوظ موٹر گاڑی چلائے جانے کے طریقے کے سلسلے میں لوگوں کو سیکھ دی جانی چاہئے اور تمام ضروری قواعد وضوابط کو نافذ کیا جانا چاہئے تاکہ سڑک حادثات سے بچا جاسکے۔ موصوف کانسٹی ٹیوشن کلب آف انڈیا کے زیر اہتمام پارلیمانوں کیلئے منعقدہ کار ریلی کو جھنڈی دکھانے کی ایک تقریب میں حاضرین سے خطاب کررہے تھے۔ اس کار ریلی کے اہتمام کا مقصد سڑک سلامتی کو فروغ دینا تھا۔


    جناب ایم وینکیانائیڈو نے کہا کہ انہیں یہ جان کر مسرت ہوئی ہے کہ سی سی آئی ریلی کااہتمام ہر سال ذمہ دارانہ موٹر گاڑی چلانے کے عمل کو فروغ دینے اور وزراء اور اراکین پارلیمنٹ سمیت سڑک حادثوں میں ہلاک ہونے والے افراد کو خراج عقیدت پیش کرنے کی غرض سے کیا جاتا ہے۔ انہوں نے اس موقع پر سوگوار کنبوں کے تئیں ا پنی دلی تعزیت کا بھی اظہار کیا۔


    جناب نائیڈو نے کہا کہ ہر سال سڑک حادثوں میں ایک لاکھ سے زائد جانوں کا اتلاف ہوجاتا ہے اور بیشتر معاملات میں ہلاک ہونے والے نوجوان لوگ ہوتے ہیں۔ ان سانحات سے بچا جاسکتا ہے اگر ہم بنیادی حفظ ماتقدم کا لحاظ رکھیں ۔ انہوں نے کہا کہ لاپرواہی ، حد سے زیادہ تیز رفتاری ، ٹریفک کے قواعد وضوابط کی خلاف ورزی ، شراب پی کر گاڑی چلانا اور خراب سڑکیں بیشتر سڑک حادثوں کی وجہ بنتی ہیں۔


    نائب صدر جمہوریہ ہند نے کہا کہ ان ریلیوں کا انعقاد اس لیے ضروری ہے کہ سڑک سلامتی کے تئیں بیداری میں اضافہ کیا جاسکے اور سڑک سلامتی کو فروغ دیاجاسکے ۔ انہوں نے مزید کہا کہ روڈ سیفٹی مہمات کو تمام اسکولوں اور کالجوں میں شروع کیا جانا چاہئے۔ میڈیا کو محفوظ ڈرائیونگ کی اہمیت اجاگر کرنے میں استعمال کیاجانا چاہئے اور معروف شخصیات کو سڑک سلامتی کے موضوع کو زیر گفتگو لانا چا ہئے۔ جناب نائیڈو نے سڑک حادثات کی روک تھام کیلئے ایس اے ایف ای اصولوں کی تجویز پیش کی۔


    ایس۔ رفتار کی ایک حد


    اے۔ بیداری پھیلایاجانا


    ایف۔ ٹریفک کے قواعد وضوابط کی پابندی


    ای۔ سڑک حادثے کا شکار ہونے والوں کے تئیں درمندی اور حسیت


    نائب صدر جمہوریہ ہند نے کہا کہ ہیلمٹ پہننا اور سیٹ بیلٹ باندھنا جیسے قواعد وضوابط کو سختی سے نافذ کیا جانا چاہئے۔ ناقص سڑک ڈیزائن اور اکثر وبیشتر جن مقامات پر حادثات رونما ہوتے ہیں ان کی شناخت کی جانی چاہئے اور اس طرح کے سڑک حادثات کے روک تھام کیلئے حفظ ماتقدم کے ہر پہلو کا لحاظ رکھا جانا چاہئے۔ ٹریفک کا سائنٹفک انتظام ، ماہرانہ انداز میں پولیس انتظامات اور قواعد وضوابط کے خلاف ورزی کرنے والوں کو سخت سزا دی جانی چاہئے جس کے نتیجے میں سڑک پر ذمہ دارانہ برتاؤ عمل میں آئے گا۔ انہوں نے کہا کہ لوگوں کو سیکھ دی جانی چاہئے اور اسے سختی سے نافذ کیا جانا چاہئے تاکہ موٹر گاڑی چلانے کا عمل محفوظ بن سکے۔ نائب صدر جمہوریہ ہند نے کہا کہ ٹریفک کے قواعد وضوابط کے تئیں شہریوں کو تفہیم کے عمل سے گزارا جانا چاہئے اور انہیں ایک ذمہ دار ڈرائیونگ کی سیکھ دی جانی چاہئے اور ا سکے بعد قواعد کو ازحد سختی سے نافذ کیا جانا چاہئے۔


    جناب نائیڈو نے کہا کہ یہ بات بھی بہت اہم ہے کہ پیدل چلنے والوں کی سلامتی کا خیال رکھا جائے۔ شہروں میں فٹ پاتھ بڑھتی ہوئی سرگرمیوں کے نتیجے میں معدوم سے ہوچکے ہیں اور ضرورت اس بات کی ہے کہ پیدل چلنے والوں کیلئے مخصوص زون قائم کئے جائیں اور پیدل چلنے والوں کے راستوں پر ناجائز طریقے سے قبضہ کرنے والوں کو سزا دی جانی چاہئے۔


    نائب صدر جمہوریہ ہند نے کہا کہ حادثات رونما ہونے کے بعد ردعمل کا نظام مضبوط اور ازحد چاق وچوبند ہونا چاہئے۔ ہمیں بھارت کو ایک ایسا ملک بنا نے میں اپنا تعاون دینا چاہئے جہاں دنیا میں سب سے کم تعداد میں سڑک حادثے رونما ہوں۔


    رکن پارلیمنٹ اور کانسٹی ٹیوشن کلب کے صدر جناب راجیو پرتاپ روڈی ، رکن پارلیمنٹ جناب پرسن کمار پٹاسنی اور دیگر عمائدین بھی اس موقع پر موجود تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-6278

    
    
    (Release ID: 1556145) Visitor Counter : 8
    
    
      Read this release in: English