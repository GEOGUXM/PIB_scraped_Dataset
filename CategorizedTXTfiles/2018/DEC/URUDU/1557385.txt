      مکانات اور شہری غریبی کے خاتمے کی وزارت

      ختم سال کا جائزہ ۔3۔ امرُت 2018
      Posted On: 24 DEC 2018 5:58PM by PIB Delhi


    امرت کے تحت 54816 کروڑ روپے کی مالیت کے 4097 پروجیکٹس کو منظوری دی گئی؛ 2388 کروڑ روپے کی مالیت کے 1035 پروجیکٹس مکمل کئے گئے؛ ملک بھر کے 4453 شہروں میں آن لائن بلڈنگ اجازت نامہ نظام (او بی پی ایس) کو نافذ کیا گیا؛ دس ریاستوں کے تمام شہری بلدیاتی اداروں میں بھی او بی پی ایس کو نافذ کیاگیا؛ شہری بنیادی ڈھانچے کی جدید کاری کے لئے سال 2018 کے دوران میونسپل اداروں کے ذریعہ 2700 کرو ڑروپے سے زائد اکٹھا کئے گئے؛ 29205 کروڑ روپے کی مالیت کے 965 پروجیکٹوں پر کام کرنے کو منظوری دی گئی؛ پانی کی سپلائی کے سیکٹر میں 1325 کرو ڑ روپے کی مالیت 154 پروجیکٹ مکمل کئے گئے؛ سیوریج اور سیپٹیج بندوبست کے سیکٹر میں 21508 کروڑ روپے کی مالیت کے 491 پروجیکٹوں کے لئے کنٹریکٹس دیئے گئے؛ 520 کروڑ روپے کی مالیت کے 40 پروجیکٹس مکمل کئے گئے؛ 5596 کروڑ روپے کی مالیت کے 151 پروجیکٹس دیئے گئے، جبکہ 4507 کرو ڑ روپے کی مالیت کے 85 پروجیکٹوں کے لئے تفصیلی پروجیکٹ رپورٹ کو منظوری دی گئی؛ سرسبز و شاداب مقامات اور پارکوں کے سیکٹر میں 1293 کروڑ روپے کی مالیت کے 1881 پروجیکٹوں کے لئے کنٹریکٹس دیئے گئے؛421 کروڑ روپے کی مالیت کے 772 پروجیکٹس مکمل کئے گئے ؛ 231 کروڑ روپے کی مالیت کے 233 پروجیکٹس دیئے گئے؛ انرجی سی کو بہتر بنانے کے لئے 124 کروڑ روپے کی مالیت کے 211 پروجیکٹوں کے لئے تفصیلی پروجیکٹ رپورٹ کو منظوری دی گئی


    685758 کروڑ روپے سے زائد کے اخراجات سے شہری احیا؛ ہندوستانی شہروں کی تبدیلی اور احیا کے عمل کو انجام دیا جارہا ہے


    مکانات اور شہری امور کی وزارت نے متعدد اقدامات کے ذریعہ شہری احیا کے لئے ہندوستانی شہروں میں تبدیلی اور احیا کے عمل کو انجام دینے کے لئے دنیا کے سب سے زیادہ اوالعزم پروگراموں میں سے ایک پروگرام کو اپنے ہاتھوں میں لیا ہے۔ وزارت کے ان متعدد اقدامات میں 685758 کروڑ روپےسے زائد کے اخراجات سے شہریوں کے موافق شہری علاقوں کو یقینی بنانا شامل ہے۔ ہندوستانی شہروں کی تبدیلی کا یہ عمل امرت مشن کے تحت 77640 کروڑ روپے کی مالیت کے پروجیکٹوں کی منظوری کے ذریعہ کلیدی شہری اصلاحات، شہری احیا کے پروجیکٹس کے علاوہ پانی، سیوریج اور صفائی ستھرائی کے التزام کو نافذ کرکے پورا کیا جارہا ہے۔


    شہروں کی تبدیلی اور احیا کے لئے اٹل مشن (امرُت)


    77640 کرو ڑ روپے کے کل ریاستی سالانہ پلان (ایس اے اے پی)سائز میں سے 54816 کروڑ روپے کی مالیت کے 4097 پروجیکٹوں کے لئے کنٹریکٹس دیئے گئے ہیں۔ ان میں 2388 کرو ڑ روپے کی مالیت کے مکمل کئے گئے 1035 پروجیکٹس شامل ہیں۔ 14770 کروڑ روپے کی مالیت کے 755 پروجیکٹوں کے لئے ٹینڈرس پہلے ہی جاری کئے جاچکے ہیں، جبکہ 9185 کرو ڑروپے کی مالیت کے 458 پروجیکٹوں کے لئے تفصیلی پروجیکٹ رپورٹ (ڈی پی آر) کو منظوری دی گئی ہے۔ شعبہ جاتی لحاظ سے امرت مشن کے تحت پروجیکٹوں کے نفاذ کی پیش رفت اس طرح ہے:

      * پانی کی سپلائی کے سیکٹر میں 29205 کروڑ روپے کی مالیت کے 965 پروجیکٹس کے لئے کنٹریکٹس دیئے جاچکے ہیں، ان میں 1325 کرور روپے کی مالیت کے مکمل کئے گئے 154 پروجیکٹس بھی شامل ہیں۔ 8047 کروڑ روپے کی مالیت کے 151 پروجیکٹس دیئے گئے ہیں جبکہ 4318 کروڑ روپے کی مالیت کے 97 پروجیکٹوں کے لئے ڈی پی آر کو منظوری دی گئی ہے۔
      * سیوریج اور سپیٹیج بندوبست کے شعبے میں 21508 کروڑ روپے کی مالیت کے 491 پروجیکٹوں کے لئے کنٹریکٹس دیئے گئے ہیں۔ ان میں 520 کرو ڑ روپے کروڑ روپے کی مالیت کے مکمل کئے گئے 40 پروجیکٹس بھی شامل ہیں۔ علاوہ ازیں 5596 کروڑ روپے کی مالیت کے 151 پروجیکٹس دیئے گئے ہیں جبکہ 4507 کروڑ روپے کی مالیت کے 85 پروجیکٹوں کے لئے ڈی پی آر کو منظوری دی گئی ہے۔
      * پانی کی نکاسی کے نظام کے سیکٹر میں 2101 کروڑ روپے کی مالیت کے 516 پروجیکٹوں کے لئے کنٹریکٹس دیئے گئے ہیں۔ ان میں 81 کروڑ روپے کی مالیت کے تکمیل شدہ 51 پروجیکٹس بھی شامل ہیں۔ علاوہ ازیں 645 کروڑ روپے کی مالیت کے 144 پروجیکٹوں کے لئے ڈی پی آر کو منظوری دی گئی ہے۔
      * شہری نقل وحمل کے شعبے میں 709 کروڑ روپے کی مالیت کے 244 پروجیکٹوں کے لئے کنٹریکٹس دیئے گئے ہیں، ان میں 41 کروڑ روپے کی مالیت کے تکمیل شدہ 18 پروجیکٹس بھی شامل ہیں۔ علاوہ ازیں 251 کروڑ روپے کی مالیت کے 76 پروجیکٹس دیئے گئے ہیں جبکہ 123 کروڑ روپے کی مالیت کے 40 پروجیکٹوں کے لئے ڈی پی آر کو منظوری دی گئی ہے۔
      * سر سبز و شاداب مقامات اور پارکوں کے سیکٹر میں 1293 کروڑ روپے کی مالیت کے 1881 پروجیکٹوں کے لئے کنٹریکٹس دیئے گئے ہیں۔ ان میں 421 کرو ڑ روپے کی مالیت کے تکمیل شدہ 772 پروجیکٹس بھی شامل ہیں۔ علاوہ ازیں 231 کروڑ روپے کی مالیت کے 211 پروجیکٹوں کے لئے ڈی پی آر کو منظوری دی گئی ہے۔ اسٹریٹ لائٹ میں توانائی صرفہ کو مزید بہتر بنانے کے لئے 54 لاکھ سے زائد اسٹریٹ لائٹوں کو ایل ای ڈی بلبوں سے بدل دیا گیا ہے۔

    امرت مشن کے پاس ایک اصلاحاتی ایجنڈہ ہے جو کہ 54 اہم سنگ میل پر مشتمل 11 اصلاحات پر پھیلا ہوا ہے۔ ان اصلاحات کو ریاستوں اور مرکز کے زیر انتظام علاقوں کے ذریعہ چار برسوں کے دوران حاصل کیا جانا ہے۔ مالی سال 19۔2018 کے دوران اصلاحات کو نافذ کرنے کے لئے ریاستوں اور مرکز کے زیر انتظام علاقوں کو ترغیبات فراہم کرنے کے لئے 600 کروڑ روپے کی رقم مختص کی گئی۔ ان میں سے میونسپل بانڈز جاری کرنے کے لئے امرت شہروں کو ترغیبات فراہم کرنے کے لئے 260 کروڑ روپے مختص کئے گئے۔ سال 19۔2018 کے دوران 21 ریاستوں / مرکز کے زیر انتظام علاقوں کو اصلاحات کو نافذ کرنے کے لئے 340 کروڑ روپے کی رقم تقسیم کی گئی۔


    مزید برآں پانچ شہروں پونے، حیدرآباد، اندور، بھوپال اور امراوتی کو میونسپل بانڈز جاری کرنے کے لئے ترغیبات کے طور پر 119 کروڑ روپے دیئے گئے۔


    عالمی بینک نے حال ہی میں تجارتی عمل سے متعلق رپورٹ (ڈی پی آر) 2019 کو جاری کیا ہے اور تعمیراتی اجازت ناموں سے متعلق اشارے میں ملک کی درجہ بندی 52 ویں مقام تک جاپہنچی ہے جبکہ سال بھر قبل ہندوستان کا اس درجہ بندی میں 181 واں مقام تھا۔ ایسا میونسپل کارپوریشن آف دہلی اور ممبئی کے ذریعہ نافذ کی گئی اہم اصلاحات اور تعمیراتی اجازت ناموں سے تجارتی عمل کو آسان بنانے کے لئے ان کی مسلسل کوششوں کے سبب ہوسکا ہے۔


    مزید برآں ملک بھر کے 1453 شہروں میں آن لائن بلڈنگ اجازت نامہ نظام (او بی پی ایس) کو لاگو کیا گیا ہے، ان میں 436 امرت مشن کے شہر بھی شامل ہیں۔ علاوہ ازیں آندھرا پردیش، دہلی، گجرات، ہماچل پردیش، جھارکھنڈ، مدھیہ پردیش، مہاراشٹر، پنجاب، تلنگانہ اور تریپورہ پر مشتمل دس ریاستوں نے بھی تمام شہری بلدیاتی اداروں (یو ایل بی) میں او بی پی ایس کو نافذ کیا ہے۔ اس عمل کو ملک بھر کے تمام شہروں/ قصبوں میں توسیع دی جارہی ہے۔


    ۔۔۔۔۔۔۔۔۔۔۔


    م ن۔م ع ۔ ن ا۔


    U- 6450

    
    
    (Release ID: 1557385) Visitor Counter : 6
    
    
    
    
    

*