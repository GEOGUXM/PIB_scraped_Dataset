      شمال مشرقی ریاستوں کی ترقی کی وزارت

      منی پور سے آئے طلباء کے ایک گروپ نے مرکزی وزیر مملکت ڈاکٹر جتیندرسنگھ سے ملاقات کی
      Posted On: 19 DEC 2018 8:05PM by PIB Delhi


    نئی دہلی،19؍دسمبر، منی پور میں چندیل ضلع کے ڈنگ پی علاقے سے 20 طلباء کے ایک گروپ نے آج یہاں شمال مشرقی خطے کی ترقی کے مرکزی وزیر مملکت (آزادانہ چارج) ، وزیراعظم کے دفتر ، عملے ، عوامی شکایات ، پنشن ، ایٹمی توانائی اور خلاء کے وزیر مملکت ڈاکٹر جتیندرسنگھ سے ملاقات کی۔ یہ طلباء ، 29 آسام رائفلز کے ذریعے منعقدہ ’’نیشنل انٹی گریشن ٹوور پر یہاں آئے ہیں۔ یہ طلباء 13 سے 20 سال کی عمر کے درمیان ہیں اور ان کے ساتھ دو اساتذہ بھی ہیں۔ان کے اس دورے کا مقصد شمال مشرقی خطے کے دور دراز کے علاقوں کے طلباء کو ہندوستان کے دوسرے علاقوں سے روشناس کرانا ہے۔


    بچوں کے ساتھ گفتگو کرتے ہوئے ڈاکٹر جتیندر سنگھ نے کہا کہ یہ بھارت کے دور دراز کے سرحدی علاقوں کے بچوں کے لئے ایک منفرد موقع ہے۔ انہوں نے کہا کہ اس طرح کے ٹوور طلباء کو نئے علاقوں سے روشناس کراتے ہیں اور ان میں اعتماد پیدا کرتے ہیں۔ انہوں نے طلباء کو ان کے مستقبل کے لئے نیک خواہشات پیش کیں۔ وزیر موصوف نے اس طرح کے ٹوور کا اہتمام کرنے اور دور دراز کے علاقوں کے بچوں کو ایسے مواقع فراہم کرنے کے لئے شکریہ ادا کیا۔ انہوں نے مزید کہا کہ یہ ٹوور بچوں کو بھارت کے تاریخی اور ثقافتی مقامات کے بارے میں معلومات فراہم کرے گا۔


    طلباء نے اپنے اس ٹوور کے دوران دہلی ، آگرہ اور دھول پور کا دورہ کیا۔ انہوں نے راشٹرپتی بھون ، لال قلعہ ، ہمایوں کا مقبرہ ، قطب مینار ، لوٹس ٹیمپل ، انڈیا گیٹ ، نہرو پلینٹوریم ، میوزیم ، میٹرو ، تاج محل اور دھول پور کے راشٹریہ ملٹری اسکول کا دورہ کیا۔


    U- 6363

    
    
    (Release ID: 1556717) Visitor Counter : 3