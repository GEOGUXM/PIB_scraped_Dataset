      وزارت دفاع

      فوج کے سربراہ کا دورۂ تنزانیہ اور کینیا
      Posted On: 16 DEC 2018 4:48PM by PIB Delhi


    نئی دہلی، 16 /دسمبر فوج کے سربراہ (سی او اے ایس) جنرل بپن راوت ایک سرکاری دو طرفہ دورے پر 17 سے 20 دسمبر 2018 تک تنزانیہ اور کینیا کے دورے پر جائیں گے۔ اس دورے کے دوران فوج کے سربراہ دونوں ملکوں کے اعلیٰ فوجی اور سیاسی عہدیداروں سے بات چیت کے لیے وفد کی قیادت کریں گے۔ جس کا مقصد دفاعی تعاون میں اضافہ کرنا اور اسے تقویت بخشنا ہے۔ فوج کے سربراہ تنزانیہ میں نیشنل ڈیفنس کالج اور کلیدی فوجی اڈوں کا بھی دورہ کریں گے۔


    فوج کے سربراہ جنرل بپن راوت، تنزانیہ میں دفاع اور قومی خدمت کے وزیر ڈاکٹر حسین علی مووینیی اور تنزانیہ دفاعی فوجوں کے سربراہ جنرل ونینس ایس مبییو اور کینیا میں کابینہ سکریٹری برائے دفاع امبیسیڈرریشل ایوور اومامو، ایس سی اور کینیا کی دفاعی فوجوں کے چیف آف ڈیفنس فورسز جنرل سیمسن موواتھیتھے سے بھی ملاقات کریں گے۔


    ان افریقی ممالک کے دورے کا مقصد تنزانیہ اور کینیا کے ساتھ فوج سے فوج کے تعلقات کو فروغ دینا ہے جس کو گذشتہ برسوں میں پروان چڑھایا گیا ہے۔


    ۔ ۔ ۔ ۔ ۔ ۔ ۔ ۔ ۔ ۔


    U. No. 6272

    
    
    (Release ID: 1556094) Visitor Counter : 13