      مکانات اور شہری غریبی کے خاتمے کی وزارت

      پبلک آرٹ نہ صرف یہ کہ شہروں کو مزین کرتا ہے بلکہ اس کی روح میں بھی کارفرما ہو جاتا ہے: ہردیپ سنگھ پوری
      
      دلی کے لئے پبلک آرٹ پالیسی، ماسٹر پلان اور رہنما خطوط کے مسودے کو حتمی شکل دینے کے بارے میں منعقدہ دوسرے راؤنڈ ٹیبل تبادلہ خیالات میں اظہار خیال

      Posted On: 06 DEC 2018 8:16PM by PIB Delhi

    نئی دہلی ، 06دسمبر2018 ؍ مکانات اور شہری امور کے وزیر مملکت (آزادانہ چارج ) جناب ہردیپ سنگھ پوری نے کہا ہے کہ پبلک آرٹ نہ صرف یہ کہ شہروں کو مزین کرتا ہے بلکہ اس کی روح میں بھی کار فرما ہو جاتا ہے ۔ انہوں نے کہا کہ پبلک اسپیس تخلیقی آرٹ ورک کی نمائش کا ایک موقع ہے۔ یہ تاریخ کی ایک علامت ہے جو شہروں کی نشو نما کو نسل در نسل آگے بڑھاتا ہے اس کا اظہار بھی کرتا ہے اور یہ سماجی ، ثقافتی ، اقتصادی اور سیاسی تغیرات کا بھی انکشاف کرتا ہے جو ایک شہر کے الگ الگ ادوار میں پیش آتے ہیں اور شہر کو شہریوں کے لئے انسانی ضروریات کے مطابق ڈھالتے ہیں ساتھ ہی ساتھ شہری مراکز کے تعمیرات حصے کو شہریوں کی ضروریات کے مطابق بناتے ہیں۔ سب سے اہم بات یہ ہے کہ پبلک آرٹ اپنے آپ میں شمولیت پر مبنی ایک تصور ہے اور شہری انداز حیات کا خاکہ مرتب کرتا ہے اور مختلف النوع طریقہ کار اور پس منظر کے حامل افراد برادریوں اور انداز فکر کو یکجا کرتا ہے۔ جناب پوری آج پبلک آر ٹ پالیسی دلی کے لئے ماسٹر پلان کے رہنما خطوط کے موضوع پر دلی اربن آرٹس کمیشن کے ذریعے منعقدہ دوسرے راؤنڈ ٹیبل تبادلہ خیالات میں اظہار خیال کر رہے تھے۔اس موقع پر مختلف شراکت دار نیز فن کاروں، حکومت کی شہری ایجنسیوں ، شہری ڈیزائزروں اور منصوبہ سازوں کے علاوہ دیگر لوگ موجود تھے۔


    دلی اربن آرٹس کمیشن (ڈی یو اے سی ) کی کوششوں کی ستائش کرتے ہوئے جناب ہردیپ سنگھ پوری نے کہا کہ ہماری قومی راجدھانی میں پبلک آرٹ کے نئے تصور کے لئے کمیشن نے سرکردہ عالمی شہروں کا مطالعہ کیا تاکہ ایک پبلک آرٹ پالیسی ،رہنما خطوط اور ماسٹرپلان تیار کیا جا سکے۔ انہوں نے کہا کہ شہر کے پبلک اسپیس کی مجوزہ جمالیاتی ترقی کو یقینی بنانے کے لئے مکانات اور شہری امور کی وزارت نے دلی اربن آرٹس کمیشن سے کہا ہے کہ وہ پبلک آرٹ ورک کے لئے جلد رہنما خطوط کو حتمی شکل دے۔


    اپنے افتتاحی کلمات میں (ڈی یو اے سی ) کے چیئرمین جناب پی ایس این راؤ نے کہا کہ ہمیں ضرورت اس بات کی ہے کہ ہم ایک جامع آرٹ ماسٹر پلان تیار کریں اور مکامات کی نشاندہی کرنے کے علاوہ نیٹ ورک اور اس کے رکھ رکھاؤ کی منظوری کے لئے رہنما خطوط فراہم کریں۔ انہوں نے کہا کہ فریم ورک کےمسودے پر پہلے ہی ہندوستان کے بہترین فن کاروں، ڈیزائنروں ،آرکیٹیک اور شہری ماہرن کے ساتھ تبادلہ خیال کیا جا چکا ہے۔ یہ تبادلہ خیال جنوری 2018 میں منعقدہ راؤنڈ ٹیبل تبادلہ خیالات کے دوران کیا گیا تھا ۔


    آج کے راؤنڈ ٹیبل کے دوران مختلف النوع شراکت داروں نے اپنی تشویش کو ظاہر کیا اور ان بہت سے اقدامات تجویز کئے جو رہنما خطوط میں شامل کئے جانے چاہئیں ۔


    U. No. 6084


    

    
    (Release ID: 1554931) Visitor Counter : 4