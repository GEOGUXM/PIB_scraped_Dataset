      نوجوانوں کے امور اور کھیل کود کی وزارت

      کھیلوں کا فروغ
      Posted On: 20 DEC 2018 4:15PM by PIB Delhi


    نئیدہلی۔ 20 ؍دسمبر۔کھیلوں کو ریاستی موضوع سے مشترکہ موضوع کے تحت لانے کی ایک تجویز حکومت کے زیر غور ہے۔ اس سلسلے میں نوجوانوں کے اُمور اور کھیل کود کی وزارت (محکمہ کھیل کود) نے متعلقہ وزارتوں / محکموں نیز ریاستی /مرکز کے زیر انتظام علاقوں کی حکومتوں سے ان کی رائے طلب کی ہے۔


    کھیل کود کو ریاستی موضوع سے مشترکہ موضوع میں منتقل کرنے کا خاص مقصد مرکزی حکومت کو اس کا اہل بنانا ہے کہ وہ کھیل کود کے لئے ایک مضبوط اور جامع لائحہ عمل دستیاب کراسکے۔


    علاقہ اور صنف کے امتیاز کے بغیر محکمہ کھیل کود کی کھیلوں کے فروغ سے متعلق سبھی اسکیمیں پورے ملک کے لئے نافذ العمل ہیں۔ تاہم وزارت کی کچھ اسکیمیں ایسی ہیں جو کھیل کود کے معاملے میں قبائلی علاقوں سے تعلق رکھنے والی خواتین اور نوجوانوں کی کھیل کود میں شراکت داری میں اضافہ کرنے سے متعلق ہیں۔


    کھیل کود کے شعبے میں قبائلی علاقوں کی خواتین اور نوجوانوں کی حصے دار ی میں اضافہ کرنے کیلئے مسلسل کوششیں کی جارہی ہیں۔ ایس اے آئی اسکیموں کے تحت زیر تربیت لڑکیوں کی حصہ داری کی تعداد میں اضافہ ہوا ہے اور 16-2015 میں یہ تعداد جہاں 3530 تھی وہیں یہ تعداد 17-2016 میں بڑھ کر 4031 او ر18-2017 میں بڑھ کر 4426 ہوگئی۔ اسی طرح سے ایس ا ے آئی اسکیموں کے تحت ملک میں کھلاڑیوں کی تعداد بھی بڑھی ہے۔ ایسے کھلاڑیوں میں بڑی تعداد دیہی اور قبائلی علاقوں سے تعلق رکھنے والے کھلاڑیوں کی ہے۔ یہ تعداد 16-2015 میں 11773 تھی جو 17-2016 میں بڑھ کر 13684 اور 18-2017 میں 14907 ہوگئی۔


    یہ اطلاع نوجوانوں کے اُمور اور کھیل کود کے وزیر مملکت (آزادانہ چارج) جناب کرنل راجیہ وردھن راٹھور نے آج لوک سبھا میں ایک تحریری جواب میں دی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔م م ۔ع ن


    U-6382

    
    
    (Release ID: 1556810) Visitor Counter : 12