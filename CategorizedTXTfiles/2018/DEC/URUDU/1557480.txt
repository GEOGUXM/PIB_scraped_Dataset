      نوجوانوں کے امور اور کھیل کود کی وزارت

      کھیلوں میں بڑے پیمانے پر شراکت داری اور امتیازی صلاحیت کے فروغ کے لئے کھیلو انڈیا اسکیم
      Posted On: 27 DEC 2018 2:40PM by PIB Delhi


    نئی دہلی،27دسمبر 2018؍نظر ثانی شدہ کھیلو انڈیا اسکیم مالی سال 18-2017ء میں لانچ کی گئی تھی، جس کا مقصد دو مقاصد کا حصول تھا۔ ان میں سے ایک مقصد ہے کھیلوں میں بڑے پیمانے پر عوام کی شراکت داری اور دوسرا کھیلوں امتیازی صلاحیت کا فروغ۔نظر ثانی شدہ کھیلو انڈیا اسکیم کا ویژن ملک میں کھلاڑیوں کے اندر کھیل کلچر جاگزیں کرنا اور ان کے اندرامتیازی صلاحیت پیدا کرنا ہے۔جیسا کہ اس اسکیم میں کہا گیا ہے ، اس کا مشن سبھی کے لئے کھیل کود کی حوسلہ افزائی کرنا ہے۔ جس میں جنس اور عمر کی بنیاد پر کوئی تفریق کے بغیر کھلاڑیوں کے اندر کھیل کود کی طاقت کو فروغ دینا ہے۔ اس میں بچوں اور نوجوانو کی جامع ترقی، کمیونٹی ڈیولپمنٹ ، سماجی ہم آہنگی، صنفی مساوات، صحت مند طرز زندگی، قومی فخر اور اقتصادی مواقع شامل ہیں۔


    کھیلو انڈیا کے تحت نشان زد باصلاحیت کھلاڑیوں کو ایس اے آئی نیشنل اسپورٹس اکیڈمیوں، اسٹیٹ اسپورٹس اکیڈمیوں یا نجی شعبے کے ذریعے قائم کھیل اکیڈمیوں سے جڑنے کا متبادل فراہم کرنا ہے۔اس کے تحت اداروں کو اسپورٹس اکیڈمیز کو چلانے اور ان کا رکھ رکھاؤ کرنے کے لئے امدادی رقم دستیاب کرائی جائیں گی۔ یہ رقم کھیلوں کے ان شعبوں کے ضمن میں دی جائیں گی، جن کی نشان دہی اسپورٹس اتھارٹی آف انڈیا، ریاستی حکومتوں یانجی شعبوں نے کی ہے۔اس میں وہ کھلاڑی بھی شامل ہیں جو سرکاری نجی شراکت داری (پی پی پی)کے تحت سہولت کی فراہمی اور لانگ ٹرم ایتھلیٹ ڈیولپمنٹ(ایل ٹی اے ڈی) پروگرام(8سال )کے تحت آتے ہیں۔سرکاری اور نجی دونوں شعبوں میں قومی ،علاقائی یا ریاستی سطح پر بہترین اکیڈمیاں ہونی چاہئے۔ضرورت پر مبنی تعاون کے لئے اکیڈمیوں کی نشان دہی کی جائے گی۔اس کے لئے مناسب اداروں سے تجاویز مدعو کی جائیں گی۔اکیڈمیوں کی درجہ بندی کے لئے ایک نظام وضع کیا جائے گا، تاکہ تعاون کے لئے مناسب اکیڈمیوں کا انتخاب عمل میں آسکے۔ کم از کم پارا ایتھلیٹس کے لئےایک اکیڈمی کو تعاون دیا جائے گا۔


    یہ اطلاع نوجوانوں کے امور اور کھیل کود کے وزیر مملکت (آزادانہ چارج)، جناب کرنل راجیہ وردھن راٹھور نے آج لوک سبھا میں ایک تحریری جواب میں دی۔


    U: 646 8

    
    
    (Release ID: 1557480) Visitor Counter : 7
    
    
      Read this release in: English , Marathi