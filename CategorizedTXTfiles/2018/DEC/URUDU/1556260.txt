      بہت چھوٹی، چھوٹی اور درمیانی صنعتوں کی وزارت

      ایم ایس ایم ای مصنوعات کی برآمدات میں اضافہ
      Posted On: 17 DEC 2018 1:44PM by PIB Delhi


    نئی دہلی،17دسمبر 2018؍مالی سال 18-2017 کے دوران ایم ایس ایم ای اکائیوں کے ذریعے تیار کی گئی مصنوعات کی برآمدات میں 7.5فیصد کا اضافہ ہوا ہے۔یہ اطلاع آج لوک سبھا میں ایم ایس ایم ای کے وزیر مملکت (آزادانہ چارج)، گری راج سنگھ نے دی۔وزیر موصوف نے مزید بتایا کہ 16-2015 اور 17-2016 کے دوران بالترتیب یہ شرح نمو منفی 5.9 فیصد اور 4.8فیصد رہی تھی۔


    گری راج سنگھ نے مزید کہا کہ کمرشیل انٹلی جینس اینڈ اسٹیٹسٹکس کے ڈائریکٹوریٹ سے موصولہ اطلاع کے مطابق ایم ایس ایم ای سے متعلق مصنوعات کی برآمدات مالی سال 16-2015، 17-2016، 18-2017 اور19-2018(ستمبر 2018ءتک) کے دوران بالترتیب 130768.70،137068.80،147390.08 اور78519.91ملین امریکی ڈالر کے برابر رہی ہے۔


    انہوں نے مزید بتایا کہ حکومت ہند نے ہندوستانی صنعت کی مسابقتی صلاحیت کو بہتر بنانے اور برآمدات کو تقویت دینے کے لئے متعدد اقدامات کئے ہیں۔ان اقدامات میں قومی مینوفیکچرنگ مسابقتی پروگرام، میک ان انڈیا مہم، ایز آف ڈوئنگ بزنس(کاروبار کرنے کو آسان بنانا)، بنیادی ڈھانچے اور لوجسٹکس کو بہتر بنانا،قرضے کی دستیابی کی صورتحال کو بہتر بنانا، بیداری پروگراموں اور ورکشاپوں، مرچنڈائز ایکسپورٹس فرام انڈیا اسکیم(ایم ای آئی ایس)،پری اینڈ پوسٹ شپمنٹ روپی ایکسپورٹ کریڈٹ پر انٹریسٹ ایکوالائزیشن اسکیم اور نریات بندھو اسکیم کے تحت کئے گئے اقدامات شامل ہیں۔


    ایک دوسرے سوال کے جواب میں گری راج سنگھ نے کہا کہ سینٹرل شماریاتی دفتر سے موصولہ اطلاع کے مطابق موجودہ قیمتوں پر مالی سال 15-2014، 16-2015 اور 17-2016 کے دوران مجموعی گھریلو پیداوار میں ایم ایس ایم ای کی حصے داری بالترتیب 29.7، 29.2 اور 28.9 فیصد رہی ہے۔ انہوں نے مزید کہا کہ شماریات اور پروگرام نفاذ کی وزارت کے ذریعے کرائے گئے نیشنل سیمپل سروے (جولائی 2015-جون 2016) کے 73ویں راؤنڈ کے مطابق تعمیرات کو چھوڑ کر غیر اِن کارپوریٹڈ غیر زرعی ایم ایس ایم ای میں 1109.89لاکھ افراد برسر روزگار تھے۔


    *********************


    U: 62 94

    
    
    (Release ID: 1556260) Visitor Counter : 9
    
    
      Read this release in: English , Marathi