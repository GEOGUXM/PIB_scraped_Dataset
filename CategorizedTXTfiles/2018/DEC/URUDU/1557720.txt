      زراعت اور کاشتکاروں کی فلاح و بہبود کی وزارت

      اختتامی سال کا جائزہ -2018
      
      زراعت امداد باہمی اور کسانوں کی فلاح وبہبود کی وزارت
      سال 2018ء کے دوران زراعت، امداد باہمی اور کسانوں کی فلاح وبہبود کے محکمہ کی اہم جھلکیاں درج ذیل ہیں:
      Posted On: 28 DEC 2018 7:12PM by PIB Delhi


      پہلے پیشگی تخمینے کے مطابق بڑے اہم زرعی فصلوں19-2018 کے پیداوار کی صورتحال زراعت، امداد باہمی اور کسانوں کی فلاح وبہبود(ڈی اے سی اینڈ ایف ڈبلیو) کا محکمہ ملک میں اناجوں کی پیداوار کے سالانہ ہدف کا تعین کرتا ہے۔ اس ضمن میں سال 19-2018 کے لئے اناجوں کی پیداوار کی ہدف 290.25ملین ٹن متعین کیا گیا ہے۔ 18-2017میں ملک میں اناجوں کی پیداوار ایک تخمینہ کے مطابق 284.83 ملین ٹن(چوتھی پیشگی تخمینے) رہی ہے ،جو کہ ایک ریکارڈ ہے۔


      بھارتی محکمہ موسمیات کے مطابق ملک میں بارش جنوب-مغربی مانسون(جون تا ستمبر2018ء )کے دوران معمول(-9فیصد )تھی۔


      اہم ربیع زرعی فصلوں 18-2017ء(چوتھے پیشگی تخمینے کے مطابق) کی پیداوار کی صورتحال


      1. سال 18-2017ء کے چوتھے پیشگی تخمینے کے مطابق ملک میں ربیع اناجوں کی کل پیداوار ایک اندازے کے مطابق 144.10 ملین ٹن ہے، جوکہ سال 17-2016 کے دوران 36.78ملین ٹن کےربیع اناج کی سابقہ ریکارڈ پیداوار کے مقابلے میں 7.32 ملین ٹن زیادہ ہے۔18-2017ء کے دوران ربیع پیداوار پچھلے پانچ سالوں (13-2012ء تا 17-2016ء کی اوسط پیداوار کے مقابلے بھی 13.58ملین ٹن زیادہ ہے۔


      2. سال 18-2017 میں ربیع دھان کی کل پیداوار ایک تخمینے کے مطابق ریکارڈ 15.41ملین ٹن ہے۔ ربیع دھان کی پیداوارمیں 17-2016ء میں 13.40 ملین ٹن پیداوار کے مقابلے میں 2.01 ملین ٹن کا اضافہ ہوا ہے۔یہ پانچ سالوں کی اوسط پیداوار 13.70ملین ٹن کے مقابلے میں بھی 1.71ملین ٹن زیادہ ہے۔


      3. گیہوں کی پیداوار ایک تخمینے کے مطابق ریکارڈ 99.70 ملین ٹن ہے، جو کہ 17-2016ء کے دوران 98.51ملین ٹن گیہوں کی پیداوار کے مقابلے 1.19ملین ٹن زیادہ ہے۔ مزید برآں گیہوں کی پیداوار 18-2017ءمیں 6.36ملین ٹن93.34ملین ٹن گیہوں کی اوسط پیداوار کے مقابلے زیادہ ہے۔


      4. ربیع کی فصلوں میں تغذیہ بخش خوراک؍موٹے اناج کی پیداوار ایک اندازے کے مطابق ریکارڈ13.10ملین ٹن 1.91ملین ٹن کے اوسط پیداوار کے مقابلے میں زیادہ ہے۔مزیدبرآں یہ 17-2016ءمیں 11.33ملین ٹن کی پیداوار کے مقابلے 1.77ملین ٹن زیادہ ہے۔


      5. سال18-2017ءمیں ربیع دالوں کی کل پیداوار ایک اندازے کے مطابق ریکارڈ 15.89ملین ٹن ہے، جو کہ پچھلے سال کی 13.55ملین ٹن کی پیداوار کے مقابلے 2.34 ملین ٹن زائد ہے۔مزید برآں 18-2017ء کے دوران ربیع فصلوں کی پیداوار پانچ سالوں کی 12.29ملین ٹن کی اوسط پیداوار کے مقابلے 3.60ملین ٹن زیاد ہے۔


      6. سال 18-2017ءمیں ملک میں ربیع تلہن کی کل پیداوار ایک اندازے کے مطابق10.31ملین ٹن ہے، جو کہ 17-2016ء کے دوران 9.76ملین ٹن کی پیداوار کے مقابلے میں معمولی 0.55ملین ٹن زیادہ ہے۔تاہم 18-2017ء میں ربیع تلہن کی پیداوار (13-2012ء تا 17-2016ء) کی ربیع تلہن کی اوسط پیداوار کے مقابلے میں 0.92 ملین ٹن زیادہ ہے۔


      پہلے پیشگی تخمینے کے مطابق اہم خریف زرعی فصلوں 19-2018ء کی پیداوار کی صورتحال


      خریف فصل 2018ء کے دوران ملک میں اناجوں کی پیداوار ایک اندازے کے مطابق 2017ء کی خریف فصل کے دوران 140.73ملین ٹن(چوتھے پیشگی تخمینے)کے مقابلے141.59 ملین ٹن (پہلا پیشگی تخمینہ)رہی ہے، جوکہ 0.86ملین ٹن زیا دہ ہے۔مزید برآں خریف اناج کی پیداوار پچھلے پانچ سالوں(13-2012 تا17-2016ء) کی 129.65ملین ٹن کی اوسط پیداوار کے مقابلے11.94ملین ٹن زیادہ ہے۔


      1. خریف دھان کی کل پیداوار ایک اندازے کے مطابق 99.24ملین ٹن ہے۔ یہ پچھلے سال کی 97.50ملین ٹن کی پیداوار کے مقابلے 1.74ملین ٹن زیادہ ہے۔ مزید برآں پچھلے پانچ سالوں میں خریف دھان کی اوسط پیداوار کے مقابلے میں یہ 6.64ملین ٹن زیادہ ہے۔


      2. ملک میں تغذیہ بخش خوراک ؍موٹے اناجوں کی کل پیداوار18-2017کے دوران 33.89ملین ٹن کی پیداوار کے مقابلے کم ہو کر 33.13ملین ٹن رہی ہے۔مکئی کی پیداوار 21.47ملین ٹن متوقع ہے، جو کہ پچھلے سال کی 20.24ملین ٹن کی پیداوار کے مقابلے 1.23 ملین ٹن زیادہ ہے۔مزید برآں پچھلے پانچ سالوں میں مکئ کی اوسط پیداوار کے مقابلے میں یہ 4.40ملین ٹن سے کہیں زیادہ ہے۔


      3. خریف دالوں کی کل پیداوار ایک اندازے کے مطابق 9.22ملین ٹن ہے، جو کہ پچھلے سال کی 9.34ملین ٹن کی پیداوار کے مقابلے 0.12ملین ٹن کم ہے۔تاہم خریف دالوں کی پیداوار ایک اندازے کے مطابق پچھلے پانچ سال کی اوسط پیداوار کے مقابلے2.67ملین ٹن زیادہ ہے۔


      4. ملک میں خریف تلہن کی کل پیداوار ایک اندازے کے مطابق 22.19 ملین ٹن ہے، جبکہ اس کے مقابلے سال 18-2017ء میں اس کی پیداوار 21.00ملین ٹن رہی ہے۔ یعنی اس سال 1.19ملین ٹن کا اضافہ ہوا ہے۔نیز یہ پچھلے پانچ سالوں کی اوسط پیداوار کے مقابلے 2.02ملین ٹن زیادہ ہے۔


      5. گنے کی پیداوارایک اندازے کے مطابق 383.89ملین ٹن ہے، جوکہ پچھلے سال کی 376.90ملین ٹن کی پیداوار کے مقابلے6.99ملین ٹن زیاد ہ ہے۔ مزید برآں یہ پچھلے پانچ سالوں کی اوسط پیداوار کے مقابلے میں 41.85ملین ٹن زیادہ ہے۔


      6. کپاس کی پیداوار کا تخمینہ 32.48ملین بیلس(170کلو گرام کا ہرایک)،جوٹ اور میستا کی پیداوار کا تخمینہ 10.17ملین بیلس(180کلوگرام کا ہرایک) لگایا ہے۔


      کسانوں کی آمدنی دوگنی کرنا


      حکومت نے 2022 تک کسانوں کی آمدنی دوگنی کر نے کا ہدف مقرر کیا ہے۔ حکومت نے چیف ایکزیکٹو آفیسر، نیشنل رین فیڈ ایریا اتھارٹی، محکمے زراعت، امداد باہمی اور کسانوں کی فلاح و بہبود کے زیر صدارت ایک بین وزارتی کمیٹی تشکیل دی ہے، جو کسانوں کی آمدنی دوگنی کرنے سے متعلق امور کی جانچ کی کرے گی اور 2022 تک صحیح معنوں میں کسانوں کی آمدنی دوگنی کرنے کے ہدف کو حاصل کرنے کے لئے اسٹریٹجی کی سفارش کرے گی۔


      کمیٹی نے آمدنی میں اضافے کے سات ذرائع کی نشاندہی کی ہے، جن میں فصلوں اور مرغی، بطخ کی پیداوار میں بہتری ، وسائل کے استعمال کی اثر انگیزی یا پیداوار کی لاگت میں بچت ، پیدا ہونے والی فصل کی مقدار میں اضافہ، اونچی قدر کی فصلوں میں تنوع، کسانوں کو ملنے والی حقیقی قیمتوں میں بہتری اور زراعت سے غیر زرعی پیشوں میں منتقلی شامل ہیں۔کمیٹی زراعت کے لئے سرمایہ کاری کی تلاش بھی کررہی ہے، مثلاً زرعی دیہی سڑکوں کے لئے عوامی سرمایے میں اضافہ کرنا ، دیہی بجلی، سینچائی، زراعت میں کارپوریٹ شعبے کے ذریعے سرمایہ کاری کرنے کے لئے پالیسی مدد کی ضرورت وغیرہ۔


      حکومت آمدنی پر توجہ مرکوز کرکے زرعی شعبے کی تشکیل نو کررہی ہے،جس کا مقصد پیداوار کی طے شدہ ہدف کو ہی حاصل کرنا نہیں ہے، بلکہ اس سے آگے کے ہدف کو بھی حاصل کرنا ہے۔آمدنی کے طریقہ کار میں اعلیٰ پیداواریت کے حصول، فصلوں کی کٹائی میں کم لاگت اور فصلوں کی مناسب قیمت پر توجہ مرکوز کی گئی ہے، جس کا مقصد زراعت سے زیادہ منافع حاصل کرنا ہے۔


      درج بالا اسٹریٹجیز میں سےہر ایک میں متعدد اقدامات پہلے ہی سے شروع کردیئے گئے ہیں جو منجملہ دیگر چیزوں کےاس طرح ہیں:


      (i) زرعی مارکیٹنگ نظام میں ترمیم کرکے ریاستی حکومتوں کے ذریعے مارکیٹ اصلاحات کی پہل کرنا ۔


      (ii) ماڈل کنٹریکٹ فارمنگ ایکٹ وضع کرکے ریاستی حکومتوں کے ذریعے کنٹریکٹ زراعت کی حوصلہ افزائی کرنا۔


      (iii) 22ہزار گرامین ہاٹس کو ترقی دی جائے گی، جو مجموعہ مراکز کے طورپر کام کریں گے اور جن کے ذریعے کسانوں سے زرعی اشیاء کو براہ راست طورپر خریدا جاسکے گا۔


      (iv) کسانوں کو الیکٹرانک آن لائن کاروباری پلیٹ فارم فراہم کرنے کے لئے ای-نیم اقدام کا آغاز ۔


      (v) کسانوں کو مٹی کی زرخیزی سے متعلق کارڈ فراہمی کی فلیگ شپ اسکیم کا نفاذ ، تاکہ کھادوں کا استعمال بہتر کیا جاسکے۔اب تک زمین کی زرخیزی سے متعلق 15کروڑ کارڈ دو مرحلوں میں تقسیم کئے گئے ہیں۔


      (vi) ‘‘فی قطرہ زیادہ فصل’’اقدام جس کے تحت قطرہ؍ چھڑکاؤ سےسینچائی کی حوصلہ افزائی پانی کے بہتر استعمال کے لئے کی جارہی ہے۔


      (vii) پرمپراگت کرشی وکاس یوجنا(پی کے وی وائی) اس کے تحت نامیاتی زراعت کو فروغ دیا جار ہا ہے۔شمال مشرق کو نامیاتی ہب کے طورپر فروغ دیا جارہا ہے۔


      (viii) کسان دوست نظر ثانی شدہ پردھان منتری فصل بیما یوجنا(پی ایم ایف بی وائی) شروع کی گئی ہے۔ اس اسکیم کے تحت فصل کی کٹائی کے بعد بوائی سے پہلے آنے والے مختلف قسم کے جوکھموں کا احاطہ کیا گیا ہے اور کسانوں کو بہت معمولی پریمیم ادا کرنا ہے۔


      (ix) ‘‘ہر میدھ پر پیڑ’’ کے تحت زرعی آمدنی بڑھانے کے لئے زرعی جنگلات کو فروغ دیا جارہا ہے، مربوط زرعی نظام کے ایک اہم حصے کے طورپر جوکھم کے بندوست اور ماحولیاتی لچکدار زراعت میں اضافہ۔


      (x) جنگل کے ہندوستانی قانون 1927 میں ترمین کی گئی تھی تاکہ بانس کے درختوں کی تشریح سے الگ کیاجاسکے۔اس طرح جنگلاتی علاقے سے باہر اگائے جانے والے بانس کو راہداری ضابطوں اور درختوں کو گرائے جانے کی شقوں کے تحت منضبط نہیں کیا جائے گا۔صریحی نتیجے کے طورپر ازسر نوتشکیل دیئے گئے بانس کے قومی مشن کو بانس کی قدر میں اضافے کے لئے شروع کیاگیا تھا، تاکہ دیہی معیشت کو مضبوط کیا جاسکے اور کسانوں کو بازار (صنعت)سے جوڑا جاسکے۔پی ایم آشا اسکیم کا آغاز جو تلہن، دالوں اور ناریل کی سوکھی گری کے لئے کسانوں کی کم از کم امداد قیمت کو یقینی بنائے گی۔


      (xi) کچھ فصلوں کے لئے حکومت کی طرف سے کم سے کم امدادی قیمت (ایم ایس پی) تشہیر کی گئی ہے۔ کسانوں کی آمدنی میں اضافہ کرنے کی غرض سے حکومت نے پیداوار کی لاگت کا کم از کم 150فیصد کی سطح پر 19-2018ء سیزن کے لئے خریف اور ربیع کی تمام فصلوں کے واسطے ایم ایس پیز میں اضافے کو منطوری دے دی ہے۔


      (xii) تخم کاری کے ذریعے فصلوں کی پیداواریت کو بڑھانےاور کسانوں کی آمدنی کے اضافی ذرائع کے طورپر شہد کی پیداوار بڑھانے کے لئے باغبانی کی مربوط ترقی کے مشن کے تحت مکھی پالنے کو فروغ دیاگیا ہے ۔


      (xiii) راشٹریہ گوکل مشن نافذ کیا گیا ہے، تاکہ گائے یا بھینسوں کے دودھ کی پیداوار میں اضافہ کیا جاسکے اورکسانوں کے لئے دودھ کی پیداوار کو زیادہ اجرتی بنایاجاسکے۔


      (xiv) مویشیوں کا قومی مشن نافذ کیا گیا ہے، تاکہ مویشیوں کی پیداوار میں اضافہ کیا جاسکے اور ان کی جینیات میں اصلاح کی جاسکے۔


      (xv) ماہی پروری کے شعبے میں زیادہ صلاحیت بڑھانا۔آبی گزرگاہ اور سمندر میں مچھلیوں کی پیداوار پر توجہ دینے کی غرض سے کثیر رخی سرگرمیوں کے ساتھ ایک نیلا انقلاب نافذ کیا جارہا ہے۔


      (xvi) ہمہ گیر زراعت کیلئے قومی مشن (این ایم ایس اے)موسیماتی تبدیلی سے متعلق وزیر اعظم کے قومی ایکشن پلان کے تحت 8 ایسے مشن ہیں ،جنہیں زراعت اور کسانوں کی بہبود کی وزارت کے ذریعے چلایا جاتا ہے۔2018 سے 2030ء کے لئے نظر ثانی شدہ حکمت عملی دستاویز، موسمیاتی تبدیلی سے پیدا ہونے والے چیلنجوں کی سمت زراعت اور متعلقہ شعبے کی تیاری میں اضافے کے لئے تیار کی گئی تھی۔


      پیداواریت کے حصولوں کے ذریعے زیادہ پیداوار


      نیشنل فوڈسیکورٹی مشن


      Ÿ خوراک کے تحفظ کا قومی مشن (این ایف ایس ایم)پروگرام ملک کی 29ریاستوں کے 638ضلعوں میں نافذ کیا جارہا ہے۔ اس کا مقصد دھان ، گندم، دالوں ، موٹے اناج اور تغذیہ فراہم کرنے والے موٹے اناجوں کی پیداوار میں اضافہ کرنا ہے۔یہ پروگرام علاقے کی توسیع پیداوار میں اضافے، مٹی کی زرخیزی کی بحالی اور کسان کی زمین پر پیداوار میں اضافہ کرکے نافذ کیا جارہا ہے۔اس کے علاوہ کسانوں میں اعتماد بحال کرنے کے لئے زرعی سطح کی معیشت میں بھی اضافہ کیا جارہا ہے۔


      Ÿ 19-2018ء سے این ایف ا یس ایم-تغذیہ فراہم کرنے والے موٹے اناج ، 14ریاستوں کے 202ضلعوں میں نافذ کیا جارہا ہے (10ریاستوں کے88ضلعوں میں جوار، 9ریاستوں کے 88 ضلوں میں باجرا، 8ریاستوں کے 44ضلعوں میں راگی اور 7ریاستوں کے 43ضلعوں میں دیگر باجرا؍جوار)۔ ملک کے 39ضلعوں میں جو اور 237 ضلعوں میں مکئی کے لئے این ایف ایس ایم –تغذیہ فراہم کرنے والے موٹے اناج کی اسکیم نافذ کی جارہی ہے۔شمال مشرقی ریاستوں، جموں وکشمیر اور ہماچل پردیش کو این ایف ایس ایم-تغذیہ فراہم کرنے والے موٹے اناجوں کے پروگرام کے نفاذ میں نرمی دی گئی ہے۔


      Ÿ 288.83کروڑ روپے (جی او آئی شیئر) مختص کئے جانے کے ساتھ ہی ربیع ؍سمر19-2018ء کے دوران دالوں کے رقبے میں اضافے سے متعلق ایک پروگرام شروع کیا گیا ہے، تاکہ رقبے کے وسعت دے کر ربیع ؍گرمیوں میں پیدا ہونے والی دالوں کی پیداوار میں اضافہ کیا جاسکے۔مذکورہ پروگرام کے نفاذ کے لئے مزید رقم 15ریاستوں کے لئے مختص کی گئی ہے۔


      Ÿ نشانے کے مطابق این ایف ایس ایم نے (چوتھے پیشگی تخمینوں کے مطابق)18-2017ء کے دوران چاول ، گیہوں، دالوں اور تغذیہ فراہم کرنے والے موٹے اناجوں کی بمپر پیداوار حاصل کی ہے۔ چاول ، گندم، دالوں اور موٹے اناجوں کی پیداوار کی سطح بالترتیب 112.91ملین ٹن ، 99.70ملین ٹن، 25.23ملین ٹن اور 46.99ملین ٹن تک حاصل کرلی گئی ہے۔18-2017ء کے دوران غذائی اجناس کی کل پیداور 284.83ملین ٹن حاصل کی گئی، جو پچھلے سال کے مقابلے 3.5فیصد زیاد ہ ہے۔


      17-2016ء سے دالوں کی پیداوار اور پیداواریت بڑھانے کے لئے نئے اقدامات کئے گئے:


      Ÿ این ایف ایس ایم –دالوں کے پروگرام کے تحت دالوں کے افزائشی بیج کا تعارف کرایا گیا۔


      Ÿ دالوں کی تحقیق کے انڈین انسٹی ٹیوٹ ،کانپور اور ان کے مرکزوں کے ذریعے ہندوستان میں دالوں کی ملک میں دالوں کی پیداوار بڑھانے کے لئے ملک کے اندر ہی تیا رکئے گئے مخصوص بیجوں میں اضافہ کرنے کے لئے 150سیڈ ہبز شروع کئے گئے ہیں۔


      Ÿ کسانوں کو مفت (100فیصد شیئر)دالوں کے بیج کی ایسی مختلف قسموں کے منی کِٹس سپلائی کئے گئے ہیں ، جو 10 سال سے زیادہ پرانے نہیں ہیں۔


      Ÿ ریاستی حکومتوں کے علاوہ آئی سی اے آر؍کے وی کے ایس؍ایس اے یوز دالوں کو پیک کرنے کےبہترین عمل کی نمائش کے انعقاد میں بھی مصروف عمل ہے۔


      Ÿ ریاستی حکومتوں کے ذریعے معیاری بیجوں کی پیداوار کے کے لئے این ایف ایس ایم کے تحت دالوں کے لئے 15فیصد مختص کیا گیا ہے۔


      Ÿ حکومت نے دالوں کی قیمتوں کے اتار چڑھاؤ کو قابو میں رکھنے کے لئے دالوں کا ایک بفر اسٹاک تیار کرنے کا فیصلہ کیا ہے۔


      19-2018ء سے تغذیہ فراہم کرنے والے موٹے اناجوں کی پیداوار اور پیداواریت بڑھانے کے لئے نئے اقدامات:


      Ÿ تغذیہ فراہم کرنے والے موٹے اناجوں کے افزائشی بیجوں کی پیداوار۔


      Ÿ بیج کے مراکز(ہب) کا قیام۔


      Ÿ مخصوص کئے گئے بیج کی پیداوار۔


      Ÿ بیج منی کِٹس کا مختص کیا جانا۔


      Ÿ مہارت کے سینٹر کو مضبوط کرنا؍ ان کا قیام۔


      Ÿ تغذیہ فراہم کرنے والے موٹے اناجوں کی تشہیر۔


      جوار؍باجرا(میلٹس) کا بین الاقوامی سال:


      2023 میں اقوام متحدہ کے ذریعے ملیٹس کا بین الاقوامی سال منانے کے لئے حکومت ہند کی تجویز کو ایف اے او کونسل کی جانب سے توثیق کی گئی ہے۔


      زراعت کی توسیع


      1. زرعی-کلینک اور زرعی کاروباری سینٹر(اے سی اے بی سی)


      تربیت یافتہ امیدواروں کی تعداد 2393


      قائم کئے گئے مشترکہ پروجیکٹوں کی تعداد 433


      زیر تربیت امیدواروں کی تعداد 1063


      2- 2018-19 میں 17560 دیہی نوجوانوں اور کسانوں کو ہنر مندی کی تربیت دینے کے لئے 882 تربیتی کورس کی منصوبہ بندی کی گئی ہے جس کے لئے 15.46 کروڑ روپے مختص کئے گئے۔


      3-زراعت میں توسیع کے لئے ذرائع ابلاغ کی امداد (ایم ایم ایس اے ای) : پہلی اپریل 2018 سے 30 نومبر 2018 تک زراعت اور متعلقہ شعبوں کے لئے ڈی ڈی کسان ، ڈی ڈی ریجنل کیندروں اور آل انڈیا ریڈیو کیندروں کے 97 ایف ایم چینلوں کے ذریعے 19105 پروگراموں کو نشر کیا گیا ہے۔


      4- توسیعی اصلاحات (ای آر ) : اے ٹی ایم اے کی اسکیم کے تحت حاصل کامیابیاں مندرج ذیل ہیں:

                                            
سرگرمی                               تعداد  
                                            
                                            
                                            
آگاہی کے لئے دورے (کسانوں کی تعداد)  270497 
                                            
                                            
                                            
تربیت (کسانوں کی تعداد)              1409935
                                            
                                            
                                            
عملی مظاہرے (کسانوں کی تعداد)        268745 
                                            
                                            
                                            
کسان میلے (کسانوں کی تعداد)          562060 
                                            
                                            
                                            
ایف آئی جیز (گروپوں کی تعداد)        11029  
                                            
                                            
                                            
زرعی اسکولوں کی تعداد                8289   
                                            
                                            

      کرشی اُنتی میلہ-2018:


      · قومی سطح کا تیسرا کرشی اُنتی میلہ ڈی اے سی اینڈ ایف ڈبلیو نے زرعی تحقیق ترقی کی بھارتی کونسل برائے مویشی پروری ، ڈیری اور ماہی گیری کے ساتھ مشترکہ طور پر منعقد کیا ۔ یہ بھارتی کونسل زراعت اور کسانوں کی بہبود کی حکومت ہند کی ایک زرعی وزارت کے تحت ہے ۔ یہ میلہ 16 سے 18 مارچ 2018 کو نئی دہلی کے پوسا کیمپس میں آئی اے آر آئی کے میلہ گراؤنڈ میں منعقد کیا گیا۔


      · فکی کو کرشی انتی میلہ -2018 منعقد کرنے کے لئے ای-ٹینڈر عمل کے ذریعے پروجیکٹ مینجمنٹ ایجنسی (پی ایم اے) منتخب کیا گیا۔


      · محترم وزیراعظم جناب نریندر مودی نے 17 مارچ 2018 کو نئی دہلی میں پوسا کے میلہ گراؤنڈ میں میلے کا دورہ کیا۔ انہوں نے موضوع کے پویلین اور مہا کنبھ کے جیوک کا بھی دورہ کیا۔ انہوں نے 25 کرشی وگیان کیندروں کے لئے سنگ بنیاد رکھا۔ انہوں نے نامیاتی اشیاء کے لئے ای- مارکیٹنگ پورٹل کا بھی آغاز کیا۔ انہوں نے کرشی کرمان ایوارڈ اور پنڈت دین دیال اپادھیائے کرشی پروتساہن پروسکار بھی عطا کئے۔ وزیراعظم نے آزادی کے بعد سے زراعت کی کامیابیوں کے لئے اپنے کسانوں کی سخت محنت ومشقت کی ستائش کی۔ انہوں نے مزید کہا کہ آج زراعت میں زیادہ اہم چیلنجز موجود ہیں جن سے کسانوں کی آمد کم ہوتی ہے ، اخراجات میں اضافہ ہوتا ہے اور اخراجات میں تقریبا دوگنا اضافہ ہوا ہے۔ انہوں نے کہا کہ حکومت ان چیلنجوں سے نمٹنے کے لئے ایک جامع طریقہ کار پر کام کررہی ہے۔ انہوں نے مزید کہا کہ کسانوں کی آمدنی دوگنا کرنے کا سب سے اہم مقصد کسانوں کی زندگی کو زیادہ آسان بنانا ہے۔


      · میلے کا مقصد زراعت کی جدید ترین ٹیکنالوجی اور ترقی کے بارے میں لوگوں میں زیادہ بیداری پیدا کرنا اور زرعی برادری سے اس کے بارے میں ان کی رائے حاصل کرنا ہے۔ اس سے ادارے میں تحقیقات کی مستقبل کی حکمت عملی کو مرتب کرنے میں مدد ملے گی۔


      · 2022 تک کسانوں کی آمدنی دوگنا کرنے سے متعلق موضوعات پویلین میں بہت چھوٹی آب پاشی ، خراب پانی کے استعمال اور مویشی پروری اور ماہی گیری وغیرہ کے بارے میں عملی مظاہرے کئے گئے۔


      · مرکزی اور ریاستی حکومتوں نے اور مختلف اداروں نے میلے میں 600 سے زیادہ اسٹال لگائے تھے۔


      · نامیاتی ذرائع سے فصلوں کاکاٹنے کی نئی تکنیک اور اس کے کامیاب نفاذ کو میلے میں جیوک مہا کنبھ پویلین میں نمائش کی گئی تھی ، جو سب کی توجہ کا مرکز بنا رہا۔ امداد باہمی کو فروغ دینے کی خاطر ایک سہکار سمیلن کا بھی انعقاد کیا گیا، جس کے علاوہ 09 کسان سائنس دانوں نے اہم امور پر تبادلہ خیال کیا ( ہر ایک نے 3 دن) ۔


      · تقریبا 26 ہزار کسانوں نے ، جن میں 17 ہزار اے ٹی ایم اے کے ،5000 کے بی کے ذریعے اور 4000 آئی سی اے آر کے کسانوں نے میلے کا دورہ کیا ۔ اس کے علاوہ کرشی وگیان کیندروں ، ریاستی زرعی یونیورسٹیوں ، ریاستی زرعی ؍ باغبانی محکموں ، صنعت کاروں اور پرائیویٹ ایجنسیوں نے میلے میں شرکت کی ، جو زراعت میں شریک ہیں۔


      · کسانوں کی آمدنی میں اضافہ کرنے کے مختلف طریقوں جیسے بہت چھوٹی سطح پر آب پاشی ، نیم کا ملمع چڑھا یوریا ، مٹی کی زرخیزی کی جانچ ؍ مٹی کی صحت کا کارڈ ، فرٹیلائزر کے کم استعمال سے لاگت کو کم کرنے ، فصلوں کے انشورنس اسکیم کو مؤثر بنانے اور آمدنی پیدا کرنے والے دیگر ذرائع جیسے مویشی پروری ، شہد کی مکھی کا پالن ، پولٹری فارمنگ وغیرہ پر میلے میں تبادلہ خیال کیا گیا اور ان کو عملی مظاہروں کے ذریعے کسانوں کے سامنے پیش کیا گیا تاکہ کسان میلے میں کھیتی کے کاموں کو آسانی سے سمجھ سکیں۔


      میلے کی خصوصیات:


      · میلے میں 600 سے زیادہ اسٹالس۔


      · زراعت اور متعلقہ سیکٹر کی جدید ٹیکنالوجی کی نمائش ۔


      · بہت چھوٹی آب پاشی ، فاضل پانی کا استعمال ، مویشی پروری (پشودھن) اور ماہی گیری وغیرہ کے عملی مظاہرے۔


      · سیمینار اور کانفرنسیں۔


      · موضوعاتی پویلین : 2022 تک کسانوں کی آمدنی دوگنا کرنا۔


      · نامیاتی کھیتی کے بارے میں جیوک مہا کنبھ۔


      · سہکار سمیلن۔


      · لاگت سے متعلق پویلین ( بیج ، کھاد، کیڑے مار ادویات اور ان کی سپلائی کی ایجنسیاں)۔


      · باغبانی ؍ ڈیری ، مویشی پروری ، ماہی گیری۔


      · آئی سی اے آر ؍ آئی اے آر آئی۔


      · ٹیکسٹائل ، خوراک کی ڈبہ بندی وصنعت ، کامرس کی وزارتوں اور شمال مشرقی کونسل کے اسٹال۔


      مہیلا کسان دیوس کی تقریب:


      · 14-15 اکتوبر 2018 کو این اے ایس کمپلیکس میں مہیلا کسان دیوس کا انعقاد کیا گیا، جس میں مختلف فریقوں جیسے ، خواتین کسان ، غیر سرکاری تنظیمیں ، خواتین صنعت کار ، معلم ، تحقیق کار ؍ سائنس داں ، کسان تنظیمیں ، بینکنگ سیکٹر کے نمائندے اور صنعت وغیرہ نے شرکت کی۔ کل ملا کر تقریبا 450 لوگوں نے اس تقریب میں شرکت کی۔ اس تقریب میں توجہ کا مرکز زراعت ، مویشی پروری ، ڈیری ، ماہی پروری اور کھیتی کے علاوہ دیگر سرگرمیوں سے متعلق معاملات کے بارے میں معلومات حاصل کرنے اور خامیوں کو دور کرنے پر توجہ مرکوز کی گئی۔ اس کے علاوہ ادارہ جاتی قرض ، مائیکرو فائنانسنگ اور زرعی اکائیوں کی تعمیر وغیرہ تک رسائی کے معاملے پر بھی توجہ دی گئی۔


      · مہیلا کسان دیوس میں پورے ملک کی 44 خاتون کسانوں کی عزت افزائی کی گئی جن میںمتعلقہ ریاستوں کے ذریعے نامزدکردہ دو خواتین ، جن میں ایک کا تعلق کھیتی سے جب کہ دوسری کا متعلقہ سیکٹر سے تھا، شمال تھیں۔


      · یہاں آنے والی خواتین کسانوں کے فائدے کے لئے ایک نمائش کا بھی اہتمام کیا گیا تھا۔


      ’’زراعت 2022 – کسانوں کی آمدنی دوگنا کرنا‘‘ پر قومی کانفرنس:


      زراعت اور کسانوں کی بہبود کی وزارت نے 19 اور 20 فروری 2018 کو نئی دہلی کے پوسا میں نیشنل ایگری کلچر سائنس کمپلیکس (این اے ایس سی) میں ’’زراعت 2022- کسانوں کی آمدنی دوگنا کرنا‘‘ کے موضوع پر ایک دو روزہ قومی کانفرنس کا انعقاد کیا۔ اس کانفرنس کا انعقاد وزیراعظم جناب نریندر مودی کی ہدایت پر کیا گیا جس کا مقصد زراعت اور کسانوں کی بہبود سے متعلق مختلف اہم امور کی نشان دہی کرنا اور ان کے مناسب حل تلاش کرنا تھا۔ 20 فروری 2018 کو محترم وزیراعظم نے اس بات پر زور دیا کہ ایک نیا کلچر بنانے کی کوششیں کی جارہی ہیں جو کسانوں کو بااختیار بنائے گا۔ اس میں چار اہم شعبوں پر توجہ مرکوز کی گئی جن میں لاگت کے خرچ کو کم کرنے ، پیداوار کے لئے مناسب قیمت کو یقینی بنانا، پیداوار کے زیاں کو کم کرنا اور آمدنی کے متبادل وسائل پیدا کرنا ہے۔


      زراعت کے مرکزی وزیر محترم رادھان موہن سنگھ نے 19 فروری 2018 کو کانفرنس کا افتتاح کیا اور اس بات کا اعادہ کیا کہ حکومت زرعی پالیسیوں اور پروگراموں کو آمدنی پر مرکوز بنانے کی خواہش مند ہے۔ اس کانفرنس میں کسانوں، کسانوں کی انجمنوں ، سائنس دانوں، ماہرین معاشیات ، ماہرین تعلیم ، صنعتی ماہرین ، پیشہ ور انجمنوں ، غیر سرکاری تنظیموں اور پالیسی سازوں سمیت تقریبا 300 منتخب افراد نے شرکت کی۔ کانفرنس کے دوران 7 اہم موضوعات پر تبادلہ خیال کیا گیا جن میں زرعی پالیسی اور کسانوں کی زیادہ اور پائیدار آمدنی کے لئے اصلاحات ، تجارتی پالیسی اور برآمداتی فروغ ، مارکیٹنگ اور زرعی لاجسٹک اور زرعی قدر کا نظام ، سائنس اور ٹیکنالوجی ، آئی سی ٹی اور زراعت میں اسٹارٹ اپ ، پائیدار اور برابری پر مبنی ترقی اور خدمات کی مؤثر ترسیل شامل ہیں۔ کانفرنس کے دوران کیپٹل سرمایہ کاری کسانوں کے لئے ادارہ جاتی قرض ، مویشیوں ، ڈیری ، پولٹری اور ماہی پروری وغیرہ کو ترقی کا انجن بنانے کے مسئلہ پر بھی کانفرنس کے دوران تبادلہ خیال کیا گیا۔


      باغبانی کے لئے مربوط ترقی کا مشن (ایم آئی ڈی ایچ):


      · رقبے میں اضافہ- باغبانی کی فصلوں کے لئے 76015 ہیکٹئر کے اضافی رقبے کی نشان دہی کی گئی۔


      · احیاء : پرانے اور خستہ حال باغوں پر مشتمل 5060 ہیکٹئر علاقے کو پھر سے کاشت کے قابل بنایا گیا۔


      · نامیاتی کھیتی: تقریبا 200 ہیکٹئر آراضی کی نشان دہی کی گئی۔


      · کیڑوں ؍ تغذیہ کا مربوط انتظام : 33684 ہیکٹئر آراضی کو آئی پی ایم ؍ آئی این ایم کے تحت احاطہ کیا گیا۔


      · محفوظ کھیتی: محفو ظ کھیتی کے تحت 22137 ہیکٹئر محفوظ آراضی کا احاطہ کیا گیا۔


      · آبی وسائل: 1814 واٹر پاور میٹنگ کا ڈھانچہ تشکیل دیا گیا تھا۔


      · مدھو مکھیوں کو پالنا: اس مہم کے تحت مدھو مکھیوں کی 29102 کالونیوں کی تقسیم کی گئی جن میں رانی مکھی بھی شامل ہیں۔


      · باغبانی اور میکنزم: باغبانی میں مشینوں اور سازوسامان کے استعمال کے لئے 9343 مشینیں تقسیم کی گئیں۔


      · کٹائی کے بعد بندوبست کا بنیادی ڈھانچہ: کٹائی کے بعد بندوبست کے لئے 3437 اکائیاں قائم کی گئیں۔


      · مارکیٹ کا بنیادی ڈھانچہ: مارکیٹ کے لئے 215 بنیادی ڈھانچے قائم کئے گئے۔


      · کسانوں کی تربیت : ایچ آر ڈی کے تحت 98271 کسانوں کو باغبانی کی مختلف سرگرمیوں کے لئے تربیت فراہم کی گئی۔


      · کیرالہ ریاست کو 56.03 کروڑ روپے (مرکز کا حصہ) کا خصوصی پیکج فراہم کیا گیا۔


      · 2019 میں چین کے بیجنگ میں ہونے والی بین الاقوامی نمائش میں انڈیا پارک کے لئے سول کام مکمل کیا گیا۔


      · بھارت-اسرائیل تعاون کے تحت بہترین کارکردگی کے 30 مرکزوں کو منظوری دی گئی جن میں اس سال 4 کا افتتاح کیا گیا۔


      اطلاعاتی ٹیکنالوجی:


      · اطلاعاتی ٹیکنالوجی کے محکمے کے ایم-کسان پورٹل پر زراعت سے متعلق مشورے حاصل کرنے کے لئے رجسٹرڈ کسانوں کی تعداد ، جو 31 دسمبر 2017 کو 24162069 تھی بڑھ کر 14 دسمبر 2018 کو 49360436 تک پہنچ گئی ہے۔


      · کسان سویدھا ایپ کے ڈاؤن لوڈ کی تعداد ، جو 31 دسمبر 2017 کو 294255 تھی ، 14 دسمبر 2018 تک بڑھ کر 901192 تک پہنچ گئی ہے۔


      · اس سال کےد وران کسان سویدھا موبائل ایپ پر چار نئی خدمات شروع کی گئی ہیں جس سے ایپ پر دستیاب خدمات کی تعداد 10 تک پہنچ گئی ہے۔


      آر کے وی وائی – رفتار کے تحت جدت طرازی اور زرعی صنعت کاری:


      راشٹریہ کرشی وکاس یوجنا (آر کے وی وائی) حکومت ہند کی ایک اہم اسکیم ہے۔ زراعت اور کسانوں کی بہبود کی وزارت کا مقصد زراعت اور متعلقہ شعبوں میں بنیادی ڈھانچے کو مستحکم کرنا ہے۔ زراعت میں صنعت کاری اور زرعی کاروبار کو فروغ دینے کی خاطر مالی امداد اور ابتدائی ماحول میں پرورش کے نظام کے ساتھ آر کے وی وائی اسکیم کے تحت رفتار نامی ایک نیا عنصر 2018-19 میں شروع کیا گیا ہے۔ جس میں سالانہ 10 فیصد کے علاوہ دو فیصد انتظامی مقاصد کے لئے رقم مختص کی جاتی ہے۔


      اس سلسلے میں ڈی اے سی اینڈ ایف ڈبلیو نے پانچ نالج پارٹنر مقرر کئے ہیں جن میں حیدرآباد کی مینج-3 ، جے پور کی این آئی اے ایم، پوسا کی آئی اے آر آئی ، کرناٹک میں دھار واڑ کی زرعی سائنس کی یونیورسٹی اور جورہاٹ کی آسام زرعی یونیورسٹی شامل ہیں۔ ان کا مقصد اسکیموں کو بلارکاوٹ اور مؤثر طریقے سے نافذ کرنے میں مدد فراہم کرنا اور آر- اے بی آئی اور دیگر متعلقہ امور میں مدد کرنا ہے۔


      اس اسکیم کے تحت نئے زرعی کاروبار قائم کئے جائیں گے اور ان کے ساتھ ساتھ موجودہ زرعی کاروبار کو آر کے وی وائی – رفتار کے ذریعے مستحکم کیا جائے گا اور ایسے زرعی کاروباروں کو بنیادی ڈھانچہ ، سازوسامان اور افرادی قوت جیسی ضروریات کو پورا کرنے میں مدد دی جائے گی۔ یہ آر – اے بی آئی زرعی کاروباریوں سے درخواستیں مدعو کریں گے اور انہیں زراعت اور متعلقہ شعبوں میں جدت طرازی کو فروغ دینے کا موقع فراہم کریں گے۔


      کھیتی کی لاگت میں کمی:


      زراعت میں مشینوں کا استعمال- فصل کے فضلے کے بندوبست کی اسکیم:


      1- بجٹ 2018 کے اعلان پر عمل کرتے ہوئے پنجاب، ہریانہ ، اترپردیش اور قومی راجدھانی خطہ دہلی کی ریاستوں میں فصل کے بچے ہوئے فضلے کے بندوبست کی خاطر زرعی مشینوں کے فروغ کی ایک نئی مرکزی سیکٹر کی اسکیم کا اعلان کیا گیا۔ یہ اسکیم 2018-19 سے 2019-20 کے عرصے کے لئے ہے جس کے لئے کل مرکزی فنڈ 1151.80 کروڑ روپے (2018-19 میں 591.65 کروڑ روپے اور 2019-20 میں 560.15 کروڑ روپے) مختص کئے گئے ہیں۔


      2- اسکیم کے مندرجہ ذیل اجزاء (100 فیصد مرکز کی حصہ داری)


      1- فصلوں کے باقیات کے بندوبست کی مشینری کو کرایہ پر لینے کے لئے کسٹم کی خاطر فارم مشینری بینک کا قیام: فصلوں کے باقیات کے بندوبست میں کام آنے والی مشینری کے لئے کسٹم کے کرایہ کے مراکز یا فارم مشینری بینک قائم کرنے کی خاطر کسانوں کی امداد باہمی سوسائٹیوں ، ایف پی اوز ، خود امدادی گروپ ، رجسٹرڈ کسانوں کی سوسائٹیوں ؍ کسانوں کے گروپوں ، پرائیویٹ صنعت کاروں ، خواتین کسانوں کے گروپوں یا خود امدادی گروپوں کو پروجیکٹ کی لاگت کا 80 فیصد مالی امداد فراہم کی گئی ہے۔


      2- زرعی مشینری کی خریداری اور فصلوں کے باقیات کے بندوبست کے لئے مشینری اور سازوسامان کی خریداری کے لئے کسانوں کی مالی امداد : فصلوں کے باقیات کے بندوبست کی خاطر مشینری ؍ سازوسامان کی خریداری کے لئے انفرادی کسانوں کو مشینری ؍ سازوسامان کی لاگت کا 50 فیصد حصے کے لئے مالی امداد فراہم کی گئی ہے۔


      3- فصلوں کے باقیات کے بندوبست سے متعلق بیداری پیدا کرنے کے لئے معلومات ، تعلیم اور مواصلات : فصلوں کے باقیات کے بندوبست سے متعلق بیداری پیدا کرنے کے لئے اطلاعات ، تعلیم اور مواصلات (آئی پی سی) کی خاطر کی جانے والی سرگرمیوں کے لئے ریاستی حکومتوں ، کے وی کے ، آئی سی اے آر اداروں ، مرکزی حکومت کے اداروں اور سرکاری سیکٹر کے یونٹوں وغیرہ کو مالی امداد فراہم کی گئی ہے۔


      3-اسکیم کی کامیابیاں:

                                                                                                                                                               
ریاستیں؍ ایجنسی                 جاری کردہ فنڈ (روپے کروڑ میں)  اخراجات (روپے کروڑ میں)  خریدی گئی مشینری (تعداد)  کرائے پر دینے والے کسٹم مراکز کا قیام (تعداد)
                                                                                                                                                               
                                                                                                                                                               
                                                                                                                
ہدف                             کامیابی                        ہدف                      کامیابی                 
                                                                                                                
                                                                                                                
                                                                                                                                                                           
پنجاب                           269.38                         257.00                   8309                      12348                                          5288  3950
                                                                                                                                                                           
                                                                                                                                                                           
                                                                                                                                                                           
ہریانہ                          137.84                         121.86                   3718                      3548                                           1230  1188
                                                                                                                                                                           
                                                                                                                                                                           
                                                                                                                                                                           
اترپردیش                        148.60                         117.00                   19164                     16453                                          1015  2344
                                                                                                                                                                           
                                                                                                                                                                           
                                                                                                                                                                           
آئی سی اے آر اور دیگر ایجنسیاں  28.51                          25.50                    560                       528                                            --    0   
                                                                                                                                                                           
                                                                                                                                                                           
                                                                                                                                                                           
میزان                           584.33                         521.36                   31751                     32877                                          7533  7482
                                                                                                                                                                           
                                                                                                                                                                           

      4- ڈی اے سی اینڈ ایف ڈبلیو کے سکریٹری ریاستی سطح اور ضلع سطح کے عہدیداروں کے ساتھ ویڈیو کانفرنسنگ کے ذریعے اسکیم کے تحت ہونے والی پیش رفت کے ساتھ ساتھ پریل کے واقعات کی مسلسل نگرانی کررہے ہیں۔ اس سلسلے میں 11 اکتوبر 2018 ، 17 اکتوبر 2018 ، 25 اکتوبر 2018 ، ایک نومبر 2018 ، 12 نومبر 2018 ، 20 نومبر 2018 ، 28 نومبر 2018 اور 18 دسمبر 2018 کو ویڈیو کانفرنس کی گئی ہیں۔


      5- اسکیم کی پیش رفت پر زراعت ، تحقیق اور تعلیم کے محکمے کے سکریٹری اور زرعی تحقیق کی بھارتی کونسل کے ڈائریکٹر جنرل کی صدارت میں ایک اعلیٰ سطحی کمیٹی کے ذریعے بھی نگرانی کی جارہی ہے۔ اس سلسلے میں دو اگست 2018 ، 20 ستمبر 2018 ، 26 اکتوبر 2018 اور 15 نومبر 2018 کو میٹنگیں کی گئی ہیں۔


      مٹی کی زرخیزی کا بندوبست:


      مٹی کی زرخیزی کا بندوبست (ایس ایچ ایم) پائیدار زراعت کے قومی مشن کا ایک اہم حصہ ہے ۔ ایس ایچ ایم کا مقصد مربوط تغذیہ کے بندوبست کو کیمیاوی کھادوں اور ثانوی اور بہت چھوٹی تغذیہ کے لئے نامیاتی کھاد ، بائیو فرٹیلائزر اور زرخیزی کو بڑھانے کے لئے دیگر کھاد وغیرہ کا استعمال کی خاطر پائیدار زراعت کے قومی مشن کے تحت اقدامات کئے جارہے ہیں۔ اس کے علاوہ فرٹیلائزر کنٹرول آرڈر 1985 کے تحت فرٹیلائزر کی کوالٹی کنٹرول کو یقینی بنانا ، مٹی کی جانچ کے لئے لیباریٹری کے عملے کی صلاحیت سازی اور تربیت وعملی مظاہرے اور نامیاتی کھیتی کے طریقوں وغیرہ کو فروغ دینے کا عمل چامل ہے۔ اسکیم کے تحت 6 اسٹیٹک سوائل ٹسٹنگ لیباریٹری ، 6 موبائل سوائل ٹیسٹنگ لیباریٹری ، 1561 ویلیج سوائل ٹیسٹنگ لیب ، 139 ایس ٹی ایل کو مستحکم بنانے اور دو فرٹیلائزر کوالٹی کنٹرول لیب کے قیام اور ریاستوں کے لئے مختص 21 ایف کیو سی ایل کو مستحکم بنانے کے لئے 7168 لاکھ روپے جاری کئے گئے ہیں۔


      سوائل ہیلتھ کارڈ اسکیم


      ’’سوائل ہیلتھ کارڈ‘‘ اسکیم ملک بھر میں فروری 2015 سے نافذ کی جارہی ہے تاکہ ملک میں سبھی کسانوں کو سوائل ہیلتھ کارڈ فراہم کیا جاسکے۔ سوائل ہیلتھ کارڈ ان کے کھیت کی مٹی میں تغذیہ کے بارے میں معلومات فراہم کرے گا اور مٹی کی زرخیزی اور صحت کو بہتر بنانے کے لئے اس میں کھاد کی مناسب مقدار کی سفارش کرے گا۔ سوائل ہیلتھ کارڈ ملک میں سبھی زمینوں کے لئے ہر دو سال میں جاری کئے جائیں گے۔


      اسکیم کے تحت سال کے دوران 18769.73 لاکھ روپے ریاستوں کے لئے جاری کئے گئے۔ اسکیم کی دوسری معیاد کے دوران (2017-18 سے 2018-19) 255.48 لاکھ مٹی کے نمونے حاصل کئے گئے ۔ 202.34 لاکھ مٹی کے نمونوں کی جانچ کی گئی اور 687.59 لاکھ سوائل ہیلتھ کارڈ کسانوں میں تقسیم کئے گئے۔


      پرمپراگت کرشی وکاس یوجنا (پی کے وی وائی)


      1- پرمپراگت کرشی وکاس یوجنا (پی کے وی وائی) ایک ایسی پہلی جامع اسکیم ہے جو 2015-17 سے مرکز کے زیر پرستی شروع کی گئی ہے اور اب اگلے تین سال کے لئے اسے توسیع دی گئی ہے۔ یہ اسکیم حکومت ہند اور ریاستی حکومت کے درمیان 90:10 کے تناسب میں فنڈنگ کے ساتھ 8 شمال مشرقی ریاستوں اور تین پہاڑی ریاستوں ، یعنی جموں وکشمیر ، ہماچل پردیش اور اتراکھنڈ میں نافذ کی جارہی ہے۔ مرکز کے زیر انتظام علاقوں میں اس اسکیم کے پورے اخراجات مرکزی حکومت برداشت کرتی ہے۔ جبکہ ملک کی باقی ریاستوں میں فنڈنگ کا طریقہ کار 60:40 کے تناسب میں ہے۔ اس اسکیم کے نئے رہنما خطوط : www.agricoop.nic.in پر اپ لوڈ کردئے گئے ہیں۔


      2- پی کے وی وائی اسکیم ریاستی حکومتوں کے ذریعے 500 سے 1000 ہیکٹئر کے علاقے میں کلسٹر کے حساب سے فی ہیکٹئر کی بنیاد پر نافذ کی جارہی ہے ۔ اس میں 20 ہیکٹئر کی کل آراضی والے کسانوں کے گروپوں کو بھی ادائیگی کی جاتی ہے ۔ کوئی بھی کسان ، جو گروپ میں شامل ہو ، زیادہ سے زیادہ دو ہیکٹئر آراضی کے لئے فیض حاصل کرسکتا ہے۔ جب کہ امداد کی مقدار 50 ہزار روپے فی ہیکٹئر تک محدود ہے اس میں سے 62 فیصد یعنی 31 ہزار روپے نامیاتی کھیتی کرنے والے کسانوں ، نامیاتی لاگت اور پیداواری ، بنیادی ڈھانچے کے لئے مراعات کے طور پر دی جاتی ہے۔ یہ رقم تین سال کے عرصے کے لئے براہ راست ڈی بی ٹی کے ذریعے فراہم کی جارہی ہے ۔ آنے والے دو برسوں میں تقریبا 4 لاکھ ہیکٹئر کے قریب آراضی کا احاطہ کرنے کا نشانہ مقرر کیا گیا ہے جو پچھلے تین برسوں میں احاطہ کئے گئے رقبے سے تقریبا دوگنا ہے۔


      3- ریاستوں کو کُل 20 ہزار( ہر ایک کے لئے20 ہیکٹئر ) نئے کلسٹروں کو منظوری دی گئی ہے۔


      4- 2018-19 کے دوران جاری کیا گیا کُل فنڈ 204.33 کروڑ روپے ہے جو 16333 کلسٹروں (ہر ایک 20 ہیکٹئر) کے لئے 3.27 لاکھ فی ہیکٹئر منظور کئے گئے ہیں۔


      5- بھارت میں پی جی ایس کی صورت حال مندرجہ ذیل ہے:


      1- رجسٹرڈ علاقائی کونسلوں کی تعداد - 325


      2- مقامی رجسٹرڈ شدہ گروپوں کی تعداد - 11705


      3- آن لائن رجسٹرڈ یا اس سے فائدہ حاصل کرنے والے کسانوں کی تعداد - 328091 (تقریباً)


      شمال مشرقی خطے کے لئے مشن آرگینک ویلیو چین کی ترقی ( ایم او وی سی ڈی این ای آر):


      ملک کے شمال مشرقی خطے میں نامیاتی کھیتی کے امکانات کے پیش نظر زراعت اور کسانوں کی بہبود کی وزارت نے’’ مشن آرگینک ویلیو چین برائے شمال مشرقی خطہ ‘‘ نامی مرکزی سیکٹر کی اسکیم شروع کی گئی تھی جس کا مقصد اروناچل پردیش ، آسام ، منی پور ، میگھالیہ ، میزورم ، ناگالینڈ ، سکم اور تریپورہ میں اس اسکیم کو 2015-16 سے 2017-18 کے دوران نافذ کرنا ہے اسکیم کا مقصد ویلیو چین کے اندر رہتے ہوئے مصدقہ نامیاتی پیداوار کو فروغ دینا ہے اور لاگت ، بیج ، تصدیق نامہ اور مختلف امور کے لئے تکنیکی افادیت کے ضمن میں پوری ویلیو چین میں ترقی اور امداد فراہم کرنا ہے۔


      کلسٹر تیار کرنے ، پیداوار کی لاگت ، بیجوں کی سپلائی ، پودے لگانے کا سامان، عملی بنیادی ڈھانچے کا قیام ، مربوط طریقہ کار کا یونٹ قائم کرنے ، ریفریجریشن والی ٹرانسپورٹ ، پہلے سے ٹھنڈ ا کیا ہوا ماحول ، کولڈ اسٹور چیمبر برانڈ والے لیبل لگانا ، پیکنگ ، وغیرہ میں سرمایہ کاری اور تیسرے فریق کے ذریعے نامیاتی سرٹیفکیشن کو جاری رکھنا شامل ہے۔ اس اسکیم کے تحت ملک کے شمال مشرقی خطے کی آرگنیک فارمنگ کے تحت 50 ہزار ہیکٹئر آراضی کو شمال مشرقی خطے میں نامیاتی کھیتی کے تحت لانے کی اجازت دی گئی ہے جو 2015-16 سے 2017-18 تک تین سال کے عرصے کے لئے ہوگی ۔


      ایم او وی سی ڈی این ای آر کے اہم عناصر


      1- ویلیوچین کی پیداوار۔


      2- ویلیوچین کی پروسیسنگ


      3- ویلیو چین کی مارکیٹنگ۔


      4- ویلیو چین کی امدادی ایجنسیاں۔


      ایم او وی سی ڈی این ای آر اسکیم کی ساختیاتی اور مالی پیش رفت رپورٹ۔


      (اے) جاری کردی فنڈ:


      1- سال 2015-16 کے دوران 112.11 کروڑ روپے کی رقم جاری کی گئی۔


      2- 2016-17 کے دوران 47.63 کروڑ روپے کی مدد جاری کی گئی۔


      3- سال 2017-18 کے دوران 66.22 کروڑ روپے جاری جاری کئے گئے ۔


      4- رواں مالی سال 2018-19 کے دوران 126.25 کروڑ روپے اب تک جاری کئے جاچکے ہیں۔


      (بی) ساختیاتی فروغ


      ایم او وی سی ڈی این ای آر فیس-1: 50 ہزار ہیکٹئر رقبے کے ہدف کی کوشش کرتے ہوئے نامیاتی کھیتی کے تحت 45918 ہیکٹئر آراضی کا احاطہ کیا گیا۔ اس سلسلے میں تمام 100 ایف پی سی حاصل کرلئے گئے ، 2500 ایف آئی جی کے ہدف کے لئے 2469 ایف آئی جی تشکیل دئے گئے اور 48948 کسانوں کو رغب دلائی گئی۔


      ایم او وی سی ڈی این ای آر فیس-2: 50 ہزار ہیکٹئر آراضی کو نامیاتی کھیتی کے لئے نشانہ مقرر کئے جانے کے بعد 2500 ایف آئی جی اور 876 کی ایف آئی جی کی تشکیل کے لئے 20103 ہیکٹئر رقبے کو نامیاتی کھیتی کے تحت لایا گیا۔


      (سی) مارکیٹنگ پیش رفت:


      ریاستی سطح پر مختلف برانڈ پہلے ہی تیار کئے جاچکے ہیں:-

                                                                              
نمبر شمار  ریاست کا نام   برانڈ/ ٹریڈ مارک کانام                              
                                                                              
                                                                              
                                                                              
1          اروناچل پردیش  نامیاتی اروناچل                                     
                                                                              
                                                                              
                                                                              
2          منی پور        نامیاتی منی پور                                     
                                                                              
                                                                              
                                                                              
3          میزورم         مشن آرگینک میزورم                                   
                                                                              
                                                                              
                                                                              
4          ناگالینڈ       ناگا آرگینک                                         
                                                                              
                                                                              
                                                                              
5          سکم            سکم آرگینک مشن                                      
                                                                              
                                                                              
                                                                              
6          تریپورہ        تریپورہ نامیاتی (ابھی تیار کئے جانے کے مرحلے میں ہے)
                                                                              
                                                                              
                                                                              
7          آسام           آرگینک آسام                                         
                                                                              
                                                                              

      · سکم اسٹیٹ کوآپریٹو سپلائی اینڈ مارکیٹنگ فیڈریشن لمیٹڈ اور کیندریہ بھنڈار کے نامیاتی اسٹور ۔


      · نئی دہلی میں آئی این اے کے دہلی ہارٹ میں نامیاتی خوردہ آؤٹ لیٹ اور ریستوراں کھولا گیا اور اسے شمال مشرقی خطے کی زرعی مارکیٹنگ کارپوریشن لمیٹڈ (این ای آر اے ایم اے سی) کے ذریعے نافذ کیا گیا۔


      · نمائشوں اور تجارتی میلوں میں شرکت۔


      · خریداروں اور فروخت کاروں کی میٹنگیں ، ورکشاپ ، ویڈیو ، فوٹو گراف اور اشتہاری مواد۔


      · مائی جی او وی کے ساتھ مسابقت اور گرمیاں۔


      · این ای آر اے ایم اے سی اور نیفڈ نامیاتی پیداوار ؍ برانڈڈ نامیاتی پیداوار کی فروخت کے لئے امداد فراہم کررہی ہے۔


      پردھان منتری کرشی سینچائی یوجنا (پی ایم کے ایس وائی) - فی قطرہ زیادہ فصل:


      زراعت تعاون اور کسانوں کی بہبود کا محکمہ پردھان منتری کرشی سینچائی یوجنا ( پی ایم کے ایس وائی) کی فی قطرہ زیادہ فصل پہلو کو نافذ کررہا ہے ، جو ملک میں 2015-16 سے نافذ ہے۔ پی ایم کے ایس وائی ( فی قطرہ زیادہ فصل) چھوٹی اور بہت چھوٹی آب پاشی کے ذریعے کھیتی کے لئے پانی کے مؤثر استعمال پر توجہ مرکوز کرتی ہے۔ بہت چھوٹی آب پاشی (ڈرپ اور چھڑکاؤ والی آب پاشی کا نظام) کو فروغ دینے اور کھیتوں میں پانی کے بہتر بندوبست کے علاوہ دستیاب آبی وسائل کے زیادہ سے زیادہ استعمال پر توجہ مرکوز کرتی ہے۔ اسکیم کا یہ عنصر بہت چھوٹی سطح پر پانی کو ذخیرہ کرنے اور پانی کو محفوظ بنانے جیسی سرگرمیوں کی بھی حمایت کرتا ہے۔


      · سال 2018-19 کے لئے 4 ہزار کروڑ روپے مختص کئے گئے (بجٹ تخمینہ)


      · اب تک 1978.26 کروڑ روپے جاری کئے گئے۔


      · کامیابی: اب تک تقریبا 6.1 لاکھ ہیکٹئر


      بہت چھوٹی (مائیکرو) آب پاشی کا فنڈ:


      زراعت کے سیکٹر میں پانی کے مؤثر استعمال میں اضافہ کرنے اور پسندیدہ فروغ حاصل کرنے کے مقصد کو حاصل کرنے کی خاطر وزیر خزانہ نے مرکزی بجٹ 2017-18 میں نبارڈ میں ایک مخصوص فنڈ ’’مائیکرو آب پاشی فنڈ‘‘ (ایم آئی ایف) قائم کرنے کا اعلان کیا تھا، جس کا ابتدائی سرمایہ 5 ہزار کروڑ روپے تھا۔


      اقتصادی امور کی کابینہ کمیٹی (سی سی ای اے) نے 16 مئی 2018 کو منعقد اپنی میٹنگ میں 5 ہزار کروڑ روپے (2018-19 کے لئے 2 ہزار کروڑ روپے ، 2019-20 کے لئے 3 ہزار کروڑ روپے) کے ابتدائی سرمائے کے ساتھ نبارڈ میں مائیکرو آب پاشی فنڈ قائم کرنے کی منظوری دی تاکہ مائیکرو آب پاشی میں سرکاری وپرائیویٹ سرمایہ کاری کی حوصلہ افزائی کی جاسکے۔


      اس فنڈ کا خاص مقصد ریاستوں کو خصوصی اور اختراعی پروجیکٹوں کو شروع کرکے اور بہت چھوٹی آب پاشی کے لئے ترغیبات کے ساتھ مائیکرو آب پاشی کے دائرے کو وسیع کرنے کی خاطروسائل کو اکٹھا کرنا اور پردھان منتری کرشی سینچائی یوجنا کے فی قطرہ زیادہ فصل حصے کے تحت کسانوں کو آب پاشی کے بہت چھوٹی نظام نصب کرنے کی ہمت افزائی کرنا ہے۔


      بارانی علاقوں کی ترقی کا پروگرام:


      پائیدار زراعت کے قومی مشن (این ایم ایس اے) کے تحت بارانی علاقے کی ترقی (آر اے ڈی) پروگرام میں مربوط کھیتی کے نظام (آئی ایف ایس) پر توجہ مرکوز کی جاتی ہے تاکہ پیداوار میں زیادہ سے زیادہ اضافہ ہو اور آ ب وہوا میں اتار چڑھاؤ کے ساتھ ہونے والے خطرات کو کم سے کم کیا جاسکے۔ اس نظام کے تحت فصلوں ؍ فصل کے نظام کو باغبانی ، مویشی پروری ، ماہی پروری ، جنگل وانی اور نحل پروری وغیرہ جیسی سرگرمیوں کے ساتھ مربوط کیا جاتا ہے تاکہ کسان خشک سالی ، سیلاب یا دیگر موسمیاتی نقصانات کے اثرات کو دیگر متعلقہ سرگرمیوں سے ہونے والی آمدنی کی وجہ سے برداشت کرسکیں۔


      · سال 2018-19 کے لئے مختص رقم : 234 کروڑ روپے ( بجٹ تخمینہ)


      · ریاستوں کے لئے مختص رقم سے 148.09 کروڑ روپے جاری کئے جاچکے ہیں۔


      · مربوط کھیتی کے نظام کے تحت آب وہوا میں اتار چڑھاؤ کے لئے پائیدار طریقہ کار کے تحت 34 ہزار ہیکٹئر آراضی کا احاطہ کیا جا چکاہے۔


      نفع بخش آمدنی کو یقینی بنانا:


      کم از کم امدادی قیمت میں اضافہ - پیداوار کی لاگت کا 150 فیصد ایم ایس پی کا اعلان کیا گیا:


      سال 2018-19 کے مرکزی بجٹ میں ایم ایس پی کو پیداوار کی لاگت سے ڈیڑھ گنا رکھنے کے پہلے سے طے شدہ اصول کے مطابق اعلان کیا گیا اسی مناسبت سے حکومت نے خریف، ربیع اور دیگر تجارتی فصلوں کے لئے کم از کم امدادی قیمت (ایم ایس پی ) کا اعلان کیا ہے جس میں 2018-19 کے سیزن میں پیداوار کی لاگت کا کم از کم 50 فیصد منافع حاصل ہوگا۔ حکومت کا یہ فیصلہ ایک تاریخی فیصلہ ہے کیونکہ یہ پہلی مرتبہ تمام فصلوں کے لئے پیداوار کی لاگت سے 50 فیصد زیادہ منافع کی فراہمی کے لئے کسانوں سے کئے گئے وعدے کو پورا کرتا ہے۔ 2017-18 اور 2018-19 میں ایم ایس پی اور لاگت اور منافع کی تفصیلات مندرجہ ذیل دی گئی ہیں:


      لاگت ، کم از کم امدادی قیمت (ایم ایس پی) اور لاگت کے اوپر فیصد منافع


      (روپے فی کوئنٹل)

                                                                             
نمبرشمار  خریف کی فصلیں            ایم ایس پی (2017-18)  ایم ایس پی (2018-19)
                                                                             
                                                                             
                                                                             
1         دھان (عام)               1550                  1750                
                                                                             
                                                                             
                                                                             
2         جوار (ہائیبرڈ)           1700                  2430                
                                                                             
                                                                             
                                                                             
3         باجرہ                    1425                  1950                
                                                                             
                                                                             
                                                                             
4         مکّا                     1425                  1700                
                                                                             
                                                                             
                                                                             
5         راگی                     1900                  2897                
                                                                             
                                                                             
                                                                             
6         ارہر (تور)               5450                  5675                
                                                                             
                                                                             
                                                                             
7         مونگ                     5575                  6975                
                                                                             
                                                                             
                                                                             
8         ارڈ                      5400                  5600                
                                                                             
                                                                             
                                                                             
9         کپاس (میڈیم)             4020                  5150                
                                                                             
                                                                             
                                                                             
10        مونگ پھلی (ثابت)         4450                  4890                
                                                                             
                                                                             
                                                                             
11        سورج مکھی کے بیج         4100                  5388                
                                                                             
                                                                             
                                                                             
12        سویابین                  3050                  3399                
                                                                             
                                                                             
                                                                             
13        تل                       5300                  6249                
                                                                             
                                                                             
                                                                             
14        اجوائن                   4050                  5877                
                                                                             
                                                                             
                                                                             
          ربیع کی فصلیں                                                      
                                                                             
                                                                             
                                                                             
1         گندم                     1735                  1840                
                                                                             
                                                                             
                                                                             
2         جو                       1410                  1440                
                                                                             
                                                                             
                                                                             
3         چنا                      4400                  4620                
                                                                             
                                                                             
                                                                             
4         مسور                     4250                  4475                
                                                                             
                                                                             
                                                                             
5         ارنڈی کا تیل             4000                  4200                
                                                                             
                                                                             
                                                                             
6         زعفران                   4100                  4945                
                                                                             
                                                                             
                                                                             
          دیگر فصلیں                                                         
                                                                             
                                                                             
                                                                             
1         ناریل (تیل نکالنے والا)  6500                  7511                
                                                                             
                                                                             
                                                                             
2         جوٹ                      3500                  3700                
                                                                             
                                                                             
                                                                             
3         گنا                      255                   275                 
                                                                             
                                                                             

      پردھان منتری ان داتا آئے سن رکشن ابھیان (پی ایم- آشا):


      کابینہ نے ایک نئی مجموعی اسکیم ’’پردھان منتری ان داتا آئے سن رکشن ابھیان‘‘ شروع کی ہے (پی ایم- آشا)۔


      پی ایم - آشا کسانوں کو ایم ایس پی فراہم کرنے کی یقین دہانی کراتی ہے۔ یہ حکومت کی ان داتا کے تئیں عہد کی عکاسی کرتی ہے۔


      حکومت کے کسان حامی اقدامات میں زبردست تبدیلی لانے کی خاطر ، ان داتا ‘کے لئے اپنے عہد کو پورا کرتے ہوئے وزیراعظم نریندر مودی کی صدارت میں مرکزی کابینہ نے پردھان منتری ان داتا آئے سن رکشن ابھیان ( پی ایم – آشا) نامی ایک نئی جامع اسکیم کو منظوری دی ہے۔ اس اسکیم کا مقصد کسانوں کو ان کی پیداوار کے مناسب معاوضے کو یقینی بنانا شامل جیسا کہ 2018 کے مرکزی بجٹ میں اعلان کیا گیا تھا۔
      حکومت ہند کی جانب سے کسانوں کی آمدنی کو محفوظ کرنے کے لئے اٹھایا گیا یہ ایک بے مثال قدم ہے اور امید ہے کہ یہ کسانوں کی بہبود کے لئے بہت زیادہ کارآمد ثابت ہوگا۔ حکومت نے پیداوار کی لاگت کے ڈیڑھ گنا کے اصول پر عمل کرتے ہوئے خریف کی فصلوں کے لئے ایم ایس پی میں پہلے ہی اضافہ کردیا ہے۔ امید ہے کہ بڑھائی گئی ایم ایس پی سے کسانوں کی آمدنی میں اضافہ ہوگا اور اس سے ریاستی حکومتوں کے ذریعے خریداری کے نظام میں بھی بہتری آئے گی۔


      پی ایم- آشا کے اجزاء:


      نئی جامع اسکیم میں کسانوں کے لئے منافع بخش قیمتوں کو یقینی بنانے کا نظام شامل ہے جس کے مندرجہ ذیل اجزاء ہیں۔


      · قیمت میں امداد کی اسکیم (پی ایس ایس)،


      · قیمت میں کمی کی ادائیگی کی اسکیم (پی ڈی پی ایس)،


      · پرائیویٹ خریداری اور اسٹاکٹس کی تجرباتی اسکیم ( پی پی پی ایس)


      خوراک اور تقسیم عامہ کے محکمے کے ذریعے دھان ، گیہو ں اور تغذیہ بخش دالوں ؍ موٹے اناج کی خریداری کی دیگر موجودہ اسکیمیں اور کپاس اور جوٹ کے لئے ٹیکسٹائل کی وزارت کی موجودہ اسکیمیں ان فصلوں کے لئے کسانوں کو ایم ایس پی فراہم کرنے کے لئے جاری رہیں گی۔


      کابینہ نے خریداری کی سرگرمیوں میں پرائیویٹ سیکٹر کی شرکت کو بھی تجرباتی طور پر شامل کرنے کا فیصلہ کیا ہے تاکہ اس تجربے کی بنیاد پر خریداری کی سرگرمیوں میں پرائیویٹ شراکت داری میں اضافہ کیا جاسکے۔ لہٰذا پی ڈی پی ایس کے علاوہ یہ فیصلہ کیا گیا ہے کہ تلہن کے لئے ریاستوں کو پرائیویٹ خریداری اسٹاکسٹ اسکیم (پی پی ایس ایس ) شروع کرنے کا متبادل موجود ہوگا جو تجربات کے طور پر شروع کیا جاسکتا ہے۔ کسی ضلع ؍ منتخب علاقے میں تجرباتی طور پر تلہن کی ایک اس سے زیادہ فصلوں کے لئے ایم ایس پی نوٹیفائی کی جاسکتی ہے۔ چونکہ یہ پی ایس ایس کی طرز پر ہوگی اس طرح نوٹیفائی کی گئی اشیاء کی خریداری میں تجرباتی طور پر پی ایس ایس ؍ پی ڈی پی ایس کو متبادل فراہم کیا جاسکتا ہے۔


      منتخب شدہ پرائیویٹ ایجنسی پی پی ایس ایس رہنما خطوط کے مطابق نوٹیفائی کردہ عرصے کے دوران نوٹیفائیڈ مارکیٹ میں رجسٹرڈ کسانوں سے ، جہاں مارکیٹ کی قیمت نوٹیفائی کردہ ایف ایم ایس پی سے کم ہو ، یا ریاستی حکومت سے منظور شدہ مارکیٹ میں خریداری کرسکتی ہے ، جس کے لئے زیادہ سے زیادہ سروس چارج نوٹیفائی کی گئی ایم ایس پی کا 15 فیصد قابل ادائیگی ہو گا۔


      اخراجات:


      کابینہ نے حکومت کی گارنٹی میں 16550 کروڑ روپے کا اضافہ کرنے کا فیصلہ کیا ہے جس سے یہ گارنٹی 45550 کروڑ روپے تک پہنچ گئی ہے۔ اس کے علاوہ خریداری کی سرگرمیوں کے لئے بجٹ میں مختص کی گئی رقم میں بھی اضافہ کیا گیا ہے اور پی ایم – آشا کو نافذ کرنے کے لئے 15053 کروڑ روپے مختص کئے گئے ہیں۔ اس طرح یہ اسکیم ہمارے ’’ان داتا‘‘ کے تئیں حکومت کی عہد بستگی اور عزم کی عکاسی کرتی ہے۔


      پچھلے برسوں میں کی گئی خریداری:


      سن 2010 سے 2014 کے دوران کل خریداری 3500 کروڑ روپے کی تھی جبکہ 2014 سے 2018 کے دوران اس میں 10 گنا اضافہ ہوا اور یہ 34000 کروڑ روپے پہنچ گئی۔ 2010-2014 کے دوران زرعی اشیاء کی خریداری کے لئے حکومت کی طرف سے 2500 کروڑ روپے کی گارنٹی فراہم کی گئی تھی جس پر صرف 300 کروڑ روپے خرچ کئے گئے تھے۔ البتہ 2014-2018 کے دوران گارنٹی کی رقم بڑھ کر 29000 کروڑ روپے جبکہ اخراجات 1000 کروڑ روپے تک پہنچ گئے ہیں۔


      تفصیلات:


      حکومت ہند کسی بھی مسئلے کو ٹکڑوں میں حل کرنے کی بجائے جامع طریقہ کار پر کام کررہی ہے ۔ ایم ایس پی میں اضافہ کافی نہیں ہے اور یہ بات زیادہ اہم ہے کہ کسانوں کو اعلان شدہ ایم ایس پی کا پورا فائدہ حاصل ہو ۔ اس کے لئے حکومت نے محسوس کیا ہے کہ بہت ضروری ہے کہ اگر زرعی پیداوار کی مارکیٹ کی قیمت ایم ایس پی سے کم ہے تو اس صورت میں ریاستی حکومت اور مرکزی حکومت کو یا تو یہ اشیاء ایم ایس پی پر خریدلینی چاہئے یا اس طور پر کام کرنا چاہئے کہ کسانوں کو مقررہ ایم ایس پی حاصل ہوسکے ۔ اس طریقہ کار کے ساتھ کابینہ نے پی ایم – آشا کی جامع اسکیم کو منظوری دی ہے جس میں تین ذیلی اسکیمیں شامل ہیں۔ ان میں قیمت میں امداد کی اسکیم (پی ایس ایس) ، قیمت میں کمی کی ادائیگی کی اسکیم ( پی ڈی پی ایس) اور پرائیویٹ خریداری اور اسٹاکسٹ اسکیم ( پی پی ایس ایس) شامل ہیں۔


      قیمت میں امداد کی اسکیم ( پی ایس ایس ) میں دالوں ، تلہن اور ناریل کی خریداری مرکزی بااختیار ایجنسیوں کے ذریعے کی جائے گی جس میں ریاستی حکومت کا سرگرم رول ہوگا۔ یہ بھی فیصلہ کیا گیا ہے کہ نیفڈ کے علاوہ فوڈ کارپوریشن آف انڈیا (ایف سی آئی) ریاستوں ؍ اضلاع میں پی ایس ایس سرگرمیوں میں شامل ہوگا۔


      قیمت میں کمی کی ادائیگی کی اسکیم ( پی ڈی پی ایس) کے تحت ان تمام تلہنوں کا احاطہ کرنے کا فیصلہ کیا گیا ہے جن کی ایم ایس پی نوٹیفائی کی گئی ہے۔ اس اسکیم کے تحت مقررہ مارکیٹ میں پہلے سے رجسٹرڈ شدہ کسانوں کے ذریعے فروخت کی جانے والی پیداوار کی ایم ایس پی اور پیداوار کو فروخت کرنے کی قیمت کے درمیان فرق کی ادائیگی ایک شفاف نیلامی کے عمل کے ذریعے براہ راست کی جائے گی۔ یہ تمام ادائیگیاں کسانوں کے اندراج شدہ بینک کھاتوں میں براہ راست کی جائیں گی۔ اس اسکیم کے تحت فصل کی حقیقی خریداری شامل نہیں ہے کیونکہ کسانوں کو ایم ایس پی کی قیمت اور اس کی فروخت شدہ فصل کی قیمت کے درمیان فرق کی ادائیگی کی جاتی ہے۔ پی ڈی پی ایس کے لئے مرکزی حکومت کی امداد ضابطوں کے مطابق کی جائے گی۔


      حکومت کے کسان حامی اقدامات:


      حکومت 2022 تک کسانوں کی آمدنی دوگنا کرنے کے ویزن کو حقیقت میں بدلنے کے لئے عہد بستہ ہے۔ اس میں پیداوار میں اضافہ کرنے ، کھیتی کی لاگت کو کم کرنے اور مارکیٹ کے ڈھانچے سمیت فصل کی کٹائی کے بعد کے بندوبست کو مستحکم کرنا شامل ہیں۔ اس کے لئے کئی مارکیٹ کی اصلاحات شروع کی گئی ہیں۔ ان میں مثالی زرعی پیداوار اور مویشیوں کی فروخت سے متعلق قانون 2017 اور ماڈل کنٹریکٹ فارمنگ اینڈ سروس ایکٹ 2018 شامل ہیں۔ کئی ریاستوں نے قانون کے ذریعے یہ اقدامات کئے ہیں۔


      مارکیٹ کے ایک نئے ڈھانچے کے لئے کوششیں کی جارہی ہیں تاکہ اس بات کو یقینی بنایا جاسکے کہ کسانوں کو ان کی پیداوار کے لئے منافع بخش قیمتیں حاصل ہوں۔ اس میں کھیتوں سے قریب 22 ہزار خردہ بازاروں کو فروغ دے کر گرامین زرعی مارکیٹ قائم کرنا اور ای- نیم اور کسان حامی برآمداتی پالیسی کے ذریعے اے پی ایم سی میں مقابلہ جاتی اور شفاف تھوک تجارت کو فروغ دینا شامل ہے۔


      اس کے علاوہ پردھان منتری فصل بیمہ یوجنا ، پردھان منتری کرشی سینچائی یوجنا ، پرمپراگت کرشی وکاس یوجنا اور سوائل ہیلتھ کارڈ کی تقسیم جیسے کئی کسان حامی اقدامات کا نفاذ کیا جارہا ہے۔ کسانوں کی بہبود کے تئیں عہد کا اظہار کھیتی کی لاگت کا ڈیڑھ گنا کے فارمولے پر مبنی کم از کم امدادی قیمت کے اعلان سے بھی ہوتا ہے۔


      زرعی مارکیٹنگ:


      قومی زرعی مارکیٹ (ای- نیم):


      · 16ریاستوں اور دو مرکز کے زیر انتظام علاقوں میں 585 ای-نیم مارکیٹوں کا ہدف حاصل کرنے کی خاطر ای-نیم پلیٹ فارم کے ساتھ 115 تھوک منضبط مارکیٹوں کو مربوط کیا گیا ہے۔


      · موجودہ 320 ای-نیم منڈیوں میں صفائی ، درجہ بندی ، چھنٹائی اور پیکنگ سہولیات کے لئے اور 245 موجودہ ای- نیم منڈیوں میں کمپوسٹ یونٹ کے لئے مالی امداد کی منظوری دی گئی ہے۔


      · صفائی ، درجہ بندی ، چھنٹائی اور پیکنگ کی سہولیات اور کمپوسٹ یونٹ کے لئے 137.33 کروڑ روپے منظور کئے گئے ہیں


      · اقتصادی امور کی کابینہ کمیٹی ( سی سی ای اے) نے 2018-20 کے دوران ای – نیم پلیٹ فارم کے ساتھ مزید 415 تھوک منضبط مارکیٹوں کو مربوط کرنے کی تجویز کو منظوری دے دی ہے۔


      صنعت کی پونجی کے لئے فراہم کی جانے والی امداد:


      · زرعی صنعت کاروں کو زراعت پر مبنی پروسیسنگ یونٹوں کے قیام کی ہمت افزائی کے لئے ، جن سے چھوٹے اور محروم کسانوں کو براہ راست یا بالواسطہ فائدہ پہنچتا ہو ، ایس ایف اے سی نے جنوری سے دسمبر 2018 کے دوران 140.81 کروڑ روپے کی لاگت والے 484 صنعتی پروجیکٹوں کو منظوری دی ہے جس میں پروجیکٹ لاگت 1631.25 کروڑ روپے ہوگی ۔


      کسان پروڈیوسر والی کمپنیوں کی تشکیل:


      · جنوری تا دسمبر 2018 کے دوران 22 کسان پروڈیوسر کمپنیاں (ایف پی سی ) تشکیل دی گئی ہیں، جس میں 22 ہزار کسان ملوث ہیں۔ 7 دسمبر 2018 تک کُل 773 ایف پی اوز کو رجسٹرڈ کیا گیا تھا جبکہ 123 ایف پی اوز اندراج کے عمل سے گزررہے ہیں۔


      دیہی ہاٹ کو ترقی دے کر گرامین زرعی مارکیٹ تبدیل کرنا(گرامس):


      · زراعت ، تعاون اور کسانوں کی بہبود کے محکمے کے تحت مارکیٹنگ اور اسپیکشن کے ڈائریکٹوریٹ ( ڈی ایم آئی) نے دیہی ہاٹوں میں بنیادی ڈھانچے کی صورت حال اشیاء کی اقسام کا پتہ لگانے اور دیہی ہاٹ کے لئے ایک حکمت عملی تیار کرنے کی خاطر 9477 دیہی ہاٹوں کا سروے کیا ہے۔


      · گرامین زرعی مارکیٹوں (گرامس) میں فروخت کی سہولیات میں اضافے کے لئے 2 ہزار کروڑ روپے کے ایگری مارکیٹ انفرااسٹرکچر فنڈ (اے ایم آئی ایف) تشکیل دینے کی تجویز کو سکریٹری (اخراجات) کی سربراہی والی اخراجات سے متعلق فائنانس کمیٹی (ای ایف سی) نے منظوری دے دی ہے۔ اس تجویز کو منظوری کے لئے اب اقتصادی امور کی کابینہ کمیٹی ( سی سی ای اے) کو بھیجا جارہا ہے۔


      · ڈی اے سی اور ایف ڈبلیو نے گرامین زرعی مارکیٹوں کے آپریشن اور مینجمنٹ کے لئے ، جس کی منظوری زراعت کے مرکزی وزیر نے دی ہے، رہنما خطوط مرتب کئے ہیں۔ ان زرعی مارکیٹوں کو چلانے اور بندوبست سے متعلق رہنما خطوط تمام ریاستوں ؍ مرکز کے زیر انتظام علاقوں، دیہی ترقی کی وزارت ، پنچایت راج کی وزارت اور قبائلی امور کی وزارت کو بھی بھیجے گئے ہیں تاکہ گرامین زرعی مارکیٹوں کے آپریشن اور بندوبست میں رہنمائی حاصل کرسکیں۔


      زرعی مارکیٹنگ کا بنیادی ڈھانچہ (اے ایم آئی) :


      · زرعی مارکیٹنگ بنیادی ڈھانچے (اے ایم آئی) اسکیم کو ، جو زرعی مارکیٹنگ کی مربوط اسکیم (آئی ایس اے ایم) کی ذیلی اسکیم ہے ، 22 اکتوبر 2018 کو پھر سے شروع کیا گیا ہے اور یہ 14 ویں مالی کمیشن کی مدت یعنی 2019-20 کی مدت تک کے لئے ہوگی۔


      ماڈل کنٹریکٹ فارمنگ ایکٹ:


      کمیاب وسائل کے زیادہ سے زیادہ استعمال اور قیمت اور مارکیٹنگ میں غیر یقینی صورت حال کو ختم کرنے کی خاطر حکومت نے مئی 2018 میں ایک ترقی پسند اور سہولت والا ماڈل قانون ’’دی اسٹیٹ ؍ یو ٹی ایگریکلچر پروڈیوس اینڈ لائف اسٹاک کنٹریکٹ فارمنگ اینڈ سروسز ( پروموشن اینڈ فیسلٹی ) ایکٹ – 2018‘‘ مرتب اور جاری کیا تھا تاکہ یہ ریاستوں اور مرکز کے زیر انتظام علاقوں میں اپنایا جاسکے۔ مذکورہ بالا ماڈل کنٹریکٹ فارمنگ ایکٹ زرعی پیداوار اور مویشیوں کے لئے پیداوار سے پہلے سے فصل کی کٹائی اور مارکیٹنگ تک بشمول خدمات کے کنٹریکٹ کا احاطہ کرتا ہے۔


      خطرات کی کمی کے لئے:


      پردھان منتری فصل بیمہ یوجنا:


      دو سال سے زیادہ عرصے تک اسکیم کے نفاذ سے حاصل ہونے والے تجربے کی بنیاد پر اور بہتر شفافیت اور جواب دہی کو یقینی بنانے اور کسانوں کے دعووں کی بروقت ادائیگی کو یقینی بنانے کے پیش نظر حکومت نے اسکیم کو چلانے سے متعلق رہنما خطوط میں حال ہی میں جامع نظر ثانی کی ہے۔ نظرثانی شدہ رہنما خطوط یکم اکتوبر 2018 ، یعنی ربیع 2018-19 کے سیزن سے نافذ ہوگئے ہیں۔


      ریاستوں ، انشورنس کمپنیوں اور بینکوں پر جرمانے ؍ مراعات کی گنجائش رکھی گئی ہے یعنی اگر انشورنس کرنے والی کمپنی کے ذریعے کسانوں کے مختلف دعووں سے متعلق ادائیگی میں 10 دن یا دعووں کی ادائیگی کی آخری تاریخ سے زیادہ وقت لگتا ہے تو انشورنس کرنے والی کمپنی کو اس رقم پر 12 فیصد سالانہ شرح سود ادا کرنا ہوگا۔


      اسی طرح ریاستی حکومت کو ، اگر وہ سبسڈی میں اپنا حصہ جاری کرنے میں مقررہ تین ماہ سے زیادہ کی تاخیر کرتی ہے تو اسے بھی 12 فیصد شرح سود کی ادائیگی کرنی ہوگی۔


      تھریشولڈ ییلڈ (کم سے کم پیداوار ) کی تحسیب کے طریقہ کار معقول بنانا – دعوے کی رقم کی تحسیب کے لئے 7 سال میں بہترین پانچ سال کی اوسط پیداوار ۔


      انشورنس کے لئے فصل کے نام میں تبدیلی کی خاطر وقت میں اضافہ - اندراج کے لئے آخری تاریخ سے دو دن پہلے تک جبکہ اس سے پہلے یہ مدت آخری تاریخ سے ایک ماہ پہلے تھی ۔


      بیمہ شدہ کسانوں کو انفرادی دعوے کے لئے مزید وقت - 72 گھنٹے (48 گھنٹوں کی بجائے )۔


      کٹائی کے بعد کے نقصانات میں ژالہ باری کو شامل کرنا، جس میں غیر موسمی اور غیر موسمی برسات اور سمندری طوفان کے اثر سے ہونے والی بارش شامل ہے۔


      ژالہ باری ، مٹی کے تودے کھسکنے اور زیر آب آجانے کے علاوہ بادل پھٹنے اور قدرتی طور پر آگ لگنے کو بھی مقامی آفات میں شامل کیا گیا ہے۔


      مشتہر کرنے اور بیداری پیدا کرنے کے لئے تفصیلی منصوبہ - مخصوص اخراجات – ہر سیزن میں فی کمپنی 0.5 فیصد کی مجموعی قسط۔


      پی ایم ایف بی وائی کے دائرہ کار میں سالانہ باغبانی کی فصل ( تجرباتی بنیاد پر) کو شامل کرنا۔


      کلسٹر مرتب کرنے ؍ خطرات کی درجہ بندی کے لئے ریموٹ سینسنگ ٹیکنالوجی (آر ایس ٹی ) کا استعمال۔


      یہ اسکیم تین سال سے نافذ کی جارہی ہے اور محکمہ نے ریاستوں ، انشورنس کمپنیوں ، بینکوں اور دیگر مدد کرنے والی ایجنسیوں سمیت تمام فریقوں کے ساتھ ہفتہ وار ویڈیو کانفرنسنگ سمیت نگرانی کا ایک سخت نظام مرتب کیا ہے جس میں تکنیکی مشاورتی کمیٹی اور قومی سطح کی نگراں کمیٹی (این ایل ایم سی) سمیت متعلقہ فریقوں کے ساتھ میٹنگ کی جاتی ہے تاکہ اسکیم کے تحت آنے والے دعووں کے جلد حل کو یقینی بنایا جاسکے۔


      زرعی قرض:


      زراعت ہماری ملکی معیشت کا ایک اہم شعبہ ہے اور زرعی پیداوار میں اضافے کے لئے قرض اہم رول ادا کرتا ہے۔ ادارہ جاتی ذرائع سے وقات پر اور کم لاگت پر دیا جانے والا قرض ، اور قرض تک رسائی کو آسان بنانے کے لئے چھوٹی اور محروم کسانوں کے لئے بہت اہمیت کا حامل ہے۔ دیگر لاگت کے علاوہ قرض ایک پائیدار اور منافع بخش کھیتی کے نظام کے لئے دیگر لاگت کے ساتھ قرض بھی بہت اہمیت کا حامل ہے ۔ تجربات سے ظاہر ہوتاہے کہ دیہی غریب کسانوں کے لئے کم لاگت پر مالی خدمات تک آسان رسائی بہتر پیداواریت اور آمدنی اور خوراک کی کفالت پر اثر ڈالتی ہے۔


      حکومت ہند نے قرض کے ادارہ جاتی وسائل کو کسانوں کے لئے قابل رسائ بنانے اور اس کی رسائی کو بہتر بنانے کی خاطر کئی پالیسی اقدامات کئے ہیں ان پالیسیوں پر زیادہ زور دیا جارہا ہے۔ اس کے علاوہ چھوٹی اور محروم کسانوں کو اور سوسائٹی کے کمزور طبقوں کو ہر قسم کے چھوٹے بڑے کسانوں کی نشان دہی سے تمام کسانوں ، خاص طور پر چھوٹے اور محروم کسانوں کا احاطہ کیا جائے گا۔ ان پالیسی اقدامات کے نتیجے میں ادارہ جاتی قرضوں میں قابل قدر اضافہ ہوا ہے ۔ ہر سال حکومت ہند مرکزی بجٹ میں بنیادی سطح کے قرضوں کا اعلان کرتی ہے جو زراعت کو نشانہ بناکر کئے جاتے ہیں ، جنہیں بینکوں کو مالی سال کے دوران حاصل کرنا ہوتا۔


      بینک مسلسل سالانہ ہدف سے آگے پہنچ رہے ہیں۔پچھلے چار سال کے دوران زرعی کریڈٹ کے لئے مقررہ اہداف اور کامیابیاں مندرجہ ذیل ہیں:

                                
سال      نشانہ      کامیابی     
                                
                                
                                
2014-15  8,00,000   8,45,328.23 
                                
                                
                                
2015-16  8,50,000   9,15,509.92 
                                
                                
                                
2016-17  9,00,000   10,65,755.67
                                
                                
                                
2017-18  10,00,000  11,68,502.83
                                
                                

      زراعت میں پیداوار اور پیداواریت میں اضافہ کرنے کی خاطر زراعت کے لئے زیادہ پونجی کی فراہمی کی خاطر ٹرم لون کے تحت ، جو زرعی قرضوں کے مجموعی ہدف 11 لاکھ کروڑ روپے کا 35 فیصد یعنی 3 لاکھ 85 ہزار کروڑ روپے بنتا ہے ، 2018-19 کے لئے متعین کیا گیا ہے۔ اس کی ایجنسی کے حساب سے مقصد کے حساب سے اور اہداف کے حساب سے تفصیل مندرجہ ذیل ہے۔


      (روپے کروڑ میں)

                                                  
ایجنسی             فصل کا قرض  ٹرم لون   میزان    
                                                  
                                                  
                                                  
تجارتی بینک        4,63,000    3,29,000  7,92,000 
                                                  
                                                  
                                                  
کوآپریٹو بینک      1,42,000    23,000    1,65,000 
                                                  
                                                  
                                                  
علاقائی دیہی بینک  1,10,000    33,000    1,43,000 
                                                  
                                                  
                                                  
میزان              7,15,000    3,85,000  11,00,000
                                                  
                                                  

      I -سود میں رعایت کی اسکیم:


      زرعی قرض کی دستیابی کو یقینی بنانے کی خاطر حکومت ہند نے سال 2006-07 میں سود میں رعایت کی اسکیم شروع کی تھی۔ سال 2017-18 اور 2018-19 کے لئے حکومت ہند کے رہنما خطوط کے مطابق سرکاری سیکٹر کے بینکوں ، پرائیویٹ سیکٹر کے بینکوں کو ان کی دیہی شاخوں کے ذریعے دئے گئے (دیہی قرضوں کی صورت میں) ، کو آپریٹو بینکوں اور علاقائی دیہی بینکوں کو ، فی کسان 3 لاکھ روپے تک کے مختصر مدتی فصلی قرض کے لئے سود میں دو فیصد سالانہ کی رعایت دی جاتی ہے بہ شرطیکہ قرض دینے والے ادارے نے کسانوں کو یہ مختصر مدتی قرض بنیادی طور پر 7 فیصد سالانہ کی شرح سود پر فراہم کیا ہو۔


      مذکورہ بالا کے علاوہ ، فوری طور پر قرض ادا کرنے والے کسانوں کو سود میں اضافی رعایت دینے کی اسکیم 2009-10 میں متعارف کرائی گئی جس میں قرض کی جلد ادائیگی کرنے والے کسانوں کو سود میں تین فیصد تک کی رعایت دی جائے گی۔ سود میں یہ رعایت کسانوں کو زیادہ سے زیادہ تین لاکھ روپے تک کے قرض پر جو مختصر مدت کے لئے لیا گیا ہو، فراہم کی جائے گی۔ اس طرح قرض کی فوری ادائیگی کرنے والے کسان مختصر مدت کے فصل کے قرضے مختلف بینکوں سے صرف چار فیصد سالانہ شرح سود پر حاصل کررہے ہیں۔


      کسانوں کو اپنی فصل جلد بازی میں فروخت کرنے کی حوصلہ شکنی اور اپنی پیداوار کو گوداموں میں ذخیرہ کرنے کی حوصلہ افزائی کرنے کی خاطر چھوٹی اور حاشیہ پر رہنے والے کسانوں کو ، جن کے پاس کسان کریڈٹ کارڈ موجود ہیں ، فصل کی کٹائی کے بعد مزید 6 ماہ تک کے لئے سود میں رعایت کا فائدہ حاصل ہوگا۔ البتہ انہیں گودام کی رسید کی ویئر ہاؤسنگ ڈیولپمنٹ ریگولیٹری اتھارٹی سے تصدیق کرانی ہوگی۔


      قدرتی آفات سے متاثر ہونے والے کسانوں کو راحت فراہم کرنے کی خاطر دوبارہ سے مرتب کردہ قرض کی رقم پر پہلے سال کے لئے بینکوں کو دو فیصد سالانہ کی سود میں رعایت فراہم کی جائے گی۔ آر بی آئی کی مرتب کردہ پالیسی کے مطابق اس طرح کے ری اسٹرکچرڈ لون پر دوسرے سال سے معمول کی شرح سود عائد کی جائے گی۔ پچھلے تین سال کے دوران اس اسکیم کے تحت بجٹ تخمینہ اور اخراجات کی تفصیلات مندرجہ ذیل ہیں۔


      -II (روپے کروڑ میں)

                                                   
نمبر شمار  سال      مختص بجٹ   حقیقی اخراجات       
                                                   
                                                   
                                                   
1          2014-15  6,000      6,000               
                                                   
                                                   
                                                   
2          2015-16  13,000     13,000              
                                                   
                                                   
                                                   
3          2016-17  13,619.13  13,397.13           
                                                   
                                                   
                                                   
4          2017-18  15,000     13,045.72           
                                                   
                                                   
                                                   
5.         208-19   15,000     10,554.81 (تاریخ تک)
                                                   
                                                   

      -III قدرتی آفات سے متعلق اہم ہدایات:


      ریزرو بینک آف انڈیا نے قدرتی آفات سے پیدا ہونے والی صورت حال سے نمٹنے کے لئے ایک نظام مرتب کیا ہے اور قدرتی آفات سے متاثرہ علاقوں میں بینکوں کے ذریعے راحتی اقدامات سے متعلق اہم ہدایات کی شکل میں رہنما خطوط جاری کئے ہیں۔ یہ رہنما خطوط کسی بھی ریاست ؍ ضلع کو حکام کے ذریعے قدرتی آفات سے متاثرہ قرار دئے جانے کے بعد خود بخود نافذ ہوجاتی ہیں۔ کنوینروں کو اس بات کو یقینی بنانا ہوتا ہے کہ ضلع مشاورتی کمیٹیاں (ڈی سی سی ) اور ریاستی سطح کے بینکرس کی کمیٹی (ایس این بی سی) کی میٹنگ جتنی جلد ممکن ہوسکے منعقد کی جائے تاکہ ریاستی ؍ ضلع حکام کے اشتراک سے امدادی پروگرام کو نافذ کرنے کے لئے ایک مربوط ایکشن پلان مرتب کیا جاسکے۔ بینکوں کی جانب سے راحت میں تعاون موجودہ قرضوں کو دوبارہ نئے سرے سے مرتب کرنا اور تازہ قرضوں کی منظوری شامل ہے۔ بینکوں کے ذریعے قرضہ جاتی امداد کی تفصیلات کا انحصار ،ضروریات کی صورت حال اور ان کی خود کی قرض دینے کی صلاحیت اور قرض لینے والوں کی حقیقی ضرورت پر ہوتا ہے۔


      بینک نے قدرتی آفات کے حقیقی بنیاد پر اعداد وشمار یکجا کرنے کے لئے ایک پورٹل تیار کیا ہے۔


      بین الاقوامی تعاون :


      1- باہمی تعاون


      دستخط کئے گئے مفاہت نامے: زراعت اور کسانوں کی بہبود کی وزارت نے زراعت اور متعلقہ شعبوں میں تعاون کے لئے بھارت اور ایران کے درمیان 17 فروری 2018 کو جبکہ ازبیکستان اور بھارت کے درمیان یکم اکتوبر 2018 کو مفاہمت نامے پر دستخط کئے ہیں۔ موجودہ مفاہمت نامے کے نفاذ کے لئے مشترکہ ورکنگ گروپ کی میٹنگ 9 ملکوں کے ساتھ منعقد کی گئی جن میں پرتگال ، مڈغاسکر ، ڈچ ، پولینڈ ، ڈنمارک ، فلپین ، نیپال ، روس اور آسٹریلیا شامل ہیں۔


      2- بھارت- نیپال تعاون :


      ’’بھارت- نیپال زراعت میں نئی ساجھیداری ‘‘ کی افتتاحی میٹنگ ،زراعت اور کسانوں کی بہبود کے مرکزی وزیر اور نیپال کے وزیر زراعت کی صدارت میں نئی دہلی میں 19 جون 2018 کو منعقد کی گئی۔ بھارت تعاون کے لئے نشان دہی والے شعبوں کے علاوہ نیپال کو نامیاتی کھیتی ، سوائل ہیلتھ کارڈ کے لئے تعاون فراہم کررہا ہے، جس پر تقریبا 432.397 لاکھ روپے خرچ ہوں گے۔ اس کے علاوہ نامیاتی کھیتی اور ہر کورس میں 20 نیپالی باشندوں کی شرکت سمیت دو تربیتی پروگراموں کا انعقاد غازی آباد کے قومی مرکز برائے نامیاتی کھیتی کا انعقاد کیا جارہا ہے ، جو 15 نومبر 2018 سے 14 دسمبر 2018 تک اور پہلی فروری سے مارچ 2019 کی دوسری تاریخ تک ہوگی۔


      3- امریکی امداد:


      بھارت ایشیائی اور افریقی ملکوں کے 20-20 شہریوں کو امریکی امداد (یو ایس ایڈ) فراہم کرنے کی خاطر امریکہ کے ساتھ اشتراک کررہا ہے۔ ان افریقی ملکوں میں کینیا، ملاوی ، لائبیریا ، بوتسوانہ، ڈی آر کونگو ،گھانہ ، موذمبیق ، روانڈا ، سوڈان ، تنزانیہ ، یوگانڈا شامل ہیں جبکہ افغانستان ، کمبوڈیا ، لاؤ پی ڈی آر ، منگولیا ، میانما ، ویتنام شامل ہیں۔ اپریل سے نومبر 2018 کے دوران 24 امریکی – بھارت - افریقہ سہ رخی بین الاقوامی تربیتی پروگرام کو کامیابی سے مکمل کیا گیا ۔ امریکہ کی طرف سے دی جانے والی اس امداد سے 20 ملکوں کے تقریبا 565 ایگزیکیٹو کو تربیت فراہم کی گئی ہے۔


      4- شنگھائی تعاون تنظیم (ایس سی او):


      بھارت نے باضابطہ طور پر ایس سی او میں مکمل رکنیت آستانہ کے سربراہ اجلاس کے دوران 9 جون 2017 کو حاصل کی ہے۔ اسی مناسب سے وزارت نے 18-19 ستمبر 2018 کے دوران کرغزستان کے بشکیک میں ایس سی او کے رکن ملکوں کے وزرائے زراعت کے ایس سی او مستقل ورکنگ گروپ کی میٹنگ میں شرکت کی۔ ایس سی او ممبر ملکوں کے درمیان زراعت کے سیکٹر میں تعاون کے لئے ان ملکوں کی حکومتوں نے سال 2018-19 کے لئے ایک 7 نکاتی ایس سی او ایکشن پلان کے نفاذ کے معاہدے پر دستخط کئے۔


      5- بین الاقوامی تقریبات:


      بھارت روس سفارتی تعلقات کی 70 ویں سالگرہ: زراعت کے شعبے میں بھارت روس سفارتی تعلقات کی 70 ویں سالگرہ 13-14 فروری 2018 کو منائی گئی ۔ اس تقریب کے دوران 13 فروری 2018 کو نئی دہلی میں بھارت – روس زرعی تجارتی چوٹی میٹنگ 2018 کا انعقاد کیا گیا۔ اس کی خاص تقریب 14 فروری 2018 کو راجستھان میں سورت گڑھ میں مرکزی ریاستی فارم (سی ایس ایف) میں منعقد کی گئی۔ اس تقریب میں روس کے وزیر زراعت جناب سرگئی او بلتسکی اور زراعت اور کسانوں کی بہبود کے وزیر مملکت جناب گجندرسنگھ شیخاوت نے بھی شرکت۔


      6- بین الاقوامی سیمینار ؍ ورکشاپ ؍ کانفرنسیں وغیرہ:


      سال 2017-18 کے دوران (دسمبر 2017) محکمہ نے 97 بین الاقوامی کانفرنسوں ؍ میٹنگوں ؍ سیمیناروں ؍ ٹریننگ وغیرہ میں شرکت کی۔ جس میں زرعی ترقی کے مختلف پہلوؤں پر غور کیا گیا، جسے ایف اے او اور دیگر بین الاقوامی تنظیموں نے بھی اہمیت دی ہے۔


      7-سال 2023 کو باجرے کا بین الاقوامی سال کے طور پر منائے جانے کی حکومت ہند کی تجویز کی ایف اے او کونسل نے توثیق کی ہے۔ قطعی اعلانیہ کے لئے اقوام متحدہ جنرل اسمبلی سے مواصلات شروع کرنے سے پہلے اس تجویز کو جون 2019 میں ایف اے او کی کانفرنس میں رکھا جائے گا۔


      ۔۔۔۔۔۔۔۔۔۔۔


      ۰۰۰۰۰۰۰۰


      (م ن-وا،ن ا- ق ر، ن ع)


      U- 6448

    
    
    (Release ID: 1557720) Visitor Counter : 12