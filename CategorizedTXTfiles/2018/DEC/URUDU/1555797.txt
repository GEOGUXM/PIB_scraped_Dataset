      خلا ء کا محکمہ

      جدید قسم کے مزید سیٹیلائٹ داغے جانے کی منصوبہ سازی
      Posted On: 12 DEC 2018 5:04PM by PIB Delhi


    نئی دلّی ، 13دسمبر؍ شمال مشرقی خطے کی ترقی کے وزیر مملکت ( آزادانہ چارج ) ، وزیر اعظم کے دفتر ، عملہ ، عوامی شکایات اور پنشن، ایٹمی توانائی اور خلاء کے وزیر مملکت ڈاکٹر جتندر سنگھ نے گزشتہ روز لوک سبھا میں ایک سوال کے تحریری جواب میں بتایا کہ اسرو مستقبل قریب میں آپٹیکل ریموٹ سینسنگ ، مائیکرو ویو ریموٹ سینسنگ ، انفرا ریڈ ریموٹ سینسنگ ( آئی آر ) قسم کے جدید سیٹیلائٹ داغنے کا منصوبہ بنا رہا ہے ۔ اس کے علاوہ چاند تک پہنچنے کے سائنسی مشن اور ڈائرکٹ ٹو ہوم ( ڈی ٹی ایچ ) جیسے اعلیٰ ٰ صلاحیت کے حامل مواصلاتی سیٹیلائٹ داغے جانے کا منصوبہ ہے ۔ یہ سیٹیلائٹ صارفین کی مختلف ضروریات کی تکمیل کریں گے ۔یہ سیٹیلائٹ آئندہ تین برسوں کے دوران داغے جائیں گے ۔


    
    ان سیٹیلائٹوں کے لئے مختص کردہ رقم درج ذیل ہے : مواصلاتی سیٹیلائٹ کے لئے 403.10 کروڑ روپئے ، ارتھ آبزرویشن سسٹم کے لئے 510.35 کروڑ روپئے ، سیٹیلائٹ نیوی گیشن کے لئے 50.00 کروڑ روپئے اور خلائی سائنس اورسیارہ جاتی نظام میں نئی تلاش کے لئے 214.10 کروڑ روپئے ۔ کل 1177.55 کروڑ روپئے مختص کئے گئے ہیں ۔


    
    یہ سیٹیلائٹ دن اور رات میں زیادہ بہتر زمینی عکس ، موسم کی واضح پیشن گوئی ، آفات کی صورت حال کو بہتر طور پر نمٹنے ،کے ساتھ ساتھ راستہ بنانے کی بہتر سہولت اور بہتر مواصلاتی رابطہ کی سہولت فراہم کریں گے ۔

    ۔ ۔ ۔ ۔ ۔


    
    u.6221

    
    
    (Release ID: 1555797) Visitor Counter : 1
    
    
      Read this release in: English