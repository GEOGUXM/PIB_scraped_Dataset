      ریلوے کی وزارت

      اضافی برقی ریلوے انجنوں کا حصول
      Posted On: 21 DEC 2018 7:32PM by PIB Delhi


    نئی دہلی،21دسمبر 2018؍ریلوے کے وزیر مملکت جناب راجن گوہن نے آج راجیہ سبھا میں ایک سوال کے تحریری جواب میں بتا یا ہے کہ ریلوے کی وزارت نے بھارتی ریلوے کے تحت بڑی ریلوے لائنوں کے راستوں کو صد فیصد بنیاد پر برق کاری سے آراستہ کرنے کا منصوبہ وضع کررکھا ہے۔تیز رفتار برق کاری کے نتیجے میں بھارتی ریلوے نے اپنے چند موجودہ ڈیزل ریلوے انجنوں کو برقی ریلوے انجنوں میں مرحلے وار طریقے سے منتقل کرنے کا بھی کام شروع کررکھا ہے۔100ایچ ایچ پی ڈیزل ریلوے انجنوں کی تبدیلی سے متعلق کام نیز 100 اے ایل سی او ڈیزل ریلوے انجنوں کی تبدیلی کا کام پنک بُک 19-2018ء کے تحت منظور کیا گیا ہے۔


    برق کاری کے نتیجے میں بجلی سے چلنے والے ریلوے انجنوں کی افزوں مانگ کے پیش نظر 2778 برقی ریلوے انجنوں کی تیاری یا حصولیابی 19-2018 سے22-2021 کے دوران کرنے کا منصوبہ وضع کیا گیا ہے۔ریلوے انجنوں کا حصول ایک جاری و ساری عمل ہے اور پروڈکشن کا پروگرام افزوں برق کاری ، پرانے ریلوے انجنوں کے ناکارہ ہونے سے پیدا ہونے والی ضروریات کے مطابق طے پاتا ہے۔


    مذکورہ ریلوے انجنوں کے حصول کے لئے سرمایہ کی تخصیص سالانہ بجٹی تخمینوں میں سال بہ سال کی بنیاد پر کی جاتی ہے اور اسی کے مطابق منصوبہ بندی اور مستقبل کی حصولیابی عمل میں آتی ہے۔19-2018ء کے دوران بجٹ میں 5918.57کروڑ روپے مختص کئے گئے ہیں۔


    م ن۔ن ع


    U: 640 7

    
    
    (Release ID: 1557036) Visitor Counter : 3