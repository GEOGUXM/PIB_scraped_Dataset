      وزارت دفاع

      شاہی تھائی بحریہ کے کمانڈر اِن چیف ایڈمرل لوئی چیئی روڈِٹ کا بھارت کا دورہ
      Posted On: 20 DEC 2018 6:25PM by PIB Delhi


    نئی دہلی،20؍دسمبر؍رائل تھائی نیوی (آر ٹی این) یعنی شاہی تھائی بحریہ کے کمانڈر اِن چیف ایڈمرل لوئی چیئ روڈٹ 9رکنی شاہی تھائی بحریہ کے وفد کے ساتھ 18سے 21؍دسمبر 2018 تک ہندوستان کے دورے پر ہیں۔ آر ٹی این کے کمانڈر اِن چیف کا عہدہ سنبھالنے کے بعد ایڈمرل روڈٹ کا یہ پہلا دورۂ ہند ہے۔ اس دورے کا مقصد ہندوستان اور تھائی لینڈ کے درمیان دو فریقی بحری تعلقات کو مستحکم کرنا ہے۔ دورے کا مقصد بحری تعاون کے نئے مواقع کی تلاش بھی ہے۔


    اپنے دورے کے دوران آر ٹی این کے کمانڈر اِن چیف ، چیفس آف اسٹاف کمیٹی کے چیئرمین اور چیف آف نیول اسٹاف (بحریہ کے سربراہ) ایڈمرل سنیل لانبا کے ساتھ دو فریقی مذاکرات کریں گے۔ آر ٹی این کے کمانڈر اِن چیف 19؍دسمبر 2018 کو وزیردفاع سے بھی ملاقات کریں گے۔


    بحریہ سے متعلق متعد د اہم امور پر چیف آف نیول اسٹاف کے ساتھ دو فریقی بات چیت کے دوران تبادلۂ خیال ہوا۔ ان امور میں کوآرڈینیٹید پٹرولس (سی او آر پی اے ٹی-کارپٹ)جیسے آپریشنل امور سے متعلق تبادلۂ خیال، ٹریننگ، ہائڈروگرافی اور ایم ای ٹی او سی تعاون ، ایڈمرلس کپ میں شرکت اور سی رائیڈرس کی تعیناتی شامل ہیں۔


    اس دورے کی ایک اہم حصولیابی ہندوستان اور تھائی لینڈ کے درمیان وائٹ شپنگ انفارمیشن ایکسچینج سے متعلق تکنیکی معاہدہ (ٹی اے) پر دستخط ہونا بھی ہے۔ اس تکنیکی معاہدےسےہندوستانی بحریہ اور رائل تھائی نیوی کے لئے سمندری علاقے سے متعلق بیداری میں اضافہ کرنے میں مدد ملے گی۔


    آرٹی این کے کمانڈر اِن چیف کا 20؍دسمبر 2018 کو ممبئی میں واقع بحریہ کی مغربی کمان کا دورہ کرنےکا بھی پروگرام ہے، جہاں وہ بحریہ کے سینئر اہلکاروں کے ساتھ تبادلۂ خیال کریں گے اور بحریہ کی متعدد اکائیوں کا دورہ کریں گے۔


    ( م ن ۔م م ۔ ک ا) ( 20 – 12 – 2018 )


    U. No. 6389


    

    
    (Release ID: 1556872) Visitor Counter : 11