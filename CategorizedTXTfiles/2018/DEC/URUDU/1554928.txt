      سٹرک ٹرانسپورٹ اور شاہراہوں کی وزارت

      نئی موٹرگاڑیوں میں آئندہ سال اپریل سے ہائی سکیورٹی رجسٹریشن پلیٹ نصب ہوں گے
      Posted On: 06 DEC 2018 7:47PM by PIB Delhi


    نئی دہلی ، 6 ؍دسمبر، آئندہ سال یکم اپریل سے فروخت ہونے والی تمام موٹرگاڑیوں میں ہائی سکیورٹی رجسٹریشن پلیٹ – ایچ ایس آر پی پہلے سے نصب ہوں گے۔ روڈ ٹرانسپورٹ اور شاہراہوں کی وزارت نے اس سلسلے میں سنٹرل موٹر وہیکلز رولس 1989 میں ترمیمات کا اعلان کر دیا ہے۔ نوٹیفکیشن میں کہا گیا ہے کہ ہائی سکیورٹی رجسٹریشن پلیٹوں میں موٹرگاڑیاں بنانے والوں کے ذریعہ اپریل 2019 کے پہلے دن سے یا اس کے بعد تیار ہونے والی موٹرگاڑیوں میں تیسرا رجسٹریشن مارک بھی شامل ہوگا۔ موٹرگاڑیوں کے ڈیلر کو ایسے پلیٹس پر رجسٹریشن کا نشان دینا ہوگا اور انہیں موٹرگاڑیوں پر نصب کرنا ہوگا ۔ موٹرگاڑیوں کے ڈیلر، پرانی موٹرگاڑیوں کے لئے بھی ایچ ایس آر پی نمبر پلیٹس مہیا کر سکتے ہیں۔


    اس قدم سے موٹرگاڑیوں پر ایچ ایس آر پی نمبرپلیٹوں میں بہتری آئے گی اور اس کے ساتھ ہی موٹرگاڑیاں تیار کرنے والوں کے ذریعے ان کے معیار کو بھی یقینی بنایا جائے گا۔ ایچ ایس آر پی نمبر پلیٹ سے موٹرگاڑیوں کا پتہ لگانے اور چوری ہوئی یا کھو چکی موٹرگاڑیوں کا آسانی سے پتہ لگانے میں بھی مدد ملتی ہے۔


    اس سلسلے میں عوام سے موصولہ اعتراضات اور مشوروں پر غور کرنے کے بعد سنٹرل موٹر وہیکلز رولس میں ترمیم کا اعلان کیا گیا ہے۔ سڑک ٹرانسپورٹ اور شاہراہوں کی وزارت نے رواں سا ل کے ماہ اپریل میں مذکورہ بالا ضابطے اور قانون میں متوقع ترمیم کے لئے اعتراضات اور مشورے طلب کئے تھے۔


    ( 6.12.2018 )


    ) م ن ۔ش س ۔ ک ا (


    U-6091

    
    
    (Release ID: 1554928) Visitor Counter : 3