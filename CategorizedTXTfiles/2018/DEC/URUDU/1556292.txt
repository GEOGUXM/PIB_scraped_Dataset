      نائب صدر جمہوریہ ہند کا سکریٹریٹ

      لوگوں کی زندگیوں میں یکسر تبدیلی لانے کے لئے لوگوں پر مرکوز ترقی ایک شریفانہ مشن:نائب صدر
      
      باہمی نفع بخش تعاون کے ساتھ دوستی کے جذبے کے ساتھ مل جل کر کام کرنے کی ضرورت، مالدیپ کے صدر کے ساتھ تبادلہ خیال

      Posted On: 17 DEC 2018 8:03PM by PIB Delhi

    نئی دہلی،17دسمبر 2018؍نائب صدر جمہوریہ ہندجناب ایم ونکیا نائیڈو نے کہا ہے کہ مالدیپ کے لوگوں کی زندگیوں میں یکسر تبدیلی لانے کے مقصد سے لوگوں پر مرکوز ترقی پرتوجہ ایک شریفانہ مشن ہے اور ہندوستان مالدیپ کی کوششوں میں تعاون دے گااور اس کی طے شدہ ترجیحات کے ضمن میں مل جل کر کام کرے گا۔وہ آج یہاں راشٹرپتی بھون میں مالدیپ کے صدر جناب ابراہیم محمد صالح کے ساتھ تبادلہ خیال کررہے تھے۔


    نائب صدر جمہوریہ نے کہا کہ یہ ہمارے لئے بڑے اعزاز کی بات ہے کہ وہ اپنے پہلے غیر ملکی دورے پر ہندوستان تشریف لائے ہیں۔ہمیں اس بات کی خوشی ہے کہ وزیر اعظم جناب نریندر مودی نے آپ کی حلف برداری تقریب میں شرکت کے لئےمالدیپ کا دورہ کیا اور اس سے مالدیپ کے ساتھ اپنے رشتے کو ہم کتنی اہمیت دیتے ہیں اس کا اظہار ہوتا ہے۔انہوں نے مزید کہا کہ ہندوستان سبھی تعاون کے سبھی شعبوں میں جمہوریہ مالدیپ کو تعاون دینے کے لئے ہمیشہ تیار ہے۔


    جناب نائیڈو نے کہا کہ گزشتہ چند دہائیوں میں ہندوستان نے سماجی-اقتصادی ترقی کی سمت میں زبردست پیش قدمی کی ہے اور ہم مالدیپ جیسے اپنے قریبی دوستوں کے ساتھ اپنے علم اور اپنی صلاحیتوں کا اشتراک کرکے خوش ہیں۔انہوں نے مزید کہا کہ مجھے اس بات کی بے حد خوشی ہے کہ ہم نے صحت، تعلیم اور زراعت کے شعبوں میں متعدد معاہدوں پر دستخط کئے ہیں۔


    نائب صدر جمہوریہ نے کہا کہ دونوں ملکوں نے ویزا سہولیاتی معاہدہ سمیت متعدد معاہدوں ؍مفاہمت ناموں پر دستخط کئے ہیں۔انہوں نے کہا کہ مجھے یقین ہے کہ اس سے عوام سے عوام کے رابطے میں مزید اضافہ ہوگا۔


    جناب نائیڈو نے کہا کہ ہندوستان اور مالدیپ کے درمیان دفاعی تعاون ہمارے قریبی رشتے کی اہم بنیادوں میں سے ایک ہے۔بحرہند میں دونوں ملکوں کے اسٹریٹیجک محل وقوع کے پیش نظر ہندوستان اور مالدیپ کی سیکورٹی ایک دوسرے پر منحصر ہے۔انہوں نے کہا کہ ہمیں سیکورٹی سے متعلق ایک دوسرے کے خدشات کے تئیں حساس ہونے کی ضرورت ہے۔ انہوں نے مزید کہا کہ ہندوستان آپ کے ملک کی دفاعی ضرورتوں کی تکمیل کے لئے تیار ہے۔ان ضرورتوں میں سازو سامان کی سورسنگ، ٹریننگ اور صلاحیت سازی شامل ہیں۔


    نائب صدر جمہوریہ نے کہا برسوں سے ہمارے دونوں ملکوں نے باہم مفید تعاون کے ساتھ دوستی کے جذبے سے ایک دوسرے کے ساتھ مل جل کر کام کیا ہے۔انہوں نے مزید کہا کہ ضرورت اس بات کی ہے کہ ہمارے درمیان یہ خصوصی تعلق ہمیشہ کی طرح مضبوط رہے۔


    U: 6 300

    
    
    (Release ID: 1556292) Visitor Counter : 4