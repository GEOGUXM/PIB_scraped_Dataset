      سماجی انصاف اور تفویض اختیارات کی وزارت

      کمیونٹی سروس سے متعلق انٹرن شپ پروگرام کے انٹرنس کے مابین تھاورچند گہلوت نے اسناد تقسیم کی
      Posted On: 31 DEC 2018 2:46PM by PIB Delhi


    نئی دہلی،31دسمبر 2018؍سماجی انصاف اور تفویض اختیارات کے مرکزی وزیر جناب تھاور چند گہلوت نے ‘‘کمیونٹی سروس سے متعلق انٹرن شپ پروگرام’’ کے انٹرن طلباء کے مابین اسناد تقسیم کیں۔تقسیم اسناد کے لئے تقریب آج یہاں اس پروگرام کے اختتام کے موقع پر ڈاکٹر امبیڈکر فاؤنڈیشن کے ذریعے منعقد کی گئی ۔سماجی انصاف اور تفویض اختیارات کی سیکریٹری محترمہ نیلم ساہنی، وزارت کے سینئراہلکاراور نوجوان صنعت کار محترمہ انو مینا اس موقع پر موجود تھیں۔


    اس موقع پر اظہار خیال کرتے ہوئے جناب تھاور چند گہلوت نے کہا کہ انٹرن شپ پروگرام بہت ہی مفید اور قابل ستائش اقدام ہے، کیونکہ یہ طلباء کو قومی یکجہتی ، ملک سے محبت کے تئیں حساس بناتا ہے اور یہ ملک کی سماجی اور اقتصادی ترقی میں ان کے رول کا تعین کرتا ہے۔


    دہلی اور این سی آر کے کچھ معروف اداروں کے طلباء کے لئے ڈاکٹر امبیڈکر انٹر نیشنل سینٹر کے ذریعے 17 سے 31دسمبر2018 کے دوران ایک انٹرن شپ پروگرام کا انعقاد کیا گیاتھا۔ مجموعی طورپر جن 114طلباء نے اس پروگرام میں حصہ لیا ، ان میں سے 73کا تعلق عام زمرے سے، 20 کا تعلق دیگر پسماندہ طبقات، 14 کا تعلق درج فہرست ذات سے، 6کا تعلق درج فہرست قبائل سے اور 4طلباء کا تعلق دویانگوں(معذور افراد)سے ہے۔اس انٹرن شپ پروگرام کا مقصد طلباء کو قومی یکجہتی، بھائی چارہ، ملک سے محبت کے تئیں حساس بنا، سماجی و اقتصادی ترقی میں ان کے رول کا تعین کرنا اور سماج میں جاری تعمیری کاموں سے ترغیب حاصل کرنا تھا۔


    اس انٹرن شپ پروگرام کو ممتاز اور سینئر سول سرونٹس ، سول سوسائٹی لیڈرز ، معروف اکیڈمیشنوں اور دیگر لوگوں کی شرکت نے استفادے کا ایک اہم موقع بنادیا۔حکومت ہند کے مختلف محکموں سے تعلق رکھنے والے متعدد افسروں اور متعدد اداروں سے تعلق رکھنے والے دانشوروں نے اس تربیتی پروگرام میں ‘بیٹی بچاؤ-بیٹی پڑھاؤ’ ہندوستانی آئین، ترقی گاؤں سے لے کر سماج تک کی اور کمیونٹی خدمات جیسے موضوعات پر تقاریر کیں۔


    م ن۔م م ۔ ن ع


    U: 6536

    
    
    (Release ID: 1557991) Visitor Counter : 2
    
    
      Read this release in: English , Hindi