      کیمیکلز اور فرٹیلائزر کی وزارت

      ہندوستان میں کثرت آبادی کا زیادہ سے زیادہ استعمال ہندوستان کی اقتصادی ترقی کیلئے ایک چیلنج اور ایک موقع دونوں : منسکھ منڈاویہ
      
      تقریباً 5.8 لاکھ نوجوانوں کو سی آئی پی ای ٹی میں ہنرمند بنایا گیا ، نتیجتاً گزشتہ چار برسوں میں انہیں روزگار بھی ملا

      Posted On: 03 DEC 2018 2:52PM by PIB Delhi

    نئی دہلی۔03؍دسمبر۔ہندوستان میں آج کثرت آبادی ایک ایسی نعمت ہے جو دنیا کے کسی دیگر ملک کو حاصل نہیں ہے۔ ان میں سے 60 فیصد آبادی نوجوانوں کی ہے جو فی الحال کام کرنے کی عمر والے ہیں۔ یہ بات کیمیا اور کیمیائی کھاد ، سڑک نقل وحمل اور شاہراہوں نیز جہاز رانی کے وزیر مملکت جناب منسکھ ایل منڈاویہ نے آج یہاں ایک بیان میں کہی۔


    جناب منڈاویہ نے کہا کہ مستقبل قریب میں ہندوستانی معیشت کے زیادہ تر شعبوں میں موجودہ وقت سے زیادہ ہنرمند افرادی قوت کی ضرورت ہوگی۔ یہ ہندوستان کے لئے ایک چیلنج اور ایک موقع دونوں ہوگا کہ وہ اپنی افرادی قوت کو مطلوبہ ہنر اور علم سے لیس کرے تاکہ انہیں ملک کی اقتصادی ترقی میں مسلسل تعاون دینے کے لائق بنایا جاسکے۔ وزیر موصوف نے مزید کہا کہ وزیراعظم جناب نریندر مودی نے ’اسکل انڈیا‘ کی ایک مشن کے طور پر نشاندہی کی تاکہ نوجوانوں کو ہنرمند بنایا جاسکے اور ہندوستان کی کثرت آبادی کی نعمت کے زیادہ سے زیادہ استعمال کو یقینی بنایا جاسکے۔


    اس پس منظر میں وزیر موصوف نے مطلع کیا کہ کیمیا اور کیمیاوی کھاد کی وزارت کے تحت کیمیا جات اور پیٹرو کیمیکلز کے محکمے نے ملک بھر میں سینٹرل انسٹی ٹیوٹس آف پلاسٹک انجینئرنگ اینڈ ٹیکنالوجی (سی آئی پی ای ٹی) کے توسط سے ہنرمند افرادی قوت تیار کرنے او ر ہندوستانی نوجوانوں کیلئے روزگار کے مواقع پیدا کرنے میں اچھی پیش رفت کی ہے۔


    اس سلسلے میں مزید معلومات دستیاب کراتے ہوئے جناب منڈاویہ نے بتایا کہ 2014 سے ملک میں سی آئی پی ای ٹی مراکز کی تعداد میں قابل ذکر اضافہ ہوا ہے اور یہ 23 سے بڑھ کر 2018 میں 39 تک جا پہنچی ہے۔ پلاسٹک انجینئرنگ اینڈ ٹیکنالوجی کے شعبے میں سی آئی پی ای ٹی طویل مدتی اور قلیل مدتی کورسز چلارہے ہیں۔ ان میں پوسٹ گریجویٹ ، انڈرگریجویٹ اور ڈپلومہ تینوں طرح کے کورسز شامل ہیں۔ وزیر موصوف نے مزید بتایا کہ گزشتہ چار برسوں میں سی آئی پی ای ٹی نے تقریباً 6.4 لاکھ افراد کو پیشہ ورانہ اور فروغ ہنرمندی سے متعلق تربیت اور پلاسٹک اور اس سے ملحقہ صنعتوں میں تقریباً 5.8 لاکھ افراد کو روزگار بھی دستیاب کرایا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔م م ۔ ع ن


    U-6023

    
    
    (Release ID: 1554529) Visitor Counter : 8
    
    
      Read this release in: English , Hindi , Gujarati