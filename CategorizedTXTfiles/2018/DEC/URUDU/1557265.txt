      محنت اور روزگار کی وزارت

      بھوبنیشور میں تجدید شدہ اور اپ گریڈ شدہ 100بستروں والے ای ایس آئی اسپتال کا افتتاح
      Posted On: 24 DEC 2018 7:43PM by PIB Delhi


    نئی دہلی، 24 دسمبر/وزیر اعظم جناب نریندر مودی نے 24 دسمبر 2018 (پیر کے روز) کو حکومت ہند کے متعدد پروجیکٹوں کے ساتھ بھوبنیشور کے آئی آئی ٹی کیمپس سے تجدید شدہ اور اپ گریڈ شدہ 100 بستروالا ا ی ایس آئی اسپتال، بھوبنیشور( اڈیشہ) قوم کے نام وقف کیا۔


    اس موقع پر موجود دیگر معززین میں پروفیسر گنیشی لال، گورنر، اڈیشہ، جناب نوین پٹنائک، وزیراعلی، اڈیشہ، جناب جول ا ورم، قبائلی امور کے وزیر، حکومت ہند، جناب دھرمیندر پردھان، پیٹرولیم اور قدرتی گیس، ہنر مندی کے فروغ اور سرمایہ کاری کے وزیر، حکومت ہند اور ڈاکٹر (پروفیسر)پرسنا کمار پٹاسنی، رکن پارلیمنٹ بھوبنیشور شامل تھے۔


    اپنے خطاب میں وزیراعظم نے کہا کہ پانچ سو بستر والے موجودہ ای ایس آئی اسپتال بھوبنیشور کی تجدید کاری کی گئی ہے اور اسے ترقی دے کر 100 بستروالا اسپتال بنا دیا گیا ہے۔ اس کی پروجیکٹ لاگت 73 کروڑ روپے( تقریباً) ہے۔ تمام جدید سہولیات سے آراستہ یہ اسپتال بھوبنیشور علاقے کی ای ایس آئی اسکیم کے تحت مستفیدین کو اچھا طبی علاج فراہم کرے گا۔انہوں نے کہا کہ مرکزی حکومت بھارت کے تمام باشندوں کو اچھے معیاری طبی علاج فراہم کرنے کے لئے کام کررہی ہے۔اس مقصد کے لئے بھارت کے دور دراز علاقے میں طبی نگہداشت فراہم کرنے کے لئے ‘‘آیوشمان بھارت یوجنا کے تحت’’ ویلنس ہیلتھ سینٹرس بھی کھولے جارہے ہیں۔


    پروگرام میں جن دیگر پروجیکٹوں کا افتتاح یا سنگ بنیاد رکھا گیا وہ سڑک ٹرانسپورٹ اور شاہراہوں کی وزارت، فروغ انسانی وسائل کی وزارت اور پیٹرولیم اور قدرتی گیس کی وزارت، حکومت ہند کے تھے۔


    بھارت میں ای ایس آئی اسکیم


    ایمپلائز اسٹیٹ انشورنس کارپوریشن ایک اہم سماجی سیکورٹی تنظیم ہے جوملازمت کے دوران لگنے والی چوٹ، بیماری اور موت وغیرہ جیسے ضرورت کے وقت میں معقول طبی نگہداشت اور کئی طرح کے نقدی فوائد جیسے جامع سماجی سیکورٹی فوائد فراہم کررہی ہے۔ ای ایس آئی ایکٹ کا انطباق ان عمارتوں پر ہوتا ہے جہاں دس یا اس سے زائد لوگ برسرروزگار ہوتے ہیں۔ ماہانہ 21 ہزارروپے تک تنخواہ پانے والے ملازمین ہیلتھ انشورنس کور اور دیگر فوائد کے ای ایس آئی ایکٹ کے تحت حقدار ہوتے ہیں۔ یہ ایکٹ اب ملک بھر کے 10.33 لاکھ سے زائد کارخانوں اور اداروں پر لاگو ہوتا ہے۔ جس سے تقریباً 3.43 کروڑ انشیورڈ افراد فیضیاب ہوتے ہیں۔ فی الحال ای ایس آئی اسکیم کے تحت فائدہ اٹھانے والے کل آبادی کی تعداد 13.32 کروڑ اس سے زائد ہے۔ 1952 میں اپنے قیام کی تاریخ سے ای ایس آئی کارپوریشن کے تحت اب تک 154 اسپتال، 1500 / 148 ڈسپنسریاں/ آئی ایس ایم یونیٹیں، 815 برانچ، پے آفیسرز اور 64 علاقائی اور ذیلی علاقائی/ ڈویژنل دفاتر قائم کئے گئے ہیں۔


    ***********


    U – 6439

    
    
    (Release ID: 1557265) Visitor Counter : 7