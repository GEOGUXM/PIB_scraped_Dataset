      آبی وسائل، دریائی ترقیات اور گنگا احیاء کی وزارت

      دریائے جمنا کی صفائی
      Posted On: 20 DEC 2018 6:27PM by PIB Delhi


    نئی دہلی، 20 دسمبر 2018؍آبی وسائل، دریائی ترقیات اور گنگا احیاء کے وزیر مملکت ڈاکٹر ستیہ پال سنگھ نے آج لوک سبھا میں ایک سوال کے تحریری جواب میں بتایا ہے کہ دریائے جمنا کی صفائی کا کام بھی نمامی گنگے مشن کا ایک حصہ ہے اور حکومت ہند اپنی جانب سے ریاستی حکومتوں کے ذریعے کی جانے والی کوششوں میں تعاون دیتی آئی ہے، تاکہ دریائے گنگا کے اس معاون ندی میں بڑھتی ہوئی کثافت کی روک تھام کی جاسکے اور اس کے لئے ہریانہ، دہلی اور اترپردیش کو مرحلہ وار طریقے سے نیز یمنا منصوبہ عمل (وائی اے پی) کے تحت 1993ء سے مالی امداد فراہم کی گئی ہے۔دریائے جمنا کے تحفظ کے لئے وائی اے پی مرحلہ ایک اور دو کے لئے مجموعی اخراجات 1514.70 کروڑ روپے بقدر کے عائد ہوئے ہیں۔


    دریاؤں کی صفائی ایک جاری و ساری عمل ہے اور حکومت ہند نے اب تک نمامی گنگے کے تحت 3941.73کروڑ روپے تخمینہ لاگت سے دریائے جمنا کی صفائی کے لئے مجموعی طورپر 17پروجیکٹ منظور کئے ہیں۔ مقصد یہ ہے کہ اس دریا کی بازآبادکاری عمل میں آسکے اور ایس پی پی صلاحیت کم از کم 1772 ایم ایل ڈی تک پہنچ سکے۔ مذکورہ پروجیکٹوں سے متعلق اخراجات کی تفصیلات درج ذیل ہیں:


    دہلی: 11پروجیکٹ-2361.08کروڑ روپے


    یوپی:3پروجیکٹ-1347.5کروڑ روپے


    ہریانہ: 2پروجیکٹ-217.87کروڑ روپے


    ہماچل پردیش:1پروجیکٹ-15.07کروڑ روپے


    مذکورہ 17 پروجیکٹوں میں سے پانی پت اور ہریانہ میں دو پروجیکٹ مکمل کئے جاچکے ہیں، جن کے نتجے میں 70 ایم ایل ڈی کی سیویج سودھنے کی نئی صلاحیت بہم پہنچائی جاچکی ہے اور موجودہ ایس ٹی پی کے سلسلے میں75ایم ایل ڈی صلاحیت ، جس کا تعلق باز آبادکاری سے ہے، اس پر بھی کام ہوا ہے، بقیہ 15 پروجیکٹ تکمیل کے مختلف مراحل میں ہیں۔


    م ن ۔ ن ع


    (19. 1 2.2018)


    U: 6 3 9 2

    
    
    (Release ID: 1556874) Visitor Counter : 10