      وزارت دفاع

      روسی فیڈریشن کی بحریہ کے جہاز اندرا نیوی 2018 میں شرکت کے لیے وشاکھاپٹنم پہنچے
      Posted On: 09 DEC 2018 7:58PM by PIB Delhi


    نئی دہلی، 9 /دسمبر روسی فیڈریشن بحریہ (آر یو ایف این) کے جنگی جہاز واریاگ ایڈمرل پینٹیلے ییف اور بورس بٹوما اندرا نیوی میں شرکت کے لیے وشاکھاپٹنم پہنچ گئے ہیں۔ اندرا نیوی ہندوستانی بحریہ اور روسی فیڈریشن بحریہ کے درمیان 9 دسمبر 2018 کو ہونے والی دو طرفہ سمندری مشق ہے۔ اندرا نیوی مشق کے 10ویں ایڈیشن کا اہتمام 9 سے 16 دسمبر تک وشاکھاپٹنم میں کیا جائے گا۔ اس مشق کا بنیادی مقصد دونوں ملکوں کی بحریہ کے درمیان مل کر کارروائی کرنے کی صلاحیت میں اضافہ کرنا اور ان میں مفاہمت پیدا کرنا اور سمندری حفاظتی کارروائیوں کے لیے طریقہ کار وضع کرنا ہے۔ اندرا نیوی مشق 2003 میں شروع کی گئی تھی۔ گذشتہ برسوں میں اس کے دائرہ کار، پیچیدگی اور شرکت کی سطح میں اضافے سے اس مشق میں پختگی آئی ہے۔


    مشق کے اس ایڈیشن کا اہتمام دو مرحلوں میں کیا جائے گا۔ بندرگاہ کے مرحلے کا اہتمام وشاکھاپٹنم میں 9 سے 12 دسمبر 2018 تک کیا جائے گا۔ اس میں کانفرنسوں کی پلاننگ، پروفیشنل بات چیت، ثقافتی دورے، اسپورٹس فکسچرز اور شرکت کرنے والی دونوں بحریہ کے فلیگ افسروں/ سینئر افسروں کے درمیان رسمی ملاقات شامل ہے۔ سمندری مرحلے کا اہتمام خلیج بنگال میں 13 سے 16 دسمبر 2018 تک کیا جائے گا۔ سمندری مشقوں کا زور آبدوز شکن جنگ، فضائی دفاع کی مشق، سطح پر فائرنگ، وزٹ بورڈ سرچ اینڈ سیزر (وی بی ایس ایس) آپریشنز اور فوجی طریقہ کار پر ہوگا۔ اندرا نیوی -2018 مشق کے دوران ہندوستانی بحریہ کی نمائندگی آئی این ایس رنویر ، گائیڈیڈ میزائل کو تباہ کرنے والا ، آئی این ایس ستپورہ، یہ ہندوستان میں تیار کیا گیا جنگی جہاز ہے، آئی این ایس کدمت جو کہ ملک میں تیار کیا گیا آبدوز کشتی تباہ کرنے والا ایک چھوٹا جنگی جہاز ہے، آئی این جہاز کتھار اور خنجر دونوں ہندوستان میں تیار کئے گئے میزائل بردار جنگی جہاز ہیں اور آئی این ایس جیوتی جو کہ ایک فلیٹ ٹینکر ہے، کے ذریعے کی جائے گی۔ اس کے علاوہ ایک سندھو گھوش کلاس آبدوز کشتی، ڈارنیئر سمندری گشتی طیارہ، ہاک جنگجو طیارہ اور دیگر انٹیگرل راٹری ونگ ہیلی کاپٹر مشق میں حصہ لیں گے۔ مشق میں شرکت کرنے والی ہندوستانی بحریہ کے جہاز فلیگ آفیسر کمانڈنگ ایسٹرن فلیٹ ریئر ایڈمرل دنیش کے ترپاٹھی کی کمان میں رہیں گے۔ روسی فیڈریشن بحریہ (آر یو ایف این) کے جہاز چیف آف دی ہیڈکوارٹر سب میرین فورسز پیسیفک فلیٹ اور پیسیفک فلیٹ کے جہاز جو ولادی واستوک میں واقع ہیں، کے ریئر ایڈمرل میخائیلوف ایڈورڈ ایف جینی ییوچ کے کمان میں رہیں گے۔ ہندوستانی بحریہ کے سربراہ چیف آف نیول اسٹاف ایڈمرل سنیل لامبا نے 26 سے 29 نومبر 2018 تک دو طرفہ دفاعی تعلقات کو مستحکم کرنے اور دفاعی تعاون کے نئے راستے تلاش کرنے کیلئے روس کا دورہ کیا تھا۔ ہندوستانی بحریہ بہت سے معاملوں میں روسی فیڈرشن کی بحریہ کے ساتھ بات چیت کرتی ہے۔ ان میں کارروائی سے متعلق بات چیت ، تربیت، ہائیڈروگرافک تعاون اور مختلف شعبوں کے ماہرین کا بحریہ سے بحریہ کے اسٹاف کی بات چیت کے ذریعے تبادلہ کیا جاتا ہے۔ اندرا نیوی 2018 مشق سے باہمی اعتماد اور مل کر کارروائی کرنے کی صلاحیت مزید مستحکم ہوگی اور دونوں ملکوں کی بحریہ کے درمیان بہترین طریقہ کار کا تبادلہ بھی ہوسکے گا۔ یہ مشق دونوں ملکوں کی بحریہ کے درمیان سمندری سکیورٹی میں تعاون کو مستحکم کرنے میں ایک اور سنگ میل ہوگی اور اس سے دونوں ملکوں کے درمیان دوستی کا دیرینہ تعلق مزید مضبوط ہوگا۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ اگ ۔ را ۔ 09 - 12 - 2018 )


    U. No. 6141


    

    
    (Release ID: 1555307) Visitor Counter : 5