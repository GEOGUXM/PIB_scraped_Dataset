      مکانات اور شہری غریبی کے خاتمے کی وزارت

      اختتام سال جائزہ-2- اسمارٹ سٹی مشن 2018
      Posted On: 23 DEC 2018 6:39PM by PIB Delhi


    نئی دہلی، 23 /دسمبر 100 اسمارٹ سٹی چار مرحلوں میں منتخب کیے گئے ہیں۔ ان شہروں کے لیے شناخت کیے گئے کُل 5151 پروجیکٹوں میں سے سبھی میں ایس پی وی ایس شامل ہیں۔ ان 100 شہروں میں نافذ کیے جانے والی پروجیکٹوں کی مالیت دو لاکھ کروڑ روپئے ہے۔ جن میں سے 10116 کروڑ روپئے مالیت کے 534 پروجیکٹ مکمل ہوچکے ہیں۔ اور 43493 کروڑ روپئے مالیت کے 1177 پروجیکٹوں کا نفاذ شروع ہوچکا ہے۔ ان میں سے38207 کروڑ روپئے مالیت کے 677 پروجیکٹوں کے لیے ٹینڈر کا کام شروع ہوچکا ہے۔ 15 زمروں میں 78 اشاریے زندگی گزارنے میں آسانی کے سلسلے میں 111 شہروں کی درجہ بندی کی گئی ہے۔ 15 اختراعی پروجیکٹوں کے انتخاب کے لیے اے ایف ڈی اور ای یو کی شراکت میں اسمارٹ سٹی فیلو شپ اور انٹرن شپ پروگرام شروع کئے گئے ہیں۔


    شہری احیاء:


    685758 کروڑ روپئے سے بھی زیادہ کی


    سرمایہ کاری کے ذریعے ہندوستانی شہروں میں


    نئی جان ڈالنے اور کایا پلٹ کرنے کا مقصد حاصل کیا جارہا ہے۔


    مکانات اور شہری امور کی وزارت نے ہندوستانی شہروں میں نئی جان ڈالنے اور ان کی کایا پلٹ کرنے کے لیے شہری احیاء کے مقصد سے دنیاوی سطح پر اہمیت رکھنے والا ایک شروع کیا ہے۔ شہری علاقوں کو شہریوں کے موافق بنانے جانے کو یقینی بنانے کے لیے 685758 کروڑ روپئے سے زیادہ کی سرمایہ کاری سے کئی اقدامات کے ذریعے یہ کام کیا جارہا ہے۔ کئی اہم اصلاحات، شہری احیاء کے پروجیکٹوں، سوچھ بھارت مشن کے تحت شاہراہ عام اور گھروں میں ٹوائلیٹ تعمیر کرکے اور ٹھوس فضلے کے بندوبست کے ذریعے شہروں کی کایا پلٹ کا کام کیا جارہا ہے۔ اسمارٹ سٹی مشن کے تحت 205018 کروڑ روپئے مالیت کے پانچ ہزار سے زیادہ اسمارٹ سٹی پروجیکٹوں پر کام شروع کیا گیا ہے۔ شہری علاقوں میں پردھان منتری آواس یوجنا کے تحت 65 لاکھ سے زائد مکانوں کو تعمیر کی منظوری دی گئی ہے۔ مشن امرت کے تحت 77640 کروڑ روپئے مالیت کے پروجیکٹوں کی منظوری دی گئی ہے جن میں پانی، سیوریج اور صفائی ستھرائی کا انتظام شامل ہے۔ نئی میٹرو لائنیں بچھا کر شہری نقل وحمل کو بہتر بنانے اور دین دیال انتیودیہ یوجنا-قومی شہری روزگار مشن (ڈی اے وائی- این یو ایل ایم) کے تحت فائدے مند روزگار کے لیے شہری نوجوانوں کو ہنرمند بنانے کا کام شروع کیا گیا اور 12 شہروں کے لیے تاریخی شہروں کے احیاء وترقی سے متعلق ہردیے (ایچ آر آئی ڈی اے وائی)منصوبوں کے نفاذ کو منظوری دی گئی ہے۔وزارت کے ذریعے ملک کے سبھی حصوں میں ریرا (آر ای آر اے) کے نفاذ کو یقینی بنانے کے لیے مکان خریدنے والوں کے مفاد میں ریئل ایسٹیٹ کے شعبے میں زبردست اصلاحات کی جارہی ہیں۔


    اسمارٹ سٹی مشن


    اسمارٹ سٹی مشن (ایس سی ایم) کے تحت کُل ہند مسابقت کی بنیاد پر چار ادوار میں 100 اسمارٹ شہروں کو منتخب کیا گیا ہے۔ ان سبھی 100 شہروں میں اسپیشل پرپز ویکل (ایس پی وی) کو شامل کیا گیا ہے۔


    اس مشن کو شروع کیے جانے سے لے کر اب تک 100 شہروں میں نافذ کیے جانے کے لیے مختلف مراحل میں دو لاکھ کروڑ روپئے سے زیادہ مالیت کے 5151 پروجیکٹوں کو شہروں کے لیے شناخت کیا گیا ہے۔ ان میں سے 10116 کروڑ روپئے مالیت کے 534 پروجیکٹ مکمل کیے جاچکے ہیں۔ 43493 کروڑ روپئے کی لاگت سے 1177 پروجیکٹوں پر کام شروع ہوچکا ہے اور 38207 کروڑ روپئے کی لاگت سے 677 پروجیکٹوں کے لیے ٹینڈر کا عمل شروع کیا جاچکا ہے۔ اسمارٹ سولیوشن، اسمارٹ سڑکوں، اسمارٹ پانی، سولر روف ٹاپس، واضح اور مؤثر پروجیکٹوں کے نفاذ کے سلسلے میں کام کی تفصیل درج ذیل ہے:

      * اسمارٹ کمانڈ اینڈ کنٹرول سینٹر کے لیے 11 شہروں میں 1558 کروڑ روپئے مالیت کے پروجیکٹ مکمل ہوچکے ہیں؛ 29 شہروں میں 3049 کروڑ روپئے مالیت کے پروجیکٹوں پر کام چل رہا ہے؛ 21 شہروں میں 2730 کروڑ روپئے مالیت کے پروجیکٹوں کے لیے ٹینڈر جاری کیے گئے ہیں۔
      * اسمارٹ سڑکوں کے لیے چار شہروں میں 228 کروڑ روپئے مالیت کے پروجیکٹ مکمل کیے جاچکے ہیں؛ 34 شہروں میں 3819 کروڑ روپئے مالیت کے پروجیکٹوں پر کام چل رہا ہے؛ 10 شہروں میں 2069 کروڑ روپئے مالیت کے پروجیکٹ کے لیے ٹینڈر جاری کیے گئے ہیں۔
      * اسمارٹ پانی کے لیے 18 شہروں میں 902 کروڑ روپئے مالیت کے پروجیکٹ مکمل کیے جاچکے ہیں؛35 شہروں میں 5961 کروڑ روپئے مالیت کے پروجیکٹوں پر کام چل رہا ہے؛ 17 شہروں میں921 کروڑ روپئے مالیت کے پروجیکٹ کے لیے ٹینڈر جاری کیے گئے ہیں۔
      * شمسی توانائی کے لیے 8 شہروں میں 98 کروڑ روپئے مالیت کے پروجیکٹ مکمل کیے جاچکے ہیں؛42 شہروں میں828 کروڑ روپئے مالیت کے پروجیکٹوں پر کام چل رہا ہے؛ 9 شہروں میں300 کروڑ روپئے مالیت کے پروجیکٹ کے لیے ٹینڈر جاری کیے گئے ہیں۔
      * واضح اور مؤثر پروجیکٹ کے لیے 16 شہروں میں 179 کروڑ روپئے مالیت کے پروجیکٹ مکمل کیے جاچکے ہیں؛32 شہروں میں 3701 کروڑ روپئے مالیت کے پروجیکٹوں پر کام چل رہا ہے؛ 20 شہروں میں2828 کروڑ روپئے مالیت کے پروجیکٹ کے لیے ٹینڈر جاری کیے گئے ہیں۔

    وزارت کے ذریعے ویلیو کیپچر فائنانس (وی سی ایف) پالیسی فریم ورک 28 فروری 2017 کو جاری کیا گیا تھا۔ بنیادی ڈھانچوں میں سرمایہ کاری کی فنڈنگ کے لیے ریاستوں / شہروں کے لیے ضروری مزید مالی وسائل پیدا کرنے کے لیے یہ ایک اہم ذریعہ ہے۔ اب تک 17 ریاستیں وی سی ایف فریم ورک تیار کرنے کے لیے پروفیشنل فرموں کو کام میں لگا چکی ہیں۔ اس سے ریاستوں کو اضافی آمدنی پیدا کرنے میں مدد ملنے کی توقع ہے۔


    اسمارٹ سٹی مشن کے تحت دیگر اہم اقدامات

      * ‘‘رہنے کی آسانی’’ اشاریہ مکانات اور شہری امور کی وزارت کی ایک پہل ہے۔ اس کا مقصد عالمی اور قومی معیارات کے مقابل رہنے کی آسانی کا جائزہ لینے میں شہروں کی مدد کرنا اور شہری منصوبہ بندی اور بندوست کے بارے میں نتیجے پر مبنی نظریے کو اختیار کرنے کے لیے ان کی حوصلہ افزائی کرنا ہے۔ جون 2017 میں رہنے لایق ہونے کے معیارات کی بنیاد پر 116 شہروں کی درجہ بندی کا فیصلہ کیا گیا تھا۔ جائزے کا نفاذ 19 جنوری 2016 کو رسمی طور پر ہوا۔ وزارت نے 13 اگست 2018 کو رہنے میں آسانی کے اشاریے کی بنیاد پر 111 شہروں کی درجہ بندی شروع کی ہے۔ اس فریم ورک میں شہری ترقیات کے تمام اہم ستون (مادّی، ادارہ جاتی، سماجی اور اقتصادی) شامل ہیں اور اس میں 15 زمروں (حکمرانی، شناخت اور ثقافت، تعلیم، صحت، حفاظت اور سلامتی، معیشت، سستے مکانات، زمین کے استعمال کی منصوبہ بندی، عوام کے لیے کھلے مقامات، نقل وحمل اور آنے جانے کے وسائل ، پانی کی یقینی سپلائی، گندے پانی کا بندوبست، ٹھوس فضلے کا بندوست، بجلی اور ماحول کا معیار) میں 78 اشاریے استعمال کیے گئے ہیں۔
      * انڈین اسمارٹ سٹی فیلو شپ اور انڈین اسمارٹ سٹی انٹرن شپ پروگرام 9 جولائی 2018 کو شروع کیے گئے تھے۔ فیلو شپ کے لیے تین ہزار سے زیادہ درخواستیں موصول ہوئیں۔ شہری منصوبہ بندی، شہری ڈیزائن، انجینئرنگ، اطلاعات اور ٹیکنالوجی، شہری نقل وحمل، مالیات، سماجی شعبے اور ماحولیات کے شعبوں میں 30 نوجوان گریجویٹس / پوسٹ گریجویٹس اور پی ایچ ڈیز کے پہلے بیچ کا وزارت نے نومبر 2018 میں انتخاب کیا تھا۔
      * ایک آل انڈیا چیلنج، جس کا نام سی آئی ٹی آئی آئی ایس (سٹیز انویسٹ منٹس ٹو انوویٹ انٹیگریٹ اینڈ سسٹین) ایجنسے فرانسس ڈی ڈیولپمنٹ (اے ایف ڈی) اور یوروپی یونین کی شراکت داری سے 9 جولائی 2018 کو شروع کیا گیا۔اس کے تحت آل انڈیا چیلنج کے ذریعے منتخب کیے گئے 15 اختراعی پروجیکٹوں کے نفاذ کے لیے اسمارٹ شہروں کو گرانٹ کے طور پر اے ایف ڈی کے ذریعے 100 ملین یورو کا قرض فراہم کرایا جائے گا۔ یہ پروجیکٹ چار شعبوں میں ہوں گے۔ پائیدار نقل وحمل کے وسائل، عوام کے لیے کھلے مقامات، شہری حکمرانی اور آئی سی ٹی اورکم آمدنی والے آبادیوں میں سماجی و تنظیمی اختراع ۔ منتخبہ مظاہرے کے پروجیکٹوں کی تیاری اور نفاذ کے لیے عالمی سطح کے ماہرین کے ذریعے تکنیکی مدد فراہم کرائی جائے گی۔ سی آئی ٹی آئی آئی ایس کے بارے میں ایک ابتدائی ورک شاپ کا انعقاد بین الاقوامی ماہرین کے ساتھ ستمبر 2018 میں کیا گیا تھا۔ شہروں کے ذریعے جمع کرائی گئی تجاویز پر غور کیا جارہا ہے۔
      * اسمارٹ سٹیز ڈیجیٹل پیمنٹس ایوارڈز 2018، 9 جولائی 2018 کو شروع کیے گئے تھے۔ ان ایوارڈز کا مقصد ڈیجیٹل ادائیگی کو فروغ دینے اور ادائیگی کے اختراعی طریقوں کی پہل کے لیے اسمارٹ شہروں کی رہنمائی کرنا ، انھیں تحریک دینا، شناخت کرنا اور انعام دینا ہے۔ سوالنامے کے دوسرے مرحلے میں 65 شہروں نے شرکت کی ہے۔ جمع کرایے گئے جوابات کی جانچ کی جارہی ہے نتائج کا جلد ہی اعلان کیا جائے گا۔

    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ اگ ۔ را ۔ 23 - 12 - 2018 )


    U. No. 6416


    

    
    (Release ID: 1557100) Visitor Counter : 23
    
    
    
    
    

*