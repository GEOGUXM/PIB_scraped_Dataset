      ریلوے کی وزارت

      جناب منوج سنہا نے ‘‘ریلوے میں اختراعات اور ٹیکنالوجی کے توسط سے بھارت کو بااختیار بنانا’’ کی تعارفی تقریب کا افتتاح کیا
      Posted On: 18 DEC 2018 1:01PM by PIB Delhi


    نئی دہلی۔ 19 ؍دسمبر۔ریلوے کے وزیر مملکت اور وزیر مملکت (آزادانہ چارج) مواصلات، جناب منوج سنہا نے وزارت ریلوے کے ذریعے ‘‘دی انسٹی ٹیوشن آف انجینئرس( انڈیا)’’ کے تعاون واشتراک سے ‘‘ریلوے میں اختراعات اور ٹیکنالوجی کے توسط سے بھارت کو بااختیار بنانا’’ کے موضوع پر ایک تعارفی تقریب کا افتتاح کیا ہے۔ رولنگ اسٹاک، ریلوے بورڈ کے رکن جناب راجیش اگروال ، ریلوے بورڈ کے دیگر اراکین ، ریلوے کی وزارت کے سینئر افسران اور وزارت ریلوے اور انسٹی ٹیوشن آف انجینئر س(انڈیا) کے دیگر عمائدین بھی اس موقع پر موجود تھے۔


    اس موقع پر اظہار خیال کرتے ہوئے جناب منوج سنہا نے کہا کہ وہ اس تقریب کے اہتمام سے بہت مسرور ہیں ۔ انہوں نے کہا کہ بھارتی ریلوے نے متعدد سنگ میل حاصل کیے ہیں اور بہت سی چنوتیوں کا سامنا کیا ہے اور انجینئر حضرات نے اس سفر میں ازحد اہم کردار ادا کیا ہے۔ انہوں نے مزید کہا کہ اس طرح کی تقریبات کا اہتمام ریلوے کی ترقی اور پیش رفت میں نئی توانائی اور قوت لائے گا۔ انہوں نے مندوبین سے گزارش کی کہ وہ ایسی ٹیکنالوجیوں پر غور وفکر کریں جو بھارتی ریلوے کو بروقت پروجیکٹوں کی تکمیل کے لائق بناسکیں۔ انہوں نے مندوبین سے یہ بھی کہا کہ وہ ریلوے سے متعلق اہم موضوعات کو نمایاں کرکے پیش کریں اور اختراعاتی چارہ جوئی اور حل بھی پیش کریں۔ آخر میں انہوں نے اس تقریب کے اہتمام کیلئے تقریب کا اہتمام کرنے والوں کا شکریہ ادا کیا۔


    پس منظر:


    ‘‘ریلوے میں اختراعات اور ٹیکنالوجی کے توسط سے بھارت کو بااختیار بنانا’’کے موضوع پر دو مہینے طویل چلنے والی یہ تقریب ان سرگرمیوں پر مشتمل ہوگی جو آئی ای انڈیا کے 100 سے زائد مراکز پر اتنی ہی تعداد میں ریلوے اکائیوں کے تعاون واشتراک سے منعقد ہونی ہیں۔ اس کی مدد سے خودکاری ، قابل احیاء توانائی، روبوٹکس ، جدیدترین سگنلنگ ، پُل بنانے کی جدیدترین ٹیکنالوجی وغیرہ کے سلسلے میں ٹیکنالوجی سے متعلق ترقی کے پہلوؤں پر نئے طرز کی توجہ مرکوز کی جاسکے گی۔ ریلوے ان کوششوں میں مرکزی حیثیت کی حامل وزارت ہوگی اور شہریوں کو فراہم کی جانے والی خدمات کو بہتر بنانے کے سلسلے میں انجینئر حضرات کے تعاون کو نمایاں کرے گی۔


    آج بھارتی ریلوے کے تحت ایک طرح کی عمومی تحریک چلائی جارہی ہے جس کا مقصد ایک ازحد مسافر دوست ریلوے بن کر اُبھرنا ہے اور اس کے لئے بڑے پیمانے پر میکنائزڈ لانڈریوں ، میکنائزڈ کیچن اور خودکار ریل گاڑی ڈھونے کی سہولتوں کو متعارف کرایا جارہا ہے۔ بھارتی ریلوے نے ریل گاڑیوں کی صورتحال اور کیفیت کی نگرانی کیلئے ایک نظام متعارف کرایا ہے۔ اب ہماری ریل گاڑیاں تین مرحلے والے ٹیکنالوجیوں کی حامل توانائی کی بچت کرنے والی ریل گاڑیاں ہیں جو اپنے آنے جانے کے سفر کے دوران خاطر خواہ طور پر توانائی کی بچت کرتی ہیں۔ ریلوے اپنے طور پر اس امر کی بہترین کوششیں کرتا رہا ہے کہ کاربن اخراج میں سالانہ بنیادوں پر تقریباً 3.4 ملین ٹن کی تخفیف لائی جاسکے۔ بھارتی ریلوے پانی کے ری سائیکلنگ پلانٹ اور فضلے سے توانائی تیار کرنے کے نظام کو متعارف کرانے میں مصروف ہے اور یہ کام افزوں پیمانے پر اور بڑی تعداد میں عمل میں آرہا ہے۔ بھارتی ریلوے کی متعدد ورک شاپوں اور بڑی پروڈکشن اکائیوں نے چھتوں پر لگائے جانے والے شمسی توانائی پیداوار آلات کا استعمال شروع کردیا ہے۔ ہماری آئی سی ایف کوچ فیکٹری اپنی ضروریات کی تکمیل کیلئے ہوائی قوت کا استعمال کرتی ہے اور اسے گرڈ کو بھی سپلائی کرتی ہے۔ بھارتی ریلوے نے چھتوں پر مبنی شمسی توانائی نظام آلات بھی متعارف کرائے ہیں ۔ مذکورہ تقریب آئی ای انڈیا اور انڈین ریلوے کے متعدد لاکھ فارغ التحصیل افراد کو ایک منفرد شراکت داری میں منسلک کرے گی اور وہ ملک کی ترقی میں اپنا تعاون دے سکیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-6344

    
    
    (Release ID: 1556606) Visitor Counter : 3