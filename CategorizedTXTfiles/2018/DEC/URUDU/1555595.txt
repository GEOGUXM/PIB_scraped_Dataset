      امور داخلہ کی وزارت

      وزیرمملکت کرنل راجیہ وردھن سنگھ راٹھور کی آل انڈیا پولیس ( اے آئی پی ڈی ایم ) کی شوٹنگ مقابلہ ۔2018کی اختتامی تقریب میں شرکت
      Posted On: 11 DEC 2018 1:53PM by PIB Delhi


    نئی دہلی،12 دسمبر : آل انڈیا پولیس اسپورٹ کنٹرول بورڈ کے زیراہتمام قومی سلامتی گارڈ( این ایس جی ) کے زیرنگرانی منعقدہ 19آل انڈیا پولیس (اے آئی پی ڈی ایم ) شوٹنگ مسابقت ۔2018 اختتامی تقریب اور تقسیم انعامات کی رسم کے ساتھ پایہ تکمیل کو پہنچی ،جس میں کرنل راجیہ وردھن سنگھ راٹھور ، وزیرمملکت ( آزادانہ چارج ) نوجوانوں کے اموراورکھیل کود نے، بہ نفس نفیس شرکت کی ، جوبذات خود ایک معروف قادرانداز ہیں اورجنھوں نے 2004میں ایتھنس اولمپکس میں ملک کے لئے اولین انفرادی اولمپک نقرئی تمغہ حاصل کیاتھا۔اس موقع پر مختلف محکموں/سی اے پی ایف ایس کی ممتازشخصیات اور سینیئرافسران بڑی تعداد میں مانیسرگیریسن کیمپس میں موجود تھے ۔


    کرنل راجیہ وردھن سنگھ راٹھورنے اس تقریب کی ماہرانہ اورپیشہ ورانہ پیش کش اور فورس کے عملے کے ذریعہ کئے گئے اعلیٰ معیارات کے مظاہرے اورہ نرمندی کی ستائش کی ۔انھوں نے یہ توقع بھی ظاہرکی کہ ان تقریبات میں منعقدہونے والے اچھے شوبین الاقوامی سطح پربھی بہترکارکردگی کے حامل ہوں گے ۔ ریاستی پولیس فورس کی 31ٹیموں اور سی اے پی ایف کے 750مندوبین نے اس مسابقت میں حصہ لیاجو6سے 11دسمبر ،2018کے دوران منعقد ہوئی۔


    پانچ دنوں کی زبردست مسابقت اور 13مختلف میچوں کے بعد نیشنل سیکورٹی گارڈ کی ٹیم فتح یاب ثابت ہوئی جب کہ بارڈرسیکیورٹی فورس کو رنراپ قراردیاگیا۔ بی ایس ایف کے کانسٹبل امت کمارنے پستول میں بہترین نشانے کے لئے تمغہ حاصل کیااوراین ایس جی کے اسسٹنٹ کمانڈرII۔ سیون سنگھ نے کاربائن میں بہترین نشانے کے لئے تمغہ حاصل کیا۔ ٹرافی حاصل کرنے والوں کی تفصیلات درج ذیل ہیں :


    نمبر شمار ٹرافی فتحیاب ٹیم کانام


    1- اوورآل مجموعی ٹرافی این ایس جی


    2- اووررنراپ ٹرافی بی ایس ایف


    3- رائفل شوٹنگ چیمپین ٹرافی ( بیسٹ ٹیم ) بی ایس ایف


    4- رائفل شوٹنگ رنراپ ٹرافی این ایس جی


    5- رائفل شوٹنگ تھرڈ پوزیشن ٹرافی آسام رائفل


    6- ریوالور/پسٹل شوٹنگ چمپیئن شپ ٹرافی (بیسٹ ٹیم ) این ایس جی


    7- ریوالور /پسٹل شوٹنگ رنراپ ٹرافی سی آرپی ایف


    8- ریوالور/پسٹل شوٹنگ تھرڈ پوزیشن ٹرافی بی ایس ایف


    9- کاربائن /اسٹینگن شوٹنگ چمپیئن شپ ٹرافی ( بیٹ ٹیم ) این ایس جی


    10- کاربائن /اسٹین گن شوٹنگ رنراپ ٹرافی بی ایس ایف


    11- کاربائن /اسٹین گن شوٹنگ تھرڈ پوزیشن ٹرافی آئی ٹی بی پی


    12- چیمپئن شپ ٹرافی ۔ریاستوں میں مجموعی طورپربہترین راجستھان پولیس


    13- رنراپ ٹرافی اوورآل سیکنڈ ریاستوں میں بہترین تمل ناڈوپولیس


    نیشنل سیکورٹی گارڈکے ڈائرکٹرجنرل ، جناب سودیپ لکھٹکیہ نے مندوبین کی حوصلہ افزائی کے لئے وزیر موصوف کا شکریہ اداکیا۔


    **************


    (م ن ۔ع آ : 12.12.2018)


    U-6184


    

    
    (Release ID: 1555595) Visitor Counter : 1