      ٹیکسٹائلز کی وزارت

      خام ریشم کے کم نرخ
      Posted On: 12 DEC 2018 8:22PM by PIB Delhi


    نئی دہلی، 12 دسمبر / کپڑے کی صنعت کے وزیر مملکت جناب اجے ٹمٹا نے آج راجیہ سبھا میں ایک تحریری جواب میں بتایا ہے کہ 19-2018ء کے دوران گذشتہ برس کے مقابلے میں شہتوت پر پالے جانے والے ریشم کے کیڑوں یعنی خام ریشم کے نرخوں میں تخفیف دیکھی گئی ہے ۔ اوسط کوکون نرخ میں مخصوص قسم کے خام ریشم کے معاملے میں 21 فی صد کی تخفیف اور مخلوط قسم کے خام ریشم کی قیمتوں میں 24 فی صد کی تخفیف اپریل – اکتوبر ، 2018 ء کے دوران گذشتہ برس کی اسی مدت کے مقابلے میں دیکھی گئی ہے ۔ اپریل ، 2018 ء سے جولائی ، 2018 ء کے دوران خام ریشم میں تخفیف کا رجحان دیکھا گیا تھا ۔ تاہم ماہ اگست سے آگے قیمتوں میں اضافہ شروع ہو گیا تھا ۔ قیمتوں کے بر خلاف کوکون کی آمد میں اپریل سے اکتوبر ، 2018 ء کے دوران خاطر خواہ اضافہ دیکھا گیا ، جو گذشتہ برس کی اسی مدت کے مقابلے میں تھا اور یہ اضافہ مخصوص اور مخلوط دونوں قسم کے خام ریشم کے سلسلے میں دیکھا گیا ۔


    خام ریشم کی قیمتوں میں تخفیف کی اہم وجہ منڈی میں زیادہ مقدار میں خام ریشم کا آنا ہے چونکہ خام ریشم کی مارکیٹنگ ایک ریاستی موضوع ہے ۔ لہٰذا ، ریاستی حکومتیں قیمتوں پر مبنی ترغیبات سمیت خام ریشم کے معاملے میں کاشت کاروں کو مختلف النوع امدادی اقدام کے ذریعے تقویت پہنچاتی رہی ہیں ۔ حکومتِ ہند مرکزی ریشم بورڈ کے توسط سے ، مرکزی شعبے کی ایک اسکیم یعنی سِلک سَمگر پر عمل پیرا ہے تاکہ ملک میں کرناٹک کی ریاست سمیت درکار تکنیکی اور تکنیک سے متعلق دیگر امداد فراہم کی جا سکے ۔ سِلک سَمگر اسکیم درج ذیل عناصر پر مشتمل ہے :

     1. تحقیق و ترقیات ، تربیت ، ٹیکنا لوجی منتقلی اور آئی ٹی اقدامات
     2. بیجوں سے متعلق تنظیمیں اور ادارے
     3. تال میل اور منڈی ترقیات
     4. کوالٹی اسناد بندی نظام اور بر آمداتی برانڈ فروغ اور ٹیکنا لوجی اصلاح

    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ع ا )


    U. No. 6201

    
    
    (Release ID: 1555755) Visitor Counter : 6
    
    
    
    
    

4.