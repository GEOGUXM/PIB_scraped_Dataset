      شمال مشرقی ریاستوں کی ترقی کی وزارت

      ناگالینڈ کے وزیراعلی جناب نیوفیو ریئو نے شمال مشرقی خطے کی ترقی کے وزیر مملکت ڈاکٹر جتیندر سنگھ سے ملاقات کی اور کوہیما ہوائی اڈہ نیز دیگر مسائل پر بات چییت کی
      Posted On: 13 DEC 2018 6:09PM by PIB Delhi


    نئی دہلی، 13 دسمبر 2018 / ناگالینڈ کے وزیراعلی جناب نیوفیو روئیو نے آج یہاں شمال مشرقی خطے کی ترقی کی وزیر مملکت (آزادانہ چارج) ا ور وزیراعظم کے دفتر میں وزیر مملکت ، عملے ، عوامی شکایات اور پنشن نیز ایٹمی توانائی اور خلا کے وزیر مملکت ڈاکٹر جتیندر سنگھ سے ملاقات کی اور بہت سے موضوعات پر تفصیلی تبادلہ خیا ل کیا جن میں ریاستی راجدھانی کوہیما میں مجوزہ ہوائی اڈہ، مرکز کی امدا د سے بننے والے سڑک پروجیکٹوں اور زیر تعمیر ریلوے لائن جیسےموضوعات شامل ہیں۔


    ڈاکٹر جتیندر سنگھ نے جناب ریئو کو مطلع کیا انہوں نے ہوائی اڈہ کے حکام کے ساتھ کوہیما میں ہوائی اڈہ تعمیر کرنے کے مسئلے پر تبادلہ خیال کیا تھا۔ اس سے پہلے زمین کے حصول کے سلسلہ میں کچھ مسائل تھے، لیکن اب انہیں بتایا گیا ہے کہ زمین حاصل کرلی گئی ہے۔ انہوں نے بتایا کہ شمال مشرقی کونسل (این ای سی) کے سکریٹری نے بھی شمال مشرقی علاقے کے علاقائی ایگزیکٹیو ڈائریکٹر (ہوا بازی) کو اس سلسلہ میں لکھا ہے۔


    ڈاکٹر جتیندر سنگھ نے وزیراعلی کو مطلع کیا کہ شمال مشرقی علاقے کی ترقی کی وزارت (ڈی او این ای آر) کی طرف سے فراہم کردہ رقموں کے ذریعہ دو سڑک پروجیکٹ اس وقت چل رہے ہیں۔ ان میں سے ایک پروجیکٹ تسورنگرا سے امپور جنکشن تک ایٹی روڈ کادرجہ بڑھانے اور دوسرا ناگالینڈ میں تینگ قصبے سے آسام میں لیکھی روڈ تک سڑک سلسلہ قائم کرنے کے بارے میں ہے۔


    یہ سڑک 51 کلو میٹر لمبی ہوگی۔ انہوں نے بتایا کہ ایک سڑک پروجیکٹ کے بارے میں ڈی پی آر وصول ہوگئی ہے اور ریاستی حکومت دوسرے پروجیکٹ کی ڈی پی آر کو قطعی شکل دینے میں تیزی لانے میں مدد کرے گی۔


    ڈاکٹر جتیندر سنگھ نے جناب ریو کو یہ بھی بتایا کہ ناگالینڈ کے لئے ایک نئے ریشم سازی کے ایک نئے پروجیکٹ کی تجویز بھی ہے۔ ڈی پی آر کے سلسلہ میں کچھ تکنیکی مسائل ہیں جن پر جلد از جلد قابو پایا جائے گا۔


    ناگالینڈ کے وزیراعلی نے ڈاکٹر جتیندر سنگھ کے ساتھ جریبام –امپھال ریلوے لائن کا معاملہ اٹھایا جس میں سب سے اونچا ریلوے پل بھی شامل ہے۔ وزیراعلی نے ریلوے سلسلہ کی مزید توسیع کے سلسلہ میں کچھ تجویزیں پیش کیں تاکہ اسے ناگالینڈ میں مزید کچھ جگہوں تک بڑھایا جائے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 6231

    
    
    (Release ID: 1555865) Visitor Counter : 3