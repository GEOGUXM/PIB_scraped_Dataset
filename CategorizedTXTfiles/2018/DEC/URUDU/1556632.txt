      ٹیکسٹائلز کی وزارت

      کپڑے کی صنعت کی وزیر نے دستکاری کی برآمدات سے متعلق انعامات تقسیم کئے
      Posted On: 19 DEC 2018 3:17PM by PIB Delhi


    محترمہ سمرتی ایرانی ای پی سی ایچ انعامات تقسیم کرتے ہوئے


    نئیدہلی 19 دسمبر۔کپڑے کی صنعتوں کی وزیر سمرتی زوبن ایرانی نے دستکاری کے برآمد کاروںکو 16- 2015 اور 17-2016 کے لئے


    برامدات میں ان کی غیر معمولی کارکردگی کے صلے میں کل شام دلی این سی آر کے گریٹر نوئیڈا علاقے میں انڈیا ایکسپو سینٹر اینڈ مارٹ میں منعقدہ ایک تقریب کے دوران انعامات تقسیم کئے ۔ کپڑے کی صنعتوں کے وزیر مملکت اجے ٹمٹا اور دستکاری کے ترقیاتی کمشنر جناب شنت منو بھی اس موقع پر موجود تھے۔ دستکاری کے برآمد کاروں کی غیر معمولی کارکردگی سے متعلق یہ انعامات مختلف زمروں کے تحت 136 برآمد کاروں کو دئے گئے ۔ 70 انعامات 16-2015 کے لئے دئے گئے اور 66 انعامات 17-2016 کے لئے تقسیم کئے گئے۔


    اس موقع پر اظہار خیال کرتے ہوئے کپڑے کی صنعتوں کی وزیر نے کہا کہ برآمد کاروں کے انعامات سے کاریگروں کو ہمیشہ ایک جذبہ فراہم ہوتا ہے کہ وہ بہتر معیار کی مصنوعات تیار کریں اور مزید کوشش کرنے کے لئے دوسروں کی حوصلہ افزائی کریں تاکہ وہ بھی آئندہ برسوں میں انعامات حاصل کرسکیں۔انہوں نے مزید کہا کہ اس صحت مند مقابلہ جاتی رجحان سے نہ صرف افراد کو تحریک ملتی ہے بلکہ ملک کے لئے بھی ایک راہ ہموار ہوتی ہے کہ وہ ان لاکھوں کاریگروں دستکاروں کی ساکھ بناکر زر مبادلہ حاصل کرے ، جو ملک میں دستکاری سے متعلق مختلف کلسٹرز میں عالمی درجے کی مصنوعات تیار کررہے ہیں۔


    کپڑے کی صنعتوں کی وزیر نے دستکاروں کے لئے برآمد کی ترقی سے متعلق کونسل (ای پی سی ایچ ) کی کارکردگی کی بھی تعریف کی کہ اس نے ہر میدان میں اپنے آغاز سے ہی تجارت میں عمدہ کام کیا ۔ چاہے دستکارو ں کے کلسٹرز میں بنیادی ڈھانچے کی سہولیات قائم کرنا ہو ، یا دستکاری کی مصنوعات کی ساکھ عالمی سطح پر قائم کرنا ہو نیز نئے ڈیزائن اور انداز ایجاد کرنے میں برآمد کاروں کی مدد ہو ۔ انہوں نے دستکاری کے شعبے میں کام کرنے والے کاریگروں کے بچوں کے لئے ایک ڈپلومہ کورس شروع کرنے پر ای پی سی ایچ کی تعریف کی اور ای پی سی ایچ پر زور دیا کہ وہ ان برآمد کاروں کی ایک انعامی اسکیم شروع کرے ، جنہوں نے ضرورت کے وقت کاریگروں کی مدد کی ہو اور ان کاریگروں کے معیار زندگی کو اوپر اٹھانے میں تعاون دیا ہو۔ وزیر موصوف نے کوڑھ سے متاثرہ کنبوں کی لڑکیوں کی تعلیم کے لئے تعاون دینے میں ای پی سی ایچ کا شکریہ ادا کیا۔


    ای پی سی ایچ اوپی پرہلاد نے کہا کہ ابھرتی ہوئی اور نئی مارکیٹوں کی نشاندہی کے لئے کونسل نے لاگوس میں نائیجیریا کا مغرب افریقی مارکیٹ میں منعقدہ ایک شو میں حصہ لیا۔ مزید یہ کہ ای پی سی ایچ لاگوس میں مختلف صنعتی ایسوسی ایشنوں اور ایوانو ں میں پریذیٹیشن دے رہی ہے تاکہ نائیجیریا کے ڈیزائنروں کی حوصلہ افزائی کی جاسکے کہ وہ اپنے گھر ،طرز زندگی ،فیشن ،فرنیچر اور کپڑے کی مصنوعات بھارت سے حاصل کریں۔


    16-2015 میں دستکاری کی برآمد ات 21557.12 کروڑ روپے تھیں ، جو 17-2016 میں 24392.39 کروڑروپے ہوگئیں ۔ برآمدات میں یہ مجموعی اضافہ روپے کے اعتبار سے 13.15 فیصد تھا اور ڈالر کے اعتبار سے 10.52 فیصد تھا۔ سال 19-2018 میں دستکاری کی برآمدات اسی سال کی اپریل سے نومبر تک کی مدت میں 16825.75 کروڑروپے تک پہنچ گئیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 6352

    
    
    (Release ID: 1556632) Visitor Counter : 8