      وزارت سیاحت

      پانچ اہم مثالی مقامات کے لیے ایک موبائل آڈیو گائڈ میپ تیار کرنے کے لیے
      
      مفاہمت نامے پر دستخط
      تصوراتی بنیاد پر بولی لگانے کے لیے ‘ایڈاپٹ اے ہیری ٹیج’ کے تحت سات ایجنسیوں کو اجازت ناموں کا اجرا
      Posted On: 27 DEC 2018 7:31PM by PIB Delhi


    نئی دہلی، 27 دسمبر 2018،


    سیاحت کے وزیر مملکت آزادنہ چارج جناب کے جے الفونس نے آج یہاں پانچ اہم مقامات کے لیے ایک موبائل آڈیو گائڈ ایپ کی تیاری کے لیے ایم ایس ریسیبرڈ ٹیکنالوجیز کو ایڈاپٹ اے ہیری ٹیج اسکیم کے تحت ایک مفاہمت نامہ حوالے کیا۔یہ پانچ اہم مقامات ہیں: راجستھان کا آمیر قلعہ، آسام میں قاضی رنگا، گوا میں کولاوا بیچ، کیرالہ میں کمارا کوم اور بہار میں مہابودھی ٹیمپل۔ ان سبھی پانچوں مقامات پر ایک موبائل آڈیو گائڈ ایپ تیار کیا جانا ہے۔ ایک تقریب کے دوران وزیرموصوف نے سیاحت کے سکریٹری جناب یوگیندر ترپاٹھی کی موجودگی میں اسکیم کے تحت غور کے لیے سات ایجنسیوں کو اجازت نامے حوالے کیے۔


    جن سات ایجنسیوں کو اجازت نامے جاری کیے گیے وہ حسب ذیل ہیں:


    1- تلنگانہ میں عالم پور مندر کے لیے ایم ایس مائیتھرا انرجی انڈیا پرائیویٹ لمیٹیڈ


    2- مدھیہ پردیش میں بھیم بیٹکا روک شیلٹرس کے لیے ایم ایس ہیگ انڈیا پرائیویٹ لمیٹیڈ


    3- ہندوستان بھر میں کم جانے جانے والے یادگاروں کی فوٹو گرافی اور دستاویز کے لیے مسٹر امت پاسریچا


    4- بدھ گپھاؤں (اپرکوٹ) گجرات اور رانی کی ریو، پٹن گجرات اور چمپانیرپیوگڑھ آرکے لوجیکل پارک چمپانیر گجرات کے لیے ایم ایس اکشر ٹریولس پرائیویٹ لمیٹیڈ


    5- کٹرگام دروازہ سورت گجرات اور لوتھل بہل گجرات کے نزدیک یوروپین ٹامب کے لیے ایم ایس ڈی ایچ پٹیل اینڈ کمپنی(کنگس فاک گروپ)


    6- مدھیہ پردیش میں یادگاروں کے کھجراؤ گروپ اور تمل ناڈو میں مہابلی پورم گروپ آف مانومنٹس کے لیے ایم ایس ڈال میا بھارت پرائیویٹ لمیٹیڈ


    7- مدھیہ پردیش میں مہاراجہ چھترسال میوزیم کمپلیکس کے لیے ایم ایس قوالٹی انڈیا ٹورس پرائیویٹ لمیٹیڈ


    یہ ایجنسیاں تصوراتی بنیاد پر بولی لگانے کے اختراعی سوچ کے ذریعے ‘مونیومنٹ متراس’ بنیں گی،جو انہیں ایک موقع فراہم کریں گی کہ وہ ایک وراثتی مقام کے ساتھ اپنی سی ایس آر سرگرمیوں سے جڑیں ،بشرطیکہ تصوراتی بولی منظور کرلی جائے۔


    ‘‘اے ڈاپٹ اے ہیری ٹیج: اپنی دھروہر، اپنی پہچان’’ اسکیم سیاحت کی وزارت ، ثقافت کی وزارت اور آرکے لوجیکل سروے آف انڈیا(اے ایس آئی) اور ریاست / مرکز کے زیر انتظام علاقوں کی حکومتوں کے درمیان ایک مشترکہ کوشش ہے۔ اس کا مقصد اے ایس آئی/ ریاست کے وراثتی مقامات اور ہندوستان میں دیگر اہم سیاحتی مقامات پر سہولتیں اور عالمی نوعیت کے سیاحتی بنیادی ڈھانچے کے رکھ رکھاؤ اوران کی ترقی کے ذریعے ملک کی وراثت اور سیاحت کو مزید پائیدار بنانے کے لیے پبلک سیکٹر کی کمپنیوں، پرائیویٹ سیکٹر کی کمپنیوں اور کارپوریٹ سٹیزن / اورافراد کو شامل کرنا ہے، تاکہ وہ یہ ذمہ داری اٹھائیں۔


    اس پروجیکٹ کو کارپوریٹ اور افراد سے کافی اچھا ردعمل ملا ہے اور پروجیکٹ کی ویب سائٹ پر 600 سے زیادہ رجسٹریشن ہوئے ہیں۔ یہ رجسٹریشن لال قلعہ، قطب مینار، گاندھی کوٹہ فورٹ جیسے اہم اور کم جانے جانے والے وراثتی مقامات کے لیے ہیں۔ وزارت نے ہندوستان بھر میں 107 مقامات میں اپنے مفاد کے لیے 37 ایجنسیوں کو پانچ اجازت نامے پہلے جاری کیے ہیں ۔


    ۔۔۔۔۔۔۔۔۔۔۔


    م ن۔ ح ا۔ ت ع۔


    U-6475

    
    
    (Release ID: 1557533) Visitor Counter : 3