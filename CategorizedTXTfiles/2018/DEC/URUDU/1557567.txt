      آبی وسائل، دریائی ترقیات اور گنگا احیاء کی وزارت

      دلّی کو آبی و فضائی کثافت سے پاک کرنے کے لئے جامع اور مربوط کوششو ں کی ضرورت نتن گڈکری نے دریائے گنگا کی بحالی کے لئے 9 پروجیکٹوں کا سنگ بنیاد رکھا
      Posted On: 28 DEC 2018 2:57PM by PIB Delhi


    
    نئی دلّی ، 28 دسمبر؍ آبی وسائل ، دریاؤں کی ترقی اور گنگا کی بحالی ، سڑک نقل و حمل اور شاہراہوں اور جہاز رانی کے مرکزی وزیر جناب نتن گڈکری اور دلّی کے وزیر اعلیٰ جناب اروند کیجریوال نے دلّی میں نمامی گنگے پروگرام کے تحت جمنا کی بحالی کے لئے 9 پروجیکٹوں کا سنگ بنیاد رکھا ۔
    دلّی میں دریائے جمنا کے تحفظ کے لئے گنگا کی صفائی کے قومی مشن ( این ایم سی جی ) کے تحت کل 11 پروجیکٹ شروع کئے گئے ہیں ۔ ان پروجیکٹوں میں سے زیادہ تر پروجیکٹ سیوریج بنیادی ڈھانچہ سے متعلق ہیں ۔ یمنا ایکشن پلان ( وائی اے پی ) مرحلہ III کے تحت یہ پروجیکٹ دلّی میں کونڈلی ، رٹھالہ اور اوکھلہ ڈرینیج زونوں میں واقع ہیں ۔
    جناب نتن گڈکری نے اس موقع پر اجتماع سے خطاب کرتے ہوئے کہا کہ قومی خطے کو آبی اور ہوائی کثافت سے پاک کرنے کے لئے جامع اور مربوط کوششیں کئے جانے کی ضرورت ہے ۔ انہوں نے کہا کہ دلّی میں کثافت کی سطح ایک اہم مسئلہ ہے اس لئے اس اہم مسئلے سے نمٹنے کے لئے ایک منصوبہ تیار کیا گیا ہے ۔
    جناب گڈکری نے کہا کہ دلّی کے علاوہ جمنا کی صفائی کے لئے ہریانہ میں ( پانی پت اور سونی پت ) اور اتر پردیش ( متھرا ۔ ورنداون ) میں بھی کوششیں کی جا رہی ہیں ۔ انہوں نے مطلع کیا کہ آگرہ میں 180 ملین لیٹر یومیہ کی صلاحیت کا حامل سیویج ٹریٹمنٹ پلانٹ پروجیکٹ منظور کیا گیا ہے ۔ انہوں نے کہا کہ جب کہ دلّی کی ترقی کے لئے ہر ممکن مدد کی جا رہی ہے دلّی کو فضائی اور آبی کثافت سے پاک کرنے کے لئے تمام شراکت داروں کو جنگی پیمانے پر شانہ بہ شانہ قدم ملا کر کوششیں کرنی چاہئیں ۔
    جناب گڈکری نے اس بات پر زور دیتے ہوئے کہ مارچ ، 2019 تک گنگا ندی 70 سے 80 فیصد تک صاف ہو جائے گی ، مزید کہا کہ گنگا مارچ ، 2020 تک کثافت سے تقریباپاک ہو چکے گی ۔
    ماحولیات ، جنگلات اور موسم کی تبدیلی ، سائنس و تکنالوجی کے مرکزی وزیر جناب ہرش وردھن نے کہا کہ دلّی میں اوکھلہ بیراج سے وزیر آباد تک 1365 کلو میٹر طویل اور 22 کلو میٹر ارضیاتی رقبہ دریا میں کثافت کے لئے 80 فیصد ذمہ دار ہے ۔ انہوں نے جناب نتن گڈکری کا دلّی اور اس کے اطراف میں ایکسپریس وے کے لئے شکریہ ادا کیا جو کہ قومی خطے میں کثافت کو کم کرنے میں معاون و مدد گار ثابت ہوگا ۔ انہوں نے اس بات پر زور دیا کہ گنگا کی بحالی کے لئے عوامی تحریک کی ضرورت ہے ۔ انہوں نے مطلع کیا کہ وزارت ماحولیات نے گنگا اور حقیقی پانی کے معیار کی نگرانی کے اعلیٰ سروے کے لئے کلین گنگا مشن کے اشتراک کیا ہے ۔
    دلّی کے وزیر اعلیٰ جناب اروند کیجریوال نے جناب گڈکری کا شکریہ ادا کرتے ہوئے کہا کہ انہیں خوشی ہے کہ یمنا کی صفائی جیسے اہم کام کے لئے اقدامات کئے گئے ہیں ۔انہوں نے کہا کہ یہ پروگرام ملک کے وفاقی ڈھانچے کے لئے انتہائی اہمیت کا حامل ہے اور ترقیاتی معاملات کے لئے سب کو ایک مشترکہ پلیٹ فارم پر جمع ہونا چاہئیے ۔ انہوں نے کہا کہ جمنا کی صفائی ان کی ترجیحات میں شامل ہے اور انہوں نے وزارت کی جانب سے مسلسل مدد کی توقع ظاہر کی ۔
    آبی وسائل ، دریاؤں کی ترقی اور گنگا کی بحالی کے وزیر مملکت ڈاکٹر ستیہ پال سنگھ نے مہمانوں کا خیر مقدم کرتے ہوئے کہا کہ گنگا کی صفائی انتہائی اہم ہے اور گنگا کی صفائی کے لئے ہر ممکن اقدامات کئے جا رہے ہیں ۔ دلّی کے نائب وزیر اعلیٰ جناب منیش سسودیہ ، آبی وسائل ، دریاؤں کی ترقای اور گنگا کی بحالی کے سکریٹری جناب یو ۔ پی ۔ سنگھ اور این ایم سی جی کے ڈائرکٹر جنرل جناب راجیو رنجن مشرا بھی اس موقع پر موجود تھے ۔
    ۔ ۔ ۔ ۔ ۔
    u.6483
    م ۔ر ۔ ر۔ 28 12 .18
    

    
    (Release ID: 1557567) Visitor Counter : 18