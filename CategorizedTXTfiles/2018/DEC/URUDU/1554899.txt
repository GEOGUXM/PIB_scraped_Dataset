      وزارت اطلاعات ونشریات

      میڈیا اور تفریحی سیکٹر کی ضابطہ بندی کے لئے خود انضباطی ایک بہتری حکمت عملی ہے: اطلاعات و نشریات کے سکریٹری
      
      میڈیا کے ضابطوں کو تاریخی اعتبار سے رفتہ رفتہ فروغ حاصل ہوا ہے اور یہ میڈیم اور پلیٹ فارم پر مبنی ہیں نہ کہ مواد پر
      
      ایک سوال جس پر بحث کی جارہی ہے، یہ ہے کہ آیا ہمیں پلیٹ فارموں کو باضابطہ بنانے کی ضرورت ہے جو اس وقت منضبط نہیں ہیں یا یہ بہتر ہوگا کہ روایتی سیکٹروں میں انضباط کو کم کردیا جائے: اطلاعات و نشریات کے سکریٹری
      
      میڈیا اور تفریحی سیکٹر روزگار کے مواقع فراہم کرنے میں ایک اہم رول ادا کرتا ہے؛ اس سیکٹر پر خرچ کیا گیا ہر ایک روپے کا اثر بڑھ کر 2.9 ہوجاتا ہے: جناب امت کھرے

      Posted On: 06 DEC 2018 6:34PM by PIB Delhi

    نئی دہلی، 6 دسمبر 2018 ، اطلاعات و نشریات کے سکریٹری جناب امت کھرے نے کہا ہے کہ میڈیا اور تفریحی سیکٹر کی ضابطہ بندی کے لئے خود انضباطی کی پالیسی زیادہ بہتر طریقہ ہے۔ انہوں نے کہا کہ ترقی اور ٹکنالوجیوں کے یکجا ہونے کے سبب حکومت سیکٹر کی طرف سے خود انضباطی کو زیادہ پسند کرے گی بجائے اس کے کہ حکومت ایک نگراں کے طور پر کام کرے گی۔ انہوں نے کہا کہ متعدد چینلوں کو دیکھتے ہوئے، جن کے ذریعہ مواد تقسیم کیا جاتا ہے، یہ ایک انتظامیہ طور پر ممکنہ متبادل ثابت ہوسکتا ہے۔ انہوں نے کہا کہ مساوی دباؤ سے خود انضباطی کا عمل موثر اور اخلاقی طور پر موزوں ہوجائے گا۔ جناب کھرے آج ممبئی میں شروع ہوئی اور میڈیا ہاؤس کی طرف سے منعقدہ ایک چوٹی میٹنگ میں ایک پینل مباحثے میں اظہار خیال کررہے تھے۔ اس مباحثے کا موضوع تھا ‘پالیسی سازوں کے ساتھ مخلصانہ رابطہ: نئے پلیٹ فارموں کے سبب نئی پالیسیاں – نئے اور ابھرتے ہوئے میڈیا کے لئے مشترکہ طور پر ضابطہ بندی کا ایک مفید فریم ورک’۔


    سکریٹری نے کہا کہ ہندوستان میں میڈیا اور تفریحی صنعت تیزی سے بڑھتی ہوئی صنعتوں میں سے ایک ہے۔ یہ سیکٹر روزگار کے مواقع پیدا کرنے میں ایک اہم کردار ادا کرتا ہے اور ایک ملین سے زیادہ افراد کو روزگار فراہم کرتا ہے۔ اس کے علاوہ اس سیکٹر پر جو ایک روپیہ خرچ کیا جاتا ہےاس کا اثر بڑھ کر 2.9 ہوجاتا ہے۔


    جناب کھرے نے کہا کہ میڈیا کے ضابطوں کو تاریخی طور پر میڈیم اور پلیٹ فارم کے اعتبار سے رفتہ رفتہ فروغ حاصل ہوا ہے اور یہ مواد پر مبنی نہیں ہے۔ اس کے نتیجے میں مواد کے روایتی ذرائع مثلاً شائع شدہ اخبارات اور ٹی وی چینلوں کو ضابطے کے دائرے میں لایا گیا ہے جبکہ کچھ نئے میڈیا چینل مثلاً او ٹی ٹی میڈیا مواد ابھی تک غیر منضبط ہے۔ یہ بتاتے ہوئے کہ حکومت اس سلسلے میں بڑا کھلا ذہن رکھتی ہے انہوں نے سامعین کو مطلع کیا کہ ایک سوال جس پر بحث کی جارہی ہے، یہ ہے کہ آیا ہمیں ان پلیٹ فارموں کو منضبط کرنے کی ضرورت ہے جو اب تک غیر منضبط ہیں یا روایتی سیکٹروں میں انضباط کو کم کرنا بہتر رہے گا۔ انہوں نے کہا کہ کتنی ضابطہ بندی کی ضرورت ہے اور اسے کس طرح انجام دیا جائے گا یہ دوسرا معاملہ ہے جس پر توجہ کی ضرورت ہے۔ سکریٹری موصوف نے کہا کہ ایف ڈی آئی کو سہل بنایا جارہا ہے لیکن اجارہ داری سے گریز کرنے کی ضرورت ہے۔


    پینل مباحثے میں حصہ لینے والوں میں جناب اشوک سریواستو ، ایم ڈی- آئی او ٹی، ساؤتھ ایسٹ ایشیا اینڈ انڈیا، سی آئی ایس سی او محترمہ گوری گوکھلے، سینئر پارٹنر، نتیش دیسائی ایسوسی ایٹس ، جناب وویک کرشنانی ، ایم ڈی ، سونی پکچرس انٹرٹینمنٹ انڈیا ۔ مباحثے کی نظامت کے فرائض جناب چیتنیا گوگنینی، پارٹنر، تکنالوجی، میڈیا اینڈ ٹیلی کام، کے پی ایم جی انڈیا نے انجام دیا۔


    U- 6083

    
    
    (Release ID: 1554899) Visitor Counter : 7