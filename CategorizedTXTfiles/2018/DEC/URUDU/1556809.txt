      کامرس اور صنعت کی وزارتہ

      ایف ڈی آئی سے متعلق تجاویز کی منظوری میں تیزی لانا
      Posted On: 20 DEC 2018 4:15PM by PIB Delhi


    نئیدہلی۔ 20 ؍دسمبر۔فارن انویسٹمنٹ فیسی لٹیشن پورٹل (ایف آئی ایف پی) یعنی غیر ملکی سرمایہ کاری سہولتی پورٹل سرمایہ کاروں کیلئے حکومت ہند کا آن لائن یک مرکزی انٹرفیس ہے جو سابقہ فارن انویسٹمنٹ پروموشن بورڈ (ایف آئی پی بی) یعنی غیرملکی سرمایہ کاری فروغ بورڈ کو تحلیل کیے جانے کے بعد غیرملکی راست سرمایہ کاری (ایف ڈی آئی) کی سہولت دستیاب کراتا ہے۔


    ایف ڈی آئی پالیسی اور فارن ایکسچینج مینجمنٹ ایکٹ (ایف ای ایم اے) یعنی غیرملکی زرمبادلہ بندوبست قانون کے تحت گیارہ نوٹیفائیڈ شعبوں اور سرگرمیوں میں غیرملکی سرمایہ کاری کو منظوری دینے کا کام متعلقہ انتظامی وزارتوں اور محکموں کے سپرد کیا گیا ہے۔ ایف ڈی آئی تجاویز کی پروسیسنگ کے لئے اسٹینڈرڈ آپریٹنگ پروسیڈیور (ایس او پی) یعنی معیاری آپریٹنگ طریقہ کار ڈی آئی پی پی نے 29 جون 2017 کو جاری کیا تھا۔


    ایس او پی کے مطابق ایسی تجاویز پر فیصلہ کرنے کے لئے مجاز اتھارٹی کیلئے آٹھ سے دس ہفتے کا وقت مقر ر کیا گیا ہے۔ اس میں وہ وقت شامل نہیں ہیں جو عرضی گزار ان تجاویز میں درآئی کسی طرح کی خامیوں کو دور کرنے یا پھر اضافی معلومات فراہم کرنے کیلئے لیتے ہیں۔


    وقتاً فوقتاً متعلقہ وزارت اور محکموں کے ساتھ ڈی آئی پی پی ایسی تجاویز کا جائزہ بھی لیتی رہتی ہے تاکہ ایف ڈی آئی سے متعلق تجاویز کو بروقت منظوری دی جاسکے ۔


    یہ اطلاع صنعت وتجارت کے وزیر مملکت سی آر چودھری نے کل راجیہ سبھا میں ایک تحریر جواب میں دی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔م م۔ع ن


    U-6380

    
    
    (Release ID: 1556809) Visitor Counter : 16