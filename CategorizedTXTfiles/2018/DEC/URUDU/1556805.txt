      آبی وسائل، دریائی ترقیات اور گنگا احیاء کی وزارت

      دریائی گنگا کے طاس کے بندوبست کا منصوبہ
      Posted On: 20 DEC 2018 4:12PM by PIB Delhi


    نئی دہلی، 20 دسمبر/ آبی وسائل گنگا کی ترقی اور گنگا کی احیاء کےو زیر مملکت ڈاکٹر ستیہ پال سنگھ نے آج لوک سبھا میں ایک سوال کے تحریری جواب میں عوام کو مطلع کیا کہ دریا کی صفائی ایک جاری عمل ہے اور ان کی وزارت مالی امداد فراہم کرکے دریائے گنگا میں آلودگی کے چیلنجوں سے نمٹنے کے لئے ریاستی حکومتوں کی کوششوں میں مدد کرے گی۔ نمامی گنگا پروگراموں کے تحت شہروں کے گندے پانی اور صنعتی پانی کو صاف کرنے، نالے کے پانی کو صاف کرنے، دریا کی سطح کی صفائی، دیہی صفائی ستھرائی، دریاؤوں کے کنارے کا فروغ، گھاٹوں اور شمشان گھاٹوں کی تعمیر، جنگل بانی، حیاتیاتی تحفظ اور عوام تک کی رسائی کے پروگرام سمیت دریائے گنگا کی صفائی کے مقصد سے مختلف سرگرمیوں میں مدد فراہم کرتی ہیں۔ اب تک دریائے گنگا کی صفائی کے لئے 24672 کروڑ روپے کی لاگت کے کل 254 پروجیکٹوں کو منظوری دی جاچکی ہے۔ ان پروجیکٹوں میں سے 123 پروجیکٹ گندے پانی کو صاف کرنے کے پلانٹ کے علاوہ ہے۔ جس سے ظاہر ہوتا ہے کہ صفائی ستھرائی سے نمٹنے کے لئے بہتر طریقہ کار اپنایا جارہا ہے۔ انہوں نے مزید بتایا دریائے گنگا پر پن بجلی پروجیکٹ پر پابندی عائد کرنے کا بجلی کی وزارت نے کوئی منصوبہ نہیں ہے۔


    انڈین انسٹی ٹیوٹ آف ٹیکنالوجی، کانپور میں دریائے گنگا کے طاس کے بندوبست اور مطالعہ کے مرکز(سی۔ گنگا) قائم کیا گیا ہے جو ادارے کے ماہرین اور دیگر تنظیموں کے ماہرین کے سائنسی طریقہ کار کو استعمال کرتے ہوئے گنگا دریا کے طاس کے بندوبست کے منصوبے نافذ کرنے میں بہترین کارگردگی کے مرکز کے طور پر کام کرے گا۔


    دریائے گنگا کے طاس کے بندوبست کا منصوبہ(جی آر بی ایم پی) 2010 میں 7 آئی آئی ٹی کے ایک کنسورشیم نے تیار کیا تھا۔ اس منصوبے پر نمامی گنگا پروگرام کے تحت صاف گنگا کے قومی مشن کے طور پر عمل کیا جارہا ہے۔ این ایم سی جی نے 7 اہم شعبوں میں 24672 کروڑ روپے کی لاگت سے 254 پروجیکٹوں کو منظوری دی ہے۔ ان شعبوں میں نرمل دھارا، آویرل دھارا، سووچھ کنارا، صلاحیت سازی، تحقیق اور نگرانی، حیاتیاتی تنوع کا تحفظ اور بیداری پیدا کرنا شامل ہیں۔


    **********


    (م ن ۔ و س ۔ ر ض۔ 20-12.2018 )


    U –6385

    
    
    (Release ID: 1556805) Visitor Counter : 7