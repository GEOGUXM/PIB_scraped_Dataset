      سٹرک ٹرانسپورٹ اور شاہراہوں کی وزارت

      صاف ستھری ایندھن سے چلنے والی موٹر گاڑیاں
      Posted On: 20 DEC 2018 6:29PM by PIB Delhi


    نئی دہلی، 20 دسمبر 2018؍سڑک نقل و حمل اورشاہراہوں کے وزیر مملکت جناب منسکھ لال منڈاویہ نے آج لوک سبھا میں ایک تحریری جواب میں بتایاہے کہ برقی قوت سے چلنے والی موٹر گاڑیوں کی مینوفیکچرنگ کو تقویت پہنچانے کی غرض سے حکومت ہند نے برقی موٹر گاڑیوں (مخلوط قسم کی گاڑیوں سمیت) کے لئے ایک مشن منصوبہ یعنی قومی برقی موبلٹی مشن منصوبہ-2020(این ای ایم ایم پی-2020) وضع کیا ہے۔ اس مشن کے ایک حصے کے طورپر بھاری صنعتوں کے محکمے نے فیم انڈیا نام کی ایک اسکیم (مخلوط اور برقی موٹر گاڑیوں کی مینوفیکچرنگ کو بھارت میں تیزی سے اپنانا) مشتہر کی ہے ، جسے یکم اپریل 2015ءسے نافذ کیا گیاہے۔اس اسکیم کے مطابق مختلف النوع توجہ طلب شعبوں یعنی ٹیکنالوجی ترقیات(تحقیق وترقی) پائلٹ پروجیکٹ، چارجنگ بنیادی ڈھانچہ کے سلسلے میں موصول ہونے والی تجاویز اور پرجیکٹوں کے لئے حکومت کی جانب سے فنڈ فراہم کرایا جاتاہے۔اس اسکیم کے مرحلہ ایک کے تحت جس کی مدت ابتداً دو برسوں کے لئے مقرر کی گئی تھی اور اس کا آغاز یکم اپریل 2015ء سے ہوا ہے، اس مدت کو 31مارچ 2019ء یا پھر فیم مرحلہ دو کی مشتہری تک جو بھی پہلے وقوع پذیر ہو، بڑھادیا گیا ہے۔


    متبادل صاف ستھرے ایندھن اور ای-موٹر گاڑیوں کو فروغ دینے کے لئےحکومت ہند نے ایسے سرگرم اقدامات کئے ہیں، جن کے تحت ماحولیات سے مناسبت رکھنے والی موٹر گاڑیوں کو فروغ دیا جارہا ہے، جو اپنی نوعیت کے لحاظ سے اختراعاتی حیثیت رکھتی ہیں۔ قدرتی وسائل کے استعمال کو افزوں طورپر متعارف کرانا ، بڑھتی ہوئی کثافت کے مدنظر اسے ترجیح دینا اور ملک میں تیل کی کھپت کو کم کرنا جیسے اقدامات بھی اس کے تحت شامل ہیں۔ حکومت نے کمپریسڈ نیچرل گیس، بایو ڈیزل(بی -100)، فلیکس ایندھن(ای-85) یا ای100 اور ایتھنول(ای ڈی-95)، ایل این جی اور فلیکس فیوئل مینتھول ایم 15 یا ایم 100، مینتھول ایم ڈی 95 اور دو قسموں کے ایندھن سے چلنے والی موٹرگاڑیوں کے سلسلے میں مجموعی اخراج کے معیارات واضح کرتے ہوئے مختلف النوع نوٹیفکیشن جاری کئے ہیں۔ حکومت نے بی ایس- VI اخراج معیارات کے سلسلے میں ملک بھر کے لئے ایک ضابطہ لازم قرار دیا ہے اور یہ یکم اپریل 2020ء سے نافذ العمل ہوگا۔


    برقی موٹر گاڑیوں کو فروغ دینے کے لئے حکومت نے مخلوط برقی نظام کے سلسلے میں ریٹروفٹمنٹ کا نوٹیفکیشن جاری کیا ہے، یعنی الیکٹرک کِٹ کی فراہمی ، ان موٹرگاڑیوں کی لئے کی جانی ہےاور ساتھ ہی ساتھ برقی مخلوط گاڑیوں کے لئے ٹائپ منظوری ضابطہ بھی تشخیص کیا ہے۔ حکومت نے نوٹیفکیشن جاری کیا ہے کہ بیٹری سے چلنے والی گاڑیوں کا رجسٹریشن مارک سبز پس منظر کا حامل ہوگا۔حکومت نے نوٹیفکیشن نمبر ایس او 5333(ای) مؤرخہ 18اکتوبر 2018ء کے ذریعے بیٹری سے چلنے والی نقل و حمل کی موٹرگاڑیوں کو نیز ایتھنول اور مینتھول ایندھنوں سے چلنے والی نقل وحمل کی موٹر گاڑیوں کو پرمٹ کی شرط سے بھی مستثنیٰ قرار دیا ہے۔


    م ن۔ن ع


    (19. 1 2.2018)


    U: 6 3 9 3

    
    
    (Release ID: 1556875) Visitor Counter : 10