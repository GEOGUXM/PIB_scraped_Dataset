      نوجوانوں کے امور اور کھیل کود کی وزارت

      کھیلوانڈیا یوتھ گیمس ، 9جنوری ، 2019سے پنے میں منعقد ہوں گے : کھلاڑیوں کی بنیادی سطح کی تلاش بہتراوربڑے پیمانے پرکی جائیگی
      Posted On: 09 DEC 2018 8:30PM by PIB Delhi


    نئی دہلی ،10دسمبر : کھیلوں انڈیا اسکول گیمس جو گذشتہ برس منعقد ہوئے تھے ، ان کی زبردست کامیابی کے بعد ملک بھرسے ہونہارکھلاڑیوں کی تلاش کا بنیادی سطح کا عمل اب پھرسے گذشتہ سے کہیں زیادہ بڑے پیمانے پراوربہترشکل میں شروع کیاجارہاہے ۔ اپنے دوسرے ایڈیشن کے تحت یہ کھیل کود جو مرکزی حکومت کی پہل قدمی پرمنعقد ہورہے ہیں ، اس کے دائرہ امکان کو وسیع کیاگیاہے اوراب ان کھیل کودوں میں دوزمرے کے مندوبین یعنی 17برس سے کم کی عمرکے مندوبین اور 21برس سے کم کی عمرکے مندوبین، اس سال شریک ہوں گے ۔ اپنی نئی شکل میں یہ کھیل کو د، کھیلوانڈیاگیمس کے نام سے جانے جائیں گے اوراب ان کھیلوں میں کالجوں اوریونیورسٹیوں کے طلبأ بھی مسابقت میں حصہ لے سکیں گے ۔


    اس سال کے کھیل کود کی نمایاں خصوصیات میں ایک نکتہ یہ بھی شامل ہے کہ قومی سطح کا یہ مقابلہ قومی راجدھانی سے باہریعنی مہاراشٹرمیں منعقد ہوگا اور آسام اورجھارکھنڈ میں بھی اس کھیل کو دکا اہتمام کیاجائیگا ۔ اس کے ساتھ ہی ساتھ یہ کھیل کود پنے میں بھی 9سے 20،جنوری ، 2019کے دوران منعقد ہوں گے ،جسے طلبأ کے شہرکے نام سے جاناجاتاہے ۔


    کے آئی وائ جی ، مہاراشٹر2019کے آغاز کا پہلاسرکاری اعلان آج دہلی میں منعقدہ ایک تقریب کے دوران عمل میں آیا۔ اس تقریب میں کھیل کود اورنوجوانوں کے امورکے وزیر کرنل راجیہ وردھن سنگھ راٹھور نے مہاراشٹرکی حکومت کے کھیل کود اورتعلیم نیز نوجوانوں کی بہبود کے وزیر جناب ونود تاوڑے نے بھی شرکت کی ۔ آئی اواے کے صدرجناب نریندربترا، پہلوان سشیل کماراوردیگرعمائدین بھی اس موقع پرموجود تھے ۔ تاہم تقریب کی اہم بات ان 8نوجوان پہلوانوں کی موجودگی تھی، جن میں سے کئی پہلوان کھیلوانڈیا اسکول گیمس سے متعلق تھے اورجنھوں نے بین الاقوامی مقابلوں میں تمغے حاصل کئے ہیں ۔ ویٹ لفٹرجرمی لالی رینونگا، نشانے باز مانوبھاکیر،ایشاگپتا ، لکش شیرون ، سوربھ چودھری ، تیراک سری ہری نٹراج اور جوڈوپلیئر تبابائی دیوی ، بیڈمنٹن کھلاڑی لکشی سین نے نئی جرسی زیب تن کی ہوئی تھی اور اپنے اپنے طورپر ان کھیل کودوں کے اثرات اور دائرہ کارکی نمائندگی کررہے تھے ۔


    اس موقع پراظہارخیال کرتے ہوئے کرنل راجیہ وردھن سنگھ راٹھورنے کہاکہ ہم چاہتے ہیں ملک میں کھیل کود کا ایک ایسا ایکونظام قائم ہوجائے نیز اس امرکو یقینی بنادیاجائے کہ ہمارے نوجوان ایتھلیٹ بین الاقوامی سطح کے پلیٹ فارم تک پہنچ سکیں اورجہاں وہ اپنی کھیل کود کی صلاحیتوں کا مظاہرہ کرسکیں۔ ہم ایسے نوعمرکھلاڑیوں کی شناخت کرناچاہتے ہیں اورانھیں اپنی جانب سے مدد بہم پہنچاناچاہتے ہیں کیونکہ کسی ایتھلیٹ کے کریئرمیں اس مرحلے میں جوتعاون حاصل ہوتاہے وہ انھیں بڑی کمپنیوں کی اسپانسرشپ سے حاصل نہیں ہوتا۔ محترم وزیراعظم نے ہمیشہ اورکھیل کود اورایتھلیٹوں کوترجیح دی ہے ۔ یہ انھیں کا ویژن ہے کہ کھیل کود کو نوجوانوں کی زندگی کا ایک ترجیحی حصہ بنادیاجائے ۔ گذشتہ برس ہم نے اس اسکیم کے تحت 1500بچوں کا انتخاب کیاتھا اوران میں سے ہرایک بچے کو 5لاکھ روپے کی رقم فراہم کی جارہی ہے تاکہ انھیں درکاربہترین تربیت حاصل ہوسکے اوروہ اعلیٰ ترین بین الاقوامی سطحوں پرکامیابی حاصل کرسکیں اورملک کا نام روشن کرسکیں ۔ ہم نتائج پہلے ہی دیکھ چکے ہیں کیونکہ ان میں سے متعدد کھلاڑیوں نے سی ڈبلیوجی ، ایشیائی کھیلوں اوریوتھ اولمپک جیسے مقتدرکھیلوں میں تمغے حاصل کئے ہیں ۔ کھیلوانڈیایوتھ گیمس کے ساتھ ہم اس مشن کو اوراوپراٹھارہے ہیں ۔ گزشتہ برس 3500نوجوان ایتھلیٹ نے ان کھیلوں میں حصہ لیاتھا مگراس سال یہ تعداد تین گنی یعنی 9000ایتھلیٹوں تک پہنچ گئی ہے ۔ ہم نہ صرف یہ کہ زیادہ سے زیادہ باصلاحیت اور ہونہارنوجوان ایتھلیٹوں تک رسائی حاصل کریں گے بلکہ ہم مزید باصلاحیت اورہونہار کھلاڑیوں کو تلاش کریں گے اورانھیں ملک کی نمائندگی کے لائق بنانے کے لئے ڈھالیں گے ۔ مجھے پورا یقین ہے کہ 2028کے اولمپک تک چین کے لئے ہم سے مسابقت کرنا دشوارہوجائیگا۔


    میزبان ریاست کی نمائندگی کرتے ہوئے جناب تاوڑے نے کہاکہ جس لمحے ہمیں یہ پتہ چلاکہ کھیلوانڈیاگیمس دہلی کے باہرمنعقد ہوں گے توہمیں پورایقین ہوگیاکہ یہ کھیل ہماری ریاست میں ہی منعقد ہوں گے اور ہم ایسا ہی چاہتے تھے ۔ پوری ریاست کی سرکاری مشینری اس امرکے لئے مستعدکی گئی ہے کہ ان کھیلوں کو بڑی کامیابی حاصل ہو۔ ہم اس امرمیں یقین رکھتے ہیں کہ ان کھیل کودوں کی میز بانی کرکے ہمارے نوجوانوں میں کھیل کود کا جذبہ جاگے گا ۔ میں آپ میں سے ہرایک کو کھیل کود میں شریک ہونے اورمندوبین کا حوصلہ بڑھانے کی درخواست کرتاہوں ۔


    گذشتہ برس کی طرح ان کھیلوں کو براہ راست اسٹاراسپورٹس پرٹیلی کاسٹ کیاجائیگا ۔ پورے کھیل کود کے دوران روزانہ 8گھنٹے 9کھیل کود کے زمروں کے کھیل کود کو براہ راست ٹیلی کاسٹ کیاجائیگا۔


    **************


    U-6145

    
    
    (Release ID: 1555327) Visitor Counter : 2
    
    
      Read this release in: English , Marathi , Hindi