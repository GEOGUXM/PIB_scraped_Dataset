      وزارت سیاحت

      سودیش درشن اسکیم کے تحت ڈانڈی کی ترقی کا کام جاری ہے: کے جے الفونس
      Posted On: 18 DEC 2018 2:01PM by PIB Delhi


    نئی دہلی، 18 دسمبر، سیاحت کے مرکزی وزیر مملکت (آزادانہ چارج) جناب کے جے الفونس نے راجیہ سبھا میں ایک تحریری جواب میں یہ معلومات فراہم کی کہ سیاحت کی وزارت کی طرف سے گجرات میں‘‘ احمدآباد- راج کوٹ- پوربندر- بردولی- ڈانڈی’’ کی ترقی کے پروجیکٹ کو منظوری دی گئی۔ یہ منظوری 2017-2016 میں سودیش درشن اسکیم کے وراثتی سرکٹ کے موضوع کے تحت 93.48 کروڑ روپے کی دی گئی تھی۔


    مذکورہ پروجیکٹ کے تحت ڈانڈی کے لیے جن جگہوں کو منظوری دی گئی ان میں سیاحوں کا سہولت مرکز، مقامات پر چراغاں کرنا، پارکنگ کی سہولت مہیا کرنا، متعلقہ جگہ کو خوبصورت بنان، دستکاری کی دوکانیں/ کھادی نمائش مرکز قائم کرنا اور عوامی بیت الخلاء اور پینے کا پانی اور اے ٹی ایم وغیرہ جیسی بنیادی سیاحتی سہولیات مہیا کرنا۔ اس پروجیکٹ پر عمل درآمد جاری ہے۔ ابھی ڈانڈی میں ریاستی سرکار کی طرف سے موصولہ سرٹیفکٹ کے مطابق 2.69 کروڑ روپے خرچ ہوچکے ہیں۔


    **********


    U – 6347


    

    
    (Release ID: 1556616) Visitor Counter : 1