      محنت اور روزگار کی وزارت

      محنت کے وزیر نے ممبئی آتشزدگی حادثے میں مرنےو الوں کے قریبی رشتےداروں کے لئے معاوضے کااعلان کیا
      
      مرنے والے ہر شخص کے کنبے کو 10 لاکھ روپے دیئے جائیں گے شدید زخمی شخص کو دو لاکھ روپے اور معمولی زخمی شخص کو 1 لاکھ روپے دیئے جائیں گے

      Posted On: 18 DEC 2018 1:31PM by PIB Delhi

    نئی دہلی، 18 دسمبر/ محنت اور روزگار کے مرکزی وزیرمملکت (آزادانہ چارج) جناب سنشوش کمارگنگوار نے ممبئی میں ای ایس آئی سی ہسپتال میں آگ لگنے کے واقعہ میں مرنے والوں کے قریبی رشتے داروں کے لئے معاوضے کا اعلان کیا ہے۔انہوں نے بتایا کہ مرنے والے ہر شخص کے کنبے کو دس لاکھ روپے دیئے جائیں گے جبکہ شدید زخمی کو دو لاکھ روپے اور معمولی زخمی شخص کو ایک لاکھ روپے دیئے جائیں گے۔


    وزیرموصوف نے بتایا کہ اس حادثے کے اسباب کا پتہ لگایا جارہا ہے۔ جبکہ ابتدائی اطلاع کے مطابق ہسپتال کے گراؤنڈ فلور پر پڑے ہوئے عمارت کے سامان میں آگ لگنے کی وجہ سے یہ حادثہ پیش آیا ۔یہ سامان عمارت کے مرمت کے کام کے لئے ہسپتال لایا گیا تھا۔ دم گھٹنے کی وجہ سے آٹھ افراد کی موت ہوئی۔جبکہ اس حادثے میں 158 افراد زخمی ہوئے ہیں۔جن میں سے 57 کو اب ہسپتال سے چھٹی دے دی گئی ہے۔ہسپتال میں داخل مریضوں اور ان کے اٹنڈینٹس کو بچا لیاگیا ہے اور آگ بجھانے والے عملے، ڈاکٹروں اور ہسپتال کے عملے کی مدد سے انہیں قریبی ہسپتالوں میں منتقل کردیا گیا ہے۔ڈپٹی میڈیکل سپرنٹنڈنٹ ڈاکٹر ریشما ورما کو بھی قریب کے ہسپتال میں لے جایا گیاہے کیونکہ وہ داخل مریضوں کو بچانے کے دوران دم گھٹنے کی وجہ سے بے ہوش ہوگئی تھیں۔ تفصیلات کا انتظار ہے۔


    محنت کےو زیر نے دہلی میں محنت کی وزارت اور ای ایس آئی سی کے افسروں کے ساتھ میٹنگ کی اور مرنے والوں کے رشتوں داروں اور زخمی افراد کو ہر ممکن مدد فراہم کرنے کی ہدایت دی ہے۔دہلی کے ای ایس آئی سی کے ڈاکٹروں کی ٹیم کو بھی اس مقصد کے لئے ممبئی بھیجا گیا ہے۔


    جناب سنتوش کمار نے محنت اور روزگار کے سیکریٹری اور ای ایس آئی سی کے ڈائریکٹر جنرل کے ہمراہ آج شام ہسپتال کا دورہ کرنے والے ہے تاکہ راحت کے کام کی نگرانی کی جاسکے اور زخمی افراد کے علاوہ مرنے والے افراد کے کنبوں سے ملاقات کی جاسکے۔


    ***********


    U – 6322

    
    
    (Release ID: 1556432) Visitor Counter : 12
    
    
      Read this release in: English , Marathi , Malayalam