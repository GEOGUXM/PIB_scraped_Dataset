      سماجی انصاف اور تفویض اختیارات کی وزارت

      اقتصادی لحاظ سے پسماندہ طبقات کی اختیار کاری
      Posted On: 19 DEC 2018 12:56PM by PIB Delhi


    نئی دہلی۔ 19 ؍دسمبر۔سماجی انصاف اور اختیار کاری کے وزیر مملکت جناب کرشن پال گرجر نے لوک سبھا میں ایک سوال کے تحریری جواب میں بتایا ہے کہ ڈاکٹر امبیڈکر پوسٹ میٹرک اسکالر شپ نام کی ایک مرکزی اسپانسر شدہ اسکیم اقتصادی لحاظ سے پسماندہ طبقات (ای بی سی) کے طلباء کے لئے دلّی سمیت پورے ملک میں نافذ کی جارہی ہے، جس کا مقصد اقتصادی لحاظ سے پسماندہ طبقات کے ان طلباء کو مالی امداد فراہم کرنا ہے جو پوسٹ میٹرک ،میٹری کولیشن یا ثانوی درجات کے بعد حاصل کی جانے والی تعلیم میں مصروف ہیں تاکہ وہ اپنی تعلیم مکمل کرسکیں۔ یہ اسکالر شپ ان تمام بھارتی شہریوں کے لئے دستیاب ہے جو عام زمرے (درج فہرست ذاتوں ، درج فہرست قبائل اور دیگر پسماندہ طبقات کے استثنیٰ کے ساتھ) کے لئے دستیاب ہے اور متعلقہ امیدواروں کی مجموعی آمدنی تمام وسائل سے یعنی باروزگار امیدوار یا اس کے والدین / سرپرستوں کی آمدنی ایک لاکھ روپئے سالانہ سے زائد نہیں ہونی چاہئے۔


    سمندر پار جاکر تعلیم حاصل کرنے کے لئے تعلیمی قرض پر ملنے والی سود سبسیڈی کی ڈاکٹر امبیڈکر اسکیم نام کی دوسری اسکیم برائے دیگر پسماندہ طبقات / اقتصادی لحاظ سے پسماندہ طبقات بھی زیر نفاذ ہے، جس کا مقصد ہونہار ای بی سی طلبا ء کو سود سے مبرا سبسیڈی فراہم کرنا ہے تاکہ وہ بیرون ملک اعلیٰ تعلیم کے بہتر مواقع حاصل کرسکیں اور اپنے لئے روزگار کے بہتر امکانات بھی پیدا کرسکیں۔ اس اسکیم سے استفادہ کرنے کیلئے لازم ہے کہ روزگار کے حامل امیدواران کی کُل ذرائع سے ہونے والی آمدنی / ان کے والدین / سرپرستوں کی کُل ذرائع سے ہونے وا لی آمدنی ڈھائی لاکھ روپئے سالانہ سے زائد نہ ہو۔


    19-2018 کے مالی سال سے قومی پسماندہ طبقات مالی اور ترقیات کارپوریشن (ایم بی سی ایف ڈی سی) نے اقتصادی لحاظ سے پسماندہ طبقات (ای بی سی) کو بھی ،جن کی کنبہ جاتی آمدنی ایک لاکھ روپئے سے کم ہے، انہیں مستحق زمرے میں شامل کرلیا ہے یعنی ایسے امیدواران کو ان کی تکنیکی اور صنعت کارانہ ہنرمندی کو بہتر بنانے اور پروان چڑھانے کیلئے رعایتی قرض اور تربیت کے فوائد فراہم کیے جاتے ہیں۔


    قومی خطہ راجدھانی دہلی کی حکومت نے مرکز سے اسپانسر شدہ اور طلباء کے لئے مخصوص ڈاکٹر امبیڈکر پوسٹ میٹرک اسکالر شپ برائے اقتصادی لحاظ سے پسماندہ طبقات (ای بی سی) نام کی اسکیم کے سلسلے میں فنڈ کے اجراء سے متعلق ابھی تک کوئی تجویز ارسال نہیں کی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-6343

    
    
    (Release ID: 1556603) Visitor Counter : 13