      زراعت اور کاشتکاروں کی فلاح و بہبود کی وزارت

      زراعت اور کسانوں کی بہبود کی وزارت ، کسانوں کی فلاح وبہبود کیلئے عہد بستہ ہے:رادھاموہن سنگھ
      Posted On: 31 DEC 2018 2:48PM by PIB Delhi


    نئی دہلی، 31 ؍دسمبر،پچھلے ساڑھے چار سال کے دوران زراعت اور کسانوں کی بہبود کی وزارت نے کسانوں کے مفاد میں بہت سے اقدامات کئے ہیں۔ اس حکومت کی زرعی پالیسی کا بنیادی مقصد کسانوں کی بہبود ہے۔ اس کے نفاذ کے لئے زراعت کے سیکٹر میں روزگار میں اضافہ کرنا اور کسانوں کی آمدنی میں اضافہ کرنا اہم عنصر ہیں۔ اس کے حصول کے لئے حکومت پیداوار میں اضافہ کرنے ، لاگت میں کمی کرنے ، زیادہ قدر والی فصلوں کو ترجیح دینے ، خطرات کو کم کرنے اور زراعت کو پائیدار بنانے کی مسلسل کوششیں کررہی ہے۔


    اس مقصد کو حاصل کرنے کے لئے زراعت کے سیکٹر کے لئے بجٹ میں مختص رقم میں 74 فیصد کا اضافہ کیا گیا جبکہ ایس ڈی آر ایف کے لئے مختصر رقم تقریبا دوگنی کی گئی ہے۔ اس کے علاوہ مختلف قسم کے فنڈ بھی تشکیل دئے گئے ہیں، ان میں مائیکرو آب پاشی کے لئے 5000 کروڑ روپے کا فنڈ ، ڈیری پروسیسنگ اور بنیادی ڈھانچے کے فروغ کے کے لئے 10081 کروڑ روپے کا فنڈ ، ماہی پروری اور بحری بنیادی ڈھانچے کے فروغ کے لئے 7550 کروڑ روپے کا فنڈ ، مویشی پروری اور بنیادی ڈھانچے کی ترقی کے لئے 2450 کروڑ روپے کا فنڈ اور دیہی زرعی مارکیٹ کے بنیادی ڈھانچے کے فروغ کے لئے 2000 کروڑ روپے کا فنڈ شامل ہیں۔


    مذکورہ بالا مالی امداد کے ذریعی کئی پالیسی اصلاحات کی گئی ہیں۔ پہلی مرتبہ سوائل ہیلتھ کارڈ ، کسانوں کو قومی معیار کی بنیاد پر فراہم کئے جارہے ہیں، کسانوں کو ان کی پیداوار کی مناسب قیمت دلوانے کی خاطر ای- نیم شروع کی گئی ہے اور کسانوں کی فصل سے متعلق خطرات کا احاطہ کرنے کے لئے پردھان منتری فصل بیمہ یوجنا شروع کی گئی ہے جس میں کم از کم قسط کی حد کو ختم کردیا گیا ہے تاکہ کسانوں کے زیادہ سے زیادہ خطرے کا احاطہ کیا جاسکے۔ نامیاتی کھیتی کے لئے سوائل ہیلتھ کارڈ اور پرمپراگت کرشی وکاس یوجنا ، پائیدار زراعت کے لئے ’’ہرمیڑھ پر پیڑ‘‘ بہت چھوٹی آب پاشی پر زور دیتے ہوئے ’’فی قطرہ زیادہ فصل‘‘ اور قومی بانس مشن کی تشکیل نو کی گئی ہے۔


    پچھلے 4 برسوں میں زرعی قرضوں کی فراہمی میں 57 فیصد اضافہ ہوا ہے جو 11 لاکھ کروڑ روپے ہے اور اس طرح سود میں سبسڈی کی رقم ڈیڑھ گنا بڑھ کر 15000 کروڑ روپے تک پہنچ گئی ہے۔کسانوں کی آمدنی میں اضافہ کرنے کی خاطر مودی حکومت کے دور میں نبارڈ اور ریاستی حکومتوں کے ایف پی اوز کے علاوہ ایس ایف اے سی کے ذریعے 546 ایف پی اوز تشکیل دئے گئے ہیں۔ بے زمین کسانوں کے لئے مشترکہ ذمہ داری والے گروپوں (جے ایل جی) کی تعداد 6.72 لاکھ سے بڑھ کر 27.49 لاکھ ہوگئی ہے۔


    2022 تک کسانوں کی آمدنی دوگنا کرنے کی کوشش کے سلسلے میں 24 فصلوں کی کم از کم امدادی قیمت (ایم ایس پی) میں پیداوار کی لاگت سے ڈیڑھ گنا مقرر کی گئی ہے ، اس طرح حکومت نے اپنا وعدہ پورا کیا ہے ۔ اس کے علاوہ پی ایس ایس ، پی ایس ایف اور ایم آئی ایس اسکیموں کے ذریعے سرکاری خریداری میں 15 گنا تک اضافہ کیا گیا ہے ، جو پہلی مرتبہ ہوا ہے ۔


    بھارتی زراعت کو مسابقتی بنانے کی خاطر ایک نئی درآمداتی پالیسی تیار کی گئی ہے اور مودی حکومت کی مختلف کوششوں سے بحری اشیاء کی برآمداتی قدر میں 95 فیصد ، چاول کی برآمداتی قدر میں 84 فیصد ، تازہ پھلوں میں 77 فیصد ، سبزیوں میں 43 فیصد اور مسالحوں میں 38 فیصد کا اضافہ ہوا ہے۔ تلہن اور دالوں پر مقدار سے متعلق پابندیوں کے ذریعے درآمداتی محصول عائد کرکے کسانوں کے مفادات کا تحفظ کیا گیا ہے۔


    الیکٹرانک ٹریڈنگ کو نفاذ کرنے کی خاطر اے ایم پی سی ایکٹ میں کئی ترمیمات کی گئی ہیں۔ اس کے علاوہ نیا اے پی ایل ایم ایکٹ ، آراضی کو پٹے پر دینے سے متعلق ایکٹ ، ٹھیکے پر کھیتی اور خدمات ایکٹ وغیرہ ریاستوں کے لئے جاری کئے گئے ہیں تاکہ یہ نافذ کئے جاسکیں۔


    زراعت میں جدید ترین تحقیق کے ذریعے کسانوں کے لئے 795 نئی فصلیں جاری کی گئی ہیں جس میں آب وہوا میں تبدیلی کو برداشت کرنے اور دیگر خصوصیات شا مل ہیں تاکہ ان فصلوں کی پیداوار میں اضافہ ہوسکے اور اس کے نتیجے میں کسانوں کی آمدنی میں بھی اضافہ ہوسکے۔ زراعت اور مویشی پروری سے متعلق تعلیم کے لئیے نئے کالج قائم کئے گئے ہیں ، سیٹوں میں اضافہ کیا گیا ہے اور طلباء کے لئے وظیفوں میں بھی اضافہ کیا گیا ہے۔ اس کے علاوہ زرعی سائنس دانوں اور کسانوں کے درمیان بہتر تال میل اور رابطوں کو فروغ دینے کی خاطر ’’کسان پہلے ، میرا گاؤں میرا گورو، اور آریہ‘‘ جیسی اسکیمیں شروع کی گئی ہیں۔


    فصلوں کے علاوہ باغبانی کی فصلوں اور زراعت سے متعلق دیگر سرگرمیوں پر بھی خصوصی توجہ دی گئی ہے۔ بھارت کی آب وہوا میں گھریلو نسلوں کے فروغ کے لئے راشٹریہ گوکل مشن پر خصوصی توجہ دی جارہی ہے اس کے علاوہ ڈیری کے بنیادی ڈھانچے کی ترقی پر بھی توجہ دی گئی ہے۔ نیلگوں انقلاب کے ذریعے ملکی اور سمندری ماہی گیری کے مختلف پہلوؤں کو اہمیت دی جارہی ہے اور ماہی گیری کے بنیادی ڈھانچے کے فروغ پر بھی توجہ دی گئی ہے۔ اس کے ساتھ ساتھ مدھو مکھی پالن کو مربوط مدھو مکھی ترقیاتی مراکز کے ذریعے اسے کسانوں کی اضافی آمدنی کے طور پر فروغ دیا جارہا ہے۔


    حکومت کی پالیسیوں اور منصوبوں کی کامیابی کا اظہار اس حقیقت سے ہوتا ہے کہ سال 2017-18 میں اناج کی ریکارڈ پیداوار 284.83 ملین ٹن ہوئی ، باغبانی کی فصلوں کی ریکارڈ پیداوار 306.82 ملین ٹن ہوئی جبکہ دالوں کی پیداوار میں 40 فیصد کا اضافہ درج کیا گیا، جو 25.23 ملین تک پہنچ گئی ہے۔زراعت اور کسانوں کی بہبود کی وزارت وزیراعظم کی قیادت اور ڈاکٹر سوامی ناتھن جی کی سفارش کے تحت 7 نکاتی حکمت عملی نافذ کررہی ہے جس میں ’’فی قطرہ زیادہ فصل‘‘ ہر کھیت کی مٹی کے معیار کے مطابق تغذیہ کی فراہمی‘ فصل کی کٹائی کے بعد نقصانات کو روکنے کی خاطر گوداموں اور کولڈ چین میں وسیع سرمایہ کاری ، خوراک کی ڈبہ بندی کے ذریعے زرعی پیداوار کی قدر میں اضافہ ، ای- نیم ، خطرات کو کم کرنے کی خاطر بہت کم لاگت پر فصلوں کی بیمہ اسکیم اور متعلقہ سرگرمیوں جیسے ڈیری – مویشی پروری ، پولٹری ، مدھو مکھی پالن ، مینڈھ پر پیڑ ، باغبانی اور ماہی گیری وغیرہ شامل ہیں۔


    زراعت کی ڈبہ بندی کے لئے ٹماٹر ، پیاز اور آلو کے کلسٹر ٹی او پی (ٹاپ) اسکیم کے تحت قائم کئے جائیں گے۔ زراعت اور زرعی صنعتوں کی نئی اکائیوں کی حاصلہ افزائی کی جارہی ہے۔ 22 ہزار دیہی ہاٹ کے لئے بنیا دی ڈھانچے کے قیام کے ضروری اقدامات کئے جارہے ہیں۔ کولڈ چین اور گوداموں کے قیام میں تیزی لائی جائے گی۔ قیمت اور مانگ سے متعلق پیش گوئی کی وجہ سے کسان یہ انتخاب کرسکیں گے کہ انہیں اپنے فائدے کو زیادہ سے زیادہ حاصل کرنے کی خاطر کون سی فصل بونی چاہئے۔


    ۔۔۔۔۔۔۔۔۔۔۔


    U- 6540

    
    
    (Release ID: 1557992) Visitor Counter : 6
    
    
      Read this release in: English , Hindi