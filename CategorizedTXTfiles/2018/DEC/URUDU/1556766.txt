      خلا ء کا محکمہ

      جی ایس ایل وی ایف 11 نے جی سیٹ 7 اے کامیابی سے داغا
      Posted On: 19 DEC 2018 1:58PM by PIB Delhi


    نئی دہلی، 19 دسمبر، خلائی تحقیقی بھارتی تنظیم اسرو کے زمین کے مدار میں چکر لگانے والے مصنوعی سیارچے کو خلاء میں لے جانے والے راکٹ (جی ایس ایل وی ایف11) نے مواصلاتی سیارچے جی سیٹ 7 اے کو سری ہری کوٹہ کے ستیشن دھون خلائی مرکز ( ایس ڈی ایس سی ) سے کامیابی کے ساتھ داغا۔


    جی ایس ایل وی ایف 11نے، ایس ڈی ایس سی کے دوسرے لانچ پیڈ سے بھارتی وقت کے مطابق سی پہر چار بجکر دس منٹ پر پرواز شروع کی۔ یہ راکٹ 2250 کلوگرام کا جی سیٹ 7 اے لے کر گیا اور تقریباً 19 منٹ بعد جی سیٹ 7 اے کو زمین کے گرد چکر لگانے والے نتقلی کے مدار (جی ٹی او) میں لے کر چھوڑ دیا۔


    وکرم سارا بھائی خلائی مرکز کے ایس سومناتھ، یو آر راؤ سیٹلائٹ سینٹر کے ڈائرکٹر پی اننی کرشنن ، اسپیس ایپلی کیشن سینٹر کے ڈائرکٹر ڈی کے داس ، ایس ڈی ایس سی کے ڈائرکٹر ایس پانڈین، رقیق پروپلزن سسٹم سینٹر ایل پی ایس سی کے ڈاکٹر وی نارائنن اور اسرو پروپلزن کمپلیکس کے ڈائرکٹر ٹی مُکیا پر مشتمل ایک ٹیم نے جس کی قیادت اسرو کے چیئرمین کے سیون نے کی، راکٹ کو داغے جانے کی کارروائیوں کی نگرانی کی۔


    مشن ڈایرکٹر موہن ایم اور سیٹلائٹ ڈائرکٹر قلعہ دار پنکج دامودر نے بھی ان کارروائیوں کی نگرانی کی۔


    یہ سیارچہ جیسے ہی راکٹ سے الگ ہوا کرناٹک کے ہاسن شہر میں واقع اسرو کے ماسٹر کنٹرول ٹھکانے (ایم سی ایف) نے جی سیٹ 7 اے کی کمان اور کنٹرول سنبھال لیا۔ سیارچہ اپنے معیارات کے مطابق معمول کا کام کاج کررہا ہے۔


    جی سیٹ 7 اے اسرو کا بھارتی مواصلات کا 39واں سیارچہ ہے جو بھارتی خطے میں صارفین کو کے یو بینڈ کی خدمات فراہم کرے گا۔


    **********


    U – 6370

    
    
    (Release ID: 1556766) Visitor Counter : 5