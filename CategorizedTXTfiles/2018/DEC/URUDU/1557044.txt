      ارضیاتی سائنس کی وزارت

      Year End Review-2018 زمینی سائنس کی وزارت:اختتام سال جائزہ-2018
      Posted On: 21 DEC 2018 8:05PM by PIB Delhi


    نئی دہلی، 21 ؍دسمبر،


    زمینی سائنس کی وزارت (ایم او ای ایس) کو موسمیات ، آب وہوا ، سمندر اور ساحلی صورت حال ، پانی ، زمینی سائنس، قدرتی آفات کے لئے خدمات فراہم کرنے اور سمندری وسائل کی پائیدار طریقے سے تلاش اور تین قطبی خطے (آرکٹک، انٹارکٹک اور ہمالیہ ) میں تلاش جستجو کا کام تفویض کیا گیا ہے۔ پچھلے 4 برسوں ، خاص طور پر سال 2018 کے دوران زمینی سائنس کی وزارت کی مختلف اسکیموں کے تحت کئی سنگ میل حاصل کئے گئے ہیں۔ ان کامیابیوں میں بہت سی ایسی خدمات ہیں جو سماج کے لئے سود مند ہیں۔ ان اہم کامیابیوں میں کچھ مندرجہ ذیل ہیں:


    اعلیٰ کارکردگی کی کمپیوٹنگ (ایچ پی سی):


    زمینی سائنس کی وزارت نے اپنی ایچ پی سی سہولیات کو 6.8 پیٹا فلاپ (ایف پی) کا اضافہ کیا ہے ، جو ا س کے دو حصوں ، انڈین انسٹی ٹیوٹ آف ٹرافیکل میٹرولوجی (آئی آئی ٹی ایم) ، پونے میں 4.0 پیٹا فلاپ صلاحیت کا ایچ پی سی اور نوئیڈا میں نیشنل سینٹر فار میڈیم رینج ویدر فار کاسٹنگ (این سی ایم آر ڈبلیو ایف) میں 2.8 پیٹا فلاپ کی صلاحیت والا ایچ پی سی شامل ہے۔ آئی آئی ٹی ایم میں نصب ’’پرتیوش‘‘ نامی ایچ پی سی کی تنصیب اور این سی ایم آر ڈبلیو ایف میں ’’مہر‘‘ نامی ایچ پی سی تنصیب کو زمینی سائنس کے مرکزی وزیر ڈاکٹر ہرش وردھن نے باالترتیب 8 جنوری 2018 کو اور 30 جنوری 2018 کو قوم کے نام وقف کیا۔ اس تنصیب کے ساتھ ہی موسم کی پیش گوئی کے زمرے میں موسم اور آب وہوا کی ماڈلنگ کی سرگرمیوں میں زبردست تبدیلی آئی ہے۔


    دنیا میں ایچ پی سی تنصیبات کی اعلیٰ ترین 500 کی فہرست میں بھارت کی درجہ بندی 368 سے بہتر ہوکر تقریبا 30 اعلیٰ ترین میں شامل ہوگئی ہے ۔ اب بھارت کو موسم ؍ آب وہوا کیلئے مخصوص ایچ پی سی وسائل کی برادری میں جاپان ، برطانیہ اور امریکہ کے بعد چوتھی پوزیشن پر رکھا گیا ہے۔


    یہ تنصیب بھارت کے شہریوں کو اپنے مختلف آپریشنل ، تحقیق وترقی کی سرگرمیوں کے ذریعے عالمی سطح کی پیش گوئی خدمات فراہم کرنے کی وزارت کی مسلسل کوششوں کا ایک حصہ ہے۔ زمینی سائنس کی وزارت نے سماجی فائدے کے لئے کئی خدمات شروع کی ہیں ، جو سمندری طوفان ، سیلاب ؍ خشک سالی ، سردی ؍ گرمی ، زلزلے ، سونامی وغیرہ سے ہونے والے اثرات کو کم کرنے کے لئے جدید ترین نظام قائم کرکے معیشت کے مختلف شعبوں کو فائدہ پہنچاتی ہیں۔


    موسم اور سمندری طوفان سے متعلق بہتر پیش گوئی:


    زمینی سائنس کی وزارت نے یکم جون 2018 کو ایک بہت ہائی ریزولوشن (12 کے ایم) کے جدید ترین گلوبل این سیمبل پریڈکشن سسٹم (ای پی ایس) کو نصب کیا ہے۔ ای پی ایس کا یہ ریزولوشن (12 کے ایم) دنیا میں موسم کی پیش گوئی کرنے والے تمام عالمی مراکز میں سب سے بڑا ریزولوشن ہے۔ این سیمبل پیش گوئی موسم کی پیش گوئی اور امکانات کی پیش گوئی میں غیر یقینی صورت حال کو ختم کرتا ہے۔ این سیمبل پیش گوئی سے رواں ماڈلوں کے ذریعے فراہم کی جانے والی موسم کی معلومات میں اضافہ ہوگا جس کے نتیجے میں شدید بارش اور استوائی طوفان کی پیش گوئی کی گئی ہے۔


    وزارت کے ذریعے موسم سے متعلق فراہم کی جانے والی خدمات کے معیار میں پچھلے 4 برسوں کے دوران بڑی تبدیلی آئی ہے ، خاص طور پر شدید بارش اور استوائی طوفانوں سے متعلق پیش گوئی میں قابل قدر بہتری حاصل ہوئی ہے۔


    سال 2014 سے 2017 کے دوران پیش گوئی کا ریکارڈ 48،24 اور 72 گھنٹوں کے لئے 89 ، 142 ، 207، کے ایم رہا جبکہ 2007-2013 کے دوران 125، 202 ، 268 کے ایم رہا۔ 2007 سے 2013 کے عرصے کے مقابلے 24 ،48 اور 72 گھنٹے کے لئے پیش گوئی میں 2014-17 کے عرصے کےد وران پیش گوئی میں غلطی کے امکان میں 29 ، 30 اور 23 فیصد کی کمی آئی ۔


    سال 2018 کے دوران شمالی بحر ہند (این آئی او) میں 4.5 طوفانوں کی معمول کی فریکوئنسی کے برخلاس 6 استوائی سمندری طوفان تشکیل پائے ہیں۔ عالمی محکمے موسمیات کی تنظیم ڈبلیو ایم او نے بحر عرب پر بننے والے سمندری طوفان ساگر (16 سے 21 مئی ) ، کے بارے میں ایڈوائزری جاری کرنے کے لئے بھارتی محکمہ موسمیات (آئی ایم ڈی) کی سفارش کی ہے۔ اس کے علاوہ بحر عرب میں 21 سے 27 مئی کے دوران شدید سمندری طوفان میکونو اور (6 سے 15 اکتوبر کے درمیان) وی ایس سی ایس لوبَن اور وی ایس سی ایس تتلی (8 سے 13 اکتوبر) کے بارے میں پیش گوئی کی گئی تھی جس سے ان کے اثرات کو کم سے کم کرنے اور بہت سی جانوں کو بچانے میں مدد ملی۔


    ایک ممبئی کے موسم سے متعلق لائیو موبائل ایپ آئی ایم ڈی کے ذریعے ناپے گئے زمینی ریکارڈ اور گریٹر ممبئی کی میونسپل کارپوریشن ، بارش سے متعلق خصوصی مقامی خبر دینے پر سفر-ممبئی ایپ سے تمام تازہ معلومات حاصل کی جاسکتی ہیں۔ فی الحال یہ ایپ ممبئی شہر کے باہر آس پاس ، مضافاتی علاقوں ، نوی ممبئی اور آس پاس کے علاقوں میں تقریبا ایک سو مقامات کا احاطہ کررہی ہے۔


    زرعی-موسمیات کی مشاورتی خدمات (اے اے ایس):


    زرعی تحقیق کی بھارتی کونسل (آئی سی اے آر) کے اشتراک سے وزارت کسانوں کے فائدے کے لئے ضلع سطح پر زرعی موسمیاتی مشاورتی خدمات (اے اے ایس) فراہم کرتی ہے۔ کسانوں کو ان خدمات کا فائدہ اپنی مختلف سرگرمیوں، جیسے بوائی ، آ ب پاشی، کیمیاوی کھاد اور کیڑے مار ادویات ڈالنے، کٹائی اور موسم کی آفات سے فصلوں کو بچانے کے لئے اٹھاتے ہیں۔ فی الحال تقریبا 4 کروڑ کسان اپنی علاقائی زبانوں میں فصلوں سے متعلق زرعی ، موسمیاتی ، مشاورت حاصل کررہے ہیں۔ مانسون 2018 کے دوران موجودہ اے ایم ایف یو کی بجائے بلاک کی سطح پر مشاورتی خدمات تجرباتی طور پر 50 اضلاع کے 200 بلاکوں میں شروع کی گئی ہیں۔

                                                                                                                                                                            
سرگرمی                        2014 میں پوزیشن                                                          2018 میں پوزیشن                                                      
                                                                                                                                                                            
                                                                                                                                                                            
                                                                                                                                                                            
زرعی- موسمیاتی مشاورتی خدمات  تقریبا70 لاکھ کسان اپنی مقامی زبانوں میں اے اے ایس خدمات حاصل کررہے تھے  تقریبا 4 کروڑ کسان اپنی مقامی زبان میں اے اے ایس خدمات حاصل کررہے ہیں
                                                                                                                                                                            
                                                                                                                                                                            

    بجلی کے سیکٹر کے لئے خدمات:


    بھارتی محکمہ موسمیات (آئی ایم ڈی) اور پی او ایس او سی او نے خاص طور پر توانائی کے سیکٹر کے لئے مخصوص ایک ویب پورٹل شروع کیا ہے۔ بجلی اور نئی وقابل تجدید توانائی کی وزارت میں مرکزی وزیر مملکت (آزادانہ چارج) جناب آر کے سنگھ نے 29 اگست 2018 کو توانائی کے سیکٹر کے لئے موسمیاتی پورٹل پر ایک ریفرنس دستاویز کا اجراء کیا۔ چونکہ بجلی کے استعمال میں موسم کی تبدیلی کے ساتھ ساتھ تبدیلی ہوتی ہے اس لئے موسمیاتی کی پیش گوئی میں درجہ حرارت ، ہوا کی رفتار اور بارش وغیرہ کی پیش گوئی بجلی کے لوڈ کے تجزئے ، بجلی کی پیداوار اور تقسیم کاری کی منصوبہ بندی میں بہتر طور پر مدد کرسکتی ہیں۔


    ماہی گیری کے امکانات والے زون ( پی ایف زیڈ) کے لئے مشاورت:


    سمندری معلومات سے متعلق بھارت کی قومی خدمات کا مرکز (آئی این سی او آئی ایس) ماہی گیری کے امکانات والے زون (پی ایف زیڈ) سے متعلق مشاورت کی اپنی اہم خدمات جاری رکھے ہوئے ہے جس میں مچھلیوں کی دستیابی کے خطے کے بارے میں معلومات فراہم کی جاتی ہیں۔ پی ایف زیڈ کی مشاورت سمندری سطح کی درجہ حرارت (ایس ایس ٹی) اور سمندر کے رنگ کے علاوہ دیگر ماحولیاتی پیمانوں جیسے پانی کا صاف ہونا اور سمندر کی سطح وغیرہ پر مبنی سٹیلائٹ کے اعداد وشمار کی بنیاد پر تیار کی جاتی ہیں۔ سال 2018 کے دوران کے اس مشاورت سے فیض حاصل کرنے والوں کی تعداد میں قابل قدر اضافہ ہوا ہے۔


    یہ مشاورت یومیہ بنیاد پر ، سٹیلائٹ کے اعداد وشمار کی دستیابی پر اسمارٹ میپ اور متن کی صورت میں فراہم کی جاتی ہے، البتہ یہ معلومات سمندر کی خراب صورت حال یا اس عرصے میں، جس میں ماہی گیری پر پابندی عائد ہوتی ہے، فراہم نہیں کی جاتی۔ پہلی جنوری 2018 سے 25 اکتوبر 2018 کے درمیان 225 دن ماہی گیری کے امکانی زون (پی ایف زیڈ) سے متعلق مشاورت کثیر لسانی بنیاد پر فراہم کی گئی ہیں۔ اس کے علاوہ مالی سال 2017-18 کے دوران آئی این سی او آئی ایس نے 220 ٹونا مچھلی کے لئے بھی ایڈوائزری جاری کی ہے جس میں ماہی گیری کے لئے زیادہ سے زیادہ گہرائی کی بھی معلومات شامل ہوتی ہے۔


    پانی کو نمک سے مبرا بنانا:


    زمینی سائنس کے مرکزی وزیر ڈاکٹر ہرش وردھن نے 22 اکتوبر 2018 کو لکش دیپ کے کاوارتی میں سمندری حرارتی توانائی کنزرویشن (او ٹی ای سی) سے چلنے والے پانی کو نمک سے مبرا بنانے کے دنیا کے پہلے پلانٹ کے لئے سنگ بنیاد رکھا ہے۔


    او ٹی ای سی ، قابل تجدید توانائی کی ایک شکل ہے جس میں سمندر کی تہہ میں حرارتی اجزاء کو استعمال کیا جاتا ہے۔ لکش دیپ میں موجودہ پلانٹ جط این آئی او ٹی نے قائم کیا ہے، پانی کو نمک سے پاک کرنے کے لئے ڈیزل کے جنریٹروں کا استعمال کرتا ہے۔ مجوزہ پلانٹ او ٹی ای سی کے ذریعے فراہم کردہ صاف اور سبز توانائی کا استعمال کرے گا اور یہ پلانٹ کاوارتی میں قائم کیا جائے گا۔ اس سے نہ صرف پانی سے نمک ختم کرنے کےلئے مزید ماحول دوست پلانٹ لگانے کا راستہ صاف ہوگا بلکہ او ٹی ای سی ٹیکنالوجی کو میدانی علاقوں میں استعمال میں بھی مدد دے گا۔


    این آئی او ٹی نے مرکز کے زیر اہتمام لکش دیپ کے امینی، اینڈراتھ، چیتلت، کدامت، کالپینی اور کلتان جزیروں میں 187.87 کروڑ روپے کی لاگت سے 2 سال کے عرصے میں ڈیڑھ لاکھ لیٹر یومیہ صلاحیت والے ایل ٹی ٹی ڈی پلانٹ لگانے کا کام شروع کیا ہے۔


    مرکزی وزیر ڈاکٹر ہرش وردھن کاوارتی میں سنگ بنیاد رکھنے کی ایک تقریب میں لکش دیپ کے ایڈمنسٹریٹر کے ساتھ


    جزیروں کے لئے سمندری سائنس اور ٹیکنالوجی:


    پورٹ بلیئر میں جزائر کے لئے سمندری سائنس اور ٹیکنالوجی کا اٹل سینٹر کا افتتاح سائنس اور ٹیکنالوجی ، ماحولیاتی وجنگلات اور زمینی سائنس کے مرکزی وزیر ڈاکٹر ہرش وردھن نے 15 ستمبر 2018 کو کیا ہے۔ اس مرکز کی سرگرمیوں میں ساحل سے دور کھلے سمندر میں سمندری مچھلیوں کے لئے کیج کلچر ، گہری سمندر کی مائیکرو بائل ٹیکنالوجی، اینٹی نوبک ٹیریا اور گہری سمندر کے دوسرے مائکرو آرگنزم، آئیسولیشن اور بائیو مولیوکول کی پیدوار وغیرہ پر توجہ مرکوز کی جائے گی۔


    ساحلی تحقیق:


    ہندوستانی ساحل کے متنوع اور پیداوری ماحولیاتی نظام، جیسے دریا کا دہانہ ، دلدلی علاقہ ، چمرنگ کے درخت ، پتھریلے ساحل، کورل ریف وغیرہ کو تسلیم کرتے ہوئے زمینی سائنس کی وزارت نے چنئی میں موجودہ مرکز کی ساحلی تحقیق کے لئے اپریل 2018 میں بہترین کارکردگی کے مرکز کے طور پر تنظیم نو کی ہے۔ آب وہوا میں تحقیق کے لئے قومی مرکز (این سی سی آر) وزارت سے منسلک ایک ایسا دفتر ہے جس کے دائرہ اختیار میں ملک کی سماجی ضروریات کو حل کرنا ہے۔ یہ این سی سی آر نیلگوں معیشت کے وسائل کے پائیدار بندوبست اور تحفظ کے لئے دوسری ساحلی ریاستوں کے اشتراک سے سائنسی اورتکنیکی امداد فراہم کرے گا۔ یہ اہم ساحلی معاملات کو حل کرنے کے لئے مضبوط ادارہ جاتی اور سائنسی حل پیش کرنے میں مدد کرے گا، جو قومی تعمیر میں مددگار ہوگا۔


    سائنس اور ٹیکنالوجی، ماحولیات ، جنگلات اور آب وہوا میں تبدیلی اور زمینی سائنس کے مرکزی وزیر ڈاکٹر ہرش وردھن نے دو نومبر 2018 کو آندھر اپردیش کے وشاکھا پٹنم میں دولفن ہل پر این سی سی آر اور بھارتی محکمہ موسمیات (آئی ایم ڈی ) کے لئے ایک مشترکہ تربیتی مرکز کے قیام کے لئے سنگ بنیاد رکھا۔


    ہندوستانی ساحلوں پر سمندری پانی کے معیار کی نگرانی (ایس ڈبلیو کیو ایم) پروگرام کے تحت این سی سی آر 25 پیمانوں کے موسمی اعداد وشمار ، جیسے فیزیوکیمیکل ، بائیولوجیکل اور مائیکرو بائیولوجیکل خصوصیات سمندری پانی اور سمندری تہہ کے دیگر اجزاء سے متعلق اعداد وشمار کو معیاری پروٹوکول کا استعمال کرتے ہوئے یکجا کرتا ہے اور ان کا تجزیہ کرتا ہے۔ اس سلسلے میں پانی کے (سطح پر ، بیچ گہرائ میں اور تہہ میں) نمونے ہر آدھے کلو میٹر یا 2؍3 اور پانچ کلو میٹر کے فاصلے سے یکجا کئے جاتے ہیں۔ ایس ڈبلیو کیو ایم پروگرام کے تحت یکجا کئے گئے اعداد وشمار کی بنیاد پر ہندوستانی ساحل پر مختلف مقامات پر سمندری پانی کی کوالٹی سے متعلق ایک اسٹیٹس رپورٹ 27 جولائی 2018 کو زمینی سائنس کی وزارت کے یوم تاسیس کے موقع پر جاری کی گئی۔


    ہندوستانی ساحلی خطے میں مختلف قدرتی اور انسانی سرگرمیوں کی وجہ سے تبدیلیاں آرہی ہیں۔ ساحلی علاقے میں آبادی میں بے انتہا اضافے نے ساحلی وسائل کے لئے مانگ میں اضافہ کردیا ہے، اس لئے ساحل کے مختلف مسائل جیسے ساحلی مٹی کا کٹاؤ ، دریاؤں کا بند ہونا ، دلدل علاقہ وغیرہ جیسے مسائل کو حل کرنا ضروری ہوگیا ہے۔ این سی سی آر نے 26 برسوں کے لئے( 1990 سے 2016 تک ) ساحلی پٹی پر ہونے والی تبدیلیوں سے متعلق ایک اسٹیٹس رپورٹ تیار کی ہے۔ اس میں ساحلی پٹی پر ہونے والی تبدیلیاں ، تین طرح کے نقشے، ساحلی کٹاؤ ، زمین کے نقصان یا فائدے وغیرہ سے متعلق نقشے اور ہندوستان کی خاص ساحل کے بارے میں تفصیلات دی گئی ہیں۔ یہ رپورٹ ساحلی علاقوں میں رہنے والی آبادی اور ان کی املاک کے تحفظ کی خاطر ساحلی بندوبست کے اہم علاقے کی نشاندہی کرنے اور دیگر معاملات میں ساحلی بندوبست کرنے والوں کے لئے بہت کارآمد ہوگی ۔


    میٹرو پولیٹن میں ہوا کا معیار اور موسم کی خدمات:


    سائنس اور ٹیکنالوجی، زمینی سائنس ، ماحولیات ، جنگلات اور آب وہوا میں تبدیلی کے مرکزی وزیر ڈاکٹر ہرش وردھن نے دہلی میں انتہائی آبادی والے مقامات میں سے ایک چاندنی چوک کے قریب ٹاؤن ہال پر شہریوں کے فائدے کےلئے ہوا کی کوالٹی کی نگرانی اور پیش گوئی کے اسٹیشن کا افتتاح کیا ہے، جو پی ایم آئی ، ایچ جی، یو وی-تابکاری کے علاوہ ہوا میں آلودگی پیدا کرنے والے اجزاء اور موسم سے متعلق پیمانوں کی نگرانی کرے گا۔


    دہلی کے لئے ہوا کی کوالٹی کے بارے میں پہلے سے وارننگ کا نظام:


    امریکہ کے نیشنل سینٹر فار ایٹماسفیرک ریسرچ (این سی اے آر) کے اشتراک سے دہلی میں ہوا کی کوالٹی کے بارے میں پہلے سے وارننگ جاری کرنے والے ایک نئے نظام کا آغاز 15 اکتوبر 2018 کو کیا گیا۔ یہ نظام آلودگی کی روک تھام کے مرکزی بورڈ (سی پی سی بی) ، دہلی میں آلودگی کی روک تھام کی کمیٹی (ڈی پی سی سی) اور ہوا کے معیار اور موسم کی پیش گوئی اور تحقیق کے نظام (سفر) کے ذریعے چلائے جانے والے تقریبا 36 نگرانی اسٹیشنوں سے اعداد وشمار یکجا کرے گا۔ شمال مغربی بھارت میں پرالی جلائے جانے سے متعلق سٹیلائٹ سے حاصل ہونے والی تصاویر کے ساتھ ساتھ دھول بھری آندھی اور دیگر موسمیاتی عناصر کے بارے میں معلومات ، ٹرانسپورٹ نظام میں تال میل پیدا کرنے کی ابتدائی کوششوں میں مدد کرے گا ، جس کے نتیجے میں ہوا کی کوالٹی کے بارے میں درست پیش گوئی ہوسکے گی۔ یہ نیا نظام گریڈڈ رسپانس ایکشن پلان کو پہلے ہی نفاذ کے قابل بنانے میں مدد کرے گا۔


    چنئی کے سیلاب کی شدت میں کمی :


    زمینی سائنس کی وزارت کے ساحلی تحقیق کے قومی سینٹر (این سی سی آر) نے چنئی میں ریوینیو ایڈمنسٹریشن ، آفات کے بندوبست اور اس میں کمی لانے کے محکمے کے ساتھ ایک مفاہمت نامے پر دستخط کئے ہیں، جو گریٹر چنئی کارپوریشن کے علاقے کے لئے ساحلی سیلاب والے نظام سے متعلق شعبوں میں تکنیکی امداد فراہم کرنے کے لئے ہے اور یہ مرحلے وار نئے سی ایم اے علاقے میں بھی نافذ کیا جائے گا۔


    این سی سی آر نے گریٹر چنئی کارپوریشن (جی سی سی ) کے لئے چنئی فلڈ وارننگ سسٹم (سی- فلوز) تیار کیا ہے۔ اس نظام کے ڈیزائن میں علاقائی موسم کی پیش گوئی کے ماڈل ، سمندری لہروں کے بارے میں پیش گوئی کے ماڈل ، سیلاب سے متعلق پیش گوئی کے ساتھ ساتھ سیلاب سے پانی سے علاقوں کے زیر آب آنے سے متعلق معلومات شامل ہیں۔ چونکہ یہ نظام کثیر شعبہ جاتی طرز کا ہے اس لئے اس میں بہت سے اداروں اور تنظیمو ں کو بھی شامل کیا گیا ہے۔


    انڈین انسٹی ٹیوٹ آف ٹیکنالوجی بامبے (آئی آئی ٹی بی) قیادت کرنے والا ادارہ ہوگا جس کے ساتھ آئی آئی ٹی مدراس ، انا یونیورٹی ، ایسو- نیشنل سینٹر آف میڈیم رینج ویدر فور کاسٹنگ (این سی ایم آر ڈبلیو ایف) اور آئی ایم ڈی شامل ہوں گے۔ یہ نظام سیلاب کی سطح کے بارے میں ایک گھنٹے کے اندر اور موسم سے متعلق پیش گوئی ملنے کے 30 منٹ کے اندر پوری معلومات فراہم کرے گا۔ تازہ معلومات ہر 6 گھنٹے کے بعد فراہم کی جائے گی جسے 24 گھنٹے کی معیاری پیش گوئی کے لئے استعمال کیا جائے گا۔


    سی-فلوز 2018 کے شمال مشرقی مانسون کی صورت حال کے لئے ٹسٹ کیا جائے گا اور ایک ڈیش بورڈ اور موبائل ایپ کے ذریعے سائنسی مشاورت فراہم کرے گا، جس کے ساتھ خطرات سے متعلق پیش گوئی بھی شامل ہوگی۔


    ساحلی انجینئرنگ:

      * پڈوچیری میں ساحل سے دور ریف کا ڈیزائن اور ساحلی تحفظ کے لئے ساحلی غ ذائیت:

    شمال کی جانب ساحل کی چوڑائی 60 میٹر حاصل کرنے کے لئے پانی میں نصب اسٹیل کا ایک ویج کافی کامیاب رہا ہے۔ یہ ایک مسلس نما اسٹیل کا جنگلہ ہے جس کا وزن 800 ٹن ہے اور جس کی پیمائش 50 ایم x 60 ایم x 2.5 ایم ہے اور اسے پڈوچیری کے ساحل پر پانی کے اندر ڈھائی میٹر کی گہرائی میں 23 اگست 2018 کو بیچ ریسٹوریشن پروجیکٹ کے طور پر نصب کیا گیا تھا۔ پڈوچیری میں بیچ کی بحالی کا پروجیکٹ کامیابی کے ساتھ مکمل ہوگیا ہے۔ پڈو چیری میں پانی کے اندر ریف کی چوڑائی میں اضافہ ہوا ہے۔


    پڈوچیری کے بیچ کی بحالی کے موضوع پر ایک ورکشاپ پڈوچیری میں 11 اکتوبر 2018 کو منعقد کی گئی۔ پڈوچیری کی لیفٹیننٹ گورنر ڈاکٹر کرن بیدی (آئی پی ایس ریٹائرڈ) نے پڈوچیری بیچ کی بحالی کے پروجیکٹ پر ایک ویڈیو کی نقاب کشائی کی جبکہ پڈوچیری کے وزیراعلیٰ وی نرائن سامی نے پروجیکٹ کا بروشر جاری کیا۔ پڈوچیری حکومت کے ذریعے کئے گئے اس کام کی میڈیا اور عوام نے ستائش کی۔


    ٹیکنالوجی کی منتقلی (ٹی او ٹی):


    این آئی او ٹی نے سی ٹی کنٹرول ٹیکنالوجی کے ساحلی روبو مشاہد سے متعلق این آر ڈی سی کے ذریعے 27 اپریل 2018 کو حیدرآباد میں زمینی سائنس کی وزارت کے سکریٹری کی موجودگی میں ٹیکنالوجی کی منتقلی کے ایک معاہدے پر دستخط کئے۔پیٹنٹ والے ٹرانس ڈیوسر کی ٹیکنالوجی کی منتقلی کے لئے پیٹنٹ نمبر 278301 بھارت الیکٹرانکس لمیٹڈ (بی ای ایل) کو دیا گیا اور یہ پیداوار کی سطح پر پہنچ گیا ہے۔


    Technology Transfer to industry in April 2018


    منتخب شہروں کے لئے مائیکروزونیشن:


    چار منتخب شہروں، چنئی ، بھوبنیشور، کوئمبٹور اور مینگلور کے لئے جیو فیزیکل تحقیقات سے متعلق عرضیاتی مائیکروزونیشن کا کام شروع کیا گیا ہے۔ اس کے علاوہ مزید 8 شہروں کے لئے بھی مائیکروزونیشن کے کام کو اہم سمجھا جارہا ہے۔ ان شہروں میں پٹنہ ، میرٹھ، امرتسر ، آگرہ ، وارانسی ، لکھنؤ ، کانپور اور دھنباد شامل ہیں۔


    وزارت نے نئے شعبوں کی بھی نشاندہی کی ہے اور ملک کو بہترین خدمات فراہم کرنے کی خاطر حکمت عملی کو مزید بہتر بنانے پر زور دیا ہے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 6403

    
    
    (Release ID: 1557044) Visitor Counter : 10
    
    
    
    
    

    
    
    
    
*