      صدر جمہوریہ کا سکریٹریٹ

      یانگون کے اجتماع سے صدر جمہوریہ کا خطاب
      
      ایک مستحکم پڑوسی ملک اور مقامی برادریوں کے فروغ کے لئے میانما کی ترجیحات کے فروغ کے منصوبوں کے تئیں عہد بستگی کا اظہار
      
      میانمامیں مقیم آئی این اے کے بزرگ فوجیوں کو مبارکباد بھی دی
      Posted On: 12 DEC 2018 7:37PM by PIB Delhi


    نئی دہلی 13 دسمبر۔صدرجمہوریہ جناب رام ناتھ کووند میانما کے اپنے سرکاری دورے کے دوسرے روز 12دسمبر 2018 کے سہ پہر یانگون پہنچے۔ بعد ازاں انہوں نے سفیر ہند متعینہ میانما جناب وکرم مسری کی جانب سے اہتمام کئے جانے والے ایک شاندار تقریب استقبالیہ سے خطاب کیا ،جس میں بڑی تعداد میں ہندنژاد شہریوں اور ہندوستان سے نقل وطن کرکے میانما آنے والے لوگو ں نے شرکت کی ۔


    اس موقع پر اپنی تقریر میں صدر جمہوریہ نے ہندوستان کی ،’’ مشرق رخ ‘‘ اور ’’پڑوسی پہلے‘‘ کی پالیسیوں میں ہندوستان کے قریب ترین پڑوسی ممالک کے لئے ترجیحات پر اپنے خیالات کا اظہار کیا۔اپنی تقریر میں صدر جمہوریہ موصوف نے کہا کہ میانما دونوں ملکوں کے لئے اہم ترین ملک کی حیثیت رکھتا ہے ۔ انہوں نے کہا کہ ان پالیسیوں نے ہندوستان کو اس دنیا کے ساتھ ہم آہنگی پیدا کرنے میں مدد کی ہے ، جن میں ہندوستان ترقی یافتہ معیشتوں میں شامل ہے اور ترقی ونمو کے لئے اپنے پڑوسی ممالک کو شراکتداری کا اہل بناتے ہیں ۔ انہوں نے کہا کہ امکانات میں تجارت اور سرمایہ کاری میں ہی نہیں بلکہ توانائی اور بجلی کے گرڈ ،مواصلات و ٹرانسپورٹ اورعوام سے عوام کی رابطہ کاری کے میدان میں بھی زبردست توسیع ہوئی ہے ۔جناب رام ناتھ کووند نے کہا کہ ترقیاتی تعاون بیرونی ممالک سے ہندوستان کے مراسم اور بالخصوص اپنے پڑوسی ممالک کے ساتھ مراسم کے اہم عنصر کی حیثیت رکھتا ہے ۔ ہندوستان ڈھانچہ جاتی سہولیات کی تعمیر ، اہلیت سازی اور اداروں کے قیام میں اپنی مہارت دیگر ممالک کے ساتھ انتہائی کشادگی سے بانٹتا ہے اور یہ کام اس عزم مصمم کے ساتھ کیا جاتا ہے کہ ایک پرامن ،خوشحال اور مستحکم پڑوسی کا وجود ہرایک کے مفاد میں ہوتا ہے ۔ایسے منصوبوں پر عمل آوری میں ہندوستان کا نظریہ اپنے شراکتداروں کی ترجیحات سے مطابقت رکھتا ہے تاکہ قانون کی بالادستی اوربہتر حکمرانی کو بہتر بنایا جاسکے اور شفافیت ، اہلیتوں اور مقامی لوگوں ٹکنالوجی کی منتقلی کے تئیں عہد بستگی ،منصوبوں کو ماحولیاتی اورسماجی اعتبار سے ذمہ دار بنانے اور سب سے اہم بات یہ کہ اس بات کو یقینی بنائے رکھنے کے لئے کہ یہ منصوبے ناقابل برداشت بوجھ نہ ثابت ہوں ۔ یہ تصورات ذمہ دار ترقیاتی منصوبوں کے لئے لازمی معیارواحد کی حیثیت رکھتا ہے اور انہیں یہ دیکھ کر خوشی ہوئی ہے کہ ہندوستان اور میانما کے باہمی تعاون کی خاکہ سازی انہی اصولوں سے مطابقت رکھتے ہوئے کی گئی ہے ۔


    صدر جمہوریہ موصوف نے اپنی تقریر میں آگے کہا کہ میانما جمہوریت ،امن اور معاشی ترقی کی سمت سفر میں مسلسل عبوری ادوار سے گزررہا ہے اور ایک ہمشیرہ جمہوریت اور ایک تہذیب یافتہ ملک کی حیثیت سے ہندوستان میانما کو دریش چیلنجوں کے تئیں بخوبی واقف ہے۔گزشتہ 70 برسوں کے دوران ہندوستان نے حکمرانی کے ایسے نظام اور خاکے مرتب کئے ہیں، جنہوں نے کثرت کو قومی ترقی کے مقصد کو معاونت اور نصرت کے قابل بنادیا ہے ۔ اچھے پڑوسی ملک کے ساتھ تعاون کا یہ وہی جذبہ ہے ،جس کے ساتھ ہندوستان میانما کو قومی مفاہمت ،تعمیر نو اور معاشی ترقی کے مسائل کے تدارک کے لئے ہر قسم کی امداد فراہم کرانے کے لئے تیار ہے ۔


    بعدازاں صدرجمہوریہ جناب رام ناتھ کووند نے یانگون میں شہیدوں کے مقبرے پر خراج عقیدت پیش کیا ۔اس کے ساتھ ہی وہ مقدس شوئڈا گون پگوڈا بھی گئے ۔ صدرجمہوریہ موصوف نے یانگوں میں مقیم آزاد ہندوستان کی فوج ( انڈین نیشنل آرمی ) فوج کے 9 بقیدحیات بزرگ فوجیوں کو مبارکباد بھی دی ۔ان میں سب سے زیادہ بزرگ فوجی جناب پیرومل ہیں ۔اس سے پہلے صبح جناب رام ناتھ کووند میانما کی راجدھانی نے پائی تا سے بذریعہ طیارہ یانگون پہنچے ۔راجدھانی میں اپنی مصروفیات تمام کرکے صدر جمہوریہ ییزن ایگری کلچرل یونیورسٹی کے ایڈوانسڈ سینٹر فار ایگری کلچر ل ریسرچ اینڈ ایجوکیشن (آئی سی اے آر ای ) گئے ، جہاں انہوں نے ان ہندوستانی منصوبوں کا جائزہ لیا ،جن کا مقصد میانما کے کسانوں کی حمایت کرنا ہے اور جن پر وزارت خارجہ کی مدد کے ساتھ انڈین ایگری کلچرل ریسرچ انسٹی ٹیوٹ کے ذریعہ عمل آوری کی جارہی ہے ۔اس موقع پر صدرجمہوریہ موصوف نے ایک ایسا موبائل ایپ رسمی طور سے لانچ کیا جو کسانوں کو امداد پہنچانے کے ساتھ ساتھ خصوصی میدانوں میں کیمیائی تجزیہ پر مبنی سوائل ہیلتھ کارڈ بھی تقسیم کرتا ہے ۔یہ پہلا موقع ہے کہ میانما میں سوائل ہیلتھ کارڈ استعمال کئے جارہے ہیں۔


    بعد ازاں جناب رام ناتھ کووند پاس ہی واقع رائس بایو پارک گئے ، جہاں وزارت خارجہ کے ذریعہ فراہم کرائے جانے والے سرمائے سے ایم ایس سوامی ناتھ ریسرچ فاؤنڈیشن قائم ہے ، جو دھان کی کھیتی کے کام میں ان لاتعداد حیاتیاتی وسائل کے زیادہ سے زیادہ استعمال اور اہمیت میں اضافے کے ان امور پر کام کررہا ہے ، جن میں دھان کا پیال اور دھان کا چھلکا بھی شامل ہے ۔واضح ہوکہ دھان کے پیال اور دھان کے چھلکے جلانے سے ماحولیاتی آلودگی پیدا ہوتی ہے ، اس لئے یہ پروجیکٹ دھان کے پیال اور دھان کے چھلکے کے متبادل پیداواری طریقے استعمال کرکے مویشیوں کے لئے چارہ فراہم کرارہا ہے اور مشروم کی کھیتی کو فروغ دینے کے ساتھ ساتھ کاغذ اورکمپوسٹ کھاد تیار کررہا ہے ۔


    کل 13 دسمبر کو اپنے دورہ میانما کے آخری روز صدر جمہوریہ جناب رام ناتھ کووند یانگون میں ففتھ انٹر پرائز انڈیا ایگزی بیشن کا افتتاح کریں گے ۔اس کے ساتھ ہی صدر جمہوریہ موصوف میانما میں آباد ہندوستانی برادری کی علامت سمجھے جانے والے ،شہر میں ہی واقع کالی مندر جائیں گے ۔بعد میں جناب رام ناتھ کووند 1857 کی جنگ آزادی کی اہم ترین شخصیت شہنشاہ بہادر شاہ ظفر کے مقبرے پر خراج عقیدت پیش کریں گے ۔


    صدرجمہوریہ کی تقریر کے متن کے لئے یہا ں کلک کریں :


    Click here to see President speech.


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 6216

    
    
    (Release ID: 1555777) Visitor Counter : 2
    
    
      Read this release in: English