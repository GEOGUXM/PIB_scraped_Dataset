      کامرس اور صنعت کی وزارتہ

      جموں و کشمیر، ہماچل پردیش، اتراکھنڈ اور شمال مشرقی ریاستوں میں صنعتوں کے لئے مراعات
      Posted On: 17 DEC 2018 4:43PM by PIB Delhi


    نئی دہلی،17دسمبر 2018؍جموں و کشمیر ، ہماچل پردیش، اتراکھنڈ اور شمال مشرقی ریاستوں میں 21پروجیکٹ یا تو زیر نفاذ ہیں یا پھر ان کی تکمیل ہوچکی ہے۔ ان میں سے ہماچل پردیش، جموں وکشمیر، میزورم اور تریپورہ کے 6پروجیکٹ شامل ہیں۔یہ اطلاع صنعت وتجارت کے وزیر مملکت جناب سی آر چودھری نے آج لوک سبھا میں ایک تحریری جواب میں دی۔


    صنعت و تجارت کی وزارت کے تحت کام کرنے والا صنعتی پالیسی اور فروغ کا محکمہ (ڈی آئی پی پی)جموں و کشمیر ، ہماچل پردیش، اتراکھنڈ اور سکم سمیت شمال مشرقی ریاستوں میں صنعتوں کو مراعات دستیاب کرانے کے لئے متعدد اسکیموں کا نفاذ کررہا ہے۔


    جموں و کشمیر سے متعلق اسکیم کے تحت پلانٹ اور مشینری میں 30فیصد سرمایہ کاری کی شرح سے مرکزی سرمایہ جاتی سرمایہ کاری مراعات دستیاب کرائی جاتی ہیں، جس کی زیادہ سے زیادہ حد 5کروڑ روپے ہے۔ سینٹرل انٹرسٹ انسینٹیو (پانچ برسوں کے لئے ورکنگ کیپٹل پر 3فیصد سود کی شرح ) اورسینٹرل کمپری ہینسیو انشورنس انسینٹیو(پانچ برسوں کے لئےانشورنس پریمیم کا 100 فیصد ری ایمبرسمینٹ) دستیاب ہے۔ یہ اسکیم 15 جون 2017ء سے 31 مارچ 2022ء تک کے لئے نافذ ہے۔


    ہماچل پردیش اور اتراکھنڈسے متعلق اسکیم کے تحت پلانٹ اور مشینری میں 30فیصد سرمایہ کاری کی شرح سے مرکزی سرمایہ جاتی سرمایہ کاری مراعات اورسینٹرل کمپری ہینسیو انشورنس انسینٹیو دستیاب کرائی جاتی ہیں، جس کی زیادہ سے زیادہ حد 5کروڑ روپے ہے۔یہ اسکیم یکم اپریل 2017ء سے 31 مارچ 2022ء تک کے لئے نافذ ہے۔


    سکم سمیت شمال مشرقی ریاستوں سے متعلق اسکیم کے تحت( i ) پلانٹ اور مشینری میں 30فیصد سرمایہ کاری کی شرح سے مرکزی سرمایہ جاتی سرمایہ کاری مراعات جس کی زیادہ سے زیادہ حد 5کروڑ روپے ہے۔( ii )سینٹرل انٹرسٹ انسینٹیو (پانچ برسوں کے لئے ورکنگ کیپٹل پر 3فیصد سود کی شرح )، ( iii )سینٹرل کمپری ہینسیو انشورنس انسینٹیو(پانچ برسوں کے لئےانشورنس پریمیم کا 100 فیصد ری ایمبرسمینٹ)، ( iv )پانچ برسوں کے لئے مرکز کی حصے داری پر انکم ٹیکس ری ایمبرسمینٹ۔( v )پانچ برسوں کے لئے سی جی ایس ٹی اور آئی جی ایس ٹی میں مرکزی حکومت کی حصے داری پر جی ایس ٹی ری ایمبرسمینٹ۔( vi )روزگار مراعات۔( vii )تیار سامان پر ٹرانسپورٹ انسینٹیو شامل ہیں۔


    اس اسکیم کے تحت کوئی سنگل یونٹ کل ملاکر 200کروڑ روپے تک کی سہولت حاصل کرسکتی ہے۔


    جموں و کشمیر ، اتراکھنڈ، ہماچل پردیش اور سکم سمیت شمال مشرقی ریاستوں میں اشیاء و خدمات ٹیکس نظام کے تحت جو بجٹی سپورٹ کی اسکیم ہے اس کے فوائد میں مزید توسیع کرتے ہوئے اسے صنعتی اکائیوں میں سی جی ایس ٹی اور آئی جی ایس ٹی سے متعلق مرکزی حکومت کی جو حصے داری ہے اس میں جی ایس ٹی ری ایمبرسمینٹ کو بھی شامل کردیا گیا ہے۔یہ اسکیم یکم جولائی 2017ء سے 30 جون 2027ء تک نافذ ہے۔


    اس کے علاوہ اس اسکیم کے تحت ڈی آئی پی پی ، موڈیفائیڈ انڈسٹریل انفرااسٹرکچر اپگریڈیشن اسکیم (ایم آئی آئی یو ایس)کا نفاذ بھی کررہا ہے، جس کا مقصد کامن انڈسٹریل انفرااسٹرکچر کو اپگریڈ کرنا ہے۔


    U: 6283

    
    
    (Release ID: 1556218) Visitor Counter : 23