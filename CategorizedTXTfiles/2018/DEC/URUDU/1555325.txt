      عملے، عوامی شکایات اور پنشن کی وزارت

      ‘‘اچھی حکمرانی ۔توقعاتی اضلاع پرتوجہ ’’کے موضوع پر تھیروونتھاپورم میں علاقائی کانفرنس کا اہتمام
      Posted On: 09 DEC 2018 9:52AM by PIB Delhi


    نئی دہلی ،10دسمبر : عملہ ، عوامی شکایات اورپنشن کی وزارت ، حکومت ہند کے تحت انتظامی اصلاحات کے محکمے کے ذریعہ حکومت کیرالاکے تعاون و اشتراک سے ‘‘اچھی ۔ حکمرانی توقعاتی اضلاع پرتوجہ’’ کے موضوع پر ایک علاقائی کانفرنس کا اہتمام 11-10دسمبر ،2018کو تھیروونتھاپورم میں کیاجارہاہے ۔کیرالاکے گورنرجناب جسٹس ( سبکدوش ) پی ستھاسیوم مذکورہ دوروزہ تقریب کا افتتاح کریں گے ۔ کیرالاکے چیف سکریٹری جناب ٹام جوز اور حکومت ہند کے تحت انتظامی اصلاحات اور عوامی شکایات کے محکمے کے سکریٹری جناب کے وی ای اپن افتتاحی اوراختتامی اجلاسات سے خطاب کریں گے ۔


    مغربی اورجنوبی بھارت کی 9ریاستوں اورمرکز کے زیرانتظام کے علاقوں کے مندوبین اس کانفرنس میں شرکت کریں گے ۔ اس دوروزہ کانفرنس میں پانچ تکنیکی اجلاسات منعقد ہوں گے ۔ پہلے دن 8پریزنٹیشن موثرحکمرا نی اور توقعاتی اضلاع کے تغیرکے موضوع پر پیش کئے جائیں گے ۔بعدازاں پینل تبادلہ خیالات منعقد ہوں گے۔ دوسرے دن اچھی پہل قدمیوں کے موضوع پر چھ پریزنٹیشن پیش کئے جائیں گے یہ وہی موضوع ہوں گے، جن کے لئے وزیراعظم کے عوامی انتظام ، قومی ای ۔گورننس ایوارڈ اور عوامی انتظام کے لئے دولت مشترکہ ایسوسی ایشن انتظام ایوارڈاور بین الاقوامی اختراعی ایوارڈ دئے گئے تھے ۔ ڈی اے آرپی جی کے ایڈیشنل سکریٹری جناب وی سرینواس الوداعی اجلاس سے خطاب کریں گے ۔


    حکومت نے اب تک اس سلسلے میں 30علاقائی کانفرنسوں کا اہتمام کیاہے ۔ کانفرنس، ایک ایسے مشترکہ پلیٹ فارم کی تشکیل کی ایک کوشش ہے جس کا مقصد شہریوں پرمرتکز حکمرانی ۔بہترعوامی خدمات بہم رسانی بذریعہ ای ۔حکمرانی ، شفاف ، قابل احتساب اور شہریوں کی دوست موثرانتظامیہ کے سلسلے میں بہترین طریقہ ہائے کار ، تجربات اور ان کے نفاذ کوباہم ساجھاکرنا ہے ۔


    **************


    U-6142

    
    
    (Release ID: 1555325) Visitor Counter : 1
    
    
      Read this release in: English , Tamil