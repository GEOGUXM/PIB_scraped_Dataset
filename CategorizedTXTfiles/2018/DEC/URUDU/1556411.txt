      ا قتصادی امور کی کابینہ کمیٹی

      نئے چار لینوں والے پُل (موجودہ ایم جی سیتو کے متوازی)کی تعمیر کو کابینہ کی منظوری
      Posted On: 17 DEC 2018 2:26PM by PIB Delhi


    نئی دہلی۔ 18 ؍دسمبر۔وزیراعظم جناب نریندر مودی کی قیادت میں اقتصادی اُمور سے وابستہ کابینی کمیٹی نے ریاست بہار کے شہر پٹنہ میں 2926.82 کروڑ روپئے کی اہم لاگت سے قومی شاہراہ نمبر 19 پر دریائے گنگا پر چار لینوں والے 5.634 کلو میٹر طویل پل کی تعمیر کی تجویز کو اپنی منظوری دے دی ہے۔ یہ پُل موجودہ ایم جی سیتو سے ٹھیک 38 میٹر اوپر دریا کے چڑھاؤ کی جانب تعمیر ہونا ہے اور اس تک 0.0 کلو میٹر سے 14/500 کلو میٹر پر قومی شاہراہ 19 سے رسائی حاصل کی جاسکے گی۔ اس پروجیکٹ کی تعمیراتی مدت ساڑھے تین برس ہے اور توقع کی جاتی ہے کہ یہ پروجیکٹ جنوری 2023 تک مکمل ہوجائیگا ۔


    مذکورہ میگا پروجیکٹ 14.500 کلو میٹر طویل ہے اور بہار کے پٹنہ، سارن اور ویشالی اضلاع سے ہوکر گزرتا ہے۔ اس پروجیکٹ کے تحت موجودہ ایم جی سیتو کے متوازی 56.34 میٹر طویل اہم پل کی تعمیر ، موٹر گاڑیوں کے لئے 4 انڈر پاس (وی یو پی) ، ایک ریل اوور بریج ، 1580 میٹر طویل ایک وایا ڈکٹ ، 110 میٹر طویل ایک فلائی اوور ، چار چھوٹے پل ، پانچ بس شیلٹر اور 13 روڈ جنکشن شامل ہیں۔


    دریائے گنگا ریاست بہار کو دو حصوں میں منقسم کرتی ہے۔ شمالی بہار اور جنوبی بہار اور موجودہ چار لین کا ( 2x7 ) میٹر پرانا ایم جی سیتو دریائے گنگا پر بنا ہوا ایک اہم پل ہے جو شمالی بہار کو پٹنہ راجدھانی سے جوڑتا ہے اور ساتھ ہی ساتھ نیپال، مشرقی اترپردیش، شمالی بہار اور شمالی بنگال سے پٹنہ تک ، جنوبی بہار اور جھارکھنڈ تک کے ٹریفک کو بھی آمدورفت کی سہولت فراہم کرتا ہے۔ اگرچہ ایم جی سیتو پرانا ہے اور چار لین کا حامل پل ہے تاہم ایک اضافی پل اب ازحد شدت سے درکار ہے کیوں کہ ٹریفک کی تعداد میں بہت زیادہ اضافہ ہوچکا ہے اور یہ تعداد فی الحال 60 ہزار پی سی یو سے زائد ہے۔


    مذکورہ چار لینوں والا نیا پل موجودہ چار لین والے ایم جی سیتو کی صلاحیت کو تقویت فراہم کرتے ہوئے 8 لین پر مشتمل ٹریفک موومنٹ فراہم کریگا ۔ ا س آٹھ لینوں والے پل سے ہوکر گزرنے والا دریائے گنگا کو پار کرنے والا ٹریفک اب یعنی تعمیر کے بعد تیزی سے سفر طے کرسکے گا۔ یہ سفر آرامدہ ، سہولت کا حامل اور محفو ظ ہوگا۔ یہ پروجیکٹ کسی بھی بھیربھاڑ کے بغیر ٹریفک کی آمدورفت کو سہل بنائے گا اور سڑک استعمال کرنے والوں کیلئے بہت مفید ثابت ہوگا۔ ساتھ ہی ساتھ معاشرے کو عام طور پر اس سے سماجی- اقتصادی فوائد حاصل ہوں گے۔


    اس کے علاوہ نئے پل کا یہ پروجیکٹ تعمیرات کے دوران تقریباً 20.94 لاکھ افرادی دن کے بقدر براہ راست روزگار فراہم کریگا۔


    یہاں اس بات کا ذکر ضروری ہے کہ دریائے گنگا پر الہ آباد سے فرکاّ کے درمیان 2014 سے قبل تیرہ پل موجود تھے۔ اضافی 20 پل کی تعمیر کا منصوبہ یا تو بنایا جاچکا ہے یا یہ پایہ تکمیل کو پہنچ چکے ہیں یا 2014 کے بعد زیر تعمیر ہیں۔ اس طریقے سے مجموعی طور پر پلوں کی تعداد 33 تک پہنچ گئی ہے۔ ان میں سے 20 اضافی پل ہیں، پانچ پل ایسے ہیں جنہیں پہلے ہی ٹریفک کیلئے کھولا جاچکا ہے اور سات پلوں پر تعمیرات کاکام جاری ہے۔ بقیہ آٹھ پلوں کے پروجیکٹ ایسے ہیں جنہیں فرکاّ، صاحب گنج، مقاما اور پھاپھامؤ پر تعمیر کرنے کی تجویز ہے اور توقع کی جاتی ہے کہ کام جلدی شروع ہوجائیگا۔ موجودہ نیا گنگا برج پٹنہ میں اپنی نوعیت کے لحاظ سے الہ آباد اور فرکاّ کے مابین دریائے گنگا پر تعمیر ہونے والا تیسواں پل ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-6319

    
    
    (Release ID: 1556411) Visitor Counter : 3