      وزارت دفاع

      فضائیہ کے سربراہ نے جودھ پور میں ایویا اندرا2018 کا جائزہ لیا
      Posted On: 19 DEC 2018 6:27PM by PIB Delhi


    نئی دہلی، 18 دسمبر 2018؍فضائیہ کے سربراہ ایئر چیف مارشل بی ایس دھنووانے 19 دسمبر 2018ء کو فضائیہ کے جودھ پور اسٹیشن کا دورہ کیا، جس کا مقصد ہندوستانی فضائیہ (آئی اے ایف) اور رشین فیڈریشن ایرواسپیس فورس(آر ایف اے ایس ایف)کے درمیان اس وقت جاری ایکس ایویا اندرا 2018 میں شرکت کرنے والی فورسوں سے بات چیت کرنا تھا۔جودھ پور اسٹیشن کے ایئر آفیسرکمانڈنگ ایئر کموڈور فلپ ٹامس نے فضائیہ کے سربراہ کا استقبال کیا۔


    ایکس ایویا اندرا کے دوسرے ایڈیشن کا مقصد آر ایف اے ایس ایف اور آئی اے ایف کے ہوابازوں کو دہشت گردی کا مقابلہ کرنے کے پس منظر میں ہوائی جہازوں کے سنگل ؍ملٹی مشنوں سے واقف کرانا تھا۔30 ارکان پر مشتمل آر ایف اے ایس ایف دستے میں لڑاکا ، ٹرانسپورٹ اور ہیلی کاپٹر کے پائلٹ شامل ہیں۔


    فضائیہ کے سربراہوں کو اس مشق کے مختلف پہلوؤں سے آگاہ کیا گیا اور اس کی پیش رفت سے واقف کرایا گیا۔بات چیت سے پہلے فضائیہ کے سربراہ نے آر ایف اے ایس ایف اور آئی اے ایف ڈٹیچمنٹ کا دورہ کیا ،جہاں انہوں نے دونوں فضائی افواج کے افراد سے بات چیت کی۔


    تبادلہ خیال کے دوران فضائیہ کے سربراہ نے آر ایف اے ایس ایف ٹیم کا خیر مقدم کیا اور مشترکہ مشقوں کی اہمیت پر زور دیا، جس سے ایک دوسرے کی بہترین کارروائیوں سے واقفیت حاصل کرنے کا موقع ملتا ہے۔ انہوں نے آر ایف اے ایس ایف اور آئی اے ایف کے درمیان طویل مدت سے چلی آرہی فوجی شراکت داری کا ذکر کیا اور ان ہتھیاروں کا بھی تذکرہ کیا جو دونوں ملکوں کی فضائی فوجیں استعمال کرتی ہیں۔ انہوں نے روسی سازوسامان کی افادیت کی بھی ستائش کی ، کیونکہ اس نے آئی اے ایف کی متعدد فضائی مہموں میں ایک اہم رول ادا کیا ہے۔


    ایکس ایویا اندرا ہندوستان اور روس کے فوجی تعلقات کا ایک ثبوت ہے اور اس سے دونوں ملکوں کی فضائی فوجوں کے درمیان باہمی تعاون اور مفاہمت میں اضافہ ہوگا۔


    U: 6 360

    
    
    (Release ID: 1556694) Visitor Counter : 5