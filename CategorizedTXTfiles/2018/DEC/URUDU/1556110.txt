      ارضیاتی سائنس کی وزارت

      جنوب مغربی اور منسلکہ مغربی وسطی خلیج بنگال میں سمندری طوفان پھیٹھئی
      آندھراپردیش اور یانم (پڈوچیری) ساحلوں کے لیے طوفان کا انتباہ

      Posted On: 16 DEC 2018 7:34PM by PIB Delhi

    نئی دہلی، 16 /دسمبر گذشتہ 6 گھنٹے کی مدت کے دوران جنوب مغربی خلیج بنگال میں سمندری طوفان پھیٹھئی شمال- شمال مغرب کی جانب 16 کلو میٹر کی فی گھنٹہ کی رفتار سے مزید آگے بڑھ گیا ہے اور 16 دسمبر 2018 کو صبح ساڑھے آٹھ بجے جنوب مغرب اور منسلکہ مغربی وسطی خلیج بنگال عرض البلد 11.8 ڈگری این اور طول البلد 84.0 ڈگری ای کے قریب، ترنکومالی (سری لنکا) کے شمال مشرق میں تقریباً 460 کلو میٹر دور ، چنئی (تملناڈو) کے 430 کلو میٹر مشرق-جنوب مشرق، مچھلی پٹنم (آندھراپردیش) کے 560 کلو میٹر جنوب- جنوب مشرق اور کاکی ناڑا (آندھراپردیش) کے 600 کلو میٹر جنوب-جنوب مشرق میں مرکوز ہوگیا ہے۔ آئندہ 24 گھنٹوں کے دوران اس کی شدت میں مزید اضافہ ہونے اور اس کے شدید سمندری طوفان میں تبدیل ہونے کا امکان ہے۔ 17 دسمبر کی دوپہر کے دوران اس کے شمال- شمال مغرب کی جانب بڑھنے اور مچھلی پٹنم اور کاکی ناڑا کے درمیان آندھراپردیش کے ساحل سے گزرنے کا امکان ہے۔ لیکن ناموافق ماحولیاتی صورت حال کے باعث اس کے زمین پر آنے سے قبل کچھ کمزور ہوجانے اور ایک سمندری طوفان کی طرح ساحل کو پار کرنے کا امکان ہے۔


    پیشگوئی کے مطابق طوفان کا راستہ اور شدت کا گوشوارہ درج ذیل ہے:

                                                                                                              
تاریخ / وقت    صورتحال                                   سطح پر ہوا کی زیادہ سے زیادہ رفتار  طوفان کا زمرہ    
                                                                                                              
                                                                                                              
(آئی ایس ٹی)  (عرض البلد ڈگری این / طول البلد ڈگری ای)                                                       
                                                                                                              
                                                                                                              
                                                                                                              
16.12.18/0830  11.8/84.0                                 ہوا کا زور 80-90 سے 100             سمندری طوفان     
                                                                                                              
                                                                                                              
                                                                                                              
16.12.18/1130  12.1/83.7                                 ہوا کا زور 85-95 سے 105             سمندری طوفان     
                                                                                                              
                                                                                                              
                                                                                                              
16.12.18/1730  13.0/83.0                                 ہوا کا زور 90-100 سے 110            شدید سمندری طوفان
                                                                                                              
                                                                                                              
                                                                                                              
16.12.18/2330  13.9/82.6                                 ہوا کا زور 90-100 سے 110            شدید سمندری طوفان
                                                                                                              
                                                                                                              
                                                                                                              
17.12.18/0530  14.9/82.4                                 ہوا کا زور 80-90 سے 100             سمندری طوفان     
                                                                                                              
                                                                                                              
                                                                                                              
17.12.18/1730  16.4/82.3                                 ہوا کا زور 70-80 سے 90              سمندری طوفان     
                                                                                                              
                                                                                                              
                                                                                                              
18.12.18/0530  17.8/82.8                                 ہوا کا زور 55-65 سے 75              گہری دباؤ میں کمی
                                                                                                              
                                                                                                              
                                                                                                              
18.12.18/1730  18.6/83.5                                 ہوا کا زور 40-50 سے 60              دباؤ میں کمی     
                                                                                                              
                                                                                                              

    انتباہ:

     1. شدید بارش کا انتباہ
      * ساحلی آندھرپردیش میں 16 اور 17 دسمبر کو زیادہ تر مقامات پر بارش اور کچھ مقامات پر شدید سے شدید تر بارش کا امکان ہے۔ شمالی ساحلی آندھراپردیش کے چند مقامات پر 17 دسمبر کو شدید ترین بارش( ≥ 20 سینٹی میٹر ) کا امکان ہے۔ شمالی تملناڈو کے منسلکہ اضلاع میں 16 دسمبر کو کچھ مقامات پر شدید بارش کے ساتھ بہت سے مقامات پر بارش کا امکان ہے۔
      * اڈیشہ میں 16 دسمبر کو چند مقامات پر شدید بارش کے ساتھ بہت سے مقامات پر بارش اور 17 دسمبر کو چند مقامات پر شدید سے شدید تر بارش کے ساتھ زیادہ تر مقامات پر بارش کا امکان ہے اورجنوبی چھتیس گڑھ میں 16 اور 17 دسمبر کو چند مقامات پر شدید بارش کا امکان ہے۔ جھارکھنڈ میں 17 دسمبر کو چند مقامات پر شدید بارش اور زیادہ تر مقامات پر بارش کا امکان ہے۔
      * گنگا کے ساحل پر مغربی بنگال میں 17 دسمبر کو چند مقامات پر شدید بارش کے ساتھ زیادہ تر مقامات پر بارش کا امکان ہے۔
     1. آندھراپردیش، شمالی تمل ناڈو، پڈوچیری اور جنوبی اڈیشہ ساحلوں کے لیے ہوا کا انتباہ
      * جنوبی آندھراپردیش، شمالی تملناڈو اور پڈوچیری ساحلوں کے ساتھ ساتھ اور ان سے دور طوفانی ہوا 45-55 کلو میٹر فی گھنٹہ سے لے کر 65 کلو میٹر فی گھنٹہ تک کی رفتار سے چلے گی۔ وسطی آندھراپردیش ساحل اور پڈوچیری کے یانم ضلع کے ساتھ ساتھ اور اس سے دور 17 دسمبر کو ہوا کی رفتار میں دھیرے دھیرے شدت آنے اور اس کے 80-90 کلو میٹر فی گھنٹہ سے 100 کلو میٹر فی گھنٹہ تک ہوجانے کا امکان ہے۔ آندھراپردیش ساحل کے باقی حصوں کے ساتھ ساتھ اور ان سے دور ہوا کی رفتار 60-70 کلو میٹر فی گھنٹہ سے 80 کلو میٹر فی گھنٹہ تک ہوجانے کا امکان ہے اور شمالی تملناڈو اور پڈوچیری ساحلوں کے ساتھ ساتھ ان سے دور 17 دسمبر کو ہوا کی رفتار 40-50 کلو میٹر فی گھنٹہ سے 60 کلو میٹر فی گھنٹہ تک ہوجانے کا امکان ہے۔
      * جنوبی اڈیشہ کے ساحل پر 17 دسمبر کو ہوا کی شدت 30-40 کلو میٹر فی گھنٹہ سے 50 کلو میٹر فی گھنٹہ ہونے کا امکان ہے۔
     1. سمندری علاقوں کے لیے ہوا کا انتباہ
      * جنوب مشرقی اور منسلکہ مغربی وسطی خلیج بنگال میں ہوا کی رفتار 80-90 کلو میٹر فی گھنٹہ سے 100 کلو میٹر فی گھنٹہ تک پہنچ جانے کا امکان ہے۔ مغربی وسطی خلیج بنگال میں 17 دسمبر کو ہوا کی رفتار 80-100 کلو میٹر فی گھنٹہ سے 110 کلو میٹر فی گھنٹہ تک ہوجانے کا امکان ہے۔
      * شمال مشرقی خلیج بنگال میں ہوا کی شدت 30-40 کلو میٹر فی گھنٹہ سے 50 کلو میٹر فی گھنٹہ تک پہنچ جانے کا امکان ہے۔
     1. سمندری صورتحال
      * جنوب مشرقی اور منسلکہ مغربی وسطی خلیج بنگال کے درمیان میں سمندر میں اونچی لہریں اٹھیں گی۔ مغربی وسطی اور منسلکہ جنوب مغربی خلیج بنگال میں 16 دسمبر کی شام سے 17 دسمبر تک سمندر میں اونچی سے بہت اونچی لہریں اٹھیں گی۔ جنوبی آندھراپردیش، شمالی تملناڈو اور پڈوچیری ساحلوں کے ساتھ ساتھ اور ان سے دور سمندر کی صورتحال کے خراب سے بہت خراب ہونے کا امکان ہے اور وسطی آندھراپردیش کے ساحل اور پڈوچیری کے یانم ضلع کے ساتھ ساتھ اور ان سے دور 16 دسمبر کی شام سے 17 دسمبر کی شام تک سمندر کی صورتحال خراب رہے گی اور اونچی لہریں اٹھیں گی۔
     1. سمندری سطح میں اضافے کا انتباہ
      * سمندری طوفان سے سمندری لہر کے عام جوار سے 0.5 سے 1.0 میٹر تک اوپر اٹھنے اور ساحلی آندھراپردیش (مشرقی اور مغربی گوداوری، وشاکھاپٹنم ، کرشنا اور گنٹور اضلاع) اور پڈوچیری کے یانم ضلع میں طوفان کے ساحل پر پہنچنے کے وقت نچلے علاقوں کے ڈوب جانے کا امکان ہے۔
     1. اور ساحلی آندھراپردیش (مشرقی اور مغربی گوداوری، وشاکھاپٹنم ، کرشنا اور گنٹور اضلاع) اور پڈوچیری کے یانم ضلع میں متوقع نقصان:
      * جھونپڑیوں کو نقصان اور پیڑوں کی شاخیں ٹوٹنے سے بجلی اور ٹیلی فون کے تاروں کو معمولی نقصان ہوسکتا ہے۔ کچی سڑکوں کو زیادہ نقصان اور پکی سڑکوں کو بھی نقصان ہوسکتا ہے۔ چھوٹے درختوں کے اکھڑنے اور دھان کی فصل ، کیلے، پپیتے کے درختوں اور باغیچوں کو کچھ نقصان ہونے کا امکان ہے۔ کچے پشتوں کے ٹوٹنے کے بعد نچلے علاقوں میں سمندری پانی بھر سکتا ہے۔
     1. مجوزہ تدبیر
      * آندھراپردیش ساحل کے ساتھ ساتھ اور اس سے دور مچھلی پکڑنے کا کام 16 اور 17 دسمبر کو پوری طرح ملتوی کردیا جائے۔
      * ماہی گیروں کو مشورہ دیا جاتا ہے کہ جنوب مغربی اور مغربی وسطی خلیج بنگال میں اور آندھراپردیش ، شمالی تملناڈو اور پڈوچیری ساحلوں کے ساتھ ساتھ اور ان سے دور 17 دسمبر تک سمندر میں نہ جائیں۔
      * ماہی گیروں کو یہ مشورہ دیا جاتا ہے کہ جنوبی اڈیشہ کے ساحل کے ساتھ ساتھ اور اس سے دور 17 دسمبر کو مچھلی پکڑنے نہ جائیں۔

    جو لوگ گہرے سمندری علاقے میں چلے گئے ہیں انھیں مشورہ دیا جاتا ہے کہ ساحلوں پر لوٹ آئیں۔


    ۔ ۔ ۔ ۔ ۔ ۔ ۔ ۔ ۔ ۔


    U. No. 6275

    
    
    (Release ID: 1556110) Visitor Counter : 5
    
    
    
    
    

      
      
      
      
      
      
      
      
      
      
      
      
      
      
      
      
      
      
*