      وزارت خزانہ

      این اے سی آئی این بنگلورو : خیالات، الفاظ اور عمل میں سوچھتا اور ہمہ گیری
      Posted On: 26 DEC 2018 8:09PM by PIB Delhi


    نئیدہلی۔ 27 ؍دسمبر۔خزانہ کے وزیر مملکت جناب شیوپرتاپ شکلا نے ایک دستاویزی فلم کا اجراء کیا ہے جس کا عنوان ’’وقت کی گرد پر سبز قدموں کے نشان‘‘ ہے۔ بالواسطہ ٹیکسوں اور کسٹم کے مرکزی بورڈ (سی بی آئی سی) کے چیئرمین جناب رمیش اور سی بی آئی سی کے دیگر سینئر افسران بھی اس موقع پر دیگر حاضرین کے درمیان موجود تھے۔ یہ ایسی فلم ہے جس میں اداکار جناب وویک اوبرائے کے بطور مہمان اداکار شامل ہونے کے علاوہ اس کی ہدایت کے فرائض ایک آئی آر ایس افسر جناب انویش نے انجام دیے ہیں جو فی الحال سی جی ایس ٹی کے ڈپٹی کمشنر کے عہدے پر فائز ہیں ۔ یہ فلم قومی اکیڈمی آف کسٹمز بالواسطہ ٹیکسوں اور منشیات (این اے سی آئی این) بنگلورو کی جدیدترین ، ماحولیات دوست اور ہمہ گیر تربیتی سہولتوں کی جھلک پیش کرتی ہے جن سے سی بی آئی سی کی سبز اقدار کا اظہار ہوتا ہے۔ این اے سی آئی این بنگلورو جی ایس ٹی ، کسٹم اور منشیا ت کے سلسلے میں نہ صرف یہ کہ سی بی آئی سی کے افسران کو تربیت فراہم کرتی ہے بلکہ ریاست کے جی ایس ٹی کے افسران ، پی ایس یو کے ملازمین اور دیگر شراکت داروں کے ارکان کو بھی تربیت فراہم کرتی ہے۔


    مذکورہ فلم نہ صرف یہ کہ عالمی درجے کی تربیتی سہولتوں کو نمایا ںکرتی ہے بلکہ سی بی آئی سی نے سبز پہل قدمیوں کو اختیار کرکے معیشت حیوانات کے نظام کے تحفظ کا جو عزم کررکھا ہے اس کی جھلک بھی پیش کرتی ہے اور یہ بتاتی ہے کہ یہ تمام اُمور جی آر آئی ایچ اے (مربوط بستیوں کے جائزے سے متعلق گرین درجہ بندی) کے لئے اعلیٰ معیارات کا لحاظ رکھتے ہوئے انجام دیے جاتے ہیں۔ اس سلسلے میں موسمیاتی تقاضوں اور نظام کا بھی لحاظ رکھا جاتا ہے۔ اس کے ذریعے جدید تربیتی ہالوں ، قومی سطح کی ویڈیو کانفرنسنگ سہولتوں ، جدید ترین تجربہ گاہوں ، ہر طرح سے آراستہ و پیراستہ کتب خانوں اور ایک باقاعدہ طریقے سے آراستہ جمنازیم ، انڈور اور آؤٹ ڈور کھیل کود سہولتوں کی جھلک بھی پیش کی گئی ہے جس میں افسروں کی مجموعی ترقی کی ضروریات پر زور دیا گیا ہے۔ یہ فلم ’’سوچھتا‘‘ پر بھی زور دیتی ہے اور فلم میں صاف ستھرے اور سرسبز کیمپس کو ایک مثال کے طور پر دکھایا گیا ہے۔


    مذکورہ فلم درج ذیل ویب سائٹ www.cbic.gov.in پر دیکھی جاسکتی ہے جس میں این اے سی آئی این بنگلورو کے مثالی اقدامات نمایاں کیے گئے ہیں اور اسے نامیاتی فضلے کو کیمیاوی کھادوں میں بدلنے کے اِن ہاؤس یعنی اندرون خانہ تغیر کی سہولت اور کوڑا کرکٹ نہ پھیلنے دینے کے ازخود ہمہ گیر باغبانی نظام سے آراستہ بھی دکھایا گیا ہے اور اس سلسلے میں نامیاتی فضلے کو بدلنے والے آلات ، استعمال شدہ پانی کو سودھ کرکے از سر نو لائق استعمال بنانے اور بایوفلٹریشن سیویج ٹریٹمنٹ پلانٹ کااستعمال کرنے کا پہلو بھی نمایاں کیا گیا ہے۔ دیسی جڑی بوٹیوں اورخوشبو جاتی پودوں کو کیمپس کے احاطے میں اس انداز سے لگایا گیا ہے کہ وہ ازحد دلفریب نظارہ پیش کرتے ہیں۔ ایل ای ڈی لائٹوں اور شمسی روف ٹاپ فوٹو وولٹک پلانٹ کے ذریعے صاف ستھری اور قابل احیاء توانائی کا استعمال دکھایا گیا ہے۔


    U-6461

    
    
    (Release ID: 1557427) Visitor Counter : 6
    
    
      Read this release in: English