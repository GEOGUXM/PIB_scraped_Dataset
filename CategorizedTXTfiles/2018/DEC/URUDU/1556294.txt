      وزارت سیاحت

      سودیش درشن اسکیم کے تحت 73پروجیکٹوں کے لئے اب تک 5853.26 کروڑ روپے منظور:کے جے الفونس
      Posted On: 17 DEC 2018 8:03PM by PIB Delhi


    نئی دہلی،17دسمبر 2018؍سیاحت کے مرکزی وزیر مملکت (آزادانہ چارج)، جناب کے جے الفونس نے آج لوک سبھا میں ایک تحریری جواب میں بتایا کہ سودیش درشن اسکیم کے تحت وزارت سیاحت نے اب تک 30ریاستوں ؍مرکز کے زیر انتظام علاقوں کے 73پروجیکٹوں کے لئے اب تک 5873.26کروڑ روپے کی مرکزی مالی امداد کو منظوری دی ہے۔


    سودیش درشن اسکیم کے تحت نئے پروجیکٹوں کی منظوری ایک مسلسل جاری رہنے والا عمل ہے۔اس اسکیم کے تحت ڈیولپمنٹ کے لئے پروجیکٹوں کی نشاندہی ریاستی ؍ مرکز کے زیر انتطام علاقوں کی حکومتوں کے صلاح و مشوروں سے کی جاتی ہے۔ اس منظوری کا انحصار فنڈ کی دستیابی، معقول ڈی پی آر یعنی تفصیلی پروجیکٹ رپورٹ پیش کئے جانے ، اسکیم سے متعلق رہنما ہدایات پر عمل آوری اور پہلے جاری کئے گئے فنڈ کے استعمال پر ہے۔جن پروجیکٹوں کو منظوری دی جاچکی ہے وہ نفاذ کے مختلف مراحل میں ہیں۔


    U: 6 304

    
    
    (Release ID: 1556294) Visitor Counter : 4