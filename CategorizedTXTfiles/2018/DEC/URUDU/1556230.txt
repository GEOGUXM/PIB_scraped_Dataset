      امور داخلہ کی وزارت

      مرکزی وزیر داخلہ نے نوجوانوں کے تبادلے کے پروگرام ‘وطن کو جانو’ کے تحت جموں و کشمیر کے اسکول کے طلبا سے ملاقات کی
      
      ‘‘ہندستان کی گوناگونیت اور رواداری دنیا کے ملکوں میں بے مثال ہے’’: جناب راج ناتھ سنگھ

      Posted On: 17 DEC 2018 5:02PM by PIB Delhi

    نئی دہلی، 17 دسمبر 2018 /مرکزی وزیر داخلہ جناب راج ناتھ سنگھ نے نوجوانوں کے تبادلے کے پروگرام ‘ وطن کو جانو’ کے تحت آج یہاں جموں کشمیر کے اسکولی بچوں کے ایک اسکول سے ملاقات کی ۔ مرکزی وزارت داخلہ (ایم ایچ اے) جموں و کشمیر کے نوجوانوں اور بچوں کو واقفیت فراہم کرنے اور ملک کے دوسرے حصوں ثقافتی اور سماجی اقتصادی ترقی سے واقف کرانے کے لئے ‘وطن کو جانو’پروگرام کا انعقاد کرتی ہے۔ اس مقصد کے لئے ملیٹینسی سے متاثر ہونے والے اور سماج کے دیگر کمزور طبقوں کے نوجوانوں اور بچوں کی اس مقصد کے لئے نشاندہی کی گئی ہے۔ وزارت داخلہ میں جموں و کشمیر کے امور کے محکمے نے ریاست جموں و کشمیر کی بازآباد کاری کونسل اور سماجی فلاح و بہبود کے محکمہ کے تعاون سے پہلی کلاس سے بارہویں کلاس تک کے 244 طلبا کے لئے جس میں 46 لڑکیاں بھی شامل ہیں ، اس پروگرام کا انعقاد کیا ہے۔ یہ طلبا ریاست کے 22 اضلاع کی نمائندگی کرتے ہیں۔ ان کے ساتھ 23 ٹیچر بھی ہیں اور یہ لوگ دہلی اور لکھنؤ کے دس روزہ دورہ پر ہیں۔


    بچوں سے خطاب کرتے ہوئے جناب راج ناتھ سنگھ نے کہا کہ ہندستان ایک بے مثال ملک ہے جہاں دنیا کے تمام مذاہب کے لوگ ہم آہنگی کے ساتھ رہتے ہیں۔ انہوں نے کہا کہ کسی اور جگہ اس طرح کی رواداری کا معاشرہ دیکھنے کو نہیں ملتا ۔ مرکزی وزیر داخلہ نے کہا کہ اسلام کے تمام مسالک ہندستان میں موجود ہیں اور یہ ایک ایسی خصوصیت ہے کہ کوئی اسلامی ملک بھی اس طرح کے مسالک کا مجموعہ رکھنے میں فخر محسوس نہیں کرسکتی۔


    جناب راج ناتھ سنگھ نے کہا کہ ہندستان ایک ابھرتی ہوئی قوت ہے اور گزشتہ چار برسوں میں ہماری معیشت نویں مقام سے چھٹے مقام تک پہنچ گئی ہے۔ اگلے سال ہم پانچویں پوزیشن پر پہنچ جائیں گے اور مجھے امید ہے کہ 2030 تک دنیا کی تین اعلی معیشتوں میں شامل ہوں گے۔


    اس موقع پر شمال مشرقی ریاستوں کی ترقی کے وزیر مملکت(آزادانہ چارج) وزیر اعظم کے دفتر میں وزیر مملکت ، عوامی شکایات، عملے، پنشن اور ایٹمی توانائی نیز خلا کے وزیر مملکت ڈاکٹر جتیندر سنگھ بھی موجود تھے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 6279


    
    

    
    (Release ID: 1556230) Visitor Counter : 9