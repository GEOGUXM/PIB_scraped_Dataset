      وزارت خزانہ

      کٹووِس ، پولینڈ میں منعقدہ سی او پی 24 کے شانہ بہ شانہ وزارتِ خزانہ کی جانب سے 3 لازمی ‘‘S’’ کے موضوع پر تبادلۂ خیالات پر مبنی مقالے کا اجراء
      
      ان تین ‘‘ S ’’ میں موسمیات سے متعلق فائننس ، اسکوپ ، اسکیل اور اسپیڈ پر غور و فکر شامل ہیں

      Posted On: 04 DEC 2018 6:46PM by PIB Delhi

    نئی دہلی، 4 دسمبر / وزارتِ خزانہ کے تحت محکمۂ اقتصادی امور نے ایک تبادلۂ خیالات پر مبنی مقالہ جاری کیا ہے ، جس کا عنوان ہے ، ‘‘ تین لازمی S ’’ اس کا تعلق کلائمیٹ فائننس کے ‘‘ S ’’ سے ہے ، جس کا مطلب ‘‘ دائرۂ امکان ، پیمانے اور رفتار : ایک جائزہ’’ ہے ۔


    یہ اجراء کٹووِس ، پولینڈ میں یو این ایف سی سی سی کی سی او پی 24 کے شانہ بہ شانہ عمل میں آیا ہے ۔


    مذکورہ تبادلۂ خیال پر مبنی مقالے میں کلائیمٹ فائننس کے سلسلے میں درکار دائرۂ امکان کا تجزیہ ، پیمانہ اور رفتار شامل ہیں ۔ ترقی پذیر ممالک کی مالی ضروریات کھربوں ڈالروں میں ہیں ۔ ترقی یافتہ ممالک کی جانب سے کلائمیٹ فائننس کے سلسلے میں دیئے جانے والے تعاون میں اضافے کے تئیں اُن کی عہد بندگی اصلی شکل میں اور واضح انداز میں سامنے نہیں آئی ہے ۔ اتنا ہی اہم ایک دوسرا موضوع کلائمیٹ فائننس سے متعلق رپورٹنگ اور ٹریکنگ کا ہے ۔ اس کا تبادلۂ خیالات پر مبنی مقالے میں ترقی یافتہ ممالک کے ذریعے رپورٹ کئے گئے کلائمیٹ فائننس کے مختلف اعداد کے سلسلے میں سنجیدہ تشویشات کا اظہار کیا گیا ہے ۔ مختلف رپورٹوں میں کلائمیٹ فائننس کی ، جو تعریف بیان کی گئی ہے ، وہ یو این ایف سی سی سی کی تجاویز سے ہم آہنگ نہیں ہے ۔ استعمال کئے گئے طریقۂ ہائے کار پر بھی سوالیہ نشان لگتا ہے ۔ اس مقالے میں لازمی عناصر کی شناخت قدم بہ قدم انداز میں کرنے کی کوشش کی گئی ہے تاکہ ترقی یافتہ ممالک کی جانب سے ترقی پذیر ممالک کو فراہم کی جانے والی کلائمیٹ فائننس کی رقم میں شفافیت مضبوطی کے ساتھ آ سکے ۔


    کلائمیٹ تبدیلی سے متعلق معاملات نے حال ہی میں مرکزی حیثیت اختیار کر لی ہے کیونکہ مختلف النوع سائنٹفک رپورٹیں موسمیاتی تبدیلی کے سنجیدہ نتائج اور گلوبل وارمنگ کی جانب اشارہ کر رہی ہیں ۔ عالمی موسمیاتی عمل کی فوری ضرورت پر حد سے زیادہ زور نہیں دیا جا سکتا ۔ ایک طرف بھارت جیسے ترقی پذیر ممالک موسمیاتی تبدیلی کے خلاف متعدد اقدامات کرتے رہے ہیں اور اپنی حد تک اس کے بر عکس اثرات کو کم کرنے کے لئے اپنی صلاحیتوں کا استعمال کرتے آئے ہیں ۔ ساتھ ہی ساتھ اس عمل میں یو این ایف سی سی سی کے قواعد و ضوابط پر بھی قومی صورت حال کے مطابق عمل کیا گیا ہے اور اس سے متعلق پیرس معاہدے کا بھی لحاظ رکھا گیا ہے ۔ ترقی پذیر ممالک میں موسمیات سے متعلق کارروائیاں ایسی ہیں ، جنہیں کلائمیٹ فائننس سے مدد ملنی چاہیئے اور یہ مدد ترقی یافتہ ممالک کی جانب سے ترقی پذیر ممالک کو فراہم کی جانی چاہیئے ۔ ان تمام حقائق کے باوجود اس سلسلے میں پیش رفت اطمینان بخش نہیں رہی ہے ۔


    دسمبر ، 2018 ء میں کٹووِس میں منعقدہ سی او پی 24 میں شریک پارٹیوں کو موسمیاتی فائننس سے متعلق اِن اہم سوالات کا جواب تلاش کرنا ہو گا ۔ ایک طرف بھارت کٹووِس میں سی او پی 24 یو این ایف سی سی سی کے حوالے سے اپنا مثبت کردار ادا کرنا جاری رکھے گا ، توقع کی جاتی ہے کہ مذکورہ غور و فکر پر مبنی مقالہ اس سلسلے میں منعقد ہونے والی تفت و شنید کے دوران تمام شراکت داروں کے لئے افادیت کا حامل ثابت ہو گا ۔


    مذکورہ مقالہ درج ذیل ویب سائٹ پر دستیاب ہے : https://dea.gov.in/sites/default/files/Final%20Print.pdf


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ۔ ع ا ) ( 04 – 12 – 2018 )


    U. No. 6050


    

    
    (Release ID: 1554692) Visitor Counter : 4