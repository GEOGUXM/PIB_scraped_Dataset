      اقلیتی امور کی وزارتت

      جنوب مشرقی خلیج بنگال پر ہوا کا کم دباؤ
      
      آندھرا پردیش کے ساحل کے لئے سمندری طوفان سے پہلے کی وارننگ جاری کی گئی

      Posted On: 13 DEC 2018 7:39PM by PIB Delhi

    نئی دہلی، 13 ؍دسمبر،سٹیلائٹ سے موصولہ تازہ تصاویر اور سمندری سطح کے مشاہدات سے ظاہر ہوتا ہے کہ خلیج بنگال کے جنوب مشرق میں آج ہندوستانی وقت کے مطابق صبح ساڑھے پانچ بجے ، سری لنکا میں ترنکومالی کے مشرق- جنوب مشرق سے تقریبا 850 کلو میٹر اور تمل ناڈو میں چنئی سے 1170 کلو میٹر جنوب مشرق میں اور آندھرا پردیش کے مچھلی پٹنم سے 1350 کلو میٹر جنوب – جنوب مشرق میں 6.5 ڈگری شمالی عرض البلد 88.7 ڈگری ایسٹ طول البلد پر ہوا کا کم دباؤ بنا ہوا ہے۔ اس ہوا کے کم دباؤ میں اگلے 12 گھنٹوں میں مزید اضافہ ہونے اور اس سے اگلے 24 گھنٹوں میں سمندری طوفان کی شکل اختیار کرنے کا امکان ہے۔ اس بات کی کافی امید ہے کہ یہ ہوا کا کم دباؤ آندھرا پردیش اور اس سے متصل شمالی تمل ناڈو کے ساحل کی جانب پیش رفت کرے گا۔


    اس سمندری طوفان کے امکان سے متعلق مندرجہ ذیل پیش گوئی کی گئی ہے:

                                                                                                                                       
تاریخ ؍ وقت (ہندوستان کا معیاری)  پوزیشن (عرض البلد ؍ طول البلد)  ہوا کی زیادہ سے زیادہ رفتار (کلو میٹر فی گھنٹہ)  سمندری طوفان کا زمرہ
                                                                                                                                       
                                                                                                                                       
                                                                                                                                       
13.12.18/0530                     6.5/88.7                        40-50 سے 65 تک                                   ہوا کا کم دباؤ      
                                                                                                                                       
                                                                                                                                       
                                                                                                                                       
13.12.18/1130                     7.0/88.4                        45-55 سے 65 تک                                   ہوا کا کم دباؤ      
                                                                                                                                       
                                                                                                                                       
                                                                                                                                       
13.12.18/1730                     7.5/88.0                        50-60 سے 70 تک                                   ہوا کا شدید کم دباؤ 
                                                                                                                                       
                                                                                                                                       
                                                                                                                                       
13.12.18/2330                     8.0/87.5                        55-65 سے 75 تک                                   ہوا کا شدید کم دباؤ 
                                                                                                                                       
                                                                                                                                       
                                                                                                                                       
14.12.18/0530                     8.5/87.0                        60-70 سے 80 تک                                   سمندری طوفان        
                                                                                                                                       
                                                                                                                                       
                                                                                                                                       
14.12.18/1730                     9.5/85.7                        70-80 سے 90 تک                                   سمندری طوفان        
                                                                                                                                       
                                                                                                                                       
                                                                                                                                       
15.12.18/0530                     10.8/84.4                       80-90 سے 100 تک                                  سمندری طوفان        
                                                                                                                                       
                                                                                                                                       
                                                                                                                                       
15.12.18/1730                     12.2/83.2                       90-100 سے 110 تک                                 شدید سمندری طوفان   
                                                                                                                                       
                                                                                                                                       
                                                                                                                                       
16.12.18/0530                     13.6/82.2                       100-110 سے 120 تک                                شدید سمندری طوفان   
                                                                                                                                       
                                                                                                                                       

    وارننگ:


    1-شدید بارش کی وارننگ:

      * ساحلی آندھراپردیش اور شمالی ساحلی تمل ناڈو کے علاقوں میں 15 دسمبر 2018 کو شدید سے بہت شدید بارش ہونے کی امکان ہے۔
      * 16 دسمبر 2018 کو ساحلی آندھرپردیش کے علاقوں میں مختلف مقامات پر شدید بہت شدید بارش ہوسکتی ہے اور کچھ جگہوں پر بہت زیادہ بارش ہونے کا امکان ہے ۔ 17 تاریخ کو بھی مختلف مقامات پر شدید بارش ہوگی۔

    2-ہوا سے متعلق وارننگ:

      * 13دسمبر 2018: جنوبی خلیج بنگال کے وسطی علاقوں اور اس سے متصل بحر ہند کے کچھ علاقوں میں 45-55 کلو میٹر فی گھنٹے کی رفتار سے ہوائیں چلیں گی، جن کی رفتار 65 کلو میٹر فی گھنٹے تک پہنچ سکتی ہے۔
      * 14 دسمبر 2018: خلیج بنگال کے جنوب مشرقی علاقے اور جنوب مغربی علاقوں میں 65-75 کلو میٹر فی گھنٹے کی رفتار سے ہوائیں چلیں گی جن رفتار 85 کلو میٹر فی گھنٹے تک پہنچ سکتی ہے۔
      * 15 دسمبر 2018 : کو 45-55 کلو میٹر فی گھنٹے کی رفتار سے ، جو 65 کلو میٹر فی گھنٹے تک پہنچ سکتی ہیں، ہوائیں ساحلی آندھراپردیش اور شمالی تمل ناڈو اور پڈوچیری کے ساحل سے متصل علاقوں میں چلنے کا امکان ہے۔
      * جنوب مغربی اور اس سے متصل مغرب وسطی خلیج بنگال کے علاقوں میں سمندری لہروں کے ساتھ 90-100 کلو میٹر فی گھنٹے کی رفتار سے ہوائیں چلنے کا امکان ہے۔
      * 16 دسمبر 2018: آندھراپردیش کے ساحل سے دور صبح سے ہی 60-70 کلو میٹر فی گھنٹے کی رفتار سے ہوائیں چلیں گی جن کی رفتار 80 کلو میٹر فی گھنٹے تک پہنچ جائے گی، جس میں رفتہ رفتہ اضافہ ہونے کا امکان ہے ، شمالی تمل ناڈو اور پڈوچیری کے ساحلی علاقوں میں بھی 45-55 کلو میٹر فی گھنٹے کی رفتار سے ہوا ئیں چلیں گی جو 65 کلو میٹر فی گھنٹے کی رفتار تک پہنچ سکتی ہیں۔
      * خلیج بنگال کے مغرب وسطی اور جنوب مغربی علاقے میں سمندری طوفان کی ہواؤں کے 100-110 کلو میٹر کی رفتار سے چلنے کا امکان ہے، جن کی شدت 120 کلو میٹر فی گھنٹے تک پہنچ سکتی ہے۔

    3-سمندری صورت حال:

      * 13 دسمبر 2018 کو جنوبی خلیج بنگال اور اس سے متصل بحر ہند کے وسطی حصے میں سمندر طغیانی پر رہے گا، جبکہ 14 تاریخ کو جنوب مغربی اور اس سے متصل جنوب مشرقی خلیج بنگال میں طغیانی رہے گی۔ 15 تاریخ کو وسطی مغربی خلیج بنگال اور اس سے متصل جنوب مغربی خلیج بنگال کے سمندر میں صورت حال طغیانی پر رہے گی جبکہ 16 دسمبر کو خلیج بنگال کے جنوب مغربی علاقے میں شدید سمندری طوفان آنے کی امید ہے۔

    4-ماہی گیروں کے وارننگ:

      * ماہی گیروں کو مشورہ دیا جاتا ہے کہ وہ 13 دسمبر کو جنوبی خلیج بنگال اور اس سے متصل بحر ہند کے علاقے میں نہ جائیں ، 14 تاریخ کو جنوب مغرب اور جنوب مشرقی خلیج بنگال میں نہ جائیں۔ 15 تاریخ کو جنوب مغربی اور مغرب اور وسط مغربی خلیج بنگال میں نہ جائیں اور 16 دسمبر کو وسط مغربی اور اس سے متصل جنوب مغرب میں مچھلیوں کے شکار کے لئے نہ جائیں۔

    جو لوگ ماہی گیری کے لئے سمندر میں جاچکے ہیں انہیں مشورہ دیا جاتا ہے کہ وہ ساحل پر واپس آجائیں ۔


    U- 6226

    
    
    (Release ID: 1555882) Visitor Counter : 3
    
    
    
    
    

      
      
      
      
      
      
      
      
      
      
      
      
      
      
      
      
      
      
      
      
*