      وزارت خزانہ

      ڈی آر آئی نے چاراور پانچ دسمبر 2018کو ایک دو روزہ میٹنگ میں بین الاقوامی کسٹمز شراکتدار ایجنسیوں کے ساتھ مذاکرات مکمل کئے
      
      کسٹمز سے متعلق مختلف انتظامیہ کے مابین اعداوشمار اور خفیہ معلومات کے لین دین پر خاص زور دیا گیا ہے: منشیات ،مہنگے معدنیات اور پتھر ، کالے دھن کو جائز بنانے اورغیر قانونی معیشت کےسلسلے میں منظم جرائم کی روک تھام کے لئے باہمی حکمت عملی سے متعلق وسیع مذاکرات

      Posted On: 06 DEC 2018 1:06PM by PIB Delhi

    نئیدہلی 06 دسمبر۔بالواسطہ ٹیکسوں اور کسٹمز کے مرکزی بورڈ (سی بی آئی سی ) کے تحت محصول سے متعلق خفیہ معلومات کے ڈائریکٹوریٹ نے ، جوچیزوں کی ناجائز تجارت سے متعلق خفیہ معلومات اور تحقیقاتی ایجنسی کا کام کرتا ہے ، اپنا 61 واں یوم تاسیس منایا اور نئی دلی میں چار اور پانچ دسمبر 2018 کو علاقائی کسٹمز انفورس منٹ میٹنگ کا انعقادکیا ۔


    اس موقع پر ایک تقریب کا اہتمام چار دسمبرکو نئی دلی کے ڈاکٹر امبیڈ کر بین الاقوامی مرکز میں کیا گیا۔ مرکزی وزیر خزانہ جناب ارون جیٹلی اس تقریب میں مہمان خصوصی تھے ۔مالیہ کے سکریٹری جناب اجے بھوشن پانڈے اور سی بی آئی سی کے چیئر مین جناب ایس رمیش بھی اس موقع پر موجود تھے۔


    مرکزی وزیر خزانہ جناب ارون جیٹلی نے ڈی آر آئی اوراس کے افسران کو ان کی کارکردگی پر مبارکباددی ۔نیز ڈی آر آئی کی اعلیٰ دیانتداری، پیشہ ورانہ معیارات برقرار رکھنے نیز تقریباََ ایک بالکل صحیح تنظیم بننے کی کوشش کی تعریف کی ۔ جناب جیٹلی نے تحقیقاتی ایجنسیوں کے لئے کچھ اہم اصول بھی بتائے ، جن میں ایک خاص اصول یہ بھی ہے کہ جرم کا صحیح معنوں میں پتہ لگایا جائے ۔


    تقریب کے دوران مرکزی وزیر خزانہ نے کسٹمز اور سینٹرل ایکسائز کے ایڈیشنل کمشنر آنجہانی ایل ڈی اروڑہ کو ڈی آر آئی کےشہید تمغے سے نوازا ، جنہوں نے 1993 کے ممبئی بم دھماکوں کے ذمہ دار جرائم پیشہ افراد کے خلاف قوم کی خدمات کرتے ہوئے اپنی جان کی قربانی دی تھی۔انہوں نے ’’ ڈی آر آئی ات کرشٹ سیوا سمان‘‘ سے سابقہ افسران کو سرفراز کرنے کے ڈی آر آئی کے قدم کی بھی تعریف کی ۔


    مرکزی وزیر خزانہ نے بھارت میں اسمگلنگ سے متعلق رپورٹ 18-2017 کابھی اجرا کیا ، جس میں سونے اورغیر ملکی کرنسی ، منشیات کی تجارت ، سلامتی ، ماحول ، تجارتی گھپلے جیسے معاملات پر اسمگلنگ کے منظم رجحانات کا تجزیہ پیش کیا گیا ہے ۔اس رپورٹ کے اقتباسات مندرجہ ذیل منسلک ہیں :


    افتتاحی تقریب کے بعد علاقائی کسٹمز انفورسمنٹ کی پانچویں میٹنگ منعقد کی گئی ، جس میں ڈبلیو سی او ، انٹر پول ، یو ان اوڈی سی اورآر آئی ایل او اے پی کے علاوہ جنوبی ایشیا ، مغربی ایشیا اور ایشیا بحرالکاہل کے 21 ملکوں کے کسٹمز انفورسمنٹ کے سربراہان کو مدعو کیا گیا تھا۔


    اس دوروزہ میٹنگ کے دوران کسٹمز سے متعلق مختلف انتظامیہ کے مابین اعدادوشماراورخفیہ معلومات کے لین دین پر خصوصی توجہ دی گئی ہے۔منشیات ، مہنگے معدنیات اور پتھر ، کالے دھن کوجائز بنانے اور غیر قانونی معیشت سے متعلق منظم جرائم کی روک تھام کے لئے باہمی حکمت عملی کے بارے میں وسیع مذاکرات کئے گئے ۔


    انٹرپول،کسٹمز کی عالمی تنظیم ڈبلیو سی او ، ایران ، ماریشس اور آسٹریلیا نے ان موضوعات پر پریذینٹیشن دئے ۔ڈی آر آئی نے ’’ غیر قانونی تجارت پرقابو پانے کے لئے اعدادوشمار کے لین دین‘‘ پر پریذینٹیشن دیا ،جس میں کسٹمز سے متعلق اعدادوشمار کے موثر لین دین سے متعلق ضرورتیں ،افادیت ،فائدے اور چیلنجز کو اجاگر کیا گیا۔ اس پریذینٹیشن میں چار مرحلو ں والے ایک ماڈل کی بھی تجویز پیش کی گئی ۔اس کے بعد ڈی آر آئی نے ’’ منشیات کی اسمگلنگ ، اسمگلنگ اور منظم مالی جرائم ‘‘ کے موضوع پر ایک اور پریذینٹیشن دیا ۔


    انٹر پول نے پولیس اور کسٹمز کے درمیان تعاون کو فروغ دینے کے لئے حالیہ دنوں میں عام اقدامات کو اجاگر کیا ۔ ڈبلیو سی او کے پریذینٹیشن میں منشیات اور این پی ایس کی اسمگلنگ کے خلاف حکمت عملی اورکارروائیوں کو اجاگر کیا گیا۔ ایران میں اپنے یہاں مختلف قسم کی نشہ آور اشیا کی ضبطی کے سلسلے میں ایک تفصیلی پریذینٹیشن دیا ۔ یواین او ڈی سی (جنوبی ایشیا ) نے یواین او ڈی سی کے اصول کا ایک مختصر جائزہ پیش کیا، جس میں منشیات اورمنظم جرائم کے علاوہ دہشت گردی ،اسمگلنگ اور کرپشن شامل ہیں۔


    ماریشس سے آئے ہوئے وفد نے اپنے پریذینٹیشن میں معلومات اور خفیہ جانکاری کے ہاتھ درہاتھ لین دین پر کافی زیادہ زوردیا ۔آخری پریذینٹیشن آسٹریلیا کی طرف سے پیش کیا گیا جس میں ’’ مسافروں کی تفصیل اور ان میں سے مجرم مسافروں کو پکڑنے کی صلاحیت ‘‘ کی وضاحت کی گئی ۔جس میں مسافروں کے بارے میں جانکاری کی وضاحت کی گئی ،جس کو کافی زیادہ سراہا گیا ۔


    سبھی شریک ملکو ں نے اس بات سے اتفاق کیا کہ قریبی تعاون رکھا جائے اور سرحد پار سے کئے جانے والے منظم جرائم کی روک تھا م کی جائے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 6075

    
    
    (Release ID: 1554864) Visitor Counter : 11
    
    
      Read this release in: English , Marathi , Bengali , Malayalam