      ریلوے کی وزارت

      اسمارٹ ریلوے اسٹیشن
      Posted On: 19 DEC 2018 8:06PM by PIB Delhi


    نئی دہلی،19؍دسمبر،ہاؤسنگ اور شہری امور کی وزارت کی طرف سے شروع کئے گئے اسمارٹ سٹی پروجیکٹ کے ایک حصے کے طور پر تروپتی ، دہلی سرائے روہلہ ، نیلور ، مڈگاؤں ، چار باغ (لکھنؤ) ، گومتی نگر ، کوٹہ ، تھانے نیو ، ارناکلم جنکشن اور پڈوچیری سمیت 10 اسٹیشنوں کو جدید بنانے کے لئے ریل لینڈ ڈیولپمنٹ اتھارٹی (آر ایل ڈی اے) اور نیشنل بلڈنگ کنسٹرکشن کارپوریشن لمیٹڈ (این بی سی سی ) کے درمیان 30 جون 2017 کو ایک مفاہمت نامے پر دستخط کئے گئے تھے۔ گومتی نگر اور چار باغ ( لکھنؤ) ریلوے اسٹیشنوں کو جدید بنانے کے لئے ٹھیکے دے دئے گئے ہیں۔ اس کے علاوہ پڈوچیری اور تروپتی اسٹیشنوں کی جدید کاری کے لئے بولیاں طلب کی گئی ہیں۔


    اسٹیشنوں کی جدید کاری منصوبہ ریلوے اسٹیشنوں کے اندر اور آس پاس زمین اور خالی جگہوں کو ، جن میں ریلوے کی خالی پڑی زمین ، فضائی اسپیش ، جو ریلوے کو اپنی فوری ضرورت کے لئے درکار نہیں ہے، دلچسپی رکھنے والی پارٹیوں کو تجارتی اکائیاں قائم کرنے کی خاطر پٹے پر دی جائیں گی۔


    اسٹیشنوں کو تجارتی طور پر فروغ دینے سے حاصل ہونے والا مالیہ اسٹیشنوں کے جد ید کاری کے پروجیکٹ کے تمام اخراجات پورے کرنے اور رکھ رکھاؤ کی ذمہ داریاں پوری کرنے کے لئے کافی ہونا چاہئے۔


    یہ بات آج ریلوے کے وزیر مملکت جناب راجن گوہن نے لوک سبھا میں ایک تحریری سوال کا جواب دیتے ہوئے بتائی۔


    ۔۔۔۔۔۔۔۔۔۔۔


    (م ن-وا- ق ر)


    U- 6364

    
    
    (Release ID: 1556719) Visitor Counter : 5