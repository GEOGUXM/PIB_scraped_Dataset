      کامرس اور صنعت کی وزارتہ

      خصوصی اقتصادی زون سے برآمدات 3.33 لاکھ کروڑ روپئے کے برابر
      Posted On: 17 DEC 2018 6:32PM by PIB Delhi


    نئی دہلی، 17 دسمبر / خصوصی اقتصادی زون ( ایس ای زیڈ ) کی پالیسی اپریل ، 2000 ء میں شروع کی گئی تھی ۔ خصوصی اقتصادی زون ایکٹ ، 2005 کو پارلیمنٹ نے مئی ، 2005 ء میں منظوری دی تھی ، جب کہ صدر جمہوریہ سے اس قانون کو 23 جون ، 2005 ء کو منظوری ملی ۔ ایس ای زیڈ رول ، 2006 ، 10 فروری ، 2006 ء کو نافذ ہوئے ۔ ایس ای زیڈ اسکیم کی اہم خصوصیات مندرجہ ذیل ہیں :

     1. ایس ای زیڈ میں مجاز سرگرمیوں کے مقصد سے ایک مخصوص محصول سے پاک راہداری کو بھارت کی کسٹمز کی سرزمین سے باہر تصور کیا جائے گا ۔
     2. درآمدات کے لئے کسی لائسنس کی ضرورت نہیں ہو گی ۔
     3. مینو فیکچرنگ یا خدمات کی سرگرمیوں کی اجازت ہو گی ۔
     4. یونٹ کو پیداوار شروع ہونے سے پانچ سال تک کے لئے مثبت نیٹ بیرونی زر مبادلہ حاصل ہو گا ۔
     5. ملک میں کی جانے والی فروخت پر موجودہ ضابطوں کے مطابق مکمل کسٹمز اور در آمداتی پالیسی کی شرائط نافذ ہوں گی ۔
     6. ذیلی کنٹریکٹ دینے کی مکمل آزادی ۔
     7. برآمدات یا در آمدات کے سامان پر کسٹمز حکام کے ذریعے معمول کی جانچ نہیں ہو گی ۔
     8. ایس ای زیڈ قائم کرنے والوں ، شریک قائم کرنے والوں اور اکائیوں کو ایس ای زیڈ قانون میں دیئے گئے براہ راست اور بالواسطہ ٹیکس کے فوائد حاصل ہوں گے ۔

    سات مرکزی حکومت کے خصوصی اقتصادی زون اور ریاستی / پرائیویٹ سیکٹر کے 11 خصوصی اقتصادی زون کے علاوہ ، جو ایس ای زیڈ قانون کے نفاذ سے پہلے قائم کئے گئے تھے ، ملک میں 420 ایس ای زیڈ قائم کرنے کی تجاویز کو منظوری دی گئی ۔ 355 نوٹیفائی ایس ای زیڈ میں 230 ایس ای زیڈ کام کر رہے ہیں ۔


    ایس ای زیڈ قانون ، 2005 اور ایس ای زیڈ ضابطے ، 2006 کے تحت قائم کئے جانے والے خصوصی اقتصادی زون بنیادی طور پر پرائیویٹ سرمایہ کاری سے قائم کئے جا رہے ہیں ۔ ایس ای زیڈ قائم کرنے کے لئے مرکزی حکومت کی طرف سے کوئی فنڈ مختص نہیں کیا گیا ہے ۔ البتہ زون قائم کرنے والوں اور یونٹوں کو ایس ای زیڈ قانون اور ضابطوں کے تحت مالی رعایت اور محصولات کے فوائد دیئے جاتے ہیں ۔ 30 ستمبر، 2018 ء کو ایس ای زیڈ سے ہونے والی بر آمدات 333661 کروڑ روپئے تھی اور تقریباً 19.96 لاکھ لوگوں کو روز گار حاصل تھا ، جس میں 492312 کروڑ روپئے کی سرمایہ کاری کی گئی ہے ۔


    پچھلے تین برسوں کے دوران اور موجودہ سال کے دوران ایس ای زیڈ کے مینوفیکچرنگ سیکٹر سے ہونے والی بر آمدات کی تفصیلات مندرجہ ذیل ہیں :

                                                                                                         
سال                                   ایس ای زیڈ کے مینوفیکچرنگ سیکٹر سے ہونے والی برآمدات ( کروڑ روپئے )
                                                                                                         
                                                                                                         
                                                                                                         
2015-2016 ء                           2,14,501                                                           
                                                                                                         
                                                                                                         
                                                                                                         
2016-2017 ء                           2,37,502                                                           
                                                                                                         
                                                                                                         
                                                                                                         
2017-2018 ء                           2,67,801                                                           
                                                                                                         
                                                                                                         
                                                                                                         
2018-2019 ء ( 30 ستمبر ، 2018 ء تک )  1,60,699                                                           
                                                                                                         
                                                                                                         

    پچھلے تین برسوں کے دوران اور موجودہ سال کے دوران ایس ای زیڈ میں پیدا ہونے والے روز گار کی تفصیلات مندرجہ ذیل ہیں :

                                                                        
سال                                   ایس ای زیڈ میں روز گار * ( افراد )
                                                                        
                                                                        
                                                                        
2015-2016 ء                           15,91,381                         
                                                                        
                                                                        
                                                                        
2016-2017 ء                           17,31,641                         
                                                                        
                                                                        
                                                                        
2017-2018 ء                           19,77,216                         
                                                                        
                                                                        
                                                                        
2018-2019 ء ( 30 ستمبر ، 2018 ء تک )  19,96,610                         
                                                                        
                                                                        

    * مجموعی بنیاد پر تخمینہ


    ( ایس ای زیڈ قانون ، 2005 کے ضابطے ، مینوفیکچرنگ اور خدمات کے شعبوں پر نافذ ہیں ۔ )


    حکومت نے بھارت کی خصوصی اقتصادی زون ( ایس ای زیڈ ) پالیسی کے مطالعے کے لئے 4 جون ، 2018 ء کو میسرز بھارت فورج کے چیئر مین جناب بابا کلیانی کی سربراہی میں ممتاز افراد کا ایک گروپ تشکیل دیا تھا ۔ اس گروپ کو سونپے گئے ایک کام میں ایس ای زیڈ پالیسی کو ڈبلیو ٹی اے کے مطابق بنانا بھی تھا ۔ گروپ نے حکومت کو اپنی رپورٹ سونپ دی ہے اور بین وزارتی صلاح و مشورے کے ذریعے گروپ کی سفارشات کی جانچ کی جا رہی ہے ۔


    مذکورہ بالا معلومات کامرس و صنعت کے مرکزی وزیر مملکت سی آر چودھری نے آج لوک سبھا میں ایک تحریری جواب میں فراہم کیں ۔


    U. No. 6291

    
    
    (Release ID: 1556274) Visitor Counter : 8
    
    
    
    
    

   
   
   
   
   
   
   
   
   
   
   
   
   
   
   
   
   
   
   
   
8.