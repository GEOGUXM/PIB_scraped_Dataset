      سٹرک ٹرانسپورٹ اور شاہراہوں کی وزارت

      متبادل ایندھنوں والی گاڑیاں
      Posted On: 13 DEC 2018 7:46PM by PIB Delhi


    نئی دہلی، 13 ؍دسمبر، سڑک ٹرانسپورٹ اور شاہراہوں کے مرکزی وزیر مملکت جناب منسکھ ایل منڈاویا نے آج لوک سبھا میں ایک سوال کے جواب میں بتایا کہ متبادل ایندھنوں کو فروغ دینے اور ملک میں آلودگی کی سطح کو کم کرنے کے لئے حکومت نے ایسی ماحول دوست گاڑیوں کو فروغ دینے کے لئے فعال اقدامات کئے ہیں جو اختراعی ہیں اور جن سے قدرتی وسائل کے فعال استعمال کو فروغ ملتا ہے۔ حکومت نے اس سلسلے میں متعدد نوٹیفکیشن جاری کئے ہیں جس میں کمپریسڈ نیچرل گیس ، بائیو ڈیزل (بی- 100) ، فلیکس- فیول (ای-85) یا (ای- 100) اور ایتھنول (ای ڈی-95) ، ایل این جی اور فلیکس فیول میتھنول ایم15 یا ایم 100 ، میتھنول ایم ڈی 95 اور دہرے ایندھن کی گاڑیوں کے لئے بڑے پیمانے پر اخراج کے معیارات کی وضاحت کی ہے۔


    علاوہ ازیں، الیکٹر ک گاڑیوں کے فروغ کے لئے حکومت نے ہائبریڈ برقی نظام کے ریٹرو-فٹمنٹ یا گاڑیوں میں الیکٹرک کٹ کے لئے نوٹیفائی کیا ہے اور برقی ہائبریڈ گاڑیوں کی منظوری کے طریقہ کار کی وضاحت کی ہے۔ حکومت نے نوٹیفائی کیا ہے کہ بیٹری سے چلنے والی گاڑیوں کے لئے رجسٹریشن نشان ٹرانسپورٹ گاڑیوں کے لئے گرین بیک گراؤنڈ پر پیلے رنگ میں ہوگا اور دیگر تمام گاڑیوں میں گرین بیک گراؤنڈ پر سفید رنگ میں ہوگا۔ حکومت نے ایس او 5333 (ای) مورخہ 18 اکتوبر 2018 کے ذریعے بیٹری سے چلنے والی ٹرانسپورٹ گاڑیوں اور ایتھنول اور متھنول ایندھنوں سے چلنے والی ٹرانسپورٹ گاڑیوں کو پرمٹ کی ضرورت سے بھی مستثنیٰ کردیا ہے۔


    U- 6239

    
    
    (Release ID: 1555891) Visitor Counter : 7