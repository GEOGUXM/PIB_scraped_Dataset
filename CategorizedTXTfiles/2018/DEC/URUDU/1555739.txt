      زراعت اور کاشتکاروں کی فلاح و بہبود کی وزارت

      سوامی ناتھن کمیٹی کی رپورٹ کا نفاذ
      Posted On: 12 DEC 2018 8:12PM by PIB Delhi


    نئی دہلی ، 12 ؍دسمبر، زراعت اور کسانوں کی فلاح و بہبود کے وزیر مملکت جناب پرشوتم روپالانے آج بتایا کہ حکومت نے زراعت کی لاگت اور قیمتو ں کے کمیشن (سی اے سی پی) کی سفارشات پر زراعت کی مختلف فصلوں کی کم سے کم امدادی قیمتیں (ایم ایس پیز) طے کردی ہیں۔ اس نے ریاستی سرکاروں اور مرکزی وزارتوں کے علاوہ متعلقہ محکموں کی رائے جاننے کے بعد یہ قیمتیں طے کی ہیں۔


    کم سے کم امدادی قیمتیں ایم ایس پیز کی سفارش کرتے ہوئے سی اے سی پی زرعی اور غیر زرعی سیکٹروں کے درمیان تجارت کی شرطوں، فصل کی قیمت کی بین یکسانیت، گھریلو اور بین الاقوامی قیمتوں میں رجحانات اور ڈیمانڈ سپلائی کی صورتحال جیسے بہت سے عوامل اور پیداوار کی لاگت پر غورکرتا ہے۔ وہ صارفین پر ایم ایس پی کے متوقع اثرات اورآراضی و پانی جیسے کمیاب قدرتی وسائل کے استعمال کے ساتھ مجموعی معیشت کے بارے میں بھی غور کرتا ہے۔


    ڈاکٹر ایم ایس سوامی ناتھن کی سربراہی میں کسانوں سے متعلق قومی کمیشن نے 2006 میں اپنی رپورٹ پیش کی تھی۔ کمیشن کی ایک سفارش یہ بھی تھی کہ ایم ایس پی پیداوار کی اوسطاً لاگت سے کم سے کم 50فیصد زیادہ ہونی چاہئے۔ اس سفارش کو کسانوں کے لئے قومی پالیسی میں شامل نہیں کیا گیا تھا۔ حال ہی میں حکومت نے خریف اور ربیع کی تمام فصلوں کے لئے کم سے کم امدادی قیمت میں اضافہ کیا ہے۔ اس نے پیداوار کی 50فیصد سے زیادہ لاگت کی واپسی کے ساتھ 19-2018 سیزن کے لئے دیگر کاروباری فصلوں کے لئے بھی ایم ایس پی میں اضافہ کیا ہے۔


    ) م ن ۔ ح ا ۔ ک ا (


    U- 6187

    
    
    (Release ID: 1555739) Visitor Counter : 4