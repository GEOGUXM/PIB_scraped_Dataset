      آبی وسائل، دریائی ترقیات اور گنگا احیاء کی وزارت

      وزیراعظم جناب نریندر مودی نے پریاگ راج میں 175 کلو میٹر گندے پانی کی نکاسی کے نیٹ ورک کا افتتاح کیا، اس کے نتیجے میں گنگا گھاٹ میں گرنے والا یومیہ 7.8 کروڑ لیٹر گندا پانی کم ہوگا
      
      وزیراعظم نے پریاگ راج کے گندے پانی کے سوندھنے اور انتظام کے پروجیکٹوں کا سنگ بنیاد بھی رکھا
      
      این ایم سی جی نے صفائی ستھرائی کیلئے کمبھ میلے کے سلسلے میں مالی امداد کی منظوری دی ہے
      Posted On: 16 DEC 2018 7:28PM by PIB Delhi


    نئی دہلی۔ 17 ؍دسمبر۔قومی مشن برائے صاف ستھری گنگا (این ا یم سی جی) کو اپنی کوششوں میں دریائے گنگا میں کثافت اور آلودگی کو کم کرنے میں کمبھ میلے سے قبل اس وقت تقویت حاصل ہوئی جب وزیراعظم جناب نریندر مودی نے 175 کلو میٹر طویل گندے پانی کے سوندھنے کے نیٹ ورک کا پریاگ راج میں افتتاح کیا۔ یہ پروجیکٹ موجودہ ایس ٹی پی (گندے پانی کے سوندھنے کے پلانٹوں) تک 7.8 کروڑ لیٹر آلودہ پانی پہنچائے گا ، جہاں یہ پانی صاف ہوگا۔ یہ کام سلوری، کودرا اور پونگھاٹ پر ہوگا جہاں پہلے گندا پانی براہ راست گنگا میں مل جاتا تھا۔


    مذکورہ پروجیکٹ کا افتتاح وزیراعظم جناب نریندر مودی نے اترپردیش کے گورنر جناب رام نائک، اترپردیش کے وزیراعلیٰ جناب یوگی آدتیہ ناتھ، ڈپٹی وزیراعلیٰ جناب کیشو پرساد موریا، شہری ترقیات کے وزیر جناب سریش کے کھنہ اور دیگر عمائدین کی موجودگی میں کیا۔


    افتتاحی تقریب کے دوران وزیراعظم نے صاف ستھری گنگا کیلئے حکومت کی عہدبندگی دوہرائی اور عوام الناس کو مطلع کیا کہ نمامی گنگے پروگرام کے تحت مختلف النوع اقدامات اس سلسلے میں کیے گئے ہیں۔


    جناب نریندر مودی نے ایک شہر ایک آپریٹر اسکیم کے تحت گنگا پار/ جمنا پار کے علاقوں کیلئے دو پروجیکٹوں کا سنگ بنیاد بھی رکھا ، جس کی منظور شدہ لاگت 767.59 کروڑ روپئے ہے۔ یہ پروجیکٹ مخلوط سالانہ بنیادوں والا پی پی پی نوعیت موڈ کا ہے جس کے تحت پندرہ برسوں تک تمام تک گندے پانی کے سوندھنے کے بنیادی ڈھانچے کے آپریشن اور رکھ رکھاؤ کے تمام اُمور شامل ہیں۔ اس پروجیکٹ میں سیویج نیٹ ورک کا آئی اینڈ ڈی یعنی اسے مناسب مقامات پر موڑنا اور رخ بدلنا، گندے پانی کی پمپنگ کے اسٹیشنوں کا قیام اور یومیہ 72 ملین لیٹر کی مجموعی صلاحیت کے لئے 3 ایس ٹی پی کا انتظام (نینی- 42 ایم ایل ڈی، پھاپھامؤ- 14 ایم ایل ڈی اور جھوسی -16 ایم ایل ڈی) شامل ہیں۔


    مذکورہ پروجیکٹوں کے ساتھ پریاگ راج کے لئے جامع سیوریج کوریج فراہم ہوجائیگا اور اس کے تحت گنگا اور جمنا کے اطراف اور گرد ونواح کے علاقے بھی شامل ہوں گے۔


    مذکورہ منظور شدہ پروجیکٹ ایسے ہوں گے جن کے تحت موجودہ گندے پانی کے سوندھنے کے بنیادی ڈھانچے کی باز آبادکاری ، آپریشن اور رکھ رکھاؤکاکام بھی شامل ہوگا جس کی لاگت 904 کروڑ روپئے کے بقدر ہوگی۔ باز آبادکاری پروجیکٹوں میں نینی، نمایاداہی، راج پور، کودرا، پونگھاٹ اور سلوری کے مجموعی 254 ایم ایل ڈی کے صلاحیت والے 6 موجودہ ایس ٹی پی کے آپریشن اور رکھ رکھاؤ کے ساتھ 10 موجودہ پمپنگ اسٹیشنوں کی دیکھ ریکھ بھی شامل ہے۔


    پہلے سے منظور شدہ پروجیکٹ


    نمامی گنگے پروگرام کے تحت 10 پروجیکٹ پہلے سے ہی 2915.78 کروڑ روپئے کی لاگت سے منظور کیے جاچکے ہیں جس کے تحت 779 کلو میٹر سیوریج نیٹ ورک کی فراہمی اور 191 ایم ایل ڈی کی مجموعی صلاحیت والے 8 ایس ٹی پی کی تعمیر شامل ہے۔


    2016 کے دوران چار پروجیکٹ پہلے ہی مکمل کیے جاچکے ہیں جن کے نتیجے میں 119 ایم ایل ڈی کی سیویج صلاحیت فراہم ہوئی ہے اور 129 کلو میٹر سیوریج نیٹ ورک ہراہم ہوا ہے۔


    پریاگ راج کے تحت اے اور بی زمروں میں آنے والے دو سیوریج اضلاع کے تحت دو پروجیکٹوں ہیں اور یہ دونوں پروجیکٹ عمل درآمد کے تکمیلی مراحل کے قریب ہیں اور توقع کی جاتی ہے کہ مارچ 2019 تک مکمل ہوجائیں گی۔ ان پروجیکٹوں کے نتیجے میں 456 کلو میٹر سیوریج نیٹ ورک فراہم ہوگا اور نینی اور نمایاداہی کیلئے ایس ٹی پی فراہم ہو جائیں گے۔


    کمبھ میلہ:


    کمبھ میلہ 2019 کے دوران حکومت اترپردیش کے صفائی ستھرائی اقدامات کو تقویت پہنچاتے ہوئے این ایم سی جی نے 27500 بیت الخلاء اور 20000 پیشاب خانوں کی تعمیر کیلئے 113 کروڑ کی مالی امداد منظور کی ہے۔ پینٹ مائی سیٹی اور ایسی دیگر سرگرمیوں کیلئے اضافی طور پر 16.68 کروڑ روپئے منظور کیے گئے ہیں۔ پینٹ مائی سیٹی مہم کی تعریف وزیراعظم نے کی ہے اور اسے عوام کو شہر کے ساتھ مربوط کرنے والا قدم بتایا ہے جو کمبھ میلے کے موقع پر اس شہر کو صاف ستھرا اور آراستہ و پیراستہ بنائے گا۔ 16000 کوڑے دانوں اور لائننگ بیگ کیلئے 3.6 کروڑ روپئے کی رقم مختص کی گئی ہے۔ 53 نالوں کیلئے بائیوریمیڈیشن پروجیکٹ بھی منظور کیے گئے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-6277

    
    
    (Release ID: 1556146) Visitor Counter : 7
    
    
      Read this release in: English