      زراعت اور کاشتکاروں کی فلاح و بہبود کی وزارت

      حکومت کسانوں کے ذریعے پرالی جلانے کو روکنے کے لئے ہر طرح کی کوشش کر رہی ہے
      
      پنجاب، ہریانہ اور اترپردیش اور قومی راجدھانی خطہ دلی میں فصلوں کی باقیات کو موقع پر ہی ٹھکانے لگانے کے لئے زرعی مشین کاری کو فروغ

      Posted On: 13 DEC 2018 7:42PM by PIB Delhi

    نئی دہلی، 13 دسمبر / زراعت اور کسانوں کی فلاح و بہبود کے مرکزی وزیر جناب رادھا موہن سنگھ نے کہا ہے کہ حکومت کسانوں کے ذریعے پرالی جلانے کو روکنے کے لئے تمام طرح کی کوشش کر رہی ہے۔ مزید برآں، پنجاب ، ہریانہ اور اترپردیش اور قومی راجدھانی خطہ دلی میں فصلوں کی باقیات کو موقع پر ہی ٹھکانے لگانے کے لئے زرعی مشین کاری کوفروغ دیا جا رہا ہے۔ مرکزی فنڈ سے کل خرچ 1151.80 کروڑ روپئے رکھا گیا ہے ۔ ’’فضلے سے دولت‘‘،تک کے موضوع پر آج یہاں منعقد مضمون نگاری مقابلہ کے فاتحین کے لئے تقسیم ایوارڈ تقریب کے موقع پر خطاب کرتے ہوئے انہوں نے کہا کہ فصلوں کی باقیات کو ٹھکانے لگانے کے لئے کئی متبادل طریقے ہیں جیسے انہیں گلا کر قدرتی کھاد بنانا، جانوروں کو کھلانے کے لئے چارہ وغیرہ جس سے نہ صرف یہ کہ زرعی فضلات کو مناسب طور پر ٹھکانے لگانے میں مدد ملتی ہے۔ بلکہ اس سے کسانوں کی اضافی آمدنی بھی ہوتی ہے۔


    انہوں نے بتایا کہ ملک میں لاکھوں ٹن کوڑا کرکٹ زراعت اور زرعی باقیات سے آتے ہیں۔ ایک ڈیٹا کے مطابق ان باقیات کا70فیصد حصہ صنعتی علاقوں میں اور گھریلو ایندھن کے طور پر استعمال ہوتا ہے ۔ باقی ماندہ باقیات کو حیاتیاتی ایندھن میں منتقل کیا جاسکتا ہے ۔ زرعی فضلے کو موثر طور پر ٹھکانے لگانے سے دولت مل سکتی ہے ۔


    اس مسابقہ کا انعقاد مہاتما گاندھی کی 150 ویں سالگرہ منانے کے لئے کیا گیا تھا۔ اس کے لئے تین زمرے تھے۔ پہلا زمرہ ساتویں کلاس سے لے کر بارہویں کلاس تک کے طلبہ کے لئے تھا، دوسرا گریجویٹ اور اس کے مساوی طلبہ کے لئے اور تیسرا پوسٹ گریجویٹ اور دیگر ریسرچ کارکنوں کے لئے تھاجنہوں نے اپنے مضامین ہندی اور انگلش دونوں زبانوں میں بھیجے تھے۔ وزارت کو دونوں زبانوں میں ملک بھر سے کل 1399 مضامین موصول ہوئے تھے جس کی جانچ تین رکنی ماہرین کی کمیٹی نے کی ۔ 24 امیدواروں (13 لڑکیوں اور 11 لڑکوں ) کو آج یہاں ایوارڈ دیا گیا۔


    6230 U. No.


    

    
    (Release ID: 1555884) Visitor Counter : 7