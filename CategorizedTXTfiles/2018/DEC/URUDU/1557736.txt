      خواتین اور بچوں کی ترقیات کی وزارت

      مہیلا پولیس رضاکار اسکیم کے نفاذ کے لئے کئی ریاستوں کی تجاویز کو منظوری دی گئی
      Posted On: 28 DEC 2018 7:38PM by PIB Delhi


    نئی دہلی،28؍دسمبر،خواتین اور بچوں کی ترقی کے وزیر مملکت ڈاکٹر ویریندرکمار نے آج پارلیمنٹ میں ایک تحریری جواب میں بتایا کہ خواتین اور بچوں کی ترقی کی وزارت نے امور داخلہ کی وزارت کے اشتراک سے ریاستوں ؍ مرکز کے زیر انتظام علاقوں میں پولیس اور عوام کے درمیان ایک رابطے کے طور پر کام کرنے اور پریشانی میں مبتلا خواتین کی مدد کرنے کی خاطر مہیلا پولیس رضاکاران (ایم پی ویز) کو مقرر کرنے پر اتفاق کرلیا ہے۔ ریاستوں ؍ مرکز کے زیر انتطام علاقوں کے تمام چیف سکریٹریوں سے درخواست کی گئی ہے کہ وہ اپنی اپنی ریاستوں میں اس پہل کو اپنائیں۔ ہریانہ ایسی پہلی ریاست ہے جس نے مالی سال 2016- 17 کے دوران نربھے فنڈ کے تحت تجرباتی طور پر اس پہل کو کرنال اور مہندر گڑھ ضلع میں نافذ کیا ہے۔ اس کے علاوہ آندھرا پردیش ، گجرات ، میزورم ، چھتیس گڑھ ، کرناٹک اور مدھیہ پردیش کی ایم پی ویز نافذ کرنے کی تجویز کو بھی منظوری دے دی گئی ہے۔


    اسکیم کے تحت مہیلا پولیس رضاکاروں کو معاشرے کو اس بات پر تیار کرنا ہے کہ وہ مہیلا اور شیشو رکشک دل ( ایم اے ایس آر ڈی) تشکیل دیں اور معاشرے میں نگرانی کرنے والے گروپوں کے طور پر کام کریں۔ چونکہ یہ اسکیم بنیادی طور پر ابھی نفاذ کے ابتدائی مرحلے میں ہے اس لئے ایم پی ویز اسکیم کا تجزیہ نہیں کیا گیا ہے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 6520

    
    
    (Release ID: 1557736) Visitor Counter : 8