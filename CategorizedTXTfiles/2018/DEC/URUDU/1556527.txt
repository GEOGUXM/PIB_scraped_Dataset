      سٹرک ٹرانسپورٹ اور شاہراہوں کی وزارت

      سڑک ٹرانسپورٹ اور شاہراہوں کی وزارت نے ٹرانسپورٹ سے متعلق معلومات کے الیکٹرونک شکل میں قبول کرنے کے بارے میں اسٹینڈرڈ آپریٹنگ پروسیجرجاری کیا ہے
      Posted On: 18 DEC 2018 6:20PM by PIB Delhi


    نئی دہلی، 18 دسمبر 2018؍سڑک ٹرانسپورٹ اور شاہراہوں کی وزارت نے اسٹینڈرڈ آپریٹنگ پروسیجر(ایس او پی)جاری کیا ہے، تاکہ اس بات کو یقینی بنایا جاسکے کہ موٹر گاڑیوں کے مالکان کو اپنی دستاویزات مثلاً رجسٹریشن سرٹیفکیٹ، انشورنس، فٹ نس اور پرمٹ، ڈرائیونگ لائسنس کثافت سے متعلق سرٹیفکیٹ اور دیگر متعلقہ دستاویزات وغیرہ الیکٹرونک فارمیٹ میں دکھائی جاسکے ۔انہیں ان دستاویزات کو کاغذات کی شکل میں رکھنے کی ضرورت نہیں ہے۔الیکٹرانک شکل میں رکھی گئیں متعلقہ دستاویزات بھی قابل قبول ہوں گی۔ تمام ریاستوں اور مرکز کے زیر انتظام علاقوں کے نام ایک مراسلے میں ان پر زور دیا ہے کہ ایس او پی کا طریقہ اپنایا جائے، تاکہ سینٹرل موٹر وہیکل رولز1989 کے ضابطے 139پر عمل درآمد کو یقینی بنایا جاسکے۔


    لوگ ان دستاویزات اور دیگر معلومات کو ڈییجی لاکر ایپ یا ایم پری وہن ایپ کے ذریعے دکھاسکتے ہیں۔یہ لوگ ڈرائیونگ لائسنس یا رجسٹریشن سرٹیفکیٹ ان ایپس کے ذریعے ڈاؤن لوڈ کرسکتے ہیں اور اپنے موبائل میں محفوظ کرسکتے ہیں۔ یہ لوگ ڈرائیونگ لائسنس یا گاڑی کے کاغذات وغیرہ کو موبائل پر ایم پری وہن کے ذریعے یا انٹرنیٹ کنکٹی وٹی کے ذریعے دکھا سکتے ہیں۔قانون نافذ کرنے والی ایجنسیاں ان دستاویزات کی تفصیلات ای-چالان ایپ کے ذریعے بھی حاصل کرسکتی ہیں۔ اس اپلی کیشن میں گاڑی اور اس کے لائسنس کی آن لائن تصدیق کا انتظام ہے۔ ایم پری وہن کو آر کوڈ کی آف لائن تصدیق بھی اس پلیٹ فارم پر دستیاب ہے۔قانون نافذ کرنے والی ایجنسیاں اس مقصد کے لئے معمول کے اینڈرائیڈ موبائل ایپس کا استعمال بھی کرسکتی ہیں۔ اس مقصد کے لئے یہ ضروری نہیں ہے کہ ریاست نے واہن سارتھی پر عمل درآمد کیا ہے کہ نہیں، بشرطیکہ ان ریاستوں کے اعدادو شمار کو نیشنل رجسٹر نے باقاعدہ طورپر اپڈیٹ کیا گیاہو ۔انفورسمینٹ ایجنسیاِں، ان گاڑیوں کے بارے میں جنہیں ضبط کرنے کی ضرورت ہے، چالان کا پورا عمل جس میں ڈرائیونگ لائسنس کو ٹیگ کرنا یا رجسٹریشن سرٹیفکیٹ کو ٹیگ کرنا بھی شامل ہے، اس ایپ کے ذریعے انجام دے سکتی ہے۔


    امید ہے کے اس اقدام سے انفورسمینٹ ایجنسیوں کو فائدہ ہو گا، جنہیں اب ہاتھ میں لے کر کسی دستاویز کو دیکھنے کی ضرورت نہیں ہے۔ ان کے دفتر کو کسی کاغذی ریکارڈ کے رکھنے کی ضرورت بھی نہیں ہے۔


    سینٹرل موٹر وہیکلس رولز 1989 میں ترمیم کا نوٹیفکیشن پچھلے مہینے جاری کیا گیا تھا، لیکن وزارت کو ٹریفک ؍ٹرانسپورٹ سے متعلق نفورسمینٹ ایجنسیوں کے ذریعے اختیار کئے جانے والے طریقہ کار کے بارے میں بہت سی تجاویز موصول ہوئی ہیں، کہ وہ شہریوں کی طرف سے الیکٹرونک شکل میں پیش کی جانے والی دستاویزات کی تصدیق کریں۔


    م ن۔ج ۔ ن ع


    U: 6 3 32

    
    
    (Release ID: 1556527) Visitor Counter : 8