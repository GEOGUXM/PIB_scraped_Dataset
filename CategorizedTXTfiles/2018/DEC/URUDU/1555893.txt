      صدر جمہوریہ کا سکریٹریٹ

      صدر کووند نے ینگون میں انٹر پرائز انڈیا ایگزبیشن کا افتتاح کیا
      تاریخی کا لی مندر کا دورہ کیا اور بہادر شاہ ظفر کے مزار پر نذرانۂ عقیدت پیش کیا

      Posted On: 13 DEC 2018 7:47PM by PIB Delhi

    نئی دہلی، 13 دسمبر / صدر جمہوریہ ہند جناب رام ناتھ کووند نے میانمار کے اپنے سرکاری دورہ کے آخری دن آج (13دسمبر2018) ینگون میں پانچویں انٹر پرائز انڈیا ایگزبیشن کا افتتاح کیا۔


    اس موقع پر خطاب کرتے ہوئے صدر جمہوریہ نے کہا کہ میانمار اور ہندوستان قریبی پڑوسی ہیں لیکن ہماری تجارت اور سرمایہ کاری کی شراکت داری معمولی ہے۔ تاہم تجارت کی توسیع کرنے ، مشترکہ اقدامات کرنے اور ایک دوسرے کی ترقی میں سرمایہ کاری کرنے کے کئی مواقع ہیں۔صدر جمہوریہ نے اس بات پر خوشی ظاہر کی کہ انٹر پرائزانڈیا شو نے میانمار میں بہترین بھارتی مصنوعات ، خدمات، اختراع، تجارتی شراکت داروں، اسٹارٹ اپ اور صارفین لائےہیں۔ انہوں نے کنفیڈریشن آف انڈین انڈسٹری اور یونین آف میانمار فیڈریشن آف چیمپبرس آف کامرس کی نمائش کے انعقاد کے لئے ستائش کی۔


    صدر جمہوریہ نے کہا کہ بنیادی ڈھانچے ، جدید ترین مصنوعات اور خدمات اور ڈیجیٹل زدہ متبادل فنٹیک سے لے کر بایوٹیک تک کے اعتبار سے بھارت کی ترقی کی کہانی میں میانمار کو دینے کے لئے بہت کچھ ہے۔ انہوں نے کہا کہ میانمار انسانی اور قدرتی وسائل سے مالامال ہے۔ اگر صحیح انضباطی ماحول قائم کیا جاتا ہے، خصوصی طور پر توانائی ، ٹیلی کام ،بینکاری، انشورنس اور حفظان صحت کے شعبوں میں تو یہاں کثرت سے سرمایہ کاری ہوگی۔ اس سلسلہ میں انہوں نے کہا کہ میانمار میں الگ سے سرمایہ کاری اور غیر ملکی معاشی تعلقات کی وزارت کا قیام ایک خوش آئند قدم ہے۔


    اس سے پہلے صدر جمہوریہ نے ینگون میں تاریخی کالی مندر کے دورہ کے ساتھ اپنی سرگرمیوں کا آغاز کیا۔ اس مندر کی تاریخ تقریباً 150سال پرانی ہے اور یہ میانما میں پوری ہندنژاد کمیونٹی کے لئے ایک متحدہ علامت ہے۔ اس کے بعد صدر بہادر شاہ ظفر کے مزار پر گئے ۔ صدر نے مزار پر کینڈل جلا کر انہیں نذرانۂ عقیدت پیش کیا۔ اس طرح صدر کووند 2006 میں ڈاکٹر اے پی جے عبدالکلام کے بعد مزار کا دورہ کرنے والے دوسرے بھارتی صدر بن گئے ۔


    شام میں صدر کے ینگون میں دھماجوتی وپاسنا میڈیٹیشن سینٹر کے دورہ کے ساتھ ان کا میانمار کا سرکاری دورہ اختتام پذیر ہوا۔ یہ سینٹر مشترکہ دو طرفہ وراثت کی علامت ہے ۔ بھارت کی قدیم ترین میڈیٹیشن تکنیک وپاسنا کو میانمار کے بھکشوؤں اور ویاسنا کرنے والوں نے محفوظ رکھا ۔کہا جاتا ہے کہ یہ میانمار سے بھارت آیا ہے۔


    *********** ***


    ( م ن ۔ ن ا ۔م ف (


    U. No. 6235


    

    
    (Release ID: 1555893) Visitor Counter : 8