      نائب صدر جمہوریہ ہند کا سکریٹریٹ

      ہمہ گیرترقی کے لئے بھارت 2030کے ایجنڈے کو ازحد اہمیت دیتاہے :نائب صدرجمہوریہ ہند
      
      دہشت گردی عالمی برادری کے لئے ایک سنگین خطرہ ہے اور غربت ہم سب کے لئے ایک بڑا چیلنج ہے ؛میکسیکو کے چیمبرآف ڈیپوٹیز کے اراکین سے گفت وشنید

      Posted On: 11 DEC 2018 7:15PM by PIB Delhi

    نئی دہلی ،12دسمبر : نائب صدرجمہوریہ ہند ، جناب ایم وینکیانائیڈونے کہاہے کہ ہمہ گیر ترقی کے لئے بھارت 2030کے ایجنڈے کو ازحداہمیت دیتاہے ۔موصوف چیمبرآف ڈیپوٹیز کے اراکین ( میکسیکوکی پارلیمنٹ کی ایوان زیریں ) اور صدربین پارلیمانی یونین ( آئی پی یو) ، محترمہ گبریلاکیواس بیرون کے ساتھ گفت وشنید کررہے تھے ،جو ان سے ملنے گئے تھے ۔


    نائب صدرجمہوریہ ہند نے کہاکہ میکسیکو بھارت کا ایک بہت اہم شراکت دارہے اور بھارت میکسیکوکے تعلقات کو بہت اہمیت دیتاہے ۔ بھارت بین پارلیمانی یونین ( آئی پی یو ) کا ایک سرگرم رکن رہاہے اوراس نے تمام اجلاسات اورتقریبات میں شرکت کی ہے ۔ انھوں نے مزید کہاکہ آئی پی یو کنبے کے ساتھ ہم اپنے رشتے اورروابط کو ہمیشہ مدنظررکھتے ہیں ۔


    نائب صدرجمہوریہ ہند نے کہاکہ بھارت آئی پی یو کے ذریعہ ترجیحاتی شعبوں مثلاانسانی حقوق ، صنفی مساوات ، تحفظ اطفال ، ہمہ گیرترقیات ، موسمیاتی تبدیلی ، نقل مکانی وغیرہ کے سلسلے میں انجام دیئے جانے والے امورسے بخوبی آگہی رکھتاہے ۔انھو ں نے کہاکہ آپ کی قیادت میں آئی پی یو کے ساتھ ہم مستقبل میں افزوں ترین روابط کے قائم ہونے کی توقع رکھتے ہیں ۔


    جناب نائیڈونے کہاکہ ہمہ گیرترقیات کے لئے بھارت 2030ایجنڈے کوبہت اہمیت دیتاہے ۔ انھوں نے مزید کہاکہ 2030کا ایجنڈااور اس کے 17ترقیاتی نصب العین ( ایس ڈی جی ایس ) سے ہمارے اپنے ترقیاتی ویژن کی عکاسی ہوتی ہے۔انھوں نے مزید کہاکہ ہمارے متعدد اقدامات مثلاًبیٹی بچاؤ ، بیٹی پڑھاؤ ، سووچھ بھارت ، جن دھن یوجناوغیرہ ایس ڈی جی کے متعدد اہداف سے قریبی طورپروابستہ ہیں ۔


    نائب صدرجمہوریہ ہند نےکہاکہ دہشت گردی عالمی برادری کے لئے سنگین خطرہ ہے اوراس کا کسی مذہب سے کوئی تعلق نہیں ہے ، تاہم ہمارا ہمسایہ بدقسمتی سے اسے سرمایہ فراہم کررہاہے اوراس کی اعانت کررہاہے ۔انھوں نے مزید کہاکہ غربت ہم سب کے لئے ایک بڑا چیلنج ہے اورہمیں ایک دوسرے کے ساتھ تعاون کرناچاہیئے اورافزوں ترین تعاون اورتال میل قائم کرکے آگے بڑھنا چاہیئے ۔


    میکسیکو کے چیمبرآف ڈیپوٹیز کی رکن اورآئی پی یوکی صدرنے کہاکہ میکسیکو، بھارت کے ساتھ مستقبل میں ہرسطح پر اورہرشعبے میں باہمی روابط کو مستحکم بنانے کا متمنی ہے ۔ انھوں نے مزید کہاکہ میکسیکو ، بھارت کی براہ راست فائدہ منتقلی (ڈی بی ٹی) کی اسکیم سے استفادہ کرناچاہے گااور یہ بھی چاہے گاکہ تکنالوجی منتقلی اورضروری جانکاری کے تبادلے کے امکانات تلاش کئے جائیں اوریہ تمام چیزیں میکسیکوکے باشندگان خصوصاًحساس اور کمزورطبقات تک نیز دوردراز علاقوں میں سکونت پذیرافراد تک پہنچ سکیں ۔


    محترمہ گبریلانے کہاکہ میکسیکواس بات کے لئے مشتاق ہے کہ وہ اپنے یہاں حال ہی میں قائم کئے گئے بہبودی بینک کے ڈائرکٹرکو یہاں بھیجے تاکہ وہ یہاں آئیں اور بھارتی نظام کا مطالعہ کریں ۔ انھوں نے مزید کہاکہ میکسیکوکی قیادت میں آئی پی یو کو ترجیحاتی بنیادوں پر دہشت گردی سے نبردآزماہوناچاہیئے ۔


    **************


    U-6178

    
    
    (Release ID: 1555560) Visitor Counter : 3
    
    
      Read this release in: English