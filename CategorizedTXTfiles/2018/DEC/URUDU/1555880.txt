      اقلیتی امور کی وزارتت

      ہندستان اور سعودی عرب کے درمیان 2019 کے حج کے بارے میں جدہ میں ایک سمجھوتے پر دستخط کئے گئے
      Posted On: 13 DEC 2018 7:38PM by PIB Delhi


    نئی دہلی، 13 دسمبر 2018 /اقلیتی امور حکومت ہند کے مرکزی وزیر جناب مختار عباس نقوی اور سعودی عرب کے حج ا ور عمرہ امور کے وزیر ڈاکٹر محمد صالح بن طاہر نے آج جدہ میں ہندستان اور سعودی عرب کے درمیان 2019 کے سالانہ حج کے بارے میں ایک سمجھوتے کے بارے میں دستخط کئے۔


    جناب نقوی نے کہا کہ سعودی عرب کی حکومت نے ہندستانی عازمین حج کے تحفظ اور انہیں بہتر سہولتیں فراہم کرنے کی غرض سے ہمیشہ سرگرم اور موثر رول ادا کیا ہے۔ یہ دونوں ملکوں کے درمیان مضبوط باہمی تعلقات کا ایک حصہ ہے۔ انہوں نے کہا کہ ہندستان اور سعودی عرب کے تعلقات، سعودی عرب کے شاہ سلمان بن عبدالعزیز اور ہندستان کے وزیراعظم جناب نریندر مودی کی قیادت اور نگرانی میں نئی بلندی پر پہنچ گئے ہیں۔ دونوں ملک مضبوط کلچرل ، تاریخی ، اقتصادی اور سیاسی تعلقات میں ساجھے دار ہے۔


    جناب نقوی نے 2018 کے حج کو کامیاب بنانے میں حرمین شریفین کے نگراں شاہ سلمان بن عبدالعزیز کا ان کی رہنمائی اور سرگرم تعاون کے لئے شکریہ ادا کیا۔ انہوں نے کہا کہ حکومت ہند سعودی عرب کی حکومت ، ہندستانی قونصل خانے اور سعودی عرب میں مختلف متعلقہ ایجنسیوں کے تال اور تعاون سے 2019 کے حج کے لئے حفاظت اور بہتر سہولتیں نیز طبی سہولتیں فراہم کرنے کے لئے کام کررہی ہے۔


    جناب نقوی نے کہا کہ بڑی تعداد میں ہندستانی خواتین 2019 کے حج میں محرم کے بغیر جائیں گی۔ 2100 سے زیادہ خواتین نے 2019 کے حج میں محرم کے بغیر جانے کی درخواست دی ہے۔ پہلی مرتبہ مرکزی کی مودی حکومت نے محرم کے بغیر حج پر جانے پر خواتین کے لئے پابندی پچھلے سال اٹھائی تھی، جس کے نتیجے میں تقریباً 1300 ہندستانی مسلم خواتین 2018 کے حج پر محرم کے بغیر گئی تھیں۔ انہیں لاٹری سسٹم سے مستثنی رکھا گیا تھا۔پہلی مرتبہ 2018 میں سو سے زیادہ خواتین رابطہ کاروں اور حج اسسٹنٹس کو حج کے دوران ہندستانی خواتین کی مدد کے لئے مامور کیاگیا تھا۔


    جناب مختار عبا س نقوی نے بتایا کہ 2019 کے حج کے لئے ہندستان کی حج کمیٹی کو دو لاکھ 47 ہزار سے زیادہ درخواستیں موصول ہوئی ہیں۔ اس میں 47 فی صد تعداد خواتین کی ہے۔ حصول آزادی کے بعد پہلی مرتبہ ریکار ڈ تعداد میں ہندستانی مسلمانوں نے 2018 میں فریضہ حج ادا کیا اور وہ بھی کسی سبسڈی کے بغیر۔ 2018 میں ہندستان سے 175025 کی ریکارڈ تعداد میں ہندستانی مسلمان حج پر گئے جن میں تقریباً 48 فی صد خواتین شامل تھیں۔ حکومت ہند نے سعودی عرب کی حکومت سے درخواست کی ہے کہ 2019 کے حج کے لئے بھی ہندستان کے سالانہ کوٹہ میں اضافہ کیا جائے۔


    جناب نقوی نے کہا کہ حج کے عمل کو پوری طرح آن لائن /ڈیجیٹل بنانے کی وجہ سے پورے حج عمل کو شفاف اور عازمین حج کے حق میں بنادیا ہے۔ 2019 کے حج کے لئے تقریباً ایک لاکھ 36 ہزار درخواستیں آن لائن موصول ہوئی ہیں۔


    جناب نقوی نے کہا کہ اقلیتی امور کی وزارت نے سعودی عرب کے حج قونصل خانے ، ہندستان کی حج کمیٹی اور دیگر متعلقہ ایجنسیوں کے تعاون سے 2018 کے حج کے لئے تیاریاں مقررہ وقت سے دو مہینے پہلے ہی مکمل کرلی تھیں تاکہ حج کے عمل کو خوشگوار بنانے کو یقینی بنایا جاسکے۔ اس مرتبہ 2019 کے حج کے لئے مقررہ وقت سے تین مہینے پہلے تیاریاں شروع کردی گئی ہیں تاکہ حج کے عمل کو عازمین حج کے لئے زیادہ آرام دہ بنایا جاسکے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 6243

    
    
    (Release ID: 1555880) Visitor Counter : 5