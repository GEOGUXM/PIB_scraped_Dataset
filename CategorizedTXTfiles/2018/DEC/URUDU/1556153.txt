      نیتی آیوگ

      نیتی آیوگ کے زیر اہتمام بھارت کو تغیر سے ہمکنا رکرنے والی خواتین سے متعلق ایوارڈ کا تیسراایڈیشن
      
      نائب صدرجمہوریہ ہند جناب ایم وینکیا نائیڈو نے اصلاح شدہ خواتین صنعت کار وں سے متعلق پلیٹ فارم کا آغاز کیا

      Posted On: 16 DEC 2018 8:40PM by PIB Delhi

    نئیدہلی 17 دسمبر۔نیتی آیوگ نے بھارت کو تغیر سے ہمکنار کرنے والی خواتین سے متعلق ایوارڈ کے تیسرے ایڈیشن اور خواتین صنعت کار وں سے متعلق پلیٹ فارم کی اصلاح شدہ شکل کا آغاز کیا۔


    نائب صدر جمہوریہ ہند جناب این وینکیا نائیڈو نے اس تقریب میں مہمان خصوصی کی حیثیت سے شرکت کی اور خواتین صنعت کاروں سے متعلق پورٹل 2.0 کا آغا زکیا اور ڈبلیو ٹی آئی ایوارڈ تقسیم کئے ۔


    نائب صدر جمہوریہ ہند نے خواتین سے متعلق صنعت کاری پلیٹ فارم 2.0 قائم کرنے اور پالیسی فیصلوں کے معاملے میں صنفی مساوات کو ارتکاز میں رکھتے ہوئے قدم اٹھانے کے لئے نیتی آیوگ کو مبارکباد پیش کی ۔انہوں نے کہا کہ خواتین کے صنعت کاری سے متعلق پلیٹ فارم ،خواتین صنعت کارو ں کے خوابوں کو بھارت بھر میں شرمندہ تعبیر کرنے میں مدد گا ر ثابت ہوگا اورنئے بھارت کی ترقیاتی داستان، خواتین کو سرفہرست رکھتے ہوئے رقم کی جارہی ہے ۔


    خواتین سے متعلق تغیراتی ہند ایوارڈ کا قیام ایسی مثالی کارکردگی والی خواتین کی کامیابیوں کو اجاگر کرنے کی غرض سے کیا گیا ہے ، جو بھارت بھر میں اپنے جوہر نمایاں کررہی ہیں۔ اس سال کا موضوع ’’خواتین اور صنعت کاری ‘‘ ہے اور 15 خواتین کو 6 مہینے کے طویل عمل کے بعد صنعت کاری کی دنیا میں ان کی زبردست کارکردگی اور کامرانی کو مد نظر رکھتے ہوئے شناخت کیا گیا ہے ۔


    خواتین کی صنعت کاری سے متعلق پلیٹ فارم کا مقصد بھارت میں صنعت کارانہ نظام اور ماحولیات میں تغیر لانا ہے اور یہ پلیٹ فارم مستقبل کی ابھرتی ہوئی خواتین صنعت کاروں کے لئے ایک جامع پڑاؤ کی حیثیت سے کام کرے گا۔ اس کا مقصد معیشت کی دنیا میں مختلف شراکتداروں کے لئے ایک وسیلے کے طور پر کام کرنا ہے ۔ اس کے توسط سے یہ تمام اراکین یکجا ہوسکیں گے اور اپنی اپنی جانب سے مربوط خدمات مثلاََ ضروری ابتدائی امداد ،سرپرستی ،سرمایہ فراہمی ، نفاذ ، مارکیٹنگ امدادوغیرہ فراہم کریں گے ۔


    ڈبلیو ای پی اجتماع میں مختلف شعبوں یعنی معروف صنعت کاروں ،صنعت کی دنیا کے معمر افراد ، معروف ماہرین ، سینئیر سرکاری افسران ، ابھرتے ہوئے صنعت کاروں سمیت 400 سے زائد افراد نے شرکت کی ۔


    اس موقع پر ’’ صنعت کاروں کے تناظر : اسٹارٹ اپ سے نمو تک ‘ ‘ اور’’ پے اِٹ فاروڈر –اس طرح ڈبلیو ای پی ایک پلیٹ فارم کے طور پر مددفراہم کرسکتا ہے‘‘ جیسے موضوعات پر تبادلہ خیالات پورے جوش وجذبے کے ساتھ منعقد ہوئے ،جس میں معروف مقررین مثلاََ انا رائے ، مشیر نیتی آیوگ ، محترمہ شوانی وزیر پسرچ ،سی ای او نیز منیجنگ ڈائریکٹ ایس ڈبلیو پی پروڈکشنز ، محترمہ رسیل گجرال انسل ، لائف اسٹائل ڈیزائنر اور بانی رکن ، کاسا پیراڈاکس ، روبن چورسیا بانی کرانتی ، محترمہ گیتا چندرن پدم شری ایوارڈ یافتہ اور بھارت ناٹیم رقاصہ اور محترمہ تجمل اسلام عالمی کک باکسنگ چیمپین نے اظہار خیال کیا اور اپنے اپنے تجربات سے سامعین کو ترغیب فراہم کی ۔ پینل تبادلہ خیالات کے دوران خواتین کو صنعت کاری کے سفر میں پیش آنے والی چنوتیو ں اور ڈبلیو ای پی بطور پلیٹ فارم کیا رول ادا کرسکتا ہے ، کے موضوع پر مباحثے منعقد ہوئے اور اس نتیجے پر پہنچنے کی کوشش کی گئی کہ خواتین صنعت کاروںکو درپیش چنوتیوں اور رکاوٹوں سے نمٹنے کے لئے کس طرح امداد فراہم کی جاسکتی ہے اور انہیں صنعت کاری کے راستے پر آگے بڑھانے کے لئے کس طرح رہنمائی فراہم کی جاسکتی ہے ۔


    پینل تبادلہ خیالات کے ساتھ ڈبلیو ای پی سرمایہ کاری کونسل کا تعارف بھی ڈبلیو ای پی سرمایہ کاری کونسل کی سربراہ محترمہ انجلی بنسل کے ذریعہ کرایا گیا اور منجملہ دیگر امور کے صنعت کاروں کو درپیش سرمایہ سے متعلق چنوتیوں کا حل بھی پیش کیا گیا ۔ بعد ازاں نیتی آیو گ کے چیف ایگزیکٹو آفیسر جناب امیتابھ کانت نے معروف ٹینس کھلاڑی محترمہ ثانیہ مرزاسے جامع گفت وشنید بھی کی ۔


    ڈبلیو ٹی آئی ایوارڈ 2018 کے لئے اس سال 2300 نامزدگیاں موصول ہوئیں اور ایک ازحد شفاف اور اعلیٰ پیمانے پر دیانتدارانہ عمل کے ذریعہ جانچ پرکھ کے بعد قابل احیا توانائی ،تعلیم ،صفائی ستھرائی ، آرٹ اور ثقافت ،سماجی اختراع اور اثرات کے شعبوں سے 15 خواتین کو ایوارڈ کے لئے منتخب کیا گیا ہے ۔


    ویمین ٹرانسفارمنگ انڈیا ایوارڈ کے تیسرے ایڈیشن کی ایوارڈ یافتہ خواتین کے ناموں کا گوشوارہ درج ذیل ہے :

                                                                                            
نمبرشمار  نام                    ادارہ                                                      
                                                                                            
                                                                                            
                                                                                            
1         کھیتری مایم اندرادیوی  چنو کریئشینز                                               
                                                                                            
                                                                                            
                                                                                            
2         اجیتا شاہ              فرنٹئیر مارکیٹس کنسلٹنگ پرائیویٹ لمٹیڈ                     
                                                                                            
                                                                                            
                                                                                            
3         پرنشو پتنی             ہیلو انگلش                                                 
                                                                                            
                                                                                            
                                                                                            
4         نمتا بانکا             بانکا بایولو لمیٹیڈ                                        
                                                                                            
                                                                                            
                                                                                            
5         ایرزل سبین             اسٹرنگ بایو پرایویٹ لیمٹیڈ                                 
                                                                                            
                                                                                            
                                                                                            
6         پرینکا اگروال          وشبیری آن لائن سروسز پرائیویٹ لمٹیڈ                       
                                                                                            
                                                                                            
                                                                                            
7         کویتا ائیر روڈرگز      زموٹر بایو لوجکس پرائیویٹ لمیٹیڈ                           
                                                                                            
                                                                                            
                                                                                            
8         نلما چترویدی           کوریا مہیلا گرہ ادیوگ                                      
                                                                                            
                                                                                            
                                                                                            
9         شکھا شاہ               کنوافائبر لیپس ایل ایل پی اور بریو سائٹ اینائٹکس ایل ایل پی
                                                                                            
                                                                                            
                                                                                            
10        دیویکا ملک             ویلنگ ہیپی نیس                                             
                                                                                            
                                                                                            
                                                                                            
11        مونیکا شکلا            لیٹس انڈورس ڈیولپمنٹ                                       
                                                                                            
                                                                                            
                                                                                            
12        تھنلاس چورول           لداخی ویمنس ٹریول کمپنی                                    
                                                                                            
                                                                                            
                                                                                            
13        تاگیریتا               لمبو سوبو فوڈ اینڈ بیوریجیز                                
                                                                                            
                                                                                            
                                                                                            
14        یمنا شاستری وی         کیب دوست                                                   
                                                                                            
                                                                                            
                                                                                            
15        سیما پریم              ایف آئی اے ٹکنالوجی سروسز پرائیوٹ لمیٹڈ                   
                                                                                            
                                                                                            

    ڈبلیو ای پی کا پس منظر :


    30-28 نومبر 2017 کو نیتی آیوگ ، حکومت ہند نے ریاستہائی متحدہ امریکہ کی حکومت کی شراکتداری میں حیدرآباد ، ہندوستان میں 8 ویں سالانہ عالمی صنعت کاری سربراہ اجلاس کا اہتمام کیا جس میں سب سے بڑا غالب موضوع ’’ خواتین کو اولیت ، سب کے لئے خوشحالی ‘‘ تھا۔ا س نظریہ کو مزید فروغ دینے کے لئے سی ای او نیتی آیوگ نے بھارت میں خواتین صنعت کار وں کو فروغ دینے اور انہیں تقویت پہنچانے کی غرض سے خواتین صنعت کاروں کے ایک پلیٹ فارم (ڈبلیو ای پی ) کے قیام کا اعلان کیا تھا۔


    ڈبلیو ای پی اپنی نوعیت کے لحاظ سے اولین متحدہ رسائی پروگرام ہے ۔ جہاں صنعت کاری کی دنیا کے متعددشراکتدار ایک پلیٹ فارم پر یکجا ہوتے ہیں اور خواتین صنعت کاروں کو ڈبلیو ای پی کے مختلف خدمات کے شعبوںمیں مختلف النوع اور وسیع نوعیت کی خدمات فراہم کرتے ہیں ۔ ڈبلیو ای پی شراکت دار مثلاََ گوگل ، کریسل ، سڈ بی ، این آئی سی ، ناسکام ، اقوام متحدہ کا بھارتی کاروباری فورم وغیرہ نے اپنے تحت مخصوص خدمات مثلاََ ڈبلیو ای چیک ، فری کریڈٹ ریٹنگ ، فری ایڈ کریڈٹس ، ایپرینٹس شپ ، سرپرستی ، تکنیکی ورکشاپ وغیرہ کا ذمہ لے رکھا ہے ، جو ڈبلیو ای پی کے تحت درج رجسٹرڈ خواتین صنعت کاروں کو مختلف شعبوں مثلاََ مالی امداد اور سرمایہ امداد ،صنعت کاری ، ہنرمندی ، پروانن چڑھانے اور مہمیز کرنے ، عمل درآمد اور امددا ، مارکیٹنگ امداد اور سماجی صنعت کاری کے لئے تمام زاویوں کی امداد کی شکل میں فراہم کی جاتی ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 6280

    
    
    (Release ID: 1556153) Visitor Counter : 5
    
    
      Read this release in: English