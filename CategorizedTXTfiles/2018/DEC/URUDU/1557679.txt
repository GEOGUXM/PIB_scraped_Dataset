      کابینہ

      مرکزی کابینہ نے ہندستانی نظام ادویہ سے متعلق قومی کمیشن
      
      قائم کرنے کے بل -2018 کو منظوری دی
      
      Posted On: 28 DEC 2018 6:22PM by PIB Delhi


    نئی دہلی، 28 دسمبر 2018 /مرکزی کابینہ نے آج ہندستانی نظام ادویہ سے متعلق قومی کمیشن (این سی آئی ایم) بل ،2018 کے مسودے کو اپنی منظوری دی ہے۔ اس کا مقصد ایک نئے ادارہ کے ساتھ موجودہ ریگولیٹر سینٹرل کونسل فار انڈین میڈیسن (سی سی آئی ایم) کی جگہ لینا ہے تاکہ شفافیت کو یقینی بنایا جاسکے۔


    اہم خصوصیات:


    اس مسودہ بل میں چار خودمختار بورڈ کے ساتھ ایک قومی کمیشن کے قیام کی تجویز ہے، جس کو بورڈ آف آیوروید اینڈ یونانی کے تحت آیوروید کی مکمل تعلیم فراہم کرنے اور بورڈ آف یونانی ، سدھا اور سوارگپا کے تحت سدھا اور سوارگپا کی مکمل تعلیم فراہم کرنے کا اختیار ہوگا۔ یہاں مشترکہ دو بورڈ ہیں۔ پہلا ہندستانی نظام ادویہ کے تعلیمی اداروں کے تجزیہ اور درجہ بندی اور قیام سے متعلق بورڈ اور دوسرا ہندستانی نظام ادویہ کے پریکٹشنروں کے اخلاقیات اور اندراج سے متعلق بورڈ ہے تاکہ قومی رجسٹر کی دیکھ ریکھ کی جاسکے اور ہندستانی ادویہ سے متعلق قومی کمیشن کے تحت اخلاقیات سے متعلق دیگر امور کو دیکھا جاسکے۔


    اس مسودہ بل میں ایک مشترکہ داخلہ امتحان اور ایکزٹ امتحان کی تجویز ہے ۔ تمام گریجویٹس کوپریکٹس لائسنس حاصل کرنے کے لئے اس امتحان کو پاس کرنا ہوگا۔ مزید برآں اس بل میں اساتذہ کی اہلیت سے متعلق ٹیسٹ کی بھی تجویز ہے تاکہ اساتذہ کی تقرری اور ترقی سے قبل ان کے معیار کو جانچا اور پرکھا جاسکے۔


    اس مسودہ بل کا مقصد ایلوپیتھی میڈیسن نظام کے لئے نیشنل میڈیکل کمیشن قائم کرنے کی تجویز کی طرز پر ہندستانی ادویہ کے سیکٹر کے تعلیمی اداروں میں اصلاحات کرنا ہے۔


    مجوزہ ریگولیٹری ڈھانچے سے عام لوگوں کے مفاد ات کا تحفظ کرنے کے لئے شفافیت اور جوابدہی قائم ہوسکے گی۔ این سی آئی ایم ملک کے تمام حصوں میں سستے حفظان صحت خدمات کی دستیابی کو فروغ دے گا۔


    ۔۔۔۔۔۔۔۔۔۔۔


    م ن۔ م ع ۔ ج۔


    U- 6501


    

    

    
    (Release ID: 1557679) Visitor Counter : 8