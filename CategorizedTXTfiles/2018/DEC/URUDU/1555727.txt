      نوجوانوں کے امور اور کھیل کود کی وزارت

      اختتام سال کا جائزہ-2018
      
      کھیلوں کے محکمہ (نوجوانوں کے امور اور کھیلوں کی وزارت) کی حصولیابیاں

      Posted On: 12 DEC 2018 7:36PM by PIB Delhi

    نئی دلّی، 10 /دسمبر۔ سال 2018 کھیلوں کے شعبے میں حصولیابیوں کے لحاظ سے ہندوستان کے لئے کافی اہم اور تاریخی رہا۔ کھیلوں کے تئیں حکومت کے دو اہم نقطہ نظر – اعلیٰ ترین صلاحیت کے حامل کھلاڑیوں کو تربیت کی فراہمی اور زمینی سطح پر گمنام با صلاحیت کھلاڑیوں کی شناخت کے سبب بہتر نتائج برآمد ہوئے ہیں۔ ہندوستان نے اس سال 66 میڈلز کے ساتھ گولڈ کوسٹ دولت مشترکہ کھیلوں، 69 میڈلز کے ساتھ جکارتہ ایشین گیمز اور 72 میڈلز کے ساتھ پیرا ایشین گیمز میں اب تک کی سب سے بہترین کارکردگی کا مظاہرہ کیا ہے۔ سال 2018 کے دوران کھیلوں کے محکمہ کی حصولیابیاں درج ذیل ہیں:

     1. کھیلو انڈیا اسکول گیمز (کے آئی ایس جی)، 2018
      * 31جنوری تا 8 فروری 2018 کے دوران پہلے کھیلو انڈیا اسکول گیمز، 2018 کا انعقاد کیا گیا۔
      * 29 ریاستوں اور مرکز کے زیر انتظام 7 علاقوں سے تعلق رکھنے والےکل 3507 کھلاڑیوں نے شرکت کی۔
      * میڈل کی فہرست – 199 سونا + 199 چاندی + 275 کانسے کے تمغے۔
      * سب سے بڑی ریاست کھلاڑیوں کی شرکت کے لحاظ سے۔

    1. مہاراشٹر – 331 کھلاڑی


    2. ہریانہ – 388 کھلاڑی


    3. دہلی – 359 کھلاڑی

      * کے آئی ایس جی میں معاون عملہ : 875 کوچ، 578 منیجر۔
      * ملکی اور بین الاقوامی سطح پر تسلیم شدہ 578 تکنیکی افسران کے ذریعے تکنیکی تربیت فراہم کرائی گئی۔
      * تھومس کوک انٹرنیشنل نامی کمپنی کے ذریعے متعدد ہوٹلوں میں رہائش فراہم کی گئی۔
      * 868 رضاکاروں نے شرکت کی۔
      * باصلاحیت کھلاڑیوں کی شناخت کے عمل کے دوران تقریباً 550 صلاحیت مند افراد کی شناخت کی گئی۔
      * چمپئن شپ کے مجموعی نتائج:

    a . ہریانہ–38سونا، 26 چاندی، 38 کانسے کے تمغے: میڈلز کی کل تعداد: 102


    b . مہاراشٹر – 38 سونا، 26 چاندی، 38 کانسے کے تمغے: میڈلز کی کل تعداد: 102


    c . دہلی – 38 سونا، 26 چاندی، 38 کانسے کے تمغے: میڈلز کی کل تعداد: 94


     1. یوم جمہوریہ کی پریڈ جھانکیوں میں نوجوانوں کے امور اور کھیلوں کی وزارت کی جھانکی کو تمام وزارتوں کی جھانکیوں میں سب سے بہتر قرار دیا گیا:


    یوم جمہوریہ 2018 کی پریڈ جھانکیوں میں نوجوانوں کے امور اور کھیلوں کی وزارت کی جھانکی کو حکومت ہند کی تمام وزارتوں اور محکموں کی جھانکیوں میں سب سے بہتر قرار دیا گیا۔ 28 جنوری 2018 کو نئی دہلی میں منعقدہ ایک تقریب میں کھیلوں کی وزارت کے سکریٹری نے وزیر دفاع سے بہترین جھانکی کے لئے ٹرافی اور سرٹیفکیٹ حاصل کئے۔ نوجوانوں کے امور اور کھیلوں کی وزارت کی جھانکی کا مرکزی خیال کھیلو انڈیا تھا۔


     1. کھیلو انڈیا اسکول گیمز، 2018 کی اہم حصولیابیاں:

      * 1178 باصلاحیت کھلاڑیوں کی شناخت کی گئی۔ ان کھلاڑیوں کو اگلے آٹھ برس تک تربیت فراہم کرائی جائے گی۔ اس کے لئے 5 لاکھ روپئے فی ایتھلیٹ کا سالانہ خرچ ہے۔
      * تیراکی میں کرناٹک کے سری ہری نٹراج نے 6 سونے کے تمغے اور ایک چاندی کا تمغہ جیتا۔ انھوں نے کے آئی ایس جی 2018 میں سینئر قومی 100 میٹر کے بیک اسٹروک کے ریکارڈ کو بھی توڑا۔ اس کے لئے ان کا پہلے کا وقت 57.20 سیکنڈ تھا ، جبکہ کے آئی ایس جی میں انھیں محض 56.90 سیکنڈ لگے۔ انھوں نے ایشین ایج گروپ اور یوتھ اولمپک گیمز کے لئے بھی کوالیفائی کیا۔
      * نشانہ بازی میں ہریانہ کی منو بھاکر نے 387 اسکور کے ساتھ خواتین کے ایئر پسٹل کوالیفکیشن مرحلے میں نیا قومی ریکارڈ قائم کیا۔ فائنل میں بھی منو بھاکر نے 241.1 کے اسکور کے ساتھ انھوں نے اپنا ہی قومی ریکارڈ توڑ دیا۔ کیرالہ 2017 میں انھوں نے یہ قومی ریکارڈ بنایا تھا۔ محترمہ منو بھاکر یوتھ اولمپک گیمز 2018 کی کوٹہ فاتح بھی ہیں۔
      * ایتھلیٹکس میں یوپی کے ابھیشیک سنگھ نے 18.73 میٹر کے تھرو کے ساتھ شارٹ پٹ میں سونے کا تمغہ جیتا اور انھیں لڑکوں میں بہترین ایتھلیٹ قرار دیا گیا۔ 100 میٹر کے ہرڈلس میں کیرالہ کی اپرنا رائے نے 14.02 سیکنڈ کی ٹائمنگ کے ساتھ سونے کا میڈل جیتا اور انھیں لڑکیوں میں بہترین ایتھلیٹ قرار دیا گیا۔

     1. کھیلوں کی قومی ترقیاتی فنڈ (این ایس ڈی ایف) میں 10 کروڑ روپئے کا تعاون:


    انڈیا انفرااسٹرکچر فائینانس کمپنی لمیٹڈ (آئی آئی ایف سی ایل) نے نیشنل اسپورٹس ڈیولپمنٹ فنڈ (این ایس ڈی ایف) نے 10 کروڑ روپئے کا تعاون دیا۔ آئی آئی ایف سی ایل کے ذریعے دی جانے والی رقم کی یہ تیسری قسط تھی۔ اس طرح سے یہ 30.00 کروڑ روپئے کا کل تعاون ہوگیا۔ آئی آئی ایف سی ایل کے ذریعے دیے گئے اس تعاون کا استعمال بیڈمنٹن، تیراندازی اور معذوروں سے متعلق کھیلوں کے فروغ کے لئے کیا جارہا ہے۔ ان کھیلوں میں کھلاڑیوں کو بہترین تربیت فراہم کرائی جارہی ہے۔ علاوہ ازیں ان کھیلوں میں اکیڈمیوں ؍ اکیڈمیوں کے لئے تعاون کے مراکز کا قیام اور دیگر خدمات شامل ہیں۔


    نیشنل اسپورٹس ڈیولپمنٹ فنڈ (این ایس ڈی ایف) کا قیام اعلیٰ سطح کے بہترین کھلاڑیوں کو جو کہ اولمپک اور دیگر بین الاقوامی سطح کے مقابلوں میں میڈل جیتنے کے قابل ہیں، کو تعاون فراہم کرنے کے لئے کھیلوں میں مہارت کو فروغ دینے کے مقصد سےکیا گیا تھا، تاکہ اولیت کے حامل کھلاڑیوں اور کھیلوں کو ضروری تربیت فراہم کی جاسکے اور بنیادی ڈھانچے کی تعمیر ہوسکے۔ این ایس ڈی ایف نجی ؍ سرکاری کارپوریٹ سیکٹر کے علاوہ دیگر قانونی اداروں مثلاً ٹرسٹ، سوسائٹی اور انفرادی سطح پر تعاون کو قبول کرتا ہے۔


     1. دولت مشترکہ کھیلوں، 2018 میں کارکردگی:


    4 تا 15 اپریل 2018 کے دوران گولڈ کوسٹ، آسٹریلیا میں منعقدہ دولت مشترکہ کھیلوں 2018 میں ہندوستان نے حصہ لیا۔ دولت مشترکہ کھیلوں میں ہندوستان کی یہ اٹھارہویں شرکت تھی۔ 26 سونے کے میڈلز اور کل 66 میڈلز (26 سونے، 20 چاندی اور 20 کانسے کے تمغے) کے ساتھ ہندوستان اس ٹورنامنٹ میں تیسرے مقام پر رہا ہے۔ دولت مشترکہ کھیلوں 2010 سے لے کر اب تک یہ ہندوستان کا بہترین مقام تھا۔


     1. لکشمی بائی نیشنل انسٹی ٹیوٹ آف فزیکل ایجوکیشن (ایل این آئی پی ای) کو یو جی سی کے ذریعے زمرۂ اوّل کی ڈیمڈ یونیورسٹی کا درجہ دیا گیا:


    یونیورسٹی گرانٹس کمیشن (یو جی سی) نے اپنے مکتوب مورخہ 19 جون 2018 کے ذریعے یو جی سی (یونیورسٹیوں کی درجہ بندی صرف دی گئی خودمختاری کی منظوری کے لئے) ضوابط 2018 کے دفعات کے تحت لکشمی بائی انسٹی ٹیوٹ آف فزیکل ایجوکیشن (ایل این آئی پی ای)، گوالیار کو حال ہی میں اعلیٰ ترین زمرۂ اوّل کی ڈیمڈ یونیورسٹی کا مقام عطا کیا ہے۔ اس سے قبل اس ادارے کو نیشنل اسسٹمنٹ اینڈ ایکریڈٹیشن کونسل (این اے اے سی) کے ذریعے اے++ کا درجہ دیا گیا تھا۔ علاوہ ازیں اس ادارے کو گیارہویں قومی تعلیمی چوٹی کانفرنس 2017 کے دوران اور نئی دہلی کے وگیان بھون میں منعقدہ دوسری ہنرمندی کے فروغ کے لئے قومی اعلیٰ تعلیمی چوٹی کانفرنس میں ’’ہندوستان میں فزیکل ایجوکیشن کا بہترین ادارہ‘‘ قرار دیا گیا۔


     1. مولانا ابوالکلام آزاد (ایم اے کے اے) ٹرافی کے لئے ترمیم شدہ رہنما خطوط:


    مولانا ابوالکلام آزاد (ایم اے کے اے) ٹرافی کے ایوارڈ کے لئے ملک میں کھیلوں میں بہترین کارکردگی کا مظاہرہ کرنے والی اعلیٰ یونیورسٹیوں کے انتخاب کو معقولیت پر مبنی اور آسان بنانے کے مقصد سے کھیلوں کی مرکزی وزارت نے 8 جون 2018 کو ایم اے کے اے ٹرافی کے لئے ترمیم شدہ رہنما خطوط کو منظوری دی۔ ترمیم شدہ رہنما خطوط کے مطابق پہلے یونیورسٹیوں کے ذریعے جو درخواستیں ایسوسی ایشن آف انڈین یونیورسٹیز (اے آئی یو) کے ذریعے طلب اور جن کی جانچ پڑتال کی جاتی تھیں۔ اب یہ درخواستیں نوجوانوں کے امور اور کھیلوں کی وزارت ؍ اسپورٹس اتھارٹی آف انڈیا کے ذریعے طلب کی جائیں گی۔ درخواستوں کی جانچ پڑتال بھی نوجوانوں کے امور اور کھیلوں کی وزارت ؍ اسپورٹس اتھارٹی آف انڈیا کے ذریعے ہی کی جائے گی۔ ایم اے کے اے ٹرافی کے لئے یونیورسٹیوں کے انتخاب کے لئے نمبرات شمار کرنے کے لئے معیار میں بھی ترمیم کی گئی ہے۔ وہ ٹورنامنٹ جو سال میں ایک مرتبہ سے زائد منعقد کئے جاتے ہیں، اسے اب نمبرات کو شمار کرنے کے لئے غور نہیں کیا جائے گا۔ مجموعی طور پر تمام فاتح یونیورسٹیوں کے لئے ایوارڈ کی رقم 10 لاکھ روپئے سے بڑھاکر 15 لاکھ روپئے کردی گئی ہے۔ پہلے اور دوسرے مقام پر رہنے والی یونیورسٹیوں کو دی جانے والی رقم میں بھی اضافہ کیا گیا ہے۔ اسے بالترتیب 5 لاکھ روپئے سے بڑھاکر 7.5 لاکھ روپئے اور 3 لاکھ روپئے سے بڑھاکر 4.5 لاکھ روپئے کردیا گیا ہے۔


     1. ممتاز کھلاڑیوں کے لئے پنشن میں ترمیم:


    کھلاڑیوں کی فلاح و بہبود کے لئے اٹھائے گئے ایک بڑے قدم کے تحت کھیلوں کی مرکزی وزارت نے 7 جون 2018 کو ممتاز کھلاڑیوں کے لئے پنشن میں اضافہ سے متعلق ترمیم کو منظوری دی ہے۔ اس ترمیم کے تحت کھلاڑیوں کے لئے پنشن کی شرح کو بین الاقوامی کھیلوں کے مقابلوں میں میڈل جیتنے پر پنشن کی موجودہ شرح کو دوگنی کردی گئی ہے۔ پنشن کی یہ نئی شرح ماہانہ کم از کم 12 ہزار روپئے سے زیادہ سے زیادہ 20 ہزار روپئے ہے۔ پیرا اولمپک کھیلوں اور پیرا ایشین کھیلوں میں میڈل فاتحین کے لئے پنشن کی شرح اولمپک کھیلوں اور ایشین کھیلوں میں میڈل فاتحین کے مقابل ہوگی۔ پنشن کی شرح میں نظرثانی کا عمل یکم اپریل 2018 سے نافذ ہوگا۔


     1. کھیلو انڈیا کے تحت اسکالرشپ پروگرام:


    کھیلو انڈیا اسکول گیمز کی کامیابی کے ساتھ انعقاد کے بعد کھیلوں سے متعلق محکمہ نے 22 جولائی 2018 کو کھیلوں کی ترقی کے لئے ایک بڑا قدم اٹھایا۔ کھیلوں کے محکمہ نے کھیلو انڈیا ٹیلنٹ آڈینٹی فکیشن ڈیولپمنٹ اسکیم کے تحت اسکالرشپ پروگرام کے لئے 1178 کھلاڑیوں کو منتخب کیا۔ اسکالرشپ کا یہ پروگرام ان باصلاحیت کھلاڑیوں کے اخراجات بشمول ٹریننگ، ترقی، سفر اور رہائش، ٹورنامنٹ میں موقع فراہم کرنے کے علاوہ جیب خرچ کے علاوہ دیگر الاؤنس و دیگر ضروریات سے متعلق اخراجات کو پورا کرنے کے لئے ڈیزائن کیا گیا ہے۔ اس پروگرام کے تحت ہر ایک کھلاڑی کو سالانہ وظیفہ کے طور پر 1.2 لاکھ روپئے دیے جائیں گے۔ ان کھلاڑیوں کو یہ رقم سہ ماہی بنیاد پر دی جائے گی، تاکہ وہ اپنے جیب خرچ کو پورا کرسکیں۔ اپنی انجری خواہ وہ چھوٹا ہی کیوں نہ ہو ، کا بہتر علاج کراسکیں۔ علاوہ ازیں اپنے اور اپنے والدین ؍ خاندان کے اراکین کے مقامی سفر کے خرچ کو برداشت کرسکیں۔


     1. نیشنل اینٹی ڈوپنگ ایجنسی (این اے ڈی اے) :


    سال کے شروع میں نیشنل اینٹی ڈوپنگ ایجنسی (این اے ڈی اے) نے پہلے کھیلو انڈیا اسکول گیمز، دہلی کے دوران اپنی بھرپور کوشش کی، تاکہ کھیلوں کی سالمیت کو برقرار رکھا جاسکے اور شرکت کرنے والے کھلاڑی کھیلوں کی سالمیت سے متعلق بین الاقوامی معیارات کے بارے میں باخبر ہوسکیں۔ این اے ڈی اے ذریعے کل 377 ڈوپ ٹیسٹ کا اہتمام کیا گیا، تاکہ اسکول گیمز کو ڈوپ سے پاک بنایا جاسکے۔ 2018 کے وسط میں منعقدہ دولت مشترکہ کھیلوں اور ایشین گیمز کے موقع پر این اے ڈی اے نے ایشین گیمز سے پہلے 498 ہندوستانی ایتھلیٹس کی جانچ کی، جو کہ کسی بھی بین الاقوامی کھیلوں سے پہلے این اے ڈی اے کے ذریعے منعقد کی جانے والی اب تک کی سب سے بڑی ٹیسٹ تھی۔ ان میں سے 54 ہندوستانی ایتھلیٹ جو کہ ایشین گیمز کی تیاری کے لئے بیرون ملک تربیت حاصل کررہے تھے، انھیں این اے ڈی اے کے ذریعے مختلف ممالک بشمول چیک جمہوریہ، نیدرلینڈ، فن لینڈ، جرمنی، تھائی لینڈ اور بھوٹان میں ٹیسٹ کیا گیا۔ اس عمل کی نگرانی کے لئے ورلڈ اینٹی ڈوپنگ ایجنسی (ڈبلیو اے ڈی اے) کی آڈٹ ٹیم نے این اے ڈی اے کی ڈوپنگ مخالف پروگرام کو آڈٹ کیا۔ ڈبلیو اے ڈی اے کی آڈٹ ٹیم کی سفارش کردہ سدھار سے متعلق ایکشن رپورٹ کو ہندوستان نے متعدد شعبوں میں اس ایکشن کو لاگو کیا۔ ورلڈ اینٹی ڈوپنگ ایجنسی (ڈبلیو اے ڈی اے) کے ذریعے شائع کردہ اعداد و شمار سے متعلق سالانہ ریکارڈ کے مطابق ہندوستان میں ڈوپنگ مخالف قوانین کی خلاف ورزی کے واقعات میں کافی کمی آئی ہے۔ ڈوپنگ مخالف قوانین کی خلاف ورزی میں آئی اس کمی کی وجہ سے ہندوستان کا مقام عالمی سطح پر چھٹے مقام سے گھٹ کر تیسرا ہوگیا ہے۔


     1. نیشنل اسپورٹس یونیورسٹی، منی پور:


    کھیلوں میں ہندوستان کی درجہ بندی کو بڑھانے کے وژن کے ایک حصے کے طور پر منی پور میں ایک نیشنل اسپورٹس یونیورسٹی قائم کرنے کے لئے لوک سبھا میں 10 اگست 2017 کو دی نیشنل اسپورٹس یونیورسٹی بل، 2018 پیش کیا گیا تھا۔ اس بل کو پارلیمنٹ کے مانسون اجلاس 2018 کے دوران دونوں ایوانوں کے ذریعے پاس کردیا گیا۔ صدر جمہوریہ ہند سے منظوری ملنے کے بعد دی نیشنل اسپورٹس یونیورسٹی ایکٹ، 2018 کو 17 اگست 2018 کو گزٹ آف انڈیا میں شائع کردیا گیا۔


    منی پور میں نیشنل اسپورٹس یونیورسٹی، اسپورٹس سائنس، اسپورٹس ٹیکنالوجی، اسپورٹس مینجمنٹ اور اسپورٹس کوچنگ کے شعبوں میں کھیلوں سے متعلق تعلیم کو فروغ دینے کے لئے اپنی نوعیت کی پہلی یونیورسٹی ہوگی۔ ساتھ ہی یہ یونیورسٹی چنندہ کھیلوں کے لئے قومی تربیتی مرکز کے طور پر بھی کام کرے گی، جو کہ بین الاقوامی سطح پر بہترین طریقۂ کار کو اختیار کرے گی۔


    نیشنل اسپورٹس یونیورسٹی منی پور، اسپورٹس کوچنگ، اسپورٹس سائنسز اور فزیکل ایجوکیشن پر مشتمل متعدد مضامین میں بیچلر، ماسٹر اور ڈاکٹریٹ سطح کی تعلیم فراہم کرے گی۔ علاوہ ازیں اس یونیورسٹی میں مستقبل میں کھیلوں اور کوچنگ سے متعلق متعدد مضامین کی تعلیم بھی فراہم کرائی جائے گی۔


    وزیراعظم جناب نریندر مودی نے 16 مارچ 2018 کو امپھال میں نیشنل اسپورٹس یونیورسٹی کا سنگ بنیاد رکھا۔


    نیشنل اسپورٹس یونیورسٹی نے امپھال میں واقع کھومن لمپک اسپورٹس کمپلیکس میں قائم عارضی کیمپس سے اپنا کام کاج شروع کردیا۔ بیچلر آف فزیکل ایجوکیشن (بی پی ای ایس) اور بی ایس سی (اسپورٹس کوچنگ) کورسیز کے ساتھ پہلا تعلیمی سیشن 15 جنوری 2018 سے شروع ہوگیا۔


    تعلیمی سیشن 2018-19 کے لئےداخلے مکمل ہوگئے ہیں۔ بی پی ای ایس اور بی ایس سی (اسپورٹس کوچنگ) کے علاوہ اس سال ایم اے (اسپورٹس سائیکلوجی) کے نام سے ایک نئے پوسٹ گریجویٹ کورس کو بھی متعارف کرایا گیا ہے۔


     1. نیشنل اسپورٹس اینڈ ایڈونچر ایوارڈز 2018 :


    صدر جمہوریہ ہند جناب رام ناتھ کووند نے 25 ستمبر 2018 کو راشٹرپتی بھون میں منعقدہ ایک تقریب میں نیشنل اسپورٹس اینڈ ایڈونچر ایوارڈز 2018 عطا کئے۔


    نیشنل اسپورٹس ایوارڈز کے زمرے میں اعلیٰ ترین اعزاز راجیو گاندھی کھیل رتن ایس میرا بائی چانو (ویٹ لفٹنگ) اور وراٹ کوہلی (کرکٹ) کو عطا کیا گیا، جبکہ دروناچاریہ ایوارڈ، ارجن ایوارڈ اور دھیان چند ایوارڈ متعدد کھیلوں کے 22 نامور کھلاڑیوں ؍ کوچوں کو دیے گئے۔


    تینزنگ نورگے نیشنل ایڈونچر ایوارڈ، لینڈ ایڈونچر، واٹر ایڈونچر کے زمروں میں 10 افراد کو دیا گیا جبکہ ایک ایوارڈ لائف ٹائم اچیومنٹ کے زمرے میں دیا گیا۔ مولانا ابوالکلام آزاد ٹرافی، گرونانک دیو یونیورسٹی، امرتسر کو دی گئی۔


    راشٹریہ کھیل پروتساہن پرسکار تین اداروں راشٹریہ اسپات نگم لمیٹڈ کو، نوجوان صلاحیت کی شناخت اور فروغ کے زمرے میں، جے ایس ڈبلیو اسٹیل کو کارپوریٹ سماجی ذمے داری کے ذریعے کھیلوں کو فروغ دینے کے زمرے میں اور ایشا فاؤنڈیشن کو کھیلوں کی ترقی کے زمرے میں دیا گیا۔


     1. عالمی چیمپئن شپ میں شرکت کیلئے ہندوستانی کھوکھو ٹیم کو مالی امداد :


    کھیلوں کی وزارت نے یکم ستمبر تا 4ستمبر 2018 کے دوران انگلینڈ میں منعقدہ پہلے بین الاقوامی کھوکھو چمپئن شپ میں حکومت ہند کے مالی تعاون سے ہندوستان کی کھو کھو ٹیم کی شرکت کو منظوری دی ۔ یہ منظوری کھیلوں کی وزارت کے رہنما خطوط میں پہلی مرتبہ ترمیم کر کے دی گئی ۔ ان رہنما خطوط میں ذکر تھا کہ کھو کھو جیسے کھیل جس کو دیگر کھیلوں کے زمرے میں رکھا گیا تھا، بین الاقوامی کھیلوں کے مقابلوں میں شرکت کیلئے مالی امداد پانے کے اہل نہیں ہیں۔


     1. ایشین گیمز 2018 اور پیرا ایشین گیمز 2018 میں ہندوستانی کھلاڑیوں کی قابل تعریف کارکردگی:


    ہندوستانی کھلاڑیوں اور ٹیموں نے 18 اگست تا 2 ستمبر 2018 کے دوران انڈونیشیا کے جکارتہ اور پلم بینک میں منعقدہ ایشین گیمز 2018 میں شاندار اور بے حد قابل تحسین کارکردگی کا مظاہرہ کیا۔ ہندوستان نے کل 69 میڈل(15 سونے ، 24 چاندی اور30کانسے) جیتے اور میڈلز جیتنے والوں کی فہرست میں وہ آٹھویں مقام پر رہا۔


    وزیراعظم نریندر مودی نے 15 ستمبر 2018 کو ایشین گیمز 2018 میں میڈل جیتنے والے ہندوستانی کھلاڑیوں کو مبارکباد دی اور ان کی حوصلہ افزائی کی۔


    4ستمبر 2018 کو ایشین گیمز 2018 کے میڈل فاتحین کی حوصلہ افزائی اور انہیں مبارکباد دینے کیلئے کھیلوں کی وزارت کے ذریعے منعقدہ ایک دیگر تقریب میں میڈل فاتحین کھلاڑیوں کو نقد رقم دی گئی ۔ سونے کا تمغہ جیتنے والے کھلاڑیوں کو 30 لاکھ روپے، چاندی کا تمغہ جیتنے والے کھلاڑیوں کو 20 لاکھ روپے اور کانسے کا تمغہ جیتنے والے کھلاڑیوں کو 10 لاکھ روپے دیئے گئے ۔


    ہندوستان 72میڈلز (15 سونے ، 24 چاندی اور33کانسے) کے ساتھ میڈل فاتح ملکوں کی فہرست میں نویں مقام پر رہا۔ ایشین پیرا گیمز (اے پی جی)میں ہندوستان کی یہ اب تک کی سب سے بہترین کارکردگی رہی ۔ ہندوستان نے اپنے پہلے کی بہترین کارکردگی کو ایک بڑے فاصلے سے پیچھے چھوڑ دیا۔


     1. یوتھ اولمپک گیمز:


    ہندوستان ارجنٹینا کے بیونس آئرس میں منعقدہ یوتھ اولمپک گیمز (وائی او جی ) میں 13 میڈلز(3سونے ، 9 چاندی اورایک کانسے)کے ساتھ میڈل کی فہرست میں 14 ویں مقام پر رہا۔ یوتھ اولمپک کھیلوں میں بھی ہندوستان کی یہ سب سے بہترکارکردگی رہی۔


     1. ایشین گیمز 2018 اور پیرا ایشین گیمز 2018 میں ہندوستانی کھلاڑیوں کی قابل تعریف کارکردگی:


    نوجوانوں کے امور اور کھیلوں کی وزارت ماضی کے ایسے نامور کھلاڑیوں، جنہوں نے کھیلوں میں ملک کا نام روشن کیا ،لیکن اب بدتر حالات میں زندگی بسر کر رہے ہیں ، ان کو مالی امداد فراہم کرنے کے مقصد سے کھلاڑیوں کیلئے پنڈت دین دیال اپادھیائے قومی ویلفیئر فنڈ(پی ڈی یو این ڈبلیو ایف ایس ) قائم کر رکھی ہے اور بحسن و خوبی اس کا انتظام و انصرام دیکھ رہی ہے۔


    مالی سال 19-2018 کے دوران پی ڈی یو این ڈبلیو ایف ایس کے تحت جن کھلاڑیوں کو مالی امداد فراہم کرائی گئی اس کی تفصیل درج ذیل ہے:

      * جمناسٹک کے کوچ جناب این برج کشور کو طبی علاج و معالجے کیلئے 6 لاکھ روپے دیئے گئے۔
      * فٹبال کے سابق کھلاڑی جناب سمت رابھا کے اہل خانہ کو طبی علاج و معالجے کیلئے 5 لاکھ روپے دیئے گئے۔
      * فنسنگ کی کھلاڑی محترمہ کھائدیم کلامبیا چانو کو طبی علاج و معالجے کیلئے 5 لاکھ روپے دیئے گئے۔
      * جناب لکشمی کانتا داس کو طبی علاج و معالجے کیلئے 2 لاکھ روپے دیئے گئے ۔
      * تیر اندازی کے کھلاڑی جناب لمبارام کو طبی علاج و معالجے کیلئے 5 لاکھ روپے دیئے گئے ۔
      * تیر انداز محترمہ گوہیلا بورو کو طبی علاج و معالجے کیلئے 5 لاکھ روپے دیئے گئے۔
      * تیر انداز جناب اشوک سورین کو طبی علاج و معالجے کیلئے 5 لاکھ روپے دیئے گئے۔
      * ایتھلیٹ محترمہ گریما جوشی کو طبی علاج و معالجے کیلئے 5 لاکھ روپے دیئے گئے۔
      * سابق پہلوان جناب پریم لال کو طبی علاج و معالجے کیلئے 5 لاکھ روپے دیئے گئے۔
      * سابق ایتھلیٹ جناب حکم سنگھ کو طبی علاج و معالجے کیلئے 10 لاکھ روپے دیئے گئے۔
      * جوڈو کی سابق کھلاڑی محترمہ وندنا سوریہ ونشی کو خراب مالی حالات سے گزرنےکے سبب دو لاکھ روپئے دیئے گئے۔
      * ایتھلیٹ جناب جی لکشمن کو خراب مالی حالات کے سبب 10 لاکھ روپئے دیئے گئے ۔

     1. اے آئی بی اے خواتین کی عالمی باکسنگ چیمپئن شپ-2018:


    15تا 24نومبر 2018 کے دوران نئی دلی کے کے ڈی جادھو انڈور اسٹیڈیم میں اے آئی پی اے خواتین کی عالمی باکسنگ چیمپئن شپ 2018 کا انعقاد کیا گیا۔ لائٹ فلائٹ ویٹ زمرے کے فائنل میں ہندوستان کی میری کوم نے یوکرین کی مکہ باز یانا اوکھوٹا کو ہرا کر سونے کا تمغہ حاصل کیا۔ اس طرح انہوں نےاے آئی بی اے باکسنگ چیمپئن شپ میں چھ سونے کا تمغہ جیتنے والی پہلی خاتون باکسر بن کر نئی تاریخ رقم کردی۔ اے آئی بی اےعالمی باکسنگ چیمپئن شپ میں ہندوستان ایک سونا، ایک چاندی اور دو کانسے کا تمغہ جیت کر میڈل فہرست میں تیسرے مقام پر رہا۔


     1. پوسٹگریجویٹڈپلومہانبزنسمینجمنٹاناسپورٹس:


    ملک میں مجموعی طور پر کھیلوں کے ماحول کو مستحکم کرنے کیلئے اور کھیلوں کے مختلف شعبوں میں مہارت کو فروغ دینے کیلئے کھیلوں کی وزارت نے انڈین انسٹی ٹیوٹ آف مینجمنٹ (آئی آئی ایم ) ، روہتک کو ایک دو سالہ کورس شروع کرنے کیلئے مالی امداد فراہم کرنے کے لئے علاوہ رہنمائی کی۔ تعلیمی سال 19-2018 سے انسٹی ٹیوٹ کے دیگر بزنس مینجمنٹ کورسیز کے معیار کا یہ پوسٹ گریجویٹ ڈپلومہ ان بزنس مینجمنٹ ان اسپورٹس پہلے ہی شروع ہو چکا ہے ۔


     1. اینسیایسایسآراسکیمکےتحتیونیوسٹیوںاورمیڈیکلکالجوںکومالیامداد:


    نیشنل سینٹر آف اسپورٹس سائنسیز اینڈ ریسرچ (این سی ایس ایس آر)کی اسکیم شروع کی گئی ہے۔ اس کا مقصدکھیلوں میں اعلیٰ سطح کی تحقیق ، تعلیم اور اختراع کو تعاون فراہم کرنا اور ممتاز ایتھلیٹوں کی اعلیٰ کارکردگی کی تعریف و تحسین کرنا ہے۔ اس اسکیم کے دو اجزاء میں۔ ایک این آئی ایس، پٹیالہ میں این سی ایس ایس آر قائم کرنا اور دوسرا چنندہ یونیورسٹیوں میں اسپورٹس سائنسیز ڈپارٹمنٹ اور چنندہ میڈیکل کالجوں ؍ انسٹی ٹیوٹ؍ اسپتالوں میں اسپورٹس میڈیسن ڈپارٹمنٹ قائم کرنے کیلئے تعاون فراہم کرنے پر توجہ مرکوز کرنا ہے ۔ نوجوانوں کے امور اور کھیلوں کی وزارت(ایم وائی اے ایس) پانچ برسوں کیلئے منتخب یونیورسٹیوں کو 25 کروڑ روپئے اور منتخب میڈیکل کالجوں ؍ انسٹی ٹیوٹ ؍ اسپتالوں کو 12.5 کروڑ روپئے کا مالی تعاون فراہم کرے گی۔ پانچ برس مکمل ہونے کے بعد یہ ادارےخود پر منحصر ہو جائیں گے۔ میڈیکل کالجوں کے اسپورٹس میڈیسن ڈپارٹمنٹ پوسٹ ایم بی بی ایس ڈگری ،مثلاً ایم ڈی ان اسپورٹس میڈیسن اور ڈپلومہ ان اسپورٹس میڈیسن کی پیشکش کریں گے ۔ اسی طرح یونیورسٹیوں کے اسپورٹس سائنس ڈپارٹمنٹ مختلف ڈگریاں مثلاً اسپورٹس فزیو لوجی، اسپورٹس بایو کیمسٹری، اسپورٹس نیوٹریشن ،اسپورٹس بایو میکانکس، اسپورٹس ٹریننگ میتھڈس میں ایم ایس سی ، اسپورٹس میں ایم پی ٹی، اسپورٹس سائیکلوجی میں ایم اے اور اسپورٹس اینتھروپومیٹری میں سرٹیفکٹ کورس کی پیشکش کرے گا۔ اس اسکیم کے دوسرے جزو کے تحت ملک کے مختلف حصوں میں درج ذیل چھ یونیورسٹیوں اور چھ میڈیکل کالجوں ؍ انسٹی ٹیوٹ ؍ اسپتالوں میں بالترتیب ڈپارٹمنٹ آف اسپورٹس سائنس اور اسپورٹس میڈیسن قائم کرنے کیلئے منتخب کیا گیا ہے ۔


    اسپورٹس سائنسیز ڈپارٹمنٹ قائم کرنے کیلئے مالی تعاون اور رہنمائی کیلئے منتخب یونیورسٹیوں ؍ انسٹی ٹیوٹ کی فہرست ،:

     1. گرونانک یونیورسٹی، امرتسر۔
     2. لکشمی بائی نیشنل انسٹی ٹیوٹ آف فزیکل ایجوکیشن، گوالیار۔
     3. نیشنل انسٹی ٹیوٹ آف نیوٹریشن ، حیدرآباد۔
     4. اناملائی یونیورسٹی ، تمل ناڈو۔
     5. سینٹرل یونیورسٹی آف راجستھان، اجمیر، راجستھان
     6. یونیورسٹی آف کلکتہ ، کولکاتہ ،مغربی بنگال۔

    اسپورٹس میڈیسن ڈپارٹمنٹ قائم کرنے کیلئے مالی تعاون اور رہنمائی کیلئے منتخب یونیورسٹیوں ؍ میڈیکل کالجوں کی فہرست:

     1. کنگ جارج میڈیکل یونیورسٹی، لکھنؤ۔
     2. وردھمان مہاویر میڈیکل کالج اور صفدر جنگ ہاسپیٹل ، نئی دہلی ۔
     3. پنڈت بھگوت دیال شرما یونیورسٹی آف ہیلتھ سائنسیز ، روہتک، ہریانہ ۔
     4. بنگلورو میڈیکل کالج اینڈ ریسرچ انسٹی ٹیوٹ، بنگلورو ، کرناٹک۔
     5. کے ای ایم ہاسپٹل اینڈ سیٹھ جی ایس میڈیکل کالج، ممبئی
     6. ریجنل انسٹی ٹیوٹ آف میڈیکل سائنسیز ،امپھال ۔

     1. بینالاقوامیکھیلمقابلوںمیںمیڈلفاتحیناورانکےکوچوںکیلئےخصوصینقد رقم کیاسکیم:


    مالی سال 19-2018 کے دوران اب تک اس اسکیم کے تحت میڈل فاتح کھلاڑیوں کو 11.2 کروڑ روپے کی رقم دی جا چکی ہے ۔


    ****** ***


    ( م ن ۔م ع۔م ر۔م ف (


    6154 U. No.


    

    
    (Release ID: 1555727) Visitor Counter : 13
    
    
    
    
    

1.