      وزارتِ تعلیم

      یو جی سی اور اے آئی سی ٹی ای نے اعلیٰ تعلیم کی تدریس کے معیار میں بہتری کے لئے متعدد اقدامات کئے
      Posted On: 31 DEC 2018 6:21PM by PIB Delhi


    نئیدہلی 02 جنوری ۔مرکزی وزیر مملکت برائے فروغ وسائل انسانی ڈاکٹر ستیہ پال سنگھ نے لوک سبھا میں ایک سوال کے تحریری جواب میں بتایا کہ سرکار اعلیٰ تعلیم کی تدریس کے معیار میں بہتری پیدا کرنے کے بارے میں انتہائی سنجیدہ ہے۔ اس سلسلے میں یونیورسٹی گرانٹس کمیشن ( یوجی سی) اور آل انڈیا کونسل فار ٹیکنیکل ایجوکیشن (اے آئی سی ٹی ای ) نے متعدد اقدامات کئے ہیں، جن میں سے کچھ اقدامات درج ذیل ہیں:

     1. دیکشچھا : یہ اساتذہ کے لئے ایک ایسا پلیٹ فارم ہے، جس سے ہر زمرے کے اساتذہ کی اہلیت سازی ممکن ہوپاتی ہے۔ اس کے ساتھ ہی یہ پلیٹ فارم معیار تعلیم میں بہتری کے لئے اساتذہ (ٹیچروں ) کی مدد کرتا ہے ۔ ٹیچر اپنا مواد اس پورٹل پر اپ لوڈ کرتے ہیں ،جو آن لائن کورسز پیش کرتا ہے ۔ بہترین مواد کے باہمی لین دین کی اجازت دیتا ہے۔ پیش رفت وترقی کی نگرانی کرتا ہے اور او آر کوڈ کے ساتھ توانا تنصیبی کتب فراہم کراتا ہے ۔
     2. تکنیکی تعلیم میں بہتری کا پروگرام -ٹیکنیکل ایجوکیشن کوالٹی امپرومنٹ پروگرام ( ٹی ای کیو یو آئی پی ) - یہ تکنیکی تعلیم کے معیار میں بہتری کا پروگرام ہے ۔اس کے تیسرے مرحلے میں جموں وکشمیر ،ہماچل پردیش اوراتراکھنڈ جیسی پہاڑی ریاستوں، آٹھ شمال مشرقی ریاستوں ،انڈمان نکوبار ،راجستھان ،اتر پردیش ، مدھیہ پردیش ، بہار ،اوڈیشہ ،جھارکھنڈ اور آسام کو 2600 کروڑروپے فراہم کرائے گئے ہیں۔اس پروگرام سے تکنیکی تعلیم میں موجود علاقائی خلأ کو پُر کرنے میں مدد ملے گی۔آئی آئی ٹی اور این آئی ٹی کے 1200 گریجویٹس نے تعلیمی اعتبار سے پسماندہ علاقوں میں تین سال تک تدریس کے فرائض انجام دینے کا انتخاب کیا ہے۔ ان گریجویٹس نے اُن 53 سرکاری انجنئیرنگ کالجوں میں پڑھانا شروع بھی کردیا ہے ،جہاں بڑی تعداد میں اساتذہ کی اسامیاں خالی ہیں ،اس طرح ایک لاکھ طلبا کو وہ معیاری تعلیم حاصل ہوپاتی ہے ،جس سے وہ اب تک محروم تھے۔
     3. گلوبل انی شیٹو آف اکیڈمک نیٹ ورکس (جی آئی اے این ) – جی آئی اے این کے تحت اب تک 58 یونیور سیٹیوں کے 700 پروفیسرز نے ہندوستان کے اعلیٰ تعلیمی اداروں میں طلبا کے لئے خصوصی موضوعات پر تقریباََ 1120 کورسز شروع کئے ہیں۔ اس بین الاقوامی تدریسی پروگرام سے 40 ہزارسے زائد طلبا اور فیکلٹی کے افراد نے اس پروگرام سے استفادہ کیا ہے۔
     4. پنڈت مدن موہن مالویہ نیشنل مشن فار ٹیچر ٹریننگ ( پی ایم ایم ایم این ایم ٹی ٹی ) اس اسکیم کے تحت ایک لاکھ سے زائد کالجوں اور یونیورسٹی اساتذہ کو زیر ملازمت تربیتی پروگرام میں منظم کیا گیا ہے۔ اس سلسلے میں نومقررطلبا کو تدریس کےلئے 6 ماہ کی تربیت دی جاتی ہے تاکہ وہ طلبا کے ساتھ معقول رابطہ کاری قائم کرسکیں اور معیار میں بہتری پیدا کرسکیں ۔
     5. انٹریونیورسٹی سینٹرز (آئی یو سی ایس ) اعلیٰ تعلیم اور تحقیق کے معیار میں بہتری کی غرض سے یونیورسٹی گرانٹس کمیشن ( یو جی سی ) نے یوجی سی ایکٹ کی شق 12(سی سی سی ) کے تحت یونیورسٹی نظام کے دائرہ کار میں رہتے ہوئے انٹر یونیورسٹی سینٹر فار ٹیچرز ایجوکیشن قائم کئے ہیں۔

    اینول ریفریشر پروگرام ان ٹیچنگ (اے آر پی آئی ٹی )ایک 40 گھنٹے کا تدریسی پروگرام ہے ، جس میں انتہائی لچک دار خاکے کی شکل میں 20 گھنٹے کا ویڈیو مواد شامل ہے،جس سے کوئی بھی کسی بھی وقت استفادہ کرسکتا ہے۔اس پروگرام میں تشخیصی مشقیں شامل ہیں اور کورس میں علمی ارتقا کے لئے کی جانے والی سرگرمیاں بھی شامل ہیں۔اس کورس کے اختتام پر ٹرمنل اسسمنٹ کا ضابطہ بھی شامل ہے ، جو یا تو آن لائن یا تحریری امتحان میں بروئے کار لایا جاسکتا ہے۔اے آر پی آئی ٹی پروگرام کے تحت پیش کیا جانے والا کورس کیرئیر ایڈوانسمنٹ کی غرض سے کئے جانے والے ایک ریفریشر کور س کے مساوی ہے۔اس پروگرام سے استاد یعنی ٹیچر کی تدریسی اہلیت کی اندازہ کاری کی جاسکتی ہے۔


    اے آئی سی ٹی ای نے تکنیکی اداروں میں (ڈگری ) ضابطہ 2012آل انڈیا کونسل فارٹیکنیکل ایجوکیشن (کیرئیر ایڈوانسمنٹ اسکیم برائے اساتذہ ودیگر علمی عملہ ) شروع کی ہے ۔اس پروگرام کے تحت ہر ٹیچر اپنی کارکردگی پر مبنی ایک سسٹم متعلقہ ادارے / یونیورسٹی کے مقرر ہ پرفارما پر داخل کرتا ہے۔اس کے ساتھ ہی اکیڈمک پرفارمنس انڈیکیٹر(اے پی آئی ) کے رہنما اصولوں کے مطابق متعلقہ اسناد بھی اس پرفارما سے منسلک کی جاتی ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 22

    
    
    (Release ID: 1558170) Visitor Counter : 1
    
    
      Read this release in: English
    
    
    

5.