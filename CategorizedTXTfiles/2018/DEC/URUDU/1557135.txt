      شمال مشرقی ریاستوں کی ترقی کی وزارت

      شمال مشرقی خطے میں حکومت کی پہل قدمیاں
      
      شمال مشرقی خطے کے لئے نیتی فورم کا قیام ، نیشنل بمبو مشن کا اعلان ، سکم بھارت کے ہوائی رابطے کے نقشے پر آیا
      
      ڈیجیٹل نارتھ ایسٹ وژن 2022 جاری ، وزیر اعظم نے بھارت کی اولین نیشن اسپورٹس یونیورسٹی کا سنک بنیاد رکھا
      Posted On: 24 DEC 2018 1:40PM by PIB Delhi


    
    نئی دلّی ، 19دسمبر؍ حکومت کے ذریعہ شمال مشرقی خطے کی ترقی کے لئے 2018 کے دوران کئے گئے اقدامات درج ذیل ہیں : ۔
    شمال مشرق کے لئے نیتی فورم : شمال مشرقی خطے کی ترقی پر توجہ مرکوز
    * حکومت نے 21 فروری کو نیتی آیوگ میں شمال مشرقی خطے کی ترقی کے لئے نیتی آیوگ کے نائب صدر اور ڈونیئر کے سیکریٹری کی صدارت میں ایک خصوصی فورم کے قیام کے لئے آرڈر جاری کیا ۔
    * نو تشکیل شدہ نیتی فورم فار نارتھ ایسٹ کی پہلی میٹنگ اگر تلہ ، تریپورہ میں 10 اپریل کو منعقد ہوئی ۔میٹنگ کا انعقاد نیتی آیوگ، ڈونیئر کی وزارت اور این ای سی کے ذریعہ کیا گیا تھا ۔ فورم نے تجویز کیا کہ شمال مشرقی خطے میں ترقیات پروجیکٹ وزیر اعظم جناب نریندر مودی کی جانب سے ہجّے کردہ لفظ ہیرا ( ہائی ویز ، ان لینڈ واٹر ویز ، ریلویز انڈ ایر ویز ) کے نظرئیے کی بنیاد پر کئے جائیں گے ۔ خطے میں تعلیم ، صحت اور ہنر مندی کے فروغ پر بھی زور دیا جائے گا ۔
    * شمال مشرقی خطے کی ترقی کے لئے نیتی فورم کی دوسری میٹنگ میں 04 دسمبر کو ڈاکٹر جتندر سنگھ نے کہا کہ مرکز کی مالی امداد سے شمال مشرقی بڑے پیمانے پر بانس کی صنعت پر توجہ مرکوز کرے گا ۔ یہ وہ شعبہ ہے جس پر ابھی تک توجہ مرکوز نہیں کی گئی تھی حالانکہ اس خطے میں بھارت کے بانس کی 60 فیصد سے زائد پیداوار ہوتی ہے ۔
    نیشنل بمبو مشن
    * مرکزی وزارت خزانہ نے رواں سال فروری میں اپنے سالانہء بجٹ میں نیشنل بمبو مشن کے لئے 1290 کروڑ روپئے مختص کئے ہیں ۔ ڈاکٹر جتندر سنگھ نے کہا کہ بمبو مشن شمال مشرق کے لئے خاص اہمیت کا حامل ہے اور وزارت خزانہ کی جانب سے کیا گیا اعلان خطے کی ترقی کے لئے مرکزی حکومت کی مسلسل عہد بستگی کا مظہر ہے ۔
    سکم بھارت کے ہوائی رابطے کے نقشے پر آیا
    * وزیر اعظم جناب نریندر مودی نے 24 ستمبر کو سکم میں پاکیونگ ہوائی اڈے کا افتتاح کیا ۔ یہ ہمالیائی ریاست میں پہلا ہوائی اڈہ ہے اور ملک کا 100 واں ہوائی اڈہ ہے ۔ پاکیونگ ہوائی اڈہ ایک عام آدمی کے لئے قابل استطاعت ہے اور اڑان اسکیم کا ایک حصہ ہے ۔
    ڈیجیٹل نارتھ ایسٹ وژن 2022 جاری کیا گیا
    * الیکٹرانکس اور آئی ٹی کے مرکزی وزیر جناب روی شنکر پرساد نے 11 اگست کو گواہاٹی میں ’’ ڈیجیٹل نارتھ ایسٹ وژن 2022 ‘‘ جاری کیا ۔ وژن ڈاکومنٹ کا مقصد شمال مشرق کے لوگوں کی زندگی کو ڈیجیٹل تکنالوجیوں کے ذریعہ سہل بنانا ہے ۔ ڈیجیٹل دستاویز میں ڈیجیٹل توجہ کے لئے آٹھ نکات کی نشان دہی کی ہے جن میں ڈیجیٹل بنیادی ڈھانچہ ، ڈیجیٹل خدمات ، ڈیجیٹل طور پر با اختیار بنانا، الیکٹرانکس مصنوعات کی تیاری کو فروغ ، انفارمیشن تکنالوجی کو فروغ اور بی پی او سمیت انفارمیشن تکنالوجی ، ڈیجیٹل ادائیگیاں ، اختراعات اور اسٹارٹ اپس اور سائبر سیکورٹی ۔ ڈیجیٹل نارتھ ایسٹ وژن 2022 کے ایک حصے کے طور پر گواہاٹی میں شمل مشرق کے لئے ایک کلاؤڈ ہب تیار کیا جائے گا ۔ ڈیجیٹل تکنالوجیوں کو استعمال کرنے کے لائق بنانے کے لئے 50 ہزار ریاستی سرکاری ملازمین کی صلاحیت سازی کی جائے گی ۔ شمال مشرق کے تمام غیر احاطہ شدہ گاوؤں کو موبائل رابطہ کے ذریعہ جوڑنے کی یقین دہانی کرائی گئی ہے ۔ اس موقع پر جناب پرساد نے شمال مشرقی ریاستوں سے چھوٹے شہروں میں بی پی او کو فروغ دینے پر زور دیا ۔ انہوں نے کہا کہ شمال مشرق کے چھ میڈیکل کالجوں میں ای ۔ کلاس روم قائم کئے جائیں گے ۔ مجولی ڈسٹرکٹ دریائے آئی لینڈ سمیت شمال مشرق میں متعدد دیگر پروجیکٹ بھی لانچ کئے جائیں گے ۔
    اروناچل ایکسپریس نامی نئی ٹرین کو جھنڈی دکھائی گئی
    * اروناچل پردیش میں نہرلیگون اور قومی راجدھانی میں آنند وہار ٹرمینل کے درمیان ایک نئی ٹرین کو نہر لیگون ریلوے اسٹیشن پر یکم مارچ کو وزیر مملکت جناب کرن رجیجو اور جناب راجن گوہین نے ہری جھنڈی دکھائی ۔ ’ اروناچل ایکسپریس ‘ نامی یہ نئی ریل گاڑی لیگون اور آنند وہار کے درمیان 2013 کلو میٹر کا فاصلہ محضَ 38 گھنٹے میں طے کرے گی اور اس کے 14 اسٹاپ ہوں گے ۔ اروناچل کے لئے یہ دوسری براہ راست ٹرین ہے اور شمال مشرق کو قومی راجدھانی سے مربوط کرنے والی یہ 14 ویں ٹرین ہے ۔
    وزیر اعظم نے بھارت کی پہلی قومی اسپورٹس یونیورسٹی کا سنگ بنیاد رکھا
    * وزیر اعظم نے 16 مارچ کو منی پور میں 750 کروڑ روپئے کے بقدر کے ترقیاتی پروجیکٹ لانچ کئے ۔ انہوں نے نیشنل اسپورٹس یونیورسٹی ، ایک ہزار آنگن واڑی مراکز اور متعدد دیگر اہم ترقیاتی پروجیکٹوں کا سنگ بنیاد رکھا ۔ اس موقع پر وزیر اعظم جناب نریندر مودی نے کہا کہ شمال مشرق کے لئے مرکزی حکومت کا نظریہ نقل و حمل کے ذریعہ اجاگر کیا گیا ہے ۔ انہوں نے کہا کہ شمال مشرق بھارت کی ترقی کا نیا انجن بن سکتا ہے ۔ انہوں نے کہا کہ حکومت بقیہ ریاستوں کی ترقی کے معاملے میں عدم مساوات کو ختم کرنے کے لئے شمال مشرق کی خصوصی ضروریات پر توجہ مرکوز کر رہی ہے ۔ انہوں نے مزید کہا کہ میں نے بذات خود شمال مشرق کا گزشتہ چار برسوں کے دوران 25 مرتبہ سے زیادہ دورہ کیا ہے ۔
    شمال مشرق کی ترقی و فروغ : حکومت کی ترجیح
    * وزیر اعظم جناب نریندر مودی نے 3-4 فروری ، 2108 کو گواہاٹی میں منعقد ایڈوانٹیج آسام ۔ گلوب انویسٹرس سمٹ ، 2018 کے افتتاحی اجلاس میں کہا کہ شمال مشرق ، مرکزی حکومت کی ایکٹ ایسٹ پالیسی کے قلب کی حیثیت رکھتا ہے ۔ایکٹ ایسٹ پالیسی کا مقصد عوام سے عوام کے رابطے ،تجارتی معاہدے اور اور آسیان ممالک کے ساتھ دیگر تعلقات بڑھانا ہے ۔ انہوں نے کہا کہ مرکزی حکومت کی اسکیمیں لوگوں کے معیارزندگی میں بہتری لانے پر مبنی ہیں ۔ انہوں نے کہا کہ مقصد ’’ ایز آف لیونگ ‘ کو بہتر بنانا ہے ۔
    * وزیر اعظم جناب نریندر مودی کی قیادت میں 13 جون کو مرکزی کابینہ نے ڈونیئر کی وزارت کی جانب سے مرکزی وزیر داخلہ کو شمال مشرقی کونسل ، جو کہ شمال مشرق کی تمام آٹھ ریاستوں کے گورنروں اور وزراء اعلی کی ایک قانونی باڈی کا ایکس آفیشیو چیئر مین مقرر کرنے کی تجویز کو اس کے ممبر کے طور پر مقرر کئے جانے کو اپنی منظور ی دے دی ۔ کابینہ نے ڈؤنیئر کی وزارت کے وزیر مملکت ( آزادانہ چارج ) کو کونسل کے چیئر مین کے طور پر مقرر کئے جانے کو بھی اپنی منظوری دے دی ہے ۔ نئے انتظامات کے تحت این ای سی اب مختلف زونل کونسلوں کے ساتھ بین ریاستی تنازعات مثلاًمنشیات کے لانے لے جانے ، اسلحہ اور گولہ بارود کی اسمگلنگ ، سرحدی تنازعے وغیرہ کے موضوعات پرتبادلی خیال کرسکے گی ۔ این ای سی اب شمال مشرقی خطے کے لئے مزید موثر باڈی کے طور پر کام کر سکے گی ۔
    * مرکزی کابینہ نے 21 مارچ کو 3000 کروڑ روپئے کی مالی لاگت سے مارچ ، 2020 تک کے لئے نارتھ ایسٹ انڈسٹریل ڈیولپمنٹ اسکیم ( این ای آئی ڈی ایس ) ، 2017 کو منظوری دی ہے ۔ مارچ ، 2020 سے قبل تجزئیے کے بعد اسکیم کی باقی ماندہ مدت کے لئے مزید ضروری تخصیص فراہم کرے گی ۔ متعارفکی گئی نئی اسکیم سے شمال مشرقی خطے میں صنعت کاری کو فروغ اور روزگار میں اضافے سے آمدنی بڑھے گی ۔
    * 08 فروری کو ٹرانسفارمیشن آف ایسپیریشنل ڈسٹرکٹ ( توقعاتی اضلاع ) پروگرام کے تحت شمال مشرق کے 14 اضلاع کے روڈ میپ پر تبادلہ خیال کے لئے میٹنگ منعقد ہوئی ۔ شمال مشرقی خطے میں اہم بنیادی ڈھانچہ پروجیکٹوں 5336 کروڑ روپئے ی تخمینہ جاتی لاگت سے شمال مشرقی خطے کے لئے جامع ٹیلی کام ترقیاتی منصوبہ، براڈ گیج اور کیپٹل کنکٹی ویٹی ریل پروجیکٹ ، اروناچل پردیش میں کمپری ہینسیو اسکیم فار اسٹرینتھننگ آف ٹرانسمیشن اینڈ ڈسٹری بیوشن سسٹم ( سی ایس ایس ٹی اینڈ ڈی ایس )اور سکم میں4754.42 کروڑ روپئے کی لاگت سے بھارت مالا پری یوجنا : نارتھ ایسٹ روڈ سیکٹر ڈیولپمنٹ اسکیم ( این ای آر ایس ڈی ایس ) وغیرہ ۔
    * حکومت نے شمال مشرقی خطے میں مختلف النوع قسم کے بنیادی ڈھانچہ پروجیکٹوں کو زبردست سہارا دیا ہے ۔ حکومت نے شمال مشرقی خطے میں ریل ، سڑک ، اندرون ملک آبی راستے کو پاور پروجیکٹوں سے مربوط کرنے کو بہتر بنانے پر زور دیا ہے ۔ یہ خطہ توانائی کی خود کفالت کے راستے پر گامزن ہے ۔
    * سڑک ، نقل و حمل اور شاہراہوں کی وزارت بھارت مالا پری یوجنا مرحلہ ۔ 1 کے تحت پانچ سال ۔ 2017-18 سے 2021-22 ) تک کی مدت کے لئے اسپیشل ایکسیلریٹیڈ روڈ ڈیولپمنٹ پروگرام فار نارتھ ایسٹ ( ایس اے آر ڈی پی ۔ این ای ) پر عمل در آمد کر رہا ہے جس کے تحت شمال مشرقی خطے کی مجموعی طور پر 3528 کلو میٹر سڑکوں کو بہتر بنایا جائے گا ۔
    * 22 فروری کو شمال مشرق میں میڈیسینل اینڈ ایرومیٹک پلانٹس ( ایم ای پی ) یعنی ادویاتی اور خوشبو جاتی پودوں کے لئے ایک بین وزارتی کمیٹی ( آئی ایم سی ) قائم کی گئی ۔ یہ فیصلہ ڈونیئر اور آیوش کے سیکریٹریوں کے درمیان میٹنگ کے بعد کیا گیا ۔یہ کمیٹی ادویاتی اور خوشبو جاتی پودوں کے شعبے کو متحرک اور اس کے وسائل کو فروغ دینے کے لئے مرکزی حکومت کی جانب سے شروع کئے گئے پروگراموں کو تقویت بخشے گی ۔
    * 18 فروری کو ڈاکٹر جتندر سنگھ نے ملک بھر کے نوجوان اسٹارٹ اپس کو شمال مشرق میںآنے اور خطے کی غیر تلاش شدہ صلاحیت کے ذریعہ اپنی قسمت آزمانے کے لئے مدعو کیا ۔ دلّی میں ’’ اسکل انڈیا ‘‘ نمائش میں شرکت کرنے والوں کے ایک اجتماع سے خطاب کرتے ہوئے انہوں نے کہا کہ ملک کے دیگر حصوں اور ریاستوں میں گزر بسر کرنے کے مواقع اور نئے کام شمال مشرقی ریاستوں میں ابھی دستیاب ہیں اور نوجوان صنعت کاروں کو شمال مشرق آنے کے لئے صدا دے رہے ہیں ۔
    * وزیر اعظم جناب نریندر مودی کی پہل قدمی ’’ میک ان انڈیا ‘‘ سے ترغیب و تحریک پا کر وزیر مملکت ڈاکٹر جتندر سنگھ نے 04 جون ، 2018 کو ’’ میک ان نارتھ ایسٹ ‘‘ نامی پہل قدمی کا اعلان کیا ۔
    * 29 مئی کو حکومت نے گواہاٹی یونیورسٹی ، گواہاٹی میں ایک خصوصی ’’برہم پترا اسٹڈی سینٹر ’’ کے قیام کا اعلان کیا ۔اسکے لئے ڈونیئر کی وزارت 28 کروڑ روپئے ک فنڈ مہیا کرایا گیا ہے ۔
    * نارتھ ایسٹ کمیشن برائے خواتین کے لئے نارتھ ایسٹ کی نئی منتخب کردہ ممبر محترمہ سو سو شائیزا نے وزیر مملکت ڈاکٹر جتندر سنگھ کے ساتھ 03 دسمبر کو ہوئی ایک میٹنگ میں کہا کہ نیشنل کمیشن برائے خواتین عورتوں کی گزر بسر کرنے کے پروگراموں خاص طور پر نوجوان عمر کی عورتوں کے لئے ہنر مندی فروغ اور مہارت کی تربیت کے ذریعہ انہیں کمانے اور اپنی زندگی گزارنے میں خود کفیل بنانے کے ساتھ انفرادی طور پر با اختیار بنانے میں مدد کرے گا ۔
    * شمال مشرق کے لئے ایک تاریخی پہل قدمی میں وزیر مملکت ڈاکٹر جتندر سنگھ نے 29 اکتوبر کو آسام کے جورہاٹ میں سی ایس آئی آر ۔ نارتھ ایسٹ انسٹی ٹیوٹ آف سائنس اینڈ ٹیکنالوجی ( این ای آئی ایس ٹی ) کے احاطے میں ایک نئے سائنسی مرکز ’’ ٹیکنالوجی فیسی لٹی سینٹر ‘‘ کا سنگ بنیاد رکھا ۔
    * 23 اکتوبر کو ڈاکٹر جتندر سنگھ نے کہا کہ بھارت کی ’’ ایکٹ ایسٹ ‘‘ پالیسی تمام ساؤتھ ایسٹ ایشیا کے لئے اہمیت کی حامل ہے ۔ انڈین کونسل فار ریسرچ آن انٹر نیشنل اکنامک ریلیشن کے ذریعہ نئی دلّی میں منعقدہ ’’ انڈیا ۔ میانمار ٹریڈ اینڈ کنکٹی ویٹی ‘‘ کانفرنس میں انہوں نے کہا کہ میانمار بھارت کے ’’ ایکٹ ایسٹ ‘‘ پالیسی کے کلیدی ستونوں میں سے ایک ستون ہے چونکہ یہ زمینی سرحدوں سے بھارت کو شمال مشرقی ریاستوں کے ذریعہ ساؤتھ ایسٹ ممالک سے جوڑتا ہے ۔
    شمال مشرقی ریاستوں میں سیاحت
    * شمال مشرق میں سیاحت کے شعبے کو ترقی دینے کے لئے ڈونیئر کی وزارت نے وزارت خزانہ سے شمال مشرقی خطے میں اس قسم کے پروجیکٹوں کے لئے خصوصی پیکیج اور زیادہ فنڈ کی تخیص کی سفارش کی ہے ۔ 11 مئی ، 2018 کو منعقد ہوئی ایک میٹنگ میں سیاحت کے وزیر مملکت ( آزادانہ چارج ) جناب کے جے الفانس سے وزیر مملکت ڈاکٹر جتندر سنگھ نے کہا کہ ڈونیئر کی وزارت ’ نارتھ ایسٹ اسپیشل انفراسٹرکچر اسکیم ( این ای ایس آئی ڈی ایس ) کے تحت خطے میں آب رسانی ، بجلی ، سیاحت کے فروغ کو مربوط بنانے کے لئے بنیادی ڈھانچہ پروجیکٹو ں کے لئے مالی امداد فراہم کر رہی ہے ۔ انہوں نے کہا کہ
    * 19 مارچ کو ڈونیئر کی وزارت کے تحت شمال مشرق میں آئندہ تین برسوں میں سیاحوں کی آمد کو دوگنا کرنے کے مقصد سے سیاحت کے فروغ کے لئے چار مفاہمت ناموں پر دستخط کئے گئے ہیں ۔ کمیونٹی وسائل کے مفاد اور مقامی وسائل کی بنیاد پر تکنالوجی کی ترقی کے لئے ایک دیگر معاہدہ پر دستخط کئے گئے ہیں ۔ معاہدوں پر دستخط کے بعد ڈکٹر جتندر سنگھ نے کہا کہ شمال مشرق کی ترقی بھارت کی تمام تر ترقی میں اہمیت کی حامل ہے ، اور سیاحتی ترقی ہمیشہ سے ہماری کلیدی توجہ کا مرکز رہی ہے خاص طور پر شمال مشرق کی قدرتی خوب صورتی اور ثقافتی ورثے کو ذہن میں رکھتے ہوئے ۔
    * 14 اکتوبر کو وزیر مملکت ڈاکٹر جتندر سنگھ نے کہا کہ شمال مشرق کی سیاحت گزشتہ چار برسوں کے دوران نئی بلندیوں کو چھوا ہے اور یہ مرکزی حکومت کی جانب سے وزیر اعظم کے براہ راست خصوصی توجہ اور زور کے باعث ممکن ہو سکا ہے ۔
    * شمال مشرق میں سیاحت کو فروغ دینے کے لئے 27 سے 31 اکتوبر ، 2018 کے دوران شمال مشرق کے منفرد ثقافتی ورثے سے روشناس کرانے کے لئے نئی دلّی میں ’’ ایکسپیرینسنگ نارتھ ایسٹ ‘‘ نامی فیسٹیول کا انعقاد کیا گیا ۔ یہ فیسٹیول انڈیا انٹر نیشنل سینٹر کے اشتراک سے ناتھ ایسٹرن کونسل ( این ای سی )،ڈونیئر کی وزارت نے ڈیسٹینیشن نارتھ ایسٹ سیریز کے ایک حصے کے طور پر منعقد کیا تھا ۔ فیسٹیول میں نارتھ ایسٹ انڈیا کی متحرک توانائی اور اس کے فن ، دستکاری ، ہتھ کرگھا ، سیاحت ، کھانے ، ثقافت وغیرہ کی نمائش کی گئی تھی ۔
    دیگر کامیابیاں
    * 31 مئی کو ڈونیئر کی وزارت نے اعلان کیا کہ شمال مشرق کے طلباء کے لئے ہوسٹل جواہر لعل نہرو یونیورسٹی ( جے این یو ) ، نئی دلّی اور بنگلور یونیورسٹی نارتھ ایسٹ کونسل ( این ای سی ) اور ڈونیئر کی وزارت کے ذریعہ تعمیر کئے جا رہے تھے ۔ایک دیگر قطعہ آراضی روہنی ، دلّی میں ایکوائر کیا گیا ہے جہاں شمال مشرقی کے طلباء کے لئے ایک دیگر ہوسٹل تعمیر کیا جائے گا ، جس میں ابتدائی طور پرطلباء کے لئے کھانے کا انتظام دلّی یونیورسٹی کی جانب سے کیا جائے گا ۔ در ایں اثناء تین ایکڑ سے زائد آراضی دوارکا ، دلّی میں ایکوائر کی گئی ہے جہاں کہ نارتھ ایسٹ کنونشن ۔ کم ۔ کلچرل سینٹر قائم کئے جانے کی تجویز ہے ۔
    * 3 مارچ کو منعقد ہوئی ’ شمال مشرق کونسل کے لئے اسکیموں کے کابینی منظوری پر عمل درآمد کے لئے روڈ میپ ‘‘ کی ایک جائزہ میٹنگ میں یہ فیصلہ کیا گیا کہ دلّی میں جلد ہی ایک شمال مشرقی ثقافتی اور اطلاعاتی سینٹر قائم کیا جائے گا ۔ میٹنگ میں شمال مشرقی میں جاری مختلف پروجیکٹوں کی پیش رفت کا جائزہ لیا گیا ۔ جیسا کہ مرکزی حکومت شمال مشرقی خطے کو ترجیح دے رہی ہے ، ڈاکٹر جتندر سنگھ نے کہا کہ یہ شمال مشرقی بھارت کے لوگوں کے لئے ایک نیا تحفہ ہو گا ۔ انہوں نے کہا کہ سینٹر دلّی میں شمال مشرقی خطے کے لئے ایک ثقافتی کنونشن اور اطلاعاتی ہب کے طور پر کام کرے گا ۔
    * انڈین کونسل آف ورلڈ افیئرز ( آئی سی ڈبلیو اے ) ڈونیئرکی وزارت اور ایشین کنفلوئینس کے زیر اہتمام ایک دو روزہ بین الاقوامی سیمینار ’’ دی ایج آف ملٹی لیٹرل ازم اینڈ کنکٹنگ انڈیاز نارتھ ایسٹ : مواقع اور چیلنجز ’’ کے عنوان سے 19-20 مارچ ، 2018 کو شیلانگ ، میگھالیہ میں مشترکہ طور پر منعقد کیا گیا ۔ وزیر مملکت ڈاکٹر جتندر سنگھ نے سیمینار سے خطاب کرتے ہوئے کہا کہ ترقی کی جانب شمال مشرق کی نفسانی رسائی اتنی ہی ضروری ہے جتنا کہ جسمانی رسائی ۔ ڈاکٹر جتندر سنگھ نے کہا کہ حکومت کی جانب سے جس تیز رفتار سے توجہ مرکوز کی ہے، اس کے نتیجے میں کنکٹی وٹی منظر نامے میں زبر دست تغیر واقع ہوا ہے اور یہ تغیر ریل اور سڑک دونوں طرح کے رسل و رسائل میں واقع ہوا ہے اور لازمی طور پر یہ تغیر ان دیگر تمام رکاوٹوں کا سد باب کرے گا جو مضمراتی صنعت کاروں کو پہلے بر داشت کرنی پڑتی تھیں ۔
    * وزیر مملکت ڈاکٹر جتندر سنگھ نے 22 فروری کو ’’ انکلوسیو ٹرائبل کانگر ی گیشن ‘ کے عنوان سے بین لاقوامی کانفرنس کے اجتماعی اجلاس سے خطاب کیا ۔ اس موقع پر تقریر کرتے ہوئے انہوں نے کہا کہ وزیر اعظم جناب نریندر مودی کا ’’ نیا بھارت ‘ کا خواب ، سماجی ۔ اقتصادی پس منظر سے قطع نظر سماج کے ہر طبقے کی مساوی ترقی سے ترغیب یافتہ ہے ۔
    ۔ ۔ ۔ ۔ ۔
    u.6345

    
    
    (Release ID: 1557135) Visitor Counter : 14