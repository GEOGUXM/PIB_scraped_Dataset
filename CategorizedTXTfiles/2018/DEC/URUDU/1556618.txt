      عملے، عوامی شکایات اور پنشن کی وزارت

      نیپال کی عام انتظامیہ اور وفاقی امور کے وزیر نے عملہ اور تربیت کے محکمہ کے وزیر مملکت ڈاکٹر جتیندر سنگھ سے ملاقات کی
      Posted On: 18 DEC 2018 2:02PM by PIB Delhi


    نئی دہلی، 18 دسمبر، نیپال کی عام انتظامیہ اور وفاقی امور کے وزیر جناب لال بابو پنڈت فی الحال بھارت کے دورے پر ہیں۔ انھوں نے عملے اور تربیت (ڈی او پی ٹی) کے محکمے کے انچارج مرکزی وزیر مملکت ڈاکٹر جتیندر سنگھ سے ملاقات کی اور حکمرانی میں بہترین طور طریقوں کے بارے میں ایک دوسرے کو معلومات فراہم کرنے اور نیپال میں عوامی انتظامیہ اور افسر شاہی کی تشکیل کو مزید ادارہ جاتی شکل دینے کے لیے بھارت کی مدد اور حمایت حاصل کرنے سے متعلق مختلف پہلوؤں پر تفصیلی تبادلہ خیال کیا۔


    جناب پنڈت نے داکٹر جتیندر سنگھ سے حکومت ہند کے ذریعے خاص طور پر صلاحیت کو بڑھاوا دینے اور اداروں کی تعمیر میں جو مدد فراہم کی گئی ہے، اس کا نیپال کی حکومت کی طرف سے شکریہ ادا کیا۔ انھوں نے کہا کہ نیپال کی حکومت عوامی انتظامیہ کو وفاقی تشکیل کے لیے مزید سازگار بنانے کے مقصد سے کام کررہی ہے۔


    نیپال کے جی اے ڈی وزیر نے خاص طور پر عملے کے بندوبست اور عوامی انتظامیہ کے بندوبست کے شعبوں میں بھارت کے حکمرانی کے طور طریقوں سے سیکھنے کی سرکار کی انتہائی دلچسپی کا اظہار کیا تاکہ اس طرح کے طور طریقے نیپال میں بھی اختیار کیے جاسکیں۔ انھوں نے حکومت کی سبھی تینوںسطحوں پر سول خدمات کی فراہمی کے لیے ان کی حکومت کی کوششوں کا ذکر کیا، جس کے لیے نیپال کی حکومت سول سرونٹ ایڈجسٹمنٹ آرڈیننس 2018 لائی تھی۔


    ڈاکٹر جتیندر سنگھ نے نیپال کے اپنے ہم منصب کو حکومت ہند کی عملے کی وزارت کی طرف سے ہر ممکن مدد اور تعاون کا یقین دلایا۔ انھوں نے کہا کہ دونوں ملکوں کے درمیان دوستانہ اور رواداری پر مبنی تعلقات اور دونوں ملکوں کے درمیان عوام سے عوام کے درمیان تعلقات کے پیش نظر بھارت اور نیپال کے درمیان اشتراک کافی زیادہ آسان ہوگیا ہے۔


    ڈاکٹر جتیندر سنگھ نے کہا کہ انڈین ایڈمنسٹریٹو سروسز آئی اے ایس کو، جو سابقہ انڈین سول سروسز آئی سی ایس کی نئی شکل ہے، دنیا میں بہترین افسر شاہی کی تشکیل قرار دیا گیا ہے۔ انھوں نے کہا کہ یہ وقت کی کسوٹی پر کھرا اترا ہے اور اس سے مختلف حالات اور صورتحال کی ضرورتیں پوری ہوئی ہیں۔


    نیپال کے جی اے ڈی کے وزیر کی ، اساتذہ اور دیگر باہمی تال میل پروگراموں کے لین دین کی درخواست کا جواب دیتے ہوئے ڈاکٹر جتیندر سنگھ نے کہا کہ وہ عملےاور تربیت کے محکمے کے افسران کے ساتھ نیپال کے جی اے ڈی افسران کی ایک میٹنگ کا اہتمام کریں گے تاکہ وہ اپنے لیے موزوں ترین انداز میں باہمی طور پر کام کرسکیں۔


    **********


    U – 6348


    

    
    (Release ID: 1556618) Visitor Counter : 1