      شمال مشرقی ریاستوں کی ترقی کی وزارت

      صحت مند شمال مشرق پہل قدمی
      Posted On: 12 DEC 2018 8:20PM by PIB Delhi


    نئی دہلی، 12 دسمبر / وزیر مملکت ( آزادانہ چارج ) برائے شمال مشرقی خطہ ترقیات ( ڈونر ) ڈاکٹر جتیندر سنگھ نے آج لوک سبھا میں ایک تحریری جواب میں بتایا ہے کہ وزارتِ صحت و کنبہ بہبود کی کوششوں کے علاوہ ، جو حفظانِ صحت سہولتوں کو بہتر بنانے کے لئے کی جا رہی ہیں ، شمال مشرقی خطے کی ترقیات کی وزارت نے دائمی مرکزی وسائل پول ( این ایل سی پی آر ) اسکیم کے تحت مجموعی طور پر 56 پروجیکٹوں کو طبی اور صحت کے شعبے میں نافذ کرنے کا کام شروع کیا ہے ، جن میں سے 37 پہلے سے ہی مکمل ہو چکے ہیں اور 19 پروجیکٹوں پر کام جاری ہے ۔ این ایل سی پی آر اسکیم کی تشکیل نو شمال مشرقی خصوصی بنیادی ڈھانچے ترقیاتی اسکیم ( این ای ایس آئی ڈی ایس ) کے طور پر کی گئی ہے ، جس کے لئے سرمایہ کی کلی فراہمی مرکزی حکومت کی جانب سے کی جاتی ہے ۔ این ای ایس آئی ڈی ایس کا ایک مقصد یہ بھی ہے کہ بنیادی اور ثانوی تعلیم اور صحت کے شعبوں میں بنیادی ڈھانچہ فراہم کرایا جائے ۔


    شمال مشرقی کونسل ( این ای سی ) کے نظر ثانی شدہ رہنما خطوط کے مطابق این ای سی کی ذمہ داری ہوتی ہے کہ وہ تیسرے درجے کی حفظانِ صحت سے متعلق اسکیموں اور پروجیکٹوں ( صحت کی تعلیم سمیت ) کو صرف این ای آر میں نافذ کرے ۔ فی الحال ایسے 17 جاری پروجیکٹ ہیں ، جو نفاذ کے مختلف مراحل میں ہیں ۔ 19-2018 ء کے 9 پروجیکٹوں کو یا تو بند کر دیا گیا ہے یا انہیں مکمل کر لیا گیا ہے ۔ شمال مشرقی خطے میں صحت عامہ کے لئے انسانی وسائل کو مستحکم بنانے اور نظام کی صلاحیت میں اضافے کی غرض سے ایک پروجیکٹ کو بھی منظوری دی گئی ہے ، جو جاری ہے ۔


    اس وزارت نے شمال مشرقی ریاستوں میں افسروں کی صلاحیت کو مستحکم بنانے کے کام میں بھی اپنا تعاون دیا ہے اور یہ کام بہتر حفظانِ صحت کی سہولتوں کی فراہمی سے متعلق ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ع ا )


    U. No. 6199

    
    
    (Release ID: 1555753) Visitor Counter : 7