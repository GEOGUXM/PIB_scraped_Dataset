      وزارت اطلاعات ونشریات

      صدر جمہوریہ ہند جناب رام ناتھ کووند کی منتخبہ تقریروں پر مبنی کتابوں ‘‘دی ریپبلکن ایتھکس’’اور ‘‘لوک تنتر کا سوور’’کا اجراء
      Posted On: 06 DEC 2018 7:27PM by PIB Delhi


    نئی دہلی ، 6 ؍دسمبر، اطلاعات و نشریات کی وزارت کا پبلیکیشن ڈویژن کا ڈائریکٹوریٹ، صدر جمہوریہ ہند جناب رام ناتھ کووند کی منتخبہ تقریروں کو فروغ دینے اور انہیں عوام تک پہنچانے کے لئے ان تقریروں پر مبنی دو کتابیں ‘‘ دی ریپبلکن ایتھکس’’ اور ‘‘لوک تنتر کا سوور’’8؍دسمبر 2018 کو نئی دہلی کے وگیان بھون میں جاری کرے گا۔


    ان کتابوں کا اجراء نائب صد ر جمہوریہ جناب ایم وینکیا نائیڈو کے ہاتھوں عمل میں آئے گا۔ اس موقع پر اطلاعات و نشریات کے مرکزی وزیر (آزادانہ چارج) اورنوجوانوں کے امور نیز کھیلوں کے وزیر مملکت کرنل راجیہ وردھن راٹھور بھی اس موقع پر موجود ہوں گے۔ وزیر خارجہ محترمہ سشما سوراج اس تقریب میں مہمان خصوصی کی حیثیت سے شرکت کریں گی۔


    پس منظر:


    یہ کتابیں صدر جمہوریہ کے عہدے کی مدت کے پہلے سال میں کی گئیں 243 تقریروں میں سے منتخبہ 95 تقریروں پر مشتمل ہیں۔ ان تقریروں کو 8ابواب میں تقسیم کیا گیا ہے یعنی قوم سے خطاب، ہندوستان کی گوناگونیت، دنیا تک خیالات کی رسائی، ہندوستان کو تعلیم دینا، ہندوستان کو معلوما ت سے مالامال کرنا ، پبلک سروس کا دھرم، سنتریوں کی عزت افزائی، قانون کا جذبہ اور ہنرمندی کو تسلیم کرنا۔ کتاب کا مقصد یہ ہے کہ وہ اپنے قارئین کو ان خیالات اور افکار سے آگاہ کرے، جن پر صدر جمہوریہ غوروفکر کرتے ہیں۔ خاص طور پر قوم کی ویژن اور قوم کے تئیں انفرادی فرائض کے تعلق سے۔


    ( 6.12.2018 )


    ) م ن ۔ج ۔ ک ا (


    U-6085

    
    
    (Release ID: 1554917) Visitor Counter : 3