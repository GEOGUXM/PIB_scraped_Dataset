      وزارتِ تعلیم

      حکومت کلا اُتسو کے توسط سے طلباء میں مضمر فنکارانہ صلاحیتوں کو فروغ دے رہی ہے
      Posted On: 21 DEC 2018 7:33PM by PIB Delhi


    نئی دہلی،21دسمبر 2018؍وزیر مملکت(برائےفروغ وسائل انسانی)ڈاکٹر ستیہ پال سنگھ نے کل راجیہ سبھا میں ایک سوال کے تحریری جواب میں بتایا ہے کہ کلا اُتسو حکومت کی ایک پہل قدمی ہے، جس کا مقصد ملک بھر کے ثانوی اسکولی طلباء میں ، رقص، موسیقی ، تھیٹر اور بصری فنون و صناعی جیسے شعبوں میں مسابقت کے اہتمام کے ذریعے فنکارانہ صلاحیتوں کو فروغ دینا ہے۔یوگا اولمپیاڈ کا اہتمام اسکولوں میں یوگا کی سرگرمیوں کو فروغ دینے کی غرض سے کیا جاتا ہے، اس کے ساتھ ساتھ صحت مندانہ عادتیں ، انسانی اقدار اور مجموعی صحتی اصولوں کو بھی پروان چڑھایا جاتا ہے۔ این سی ای آر ٹی کی ایک معاون اکائی یعنی مرکزی تعلیمی ٹیکنالوجی کا ادارہ(سی آئی ای ٹی)، گزشتہ 22برسوں سے کل ہند اطفال تعلیمی سمعی وبصری فیسٹول کا اہتمام کرتا آیا ہے، ساتھ ہی ساتھ گزشتہ تین برسوں سے یہ ادارہ آئی سی ٹی میلوں کا بھی اہتمام کررہا ہے اور اس کا مقصد یہ ہے کہ قومی اور ریاستی سطح پر عمدگی کے حامل ڈیجیٹل مواد والے پروگراموں کی ترقی کو بڑھاوا دیا جاسکے اور متعلقہ شعبوں میں حاصل تجربات کو باہم شیئر کیا جاسکے اور اختراعاتی نظریات و خیالات کا باہم تبادلہ کیا جاسکے۔


    کلا اُتسو کا اہتمام فنون اور جمالیات(ڈی ای اے اے)، کے ذریعے کیا جاتاہے۔ یوگا اولمپیاڈ کا اہتمام سماجی سائنسز میں محکمہ تعلیم (ڈی ای ایس ایس) کے ذریعےکیا جاتاہے اور آئی سی ٹی میلے کا اہتمام سی آئی ای ٹی-این سی ای آر ٹی کے ذریعے کیا جاتاہے۔


    تعلیم اور قومی نصاب فریم ورک سے متعلق قومی پالیسیاں(این سی ایف)-2005 کے تحت بچوں کی مجموعی ترقی پر زور دیا گیا ہے اور اس کے لئے صرف نصابی مواد کو ہی کافی نہیں سمجھا گیا ہے، بلکہ یہ بھی کہا گیا ہے کہ بچوں کو تمام تر شعبہ ہائے حیات میں تجرباتی سرگرمیوں سے بھی ہمکنار کیا جانا چاہئے۔


    مذکورہ تمام تر پروگرام این سی ای آر ٹی متواتر طور پر منعقد ہونے والے پروگرام ہیں اور ان تمام پروگراموں کے انعقاد کی تاریخ کا تعین اور ان کا اعلان باقاعدہ اور پیشگی طور پر کیا جاتا ہے، تاکہ این سی ای آر ٹی کے دیگر ریگولر تعلیمی پروگراموں کے انعقاد میں کسی طرح کی کوئی رخنہ اندازی یا رکاوٹ نہ پیش آئے۔


    م ن۔ن ع


    U: 640 8

    
    
    (Release ID: 1557037) Visitor Counter : 5