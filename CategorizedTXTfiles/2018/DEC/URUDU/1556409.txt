      ا قتصادی امور کی کابینہ کمیٹی

      پردھان منتری اجولا یوجنا کے تحت استفادہ کنندگان کی فہرست میں توسیع کی تجویز کو کابینہ کی منظوری
      Posted On: 17 DEC 2018 2:15PM by PIB Delhi


    نئی دہلی، 17 دسمبر، وزیر اعظم محترم جناب نریندر مودی کی قیادت میں اقتصادی امور سے وابستہ کابینہ کمیٹی (سی سی ای اے) نے پٹرولیم اور قدرتی گیس کی وزارت کی اُس تجویز کو اپنی منظوری دے دی ہے جس کے تحت ایسے نادار کنبوں کو جنہیں اس سے قبل پردھان منتری اجولا یوجنا (پی ایم یو وائی) کے تحت ایل پی جی کنکشن جاری کرنے کے لیے محض اس وجہ سے زیر غور نہیں لایا گیا تھا کیونکہ ان کے نام سماجی- اقتصادی ذات پر مبنی مردم شماری (ایس ای سی سی) کی فہرست میں شامل نہیں تھے۔ یا پھر وہ کنبے سات شناخت شدہ زمروں یعنی ایس سی/ ایس ٹی کنبوں، پردھان منتری آواس یوجنا (پی ایم اے وائی) استفادہ کنندگان (گرامین) انتودیہ انن یوجنا (اے اے وائی) ، جنگل میں بسنے والے افراد، از حد پسماندہ طبقات، (ایم بی سی)، چائے اور چائے کے باغان کے باہر بسنے والے قبائل، جزائر میں سکونت پذٰر افراد، دریاؤں کے جزیرے میں سکونت پذیر افراد ، جن کے نام ایس ای سی سی فہرست میں شامل نہیں تھے، انہیں بھی اب اس اسکیم کے تحت شامل کر لیا گیا ہے۔


    مختلف حلقوں سے موصول ہونے والی متعدد نمائندگیوں کو مدنظر رکھتے ہوئے اب نادار کنبے ،جو اب تک پی ایم یو وائی کے تحت ایل پی جی کنکشن نہیں حاصل کرسکے تھے، اب وہ تمام کنبے کنکشن حاصل کرنے کے مستحق ہیں، شرط یہ ہے کہ وہ استحقاق کی تمام شرائط پوری کرتے ہوں اور اپنے دعوے کے ثبوت میں درکار دستاویز پیش کرسکیں۔


    یہاں اس بات کا ذکر کیا جاسکتا ہے کہ پی ایم یو وائی کا آغاز یکم مئی 2016 کو ڈپازٹ فری ایل پی جی کنکشنوں کے ذریعے کیا گیا تھا، جنہیں حکومت ہند کے ذریعے 16007 روپے فی کنکشن کی نقد امداد کے ذریعے جاری کیاجاتا تھا اور چولہے اور گیس سلینڈر کو تیل کمپنیوں سے از سر نو پُر کرانے کے لیے سود سے مبرا قرض بھی فراہم کیا جاتا تھا۔اب تک پی ایم یو وائی کے تحت مقررہ 8 کروڑ کے نشانے کے برخلاف 5.86 کروڑ سے زائد ایل پی جی کنکشن فراہم کرائے جاچکے ہیں۔ استفادہ کنندگان میں سے 48 فیصد ایس سی / ایس ٹی زمروں کے استفادہ کنندگان ہیں۔


    عالمی ادارہ صحت نے پی ایم یو وائی کی ستائش ایک ایسی فیصلہ کن دخل اندازی کے طور پر کی ہے ، جس کے تحت حکومت کے ذریعے گھروں میں روایتی ایندھن کی بجائے صاف ستھری توانائی کے استعمال کا آغاز ہوا ہے اور اس کے نتیجے میں گھر کے اندر پیدا ہونے والی کثافت اور اسے پیدا ہونے والے مسائل کا حل خود بخود نکل آیا ہے۔


    **********


    U – 6320


    

    
    (Release ID: 1556409) Visitor Counter : 3