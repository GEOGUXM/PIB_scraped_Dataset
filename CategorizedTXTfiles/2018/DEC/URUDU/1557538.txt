      مکانات اور شہری غریبی کے خاتمے کی وزارت

      اکتالیسویں سی ایس ایم سی میں پردھان منتری آواس یوجنا(شہری) کے تحت 310597 مکانات کو منظوری
      
      مجموعی طورپر پردھان منتری آواس یوجنا(شہری) کے تحت منظور کئے گئے مکانوں کی تعداد 68.5 لاکھ سے زیادہ ہوئی، اترپردیش کو ملے 108135 مکانات، کرناٹک کو 105502، آندھرا پردیش کو57433، اُڈیشہ کو 21894 اور گجرات کو176333 مکانات ملے
      
      Posted On: 27 DEC 2018 7:41PM by PIB Delhi


    نئی دہلی،27دسمبر 2018؍ہاؤسنگ اور شہری امور کی وزارت نے پردھان منتری آواس یوجنا (شہری) کے تحت غریبوں کے فائدے کے لئے مزید 310597 سستے مکانات کی تعمیر کو منظوری دی ہے۔یہ منظوری آج یہاں منعقدہ مرکزی منظوری اور نگرانی کمیٹی کی 41ویں میٹنگ میں دی گئی۔مجموعی طورپر پردھان منتری آواس یوجنا(شہری)کےتحت منظور کئے گئے مکانوں کی تعداد 68.5 لاکھ سے زیادہ ہوگئی ہے۔


    اترپردیش کے لئے108135مکانات کو منظوری دی گئی ہے، جبکہ کرناٹک کے لئے 105502 سستے مکانات کی تعمیر کو منظوردی گئی ہے۔ آندھرا پردیش کے لئے جتنے مکانا ت کی تعمیر کو منظوری دی گئی ہے، ان کی تعداد 57433ہے،جبکہ اُڈیشہ کے لئے یہ تعداد 21894 اور گجرات کے لئے17633 مکانات ہیں۔


    آج ہاؤسنگ اور شہری امور کی وزارت کے سیکریٹری جناب درگا شنکر مشرا کی صدارت میں منعقدہ میٹنگ میں مجموعی طورپر 864 پروجیکٹوں کو منظوری دی گئی ، جن پر 14662کروڑ روپے کی لاگت آئے گی، جن میں سے مرکزی امداد 4658کروڑ روپے ہوگی ۔


    بی ایل سی ورٹیکل کے تحت منظوریوں کی تعداد 191556ہے ، جبکہ افورڈیبل ہاؤسنگ پارٹنرشپ(اے ایچ پی)ورٹیکل کے تحت اس کی تعداد 118941 ہے۔


    م ن۔م م۔ن ع


    U: 64 74

    
    
    (Release ID: 1557538) Visitor Counter : 5