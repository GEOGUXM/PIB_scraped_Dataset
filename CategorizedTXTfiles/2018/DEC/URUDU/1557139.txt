      وزیراعظم کا دفتر

      وزیراعظم نے بھارت رتن جناب اٹل بہاری واجپئی کے اعزاز میں یادگاری سکہ جاری کیا
      Posted On: 24 DEC 2018 2:05PM by PIB Delhi


    نئیدہلی۔ 24 ؍دسمبر۔وزیراعظم جناب نریندر مودی نے آج آنجہانی وزیراعظم بھارت رتن جناب اٹل بہاری واجپئی کے اعزاز میں ایک یادگاری سکہ جاری کیا۔ اس موقع پر خطاب کرتے ہوئے انہوں نے کہا کہ ہمارا ذہن یہ تسلیم کرنےسے قاصر ہے کہ جناب واجپئی ہمارے درمیان نہیں ہیں۔ انہوں نے یہ بھی کہا کہ وہ سماج کے سبھی طبقوں کیلئے ایک قدآور، محبوب اور محترم شخصیت تھی۔


    انہوں نے کہا کہ جناب واجپئی کی آواز کئی دہائیوں تک عوام کی آواز بن کر رہی۔ ایک اسپیکر کے طور پر ان کا کوئی ثانی نہیں تھا۔ وہ ملک میں پیدا ہونے والے بہترین مقررین میں سے ایک تھے ۔


    جناب نریندر مودی نے کہا کہ جناب واجپئی کی زندگی کا طویل عرصہ حزب مخالف میں گزرا لیکن انہوں نے ہمیشہ قومی مفاد کی بات کی۔ وزیراعظم نے کہا کہ جناب واجپئی جمہوریت کو بالادست دیکھنا چاہتے تھے۔ انہوں نے اعتماد کا اظہار کیا کہ جناب واجپئی ہم سبھی کیلئے ایک جذبے کا وسیلہ بنے رہیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س۔ع ن


    U-6421

    
    
    (Release ID: 1557139) Visitor Counter : 9