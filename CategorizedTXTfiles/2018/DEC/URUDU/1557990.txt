      بہت چھوٹی، چھوٹی اور درمیانی صنعتوں کی وزارت

      پچھلے تین سال میں ایس ایف یوآر ٹی آئی کلسٹروں کی 111 تجاویز کو منظوری:گری راج سنگھ
      Posted On: 31 DEC 2018 2:58PM by PIB Delhi


    نئی دہلی، 31 ؍دسمبر، بہت چھوٹی ، چھوٹی اور اوسط درجے کی صنعتوں (ایم ایس ایم ای) کی وزارت نے روایتی صنعتوں کو پھر سے شروع کرنے کے فنڈ کی اسکیم (ایس ایف یو آر ٹی آئی) کے تحت کلسٹروں کی 111 تجاویز کو منظور ی دی ہے۔ اسکیم کے تحت کھادی ، کوائر (ناریل کے ریشوں سے بننے والا سامان ) اور ویلیج انڈسٹریز کے کلسٹروں کو مالی امداد فراہم کی جاتی ہے۔ 500 سے زیادہ دستکاروں والے بڑے کلسٹروں کے لئے بجٹ کی حد 5.00 کروڑ روپے ہے جبکہ ریگولر کلسٹروں کے لئے ، جس میں 500 سے کم دستکار شامل ہیں ، بجٹ کی حد 2.5 کروڑ روپے ہے۔


    پچھلے تین برسوں کے دوران ایس ایف یو آر ٹی آئی کلسٹروں کے ذریعے خرچ کی گئی رقم 13847.817 لاکھ روپے ہے جس کے تحت 72400 افراد اور دستکاروں کو فائدہ حاصل ہوا ہے ۔ ایم ایس ایم ای کے وزیر مملکت (آزادانہ چارج ) گری راج سنگھ نے یہ بات آج لوک سبھا میں ایک سوال کا جواب دیتے ہوئے بتائی۔


    ایم ایس ایم ای کے وزیر نے مزید کہا کہ ایم ایس ایم ای کے سکریٹری کی سربراہی میں اسکیم سے متعلق اسٹیئرنگ کمیٹی وقفے وقفے سے منظور شدہ کلسٹروں کی پیش رفت کا جائزہ لیتی ہے۔ اس کے علاوہ ایس ایف یو آر ٹی آئی اسکیم کے لئے ایک آن لائن پورٹل بھی چلایا جارہا ہے جسے اسکیم کے مؤثر نفاذ اور نگرانی کے لئے تا حال بنایا گیا ہے۔ وزیر موصوف نے کہا کہ سی ایس آر اور کثیر جہتی ترقیاتی بینک کے وسائل کو ایس ایف یو آر ٹی آئی اسکیم کے تحت ابھی استعمال نہیں کیا گیا ہے۔


    2015 میں تجدید شدہ ایس ایف یو آر ٹی آئی اسکیم 2019-20 تک جاری رہے گی۔


    ۰۰۰۰۰۰۰۰


    U- 6533

    
    
    (Release ID: 1557990) Visitor Counter : 3
    
    
      Read this release in: English , Marathi