      امور داخلہ کی وزارت

      ‘‘وطن کو جانو’’ نوجوانوں کے تبادلے کے پروگرام کے تحت وزیر داخلہ نے جموں وکشمیر کے اسکولی بچوں سے ملاقات کی
      
      ‘‘ بھارت کی گوناگونی اور رواداری اپنی نوعیت کے لحاظ سے دنیا کے تمام ممالک میں منفرد حیثیت رکھتی ہے’’۔ راجناتھ سنگھ

      Posted On: 16 DEC 2018 7:09PM by PIB Delhi

    نئی دہلی۔ 17 ؍دسمبر۔وزیر داخلہ جناب راجناتھ سنگھ نے یوتھ ایکسچینج پروگرام یعنی ‘‘وطن کو جانو’’ کے تحت جموں وکشمیر کے اسکو لی بچوں کے ایک گروپ سے ملاقات کی ہے۔ وزارت داخلہ ،‘‘ وطن کو جانو’’ کا اہتمام اس مقصد سے کرتی آئی ہے کہ جموں وکشمیر کے نوجوانوں اور بچوں کو ملک کے دیگر حصوں میں رونما ہونے والی سماجی- اقتصادی ترقیات اور ثقافتی گوناگونی سے آگاہ کیا جاچکے۔ اس مقصد کے لئے جنگجوئیت سے متاثرہ نوجوانوں اور بچوں کو، جن کا تعلق سماج کے کمزور طبقات سے ہے، شناخت کیا گیا ہے۔ جموں وکشمیر کے اُمور کے محکمے ، وزارت داخلہ کے زیر اہتمام نیز جموں وکشمیر کی ریاستی بازآبادکاری کونسل ، کے تحت سماجی بہبودی محکمے کے تعاون واشتراک سے درجہ ایک سے درجہ بارہ تک کے 244 طلباء ، جس میں 46 لڑکیاں بھی شامل ہیں، ریاست کے تمام تر 22 اضلاع کی نمائندگی کررہے ہیں۔ ان طلباء کے ساتھ 23 اساتذہ بھی ہیں اور یہ لوگ دلّی اور لکھنؤ کے دس روزہ دورے پر ہیں۔


    بچوں سے خطاب کرتے ہوئے جناب راجناتھ سنگھ نے کہا کہ بھارت ایک ایسا منفرد ملک ہے جہاں دنیا کے تمام بڑے مذاہب کے ماننے والے مل جل کر رہتے ہیں۔ ایسی رواداری پر مبنی معاشرت کہیں اور نہیں ہے۔ وزیر داخلہ نے کہا کہ اسلام کے تمام مکتبہ ہائے فکر بھارت میں موجود ہیں اور یہ فخر کسی دیگر اسلامی ملک کو بھی حاصل نہیں ہے۔


    جناب راجناتھ سنگھ نے کہا کہ بھارت ایک اُبھرتی ہوئی قوت ہے اور گزشتہ چار برسوں کے دوران ہماری معیشت نویں مقام سے ترقی کرکے چھٹے مقام پر پہنچ گئی ہے اور آئندہ مالی سال میں ہم سرکردہ پانچ کی فہرست میں داخل ہوجائیں گے اور ہم توقع کرتے ہیں کہ ہم 2030 تک دنیا کی تین سرکردہ معیشتوں میں شمار ہوسکیں گے۔


    شمال مشرقی خطے کی ترقیات کے وزیر مملکت (آزادانہ چارج)، وزیر اعظم کے دفتر، عملہ، عوامی شکایات اور پنشن ، ایٹمی توانائی اور خلائی اُمور، ڈاکٹر جتیندر سنگھ بھی اس موقع پر موجود تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-6279

    
    
    (Release ID: 1556147) Visitor Counter : 3
    
    
      Read this release in: English