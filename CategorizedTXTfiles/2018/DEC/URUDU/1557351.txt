      وزارت دفاع

      چندر کوٹ ہیلی پیڈ سے زخمیوں کی نکاسی اور راحت رسانی
      Posted On: 25 DEC 2018 5:15PM by PIB Delhi


    نئی دلّی ، 26 دسمبر؍ بھارتی فضائیہ کے مغربی ایئر کمانڈ نے 24 دسمبر ، 2018 کو 10 بج کر 40 منٹ پر اودھم پور کے یونٹ ’’ ہاورنگ ہاکس ‘ سے مختصر مدت کے نوٹس پر چندر کوٹ ہیلی پیڈ سے دو چیتا ہیلی کاپٹروں کے ذریعہ ہنگامی حالات میں زخمیوں کو نکالا اورامدادی کام انجام دیئے ۔ موصولہ ابتدائی اطلاعات کے مطابق بڈگام سے کان پور جا رہی ایک شہری بس رام بن کے نزدیک کھائی میں جا گری جس کے نتیجے میں متعدد افراد شدید طور پر زخمی ہو گئے ۔ 10 بج کر 45 منٹ پر دو ہیلی کاپٹر اور قافلے کے دو سیٹ اودھم پور سے چندر کوٹ ہیلی پیڈ کے لئے پیشگی طور پر تیار کھڑے تھے ، جہاں سے حادثے میں زخمی ہونے والوں کو نکالا جا رہا تھا ۔ 10 بج کر 50 منٹ پر ایک ہیلی کاپٹر کو حکم ملنے پر ونگ کمانڈر وی مہتہ نے بطور کیپٹن اپنے ساتھی پائلٹ ارونیما ودھاتے کے ساتھ اودھم پور سے پرواز بھری ۔ در ایں اثناء ونگ کمانڈر وی مہتہ کی جانب سے ضروریات کی اطلاع مومول ہونے پر ایک دوسرا ہیلی کاپٹر اسکویڈرن لیڈر ایس کے پرساد بطور کیپٹن اور ساتھی پائلٹ فلائٹ لیفٹننٹ سدھانت یادو کے ساتھ اودھم پور سے ایئر بورن پہنچے ۔
    پہلا ہیلی کاپٹر 11 بج کر 25 منٹ پر چندر کوٹ پہنچا اور انڈو تبت بارڈر پولیس ( آئی ٹی بی پی ) کے شدید زخمی تین جوانوں کو نکالا جو کہ اس بس میں دیگر 09 شدید زخمیوں کے ساتھ سفر کر رہے تھے ۔ دوسرا ہیلی کاپٹر 12 بج کر 25 منٹ پر اترا اور بقیہ دو شدید زخمی جوانوں کو طبی عملے کے ساتھ نکالا۔ حادثے کا شکار ہونے والے چار افراد کو شہری ہیلی کاپٹر کے ذریعہ نکالا گیا ۔
    دونوں ہیلی کاپٹر جموں ہوائی اڈے پہنچاتے رہے ، جہاں کہ زخمیوں کے علاج کے لئے ایمبولینس تیار تھی ۔ حادثے کا شکار ہونے والے شدید طور پر زخمی تھے ، جنہیں چہرے ، سر میں چوٹ ، ٹانگوں میں فریکچر اور بازوؤں میں شدید چوٹ آئی تھی ۔

    ۔ ۔ ۔ ۔ ۔


    
    u.6443

    
    
    (Release ID: 1557351) Visitor Counter : 11
    
    
      Read this release in: English