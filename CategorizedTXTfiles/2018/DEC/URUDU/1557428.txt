      وزارت دفاع

      ایئرمارشل راجیو سچدیوا نے ڈی سی آئی ڈی ایس (آپریشنس ) کا عہدہ سنبھالا
      Posted On: 26 DEC 2018 8:39PM by PIB Delhi


    نئیدہلی۔ 27 ؍دسمبر۔ایئرمارشل راجیو سچدیوا نے حال ہی میں مربوط دفاعی اسٹاف (آپریشنس) (ڈی سی آئی ڈی ایس) میں ڈپٹی سربراہ کے طور پر عہدہ سنبھال لیا ہے۔ موصوف کو صدر دفاتر مربوط دفاعی اسٹاف (ایچ کیو آئی ڈی ایس) کے چار شعبوں میں سے اس سے قبل تین شعبوں میں خدمات انجام دینے کا امتیاز حاصل ہے۔


    ایئرمارشل سچدیوا کو دسمبر 1981 میں بھارتی فضائیہ میں کمیشن ملا تھا اور موصوف کے پاس نقل وحمل اور انسٹرکشنل پرواز کا 7200 گھنٹوں سے زائد کا تجربہ ہے۔ جناب سچدیوا ، اے زمرے کے باصلاحیت فلائنگ انسٹرکٹر ہیں اور موصوف بھارتی فضائیہ میں چند ازحد مقتدر عہدوں پر خدمات انجام دے چکے ہیں۔ موصوف جوائنٹ سروسز اور این ٹی آر او میں بھی رہ چکے ہیں۔ وہ فضائیہ ایگزامینر رہ چکے ہیں اور انہوں نے ہراول نقل وحمل اسکوارڈرن کی قیادت بھی کی ہے جو ٹرانسپورٹ بیس ہے اور جس کا تعلق کالج آف ڈیفنس مینجمنٹ سے ہے۔ صدر دفاتر آئی ڈی ایس میں وہ اے سی آئی ڈی ایس آئی سی ٹی اور اے سی آئی ڈی ایس جوائنٹ آپریشن بھی رہ چکے ہیں۔ این ٹی آر او میں موصوف سینٹر ڈائرکٹر ایوی ایشن تھے۔ آئی ڈ ی ایس کے صدر دفاتر میں موجودہ تقرری سے قبل موصوف جنوبی فضائی کمان کے صدر دفاتر واقع تھریووننتھا پورم میں سینئر ایئراسٹاف آفیسر تھے۔


    U-6458

    
    
    (Release ID: 1557428) Visitor Counter : 7
    
    
      Read this release in: English , Hindi