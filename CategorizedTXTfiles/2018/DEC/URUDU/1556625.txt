      وزارت اطلاعات ونشریات

      کیبل ٹی وی نیٹ ورکس کے ذریعے براڈ بینڈ سروس کی فراہمی کے ضابطوں پر وزارت اطلاعات ونشریات کی جانب سے ایم ایس او افسران کی کانفرنس کااہتمام
      
      کیبل ٹی وی نیٹ ورک کے ذریعے فراہم کرائی جانے والی برانڈ بینڈ کی رابطہ کاری ہندوستان میں فکسڈ لائن نیٹ ورک میں زبردست استحکام پیدا کرے گی، وزارت اطلاعات ونشریات کے سکریٹری جناب امت کھرے کی تقریر

      Posted On: 19 DEC 2018 2:36PM by PIB Delhi

    نئی دہلی۔ 19 ؍دسمبر۔مرکزی وزارت اطلاعات ونشریات نے کیبل ٹی وی نیٹ ورک کے ذریعے براڈ بینڈ رابطہ کاری کی فراہمی سے متعلق اُمور پر غور وخوض کیلئے ایک کانفرنس کااہتمام کیا۔ اس کانفرنس میں بڑی تعداد میں ایم ایس او اداروں کے سرکردہ افسران نے شرکت کی اور مذکورہ بالا اُمور پر تفصیل سے گفتگو کی۔


    اس موقع پر اپنی تقریر میں ٹی آر اے آئی کے چیئرمین جناب آر ایس شرما نے کہا کہ سردست ہندوستان میں فکسڈ لائن نیٹ ورک کے ذریعے محض سات فیصد انٹرنیٹ رابطہ کاری ہی دستیاب ہے جبکہ عالمی پیمانے پر تقریباً 46 فیصد انٹرنیٹ رابطہ کاری فراہم کرائی جاچکی ہے۔ موجودہ کیبل ٹی وی نیٹ ورکس کے ذریعے براڈ بینڈ سروسز کی فراہمی سے فکسڈ لائن نیٹ ورک کے ڈھانچے کو زبردست استحکام حاصل ہوسکے گا۔ محکمہ مواصلات (ڈپارٹمنٹ آف ٹیلی کمیونیکیشنز ) کو منہا شدہ مجموعی 8 فیصد آمدنی (اے جی آر ) کی ادائیگی خواہ وہ براڈ بینڈ سروسز کیلئے یا دونوں کاروباروں سے حاصل ہونے والی آمدنی ہو،پر ٹی آر اے آئی کے چیئرمین نے جنوبی کوریا کی مثال دیتے ہوئے کہا کہ جنوبی کوریا میں اے جی آر پر دی جانے والی رعایت سے سردست فکسڈ لائن کنکشن کے ذریعے 93 فیصد انٹرنیٹ رابطہ کاری دستیاب کرائی جاچکی ہے۔


    وزارت اطلاعات ونشریات کے سکریٹری جناب امت کھرے نے کہا کہ سردست ہندوستان کے 30 کروڑ کنبوں میں سے 19 کروڑ کنبوں میں ٹیلی وژن کی رابطہ کاری دستیاب ہے جن میں سے تقریباً 10 کروڑ کنبوں کو کیبل ٹی وی نیٹ ورک کے ذریعے رابطہ کاری فراہم کرائی گئی ہے۔ اس طرح کیبل ٹی وی نیٹ ورک کے وسیع تر نظام کے ذریعے انٹرنیٹ خدمات کی فراہمی کیلئے ایک زبردست بازار موجود ہے۔ ا نہوں نے زور دیکر کہا کہ سرکار کی تمام پالیسیوں کو ، حقیقی عمل درآمد کاروں کے خدشات اور تشویشات کو ذہن میں رکھتے ہوئے وضع کیا جانا چاہئے۔ اس معاملے میں کیبل ٹی وی آپریٹرز کو درپیش مسائل کو خاص طور سے پیش نظر رکھا جانا چاہئے اور اسی مقصد کے حصول کیلئے اس کانفرنس کا اہتمام کیا گیا ہے۔


    بی ای سی آئی ایل کے چیف منیجنگ ڈائرکٹر جناب جارج کوروولیہ کے ایک مختصر پرزنٹیشن کے بعد اس کانفرنس میں شامل تمام ایم ایس او نمائندگان کو بحث کی دعوت دی گئی ، اس پرزنٹیشن میں دونوں سروسز کی فراہمی کے لئے مطلوب تکنیکی ترامیم پر تفصیل سے گفتگو کی گئی ہے۔ اس موقع پر کانفرنس کے شرکاء نے اس تجویز میں دلچسپی کا اظہار کرتے ہوئے رابطہ کاری میں روز مرہ پیش آنے والی دشواریوں اور مسائل پر تفصیل سے گفتگو کی۔


    اس کانفرنس میں ٹرائی کے سکریٹری جناب ایس کے گپتا ، وزارت اطلاعات ونشریات کی ایڈیشنل سکریٹری محترمہ جے شری مکھرجی اور وزارت اطلاعات ونشریا ت کے دیگر سینئر افسران نے شرکت کی۔ آخر میں وزارت اطلاعات ونشریات کی جوائنٹ سکریٹری محترمہ انجو نگم کے کلمات تشکر پر یہ کانفرنس تمام ہوئی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ س ش۔ ع ن۔


    U-6351

    
    
    (Release ID: 1556625) Visitor Counter : 11