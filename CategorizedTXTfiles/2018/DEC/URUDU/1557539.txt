      سٹرک ٹرانسپورٹ اور شاہراہوں کی وزارت

      شورو غل سے مبرا نقل و حمل کو یقینی بنانے کے لئے حکومت کی جانب سے کی جانے والی کوششوں کی تفصیلات :جناب منسکھ منڈاویہ نے پیش کیں
      Posted On: 27 DEC 2018 7:42PM by PIB Delhi


    نئی دہلی،27دسمبر 2018؍سڑک نقل و حمل شاہراہوں نیز جہاز رانی اور کیمیائی اشیا ء و کیمیاوی کھاد و ں کے وزیر مملکت جناب منسکھ لال منڈاویہ نے آج لوک سبھا میں ایک تحریری جواب میں بتایا کہ موٹر گاڑی ایکٹ 1988 کمپنی کے ذریعے موٹر بائکوں میں لگائے گئے سائلنسروں کو بدل کر اس کی جگہ کسی مختلف نوعیت کا سائلنسر لگانے یا ان میں کسی طرح کی ترمیم کرنے کی ممانعت کرتا ہے ، جن سے شوروغل پیدا ہوتا ہو۔ اس ایکٹ کی دفعہ 52(1) کے تحت یہ بات بھی بیان کی گئی ہے کہ کسی بھی موٹر گاڑی کا مالک اپنے طورپر مذکورہ موٹر گاڑی میں کوئی ترمیم یا اضافہ نہیں کرے گا، جس سے گاڑی سے متعلق رجسٹریشن کی سند کی تفصیلات کی خلاف ورزی ہوتی ہو اور وہ تمام چیزیں جو اصل موٹر گاڑی میں لگائی گئی ہوں اور جن کی وضاحت مینوفیکچرر کی جانب سے کی گئی ہو، ان میں بھی کسی طرح کی کوئی تبدیلی نہیں کی جاسکتی۔ اس کے علاوہ موٹر گاڑی ایکٹ 1988 کی دفعہ 52 کے تحت ان تمام امور کی خلاف ورزی کو دفعہ 190 اور دفعہ 191 کے تحت لائق جرمانہ قرار دیا گیا ہے۔ موٹر گاڑی ایکٹ 1988 کی تجاویز کا نفاذ ساتھ ہی ساتھ مرکزی موٹر گاڑی قواعد 1989 کا نفاذ متعلقہ ریاستی حکومتوں اور مرکز کے زیر انتظام علاقوں کی انتظامیہ کی ذمہ داری ہے۔


    یہ بات بھی قابل ذکر ہے کہ موٹر گاڑیوں میں طرح طرح کے ٹون والے ہارن لگانا، جن سے طرح طرح کی آوازیں نکلتی ہوں یا اسی طرح سے مختلف النوع صوتی اثرات والے آلات لگانا، جن سے تیز اور کریہہ آواز نکلتی ہو یا زور دار شورشرابہ یا چونکا دینے والا شورو غل ہوتا ہو، یہ تمام چیزیں بھی ممنوعہ ہیں، تاہم چند زمروں کی موٹر گاڑیاں مثلاً ایمبولینس، دمکل کی گاڑیاں وغیرہ اس پابندی سے مبرا ہیں۔ سڑک نقل و حمل اور شاہراہوں کی وزارت نے تمام ریاستوں اور مرکز کے زیر انتظام علاقوں کو اس امر کی ہدایات جاری کی ہیں کہ وہ موٹر گاڑیوں میں ملٹی ٹونڈ ہارن غیر مجاز طریقے سے لگانے والوں کے خلاف ضروری کارروائی عمل میں لائیں۔


    ایک علیحدہ تحریری جواب میں جناب منڈاویہ نے ایوان کو بتایا کہ 19-2018کے رواں مالی سال کے دوران حکومت نے ملک میں 29 ریاستوں میں 307 قومی شاہراہوں (این ایچ )سے متعلق پروجیکٹوں پر احاطہ کیا ہے۔ این ڈی اے مرحلہ - II (2014 سے نومبر 2018 تک) کی مدت کار کے دوران مجموعی این ایچ تعمیرات کی طوالت 34290کلو میٹر کے بقدر ہے، جبکہ یو پی اے مرحلہ II- (2009 سے 2014) کی مدت کار کے دوران 24590کلو میٹر کی قومی شاہراہیں تیار ہوئی تھیں۔ تاحال 1700قومی شاہراہوں کے پروجیکٹ، جن کی لاگت 5.96کروڑ روپے کے بقدر ہے اور جن کی طوالت تقریباً 55ہزار کلو میٹر کے بقد رہے، وہ ملک میں پیش رفت کے مراحل میں ہے۔ ان پروجیکٹوں کی تکمیل میں رفتار پیدا کرنے کے لئے حکومت نے جون 2014 سے اہم پالیسی اقداما ت کئے ہیں۔ ان اقدامات میں اختیارات کی منتقلی، بین وزارتی معاملات اور تنازعات کا تصفیہ کرنے کے لئے بین وزارتی تال میل میں اضافہ، اختراعات پر مبنی پروجیکٹ نفاذ ماڈلوں کو اپنانا، جن میں مخلوط سالانہ ماڈل(ایچ اے ایم)، محصول-آپریٹ-ٹرانسفر(ٹی او ٹی)، اراضی کے حصول سے متعلق فائلوں کی تیز رفتار منظوری کے لئے بھومی راشی جیسے ویب پورٹلوں کو اختیار کرنا اور پی ایم آئی ایس (پروجیکٹ نگرانی اطلاعاتی نظام) وغیرہ شامل ہیں، تاکہ جاری قومی شاہراہوں کے کام کی نگرانی ممکن ہوسکے اور رئیل ٹائم بنیادوں پر کام مکمل کیا جاسکے۔


    م ن۔ن ع


    U: 64 82

    
    
    (Release ID: 1557539) Visitor Counter : 3