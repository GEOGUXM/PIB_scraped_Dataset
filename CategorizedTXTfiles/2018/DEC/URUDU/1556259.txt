      وزارت دفاع

      سکم میں تینوں افواج کے جوانوں کی سائکلنگ اور ٹریکنگ مہم
      Posted On: 17 DEC 2018 2:11PM by PIB Delhi


    نئی دہلی،17دسمبر 2018؍اپنے رینکس کے اندر مہم جوئی کی روح کو پروان چڑھانے کی ہندوستان کے مسلح افواج کی ایک شاندار تاریخ رہی ہے۔ اس کے تحت متعدد اور متنوع مہماتی سرگرمیاں انجام دی جاتی ہیں۔ہندوستانی مسلح افواج کے اندر موجود مہماتی روح کو پروان چڑھانے، فیزیکل فٹنس کے اعلیٰ معیار کی نمائش، مسابقتی روح ، ذہنی مضبوطی اور تینوں افواج کے جوانوں کے درمیان دوستی کے جذبے کو فروغ دینے کے لئے 17دسمبر 2018ء سے 5جنوری 2019ء تک ایک ٹرائی سرویسز ایڈوینچر ایکس پیڈیشن یعنی تینوں افواج پر مشتمل مہم جویانہ مہم کا انعقاد کیا جارہا ہے۔ یہ مہم تینوں افواج کے جوانوں پر مشتمل ٹیم کے ذریعے انجام دی جارہی ہے، جس میں تین افسران، تین وارنٹ رینک کے افسران اور بری، بحری اور فضائی افواج سے وابستہ 13جوان شامل ہیں۔یہ مہم تین مراحل پر مشتمل ہے، جس میں سائکلنگ نیز ٹریکنگ، پیراگلائڈنگ اور سی ڈائیونگ یعنی سمندر میں غوطہ لگانا شامل ہے۔اس مہم کے پہلے مرحلے میں جو کہ سائکلنگ نیز ٹریکنگ مہم پر مشتمل ہے 200 کلو میٹر کی دوری طے کی جائے گی، جو کالم پونگ سے لے کر شمالی سکم تک ہوگی۔ یہ مہم اسٹرائیکنگ لائن ڈویژن کے زیر سایہ انجام دی جائے گی۔


    اس مہم کو آج اسٹرائیکنگ لائن ڈویژن کے جنرل آفیسر کمانڈنگ نے کالم پونگ میں ڈرپن موناسٹری کے گومپا گراؤنڈ سے روانہ کیا۔مسلح افواج کے جوانوں پر مشتمل یہ ٹیم آئندہ پانچ دنوں تک شمالی سکم کے خطرناک اور چیلنجنگ پہاڑی علاقوں سے گزرے گی ۔ سائیکلنگ کے علاوہ یہ ٹیم تیستا ندی کے متوازی پہاڑی سلسلوں سے ہو کر ٹریکنگ کرے گی۔اس مہم جوئی کے دوران یہ ٹیم ‘گرین سکم، کلین سکم’ کا پیغام پھیلائے گی۔


    4U: 628

    
    
    (Release ID: 1556259) Visitor Counter : 8
    
    
      Read this release in: English , Hindi