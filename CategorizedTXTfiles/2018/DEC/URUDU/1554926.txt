      جہاز رانی کی وزارت

      اندرونِ ملک آبی گزر گاہوں پر کولکاتہ – پٹنہ ہندوستان کا دوسرا کنٹینر کارگو سیکٹر بنا
      
      اندرونِ ملک آبی گزر گاہوں سے متعلق ہندوستانی اتھارٹی ( آئی ڈبلیو اے آئی ) کا چھوٹا بحری جہاز ایم وی آر این ٹیگور پیپسی کو انڈیا اور ایمامی ایگرو ٹیک لمیٹیڈ کا سامان لے کر کولکاتہ سے پٹنہ کے لئے روانہ ہوا

      Posted On: 06 DEC 2018 7:44PM by PIB Delhi

    نئی دہلی، 6 دسمبر / اس سال پچھلے ماہ نومبر میں کولکاتہ سے وارانسی تک بھیجے گئے کنٹینر کارگو کی کامیابی کے بعد بہار کی راجدھانی پٹنہ ہندوستان میں اندرونِ ملک آبی گزر گاہوں کے ٹرانسپورٹ ( آئی ڈبلیو ٹی ) سیکٹر میں ایک نئے سنگ میل کا گواہ بننے والا ہے کیونکہ غذائی اشیاء کی بڑی کمپنیوں پیپسی کو انڈیا اور ایمامی ایگرو ٹیک لمیٹیڈ سے تعلق رکھنے والا 16 ٹی ای یو کنٹینر کارگو ( 16 ٹرک کے بوجھ کے مساوی ) سامان لے کر کولکاتہ سے اگلے ہفتے پٹنہ شہر میں دریائے گنگا پر گائے گھاٹ آئی ڈبلیو ٹی ٹرمنل پہنچے گا ۔


    اندرون ملک آبی گزر گاہوں سے متعلق ہندوستانی اتھارٹی ( آئی ڈبلیو اے آئی ) کا چھوٹا بحری جہاز ایم وی آر این ٹیگور آج پیپسی کو اور ایمامی ایگرو ٹیک کے سامان کے ساتھ کولکاتہ کے گارڈن ریچ جیٹی پانی کے راستے روانہ ہوا ہے ۔ یہ مال بردار چھوٹا بحری جہاز دریائے گنگا ( قومی آبی گزر گاہ – 1 ) پر 815 کلو میٹر کی طویل بحری مسافت طے کرنے کے بعد 6 تا 7 دنوں کے اندر پٹنہ میں واقع آئی ڈبلیو ٹی ٹرمنل پہنچے گا ۔ یہ مال بردار چھوٹا جہاز پٹنہ میں گائے گھاٹ کے آئی ڈبلیو اے آئی کے انٹر – ماڈل ٹرمنل پر خالی ہو جائے گا ، جہاں سے پھر دوبارہ دوسرا سامان جہاز پر لادا جائے گا ۔ اس سے قبل 12 نومبر ، 2018 ء کو ہندوستان کے پہلے آئی ڈبلیو ٹی کنٹینر کارگو کو ، جو کولکاتہ سے وارانسی پہنچا تھا ، وزیر اعظم نریندر مودی نے اس کا استقبال کیا تھا ۔


    قومی آبی گزر گاہ – 1 پر کنٹینر والے چھوٹے بحری جہازوں کی نقل و حمل کے لئے کولکاتہ - پٹنہ ہندوستان کا نیا آئی ڈبلیو ٹی ابتدا تا منزل مقصود بن گیا ہے ۔ کنٹینر کارگو کی آمد و رفت کے لئے قومی آبی گزر گاہ – 1 کے پٹنہ - وارانسی سیکٹر کے آپریشن کے لئے منصوبے اعلیٰ مراحل میں ہیں ۔ کنٹینر کارگو ٹرانسپورٹ کے بے انتہا فوائد ہیں ۔ اس سے سامان کے نقل و حمل میں کم لاگت آتی ہے ۔ علاوہ ازیں ، سامان کے خراب ہونے کا بھی اندیشہ کم رہتا ہے ۔ اسی طرح اس کے ذریعے کاربن کا بھی اخراج کم ہوتا ہے ۔


    جہاز رانی کی وزارت ، حکومت ہند جل مارگ وِکاس پروجیکٹ ( جے ایم وی پی ) کے تحت 5369 کروڑ روپئے کی مجوزہ لاگت کے ساتھ عالمی بینک کے تکنیکی اور مالی تعاون سے ہلدیہ سے وارانسی ( 1390 کلو میٹر ) قومی آبی گزر گاہ – 1 ( دریائے گنگا ) تیار کر رہی ہے ۔ اس پروجیکٹ کے ذریعہ 1500 تا 2000 کی صلاحیت کے ساتھ تجارتی بحری جہازوں کی سمندر میں آمد و رفت ممکن ہو سکے گی ۔


    اندرونِ ملک آبی گزر گاہوں میں مال بردار چھوٹے جہازوں کی آمد و رفت سے علاقے کی بھی ترقی ہو سکے گی اور روز گار کے مواقع بھی پیدا ہوں گے ۔ عالمی بینک کے اقتصادی تجزیے کے مطابق جے ایم وی پی کے تحت صرف بہار میں 1.5 لاکھ براہ راست اور بالواسطہ روز گار کے مواقع پیدا ہونے کی امید ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ م ع ۔ ع ا ) ( 06 – 12 – 2018 )


    U. No. 6081

    
    
    (Release ID: 1554926) Visitor Counter : 5