      وزارات ثقافت

      قومی خطہ راجدھانی دلی میں ہماچل پردیش کے روایتی زیورات پرمشتمل ایک نمائش ’’ان کراؤنڈ گلوری ‘‘کا افتتاح
      Posted On: 11 DEC 2018 5:47PM by PIB Delhi


    نئیدہلی 12 دسمبر۔ہماچل پردیش کے روایتی زیورات پر مشتمل ایک نمائش ان کراؤنڈ گلوری کا افتتاح 11 دسمبر 2018 کو نیشنل میوزیم واقع نئی دلی میں وزارت ثقافت حکومت ہند کے ایڈیشنل سکریٹری اور مالی مشیر ڈاکٹر دھرمیندر سنگھ گنگوار کے ہاتھوں عمل میں آیا ہے ۔ یہ ریزرو کلکشن کی دوسری سیریز کی تیسری نمائش ہے ۔


    تقریب سے خطاب کرتے ہوئے جناب ڈی ایس گنگوار نے کہا کہ یہ نمائش جیولری روایات کا ایک سلسلہ ہے ، جو بذات خود سماجی –ثقافتی ورثے اور باشندگان کے طرز تیقن کا مرقع ہے بلکہ اس کے توسط سے اس طرح کی صناعی میں مصروف عمل برادریوں کی فن کارانہ جبلتوں کا بھی اظہار ہوتا ہے ۔


    مذکورہ نمائش کے اہتمام کا مقصد ہماچل پردیش کی محتلف برادریوں او ر خطوں کے طلائی اور نقرئی زیورات کے پرکشش کلکشن کی ایک جھلک پیش کرنا ہے ۔ ان اشیا میں مضمر مخصوص علاقائی اور جمالیاتی اقدار کا اظہار ہے اور اس کا اظہار مختلف النوع فوٹو گراف پرنٹس کے ایک گروپ کے ذریعہ سینل جانا کے کلکشن کے توسط سے کیا گیا ہے ، کوشش کی گئی ہے کہ میوزیم میں رکھی گئی اشیا اور متعلقہ برادریوں کے مابین درونی رابطے کو ان فوٹو گراف کی مددسے اجاگرکیا جائے ، مختلف النوع زیورات تیار کرنے والی برادریوں کی اَن دیکھی کہانیوں کا زندہ جاوید مرقع پیش کیا جائے ۔ صناعی کے ان نمونوں کے توسط سے ہماچل کے باشندگان پیڑھی در پیڑھی اپنے ورثے کے مختلف غیر مرئی پہلوؤں کو منتقل اور محفوظ رکھنے میں کامیاب ہوئے ہیں ۔


    یہ نمائش عوام الناس کے لئے صبح دس بجے سے لے کر شام چھ بجے تک پیر کے دن کے علاوہ ہردن، 31 دسمبر 2018 تک کھلی رہے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 6179

    
    
    (Release ID: 1555581) Visitor Counter : 2
    
    
      Read this release in: English , Hindi