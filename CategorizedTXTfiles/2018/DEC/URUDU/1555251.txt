      وزارت خزانہ

      وزیرخزانہ نے ویڈیو کانفرنسنگ کے توسط سے قونصلیٹ جنرل آف انڈیا نیویارک، امریکہ کے تعاون و اشتراک سے آئی بی بی آئی کے زیر اہتمام منعقدہ ’زیربار اثاثوں کیلئے ایک نئی تمثیل سے متعلق دیوالیہ پن اور دیوالیہ قرار دیئے جانے سے متعلق ضابطے‘ کی کانفرنس سے خطاب کیا
      
      وزیر خزانہ نے کہا کہ بھارتی معیشت کے مستقبل کے مضمرات اور کوڈ کے تحت اپنائے جانے والے عمل کے ذریعے اب بھارت میں سرمایہ کاری کا ارادہ رکھنے والے سرمایہ کاروں کیلئے ایک بڑا موقع فراہم ہوا ہے ۔ موجودہ موقع سے بہتر کوئی موقع نہیں ہو سکتا، جو اس ضابطے کے ذریعے فراہم کرایا گیا ہے۔یہ ایک صحیح وقت اور صحیح مقام ہے، جب بھارت میں اس طرح کی سرمایہ کاریاں کی جانی چاہئے

      Posted On: 07 DEC 2018 7:18PM by PIB Delhi

    نئیدہلی، 7 ؍دسمبر۔خزانہ اور کمپنی امور کے وزیر جناب ارون جیٹلی نے کہا ہے کہ دیوالیہ پن اور دیوالیہ قرار دیئے جانے سے متعلق ضابطے(آئی بی سی)2016کا قانون وضع کئے جانے سے قبل جو منتشر ماحول تھا، اس نے گھریلو نجی سرمایہ کاری پر اثر ڈالا تھااور کچھ شعبوں میں صلاحیت سے زیادہ بار عائد ہو گیا تھا اور ساتھ ہی ساتھ بڑے پیمانے پر غیر منفعت بخش اثاثے بینکنگ نظام کے تحت در آئے تھے، جو نمو کے لئے سدباب تھے۔ ان تمام تشویشات اور مسائل کا حل نکالنے کے لئے، وزیر خزانہ نے کہا کہ حکومت نے نہ صرف یہ کہ تیزی کے ساتھ مذکورہ قانون وضع کیا، بلکہ اسے غیر معمولی تیزی سے نافذ بھی کرتی آئی ہے۔ توقع کی گئی تھی کہ ابتدائی دنوں میں کچھ پریشانیاں سامنے آئیں گی، حکومت ان مسائل کو ترجیحاتی بنیادوں پر حل کر رہی ہے۔ ابتدائی مشکلات کے بعد کوڈ کے نفاذ کا نتیجہ توقع سے کہیں بہتر ثابت ہوا ہے۔ یہ عمل قواعد اور ضوابط کا پابند ہے اور حکومت اس پورے عمل سے قدر ےفاصلہ بنا کر رکھتی ہے اور اپنی جانب سے کسی جانب داری کا اظہار نہیں کرتی۔ وزیر خزانہ جناب ارون جیٹلی ویڈیو کانفرنسنگ کے توسط سے’’دیوالیہ پن اور دیوالیہ قرار دیئے جانے سے متعلق ضابطہ – زیرباراثاثوں کیلئے ایک نئی تمثیل‘‘کے موضوع پر منعقدہ کانفرنس سے خطاب کر رہے تھے، جس کا اہتمام 5؍دسمبر 2018 کو نیویارک میں بھارت کے دیوالیہ قرار دیئے جانے اور دیوالیہ پن سے متعلق بورڈ (آئی بی بی آئی) نے نیویارک ، امریکہ میں واقع بھارت کے قونصل خانہ کے تعاون و اشتراک سے کیاتھا۔


    اس موقع پر مزید اظہار خیال کرتے ہوئے وزیر خزانہ اور کمپنی امور جناب ارون جیٹلی نے کہا کہ چند معاملات میں صرف ایک ہی چیز تشویش کا باعث رہی ہے اور وہ یہ ہے کہ اپیلوں، اپیلوں در اپیلوں اور مقدمہ بازی کے عمل سے قدرےتاخیر رونما ہوئی ۔ تاہم اُس وقت سپریم کورٹ آگے آئی تھی۔ ماضی میں قرض لینے والوں کے ذریعے نادہندگی کے ماحول کو دیکھتے ہوئے وزیر خزانہ نے زور دے کر کہا کہ یہ ضابطہ خاطر خواہ طور پر تبدیلی کے عمل سے گزارا گیا ہے اور اب بھارت میں قرض دینے اور قرض لینے والوں کے تعلقات کے معاملے میں بھی تبدیلی رونما ہوئی ہے۔ جناب جیٹلی نے مزید کہا کہ بڑی تعداد میں ایسے مقروض افراد جنہیں یہ خدشہ لاحق ہوتا ہے کہ وہ اس حد کے قریب پہنچ رہے ہیں، جہاں وہ این سی ایل ٹی (قومی کمپنی لاء خصوصی عدالت)کے دائرہ کار میں آجائیں گے۔لہذا اب وہ اپنے عمل سے اس طرح کے خاطیوں میں اپنا شمار نہیں کرانا چاہتے۔


    خزانہ اور کمپنی امور کے وزیر جناب جیٹلی نے مزید کہا کہ گزشتہ چند برسوں کے دوران اب یہ بات بھارت میں پایہ ثبوت کو پہنچ گئی ہے کہ بھارت کی معیشت تیزی سے نمو پذیر ہے اور یہ تیزی کچھ ابھرتی ہوئی معیشتوں کے مقابلے میں کہیں زیادہ ہے۔ انہوں نے کہا کہ میرا پنا نظریہ یہ ہے کہ آئندہ دہائی یا اتنے ہی عرصے میں یہ معیشت کم از کم سات-آٹھ فیصد کی شرح نمو برقرار رکھے گی۔ مذکورہ ضابطے کے تحت اپنائے جانے والے طریقۂ کار کے نتیجے میں ابھرتے ہوئے سرمایہ کاری کے مواقع کو نمایاں کرتے ہوئے جناب جیٹلی نے کہا کہ بھارتی معیشت کے مستقبل کے مضمرات کو ذہن میں رکھتے ہوئے نیز کوڈ کے تحت اپنائے جانے والے معقول طریقے کے تحت اب سرمایہ کاروں کے ذریعے، جو بھارت میں سرمایہ کاری کے بارے میں سوچ رہے ہیں، بہترین موقع فراہم ہوا ہے۔ اب سے پہلے کبھی اتنا بہتر موقع فراہم نہیں ہوا تھا اور یہ موقع اسی کوڈ کے ذریعے فراہم ہوا ہے۔ وزیر خزانہ جناب جیٹلی نے کہا کہ اب اس طرح کی سرمایہ کاری کے لئے بھارت میں ہونا اور بھارت کو سرمایہ کاری کے لئے منتخب کرنا سب سے بہتر فیصلہ ہوگا۔کارپوریٹ مقروض اداروں کی تعداد کا ذکر کرتے ہوئے، جو تصفیہ کے تحت لائے گئے ہیں، وزیر موصوف نے کہا کہ اس کوڈ کے ذریعے تحویل میں لئے جانے والے اثاثوں کی تعداد بہت زیادہ ہے۔


    آئی بی بی آئی کے صدر نشین جناب ڈی ایم ساہو نے نئے طریقۂ کار کے اہم نکات پر روشنی ڈالی، جو دیوالیہ پن کے معاملات نمٹانے کے لئے ایک منڈی میکانزم فراہم کرتا ہے۔ انہوں نے کہا کہ جہاں تک ممکن ہوتا ہے، معاملات کو فوری طور پر علیحدہ کر کے نمٹا لیا جاتا ہے۔ وزارت خزانہ حکومت ہند کے اعلیٰ اقتصادی مشیر جناب سنجیو سانیال نے کہا کہ کوڈنے آگے بڑھائے جانے والے قرضوں کا چلن بدل کر رکھ دیا ہے۔ جناب سندیپ چکرورتی جو نیویارک میں بھارتی قونصل خانے کے قونصل جنرل ہیں، نے گزشتہ برسوں کے دوران بھارتی معیشت میں عمیق اقتصادی اصلاحات، جی ایس ٹی اور کوڈ کے ذریعے رونما ہونے والی تبدیلیوں کی جانب توجہ مبذول کرائی اور کہا کہ کاروبار کرنے کو آسان بنانے کے لئے یہ تمام قدم اٹھائے گئے ہیں۔ اس کانفرنس میں اظہار خیال کرنے والے دیگر مقتدر مقررین میں بھارت کے سفارتخانے کے اقتصادی وزیر ڈاکٹرارونیش چاؤلہ، دیوالیہ پن اور دیوالیہ قرار دیئے جانے سے متعلق ادارے کے ایگزیکٹیو چیئرمین اور قومی پریکٹس ہیڈ جناب شاردُل شراف، شاردل امرچند میگالڈس اینڈ کمپنی ڈاکٹر ممتا سوری، آئی بی بی آئی کی ایگزیکٹیو ڈائرکٹر، انسالوینسی اور بینک رپسی کےشریک کار جناب انوپ راوت، شارڈُل امرچند میگالڈس اینڈ کمپنی کے جناب نیلانجن سنہا، آئی سی آئی سی آئی بینک کے قانونی امور کے سربراہ جناب منیش اگروال وغیرہ کے نام شامل ہیں۔


    کانفرنس کے بعد ایک راؤنڈ ٹیبل گفت و شنید منعقد ہوئی۔ یہ گفت و شنید بھارتی انسالوینسی ریجیم کے ممکنہ شراکت داروں کے ساتھ منعقد ہوئی۔ اس میں فنڈ ہاؤسز اور لاء فرموں نے حصہ لیا، جن میں کِرک لینڈ، کے کے آر، ہارٹ فورڈ، واچ ٹیل، لِپٹن، روزِن، کے ٹی سی، ڈیبے وائز، پلمپٹن، ایم ایس ڈی، رافیل شیورٹی گروپ اور اسٹیٹ بینک آف انڈیا نے حصہ لیا۔ مندوبین پورے عمل کی یقینی صورتحال، وقت کی یقینی صورتحال اور نتائج کی یقینی صورتحال کے بارے میں سمجھنے اور جاننے کے مشتاق تھے۔


    6135 U-


    

    
    (Release ID: 1555251) Visitor Counter : 10