      وزارت دفاع

      ‘مضبوطی سے متعلق خیالات’ پر انڈیا ڈیفنس یونیورسٹی کی ورکشاپ
      Posted On: 13 DEC 2018 7:43PM by PIB Delhi


    نئی دہلی، 13 دسمبر 2018 / انڈیا ڈیفنس یونیورسٹی (آئی ڈی یو) نے آج یہاں فوج کی تینوں شاخوں کے سینئر اور درمیانی سطح کے افسران کے لئے ‘مضبوطی سے متعلق خیالات’ پر ایک دو روزہ ورکشاپ کا انعقاد کیا۔ اس ورکشاپ کا مقصد درج ذیل معاملات کا احاطہ کرنا ہے۔


    *نظام اور طریقہ کار میں مضبوطی کیسے پیدا کی جائے تاکہ تنظیم کے اندر اور اس کے ماحولیاتی نظام میں استحکام لایا جاسکے۔


    *مضبوطی کو درپیش چیلنجوں پر توجہ دینا اور ان کا حل نکالنا۔


    *ایسے نئے پروگراموں اور اقدامات کی تشکیل اور ان کی بہتری کے لئے حکمت عملی مرتب کرنا جس سے دفاعی خدمات سے متعلق تنظیمیں اور زیادہ مضبوط ہوں گی اور مستقبل کے لئے تیار ہوں گی نیز ان کی افادیت قائم ہوگی۔


    ورکشاپ کی شروعات انٹی گریٹیڈ ڈیفنس اسٹاف کے ڈپٹی چیف لفٹنٹ جنرل پی جے ایس پنو کے استقبالیہ خطبے سے ہوئی جس کے بعد انٹی گریٹیڈ ڈیفنس اسٹاف کے سربراہ لفٹننٹ جنرل پی ایس راجیشور نے ایک اہم تقریر کی۔ یہ ورکشاپ پینل مباحثوں اور موضوع کی مہارت رکھنے والوں کی تقریروں پر مشتمل ہوگی۔ ورکشاپ کا مقصد مختلف مسائل پر تبادلہ خیال کرنا ہے جس سے کسی بھی ادارہ کو استحکام حاصل ہو ، یعنی کہ اقتصادی جزو ، داخلی اور بیرونی عوامل ، اس بات پر بھی غور کیا جائے گا کہ کسی بھی ادارہ کے لئے پوری طرح شمولیت والا ، متنوع اور قابل تقلید ہونا کتنا ضروری ہے ۔


    یہ ورکشاپ اپنے سلسلہ کی تیسر ی ورکشاپ ہے۔ اس سے پہلےنئی دہلی میں 16 سے 18 مئی 2018 تک دفاعی سامان کی خریداری کے بندوبست کے طریقہ کار سے متعلق ایک کیپسول ہوا تھا۔ اس میں سروس ہیڈکوارٹر /کمان /کور ہیڈکوارٹر پر سامان کی حصولی اور خریداری کے میدان کے ماہرین شامل ہوئے تھے۔ اس کے بعد مصنوعی ذہانت اور فوج میں اس کے استعمال کے بارے میں ایک ورکشاپ ہوئی تھی ۔ کل ملاکر 80 افسران اس میں شامل ہوئے تھے جن میں فوج کے تینوں شاخوں کے سینئر اور اوسط سطح کے افسران شامل تھے۔


    مضبوطی کے بارے میں خیالات پر مذاکرہ ایک موزوں موضو ع ہے ۔ خاص طور پر اس پس منظر میں ہندستانی مسلح افواج میں تبدیلی لانے کے سلسلہ میں بہت سے جائزے لئے جاچکے ہیں۔


    موجودہ دو روزہ ورکشاپ میں سرکردہ ماہرین کسی ادارے کے قیام ا ور اسے مضبوط بنانے کے سلسلہ میں اپنے تجربا ت سے لوگوں کو روشناس کرائیں گے ۔ وہ بتائیں گے کہ کس طرح مضبوط ڈھانچوں اور طریقہ کار کی فراہمی نیز وقت کی تبدیلی کے مطابق اس میں تبدیلیاں لاکر اور انہیں قابل تقلید بناکر ان اداروں کو مضبوط بنایا جاسکتاہے۔ اس میں بانی ممبروں اور بہترین معیار رکھنے والے افسران کے تجربات کے مطابق کام کیا جائے گا۔


    ۔۔۔۔۔۔۔۔۔۔۔


    م ن۔ج ۔ ج۔


    U- 469

    
    
    (Release ID: 1555886) Visitor Counter : 4