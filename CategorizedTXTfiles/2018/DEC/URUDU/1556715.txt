      پینے کے پانی اور صفائی ستھرائی کی وزارت

      آبی وسائل، دریاؤں کی ترقی اور گنگا کے احیاء کی وزارت
      Posted On: 19 DEC 2018 8:05PM by PIB Delhi


    1-صاف گنگا کے لئے قومی مشن (این ایم سی جی):

         1. گنگا کا احیاء:
      * نمامی گنگا پروگرام کے تحت گندے پانی کے نکاسی کے بنیادی ڈھانچے ، گھاٹوں اور شمشان گھاٹوں کی ترقی ، دریا کے کناروں کی ترقی ، دریا کی سطح کی صفائی، ادارہ جاتی ترقی ، حیاتیاتی تنوع کا تحفظ ، جنگل بانی ، دیہی صفائی ستھرائی اور عوامی شرکت جیسی مختلف سرگرمیوں کے لئے 24612 کروڑ روپے کے 254 پروجیکٹوں کو منظوری دی گئی ہے۔
      * دریائے گنگا اور جمنا میں آلودگی کے خاتمے کے لئے 3076 ایم ایل ڈی گندے پانی کی صفائی پلانٹ (ایس ٹی پی) کے کُل 254 پروجیکٹوں میں سے 131 پروجیکٹوں کے قیام ،887 ایم ایل ڈی کے موجودہ ایس ٹی پی کی بازآبادکاری اور 4942 کلو میٹر طویل سیور نیٹ ورک بنانے ؍ بازآبادکاری کے لئے منظور ی دی گئی ہے۔
      * پچھلے ایک سال کے دوران سیوج سیکٹر میں زبردست تبدیلی کرتے ہوئے 6 ایس ٹی پی پروجیکٹوں (ورانسی میں 50 ایم ایل ڈی کا پروجیکٹ ، ہری دوار میں 82 ایم ایل ڈی کا ، متھرا میں 30 ایم ایل ڈی کا پروجیکٹ ، کانپور میں 50 ایم ایل ڈی کا پروجیکٹ ، اناؤ اور شکلا گنج میں 35 ایم ایل ڈی اور فرخ آباد اور الہ آ باد- جھوشی ، نینی اور فمپاماؤ میں 72 ایم ایل ڈی) پر ہائی بریڈ اینیوٹی پی پی پی موڈ ( ایچ اے ایم) کے تحت کام شروع کیا جاچکا ہے۔ ایچ اے ایم کے تحت منظور شدہ دیگر پروجیکٹوں میں اترپردیش میں مرزا پور ، غازی پور اور مرادآباد ، بہار میں دیگھا ، کنکر باغ اور بھاگلپور ، مغربی بنگال میں کولکاتا ، ہاوڑہ ، بلّی ، کمر ہاتھی اور بارہ نگر شامل ہیں۔
      * دریا کے کناروں کی ترقی کے لئے 145 گھاٹوں اور 53 شمشان گھاٹوں پر کام کیا جارہا ہے اور امید ہے کہ یہ مارچ 2019 تک مکمل ہو جائے گا۔
      * دریاؤں کی سطح کی صفائی کے لئے ہری دوار ، گڑھ مکتیشور ، کانپور ، وارانسی ، الہ آباد ، پٹنہ ، صاحب گنج ، نبا دیپ ، ہاوڑہ ، دہلی اور متھرا – ورندا وَن میں 11 ٹریش اسکیمر لگائے گئے ہیں۔
      * دیہی صفائی ستھرائی کے محاذ پر دریائے گنگا کے کنارے واقع تمام 4465 گاؤں کھلے میں رجع حاجت سے پاک (او ڈی ایف) قرار دیئے جاچکے ہیں جبکہ پینے کے پانی اور صفائی ستھرائی کی وزارت نے 1083688 گھروں میں انفرادی بیت الخلاء تعمیر کئے ہیں۔ این ایم سی جی نے اس مقصد کے لئے پینے کے پانی اور صفائی ستھرائی کی وزارت کو 829.0 کروڑ روپے جاری کئے ہیں۔
      * حیاتیاتی تنوع کے تحفظ کے کُل 6 پروجیکٹوں کو شروع کیا گیا ہے جن کا مقصد دریائے گنگا میں آبی حیات جیسے ڈولفن ، گھڑیال ، اُدبلاؤ ، پانی کے پرندے، ِمچھلی اور ماہی پروری کا تحفظ شامل ہے، ان میں دو پروجیکٹ مکمل کئے جاچکے ہیں ۔

    گنگا کی ترائی میں جنگل لگانے کے پروگرام کے ایک حصے کے طور پر اتراکھنڈ ، اترپردیش ، بہار ، جھارکھنڈ اور مغربی بنگال کے ریاستی محکمے جنگلات کے لئے 190.3 کروڑ روپے کو منظوری دی گئی ہے۔

      * گنگا کی پانچ ریاستوں میں مختلف پروجیکٹوں اور سرگرمیوں کی مؤثر نگرانی کی خاطر 48 ضلع گنگا کمیٹیاں اور 5 ریاستی گنگا کمیٹیاں تشکیل دی گئی ہے۔
      * لندن اور ممبئی میں دو روڈ شو کی کامیاب تکمیل کے بعد نمامی گنگے پروگرام میں کارپوریٹ گھرانوں کی شرکت میں اضافہ ہوا ہے۔ کارپوریٹ اداروں نے گنگا کی صفائی کے تئیں اپنی دلچسپی اور عہد کا اظہار کیا ہے۔ آسٹریلیا ، برطانیہ ، جرمنی ، فن لینڈ اور اسرائیل نے گنگا کی صفائی کے لئے بھارتی حکومت کے ساتھ اشتراک کرنے میں اپنی دلچسپی کا اظہار کیا ہے۔
      * مالی سال 2018-19 کے دوران (30 نومبر 2018 تک) صاف ستھری گنگا کے قومی مشن میں ریاستوں ، مرکزی سرکاری سیکٹر کی کمپنیوں کے ذریعے پروگرام نافذ کرنے اور اخراجات کے لئے 1532.59 کروڑ روپے جاری کئے گئے ہیں۔

    1.2-ای- فلو نوٹیفکیشن:

      * مرکزی حکومت نے 10 اکتوبر 2018 کو دریا ئے گنگا کے بہاؤ کے لئے کم از کم ماحولیاتی اقدامات کو نصب کیا ہے۔ ماحولیاتی بہاؤ ایسا بہاؤ ہے جسے دریا میں مختلف مقامات پر برقرار رکھا جانا ہے۔ حکومت کی جانب سے جاری کردہ نوٹیفکیشن اس بات کو یقینی بنائے گا کہ دریا کو آب پاشی ، پن بجلی ، گھریلو اور صنعتی استعمال وغیرہ کے لئے دریا میں پانی کے دباؤ کا کم سے کم حصہ موجود ہے۔یہ دریاؤں کی روانی کے لئے بلا رکاوٹ جاری رکھنے کے تئیں ایک اہم قدم ہے۔
         1. سیسا مؤ نالے پر روک:
      * ریاست میں حاصل اہم کامیابیوں میں سے ایک کانپور میں سیسا مؤ نالے پر رکاوٹ کھڑی کرنے کے علاوہ اس کا رخ موڑنا ہے۔ یہ حصہ گنگا کا سب سے زیادہ آلودہ حصہ ہے جس میں چمڑے کی صفائی کرنے والے کارخانوں کا آلودہ پانی دریا میں جاتا ہے۔اس نالے سے 140 ایم ایل ڈی پانی کو روک کر صاف کیا گیا ہے اور اسے صفائی کے لئے ایس ٹی پی کی جانب منتقل کردیا گیا ہے۔

    1.4- صنعتی آلودگی کا بندوبست:

      * دریائے گنگا کی اصل شاخ میں مجموعی آلودگی پیدا کرنے والی 961 صنعتوں (جی پی آئی) کی سی پی سی بی کے ذریعے(سال 2017-18) دوبارہ فہرست مرتب کرنے کے بعد نشاندہی کی گئی ہے۔
      * نومبر 2018 کو 961 جی پی آئی میں 795 یونٹوں کو آن لائن مسلسل نگرانی نظام (او سی ای ایم ایس) کو سی پی سی بی سرور سے جوڑ دئے گئے ہیں۔
      * 961 جی پی آئی میں جانچ کے بعد پتہ چلا ہے کہ 474 ضابطوں پر عمل کررہے ہیں ، 209 عمل نہیں کررہے ہیں ،256 عارضی طور پر بند کردئے گئے ہیں جبکہ 22 مستقل طور پر بند کردئے گئے ہیں۔
      * عمل نہ کرنے والے 209 یونٹوں کے خلاف کاررو ائی کی گئی ہے جس میں 199یونٹوں کو وجہ بتاؤ نوٹس جاری کئے گئے ہیں اور 10 یونٹوں کو بند کرنے کی ہدایت دی گئی ہے۔
      * کھلی سے شراب بنانے والے 32 کارخانوں میں صفر رقیق ڈسچارج حاصل کرلیا گیا ہے، جدید ٹیکنالوجی کو اپنانے کی وجہ سے شراب بنانے والے کارخانوں میں الکحل کی پیداوار میں پانی سے دھلائی کو 12-15 کے ایل ؍ کے ایل سے کم کرکے 8 کے ایل ؍ کے ایل کرنے میں کامیابی حاصل کی گئی ہے۔
      * چینی کی صنعت کے لئے سینی تیار کرنے کے عمل کی ٹیکنالوجی کو بہتر بنانے ، بہترین طریقہ کار اپنانے اور کچرے کو کم سے کم کرنے کے لئے چارٹر تیار کیا گیا ہے اور جاری کیا گیا ہے ۔
      * گتے اور کاغذ میں زراعت پر مبنی صنعتوں سے خراب پانی کو بہانے پر پابندی عائد کردی گئی ہے اور گندے پانی کی نکاسی کو بالکل ختم کرنے کی خاطر کیمیکل ریکوری پلانٹ (سی آر پی) چلانے کی اجازت دی گئی ہے۔
      * 2012 کے آلودگی کی سطح کے تخمینے کے مقابلے تازہ پانی کے استعمال اور گندگی پیدا کرنے میں تقریبا 45 سے 50 تک کی کمی آئی ہے جب کہ پلپ اینڈ پیپر سیکٹر میں پیداوری صلاحیت اور یونٹوں کی تعداد میں اضافہ ہوا ہے۔
      * 20 ایم ایل ڈی ، سی ای ٹی پی کی تعمیر کلکشن اور کنوینس سسٹم ، تجرباتی طور پر 200 کے ایل ڈی زید ایل ڈی پلانٹ اورکانپور کے جماؤ ٹینری کلسٹر میں 900 کے ایل ڈی کامن کروم ریکوری یونٹ کی تعمیر کے لئے 554 کروڑ روپے کی منظوری دی گئی ہے، جس میں کچھ مالی شرائط بھی شامل ہیں۔
      * متھرا ٹیکسٹائل کلسٹر میں موجودہ سی ای ٹی پی کو جدید بنانے کے لئے 13.87 کروڑ روپے کی تجویز کو منظوری دی گئی ہے ۔ البتہ شرط یہ کہ صنعت کو پروجیکٹ کی لاگت کا 25 فیصد تعاون کرنا ہوگا اور یہ 100 فیصد او اینڈ ایم پر مبنی ہوگا۔

    1.5-پانی کے معیار کی نگرانی:

      * نمامی گنگے پروگرام کے تحت حقیقی طور پرپانی کے معیار کی نگرانی کرنے والے 36 اسٹیشن ( آر ٹی ڈبلیو کیو ایم ایس) کام کررہے ہیں۔
      * پانی کے معیار کی نگرانی 130 مقامات پر کی جارہی ہے۔ پانی میں تحلیل آکسیجن کی سطح میں 39 مقامات پر بہتری آئی ہے، بائیولوجیکل آکسیجن ڈیمانڈ (بی او ڈی) 42 مقامات پر کم ہوئی ہے جبکہ 47 مقامات پر کولیفارم بیکٹیریا کاؤنٹ میں کمی آئی ہے (2017 کے مقابلے 2018 کے اعداد وشمار)۔
      * دریائے گنگا میں مختلف مقامات پر (ہری دوار سے مغربی بنگال کے ڈائنڈ ہاربر تک) پر حیاتیاتی نگرانی کی جارہی ہے جس کے تحت بینتھک میکرو انورٹبریٹس کا مطالعہ ، جو دریا کی حیاتیاتی صحت کی عکاسی کرتا ہے، اس بات کا مشاہدہ کیا گیا ہے کہ گنگا کے پانی کا معیار کمیونٹی ڈھانچے میں تنوع پیدا کرتا ہے اور دریا کی مختلف پہلو سے آلودگی میں کمی کا اظہار ہوتا ہے جو سی پی سی بی کے مطابق بائیولوجیکل واٹر کوالٹی کرائیٹیریا (بی ڈبلیو کیو سی) کے معیار کے مطابق ہو۔ کچھ مقامات پر پانی کے بائیولوجیکل معیار میں بہتری کا رجحان ہے۔

    2- پردھان منتری کرشی سینچائی یوجنا (پی ایم کے ایس وائی):


    پی ایم کے ایس وائی ، پہلے سے جاری اسکیموں کو آپس میں ضم کرکے مرتب کی گئی ہے جس میں آبی وسائل ، دریا کی ترقی اور گنگا کے احیاء کی وزارت کے تیز تر آب پاشی فوائد پروگرام (اے آئی بی پی) ، زمینی وسائل کے محکمے ( ڈی او ایل آر ) کے مربوط راٹرشیڈ منیجمنٹ پروگرام (آئی ڈبلیو ایم پی) اور زراعت اور تعاون کے محکمے (ڈی اے سی) کے کھیت پر پانی کے بندوبست (او ایف ڈبلیو ایم) کی اسکیم شامل ہیں۔پی ایم کے ایس وائی کے تحت تیز تر آب پاشی فوائد پروگرام (اے آئی بی پی) کے بڑے اور اوسط درجے کے جاری 99 پروجیکٹوں کی ، جن کی صلاحیت 76.03 لاکھ ہیکٹر کی آب پاشی ہے، اور جس کی لاگت تقریبا 77595 کروڑ روپے ہے ، ریاستوں کے ساتھ صلاح ومشورے کے بعد دسمبر 2019 تک مکمل کرنے کے لئے نشاند ہی کی گئی ہے۔ 99 ترجیحی پروجیکٹوں کو وقت پر مکمل کرنے کی خاطر حکومت نے مرکزی اور ریاستی ، دونوں کی حصہ داری کے لئے نبارڈ کے ذریعے فنڈنگ کا نظام مرتب کیا ہے۔


    سال 2017-18 اور 2018-19 کے درمیان جاری کردہ فنڈکی صورت حال ( 10 دسمبر 2018 تک )

                                                                                         
نمبر شمار  آئیٹم                                            جاری کردہ فنڈ (روپے کروڑ میں)
                                                                                         
                                                                                         
                                                                                         
                                                                                         
                                                          
2017-18    2018-19                                        
                                                          
                                                          
                                                                                                  
1.         99 ترجیحی پروجیکٹوں کے لئے سی اے (اے آئی بی پی)  3593.6                         1390.26
                                                                                                  
                                                                                                  
                                                                                                  
                                                                                                  
                                                                                                  
2.         پولاورم پروجیکٹ                                  2000                           1400   
                                                                                                  
                                                                                                  
                                                                                                  
3          ایل ٹی آئی ایف سے ریاستی حصہ داری                4717.3                         4213.53
                                                                                                  
                                                                                                  

    اے آئی بی پی کے 99 ترجیحی پروجیکٹوں میں سے ، جنہیں دسمبر 2019 تک مشن موڈ میں مکمل کرنے کی نشان دہی کی گئی تھی ، ریاستی حکومتوں نے مطلع کیا ہے کہ ایسے 9 پروجیکٹوں کے لئے سی اے ڈی ڈبلیو ایم کے کام کی یا تو ضرورت نہیں ہے یا انہیں مکمل تصور کیا جانا چاہئے۔ باقی 90 پروجیکٹوں میں 86 پروجیکٹوں کو پی ایم کے ایس وائی کے سی اے ڈی ڈبلیو ایم پروگرام کے تحت شامل کیا گیا ہے۔ باقی سی سی اے نے ان 86 شامل کئے گئے پروجیکٹوں میں 42 لاکھ ہیکٹئر کی آب پاشی شامل ہے جبکہ سی اے کا ہدف 8176 کروڑ روپے ہے اور ان 86 پروجیکٹوں کی لاگت تخمینہ 17800 کروڑ روپے ہے۔


    2016-17 اور 2017-18 کے دوران سی اے ڈی ڈبلیو ایم کے لئے جاری کئے گئے فنڈ ( 31 مارچ 2018 تک)

                                              
آئیٹم               جاری کردہ فنڈ ( کروڑ روپے)
                                              
                                              
                                              
2016-17             2017-18                   
                                              
                                              
                                                   
سی اے ڈی ڈبلیو ایم  854                         933
                                                   
                                                   

    سطح پر چھوٹی آب پاشی (ایس ایم آئی) اور آبی ذخائر کی مرمت ، تجدید اور بحالی (آر آر آر) کی اسکیم :


    مالی سال 2017-18 کے دوران سطحی چھوٹی آب پاشی (ایس ایم آئی ) اسکیم کے تحت ریاستی حکومت کو جاری مرکزی امداد (سی اے) 665.35 کروڑ روپے تھی جبکہ مالی سال 2018 – 19 کے دوران ( 31 نومبر 2018 تک ) 527.90 کروڑ روپے تھی۔


    آبی ذخائر کی مرمت ، تجدید اور بحالی (آر آر آر) کے تحت ریاستی حکومت کو جاری کردہ مرکزی امداد (سی اے ) سال 2017-18 کے دوران 79.65 کروڑ روپے تھی ، جبکہ مالی سال 2018-19 کے دوران ( 30 نومبر 2018 تک ) یہ امداد 22.10 کروڑ روپے رہی۔


    3- شاہ پور کنڈی ڈیم پروجیکٹ:


    آبی وسائل دریا کی ترقی اور گنگا کے احیاء کی وزارت کی سرپرستی میں ریاست پنجاب اور جموں وکشمیر کے درمیان دریائے راوی پر پنجاب میں شاہ پور کنڈی ڈیم پروجیکٹ پر کام پھر شروع کرنے کے لئے 8 ستمبر 2018 کو نئی دہلی میں ایک معاہدے پر دستخط کئے گئے۔ ریاست جموں وکشمیر اور پنجاب کے درمیان ایک تنازع کے بعد اس پروجیکٹ پر 30 اگست 2014 کو کام معطل کردیا گیا تھا۔ اب یہ کام پہلی نومبر 2018 کو پھر سے شروع کردیا گیا ہے۔


    اس پروجیکٹ کو قومی پروجیکٹ قرار دیا گیا ہے مرکزی کابینہ نے 6 دسمبر 2018 کو اس پروجیکٹ کے نفاذ کیلئے (آب پاشی کے حصے کے طور پر) 485.38 کروڑ روپے کی مرکزی امداد فراہم کرنے کی وزارت کی تجویز کو منظوری دے دی ہے۔ یہ پروجیکٹ جون 2022 تک مکمل ہوجائے گا۔


    یہ پروجیکٹ ریاست پنجاب میں 5000 ہیکٹئر آراضی میں اضافے آب پاشی اور جموں وکشمیر ریاست میں 32173 ہیکٹیر آراضی پر اضافی آب پاشی کی سہولت فراہم کرے گا اور پنجاب میں یو بی ڈی سی نظام کے تحت 1.18 لاکھ ہیکٹر آراضی کا مناسب بندوبست ممکن ہوگا۔ یہ پروجیکٹ دریائے راوی کے ضائع ہونے والے پانی کو کم کرنے میں مدد کرے گا جو مادھو پور ہیڈورک سے پاکستان کی جانب زائد چلا جاتا ہے۔


    4-سیلاب کے بندوبست کا پروگرام (ایف ایم ٹی):


    سیلاب کا بندوبست اور مٹی کے کٹاؤ کی روک تھام کا معاملہ ریاستوں کے دائرہ اختیار میں آتا ہے۔ ریاستی حکومتیں ریاست میں ترجیحی بنیاد پر خود اپنے وسائل سے سیلاب کے بندوبست اور کٹاؤ کے روک تھام کی اسکیمون کی منصوبہ بندی کرتی ہیں، تحقیقات کرتی ہیں اور انہیں نافذ کرتی ہیں۔ مرکزی حکومت اہم علاقوں میں تکنیکی رہنمائی اور مالی امداد کے ذریعے ریاستی حکومتوں کی کوششوں کو دوچند کرتی ہے۔ حکومت ہند نے 11ویں منصوبے کے درمیان سیلاب کے بندوبست کا ایک پروگرام (ایف ایم پی) شروع کیا تھا تاکہ ریاستوں کو دریاؤں کے بندوبست ، سیلاب کی روک تھام ، مٹی کے کٹاؤ پر قابو پانے، پانی کے نکاسی کے فروغ ، سیلاب کے روکنے کے لئے کام، سیلاب کے بندوبست کے رکے ہوئے کاموں کی بحالی اور سمندری کٹاؤ کی روک تھام جیسے کاموں کے لئے مرکزی امداد فراہم کی جاسکے۔ پروگرام کے تحت مختلف ریاستوں ؍ مرکز کے زیر انتظام علاقوں کو 31 مارچ 2018 تک 5435.74 کروڑ روپے کی مرکزی امداد فراہم کی گئی ہے۔


    سیلاب کے بندوبست کے پروگرام ( ایف ایم پی) اور سرحدی علاقوں سے متعلق دریائی منیجمنٹ کی سرگرمی اور کام (آر ایم بی اے) کی اسکیم کو اب ایک واحد اسکیم ’’سیلاب کے بندوبست اور سرحدی علاقوں کا پروگرام ‘‘ (ایف ایم بی اے پی) کے تحت 2017-18 سے 2019-20 تک تین برسوں کے لئے منظور کیا گیا ہے۔ نومبر 2018 تک ایف ایم بی اے پی کے تحت ریاستوں کو 367.94 کروڑ روپے امداد کے طور پر جاری کئے جاچکے ہیں۔


    5 -فرکّا بیراج پروجیکٹ :


    فرکّا بیراج پروجیکٹ (ایف بی پی) کولکاتا بندرگاہ کے تحفظ اور رکھ رکھاؤ اور بھاگیرتی- ہگلی آبی راستے کی گہرائی میں اضافہ کرنے کی خاطر 1975 میں شروع کیا گیا تھا۔ چونکہ ایف بی پی کے تمام دروازے پرانے ہوگئے تھے اس لئے خاص بیراج کے تمام دروازوں کو مرحلے وار تبدیل کرنے اور ہیڈ ریگولیٹر کو تبدیل کرنے والے ریموٹ کنٹرول نظام وغیرہ کو بدلنے کا کام ایف ڈی پی کے ذریعے شروع کیا گیا۔ اب تک فرکا بیراج کے 42 دروازے بدل کر نئے لگائے گئے ہیں جبکہ باقی دروازوں پر کام ایف بی پی کے ذریعے مرحلے وار کیا جارہا ہے۔ فرکا بیراج پر پی ایس سی سڑک پل کی خصوصی مرمت اور دیکھ بھال کا کام ایف بی پی کو سونپا گیا ہے اور اس پر بھی کام کیا جارہا ہے۔


    6 -لکھوار پروجیکٹ :


    جمنا کے بالائی طاس کے علاقے میں 3966.51 کروڑ روپے کی لاگت سے کثیر مقصدی لکھوار پروجیکٹ کی تعمیر کے لئے 28 اگست 2018 کو آبی وسائل ، دریا کی ترقی اور گنگا کے احیاء ، جہاز رانی اور سڑک ٹرانسپورٹ کے مرکزی وزیر جناب نتن گڈکری اور اترپردیش ، راجستھان ، اتراکھنڈ ، ہریانہ ، دہلی اور ہماچل پردیش کے وزرائے اعلیٰ نے ایک مفاہمت نامے پر دستخط کئے ہیں۔ لکھوار پروجیکٹ کو ابتدائی طور پر 1976 میں منظوری دی گئی تھی لیکن اس پر کام 1992 میں معطل کردیا گیا۔ لکھوار پروجیکٹ کے تحت اتراکھنڈ کےدہرا دون ضلع میں لوہاری گاؤں کے قریب دریائے جمنا پر ایک 204 میٹر اونچا کنکریٹ کا ڈیم تعمیر کیا جانا ہے۔ جس کی پانی کا ذخیرہ کرنے کی صلاحیت 330.66 ایم سی ایم ہوگی۔ پانی کا یہ ذخیرہ 33780 ہیکٹئر آراضی کے لئے آب پاشی کی سہولت فراہم کرے گا جبکہ گھروں کے استعمال، صنعتوں کے استعمال اور پینے کے پانی کے لئے 78.83 ایم سی ایم پانی دستیاب ہوگا۔ یہ پروجیکٹ 300 میگاوہاٹ بجلی بھی پیدا کرے گا۔ اس پروجیکٹ کو میسرز اتراکھنڈ جل ودیوت نگم لمیٹڈ (یو جے وی ایل) کے ذریعے نافذ کیا جانا ہے۔


    7-دریاؤں کو مربوط کرنا (آئی ایل آر ایس):

     1. قومی تناظر کا منصوبہ (این پی پی) تجاویز:

    تین دریاؤں کو ملانے والے ترجیحی منصوبوں کے لئے تفصیلی پروجیکٹ رپورٹ (ڈی پی آر) مکمل کرلی گئی ہے۔ ان میں کین-بیتوا لنک پروجیکٹ (مرحلہ ایک اور دو) ، دمن گنگا- پنجال لنک پروجیکٹ اور پار-تاپی – نرمدا لنک پروجیکٹ شامل ہیں۔ ان پروجیکٹوں سے متعلق مختلف قانونی ؍ دیگر اجازت نامے ، جن میں ماحولیاتی کلیرنس ، پہلے مرحلے کا جنگلاتی آراضی کی منتقلی کی اجازت ، وائلڈ لائف اجازت تکنیکی اقتصادی اور سرمایہ کاری کی اجازت وغیرہ متعلقہ محکموں ؍ وزارتوں سے کے بی ایل پی پہلے مرحلے کے لئے حاصل کرلی گئی ہیں جبکہ پروجیکٹ رپورٹ نفاذ کے لئے تیار ہے۔ جنگلات ، ماحولیات اور آب وہوا میں تبدیلی کی وزارت کے ای اے سی اور ایف اے سی کے ذریعے سفارش کردہ ماحولیاتی اجازت ، جنگلاتی زمین کے استعمال کی اجازت اور نشیبی ڈیم کے لئے اجازت حاصل کرلی گئی ہے۔ ایم او ٹی اے نے چند شرائط کے ساتھ نشیبی ڈیم کے پی اے ایف اور آر اینڈ آر منصوبے کو اجازت دے دی ہے۔ ماحولیات ، جنگلات اور آب وہوا میں تبدیلی کی وزارت نے دینا کمپلیس پروجیکٹوں کے لئے ماحولیات اور جنگلات سے متعلق اجازت فراہم کردی ہے۔ آبی وسائل ، دریا کی ترقی اور گنگا کے احیاء کے مرکزی وزیر نے اترپردیش ، مدھیہ پردیش کے وزرائے اعلیٰ کے ساتھ کے بی ایل پی پر تبادلہ خیال کیا ہے اور امید ہے کہ پانی کے بٹوارے سے متعلق ایک مفاہمت نامے پر جلد ہی دسخط کردئے جائیں گے۔ اس کے علاوہ وزیر موصوف نے چھتیس گڑھ میں سیلاب کے غیر استعمال شدہ پانی کو گوداوری کے طاس کے علاقے میں اندراوتی ذیلی طاس میں منتقل کرنے سے متعلق متبادل مطالعے کے بارے میں چھتیس گڑھ کے آبی وسائل کے وزیر کے ساتھ تبادلہ خیال کیا ہے۔ اس متبادل مطالعے کا ڈی پی آر تیار کیا جارہا ہے۔

     1. بین ریاستی لنک تجاویز:

    بین ریاستی لنک کے چار پروجیکٹوں کا ڈی پی آر مکمل کرلیا گیا ہے اور یہ متعلقہ ریاستوں کو بھیج دیا گیا ہے۔ ان لنک پروجیکٹوں میں بہار ریاست کی بوڑھی کندھک- نون- بایا- گنگا لنک اور کوسی- میچھی لنک، تمل ناڈو پنئی یار- پارلار لنک ، ناگالینڈ کا وائن گنگا لنک پروجیکٹ اور مہاراشٹر کا پرنا-تاپی لنک پروجیکٹ شامل ہیں۔ اس کے علاوہ دمن گنگا- گوداوری اور دمن گنگا – وائی ترنا-گوداوری لنک پروجیکٹوں کی ڈی پی آر تیار کرنے کا کام جاری ہے۔


    8-بہار اور جھارکھنڈ کے شمالی کوئل آبی ذخیرے کے پروجیکٹ کے بقیہ کام کی تکمیل:


    آبی وسائل ، دریا کی ترقی اور گنگا کے احیاء کی وزارت نے بہار اور جھارکھنڈ میں شمالی کوئل آبی ذخیرے کے پروجیکٹ کے بقیہ کام کو مکمل کرنے کا کام شروع کیا ہے۔ یہ کام 1993 میں روک دیا گیا تھا۔ مرکزی کابینہ نے اگست 2017 میں پروجیکٹ شروع ہونے سے تین مالی سال کے دوران بقیہ کام کو پورا کرنے کے لئے 1622.27 کروڑ روپے کی لاگت کے تخمینے کی تجویز کو منظوری دی۔ کابینہ نے پروجیکٹ کے منیجمنٹ کنسلٹنٹ ( پی ایم سی) کے طور پر میسرز ویپ کوسٹ لمیٹڈ کو بقیہ کام مکمل کرنے کی بھی منظوری دی۔ حکومت ہند مرکزی حصے کے طور پر 1378.61 کروڑ روپے کی امداد فراہم کرے گی جبکہ بہار اور جھارکھنڈ کی حکومتیں بالترتیب 212.43 کروڑ روپے اور 31.23 کروڑ روپے فراہم کریں گی۔


    پروجیکٹ کا مقصد بہار کے خشک سالی سے متاثرہ اورنگ آباد اور گیا اضلاع اور جھارکھنڈ کے پالامو اور گڑھوا اضلاع میں سالانہ 39801 ہیکٹر اضافی آراضی پر آب پاشی کی سہولت فراہم کرنا ہے۔


    پروجیکٹ کے محمدگنج بیراج اور بائیں جانب کی خاص نہر پر کام کیا جارہا ہے، اس کے لئے حکومت ہند کی ماحولیات ، جنگلات اور آب وہوا میں تبدیلی کی وزارت کے ذریعے اسٹیج -2 جنگلاتی منظوری دی جاچکی ہے۔


    سال 2018-19 کے دوران پروجیکٹ کے نفاذ کے لئے 582.70 کروڑ روپے کی مرکزی امداد جاری کردی گئی ہے۔


    9-چھوٹی آب پاشی کا شمار:


    وزارت زیر زمین پانی اور زمین کی سطح پر دستیاب پانی کی چھوٹی آب پاشی اسکیموں سے متعلق بھروسے مند اعداد وشمار قائم کرنے کے لئے چھوٹی آب پاشی (ایم آئی ) کا شمار کراتی ہے۔ وزارت اس مقصد کے لئے ریاستوں ؍ مرکز کے زیر انتظام علاقوں کو 100 فیصد مالی امداد اور تکنیکی رہنمائی فراہم کرتی ہے۔


    چھٹا چھوٹی آب پاشی کا شمار اور آبی ذخائر کا شمار

     1. وزارت نے آبی ذخائر سے متعلق اعداد وشمار تشکیل دینے کی خاطر چھٹے ایم آئی شماری کے ساتھ پہلی مرتبہ آبی ذخائر کو شمار کرنے کا کام شروع کیا ہے۔
     2. اس کےلئے شیڈیول تیار کرنے ، ہدایات کا مینول ، کام کرنے سے متعلق رہنما خطوط وغیرہ جیسی تیاری کے کام جنوری 2018 میں اسٹیئرنگ کمیٹی کی منظوری کے ساتھ مکمل کرلئے گئے ہیں۔
     3. چھٹے ایم آئی شماری اور آبی ذخائر کو شمار کرنے سے متعلق کُل ہند تربیتی ورکشاپوں کا انعقاد 16 مارچ 2018 کو کیا گیا۔ اس تربیتی ورکشاپ میں زیادہ تر ریاستوں ؍ مرکزی زیر انتظام علاقوں کے نمائندوں نے شرکت کی۔
     4. چھٹی ایم آئی شماری اور آبی ذخائر کے شمار کے لئے مواد جیسے فائنل شیڈیول ، ہدایات اور جدول کی جانچ کے نکات وغیرہ مزید کارروائی کے لئے ریاستوں ؍ مرکز کے زیرانتظام علاقوں کو بھیج دیئے گئے ہیں۔
     5. چھٹی چھوٹی آب پاشی اور آبی ذخائر کو شمار کرنے کی خاطر 6 دو روزہ علاقائی تربیتی ورکشاپ جون 2018 سے اگست 2018 کے درمیان مکمل کی گئی ہیں ۔ مختلف طرح کے زمینی کاموں اور سرگرمیوں کی تکمیل کے لئے ، جیسے ریاستوں کے ذریعے تربیت ، شیڈیول کی چھپائی اور موبائل ڈیوائس وغیرہ کی خریداری کے لئے مسلسل نگرانی کی جارہی ہے۔
     6. ڈاٹا انٹری پورٹل ، جس میں مونیٹرنگ کا نظام اور آبی ذخائر کے جیو ٹیگنگ کے لئے موبائل ایپ بھی شامل ہو، سافٹ ویئر تیار کرنے کا عمل مکمل ہونے کے قریب ہے۔

    10-قومی آب اندوختہ چٹانوں کا بندوبست (این اے کیو یو آئی ایم):


    ایسی چٹانوں کی نقشہ سازی ، جن میں پانی موجود ہے ، این اے کیو یو آئی ایم پروگرام کا منصوبہ بنایا گیا ہے جس کا مقصد ریاستوں میں زیر زمین پانی کے بندوبست اور ترقی کی صلاحیت میں اضافہ کرنا ہے۔ قومی ایکوی فر میپنگ اور بندوبست پروگرام مارچ 2020 تک 12.91 لاکھ مربع کلو میٹر ہے جبکہ ملک میں نقشہ سازی کے لئے 24 لاکھ مربع کلو میٹر علاقے کی نشان دہی کی گئی۔ اکتوبر 2018 کے بعد اکیوی فر نقشوں اور بندوبست کے منصوبوں کو 8.91 لاکھ اسکوائر کلو میٹر رقبے میں فروغ دیا گیا ہے، جس میں متعلقہ ریاستی حکومتوں اور ایجنسیوں کو شامل کیا جائے گا۔


    11-آبی وسائل سے متعلق معلومات کے نظام کا فروغ ( ڈی ڈبلیو آر آئی ایس):


    ڈی ڈبلیو آر آئی ایس اسکیم بارہویں پانچ سال منصوبے کی ایک جاری اسکیم ہے جسے آبی وسائل کےپروجیکٹوں کی تیاری اور سیلاب کے لئے بروقت پیش گوئی سے متعلق ڈاٹا بیس تیار کرنے اور پالیسی مرتب اور نافذ کرنے کے لئے استعمال کیا جارہا ہے۔


    سال 2018 کے دوران ڈی ڈبلیو آر آئی ایس کے تحت کامیابیاں:

     1. 319نئی ہائیڈرولوجیکل مشاہدات کے لئے مقامات کو پوری طرح چالو کردیا گیا ہے۔
     2. سیلاب سے متعلق پیش گوئی کرنے والے 23 نئے اسٹیشن کھولے گئے ہیں
     3. خود کار ڈاٹا کی حصولی کے لئے 87 سٹیلائٹ پر مبنی ٹیلی میٹری نظام قائم کئے گئے ہیں۔
     4. 85مقامات پر ٹیلی میٹری نظام کو جدید بنایا گیا ہے۔
     5. رنجیت ساگر ڈیم کے لئے پانی کی آمد کے ماڈل تیار کئے گئے ہیں اور 271 ماڈلوں کو، جو مانسون کے سیزن میں اعداد وشمار جمع کرنے کے لئے استعمال کئے گئے تھے، بہتر بنایا گیا ہے۔
     6. برہم پتر دریا کے لئے پانی کے پھیلنے سے متعلق ماڈل تیار کئے گئے ہیں۔
     7. 2018-19 کے مانسون کے سیزن کے دوران 6791 سیلاب کی پیش گوئی کے بولٹن جاری کئے گئے۔

    ہائیڈرو-میٹرولوجیکل اعداد وشمار کی فراہمی کی پالیسی 2018


    اس وزارت نے ہائیڈرو -میٹرولوجیکل ڈاٹا کے بارے میں معلومات کی فراہمی کی پالیسی 2018 شروع کی ہے جس کا اہم کام ہائیڈرو-میٹرولوجیکل ڈاٹا کو سی ڈبلیو سی کے ذریعے اکٹھا کرنا اور سی جی ڈبلیو ڈی کے ذریعے مشترکہ طور پر اس کی معلومات فراہم کرنا ہے۔


    ہائیڈرو-میٹرولوجیکل ڈاٹا کو پھیلانے سے متعلق پالیسی 2018 وزارت کی آبی وسائل ، دریاؤں کی ترقی اور گنگا کے احیاء کی وزارت کی وئب سائٹ: http://mowr.gov.in/hydro-meteorological-data-dissemination-policy-2018 . پر دستیاب ہے۔


    12-ڈیم کی بازآبادکاری اور بہتری کا پروگرام (ڈی آر آئی پی):


    اہداف اور پیش رفت:

     1. سال 2018-19 میں غرقابی کے نقشوں کی تیاری کے لئے 38 باندھوں کی ڈیم بریک انالیسس کیا گیا ۔ ریاست کی نافذ کرنے والی ایجنسیوں (آئی اے) کے ذریعے 57 ایمرجنسی ایکشن پلان (ای اے پی) کے مسودے تیار کئے گئے اور مرکزی پروجیکٹ نگرانی یونٹ (سی پی ایم یو) کے ذریعے داخل کردہ 64 پروجیکٹوں پر نظر ثانی کی گئی ہے اور ان پر رائے دی گئی ہے۔
     2. سال 2018-19 میں 126 کروڑ روپے کے کام کیلئے بولی مدعو کرنے کی خاطر کُل 81 نوٹس جاری کئے گئے ہیں ، جس میں 744 کروڑ روپے کے 76 پیکجوں کو اب تک کام تفویض کردئے گئے۔ اس عرصے کے دوران 1050.7 کروڑ روپے کے اخراجات کئے گئے۔
     3. ویب سائٹ پر مبنی ڈیم کی انوینٹری منیجمنٹ کا سافٹ ویئر ’’دھرما‘‘ مکمل کرلیا گیا ہے۔

    رہنما خطوط اور مینول کی تیاری:

     1. پروجیکٹ کے تحت ڈیم کے تحفظ کیلئے مختلف پہلوؤں پر دو رہنما خطوط تیار کئے گئے ہیں اور جنہیں کانفرنس کے دوران جاری کیا گیا ہے۔
     2. المتی ڈیم ، کرناٹک ڈبلیو آر ڈی اور مائیتھن ڈیم ، ڈی وی سی کے لئے دو ماڈل آپریشن اور دیکھ بھال کا مینول تیار کیا گیا ہے جس میں او این ایم مینول اور دوسرے ڈی آر آئی پی ڈیموں کے لئے مینول تیار کرنے کی خاطر ڈی آر آئی پی نافذ کرنے والی ایجنسیوں کی رہنمائی کے لئے ایک ڈی وی سی تیار کیا گیا ہے۔
     3. ہیرا کڈ ڈیم کا مثالی ای اے پی تیار کیا گیا ہے اور جسے دوسرے ڈی آر آئی پی ڈیمو میں پروٹوکول کی نقل کے لئے اسے تمام آئی ایز کو بھیجا گیا ہے۔

    ڈی آر آئی پی -2


    ڈی آر آئی پی کے تحت بھارت کی اور زیادہ ریاستوں کا احاطہ کرنے کی خاطر سی ڈبلیو سی نے نئے ڈی آر آئی پی (یعنی ڈی آر آئی پی -2) کی تجویز داخل کی ہے جو وزارت کے زیر غور ہے ۔ اب تک ریاستوں کی 18 اور دو مرکز ایجنسیاں سی ڈبلیو سی اور بی بی ایم پی ) نے تجاویز داخل کی ہیں۔ ڈی آر آئی پی -2 کی مجموعی لاگت تمام ریاستوں ؍ مرکزی ایجنسیوں کی مجموعی لاگت 11487 کروڑ روپے کی ادائگی کی جاچکی ہے۔ ڈی آر آئی پی- 2 کو 10 سال تک کی اسکیم کے طور پر پیش کیا گیا ہے اور اس کا نفاذ دو مرحلوں ، یعنی پہلے مرحلے اور دوسرے مرحلے میں کیا جائے گا جس کے لئے 6 سال کا ہدف مقرر کیا گیا ہے۔


    13-پولاورم پروجیکٹ اتھارٹی (پی پی اے):


    اس پروجیکٹ پر کافی پیش رفت ہوچکی ہے۔ آندھراپردیش حکومت کے آبی وسائل کے محکمے نے پولاورم آب پاشی پروجیکٹ ( پی آئی پی) کے بارے میں جو پروجیکٹ داخل کیا ہے وہ مندرجہ ذیل ہے:

                                                                  
نمبر شمار       تف صیلات               فیصد کی ترقی (نومبر2018 تک)
                                                                  
                                                                  
                                                                  
1.              ہیڈورک                 50.54                      
                                                                  
                                                                  
                                                                  
2.              دائیں جانب کی خاص نہر  90.00                      
                                                                  
                                                                  
                                                                  
3.              بائیں جانب کی خاص نہر  66.02                      
                                                                  
                                                                  
                                     
مجموعی پروجیکٹ  61.81                
                                     
                                     

    سال 2018 کے دوران پی آئی پی کو نافذ کرنے کے لئے 2398.20 کروڑ روپے کی رقم جی او اے پی کو جاری کی گئی ہے۔


    14-برہم پتر بورڈ:

     1. سال کے دوران کٹاؤ کی روک تھام اور سیلاب کے تحفظ کی مندرجہ ذیل اسکیمیں۔
      * آسام میں مجولی جزائر کے تحفظ کی اسکیم کا دوسرا اور تیسرا مرحلہ۔
      * آسام کے ڈھبری ضلع میں مسالہ باری بین الاقوامی سرحد کا تحفظ
      * جنگرائی پانی کے نکاسی کے فروغ کی اسکیم
      * جکائی چک پانی کے نکاسی کی اسکیم
     1. حکومت ہند نے 3 زیلی طاس کے ماسٹر پلان ، یعنی جل دھکا، سیمسانگ اور تورسا کو منظوری دے دی ہے ۔
     2. آبی وسائل، دریا کی ترقی اور گنگا کے احیاء کی وزارت کے سکریٹری نے 27 ستمبر 2018 کو ’’شمال مشرقی خطے میں آبی وسائل کے شعبے میں کام کرنے والی تنظیموں کے درمیان تال میل‘‘ کے موضوع پر ایک سیمینار کا افتتاح کیا جس میں 37 مرکزی حکومت کے علاوہ ریاستی حکومت کے محکموں ؍ تنظیموں ؍ تعلیمی اداروں کے 79 مندوبین نے شرکت کی۔ شرکاء کی رضامندی سے برہم پتر بورڈ اعداد وشمار کی ساجھیداری کا ایک مرکز قائم کررہا ہے، جہاں اعدادوشمار کو تنظیموں کے ذریعے بحفاظت استعمال کیا جاسکتا ہے۔
     3. سال 2018 کے دوران سوچھ بھارت بھیان کے تحت برہم پتر بورڈ نے مندرجہ ذیل پروگراموں کا انعقاد کیا۔
      * اسکولی طلباء کے درمیان آرٹ اور مضمون نگاری کا مقابلہ
      * عوامی مقامات ، اسکولوں اور دفاتر میں شرمدان کے ذریعے صفائی ستھرائی کی مہم۔
     1. برہم پتر بورڈ نے مجولی جزیرے میں دوگھاٹوں کی ترقی کا کام شروع کیا ہے، جن میں کملاباری اور افالامکھ شامل ہیں جس میں ایس بی اے کے تحت ضروری صفائی ستھرائی کی سہولیات اور نیمتی گھاٹ سے مجولی جزیرے آنے والے مسافروں کے لئے دیگر محفوظ سہولیات شامل ہیں۔

    15-نیشنل پروجیکٹ کنسٹرکشن کارپوریشن لمیٹڈ (این پی سی سی):


    ملک میں اقتصادی ترقی کی خاطر ضروری بنیادی ڈھانچے کی تشکیل کے لئے 9 جنوری 1957 کو اہم تعمیراتی کمپنی این پی سی سی قائم کی گئی تھی۔


    منی رتن کی حیثیت:


    آبی وسائل ، دریا ترقی اور گنگا کے احیاء کی وزارت نے این پی سی سی لمیٹڈ کو 5 نومبر 2018 کو منی رتن – زمرہ-1 کی حیثیت سے نوازا ہے۔


    این پی سی سی ایک آئی ایس او 9001-2015 کا ادارہ ہے جس کی موجودگی پورے بھارت میں ہے۔


    2018-19 کے دوران حاصل کئے گئے بڑے کام

      * ملک کے مختلف حصوں میں کیندریہ ودیالیہ کی تعمیر
      * جبل پور میں آئی ٹی آئی کو جدید بنانے کا کام، ایم پی ہاؤسنگ بورڈ کے لئے ریو ساگر اور شاڈول۔
      * سری نگر میں بون اینڈ جوائنٹ اسپتال۔
      * سی ایس آئی آر کے لئے جموں وکشمیر خطے میں دو مقامات پر صنعتی بائیوٹیک پارک ( آئی ٹی بی پی) کا قیام۔
      * احمدآباد ، انبالہ اور جموں میں سی جی ڈبلیو ڈی (ایم او ڈبلیو آر، آر ڈی اینڈ جی آر ) میں تعمیرات کا کام۔
      * مغربی بنگال میں آئی آئی ٹی کھڑک پور میں انڈور اسپورٹ کمپلیکس اور فوڈ کورٹ۔
      * جھارکھنڈ کے پاکور میں ایل ایس ، یو ایس کوارٹر اور پولیس لائن کیمپس کے مقامات کی ترقی۔
      * پٹنہ میں پٹنہ اسمارٹ سٹی مشن کے تحت مندری نالا کی تیاری۔

    2018-19 میں مکمل کئے گئے بڑے کام

      * پچھم میدنی پور میں پی ایم جی ایس وائی سڑک کا کام۔
      * جھارکھنڈ میں مختلف مقامات پر پی ایم جی ایس وائی سڑکیں۔
      * اڈیشہ (ایس وی اے) ، ایم سی ایل کے مختلف ضلعوں کے اسکولوں میں بیت الخلاء کی تعمیر۔
      * آسام رائفلز کے لئے مختلف عمارتوں کی تعمیر۔
      * ایم ایچ اے کے لئے بی او پی سڑکوں کی تعمیر اور باڑھ لگانے کا کام۔
      * ایم ایچ اے کے لئے فلڈ لائٹنگ کی تعمیر کا کام۔
      * منی پور میں دولائی تھابی بیراج۔
      * بہار کے 6 اضلاع ، بھوجپور ،بکسر، روہتاس، کائیمور، پٹنہ اور نالندہ میں پی ایم جی ایس وائی سڑکیں (تعداد 640)۔
      * مدھیہ پردیش کے امرکنتھک میں اندراگاندھی نیشنل ٹرائیبل یونیورسٹی کیمپس کے لئے مختلف عمارتوں کی تعمیر اور ترقی۔

    وزارت کے زیر غور مجوزہ اسکیمیں:

     1. آب پاشی کے خلاء کو پر کرنے کے لئے ترغیباتی اسکیم (آئی ایس بی آئی جی): اخراجات کی مالی کمیٹی نے آئی ایس بی آئی جی کی اسکیم کے ای ایف سی میمو کو 30485 کروڑ روپے کی لاگت سے 50 لاکھ ہیکٹر کے لئے سی سی اے کو منظوری دی ہے۔ سی سی ای اے کا نوٹ پیش کیا گیا ہے اور یہ اسکیم حکومت کے زیر غور ہے۔ کابینہ کی منظوری ملنے کے بعد اس اسکیم پر عمل درآمد کیا جائے گا۔
     2. پردھان منتری کرشی سینچائی یوجنا (پی ایم کے ایس وائی) – ہرکھیت کو پانی (ایچ کے کے پی) – زیر زمین پانی۔
      * 2015 میں منظور کی گئی پی ایم کے ایس وائی اسکیم ٹیوب ویل ؍ عام کنووں کے وغیرہ کے ذریعے زیر زمین پانی کے فروغ کی اسکیم ہے جس میں 2015-16 سے 2019-20 کے دوران 2.5 لاکھ ہیکٹر کا احاطہ کیا جائے گا۔
      * 2015-20 کے لئے پہلے سے منظور شدہ اسکیم کی خاطر رہنما خطوط پر نظر ثانی کی گئی ہے اور انہیں سبھی ریاستوں ؍ مرکز کے زیر انتظام علاقوں کو بھیجا گیا ہے۔ تاکہ نظر ثانی شدہ رہنما خطوط کے مطابق تجاویز ؍ ڈی پی آر داخل کئے جاسکیں۔
      * اسکیم کے تحت ٹیوب ویل ، عام کنووں ، بور ویل اور ڈگ اینڈ بورویل وغیرہ کے ذریعے سیف علاقوں میں آب پاشی کی سہولیات قائم کی جائیں گی جن میں:
      * سالانہ اوسط بارش 750 ایم ایم سے زیادہ ہوتی ہے اور
      * زیر زمین پانی کی سطح ، سطح زمین سے 15 میٹر کی گہرائی سے کم پر ہو۔
      * پی ایم کے ایس وائی کے واٹر شیڈ کمپوننٹ کے تال میل کے امکانات کے ساتھ ایم جی نریگا یا مرکزی ؍ ریاست کی اسی طرح کی کسی دوسری اسکیم ، جو واٹر ہاروسٹنگ اور زیر زمین پانی کے ریچارج کے لئے طویل مدت میں پائیدار ثابت ہو، فروغ کے لئے اس پر کام کیا جاتا ہے
      * اسکیم کے تحت مندرجہ ذیل عناصر کو فنڈ فراہم کرنے کی تجویز ہے:
      * کنوئیں کی تعمیر کی مال سمیت لاگت۔
      * پمپ کی لاگت ( بجلی یا شمسی توانائی سے چلنے والا)
      * پانی کی تقسیم کاری کے لئے 200 میٹر کینوس کے پائپ کی لاگت۔
      * مقام کے انتخاب کی تحقیق کی لاگت۔
      * ایک کلسٹر ؍ تجویز میں 75 فیصد بجلی کے اور 25 فیصد شمسی توانائی سے چلنے والے پمپوں کی گنجائش ہے۔
      * پی ایم کے ایس وائی – ایچ کے کے پی کے تحت زیر زمین پانی سے آب پاشی کے لئے سال 2019-20 کے لئے مرکزی امداد کے طور پر 200 کروڑ روپے کی گنجائش رکھی گئی ہے۔

    3-خشک سالی سے متاثرہ اضلاع کے لئے خصوصی پیکج کی خاطر مہاراشٹر کی تجویز:


    18 جولائی 2018 کو سی سی ای اے کی منعقدہ میٹنگ کے دوران مہاراشٹر کے لئے ایک خصوصی پیکج کے طور پر کابینہ نے آب پاشی کے 83 سرفیس مائنر پروجیکٹوں اور 8 بڑے ؍ اوسط درجے کے پروجیکٹوں کو شامل کرنے کی منظوری دی ہے۔ خصوصی پیکج کے تحت مرکزی حکومت ان 91 پروجیکٹوں کی ایک اپریل 2018 کو بقایا لاگت کا 25 فیصد ادا کرے گی جبکہ 2017-18 کے دوران خرچ کی گئی رقم کی 25 فیصد رقم واپس کی جائے گی۔ مذکورہ پروجیکٹوں کی مجموعی بقایا لاگت پہلی اپریل 2018 کو تقریبا 13651.61 کروڑ روپے ہے۔


    4-سرہند فیڈر (ایس ایف) کی آر ڈی 119700 سے 447927 تک اور پنجاب میں راجستھان فیڈر (آر ایف) کی آر ڈی 179000 سے 496000 تک تنظیم نو:


    کابینہ نے 26 ستمبر 2018 کو اپنی میٹنگ میں سرہند فیڈر اور پنجاب کی راجستھان فیڈر کی تنظیم نو کے لئے فنڈ کی منظوری دی تھی۔ سرہند فیڈر کنال کی تنظیم نو کی لاگت 671.478 کروڑ روپے جبکہ راجستھان فیڈر کنال کی تنظیم نو کی لاگت 1305.267 کروڑ روپے ہے، جس کے لئے 826.168 کروڑ روپے مرکزی امداد کے طور پر (205.758 کروڑ روپے سرہند فیڈر کے لئے اور 620.41 کروڑ روپے راجستھان فیڈر کے لئے ) فراہم کئے جائیں گے، جو اس سے پہلے ان پروجیکٹوں کے لئے جاری 156 کروڑ روپے کی مرکزی امداد کے علاوہ ہوگی۔


    پروجیکٹ 70-70 دن پر محیط تین ورکنگ سیزن (مارچ سے جون) میں مکمل ہوں گے ، جو مارچ –جون 2019 سے شروع ہو کر مارچ- جون 2021 پر منتج ہوں گے۔


    5-گوداوری کے پانی کو کاویری کے طاس تک منتقل کرنے کی تجویز:

      * قومی منظر نامے کے منصوبے (این پی پی) کے جزیرہ نما کی منصوبہ بندی کے مطابق مہاندی اور گوداوری دریاؤں کا 20796 ایم سی ایم پانی 9 لنک سسٹم کے ذریعے منتقل کیا جائے گا، ان میں(1) مہاندی- گوداوری لنک (2) انچمپلی- ناگ ارجن ساگر لنک (3) انچم پلی- پولی چنتالا لنک (4) پولاورم – وجے واڑہ لنک (حکومت آندھرا پردیش کے ذریعے نافذ) (5) الماتی – پینر لنک (6) سری سائیلم – پنار لنک (7) ناگ ارجن ساگر – سوماسلا لنک (8) سوما سلا – گرانڈ اینی کٹ لنک (9) کاویری – وائی گائی – گندرلنک شامل ہیں۔
      * مہاندی پر منی بھدرا ڈیم اور گوداوری پر انچم پلی ڈیم کی تعمیر سے متعلق التوا میں پڑے اتفاق رائے کے لئے متبادل مطالعات کئے جائیں گے، جس میں چھتیس گڑھ ریاست کے حصے کا غیر استعمال شدہ پانی گوداوری کے اندراوتی ذیلی طاس کے لئے (جی ڈبلیو ڈی ٹی ایوارڈ کے مطابق ) گوداوری – کاویری لنک پروجیکٹ کے ذریعے لے جایا جائے گا۔ گوداوری (اکینے پلی ) – کاویری (گرینڈ اینی کٹ) لنک پروجیکٹ کے تکنیکی فیزی بلٹی نوٹ کو دسمبر 2017 میں ساجھیدار ریاستوں کو بھیج دیا گیا ہے۔ اس کے علاوہ ایم او اے کے مسودے کو بھی ڈی پی آر کی تیاری کے لئے فروری 2018 کے دوران فریق ریاستوں کو بھیج دیا گیا ہے۔ اس تجویز پر آبی وسائل سے متعلق علاقائی کانفرنسوں میں تبادلہ خیال کیا گیا ۔ یہ کانفرنسیں حیدرآباد ، کولکاتا اور ممبئی میں منعقد ہوئیں ۔
      * آبی وسائل ، دریا کی ترقی اور گنگا کے احیاء کے وزیر نے چھتیس گڑھ کے آبی وسائل کے وزیر کے ساتھ گوداوری– کاویری (گرینڈ اینی کٹ) لنک پروجیکٹ کے متبادل مطالعے کے بارے میں تبادہ خیال کیا۔ اس متبادل مطالعے کے لئے ڈی پی آر تیار کیا جارہا ہے۔
      * مہاندی گوداوری لنک کے مکمل ہونے کے بعد 9 لنک سسٹم کے بقیہ لنک کو پورا کرنے کا کام کیا جائے گا۔

    U- 6323

    
    
    (Release ID: 1556715) Visitor Counter : 4
    
    
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
*