      کامرس اور صنعت کی وزارتہ

      سرکاری ای-منڈی جلد ہی آن بورڈ اسٹارٹ اپ کے پاس پہنچ جائےگی
      Posted On: 13 DEC 2018 1:45PM by PIB Delhi


    نئی دہلی،13’دسمبر 2018؍سرکاری ای-منڈی جی ای ایم اور ڈپارٹمنٹ آف انڈسٹریل پالیسی اینڈ پروموشن ڈی آئی پی پی کا محکمہ اسٹارٹ اپس کیلئے ایک پی او سی (پروف آف کانسپپٹ) کارنرتیار کرنے کے عمل سے گزر رہا ہے اور جلد ہی جی ای ایم پلیٹ فارم پر آن بورڈ اسٹارٹ اپ لایا جاسکے گا۔ سرکاری مارکیٹ تک رسائی کیلئے ملک بھر میں اسٹارٹ اپ کے لئے یہ ایک لانچ پیڈ ہوگا اور انہیں جی ای ایم پلیٹ فارم پر فروخت کرنے کا ایک موقع بھی فراہم کرے گا۔ سرکاری صارفین اس بات پر قادر ہوں گے کہ وہ اختراعی مصنوعات اور خدمات کا تجربہ کرسکیں اور ان سے استفادہ کرسکیں جو تجرباتی بنیادوں پر اسٹارٹ اپس کے ذریعے فراہم کرائی جائیں گی اور یہ صارفین اپنے تاثرات کا بھی اظہار کرسکیں گے۔


    چونکہ اسٹارٹ اپ مصنوعات اور خدمات اختراعی نوعیت کی ہیں اور ان کا اسی طرح کی مصنوعات اور خدمات کے سات موازنہ نہیں کیا جاسکتا، لہٰذا ایک خریدار تین مہینے کے لئے استعمال کرسکتا ہے اور اس کے بعد وہ تصدیق کرے گا کہ پروڈکٹ سود مند ہے اور قیمت مناسب ہے۔ اس صارف کی تصدیق کی بنیاد پر پروڈکٹ یا خدمات جی ای ایم (سرکاری ای-منڈی )پر شامل کی جائے گی۔


    سرکاری ای- منڈی ایک مشن موڈ میں بھی کام کررہی ہے، تاکہ بہت چھوٹی اور چھوٹی صنعتوں کی زیادہ سے زیادہ تعداد آن بورڈ کی جاسکیں۔ بہت چھوٹی ، چھوٹی اور اوسط درجے کی صنعتوں کی مدد کے لئے یہ جی ای ایم کی اختراعی پہل ہے اور ایک رابطے کا پروگرام ہے، جو 100 ضلعوں میں 100 دنوں کے لئے چلایا جارہا ہے۔ یہ پروگرام بہت چھوٹی، چھوٹی اور اوسط درجے کی صنعتوں کی مدد کے لئے ایک قومی مشن کے حصے کے طورپر نومبر 2018 ء میں وزیر اعظم جناب نریندر مودی کے ذریعے شروع کیا گیا تھا۔


    سرکاری ای-منڈی(جی ای ایم) ملک کے 17 ضلعوں اس مشن کا حصہ ہے اور 100 دن کے مشن کے نصف راستے پر ، جی ای ایم پر 26 فیصد دکاندار کا تعلق بہت چھوٹی، چھوٹی اور اوسط درجے کی صنعت سے ہے اور بہت چھوٹی، چھوٹی اور اوسط درجے کی صنعتوں کے 721 رجسٹریشن جی ای ایم پلیٹ فارم پر مکمل کرلئے گئے ہیں۔


    ایک لاکھ کروڑ سی پی ایس ای(سینٹرل پبلک سیکٹر انٹرپرائز) خریداری 170سینٹرل پبلک سیکٹر انٹرپرائیجزکے ذریعے کی جارہی ہے جو کہ سرکاری ای –منڈی کے ذریعے اپنی ضرورتیں حاصل کررہے ہیں اوربہت چھوٹی، چھوٹی اور اوسط درجے صنعتوں سے 25 فیصد خریداری کی جارہی ہے۔


    بڑی تعداد میں سرکاری ای –منڈی میں شرکت کے لئے بہت چھوٹی، چھوٹی اور اوسط درجے کی صنعتوں کی حوصلہ افزائی اور مدد کیلئے ٹریڈ ریسیوایبل ڈسکاؤنٹنگ سسٹم( ٹی آر ای ڈیز) کے ذریعے سرکاری ای-منڈی پر چھوٹی، چھوٹی اور اوسط درجے کی صنعتوں کے لئے قرض کی سہولت دستیاب کرائی جارہی ہے۔چونکہ چھوٹی صنعتوں کے لئے ادائیگی کی تاخیر سے نمٹنے میں مشکل ہوتی ہے۔ لہٰذا سرکاری ای-منڈی اس بات کو یقینی بنارہی ہے کہ یہ مسئلہ چھوٹی، چھوٹی اور اوسط درجے کی صنعتوں کے لئے حل کیا جائے گا، جو اب ٹریڈ ریسیوایبل ڈسکاؤنٹنگ سسٹم(ٹی آر ای ڈیز) سہولت حاصل کرسکتے ہیں۔ مزید یہ کہ کچھ مصنوعات سرکاری ای-منڈی پر چھوٹی، چھوٹی اور اوسط درجے کی صنعتوں کے لئے ریزرو ہیں۔


    سرکاری ای-منڈی 13 زبانوں میں کسٹمائزٹریننگ موڈیولز کی بھی پیشکش کرتا ہے۔سرکاری ای-منڈی اب خدمات کے سیکٹر پر توجہ مرکوز کرر ہا ہے، جس کا اعلان اس سال مرکزی کابینہ کی طرف سے ایک چمپئن سیکٹر کے طورپر کیا گیا تھا۔ ٹرانسپورٹیشن، انسپیکشن ، ویب کاسٹنگ اور تجزیاتی خدمات جیسی خدمات سرکاری محکموں کے ذریعے جی ای ایم سے حاصل کی جاسکتی ہے۔ ن ع


    ************


    U: 6225


    

    
    (Release ID: 1555835) Visitor Counter : 5
    
    
      Read this release in: English , Marathi