      کامرس اور صنعت کی وزارتہ

      سالانہ اسٹارٹ اپ انڈیا وینچر کیپٹل سربراہ اجلاس 2018 گوا میں منعقد ہوگا
      Posted On: 06 DEC 2018 11:32AM by PIB Delhi


    نئی دہلی، 06 دسمبر، تجارت و صنعت کی وزارت کے صنعتی پالیسی اور فروغ کے محکمے (ڈی آئی پی پی ) اور حکومت گوا کی جانب سے 7 دسمبر 2018 کو گوا میں سالانہ اسٹارٹ اپ انڈیا وینچر کیپٹل سربراہ ملاقات کا اہتمام کیا جارہا ہے۔


    مذکورہ سربراہ اجلاس کا موضوع‘‘بھارت میں اختراع کے لیے عالمی سرمایے کی بہم رسانی’’ ہے۔ اس تقریب کے دوران دنیا بھر سے سرمایے کو بھارتی اسٹارٹ اپ کے تحت کس طرح بروئے کار لایا جاسکتا ہے، اس کی ایک جھلک پیش کی جائے گی۔ اس سربراہ کا اجلاس کا مقصد ہے کہ ملک میں افزوں پیمانے عالمی سرمایہ راغب کیا جائے۔ یہ تقریب حکومت اور تجربہ کار پونجی سرمایہ منتظمین کے مابین گفت و شنید کا ایک موقع فراہم کرے گی۔ جس کے ذریعے بھارت میں اسٹارٹ کے ماحول کو مزید تقویت بہم پہنچانے کے راستوں کا تعین ہوسکے گا۔ سربراہ اجلاس کے تحت توجہ اس بات پر مرکوز ہوگی کہ بھارت میں گوناگوں منڈی موجود ہے اور زبردست مضمرات بھی ہیں اور جدید ترین ٹیکنالوجیوں کو استعمال سے انہیں بروئے کار لایا جاسکتا ہے ۔ ساتھ ہی ساتھ یہاں سرمایہ کار دوست قواعد و ضوابط بھی نافذ ہیں۔ سربراہ اجلاس کا کلیدی مقصد بھارت میں دستیاب مواقع کی کامیاب پیش کش، بھارت کے اسٹارٹ اپ کے لئے افزوں سرمایہ فراہمی کے امکانات اور کاروبار کرنے کی آسانیوں کے پہلو کو نمایاں کرنا ہے۔


    توقع کی جاتی ہے کہ اس تقریب میں 150 سے زائد مندوبین شرکرت کریں گے اور یہ تقریب ایسی ہوگی جس میں سرکاری افسران، گھریلو اور بین الاقوامی اسٹارٹ اپ، عالمی فنڈ منیجر اور بھارت کے فعال صنعت کاروں پر مبنی برادری ایک پلیٹ فارم پر جمع ہوگی۔ توقع کی جاتی ہے کہ امریکہ، چین، جاپان، ہانگ کانگ اور سنگاپور جیسے ممالک سے تقریباً 100 سرمایہ کار شراکت دار اس تقریب میں شریک ہوں گے۔


    بھارت کے پاس 14 ہزار منظور شد اسٹارٹ اپ کے ساتھ دنیا کا تیسرا سب سے بڑا اسٹارٹ اپ بیس موجود ہے۔ 82 ہزار سے زائد اسٹارٹ اپ کو صرف 2018 میں ڈی آئی پی پی کے ذریعے تسلیم کیا گیا تھا، جس کے نتیجے میں 89 ہزار سے زائد نئے روزگار فراہم کرائے گئے اور اس طریقے سے منظور شدہ اسٹارٹ اپ کے ذریعے مجموعی طور پر ایک لاکھ 41 ہزار 775 روزگار بہم پہنچائے گئے۔


    گوا کی حکومت کی توجہ ریاست میں ایک فعال اسٹارٹ اپ ایکو سسٹم وضع کرنے پر مرکوز ہے۔ اس کا مقصد یہ ہے کہ ریاست کو بھارت میں سب سے زیادہ پسندیدہ اسٹارٹ اپ منزل کا حامل ملک بنادیا جائے اور اس بات کو بھی یقینی بنادیا جائے کہ گوا 2025 تک ایشیا میں سرکردہ 25 اسٹارٹ اپ منزلوں میں اپنی جگہ بناسکے۔


    **********


    U – 6074


    

    
    (Release ID: 1554834) Visitor Counter : 9