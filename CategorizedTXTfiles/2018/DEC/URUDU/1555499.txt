      آبی وسائل، دریائی ترقیات اور گنگا احیاء کی وزارت

      ہمہ گیرآبی انتظام کے موضوع پر موہالی میں پہلی بین الاقوامی کانفرنس کا افتتاح
      Posted On: 10 DEC 2018 8:19PM by PIB Delhi


    نئی دہلی ،11دسمبر : ہماچل پردیش کے گورنر، جناب آچاریہ دیوورت نے کہاہے پانی ۔ زندگی کا وسیلہ ہے اورقدرت کا انمول تحفہ ہے، جو اس نے بنی نوع انسا ن کو عطاکیاہے اور اس قیمتی خزانے کا ہرسطح پر، ہرقیمت پر تمام ممکنہ مربوط اور ہمہ گیراورموثر اوراجتماعی کوششوں سے طریقوں سے تحفظ کیاجانا چاہیئے ۔


    جناب آچاریہ دیوورت ،آبی وسائل ، دریائی ترقیات اور گنگااحیأ کی وزارت کے زیراہتمام بھاکھڑابیاس منیجمنٹ بورڈ ( بی بی ایم بی ) کے نیشنل ہائیڈرولوجی پروجیکٹ کے ذریعہ ‘ہمہ گیرآبی انتظام ) کے موضوع پر انڈین اسکول آف بزنس( آئی ایس بی )، موہالی میں منعقدہ پہلی بین الاقوامی کانفرنس کے افتتاحی اجلاس سے خطاب کررہے تھے ۔انھوں نے اس بات پربھی زوردیاکہ ایسے قدرتی کاشت کے طریقے دانشمندانہ انداز میں اختیارکئے جانے چاہیئں جن کے ذریعہ پانی کی ہرایک بوند سے زمین کی زرخیزی میں اضافہ ہو،اورزیادہ سے زیادہ فصل حاصل ہو زرخیزی میں معاون کیچوؤں کی افزائش بڑھے اور زیرزمین پانی کی فطری طورپربھرپائی ہوسکے ۔ انھوں نے اس موقع پر ایک نمائش کا بھی افتتاح کیاجس میں 20کمپنیوں نے اپنے اسٹال لگائے ہیں تاکہ ہمہ گیرآبی وسائل انتظام کے سلسلے میں اپنی سرگرمیوں کواجاگرکرسکیں ۔ اس موقع پربی بی ایم بی پر دستاویزاتی تفصیلات پرمبنی ‘بھاکھڑابیاس نیشنس پرائڈ’ نام کی ایک سی ڈی بھی جاری کی گئی ۔


    آبی وسائل ، تریائی ترقیات ، گنگااحیأکی وزارت میں ، حکومت ہند کے سکریٹری ، جناب یوپی سنگھ نے کہاہے کہ اس کانفرنس کے انعقاد کا مقصد حکومت ، سائنٹفک اور تعلیمی برادری سمیت مختلف النوع شراکت داروں کے مابین گفت وشنیداور شراکت داری کو فروغ دینا ہے ۔مقصد یہ ہے کہ آبی انتظام سے متعلق ہمہ گیرپالیسیوں کو فروغ دیاجاسکے اورپانی سے متعلق مسائل کے تئیں بیداری پھیلائی جاسکے اوران مسائل کا حل نکالنے کے لئے اعلیٰ سطح پروابستگی اورعہدبندگی کو مہمیز کیاجاسکے اوراس طریقے سے مقامی ، علاقائی اورقومی اوربین الاقوامی سطحوں پرپانی کا بہترانتظام ممکن ہوسکے ۔


    مرکزی آبی کمیشن ( سی ڈبلیوسی ) کے چیئرمین ، جناب ایس مسعود حسین ، نے ‘ہندوستان میں آبی وسائل انتظامی اقدامات ’ کے موضوع پرایک پریزنٹیشن پیش کیا، بی بی ایم بی ، کے چیئرمین ، جناب ڈی کے شرما، نے بھاکھڑا ڈیم ۔ ایک ہمہ گیر ہندوستان کے لئے جد یدمندر’ کے نام سے ایک پریزینٹیشن پیش کیاجب کہ ‘آبی وسائل منصوبہ بندی اور انتظام ۔ ایک بین الاقوامی تجربہ ’ کے عنوان سے ڈاکٹرکیزبونس ، نیدرلینڈز نے مکمل اجلاس میں ایک پریزنٹیشن پیش کیا ۔ اس عنوان پرمختلف موضوعات پرایسے 15تکنیکی اجلاس منعقد ہورہے ہیں ۔


    بھارت اوربیرون بھارت سے متعدد ماہرین اور مقتدراداروں کے مندوبین اس تقریب میں شرکت کریں گے ۔ بیرونی ملک کے مندوبین میں آسٹریلیا ،برطانیہ ، امریکہ ، اسپین ، نیدرلینڈ ز ، جمہوریہ کوریا، کینڈا ، جرمنی ، سری لنکاوغیرہ شامل ہوں گے اور اس تقریب میں شریک ہوکر پانی کے استعمال اورتکنالوجی کے فن کے بارے میں اپنا تجربہ اور اپنی مہارت آبی وسائل کے ہمہ گیرانتظام اور فروغ سے متعلق شراکت داروں کے روبرو بیان کریں گے ۔ کانفرنس کے مندوبین دعوت نامے پرشریک ہورہے ہیں اور اب تک 400سے زائد مندوبین اس دو روزہ کانفرنس میں اپنا رجسٹریشن کرواچکے ہیں ۔


    کانفرنس کی تفصیلات این ایچ پی ویب سائٹ پردستیاب ہیں :


    http://nhp.mowr.gov.in/Conference/home.aspx .


    **************


    U-6167

    
    
    (Release ID: 1555499) Visitor Counter : 3
    
    
      Read this release in: English , Hindi