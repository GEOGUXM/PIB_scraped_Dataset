      خلا ء کا محکمہ

      دوبارہ قابل استعمال راکٹ کی ٹیکنالوجی
      Posted On: 20 DEC 2018 4:14PM by PIB Delhi


    نئیدہلی۔ 20 ؍دسمبر۔وزیراعظم کے دفتر میں پرسونیل ، پبلک گریوانسیز اینڈ پنشنز کے وزیر مملکت ڈاکٹر جتیندر سنگھ نے لوک سبھا میں ایک سوال کے تحریری جواب میں بتایا کہ انڈین اسپیس ریسرچ آرگنائزیشن (آئی ایس آر او) دوبارہ قابل استعمال راکٹوں کی ٹیکنالوجی پر کام کررہا ہے تاکہ کم زمینی مدار میں سائنسی اور تکنیکی سامان انسان کے بغیر چلنے والے راکٹ کے ذریعے بھیجے جانے کے انتظام سمیت خلاء تک رسائی پر آنے والے خرچ میں کمی کی جاسکے۔


    واضح ہو کہ اسرو نے دوبارہ قابل استعمال لانچ وہیکل ٹیکنالوجی ڈیمونسٹریٹر (آر ایل وی- ٹی ڈی) وہیکل - ریوزیبل لانچ وہیکل کا ایک نیا نمونہ تیار کرنے کی( 1.5 ) ٹیکنالوجی وضع کی ہے جس کے ذریعے پہلی بار 23 مئی 2016 کو تجرباتی مشن پر انسان کے بغیر چلنے والے راکٹ میں کچھ سامان ستیش دھون اسپیس سینٹر سری ہری کوٹہ سے بھیجا گیا تھا۔ اس مشن میں آٹومیٹک نیوی گیشن ، گائنڈنس اینڈ کنٹرول اور ریوزیبل تھرمل پروٹیکشن سسٹم جیسی کلیدی ٹیکنالوجی استعمال کی گئی تھیں۔


    یاد رہے کہ ریوزیبل لانچ وہیکل کی تیاری ایک تکنیکی چیلنج کی حیثیت رکھتی ہے، جس کے لئے متعدد اہم ٹیکنالوجی اور تکنیکیں درکار ہوتی ہیں۔ اس سلسلے میں اسرو نے سیمی کرایوجینک انجن تیار کرنے کاکام شروع کیا ہے او رمتعلقہ ترقیاتی سرگرمیوں کی منصوبہ بندی کی جارہی ہے تاکہ سیمی کرایوجینک مرحلے کو عملی شکل دی جاسکے اور ہائی تھرسٹ جی ایس ایل وی ایم کے III کرایوجینک اسٹیج تیار کیا جاسکے جس کا مقصد جی ایس ایل وی ایم کے III کو سامان بھیجے جانے کی مقدار 4ٹن سے 6.5 ٹن تک لے جائے جانے کے قابل بنایا جاسکے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش۔ع ن


    U-6369

    
    
    (Release ID: 1556808) Visitor Counter : 28