      عملے، عوامی شکایات اور پنشن کی وزارت

      سابق سرکاری ملازمین کی حیثیت سے معمر شہریوں کا استحقاق
      Posted On: 19 DEC 2018 8:07PM by PIB Delhi


    نئی دہلی، 18 دسمبر 2018؍سماجی انصاف اور تفویض اختیارات کے محکمے نے مطلع کیا ہے کہ اس وقت محکمے کی طرف سے معمر شہریوں کی عمر کم کرنے کی کوئی تجویز نہیں ہے۔سرکاری ملازمین ریٹائرمنٹ کے وقت پنشن کے حقدار بنتے ہیں ۔مرکزی حکومت کے ملازمین کی ریٹائرمنٹ کی عمر بڑھانے یا گھٹانے کی بھی کوئی تجویز نہیں ہے۔


    مرکزی حکومت کے ملازمین کی حیثیت سے ریٹائر ہونے والے افراد کو پنشن کے سلسلے میں جو استحقاق حاصل ہوتا ہے، اس کی تفصیلات مندرجہ ذیل ہیں:

     1. جو شخص کم از کم دس سال کی کوالیفائنگ سروس مکمل کرنے کے بعد ضوابط کے مطابق ریٹائر ہوتا ہے، وہ اس کی آخری تنخواہ کے 50فیصد یا پچھلے دس مہینوں کے اوسط مشاہروں کے 50 فیصد کے برابر یعنی اس میں سے جو بھی اس مرد یا خاتون کے لئے مفید ہو، پنشن کا حقدار ہوتا ہے۔
     2. 80 سال یا اس سے زیادہ کی عمر مکمل ہونے پر اسے 20 سے 100فیصد تک فاضل پنشن دی جائے گی۔
     3. ریٹائر شدہ یا ریٹائر ہونے والا سرکاری ملازم اپنی خواہش کے مطابق اپنی پنشن کے زیادہ سے زیادہ 40 فیصد حصے کے کمیوٹیشن کی اکٹھی رقم پانے کا حقدار ہوگا۔
     4. ریٹائرمنٹ پر ہر ایک سرکاری ملازم اپنے مشاہروں اور کوالیفائنگ سروس کی طوالت کی بنیاد پر ریٹائرمنٹ گریچوئٹی کا حقدار ہوتا ہے۔
     5. مرکزی حکومت کے پنشن پانے والے کسی ملازم کی موت کی صورت میں اس کا کنبہ فیملی پنشن پانے کا حقدار ہوتا ہے۔ اس کی رقم 7سال کی آخری تنخواہ کے 50 فیصد کے برابر ہوگی ، اس کے بعد یہ فیملی پنشن اس کی پچھلی تنخواہ کے 30 فیصد کے برابر دی جائے گی۔ فیملی پنشن پانے والا 80 سال یا اس سے زیادہ کی عمر کا ہو جانے کے بعد 20 فیصد سے 100 فیصد تک فیملی پنشن کی رقم میں اضافے کا حقدار ہوگا۔
     6. کسی مرکزی حکومت کے اس ملازم کا کنبہ جو اپنی سروس کے دوران انتقال کرگیا ہو اور جس نے کم از کم 7 سال کی مسلسل سروس کی ہو وہ 10 سال تک کی آخری تنخواہ کے 50 فیصد تک کی فیملی پنشن کا حقدار ہوگا۔ اس کے بعد فیملی پنشن کی رقم اس کی آخری تنخواہ کے 30 فیصد کے برابر ہوجائے گی۔

    عملے، عوامی شکایات اورپنشن ، نیز وزیر اعظم کے دفتر میں وزیر مملکت ڈاکٹر جتندر سنگھ نے آج لوک سبھا میں ایک سوال کے تحریری جواب میں یہ بات بتائی۔


    U: 6 36 1

    
    
    (Release ID: 1556718) Visitor Counter : 3
    
    
    
    
    

6.