      وزارت سیاحت

      ریاست ناگالینڈ میں پہلے سوادیش درشن پروجیکٹ کا کل افتتاح کیا جائے گا
      Posted On: 04 DEC 2018 6:47PM by PIB Delhi


    نئی دہلی، 4 دسمبر 2018 / ناگالینڈ کے وزیراعلی جناب نیفیو ریو مرکزی وزیر مملکت برائے سیاحت (آزادانہ چارج) جناب کے جے الفانس اور حکومت ناگالینڈ کے سیاحت ، آرٹ اور کلچر کے مشیر جناب ایچ کھیووی یپتھومی کی موجودگی میں ناگالینڈ کے کساما ہیریٹیج گاؤں میں کل ایک پروجیکٹ کا افتتاح کریں گے جس کا نام ہے ‘‘ڈیولپمنٹ آف ٹرائبل سرکٹ:پیرن -کوہیما-ووکھاپروجیکٹ’’ ۔ یہ پہلا پروجیکٹ ہے جس پر حکومت ہند کی وزارت سیاحت کی سوودیش درشن اسکیم کے تحت عمل درآمد کیا جارہا ہے۔


    اس پروجیکٹ یعنی‘‘ڈیولپمنٹ آف ٹرائبل سرکٹ:پیرن -کوہیما-ووکھاپروجیکٹ’’ کی منظوری سیاحت کی وزارت نے نومبر 2015 میں دی تھی جس کی لاگت 97.36 کروڑ روپے تھی۔ اس پروجیکٹ کے تحت وزارت نے کچھ سہولتوں کو ترقی دی ہے مثلاً ٹرائبل ٹورسٹ ولیج ، ایکو لاگ ہٹس ،اوپن ایئر تھیٹر ، ٹرائبل ریجوینشین سینٹر، کیفیٹریا ، ہیلی پیڈ، ٹورسٹ انٹر پریٹیشن سینٹر، وے سائڈ ایمنیٹیز ، لاسٹ مائل کنیکٹی ویٹی ، عوامی سہولیات ، ہمہ مقصدی ہال، نیچر ٹریل اور ٹریکنگ کے روٹ وغیرہ۔


    مندرجہ بالاپروجیکٹ کے علاوہ وزارت نے ناگالینڈ میں 99.67 کروڑ روپے کی لاگت سے ایک اور پروجیکٹ ‘‘ڈیولپمنٹ آف ٹرائبل سرکٹ: موکوک چنگ -ٹینسان –مون’’ کی بھی منظوری دی ہے جس پر عمل درآمد کیا جارہا ہے۔


    سوودیش درشن اسکیم ، سیاحت کی وزارت کی ان اہم اسکیموں میں سے ایک ہے جن کا مقصد ملک میں منصوبہ بند اور ترجیحی طریقہ پر موضوعاتی سرکٹوں کو ترقی دینا ہے۔ اس اسکیم کے تحت حکومت ملک میں معیاری بنیادی ڈھانچہ کی ترقی پر توجہ دے رہی ہے جس کا مقصد ایک طرف سیاحوں کو بہتر تجربات اور سہولتوں سے فیضیاب کرنا ہے اور دوسری طرف اقتصادی ترقی کو بھی بڑھاوا دینا ہے۔ یہ اسکیم 15-2014 میں شروع کی گئی تھی اور وزارت نے اب تک 30 ریاستوں اور مرکز کے زیر انتظام علاقوں کے لئے 5873.26 کروڑ روپے کے 73 پروجیکٹ منظور کئے ہیں۔ ان میں سے بیشتر پروجیکٹ اس سال مکمل ہوجانے کی امید ہے ۔ اس اسکیم کے تحت اب تک 8 پروجیکٹوں کا افتتاح کیا جاچکا ہے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 6046


    

    
    (Release ID: 1554693) Visitor Counter : 4