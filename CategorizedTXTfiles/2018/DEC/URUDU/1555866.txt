      وزارت خزانہ

      حکومت ہند اور ایشیائی ترقیاتی بینک (اے ڈی بی ) نے آسام میں سیلاب اور دریائی کناروں کے کٹاؤ کو کم کرنے کے لئے 60 ملین ڈالر کے قرضے کے ایک سمجھوتے پر دستخط کئے
      Posted On: 13 DEC 2018 6:10PM by PIB Delhi


    نئی دہلی، 13 دسمبر 2018 / ایشیائی ترقیاتی بینک (اے ڈی بی) اور حکومت ہند نے آج نئی دہلی میں 60 ملین ڈالر کے قرضے کے ایک سمجھوتے پر دستخط کئے ہیں تاکہ آسام میں دریائے برہم پتر کے آس پاس کے علاقوں میں جہاں سیلاب کا خطرہ رہتا ہے، دریائی کناروں کے تحفظ کے کام ، سیلاب سے متاثر ہونے والے پشتوں کی مرمت اور کمیونٹی پر مبنی سیلاب کے بندوبست سےمتعلق سرگرمیوں میں رقمیں لگائی جاسکیں۔


    قرضے کا دوسرا جزو اس 120 ملین ڈالر ہمہ مقصدی قرضے کا ایک حصہ ہے جو آسام کے مربوط سیلاب اور دریاؤں کے کناروں کے کٹاؤ نیز خطرات کے بندوبست کی سرمایہ کاری کے لئے اے ڈی بی بورڈ نے اکتوبر 2010 میں منظو ر کیا تھا۔


    وزارت خزانہ نے اقتصادی امور کے محکمے (فنڈ بینک اور اے ڈی بی ) کے ایڈیشنل سکریٹری جناب سمیر کمار کھرے نے قرضے کے سمجھوتے پر ہندستان کی حکومت کی طرف سے دستخط کئے۔ جبکہ اے ڈی بی کی طرف سے اے ڈی بی کے ہندستانی ریزیڈنٹ مشن کے کنٹری ڈائریکٹر جناب کینیی چیی یوکویامو نے دستخط کئے۔


    قرضے کے سمجھوتے پر دستخط کے بعد جناب کھرے نے کہا اس پروگرام کا مقصد آسام کے ان علاقوں میں جہاں سیلاب کا خطرہ رہتا ہے ، سیلاب اور دریائی کناروں کے کٹاؤ کے بندوبست نظام کی افادیت اور اس کے موثر ہونے میں اضافہ کرنا ہے ۔ اس کے علاوہ کمیونٹیوں کی طرف سے بحران کی تیاری کے بندوبست کو مضبو ط کرنے اور سیلاب کی پیش گوئی کرنے کے سلسلہ میں ادارہ جاتی صلاحیت کے فروغ میں مدد دینا ہے۔


    جاپان یوکو یاما نے اظہار خیال کرتے ہوئے کہا کہ پروگرام کے پروجیکٹ -2 کے تحت دریائے برہم پتر کے آس پاس پروجیکٹ کے تین ذیلی علاقوں یعنی پالسبڑی-گومی، قازی رنگا اور ڈبرو گڑھ نے ڈھانچہ جاتی اور غیر ڈھانچہ جاتی کوششوں کے لئے فنڈ فراہم کئےجائیں گے ۔ اس میں بیس کلو میٹر طویل دریاؤں کے کناروں کے تحفظ کا کام اور 13 کلو میٹر طویل سیلاب سے متاثر ہونے والے پشتوں کو بہتر بنانے کا کام شامل ہے۔


    غیر ڈھانچہ جاتی اقدامات میں کمیونٹی کو شامل کرنے اور کمیونٹی پر مبنی سیلاب کی بندوبست کی سرگرمیوں کا احاطہ کیا جائے گا۔ یہ احاطہ سیلاب کے بندوبست سےمتعلق کمیوٹیوں کے قیام اور انہیں تربیت دے کر نیز بحران سے نمٹنے کے لئے مقامی تیاریوں کو مستحکم بناکر کیا جائےگا۔ اس پروجیکٹ میں آسام واٹر ریسورسیز ڈپارٹمنٹ سے وابستہ خودمختار ادارے کو ڈھانچہ جاتی ترقی دے کر اس سے تعاون کیا جائے گا۔


    یہ قرضہ 20 سالوں کے لئے ہوگا جس میں پانچ سال کی اضافی مدت بھی شامل ہوگی۔


    ۔۔۔۔۔۔۔۔۔۔۔


    م ن۔ج ۔ ج۔


    U- 6236

    
    
    (Release ID: 1555866) Visitor Counter : 4