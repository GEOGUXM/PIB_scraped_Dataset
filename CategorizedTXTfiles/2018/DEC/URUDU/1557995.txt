      مکانات اور شہری غریبی کے خاتمے کی وزارت

      حکومت نے ایم آئی جی اسکیم کے لئے سی ایل ایس ایس کو 31 مارچ 2020 تک توسیع دی
      Posted On: 31 DEC 2018 2:22PM by PIB Delhi


    نئی دہلی، 31 ؍دسمبر،ہاؤسنگ اور شہری امور کی وزارت نے ایم آئی جی اسکیم کے لئے قرض سے منسلک سبسڈی اسکیم (سی ایل ایس ایس) کو مزید 12 مہینے یعنی 31 مارچ 2020 تک توسیع دے دی ہے۔ ہاؤسنگ اور شہری امور کے وزیر مملکت (آزادانہ چارج) جناب ہردیپ سنگھ پوری نے ایک پریس کانفرنس میں اس کا اعلان کرتے ہوئے بتایا کہ ایم آئی جی اسکیم کے لئے سی ایل ایس ایس کی کارکردگی اور فروغ بہت اچھا رہا ہے اور ہمیں امید ہے کہ اس سال کے آخر تک اس سے فائدہ اٹھانے والوں کی تعداد ایک لاکھ تک پہنچ جائے گی۔


    وزیراعظم جناب نریندر مودی نے 31 دسمبر 2016 کو نوجوان پیشہ ور افراد اور متوسط طبقے کے صنعت کاروں کی امنگوں کو پورا کرنے کی خاطر اوسط آمدنی والے گروپ (ایم آئی جی ) کے لئے نئی قرض سے منسلک سب سڈی اسکیم ( سی ایل ایس ایس) کا اعلان کیا تھا۔ایم آئی جی اسکیم کے لئے سی ایل ایس ایس ، جسے 31 دسمبر 2017 تک شروع ہوئے 12 مہینے ہوئے ہیں ۔ ایم آئی جی کی اس اسکیم کے تحت فیض حاصل کرنے والے مکانوں کی خریداری ؍ تعمیر ( دوبارہ خریداری سمیت) کے ہاؤسنگ لون کے لئے بینکوں ، ہاؤسنگ فائنانس کمپنیز اور دیگر نوٹیفائیڈ اداروں سے مکان والے قرض حاصل کرتے ہیں۔ اسکیم میں توسیع دینے کی تجویز پر اکتوبر 2017 میں مختلف فریقوں کے ذریعے دی گئی معلومات کی بنیاد پر اس اسکیم میں 15 مہینے یعنی 31 مارچ 2019 تک توسیع کرنے کا فیصلہ کیا گیا۔


    نومبر 2017 میں ایم آئی جی -1 اور ایم آئی جی -2 کے لئے پہلے مکان میں چھت والے رقبے پر نظر ثانی کرکے بالترتیب 120 مربع میٹر اور 150 مربع میٹر کیا گیا تھا۔ اس کے بعد جون 2018 میں ایم آئی جی -1 اور ایم آئی جی -2 کے تحت چھت والے رقبے میں اضافہ کرکے بالترتیب 160 مربع میٹر اور 200 مربع میٹر تک کردیا گیا ہے۔


    سی ایل ایس ایس ایسی اسکیم ہے جس کے تحت شاند ار کارکردگی کا مظاہرہ کیا گیا ہے اور 30 دسمبر 2018 تک اس کے تحت فیض حاصل کرنے والوں کی تعداد بہت حوصلہ افزا ہے۔

                                                                                        
زمرہ                       فیض حاصل کرنے والوں کی تعداد  جاری کردہ سبسڈی (روپے کروڑ میں)
                                                                                        
                                                                                        
                                                                                        
ای ڈبلیو ایس / ایل آئی جی  2,46,706                      5,583.19                       
                                                                                        
                                                                                        
                                                                                        
ایم آئی جی                 93,007                        1,960.45                       
                                                                                        
                                                                                        
                                                                                        
میزان                      3,39,713                      7,543.64                       
                                                                                        
                                                                                        

    ۔۔۔۔۔۔۔۔۔۔۔


    U- 6535

    
    
    (Release ID: 1557995) Visitor Counter : 11
    
    
      Read this release in: English , Marathi , Hindi