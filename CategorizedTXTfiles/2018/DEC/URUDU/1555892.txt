      سٹرک ٹرانسپورٹ اور شاہراہوں کی وزارت

      برہمپتر پر ڈھبری-پھولباری پل
      Posted On: 13 DEC 2018 7:47PM by PIB Delhi


    نئی دہلی، 13 ؍دسمبر، سڑک ٹرانسپورٹ اور شاہراہوں کے مرکزی وزیر مملکت جناب منسکھ ایل منڈاویا نے آج لوک سبھا میں ایک سوال کے جواب میں بتایا کہ برہم پتر ندی پر ڈھبری-پھولباری پل کی تعمیر کے لئے ڈ ی پی آر کو حتمی شکل دے دی گئی ہے۔ پبلک انویسٹمنٹ بورڈ (پی آئی بی) اس تجویز کا جائزہ لے رہا ہے۔ چونکہ یہ 20 کلو میٹر طویل ایک پل پروجیکٹ ہے ، چنانچہ ڈی پی آر کو حتمی شکل دینے سے پہلے اس علاقے کی مٹی اور ہائڈرو لوجی کی تفصیلی جانچ کی ضرورت تھی۔ اس پروجیکٹ کے لئے مالی امداد جاپان انٹرنیشنل کوآپریشن ایجنسی (جے آئی سی اے) کررہی ہے اور اکتوبر 2018 میں قرض معاہدے پر دستخط کئے جاچکے ہیں۔ مالی سال 2019-20 میں پل کی تعمیر کی جائے گی۔


    U- 6240

    
    
    (Release ID: 1555892) Visitor Counter : 4