      صحت اور خاندانی بہبود کی وزارت

      اسپتالوں میں فرسٹ ایڈ سہولتیں
      Posted On: 21 DEC 2018 8:12PM by PIB Delhi


    نئی دہلی، 21 دسمبر 2018، صحت ایک ریاستی موضوع ہے۔ یہ ریاست کی ذمہ داری ہے کہ وہ اپنی اپنی ریاستوں/ مرکز کے زیر انتظام خطوں میں حفظان صحت کی سہولتوں کے لئے اس طرح کے احکامات / ہدایات جاری کریں۔ تاہم روڈ ٹریفک انجری یعنی سڑک پر چلنے والے ٹریفک کے حادثے میں زخمی ہونے کی وجہ سے رونما ہونے والی اموات کو کم کرنے کے مدنظر مرکزی حکومت نے ان تمام ریاستوں/مرکز کے زیر انتظام خطوں کے نیک دل شہریوں (ایسے شہری جو سڑک حادثے کے شکار کسی شخص کی انسانیت کی خاطر مدد کے لئے آگے آتے ہیں)کے تحفظ کے لئے ہدایات جاری کی ہیں جہاں یہ سننے کو ملتا ہے کہ سڑک حادثات سے متعلق ہنگامی حالات میں کوئی ڈاکٹر مریض کا علاج نہیں کرتا حالانکہ ڈاکٹر سے امید کی جاتی ہے کہ وہ اس کا علاج کرے۔ ایسی صورت میں انڈین میڈیکل کونسل (پیشہ وارانہ رویہ، آداب و اخلاقیات) ضابطہ، 2002 کے باب 7 کے تحت اسے ‘پیشہ وارانہ بدسلوکی’ سمجھا جائے گا اور مذکورہ ضوابط کے باب 8 کے تحت ایسے ڈاکٹروں کے خلاف تادیبی کارروائی کی جائے گی۔


    ایسے سڑک حادثے جس کے نتیجے میں رونما ہونے والی اموات کو روکا جاسکتا ہے، حکومت ایک اسکیم پر عمل درآمد کررہی ہے جس کا نام ‘قومی شاہراہوں پر واقع سرکاری اسپتالوں یا ٹروما سینٹر سہولتیں کی فراہمی کے لئے صلاحیت سازی سے متعلق امداد’ ہے۔ اس اسکیم کے تحت ریاستوں/ مرکز کے زیر انتظام علاقوں کو شناخت شدہ سرکاری اسپتالوں / میڈیکل کالجوں نے ٹروما کیئر سہولتوں کو بہتر بنانے / مستحکم بنانے کے لئے مالی امداد فراہم کی جاتی ہے۔


    ۔۔۔۔۔۔۔۔۔۔۔


    م ن۔ن ا ۔ ن ا۔


    U- 6410

    
    
    (Release ID: 1557045) Visitor Counter : 9