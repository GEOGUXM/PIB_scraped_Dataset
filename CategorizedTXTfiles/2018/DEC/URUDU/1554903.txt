      سماجی انصاف اور تفویض اختیارات کی وزارت

      تھاورچند گہلوت نے دلت اور قبائلی نوجوانوں کو تربیت دینے کیلئے
      
      ڈاکٹر بی آر امبیڈکر اسکول آف میڈیا امپاورمنٹ میں داخلے کا آغاز کیا

      Posted On: 06 DEC 2018 6:38PM by PIB Delhi

    نئی دہلی ، 6 ؍دسمبر، سماجی انصاف اور تفویض اختیارات کے مرکزی وزیر جناب تھاور چند گہلوت نے آج یہاں دلت اور قبائلی نوجوانوں کو تربیت دینے کے لئے ڈاکٹر بی آر امبیڈکر اسکول آف میڈیا امپاورمنٹ میں ملک گیر سطح پر داخلے کا آغاز کیا۔ صحافت میں دلت اور قبائلی نوجوانوں کو تربیت دینے کے لئے میڈیا اسکول کو انڈین انسٹی ٹیوٹ آف ماس کمیونکیشن آئی آئی ایم سی کا تعاون حاصل ہے ۔ یہ اپنی نوعیت کا پہلا اسکول ہے۔ اس اسکول کی پونے، آسام ، اروناچل پردیش، اتراکھنڈ اور ہندوستان کے دیگر حصوں میں شاخیں ہو ں گی۔ اس موقع پر راجیہ سبھا کےممبرپارلیمنٹ جناب امرسبلے، سابق راجیہ سبھا ممبر پارلیمنٹ جناب ترون وجےاور آئی آئی ایم سی کے ڈی جی جناب کے جی سریش بھی موجودتھے۔


    اس موقع پر ایک تقریب سے خطاب کرتے ہوئےجناب تھاور چند گہلوت نے کہا کہ میڈیا اسکول ان محروم طبقوں سے تعلق رکھنے والے نوجوانوں کی حوصلہ افزائی کرنے کی ایک کوشش ہے تاکہ صحافت کے پیشے کے ذریعے انہیں اپنا مقام حاصل ہو سکے۔ انہوں نے یقین دلایا کہ ان کی وزارت ہر طرح کا تعاون دے گی۔


    دلتوں کے حقوق کے لیڈر جناب امر سبلے، جو راجیہ سبھاکے ممبرپارلیمنٹ ہیں، قومی رابطہ کمیٹی کے چیئرمین ہیں۔بہت سے سرکردہ صحافیوں، ایڈیٹروں اور دلت قبائلی سرگرم کارکن اس نظریئے کی حمایت کر رہے ہیں۔ میڈیا اسکول میں سائبرسکیورٹی اور مصنوعی ذہانت سمیت صحافت اور ذرائع ابلاغ کے سبھی اہم اسٹریم سے متعلق کورسیز ہوں گے۔ پنے سینٹر جلد ہی کھولا جائے گا۔


    میڈیااسکول کا مقصد دلت اور قبائلی نوجوانوں کو اصل دھارے کے میڈیا میں شامل کرنے میں مدد دینا ہے، کیونکہ اس وقت ان کی ملک گیر صحیح آبادی کے مقابلے میں تعداد بہت کم ہے، جبکہ میڈیا نے انہیں ریزرویشن دینے سے انکار کر دیا ہے۔ ان محروم طبقوں سے تعلق رکھنے والے نوجوانوں کی حوصلہ افزائی کے لئے یہ ایک کوشش ہے تاکہ قلم کی طاقت کے ذریعے انہیں اپنا مقام حاصل ہو سکے۔ ڈاکٹر بی آر امبیڈکر ایک زبردست صحافی اور ایڈیٹر تھے اورڈاکٹر بی آر امبیڈکر کے کام کاج ڈاکٹر بی آر امبیڈکر اسکول آف میڈیا امپاورمنٹ شروع کرنے کے پیچھے اصل تحریک ہیں۔


    6080 U-

    
    
    (Release ID: 1554903) Visitor Counter : 5