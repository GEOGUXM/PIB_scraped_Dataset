      بجلی کی وزارت

      وزیر اعظم انڈمان و نکوبار جزائر کے دورے پر
      Posted On: 28 DEC 2018 7:22PM by PIB Delhi


    نئی دہلی، 28 دسمبر / وزیر اعظم جناب نریندر مودی 29 اور 30 دسمبر ،2018 ء کو انڈمان و نکوبار جزائر کے دورے پر ہیں ۔ وزیر اعظم 29 دسمبر کی شام پورٹ بلیئر پہنچیں گے ۔


    30 دسمبر کو وزیر اعظم کارنکوبار میں سونامی میموریل دیکھنے جائیں گے ۔ موصوف میموریل پر گُل دائرہ نذر کریں گے اور آنجہانی ارواح کی دیوار پر شمع روشن کریں گے ۔ وہ ارونگ میں آئی ٹی آئی کا افتتاح کریں گے اور چند بنیادی ڈھانچہ پروجیکٹوں کا سنگ بنیاد رکھیں گے ۔ وہ عوامی جلسے سے بھی خطاب کریں گے ۔


    بعد ازاں ، دن کے وقت وزیر اعظم پورٹ بلیئر میں شہداء کے کالم پر گل دائرہ نذر کریں گے ۔ وہ شہر کی سیلیولر جیل بھی دیکھنے جائیں گے ۔ وزیر اعظم پورٹ بلیئر کے جنوبی پوائنٹ پر اونچا پرچم پھیرائیں گے اور مرینا پارک پورٹ بلیئر میں نیتا جی کے مجسمے پر گلہائے عقیدت نذر کریں گے ۔


    نیتاجی اسٹیڈیم میں وزیر اعظم ، نیتا جی کے ذریعہ بھارتی سر زمین پر ترنگا لہرانے کے 75 برس مکمل ہونے کے موقع پر ایک یاد گاری ڈاک ٹکٹ ، سکہ ، پہلے دن کا کور جاری کریں گے ۔ موصوف اے اینڈ این جزائر کے لئے ایک اختراعاتی اور اسٹارٹ اَپ پالیسی بھی جاری کریں گے۔ وہ 75 میگا واٹ کے شمسی بجلی پلانٹ اور سولر ولیج کا افتتاح بھی کریں گے ۔ وہ متعدد ترقیاتی پروجیکٹوں کا سنگ بنیاد بھی رکھیں گے ۔ وزیر اعظم حاضرین سے خطاب کریں گے ۔


    ( م ن ۔ ع ا )


    U. No. 6432

    
    
    (Release ID: 1557724) Visitor Counter : 3