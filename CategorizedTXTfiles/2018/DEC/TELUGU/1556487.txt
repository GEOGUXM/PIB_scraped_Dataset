      మానవ వనరుల అభివృద్ధి మంత్రిత్వ శాఖ

      మాన‌వ వ‌న‌రుల అభివృద్ధి రంగం లో భార‌త‌దేశం, అఫ్గానిస్తాన్ ల అవ‌గాహ‌నపూర్వక ఒప్పంద ప‌త్రానికి ఆమోదం తెలిపిన మంత్రివర్గం
      Posted On: 17 DEC 2018 9:02PM by PIB Hyderabad


    మాన‌వ వ‌న‌రుల అభివృద్ధి రంగం లో భార‌త‌దేశం, అఫ్గానిస్తాన్ ల మధ్య స‌హ‌కారానికి సంబంధించిన అవ‌గాహ‌న ఒప్పంద ప‌త్రానికి (ఎంఒయు కు) ప్ర‌ధాన మంత్రి శ్రీ న‌రేంద్ర మోదీ అధ్యక్షతన జరిగిన కేంద్ర మంత్రివర్గ స‌మావేశం ఆమోదాన్ని తెలిపింది.


    ఈ ఎంఒయు ఫలితం గా అఫ్గానిస్తాన్ లోని విద్యార్థులు, అధ్యాపకులు స్వ‌యం కోర్సుల్లో త‌మ పేర్ల‌ ను న‌మోదు చేసుకొని వాటిని పూర్తి చేయ‌వ‌చ్చు. అంతే కాదు ఈ ఎంవోయు కార‌ణంగా ఆప్ఘ‌నిస్థాన్ లో అభివృద్ధి చేసిన కోర్సుల‌ను ‘స్వ‌యం’లో అప్ లోడ్ చేయ‌వ‌చ్చు. భార‌త ప్ర‌భుత్వానికి చెందిన హెచ్ ఆర్ డి మంత్రిత్వ శాఖ అఫ్గానిస్తాన్ విద్యార్థుల‌కు, అధ్యాప‌కుల‌కు అవ‌స‌ర‌మైన శిక్ష‌ణ‌ను అందిస్తుంది.
    ఐసిటి కార్య‌క్ర‌మాలైన జాతీయ డిజిట‌ల్ గ్రంథాల‌యం ( నేశన‌ల్ డిజిట‌ల్ లైబ్ర‌రీ ఆఫ్ ఇండియా.. ఎన్ డిఎల్ఐ), వర్చువ‌ల్ ల్యాబ్స్‌, స్పోకెన్ ట్యుటోరియ‌ల్స్ లాంటి ప్ర‌ధాన‌మైన విద్యారంగ కార్య‌క్ర‌మాల‌కు సంబంధించిన సాంకేతిక‌త.. ఈ ఎంఒయు ద్వారా అఫ్గానిస్తాన్ కు అందుబాటు లోకి వ‌స్తుంది. అంతే కాదు దీనిని వారి తో పంచుకోవ‌వ‌డం జ‌రుగుతుంది. భార‌త‌దేశ‌ం, అఫ్గానిస్తాన్ ల‌ లోని విశ్వ‌విద్యాల‌యాలు, విద్యాసంస్థ‌ల మ‌ధ్య‌ ఉమ్మ‌డిగా మాస్ట‌ర్ డిగ్రీ ప్రోగ్రాముల‌ను ప్రారంభించాల‌నే ప్ర‌తిపాద‌న‌ ను కూడా చేయ‌డం జ‌రిగింది. పాఠ్య‌ ప్ర‌ణాళిక రూప‌క‌ల్ప‌న‌, ఉపాధ్యాయుల స‌మ‌ర్థ‌త‌ ను పెంచ‌డం మొద‌లైన అంశాల్లో అఫ్గానిస్తాన్ ఉన్న‌త విద్య శాఖ‌ కు భార‌త‌దేశ మాన‌వ‌ వ‌న‌రుల అభివృద్ధి శాఖ సాయం చేస్తుంది.


    విద్యా స‌ంబంధిత అర్హ‌త‌ల‌ను ప‌ర‌స్పరం గుర్తించాలనే ఒప్పందం మీద ఇరు దేశాలు సంత‌కాలు చేయాల‌ని ఈ ఎంఒయు లో అంగీక‌రించ‌డం జ‌రిగింది. భార‌త‌దేశంలో విద్య‌ ను అభ్య‌సించండి అనే భార‌త‌దేశ కార్య‌క్ర‌మం ప‌ట్ల విద్యార్థుల్లో ఆస‌క్తి ని పెంచ‌డాన్ని ఇది ప్రోత్స‌హిస్తుంద‌ని భావిస్తున్నారు. అంతే కాక అఫ్గానిస్తాన్ విద్యాసంస్థ‌ల్లో విద్య‌ ను నభ్య‌సించ‌డానికి వీలు గా విదేశీ విద్యార్థుల‌ ను ఆకర్షించ‌డం జ‌రుగుతుంది.
    ఈ ఎంఒయు ఇరు దేశాల విద్యారంగ సంబంధ స‌హ‌కారం లో ఒక ముఖ్య‌మైన మైలురాయి లాగా నిలచిపోనుంది.


    పూర్వరంగం


    విద్యారంగం తో పాటు ప‌లు రంగాల్లో భార‌తదేశం, అఫ్గానిస్తాన్ ల మ‌ధ్య‌ బ‌ల‌మైన దౌత్య‌ సంబంధాలు ఉన్నాయి. ఈ సంబంధాలను మ‌రింత బ‌లోపేతం చేయ‌డానికిగాను ఎంఒయు మీద సంత‌కాలు చేయ‌డం ద్వారా మాన‌వ వ‌న‌రుల అభివృద్ధి రంగం లో స‌హ‌క‌రించుకోవాల‌ని ఉభయ దేశాలు నిర్ణ‌యించాయి.


    భార‌త ప్ర‌భుత్వానికి చెందిన మాన‌వ వ‌న‌రుల అభివృద్ధి మంత్రిత్వ‌ శాఖ అనేక సాంకేతిక ఆధారిత కార్య‌క్ర‌మాల‌ను చేప‌ట్ట‌డం జ‌రిగింది. ఐసిటి ద్వారా జాతీయ విద్యా మిశన్ కింద ఈ కార్య‌క్ర‌మాల‌ను చేప‌ట్ట‌డం జ‌రిగింది. ఈ కార్య‌క్ర‌మాల్లో ముఖ్య‌మైంది ‘స్వ‌యం’. ఇది భార‌త‌దేశానికి చెందిన మాసివ్ ఓపెన్ ఆన్ లైన్ కోర్సెస్ ప్లాట్‌ఫార్మ్ గా ఉంది. భార‌త‌దేశ వ్యాప్తంగా ఉన్నటువంటి ఉత్త‌మ అధ్యాప‌కులు రూపుదిద్దిన ఆన్ లైన్ కోర్సుల‌ను ఈ ప్లాట్ ఫార్మ్ ద్వారా అందించ‌డం జ‌రుగుతోంది. ఇంత‌వ‌ర‌కు ‘స్వ‌యం’ ద్వారా అందిస్తున్న 2 వేల కోర్సుల్లో 35 ల‌క్ష‌ల మంది విద్యార్థులు వారి పేర్ల‌ ను న‌మోదు చేసుకున్నారు. వీటి లో తొమ్మిదో త‌ర‌గ‌తి నుండి స్నాతకోత్తర విద్య వ‌ర‌కు ప్ర‌తి విద్యార్థి అభ్య‌సించే కోర్సు ల‌తో పాటు జీవితాంతం నేర్చుకునే స‌దుపాయం కూడా వుంది. ‘స్వ‌యం’ ద్వారా చేసే కోర్సుల‌ కోసం 20 శాతం క్రెడిట్ బ‌దిలీ ని ఆయా విద్యార్థులు ఉప‌యోగించుకోవ‌చ్చు. ఉన్న‌త విద్యారంగ అధ్యాప‌కుల‌కు యాన్యువ‌ల్ రిఫ్రెష‌ర్ కోర్సు ల‌ను అందించ‌డానికిగాను ఈ ప్లాట్ ఫార్మ్ ను ఉప‌యోగించ‌డం జ‌రుగుతోంది.


    
    **

    
    
    (Release ID: 1556487) Visitor Counter : 13
    
    
      Read this release in: English , Tamil , Kannada