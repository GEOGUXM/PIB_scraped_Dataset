      সংসদবিষয়কমন্ত্রক

      সংসদের শীতকালীন অধিবেশনের আগে সরকার আজ সর্বদল বৈঠক করেছে আগামীকাল শুরু হচ্ছে অধিবেশন
      
      প্রধানমন্ত্রী শ্রী নরেন্দ্র মোদী জাতীয় গুরুত্বপূর্ণ ইস্যুগুলি নিয়ে গঠনমূলক আলোচনার জন্য রাজনৈতিক দলগুলিকে আহ্বান জানিয়েছেন

      Posted On: 10 DEC 2018 6:51PM by PIB Kolkata

    নয়াদিল্লি, ১০ ডিসেম্বর , ২০১৮


    রাজ্যসভায় এবং লোকসভায় বিভিন্ন রাজনৈতিক দলের নেতৃবৃন্দের উদ্দেশে সংসদের শীতকালীন অধিবেশনের প্রাক্কালে তাঁর ভাষনে প্রধানমন্ত্রী নরেন্দ্র মোদী বলেছেন, সরকার বিভিন্ন রাজনৈতিক দলের উত্থাপিত ইস্যুগুলি নিয়ে আলোচনার জন্য প্রস্তুত আছে। জাতীয় গুরুত্বের সমস্ত ইস্যু নিয়ে সংসদে আলোচনার জন্য তিনি আহ্বান জানিয়েছেন।


    প্রধানমন্ত্রী সমস্ত রাজনৈতিক দলকে শীতকালীন অধিবেশনে একটি গঠনমূলক পরিস্হিতি সৃষ্টি করার জন্য উদ্যোগ নেওয়ার আহ্বান জানান। এছাড়া জনকল্যাণের বিভিন্ন ইস্যু নিয়ে সমবেতভাবে উদ্যোগী হওয়ার কথাও তিনি বলেন। শ্রী মোদী বলেন, জাতির সেবায় অবদান রাখা আমাদের প্রত্যেকের প্রধান দায়িত্ব। জনগণের সেবার লক্ষ্যে সংসদকে যথাযথভাবে পরিচালনার কাজ নিশ্চিত করতে হবে বলে তিনি অভিমত প্রকাশ করেন।


    সমস্ত রাজনৈতিক দলের নেতৃবৃন্দ আজকের বৈঠকে প্রাক্তন কেন্দ্রীয় মন্ত্রি শ্রী এইচ এন অনন্ত কুমারের প্রতি শ্রদ্ধা জানাতে দু মিনিট নিরবতা পালন করেন। বিভিন্ন রাজনৈতিক দলের পক্ষ থেকে বহু ধরনের ইস্যু আজকের বৈঠকে তোলা হয়। তবে রাজনৈতিক দলগুলির মধ্যে নির্বিঘ্নে সংসদ পরিচালনার বিষয়ে ঐক্যমত্ত হয়েছে এবং সংসদের উভয় কক্ষেই যে কোনও অচলাবস্হা দুর করতে গঠনমূলক আলোচনার উপর সংশ্লিষ্ট সকলেই জোর দিয়েছেন।


    সর্বদল বৈঠকের পর কেন্দ্রীয় সংসদ বিষয়ক মন্ত্রী শ্রী নরেন্দ্র সিং তোমর সাংবাদিকদের জানান, সরকারের পক্ষ থেকে উভয়কক্ষের অধিবেশন নির্বিঘ্নে পরিচালনার জন্য সংশ্লিষ্ট সবকটি দলের কাছে সহযোগিতা চাওয়া হয়েছে। তিনি বলেন, সব দলই এবারে শীতকালীন অধিবেশনকে কাজের অধিবেশন হিসাবে পরিচালনার পক্ষে অভিমত প্রকাশ করেছে। তিনি জানান, সরকার সংসদের উভয়কক্ষের অধিবেশনে বিধি অনুসারে যেকোন ধরনের ইস্যু নিয়ে আলোচনা করতে প্রস্তুত আছে।


    শ্রী তোমর জানান, সংসদের ২০১৮-র শীতকালীন অধিবেশন ১১ই ডিসেম্বর থেকে শুরু হয়ে ২০১৯-র ৮ই জানুয়ারি পর্যন্ত চলবে। অধিবেশনের ২৯ দিনে সংসদ বসবে ২০ বার এবং ৪৫টি বিল ও একটি আর্থিক বিষয় সংসদের এবারের অধিবেশনে অনুমোদনের জন্য রাখা হবে। এরমধ্যে সবচেয়ে গুরুত্বপূর্ণ হচ্ছে, তিনটি অধ্যাদেশের পরিবর্তে আইন প্রণয়নের জন্য বিল। এগুলি হল, মুসলিম মহিলা (বিবাহ সংক্রান্ত অধিকার সুরক্ষা) অধ্যাদেশ ২০১৮ ; ইন্ডিয়ান মেডিকেল কাউন্সিল (সংশোধন) অধ্যাদেশ ২০১৮ এবং দ্য কোম্পানীজ (সংশোধনী) অধ্যাদেশ ২০১৮। এছাড়া ১১টি বকেয়া বিল এবার পেশ করা হবে এবং নতুন তিনটি বিলও শীতকালীন অধিবেশন পেশ করার কথা রয়েছে। আজকের বৈঠকে কেন্দ্রীয় স্বরাষ্ট্র মন্ত্রী রাজনাথ সিং, কেন্দ্রীয় অর্থমন্ত্রী শ্রী অরুন জেটলি, সংসদ প্রতিমন্ত্রী শ্রী বিজয় গোয়েল, সংসদ প্রতিমন্ত্রী শ্রী অর্জন রাম মেঘওয়াল প্রমুখ উপস্হিত ছিলেন।


    SSS /PB /NS

    
    
    (Release ID: 1555428) Visitor Counter : 40
    
    
      Read this release in: English