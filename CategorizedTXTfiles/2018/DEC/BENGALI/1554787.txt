      আবাসনএবংশহরাঞ্চলেরদারিদ্র্যদূরীকরণমন্ত্রক

      শহর এলাকায় স্বচ্ছ ভারত মিশন সম্পর্কে আউটরিচ প্রচারাভিযান অনুষ্ঠিত ভাটপাড়ায়
      Posted On: 05 DEC 2018 5:35PM by PIB Kolkata


    কলকাতা, ০৫ ডিসেম্বর, ২০১৮


    
    মেদিনীপুরের ভাটপাড়ায় আজ শহর এলাকায় স্বচ্ছ ভারত মিশন সম্পর্কে এক বিশেষ আউটরিচ প্রচারাভিযানের আয়োজন করা হয়। ভাটপাড়া পুরসভা ও ফিল্ড আউটরিচ ব্যুরো’র উদ্যোগে এটি অনুষ্ঠিত হয়।


    
    এই প্রচারাভিযানের অঙ্গ হিসাবে একটি সেমিনারের আয়োজন করা হয়। এতে ভাটপাড়া পুরসভার অ্যাসিস্ট্যান্ট ইঞ্জিনিয়ার শ্রী শুভেন্দু ভট্টাচার্য স্বচ্ছ ভারত মিশনের বিভিন্ন দিক ও এর গুরুত্ব নিয়ে আলোচনা করেন। নীল ও সবুজ ডাস্টবিন ব্যবহারের প্রয়োজনীয়তা, বর্জ্য জল নিয়ন্ত্রণ সহ বিভিন্ন বিষয়ে আলোকপাত করা হয়।


    
    স্বচ্ছ ভারত মিশন নিয়ে একটি শ্লোগান লেখার প্রতিযোগিতাও আয়োজিত হয়। সঙ্গীত ও নাটক বিভাগের সদস্যরা সচেতনতা বৃদ্ধির উদ্দেশ্যে সাংস্কৃতিক অনুষ্ঠান পরিবেশন করেন।


    
    মেদিনীপুরের এফপিও শ্রী সুদীপ্ত বিশ্বাস স্বচ্ছ ভারত কর্মসূচি সফল করতে জনগণের ব্যবহারিক পরিবর্তন ও এর নানা চ্যালেঞ্জ নিয়ে বক্তব্য রাখেন।


    
    পুরসভার প্রতিনিধিরাও অনুষ্ঠানে উপস্থিত ছিলেন।


    
    অনুষ্ঠানে হিন্দি ও ইংরাজিতে শ্লোগান প্রতিযোগিতার বিজয়ীদের পুরস্কৃত করা হয়।


    AM/PM/SB

    
    
    (Release ID: 1554787) Visitor Counter : 43
    
    
      Read this release in: English