      উপ-রাষ্ট্রপতিরসচিবালয়

      জীবন-মৃত্যুর সংগ্রামে প্রাণ বাঁচাতে প্রত্যেক নাগরিককে প্রশিক্ষিত করে তুলতে হবে : উপরাষ্ট্রপতি
      Posted On: 05 DEC 2018 6:16PM by PIB Kolkata


    নয়াদিল্লি, ০৫ ডিসেম্বর , ২০১৮


    জীবন-মৃত্যুর সংগ্রামে যেকোন ব্যক্তির প্রাণ বাঁচাতে প্রত্যেক নাগরিককে প্রশিক্ষিত করে তুলতে হবে বলে অভিমত প্রকাশ করলেন উপরাষ্ট্রপতি শ্রী এম ভেঙ্কাইয়া নাইডু। মঙ্গলবার বিজয়ওয়াড়ায় স্বর্ণ ভারত ট্রাস্ট আয়োজিত এক শিবিরে বক্তব্য রাখতে গিয়ে শ্রী নাইডু, প্রত্যেক শিশুকে স্কুল জীবন থেকেই দায়িত্ববান নাগরিক হিসাবে গড়ে তুলতে তাদের মনে করুনা, সমবেদনা ও ভালোবাসার মূল্যবোধ প্রোথিত করার জন্য শিক্ষক সমাজের প্রতি আহ্বান জানান। শ্রী নাইডু কার্ডিও পালমনারি রিসাকসাইটেশন বা হৃদযন্ত্র বিকল হওয়ার মতো অসুখের কথা উল্লেখ করে জানান, ভারতে প্রতি ১ লক্ষ মানুষে ৪২৮০ জন এই সমস্যায় ভোগেন। মার্কিন যুক্তরাষ্ট্রে প্রতি লক্ষে এ ধরনের সমস্যায় আগ্রান্ত মানুষের সংখ্যা ৬০ থেকে ১৫১ জন। হঠা ৎ হৃদযন্ত্র বিকল হলে কি করা উচিত, তা নিয়ে বিদ্যালয়গুলিতে বাধ্যতামূলক প্রশিক্ষণ চালু করার ওপরও তিনি জোর দেন, যাতে প্রয়োজনে মানুষের জীবন রক্ষা করা যায়।


    শ্রী নাইডু সরকারি ও বেসরকারি ক্ষেত্রের সংস্হা এবং প্রতিষ্ঠানগুলিকেও তাদের কর্মচারিদের জন্য এ ধরনের প্রশিক্ষণ চালু করার পরামর্শ দেন। হৃদযন্ত্র বিকল হওয়ার পরিস্হিতিতে প্রাথমিক সেবা শুশ্রুষা দেওয়া গেলে প্রাণ বাঁচানো সম্ভব বলেও তিনি অভিমত প্রকাশ করেন। দেশে হৃদরোগের সংখ্যা বৃদ্ধি পাওয়ায় উদ্বেগ প্রকাশ করে উপরাষ্ট্রপতি বলেন, এই অসুখ নিরবে তার প্রভাব বিস্তার করে চলেছে এবং অনতিবিলম্বে তা দেশের অন্যতম মারন রোগ হয়ে উঠতে পারে। আধুনিক জীবনযাপন, দৈনিক শারিরীক কসরতের অভাব, জিনগত প্রভাব, অস্বাস্হ্যকর খাবার প্রভৃতি কারণের জন্য ভারতীয়দের মধ্যে বিশেষ করে যুব সমাজে হৃদরোগ জনিত সমস্যা বৃদ্ধি পাচ্ছে।


    অনুষ্ঠানে শ্রী নাইডু রাজামুন্দ্রি জিএসএল হাসপাতালের ভ্রাম্যমান চিকি ৎ সা পরিষেবার সূচনা করেন। ভ্রাম্যমান এই চিকি ৎ সা পরিষেবার ফলে অন্ধ্রপ্রদেশের গোদাবরি জেলার গ্রামীণ মানুষের কাছে স্বাস্হ্য পরিষেবার নাগাল পাওয়া আরও সহজ হয়ে উঠবে।


    BD /NS

    
    
    (Release ID: 1554802) Visitor Counter : 70
    
    
      Read this release in: English