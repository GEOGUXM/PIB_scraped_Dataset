      প্রতিরক্ষামন্ত্রক

      সশস্ত্র বাহিনীর পতাকা দিবসে রাজ্যপাল কেশরীনাথ ত্রিপাঠিকে পতাকা প্রদান করল দুই ছাত্রী
      Posted On: 07 DEC 2018 5:29PM by PIB Kolkata


    কলকাতা, ৭ ডিসেম্বর, ২০১৮


    সশস্ত্র বাহিনীর পতাকা দিবস উদযাপন উপলক্ষে শুক্রবার (৬ ডিসেম্বর) কলকাতার রাজভবনে এক অনুষ্ঠানে দুই ছাত্রী রাজ্যপাল শ্রী কেশরীনাথ ত্রিপাঠিকে পতাকা প্রদান করেন। যুদ্ধে শহীদ সেনানীদের বিধবা পত্নী, প্রাক্তন ও প্রতিবন্ধী সেনানীদের কল্যাণ তহবিলের জন্য সৈনিক বোর্ডের পক্ষ থেকে যে তহবিল গড়ে তোলা হয়েছে, সে সংক্রান্ত একটি চেক রাজ্যপালের হাতে তুলে দেওয়া হয়। পতাকা দিবস উদযাপন অঙ্গ হিসেবে রাজভবনে আয়োজিত আজকের অনুষ্ঠানে প্রতিনিধিদলের নেতৃত্ব দেন কলকাতা জেলা সৈনিক বোর্ডের উইং কমান্ডার (প্রাক্তন) চন্দন মজুমদার। উল্লেখ করা যেতে পারে, এই আর্থিক সহায়তা আর্ত ও দুঃস্থ প্রাক্তন সেনাকর্মী, শহীদ সেনাকর্মীর পারিবারিক সদস্য, প্রতিবন্ধী সেনানীদের পারিবারিক সদস্য, প্রাক্তন সেনানীদের পুনর্বাসন, শহীদ সেনাকর্মীদের বিধবা পত্নীদের বৃত্তিমূলক প্রশিক্ষণ ও পুনর্বাসন এবং তাঁদের ছেলে-মেয়েদের পড়াশোনা, চিকিৎসা ও বৃদ্ধাবাসগুলির রক্ষণাবেক্ষণ তথা নতুন বৃদ্ধাবাস নির্মাণে সদ্ব্যবহার করা হয়।


    উল্লেখ্য, শহীদ সেনানীদের শ্রদ্ধা জানাতে প্রতি বছর ৭ ডিসেম্বর সশস্ত্র বাহিনীর পতাকা দিবস উদযাপন করা হয়। এই উপলক্ষে রাজ্যপাল শহীদ সেনাকর্মীদের বিধবা পত্নী ও প্রবীণ সেনাকর্মীদের কল্যাণের জন্য তহবিল গঠনে সকলকে দান করার আহ্বান জানান।


    SC/BD/DM

    
    
    (Release ID: 1555213) Visitor Counter : 30
    
    
      Read this release in: English