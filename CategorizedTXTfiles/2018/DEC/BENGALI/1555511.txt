      প্রধানমন্ত্রীরদপ্তর

      প্রধানমন্ত্রী মোদী ২০১৮-র পার্টনার্স ফোরামের সূচনা করবেন
      Posted On: 11 DEC 2018 2:09PM by PIB Kolkata


    নয়াদিল্লি , ১১ ডিসেম্বর, ২০১ ৮


    প্রধানমন্ত্রী শ্রী নরেন্দ্র মোদী ১২ ডিসেম্বর নতুন দিল্লিতে চতুর্থ পার্টনার্স ফোরামের সূচনা করবেন। ভারত সরকার ও শিশু স্বাস্থ্য, নবজাতক ও মাতৃত্ব বিষয়ক দপ্তরের সহযোগিতায় ১২ ও ১৩ ডিসেম্বর দু’দিনের এই আন্তর্জাতিক সম্মেলনের আয়োজন করা হচ্ছে। মহিলা, শিশু এবং কিশোরদের স্বাস্থ্য পরিষেবার মানোন্নয়নের লক্ষ্যে ৮৫টি দেশের ১ হাজার ৫০০-রও বেশি প্রতিনিধি এই সম্মেলনে যোগ দেবেন। বিশ্বের সব আয় স্তরের নির্বিশেষে বিভিন্ন দেশ থেকে প্রতিনিধিদের আমন্ত্রণ জানানো হয়েছে। জি-৭, জি-২০ ও ব্রিক্‌স – এর মতো আন্তর্জাতিক ও আঞ্চলিক গোষ্ঠীগুলিও রয়েছে আমন্ত্রিত দেশগুলির তালিকায় ।


    মহিলা, শিশু ও কিশোরদের স্বাস্থ্য বিষয়ে পরিষেবায় গতি আনতে আন্তর্জাতিক স্তরের প্রতিনিধিরা এই সম্মেলনে অংশ নেবেন। স্বাস্থ্য ও পরিবার কল্যাণ মন্ত্রী শ্রী জে পি নাড্ডা, চিলির প্রাক্তন রাষ্ট্রপতি তথা পিএনএনসিএইচ – এর প্রাক্তন বোর্ড সভাপতি ডঃ মিশেল বেচলেট, প্রখ্যাত অভিনেতা ও ইউনিসেফের শুভেচ্ছা দূত শ্রীমতীও প্রিয়াঙ্কা চোপরা গত ১১ এপ্রিল প্রধানমন্ত্রী শ্রী নরেন্দ্র মোদীর সঙ্গে এই সম্মেলনের বিষয়ে সাক্ষাৎ করেন।


    শিশু ও মায়েদের মৃত্যুর হার কমাতে কিশোরদের জীবনযাত্রার মানোন্নয়ন এবং শিশু ও নবজাতকদের সামগ্রিক স্বাস্থ্য পরিষেবার মানোন্নয়নের লক্ষ্যে ২০০৫ সালের সেপ্টেম্বর মাসে আন্তর্জাতিক স্বাস্থ্য সহযোগিতার এই সহযোগী মঞ্চের সূচনা হয় । এতে প্রায় ৯২টি দেশের ১ হাজারেরও বেশি প্রতিনিধি রয়েছেন। এদের মধ্যে শিক্ষাবিদ্‌, গবেষক, বিভিন্ন সংস্থা, স্বাস্থ্য পরিষেবা প্রদানকারী ব্যক্তি, অ-সরকারি সংস্থার প্রতিনিধিরা রয়েছেন।


    এর আগে ২০১৪ সালে এই মঞ্চের অনুষ্ঠান হয় দক্ষিণ আফ্রিকার জোহানেসবার্গে। ২০০৭ সালে তাঞ্জিনিয়ার দার এস সালেমে এবং ২০১০ সালেও ভারতের নতুন দিল্লিতে এই মঞ্চের অনুষ্ঠান হয়। এই নিয়ে দ্বিতীয়বার ভারত পার্টনার্স ফোরামের আয়োজন করছে।


    স্থায়ী উন্নয়নের লক্ষ্যে আন্তর্জাতিক স্বাস্থ্য পরিষেবাকারী সম্প্রদায়কে সহায়তা প্রদানই এই মিশনের মূল লক্ষ্য।


    চারটি পর্যায়ে এই সম্মেলন অনুষ্ঠিত হবে। মহিলা, শিশু ও কিশোরদের স্বাস্থ্য পরিষেবার ক্ষেত্রে চ্যালেঞ্জগুলি বিভিন্ন দেশ কিভাবে মোকাবিলা করছে, সেই সম্পর্কিত ১২টি সফল পন্থা-পদ্ধতি এই সম্মেলনে তুলে ধরা হবে।


    ভারতের মিশন ইন্দ্রধনুষ প্রকল্প নিয়ে এই সম্মেলনে বিশেষভাবে আলোচনা করা হবে।


    SSS/PM / SB

    
    
    (Release ID: 1555511) Visitor Counter : 3
    
    
      Read this release in: English