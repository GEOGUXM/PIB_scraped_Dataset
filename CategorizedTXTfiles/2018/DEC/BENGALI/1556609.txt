      রেলমন্ত্রক

      ডিএইচআর চালু করল বাস্পচালিত ইঞ্জিনবাহী টয়ট্রেনের দৈনন্দিন সান্ধ্যকালীন পরিষেবা
      Posted On: 19 DEC 2018 1:12PM by PIB Kolkata


    কলকাতা, ১৮ ডিসেম্বর , ২০১৮


    দার্জিলিং হিমালয়ান রেলওয়ে, ডিএইচআর বাস্পচালিত ইঞ্জিনবাহী টয়ট্রেনের দৈনন্দিন সান্ধ্যকালীন পরিষেবা চালু করল। রবিবার, অর্থাৎ ১৬ ডিসেম্বর এই পরিষেবা চালু করা হয়। এবার থেকে পর্যটকরা শিলিগুড়িতে স্বল্প সময়ের জন্য দিনের দ্বিতীয়ার্ধে ইউনেস্কোর বিশ্বমন্ডিত এই টয় ট্রেনে চড়ার সুযোগ পাবেন। আপ ট্রেনটি বেলা ৩-টেয় শিলিগুড়ি থেকে এই সফর শুরু করবে। বিকেল ৪.২০ মিনিটে ট্রেনটি রংটং পোঁছবে। যাত্রাপথে সুকনাতে ১০ মিনিটের জন্য ট্রেনটি মিউজিয়াম দেখার জন্য থামবে। ডাউন ট্রেনটি বিকেল ৪.৪৫ মিনিটে রংটং থেকে যাত্রা শুরু করবে। ইঞ্জিন পরিবর্তন এবং পর্যটকদের কিছুক্ষনের জন্য সেখানে জলযোগের সুযোগ করে দেওয়ার পর ট্রেনটি ছাড়বে।


    এই ট্রেনে একটি ডাইনিং কার এবং একটি প্রথম শ্রেণীর কামরা থাকছে। ডাইনিং কারে ১২জন এবং প্রথম শ্রেণীর কামরায় ১৭ জন বসতে পারবেন। আপ ও ডাউন অভিমুখে সফরের জন্য প্রথম শ্রেণীর ভাড়া পড়বে ১০০০ টাকা এবং ডাইনিং কারের জন্য ১২০০ টাকা। ট্রেনে টাকা দিয়ে চা বা অন্যান্য খাদ্যদ্রব্য গ্রহণের অনবোর্ড কেটারিং পরিষেবা পাওয়া যাবে। রাউন্ড ট্রিপ ভিত্তিতে যাত্রা শুরু স্টেশন থেকে সম্পূর্ণ যাত্রার জন্য টিকিট বুক করা যাবে।


    প্রসঙ্গত, উত্তর-পূর্ব সীমান্ত রেলওয়ের ডি.এইচ.আর-এ ভিস্টাডোম কোচ এবং বাতানুকূল কামরা চালু করা হয়েছে। ভিস্টাডোম কোচে ৪০-জন বসতে পারবেন। প্রতিটি আসনে পুশব্যাক চোয়ার সহ ঘূর্ণায়মান ব্যবস্হা রয়েছে। এর অপর বৈশিষ্ট্যগুলির মধ্যে রয়েছে স্লাইডিং দরজা, একাধিক টেলিভিশন স্ক্রিন, দিব্যাঙ্গ যাত্রীদের জন্য চওড়া সাইড ডোর, জিপিএস-ভিত্তিক তথ্য ব্যবস্হা, এলইডি আলো প্রভৃতি।


    CG/SSS /NS

    
    
    (Release ID: 1556609) Visitor Counter : 30