      প্রধানমন্ত্রীরদপ্তর

      ব্যবসা-বাণিজ্যের অনুকূল পরিবেশ গড়ে তোলার ক্ষেত্রে গৃহীত পদক্ষেপগুলি পর্যালোচনায় প্রধানমন্ত্রী
      Posted On: 14 DEC 2018 1:53PM by PIB Kolkata


    নয়াদিল্লি , ১ ৩ ডিসেম্বর, ২০১ ৮


    প্রধানমন্ত্রী শ্রী নরেন্দ্র মোদী বৃহস্পতিবার নতুন দিল্লিতে এক উচ্চ পর্যায়ের বৈঠকে ব্যবসা-বাণিজ্যের অনুকূল পরিবেশ গড়ে তোলার জন্য গৃহীত পদক্ষেপগুলি পর্যালোচনা করেন।


    বৈঠকে আর্থিক বিষয় সংক্রান্ত বরিষ্ঠ কেন্দ্রীয় মন্ত্রীরা ছাড়াও মহারাষ্ট্রের মুখ্যমন্ত্রী শ্রী দেবেন্দ্র ফড়নবিশ, দিল্লির উপ-রাজ্যপাল শ্রী অনিল বাইজাল-সহ কেন্দ্রীয় সরকার, মহারাষ্ট্র এবং দিল্লি সরকারের উচ্চ পদস্থ আধিকারিকরা উপস্থিত ছিলেন।


    সহজে ব্যবসা-বাণিজ্য করার অনুকূল পরিবেশ গড়ে তোলার সঙ্গে যুক্ত বিভিন্ন সূচকের অগ্রগতি সম্পর্কে প্রধানমন্ত্রীকে অবহিত করা হয়। আলোচনায় নির্মাণ ক্ষেত্রের সঙ্গে যুক্ত অনুমোদন, চুক্তি বলবৎ, সম্পত্তি নথিভুক্তকরণ, নতুন ব্যবসা শুরু করা, বিদ্যুৎ সংযোগ, ঋণ সহায়তা সহ ঋণ পরিশোধের অক্ষমতার মতো বিষয়গুলি উত্থাপিত হয়।


    বিগত চার বছরে ব্যবসা-বাণিজ্যের ক্ষেত্রে বিশ্ব ব্যাঙ্কের সূচক অনুযায়ী ভারতের ১৪২তম স্থান থেকে ৭৭তম স্থানে উঠে আসার বিষয়টি নিয়েও বৈঠকে আলোচনা হয়।


    ব্যবসা-বাণিজ্যের পরিবেশকে সহজ করে তোলার লক্ষ্যে গৃহীত সংস্কারমূলক পদক্ষেপগুলি রূপায়ণে যে সমস্ত বাধা-বিপত্তি রয়েছে, তা দূর করার পন্থা-পদ্ধতিগুলি নিয়ে আধিকারিকরা আলোচনা করেন।


    শেষ প্রান্তে থাকা মানুষের কাছে পৌঁছে দেওয়া পরিষেবার মানোন্নয়নের ওপর জোর দিয়ে প্রধানমন্ত্রী বিভিন্ন ব্যবস্থাপনাকে আরও সুবিন্যস্ত করার ওপর গুরুত্ব দেন। তিনি বলেন, সুবিন্যস্ত প্রণালী কেবল ব্যবসা-বাণিজ্যের সূচকেই নয়, সহজে জীবনযাপনের মানোন্নয়ন সহ ক্ষুদ্র ব্যবসার বিকাশেও সহায়ক হবে। উদীয়মান ও প্রগতিশীল অর্থনীতি হিসাবে ভারতের জন্য এ ধরণের সহায়ক ব্যবস্থা গ্রহণ অত্যন্ত গুরুত্বপূর্ণ। সহজে ব্যবসা-বাণিজ্যের সূচকে ভারতের অগ্রগতির বিষয়ে সমগ্র বিশ্বের গভীর আগ্রহ রয়েছে বলেও প্রধানমন্ত্রী মন্তব্য করেন।


    CG/BD / SB

    
    
    (Release ID: 1555923) Visitor Counter : 35
    
    
      Read this release in: English