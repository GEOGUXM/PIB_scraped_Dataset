      প্রতিরক্ষামন্ত্রক

      সাধারণতন্ত্র দিবসের কুচকাওয়াজে অংশগ্রহণের জন্য এনসিসি-র দল নতুন দিল্লির উদ্দেশে রওনা হল
      Posted On: 28 DEC 2018 7:05PM by PIB Kolkata


    কলকাতা, ২৮ ডিসেম্বর, ২০১৮


    শুক্রবার (২৮শে ডিসেম্বর) জাতীয় সমর শিক্ষার্থী বাহিনীর (এনসিসি) ১১৪ জন ক্যাডেট, আধিকারিক ও মহিলা ক্যাডেট ইনস্ট্রাকটারদের একটি দল সাধারণতন্ত্র দিবসের কুচকাওয়াজে অংশ নেওয়ার জন্য হাওড়া স্টেশন থেকে দুরন্ত এক্সপ্রেসে নতুন দিল্লির জন্য রওনা হলেন। এ বছর এনসিসি-র পশ্চিমবঙ্গ ও সিকিম নির্দেশালয় থেকে ৩৫ জন সিনিয়র মহিলা ক্যাডেট সাধারণতন্ত্র দিবসের কুচকাওয়াজে অংশ নেবেন।


    ক্যাডেটরা ড্রিল, শ্যুটিং ও সাংস্কৃতিক অনুষ্ঠানে অংশ নেবেন। তাঁদের মধ্যে থেকে যাঁরা সেরা, তাঁরা পরবর্তীকালে যুব বিনিময় কর্মসূচিতে দেশের হয়ে প্রতিনিধিত্ব করার সুযোগ পাবেন। গত তিন মাস ধরে কল্যাণীর এনসিসি প্রশিক্ষণ কেন্দ্রে ব্রিগেডিয়ার অরবিন্দমের নেতৃত্বের ক্যাডেটরা প্রশিক্ষণ গ্রহণ করেছেন। ক্যাডেটরা ২৭শে জানুয়ারি নতুন দিল্লিতে প্রধানমন্ত্রী র‍্যালিতেও অংশগ্রহণ করবেন।


    CC/SC/DM

    
    
    (Release ID: 1557866) Visitor Counter : 10
    
    
      Read this release in: English