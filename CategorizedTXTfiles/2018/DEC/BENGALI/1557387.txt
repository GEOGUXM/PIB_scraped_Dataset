      প্রতিরক্ষামন্ত্রক

      সেনাবাহিনীর পূর্বাঞ্চলীয় কমান্ডের তরফ থেকে মায়ানমার সফর
      Posted On: 26 DEC 2018 6:02PM by PIB Kolkata


    কলকাতা, ২৬ ডিসেম্বর, ২০১৮


    সেনাবাহিনীর পূর্বাঞ্চলীয় কমান্ডের বেশ কয়েকজন সেনাকর্মী সস্ত্রীক গত ২৩-২৫শে ডিসেম্বর দু’দিনের সফরে মায়ানমার গিয়েছিলেন। এর মাধ্যমে ভারত-মায়ানমার বন্ধুত্বপূর্ণ সম্পর্ক ও দু’দেশের মধ্যে মানুষে-মানুষে যোগাযোগ একটি নতুন মাত্রায় পৌঁছবে বলে আশা করা হচ্ছে। ভারতীয় সেনাবাহিনীর দলে আধিকারিক, জুনিয়র কমিশন্ড অফিসার ও অন্যান্য শ্রেণীর সেনাকর্মী সহ ৬০ জন সদস্য ছিলেন। এই একই কর্মসূচির মধ্যে মায়ানমারের সেনাবাহিনী থেকে ৬০ জন সেনাকর্মী সস্ত্রীক একই সময়ে বুদ্ধগয়া সফরে এসেছিলেন। দু’দেশের সেনাবাহিনীর মধ্যে যৌথ প্রশিক্ষণ ও মহড়ায় অংশগ্রহণের মাধ্যমে নিকট সম্পর্ক গড়ে উঠেছে।


    দু’দেশের সেনাবাহিনীর পক্ষ থেকে এক অপরের দেশে সফরের মাধ্যমে প্রতিরক্ষা সহযোগিতা আরও উন্নত হবে এবং দু’দেশের মধ্যে অংশীদারিত্ব দীর্ঘমেয়াদি ও ফলপ্রসূ করে তোলার পথ সুগম হবে বলে মনে করা হচ্ছে।


    CC/SC/DM

    
    
    (Release ID: 1557387) Visitor Counter : 24