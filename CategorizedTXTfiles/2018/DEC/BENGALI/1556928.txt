      আয়ুষ

      আয়ুষ মন্ত্রকের কাজের বার্ষিক পর্যালোচনা- ২০১৮
      Posted On: 21 DEC 2018 2:02PM by PIB Kolkata


    নয়াদিল্লি, ২১ ডিসেম্বর , ২০১৮


    ২০১৮ সালে আয়ুশ মন্ত্রক, তার বিভিন্ন ধরনের উদ্যোগের ফলে আয়ুর্বেদ ও হোমিওপ্যাথির মতো বিকল্প চিকিৎসাকে ভারতের জনস্বাস্হ্য ব্যবস্হার মূল ধারায় অন্তর্ভুক্ত করতে পেরেছে। এ বছরে আয়ুশ চিকিৎসা ব্যবস্হায় তথ্য প্রযুক্তির ব্যবহারকে গুরুত্ব দেওয়া হয়েছে। নতুন হাসপাতাল ও গবেষনাকেন্দ্র খোলা হয়েছে। এছাড়া চিরাচরিত এই চিকিৎসা ব্যবস্হার সুযোগ দেশের সর্বত্র, এমনকি বিদেশেও ছড়িয়ে দিতে বিভিন্ন মন্ত্রক ও বেশ কয়েকটি দেশের সঙ্গে সমঝোতা স্মারক স্বাক্ষরিত হয়েছে।


    মন্ত্রকের পক্ষ থেকে এবছরও এই বিকল্প চিকিৎসা ব্যবস্হাকে জনপ্রিয় করে তুলতে প্রচার চালানো হয়েছে। এছাড়া দেশে এই ব্যবস্হার চাহিদা ও সরবরাহে ফাঁক ভরতে উদ্যোগ নেওয়া হয়েছে। চলতি বছরে আয়ুশ মন্ত্রকের উল্লেখযোগ্য কাজগুলি হোল- অল ইন্ডিয়া ইন্সটিটিউট অফ আর্য়ুবেদের দ্বিতীয় পর্যায়ের সূচনা এবং হোমিওপ্যাথির জাতীয় ইন্সটিটিউট স্হাপনের উদ্যোগ। এবছরের যোগ দিবসের অনুষ্ঠানে দেরাদুনে প্রধানমন্ত্রীর সঙ্গে একযোগে ৫০০০০ মানুষ অংশ নিয়ে যোগাভ্যাস করেন। এবছরেই হোমিওপ্যাথি সেন্ট্রাল কাউন্সিল (সংশোধনী) আইন ২০১৮কে কাজে পরিণত করা হয়েছে। পেশাদার আয়ুশ কর্মীদের জন্য সি-ড্যাকের সহযোগিতায় তথ্যপ্রযুক্তির প্রশিক্ষণের ব্যবস্হা হয়েছে এ বছরেই।


    হোমিও মেডিকেল কলেজ স্হাপনে এবং পাঠ্যক্রমে ভর্তির জন্য একটি নিয়ন্ত্রণ ব্যবস্হা চালু করা হয়েছে যোগকে জন আন্দোলনের পর্যায়ে উন্নীত করতে। প্রধানমন্ত্রী যোগ পুরস্কার চালু করা হয়েছে। মন্ত্রক দেশের ৬০০টি জেলায় এক মাসের নিঃশুল্ক যোগ প্রশিক্ষণের ব্যবস্হা করেছে। এছাড়া ২২টি দেশের যোগদূতরা এবার ভারতে এসেছিলেন যোগ ভ্রমণে অংশ নিতে। এ বছরে ইন্টারন্যাশনাল নেচারোপ্যাথি অর্গানাইজেশনের পথ থেকে ৫১ লক্ষ মানুষের যোগ প্রশিক্ষণের ব্যবস্হা হয়েছে। মোরারজী দেশাই জাতীয় যোগ সংস্হার উদ্যোগে আন্তর্জাতিক যোগ উৎসব ও ওয়ার্কশপের আয়োজন করা হয়।


    আয়ুশ ব্যবস্হায় শিক্ষা, গবেষণা, চিকিৎসাকে প্রামাণ্য করে তুলতে মন্ত্রকের উদ্যোগে সমস্ত জাতীয় সংস্হার প্রধানদের নিয়ে বৈঠকে আলাপ-আলোচনা করা হয়েছে। নতুন দিল্লীর আই.আই.টি ’ র সঙ্গে ন্যাশনাল ইন্সটিটিউট অফ আর্য়ুবেদের গবেষনা ও উন্নয়ন বিষয়ে সমঝোতা-স্মারক স্বাক্ষরিত হয়েছে।


    জাতীয় ঔষধী বৃক্ষ পর্ষদের উদ্যোগ সারা দেশে ঔষধী গাছ-গাছড়ার চাষে উ ৎ সাহ দেওয়ার উদ্যোগ নেওয়া হয়েছে। এছাড়া ঔষধী গাছ-গাছড়া চাষের আধুনীকিকরণের উদ্যোগও নেওয়া হয়েছে। গর্ভবতী মহিলা, স্তনদাত্রী মাতা, কিশোরী ও শিশুদের যোগাভ্যাসের জন্য একটি যোগ প্রোটোকল বিশেষজ্ঞদের সঙ্গে আলোচনার ভিত্তিতে প্রনয়ন করা হয়েছে। আয়ুশ হাসপাতাল স্হাপনের সরকারি উদ্যোগে সাড়া দিয়ে বিভিন্ন মন্ত্রকের অধীনে কেন্দ্রীয় সরকারি মালিকানাধীন সংস্হাগুলিও এই ধরনের হাসপাতাল ও চিকি ৎ সাকেন্দ্র গড়ে তোলার কাজে হাত দিয়েছে।


    এছাড়া আয়ুর্বেদিক ওষুধপত্রের গুণমান বজায় রাখতে নজরদারীর জন্য ফার্মাকো ভিজিল্যান্স উদ্যোগ নেওয়া হয়েছে। বিকল্প চিকি ৎ সার হাসপাতালগুলিকে স্বীকৃতি দেওয়ার ব্যবস্হা করা হয়েছে। চিকি ৎ সাশাস্ত্রের পরিভাষার ক্ষেত্রে ‘ আয়ুশ ’ কে অন্তর্ভুক্ত করা হয়েছে।


    আয়ুশ চিকিৎসা ব্যবস্হায় নতুন রোগের ওষুধ উদ্ভাবনকে উৎসাহদানের ফলে মনোরোগ, ক্যানসার, মধুমেহ সহ অন্যান্য রোগের ওষুধ বাজারে এসেছে। এই ওষুধের প্রামান্যতা প্রদান ও বাজারজাত করার বিষয়েও মন্ত্রকের পক্ষ থেকে উদ্যোগ নেওয়া হয়েছে। সিদ্ধা ও ইউনানি চিকিৎসা ক্ষেত্রেও অনুকরণ ব্যবস্হা নেওয়া হয়েছে।


    এ বছরই প্রথম ৪ই জানুয়ারী সিদ্ধা দিবস পালিত হয়েছে। ১০ই ফেব্রুয়ারী পালিত হয়েছে ইউনানি দিবস। এবছরই ইউনানি চিকিৎসা ব্যবস্হা নিয়ে আন্তর্জাতিক সম্মেলনের আয়োজন হয়। এতে ১২টি দেশের প্রায় সাড়ে চারশো প্রতিনিধি অংশ নেন। ১৬ই সেপ্টেম্বর আয়ুর্বেদ দিবসে মন্ত্রকের অধীন ৩০টি গবেষনাকেন্দ্র যৌথভাবে অনুষ্ঠানের আয়োজন করেছিল। এই সময়ে আয়ুর্বেদ বিষয়ে একটি সোস্যাল মিডিয়া সচিবালয়েরও উদ্বোধন হয়েছে।


    CG/PB/ NS

    
    
    (Release ID: 1556928) Visitor Counter : 197
    
    
      Read this release in: English