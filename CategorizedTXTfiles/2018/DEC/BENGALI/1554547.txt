      যুবওক্রীড়াবিষয়কমন্ত্রক

      ৯৪ জন যুবক-যুবতীর এক চিনা প্রতিনিধিদলের কলকাতা সফর
      Posted On: 03 DEC 2018 6:33PM by PIB Kolkata


    কলকাতা, ০৩ ডিসেম্বর, ২০১ ৮


    আন্তর্জাতিক যুব বিনিময় কর্মসূচির অঙ্গ হিসাবে ৯৪ জন চিনা যুবক-যুবতীর এক প্রতিনিধিদল আজ থেকে তাঁদের কলকাতা সফর শুরু করেছে। ২৪ জন যুবতী এবং ৭০ জন যুবকের এই দলটি ৩০ নভেম্বর শুক্রবার শহরে পৌঁছায়। এদের নেহরু যুব কেন্দ্র সংগঠনের পক্ষ থেকে শহরের বিভিন্ন স্থান ঘুরিয়ে দেখানো হয়।


    পয়লা ডিসেম্বর শনিবার এই প্রতিনিধিদলটি শিবপুরে আইআইইএসটি সফরে যান। শিল্পোদ্যোগ বিষয়ে তাঁরা ঐ প্রতিষ্ঠানের ইঞ্জিনিয়ারিং ছাত্রছাত্রীদের সঙ্গে এক আলোচনায় মিলিত হন। রাজ্যের গ্রাহক সুরক্ষা দপ্তরের মন্ত্রী শ্রী সাধন পাণ্ডে এই সময়ে তাঁদের সঙ্গে ছিলেন। তিনি ভারতীয় ও চিনা যুবকদের মধ্যে একটি মৈত্রী ফুটবল ম্যাচের উদ্বোধন করেন। এছাড়া, ঐ দিন সফররত চিনা যুবকদের জন্য আইআইইএসটি বিষয়ে একটি সংক্ষিপ্ত তথ্য চিত্র দেখানো হয়। অনুষ্ঠানে নেহরু যুব কেন্দ্র সংগঠনের অধিকর্তা শ্রী নবীন কুমার নায়েক উপস্থিত ছিলেন।


    এই অনুষ্ঠানের অঙ্গ হিসাবে চিনা যুব প্রতিনিধি দলটিকে কবিগুরু রবীন্দ্রনাথ ঠাকুরের জোড়াসাঁকোর পৈত্রিক বাড়িটি ঘুরিয়ে দেখানো হয়। পরে তাঁদের ঐতিহাসিক ভিক্টোরিয়া স্মৃতিসৌধে নিয়ে যাওয়া হয়। প্রতিনিধিদলটি এই শহরে সফরকালে সায়েন্স সিটি পরিদর্শনে যান।


    SSS/PB / SB

    
    
    (Release ID: 1554547) Visitor Counter : 21
    
    
      Read this release in: English