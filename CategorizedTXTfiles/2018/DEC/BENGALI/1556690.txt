      প্রধানমন্ত্রীরদপ্তর

      জম্মু ও কাশ্মীরে নবনির্বাচিত সরপঞ্চদের প্রধানমন্ত্রীর সঙ্গে সাক্ষাৎ
      Posted On: 19 DEC 2018 6:17PM by PIB Kolkata


    নয়াদিল্লি , ১ ৯ ডিসেম্বর, ২০১ ৮


    জম্মু ও কাশ্মীরে ৪৮ জন নবনির্বাচিত সরপঞ্চ আজ নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।


    প্রতিনিধিদলের নেতৃত্ব দেন অল জম্মু ও কাশ্মীর পঞ্চায়েত সম্মেলনের সভাপতি শফিক মীর। প্রতিনিধিরা জম্মু ও কাশ্মীরে শান্তিপূর্ণ ও সফল পঞ্চায়েত নির্বাচনের জন্য প্রধানমন্ত্রীকে ধন্যবাদ জানান।


    প্রধানমন্ত্রী নবনির্বাচিত প্রতিনিধিদের তাঁর শুভেচ্ছা জানান। তিনি তাঁদের জনগণের উন্নয়নে কাজ করার পরামর্শ দেন। প্রধানমন্ত্রী প্রতিনিধিদলকে আশ্বস্ত করে বলেন তিনি ও তাঁর সরকার জনগণের ক্ষমতায়নে প্রতিশ্রুতিবদ্ধ। স্থানীয় সরকারের প্রতিনিধিদের সঙ্গে কাঁধে কাঁধ মিলিয়ে রাজ্যের উন্নয়নে তাঁর সরকার কাজ করবে বলেও প্রধানমন্ত্রী উল্লেখ করেন।


    বিভিন্ন প্রতিবন্ধকতা সত্ত্বেও স্থানীয় প্রতিনিধিরা গণতান্ত্রিক প্রক্রিয়ায় যেভাবে অংশ নিয়েছেন, তার জন্য প্রধানমন্ত্রী তাঁদের অভিনন্দন জানান।


    পঞ্চায়েতি রাজ মডেল’কে সফল করার জন্য কেন্দ্রীয় সরকারের পূর্ণ সমর্থনের কথাও তিনি ব্যক্ত করেন। জম্মু ও কাশ্মীরকে হিংসার পথ থেকে দূরে সরাতে এবং স্থানীয় জনগণের উন্নয়ন ও অধিকারকে সুনিশ্চিত করতে তৃণমূল স্তরের প্রতিষ্ঠানগুলির ক্ষমতায়ন জরুরি বলেও প্রধানমন্ত্রী মন্তব্য করেন।


    সাম্প্রতিক পঞ্চায়েত নির্বাচনে মহিলাদের অংশগ্রহণের প্রশংসা করেন তিনি।


    জম্মু ও কাশ্মীর পঞ্চায়েত আইন, ১৯৮৯ সালে পাশ হয়। ২৫টি কাজের মধ্যে মাত্র ৩টিকেই আর্থিক সহায়তা দেওয়া হয়েছে। সরকার বর্তমানে ১৯৮৯ জম্মু ও কাশ্মীর পঞ্চায়েতি রাজ আইনের সংশোধন অনুযায়ী প্রতি বছর পঞ্চায়েতগুলি ২ হাজার কোটি টাকা দিয়েছে।


    উল্লেখ্য, দীর্ঘদিন পর নভেম্বর-ডিসেম্বর মাসে জম্মু ও কাশ্মীরে পঞ্চায়েত নির্বাচন হয়। ৭৪ শতাংশ মানুষ তাঁদের ভোটাধিকার প্রয়োগ করেন।


    CG/PM / SB

    
    
    (Release ID: 1556690) Visitor Counter : 15
    
    
      Read this release in: English