      ক্রেতা, খাদ্যএবংগণবন্টনমন্ত্রক

      খাদ্য ও গণবন্টন বিভাগের কাজের বার্ষিক পর্যালোচনা- ২০১৮
      Posted On: 17 DEC 2018 3:22PM by PIB Kolkata


    নয়াদিল্লি, ১৭ ডিসেম্বর , ২০১৮


    ২০১৮ সালে খাদ্য ও গণবন্টন বিভাগের কাজের মধ্যে উল্লেখযোগ্য হচ্ছে, জাতীয় খাদ্য নিরাপত্তা আইন রূপায়ণের কাজকে জোরদার করা। একমাসে গ্রাহকদের জন্য চাল, গম ও মোটা দানার খাদ্যশস্য বিতরণ চালানের পাশাপাশি এই প্রথম এক রাজ্য থেকে অন্য রাজ্যে খাদ্যশস্য পরিবহন ও রেশন দোকানের ব্যয় বাবদ ৫ই ডিসেম্বর ২০১৮ পর্যন্ত ২৫৭৫ কোটি টাকা দেওয়া হয়েছে। আগে বিভিন্ন রাজ্যসরকার অথবা গ্রাহকদের কাছ থেকেই এই অর্থ সংগ্রহ করা হোত।


    এ বছরেও নির্দিষ্ট গ্রহকের জন্য গণবন্টন ব্যবস্হা বা টি.পি.ডি.এস-এর কম্পিউটারাইজেশনের কাজ চলছে। ডিজিটাল রেশন কার্ড ও আধার সংযুক্তির মাধ্যমে ২০১৩ সাল থেকে মোট ২.৭৫ কোটি ভুয়ো রেশন কার্ড বাতিল করা হয়েছে। ফলে যাদের প্রয়োজন, কেবলমাত্র তারাই খাদ্য ভর্তুকির সুবিধা পেয়েছে এবং সরকারের বছরে ১৭৫০০ কোটি টাকা সাশ্রয় হয়েছে। টি.পি.ডি.এস ব্যবস্হাকে স্বচ্ছ ও আধুনিক করে তুলতে সমগ্র ব্যবস্হাটিকে কম্পিউটারচালিত ও ডিজিটাল করে তোলার কাজ এ বছরেও চলছে। সব রাজ্যে স্বচ্ছতা পোর্টাল এবং অনলাইন অভিযোগ নিষ্পত্তি ব্যবস্হা চালু হয়েছে। রেশন বন্টনে বৈদ্যুতিন পদ্ধতিতে নজরদারি চালানো হচ্ছে। রাজ্যের যে কোনো রেশন দোকান থেকে এবং পরবর্তিতে দেশের যেকোনো রাজ্যের রেশন দোকান থেকে যাতে গ্রাহকরা মালপত্র / খাদ্যশস্য তুলতে পারে, সেই লক্ষে কাজ চলেছে এ বছরেও। রেশন বন্টনে স্বচ্ছতার জন্য অল্প বিতরণ পোর্টাল www.annavitran.nic.in চালু হয়েছে। কৃষকদের কাছ থেকে এ বছরেও রেকর্ড পরিমাণ ধান, গম ও অন্যান্য খাদ্যশস্য কেনা হয়েছে। চলতি অর্থবর্ষে খাদ্যশস্য পরিবহনের ব্যয়ের ক্ষেত্রে উল্লেখযোগ্য পরিমাণ অর্থ (৬৬২ লক্ষ টাকা) সাশ্রয় হয়েছে।


    চলতি বছরে গোডাউন নথীভুক্তির পদ্ধতি সরলীকরণ করা হয়েছে। এর ফলে কৃষকদের উ ৎ সাহিত খাদ্যশস্য সংরক্ষণের সুবিধা হবে। চিনি উ ৎপাদনের ক্ষেত্রে সঙ্কট নিরসনে ন্যূনতম ২৯ টাকা কেজি দরে চিনি বিক্রির জন্য চিনিকলগুলিকে নির্দেশ দেওয়া হয়েছে। এছাড়া চিনিকলগুলিকে আখ মাড়াইয়ের কাজের জন্য ১৫৪০ কোটি টাকা দেওয়া হয়েছে। এছাড়া আখ চাষিদের বকেয়া মোটানোর জন্য অন্যান্য আর্থিক সহায়তারও ব্যবস্হা করা হয়েছে।


    CG/PB /NS/… 17 December, 2018… 421


    

    
    (Release ID: 1556183) Visitor Counter : 6