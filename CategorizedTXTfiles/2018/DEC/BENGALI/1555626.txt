      কৃষিমন্ত্রক

      ন্যূনতম সহায়ক মূল্য বৃদ্ধির সিদ্ধান্ত সরকারের
      Posted On: 12 DEC 2018 3:45PM by PIB Kolkata


    নয়াদিল্লি, ১২ ডিসেম্বর, ২০১৮


    সরকার কৃষি মূল্য কমিশনের সুপারিশ অনুসারে আখ চাষিদের জন্য এবং ২২টি শস্যের ন্যূনতম সহায়ক মূল্য বাড়িয়েছে। বিভিন্ন রাজ্য সরকারগুলির সুপারিশ ও কেন্দ্রীয় বিভাগের পর্যবেক্ষণের ওপর ভিত্তি করেই এই সিদ্ধান্ত নেওয়া হয়। ২০১৮-১৯ সালের কেন্দ্রীয় বাজেটে সব শস্যগুলির দামের প্রায় দেড় শতাংশ ন্যূনতম সহায়ক মূল্য বাড়ানোর প্রস্তাব রাখা হয়। সরকারের এই সিদ্ধান্ত ছিল ঐতিহাসিক এবং কৃষকদের উৎপাদনের হার প্রায় ৫০ শতাংশ বাড়ানোর যে প্রতিশ্রুতি সরকার দিয়েছিল, তা পূরণ করার লক্ষ্যেই এই সিদ্ধান্ত।


    সরকার কৃষকদের উন্নয়নে দায়বদ্ধ এবং উৎপাদন হার বাড়ানোর জন্য নানা উল্লেখযোগ্য পদক্ষেপ নিয়েছে। ন্যূনতম সহায়ক মূল্য বৃদ্ধির এই নীতি গত চার বছরে সরকার গৃহীত কৃষকদের পরিস্থিতি পুনর্গঠনের ক্ষেত্রে এক যুগান্তকারী পদক্ষেপ। সরকার, ২০২২ সালের মধ্যে কৃষকদের আয় দ্বিগুণ করার সিদ্ধান্ত নিয়েছে।


    এই ন্যূনতম সহায়ক মূল্য বৃদ্ধির সিদ্ধান্ত কার্যকর করার সময় সারা দেশের সামগ্রিক উৎপাদন ব্যয়ের বিষয়ে বিশেষ নজর দেওয়া হয়। এই ব্যয়ের মধ্যে শ্রমিক মজুরি, ষাঁড় শ্রমিকের মজুরি, জমি লিজে বা ভাড়ায় দেওয়ার খরচ এবং বীজ, সার, সেচের জন্য যে অর্থ ব্যয় করা হয়েছে সেদিকেও নজর দেওয়া হয়। তাছাড়া, ডিজেল বা বিদ্যুৎচালিত পাম্পের খরচ এবং এ ধরণের ছোটখাটো অন্যান্য খরচের বিষয়েও সরকার নজর দেয়। ২০১৮-১৯ সালে সরকারের স্থির করা ন্যূনতম সহায়ক মূল্যের প্রেক্ষিতে মোট শস্য উৎপাদন থেকে প্রায় ৫০ শতাংশ লাভ হয়েছে।


    কৃষি প্রতিমন্ত্রী শ্রী গজেন্দ্র সিং শেখাওয়াত আজ সংসদে এই তথ্য জানান।


      SSS/PM/DM

    
    
    (Release ID: 1555626) Visitor Counter : 49
    
    
      Read this release in: English