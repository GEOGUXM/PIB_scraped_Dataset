      তথ্যওসম্প্রচারমন্ত্রক

      ২০১৮ বর্ষশেষ পর্যালোচনা : তথ্য ও সম্প্রচার মন্ত্রক
      Posted On: 19 DEC 2018 5:25PM by PIB Kolkata


    নয়াদিল্লি , ১ ৯ ডিসেম্বর, ২০১ ৮


    তথ্য ও সম্প্রচার মন্ত্রক গুরুত্বপূর্ণ মন্ত্রকগুলির মধ্যে অন্যতম। কারণ, এর মাধ্যমেই সরকারের বক্তব্য জনগণের কাছে পৌঁছে দেওয়া হয়। সরকারের নীতি, প্রকল্প ও নানারকম কাজকর্ম সম্পর্কে বিভিন্ন সংবাদ মাধ্যমকে অবহিত করার কাজ করে এই মন্ত্রক।


    ২০১৮ সালে মন্ত্রক তাঁর কাজ যথাযথভাবে পালন করার জন্য কয়েকটি গুরুত্বপূর্ণ উদ্যোগ নিয়েছে। সেগুলি হ’ল নিম্নরূপ –


    তথ্য ক্ষেত্রে


    ব্যুরো অফ আউটরিচ অ্যান্ড কম্যুনিকেশন, ডিএভিপি, ডিএফপি এবং এসএনডিডি-র মধ্যে সমন্বয়-সাধনের জন্য মিডিয়া ইউনিট স্থাপন করা হয়েছে।


    রেফারেন্স অ্যানুয়াল ইন্ডিয়া, ২০১৮ এবং ভারত ২০১৮ প্রকাশিত ই-পাব ফরম্যাটে সাধারণভাবে ব্যবহৃত বার্ষিক দুটি রেফারেন্স ই-বুক প্রকাশ করা হয়েছে। ট্যাবলেট, কম্প্যুটার বা স্মার্ট ফোনের মাধ্যমে এই বই পড়া যাবে।


    সাংবাদিক উন্নয়ন প্রকল্প কমিটির পুনর্গঠন – এই প্রথমবার সাংবাদিকদেরও এই কমিটির সদস্য করা হয়েছে। তথ্য ও সম্প্রচার সচিব, যুগ্মসচিব এবং পিআইবি-র প্রধান নির্দেশককে এই কমিটিতে রাখা হয়েছে।


    ভারতীয় বংশোদ্ভূত যেসব ব্যক্তিরা সাংবাদিকতার উন্নয়নে বিশেষ ভূমিকা নিয়েছেন, তাঁদের জন্য দীনদয়াল উপাধ্যায় বৃত্তি ঘোষণা করা হয়েছে।


    কর্মসংস্থান ও স্বরোজগারের জন্য যোজনার বিশেষ সংখ্যা প্রকাশিত – এতে কাজের সুযোগ, উদ্যোগপতিদের জন্য সম্ভাবনা, কর্মসংস্থান সম্পর্কিত তথ্য এবং মুদ্রা যোজনার মতো বিভিন্ন প্রকল্পের সাফল্যের কাহিনী প্রকাশ করা হয়েছে।


    মহাত্মা গান্ধীর ১৫০তম জন্মবার্ষিকী উপলক্ষে মাল্টি-মিডিয়া প্রদর্শনী আয়োজন করে ব্যুরো অফ আউটরিচ অ্যান্ড কম্যুনিকেশন। এতে মহাত্মা গান্ধীর জীবনীর ওপর ক্যুইজ, মহাত্মা গান্ধীর জীবনের ওপর আলোচনা, ছবি সহ বিভিন্ন বিষয়ের আয়োজন করা হয়েছে। এতে মহাত্মা গান্ধীর জীবনীর ওপর লেখা বেশ কয়েকটি বই প্রদর্শন করা হয়েছে।


    ‘দ্য রিপাবলিকান এথিক’ এবং ‘লোকতন্ত্র কে স্বর’ শীর্ষক বই প্রকাশিত – রাষ্ট্রপতি শ্রী রাম নাথ কোবিন্দের ভাষণের নির্বাচিত অংশ নিয়ে প্রকাশিত এই বইটি প্রকাশনা বিভাগ প্রকাশ করেছে।


    সম্প্রচার ক্ষেত্রে


    পঞ্চদশ এশিয়া মিডিয়া শীর্ষ সম্মেলন নতুন দিল্লিতে আয়োজন করা হয়। মূল ভাবনা ছিল ‘টেলিং আওয়ার স্টোরিজ – এশিয়া অ্যান্ড মোর’ বা ‘আমাদের কথা – এশিয়া ও অন্যত্র পরিবেশন’।


    আকাশবাণীর স্ট্রিমিং পরিষেবা অ্যামাজন অ্যালেক্সা স্মার্ট স্পিকারে চালু করা হয়। এটি যোগযোগের এক আধুনিক ব্যবস্থা।


    দূরদর্শনের ৯টি ডিএসএনজি ভ্যানের সূচনা করা হয়। এর মধ্যে ৪টি ভ্যান গ্যাংটক, কোহিমা ইম্ফল ও আগরতলার জন্য। উত্তর-পূর্ব ভারতের উন্নয়নের কাহিনী দেশের জনগণের কাছে পৌঁছে দিতেই এই উদ্যোগ।


    চলচ্চিত্র ক্ষেত্র


    ভারত ও ইজরায়েলের মধ্যে যৌথ প্রযোজনায় চলচ্চিত্র নির্মাণের বিষয়ে চুক্তি হয়। এর মাধ্যমে সংস্কৃতি, সদ্ভাবনা এবং জনসংযোগ বৃদ্ধি সহ বিভিন্ন ক্ষেত্রে পারস্পরিক আদান-প্রদান বাড়বে। এই চুক্তি, অভিনেতা, কারিগরি, সহযোগী সহ নানা ক্ষেত্রে কর্মসংস্থানের সুযোগ তৈরি করবে।


    ৬৫তম জাতীয় চলচ্চিত্র পুরস্কার আয়োজন – প্রয়াত প্রখ্যাত অভিনেতা বিনোদ খান্নাকে দাদসাহেব ফালকে পুরস্কারে ভূষিত করা হয়। প্রয়াত অভিনেত্রী শ্রীদেবী হিন্দি ছবি ‘মম’ – এর জন্য পান সেরা অভিনেত্রীর সম্মান। নগর কীর্তনের জন্য সেরা অভিনেতা নির্বাচিত হন ঋদ্ধি সেন। অসমিয়া ছবি ‘ভিলেজ রকস্টার’ সেরা তথ্যচিত্রের পুরস্কার এবং বাহুবলি দ্য কনক্লুশন পায় সেরা জনপ্রিয় ছবির পুরস্কার। মালায়লম ছবি ‘ভয়ানকম’ – এর জন্য সেরা নির্দেশক নির্বাচিত হন জয়রাজ।


    আসিয়ান – ভারত চলচ্চিত্র উৎসব আয়োজিত হয় দিল্লিতে। সদস্য দেশগুলির মধ্যে বিশেষ করে তরুণদের মধ্যে সাংস্কৃতিক আদান-প্রদান ও জনসংযোগ বাড়ানোর উদ্যোগ নেওয়া হয়।


    ওয়েবপোর্টাল উৎসর্গ – সিনেমা শ্যুটিং - এর বিভিন্ন স্থান, চলচ্চিত্র নির্দেশনা ও নির্দেশনা পরবর্তী নানান সুযোগ-সুবিধা, বিদেশি চলচ্চিত্র নির্মাতাদের জন্য অনলাইন আবেদনপত্র সহ নানা সুযোগ-সুবিধা এই পোর্টালের মাধ্যমে পাওয়া যাবে।


    কান চলচ্চিত্র উৎসব ২০১৮ – এ ছিল ভারতীয় প্যাভিলিয়ন। ভারত ও ফ্রান্সের মধ্যে যৌথ নির্মাণের সু্যোগ বৃদ্ধির মধ্যে ২০১৮-র মে মাসে বিশেষ উদ্যোগ নেওয়া হয় । ২০১৮ -র ফেব্রুয়ারি মাসে বার্লিন চলচ্চিত্র উৎসবে এবং ২০১৮ – র সেপ্টেম্বর মাসে টরেন্টোর আন্তর্জাতিক চলচ্চিত্র উৎসবে ভারতীয় প্যাভিলিয়ন চালু করা হয়।


    ভারত, ইউরোপীয় ইউনিয়নের চলচ্চিত্র উৎসব আয়োজন করে। এতে ২৩টি ইউরোপীয় ইউনিয়নের সদস্য দেশের ২৪টি চলচ্চিত্র দেখানো হয়। ১৮ জুন থেকে ৩১ আগস্ট পর্যন্ত কলকাতা সহ দেশের ১১টি শহরে এই উৎসব চলে।


    ২০১৮-র রোম চলচ্চিত্র উৎসবে ভারতীয় প্যাভিলিয়নের ব্যবস্থা করা হয়। চলচ্চিত্র নির্মাণ, অ্যানিমেশন, ভিডিও গেমিং – এর মতো বিষয়গুলিতে লক্ষ্য দিয়ে আয়োজিত হয় অনুষ্ঠান। রোম চলচ্চিত্র উৎসবে ভারতীয় প্যাভিলিয়নে ভারতীয় ছবির ঐতিহ্য, ভারতে সিনে শ্যুটিং – এর সহজ উপায়, ভারতের সিনেমা শ্যুটিং – এর বিভিন্ন স্থান এবং ভারতের বিভিন্ন অঞ্চলের সিনেমাগুলি প্রদর্শিত হয়।


    গোয়ায় ৪৯তম আন্তর্জাতিক চলচ্চিত্র উৎসব আয়োজিত হয়। ইজরায়েল ছিল মূল দেশ এবং ঝাড়খন্ড ছিল মূল রাজ্য। কাহিনী লেখক সেলিম খান ইফির বিশেষ পুরস্কার পান।


    CG/PM / SB

    
    
    (Release ID: 1556658) Visitor Counter : 106
    
    
      Read this release in: English