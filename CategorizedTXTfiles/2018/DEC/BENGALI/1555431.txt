      উপ-রাষ্ট্রপতিরসচিবালয়

      শাসক এবং বিরোধী দলগুল রাজ্যসভার শীতকালীন অধিবেশনকে গঠনমূলক করে তোলার জন্য সহযোগিতার আশ্বাস দিয়েছে, সব দলের জন্য সমতার ভিত্তিতে সময় বন্টনের দাবি
      
      রাজ্যসভার চেয়ারম্যান রাজনৈতিক নেতৃবৃন্দের কাছে যথাযথভাবে অধিবেশন চালাতে তাঁকে সহায়তা এবং পরামর্শদানের আহ্বান জানিয়েছেন

      Posted On: 10 DEC 2018 6:55PM by PIB Kolkata

    নয়াদিল্লি, ১০ ডিসেম্বর , ২০১৮


    রাজ্যসভায় শাসক এবং বিরোধীদলগুলি উপরাষ্ট্রপতি তথা উচ্চকক্ষের চেয়ারম্যান শ্রী এম ভেঙ্কাইয়া নাইডুকে শীতকালীন অধিবেশন গঠনমূলক করে তোলার ক্ষেত্রে পূর্ণ সহযোগিতার আশ্বাস দিয়েছেন। আগামীকালই শুরু হচ্ছে এই অধিবেশন। রাজ্যসভার নেতা শ্রী অরুন জেটলি এবং বিরোধী দলনেতা শ্রী গুলামনবি আজাদ আজ রাজ্যসভায় চেয়ারম্যান শ্রী এম ভেঙ্কাইয়া নাইডুর ডাকা সর্বদলীয় বৈঠকে এবারের শীতকালীন অধিবেশনকে অর্থবহ এবং গঠনমূলক করে তোলার বিষয়ে তাঁদের আগ্রহের কথা জানিয়েছেন। তাঁরা উভয়েই সরকারের আইন প্রস্তাব এবং বিরোধীদের তোলা বিভিন্ন ইস্যু নিয়ে আলোচনার জন্য সমতার ভিত্তিতে সময় বন্টনের আহ্বান জানিয়েছেন।


    বৈঠকের প্রারম্ভিক বক্তব্যে শ্রী ভেঙ্কাইয়া নাইডু এবারে শীতকালীন অধিবেশনকে গঠনমূলক করে তোলার জন্য সংশ্লিষ্ট সব রাজনৈতিক দলের কাছে আহ্বান জানান। কারণ এটিই হবে আগামী বছরের সাধারণ নির্বাচনের আগে শেষ পূর্ণাঙ্গ অধিবেশন। তিনি বলেন, সরকার এবং বিরোধীদল তাঁদের নিজস্ব কর্মসূচি অনুসারে কাজ করতেই পারেন, কিন্তু অধিবেশনকে চালু রেখেই তা করা দরকার।


    শ্রী নাইডু সম্প্রতি যে ৫টি রাজ্যের বিধানসভা নির্বাচন হয়ে গেল, তাতে উল্লেখযোগ্য সংখ্যায় ভোটদাতাদের অংশগ্রহণকে স্বাগত জানান, এবং এই ঘটনাকে সংসদীয় গণতন্ত্রের প্রতি সাধারণ মানুষের আস্হা জ্ঞাপন বলে মন্তব্য করেন। তিনি সাফল্যের সঙ্গে এই নির্বাচন আয়োজনের জন্য ভারতের নির্বাচন কমিশনকে ধন্যবাদ জানান।


    অনলাইনে সদস্যদের বিভিন্ন বিষয়ে উত্থাপনের জন্য ই-নোটিশের সাফল্যের প্রেক্ষিতে এবার ‘ শূন্যকালে ’ র নোটিশ দেওয়ার সময়সীমা আধঘন্টা বাড়ানার কথা শ্রী নাইডু আজকের সর্বদল বৈঠকে ঘোষনা করেন। এরফলে সদস্যরা তাঁদের নিজেদের সময় অনুসারে বিভিন্ন বিষয়ে অগ্রাধিকার স্হির করতে পারবেন বলেন তিনি জানান।


    সর্বদল বৈঠকে অর্থমন্ত্রী তথা রাজ্যসভার নেতা শ্রী অরুন জেটলী বলেন, সরকার যেকোন ইস্যুতে আলোচনায় ইচ্ছুক। তবে তা সংশ্লিষ্ট পক্ষগুলির জন্য বন্টন করা সময়ের মধ্যেই হতে হবে। বিরোধী দলনেতা শ্রী গুলাম নবি আজাদ বলেন, তাঁরাও চান এবারে অধিবেশন অর্থবহ এবং গঠনমূলক হয়ে উঠুক। তিনি বলেন, সমস্ত গুরুত্বপূর্ণ ইস্যু যাতে সংসদের অধিবেশন আলোচিত হয়, তা নিশ্চিত হওয়া দরকার।


    আগামীকাল রাজ্যসভার অধিবেশন প্রাক্তন প্রধানমন্ত্রী প্রয়াত শ্রী অটল বিহারী বাজপেয়ীর প্রতি শ্রদ্ধা জানানোর পর মুলতুবি করে দেওয়া হবে। আজকের সর্বদল বৈঠকে শাসক এবং বিরোধী রাজনৈতিক দলের ৩১জন নেতা উপস্হিত ছিলেন।


    SSS/PB /NS

    
    
    (Release ID: 1555431) Visitor Counter : 20
    
    
      Read this release in: English