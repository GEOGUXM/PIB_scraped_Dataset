      মানবসম্পদবিকাশমন্ত্রক

      দেশে ই-শিক্ষার প্রসারে গৃহীত হয়েছে বিভিন্ন ব্যবস্থা
      Posted On: 19 DEC 2018 11:36AM by PIB Kolkata


    নয়াদিল্লি , ১ ৮ ডিসেম্বর, ২০১ ৮


    ছাত্রছাত্রী ও শিক্ষক-শিক্ষিকাদের জন্য জাতীয় স্তরে শিক্ষা পাঠ্যক্রমে তথ্য ও সংযোগ প্রযুক্তি রূপায়িত হয়েছে সারা দেশেই। একই সঙ্গে, শিক্ষা সংক্রান্ত গবেষণা এবং প্রশিক্ষণ সংক্রান্ত জাতীয় পর্ষদ বা এনসিইআরটি নিয়ে এসেছে ই-পাঠশালা, যেখানে পাঠ্যবই, দৃশ্য-শ্রাব্য মাধ্যম, সাময়িক পত্র-পত্রিকা এবং অন্যান্য ছাপা বই প্রদর্শিত হয়েছে। এখনও পর্যন্ত ৩৪৪৪টি শ্রাব্য ও দৃশ্য মাধ্যম, ৬৯৮টি ই-পুস্তক এবং ৫০৮টি ফ্লিপ পুস্তক পোর্টাল এবং মোবাইল অ্যাপে পাওয়া যাচ্ছে।


    এছাড়াও রয়েছে, শগুন পোর্টাল, যেটিতে দুটি ভাগ রয়েছে। প্রথমটিতে রয়েছে – অনুশীলন, আলোকচিত্র, দৃশ্য মাধ্যম, সংবাদপত্রে বিদ্যালয় শিক্ষা নিয়ে নিবন্ধের সমাহার। এর লক্ষ্য হ’ল – সাফল্যের কাহিনী তুলে ধরা এবং প্রত্যেক অংশীদারকে একে অপরের কাছ থেকে শিক্ষা গ্রহণের জন্য একটি মঞ্চের ব্যবস্থা করা।


    এই প্রেক্ষিতে মুক্ত শিক্ষা সহায়সম্পদের জাতীয় আধার বা এনআরওইআর – এর উল্লেখ করা প্রয়োজন। এই ব্যবস্থায় বিদ্যালয় শিক্ষা এবং শিক্ষক প্রশিক্ষণের প্রত্যেক ধাপের ডিজিটাল সহায়সম্পদ একত্র করার একটি প্রয়াস চালানো হয়েছে। এখনও পর্যন্ত, ৪০১টি সংগ্রহ-সহ ১৩,৬৩৫টি ফাইল, ২৭২২টি তথ্য, ৫৬৫টি ইন্টার‍্যাক্টিভ, ১৬৬৪টি শ্রাব্য মাধ্যম, ২৫৮১টি ছবি এবং ৬১০৫টি দৃশ্য মাধ্যমের সমাহার ঘটানো হয়েছে পোর্টালে। উচ্চাকাঙ্খী তরুণ প্রজন্মের জন্য রয়েছে – সক্রিয় শিক্ষা সংক্রান্ত স্টাডি ওয়েব ‘স্বয়ম’। অনলাইন কোর্সের একটি সদর্থক মঞ্চ এটি, যেখানে তথ্য ও সংযোগ প্রযুক্তির যথার্থ ব্যবহার হচ্ছে। এর আওতায় নবম থেকে দ্বাদশ শ্রেণী এবং স্নাতকোত্তর ছাত্রছাত্রীরা রয়েছে। পাশাপাশি, মুক্ত বিদ্যালয় সংক্রান্ত জাতীয় প্রতিষ্ঠান বা এনআইওএস ই-অধ্যয়নের মাধ্যমে ই-শিক্ষা প্রসার ঘটছে। স্বয়ম মঞ্চে এসআইওএস – এর ৪৪টি পাঠ্যক্রমের ব্যবস্থা করা হয়েছে। এর মধ্যে ১৪টি মাধ্যমিক স্তরে, ১৫টি উচ্চ মাধ্যমিক স্তরে এবং মৌলিক শিক্ষায় ১০টি পাঠ্যক্রম এবং চারটি বৃত্তিমূলক শিক্ষাক্রম রয়েছে। রয়েছে ৩২টি জাতীয় টিভি চ্যানেলের মাধ্যমে শিক্ষামূলক ই-উপাদান উপগ্রহ সংযোগ প্রযুক্তির সাহায্যে সরবরাহ করা। ডিটিএইচ টিভি চ্যানেল কিশোর মঞ্চের (#৩১) জাতীয় সমন্বয়কারী সংস্থা হচ্ছে সিয়াইইটি – এনসিইআরটি। এই চ্যানেল গত ৯ই জুলাই ২৪ X ৭ শিক্ষামূলক টিভি চ্যানেল শুরু করেছে। এ প্রসঙ্গে উল্লেখ করা যেতে পারে, দেশের জাতীয় ডিজিটাল পাঠাগারের কথা । এই পাঠাগারের মাধ্যমে ১৫৩ লক্ষ ডিজিটাল পুস্তক পাওয়া যাচ্ছে। এর ওয়েবসাইটটি হ’ল ndl.gov.in.


    সোমবার লোকসভায় এক প্রশ্নের জবাবে লিখিতভাবে এতথ্য জানিয়েছেন কেন্দ্রীয় মানবসম্পদ প্রতিমন্ত্রী ডঃ সত্যপাল সিং।


    CG/SSS/SB


    

    
    (Release ID: 1556587) Visitor Counter : 87
    
    
      Read this release in: English