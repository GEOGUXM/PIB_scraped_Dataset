      ক্রেতা, খাদ্যএবংগণবন্টনমন্ত্রক

      অন্ত্যোদয় অন্ন যোজনা
      Posted On: 19 DEC 2018 11:37AM by PIB Kolkata


    নয়াদিল্লি , ১ ৮ ডিসেম্বর, ২০১ ৮


    কেন্দ্রীয় সরকারের জারি করা নীতি-নির্দেশিকা অনুযায়ী, নিম্নলিখিত যোগ্যতার মাপকাঠিতে রাজ্য ও কেন্দ্রশাসিত অঞ্চলগুলি অন্ত্যোদয় অন্ন যোজনার জন্য যোগ্য পরিবারগুলিকে চিহ্নিত করতে পারবে, যার মধ্যে রয়েছে –


    ১) ভূমিহীন কৃষি শ্রমিক, প্রান্তিক কৃষক, গ্রামীণ শিল্পী/হস্তশিল্পী, বস্তিবাসী, অসংগঠিত ক্ষেত্র থেকে রোজগার করে দিনযাপন করেন এমন পরিবার, রিক্‌শা চালক, ফলমূল বিক্রেতা সহ গ্রাম ও শহরাঞ্চলে বসবাসকারী এ ধরণের শ্রেণীভুক্ত মানুষ।


    ২) পরিবারের প্রধান হিসাবে বিধবা, সাময়িক অসুস্থ ব্যক্তি/বিশেষভাবে সক্ষম ব্যক্তি/৬০ বছর বা তার বেশি বয়সের ব্যক্তি, যাঁদের উপার্জনের নিশ্চিত কোনও উপায় নেই বা সামাজিক সহায়তা নেই।


    ৩) সমস্ত আদিম উপজাতিভুক্ত পরিবার।


    ৪) এইচআইভি আক্রান্ত ব্যক্তির দারিদ্র্য সীমার নীচে থাকা পরিবার।


    লোকসভায় আজ এই তথ্য দেন কেন্দ্রীয় গ্রাহক বিষয়ক ও খাদ্য ও গণবন্টন প্রতিমন্ত্রী ডঃ সি আর চৌধুরী। তিনি আরও জানান, অন্ত্যোদয় অন্ন যোজনার সুবিধাভোগী পরিবারগুলির সংখ্যা বৃদ্ধি করার জন্য কয়েকটি রাজ্যের কাছ থেকে অনুরোধ পাওয়া গিয়েছিল। যেহেতু প্রতিটি রাজ্য ও কেন্দ্রশাসিত অঞ্চলের জন্য পরিবারের সংখ্যা নির্দিষ্ট, তাই নতুন করে পরিবারের সংখ্যা বাড়ানো সম্ভব নয়। অবশ্য, নির্দিষ্ট সময় অন্তর অন্তর রাজ্য ও কেন্দ্রশাসিত অঞ্চলগুলিতে অন্ত্যোদয় অন্ন যোজনার বর্তমান তালিকা পর্যালোচনা করার জন্য পরামর্শ দেওয়া হয়, যাতে যোগ্য পরিবারগুলি এই যোজনার সুযোগ-সুবিধা পেতে পারে এবং অযোগ্য পরিবারগুলিকে বাদ দেওয়া যায়।


    CG/BD/SB

    
    
    (Release ID: 1556588) Visitor Counter : 52