      আবাসনএবংশহরাঞ্চলেরদারিদ্র্যদূরীকরণমন্ত্রক

      আবাসন মন্ত্রকের কাজের বার্ষিক পর্যালোচনা – ২০১৮
      জাতীয় ঐতিহ্যপূর্ণ শহর উন্নয়ন যোজনায় (হৃদয়) ১২টি শহরের পুনর্নবীকরণের কাজ চলছে

      Posted On: 26 DEC 2018 6:11PM by PIB Kolkata

    নয়াদিল্লি , ২ ৬ ডিসেম্বর, ২০১ ৮


    কেন্দ্রীয় আবাসন এবং পৌর বিষয়ক মন্ত্রক ভারতীয় শহরগুলির পুনর্নবীকরণ ও রূপান্তরের লক্ষ্যে ৬ লক্ষ ৮৫ হাজার ৭৫৮ কোটি টাকারও বেশি অর্থ বিনিয়োগে এক অত্যন্ত উচ্চাকাঙ্খী প্রকল্প রূপায়ণের কাজ চালাচ্ছে। ইতিমধ্যেই জাতীয় ঐতিহ্যপূর্ণ শহর উন্নয়ন যোজনায় (হৃদয়) ১২টি শহরের পুনর্নবীকরণের কাজ চলছে। ২০১৫-র ২১ জানুয়ারি দেশে ১২টি বিখ্যাত ঐতিহ্যপূর্ণ শহর, আজমের, অমরাবতী, অমৃতসর, বাদামী, দ্বারকা, গয়া, কাঞ্চিপুরম, মথুরা, পুরী, বারানসী, ভেলানকান্নী এবং ওয়ারাঙ্গল – এর পুনর্নবীকরণের কাজ শুরু হয়েছে। ২০১৮’য় এর মধ্যে ৭টি শহরের গুরুত্বপূর্ণ ২০টি প্রকল্পের জন্য ১৪০.১৪ কোটি টাকা ব্যয়ে কাজ শেষ হয়েছে। প্রাচীন এই শহরগুলিতে প্রবেশের এবং এখানকার পর্যটন কেন্দ্রগুলিতে যাতায়াতের জন্য সড়ক উন্নয়নের কাজ শেষ হয়েছে। তিনটি শহরে পার্ক ও উদ্যান তৈরি হয়েছে। প্রাচীন কয়েকটি শহরের পর্যটক আকর্ষণ বৃদ্ধির লক্ষ্যে তিনটি প্রকল্পের কাজ সম্পূর্ণ হয়েছে। অমৃতসরের রামবাগ গেট এবং বারানসীর টাউন হলে নবীকরণের কাজ সম্পূর্ণ হয়েছে। এছাড়া, এইসব শহরে বড় জলাশয়গুলি পুনর্নবীকরণের কাজও চালানো হচ্ছে।


    পাঞ্জাবের মহারাজা রঞ্জিৎ সিং – এর শাসনকালে রামবাগ তোরণের নির্মাণ হয়েছিল। প্রাচীন এই ঐতিহ্যপূর্ণ সৌধটির মর্যাদা পুনরুদ্ধারের কাজ সম্পূর্ণ হয়েছে। এছাড়া, বারানসীতে ১৮৭০ সালে ভিজিনগরমের মহারাজা কর্তৃক নির্মিত টাউন হলের পুনর্নবীকরণের কাজও সম্পূর্ণ হয়েছে। অনুরূপভাবে, সম্রাট জাহাঙ্গীরের স্মৃতি বিজরিত একটি স্থানে সুভাষ উদ্যান গড়ে তোলার কাজও এ বছরের সেপ্টেম্বর মাসে সম্পূর্ণ হয়েছে। ওড়িশার বিখ্যাত তীর্থ ক্ষেত্র পুরীর সমুদ্রতটে উন্নয়নের কাজ চালানো হয়েছে। এছাড়া, বর্জ্য জল পরিশ্রুত করে এবং তা ব্যবহার করে একটি সুন্দর উদ্যানও সেখানে গড়ে তোলা হয়েছে। এর ফলে, এই অঞ্চলটির প্রতি পর্যটকদের আকর্ষণ বহু গুণ বৃদ্ধি পেয়েছে।


    CG/PB/SB

    
    
    (Release ID: 1557394) Visitor Counter : 40
    
    
      Read this release in: English