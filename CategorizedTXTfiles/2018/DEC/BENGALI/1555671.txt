      ক্ষুদ্র, অতিক্ষুদ্রওমাঝারিশিল্পমন্ত্রক

      প্রধানমন্ত্রী কর্মসংস্হান সৃষ্টি কর্মসূচির আওতায় সুফলভোগীর সংখ্যা ৫,০২,০০০
      Posted On: 12 DEC 2018 5:15PM by PIB Kolkata


    নয়াদিল্লি, ১২ ডিসেম্বর , ২০১৮


    প্রধানমন্ত্রী কর্মসংস্হান সৃষ্টি কর্মসূচির আওতায় ২০১৮-১৯-এ ৩০ নভেম্বর পর্যন্ত সুফলভোগীর সংখ্যা ৫,০২,০৮৫। রাজ্যসভায় আজ প্রশ্নোত্তরপর্বে এক প্রশ্নের জবাবে এই তথ্য দেন অতিক্ষুদ্র, ক্ষুদ্র ও মাঝারি শিল্পোদ্যোগ প্রতিমন্ত্রী শ্রী গিরিরাজ সিং। অন্য এক প্রশ্নের জবাবে তিনি জানান, এই কর্মসূচির আওতায় বাজেট বরাদ্দ বৃদ্ধি পাওয়ার দরুন ২০১৮-১৯ সালে সহায়তা প্রদানের সংখ্যার বাড়ানো হয়। তিনি বলেন, ২০১৮-১৯-এ এই কর্মসূচির আওতায় বাজেট বরাদ্দের পরিমাণ ছিল ১৮০০ কোটি ৬৪ লক্ষ টাকা। গত অর্থবর্ষে এই খাতে বরাদ্দ করা হয়েছিল ১০২৪ কোটি ৪৯ লক্ষ টাকা। বাজেট বরাদ্দ বৃদ্ধি অনুযায়ী ভোক্তার সংখ্যাও বাড়ানো হয়েছে। ২০১৮-১৯-এ লক্ষমাত্রা রয়েছে, ৬৬৭০০, যা ২০১৭-১৮-র ৫০৭৮৪-র তুলনায় প্রায় ১০০০০ বেশি। শ্রী সিং জানান, এই কর্মসূচির আওতায় ২০১৮-১৯-এর ৩০ নভেম্বর পর্যন্ত ২ লক্ষ ৬৫ হাজার ১২৪টি আবেদন পাওয়া গেছে। সবথেকে বেশি সংখ্যক ৩০৯৫১টি আবেদন এসেছে কর্ণাটক থেকে। পশ্চিমবঙ্গ থেকে আবেদনের সংখ্যা দশ হাজার দশ।


    এই কর্মসূচিতে ঋণে ভর্তুকি দেওয়া হয়ে থাকে। গ্রামাঞ্চলের ক্ষেত্রে ঋণে ভর্তুকির পরিমাণ ২৫ শতাংশ এবং শহরাঞ্চলের ক্ষেত্রে ১৫ শতাংশ। এছাড়াও গ্রামাঞ্চলে বসবাসকারী বিশেষ সম্প্রদায়ের মানুষজন ৩৫ শতাংশ হারে এবং শহরাঞ্চলে বসবাসকারী এই শ্রেণীর মানুষরা ২৫ শতাংশ হারে ঋণ সংযুক্ত ভর্তুকি পেয়ে থাকেন। কর্মসূচির আওতায় জাতীয় স্তরে প্রকল্প রূপায়ণের ক্ষেত্রে প্রধান দায়িত্ব পালন করে খাদি ও গ্রামোদ্যোগ কমিশন। রাজ্য ও জেলাস্তরে এই কর্মসূচি রূপায়ণের দায়িত্বে রয়েছে যথাক্রমে- খাদি ও গ্রামোদ্যোগ পর্ষদ এবং জেলা শিল্পকেন্দ্র।


    SSS/BD /NS

    
    
    (Release ID: 1555671) Visitor Counter : 15
    
    
      Read this release in: English