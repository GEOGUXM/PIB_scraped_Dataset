      বিদেশমন্ত্রক

      আলিপুরদুয়ার জেলায় চালু হচ্ছে ডাকঘরে পাসপোর্ট সেবা কেন্দ্র
      Posted On: 19 DEC 2018 3:28PM by PIB Kolkata


    কলকাতা ১ ৯ ডিসেম্বর, ২০১ ৮


    পশ্চিমবঙ্গের আলুপুরদুয়ার জেলায় ডাকঘরে পাসপোর্ট সেবা কেন্দ্র চালু হচ্ছে। আগামী ২৯ ডিসেম্বর আলিপুরদুয়ারের বক্সা ফেডার রোডে আদালত চত্বরে ডাকঘরে এই পাসপোর্ট সেবা কেন্দ্রটির উদ্বোধন হবে। প্রথম দু’দিন অর্থাৎ ২৮ ও ২৯শে ডিসেম্বর যথাক্রমে পাঁচটি ও দশটি অ্যাপয়েন্টমেন্ট নেওয়া হবে। সকাল ১০টা থেকে কাজ শুরু হবে। ২৬শে ডিসেম্বর বিকেল সাড়ে তিনটে থেকে www.passportindia.gov.in – এই ওয়বেসাইট থেকে অ্যাপয়েন্টমেন্ট নেওয়া যাবে। তৎকাল, বকেয়া থাকা ফাইল, ওয়াক-ইন এবং পিসিসি আবেদনপত্র গ্রহণ করা হবে। ৩১শে ডিসেম্বর থেকে ৪০টি অ্যাপয়েন্টমেন্ট গ্রহণ করা হবে।


    পাসপোর্ট আবেদনকারীদের তাঁদের অনলাইন আবেদনের রেফারেন্স নম্বর শীট ও অন্যান্য প্রয়োজনীয় নথিপত্র, সচিত্র পরিচয়পত্র, ঠিকানার প্রমাণপত্র, জন্মের তারিখের প্রমাণ এবং ভ্রমণের উদ্দেশ্য সম্পর্কিত কাগজের স-প্রত্যায়িত জেরক্স কপি আনতে হবে। ওপরে উল্লিখিত ওয়েবসাইট থেকে নথি সম্পর্কিত বিস্তারিত তথ্য জানা যাবে। আবেদনকারীরা অনলাইন পেমেন্ট ব্যবস্থাপনায় পাসপোর্টের ফি জমা করতে পারবেন।


    CG/PM / SB

    
    
    (Release ID: 1556635) Visitor Counter : 83
    
    
      Read this release in: English