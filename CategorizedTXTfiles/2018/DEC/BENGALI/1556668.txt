      ক্ষুদ্র, অতিক্ষুদ্রওমাঝারিশিল্পমন্ত্রক

      আরডিএসও-র নতুন অনলাইন ব্যবস্থায় বিক্রেতাদের নাম নথিভুক্ত করার আহ্বান জানানো হল
      Posted On: 19 DEC 2018 5:41PM by PIB Kolkata


    কলকাতা, ১৯ ডিসেম্বর, ২০১৮


    অতিক্ষুদ্র, ক্ষুদ্র এবং মধ্যমানের শিল্পগুলিকে সহায়তা করতে ভারতীয় রেল উপযুক্ত ব্যবস্থা নিয়েছে। প্রযুক্তির উন্নতিসাধনেও ভারতীয় রেল বিভিন্ন উদ্যোগ নিয়েছে। পাশাপাশি, নতুন ও গ্রহণযোগ্য প্রযুক্তি গ্রহণের জন্য পরিষেবা প্রদানকারী সংস্থাগুলির কাছ থেকেও দরপত্র আহ্বান করা হয়েছে। একথা জানিয়েছেন রেল মন্ত্রকের গবেষণা বিভাগ রিচার্চ ডিজাইন্‌স অ্যান্ড স্ট্যান্ডার্ডস অর্গানাইজেশনের (আরডিএসও) কার্যনির্বাহী অধিকর্তা ডঃ লক্ষ্মী রমন। আজ (১৯ ডিসেম্বর) কনফেডারেশন অফ ইন্ডিয়ান ইন্ডাস্ট্রিজ (সিআইআই) আয়োজিত ‘সিআইআই এমএসএমই কনক্লেভ – পাবলিক অ্যান্ড প্রাইভেট প্রক্রিয়রমেন্ট’ শীর্ষক এক আলোচনাসভায় এই তথ্য জানান। তিনি আরও বলেন, ব্যবসা-বাণিজ্য সহজ সরলভাবে করার জন্য রেল মন্ত্রক এবং রেলের অন্যান্য আধিকারিকরা সারা দেশেই পরিষেবা প্রদানকারী সংস্থাগুলির সম্মেলনের আয়োজন করে যাতে তারা অনলাইনে নিজেদের নাম নথিভুক্তকরণের পারেন। আরডিএসও এই প্রেক্ষিতে বিক্রেতাদের জন্য নতুন অনলাইন নাম নথিভুক্তকরণের ব্যবস্থাও চালু করেছে যাতে সমস্ত ব্যবস্থায় স্বচ্ছতা বজায় থাকে। রেলমন্ত্রী শ্রী পীযূষ গোয়েল আরডিএসও-র কাজকর্ম পর্যালোচনা করার পর এই ব্যবস্থা চালু করা হয়। ডঃ রমনের অভিমত, এই নতুন ব্যবস্থা আসার ফলে নথিভুক্তকরণের ব্যবস্থায় বিপুল পরিবর্তন আনা সম্ভব হয়েছে। আরডিএসও-র ওয়েবসাইটেই জনসাধারণ এ সংক্রান্ত খবরাখবর পেয়ে যান। নতুন ব্যবস্থায় সদর্থক দিকগুলি হল এতে সমস্ত স্তরেই নজরদারির ব্যবস্থা রয়েছে। এছাড়া বিভিন্ন তথ্য নিয়মিতভাবে দেখাও সম্ভব হচ্ছে নতুন এই ব্যবস্থার মাধ্যমে।


    ডঃ রমন আরও বলেন, ভারতের অর্থনৈতিক অগ্রগতি ক্ষেত্রে ছোট ছোট উদ্যোগগুলির বিকাশ জরুরি। রেলের মতো সংগঠিত সংস্থার সহায়তা এইসব উদ্যোগগুলির ক্ষমতার সঠিক আভাস দিতে পারবে বলে তিনি মনে করেন।


    CG/SSS/DM


    

    
    (Release ID: 1556668) Visitor Counter : 49
    
    
      Read this release in: English