      সংস্কৃতিমন্ত্রক

      ভিক্টোরিয়া মেমোরিয়ালের সংরক্ষণে গত তিন বছরে প্রায় ৪০ কোটি টাকার তহবিল বরাদ্দ করা হয়েছে : ডঃ মহেশ শর্মা
      Posted On: 19 DEC 2018 11:39AM by PIB Kolkata


    নয়াদিল্লি, ১৮ ডিসেম্বর , ২০১৮


    ভিক্টোরিয়া মেমোরিয়াল হলের সংরক্ষণ, নথিপত্রের সংরক্ষণ ও ডিজিটাইজেশন, প্রদর্শ গ্যালারির আধুনিকীকরণ ও মানোন্নয়ন তথা কার্যালয় ভবনের নিরাপত্তা ব্যবস্হা এবং উদ্যানের রক্ষনাবেক্ষণ খাতে কেন্দ্রীয় সরকার একাধিক ব্যবস্হা গ্রহণ করেছে। বিগত তিন বছরে এই স্মৃতিসৌধটির জন্য প্রায় ৪০ কোটি টাকা বরাদ্দ করা হয়েছে। রাজ্যসভায় প্রশ্নোত্তরপর্বে এক প্রশ্নের জবাবে একথা জানান সংস্কৃতি প্রতিমন্ত্রী ডঃ মহেশ শর্মা।


    তিনি আরও জানান, শ্বেতশুভ্র এই স্মৃতিসৌধটির সংরক্ষণে আর্থিক তহবিল প্রদানের পাশাপাশি বিগত তিন বছরে পর্যটক ও দর্শনার্থীদের কাছ থেকে প্রবেশমূল্য হিসাবে রাজস্ব সংগ্রহের পরিমানও বৃদ্ধি পেয়েছে। এক পরিসংখ্যান দিয়ে ডঃ শর্মা জানান, ২০১৫-১৬ সালে ৩৩ লক্ষের বেশি পর্যটক এই স্মৃতিসৌধ পরিদর্শন করেছেন এবং প্রবেশমূল্য হিসাবে আয় হয়েছে ৫ কোটি ৭১ লক্ষ ৯০ হাজার ৯১০ টাকা। একইভাবে ২০১৬-১৭ এবং ২০১৭-১৮ থেকে প্রবেশমূল্য হিসাবে আয় হয়েছে যথাক্রমে- ৬ কোটি ১৯ লক্ষ ৪৬ হাজার ৮৮০ টাকা এবং ৬ কোটি ৬৫ লক্ষ ৭২ হাজার ৭৪০ টাকা। সরকারের গৃহীত একাধিক পদক্ষেপের ফলে পর্যটক ও দর্শনার্থীদের সংখ্যা বৃদ্ধি পেয়েছে বলে মনে করা হচ্ছে।


    CG/BD /NS

    
    
    (Release ID: 1556590) Visitor Counter : 15
    
    
      Read this release in: English