      আবাসনএবংশহরাঞ্চলেরদারিদ্র্যদূরীকরণমন্ত্রক

      কেন্দ্রীয় আবাসন ও নগরোন্নয়ন মন্ত্রকের কাজের বার্ষিক পর্যালোচনা ২০১৮
      রিয়েল এস্টেট নিয়ন্ত্রণ আইন রূপায়ণের উদ্যোগ

      Posted On: 31 DEC 2018 12:12PM by PIB Kolkata

    নয়াদিল্লি , ২ ৯ ডিসেম্বর, ২০১ ৮


    কেন্দ্রীয় আবাসন ও নগরোন্নয়ন মন্ত্রক ভারতীয় শহরগুলির পুনরুজ্জীবনের এক অত্যন্ত উচ্চাকাঙ্খী উদ্যোগ গ্রহণ করেছে। এই লক্ষ্যে ৬ লক্ষ ৮৫ হাজার ৭৫৮ কোটি টাকা বিনিয়োগের কথা ভাবা হয়েছে। এই রূপান্তরের লক্ষ্যে পুর এলাকায় নতুন মেট্রো লাইনের মতো অত্যাধুনিক পরিবহণ ব্যবস্থা সহ বেশ কিছু নগর-কেন্দ্রীক সংস্কারের উদ্যোগ নেওয়া হয়েছে। মন্ত্রকের পক্ষ থেকে রিয়েল এস্টেট বা বাড়ি-জমি-সম্পত্তির ক্ষেত্রে ক্রেতাদের সুবিধার্থে সারা দেশে ‘রেরা’ নামে এক বিশেষ আইন রূপায়ণের কাজ শুরু করেছে। সারা দেশে ২৮টি রাজ্য এবং কেন্দ্রশাসিত অঞ্চলে রিয়েল এস্টেট (রেগুলেশন অ্যান্ড ডেভেলপমেন্ট) অ্যাক্ট, ২০১৬ বা ‘রেরা’ আইনের সঙ্গে সামঞ্জস্যপূর্ণ নিয়ম-কানুনের বিজ্ঞপ্তি জারি করা হয়েছে। এই আইনের আওতায় সারা দেশে ২৭ হাজার ৭৩ জন রিয়েল এস্টেট এজেন্টের নাম নথিভুক্ত হয়েছে এবং ৩৪ হাজার ৮৯৩টি প্রকল্পের কাজের সূচনা হয়েছে। আইনটি যথাযথভাবে রূপায়ণের জন্য ২৮টি রাজ্য/কেন্দ্রশাসিত অঞ্চলে, রিয়েল এস্টেট সংক্রান্ত নিয়ন্ত্রণ কর্তৃপক্ষ স্থাপন করা হয়েছে। এছাড়া, ২১টি রাজ্য/কেন্দ্রশাসিত অঞ্চল ইতিমধ্যেই রিয়েল এস্টেট অ্যাপিলেট ট্রাইব্যুনাল গঠন করেছে। উত্তর-পূর্বাঞ্চলের ৬টি রাজ্য খুব শীঘ্রই এই আইনের সঙ্গে সামঞ্জস্যপূর্ণ নিয়ম-কানুন বিষয়ে বিজ্ঞাপ্তি জারি করবে, জম্মু ও কাশ্মীরে ইতিমধ্যেই এ বিষয়ে বিজ্ঞপ্তি জারি হয়েছে।


    সারা দেশের বড় শহরগুলিতে দ্রুতগতির পরিবহণ ব্যবস্থা গড়ে তুলতে মেট্রো রেল প্রকল্প রূপায়ণের কাজ চলছে। দেশের অত্যন্ত ১০টি শহরে ৫৩৬ কিলোমিটার দীর্ঘ দূরত্বে মেট্রো রেল চলছে। ১৩টি নতুন মেট্রো প্রকল্পে ২৪৮ কিলোমিটার দীর্ঘ রেল লাইন পাতার জন্য দ্রুতগতিতে কাজ চলেছে। এই প্রকল্পগুলির জন্য ৬৮ হাজার ২১ কোটি টাকা বরাদ্দ অনুমোদন করা হয়েছে। এর মধ্যে ২০১৮ সালে ১৬ হাজার ৪০৮ কোটি টাকা ব্যয়ে ৬৬ কিলোমিটার দীর্ঘ দূরত্বের জন্য ৩টি নতুন প্রকল্প অনুমোদন করা হয়েছে। এছাড়া, সারা দেশের বিভিন্ন শহরে ৭৫০ কিলোমিটার দীর্ঘ দূরত্বের জন্য মেট্রো রেল ব্যবস্থা গড়ে তুলতে উদ্যোগ নেওয়া হয়েছে। এ বছরেরই মার্চ মাসে ‘আই – মেট্রো’ নামে একটি মঞ্চের মাধ্যমে নগরোন্নয়ন সংক্রান্ত বিভিন্ন ধরণের ধ্যান-ধারণা, জ্ঞান এবং অভিজ্ঞতা বিনিময়ের ব্যবস্থা চালু হয়েছে।


    দিল্লি অঞ্চলের উন্নয়নের জন্য ২০২১ সাল পর্যন্ত যে মাস্টার প্ল্যান তৈরি করা হয়েছে, সে বিষয়ে সংশোধনী সহ এ বছরের জুন মাসে বিজ্ঞপ্তি জারি করা হয়েছে। এছাড়া, জাতীয় রাজধানী অঞ্চল সংক্রান্ত দ্বিতীয় আইনটি, যা ২০১১ সালে তৈরি করা হয়েছিল, সেটিকে ২০২০ সাল পর্যন্ত মেয়াদ বাড়ানো হয়েছে। যাতে কোনও ভাবেই কর্তৃপক্ষের অনুমতি ছাড়া যত্রতত্র উন্নয়নমূলক কাজের নামে নির্মাণের কাজ না হয়, সেই লক্ষ্যেই এই সিদ্ধান্ত নেওয়া হয়েছে। এছাড়া, জাতীয় রাজধানী অঞ্চলে বেআইনি নির্মাণ এবং সরকারি জমি পার্কিং – এর জায়গা, সড়ক ও ফুটপাথের ওপর জবরদখলের সমস্যা নিরসনে দিল্লি উন্নয়ন কর্তৃপক্ষের ভাইস চেয়ারম্যানের নেতৃত্বে এ বছরই একটী বিশেষ টাস্ক ফোর্স গঠন করা হয়েছে।


    রিয়েল এস্টেট সংক্রান্ত ২১ ধরণের পরিষেবা অনলাইনে প্রদানের জন্য ‘সম্পদ – ২১’ নামে একটি ব্যবস্থা চালু করা হয়েছে। এছাড়া, এস্টেট নির্দেশনালয়ের কাছ থেকে বিভিন্ন ধরণের শংসাপত্র, বরাদ্দপত্র এবং অন্যান্য নথিপত্র কম্প্যুটারের মাধ্যমে ইস্যু করার জন্য একটি নতুন ওয়েবসাইটও চালু করা হয়েছে। যে কোনও ধরণের লাইসেন্স ফি প্রদানের ব্যবস্থাও অনলাইনের মাধ্যমে করা হয়েছে। এস্টেট ডাইরেক্টরেটের অধীনে ৬৪টি হলিডে হোম/গেস্ট হাউস/হস্টেলে অনলাইনে লেনদেনের জন্য পিওএস টার্মিনাল বসানো হয়েছে। কেন্দ্রীয় সরকারের যে কোনও ধরণের নির্মাণ কার্যে যে কোনও অগ্রণী সংস্থা কেন্দ্রীয় পূর্ত বিভাগের কাজকর্মে বৈদ্যুতিন পদ্ধতিতে আর্থিক লেনদেনের জন্য একটি ডিজিটাল ব্যবস্থা চালু হয়েছে। সারা দেশে সিপিডব্লিউডি-র ৪০০টি ফিল্ড অফিসকে একটি নেটওয়ার্কিং ব্যবস্থার মাধ্যমে সংযুক্ত করা হয়েছে। পূর্তি বিভাগের নির্মাণ সংক্রান্ত কাজকর্মের জন্য প্রয়োজনীয় আর্থিক লেনদেনের অগ্রগতির ওপর নজরদারি চালানোর জন্য এ বছরের এপ্রিল মাসে ই-এমবি মডিউল নামে একটি সংহত ওয়েব-ভিত্তিক মডেল চালু করা হয়েছে। মন্ত্রকের আর্থিক লেনদেনের কাজকে সম্পূর্ণ রূপে ডিজিটাল করে তুলতে এ বছরের এপ্রিল মাসে স্মার্ট কার্ডের ব্যবস্থা চালু করা হয়েছে। বিভিন্ন দপ্তরকে এই ধরণের ১৩৬৪টি কার্ড দেওয়া হয়েছে। এই ধরণের কার্ডের মাধ্যমে যাতে এইসব দপ্তর দ্রুত বৈদ্যুতিন পদ্ধতিতে আর্থিক লেনদেন করতে পারে, সেই লক্ষ্যেই এই সিদ্ধান্ত নেওয়া হয়েছে।


    CG/PB/SB

    
    
    (Release ID: 1557859) Visitor Counter : 74
    
    
      Read this release in: English