      আবাসনএবংশহরাঞ্চলেরদারিদ্র্যদূরীকরণমন্ত্রক

      কেন্দ্রীয় আবাসন ও নগরোন্নয়ন মন্ত্রকের কাজের বার্ষিক পর্যালোচনা ২০১৮
      অম্রুত কর্মসূচির পর্যালোচনা

      Posted On: 31 DEC 2018 12:07PM by PIB Kolkata

    নয়াদিল্লি , ২ ৯ ডিসেম্বর, ২০১ ৮


    দেশের শহর ও নগরগুলির রূপান্তর ও পুনরুজ্জীবনের লক্ষ্যে সরকার অটল মিশন ফর রিজুভেনেশন অ্যান্ড আরবান ট্রান্সফরমেশন বা অম্রুত কর্মসূচি রূপায়ণ করছে। এই কর্মসূচির আওতায় ৫৪ হাজার ৮১৬ কোটি টাকার সমতুল ৪ হাজার ৯৭টি প্রকল্পের বরাত দেওয়া হয়েছে। এর মধ্যে ২৩৮৮ কোটি টাকা ব্যয়ে ১০৩৫টি প্রকল্পের কাজ সম্পূর্ণ হয়েছে। সারা দেশের ১৪৫৩টি শহরে অনলাইনে গৃহ নির্মাণে অনুমোদন ব্যবস্থা বা ওবিপিএস চালু করা হয়েছে। নাগরিক পরিকাঠামোর উন্নয়নের লক্ষ্যে সরকার যে মিউনিসিপ্যাল বন্ড বাজারে ছেড়েছে ২০১৮ সালে সেই বন্ডের মাধ্যমে ২৭০০ কোটি টাকারও বেশি সংগৃহীত হয়েছে। দেশের বিভিন্ন শহরে ২৯ হাজার ২০৫ কোটি টাকা ব্যয়ে ৯৬৫টি প্রকল্পের বরাত দেওয়া হয়েছে। কেবলমাত্র জল সরবরাহ ক্ষেত্রেই ১৩২৫ কোটি টাকা ব্যয়ে ১৫৪টি প্রকল্পের কাজ সম্পূর্ণ করা হয়েছে। এছাড়া, ২১ হাজার ৫০৮ কোটি টাকা ব্যয়ে নিকাশী নালা নির্মাণের জন্য ৪৯১টি প্রকল্পের বরাত দেওয়া হয়েছে এবং তার কাজ চলছে। এর মধ্যে ৫২০ কোটি টাকা ব্যয়ে ৪০টি প্রকল্পের কাজ সম্পূর্ণ হয়েছে। সবুজায়ন এবং পার্ক তৈরি করার জন্য ১২৯৩ কোটি টাকা ব্যয়ে ১৮৮১টি প্রকল্পের বরাত দেওয়া হয়েছে এবং ৭৭২টি প্রকল্পের কাজ সম্পূর্ণ হয়েছে। অনুরূপভাবে, বিদ্যুৎ সাশ্রয়কারী রাস্তার আলো লাগানোর জন্য ৫৪টি প্রকল্পের কাজ হাতে নেওয়া হয়েছে। সরকার অম্রুত মিশনের আওতায় জল সরবরাহ, নিকাশী নালা এবং পরিচ্ছন্নতার বিভিন্ন ধরণের প্রকল্পে ৭৭ হাজার ৬৪০ কোটি টাকা বরাদ্দ করেছে। জল সরবরাহ, নিকাশী এবং পরিচ্ছন্নতার ক্ষেত্র ছাড়াও অম্রুত প্রকল্পের আওতায় পরিবহণ ক্ষেত্রেও গুরুত্বপূর্ণ কাজ হয়েছে। এর মধ্যে ৭০৯ কোটি টাকা ব্যয়ে ২৪৪টি প্রকল্পের কাজের বরাত দেওয়া হয়েছে এবং ১৮টি প্রকল্পের কাজ সম্পূর্ণ হয়েছে। এছাড়াও, সবুজায়ন ও পার্ক তৈরির জন্য সারা দেশে ১৮৮১টি প্রকল্পের কাজের বরাত দেওয়া হয়েছে। এর জন্য ১২৯৩ কোটি টাকা ব্যয় হবে। বিদ্যুৎ সাশ্রয়ী আলো দিয়ে রাস্তার আলোকায়নের জন্য সারা দেশে ৫৪ লক্ষেরও বেশি এলইডি ল্যাম্প লাগানো হয়েছে।


    অম্রুত মিশনের আওতায় যে নাগরিক সংস্কারের কর্মসূচির কথা ভাবা হয়েছে, বিভিন্ন রাজ্য ও কেন্দ্রশাসিত অঞ্চলে আগামী চার বছরের মধ্যে তা সম্পূর্ণ হওয়ার কথা। মিউনিসিপ্যাল বন্ড ছেড়ে এই মিশনের আওতায় বিভিন্ন ধরণের উন্নয়নের প্রকল্প রূপায়ণের জন্য প্রয়োজনীয় সহায়-সম্পদ সংগ্রহের কথা ভাবা হয়েছে। এই কাজের জন্য রাজ্য ও কেন্দ্রশাসিত অঞ্চলগুলিকে উৎসাহিত করতে এবং তারা যাতে নাগরিক সংস্কারে উদ্যোগ গ্রহণ করে তার লক্ষ্যে ২০১৮-১৯ অর্থবর্ষে ৬০০ কোটি টাকা বরাদ্দ করা হয়েছে। সম্প্রতি বিশ্ব ব্যাঙ্ক সহজে ব্যবসার সুবিধা সংক্রান্ত যে সূচক প্রকাশ করেছে, তাতে ভারতের স্থান ১৮১ থেকে ৫২-তে উঠে এসেছে। দিল্লি ও মুম্বাই সহ দেশের শহরগুলির নাগরিক সংস্কারের যে উদ্যোগ নেওয়া হয়েছে, সূচকে ভারতের অবস্থানের উন্নতির পিছনে তার গুরুত্বপূর্ণ অবদান রয়েছে।


    CG/PB/SB

    
    
    (Release ID: 1557856) Visitor Counter : 34
    
    
      Read this release in: English