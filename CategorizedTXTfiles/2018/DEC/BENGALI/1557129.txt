      কর্পোরেটবিষয়সংক্রান্তমন্ত্রক

      কর্পোরেট বিষয়ক মন্ত্রকের কাজের বার্ষিক পর্যালোচনা : ২০১৮
      Posted On: 21 DEC 2018 7:05PM by PIB Kolkata


    নয়াদিল্লি , ২১ ডিসেম্বর, ২০১ ৮


    ২০১৮ সালে কেন্দ্রীয় সরকারের কর্পোরেট বিষয়ক মন্ত্রক ‘সহজে ব্যবসার সুবিধা’ বৃদ্ধির লক্ষ্যে, কর্পোরেট কাঠামো এবং আইনমান্যতার ক্ষেত্রে আরও বেশি স্বচ্ছতা আনতে এবং ২০১৩-র কোম্পানি আইনকে সময়োপযোগী করে কর্মদক্ষতা বৃদ্ধির লক্ষ্যে বেশ কয়েকটি উল্লেখযোগ্য পদক্ষেপ ও সিদ্ধান্ত গ্রহণ করেছে। এগুলি হ’ল – কোম্পানি (সংশোধনী) আইন, ২০১৭-কে কার্যকর করা, এর ৯৩টি ধারার মধ্যে ৯২টিকেই কার্য পরিণত করা হয়েছে এবং প্রয়োজনীয় নিয়ম-কানুনও তৈরি করা হয়েছে। অন্যদিকে, এ বছরের আরও গুরুত্বপূর্ণ উদ্যোগগুলির মধ্যে রয়েছে - ন্যাশনাল ফাইনান্সিয়াল রিপোর্টিং অথরিটি (এনএফআরএ) স্থাপন, দেউলিয়া বিধি সংশোধন, সমস্ত কোম্পানির অধিকর্তাদের জন্য ই-কেওয়াইসি চালু প্রভৃতি।


    ২০১৮-র অক্টোবর মাসে বিশ্ব ব্যাঙ্কের ‘ডুয়িং বিজনেস’ সংক্রান্ত যে রিপোর্ট প্রকাশিত হয়েছে, তাতে দেখা যাচ্ছে, ২০১৭ সালের তুলনায় ভারত ২৩ ধাপ উঠে এসে ৭৭তম স্থানে পৌঁছেছে। ব্যবস্থা করার জন্য অন্তত ১০টি প্রয়োজনীয় শর্ত পূরণ করেই এই উন্নতি হয়েছে বলে মনে করা হচ্ছে।


    দেশের অডিট ফার্ম এবং অডিটরদের গাফিলতিতে যাতে কর্পোরেট ও ব্যাঙ্কিং ক্ষেত্রে সম্প্রতিকালের মতো কেলেঙ্কারির সম্ভাবনা প্রতিরোধে স্বাধীন নিয়ন্ত্রণকারী সংস্থা হিসাবে ন্যাশনাল ফাইনান্সিয়াল রিপোর্টিং অথরিটি (এনএফআরএ) প্রতিষ্ঠা এ বছরের এক গুরুত্বপূর্ণ পদক্ষেপ বলে মনে করা হচ্ছে।


    দেশের কিছু কিছু কর্পোরেট সংস্থার দেউলিয়া সংক্রান্ত সমস্যাগুলির দ্রুত সমাধানের লক্ষ্যে কর্পোরেট বিষয় সংক্রান্ত মন্ত্রক জাতীয় কোম্পানি আইন ন্যায়পীঠ – এর অধীনে ৮টি বিশেষ আদালত স্থাপনের প্রস্তাব দিয়েছে। কলকাতা, মুম্বাই, দিল্লি এবং চেন্নাইয়ে এই আদালতগুলি স্থাপন করা হবে। এর ফলে, একদিকে যেমন বৃহৎ কর্পোরেট সংস্থার দেউলিয়া সংক্রান্ত সমস্যাগুলির দ্রুত নিরসন হবে, অন্যদিকে, বিভিন্ন ব্যাঙ্কের অনুৎপাদক সম্পদের সমস্যারও সমাধান করা যাবে।


    এ বছরের এপ্রিল মাস থেকে আন্তর্জাতিক আর্থিক রিপোর্টিং মানক – এর সঙ্গে সামঞ্জস্য রেখে ইন্ডিয়ান অ্যাকাউন্টিং স্ট্যান্ডার্ড বা ভারতীয় হিসাব সংক্রান্ত মানক চালু করা হয়েছে। এর ফলে, বিভিন্ন ধরণের পণ্য ও পরিষেবা ক্রয় ও হস্তান্তরের ক্ষেত্রে গ্রাহকদের এবং প্রযুক্তি, রিয়েল এস্টেট এবং টেলিকম ক্ষেত্রের সঙ্গে যুক্ত বিভিন্ন কোম্পানির কাজের সুবিধা হবে। সরকারের ‘ডিজিটাল ভারত’ কর্মসূচির সঙ্গে সঙ্গতি রেখে কর্পোরেট ক্ষেত্রে আরও বেশি স্বচ্ছতা আনয়নের লক্ষ্যে অনথিভুক্ত পাবলিক কোম্পানিগুলির সঙ্গে নথিভুক্ত কোম্পানিগুলিরও সিকিউরিটি সহ বিভিন্ন ধরণের নথিপত্রের ‘ডিমেটিরিয়ালাইজেশন’ – এর উদ্যোগ নেওয়া হয়েছে।


    এ বছরই লগ্নিকারীদের শিক্ষা ও সুরক্ষা সংক্রান্ত তহবিল (আইইপিএফ) – এর একটি নতুন লোগো প্রকাশ করে এই সংস্থার কাজকে এগিয়ে নিয়ে যাওয়ার সিদ্ধান্ত নেওয়া হয়েছে। এই সংস্থার কাজকে আরও বেশি অর্থবহ করে তুলতে একটি নতুন পোর্টাল www.iepfportal.in চালু করা হয়েছে। কর্পোরেট ক্ষেত্রে প্রতিযোগিতার বাতাবরণকে উৎসাহিত করতে এবং ভারতে শিল্প ক্ষেত্রে প্রতিযোগিতামূলক সংস্কৃতিকে এগিয়ে নিয়ে যেতে ভারতের প্রতিযোগিতা কমিশন এ বছরের মার্চ মাসে নতুন দিল্লিতে আন্তর্জাতিক প্রতিযোগিতা নেটওয়ার্কের এক সম্মেলনের আয়োজন করে। ৭০টি দেশের ৫০০-র কাছাকাছি প্রতিনিধি বিভিন্ন দেশে কর্পোরেট ও শিল্প ক্ষেত্রে প্রতিযোগিতার পরিবেশ বজায় রাখতে আইনগত ও অর্থনৈতিক সহ বিভিন্ন বিষয় নিয়ে আলোচনা করেন। এছাড়া, প্রতিযোগিতা কমিশনের পক্ষ থেকে আমাদের দেশে জাতীয় স্তরে বিষয়টি সম্বন্ধে সচেতনতা গড়ে তুলতে প্রতিযোগিতা সংক্রান্ত আইনগুলির বিষয়ে সম্মেলন ও রোড শো-র আয়োজন করা হয়।


    CG/PB / SB

    
    
    (Release ID: 1557129) Visitor Counter : 55
    
    
      Read this release in: English