      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী প্রয়াগরাজে ১৭৫ কিলোমিটার দীর্ঘ পয়ঃপ্রণালী প্রকল্পের সূচনা করেছেন
      Posted On: 17 DEC 2018 6:58PM by PIB Kolkata


    নয়াদিল্লি , ১ ৭ ডিসেম্বর, ২০১ ৮


    স্বচ্ছ গঙ্গা জাতীয় মিশন এনএমসিজি কুম্ভ মেলার আগে গঙ্গা নদীর দূষণের মাত্রা কমাতে বিভিন্ন পদক্ষেপ নিয়েছে। এই লক্ষ্যে প্রধানমন্ত্রী শ্রী নরেন্দ্র মোদী প্রয়াগরাজে ১৭৫ কিলোমিটার দীর্ঘ পয়ঃপ্রণালী প্রকল্পের সূচনা করেন। এর মাধ্যমে এখন থেকে ৭ কোটি ৮ লক্ষ লিটার বর্জ্য জল পরিশোধন কেন্দ্রে পাঠানো হবে।


    উত্তর প্রদেশের রাজ্যপাল শ্রী রাম নায়েক, মুখ্যমন্ত্রী যোগী আদিত্যনাথ, উপ-মুখ্যমন্ত্রী শ্রী কেশব প্রসাদ মৌর্য, নগরোন্নয়ন দপ্তরের মন্ত্রী শ্রীও সুরেশ কে খান্না সহ অন্যান্য ব্যক্তিবর্গ উপস্থিত ছিলেন।


    অনুষ্ঠানে প্রধানমন্ত্রী শ্রী নরেন্দ্র মোদী গঙ্গাকে দূষণমুক্ত করার জন্য সরকারের প্রতিশ্রুতির কথা উল্লেখ করেন এবং নমামি গঙ্গে প্রকল্পে গৃহীত বিভিন্ন পদক্ষেপ সম্পর্কে জনগণকে অবহিত করেন।


    প্রধানমন্ত্রী শ্রী নরেন্দ্র মোদী গঙ্গা ও যমুনা নদীর জন্য ৭৬৭ কোটি ৫৯ লক্ষ টাকার অন্য দুটি প্রকল্পেরও ভিত্তিপ্রস্তর স্থাপন করেন।


    নমামি গঙ্গে প্রকল্পের আওতায় ইতিমধ্যেই ১০টি প্রকল্প অনুমোদন করা হয়েছে, যার আনুমানিক ব্যয় ২ হাজার ৯১৫ কোটি ৭৮ লক্ষ টাকা। ২০১৬ সালের চারটি প্রকল্প সম্পূর্ণ হয়েছে। ২০১৯ সালের মধ্যে অন্য দুটি প্রকল্পের কাজ শেষ হবে বলে আশা করা হচ্ছে।


    ২০১৯ সালে কুম্ভ মেলায় উত্তর প্রদেশ সরকার শৌচাগার ব্যবস্থার জন্য যে প্রকল্প গ্রহণ করেছে এনএমসিজি তার জন্য ১১৩ কোটি টাকা আর্থিক সাহায্য দেবে। এই অর্থে ২৭ হাজার ৫০০টি টয়লেট শৌচাগার এবং ২০ হাজার ইউরিনাল তৈরি করা হবে। ‘পেইন্ট মাই সিটি’ বা ‘আমার শহরকে রঙিন করো’ কর্মসূচির জন্য ১৬ কোটি ৬৮ লক্ষ টাকা বরাদ্দ করা হয়েছে। কুম্ভ মেলার আগে শহরকে স্বচ্ছ ও সুন্দর করে তুলতে এবং এই কাজের সঙ্গে জনগণকে যুক্ত করতে এই উদ্যোগ নেওয়া হয়েছে। প্রধানমন্ত্রী এই কাজের ভুয়সী প্রশংসা করেন। ১৬ হাজারেরও বেশি ডাস্টবিন বসানোর জন্য ৩ কোটি ৬ লক্ষ টাকা মঞ্জুর করা হয়েছে।


    CG/PM/SB……17_December_2018...…(334).....(Release ID : 155 6109 )

    
    
    (Release ID: 1556277) Visitor Counter : 33