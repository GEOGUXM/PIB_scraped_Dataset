      মহাকাশদপ্তর

      ভারতের সবচেয়ে ভারী যোগাযোগ উপগ্রহ জিস্যাট – ১১ ফ্রেঞ্চ গুয়েনা থেকে সফলভাবে উৎক্ষেপণ করা হয়েছে
      Posted On: 05 DEC 2018 5:31PM by PIB Kolkata


    নয়াদিল্লি , ০৫ ডিসেম্বর, ২০১ ৮


    ভারতীয় মহাকাশ গবেষণা সংস্থা ইসরো সবচেয়ে ভারী ও অত্যাধুনিক যোগাযোগ উপগ্রহ জিস্যাট – ১১ আজ ভোরে ফ্রেঞ্চ গুয়েনা থেকে সফলভাবে উৎক্ষেপণ করেছে।


    ভারতীয় সময় ২টো বেজে ৭ মিনিটে ফ্রেঞ্চ গুয়েনার কৌরৌ উৎক্ষেপণ কেন্দ্র থেকে অ্যারাইনে ৫ ভিএ – ২৪৬ – এর সাহায্যে ভারতের জিস্যাট ১১ এবং দক্ষিণ কোরিয়ার জিওকম্পস্যাট – ২এ উপগ্রহটি উৎক্ষেপণ করা হয়।


    ৩০ মিনিট পর জিস্যাট – ১১ নির্দিষ্ট কক্ষপথে পৌঁছে যায়। ৫ হাজার ৮৫৪ কিলোগ্রাম ওজনের এই উপগ্রহটি ভারতের স্থলভাগ ও দ্বীপসমূহে যোগাযোগ সম্পর্কিত উচ্চ মানের তথ্য প্রদান করবে।


    জিস্যাট – ১১ দেশের গ্রাম পঞ্চায়েত ও গ্রামীণ এলাকায় ব্রডব্যান্ড যোগাযোগ ব্যবস্থার সম্প্রসারণ ঘটাবে। ডিজিটাল ইন্ডিয়া কর্মসূচির ভারত নেট প্রকল্পের আওতায় এটি সম্পন্ন হবে বলে ইসরোর চেয়ারম্যাণ ডঃ ডি কে শিভন জানিয়েছেন। এই ভারত নেট প্রকল্পটি ই-ব্যাঙ্কিং, ই-স্বাস্থ্য ও ই-গভর্ন্যান্সের মতো গণউন্নয়ন প্রকল্পগুলিকে উৎসাহিত করবে।


    আজকের এই সফল উৎক্ষেপণ এর সঙ্গে জড়িত গোটা দলের আত্মবিশ্বাস বাড়িয়েছে বলেও ডঃ শিভন মন্তব্য করেন।


    উল্লেখ্য, গত ২১ দিনে ইসরো সফলভাবে তিনটি উপগ্রহ উৎক্ষেপণ করেছে।


    SSS/PM / SB

    
    
    (Release ID: 1554784) Visitor Counter : 39
    
    
      Read this release in: English