      প্রধানমন্ত্রীরদপ্তর

      রিপাবলিক টিভি আয়োজিত সভায় প্রধানমন্ত্রীর ভাষণ
      Posted On: 19 DEC 2018 11:28AM by PIB Kolkata


    নয়াদিল্লি , ১ ৮ ডিসেম্বর, ২০১ ৮


    প্রধানমন্ত্রী শ্রী নরেন্দ্র মোদী মঙ্গলবার মুম্বাইয়ে রিপাবলিক টিভি আয়োজিত সভায় ভাষণ দেন।


    মুম্বাইয়ে গতকাল এক হাসপাতালে অগ্নিকাণ্ডের ঘটনায় জীবনহানিতে তিনি দুঃখ প্রকাশ করেন।


    এক প্রগতিশীল ও সমৃদ্ধ রাষ্ট্র গঠনের স্বার্থে তিনি ইতিবাচক সংবাদের গুরুত্বের ওপর জোর দেন। তিনি বলেন, ভারত’কে বিজ্ঞান, উদ্ভাবন, ক্রীড়ার মতো বিভিন্ন ক্ষেত্রে নতুন উচ্চতায় নিয়ে যাওয়া প্রয়োজন। এ প্রসঙ্গে তিনি গণমাধ্যমের কথাও বিশেষভাবে উল্লেখ করেন।


    শ্রী মোদী বলেন, ‘দ্রুত বিকাশশীল ভারত’ – এই শব্দবন্ধটি ১৩০ কোটি ভারতবাসীর প্রাণস্পন্দনকেই প্রতিফলিত করে।


    তিনি আরও বলেন, কয়েক বছর আগেও ৫ ট্রিলিয়ন মার্কিন ডলার অর্থনীতি হয়ে ওঠার লক্ষ্যে ভারতের প্রগতিকে কল্পনার মতো মনে হ’ত। একইভাবে, সহজে ব্যবসা-বাণিজ্যের অনুকূল পরিবেশ গড়ে তোলার সূচকে ভারতের উত্থানের বিষয়টিও কল্পনাতীত ছিল। তিনি দৃষ্টান্ত-স্বরূপ বলেন, অপরাধমূলক কাজকর্মের সঙ্গে জড়িতদের কিভাবে আজ বিচারের আঙিনায় নিয়ে আসা হচ্ছে। স্বচ্ছতা থেকে কর ক্ষেত্রে সংস্কারের মতো কয়েকটি বিষয়ের কথা উল্লেখ করে প্রধানমন্ত্রী বলেন, কিভাবে এই উদ্যোগগুলি বিগত চার বছরে পরিবর্তন নিয়ে এসেছে। কেন্দ্রীয় সরকার এখন নীতি-চালিত প্রশাসন এবং প্রত্যাশিত স্বচ্ছ নীতির মাধ্যমে এগিয়ে চলেছে। পরিকাঠামো উন্নয়ন ক্ষেত্রে দ্রুত অগ্রগতির কথা উল্লেখ করে প্রধানমন্ত্রী বলেন, মাসিক ‘প্রগতি’ বৈঠকের মাধ্যমে তিনি স্বয়ং বিভিন্ন প্রকল্পের অগ্রগতি পর্যালোচনা করেন। এ ধরণের পর্যালোচনা বৈঠকের ফলস্বরূপ ১২ কোটি লক্ষ মূল্যের বিভিন্ন প্রকল্পের রূপায়ণে গতি সঞ্চারিত হয়েছে।


    প্রধানমন্ত্রী জোর দিয়ে বলেন যে, সঠিক পদক্ষেপ গ্রহণের মধ্য দিয়ে আইন-শৃঙ্খলার বিষয়টি দেখভাল করা প্রয়োজন। এ প্রসঙ্গে তিনি ঋণ শোধে অক্ষমতা এবং দেউলিয়াবিধির কথা বিশেশভাবে উল্লেখ করেন।


    ভারতে বৈদেশিক নীতি এখন জাতীয় স্বার্থ বজায় রেখে পরিচালিত হচ্ছে মন্তব্য করে প্রধানমন্ত্রী বলেন, ভারতের প্রভাব এখন আন্তর্জাতিক মঞ্চেও প্রতিফলিত হচ্ছে।


    শ্রী মোদী ইঙ্গিত দেন যে, খুব শীঘ্রই বিলাসবহুল সামগ্রীর ওপর ২৮ শতাংশ হারে জিএসটি লাগু হবে। সাধারণ মানুষের ব্যবহার্য নিত্য-সামগ্রীর ক্ষেত্রে জিএসটি-র হার ১৮ শতাংশ বা তার কম করার লক্ষ্যে সর্বাত্মক প্রয়াস নেওয়া হচ্ছে।


    CG/BD/SB

    
    
    (Release ID: 1556584) Visitor Counter : 43
    
    
      Read this release in: English