      অর্থমন্ত্রক

      সর্বোচ্চ পেশাদারিত্ব বজায় রাখার ক্ষেত্রে গোয়েন্দা সংস্হাগুলির প্রশংসা করলেন কেন্দ্রীয় অর্থমন্ত্রী
      Posted On: 05 DEC 2018 6:15PM by PIB Kolkata


    নয়াদিল্লি, ০৫ ডিসেম্বর , ২০১৮


    সততা ও সর্বোচ্চ পেশাদারিত্ব বজায় রাখার পাশাপাশি ‘ নিঁখুত এক সংগঠন ’ হয়ে ওঠার লক্ষ্যে রাজস্ব সংক্রান্ত অভিযোগ অনুসন্ধানকারী গোয়েন্দা দপ্তর যে প্রয়াস গ্রহন করেছে, কেন্দ্রীয় অর্থমন্ত্রী শ্রী অরুন জেটলি তার প্রশংসা করেছেন। সোমবার নতুন দিল্লীতে রাজস্ব গোয়েন্দা নির্দেশালয়ের ৬১তম প্রতিষ্ঠা দিবস অনুষ্ঠানের প্রধান অতিথি হিসাবে ভাষন দিতে গিয়ে শ্রী জেটলি রাজস্ব সংক্রান্ত অনুসন্ধানকারী সংস্হাগুলিতে সর্বোচ্চ পেশাদারিত্ব বজায় রাখার পাশাপাশি নিঁখুত সংগঠন হয়ে ওঠার ক্ষেত্রে কয়েকটি অপরিহার্য নীতি অনুসরণ করার কথা উল্লেখ করেন। এ প্রসঙ্গে শ্রী তিনি বলেন, মূল যে বিষয়টির ওপর গুরুত্ব দিতে হবে, তা হল অপরাধ চিহ্নিতকরণ। তিনি আরও বলেন, অপরাধের তদন্তের সময় নিরীহ মানুষের যাতে ক্ষতি বা হয়রানির সম্মুখীন না হতে হয়, সেদিকটির ওপরও আধিকারিকদের গুরুত্ব দিতে হবে। একইসঙ্গে, কোন অভিযুক্ত যাতে রেহাই না পায়, সেটিও নিশ্চিত করতে হবে। অভিযোগ অনুসন্ধানের ক্ষেত্রে সর্বোচ্চ পেশাদারিত্ব ও উ ৎ কর্ষতা বজায় রাখার বিষয়টি যেকোন তদন্তকারী সংস্হার বিশ্বাসযোগ্যতা বাড়ায় বলে তিনি মন্তব্য করেন।


    রাজস্ব সংক্রান্ত অভিযোগ অনুসন্ধানকারী নির্দেশালয়ের বর্তমান ও ভবিষ্য ৎ চ্যালেঞ্জগুলি প্রসঙ্গে শ্রী জেটলি বলেন, ভারতের ভৌগলিক অবস্হান এমন, যেখানে মাদক চোরাচালান বৃদ্ধি পেয়েছে, যার বিরুপ প্রভাব দেশের ওপর পড়ছে। বর্তমান ভূ-রাজনৈতিক পরিস্হিতিতে এবং ভারতের প্রতিবেশী দেশগুলির বিষয়টিকে বিবেচনায় রেখে দেশ বর্তমানে সন্ত্রাসের মুখোমুখি হচ্ছে। এরফলে অস্ত্রশস্ত্র ও আগ্নেয়াস্ত্রের অবৈধ চোরাচালান দেশের বিভিন্ন প্রান্তে বিদ্রোহীদের কাজে লাগছে। এ ধরনের অবৈধ চোরাচালান রোখার দায়িত্ব দেশের গোয়েন্দা সংস্হাগুলির ওপর ন্যাস্ত বলেও তিনি মন্তব্য করেন। দেশের প্রতি সেবা ও কর্তব্য পালনে রাজস্ব সংক্রান্ত তদন্তকারী নির্দেশালয়ের প্রয়াত আধিকারিক শ্রী এল জি আরোরার অসামান্য অবদান রাখার জন্য শ্রী জেটলি তাঁকে স্মরণ করেন।


    অনুষ্ঠানে শ্রী জেটলি ভারতে চোরাচালান ২০১৭-১৮ শীর্ষক দ্বিতীয় প্রতিবেদনটি প্রকাশ করেন। রাজস্ব সচিব শ্রী অজয় ভূষন পান্ডে বলেন, রাজস্ব ক্ষতি সহ হাওলা ও অন্যান্য বেশ কয়েকটি গুরুত্বপূর্ণ মামলা জনসমক্ষে নিয়ে এসে রাজস্ব গোয়েন্দা বিভাগ ভারতে অর্থনীতিতে গুরুত্বপূর্ণ অবদান রেখেছে। বাণিজ্যিক সুযোগ-সুবিধা প্রদানের বর্তমান সময়ে এই প্রতিষ্ঠানের গুরুত্ব বৃদ্ধি পেয়েছে বলেও শ্রী পান্ডে অভিমত প্রকাশ করেন। রাজস্ব গোয়েন্দা নির্দেশালয়ের মহানির্দেশক শ্রী দেবীপ্রসাদ দাশ জানান, উত্তরপূর্ব, মধ্যভারত এবং কেরলে নতুন তিনটি আঞ্চলিক কার্যালয় খোলা হয়েছে। এরফলে নির্দেশালয়ের আঞ্চলিক কার্যালয়ের সংখ্যা বেড়ে ১২তে পৌঁছেছে।


    SSS/SC/BD /NS

    
    
    (Release ID: 1554801) Visitor Counter : 24
    
    
      Read this release in: English