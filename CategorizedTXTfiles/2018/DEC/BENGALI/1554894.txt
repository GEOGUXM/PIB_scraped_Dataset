      মানবসম্পদবিকাশমন্ত্রক

      দায়বদ্ধতা বজায় রেখে গুনগত মানের উচ্চশিক্ষা সকলের কাছে সহজে পৌঁছে দেওয়ার ওপর গুরুত্ব দিলেন ডঃ সত্যপাল সিং
      Posted On: 06 DEC 2018 6:16PM by PIB Kolkata


    কলকাতা, ০৬ ডিসেম্বর , ২০১৮


    দেশের অগ্রগতিতে শিশুদেরকে বিজ্ঞান মনস্ক করে তোলার পাশাপাশি তাদের মধ্যে বিজ্ঞান সম্বন্ধে উৎসাহিত করাও সমানভাবে প্রয়োজন বলে অভিমত প্রকাশ করলেন কেন্দ্রীয় মানবসম্পদ উন্নয়ন প্রতিমন্ত্রী ডঃ সত্যপাল সিং। বৃহস্পতিবার (৬ ডিসেম্বর) কলকাতায় ‘ ভারতে উচ্চশিক্ষার পরিস্হিতি ’ শীর্ষক এক অনুষ্ঠানে বক্তব্য রাখতে গিয়ে তিনি একথা বলেন। তিনি আরও বলেন, অটল টিঙ্কারিং ল্যাবগুলি বৈজ্ঞানিক মেধা, সৃজনশীলতা ও অনুসন্ধি ৎসা র মানসিকতা গড়ে তুলতে উপযুক্ত বাতাবরণ প্রদান করেছে। কেন্দ্রীয় সরকারের স্মার্ট ইন্ডিয়া হ্যাকাথন, বিশ্বব্যাপী শিক্ষা প্রতিষ্ঠানগুলির মধ্যে যোগসূত্র স্হাপন এবং ডিজিটাল ভারতের মতো উদ্যোগগুলি জ্ঞান আদান-প্রদানের ব্যবস্হায় এক আমূল পরিবর্তন এনেছে। এমনকি, এই উদ্যোগগুলি দেশে ডিজিটাল ক্ষেত্রে অগ্রগতির পাশাপাশি প্রযুক্তি নির্ভর শিক্ষাপ্রতিষ্ঠান গড়ে তোলার অনুকূল বাতাবরণ তৈরি করেছে বলেও তিনি মন্তব্য করেন।


    ডঃ সিং আরও বলেন, শিক্ষাক্ষেত্রে এক নতুন মাপকাঠি তৈরি করতে সকলের জন্য সমান এবং গুনগতমানের শিক্ষাপ্রদান ব্যবস্হার পাশাপাশি উচ্চশিক্ষা ক্ষেত্রের সার্বিক অগ্রগতি ও বিকাশের লক্ষ্যে এ ধরনের শিক্ষা ব্যবস্হাকে সুলভ ও সকলের নাগালের মধ্যে নিয়ে আসতে হবে। উচ্চতর শিক্ষা গ্রহনের জন্য বিদ্যালয় শিক্ষার অপরিহার্য ভূমিকা রয়েছে বলে মন্তব্য করে মন্ত্রী বলেন, সামাজিক প্রেক্ষাপটকে বিবেচনায় রেখে দেশের উচ্চশিক্ষার গুণগত মান নিয়ে বিশ্লেষন হওয়া প্রয়োজন। দেশে শিক্ষা ব্যবস্হার দীর্ঘমেদায়ী ভিত্তিতে উন্নয়নের জন্য ‘ শিক্ষক শিক্ষণ কর্মসূচি বা প্রশিক্ষণগুলি ’ র গুরুত্বপূর্ণ ভূমিকা রয়েছে। বর্তমান কেন্দ্রীয় সরকারের ‘ শিল্প ৪.০ উদ্যোগে ’ র প্রেক্ষিতে শিক্ষা ও শিল্প প্রতিষ্ঠানগুলির মধ্যে যোগসূত্র স্হাপন বর্তমান সময়ে অপরিহার্য হয়ে উঠেছে। তিনি আরও বলেন, প্রযুক্তি, ডিজিটাল বিষয়ে জানা এবং শিল্প প্রতিষ্ঠানগুলির অগ্রগতির মধ্যে পারস্পরিক সম্পর্ক রয়েছে। সকলের জন্য সমান শিক্ষার পাশাপাশি উচ্চশিক্ষা ক্ষেত্রে বালিকাদেরকেও উ ৎ সাহিত করতে হবে, যাতে তারা পরবর্তী সময়ে শিল্পোদ্যোগ স্হাপনের পরিকল্পনা গ্রহণ করতে পারে।


    ডঃ সিং আরও বলেন, দেশের শিক্ষা ব্যবস্হার সার্বিক উন্নয়নের জন্য দায়বদ্ধতা বজায় রেখে গুনগত মানের উচ্চশিক্ষা সকলের কাছে সহজে পৌঁছে দেওয়ার ওপর গুরুত্ব এবং একাজে সংশ্লিষ্ট অংশিদারদেরকে যথাযথভাবে সামিল করতে হবে। শিক্ষা ব্যবস্হার অগ্রগতিতে দীর্ঘমেয়াদী ভিত্তিতে যথোপযুক্ত পরিকল্পনা গ্রহণ করাও সমান প্রয়োজন বলে কেন্দ্রীয় মন্ত্রী অভিমত প্রকাশ করেন।


    SSS/BD /NS

    
    
    (Release ID: 1554894) Visitor Counter : 35
    
    
      Read this release in: English