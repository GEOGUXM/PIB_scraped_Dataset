      কেন্দ্রীয়মন্ত্রিসভা

      কেন্দ্রীয় মন্ত্রিসভা কোস্টাল রেগুলেশন জোন (সিআরজেড), তথা উপকূল নিয়ন্ত্রণ এলাকা সংক্রান্ত বিজ্ঞপ্তি, ২০১৮-র প্রস্তাব অনুমোদন করেছে
      Posted On: 28 DEC 2018 6:51PM by PIB Kolkata


    নয়াদিল্লি, ২৮ ডিসেম্বর, ২০১৮


    নতুন দিল্লীতে বৃহস্পতিবার (২৭ ডিসেম্বর) প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা কোস্টাল রেগুলেশন জোন (সিআরজেড), তথা উপকূল নিয়ন্ত্রণ এলাকা সংক্রান্ত বিজ্ঞপ্তি, ২০১৮ অনুমোদন করেছে । বিভিন্ন পর্যায়ে সংশোধনী এবং আইনি প্রক্রিয়ার মধ্য দিয়ে যাওয়া এই বিজ্ঞপ্তিটি বিগত ২০১১ সালে শেষবারের মতো পর্যালোচনার পর তা জারি করা হয়েছিল। উপকূলবর্তী বিভিন্ন রাজ্য, কেন্দ্রশাসিত অঞ্চল এবং অন্যান্য বিভিন্ন পক্ষ থেকে উপকূলবর্তী এলাকার বিভিন্ন সমস্যার ব্যাপারে কেন্দ্রীয় বন, পরিবেশ ও জলবায়ু পরিবর্তন সংক্রান্ত মন্ত্রকের কাছে অসংখ্য প্রতিবেদন আসার প্রেক্ষিতেই এই পদক্ষেপ নেওয়া হয়। বিশেষ করে, সমুদ্র ও উপকূলবর্তী এলাকার বাস্তুতন্ত্র, পরিচালন ব্যবস্থা, উন্নয়ন, পর্যটন, জীবনযাপনের বিভিন্ন ব্যবস্থাপনা এবং ধারাবাহিক উন্নয়নের লক্ষ্যেই এইসব প্রতিবেদন পেশ করা হয়।


    উপকূলবর্তী এলাকা নিয়ন্ত্রণ বিজ্ঞপ্তির ফলে দেশের উপকূলবর্তী এলাকায় অর্থনৈতিক বিকাশের পাশাপাশি, সংরক্ষণের বিষয়টিও সুনিশ্চিত হবে। এর ফলে, কর্মসংস্থানের সুযোগ তৈরি হবে। পাশাপাশি, স্থানীয় এলাকার মানুষের জীবনযাত্রার মানেরও উন্নতি ঘটবে। একইসঙ্গে, অবৈধ কাজকর্ম রোধ করাও সম্ভব হবে।


    নতুন এই বিজ্ঞাপ্তির ফলে উপকূলবর্তী এলাকায় আগের কিছু নিয়মের পরিবর্তন ঘটিয়ে নির্মাণ সংক্রান্ত কিছু প্রকল্পের মঞ্জুরি দেওয়া সম্ভব হবে। নতুন করে ঐসব এলাকায় উন্নয়নমূলক বিভিন্ন প্রকল্পের কাজ হাতে নেওয়া যাবে।


    উপকূলবর্তী এলাকা নিয়ন্ত্রণ বিজ্ঞপ্তির অধীনে আসে এমন গ্রামীণ এলাকায় জনসংখ্যার নিরিখে বিভিন্ন প্রকল্প হাতে নেওয়া হবে। এছাড়া, পর্যটনের স্বার্থে সমুদ্র তীরবর্তী এলাকায় অস্থায়ী কিছু নির্মাণও সম্ভব হবে । ইতিপূর্বে যেসব এলাকা, নো ডেভেলপমেন্ট জোন বা উন্নয়নের জন্য নির্ধারিত নয় হিসেবে চিহ্নিত ছিল, সেখানেও এখন অস্থায়ী নির্মাণ সম্ভব হবে। তবে, বিশেষ কিছু এলাকায় শর্তসাপেক্ষে উন্নয়নের কাজ চালানো হবে। জৈব বৈচিত্র্যের দিক থেকে উল্লেখযোগ্য এলাকাগুলির ওপর বিশেষভাবে নজর রাখা হবে, যাতে ঐসব এলাকায় জৈব বৈচিত্র্য সংরক্ষণ এবং পরিচালনের কাজ ঠিকমতো করা যায়।


    উল্লেখ করা যায়, উপকূলবর্তী এলাকার পরিবেশ সংরক্ষণ ও সুরক্ষার কাজ ঠিকমতো চালাতে কেন্দ্রীয় পরিবেশ ও বন মন্ত্রক ১৯৯১ সালে প্রথম উপকূলবর্তী এলাকা নিয়ন্ত্রণ বিজ্ঞপ্তি জারি করেছিল। পর্যায়ক্রমে তা ২০১১ সালে সংশোধন করা হয়েছিল।


    CG/DM

    
    
    (Release ID: 1557708) Visitor Counter : 80
    
    
      Read this release in: English