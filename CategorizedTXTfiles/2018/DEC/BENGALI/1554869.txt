      অর্থমন্ত্রক

      রিজার্ভ ব্যাঙ্কের পঞ্চম দ্বি-মাসিক আর্থিক নীতি সংক্রান্ত অর্থ মন্ত্রকের বিবৃতি
      Posted On: 06 DEC 2018 4:15PM by PIB Kolkata


    নয়াদিল্লি, ৬ ডিসেম্বর, ২০১৮


    অর্থনীতির চলতি ধারা ও ভবিষ্যৎ সম্ভাবনা মূল্যায়নের ভিত্তিতে আর্থিক নীতি কমিটি তাদের পঞ্চম দ্বি-মাসিক বিবৃতি বুধবার (৫ ডিসেম্বর, ২০১৮) প্রকাশ করেছে। তাতে রেপো রেট (যে সুদের হারে রিজার্ভ ব্যাঙ্ক বাণিজ্যিক ব্যাঙ্কগুলিকে ধার দেয়) সংক্রান্ত নীতি বজায় রেখে ৬.৫ শতাংশতে বেঁধে রাখার সিদ্ধান্ত গৃহীত হয়েছে।


    রিজার্ভ ব্যাঙ্কের অক্টোবর, ২০১৮-তে অনুষ্ঠিত চতুর্থ বৈঠকে গড় অভ্যন্তরীণ বৃদ্ধির (জিডিপি) পূর্বাভাস ৭.৪ শতাংশ থাকবে বলে জানানো হয়েছিল। এবারের বৈঠকেও জিডিপি-র আগাম আভাস একই রাখা হয়েছে। ২০১৮-১৯ ও ২০১৯-২০-র প্রথম ত্রৈমাসিকে মুদ্রাস্ফীতির আগাম আভাস অক্টোবরে প্রকাশিত হারের থেকে কম ধরা হয়েছে।


    অর্থনীতি বিষয়ক দপ্তরের সচিব শ্রী সুভাষ চন্দ্র গার্গ এক বিবৃতিতে জানিয়েছেন যে রিজার্ভ ব্যাঙ্কের আর্থিক নীতি কমিটির বৃদ্ধি মুদ্রাস্ফীতি সংক্রান্ত চিন্তাভাবনায় সরকারের এই সংক্রান্ত মূল্যায়নের সঙ্গে মিল রয়েছে। শ্রী গার্গ বলেন, সরকার আর্থিক নীতি কমিটির মূল্যায়ন গ্রহণ করেছে। রেপো রেট একই হারে বজায় রাখার নীতিগত সিদ্ধান্তটি সরকার ইতিমধ্যে লক্ষ্য করেছে। এই নীতিগত সিদ্ধান্তে সম্ভবত সামান্য হের-ফেরের প্রয়োজন ছিল বলেও তিনি জানান।


    রিজার্ভ ব্যাঙ্ক সিদ্ধান্ত নিয়েছে ২০১৯-এর জানুয়ারি থেকে ছয়টি ত্রৈমাসিক কিস্তিতে এস এল আর (বাণিজ্যিক ব্যাঙ্কগুলির তহবিলের যে অংশ বাধ্যতামূলকভাবে সরকারি ঋণপত্রে তুলে রাখতে হয়) হারে ১৯.৫ শতাংশ থেকে কমিয়ে ১৮ শতাংশ করবে।


    অর্থনীতি বিষয়ক সচিত শ্রী গার্গ আরও বলেন, এই সিদ্ধান্ত সরকারি ঋণপত্রের ক্ষেত্রকে কিছুটা প্রভাবিত করবে।


    SSS/SC/DM

    
    
    (Release ID: 1554869) Visitor Counter : 32
    
    
      Read this release in: English