      তথ্যওসম্প্রচারমন্ত্রক

      গ্রামীণ সাংবাদিকতা বিষয়ে পিআইবি-র কর্মশালা
      Posted On: 07 DEC 2018 6:12PM by PIB Kolkata


    নামচি (সিকিম), ০৭ ডিসেম্বর, ২০১ ৮


    সিকিমের নামচি-তে আজ ‘বার্তালাপ’ শীর্ষক এক গণমাধ্যম কর্মশালার আয়োজন করা হয়। দক্ষিণ, পশ্চিম এবং পূর্ব সিকিমের কিছু অংশে কর্মরত সংবাদ কর্মীরা, চিত্র ও ভিডিও সাংবাদিক এবং সোশ্যাল মিডিয়ায় ব্লগাররা এই কর্মশালায় অংশ নিয়েছেন। নামচি নগর নিগমের চেয়ারম্যান শ্রী উদয় চন্দ্র রাই অনুষ্ঠানে প্রধান অতিথি হিসাবে উপস্থিত ছিলেন। সিকিম প্রেস ক্লাবের সভাপতি শ্রী জোসেফ লেপচা উপস্থিত ছিলেন বিশেষ অতিথি হিসাবে।


    গ্যাংটকের প্রেস ইনফরমেশন ব্যুরো-র পক্ষ থেকে সিকিমের গ্রামাঞ্চলে কর্মরত সাংবাদিকদের জন্য এই কর্মশালার আয়োজন করা হয়। নামচির সাউথ ডিস্ট্রিক্ট অফিসার্স ক্লাবে এই কর্মশালা হয়।


    অনুষ্ঠানে প্রধানমন্ত্রী ফসল বিমা যোজনা সহ কেন্দ্রীয় সরকারের গুরুত্বপূর্ণ কর্মসূচিগুলির বিষয়ে এই অনুষ্ঠানে আলোচনা করা হয়। নাবার্ডের জেলা বিকাশ ম্যানেজার শ্রী টেম্পা চোডা ভুটিয়া কেন্দ্রীয় সরকারের এইসব প্রকল্পগুলির রূপায়ণ বিষয়ে সাংবাদিকদের অবহিত করেন। সিকিম প্রেস ক্লাবের সভাপতি শ্রী জোসেফ লেপচা সাংবাদিক ও গণমাধ্যম সংগঠনগুলির বিশ্বাসযোগ্যতা প্রতিষ্ঠার ওপর জোর দেন।


    পিআইবি-র আধিকারিক শ্রীমতী শিখা বরাইলি, সোশ্যাল মিডিয়া কিভাবে বিভিন্ন ধরণের সরকারি কর্মসূচি ও নীতির প্রচারের ক্ষেত্রে গুরুত্বপূর্ণ ভূমিকা নিচ্ছে, সে বিষয়ে বক্তব্য পেশ করেন।


    CC /PB / SB

    
    
    (Release ID: 1555236) Visitor Counter : 35
    
    
      Read this release in: English