      তথ্যওসম্প্রচারমন্ত্রক

      তিনদিনব্যাপী ভারত-চিন চলচ্চিত্র উৎসব ২২ ডিসেম্বর থেকে শুরু
      Posted On: 20 DEC 2018 4:30PM by PIB Kolkata


    নয়াদিল্লি, ২০ ডিসেম্বর, ২০১৮


    দুই দেশের মধ্যে মানুষের সঙ্গে মানুষের যোগাযোগ আরও বাড়াতে এবং সাংস্কৃতিক বোঝাপড়া গভীরতর করতে আগামী ২২-২৪ ডিসেম্বর তিনদিনব্যাপী ভারত-চিন চলচ্চিত্র উৎসবের আয়োজন করা হয়েছে। কেন্দ্রীয় তথ্য ও সম্প্রচার মন্ত্রকের চলচ্চিত্র উৎসব নির্দেশালয় নতুন দিল্লির সিরি ফোর্ট প্রেক্ষাগৃহে (দ্বিতীয়) এই উৎসবের আয়োজন করছে।


    তিনদিনের এই চলচ্চিত্র উৎসবে চিনের চারটি এবং তিনটি ভারতীয় সিনেমা দেখানো হবে। উৎসবের উদ্বোধনী ছবি জ্যাকি চ্যান নির্দেশিত ‘চাইনিজ জোডিয়াক’। ভারতীয় সিনেমাগুলির মধ্যে রয়েছে হিন্দি ছবি ‘দঙ্গল’, বাংলা ছবি ‘মাছের ঝোল’ এবং মারাঠি ছবি ‘ভেন্টিলেটর’। প্রদর্শনের সময় প্রতিটি ছবির ইংরাজিতে সাবটাইটেল থাকবে।


    এই চলচ্চিত্র উৎসবে দর্শকদের জন্য কোন প্রবেশ মূল্য থাকছে না। যে কোন ব্যক্তি বৈধ সচিত্র পরিচয়পত্র নিয়ে প্রেক্ষাগৃহে প্রবেশ করতে পারবেন। আগে এলে আগে পাবেন – এই ভিত্তিতে আসন সংখ্যা নির্দিষ্ট করা হয়েছে। সিরি ফোর্ট প্রেক্ষাগৃহের ৫ নম্বর প্রবেশ দ্বার দিয়ে চলচ্চিত্র প্রেমীরা ঢুকতে পারবেন।


    CC/BD/DM

    
    
    (Release ID: 1556815) Visitor Counter : 125
    
    
      Read this release in: English