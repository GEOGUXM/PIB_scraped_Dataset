      রেলমন্ত্রক

      সাঁতরাগাছি স্টেশনে বর্তমান ফুট ওভার ব্রিজের নতুন সিঁড়ি উদ্বোধন
      Posted On: 10 DEC 2018 6:22PM by PIB Kolkata


    কলকাতা, ১ ০ ডিসেম্বর, ২০১ ৮


    সাঁতরাগাছি স্টেশনে যাত্রীদের স্বার্থে বর্তমান ফুট ওভার ব্রিজের নতুন সিঁড়ি উদ্বোধন হয়েছে। প্রবীণ রেলযাত্রী শ্রী মণীন্দ্র সরকার আজ এক অনুষ্ঠানে নতুন এই সিঁড়ি পথের উদ্বোধন করেন। সাঁতরাগাছি স্টেশনে ফুট ওভার ব্রিজের অতিরিক্ত যাত্রী চাপ সামাল দিতে যুদ্ধকালীন ভিত্তিতে নতুন এই সিঁড়ি পথটি নির্মাণ করা হয়েছে। দক্ষিণ-পূর্ব রেলের জেনারেল ম্যানেজার শ্রী পি এস মিশ্র নতুন এই সিঁড়ি পথ নির্মাণের নির্দেশ দেন। রেকর্ড এক মাসের সময়ে এই সিঁড়ি পথ নির্মাণের কাজ শেষ হয়েছে। যাত্রীরা নতুন এই সিঁড়ি পথ দিয়ে কোণা এক্সপ্রেসওয়ের দিকে নামতে পারবেন। কলকাতার দিক থেকে আসা-যাওয়ার সময়ে অধিকাংশ যাত্রী এই সিঁড়ি পথ ব্যবহার করে থাকেন। এর আগে বর্তমান ফুট ওভার ব্রিজটিতে একই দিকে যাত্রীরা নামা-ওঠা করতেন। নতুন এই সিঁড়ি পথ তৈরি হওয়ার ফলে যাত্রীরা এখন অন্যদিকে নামার সুযোগ পাবেন। এর দরুণ জনবহুল সাঁতরাগাছি স্টেশনে অতিরিক্ত যাত্রী ভিড় সামাল দেওয়া সম্ভব হবে।


    নতুন আরও একটি ফুট ওভার ব্রিজ নির্মাণের কাজ পুরোদমে চলছে। আগামী জানুয়ারি মাসের শেষের দিকে এটি চালু হয়ে যাবে বলে আশা করা হচ্ছে।


    ***


    SSS/BD / SB

    
    
    (Release ID: 1555417) Visitor Counter : 30
    
    
      Read this release in: English