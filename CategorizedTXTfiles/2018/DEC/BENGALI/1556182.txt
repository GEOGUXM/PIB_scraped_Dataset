      পরমাণুশক্তিদপ্তর

      পরমাণু শক্তি বিভাগের কাজের বর্ষশেষের পর্যালোচনা- ২০১৮
      Posted On: 17 DEC 2018 3:21PM by PIB Kolkata


    নয়াদিল্লি, ১৭ ডিসেম্বর , ২০১৮


    ২০১৮ সালে পরমাণু শক্তি বিভাগ দেশের শক্তি নিরাপত্তার জন্য এবং সমাজ কল্যাণে বেশকিছু গুরুত্বপূর্ণ উদ্যোগ নিয়েছে। জাতি গঠনের ক্ষেত্রে এইসব উদ্যোগ বিশেষভাবে তাৎপর্যপূর্ণ।


    ২০১৮-র ১০ই ডিসেম্বর কাইগা পরমাণু শক্তি উৎপাদন কেন্দ্রের ১ নং ইউনিট একটানা ৯৪১ দিন উৎপাদন চালিয়ে এক বিশ্বরেকর্ড করেছে। এরফলে ইংল্যান্ডের হেইমাস-এর পরমাণু বিদ্যুৎ উৎপাদন কেন্দ্রের নিরবচ্ছিন্নভাবে ৯৪০ দিন বিদ্যুৎ উৎপাদনের রেকর্ড ভেঙে গেছে। এই ঘটনা থেকে আমাদের দেশের পারমাণবিক শক্তি উৎপাদন দক্ষতা প্রমাণিত হয়েছে।


    গুজরাটের কাকরাপারে এবং রাজস্হানে ৭০০ মেগাওয়াট বিদ্যুৎ উৎপাদন ক্ষমতা সম্পন্ন প্রেশারাইজড হেভি ওয়াটার পরমাণু চুল্লীগুলি নির্মাণের কাজ এগিয়ে চলেছে। এই বছরের মধ্যেই অন্ততঃ একটি চুল্লী ক্রিটিক্যাল পর্যায়ে পৌঁছাবে এবং পরবর্তী সময়ে প্রত্যেক বছর একটি করে চুল্লী এই পর্যায়ে উত্তীর্ণ হবে। গুজরাটের কাকরাপারের পারমাণবিক বিদ্যুৎ উৎপাদন কেন্দ্রের ২য় ইউনিটের কাজ ২০১৮-র সেপ্টেম্বর মাসেই অর্থাৎ নির্দিষ্ট সময়সীমার সাড়ে তিন মাসে আগেই সম্পূর্ণ হয়েছে। এই কেন্দ্রটি আধুনিকীকরণের কাজ চলছিল।


    এই বছরেরই মার্চ মাসে ফাস্ট ব্রিডার টেস্ট রিঅ্যাক্টার ৩০ মেগাওয়াট বিদ্যুৎ উৎপাদনের পর্যায়ে পৌঁছেছে। এই চুল্লীটির টার্বো জেনারেটারটিকে গ্রিডের সঙ্গে যুক্ত করার ফলে ৬.১ মেগাওয়াট করে বিদ্যুৎ এই গ্রিডে যোগান দেওয়া হচ্ছে। এই বছরেরই সেপ্টেম্বর মাসে ট্রম্বেতে অপ্সরা-ইউ নামে একটি সুইমিং পুলের মতো পরমানু চুল্লি কার্যকর হয়েছে। এই চুল্লি থেকে বিভিন্ন ধরণের আইসোটোপ উৎপাদন করা হবে এবং তা পরমানু ও বস্তু বিজ্ঞানীদের এবং চুল্লীর নক্সাকারীদের কাজে লাগবে। আমাদের দেশে উদ্ভাবিত এই প্রযুক্তিটি পরমানু শক্তিক্ষেত্রে নবাগতদের সঙ্গে ভাগ করে নেওয়া যেতে পারে।


    সাইক্লোন-৩০ নামে দেশের বৃহত্তম মেডিক্যাল সাইক্লোট্রোন থেকে ৩০ এম-ই-ভি পরিমাণ বিম পাওয়া গেছে। এই সাইক্লোট্রোন থেকে সমগ্র পূর্ব ভারতের রেডিয়ো আইসোটোপের প্রয়োজন মেটানো সম্ভব হবে। এছাড়াও দেশের প্যালভিয়াম ১০৩ এবং জার্মেনিয়াম ৬৮-এর প্রয়োজনও এই সাইক্লোট্রনটি মেটাতে পারবে। অন্যদিকে বস্তু বিজ্ঞান এবং পরমানু পদার্থ বিদ্যায় উচ্চতর গবেষণার জন্য প্রয়োজনীয় বিমলাইন এখান থেকে পাওয়া যাবে।


    আমাদের দেশে সুলভ মূল্যে ক্যানসারের জন্য কার্যকর ওষুধ পরমাণু শক্তি বিভাগের উদ্যোগেই উদ্ভাবিত হয়েছে। ক্যানসার নির্ণয় এবং তার চিকিৎসার জন্য ২০টি রেডিও ফার্মাসিউটিক্যাল এবং দুটি রেডিও নিউক্লাইড জেনারেটার বসানো হয়েছে। এই বছরের এপ্রিল মাসে মার্কিন যুক্তরাষ্ট্রের বিখ্যাত ফার্মি ল্যাবের সঙ্গে পরমানু শক্তি বিভাগ নিউট্রিনো পদার্থবিদ্যা ক্ষেত্রে সহযোগিতা সংক্রান্ত একটি আন্তঃসরকারি চুক্তি স্বাক্ষরিত হয়েছে। অনুরূপভাবে এ বছরের মার্চ মাসে ভারত ও ফ্রান্সের মধ্যে বিশেষ প্রযুক্তিতে দুটি পরমানু শক্তির উৎপাদনযোগ্য চুল্লি স্হাপন বিষয়ে একটি চুক্তি স্বাক্ষরিত হয়েছে। এ বছরের ফেব্রুয়ারী মাসে আমাদের পরমানু শক্তি বিভাগ এবং কানাডার প্রাকৃতিক সম্পদ বিভাগের মধ্যে পরমানুবিজ্ঞান ও প্রযুক্তি ক্ষেত্রে সহযোগিতার জন্য এক চুক্তি স্বাক্ষরিত হয়েছে। ভিয়েতনামের ভিনাটম সংস্হার সঙ্গে এ বছরের মার্চ মাসে কর্মী প্রশিক্ষণ এবং কার্যক্ষমতা বৃদ্ধির জন্য এক সমঝোতা স্মারক স্বাক্ষরিত হয়েছে।


    CG/PB /NS/… 17 December, 2018… 523

    
    
    (Release ID: 1556182) Visitor Counter : 8