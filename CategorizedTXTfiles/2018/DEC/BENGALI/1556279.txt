      সামাজিকন্যায়ওক্ষমতায়নমন্ত্রক

      সামাজিক ন্যায় ও কর্মসংস্হান মন্ত্রকের কাজের বার্ষিক পর্যালোচনা ২০১৮
      Posted On: 17 DEC 2018 7:02PM by PIB Kolkata


    নয়াদিল্লি, ১৭ ডিসেম্বর , ২০১৮


    সামাজিক ন্যায় ও কর্মসংস্হান মন্ত্রকের লক্ষ্য হচ্ছে, এমন এক অন্তর্ভুক্ত সমাজ গঠন, যেখানে সমাজের দুর্বলতর শ্রেণীর মানুষেরা, তাদের বিকাশের জন্য উপযুক্ত সুযোগ পেয়ে, নিরাপদ ও মর্যাদাপূর্ণ জীবনযাপন করতে পারবেন। এই মন্ত্রক সেইসব মানুষের শিক্ষাগত, অর্থনৈতিক, সামাজিক উন্নয়ন এবং পুর্নবাসনের জন্য সহায়তার মধ্য দিয়ে, ক্ষমতায়ণের উদ্যোগ নিয়ে থাকে। সমাজের দুর্বলতর গোষ্ঠীর মানুষের মধ্যে তপশিলীপ জাতি, অন্যান্য অনগ্রসর শ্রেণী, প্রবীণ নাগরিকদের জন্য প্রকল্প, নেশার আসক্ত, তৃতীয় লিঙ্গের মানুষ, ভিক্ষাজীবি বিজ্ঞাপিত নতুন এবং যাযাবর উপজাতিভুক্ত মানুষেরা রয়েছেন।


    এই মন্ত্রক তপশিলী জাতিভুক্ত ছাত্রছাত্রীদের জন্য স্কলারশীপ ২০১৯-২০ বর্ষ পর্যন্ত অর্থাৎ তিন বছরের জন্য চালিয়ে যাওয়ার সিদ্ধান্ত নিয়েছে। এই প্রকল্পের জন্য ২০১৮-১৯-এ ৩০০০ কোটি টাকা বরাদ্দ করা হয়েছে।


    তপশিলী জাতি ছাত্রছাত্রীদের জন্য জাতীয় ফেলোশীপ প্রকল্প ২০১৯-২০ পর্যন্ত তিন বছরের জন্য সংশোধিত ও অব্যাহত রাখার সিদ্ধান্ত নেওয়া হয়েছে। ২০১৮-১৯ বর্ষে এই প্রকল্পের জন্য বাজেটে ১৫ কোটি টাকা বরাদ্দ করা হয়েছে।


    এছাড়া তপশিলী জাতির ছাত্রছাত্রীদের উচ্চশিক্ষার জন্য কেন্দ্রীয় বৃত্তি প্রকল্পটি ২০১৮-র অক্টোবরে সংশোধন করা হয়েছে। এই প্রকল্পের ১৫০০ নতুন বৃত্তি এবং ছাত্রীদের জন্য ৩০ % সংরক্ষণের সংস্হান রাখা হয়েছে।


    অন্যদিকে প্রধানমন্ত্রী আদর্শ গ্রাম যোজনার অধীনে তপশিলী জাতি অধ্যুষিত গ্রামগুলির উন্নয়নে উদ্যোগ এ বছরেও অব্যাহত রাখা হয়েছে।


    CG/PB /NS/… 17 December, 2018… 331

    
    
    (Release ID: 1556279) Visitor Counter : 82