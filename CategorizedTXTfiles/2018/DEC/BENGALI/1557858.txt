      আবাসনএবংশহরাঞ্চলেরদারিদ্র্যদূরীকরণমন্ত্রক

      কেন্দ্রীয় আবাসন ও নগরোন্নয়ন মন্ত্রকের কাজের বার্ষিক পর্যালোচনা ২০১৮
      নগর পুনরুজ্জীবনে স্মার্ট সিটি প্রকল্প রূপায়ণ

      Posted On: 31 DEC 2018 12:10PM by PIB Kolkata

    নয়াদিল্লি , ২ ৯ ডিসেম্বর, ২০১ ৮


    দেশের নগর পুনরুজ্জীবনের লক্ষ্যে সারা দেশে ২ লক্ষ ৫ হাজার ১৮ কোটি টাকা ব্যয়ে যে স্মার্ট সিটি মিশন রূপায়ণের কাজ চলছে, তাতে ৫ হাজারেরও বেশি শহরের নবীকরণ ও পুনরুজ্জীবন হবে। এছাড়াও, প্রধানমন্ত্রী আবাস যোজনা (পৌর)-র অধীনে ৬৫ লক্ষ গৃহ নির্মাণের কাজের অনুমোদন দেওয়া হয়েছে। অম্রুত প্রকল্পে শহরাঞ্চলে জল সরবরাহ, নিকাশী এবং পরিচ্ছন্নতা পরিকাঠামো গড়ে তোলার জন্য ৭৭ হাজার ৬৪০ কোটি টাকার প্রকল্প অনুমোদন করা হয়েছে। শহরগুলির পরিবহণ ব্যবস্থাকে সময়োপযোগী করে গড়ে তোলার জন্য দেশের অনেকগুলি শহরে মেট্রো রেল ব্যবস্থা চালু করার উদ্যোগ নেওয়া হয়েছে।


    স্মার্ট সিটি প্রকল্প নির্বাচনের চতুর্থ পর্যায়ে ১০০টি শহরকে চিহ্নিত করা হয়েছে। এই ১০০টি শহরে ২ লক্ষ কোটি টাকা ব্যয়ে ৫ হাজার ১৫১টি প্রকল্প রূপায়ণের কাজ চলছে। এছাড়া, ১০ হাজার ১১৬ কোটি টাকা ব্যয়ে ৫৩৪টি কাজ সম্পূর্ণ হয়েছে। ৪৩ হাজার ৪৯৩ কোটি টাকা ব্যয়ে ১১৭৭টি প্রকল্পের কাজের সূচনা হয়েছে। ৩৮ হাজার ২০৭ কোটি টাকা ব্যয়ে ৬৭৭টি প্রকল্পের দরপত্র আহ্বান করা হয়েছে। শহরে বাস-যোগ্যতার নিরিখে ১১১টি শহরের জন্য শহরে বসবাসের সূচক চালু করা হয়েছে। দেশের বেশ কিছু উচ্চ শিক্ষা প্রতিষ্ঠানে স্মার্ট সিটি ফেলোশিপ এবং ইন্টার্নশিপ কর্মসূচি চালু করা হয়েছে। শহরগুলির মধ্যে উদ্ভাবনী প্রকল্প নির্বাচনের জন্য প্রতিযোগিতার ব্যবস্থা হয়েছে।


    স্মার্ট সিটি মিশনের আওতায় যেসব শহরকে নির্বাচন করা হয়েছে, সেখানকার সড়ক, জল সরবরাহ, সৌরবিদ্যুৎ ব্যবস্থা সহ বিভিন্ন ক্ষেত্রে উন্নয়নের উদ্যোগ নেওয়া হয়েছে। ২০১৮ সালে জুলাই মাসে ডিজিটাল আর্থিক লেনদেন ব্যবস্থা চালু করায় উৎসাহদানের লক্ষ্যে স্মার্ট সিটি ডিজিটাল লেনদেন পুরস্কার চালু করা হয়েছে।


    CG/PB/SB

    
    
    (Release ID: 1557858) Visitor Counter : 24
    
    
      Read this release in: English