      অর্থমন্ত্রক

      কলকাতায় ভারত আন্তর্জাতিক মেগা বাণিজ্য মেলায় করদাতাদের জন্য আয়কর দপ্তরের লাউঞ্জ
      Posted On: 14 DEC 2018 6:26PM by PIB Kolkata


    কলকাতা, ১ ৪ ডিসেম্বর, ২০১ ৮


    এ মাসের ১৪ – ২৫ ডিসেম্বর কলকাতায় আয়োজিত ভারত আন্তর্জাতিক মেগা বাণিজ্য মেলায় আয়কর দপ্তরের পক্ষ থেকে করদাতাদের জন্য একটি লাউঞ্জ খোলা হয়েছে । কর সংক্রান্ত আইন ও অন্যান্য বিষয়ে জনসচেতনতা গড়ে তোলার লক্ষ্যেই এই উদ্যোগ নেওয়া হয়েছে। অতীত দিনে নতুন দিল্লি , মুম্বাই এবং ভুবনেশ্বরের কয়েকটি স্থানে করদাতাদের মধ্যে প্রত্যক্ষ কর সংক্রান্ত আইনগুলি বিষয়ে সচেতনতা গড়ে তোলার জন্য এই ধরণের লাউঞ্জ খোলা হয়েছিল। এছাড়া, এই লাউঞ্জের মাধ্যমে আয়কর দপ্তর এবং স্কুলের ছাত্রছাত্রী সাধারণ যুবক, যারা ভবিষ্যতে আয়করদাতা হয়ে উঠবে, তাদের সঙ্গে একটি সরাসরি যোগাযোগ গড়ে ওঠে।


    করদাতাদের জন্য এই ধরণের লাউঞ্জে সাধারণত কিভাবে ‘প্যান’ – এর জন্য আবেদন জানাতে হয়, আধারের সঙ্গে তা সংযুক্ত করতে হয় এবং অন্যান্য প্যান সংক্রান্ত প্রশ্নের জবাব দেওয়া হয়। অন্যদিকে, ই-ফাইলিং এবং বিভিন্ন ধরণের ফর্ম বিষয়েও জানানো হয়। এছাড়াও, বিনামূল্যে টিআরপি-র মতো পরিষেবা এখান থেকে দেওয়া হয়। করদাতাদের জন্য তথ্য সম্বলিত বিভিন্ন পুস্তিকা ই-ফরম্যাট এবং কাগজে ছাপা অবস্থায় দেওয়া হয়। এই লাউঞ্জেই অংশগ্রহণকারীরা ‘পরিচ্ছন্ন অর্থ’ – এর আন্দোলনকে সমর্থন বিষয়ে শপথ গ্রহণের ব্যবস্থা থাকে। কম বয়সীদের মধ্যে ভবিষ্যতে করদান বিষয়ে বোধ গড়ে তুলতে এবং তাদের উৎসাহিত করতেও এই লাউঞ্জে ‘ভারচ্যুয়াল রিয়েলিটি গেম’ – এর ব্যবস্থা থাকে। দেশ গঠনের কাজে করদাতাদের ভূমিকা বিষয়ে নাটক এবং ক্যুইজ প্রতিযোগিতার মধ্য দিয়ে এই ধরণের লাউঞ্জের প্রচার চালানো হয়। এছাড়া, শিশুদের জন্য অঙ্কণ প্রতিযোগিতার ব্যবস্থাও থাকে।


    কোনও করদাতা কর সংক্রান্ত সমস্যা বিষয়ে এই লাউঞ্জ থেকে তথ্য ও সহায়তা পেতে পারেন। তাই, এর মাধ্যমে যে কেবলমাত্র আয়কর দপ্তরের প্রচারের ব্যবস্থা হয় শুধু তাই নয়, এই দপ্তরের গুরুত্বও বৃদ্ধি পায়। কেন্দ্রীয় প্রত্যক্ষ কর পর্ষদের আয়কর ডাইরেক্টরেটের পক্ষ থেকে এই প্রথম কলকাতায় এই ধরণের লাউঞ্জ খোলার উদ্যোগ নেওয়া হয়েছে।


    CG/PB / SB

    
    
    (Release ID: 1556013) Visitor Counter : 43
    
    
      Read this release in: English