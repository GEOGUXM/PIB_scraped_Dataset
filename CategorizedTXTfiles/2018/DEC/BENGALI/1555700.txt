      বিদেশমন্ত্রক

      সুন্দরবন কৃষ্টি মেলা ও লোক সংস্কৃতি উৎসবের প্রাঙ্গণে পাসপোর্ট পরিষেবা শিবির
      Posted On: 12 DEC 2018 5:57PM by PIB Kolkata


    কলকাতা, ১২ ডিসেম্বর, ২০১ ৮


    আগামী ২০ থেকে ২৯ ডিসেম্বর দক্ষিণ ২৪ পরগনার কুলতলিতে সুন্দরবন কৃষ্টি মেলা ও লোক সংস্কৃতি উৎসব চলাকালীন কেন্দ্রীয় বিদেশ মন্ত্রকের অধীন আঞ্চলিক পাসপোর্ট দপ্তর একটি পাসপোর্ট পরিষেবা শিবিরের আয়োজন করেছে।


    পাসপোর্টের জন্য আবেদনকারীদের উদ্দেশে বলা হয়েছে যে, নিজেদের অনলাইন অ্যাপ্লিকেশন রেফারেন্স নম্বর (এআরএন)-সহ প্রয়োজনীয় সব নথি, অর্থাৎ পরিচয়পত্র, ঠিকানা ও জন্ম তারিখের প্রমাণপত্র আসল ও ফটোকপি সঙ্গে করে নিয়ে আসতে হবে। পাসপোর্ট আবেদনের ক্ষেত্রে প্রয়োজনীয় নথি সংক্রান্ত বিস্তারিত তথ্য www.passportindia.gov.in – এই ওয়েবসাইটে পাওয়া যাবে।


    মেলায় কেবল নর্মাল ক্যাটাগরির পাসপোর্টের জন্যই আবেদন গ্রহণ করা হবে। প্রত্যেক দিন ৫০ জন আবেদনকারীর আবেদন গ্রহণ করা হবে। ২০ থেকে ২৯ ডিসেম্বরের মধ্যে পাসপোর্টের জন্য যাঁরা সাক্ষাৎ পাবেন, তাঁদের নাম উপরোক্ত ওয়েবসাইটে ১৭ ডিসেম্বর বিকেল সাড়ে তিনটে নাগাদ প্রকাশ করা হবে। আবেদনকারীদের পাসপোর্টের ফিজ অনলাইনের মাধ্যমে জমা দিতে হবে। মেলা প্রাঙ্গণে উপরোক্ত দিনগুলিতে কেবলমাত্র যাঁরা অ্যাপয়েনমেন্ট পেয়েছেন, তাঁদের আবেদন গ্রহণ করা হবে।


    SSS/ SC/ SB

    
    
    (Release ID: 1555700) Visitor Counter : 31
    
    
      Read this release in: English