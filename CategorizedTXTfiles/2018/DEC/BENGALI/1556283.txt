      পরিসংখ্যানএবংকর্মসূচিরূপায়ণমন্ত্রক

      পয়লা জানুয়ারী থেকে ন্যাশনাল স্যাম্পেল সার্ভে অফিস (এনএসএসও) কৃষকদের পারিবারিক আয়ের সমীক্ষা শুরু করবে বেতনহীন কর্মী ও স্বেচ্ছাসেবীদের নিয়েও প্রথমবার সরকারী সমীক্ষা হবে
      Posted On: 17 DEC 2018 7:30PM by PIB Kolkata


    কলকাতা, ১৭ ডিসেম্বর , ২০১৮


    আগামী পয়লা জানুয়ারী থেকে চালু হবে ৭৭-তম ন্যাশনাল স্যাম্পেল সার্ভে শুরু করে। এতে কৃষকদের পারিবারিক পরিস্হিতির সমীক্ষার ওপর বিশেষ গুরুত্ব আরোপ করা হবে। কলকাতায় আজ ৭৭তম জাতীয় সমীক্ষার প্রস্তুতি সংক্রান্ত প্রশিক্ষণ শিবিরে এনএসএসও-র মহানির্দেশক (সমীক্ষা) শ্রী দেবীপ্রসাদ মন্ডল বলেন, কৃষি ও কৃষক কল্যাণ মন্ত্রক এই সমীক্ষার ফলাফলের অপেক্ষায় রয়েছে। প্রধানমন্ত্রী শ্রী নরেন্দ্র মোদী ২০২২ সালের মধ্যে কৃষকদের আয় দ্বিগুন করার যে লক্ষ্য বেঁধে দিয়েছেন, তার জন্য এই সমীক্ষার ফলাফল খুবই গুরুত্বপূর্ণ বলে শ্রী মন্ডল জানান। তিনি আরো বলেন, কৃষক পরিবারের ওপর এই সমীক্ষা ইতিপূর্বে ১০ বছর পর পর করা হত। কিন্তু এইবার ৫ বছরের মধ্যেই আবারও কৃষকদের পারিবারিক পরিস্হিতি নিয়ে সমীক্ষা চালাতে চলেছে এনএসএসও। শেষবার বিগত ২০১৩ সালে এই একই বিষয়ের ওপর সমীক্ষা করা হয়েছিল। ক্ষেত্রীয় কর্মী-আধিকারিকরা বাড়ি বাড়ি ঘুরে এই প্রথম ট্যাবলেটে ব্রাউজার ভিত্তিক ডেটা ক্যাপচার প্রযুক্তির সফ্টওয়্যার ব্যবহার করে সমীক্ষা চালাবেন।


    কৃষক পরিবারদের সমীক্ষার গুরুত্বের কথা স্মরণ করিয়ে মহানিদেশক ক্ষেত্রীয় স্তরের কর্মীদের বলেন, সমীক্ষার পদ্ধতি সম্বন্ধে তাঁদের সঠিকভাবে জানতে হবে কারণ এর ফলাফলের ওপর সরকারের সিদ্ধান্ত গ্রহণ, পরিকল্পনা ও নীতি-প্রণয়নের মতো বিষয় নির্ভর করবে। সারা দেশে ৯৯৫০টি কৃষক পরিবারের ওপর এই সমীক্ষা চালিয়ে তথ্য সংগ্রহ করা হবে। আর পশ্চিমবঙ্গে ৭২৪টি কৃষক পরিবারে সমীক্ষা চালানো হবে বলে জানান ডেপুটি মহানির্দেশক শ্রী এ কে বিশ্বাস।


    এই সমীক্ষায় কৃষিকাজে যুক্ত কয়েকটি পরিবারের কৃষিকাজ থেকে আয় ও তাদের পারিবারিক সদস্যদের কৃষিকাজ ছাড়া অন্য অর্থ উপার্জনকারী কাজ থেকে আয়ের তথ্য জোগাড় করে, তা থেকে কৃষিকাজে নির্ভর পরিবারগুলির গড় মাসিক আয় হিসেব করা হবে। এই তথ্য কৃষি, সমবায় ও কৃষক-কল্যাণ, পশুপালন, দুগ্ধজাত পণ্যের ক্ষেত্র ও মৎস্যচাষের দপ্তর, কৃষিক্ষেত্রের ব্যয়ে ও মূল্য সংক্রান্ত কমিশন (সিএসিপি), নীতি নির্ধারক, গবেষক সহ বহু মানুষের কাজে লাগে।


    ২০১৯ সালে এনএসএসও একটি নতুন বিষয় সমীক্ষা চালু করবে। যারা বিনা পারিশ্রমিকে গার্হস্হ্য কাজকর্ম করেন বা অবৈতনিক সেবা-শুশ্রষা প্রদানকারী ও স্বেচ্ছাসেবীদের নিয়ে সমীক্ষা চালানো হবে। এর মাধ্যমে দেশে বেতন-প্রাপ্ত ও অবৈতনিক কর্মীদের পরিসংখ্যান পাওয়া যাবে।


    ৭৭তম জাতীয় স্যাম্পেল সার্ভেতে গ্রামীণ ঋণ প্রাপক সহ প্রতিষ্ঠানিক ও অপ্রতিষ্ঠানিক ঋণদাতাদের নিয়েও সমীক্ষা করা হবে। রিজার্ভ ব্যাঙ্কের অনুরোধে ছয় বছর পর আবার এই সমীক্ষা করবে এনএসএসও। সর্বভারতীয় স্তরে ১০ হাজার ও পশ্চিমবঙ্গে ৭২৮টি পরিবারের ওপর এই সমীক্ষা চালানো হবে বলেও জানালেন কলকাতার ডেপুটি মহানির্দেশক শ্রী বিশ্বাস।


    কলকাতায় আজ আঞ্চলিক প্রশিক্ষণ শিবিরে উপস্হিত ছিলেন এনএসএসও-র অতিরিক্ত মহানির্দেশক শ্রী টি কে সান্যাল সহ একাধিক উচ্চপদস্হ আধিকারিক।


    CG/BD /NS/… 17 December , 201 8 … 419

    
    
    (Release ID: 1556283) Visitor Counter : 78