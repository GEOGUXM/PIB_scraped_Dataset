      জাহাজচলাচলমন্ত্রক

      ভারতের অভ্যন্তরীণ জলপথ কর্তৃপক্ষের সহ-সভাপতি বিশেষ জলযান এমভি শঙ্করদেবের যাত্রা সূচনা করলেন
      Posted On: 10 DEC 2018 5:03PM by PIB Kolkata


    কলকাতা, ১ ০ ডিসেম্বর, ২০১ ৮


    ভারতের অভ্যন্তরীণ জলপথ কর্তৃপক্ষের সহ-সভাপতি শ্রী প্রবীর পাণ্ডে শনিবার (০৮ ডিসেম্বর) কলকাতার খিদিরপুরে বিআইএসএন জেটি থেকে নবনির্মিত বিশেষ রোল অন – রোল অফ জলযান এমভি শঙ্করদেবের যাত্রা সূচনা করেন। গুয়াহাটিতে ২ নম্বর জাতীয় জলপথ ব্রহ্মপুত্র নদে এই জলযানটিকে পরিবহণের কাজে ব্যবহার করা হবে। জলযান এমভি শঙ্করের মোট পরিবহণ ক্ষমতা ২৫ টন ওজনবিশিষ্ট ১২টি লরির সমান। সেই সঙ্গে, ২০০ জন যাত্রী পরিবহণ করার ক্ষমতাও এই জলযানের রয়েছে।


    এই উপলক্ষে, কর্তৃপক্ষের সহ-সভাপতি শ্রী পান্ডে বলেন, ব্রহ্মপুত্র নদে মাজুলি দ্বীপে বসবাসরত মানুষজন যাতায়াতের ক্ষেত্রে যে সমস্যার সম্মুখীন হন, এই জলযান চালু হলে সেই সমস্যা অনেকাংশে মিটবে। বহুদিন মাজুলি দ্বীপের সঙ্গে যাতায়াতের উপযুক্ত কোনও মাধ্যম ছিল না। তিনি আরও বলেন, যাতায়াতের ক্ষেত্রে এই জলযান ব্রহ্মপুত্রের মতো নদে সুদূরপ্রসারী প্রভাব ফেলবে। এই ধরণের জলযান গঙ্গা ও ব্রহ্মপুত্রের মতো বড় নদ-নদীগুলিতে নদী পারাপারের সেতুর প্রয়োজনীয়তা যেমন কমিয়েছে, তেমনই পরিবহণ খাতে ব্যয় কমিয়েছে এবং যাতায়াতের এক গুরুত্বপূর্ণ মাধ্যম হয়ে উঠেছে।


    উল্লেখ করা যেতে পারে, অসমে এই ধরণের আরও দুটি জলযান চালু রয়েছে। জলযান এমভি গোপীনাথ ধুবড়ি ও হাটসিঙ্গিমারির মধ্যে এবং অন্য জলযান এমভি ভূপেন হাজারিকা মাজুলি দ্বীপ থেকে নিয়ামতি পর্যন্ত চলাচল করে।


    ণতা এণ


    SSS/BD / SB

    
    
    (Release ID: 1555400) Visitor Counter : 27
    
    
      Read this release in: English