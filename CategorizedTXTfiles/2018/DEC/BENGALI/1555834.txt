      মানবসম্পদবিকাশমন্ত্রক

      বিদ্যালয় পাঠ্যক্রম অর্ধেক করার প্রস্তাব রয়েছে – শ্রী প্রকাশ জাভড়েকর
      Posted On: 13 DEC 2018 4:39PM by PIB Kolkata


    নয়াদিল্লি, ১৩ ডিসেম্বর, ২০১৮


    ছাত্রছাত্রীদেরকে তাঁদের মেধার পূর্ণ বিকাশে পর্যাপ্ত সময়-সুযোগ করে দিতে বর্তমান পাঠ্যক্রম কমিয়ে অর্ধেক করার প্রস্তাব রয়েছে বলে জানালেন কেন্দ্রীয় মানবসম্পদ উন্নয়ন মন্ত্রী শ্রী প্রকাশ জাভড়েকর। বৃহস্পতিবার (১২ই ডিসেম্বর) নতুন দিল্লীর ‘জাতীয় বাল ভবনে’ আয়োজিত কলা উৎসবের উদ্বোধন করে শ্রী জাভড়েকর একথা জানান। তিনি আরও বলেন, ছাত্রছাত্রীদেরকে তাঁদের মেধার বিকাশে যথাযথ সাহায্যের জন্য শিক্ষক-শিক্ষিকাদের দায়িত্ব সবথেকে বেশি। অষ্টম শ্রেণী থেকেই পড়ুয়ারা তাঁদের পড়াশোনার ব্যাপারে এতই মগ্ন থাকে যে নিজেদের মেধার প্রকৃত বিকাশে তারা পর্যাপ্ত সময় পায় না। এই বিষয়গুলিকে বিবেচনায় রেখে বিদ্যালয় পাঠ্যক্রম অর্ধেক করার প্রস্তাব রয়েছে বলে তিনি জানান।


    শ্রী জাভড়েকর বলেন, ২৬ কোটি বিদ্যালয়-পড়ুয়া এবং চার কোটি কলেজ-পড়ুয়া দেশের ভবিষ্যৎ। অনুষ্ঠানে, দেশের বৈচিত্র্যের মধ্যে ঐক্যকে যথাযথভাবে মঞ্চস্থ করার জন্য তিনি নৃত্য ও সঙ্গীতানুষ্ঠানের প্রশংসা করেন। জাতীয় শিক্ষা গবেষণা ও প্রশিক্ষণ পরিষদের নির্দেশক অধ্যাপক রুশিকেশ সেনাপতি অনুষ্ঠানে উপস্থিত ছিলেন। এবারের কলা উৎসবে কর্ণাটক বাদে সমস্ত রাজ্য ও কেন্দ্রশাসিত অঞ্চলের ৩৭০ জন বিদ্যালয়-পড়ুয়া অংশ নিয়েছেন। কেন্দ্রীয় বিদ্যালয় ও নবোদয় বিদ্যালয়ের ছাত্রছাত্রীরাও উৎসবে অংশ নিচ্ছে।


    CG/BD/DM

    
    
    (Release ID: 1555834) Visitor Counter : 32
    
    
      Read this release in: English