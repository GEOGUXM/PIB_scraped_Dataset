      माहिती आणि प्रसारण मंत्रालय

      डी डी किसानचा महिला किसान ॲवॉर्ड्‌स कार्यक्रम
      Posted On: 14 DEC 2018 5:02PM by PIB Mumbai


    नवी दिल्ली , 14 डिसेंबर 201 8


    डी डी किसान वाहिनीने आज ‘महिला किसान ॲवॉर्ड्‌स’ हा रिॲलिटी शो सुरु केला. 17 डिसेंबरपासून प्रसारित होणाऱ्या या कार्यक्रमात देशभरातील महिला शेतकरी सहभागी होतील.


    या शोमधील स्पर्धकांची निवड भारतीय कृषी संशोधन परिषदेने केली आहे. प्रत्येक भागात दोन महिला त्यांच्या कामगिरीबाबत माहिती देतील. परिक्षकांकडून त्यांचे मूल्यमापन केले जाईल. सर्वाधिक गुण मिळवणाऱ्या पाच स्पर्धक महिला अंतिम फेरीत पोहोचतील. यातून एका विजेत्याची घोषणा केली जाईल.


    प्रसारभारतीचे अध्यक्ष डॉ. ए. सूर्यप्रकाश यांनी डी डी किसानच्या चमूचे अभिनंदन केले. या कार्यक्रमातून केवळ मनोरंजनच होणार नाही तर जनजागृतीही होईल असे ते म्हणाले.


    महिला किसान ॲवॉर्ड्‌स हा वास्तवावर आधारित रिॲलिटी शो असल्याचे मत दूरदर्शनच्या महासंचालक सुप्रिया साहू यांनी व्यक्त केले.


    N.Sapre/S.Kane/P.Malandkar


    

    
    (Release ID: 1555982) Visitor Counter : 30
    
    
      Read this release in: English