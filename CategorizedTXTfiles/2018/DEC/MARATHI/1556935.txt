      संरक्षण मंत्रालय

      162 व्या पेंशन लोक अदालतीचे मुंबईत आयोजन
      Posted On: 20 DEC 2018 2:37PM by PIB Mumbai


    मुंबई, 20 डिसेंबर 201 8


    162 व्या संरक्षण पेंशन अदालतीचे मुंबईतल्या भारतीय नौदल खलाशी संस्था ‘सागर’ येथे 19 आणि 20 डिसेंबर 2018 ला आयोजन करण्यात आले होते. या अदालतीत संरक्षण क्षेत्रातील निवृत्तीधारकांच्या विविध समस्या मांडल्या गेल्या. मुंबई आणि आसपासच्या परिसरात राहणारे संरक्षण विभागाचे माजी कर्मचारी यावेळी उपस्थित होते.


    संरक्षण मंत्रालयाच्या अखत्यारितील संरक्षण महालेखापाल कार्यालयाच्या मुख्य संरक्षण लेखा नियंत्रक (नौदल) शाखेने ही अदालत आयोजित केली होती. या कार्यक्रमाचे प्रमुख पाहुणे माजी लष्कर अधिकारी कुलदीप सिंग ब्रार हे होते तसेच भारतीय लष्कराच्या तिन्ही दलांचे आणि तटरक्षक दलाचे अधिकारीही उद्‌घाटन समारंभाला उपस्थित होते. संरक्षण विभागाच्या निवृत्ती वेतन मंजुरी प्राधिकरण कार्यालयाचे प्रतिनिधी, हवाई दल आणि इतर विभागांचे प्रतिनिधी तसेच बँक ऑफ इंडिया तसेच पंजाब नॅशनल बँकेचे प्रतिनिधी या समस्या ऐकून त्यांचे निवारण करण्यासाठी उपस्थित होते.


    या अदालतीत सेवा निवृत्त अधिकारी आणि कर्मचाऱ्यांच्या 166 तक्रारींचा निपटारा करण्यात आला. यापैकी 55 प्रकरणं त्वरित निकाली काढण्यात आली तर उर्वरित 111 प्रकरणांचा निपटारा लवकरच केला जाणार आहे.


    N.Sapre /R.Aghor/P.Malandkar


    

    
    (Release ID: 1556935) Visitor Counter : 13