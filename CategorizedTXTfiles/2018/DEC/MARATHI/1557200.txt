      गृह आणि शहरी व्यवहार मंत्रालय

      माजी पंतप्रधान भारतरत्न अटल बिहारी वाजपेयी यांची समाधी ‘सदैव अटल’ उद्या राष्ट्राला समर्पित होणार
      Posted On: 24 DEC 2018 4:21PM by PIB Mumbai


    नवी दिल्ली , 24 डिसेंबर 201 8


    माजी पंतप्रधान भारतरत्न अटल बिहारी वाजपेयी यांच्या बहुआयामी व्यक्तीमत्वाचे पदर उलगडून सांगणारी त्यांची समाधी ‘सदैव अटल’ उद्या राष्ट्राला समर्पित केली जाणार आहे. वाजपेयी यांच्या निधनानंतर बांधण्यात आलेल्या या समाधीमधून कवी, सहृदयी, राजकारणी आणि उत्तुंग व्यक्तीमत्वाचे नेते अशा सर्व पैलुंचे आपल्याला दर्शन होते.


    काळ्या ग्रेनाइटचे 9 चौकोन असलेल्या या समाधीच्या केंद्रस्थानी ज्योत तेवते आहे. या चौकोनांच्या बाजूच्या भिंतींवर अटलजींचे काव्य आणि गद्य उतारे कोरण्यात आले आहेत. नऊ चौकोन नवरस, नवरात्री आणि नवग्रहांचे प्रतिक आहे. या समाधीचा आकार कमळाचा असून समाधी बांधण्यासाठी देशाच्या विविध भागातून आणलेले दगड वापरण्यात आले आहेत अशी माहिती अटल स्मृती न्यास सोसायटीने दिली. सुमित्रा महाजन यांच्या अध्यक्षतेखाली या समितीने हे स्मारक उभारले आहे.


    B.Gokhale /R.Aghor/P.Malandkar

    
    
    (Release ID: 1557200) Visitor Counter : 29