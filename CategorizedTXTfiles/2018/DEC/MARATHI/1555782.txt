      मनुष्यबळ विकास मंत्रालय

      शालेय अभ्यासक्रम अर्ध्यापर्यंत कमी करण्याचा प्रस्ताव-प्रकाश जावडेकर
      Posted On: 12 DEC 2018 7:14PM by PIB Mumbai


    नवी दिल्ली, 12 डिसेंबर 201 8


    विद्यार्थ्यांमधील गुणवत्ता हेरून त्याला खतपाणी घालण्याची जबाबदारी शिक्षकांची आहे असे केंद्रीय मनुष्यबळ विकास मंत्री प्रकाश जावडेकर यांनी म्हटले आहे. नवी दिल्लीत राष्ट्रीय बालभवनात ‘कला उत्सव’ चे उद्‌घाटन केल्यावर ते बोलत होते. सध्या विद्यार्थी आठव्या इयत्तेपासून अभ्यासात इतके बुडलेले असतात की त्यांना त्यांची आवड जोपासण्यासाठी पुरेसा वेळ मिळत नाही. विद्यार्थ्यांना त्यांच्यातली सुप्त प्रतिभा विकसित करण्यासाठी पुरेसा वेळ मिळाला यासाठी सध्याचा अभ्यासक्रम अर्ध्यापर्यंत कमी करण्याचा प्रस्ताव आहे असे जावडेकर म्हणाले.


    या महोत्सवात संगीत, नृत्य, चित्रकलेतील राष्ट्रीय स्तरावरील स्पर्धा आयोजित करण्यात आली असून राज्ये आणि केंद्रशासित प्रदेशातील सुमारे 350 विद्यार्थी यात सहभागी झाले आहेत.


    B.Gokhale /S.Kane/P.Kor

    
    
    (Release ID: 1555782) Visitor Counter : 16
    
    
      Read this release in: English