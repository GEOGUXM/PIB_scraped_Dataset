      आर्थिक व्यवहार विषयक मंत्रिमंडळ समिती

      आदिवासी भागात शैक्षणिक पायाभूत सुविधांना प्रोत्साहन
      
      50 टक्क्यांहून अधिक आदिवासी लोकसंख्या आणि 20,000 पेक्षा अधिक आदिवासी असलेल्या प्रत्‍येक क्षेत्रात एकलव्‍य मॉडल निवासी शाळा (ईएमआरएस)
      462 नवीन एकलव्‍य मॉडल निवासी शाळा उभारण्यात येणार
      ईएमआरएसच्या संचलनासाठी आदिवासी कल्याण मंत्रालयांतर्गत स्वायत्त संस्था
      एकलव्‍य मॉडल निवासी शाळांचा दर्जा सुधारायला मंत्रिमंडळाची मंजुरी दिली
      Posted On: 17 DEC 2018 9:30PM by PIB Mumbai


    नवी दिल्ली , 17 डिसेंबर 201 8


    पंतप्रधान नरेन्द्र मोदी यांच्या अध्यक्षतेखाली अर्थविषयक केंद्रीय समितीने 50 टक्क्यांहून अधिक आदिवासी लोकसंख्या आणि 20,000 पेक्षा अधिक आदिवासी असलेल्या प्रत्येाक क्षेत्रात एकलव्यी मॉडल निवासी शाळा (ईएमआरएस) सुरु करायला तत्वतः मंजुरी दिली आहे.सुरुवातीला या योजनेचा प्रारंभ करण्यासाठी अर्थविषयक केंद्रीय समितीने आर्थिक वर्ष 2018-19 आणि 2019-20 दरम्यान 2242.03 कोटी रुपयांच्या खर्चाला मंजुरी दिली आहे.


    अर्थविषयक समितीने पुढील बाबींना मंजुरी दिली आहे-

      * ईएमआरएसच्या संचलनासाठी आदिवासी कल्याण मंत्रालयाअंतर्गत , नवोदय विद्यालय समितिप्रमाणे स्‍वायत्‍त संस्‍था असेल.
      * आधीच मंजूर झालेल्या ईएमआरएसमध्ये प्रति शाळा जास्तीत जास्त 5 कोटी रुपये खर्चासह आवश्‍यकतेनुसार सुधारणा केल्या जातील.
      * 163 आदिवासी बहुल जिल्ह्यांमध्ये प्रत्येकी 5 कोटी रुपये खर्चाच्या क्रीडा सुविधा स्थापन केल्या जातील , ज्यांचे बांधकाम 2022 पर्यंत पूर्ण केले जाईल.
      * वित्‍त वर्ष 2018-19 आणि 2019-20 दरम्यान 15 क्रीडा सुविधांसाठी आर्थिक तरतुदींना मंजुरी देण्यात आली.
      * देखभालीसाठी आर्थिक साहाय्य जे प्रत्येक पाच वर्षांसाठी 10 लाख रुपये आहे ते वाढवून 20 लाख रुपये करणे.

    विवरण :

      * अशा 102 क्षेत्रांमध्ये याआधीच ईएमआरएस आहेत. अशा प्रकारे देशभरात 462 नवीन ईएमआरएस स्थापन केले जातील.
      * नवीन योजनेत बांधकामाचा दर्जा सुधारण्यासाठी तसेच विद्यार्थ्यांना उत्तम सुविधा पुरवण्यासाठी ईएमआरएसचा बांधकाम खर्च सध्याच्या 12 कोटी रुपयांवरून वाढवून 20 कोटी रुपये करण्याचा विचार आहे.
      * वित्‍त वर्ष 2019-20 पासून विद्यार्थ्यांवर वारंवार होणार खर्चाची रक्कम सध्याच्या 61,500 रूपये प्रति छात्र वरून वाढवून 1,09,000 रूपये केली जाईल ·
      * ईशान्य , डोंगराळ भाग , दुर्गम क्षेत्र तसेच नक्षलवादग्रस्त भागात बांधकामासाठी 20 टक्के अतिरिक्‍त निधी उपलब्‍ध करून दिला जाईल.

    B.Gokhale /S.Kane/P.Malandkar


    

    
    (Release ID: 1556375) Visitor Counter : 23
    
    
      Read this release in: English
    
    
    

*