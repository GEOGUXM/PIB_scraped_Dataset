      पंतप्रधान कार्यालय

      पंतप्रधान 18 डिसेंबर 2018 ला महाराष्ट्राच्या दौऱ्यावर
      Posted On: 17 DEC 2018 4:26PM by PIB Mumbai


    नवी दिल्ली , 17 डिसेंबर 201 8


    पंतप्रधान नरेंद्र मोदी उद्या म्हणजेच 18 डिसेंबर 2018 ला महाराष्ट्राच्या दौऱ्यावर येणार आहेत.


    यावेळी ते रिपब्लिक या वृत्तवाहिनीने आयोजित केलेल्या रिपब्लिक या चर्चासत्रात सहभागी होतील.


    राजभवन इथल्या एका कार्यक्रमात पंतप्रधानांच्या हस्ते व्यंगचित्रकार आर.के.लक्ष्मण यांच्यावर आधारित ‘टाईमलेस लक्ष्मण’ या पुस्तकाचे प्रकाशन होईल.


    पंतप्रधानांच्या या दौऱ्यादरम्यान गृहनिर्माण आणि नागरी वाहतुकीशी संबंधित महत्वाच्या प्रकल्पांचे उद्‌घाटन होईल. त्यानंतर कल्याण येथे पंतप्रधानांची जाहीर सभा होणार आहे त्यावेळी त्यांच्या हस्ते ठाणे-भिवंडी-कल्याण मेट्रो आणि दहिसर-मीरा-भाईंदर मेट्रो या दोन मेट्रो कॉरिडॉरची पायाभरणी होईल. या दोन मेट्रो मार्गिकांमुळे कल्याण परिसरात सार्वजनिक व्यवस्थेची मोठी सुविधा उपलब्ध होईल.


    त्यानंतर प्रधानमंत्री आवास योजनेअंतर्गत, अल्प उत्पन्न गट आणि अत्यल्प उत्पन्न गटाच्या 90,000 घरं बांधणीच्या प्रकल्पांचे उद्‌घाटन पंतप्रधान यांच्या हस्ते होणार आहे.


    यानंतर पंतप्रधान पुण्याला जाणार असून तिथे ते पुणे मेट्रोच्या तिसऱ्या टप्प्याची पायाभरणी करतील. इथेही पंतप्रधानांची जाहीरसभा होणार आहे.


    B.Gokhale /R.Aghor/P.Malandkar


    

    
    (Release ID: 1556212) Visitor Counter : 31
    
    
      Read this release in: English