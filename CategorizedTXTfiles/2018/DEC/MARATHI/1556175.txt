      वाणिज्य आणि उदयोग मंत्रालय

      मेक इन इंडिया
      Posted On: 17 DEC 2018 3:13PM by PIB Mumbai


    नवी दिल्ली , 17 डिसेंबर 201 8


    भारताला परदेशी गुंतवणुकीचे केंद्र आणि जागतिक उत्पादन केंद्र बनवण्याच्या उद्देशाने 2014 साली सरकारने ‘मेक इन इंडिया’ धोरणाची घोषणा केली. भारतात वस्तुंचे संशोधन, डिझाइन आणि उत्पादन करणे या धोरणात अभिप्रेत आहे. देशात गुंतवणुकीला पोषण वातावरण निर्माण व्हावे, उत्पादनासाठी आवश्यक अत्याधुनिक आणि सक्षम पायाभूत सुविधा उभारणे तसेच परदेशी गुंतवणुकीसाठी विविध क्षेत्रे खुली करणे या माध्यमाततून सरकार आणि उद्योग जगत यांच्यात सकारात्मक सहकार्य वाढवण्यासाठी सरकारने विशेष प्रयत्न केले आहेत. मेक इन इंडिया उपक्रमाअंतर्गत सरकारने साध्य केलेली काही महत्वाची उदिृष्टे:-

      * देशाच्या विविध भागात सहा औद्योगिक पट्टे विकसित केले जात आहेत. या औद्योगिक पट्टयांसोबतच औद्योगिक शहरही विकसित होत आहे.
      * भारत आज वीजेचा निर्यातदार बनला आहे. 2017-18 या वर्षात नेपाळ, बांग्लादेश आणि म्यानमार या देशांना 7,203 MU वीज निर्यात करण्यात आली.
      * तामिळनाडू येथे जगातल्या सर्वात मोठ्या, 648 मेगावॅट सौर ऊर्जा प्रकल्पाचे 2016 साली लोकार्पण झाले.
      * इलेक्ट्रिक लोकोमोटीव्ह विकसित करण्याचे तंत्रज्ञान अवगत करुन 10,000 अश्वशक्ती क्षमतेचा WAGC3 आणि 12 हजार अश्वशक्ती क्षमतेचा WAG11 अशा दोन श्रेणीतले लोकोमोटिव्ह विकसित करण्यात आले.
      * आंध्रप्रदेशात आशियातील सर्वात मोठे वैद्यकीय तंत्रज्ञान क्षेत्र, मेडटेक झोन विकस‍ित करण्यात आले.
      * अन्न प्रक्रिया क्षमता 3.9 लाख टन पर्यंत वाढवण्यासाठी 2014 ते 2018 या काळात 88 शीत साखळी प्रकल्प लोकार्पित करण्यात आले.
      * बरेली, लखनौ आणि कच्छ येथे 3 वस्त्रोद्योग मेगा प्लस्टर्स स्थापन करण्यात आली.
      * देशातील महत्वाच्या बंदरांची क्षमता 2017-18 या वर्षात 92.19 मेट्रिक टनपर्यंत वाढवण्यात आली. याचवेळी माल वाहतुकीचा वेळही लक्षणीयरित्या कमी करण्यात आला.

    ‘मेक इन इंडिया’ उपक्रमाअंतर्गत सुरुवातीला 25 क्षेत्रांमधे विविध कार्यक्रम राबवण्याचा आराखडा तयार करण्यात आला आणि त्यानंतर 27 क्षेत्रांमध्ये विविध उपक्रम राबवले जात आहेत.


    ‘मेक इन इंडिया’ अंतर्गत मुंबई क्षेत्रात महाराष्ट्र, दादरा आणि नगर हवेली तसेच दमण आणि दीव या भागात गेल्या तीन वर्षात 42,588.11 कोटी रुपयांची थेट परदेशी गुंतवणुक झाली तर देशभरात या काळात 1 , 28 , 336.01 कोटी रुपयांची गुंतवणूक झाली अशी माहिती केंद्रीय वाणिज्य आणि उद्योग राज्यमंत्री सी.आर.चौधरी यांनी आज लोकसभेत दिली.


    N.Sapre /R.Aghor/P.Malandkar


    

    
    (Release ID: 1556175) Visitor Counter : 39
    
    
      Read this release in: English
    
    
    

*