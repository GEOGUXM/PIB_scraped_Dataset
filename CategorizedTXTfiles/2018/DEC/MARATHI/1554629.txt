      जलसंपदा, नदी विकास आणि गंगा पुनरुत्थान मंत्रालय

      भारत जल प्रभाव शिखर परिषद 2018चे 5 डिसेंबरपासून आयोजन
      Posted On: 04 DEC 2018 3:11PM by PIB Mumbai


      नवी दिल्ली, 4 डिसेंबर 201 8


      केंद्रीय जल संसाधन, नदी विकास आणि गंगा कायाकल्प मंत्री नितीन गडकरी उद्या नवी दिल्लीत भारत जल प्रभाव शिखर परिषदेचे उद्‌घाटन करतील. राष्ट्रीय स्वच्छ गंगा अभियान तसेच गंगा नदी खोरे व्यवस्थापन आणि अभ्यास केंद्र यांच्या संयुक्त विद्यमाने 5 ते 7 डिसेंबर दरम्यान होणाऱ्या या परिषदेचे आयोजन करण्यात आले आहे.


      भारत जल प्रभाव परिषद या दरवर्षी होणाऱ्या कार्यक्रमात देशातील सर्वात मोठ्या जल विषयक समस्यांवर चर्चा करून उपाययोजना विकसित केल्या जातात. यावर्षी गंगा नदी खोऱ्याचे पुनरुज्जीवन करण्यावर चर्चा करण्यात येणार आहे.


      या परिषदेत उत्तराखंड, उत्तर प्रदेश, पश्चिम बंगाल, दिल्ली आणि बिहार या 5 राज्यांवर लक्ष केंद्रीत केले जाईल. गंगा आर्थिक मंचाची स्थापना करण्यात येईल आणि तंत्रज्ञान तसेच याबाबतची चर्चा होईल.


      15 देश तसेच केंद्रीय, राज्य आणि महानगरांचे सुमारे 200 प्रतिनिधी या परिषदेत सहभागी होणार आहेत. या परिषदेत शहरी नद्या, वनीकरण आणि जैवविविधता जल व्यवस्थापन योजना, गंगा कायाकल्प कार्यक्रमासाठी जागतिक निर्मित करणे आदींवर चर्चा होईल.


      N.Sapre /J.Patankar/P.Kor

    
    
    (Release ID: 1554629) Visitor Counter : 45
    
    
      Read this release in: English