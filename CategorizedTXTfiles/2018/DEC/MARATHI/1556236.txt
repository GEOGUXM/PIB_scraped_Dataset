      पेट्रोलियम आणि नैसर्गिक वायू मंत्रालय

      1.03 कोटी घरगुती गॅस ग्राहकांनी स्वेच्छेने सिलेंडर्सवरील अनुदान सोडले
      Posted On: 17 DEC 2018 5:09PM by PIB Mumbai


    नवी दिल्ली , 17 डिसेंबर 201 8


    पंतप्रधानांच्या ‘गिव्ह इट अप’ मोहिमेला प्रतिसाद देत देशातल्या 1.3 कोटी लोकांनी आत्तापर्यंत स्वेच्छेने घरगुती गॅस सिलेंडरवर मिळणाऱ्या अनुदानाचा त्याग केला आहे अशी माहिती केंद्रीय पेट्रोलियम मंत्री धर्मेंद्र प्रधान यांनी आज लोकसभेत दिली.


    अनुदानाच्या दरात सुसूत्रीकरण अथवा बदल करण्याचा कुठलाही प्रस्ताव सरकारसमोर विचाराधीन नाही असेही प्रधान यांनी स्पष्ट केले. जगातल्या नैसर्गिक, वायूच्या किंमतीनुसार देशातही घरगुती गॅसच्या दरात बदल होत असतात. प्रधानमंत्री उज्वला योजनेच्या लाभार्थ्यांना ‘पहल’ योजनेअंतर्गत हे अनुदान दिले जाते. ग्राहकांनी विना अनुदानित सिलेंडर खरेदी केल्यानंतर अनुदानाची रक्कम थेट त्याच्या खात्यात जमा केली जाते असेही त्यांनी सांगितले. 1 एप्रिल 2018 पर्यंत देशाच्या 89.5 टक्के भागात घरगुती गॅस सिलेंडरचे वितरण झाले आहे असेही प्रधान यांनी सांगितले.


    N.Sapre /R.Aghor/P.Malandkar


    

    
    (Release ID: 1556236) Visitor Counter : 16
    
    
      Read this release in: English