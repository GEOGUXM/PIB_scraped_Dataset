      संरक्षण मंत्रालय

      संरक्षण मंत्री 5 दिवसांच्या अधिकृत अमेरिका भेटीवर
      Posted On: 04 DEC 2018 4:37PM by PIB Mumbai


      नवी दिल्ली, 4 डिसेंबर 201 8


      संरक्षण मंत्री निर्मला सीतारमण 2 ते 7 डिसेंबर दरम्यान अमेरिकेच्या अधिकृत भेटीवर आहेत. अमेरिकेचे परराष्ट्र मंत्री जेम्स एन. मॅटीस यांच्या निमंत्रणावरुन सीतारमण यांची ही अमेरिका भेट आहे.


      सीतारमण यांनी वॉशिंग्टन डी-सी येथे मॅटीस यांची भेट घेतली. यापूर्वी पेन्टेगॉन येथे मॅटीस यांनी सीतारमण यांचे स्वागत केले. मॅटीस यांच्याशी झालेल्या भेटीत संरक्षण क्षेत्रातील भारत आणि अमेरिका यांच्यातल्या वाढत्या भागीदारीविषयी तसेच परस्पर द्विपक्षीय आणि जागतिक मुद्यांवरही चर्चा झाली.


      दोन्ही देशांदरम्यानचे संरक्षण सहकार्य अधिक मजबूत करण्याबाबत यावेळी एकमत झाले. पंतप्रधान नरेंद्र मोदी ‘मेक इन इंडिया’ पुढाकाराअंतर्गत संरक्षण क्षेत्रातील उत्पादनाला चालना देण्यासाठी भारत सरकारने उचललेली पावले यावेळी सीतारमण यांनी अधोरेखित केली.


      3 डिसेंबरला सीतारमण यांनी अर्लिंग्टन राष्ट्रीय स्मारक येथे अज्ञात सैनिकांच्या स्मृतीस्थळावर पुष्पचक्र अर्पण केले.


      सीतारमण रेनो येथे भारतीय समुदायाशी संवाद साधणार असून सॅन फ्रान्सिकोलाही भेट देणार आहेत. होनोलूलू येथे त्या अमेरिकन नौदलाच्या जहाजालाही भेट देतील.


      N.Sapre /J.Patankar/P.Kor

    
    
    (Release ID: 1554653) Visitor Counter : 23
    
    
      Read this release in: English