      अल्पसंख्यांक मंत्रालय

      ‘हुनर हाट’ सारख्या प्रदर्शनातून देशभरातील हस्तकौशल्य कारागीर आणि कलाकारांना सशक्त करण्याचा उपक्रम: मुख्तार अब्बास नकवी
      मुख्तार अब्बास नकवी यांच्या उपस्थितीत मुख्यमंत्र्यांच्या हस्ते मुंबईत “हुनर हाट” प्रदर्शनीचे उद्घाटन
      Posted On: 22 DEC 2018 3:19PM by PIB Mumbai


    केंद्रातील मोदी सरकारने देशात जाती - धर्म , प्रांत यांचे ‘ स्पीडब्रेकर ’ संपवून ‘ विकासाचा महामार्ग ’ तयार केला आहे . “ हुनर हाट ” हा त्याच महामार्गावरच्या प्रवासाचा भाग आहे , जिथे देशभरातील कुशल कामगार - शिल्पकार यांच्या विकास आणि सक्षमीकरणाची गाडी वेगाने धावते आहे , असे मत , केंद्रीय अल्पसंख्याक विकास मंत्री मुख्तार अब्बास नकवी यांनी म्हंटले आहे . नकवी यांच्या उपस्थितीत , आज मुंबईत मुख्यमंत्री देवेंद्र फडणवीस यांच्या हस्ते ‘ हुनर हाट ’ या प्रदर्शनीचे उद्घाटन झाले , त्यावेळी ते बोलत होते .


    अल्पसंख्याक मंत्रालयातर्फे देशभरात हा ‘ हुनर हाट ’ आयोजित केला जातो , या हुनर हाटमुळे देशातील पारंपारिक कारागिरांच्या कौशल्याला , वस्तूंना बाजारपेठ मिळते , हा उपक्रम कलाकार - शिल्पकारांना रोजगार देत त्याना सक्षम करणारा ठरला आहे , असेही नकवी म्हंटले . पंतप्रधान नरेंद्र मोदी यांच्या ‘ मेक इन इंडीया ’,’ स्टैंड अप इंडिया ’, ‘ स्टार्ट अप इंडिया ’ ही स्वप्ने साकार करण्यासाठी अत्यंत विश्वसनीय बाजारपेठ म्हणून ‘ हुनर हाट ” सिद्ध होत आहे , असेही नकवी यावेळी म्हणाले .


    गेल्या एक वर्षात ‘ हुनर हाट ’ मुळे दीड लाखपेक्षा अधिक कारागीर , हस्तकौशल्य व्यावसायिक आणि शिल्पकारांना तसेच , त्यांच्याशी संलग्न उद्योगांना रोजगार मिळाला आहे . हुनर हाट च्या माध्यमातून , 2019 पर्यत जवळपास 5 लाख रोजगाराच्या संधी उपलब्ध करून देणे हे आमचे उद्दिष्ट आहे . या प्रदर्शनात एकाच जागी देशभरातील शिल्पकार , कारागिरांनी तयार केलेल्या अप्रतिम वस्तू आणि वस्त्रे ग्राहकांना उपलब्ध आहेत . त्याशिवाय , देशभरातील विविध राज्यांचे खाद्यपदार्थ आणि पक्वान्ने यांचा आनंदही खवैय्यांना घेता येईल .


    मुंबईत आयोजित या हुनर हाटमध्ये देशाच्या कानाकोपऱ्यातून कारागीर , कलाकार , शिल्पकार आणि पाककृती करणारे कलाकार सहभागी झाले आहेत . यात आसामच्या बांबूच्या वस्तू , झारखंडच्या रेशमी साड्यांचे प्रकार , भागलपुरी सिल्क , लखनवी चिकनकारी , उत्तरप्रदेशच्या सिरमिकच्या वस्तू , सुती , लिनन कपडे , लाख आणि इतर परंपरागत दागिने , पश्चिम बंगालचे कांथा काशिद्याचे कपडे , टेराकोटा , काचेच्या वस्तू , गालिचे , संगमरवरी वस्तू , चंदेरी , माहेश्वरी , जम्मू - काश्मीरच्या वस्तू , राजस्थानच्या हस्तकौशल्याच्या वस्तू आणि कपडे अशी अनेकानेक उत्पादने या ‘ हुनर हाट ’ मध्ये आहेत .


    त्याशिवाय , पारंपारिक पक्क्वान्ने देखील आहेत , ज्यात महाराष्ट्राच्या विविध भागातील खाद्यपदार्थ , अवधी पदार्थ , राजस्थानचा दाल बाटी चुर्मा , गुजराती थाळी , केरळचे मलबारी पदार्थ , मध्यप्रदेशातील साबुदाणा खिचडी , पोहे , जिलबी , तामिळ पदार्थ , बिहारची फिरनी , लीट्टी चोखा , बंगाली मिठाया , राजकोटच्या मिठाया यासोबत शेकडो प्रकारचे पान अशा भारतीय पदार्थांची रेलचेल असणारी खाद्यभ्रमंती येथे खवैयांना करायला मिळणार आहे . ओडिशाची सिल्वर फिलीग्रीउत्पादने आणि जगभर प्रशिद्ध असलेल्या जम्मू काश्मीरच्या विलो बै ट यावेळी पहिल्यांदाच या प्रदर्शनात असून , ते एक विशेष आकर्षण ठरले आहे .


    या हुनर हाट मध्ये रोज संध्याकाळी , कव्वाली , सुफी संगीत आणि पारंपारिक नृत्यकलांचे कार्यक्रम देखील होणार आहेत , असेही नकवी यांनी सांगितले .


    या हुनर हाट मध्ये 21 राज्ये आणि केंद्रशासित प्रदेशातील अल्पसंख्याक समाजाचे कारागीर सहभागी झाले आहेत . यात एक कारागीर राष्ट्रीय पुरस्कार प्राप्त तर पाच कारागीर राज्य पुरस्कार मिळवलेले आहेत , अशी माहिती त्यांनी दिली


    कुर्ला संकुलातल्या एमएमआरडीए मैदानावर 21 ते 31 डिसेंबर या कालावधीत हे प्रदर्शन सुरु राहणार आहे . आज झालेल्या उद्घाटन समारंभात अल्पसंख्याक विकास राज्यमंत्री डॉ वीरेंद्र कुमार आणि इतर मान्यवर उपस्थित होते .


    ***


    N.Sapre /R.Aghor

    
    
    (Release ID: 1557053) Visitor Counter : 32
    
    
      Read this release in: English