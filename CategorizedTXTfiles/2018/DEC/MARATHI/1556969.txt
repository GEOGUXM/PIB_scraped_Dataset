      रसायन आणि खते मंत्रालय

      रब्बी हंगामासाठी देशभरात खताची पुरेशी उपलब्धता- डी.व्ही. सदानंद गौडा
      Posted On: 21 DEC 2018 4:35PM by PIB Mumbai


    नवी दिल्ली , 21 डिसेंबर 201 8


    रब्बी हंगाम 2018-19 साठी देशात खताची पुरेशी उपलब्धता असून कुठल्याही राज्यात खताची कमतरता जाणवणार नाही अशी माहिती रसायन आणि खत विभागाचे मंत्री डी.व्ही. सदानंद गौडा यांनी आज दिली.


    राज्यांनी शेतकऱ्यांना खताचा वेळेत आणि समान पुरवठा होईल याकडे लक्ष ठेवावे असे आवाहनही त्यांनी केले.


    सध्याच्या रब्बी हंगामात देशात खताची समाधानकारक उपलब्धता आहे. या हंगामात 21. 33 लाख मेट्रिक टन खत लागेल असा अंदाज आहे तर देशात 25.06 लाख मेट्रिक टन एवढा साठा उपलब्ध आहे असे त्यांनी सांगितले.


    भारतीय युरिया उत्पादनासह परदेशातील 10 लाख टन युरिया खत मागवण्यात आले आहे असे त्यांनी सांगितले. विविध राज्यांत खतांचा पुरवठा करण्यासाठी रेल्वेकडून आवश्यक ती सर्व मदत मिळत आहे अशी माहिती गौडा यांनी दिली.


    N.Sapre /R.Aghor/P.Malandkar


    

    
    (Release ID: 1556969) Visitor Counter : 25
    
    
      Read this release in: English