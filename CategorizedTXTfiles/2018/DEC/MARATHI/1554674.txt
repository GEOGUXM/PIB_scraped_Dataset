      अर्थ मंत्रालय

      तपास संस्थांनी उच्च दर्जाची व्यावसायिकता कायम ठेवावी-केंद्रीय अर्थमंत्री
      Posted On: 04 DEC 2018 5:55PM by PIB Mumbai


      नवी दिल्ली, 4 डिसेंबर 201 8


      महसूल गुप्तचर विभागाने उच्च व्यावसायिक दर्जा आणि प्रामाणिकता राखावी आणि जवळपास परिपूर्ण संघटना बनण्यासाठी प्रयत्न करावेत असे केंद्रीय वित्तमंत्री अरुण जेटली यांनी सांगितले.


      महसूल गुप्तचर विभाग (डीआरआय)च्या 61 व्या स्थापना दिनानिमित्त आयोजित कार्यक्रमात ते आज नवी दिल्लीत बोलत होते. तपास संस्थांनी उच्च दर्जाची व्यावसायिकता कायम राखत गुन्हे शोधणे हा एकमेव हेतू समोर ठेवण्याची गरज असल्याचे जेटली यांनी सांगितले. कोणताही निरपराध दुखावला जाणार नाही किंवा त्याला त्रास दिला जाणार नाही हे निश्चित करतानाच कोणीही दोषी सुटणार नाही याची खात्री बाळगणे गरजेचे आहे, असेही जेटली यांनी स्पष्ट केले.


      प्रसारमाध्यम किंवा बातम्यांमध्ये कमी प्रमाणात विवाद निर्माण होणे, हे त्यांच्यासाठी चांगले ठरेल असे जेटली यांनी सांगितले. अंमली पदार्थांचा चोरटा व्यापार वाढलेल्या क्षेत्रात भारत आहे आणि त्याचा भारतावर विपरीत परिणाम होत आहे. सध्याच्या भौगोलिक आणि राजकीय परिस्थितीत आणि शेजारी राष्ट्र लक्षात घेता येथे दहशतवादाचा परिणाम होतो आहे आणि त्यामुळे शस्त्रास्त्रांचा बेकायदेशीर चोरटा व्यापार होतो आहे. या परिस्थितीत देश सुरक्षित ठेवण्याची मोठी जबाबदारी आपल्या यंत्रणांवर आहे, असे त्यांनी स्पष्ट केले. यावेळी जेटली यांनी कर्तव्य बजावतांना मृत्युमुखी पडलेले एल.डी.अरोरा या अधिकाऱ्यांचे स्मरण केले. जेटली यांच्या हस्ते जी. एस. स्वाहिनी आणि एम. एल. वाधवान या माजी महासंचालकांना ‘उत्कृष्ट सेवा सन्मान 2018’ने गौरवण्यात आले तसेच जेटली यांनी ‘भारतातील चोरटा व्यापार 2017-18’ च्या दुसऱ्या अंकांचे प्रकाशनही करण्यात आले.


      महसूल सचिव अजय भूषण पांडे यांनी महसूल गुप्तचर विभागाला कायदा अंमलबजावणी विभागांमध्ये मानाचे स्थान मिळाल्याचे सांगितले.


      यावेळी सीबीआयसीचे अध्यक्ष एस. रमेश, महसूल गुप्तचर विभागाचे महासंचालक देबी प्रसाद दास यांचीही भाषणे झाली.


      N.Sapre /J.Patankar/P.Kor

    
    
    (Release ID: 1554674) Visitor Counter : 14
    
    
      Read this release in: English