      दूरसंचार आणि माहिती तंत्रज्ञान मंत्रालय

      एनडीसीपी-2018 अंतर्गत सर्वांसाठी ब्रॉड बॅन्ड सेवा आणि 4 दशलक्ष रोजगार निर्मितीचे लक्ष्य
      Posted On: 17 DEC 2018 6:17PM by PIB Mumbai


    नवी दिल्ली , 17 डिसेंबर 201 8


    केंद्र सरकारच्या डिजिटल इंडिया योजनेचा संकल्प प्रत्यक्षात उतरवण्यासाठी एनडीसीपी म्हणजेच राष्ट्रीय डिजिटल दूरसंचार धोरण-2018 तयार करण्यात आले आहे. या धोरणातून डिजिटल दूरसंचार क्षेत्रात स्पर्धात्मक आणि शाश्वत विकासाचे वातावरण तयार होईल अशी माहिती केंद्रीय दूरसंचार राज्यमंत्री मनोज सिन्हा यांनी दिली. दूरसंचार विभागाने राज्ये आणि केंद्रशासित प्रदेशासाठी नवी दिल्लीत आयोजित केलेल्या एका विशेष चर्चासत्राचे उद्‌घाटन करतांना ते बोलत होते.


    या धोरणानुसार सर्वांसाठी ब्रॉड बॅन्ड तसेच देशात 4 दशलक्ष रोजगार निर्माण करण्याचे उदिृष्ठ ठरवण्यात आले आहे. दिवसेंदिवस अत्याधुनिक होत चाललेल्या या क्षेत्रामुळे देशाचा सामाजिक, आर्थिक विकास होण्यात मोठा हातभार लागणार आहे असे सिन्हा म्हणाले. भारत नेट सारख्या प्रकल्पाच्या उत्कृष्ट अंमलबजावणीतून दूरसंचार संपर्क यंत्रणेच्या माध्यमातून दुर्गम आणि ग्रामीण भागातल्या जनतेला सक्षम करता येते हे सिद्ध झाले आहे असे त्यांनी सांगितले. सध्या देशात अर्ध्यापेक्षा अधिक ग्रामपंचायतींमध्ये ब्रॉड बॅन्ड सेवा सुरु झाली असून हा प्रकल्प प्रगतीपथावर आहे असे ते म्हणाले. त्याशिवाय देशातल्या सर्व ग्रामपंचायतींमध्ये वाय-फाय हॉट स्पॉट्स तयार केले जात आहेत असे मनोज सिन्हा म्हणाले.


    N.Sapre /R.Aghor/P.Malandkar


    

    
    (Release ID: 1556271) Visitor Counter : 29
    
    
      Read this release in: English