      रसायन आणि खते मंत्रालय

      देशात सर्वत्र खतांचा पुरेसा साठा उपलब्ध-डी.व्ही.सदानंद गौडा
      Posted On: 05 DEC 2018 4:18PM by PIB Mumbai


      नवी दिल्ली, 5 डिसेंबर 201 8


      सर्व राज्यात खतांचा पुरेसा साठा उपलब्ध असून कोणताही आपात् प्रसंग उद्‌भवला तरी त्याला तोंड देण्यासाठी हा साठा पुरेसा आहे अशी ग्वाही केंद्रीय रसायन आणि खत मंत्री डी. व्ही. सदानंद गौडा यांनी दिली आहे. खत मंत्रालय, राज्य सरकारे आणि खत पुरवठादार यांच्या नियमित संपर्कात आहे. रब्बी हंगाम लक्षात घेऊन देशात खतांची पुरेशी उपलब्धता रहावी यादृष्टीने नियमित देखरेख ठेवली जात आहे, असे ते म्हणाले. कृषी सहकार्य आणि शेतकरी कल्याण आणि रेल्वे यांनी संयुक्तपणे आयोजित केलेल्या साप्ताहिक व्हिडिओ कॉन्फरन्सिंगद्वारे ते बोलत होते.


      देशभरात खतांच्या वाहतुकीसाठी रेल्वे समवेत दैनंदिन तत्वावर समन्वय साधला जात आहे. देशात सर्वत्र वेळेवर खतपुरवठा व्हावा यासाठी खत मंत्रालय आणि रेल्वे समन्वयाने काम करत आहेत. 2017 च्या खरीप हंगामाच्या तुलनेत 2018 च्या खरीप हंगामात रेल्वे आणि खत मंत्रालयाच्या एकत्रित प्रयत्नामुळे रेल्वेचे अतिरिक्त 250 डबे, खत वाहतुकीसाठी उपलब्ध करून देण्यात आले.


      2018-19 या रब्बी हंगामासाठी (ऑक्टोबर 18 ते मार्च 19) या काळासाठी 155.84 एलएमटी युरियाची आवश्यकता आहे. चालू रब्बी हंगामासाठी विशेषत: डिसेंबर 18 ते जानेवारी 19 या सर्वोच्च मागणीच्या काळातली खतांची गरज देशांतर्गत 129 एलएमटी खत उत्पादनाने तर उर्वरित गरज आयात खताने भागवली जाईल असे ते म्हणाले.


      N.Sapre /N.Chitale/P.Kor

    
    
    (Release ID: 1554767) Visitor Counter : 15
    
    
      Read this release in: English