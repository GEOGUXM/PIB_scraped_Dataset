      माहिती आणि प्रसारण मंत्रालय

      चित्रपट संग्रह सुविधा निर्माण करण्याच्या उद्देशाने जमीन हस्तांतरण करण्यासाठी एनएफएआई आणि एफटीआईआई यांच्यात सामंजस्य करार
      Posted On: 20 DEC 2018 5:56PM by PIB Mumbai


      नवी दिल्ली, 20 डिसेंबर 201 8


      चित्रपट आणि चित्रपट साहित्य यांचा संग्रह करण्याच्या उद्देशाने एनएफएआई अर्थात भारतीय राष्ट्रीय चित्रपट संग्रहालय आणि एफटीआईआई अर्थात भारतीय चित्रपट आणि टेलिव्हिजन संस्था यामध्ये एका करारावर आज स्वाक्षरी करण्यात आली. या करारानुसार एफटीआयआयची पुण्यातील कोथरूड परिसरातील तीन एकर जागा एनएफएआयला हस्तांतरीत केली जाणार आहे. एफटीआयआयचे संचालक भूपेंद्र कंथोला आणि एनएफआयचे संचालक प्रकाश मगदूम यांनी आज या करारावर स्वाक्षऱ्या केल्या.


      गेल्या कित्येक दशकांपासून एनएफएआई भारतीय सिनेमाच्या संस्कृतीचे रक्षण/संवर्धन करत राष्ट्रसेवा करत आहे. याच सेवेमध्ये आपले छोटेसे योगदान म्हणून एफटीआयआय आपली जागा देत आहे, असे कँथोला यांनी सांगितले.


      चित्रपट संग्रहाच्या या कार्यात सहकार्य केल्याबद्दल मगदूम यांनी एफटीआयआयचे आभार व्यक्त केले. एनएएफआयच्या प्रयत्नांमुळे गेल्या तीन ते चार वर्षात सेल्यूलॉईड चित्रपटांचा संग्रह मोठ्या प्रमाणावर करणे शक्य झाले असून त्यामुळे एनएफएआयची संग्रह क्षमता जवळजवळ पूर्ण झाली आहे म्हणूनच नवीन संग्रह व्यवस्थेची गरज आहे असे मगदूम यांनी यावेळी सांगितले.


      नवीन संग्रह सुविधा निर्माण करताना सर्वोत्कृष्ट तज्ञांचा वापर केला जाणार असल्याचेही ते म्हणाले.


      N.Sapre / S.Tupe /P.Kor

    
    
    (Release ID: 1556853) Visitor Counter : 8
    
    
      Read this release in: English