      माहिती आणि प्रसारण मंत्रालय

      ‘ॲन्ड दे मेड क्लासिक्स’ चित्रपटाचे विशेष प्रदर्शन 26 डिसेंबर रोजी मुंबईत
      Posted On: 24 DEC 2018 6:20PM by PIB Mumbai


    मुंबई, 24 डिसेंबर 201 8


    सुप्रसिद्ध बंगाली लेखक नबेंदु घोष यांच्या कन्या रत्नोत्तमा सेनगुप्ता यांच्या ‘ॲन्ड दे मेड क्लासिक्स’ या चित्रपटाचे विशेष प्रदर्शन फिल्म्स्‌ डिव्हिजन मुंबई येथे येत्या बुधवारी म्हणजेच 26 डिसेंबर 2018 रोजी संध्याकाळी साडे पाच वाजता होणार आहे.


    नबेंदु घोष आणि चित्रपटसृष्टीतील त्यांचे गुरु सुप्रसिद्ध दिग्दर्शक बिमल रॉय यांनी एकत्रितपणे तयार केलेल्या चित्रपटांचा प्रवास या चित्रपटातून आपल्याला बघायला मिळतो. बिमल रॉय यांचा अखेरचा चित्रपट ‘बंदिनी’ ची पटकथा नबेंदु घोष यांचीच होती. या चित्रपटाला अनेक राष्ट्रीय आणि आंतरराष्ट्रीय चित्रपटांनी गौरवण्यात आले होते. या जोडीने बाप-बेटी, परिणिता, नौकरी, बिराज-बहु,यहुदी आणि सुजाता यासारख्या अजरामर चित्रपटांची निर्मिती केली. त्यांच्या या निर्मितीचा प्रवास या चित्रपटात आहे. त्याशिवाय बिमल रॉय आणि नबेंदु घोष यांच्या विषयी त्यांचे सहकलाकार आणि मान्यवरांनी दिलेल्या प्रतिक्रिया देखील या चित्रपटात बघायला मिळतील. या चित्रपटाच्या शो नंतर दिग्दर्शक रत्नोत्तमा सेनगुप्ता प्रेक्षकांशी संवाद साधतील.


    B.Gokhale/R.Aghor/P.Malandkar


    

    
    (Release ID: 1557243) Visitor Counter : 41
    
    
      Read this release in: English