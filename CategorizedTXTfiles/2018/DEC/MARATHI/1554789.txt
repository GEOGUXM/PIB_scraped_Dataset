      अर्थ मंत्रालय

      वर्ल्ड कस्टम ऑर्गनायझेशनच्या धोरण आयोगाच्या 80 व्या बैठकीची मुंबईत सांगता, सीमापार व्यापाराच्या विविध विभागातल्या उत्तम प्रथा आणि अनुभवांची सदस्य राष्ट्रांकडून देवाण-घेवाण
      Posted On: 05 DEC 2018 5:38PM by PIB Mumbai


      नवी दिल्ली, 5 डिसेंबर 201 8


      वर्ल्ड कस्टम ऑर्गनायझेशनच्या धोरण आयोगाच्या 80 व्या बैठकीची आज मुंबईत सांगता झाली. अवैध वित्तीय ओघाचा धोका आणि ते त्यावर नियंत्रण मिळवण्याच्या मार्गावर या बैठकीत चर्चा झाली. तीन दिवस चाललेल्या या बैठकीत लहान अर्थव्यवस्था आणि त्यांना मुक्त व्यापार विभाग तसेच पुरवठा श्रृंखलेच्या मुख्य प्रवाहात कसे आणावे या विषयांवरही चर्चा झाली. सीमापार व्यापाराच्या विविध विभागातल्या उचित प्रथा आणि अनुभवांची देवाण-घेवाण, सदस्य राष्ट्रांनी यावेळी केली.


      या बैठकीदरम्यान वर्ल्ड कस्टम्स ऑर्गनायझेशनच्या अधिकाऱ्यांनी विविध विभागात या संघटनेचे सुरू असलेले कार्य सादर केले. व्यापार सुलभीकरण, महसूल, क्षमता वृद्धी या क्षेत्रात संघटनेचे कार्य पुढे नेण्याच्या दृष्टीने धोरणात्मक आराखडा (2019-2022) यावर चर्चा झाली.


      सीमापार क्लिअरन्स आणि पद्धती यासंदर्भात विविध प्रक्रियांच्या कामगिरीचे मूल्यमापन करण्याच्या महत्वावरही उपस्थित प्रतिनिधी आपले विचार व्यक्त केले.


      भारत आणि पेरू यांनी परस्पर सहकार्य तसेच भारत आणि युगांडा यांनी संयुक्त कृती आराखड्यावर स्वाक्षऱ्या केल्या.


      केंद्रीय सीमाशुल्क आणि अप्रत्यक्ष कर मंडळाने, वर्ल्ड कस्टम ऑर्गनायझेशनच्या धोरण आयोगाची 80 वी बैठक तीन ते पाच डिसेंबर दरम्यान मुंबईत आयोजित केली होती.


      N.Sapre /N.Chitale/P.Kor

    
    
    (Release ID: 1554789) Visitor Counter : 16
    
    
      Read this release in: English