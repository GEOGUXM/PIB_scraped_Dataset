      वाणिज्य आणि उदयोग मंत्रालय

      भारत-दक्षिण कोरिया सर्वसमावेशक वित्तीय भागीदारी कराराच्या सातव्या बैठकीची फेरी संपन्न
      Posted On: 18 DEC 2018 5:47PM by PIB Mumbai


    नवी दिल्ली , 18 डिसेंबर 201 8


    भारत-दक्षिण कोरिया यांच्यातल्या सर्वसमावेशक वित्तीय भागीदारी कराराच्या बैठकीची सातवी फेरी 11 ते 13 डिसेंबर दरम्यान झाली. या बैठकीला भारतीय साखर उद्योगांचे प्रतिनिधीही दक्षिण कोरियात गेले होते. दक्षिण कोरियामधल्या तीन साखर शुद्धीकरण प्रकल्पांच्या उच्चस्तरीय प्रतिनिधींशी यावेळी या शिष्टमंडळाने विविध विषयांवर चर्चा केली. सेओलमधल्या भारतीय दूतावासाने ही बैठक आयोजित केली होती.


    दक्षिण कोरिया दरवर्षी 15 लाख टन कच्ची साखर आयात करतो. 2018-19 या वर्षात भारतातून कोरियात साखरेची निर्यात व्हावी असा साखर उद्योगाचा प्रयत्न असून त्या दृष्टीने ही बैठक झाली. भारतीय साखरेचा दर्जा दक्षिण कोरियाच्या सरकारने निश्चित केलेल्या मानकांनुसार असल्यास ती आयात केली जाऊ शकेल असे आश्वासन कोरियाने या चर्चेत दिले. या संदर्भात दोन्ही देशांच्या प्रतिनिधींमधे आणखी बैठका होणार आहेत.


    B.Gokhale /R.Aghor/P.Malandkar


    

    
    (Release ID: 1556517) Visitor Counter : 15
    
    
      Read this release in: English