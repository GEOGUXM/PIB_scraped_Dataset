      अर्थ मंत्रालय

      वस्तू आणि सेवा कर परिषदेच्या 31 व्या बैठकीत करण्यात आलेल्या शिफारसी
      Posted On: 22 DEC 2018 9:34PM by PIB Mumbai


    जीएसटी म्हणजे वस्तू आणि सेवा परिषदेच्या आज नवी दिल्लीत झालेल्या 31 व्या बैठकीत खालील शिफारसी करण्यात आल्या .


    प्रत्येक करासाठी स्वतंत्र रोकडवही असेल . त्याच्या अंमलबजावणीच्या पद्धती जीएसटीएन आणि लेखा अधिकाऱ्यांशी सल्लामसलत केल्यानंतर निश्चित केल्या जातील .


    केंद्र किंवा राज्य सरकारच्या अधिकाऱ्यांनी मंजूर केलेल्या कर परताव्याच्या रकमेचे वितरण करण्यासाठी केवळ एक अधिकारी असेल . ही व्यवस्था आधी प्रायोगिक तत्वावर केली जाईल . याची कार्यपद्धती लवकरच निश्चित केली जाईल .


    कर परतावा भरण्याची नवीन प्रणाली 01.04.2019 पासून प्रायोगिक तत्वावर लागू केली जाईल , तसेच 01.07.2019 पासून अनिवार्य असेल .


    2017-2018 ह्या आर्थिक वर्षाच्या फॉर्म जीएसटीआर - 9 , फॉर्म जीएटीआर - 9 ए अन्वये वार्षिक कर परतावे तसेच फॉर्म जीएसटीआर - 9 सी अन्वये कर जुळवणी दाखल करण्याची अंतिम तारीख 30.06.2019 पर्यंत वाढविण्यात आली आहे .


    खालील स्पष्टीकरणकारक बदल , स्वरूपांत / सूचनांमध्ये इतर गोष्टींसोबत करण्यात येतील , ज्यानुसार करदात्यांना वार्षिक कर परतावा / जुळवणी स्टेटमेंट भरायची आहेत .


    परतावा फॉर्म जीएसटीआर - 9 , फॉर्म जीएटीआर - 9 ए , फॉर्म जीएसटीआर - 9 सी शीर्षकांमध्ये होणारे बदल ‘ त्या वर्षीच्या परताव्यामध्ये घोषित केलेल्या ’ नव्हे तर ‘ त्या वर्षात केलेले ’ विशिष्ट पुरवठे आणि इतर यांच्या संदर्भात असतील .


    फॉर्म जीएसटीआर - 1 आणि फॉर्म जीएसटीआर - 3 बी अन्वये दाखल करावयाचे सर्व परतावे जीएसटीआर - 9 आणि फॉर्म जीएसटीआर - 9 सी दाखल करण्यापूर्वी दाखल केले जावे ;


    फॉर्म जीएसटीआर - 4 अन्वये दाखल करावयाचे सर्व परतावे , फॉर्म जीएसटीआर - 9 ए दाखल करण्यापूर्वी करावयाचे आहेत ;


    खरेदी केलेल्या ज्या वस्तूंची स्वतंत्र किंमत संपूर्ण खरेदीच्या 10% किंवा अधिक असेल त्याच वस्तूंसाठी एचएसएन कोड जाहीर करावा लागेल ;


    गरजेनुसार द्यावी लागणारी अधिकची देयके फॉर्म जीएसटी डीआरसी - 03 द्वारे रोहीने देता येतील ;


    फॉर्म जीएसटीआर - 9 आणि फॉर्म जीएसटीआर - 9 सी द्वारे आयटीसी चा लाभ घेता येणार नाही ;


    मागील आर्थिक वर्षातील ( कुठल्याही महिन्यात फॉर्म जीएसटीआर - 1 मध्ये जारी केलेले ) देयके फॉर्म जीएटीआर - 9 च्या तक्ता 8 ए मध्ये आपोआप समाविष्ट केले जातील ;


    “ विना वस्तू व सेवा कर ” पुरवठ्यामध्ये , “ पुरवठा न केलेल्या ” वस्तूंची किंमत समाविष्ट असेल आणि याची माहिती फॉर्म जीएसटीआर - 9 च्या तक्ता 5 डी , 5 ई आणि 5 एफ मध्ये देण्यात यावी ;


    करदात्याद्वारे अपलोड करण्यात येणाऱ्या जुळवणीपत्राची पडताळणी फॉर्म जीएसटीआर - 9 सी मध्ये समाविष्ट केले जाईल .


    ई - कॉमर्स चालकांनी ऑक्टोबर , नोव्हेंबर आणि डिसेंबर महिन्यासाठी फॉर्म जीएसटीआर - 8 दाखल करावयाची देय तारीख 31.01.2019 पर्यंत वाढवली जाईल .


    जुलै 2017 ते डिसेंबर 2018 दरम्यान फॉर्म जीएसटी आयटीसी - ०४ भरण्याची अंतिम तारीख 31 मार्च 2019 पर्यंत वाढवली जाईल .


    आर्थिक वर्ष 2017-18 दरम्यान पुरवठादाराने दिलेल्या बिलांसह असलेले आयटीसी प्राप्तकर्त्याला मार्च 2019 साठीच्या फॉर्म जीएसटीआर - 3 बी भरण्याच्या तारखेपर्यत उपलब्ध होऊ शकतात , मात्र त्यासाठी काही अटी लागू असतील .


    फॉर्म जीएसटी आरएफडी - 01 मधील परताव्याचा दावा करताना जोडावी लागणारी सर्व कागदपत्रे / बिले इलेक्ट्रोनिक पद्धतीने सामाईक पोर्टलवर परताव्याच्या फॉर्मसोबतच अपलोड करायला हवीत . जेणेकरुन करदात्याला त्यासाठी आयकर कार्यालयात जाण्याची गरज पडणार नाही . जीएसटीएनच्या सामाईक पोर्टलवर ही सुविधा लवकरच उपलब्ध होईल .


    फॉर्म जीएसटी आरएफडी - 01 ए च्या माध्यमातून खालील प्रकारचे परतावे देखील उलब्ध व्हायला हवेत ..


    मूल्यांकन / तात्पुरते मूल्यांकन / अपील / इतर कुठलीही ऑर्डर अशा सर्व बाबतीतील परतावे .


    राज्यांतर्गत पुरवठ्यावर भरला गेलेला कर , जो अंतिमतः आंतरराज्यीय पुरवठा समाजला जाईल .


    करावर भरलेले अतिरिक्त शुल्क आणि , इतर कुठलेही परतावे स्थलांतरणाची प्रक्रिया पूर्ण करण्यासाठी आणखी एक खिडकी सुरु करण्यात आली आहे . ज्या करदात्यांनी फॉर्म जीएसटी आरइजी - 26 पूर्ण भरला नसेल , मात्र त्यांना 31.12.2017 पर्यंत केवळ तात्पुरता ओळख क्रमांक मिळाला असेल , अशा करदात्यांना त्यांच्या क्षेत्राच्या नोडल अधिकाऱ्याकडे जरुरी माहिती देण्याची शेवटची तारीख 31.01.2019 पर्यंत वाढविण्यात आली आहे . तसेच अशा करदात्यांसाठी जुलै 2017 ते फेब्रुवारी 2019 ह्या कालावधी / जुलै 2017 ते डिसेंबर 2018 तिमाही साठी फॉर्म जीएसटीआर - 3 बी आणि फॉर्म जीएसटीआर - 1 जमा करण्याची तारीख 31.03.2019 पर्यंत वाढविण्यात येईल .


    जुलै 2017 ते सप्टेंबर 2018 ह्या महिन्यांसाठी / तिमाहीसाठीचे फॉर्म जीएसटीआर - 1 , फॉर्म जीएसटीआर - 3 बी आणि फॉर्म जीएसटीआर - 4, 22.12.2018 नंतर , परंतु 31.03.2019 रोजी किंवा त्यापूर्वी जमा करणाऱ्या करदात्यांना विलंब शुल्कातून सूट दिली जाईल .


    सलग दोन कर कालावधीसाठी परतावे जमा न करणाऱ्या करदात्यांना ई - वे बिल जारी करता येणार नाही . जीएसटीएन / एनआयसी ने आवश्यक ती कार्यप्रणाली उपलब्ध केल्या नंतर ह्या तरतुदीची अंमलबजावणी केली जाईल .


    उलट कर संरचना ( inverted duty structure ) खात्यात जमा झालेल्या आयटीई परतावा , निर्धारित वेळेत परतावा वाटप , देयकांवर आयटीसीचे फायदे मिळविण्यासाठीचा वेळ , आयटीसी नुकसानभरपाईवरील उपकार यासंबंधीचे स्पष्टीकरण लवकरच देण्यात येईल .


    सीजीएसटी ( सुधारणा ) कायदा , 2018 , आयजीएसटी ( सुधारणा ) कायदा , 2018 , युजीएसटी ( सुधारणा ) कायदा , 2018 आणि जीएसटी ( राज्यांना नुकसानभरपाई ) ( सुधारणा ) कायदा , 2018 आणि एसजीएसटी कायद्यातील बदल 01.02.2019 पासून अधिसूचित केले जातील .


    जीएसटी परिषदेने केलेल्या वरील शिफारशींच्या अंमलबजावणीकरिता आवश्यक त्या अधिसुचना / परिपत्रक लवकरच जरी केले जातील .


    ***


    NS/IJ/RA

    
    
    (Release ID: 1557085) Visitor Counter : 15
    
    
      Read this release in: English