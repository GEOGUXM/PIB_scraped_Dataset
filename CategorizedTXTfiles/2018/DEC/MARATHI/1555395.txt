      संसदीय कामकाज मंत्रालय

      संसदेच्या उद्यापासून सुरू होणाऱ्या हिवाळी अधिवेशनाच्या पार्श्वभूमीवर सरकारने बोलावली सर्वपक्षीय नेत्यांची बैठक
      
      राष्ट्रीय महत्त्वाच्या मुद्यांवर रचनात्मक चर्चा करण्याचे पंतप्रधानांचे सर्व पक्षांना आवाहन
      
      हिवाळी अधिवेशनात एकूण 20 बैठका होणार
      
      Posted On: 10 DEC 2018 4:54PM by PIB Mumbai


      नवी दिल्ली, 10 डिसेंबर 201 8


      संसदेच्या उद्यापासून सुरू होणाऱ्या हिवाळी अधिवेशनाच्या पार्श्वभूमीवर सरकारने आज सर्वपक्षीय नेत्यांची बैठक बोलावली. राष्ट्रीय महत्त्वाच्या मुद्यांवर चर्चा करायला सरकार तयार असल्याचे पंतप्रधान नरेंद्र मोदी यावेळी म्हणाले.


      या अधिवेशनात रचनात्मक वातावरण निर्मिती करून जनतेच्या कल्याणाशी संबंधित प्रश्न एकत्रितपणे सोडवण्याचे आवाहन त्यांनी सर्व पक्षांना केले.


      हिवाळी अधिवेशन 11 डिसेंबर 2018 ते 8 जानेवारी 2019 पर्यंत चालेल. 29 दिवसांच्या या अधिवेशनात एकूण 20 दिवस कामकाज चालेल आणि 45 विधेयके मांडली जातील असे संसदीय कामकाजमंत्री नरेंद्र तोमर यांनी बातमीदारांना सांगितले.


      या अधिवेशनात 3 अध्यादेशांची जागा घेणारी विधेयके पारित करण्याचा प्रयत्न असेल. तसेच काही प्रलंबित विधेयकेही पारित होण्याची शक्यता आहे.


      N.Sapre /S.Kane/P.Kor

    
    
    (Release ID: 1555395) Visitor Counter : 14
    
    
      Read this release in: English