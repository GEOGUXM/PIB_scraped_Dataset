      വനിതാ, ശിശു വികസന മന്ത്രാലയം

      അംഗന്‍വാടി ജീവനക്കാരുടെ പാരിതോഷികം വര്‍ദ്ധിപ്പിക്കുന്നത് പോഷണ്‍ അഭിയാന്‍ മെച്ചപ്പെടുത്താന്‍ സഹായിക്കുമെന്ന് മനേക ഗാന്ധി
      Posted On: 11 SEP 2018 3:45PM by PIB Thiruvananthpuram


    പ്രധാനമന്ത്രി മുന്നില്‍ നിന്നു പോഷന്‍ അഭിയാന് നേതൃത്വം നല്‍കുന്നതില്‍ നന്ദിയുണ്ടെന്ന് കേന്ദ്ര വനിതാ, ശിശു വികസന മന്ത്രി ശ്രീമതി മനേക സഞ്ജയ് ഗാന്ധി പ്രസ്താവന നടത്തി. അത് അദ്ദേഹത്തിന്റെ തന്നെ ആശയമാണെന്നും, പോഷാകാഹരക്കുറവ് ഇല്ലാതാക്കുന്നതിനുള്ള ശ്രമങ്ങള്‍ ജനകീയ മുന്നേറ്റങ്ങളായി മാറിയാല്‍ മാത്രമേ വിജയം സാധ്യമാകൂ എന്നും ശ്രീമതി മനേക ഗാന്ധി പറഞ്ഞു. കഴിഞ്ഞ നാല് വര്‍ഷങ്ങളായി പോഷകാഹാരക്കുറവിനെതിരെയുള്ള പോരാട്ടം ദൗത്യ രീതിയില്‍ നടത്തിക്കൊണ്ടിരിക്കുകയാണ്. ഇതിന്റെ ആദ്യ പടിയായി ഐസിഡിഎസ് പ്രോഗ്രാമിന്റെ ഗുണഭോക്താക്കള്‍ക്ക് നിയമപ്രകാരം അനുവദനീയമായ ദൈനംദിന ചെലവില്‍ വര്‍ദ്ധന വരുത്തുക, അംഗന്‍ വാടി സേവനങ്ങള്‍ തത്സമയം നിരീക്ഷിക്കാനാകുന്ന വിധത്തിലാക്കുക എന്നിവ നടപ്പാക്കാന്‍ സാധിച്ചു. വ്യാജ ഗുണഭോക്താക്കളെ കണ്ടെത്തി ഒഴിവാക്കുന്നതിനുള്ള പ്രവര്‍ത്തനങ്ങള്‍ നടന്നു കൊണ്ടിരിക്കുകയാണ്, ഒരു കോടി വ്യാജ ഗുണഭോക്താക്കളെ ഇതിനകം ഒഴിവാക്കാന്‍ സാധിച്ചു.


    അംഗന്‍വാടി ജീവനക്കാരുടെ പാരിതോഷികം വര്‍ദ്ധിപ്പിക്കുകയെന്ന പ്രഖ്യാപനം പ്രധാനമന്ത്രി ഇന്നു നടത്തി. ഇത് ദീര്‍ഘകാലമായി നിലനില്‍ക്കുന്ന ആവശ്യമായിരുന്നു. അംഗന്‍വാടി വര്‍ക്കര്‍മാരുടെയും ഹെല്‍പ്പര്‍മാരുടെയും പാരിതോഷികം ഇപ്പോള്‍ ഉള്ളതിന്റെ ഒന്നരയിരട്ടിയായി വര്‍ദ്ധിപ്പിച്ചു. അംഗന്‍വാടി വര്‍ക്കര്‍മാരുടെ പ്രതിമാസ പാരിതോഷികം 3000 രൂപയില്‍ നിന്ന് 4500 ആയും, മിനി അംഗന്‍വാടി വര്‍ക്കര്‍മാരുടെ പാരിതോഷികം 2250 രൂപയില്‍ നിന്ന് 3500 ആയും, ഹെല്‍പ്പര്‍മാരുടെത് 1500 ല്‍ നിന്നും 2250 രൂപയായും വര്‍ദ്ധിപ്പിക്കും. ഇത് സേവനങ്ങളുടെ നിലവാരം മെച്ചപ്പെടുത്തുകയും, പോഷണ്‍ അഭിയാന്റെ ലക്ഷ്യം കൈവരിക്കുന്നതിന് സഹായകരമാവുകയും ചെയ്യുമെന്ന് ശ്രീമതി മനേക ഗാന്ധി പ്രസ്താവനയില്‍ പറഞ്ഞു.


    IE/AB

    
    
    (Release ID: 1545695) Visitor Counter : 142
    
    
      Read this release in: Hindi , English , Marathi , Tamil