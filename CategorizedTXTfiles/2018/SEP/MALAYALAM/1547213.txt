      രാജ്യരക്ഷാ മന്ത്രാലയം

      പരാക്രം പര്‍വ് ആഘോഷ പരിപാടികള്‍ സംഘടിപ്പിക്കും
      Posted On: 25 SEP 2018 5:14PM by PIB Thiruvananthpuram


    സര്‍ജിക്കല്‍ സ്‌ട്രൈക്കിന്റെ രണ്ടാം വാര്‍ഷികത്തോടനുബന്ധിച്ച് 2018 സെപ്റ്റംബര്‍ 28 മുതല്‍ 30 വരെ പരാക്രം പര്‍വ് ആചരിക്കും. ഇതിന്റെ ഭാഗമായി ഇന്ത്യാ ഗേറ്റിലും, രാജ്യത്തെ 53 കേന്ദ്രങ്ങളിലും പ്രത്യേക പരിപാടികള്‍ നടക്കും. ഇന്ത്യന്‍ സായുധ സേനയുടെയും, പ്രത്യേക സേനകളുടെയും ധീരത പ്രദര്‍ശിക്കുന്ന വിധമുള്ള പരിപാടികളാണ് പരാക്രം പര്‍വിന്റെ ഭാഗമായി സംഘടിപ്പിക്കുന്നത്. സെപ്റ്റംബര്‍ 28 ന് ഇന്ത്യ ഗേറ്റില്‍ നടക്കുന്ന പരിപാടിയില്‍ പ്രതിരോധ മന്ത്രി ശ്രീമതി നിര്‍മല സീതാരാമന്‍ പങ്കെടുക്കും. സായുധ സേനയുടെ ധീരത പ്രദര്‍ശിപ്പിക്കുന്ന ചലച്ചിത്രങ്ങളും, ഫോട്ടോകളും പരിപാടിയില്‍ പ്രദര്‍ശിപ്പിക്കും. വിദ്യാര്‍ത്ഥികള്‍ സൈനികര്‍ക്ക് അയച്ച കത്തുകളും പ്രദര്‍ശിപ്പിക്കും. ജമ്മു കാശ്മീരിലെ ഭീകരവാദികളില്‍ നിന്നും പിടിച്ചെടുത്ത ആയുധങ്ങളും, ആര്‍ട്ടിലറി ഗണ്‍ തുടങ്ങിയ മിലിട്ടറി ഉപകരങ്ങളും പരിപാടിയില്‍ പ്രദര്‍ശിപ്പിക്കും. വിഖ്യാത ഗായകര്‍ അവതരിപ്പിക്കുന്ന സംഗീത പരിപാടികളും പരാക്രം പര്‍വിന്റെ ഭാഗമായി നടക്കും. പൊതുജനങ്ങള്‍ക്ക് ഇന്ത്യാ ഗേറ്റുള്‍പ്പെടെ വിവിധ കേന്ദ്രങ്ങളിലെത്തി പരിപാടികളില്‍ പങ്കെടുക്കുകയും, സെല്‍ഫികള്‍ #ParakramParv എന്ന ഹാഷ്ടാഗില്‍ സാമൂഹിക മാധ്യമങ്ങളില്‍ പ്രസിദ്ധീകരിക്കുകയും ചെയ്യാനും അവസരമുണ്ട്.
    എബി (25.09.18)


    

    
    (Release ID: 1547213) Visitor Counter : 43
    
    
      Read this release in: English , Marathi