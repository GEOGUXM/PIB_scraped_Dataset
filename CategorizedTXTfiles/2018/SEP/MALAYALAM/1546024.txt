      PIB Headquarters

      വെള്ളപ്പൊക്ക ദുരിതത്തിലകപ്പെട്ട റെയില്‍വേ യാത്രക്കാര്‍ക്ക് ടിഡിആര്‍ ഫയല്‍ ചെയ്യാന്‍ കൂടുതല്‍ സമയം അനുവദിച്ചു
      Posted On: 13 SEP 2018 5:55PM by PIB Thiruvananthpuram


    കേരളത്തിലെയും കന്യാകുമാരി ജില്ലയിലെയും വെള്ളപ്പൊക്കവും മണ്ണിടിച്ചിലും കാരണം ട്രെയിനുകള്‍ റദ്ദാക്കിയതുമൂലം യാത്രക്കാര്‍ക്കുണ്ടായ അസൗകര്യങ്ങള്‍ പരിഗണിച്ച് യാത്രാടിക്കറ്റ് റദ്ദാക്കിയതിന്റെ റീഫണ്ടിനായി ടിഡിആര്‍ ഫയല്‍ ചെയ്യുന്നതിനുള്ള സമയപരിധി ദക്ഷിണ റെയില്‍വേ ദീര്‍ഘിപ്പിച്ചു. ഇതുപ്രകാരം ആഗസ്റ്റ് 15 മുതല്‍ റദ്ദാക്കിയ ടിക്കറ്റുകള്‍ക്ക് ടിഡിആര്‍ ഫയല്‍ ചെയ്യുന്നതിന് നിയമാനുസൃതമായി നല്‍കുന്ന ടിക്കറ്റ് ബുക്ക് ചെയ്തതിനുശേഷമുള്ള മൂന്ന് ദിവസത്തിനുപകരം സെപ്തംബര്‍ 20 വരെ സമയം അനുവദിച്ചു. ടിക്കറ്റ് വിവരങ്ങള്‍ യഥാസമയം സമര്‍പ്പിക്കാനോ ഓണ്‍ലൈനായി ഫയല്‍ ചെയ്യാനോ സാധിക്കാത്ത കേരളത്തിലെ യാത്രികര്‍ക്കുവേണ്ടി മാത്രമാണ് റെയില്‍വേ ഈ പ്രത്യേക സൗകര്യം ഒരുക്കിയിട്ടുള്ളത്.
    കൗണ്ടര്‍ ടിക്കറ്റുകള്‍ക്ക് സ്റ്റേഷനുകളില്‍ നിന്ന് ടി.ഡി.ആര്‍. ലഭിച്ച ശേഷം റീഫണ്ടിനായി റയില്‍വേയ്ക്ക് അപേക്ഷിക്കാം.
    ഇ ടിക്കറ്റുകള്‍ വഴി ബുക്ക് ചെയ്ത യാത്രക്കാര്‍ക്ക് ഈ മാസം 20 വരെ ചീഫ് ക്ലെയിംസ് ഓഫീസര്‍, ദക്ഷിണ റെയില്‍വേ, മൂര്‍ മാര്‍ക്കറ്റ് കോംപ്ലക്‌സ്, ചെന്നൈ 600 003 എന്ന വിലാസത്തില്‍ റീഫണ്ട് അപേക്ഷകള്‍ സമര്‍പ്പിക്കാം.
    GK MRL- 360
    ***

    
    
    (Release ID: 1546024) Visitor Counter : 1