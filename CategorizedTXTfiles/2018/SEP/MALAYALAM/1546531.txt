      PIB Headquarters

      മത്സ്യമേഖലയുടെ പരിപാലനത്തിന് പങ്കാളിത്ത സമിതകൾ
      നിയമപരിപാലനം, നയരൂപീകരണം എന്നിവയിൽ മത്സ്യത്തൊഴിലാളികൾ ഉൾപ്പെടെയുള്ളവർക്ക് പങ്കാളിത്ത്ം ഉറപ്പുവരുത്തുക ലക്ഷ്യം

      Posted On: 18 SEP 2018 5:26PM by PIB Thiruvananthpuram
      മത്സ്യമേഖലയുടെ പരിപാലനത്തിന് മത്സ്യത്തൊഴിലാളികൾ ഉൾപ്പെടെ മേഖലയുമായി ബന്ധപ്പെട്ട എല്ലാവരുടെയും പങ്കാളിത്തത്തിൽ സമിതികൾ വരുന്നു. മത്സ്യമേഖലയിലെ നിയമപരിപാലനം, നയരൂപീകരണം തുടങ്ങിയ കാര്യങ്ങളിൽ എല്ലാവരുടെയും പങ്കാളിത്തം ഉറപ്പുവരുത്തുന്ന രീതിയിൽ ഗ്രാമ, ജില്ല, സംസ്ഥാന തലങ്ങളിലാണ് സമിതികൾ രൂപീകരിക്കുക.
      കേരള മറൈൻ ഫിഷറീസ് റെഗുലേഷൻസ് ആക്റ്റ് (കെഎംഎഫ്ആർഎ) ഭേദഗതിടെ പശ്ചാത്തലത്തിൽ കേന്ദ്ര സമുദ്രമത്സ്യ ഗവേഷണ സ്ഥാപനത്തിൽ (സിഎംഎഫ്ആർഐ) നടന്ന ശിൽപശാലയിലാണ് പങ്കാളിത്ത പരിപാലന സമിതിയെ കുറിച്ച് ചർച്ച നടന്നത്. സിഎംഎഫ്ആർഐയുടെ നിർദ്ദേശപ്രകാരമാണ് കെഎംഎഫ്ആർഎ ഭേദഗതിയിൽ പങ്കാളിത്ത പരിപാലന സമിതി സംവിധാനം ഉൾപ്പെടുത്തിയത്. മത്സ്യത്തൊഴിലാളികൾ, മത്സ്യവകുപ്പ് ഉദ്യോഗസ്ഥർ, ബോട്ടുടമകൾ, മത്സ്യവ്യാപാരികൾ, ബോട്ടു നിർമാതാക്കൾ, സന്നദ്ധസംഘടനകൾ, ശാസ്ത്രജ്ഞർ തുടങ്ങിയവരടങ്ങുന്നതായിരിക്കും സമിതികൾ. മത്സ്യമേഖലയുടെ വികസനത്തിന് പങ്കാളിത്ത സ്വഭാവത്തിൽ കൂട്ടായ പ്രവർത്തനങ്ങൾ നടത്തുകയാണ് ലക്ഷ്യം. കെഎംഎഫ്ആർഎ ഭേദഗതികളുടെ ശാസ്ത്രീയ വശങ്ങൾ ചർച്ച ചെയ്യുന്നതിനാണ് മത്സ്യവകുപ്പ് ശിൽപശാല സംഘടിപ്പിച്ചത്.
      ശാസ്ത്രീയമായ പരിപാലനരീതികൾ മത്സ്യമേഖലയിൽ നടപ്പിലാക്കുന്നതിന് മുഖ്യപരിഗണന നൽകുമെന്ന് ശിൽപശാലയിൽ ആമുഖപ്രഭാഷണം നടത്തിയ സംസ്ഥാന ഫിഷറീസ് ഡയറക്ടർ വെങ്കടേശപതി പറഞ്ഞു. മത്സ്യമേഖലയുടെ വികസനത്തിന് ആവശ്യമായ ഗവേഷണങ്ങൾക്ക് പ്രത്യേകം തുക വകയിരിത്തിയുട്ടുണ്ട്. നിയമങ്ങൾ പ്രായോഗികമായി നടപ്പിലാക്കുന്നതിന് ശ്രമങ്ങളുണ്ടാകുമെന്നും അദ്ദേഹം പറഞ്ഞു.
      ചെറുമീനുകളെ പിടിക്കുന്നതിന് തടയിടുന്ന മിനിമം ലീഗൽ സൈസ് (എംഎൽഎസ്) നിയമം പ്രായോഗികമായി നടപ്പിലാക്കുന്നതിന് ഉപഭോക്താക്കളെ ബോധവൽക്കരിക്കുന്ന തരത്തിൽ പ്രചാരണം ശക്തിപ്പെടുത്തണമെന്ന് സിഎംഎഫ്ആർഐ പ്രിൻസിപ്പൽ സയന്റിസ്റ്റ് ഡോ സുനിൽ മുഹമ്മദ് പറഞ്ഞു. ചെറുമീനുകളെ പിടിക്കുന്നത് തടയുന്നതിലൂടെ മത്സ്യമേഖലയുടെ സാമ്പത്തിക ശേഷി ഉയർത്താനാകുമെന്നും അദ്ദേഹം പറഞ്ഞു. ഡോ ടി വി സത്യാനന്ദൻ, ഡോ ലീല എഡ്‌വിൻ, ഡോ ടി എം നജ്മുദ്ധീൻ, ഇഗ്നേഷ്യസ് മാൻഡ്രോ, ഡോ ദിനേശ് ചെറുവത്ത്, താജുദ്ധീൻ എന്നിവർ സംസാരിച്ചു. എല്ലാ ജില്ലകളിൽ നിന്നുമുള്ള മത്സ്യവകുപ്പ് ഉദ്യോഗസ്ഥരാണ് ശിൽപശാലയിൽ പങ്കെടുക്കുന്നത്. ഇന്ന് സമാപിക്കും.
    
    
    (Release ID: 1546531) Visitor Counter : 2
    
    
      Read this release in: English