      PIB Headquarters

      തെങ്ങ് കൃഷി സംബന്ധിച്ച് ജില്ലാതല സെമിനാര്‍ തിരുവനന്തപുരത്ത്
      Posted On: 25 SEP 2018 5:48PM by PIB Thiruvananthpuram


    നാളികേര വികസന ബോര്‍ഡിന്റെയും ഇന്ത്യന്‍ കൗണ്‍സില്‍ ഓഫ് അഗ്രികള്‍ച്ചറല്‍ റിസേര്‍ച്ചിന്റെയും (ഐസിഎആര്‍) സംയുക്ത ആഭിമുഖ്യത്തില്‍ ശാസ്ത്രീയ തെങ്ങ് കൃഷി രീതികളെ കുറിച്ച് തിരുവനന്തപുരം ജില്ലാതല സെമിനാര്‍ സെപ്റ്റംബര്‍ 26ന് നടക്കും. വെള്ളനാട് മിത്രാനികേതന്‍ കൃഷി വിജ്ഞാന കേന്ദ്രയില്‍ രാവിലെ 10 മണിക്ക് വെള്ളനാട് ഗ്രാമ പഞ്ചായത്ത് പ്രസിഡന്റ് ശ്രീ. വെള്ളനാട് ശശി പരിപാടി ഉദ്ഘാടനം ചെയ്യും.
    
    മിത്രാനികേതന്‍ കൃഷി വിജ്ഞാന കേന്ദ്ര ചെയര്‍പേഴ്‌സണ്‍ ശ്രീമതി. സേതു വിശ്വനാഥന്‍ അദ്ധ്യക്ഷത വഹിക്കുന്ന ചടങ്ങില്‍ നാളികേര വികസന ബോര്‍ഡ് മെമ്പര്‍ ശ്രീ. പി. ആര്‍. മുരളീധരന്‍ മുഖ്യപ്രഭാഷണം നടത്തും. നാളികേര വികസന ബോര്‍ഡ് ഡെപ്യൂട്ടി ഡയറക്ടര്‍ ശ്രീ. ആര്‍. ജ്ഞാനദേവന്‍, വെള്ളനാട് കൃഷി ഓഫീസര്‍ ശ്രീമതി. ചന്ദ്രലേഖ സി.എസ്, വെള്ളനാട് ഗ്രാമ പഞ്ചായത്ത് ഹെല്‍ത്ത് ആന്റ് എഡ്യൂക്കേഷന്‍ സ്റ്റാഡിംഗ് കമ്മിറ്റി ചെയര്‍മാന്‍ ശ്രീ. വെള്ളനാട് ശ്രീകണ്ഠന്‍, മിത്രാനികേതന്‍ കൃഷി വിജ്ഞാന കേന്ദ്രയിലെ സീനിയര്‍ സയന്റിസ്റ്റ് ശ്രീ. ഡോ. ആര്‍. മാരിമുത്തു തുടങ്ങിയവര്‍ ചടങ്ങില്‍ പങ്കെടുക്കും. വിവിധ സാങ്കേതിക വിദ്യകളുപയോഗിച്ചുള്ള ശാസ്ത്രീയ തെങ്ങ് കൃഷി രീതികള്‍, രോഗ കീട നിയന്ത്രണം, നാളികേര വികസന ബോര്‍ഡിന്റെ പ്രവര്‍ത്തനങ്ങള്‍ തുടങ്ങിയ വിഷയങ്ങളില്‍ വിദഗ്ധര്‍ ക്ലാസുകള്‍ എടുക്കും.
    ND MRL- 373
    ***


    

    
    (Release ID: 1547215) Visitor Counter : 5