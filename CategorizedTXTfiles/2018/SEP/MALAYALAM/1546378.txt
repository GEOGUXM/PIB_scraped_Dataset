      രാഷ്ട്രപതിയുടെ കാര്യാലയം

      രാഷ്ട്രപതിയുമായി കൂടിക്കാഴ്ച നടത്തി
      Posted On: 17 SEP 2018 2:36PM by PIB Thiruvananthpuram


    ഇന്ത്യന്‍ ഓഡിറ്റ് ആന്‍ഡ് അക്കൗണ്ട്‌സ് സര്‍വ്വീസ്, ഇന്ത്യന്‍ ട്രേഡ് സര്‍വ്വീസ്, ഇന്ത്യന്‍ ഇന്‍ഫര്‍മേഷന്‍ സര്‍വ്വീസ് എന്നിവയില്‍ നിന്നുള്ള ഓഫീസേഴ്‌സ് ട്രെയിനികള്‍ രാഷ്ട്രപതി ശ്രീ രാംനാഥ് കോവിന്ദുമായി രാഷ്ട്രപതി ഭവനില്‍ കൂടിക്കാഴ്ച നടത്തി. ഭരണ നിര്‍വ്വഹണത്തിന്റെയും, നിയമ നിര്‍മ്മാണത്തിന്റെയും വിശ്വസ്തത നിലനിര്‍ത്തുന്നതില്‍ ഇന്ത്യന്‍ ഓഡിറ്റ് ആന്‍ഡ് അക്കൗണ്ട്‌സ് സര്‍വ്വീസ് ഉദ്യോഗസ്ഥര്‍ക്ക് നിര്‍ണ്ണായക സ്ഥാനമാണുള്ളതെന്ന് രാഷ്ട്രപതി പറഞ്ഞു. ജന വിശ്വാസത്തിന്റെയും, സാമ്പത്തിക ജാഗ്രതയുടെയും കാവല്‍ക്കാരാണ് ഇന്ത്യന്‍ ഓഡിറ്റ് ആന്‍ഡ് അക്കൗണ്ട്‌സ് സര്‍വ്വീസ് ഉദ്യോഗസ്ഥരെന്നും അദ്ദേഹം പറഞ്ഞു. ആഗോള വാണിജ്യ രംഗത്ത് നമ്മുടെ രാജ്യത്തിന്റെ സ്ഥാനം ഉറപ്പിച്ചു നിര്‍ത്തുന്നതില്‍ ഇന്ത്യന്‍ ട്രേഡ് സര്‍വ്വീസ് ഉദ്യോഗസ്ഥര്‍ സുപ്രധാന പങ്കു വഹിക്കുന്നതായും ശ്രീ രാംനാഥ് കോവിന്ദ് പറഞ്ഞു. ഗവണ്‍മെന്റ് പരിപാടികളെക്കുറിച്ചും, ക്ഷേമ പദ്ധതികളെക്കുറിച്ചും വിദൂര ഗ്രാമങ്ങളില്‍ വസിക്കുന്ന പൗരന്മാര്‍ക്ക് അറിവു പകരുന്നതില്‍ പ്രധാന പങ്ക് വഹിക്കുന്നവരാണ് ഇന്ത്യന്‍ ഇന്‍ഫര്‍മേഷന്‍ സര്‍വ്വീസ് ഉദ്യോഗസ്ഥരെന്നും അദ്ദേഹം പറഞ്ഞു.
    IE-BSN (14.09.2018)


    

    
    (Release ID: 1546378) Visitor Counter : 20
    
    
      Read this release in: English , Urdu , Marathi , Tamil