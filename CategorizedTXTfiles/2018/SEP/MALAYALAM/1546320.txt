      PIB Headquarters

      കൊച്ചിൻ പോർട്ട് ഏരിയയിൽ സ്വച്ഛതാ ഹി സേവാ കാമ്പയിൻ
      Posted On: 14 SEP 2018 1:23PM by PIB Thiruvananthpuram


    മഹാത്മാഗാന്ധിയുടെ 150 ം ജന്മദിനാഘോഷത്തിന്റെ മുന്നോടിയായി സ്വച്ഛ് ഭാരത് മിഷന്റെ നാലാം വാർഷികത്തോടനുബന്ധിച്ച് സ്വച്ഛ ഭാരത ദൗത്യം യാഥാർഥ്യമാക്കാൻ കൊച്ചിൻ പോർട്ട് ട്രസ്റ്റ് 15.09.2018 മുതൽ 02.10.2018 വരെ ‘ സ്വച്ഛതാ ഹി സേവാ കാമ്പയിൻ നടത്താൻ തീരുമാനിച്ചിരിക്കുന്നു .


    കൊച്ചിൻ പോർട്ട് ഏരിയയിൽ വൻതോതിലുള്ള ശുചീകരണവും വിദ്യാർത്ഥികളെ ഉൾപ്പെടുത്തി ബോധവൽക്കരണ പരിപാടികളും പ്രചാരണ കാലഘട്ടത്തിൽ ആസൂത്രണം ചെയ്തിട്ടുണ്ട് . സ്വച്ഛതാ - ഹി - സേവാ കാമ്പയിൻ ബഹുമാനപ്പെട്ട കൊച്ചി മേയർ ശ്രീമതി സൗമിനി ജെയിൻ , കൊച്ചിൻ പോർട്ട് ട്രസ്റ്റ് ചെയർമാൻ ശ്രീ . എ . വി . രമണയുടെ സാന്നിദ്ധ്യത്തിൽ കൊച്ചിൻ പോർട്ട് കോൺഫറൻസ് ഹാളിൽ നടക്കുന്ന ചടങ്ങിൽ , 15.09.2018 രാവിലെ 11.00 ന് തുടക്കം കുറിക്കും .


    ഇതേ തുടർന്നു കൊച്ചി തുറമുഖ ട്രസ്റ്റിലെ സി . ഐ . എസ് . എഫ് ജീവനക്കാരും കൊച്ചിൻ പോർട്ട് ട്രസ്റ്റ് ജീവനക്കാരും ചേർന്ന് ശുചിത്വ പരിപാലന ത്തിന്റെ പ്രാധാന്യം പ്രചരിപ്പിക്കുന്ന ത്തിന്റെ ഭാഗമായി നടത്തുന്ന സൈക്കിൾ റാലി മുൻ ദേശീയ ഫുട്ബോൾ താരം ശ്രീ സേവിയർ പയസ് ഫ്ലാഗ് ഓഫ് ചെയ്യും . തദവസരത്തിൽ ശുചിത്വ പരിപാലന ത്തിന്റെ പ്രാധാന്യത്തെക്കുറിച്ച് പോർട്ട് ട്രസ്റ്റ് ജീവന ക്കാരൻ രചിച്ചു ഈണം നൽകിയ ഒരു നാടോടി ഗാനം അവതരിപ്പിക്കും .


    കൊച്ചി തുറമുഖ ട്രസ്റ്റിന്റെ ഈ വർഷത്തെ സ്വച്ഛത പക്ഷാചരണം പ്രവർത്തനങ്ങളും സ്വച്ഛതാ - ഹി - സേവാ പ്രചാരണത്തോടുകൂടി നടത്തുകയാണ് .


    ഫോർട്ട്കൊച്ചി ബീച്ചിൽ 25.09.2018 ന് ശുചീകരണം നടത്തുന്നതാണ് . കൊച്ചി തുറമുഖ ട്രസ്റ്റിലെ ജീവനക്കാർ , തുറമുഖ കൂട്ടായ്മയിലെ അംഗങ്ങൾ , റസിഡൻസ് അസോസിയേഷൻ അംഗങ്ങൾ എന്നിവർ ചേർന്നു വില്ലിംഗ്ടൺ ഐലൻഡിലെ ആർ . എൻ . എ . എസ് ഏരിയ , റോഡുകൾ , പൊതുസ്ഥലങ്ങൾ , കേന്ദ്രീയ വിദ്യാലയ സ്കൂൾ മേഖല , വില്ലിംഗ്ടൺ ഐലൻഡിലെ നാഷണൽ ഹൈവേ പരിസരം , കെ . പി . കെ . മേനോൻ റോഡ് , മിൽനി റോഡ് എന്നീ സ്ഥലങ്ങളിൽ ശുചീകരണ പ്രവർത്തനം നടത്തുന്നതാണ് .


    ജെട്ടികളുടെയും വാർഫുകളുടെയും ചെറുയാനങ്ങളുടെയും ശുചീകരണം , അഴുക്കുചാലുകളുടെ ചെറുകനാളുകളുടെയും അറ്റകുറ്റപണികൾ , കാട് വെട്ടിത്തെളിക്കൽ , പൂന്തോട്ടങ്ങളുടെ നവീകരണം , ഫലവൃക്ഷങ്ങളുടെ നടീൽ , ഓഫിസകളുടെ ഉള്ളിൽ പ്രത്യേക ശുചീകരണം , കാലഹരണപ്പെട്ട ഫയലുകളുടെ നിയമാസൃത നിർമാർജ്ജനം തുടങ്ങിയവയും ഇക്കാലയളവിൽ നടത്തുന്നതാണ് .


    തുറമുഖത്തിന്റെ പ്രധാന ഓഫീസുകളിലെ ടോയ്ലറ്റുകളിൽ അംഗപരിമിതർക്കുള്ള പ്രവേശന സൗകര്യം ഒരുക്കും . ടോയിലറ്റ് ഉപയോഗം , കൈ കഴുകൽ , ആരോഗ്യ - ശുചിത്വം കാര്യങ്ങളിൽ പാലിക്കേണ്ട ഉത്തമ രീതികൾ എന്നിവയെ കുറിച്ച് വിവിധ പ്രദേശങ്ങളിലും , കുടിയേറ്റ തൊഴിലാളികളുടെ താമസ സ്ഥലങ്ങളിലും ബോധവത്കരണം നടത്തും .


    ശുചിത്വാനുബന്ധ തെരുവ് നാടകങ്ങൾ , ഫ്ലാഷ് മോബ് , റാലികൾ , പോസ്റ്റർ ഡിസൈനിങ് മത്സരം , ജീവനക്കാർക്കായുള്ള സ്ളോഗൻ എഴുത്ത് മത്സരം , വിദ്യാർത്ഥികളുടെ പങ്കാളിത്തത്തോടെ ചുവർചിത്ര രചന എന്നിവയും ഉണ്ടായിരിക്കും .

    
    
    (Release ID: 1546320) Visitor Counter : 2
    
    
      Read this release in: English