      ഷിപ്പിങ് മന്ത്രാലയം

      കൊച്ചിന്‍ പോര്‍ട്ട് ട്രസ്റ്റും പാരദ്വീപ് പോര്‍ട്ട് ട്രസ്റ്റും കേരള മുഖ്യമന്ത്രിയുടെ ദുരിതാശ്വാസ നിധിയിലേക്ക് സംഭാവന നല്‍കി
      Posted On: 28 SEP 2018 3:41PM by PIB Thiruvananthpuram


    

    കൊച്ചിന്‍ പോര്‍ട്ട് ട്രസ്റ്റ് കേരള മുഖ്യമന്ത്രിയുടെ ദുരിതാശ്വാസ നിധിയിലേക്ക് 62,69,326 രൂപ സംഭാവന നല്‍കി. പോര്‍ട്ട് ട്രസ്റ്റ് ഡപ്യൂട്ടി ചെയര്‍മാന്‍ ശ്രീ എ. വി. രമണ മുഖ്യമന്ത്രി ശ്രീ പിണറായി വിജയന് ഈ തുകയ്ക്കുള്ള ചെക്ക് കൈമാറി. കൊച്ചിന്‍ പോര്‍ട്ട് ട്രസ്റ്റ് ജീവനക്കാരുടെ ഒരു ദിവസത്തെ ശമ്പളം സമാഹരിച്ച വകയില്‍ ലഭിച്ച 31,05,938 രൂപയും പോര്‍ട്ട് ട്രസ്റ്റ് ഫണ്ടില്‍ നിന്നുള്ള 31,05,938 രൂപയും ജീവനക്കാര്‍ ഓണാഘോഷത്തിനായി നേരത്തെ ശേഖരിച്ച 57,450 രൂപയും ചേര്‍ത്താണ് 62,69,326 രൂപ നിധിയിലേക്ക് സംഭാവന ചെയ്തത്. ദുരിതാശ്വാസ നിധിയിലേക്കുള്ള പാരദ്വീപ് പോര്‍ട്ട് ട്രസ്റ്റിന്റെ സംഭാവനയായ 27,63,624 രൂപയ്ക്കുള്ള ചെക്കും കൊച്ചിന്‍ പോര്‍ട്ട് ട്രസ്റ്റ് അധികൃതര്‍ മുഖ്യമന്ത്രിക്ക് കൈമാറി.


    IE/AB/BSN

    
    
    (Release ID: 1547841) Visitor Counter : 26
    
    
      Read this release in: English