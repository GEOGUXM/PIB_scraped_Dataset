      ന്യൂനപക്ഷകാര്യ മന്ത്രാലയം

      ദേശീയ സ്‌കോളര്‍ഷിപ്പ് പോര്‍ട്ടല്‍ മൊബൈല്‍ ആപ്പ്
      Posted On: 13 SEP 2018 5:18PM by PIB Thiruvananthpuram

      രാജ്യത്തെ ആദ്യ ദേശീയ സ്‌കോളര്‍ഷിപ്പ് പോര്‍ട്ടല്‍ മൊബൈല്‍ ആപ്പ് കേന്ദ്ര ന്യൂനപക്ഷകാര്യ മന്ത്രി ശ്രീ മുക്താര്‍ അബ്ബാസ് നഖ്‌വി ഉദ്ഘാടനം ചെയ്തു. ആപ്പ് വിദ്യാര്‍ത്ഥികള്‍ക്ക് ഗുണപ്രദമാകുമെന്നും സ്‌കോളര്‍ഷിപ്പുകള്‍ക്ക് സുതാര്യമായ വിതരണ സംവിധാനം ഏര്‍പ്പെടുത്താന്‍ സഹായകമാകുമെന്നും കേന്ദ്ര മന്ത്രി പറഞ്ഞു. സ്‌കോളര്‍ഷിപ്പുകള്‍ സംബന്ധിച്ച എല്ലാ വിവരങ്ങളും ലഭിക്കുന്നതിനും, വീട്ടിലിരുന്ന് അവയ്ക്കായി അപേക്ഷിക്കുന്നതിനും, ആവശ്യമായ രേഖകള്‍ അപ്‌ലോഡ് ചെയ്യുന്നതിനും, അപേക്ഷയുടെയും സ്‌കോളര്‍ഷിപ്പ് വിതരണത്തിന്റെയും തല്‍സ്ഥിതി അറിയുന്നതിനും ദേശീയ സ്‌കോളര്‍ഷിപ്പ് പോര്‍ട്ടല്‍ മൊബൈല്‍ ആപ്പ് വഴി വിദ്യാര്‍ത്ഥികള്‍ക്ക് സാധിക്കും. കേന്ദ്ര ന്യൂനപക്ഷകാര്യ മന്ത്രാലയം പൂര്‍ണ്ണമായും ഓണ്‍ലൈനാക്കുക വഴി ഇടനിലക്കാരെ ഒഴിവാക്കാനും പദ്ധതികളുടെ ഗുണഫലങ്ങള്‍ ആവശ്യക്കാരിലേക്ക് തടസ്സങ്ങളില്ലാതെ നേരിട്ടെത്തിക്കാനും സാധിച്ചെന്ന് മന്ത്രി പറഞ്ഞു.
      IE-BSN (13.09.2018)
    
    
    (Release ID: 1546018) Visitor Counter : 19
    
    
      Read this release in: English