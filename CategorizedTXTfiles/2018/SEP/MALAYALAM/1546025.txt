      PIB Headquarters

      യുപിഐ/ഭീം, പിഒഎസ് മെഷീന്‍ റെയില്‍വേ ടിക്കറ്റുകള്‍ക്കുള്ള കിഴിവും ഇ ടിക്കറ്റുകള്‍ക്കും ഐ ടിക്കറ്റുകള്‍ക്കും സര്‍വീസ് ചാര്‍ജിലെ ഇളവും തുടരും
      Posted On: 13 SEP 2018 5:56PM by PIB Thiruvananthpuram


    യുപിഐ/ഭീം, പിഒഎസ് മെഷീന്‍ റെയില്‍വേ ടിക്കറ്റുകള്‍ക്ക് നല്‍കികൊണ്ടിരുന്ന കിഴിവും ഇ-ടിക്കറ്റുകള്‍ക്കും ഐ-ടിക്കറ്റുകള്‍ക്കുമുള്ള സര്‍വീസ് ചാര്‍ജിലെ ഇളവും നിശ്ചിത കാലത്തേക്ക് കൂടി നീട്ടാന്‍ റെയില്‍വേ തീരുമാനിച്ചു.
    കുറഞ്ഞത് 100 രൂപയ്ക്ക് മുകളിലുള്ള റിസര്‍വ്വ്ഡ് കൗണ്ടര്‍ ടിക്കറ്റുകള്‍ക്ക് ഭീം ഉള്‍പ്പെടെയുള്ള യുപിഐ (യൂണിഫൈഡ് പേയ്‌മെന്റ് ഇന്റര്‍ഫേസ്) പണമടക്കല്‍ സംവിധാനത്തിലൂടെ 5 ശതമാനം കിഴിവ് അനുവദിച്ചത് 2019 ജൂണ്‍ 13 വരെ തുടരുമെന്ന് റെയില്‍വേ അറിയിച്ചു. 50 രൂപവരെയാണ് ഇത്തരത്തില്‍ ടിക്കറ്റ് ബുക്കിങ്ങിന് കിഴിവ് ലഭിക്കുക.
    ക്രെഡിറ്റ് / ഡെബിറ്റ് കാര്‍ഡിലൂടെ പേയ്‌മെന്റ് നടത്തുന്ന സബര്‍ബന്‍ സെക്ഷനിലെ സീസണ്‍ ടിക്കറ്റുകള്‍ക്ക് (പ്രതിമാസം, ത്രൈമാസികം, അര്‍ധ വാര്‍ഷികം, വാര്‍ഷികം) ബാധകമായ നിരക്കിന്റെ 0.5 ശതമാനം കിഴിവും അനുവദിച്ചിട്ടുണ്ട്. 2019 മാര്‍ച്ച് 31 വരെ ഈ സൗകര്യം ലഭ്യമാക്കും.
    ഇ-ടിക്കറ്റിനും ഐ-ടിക്കറ്റുകള്‍ക്കും ഇന്റര്‍നെറ്റ് ബുക്കിംഗിലൂടെ പണമടച്ചാല്‍ സര്‍വീസ് ചാര്‍ജില്‍ നിന്ന് ഒഴിവാകും ഈ ഇളവ് 2019 മാര്‍ച്ച് 31 വരെയും ലഭ്യമാക്കും.
    GK MRL- 361
    ***

    
    
    (Release ID: 1546025) Visitor Counter : 4