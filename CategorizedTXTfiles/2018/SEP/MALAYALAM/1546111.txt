      PIB Headquarters

      ദേശീയ പോഷകാഹാരവാരം ആചരിച്ചു
      Posted On: 04 SEP 2018 12:31PM by PIB Thiruvananthpuram


    കേന്ദ്ര വനിതാ ശിശുവികസന മന്ത്രാലയത്തിനു കീഴിലുള്ള ഭക്ഷ്യ, പോഷകാഹാര ബോര്‍ഡിന്റെ ആഭിമുഖ്യത്തില്‍ എറണാകുളം ജില്ലയില്‍ ദേശീയ പോഷകാഹാരവാരാചരണം സംഘടിപ്പിച്ചു. ഐസിഡിഎസ് പദ്ധതിയുടെ വടവുകോട് കോതമംഗലം അഡീഷണല്‍ ഓഫീസുകളുടെ സഹകരണത്തോടെയാണ് പരിപാടികള്‍ സംഘടിപ്പിച്ചത്. പരിപാടിയുടെ ജില്ലാതല ഉദ്ഘാടനം പോത്താനിക്കാട് പഞ്ചായത്ത് ഹാളില്‍ പഞ്ചായത്ത് പ്രസിഡന്റ് ശ്രീമതി ശാന്തി കെ. എബ്രഹാം നിര്‍വഹിച്ചു. പഞ്ചായത്ത് വൈസ് പ്രസിഡന്റ് ഷാജി കെ. വര്‍ഗീസ് അധ്യക്ഷത വഹിച്ചു.


    ഭക്ഷ്യപോഷകാഹാര ബോര്‍ഡ് ഡെമണ്‍സ്‌ട്രേഷന്‍ ഓഫീസര്‍ ശ്രീ കെ. പ്രദീപ് ലാല്‍ മുഖ്യപ്രഭാഷണം നടത്തി. തുടര്‍ന്ന് ശിശുവിന്റെ ആദ്യ 1000 ദിവസങ്ങളിലെ പ്രത്യേക പരിചരണം എന്ന വിഷയത്തെ അധികരിച്ച് കോതമംഗലം അഡീഷണല്‍ ഐസിഡിഎസ് സിഡിപിഒ ശ്രീമതി ജുമൈലാ ബീവി ക്ലാസുകള്‍ നയിച്ചു. ഭക്ഷ്യപോഷകാഹാര ബോര്‍ഡ് എറണാകുളം യൂണിറ്റ് ഇന്‍ ചാര്‍ജ് ശ്രീമതി എസ്. സിന്ധു ജില്ലയിലെ ആഘോഷ പരിപാടികള്‍ക്ക് രൂപരേഖ തയ്യാറാക്കി.
    

    
    (Release ID: 1546111) Visitor Counter : 4