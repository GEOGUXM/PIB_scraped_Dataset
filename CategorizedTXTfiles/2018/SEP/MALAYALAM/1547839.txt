      PIB Headquarters

      പോഷകാഹാര മാസാചരണത്തോടനുബന്ധിച്ചുള്ള പ്രവര്‍ത്തനങ്ങള്‍ കേന്ദ്ര ഗിരി വര്‍ഗ്ഗ മന്ത്രാലയം ഡെപ്യൂട്ടി സെക്രട്ടറിയുടെ നേതൃത്വത്തിലുള്ള സംഘം അവലോകനം ചെയ്തു
      Posted On: 28 SEP 2018 5:32PM by PIB Thiruvananthpuram


    പോഷകാഹാരക്കുറവിനെക്കുറിച്ച് അവബോധം വളര്‍ത്താന്‍ ലക്ഷ്യമിട്ടിട്ടുള്ള പോഷകമാസാചരണത്തിന്റെ (രാഷ്ടീയ പോഷണ്‍ മാഹ്) ഭാഗമായി സംസ്ഥാന പട്ടികവര്‍ഗ്ഗ വികസന വകുപ്പ് വിവിധ മോഡല്‍ റസിഡന്‍ഷ്യല്‍ സ്‌കൂളുകളില്‍ നടപ്പാക്കിയ പ്രവര്‍ത്തനങ്ങള്‍കേന്ദ്ര ഗിരി വര്‍ഗ്ഗ മന്ത്രാലയം ഡെപ്യൂട്ടി സെക്രട്ടറി ശ്രീമതി. ഷൈല ടൈറ്റസിന്റെ നേതൃത്വത്തിലുള്ള സംഘം അവലോകനം ചെയ്തു.


    തിരുവനന്തപുരം ജില്ലയിലെ കട്ടേല ഡോ. അംബേദ്കര്‍ മെമ്മോറിയല്‍ മോഡല്‍ റസിഡന്‍ഷ്യല്‍ സ്‌കൂള്‍, ഡോ. അംബേദ്കര്‍ വിദ്യാനികേതന്‍ സിബിഎസ്ഇ സ്‌കൂള്‍ ഞാറനീലി, പ്രീമെട്രിക് ഹോസ്റ്റല്‍ ഞാറനീലി, കൊല്ലത്തെ കുളത്തുപുഴ മോഡല്‍ റസിഡന്‍ഷ്യല്‍ സ്‌കൂളുകള്‍ എന്നിവ സന്ദര്‍ശിച്ച് ശ്രീമതി. ഷൈല ടൈറ്റസ് പദ്ധതിപ്രവര്‍ത്തനങ്ങള്‍ അവലോകനം ചെയ്തു.


    ഇക്കഴിഞ്ഞ മാര്‍ച്ച് എട്ടിന് പ്രധാനമന്ത്രി ശ്രീ. നരേന്ദ്ര മോദി തുടക്കമിട്ട ദേശീയ പോഷകാഹാര ദൗത്യത്തിന്റെ ഭാഗമായി സപ്തംബര്‍ മാസമാണ് പോഷകാഹാരമാസമായി ആചരിക്കുന്നത്.


    പോഷക മാസാചരണത്തോടനുബന്ധിച്ച്കുളത്തുപുഴ മോഡല്‍ റെസിഡന്‍ഷ്യല്‍ സ്‌കൂളി സ്‌കൂളില്‍ സജ്ജമാക്കിയ പോഷകാഹാര സ്‌റ്റോര്‍ കേന്ദ്ര ഗോത്ര വര്‍ഗ്ഗ മന്ത്രാലയം ഡെപ്യൂട്ടി സെക്രട്ടറി ശ്രീമതി. ഷൈല ടൈറ്റസിന്റെ നേതൃത്വത്തിലുള്ള സംഘം സന്ദര്‍ശിക്കുന്നു.


    കേരളത്തില്‍ പോഷക മാസാചരണത്തിന്റെ ഭാഗമായി ട്രൈബല്‍ മോഡല്‍ റെസിഡന്‍ഷ്യല്‍ സ്‌കൂളുകളില്‍ നടത്തിയ പോഷകാഹാര ബോധവല്‍ക്കരണ ശില്‍പശാലകള്‍, അനുബന്ധപരിപാടികള്‍, സ്വച്ഛതാ ഹി സേവായുടെ ഭാഗമായുള്ള ശുചിത്വ പ്രവര്‍ത്തനങ്ങള്‍ എന്നിവ സംഘം വിലയിരുത്തി.

    കേരള പട്ടികവര്‍ഗ്ഗ വികസനവകുപ്പ് ഡെപ്യൂട്ടി ഡയറക്ടര്‍ ശ്രീ. വി ശശീന്ദ്രന്‍, അഡീഷണല്‍ ഡയറക്ടര്‍ ശ്രീ. ഷുമിന്‍ എസ് ബാബു എന്നിവരും സംഘത്തിലുണ്ടായിരുന്നു.


    തുടര്‍ന്ന് കേരള പട്ടികവികസന വകുപ്പ് ഡയറക്ടറുടെ ചേംബറില്‍ ചേര്‍ന്ന അവലോകനയോഗത്തിലും ശ്രീമതി. ഷൈല ടൈറ്റസ് സംബന്ധിച്ചു. കേരള പട്ടികവര്‍ഗ്ഗ വികസനവകുപ്പ് ഡെപ്യൂട്ടി ഡയറക്ടര്‍ ശ്രീ. ആര്‍ പ്രസന്നന്‍, അഡീഷണല്‍ ഡയറക്ടര്‍മാരായ ശ്രീമതി. ജെ ജോസഫൈന്‍, ശ്രീ എസ് സജു , കേരള ഇന്‍സ്റ്റിറ്റ്യൂട്ട് ഫോര്‍ റിസര്‍ച്ച് ട്രയിനിംഗ് ആന്റ് ഡവലപ്‌മെന്റ് -കിര്‍ത്താഡ്‌സ് റിസര്‍ച്ച് ഓഫീസര്‍ ശ്രീ വി എസ് സുബാഷ് എന്നിവരും അവലോകന യോഗത്തില്‍ പങ്കെടുത്തു.
    

    
    (Release ID: 1547839) Visitor Counter : 5