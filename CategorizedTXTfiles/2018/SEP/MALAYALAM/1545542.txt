      ഗ്രാമീണ വികസന മന്ത്രാലയം

      ഗ്രാമ വികസന പദ്ധതികള്‍ മികച്ച രീതിയില്‍ നടപ്പാക്കിയതിനുള്ള ദേശീയ പുരസ്‌കാരങ്ങള്‍ ഇന്ന് സമ്മാനിക്കും
      Posted On: 10 SEP 2018 3:52PM by PIB Thiruvananthpuram


    കേന്ദ്ര ഗ്രാമ വികസന മന്ത്രാലയത്തിന്റെ വിവിധ പദ്ധതികള്‍ 2017-18 കാലയളവില്‍ മികച്ച രീതിയില്‍ നടപ്പാക്കിയ സംസ്ഥാനങ്ങള്‍ക്കും, ജില്ലകള്‍ക്കും, ബ്ലോക്കുകള്‍ക്കും, സ്ഥാപനങ്ങള്‍ക്കും, വ്യക്തികള്‍ക്കുമുള്ള ദേശീയ പുരസ്‌കാരങ്ങള്‍ കേന്ദ്ര ഗ്രാമ വികസന മന്ത്രി ശ്രീ നരേന്ദ്ര സിങ്ങ് തോമാര്‍ ഇന്ന് (സെപ്റ്റംബര്‍ 11, 2018) സമ്മാനിക്കും. പദ്ധതി നടത്തിപ്പില്‍ ആരോഗ്യകരമായ മത്സരം ഉണ്ടാക്കാനായാണ് കേന്ദ്ര ഗ്രാമ വികസന മന്ത്രാലയം വിവിധ വിഭാഗങ്ങളിലായി 228 പുരസ്‌കാരങ്ങള്‍ ഏര്‍പ്പെടുത്തിയിരിക്കുന്നത്. മഹാത്മാ ഗാന്ധി ദേശീയ ഗ്രാമീണ തൊഴിലുറപ്പ് പദ്ധതി, പ്രധാന്‍ മന്ത്രി ആവാസ് യോജന-ഗ്രാമീണ്‍, പ്രധാന്‍ മന്ത്രി ഗ്രാം സഡക് യോജന, ദീന്‍ദയാല്‍ അന്ത്യോദയ യോജന- ദേശീയ ഗ്രാമീണ ജീവന ദൗത്യം, ദീന്‍ദയാല്‍ ഉപാധ്യായ് ഗ്രാമീണ്‍ കൗശല്യ യോജന, ദേശീയ റൂറര്‍ബന്‍ ദൗത്യം എന്നിവയാണ് കേന്ദ്ര ഗ്രാമ വികസന മന്ത്രാലയത്തിന്റെ സുപ്രധാന പദ്ധതികള്‍.


    2017-18 കാലയളവില്‍ പ്രധാന്‍ മന്ത്രി ആവാസ് യോജന-ഗ്രാമീണ്‍ പദ്ധതിയിലൂടെ നിര്‍മിച്ച 44.54 ലക്ഷം ഗ്രാമീണ ഭവനങ്ങളില്‍, ഏറ്റവും അധികം ഭവനങ്ങള്‍ നിര്‍മിച്ച സംസ്ഥാനം ഉത്തര്‍ പ്രദേശാണ്. പ്രധാന്‍ മന്ത്രി ഗ്രാം സഡക് യോജനയിലൂടെ ഏറ്റവും കൂടുതല്‍ ദൂരം റോഡുകള്‍ നിര്‍മിച്ച സംസ്ഥാനമായ മധ്യ പ്രദേശ്, 2017-18 കാലയളവില്‍ ഹരിത സാങ്കേതിക വിദ്യയിലൂടെ ഏറ്റവും കൂടുതല്‍ ദൂരം റോഡുകള്‍ നിര്‍മിച്ച സംസ്ഥാനം കൂടിയാണ്. മഹാത്മാ ഗാന്ധി ദേശീയ ഗ്രാമീണ തൊഴിലുറപ്പ് പദ്ധതി നടത്തിപ്പില്‍ കണ്‍വെര്‍ജന്‍സ് ആന്‍ഡ് ലൈവ്‌ലിഹുഡ് ഓഗ്മെന്റേഷന്‍ വിഭാഗത്തില്‍ പശ്ചിമ ബംഗാളും, ആന്ധ്രാ പ്രദേശും മികച്ച പ്രകടനം കാഴ്ച വെച്ചപ്പോള്‍, ലക്ഷ്യമിട്ട ജോലികള്‍ ഏറ്റവുമധികം പൂര്‍ത്തീകരിക്കാനായത് മിസോറാമിനാണ്.

    
    
    (Release ID: 1545542) Visitor Counter : 150
    
    
      Read this release in: English , Tamil