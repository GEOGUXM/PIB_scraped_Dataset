      PIB Headquarters

      കേന്ദ്ര പദ്ധതികള്‍: ബോധവല്‍ക്കരണ പരിപാടി കുണ്ടന്നൂരില്‍ ആരംഭിച്ചു
      Posted On: 17 SEP 2018 3:19PM by PIB Thiruvananthpuram


    കേന്ദ്രാവിഷ്‌കൃത പദ്ധതികളെക്കുറിച്ചുള്ള ത്രിദിന ബോധവല്‍ക്കരണ പരിപാടികളും പ്രദര്‍ശനവും കുണ്ടന്നൂര്‍ ഇ.കെ നായനാര്‍ ഹാളില്‍ മരട് മുനിസിപ്പല്‍ ചെയര്‍പേഴ്‌സണ്‍ ശ്രീമതി സുനീല സിബി ഉദ്ഘാടനം ചെയ്തു. മരട് മുനിസിപ്പാലിറ്റി ക്ഷേമകാര്യ സ്റ്റാന്‍ഡിംഗ് കമ്മറ്റി ചെയര്‍പേഴ്‌സണ്‍ ശ്രീ പി.ജെ. ജോണ്‍സണ്‍, കൗണ്‍സിലര്‍ ശ്രീമതി രാജി തമ്പി, റീജിണല്‍ ഔട്ട്‌റീച്ച് ബ്യൂറോ ഡയറക്ടര്‍ ശ്രീ എസ്. സുബ്രഹ്മണ്യന്‍, അസിസ്റ്റന്റ് ഡയറക്ടര്‍ ശ്രീമതി കെ.എ. ബീന, ഫീല്‍ഡ് എക്‌സിബിഷന്‍ ഓഫീസര്‍ ശ്രീ എല്‍.സി.പൊന്നുമോന്‍, സിഡിപിഒ ശ്രീമതി ലളിത തുടങ്ങിയവര്‍ സംബന്ധിച്ചു.


    തുടര്‍ന്ന് സ്വച്ഛ് ഭാരത് അഭിയാനെ കുറിച്ച് എറണാകുളം ജില്ല ശുചിത്വമിഷന്‍ അസിസ്റ്റന്റ് കോര്‍ഡിനേറ്റര്‍ ശ്രീ മോഹനന്‍ ക്ലാസ് എടുത്തു. കേന്ദ്ര സര്‍ക്കാര്‍ പ്രഖ്യാപിച്ച വിവിധ വികസന ക്ഷേമ പദ്ധതികളുടെ വിവരണങ്ങള്‍ ഉള്‍ക്കൊള്ളുന്ന പ്രദര്‍ശനവും പരിപാടിയുടെ ഭാഗമായി ഒരുക്കിയിട്ടുണ്ട്.ചെവ്വാഴ്ച പോഷകാഹാര ശീലങ്ങളെക്കുറിച്ചും കേന്ദ്ര സര്‍ക്കാറിന്റെ വിവിധ സാമൂഹ്യ സുരക്ഷാ പദ്ധതികളെക്കുറിച്ചും സ്വയം തൊഴില്‍ പദ്ധതികളെക്കുറിച്ചും ക്ലാസുകള്‍ ഉണ്ടായിരിക്കുന്നതാണ്.


    കേന്ദ്ര വാര്‍ത്താവിതരണ പ്രക്ഷപണ മന്ത്രാലയത്തിന് കീഴിലെ ഫീല്‍ഡ് ഔട്ട്‌റീച്ച് ബ്യൂറോയും മരട് മുനിസിപ്പാലിറ്റിയും സംയുക്തമായാണ് മൂന്ന്ദിവസം നീണ്ടുനില്‍ക്കുന്ന ബോധവല്‍ക്കരണ പരിപാടി സംഘടിപ്പിക്കുന്നത്. വിവിധ സര്‍ക്കാര്‍ സേവനങ്ങളെക്കുറിച്ച് ജനങ്ങള്‍ക്ക് നേരിട്ട് ബോധവല്‍ക്കരണം നല്‍കാനായി ഐസിഡിഎസ്, കുടുംബശ്രീ, ദേശീയ ആരോഗ്യ ദൗത്യം തുടങ്ങിയവയുടെ സഹകരണത്തോടെ നടത്തുന്ന പരിപാടി 19ാം തീയതി സമാപിക്കും..


    

    
    (Release ID: 1546335) Visitor Counter : 7