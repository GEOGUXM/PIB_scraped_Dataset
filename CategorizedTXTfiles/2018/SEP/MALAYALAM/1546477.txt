      വിനോദസഞ്ചാര മന്ത്രാലയം

      ഐ.റ്റി.ഡി.സിയും മൊറോക്കോയും തമ്മില്‍ ടൂറിസം സഹകരണത്തിനുള്ള ധാരണാപത്രം ഒപ്പുവെച്ചു
      Posted On: 17 SEP 2018 7:10PM by PIB Thiruvananthpuram


    ടൂറിസം മേഖലയിലെ സഹകരണം ശക്തിപ്പെടുത്തുന്നതിനായി കേന്ദ്ര ടൂറിസം മന്ത്രാലയത്തിനു കീഴിലുള്ള പൊതുമേഖലാ സ്ഥാപനമായ ഇന്ത്യ ടൂറിസം ഡെവലപ്‌മെന്റ് കോര്‍പറേഷന്‍ ലിമിറ്റഡും (ഐ.റ്റി.ഡി.സി) മൊറോക്കന്‍ ഏജന്‍സി ഫോര്‍ ടൂറിസം ഡെവലപ്‌മെന്റും തമ്മില്‍ ധാരണാപത്രം ഒപ്പുവെച്ചു.


    ടൂറിസം മേഖലയിലെ സഹകരണംശക്തിപ്പെടുത്തുന്നതിനായിഇന്ത്യ ടൂറിസം ഡെവലപ്‌മെന്റ്‌കോര്‍പറേഷന്‍ ലിമിറ്റഡും (ഐ.റ്റി.ഡി.സി) മൊറോക്കന്‍ ഏജന്‍സി ഫോര്‍ടൂറിസം ഡെവലപ്‌മെന്റും തമ്മില്‍ കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനം, മൊറോക്കോടൂറിസം മന്ത്രി ശ്രീ. മുഹമ്മദ് സാജിദ് എന്നിവരുടെ സാന്നിദ്ധ്യത്തില്‍ ധാരണാപത്രം ഒപ്പുവെക്കുന്നു.


    ടൂറിസം ഉല്‍പ്പന്നങ്ങള്‍ വികസിപ്പിക്കുന്നതിലെയും എഞ്ചിനീയറിംഗിലെയും വൈദഗ്ധ്യം പരസ്പരം പങ്കുവെക്കുന്നതിന് ഈ ധാരണാപത്രം ലക്ഷ്യമിടുന്നു. ടൂറിസം ഉല്‍പ്പന്നങ്ങളിലെ പുതിയ പ്രവണതകള്‍, സാങ്കേതിക വിദ്യ, നവീന ഉല്‍പ്പന്നങ്ങള്‍ വികസിപ്പിക്കല്‍, നിക്ഷേപകരുടെയും വിനോദസഞ്ചാരികളുടേയും ആവശ്യങ്ങള്‍ക്കും പ്രതീക്ഷകള്‍ക്കുമനുസരിച്ച് വിപണി/സാധ്യതാ പഠനങ്ങള്‍ സംഘടിപ്പിക്കല്‍, ടൂറിസം മേഖലയിലെ ഇരു രാജ്യങ്ങളിലെയും നിക്ഷേപകരുടെ വിവരങ്ങള്‍ കൈമാറുന്നതിനു പുറമെ, അടിസ്ഥാനമേഖലയിലെ പദ്ധതികള്‍ക്ക് രൂപം നല്‍കുന്നതിലെ വൈദഗ്ധ്യം എന്നിവ പരസ്പരം പങ്കുവെക്കുന്നതിനും ധാരണാപത്രം സഹായിക്കും. ഇരു രാജ്യങ്ങള്‍ക്കും പരസ്പരം പ്രയോജനപ്പെടുംവിധം ടൂറിസം നിക്ഷേപ പരിപാടികള്‍, സാമ്പത്തിക ദൗത്യങ്ങള്‍ എന്നിവ പ്രോതാസാഹിപ്പിക്കുന്നതിനും ധാരണാപത്രം ലക്ഷ്യമിടുന്നു.


    കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനം, മൊറോക്കോ ടൂറിസം മന്ത്രി മുഹമ്മദ് സാജിദ് എന്നിവരുടെ സാന്നിദ്ധ്യത്തില്‍ ന്യൂഡല്‍ഹിയിലാണ് ധാരണാപത്രം ഒപ്പുവെച്ചത്.
    ഐ.റ്റി.ഡി.സി ചെയര്‍മാനും മാനേജിംഗ് ഡയറക്ടറുമായ കുമാരി രണ്‍വീര്‍ കൗര്‍, കേന്ദ്ര ടൂറിസം സെക്രട്ടറി ശ്രീമതി. രശ്മി വര്‍മ്മ തുടങ്ങിയവര്‍ ചടങ്ങില്‍ സന്നിഹിതരായിരുന്നു.


    AM/MRD

    
    
    (Release ID: 1546477) Visitor Counter : 18
    
    
      Read this release in: English