      PIB Headquarters

      దేశ రక్షణ లో సాయుధ దళాల సేవ‌ అనుపమానం
      Posted On: 28 SEP 2018 4:28PM by PIB Hyderabad


    సాయుధ దళాలు దేశ రక్షణ లో అనుపమాన సేవ‌ను అందిస్తున్నాయ‌ని హైద‌రాబాద్ లో జ‌రిగిన ఒక స‌ద‌స్సు లో విశ్రాంత లెఫ్టినెంట్ జనరల్ శ్రీ ఎ. రామకృష్ణా రెడ్డి అన్నారు. లైన్ ఆఫ్ కంట్రోల్ వద్ద భారత సైనికులు తీవ్రవాదుల శిబిరాలపై సర్జికల్ స్ట్రయిక్స్ జ‌రిపి రెండేళ్ళు అయిన సందర్భంగా దేశ వ్యాప్తంగా నిర్వహిస్తున్న ‘‘పరాక్రమ్ పర్వ్’’ లో భాగంగా ఈ సదస్సును కేంద్ర సమాచార ప్రసార మంత్రిత్వ శాఖ , రీజనల్ అవుట్ రీచ్ విభాగం నిర్వహించాయి.


    ఈ సందర్భంగా , 1962, 1965 నాటి యుద్దాలు , 1999 కార్గిల్ యద్దం లో తన అనుభవాలను శ్రీ రామకృష్ణా రెడ్డి పంచుకున్నారు. సైన్యం పని చేసే విపరీత పరిస్ధితులలో , పరిస్ధితులకు అనుగుణంగా అప్పటికప్పుడు తీసుకునే నిర్ణయాల ప్రాధాన్యం , దేశ రక్షణ కోసం సైనికులు చేస్తున్న త్యాగాలను ఆయ‌న‌ వివరించారు. మన దేశం అంతరిక్ష‌ రంగంలో సాధించిన అపూర్వమైన విజయాల వల్ల, సర్జికల్ స్ట్రయిక్ ను సైన్యం సమర్ధవంతంగా నిర్వహించ గలిగిందని ఆయన అన్నారు.


    ఆర్ఒబి , ప‌త్రికా స‌మాచార కార్యాల‌యం అడిషనల్ డైరెక్టర్ జనరల్ శ్రీ టి.వి.కె. రెడ్డి ఈ సందర్భంగా మాట్లాడుతూ , సరిహద్దుల వద్ద సైనికులు అవిశ్రాంతంగా భద్రత కల్పించటం లో నిమగ్నమైనందునే , ప్రజలంతా ప్రశాంతంగా తమ విధులు నిర్వహించుకో గలుగుతున్నారని అన్నారు. ప్రతి ఒక్కరూ తమ విధులను నిబద్దతతో నిర్వహించే స్ఫూర్తిని వీర సైనికుల నుంచి పొందాలని ఆయన చెప్పారు. మ‌రింత మంది యువ‌కులు సైన్యం లోని వివిధ విభాగాల‌లో ప‌ని చేయ‌డానికి ముందుకు రావాల‌ని శ్రీ టి.వి.కె. రెడ్డి అన్నారు. ప‌త్రికా స‌మాచార డిప్యూటీ డైరెక్ట‌ర్ శ్రీ పి. ర‌త్నాక‌ర్ వంద‌న స‌మ‌ర్ప‌ణ చేశారు.


    ***

    
    
    (Release ID: 1548348) Visitor Counter : 44
    
    
      Read this release in: English