      PIB Headquarters

      పోష‌ణ అభియాన్ పై అవ‌గాహ‌న స‌ద‌స్సు
      Posted On: 28 SEP 2018 4:34PM by PIB Hyderabad


    పిల్లల లో పోషకాహారం పై అవగాహన కల్పించేందుకు కేంద్ర ప్రభుత్వం దేశ వ్యాప్తంగా చేపట్టిన పోషణ్ అభియాన్ లో భాగంగా సమాచార, ప్రసార మంత్రిత్వ శాఖ ఆధ్వర్యం లోని రీజినల్ అవుట్ రీచ్ బ్యూరో ఒక సదస్సు నిర్వహించింది.


    ఈ సందర్భంగా , జాతీయ ఎగ్ కోర్డినేషన్ కమిటీ కన్సల్టెంట్ డాక్టర్ బాలస్వామి మాట్లాడుతూ , అరోగ్య పరిరక్షణలో కార్బోహైడ్రేట్స్ , కొవ్వులు , ప్రోటీన్లతో కూడిన సంపూర్ణ ఆహారం అవసరమని , అందుకు గుడ్లను ఆహారంలో చేర్చడం అత్యవసరమని అన్నారు. రోజుకు రెండు గుడ్లు ఆహారంలో చేర్చటం ద్వారా ఆరోగ్య పరిరక్షణలో కీలక పాత్ర పోషించే పోషకాలు , విటమిన్లను మన ఆహారం లో చేర్చుకోవచ్చని ఆయన అన్నారు. సంపూర్ణ పోష‌కాహార‌మైన కోడిగుడ్డును గురించి ప్ర‌జ‌ల‌లో అనేక అపోహ‌లున్నాయ‌నీ , అయితే , అనేక ప‌రిశోధ‌న‌ల‌లో గుడ్డు సంపూర్ణ పోష‌కాహార‌మ‌నీ , అన్ని వ‌య‌సుల వారి ఆరోగ్యానికి గుడ్డు ఎంతో మేలు చేస్తుంద‌నీ ఆయ‌న అన్నారు. అయితే , ప్ర‌జ‌లు గుడ్డు లోని ప‌చ్చసొన ను కూడా తీసుకోవ‌చ్చ‌ని డాక్టర్ బాలస్వామి అన్నారు.


    పత్రికా సమాచార కార్యాలయం అడిషనల్ డైరెక్టర్ జనరల్ శ్రీ టి.వి.కె. రెడ్డి మాట్లాడుతూ, చిన్నతనం నుంచి పోషకాహారాన్ని తీసుకోవడం వల్ల పిల్లలు ఆరోగ్యంగా పెరుగుతారని తెలిపారు.


    క్షేత్ర స్థాయిలో వివిధ కళారూపాలను ప్రదర్శించే కళాకారులు, తమ కళారూపాల ద్వారా పోషకాహారం యొక్క ప్రాధాన్యతను క్షేత్ర స్థాయి లో ప్రజలకు వివరించాలని శ్రీ రెడ్డి కోరారు.


    సురభి నాటక సంస్ధ డైరెక్టర్ శ్రీ సురభి నాగేశ్వరరావు , రాష్ట్ర మహిళా శిశు అభివృద్ది శాఖ అసిస్టెంట్ డైరెక్టర్ శ్రీమతి గిరిజ , ఎన్ఐఎన్ శాస్త్రవేత్త శ్రీ మహేశ్వర్ , ఆర్ఒబి జాయింట్ డైరెక్టర్ శ్రీ ఎం. దేవేందర్ ఇతర అధికారులూ ఈ సదస్సు లో పాల్గొన్నారు.


    ****

    
    
    (Release ID: 1548353) Visitor Counter : 132