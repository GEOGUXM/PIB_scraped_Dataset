      ସଂସଦୀୟ ବ୍ୟାପାର ମନ୍ତ୍ରଣାଳୟ

      ବିଶ୍ୱବିଦ୍ୟାଳୟ ଓ ମହାବିଦ୍ୟାଳୟ ସ୍ତରରେ 14ତମ ଜାତୀୟ ଯୁବ ସଂସଦ ପ୍ରତିଯୋଗିତା, 2017-18ର ପୁରସ୍କାର ବିତରଣ କଲେ ଅର୍ଜୁନ ରାମ ମେଘୱାଲ
      Posted On: 20 SEP 2018 7:05PM by PIB Bhubaneshwar


    ୟୁନିଭର୍ସିଟି ଓ କଲେଜ ସ୍ତରରେ ହୋଇଥିବା 14ତମ ଜାତୀୟ ସଂସଦ ପ୍ରତିଯୋଗିତା , 2017-18ର ପୁରସ୍କାର ବିତରଣ ଉତ୍ସବରେ ଗୁରୁବାର ସଂସଦୀୟ ବ୍ୟାପାର , ଜଳସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ରାଷ୍ଟ୍ର ମନ୍ତ୍ରୀ ଅର୍ଜୁନ ରାମ ମେଘୱାଲ ଅଧ୍ୟକ୍ଷତା କରିଥିଲେ ।


    ସଂସଦୀୟ ବ୍ୟାପାର ମନ୍ତ୍ରଣାଳୟ 1997-98ରୁ ୟୁନଭର୍ସିଟି ଓ କଲେଜ ସ୍ତରରେ ଯୁବ ସଂସଦ ପ୍ରତିଯୋଗିତା ଆୟୋଜନ କରିଆସୁଛି । ଏହି କ୍ରମାରେ ଦେଶବ୍ୟାପୀ 74ଟି ଶିକ୍ଷାନୁଷ୍ଠାନରେ 2017-18ରେ 14ତମ ପ୍ରତିଯୋଗିତା ଅନୁଷ୍ଠିତ ହୋଇଥିଲା ।


    ଯୁବ ସଂସଦ ଯୋଜନାର ମୁଖ୍ୟ ଉଦ୍ଦେଶ୍ୟ ଛାତ୍ରଛାତ୍ରୀମାନଙ୍କୁ ସଂସଦର ବିଭିନ୍ନ ପରିଚାଳନା ପ୍ରକ୍ରିୟା , ଆଲୋଚନା , ନେତୃତ୍ୱ ଦକ୍ଷତା ବୃଦ୍ଧି , ଆତ୍ମଶୃଙ୍ଖଳା , ସୁସ୍ଥ ପ୍ରତିଦ୍ୱନ୍ଦ୍ୱିତାରେ ଭିନ୍ନ ମତ , ବତ୍କୃତା ପ୍ରଦାନର ଦକ୍ଷତା ବୃଦ୍ଧି ଏବଂ ଗଣତାନ୍ତ୍ରିକ ଜୀବନର ଅନ୍ୟାନ୍ୟ ପ୍ରକ୍ରିୟା ଅବଗତ କରାଇବା ।


    ଏହି ଅବସରରେ ଶ୍ରୀ ମେଘୱାଲ ଛାତ୍ରଛାତ୍ରୀମାନଙ୍କୁ ସଂସଦୀୟ କାର୍ଯ୍ୟକଳାପର ବିଭିନ୍ନ ପ୍ରକ୍ରିୟା ବାବଦରେ ଅବଗତ କରାଇବା ସହ ଅଟଳ ବିହାରୀ ବାଜପେୟୀ ଓ ସୁଷମା ସ୍ୱରାଜଙ୍କ ଗୁରୁତ୍ୱପୂର୍ଣ୍ଣ ସଂସଦୀୟ ଭାଷଣକୁ ଉଲ୍ଲେଖ କରି ବୁଝାଇଥିଲେ । ବିଜେତା ଟିମକୁ ମନ୍ତ୍ରୀ ପ୍ରଶଂସା କରିବା ସହ ସେମାନେ ଭବିଷ୍ୟତରେ ରାଜନୀତିରେ ଯୋଗ ଦେବାର ଦକ୍ଷତା ରଖିଛନ୍ତି ବୋଲି କହିଥିଲେ । ଛାତ୍ର ଜୀବନରେ ସଂସଦୀୟ କାର୍ଯ୍ୟକଳାପର ଅଭିଜ୍ଞା ପାଇଥିବା ଏହି ଛାତ୍ରଛାତ୍ରୀମାନେ ଭାଗ୍ୟବାନ ବୋଲି ସେ କହିଥିଲେ । ମନ୍ତ୍ରୀ ଏହି ଅବସରରେ ସମସ୍ତଙ୍କୁ ସ୍ୱଚ୍ଛତାର ଶପଥ ପାଠ କରାଇଥିଲେ ।


    ପ୍ରତିଯୋଗିତାର କୃତୀ ପ୍ରତିଯୋଗୀମାନଙ୍କୁ ଶ୍ରୀ ମେଘୱାଲ ଏହି ଅବସରରେ ପୁରସ୍କୃତ କରିଥିଲେ । ଡିଏଭି ସ୍କୁଲ , ଜଳନ୍ଧରର ଛାତ୍ରଛାତ୍ରୀମାନେ ରନିଙ୍ଗ ପାର୍ଲିଆମେଣ୍ଟାରୀ ସିଲ୍ଡ ଏବଂ ଟ୍ରଫି ହାସଲ କରିଥିଲେ । ନିମ୍ନଲିଖିତ କଲେଜ/ୟୁନିଭର୍ସିଟି ଗୁଡ଼ିକୁ ମଧ୍ୟ ସେମାନଙ୍କ ଦକ୍ଷତା ପାଇଁ ପୁରସ୍କୃତ କରାଯାଇଥିଲା ।

     1. ଶହୀଦ୍ ଭଗତ ସିଂହ କଲେଜ , ନୂଆଦିଲ୍ଲୀ
     2. ରକ୍ଷା ଶକ୍ତି ୟୁନିଭର୍ସିଟି , ଅହମ୍ମଦାବାଦ
     3. ସେଣ୍ଟ୍ରାଲ ୟୁନିଭର୍ସିଟି ଅଫ୍ ପଞ୍ଜାବ , ଭାଟିଣ୍ଡା
     4. ମହାରାଜ ଅଗ୍ରସେନ କଲେଜ , ନୂଆଦିଲ୍ଲୀ
     5. ରାଜୀବ ଗାନ୍ଧୀ ନ୍ୟାସନାଲ ୟୁନିଭର୍ସିଟି ଅଫ୍ ଲ ’, ପତିଆଲା
     6. ଶିବାଜୀ ୟୁନିଭର୍ସିଟି , କୋହ୍ଲାପୁର
     7. ସର୍ଦ୍ଦାର ପଟେଲ ୟୁନିଭର୍ସିଟି ଅଫ୍ ପୁଲିସ , ସିକ୍ୟୁରିଟି ଆଣ୍ଡ କ୍ରିମିନାଲ ଜଷ୍ଟିସ୍ , ଯୋଧପୁର
     8. ୟୁନିଭର୍ସିଟି ଅଫ ମୁମ୍ବାଇ
     9. ଗୁରୁ ଘାସିଦାସ ବିଶ୍ୱବିଦ୍ୟାଳୟ , ବିଳାସପୁର
    10. ଚାଣକ୍ୟ ନ୍ୟାସନାଲ ଲ ’ ୟୁନିଭର୍ସିଟି , ପାଟନା
    11. ଯାଦବପୁର ୟୁନିଭସିଟି , କୋଲକାତା
    12. ୟୁନିଭର୍ସିଟି ଅଫ୍ ଜାମ୍ମୁ , ଜାମ୍ମୁ
    13. ଦେବୀ ଅହଲ୍ୟା ବିଶ୍ୱବିଦ୍ୟାଳୟ , ଇନ୍ଦୋର
    14. ନାନାଜୀ ଦେଶମୁଖ ଭେଟରିନାରୀ ସାଇନ୍ସ ଆଣ୍ଡ ଏଏଚ୍ , ଜବଲପୁର

    ସଂସଦୀୟ ବ୍ୟାପାର ସଚିବ ଏସ.ଏନ. ତ୍ରିପାଠୀ , ଅନ୍ୟାନ୍ୟ ପ୍ରମୁଖ ବ୍ୟକ୍ତି , ଶିକ୍ଷକ , ଛାତ୍ରଛାତ୍ରୀ ଏବଂ ଅଭିଭାବକମାନେ ଏହି କାର୍ଯ୍ୟକ୍ରମରେ ଉପସ୍ଥିତ ଥିଲେ ।


    ***************

    
    
    (Release ID: 1546923) Visitor Counter : 1
    
    
    
    
    

14.