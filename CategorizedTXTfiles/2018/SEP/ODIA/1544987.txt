      ରାଷ୍ଟ୍ରପତିଙ୍କ ସଚିବାଳୟ

      ସାଇପ୍ରସ ବିଶ୍ୱବିଦ୍ୟାଳୟରେ ରାଷ୍ଟ୍ରପତିଙ୍କ ଉଦବୋଧନ
      • ଜ୍ଞାନର ସନ୍ଧାନ ଭବିଷ୍ୟତ ପିଢ଼ିଙ୍କ ମନକୁ ଉଦବୁଦ୍ଧ କରିବା ଉଚିତ: ରାଷ୍ଟ୍ରପତି

      Posted On: 04 SEP 2018 4:09PM by PIB Bhubaneshwar

    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି (ସେପ୍ଟେମ୍ବର 4 , 2018) ସାଇପ୍ରସ ବିଶ୍ୱବିଦ୍ୟାଳୟଠାରେ ସେଠାକାର ଛାତ୍ରଛାତ୍ରୀ ତଥା ଶିକ୍ଷାବିତମାନଙ୍କୁ ସମ୍ବୋଧନ କରିଛନ୍ତି । “ ଯୁବପିଢ଼ି , ପ୍ରଯୁକ୍ତ ଏବଂ ଚିନ୍ତନ: ଏକବିଂଶ ଶତାବ୍ଦୀ ଗଠନରେ ଏହାର ଭୂମିକା ” ଶୀର୍ଷକ ଉପରେ ରାଷ୍ଟ୍ରପତି ତାଙ୍କର ବକ୍ତବ୍ୟ ପ୍ରଦାନ କରିଥିଲେ ।


    ଏହି ବିଶାଳ ସମାବେଶକୁ ସମ୍ବୋଧିତ କରି ରାଷ୍ଟ୍ରପତି କହିଲେ ଯେ ଅଧୁନା ଆମେ ଏକ ଦ୍ରୁତ ପ୍ରଗତିଶୀଳ ଦୁନିଆରେ ଅବସ୍ଥାନ କରୁଛେ । ଆଗାମୀ ଗୋଟିଏ ଦଶନ୍ଧି ଅଥବା ଏହାଠାରୁ କିଛି ଅଧିକ ସମୟ ମଧ୍ୟରେ ଆମେ ଏହି ପରିବର୍ତ୍ତନ ମାତ୍ରା ଏତେ ବେଶୀ ବୋଲି ଅନୁଭବ କରିବା ଯେ ତାହା ମାନବ ସଭ୍ୟତାର କୌଣସି ସମୟରେ ଘଟିନଥିଲା । ପ୍ରଯୁକ୍ତିର ଦୁନିଆ , ଷ୍ଟାର୍ଟ ଅପ୍‌ , ଅଭିନବତ୍ୱ , ନୂତନ ଚିନ୍ତାଧାରା , ଡ଼ିଜିଟାଲା ସହାୟତା , ସ୍ୱଚ୍ଛ ଶକ୍ତି ଏବଂ ପାସ୍ତା ଷ୍ଟ୍ର ଆମର ଦୈନନ୍ଦିନ ଜୀବନଶୈଳୀକୁ ମାତ୍ରାଧିକ ଭାବେ ପ୍ରଭାବିତ କରିବ ଏବଂ ସେଥିରୁ ନିଜକୁ ଦୂରେଇ ରଖିବା କଦାପି ସମ୍ଭବପର ହେବନାହିଁ । ସବୁଠାରୁ ଗୁରୁତ୍ୱପୂର୍ଣ୍ଣ କଥାଟି ହେଲା ଯେ , ମାନବ ଇତିହାସରେ ପ୍ରଥମ ଥର ପାଇଁ ଯୁବଗୋଷ୍ଠୀ ହିଁ ବିଶ୍ୱରେ ଏଭଳି ପରିବର୍ତ୍ତନର ବାହକ ହେବେ ଏବଂ ତାହା ପୁଣି ଏଭଳି ବ୍ୟାପକ ମାତ୍ରାରେ ।


    ରାଷ୍ଟ୍ରପତି କହିଲେ ଯେ ପ୍ରଯୁକ୍ତି ଅଧ୍ୟୟନର ସମଗ୍ର ଗବାକ୍ଷକୁ ଉନ୍ମୋଚିତ କରିଛି । ଏବଂ ଏହା ଆମମାନଙ୍କର ସକଳ ପ୍ରକାର ପ୍ରୟାସକୁ ସାକାର କରିବା ଦିଗରେ ସକ୍ଷମ ହୋଇଛି । ତେବେ , ଜଣେ ପ୍ରଯୁକ୍ତିର ତତ୍କାଳିକ ପ୍ରଭାବରେ ପ୍ରବାହିତ ହୋଇଯିବା ଅନୁଚିତ । ସେଥିରେ ଉତ୍କର୍ଷ ହାସଲ କରିବା ଆବଶ୍ୟକ ଯାହାକି ଭବିଷ୍ୟତ ପିଢ଼ିର ଚିନ୍ତନ ଓ ଲକ୍ଷ୍ୟ ହେବା ଆବଶ୍ୟକ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    ରାଷ୍ଟ୍ରପତି କହିଲେ ଯେ ଆଜିର ପରିବର୍ତ୍ତନଶୀଳ ବିଶ୍ୱ ସମୁଦାୟ ମଧ୍ୟରେ ଅଧିକରୁ ଅଧିକ ସହଯୋଗ କାମନା କରେ । ତେଣୁ ଆମକୁ ଏଥି ସକାଶେ ଅଧିକରୁ ଅଧିକ ମୁକ୍ତ ପ୍ଲାଟଫର୍ମ ଯାହାକି ସମସ୍ତ ଗୋଷ୍ଠୀ ଓ ଜାତି ପାଇଁ ଉଦ୍ଦିଷ୍ଟ ଏବଂ ସମସ୍ତ ରାଷ୍ଟ୍ର ଏଥିରେ ସାମିଲ ହୋଇପାରିବେ ଏବଂ ସମସ୍ତଙ୍କୁ ଏହାର ସୁଫଳ ମିଳିପାରିବ ସେ ଦିଗରେ ପ୍ରୟାସ କରିବା ଉଚିତ । ବିଜ୍ଞାନ ଓ ପ୍ରଯୁକ୍ତିର ସୁଫଳରେ ସମସ୍ତଙ୍କ ସମାନ ଅଧିକାର ରହିଛି ଏବଂ ତାହା ସମସ୍ତଙ୍କୁ ପ୍ରାପ୍ତ ହେବା ଜରୁରି । ଯେତେବେଳେ ଆମେ କୌଣସି ପ୍ରକାର ପ୍ରଯୁକ୍ତିର ବିକାଶ ଏବଂ ଉପଯୋଗ କରୁଛେ , ଆମମାନଙ୍କୁ ସ୍ମରଣ ରଖିବାକୁ ହେବ ଯେ ଏହା ସମସ୍ତଙ୍କ ସକାଶେ ଉପଲବ୍ଧ , ସମାନତା ଭିତ୍ତିରେ ଉପଲବ୍ଧ ଏବଂ ସମାବେଶୀ ହେବା ବାଂଛନୀୟ । ଏହି ପରିପେକ୍ଷୀରେ ଭାରତର ଉଦାହରଣ ଅନୁକରଣୀୟ । ଡ଼ିଜିଟାଲ ଉପଲବ୍ଧତା ମାଧ୍ୟମରେ ସଶକ୍ତିକରଣ ଭାରତ ସରକାରଙ୍କ ଉଦ୍ଦେଶ୍ୟ ଏବଂ ସେହି ଲକ୍ଷ୍ୟ ସାକାର କରିବା ଦିଗରେ ସରକାର ବଚନବଦ୍ଧ ।


    ଆମପାଇଁ ଏବେ ଏହାଠାରୁ ବଳି ବଡ଼ ଚାଲେଞ୍ଜଟି ହେଲା ଜଳବାୟୁ ପରିବର୍ତ୍ତନ ଏବଂ ପର୍ଯ୍ୟାବରଣ ଉପରେ ପଡ଼ୁଥିବା ଚାପକୁ ମୁକାବିଲା କରିବା । ବର୍ତ୍ତମାନର ପିଢ଼ି ସକାଶେ , ଯେଉଁ ଚାଲେଞ୍ଜକୁ ସାମ୍ନା କରିବାକୁ ପଡ଼ୁଛି ତାହାର ମୁକାବିଲା ସକାଶେ ଆମକୁ ଜଳବାୟୁର ଢ଼ାଞ୍ଚାରେ ଯେଉଁ ବିବିଧତା ଦେଖାଦେଇଛି , ସେଥିଯୋଗୁ ଅତିବୃଷ୍ଟି , ଆକସ୍ମିକ ବନ୍ୟା ଓ ବନାଗ୍ନି ଭଳି ବିପର୍ଯ୍ୟୟ ଘଟୁଛି , ତାହା ମାନବ ସମାଜ ସକାଶେ ଗୋଟିଏ ଗୋଟିଏ ଚାଲେଞ୍ଜ୍‌ । ଭବିଷ୍ୟତ ପିଢ଼ିଙ୍କ ସକାଶେ ଏହା ଆହୁରି ଜଟିଳ ହୋଇ ସାମ୍ନାକୁ ଆସିବାର ଆଶଙ୍କା ରହିଛି । ଏହି ସମସ୍ୟା ବିରାଟ ହୋଇପାରେ କିନ୍ତୁ ଏହାକୁ ମୁକାବିଲା କରିବା ଅସମ୍ଭବ ନୁହେଁ । ତେଣୁ ଆମକୁ ବିକାଶ ସହ ଦୀର୍ଘସ୍ଥାୟିତ୍ୱକୁ ଯୋଡ଼ି , ଜଙ୍ଗଲ ସଂପଦର ସୁରକ୍ଷା କରି , ପରିବେଶ ଓ ଜୈବମଣ୍ଡଳର ସଂରକ୍ଷଣ ଦ୍ୱାରା ଏବଂ ସ୍ୱଚ୍ଛ ଶକ୍ତିର ଉତ୍ସକୁ ଆପଣାଇ ଏଭଳି ଜଳବାୟୁ ପରିବର୍ତ୍ତନକୁ ଆମେମାନେ ସାମୂହିକ ଭାବେ ମୁକାବିଲା କରିପାରିବା । ଏହି ପରିପ୍ରେକ୍ଷୀରେ ଭାରତ ନେତୃତ୍ୱ ବହନ କରି ଆନ୍ତର୍ଜାତିକ ସୌର ସଂଘ ଗଠନ କରିଛି । ବିଶ୍ୱର ଦୁଇଟି ପ୍ରାଚୀନ ସଭ୍ୟତା ଭାବେ ଭାରତ ଓ ସାଇପ୍ରସ୍‌ ପ୍ରକୃତି ଓ ସଂସ୍କୃତି ମଧ୍ୟରେ ସଦ୍ଭାବ ରକ୍ଷାକରି ନିଜର ପ୍ରଗତି ସାଧନ କରିଆସିଛନ୍ତି । ତାହା ପୁଣି ଶହ ଶହ ବର୍ଷ ଧରି । ତେଣୁ ଏବେ ସମୟ ଉପସ୍ଥିତ ଯେତେବେଳେ ଆମେ ଆମର ଆଧୁନିକ ଜୀବନଶୈଳୀ ସହ ପୋଷଣୀୟ ଅଭ୍ୟାସକୁ ସଂଯୋଗ କରିବା ଆବଶ୍ୟକ । ନୂତନ ଯୁଗର ପ୍ରଯୁକ୍ତି ଯେଉଁଥିରେ କି ପ୍ରାଚୀନ ପ୍ରଜ୍ଞା ଠାରୁ ଆରମ୍ଭ କରି ଆଧୁନିକତା ସଂଶ୍ଳିଷ୍ଟ , ତାହା ପାରିବେଶିକ ସମସ୍ୟା ସମାଧାନ ସକାଶେ ନୂତନ ମାର୍ଗ ଉନ୍ମୋଚନ କରିବାରେ ସହାୟକ ହୋଇପାରିବ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    ସାଇପ୍ରସ ଗସ୍ତ ଶେଷରେ ରାଷ୍ଟ୍ରପତି ବୁଲଗେରିଆ ଅଭିମୁଖେ ଯାତ୍ରା କରିଛନ୍ତି । ଏହା ରାଷ୍ଟ୍ରପତିଙ୍କ ଚଳିତ ୟୁରୋପୀୟ ରାଷ୍ଟ୍ର ଗସ୍ତର ଦ୍ୱିତୀୟ ଚରଣ । ରାଷ୍ଟ୍ରପତି ଏବେ ସାଇପ୍ରସ୍‌ , ବୁଲଗେରିଆଏବଂ ଚେକ୍‌ ଗଣରାଜ୍ୟ ଗସ୍ତରେ ଯାତ୍ରା କରିଛନ୍ତି । ଆଜି ( ସେପ୍ଟେମ୍ବର 4 , 2018) ସନ୍ଧ୍ୟାରେ ସୋଫିଆ ଠାରେ ରାଷ୍ଟ୍ରପତି ଭାରତୀୟ ସମୁଦାୟଙ୍କୁ ଉଦ୍‌ବୋଧନ ଦେବେ ।


    ଗତକାଲି (ସେପ୍ଟେମ୍ବର 3 , 2018) ସନ୍ଧ୍ୟାରେ ସାଇପ୍ରସ ରାଷ୍ଟ୍ରପତି ନିକୋସ ଆନାଷ୍ଟାସିଆଡ଼େସ୍‌ଙ୍କ ଦ୍ୱାରା ରାଷ୍ଟ୍ରପତିଙ୍କ ସମ୍ମାନାର୍ଥେ ଆୟୋଜିତ ଏକ ଭୋଜିସଭାରେ ଯୋଗ ଦେଇଥିଲେ । ଏହି ଅବସରରେ ଉଦ୍‌ବୋଧନ ଦେଇ ରାଷ୍ଟ୍ରପତି କହିଲେ ଯେ ଭାରତ ଓ ସାଇପ୍ରସ୍‌ ସଦାସର୍ବଦା ମୁକ୍ତ ମନରେ ଏବଂ ଗ୍ରହଣୀୟ ଚିନ୍ତନକୁ ସ୍ୱୀକାର କରି ଆସିଛନ୍ତି । ଉଭୟ ରାଷ୍ଟ୍ରର ସଂସ୍କୃତି ଏବଂ ଜନତାଙ୍କ ମଧ୍ୟରେ ଗଭୀର ସମ୍ବନ୍ଧ ରହିଛି । ଆମର ସହଭାଗୀ ଐତିହାସିକ ଅନୁଭୂତି ଓ ଆବେଗ ଆମକୁ ବନ୍ଧୁ ଭାବେ ପରସ୍ପରକୁ ଗ୍ରହଣ କରିବା ସକାଶେ ସୁଯୋଗ ଯୋଗାଇଛି । ଅନେକ ଗୁରୁତ୍ୱପୂର୍ଣ୍ଣ ପ୍ରସଙ୍ଗ ଉପରେ ଉଭୟ ରାଷ୍ଟ୍ର ପରସ୍ପରଙ୍କୁ ସମର୍ଥନ ଜଣାଇ ଆସିଛନ୍ତି । ସାଇପ୍ରସ୍‌ ସହ ଘନିଷ୍ଠ ବନ୍ଧୁତା ସକାଶେ ଭାରତ ପ୍ରତିଶ୍ରୁତିବଦ୍ଧ ଏବଂ ସାଇପ୍ରସର ଭୌଗୋଳିକ ଅଖଣ୍ଡତା ପ୍ରତି ଭାରତର ପୂର୍ଣ୍ଣ ସମର୍ଥନ ରହିଛି ।


    ରାଷ୍ଟ୍ରପତି କହିଲେ ଯେ ଭାରତ ଓ ସାଇପ୍ରସ ଏକ ଚାଲେଞ୍ଜିଂ ନିରାପତ୍ତା ପରିବେଶରେ ଅବସ୍ଥିତ । ତେଣୁ ଆମେ ପରସ୍ପରଙ୍କୁ ସବୁ ପ୍ରସଙ୍ଗରେ ସହଯୋଗ ଓ ସମର୍ଥନ ଜଣାଇବା ପାଇଁ ପ୍ରୟାସ କରିବା ଉଚିତ ଯଦ୍ୱାରା ଶାନ୍ତି ଓ ନିରାପତ୍ତା ବଜାୟ ରହିପାରିବ । ସାଇପ୍ରସରେ ଘଟୁଥିବା ସମସ୍ତ ପ୍ରକାର ଆତଙ୍କବାଦୀ କାର୍ଯ୍ୟକଳାପକୁ ଭାରତ ଦୃଢ଼ ସ୍ୱରରେ ନିନ୍ଦା କରେ ଏହା ଆତଙ୍କବାଦର ବିଲୋପ ସାଧନ ସକାଶେ ଉଭୟ ରାଷ୍ଟ୍ର ଘନିଷ୍ଠ ଭାବେ ସହଯୋଗର ସହ କାର୍ଯ୍ୟକରିବାକୁ ରାଷ୍ଟ୍ରପତି ଆଶା ବ୍ୟକ୍ତ କରିଥିଲେ ।


    *******************

    
    
    (Release ID: 1544987) Visitor Counter : 4