      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ନଦୀବନ୍ଧ ପୁନଃପ୍ରତିଷ୍ଠା ଓ ସଂସ୍କାର ପ୍ରକଳ୍ପର ସଂଶୋଧିତ ବ୍ୟୟ ଅଟକଳକୁ କ୍ୟାବିନେଟ ଅନୁମୋଦନ
      Posted On: 19 SEP 2018 9:02PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ (ସିସିଇଏ) 3466 ଟଙ୍କାର ସଂଶୋଧିତ ବ୍ୟୟରେ ନଦୀବନ୍ଧ ପୁନଃପ୍ରତିଷ୍ଠା ଏବଂ ସୁଧାର ପ୍ରକଳ୍ପ (ଡିଆରଆଇପି)ର ସଂଶୋଧିତ ବ୍ୟୟ ଅଟକଳକୁ ଅନୁମୋଦନ କରିଛନ୍ତି । 198ଟି ନଦୀବନ୍ଧର ସୁରକ୍ଷା ଏବଂ ପରିଚାଳନା ପ୍ରଦର୍ଶନରେ ସୁଧାର ଏବଂ ବ୍ୟାପକ ପରିଚାଳନା ପ୍ରଣାଳୀ ସହିତ ସଂସ୍ଥାଗତ ଦୃଢ଼ତା ଲାଗି ବିଶ୍ୱ ବ୍ୟାଙ୍କ ଆର୍ଥିକ ସହାୟତା ଯୋଗାଇଦେବ । 3466 କୋଟି ଟଙ୍କାର ପ୍ରକଳ୍ପରେ 2628 କୋଟି ଟଙ୍କା ବିଶ୍ୱବ୍ୟାଙ୍କ ଦେବ ଏବଂ 747 କୋଟି ଟଙ୍କା ଡିଆରଆଇପି ରାଜ୍ୟ/କାର୍ଯ୍ୟାନ୍ୱୟନ ଏଜେନ୍ସି ଏବଂ ଅବଶିଷ୍ଟ 91 କୋଟି ଟଙ୍କା କେନ୍ଦ୍ରୀୟ ଜଳ ଆୟୋଗ ଯୋଗାଇଦେବେ ।


    1 ଜୁଲାଇ , 2018 ଠାରୁ 30 ଜୁନ 2020 ପର୍ଯ୍ୟନ୍ତ ଦୁଇ ବର୍ଷର ସମୟ ଲାଗି ସମ୍ପ୍ରସାରଣକୁ ସିସିଇଏ ପିଛିଲା ଭାବେ ମଞ୍ଜୁରି ଦେଇଛନ୍ତି ।


    ପ୍ରଭାବ :


    ଏହି ପ୍ରକଳ୍ପ ଚୟନ କରାଯାଇଥିବା ବର୍ତ୍ତମାନର ନଦୀବନ୍ଧର ସୁରକ୍ଷା ଏବଂ ପରିଚାଳନା ପ୍ରଦର୍ଶନରେ ସୁଧାର ଆଣିବ ଏବଂ ବିପତ୍ତି ଦୂର କରି ନିମ୍ନବର୍ତ୍ତୀ ଅଂଚଳର ଜନସାଧାରଣ ଏବଂ ସମ୍ପତ୍ତିର ସୁରକ୍ଷା ସୁନିଶ୍ଚିତ କରିବ । ପ୍ରକଳ୍ପ ଦ୍ୱାରା ପ୍ରାଥମିକ ଭାବେ ଜଳ ଭଣ୍ଡାର ଉପରେ ନିର୍ଭରଶୀଳ ସହରୀ ଏବଂ ଗ୍ରାମୀଣ ଜନସାଧାରଣ ଏବଂ ନିମ୍ନ ଅଂଚଳର ଜନସାଧାରଣ ଲାଭାନ୍ୱିତ ହେବେ । ନିମ୍ନ ଅଂଚଳରେ ରହୁଥିବା ଲୋକମାନେ ନଦୀବନ୍ଧ ଫେଲ ହେବା କିମ୍ବା ପରିଚାଳନାଗତ ବିଫଳତା କାରଣରୁ ବିପଦରେ ରହିଥାନ୍ତି । ସଂସ୍ଥାଗତ ବ୍ୟବସ୍ଥାକୁ ସୁଦୃଢ଼ କରି ନଦୀବନ୍ଧ ସୁରକ୍ଷା ସଂଗଠନଗୁଡ଼ିକୁ ଆହୁରି ଅଧିକ ପ୍ରଭାବୀ କରାଯିବ ଯାହାଦ୍ୱାରା ନଦୀବନ୍ଧ ଢାଂଚାଗତ ଦୃଷ୍ଟିରୁ ସୁଦୃଢ଼ ହେବ ଏବଂ କର୍ମଚାରୀ ଓ ଅଧିକାରୀମାନଙ୍କ କ୍ଷମତା ସୃଷ୍ଟି ସହିତ ପରିଚାଳନା ଦୃଷ୍ଟିକୋଣରୁ ମଧ୍ୟ ମଜଭୁତ ହେବ ।


    ଡିଆରଆଇପିର ନିମ୍ନଲିଖିତ ଉଦ୍ଦେଶ୍ୟ ରହିଛି-


    1) ଉପାଦାନ-1 ନଦୀବନ୍ଧ ଏବଂ ଏହାର ପାର୍ଶ୍ୱବର୍ତ୍ତୀ ଭିତ୍ତିଭୂମିର ପୁନଃପ୍ରତିଷ୍ଠା


    2) ଉପାଦାନ-2 ସଂସ୍ଥାଗତ ଦୃଢ଼ତା ଏବଂ


    3) ଉପାଦାନ-3 ପ୍ରକଳ୍ପ ପରିଚାଳନା ।


    ଏହି ଯୋଜନାରେ 198ଟି ନଦୀବନ୍ଧ ପ୍ରକଳ୍ପର ପୁନଃପ୍ରତିଷ୍ଠା ବ୍ୟବସ୍ଥା ରହିଛି । ଏହି ପ୍ରକଳ୍ପ ଭାରତର 7ଟି ରାଜ୍ୟ- କେରଳ , ମଧ୍ୟପ୍ରଦେଶ , ଓଡ଼ିଶା , ତାମିଲନାଡ଼ୁ , କର୍ଣ୍ଣାଟକ , ଝାଡ଼ଖଣ୍ଡ (ଦାମୋଦର ଘାଟି ନିଗମ) ଏବଂ ଉତ୍ତରାଖଣ୍ଡ (ଉତ୍ତରାଖଣ୍ଡ ଜଳ ବିଦ୍ୟୁତ ନିଗମ ଲିମିଟେଡ)ରେ ରହିଛି ।


    କାର୍ଯ୍ୟନ୍ୱୟନ ଏଜେନ୍ସିଗୁଡ଼ିକ ଦ୍ୱାରା ପ୍ରାରମ୍ଭିକ ଏବଂ ସଂଶୋଧିତ ବ୍ୟୟ ସହିତ ନଦୀବନ୍ଧଗୁଡ଼ିକର ସଂଖ୍ୟା ନିମ୍ନରେ ଦିଆଗଲା ।

                                                                                                                                   
କାର୍ଯ୍ୟାନ୍ୱୟନ ଏଜେନ୍ସି   ପ୍ରକଳ୍ପ ନଦୀବନ୍ଧର କ୍ରଂସଂ  ମୋଟ ପ୍ରାରମ୍ଭିକ ପ୍ରକଳ୍ପ ବ୍ୟୟ(କୋଟି ଟଙ୍କାରେ)  ମୋଟ ପ୍ରକଳ୍ପ ସଂଶୋଧିତ ବ୍ୟୟ (କୋଟି ଟଙ୍କାରେ)
                                                                                                                                   
                                                                                                                                   
                                                                                                                                   
ମଧ୍ୟପ୍ରଦେଶ , ଡବ୍ଲୁଆରଟି  25                       315                                        169                                    
                                                                                                                                   
                                                                                                                                   
                                                                                                                                   
ଓଡ଼ିଶା , ଡବ୍ଲୁଆରଡି       26                       148                                        751                                    
                                                                                                                                   
                                                                                                                                   
                                                                                                                                   
ତାମିଲନାଡ଼ୁ , ଡବ୍ଲୁଆରଡି   69                       486                                        543                                    
                                                                                                                                   
                                                                                                                                   
                                                                                                                                   
ଟ୍ୟାନଜେଡକୋ              20                       260                                        260                                    
                                                                                                                                   
                                                                                                                                   
                                                                                                                                   
କେରଳ , ଡବ୍ଲୁଆରଡି        16                       158                                        360                                    
                                                                                                                                   
                                                                                                                                   
                                                                                                                                   
କେଏସଇବି                 12                       122                                        154                                    
                                                                                                                                   
                                                                                                                                   
                                                                                                                                   
ସିଡବ୍ଲୁସି                                        132                                        270                                    
                                                                                                                                   
                                                                                                                                   
                                                                                                                                   
କର୍ଣ୍ଣାଟକ , ଡବ୍ଲୁଆରଡି   22                       276                                        581                                    
                                                                                                                                   
                                                                                                                                   
                                                                                                                                   
ୟୁଜେଭିଏନଏଲ              5                        64                                         235                                    
                                                                                                                                   
                                                                                                                                   
                                                                                                                                   
ଡିଭିସି                  3                        139                                        143                                    
                                                                                                                                   
                                                                                                                                   
                                                                                                                                   
ମୋଟ ବ୍ୟୟ                198                      2100                                       3466                                   
                                                                                                                                   
                                                                                                                                   
(କୋଟି ଟଙ୍କାରେ)                                                                                                                     
                                                                                                                                   
                                                                                                                                   

    **********

    
    
    (Release ID: 1546776) Visitor Counter : 3