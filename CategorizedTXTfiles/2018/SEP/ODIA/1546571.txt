      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ଦିଲ୍ଲୀରେ ଦୁଇଟି ଅଭିନବ ପ୍ରକଳ୍ପର ଶୁଭାରମ୍ଭ କଲେ କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ;
      ଦୈନିକ 10ଲକ୍ଷ ଲିଟର ବର୍ଜ୍ୟରୁ 3 ଟନ ଜୈବ ଇନ୍ଧନ ପ୍ରସ୍ତୁତ କରାଯାଇ ପାରିବ : ଡକ୍ଟର ହର୍ଷବର୍ଦ୍ଧନ

      Posted On: 18 SEP 2018 7:06PM by PIB Bhubaneshwar

    କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଆଜି ଦିଲ୍ଲୀଠାରେ ଦୁଇଟି ଅଭିନବ ବର୍ଜ୍ୟ ବିଶୋଧନାଗାରର ଶୁଭାରମ୍ଭ କରିଛନ୍ତି । ସ୍ଥାନୀୟ ବର୍ଜ୍ୟକୁ ଏହି ପ୍ଲାଣ୍ଟରେ ପୁନଃଚକ୍ରଣ ପ୍ରକ୍ରିୟାରେ ବିଶୋଧିତ କରାଯାଇ ସେଥିରୁ ସ୍ୱଚ୍ଛ ଜଳ ଉତ୍ପାଦନ କରାଯିବାସହ ଜୈବ ଇନ୍ଧନ ବାହାର କରାଯାଇପାରିବ । ନୂଆଦିଲ୍ଲୀର ସନ୍ଡ଼ାୟାଲ ପାର୍କଠାରେ ଏହି “ ଲୋକାଲ ଟ୍ରିଟମେଣ୍ଟ ଅଫ୍ ଅର୍ବାନ ସିୱେଜ ସିଷ୍ଟମ୍ସ ଫର ହେଲଦୀ ରିୟୁଜ୍ (ଲୋଟସ୍ଏଚଆର) ସ୍ଥାପନ କରାଯାଇଛି । ବାରାପୁଲ୍ଲା ଡ୍ରେନର ଜଳକୁ ଏଭଳି ପୁନଃବ୍ୟବହାରକ୍ଷମ ଜଳ ଓ ଇନ୍ଧନ ପ୍ରସ୍ତୁତ କରିବାରେ ସହାୟକ ହେବ ।


    ଡ଼କ୍ଟର ହର୍ଷବର୍ଦ୍ଧନ ଏହି ଅବସରରେ ଅନ୍ୟ ଦୁଇଟି ବାୟୋଟୟଲେଟର ଉଦଘାଟନ କରିଛନ୍ତି ଏବଂ ତାହା ଡ଼ିବିଟି-ବିରାକ ତଥା ବିଲ୍ ଏଣ୍ଡ ମେଲିଣ୍ଡା ଗେଟ୍ସ ଫାଉଣ୍ଡେସନ୍ ଦ୍ୱାରା ସନ୍ଡ଼ାୟାଲ ପାର୍କଠାରେ ସ୍ଥାପନ କରାଯାଇଛି । ସ୍ୱଚ୍ଛ ଭାରତ ଅଭିଯାନକୁ ସାକାର କରିବା ସକାଶେ ଏହା ଜୈବ ପ୍ରଯୁକ୍ତିବିଦ୍ୟା ବିଭାଗର ଅନ୍ୟ ଏକ ଅଭିନବ ପ୍ରୟାସ ଯାହାକୁ ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ ପକ୍ଷରୁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ନିକଟରେ ଆରମ୍ଭ କରାଯାଇଥିବା “ ସ୍ୱଚ୍ଛତା ହିଁ ସେବା ” ଆନ୍ଦୋଳନ ଅବସରରେ କାର୍ଯ୍ୟକାରୀ କରାଯାଉଛି ।


    ଏହି ଅବସରରେ ଉଦ୍ବୋଧନ ଦେଇ କେନ୍ଦ୍ରମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଏହି ପାଇଲଟ ପ୍ରକଳ୍ପକୁ ପ୍ରସ୍ତୁତ କରିଥିବା ଗବେଷକ ଓ ବୈଜ୍ଞାନିକମାନଙ୍କୁ ଅଭିନନ୍ଦନ ଜ୍ଞାପନ କରିଥିଲେ । ସେ କହିଲେ ଯେ ଏହି ପ୍ଲାଣ୍ଟ ସ୍ୱଚ୍ଛତା ଓ ବର୍ଜ୍ୟ ପରିଚାଳନା କ୍ଷେତ୍ରରେ ଏକ ଅଭିନବ ପ୍ରୟାସ । ଘରୋଇ ବର୍ଜ୍ୟକୁ ଏହା ଦ୍ୱାରା ଦରକାରୀ ସାଧନରେ ପରିଣତ କରାଯାଇପାରିବ । ଏହି ପ୍ଲାଣ୍ଟ ଦୈନିକ 10 ଲକ୍ଷ ବର୍ଜ୍ୟ ଜଳକୁ ବିଶୋଧିତ କରି ସେଥିରୁ ସ୍ୱଚ୍ଛ ଜଳ ଏବଂ 3 ଟନର ଜୈବ ଇନ୍ଧନ ଉତ୍ପାଦନ କରିପାରିବ । ଏହାର ବ୍ୟବହାରକ୍ଷମ ସାଧନ ଉତ୍ପାଦନ ବୃଦ୍ଧି କରାଯାଇ ସମଗ୍ର ବିଶ୍ୱ ପାଇଁ ଏହା ଏକ ମଡ଼େଲ ଉଦାହରଣରେ ପରିଣତ କରାଯିବ ବୋଳି ସେ ସୂଚାଇଥିଲେ ।


    ଅନ୍ୟ ଏକ ଅଭିନବ ପ୍ରୟାସ ସ୍ୱରୂପ ଜୈବ ପ୍ରଯୁକ୍ତି ବିଭାଗ କେତେକ ସନ୍ତସନ୍ତିଆ , ବ୍ୟବହାର ଅଯୋଗ୍ୟ ତଥା ବନ୍ୟାପ୍ରବଣ ଭୂମିରେ ବନୀକରଣ କାର୍ଯ୍ୟକ୍ରମକୁ ହାତକୁ ନେଇଛି । ଏହି ଭୂମିରେ ଏବେସୁଦ୍ଧା 2281ଟି ବିଭିନ୍ନ ଧରଣର ଚାରା ରୋପଣ କରାଯାଇଛି ଯାହା ବଢ଼ି ବିଶାଳ ବୃକ୍ଷରେ ପରିଣତ ହେବାପରେ ସେହି ସବୁଭୂମିରୁ ମୃତ୍ତିକା କ୍ଷୟ ହ୍ରାସ ପାଇବା ସହ ସେଠାକାର ପରିବେଶ ସବୁଜିମାରେ ଭରପୂର ହୋଇପାରିବ । ଏହିସବୁ ଚାରା ମଧ୍ୟରେ ସ୍ଥାନୀୟ 44ଟି ଧରଣର ସ୍ୱକୀୟ ଚାରା ରହିଛି । ଏଭଳି ବୃକ୍ଷ ରୋପଣ ଦ୍ୱାରା ସେହି ଅଞ୍ଚଳର ପରିବେଶ ନିର୍ମଳ ହେବ ଏବଂ ସନ୍ତସନ୍ତିଆ ଭୂମି ପୂର୍ବରୁ ଯେଭଳି ମଶାମାନଙ୍କ ଉତ୍ପତ୍ତିସ୍ଥଳ ହୋଇଛି ତାହା ଆଉ ସେପରି ରହିବନାହିଁ । ଏହା ବାୟୁ ତଥା ମୃତ୍ତିକାକୁ ସ୍ୱଚ୍ଛ କରିବ । ଏହିସବୁ ଚାରାକୁ ଅତ୍ୟାଧୁନିକ ପ୍ରଯୁକ୍ତି ତଥା ବୈଜ୍ଞାନିକ ପଦ୍ଧତିରେ ରୋପଣ କରାଯାଇଛି ଯଦ୍ୱାରା ଦୁଇ ତିନି ବର୍ଷ ମଧ୍ୟରେ ଏହା ପକ୍ଷୀ , କୀଟ ତଥା ଜୀବଜନ୍ତୁଙ୍କ ପାଇଁ ଅନୁରୂପ ଆବାସସ୍ଥଳୀ ସୃଷ୍ଟିକରିବ ।


    ଆଜି ଉଦ୍ଘାଟିତ ହୋଇଥିବା “ ଲୋଟସ ଏଚଆର ” ପ୍ରକଳ୍ପ ଭାରତ ତଥା ଡ଼େନମାର୍କର ବୈଜ୍ଞାନିକମାନଙ୍କ ଏକ ମିଳିକ ପ୍ରୟାସ । ପ୍ରାୟ ଏକ ବର୍ଷ ତଳେ ଡ଼ିବିଟିଡ଼ିଡିଏ ସହ ଆଲୋଚନା କରି ସରାଇ କଲେ ଖାଁର ବାରାପୁଲ୍ଲା ଡ୍ରେନକୁ ଏଥିପାଇଁ ଚୟନ କରିଥିଲା । ଦିଲ୍ଲୀରେ ଏହି ପ୍ରକଳ୍ପକୁ ଗୋଟିଏ ସ୍ଥାନରେ ପରୀକ୍ଷାମୂଳକ ଭାବେ ସ୍ଥାପନ କରାଯାଇଛି । ଡ଼ିଡ଼ିଏଏହି 200 ବର୍ଗମିଟର କ୍ଷେତ୍ରକୁ ଡ଼ିବିଟିକୁ ପାଞ୍ଚବର୍ଷ ପାଇଁ ଲିଜ ଭିତ୍ତିରେ ଯୋଗାଇ ଦେଇଛି । ଏହା ସନ୍ଡ଼ାୟାଲ ପାର୍କର ପାଶ୍ୱର୍ରେ ଅବସ୍ଥିତ । ଆଜି ଉଦ୍ଘାଟିତ ହୋଇଥିବା ଏହି ପ୍ରକଳ୍ପ ବିଜ୍ଞାନ ଓ ପ୍ରଯୁକ୍ତିକୁ କିଭଳି ଭାବେ ସଫଳତାରସହ ସହରାଞ୍ଚଳ ବର୍ଜ୍ୟ ପରିଚାଳନା କ୍ଷେତ୍ରରେ ବ୍ୟବହାର କରାଯାଇପାରିବ ତାହାର ଏକ ଅଭିନବ ଉଦାହରଣ ।


    **********

    
    
    (Release ID: 1546571) Visitor Counter : 2