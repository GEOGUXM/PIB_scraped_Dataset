      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ବିମାନ ବନ୍ଦର ଭିତ୍ତିଭୂମିକୁ ପ୍ରୋତ୍ସାହନ;
      ପାଟନା ବିମାନ ବନ୍ଦରରେ ନୂତନ ଅନ୍ତର୍ଦେଶୀୟ ଟର୍ମିନାଲ କୋଠା ଓ ଆନୁସଙ୍ଗିକ ଭିତ୍ତିଭୂମି ନିର୍ମାଣକୁ କ୍ୟାବିନେଟ ମଞ୍ଜୁରି

      Posted On: 26 SEP 2018 8:56PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ପାଟନା ବିମାନ ବନ୍ଦରରେ 1216.90 କୋଟି ଟଙ୍କାର ଆନୁମାନିକ ବ୍ୟୟରେ ଅନ୍ତର୍ଦେଶୀୟ ଟର୍ମିନାଲ କୋଠା ଏବଂ ଆନୁସଙ୍ଗିକ ଭିତ୍ତିଭୂମି ନିର୍ମାଣକୁ ମଞ୍ଜୁରି ଦେଇଛନ୍ତି ।


    ନୂଆ ଟର୍ମିନାଲ କୋଠା ନିର୍ମାଣ ହେବା ପରେ ବିମାନ ବନ୍ଦରରେ ଯାତ୍ରୀ କ୍ଷମତା ବୃଦ୍ଧି ପାଇ ବାର୍ଷିକ 4.5 ନିୟୁତ ହୋଇଯିବ । ବର୍ତ୍ତମାନ ବିମାନ ବନ୍ଦରର ଯାତ୍ରୀ ପରିବହନ କ୍ଷମତା ବାର୍ଷିକ 0.7 ନିୟୁତ ଅଛି । ନୂଆ ଟର୍ମିନାଲ କୋଠା 65 , 155 ବର୍ଗ ମିଟର ହେବ ଯେଉଁଥିରେ 18 , 650 ବର୍ଗମିଟର କ୍ଷେତ୍ରର ଭୂତଳ ରହିବ । ଏହି ଭବନକୁ ବିଶ୍ୱସ୍ତରୀୟ ଯାତ୍ରା ସୁବିଧାବିଶିଷ୍ଟ କରାଯିବ । ନୂଆ ଟର୍ମିନାଲ କୋଠା ନିର୍ମାଣ ହେବା ଦ୍ୱାରା ପାଟନା କ୍ଷେତ୍ରରେ ଆର୍ଥିକ ଗତିବିଧି ବୃଦ୍ଧି ପାଇବ , ଯେଉଁଥିରେ ଅତିରିକ୍ତ ନିଯୁକ୍ତି ସୁଯୋଗ ସୃଷ୍ଟି ହେବ । ଏହି ପ୍ରକଳ୍ପ ସହିତ ବିହାରର ଲୋକମାନଙ୍କ ଆଶା ଆକାଂକ୍ଷା ପୂରଣ ହେବ ।


    ଏହି ପ୍ରକଳ୍ପ ପ୍ରଧାନମନ୍ତ୍ରୀଙ୍କ ଦ୍ୱାରା ବିହାର ପାଇଁ ଘୋଷିତ ପ୍ୟାକେଜର ଅଂଶବିଶେଷ ଅଟେ ।


    **********

    
    
    (Release ID: 1547560) Visitor Counter : 16