      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      • କାଠଘୋଡା, ଡଙ୍ଗରଗଡ଼ 294.53 କିମି ନୂଆ ବ୍ରଡଗଜ ବିଦ୍ୟୁତ ରେଳପଥ ଛତିଶଗଡ଼ର ଅପହଁଚ କ୍ଷେତ୍ରକୁ ଉପଲବ୍ଧ କରିବ ରେଳ ଯୋଗାଯୋଗ
      • ଛତିଶଗଡ଼ର କୋରବା, ବିଳାସପୁର, ମୁଙ୍ଗେଲି, କବୀରଧାମ ଏବଂ ରାଜନନ୍ଦନଗାଁଓ ଜିଲ୍ଲାକୁ ମିଳିବ ଲାଭ
      • ରେଳ ମନ୍ତ୍ରଣାଳୟ, ଛତିଶଗଡ଼ ସରକାରଙ୍କ ଇକ୍ୟୁଟି ଭାଗିଦାରୀ ସହିତ ପ୍ରକଳ୍ପର ଆନୁମାନିକ ବ୍ୟୟ 5950.47 କୋଟି ଟଙ୍କା
      • ରାଜ୍ୟ ପରିଚାଳିତ ଯୌଥ ଉଦ୍ୟୋଗ ମାର୍ଗରେ ଏହା ହେବ ପ୍ରଥମ ପ୍ରକଳ୍ପ
      Posted On: 26 SEP 2018 7:21PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ନିମ୍ନୋକ୍ତ ମଞ୍ଜୁରି ଦେଇଛନ୍ତି ।


    1. କାଠଘୋଡା ଠାରୁ ଡଙ୍ଗରଗଡ଼ ମଧ୍ୟରେ 294.53 କିମି ନୂଆ ବ୍ରଡଗଜ ବିଦ୍ୟୁତଚାଳିତ ରେଳ ଲାଇନ ଦ୍ୱାରା ଛତିଶଗଡ଼ର ରେଳ ଯୋଗାଯୋଗରୁ ଅପହଁଚ କ୍ଷେତ୍ରରେ ରେଳ ଯୋଗାଯୋଗ ଉପଲବ୍ଧ ହୋଇପାରିବ ଏବଂ ଅପହଁଚ ଇଲାକା ଲାଗି ଶିଳ୍ପ ବିକାଶର ମାର୍ଗ ପ୍ରଶସ୍ତ ହେବ । ଏହାଦ୍ୱାରା ହାଓଡ଼ା ମୁମ୍ବାଇ ମାର୍ଗର ବ୍ୟସ୍ତବହୁଳ ଝାରସୁଗୁଡ଼ା-ନାଗପୁର ସେକ୍ସନରୁ ମାଲ ପରିବହନ ସୁଗମ ହେବ ଏବଂ ବିଳାସପୁର-ଚାମ୍ପା ଓ ଦୁର୍ଗ ଷ୍ଟେସନର ବ୍ୟସ୍ତ ୟାର୍ଡ ଦେଇ ଆଉ ଯିବାକୁ ପଡ଼ିବ ନାହିଁ ।


    2. ଏହି ନୂଆ ରେଳ ଲାଇନ ଦ୍ୱାରା ଛତିଶଗଡ଼ର କୋରବା , ବିଳାସପୁର , ମୁଙ୍ଗେଲି , କବୀରଧାମ ଏବଂ ରାଜନନ୍ଦନଗାଓଁ ଜିଲ୍ଲାକୁ ଲାଭ ମିଳିବ ।


    3. ଏହି ପ୍ରକଳ୍ପର ବ୍ୟୟ 5950.47 କୋଟି ଟଙ୍କା ଏବଂ ଏହାଦ୍ୱାରା ରାଜ୍ୟ , ମିଳିତ ଉଦ୍ୟୋଗ ଛତିଶଗଡ଼ର କାଠଘୋଡା-ଡଙ୍ଗରଗଡ଼ ରେଳ ଲିମିଟେଡ ଦ୍ୱାରା ଲାଗୁ କରାଯିବ । ଏହି ପ୍ରକଳ୍ପରେ ରେଳ ମନ୍ତ୍ରଣାଳୟ ଏବଂ ଛତିଶଗଡ଼ ରେଳ ନିଗମ ଲିମିଟେଡ (ସିଆରସିଏଲ) ମାଧ୍ୟମରେ ଛତିଶଗଡ଼ ଏବଂ ଘରୋଇ ହିତାଧିକାରୀମାନଙ୍କର ଇକ୍ୟୁଟି ଭାଗିଦାରୀ ରହିବ ।


    କୋଇଲା ଖନନ ଲାଗି ରାଜଗଡ଼ ଜିଲ୍ଲା (ରାଜଗଡ଼-ମନ୍ଦ) ଖୋଲିବା ଦ୍ୱାରା ଆଶା କରାଯାଉଛି ଯେ ଦକ୍ଷିଣ-ପଶ୍ଚିମ କୋଲ ଫିଲ୍ଡ ଲିମିଟେଡ ଏବଂ ଅନ୍ୟ ଖନନ କମ୍ପାନୀ ଛତିଶଗଡ଼ ରାଜ୍ୟରେ କୋଇଲା ଖନନ ନିକଟ-ଭବିଷ୍ୟତରେ ବର୍ତ୍ତମାନର 150 ଏମଟିପିଏରୁ ବୃଦ୍ଧି କରି 250 ମେଟ୍ରିକ ଟନ କରିଦେବେ । ଏହି ପ୍ରକଳ୍ପ ବର୍ତ୍ତମାନର ଝାରସୁଗୁଡ଼ା-ନାଗପୁର ମାର୍ଗରେ ଭିଡ଼ ହ୍ରାସ କରିବ । ଏହି ମାର୍ଗର ଉପଯୋଗ 2014-15ରେ 135 ପ୍ରତିଶତରୁ ଅଧିକ କରାଯାଇଥିଲା । ଏହା ଭାରତୀୟ ରେଳ ବ୍ୟବସ୍ଥାରେ 30-35 ଏମଟିପିଏ କ୍ଷମତା ସୃଷ୍ଟି କରିବ ଯାହାକି ବର୍ତ୍ତମାନ ଆଉଟପୁଟର ତିନି ପ୍ରତିଶତ ଅଟେ । ଏହି ପ୍ରକଳ୍ପ ଏସଇସିଆରର ପଶ୍ଚିମ ଦିଗରେ ଯାତାୟାତ ପାଇଁ ଦ୍ରୁତ ମାର୍ଗ ଉପଲବ୍ଧ କରାଇବ । ଛତିଶଗଡ଼ ରାଜ୍ୟର ଅପହଁଚ ଇଲାକାରେ ସେବା ପ୍ରଦାନ କରିବ ଏବଂ ଏହି ରାଜ୍ୟରେ ଉଦ୍ୟୋଗ ପ୍ରତିଷ୍ଠାରେ ସହାୟତା କରିବ । ଏହି ଧରଣର ଏହା ପ୍ରଥମ ପ୍ରକଳ୍ପ ଏବଂ ରାଜ୍ୟ ପକ୍ଷରୁ ଏହାକୁ ଯୌଥ ଉଦ୍ୟୋଗ ମାଧ୍ୟମରେ ପରିଚାଳନା କରାଯିବ ।


    **********

    
    
    (Release ID: 1547744) Visitor Counter : 11