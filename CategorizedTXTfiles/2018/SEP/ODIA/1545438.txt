      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କେରଳରେ ରିଲିଫ ଏବଂ ଉଦ୍ଧାର କାର୍ଯ୍ୟର ସମୀକ୍ଷା କଲେ ଶ୍ରୀ ଜେ.ପି.ନଡ୍ଡା
      • ରାଜ୍ୟକୁ ସମସ୍ତ ପ୍ରକାରର ସହଯୋଗ କରାଯାଉଛି : ଜେ.ପି.ନଡ୍ଡା

      Posted On: 07 SEP 2018 9:19PM by PIB Bhubaneshwar

    କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା ଆଜି (ଶୁକ୍ରବାର) କେରଳରେ ରିଲିଫ ଏବଂ ଉଦ୍ଧାର କାର୍ଯ୍ୟର ସମୀକ୍ଷା କରିଥିଲେ । କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀଙ୍କ ସହିତ ସ୍ୱାସ୍ଥ୍ୟ ସଚିବ ଶ୍ରୀମତୀ ପ୍ରୀତି ସୁଦାନ ଏବଂ ସ୍ୱାସ୍ଥ୍ୟ ମନ୍ତ୍ରଣାଳୟର ଅନ୍ୟ ବରିଷ୍ଠ ଅଧିକାରୀ ମଧ୍ୟ ଉପସ୍ଥିତ ଥିଲେ । ଶ୍ରୀ ନଡ୍ଡା କେରଳର ସ୍ୱାସ୍ଥ୍ୟ ମନ୍ତ୍ରୀ ଶ୍ରୀମତୀ କେ.କେ. ଶୈଳଜା ଏବଂ ରାଜ୍ୟ ସରକାରୀ ଅଧିକାରୀମାନଙ୍କ ସହିତ ବୈଠକ ସମୟରେ ବନ୍ୟାର ସ୍ଥିତି ବିଷୟରେ ସମୀକ୍ଷା କରିଥିଲେ । ଏହି ବନ୍ୟାରେ ଲୋକମାନଙ୍କର ଅକାଳ ମୃତ୍ୟୁ ଏବଂ ବନ୍ୟା ବିତ୍ପାତ ଯୋଗୁ ହୋଇଥିବା କ୍ଷୟ କ୍ଷତିକୁ ନେଇ ଶ୍ରୀ ନଡ୍ଡା ଉଦବେଗ ପ୍ରକାଶ କରିଥିଲେ । ଶ୍ରୀ ନଡ୍ଡା କହିଥିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଜୀଙ୍କ ନେତୃତ୍ୱ ଏବଂ ମାର୍ଗଦର୍ଶନରେ କେରଳରେ ବନ୍ୟାର ରିଲିଫ ଏବଂ ଉଦ୍ଧାର କାର୍ଯ୍ୟ ପାଇଁ ସମସ୍ତ ସମ୍ଭାବିତ ଉପାୟ କରାଯାଉଛି ଏବଂ ପ୍ରଧାନମନ୍ତ୍ରୀ ନିଜେ ନିରନ୍ତର ଭାବେ ସ୍ଥିତି ଉପରେ ନଜର ରଖୁଛନ୍ତି ।


    କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀ ଚାଲାକୁଡ୍ଡୀ ତାଲୁକା ହସ୍ପିଟାଲ ବୁଲି ଦେଖିଥିଲେ ଏବଂ ସେଠାରେ ରୋଗୀମାନଙ୍କୁ ପଚାରି ବୁଝିଥିଲେ । ଏହାପରେ ଶ୍ରୀ ନଡ୍ଡା ଭି.ଆର.ପୁରମ ଏବଂ ମୁଲାସେରୀରେ ଥିବା ଆଶ୍ରୟ ସ୍ଥଳୀ ମଧ୍ୟ ବୁଲି ଦେଖିଥିଲେ ଏବଂ ରାଜ୍ୟକୁ ସମସ୍ତ ପ୍ରକାର ସହଯୋଗ କରିବାର ଆଶ୍ୱାସନା ଦେଇଥିଲେ ।


    ସ୍ଥିତିର ମୁକାବିଲା ପାଇଁ 50 ଜଣ ଡାକ୍ତରଙ୍କୁ ପ୍ରସ୍ତୁତ ରଖାଯାଇଛି । ଜନସ୍ୱାସ୍ଥ୍ୟ ବିଶେଷଜ୍ଞ , ମାଇକ୍ରୋବାୟୋଲୋଜିଷ୍ଟ ଏବଂ ଏଣ୍ଟୋମୋଲୋଜିଷ୍ଟର 12ଟି ଜନସ୍ଥାସ୍ଥ୍ୟ ଦଳ ପ୍ରସ୍ତୁତ ରହିଛନ୍ତି । ତତ୍କାଳ ବଣ୍ଟନ ପାଇଁ 48 ପ୍ରକାରର ଅତ୍ୟାବଶ୍ୟକ ଔଷଧ ତୁରନ୍ତ ପଠାଯିବା ପାଇଁ ପ୍ରସ୍ତୁତ ରଖାଯାଇଛି ।


    ରାଜ୍ୟ ସରକାରଙ୍କ ଅନୁରୋଧରେ 48 ପ୍ରକାରର ଅତ୍ୟାବଶ୍ୟକ ଔଷଧ ପ୍ରଥମ ପର୍ଯ୍ୟାୟରେ ଭାରତୀୟ ବାୟୁ ସେନା ଜରିଆରେ ପ୍ରଥମ ଥରରେ ପ୍ରାୟ 73 ମେଟ୍ରିକ ଟନ ଔଷଧ ପଠାଯାଇଛି । ଯାହା ମଧ୍ୟରେ ମୋଟ 2.25 କୋଟି କ୍ଲୋରିନ ବଟିକା ରହିଛି । ରାଜ୍ୟକୁ ମୋଟ 80 ଏମଟି ଏବଂ ବ୍ଲିଚିଂଗ ପାଉଡର ପ୍ରଦାନ କରାଯାଇଛି । 4 ଲକ୍ଷ ସାନିଟାରୀ ନାପକିନ ପ୍ରଦାନ ପାଇଁ ରାଜ୍ୟ ସରକାର ଅନୁରୋଧ କ୍ରମେ ତ୍ରିବେନ୍ଦ୍ରମରେ ପ୍ରଦାନ କରାଯାଇଛି । କୀଟନାଶକ , ମଶା ନାଶକ ଏବଂ ଫଗିଂଗ ମେସିନଗୁଡିକ ରାଜ୍ୟକୁ ପ୍ରଦାନ କରାଯାଇଛି । ପରେ ପରେ ଆହୁରି 40 ଫଗିଂଗ ମେସିନ ପ୍ରଦାନ କରାଯାଇଛି ।


    ଜରୁରୀକାଳୀନ ପରିସ୍ଥିତିର ନିୟମଗୁଡିକରେ କୋହଳ କରାଯାଇଛି ଏବଂ ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ ଜରିଆରେ ତାଙ୍କ ଅନୁରୋଧକ୍ରମେ 18.71 କୋଟି ଟଙ୍କାର ଅତିରିକ୍ତ ଅର୍ଥ ପ୍ରଦାନ କରିବା ପାଇଁ ସ୍ୱୀକୃତି ପ୍ରଦାନ କରାଯାଇଛି । ସେହିଭଳି ଅନୁରୋଧକ୍ରମେ ଅଣ ସଂକ୍ରାମକ ରୋଗଗୁଡିକ ପାଇଁ ଆବଶ୍ୟକୀୟ ଔଷଧ ସହିତ 58 ପ୍ରକାରର ଆବଶ୍ୟକୀୟ ଔଷଧ ରାଜ୍ୟକୁ ପ୍ରଦାନ କରାଯାଇଛି । ଲେପ୍ଟୋସ୍ପାଇରୋସିସ ରୋଗର ବୃଦ୍ଧି ଯୋଗୁ କେରଳକୁ ଡକ୍ସିସାଇକ୍ଲିନର 18ଲକ୍ଷ ବଟିକା ପ୍ରଦାନ କରାଯାଇଛି ଯାହା ପ୍ରୋଫିଲାକ୍ସିସ ତଥା ଲେପ୍ଟୋସ୍ପାୟରୋସିସର ଚିକିତ୍ସା ପାଇଁ ଆବଶ୍ୟକ ହୋଇଥାଏ ।


    40 ଜଣ ସଦସ୍ୟ ଥିବା ମନୋବୈଜ୍ଞାନିକ – ସାମାଜିକ ଦଳଗୁଡିକୁ NIMHANS , ବେଙ୍ଗାଲୁରୁ କାର୍ଯ୍ୟରେ ଲଗାଯାଇଛି । ଏହା ସହିତ 5353 ଜଣ ସ୍ୱୟଂସେବୀମାନଙ୍କୁ ସଚେତନ କରାଯାଇଛି । ବନ୍ୟା ବିତ୍ପାତରୁ ଜୀବନ୍ତ ଥିବା 65 , 155 ଜଣଙ୍କୁ ମନୋବୈଜ୍ଞାନିକ – ସାମାଜିକ ପ୍ରାଥମିକ ସହଯୋଗ କରାଯାଉଛି । 17 , 140ଟି ବ୍ୟକ୍ତିଗତ ସଚେତନତା କାର୍ଯ୍ୟକ୍ରମ କରାଯାଇଥିଲାବେଳେ 2 , 335ଟି ଗ୍ରୁପ କାର୍ଯ୍ୟକ୍ରମ କରାଯାଇଛି । ମାନସିକ ରୋଗର ଚିକିତ୍ସା /ମନବୈଜ୍ଞାନୀ ପରାମର୍ଶ ପାଇଁ 396ଟି ମାମଲା ପଠାଯାଇଛି ।


    ବନ୍ୟା ପ୍ରଭାବିତ ଜିଲାଗୁଡିକରେ ଚିକିତ୍ସା ସେବା ପାଇଁ 30 ଜଣ ବିଶେଷଜ୍ଞ ଡାକ୍ତର , 20 ଜଣ ଜେନେରାଲ ଡ୍ୟୁଟି ମେଡିକାଲ ଅଧିକାରୀ ତଥା 40 ଜଣ ମାଲୟାଲମ ଭାଷା ଜ୍ଞାନ ଥିବା ନର୍ସଙ୍କୁ କାର୍ଯ୍ୟରେ ଲଗାଯାଇଛି । ଏହି ଡାକ୍ତରମାନେ ପଲକ୍କଡ , ମଲ୍ଲାପୁରମ , କୋଝିକୋଡ ଏବଂ ଏର୍ଣ୍ଣାକୁଲମ ଜିଲାର ଡାକ୍ତରଖାନାଗୁଡିକ/ତାଲୁକ ଡାକ୍ତରଖାନାରେ ଚିକିତ୍ସା ସେବା ପ୍ରଦାନ କରୁଛନ୍ତି ।


    ଭାରତୀୟ ରେଡକ୍ରସ ସୋସାଇଟି ଏବଂ ଏହାର ରାଜ୍ୟ ଶାଖାଗୁଡିକ ମଧ୍ୟ ରାଜ୍ୟକୁ ସହାୟତା ପ୍ରଦାନ କରୁଛନ୍ତି । ସନ୍ଧାନ ଏବଂ ଉଦ୍ଧାର କାର୍ଯ୍ୟରେ ରେଡକ୍ରସ ସୋସାଇଟିର 5 ହଜାର ସ୍ୱୟଂସେବୀ ଅଂଶଗ୍ରହଣ କରିଥିଲେ । ସେମାନେ 300 ଟେଣ୍ଟ , 2500 ତାରପୋଲିନ ଏବଂ 3 ହଜାର ସାଢୀ , 3500 କମଳ , 4 ହଜାର ଚଦର ଭଳି ନିତ୍ୟ ବ୍ୟବହାର୍ଯ୍ୟ ଜିନିଷପତ୍ର ପ୍ରଦାନ କରିଛନ୍ତି । ଏଥିରେ ତିନୋଟି ଜଳ ବିଶୋଧନ ୟୁନିଟ (700 ଲିଟର ପ୍ରତି ଘଣ୍ଟା କ୍ଷମତା) ସାମିଲ କରାଯାଇଛି ।


    ରାଷ୍ଟ୍ରୀୟ ରୋଗ ନିୟନ୍ତ୍ରଣ କେନ୍ଦ୍ର ସ୍ଥିତି ଉପରେ ନଜର ରଖିଛନ୍ତି । 21 ଅଗଷ୍ଟ , 2018ରୁ ମହାମାରୀ ଜନିତ ରୋଗଗୁଡିକ ପାଇଁ ଇଭେଣ୍ଟ ଆଧାରିତ ଦୈନିକ ରିପୋର୍ଟିଂଗ କରାଯାଉଛି ।


    ଇଏମଆର ପ୍ରଭାଗ ଲେପ୍ଟୋସ୍ପାୟରୋସିସ , ଡେଙ୍ଗୁ , ଚିକେନପକ୍ସ ତଥା ଡାଇରିଆ ଭଳି ଗଭୀର ରୋଗ ଦୈନିକ ବୃଦ୍ଧି ଘଟୁଥିବାରୁ ସ୍ଥିତି ଉପରେ ନଜର ରଖାଯାଇଛି ।


    ****************

    
    
    (Release ID: 1545438) Visitor Counter : 3