      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଇଣ୍ଡସଫୁଡ-2, 2019ରେ 600 ବୈଶ୍ୱିକ କ୍ରେତା ଭାଗନେବେ
      Posted On: 08 SEP 2018 9:10PM by PIB Bhubaneshwar


    ଭାରତୀୟ ସ୍ରୋତରୁ ଖାଦ୍ୟ ଏବଂ ପାନୀୟ ଆବଶ୍ୟକତାକୁ ପୂରଣ କରିବା ଉଦ୍ଦେଶ୍ୟରେ ଢ଼ାକା ସ୍ଥିତ ଭାରତ-ବାଂଲାଦେଶ ଚ୍ୟାମ୍ବର ଅଫ କମର୍ସ ( IBCCI ) ଇଣ୍ଡସଫୁଡ-2 , 2019ରେ ଖାଦ୍ୟ ଏବଂ ପେୟ କ୍ଷେତ୍ରରେ କ୍ରେତାମାନଙ୍କ ବିଶାଳ ସମୂହ ସହିତ ଭାଗନେବେ । ଭାରତ ବ୍ୟବସାୟିକ ସମ୍ବର୍ଦ୍ଧନ ପରିଷଦ ( TPCI )ର ଅଧ୍ୟକ୍ଷ ଶ୍ରୀ ଅଶୋକ ସେଠିଙ୍କ ସହିତ ପରିଚର୍ଚ୍ଚା ପରେ ଆଇବିସିସିଆଇର ଅଧ୍ୟକ୍ଷ ତଥା ବାଂଲାଦେଶ ବାଣିଜ୍ୟ ଏବଂ ଉଦ୍ୟୋଗ ପରିସଂଘର ପୂର୍ବ ଅଧ୍ୟକ୍ଷ ଶ୍ରୀ ଅବଦୁଲ ମତଲୁବ ଅହମ୍ମଦ ଢ଼ାକାର ମୋହାଖଲୀ ସ୍ଥିତ ନିତୋଳଭବନରେ ଏହି ଘୋଷଣା କରିଛନ୍ତି ।


    ଟିପିସିଆଇ ସାର୍କ ଦେଶମାନଙ୍କରୁ ଅଧିକରୁ ଅଧିକ କ୍ରେତାମାନଙ୍କୁ ଆକର୍ଷିତ କରିବା ପାଇଁ କାର୍ଯ୍ୟ କରୁଛି ଯାହା ଫଳରେ କି ସେମାନଙ୍କୁ ଭାରତରୁ ସେମାନଙ୍କ ଖାଦ୍ୟ ପେୟ ଆବଶ୍ୟକତା ପୂରଣ କରିବାରେ ସହାୟତା ମିଳିପାରିବ । ଗଲ୍ଫ ସହଯୋଗ ପରିଷଦ ( GCC ) ତଥା ଋଷ ପରିସଂଘର ସ୍ୱତନ୍ତ୍ର ଦେଶ ( CIS )ର କିଛି ବଡ କ୍ରେତା ଇଣ୍ଡସଫୁଡ-2ରେ ସାମିଲ ହେବା ନେଇ ସହମତି ପ୍ରଦାନ କରିଛନ୍ତି । ଏହି ବଡ କ୍ରେତାମାନଙ୍କ ମଧ୍ୟରେ ସୁପର ମାର୍କେଟ ଶୃଙ୍ଖଳର କ୍ରେତା ମଧ୍ୟ ସାମିଲ ରହିଛନ୍ତି ।


    ବାଂଲାଦେଶ ଦ୍ୱାରା ଭାରତରୁ କ୍ରୟ କରାଯିବାକୁ ଥିବା କିଛି ପ୍ରମୁଖ ବସ୍ତୁ ହେଲା-ଫଳ , ମସଲା , କୃଷି ଉତ୍ପାଦ , ଶୁଖିଲା ଫଳ , ମିଷ୍ଠାନ ତଥା ସୋରିଷ ଓ ସୋୟା ତେଲ । ବାଂଲାଦେଶ ପୂର୍ବରୁ ପୂର୍ବୋତ୍ତର ରାଜ୍ୟମାନଙ୍କ ସହିତ ବ୍ୟବସାୟ କରୁଛି । ଇଣ୍ଡସଫୁଡ-2 ଅନ୍ତର୍ଗତ ବାଂଲାଦେଶର କ୍ରେତାମାନଙ୍କୁ ପୂର୍ବୋତ୍ତର ରାଜ୍ୟମାନଙ୍କର ନୂତନ ରପ୍ତାନୀକାରୀମାନଙ୍କ ସହିତ ଭେଟ ହେବାର ଆଶା ରହିଛି । ଏଥିରେ ପୂର୍ବୋତ୍ତର ରାଜ୍ୟମାନଙ୍କର ଉଦ୍ୟାନ ବିଭାଗ ମଧ୍ୟ ସାମିଲ ରହିଛି । ଟିପିସିଆଇର ଆଶା ରହିଛି କି ଦିଲ୍ଲୀର ଗ୍ରେଟର ନୋଇଡାରେ 2019 ଜାନୁଆରୀ 14-15କୁ ଆୟୋଜିତ ହେବାକୁ ଥିବା ବିଶ୍ୱ ଖାଦ୍ୟ ସୁପର ମାର୍କେଟ ଇଣ୍ଡସଫୁଡ-2ରେ 50ଟି ଦେଶର 600 ବୈଶ୍ୱିକ କ୍ରେତା ଏବଂ 350ରୁ ଅଧିକ ଭାରତୀୟ ନିର୍ଣ୍ଣାୟକ ଏବଂ ଉତ୍ପାଦକ ଭାଗ ନେବେ ।


    2018ରେ ଆୟୋଜିତ ଇଣ୍ଡସଫୁଡ-1ରେ 43ଟି ଦେଶର ଅଗ୍ରଣୀ ଆମଦାନୀକାରୀ ତଥା 320 ଭାରତୀୟ ରପ୍ତାନୀକାରୀ ଭାଗ ନେଇଥିଲେ । ଅନୁମାନ କରାଯାଉଛି ଯେ ଏହି ସମୟ ମଧ୍ୟରେ 650 ମିଲିଅନ ଡଲାରର ବ୍ୟବସାୟ ହୋଇଥିଲା । ଆନ୍ତର୍ଜାତିକ କ୍ରେତା ତଥା ଖାଦ୍ୟ ଏବଂ ପେୟ ଉଦ୍ୟୋଗର 12ଟି ଶ୍ରେଣୀ ସହିତ ସମ୍ବନ୍ଧିତ ଭାରତୀୟ ବିକ୍ରେତାମାନଙ୍କୁ B2B ସମ୍ବାଦର ବିଶେଷ ଅବସର ପ୍ରାପ୍ତ ହୋଇଛି ।


    *************


    

    
    (Release ID: 1545435) Visitor Counter : 9