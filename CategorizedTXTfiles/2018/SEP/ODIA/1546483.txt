      ଉପରାଷ୍ଟ୍ରପତିଙ୍କ ସଚିବାଳୟ

      ମାଲଟାରେ ଭାରତୀୟ ସମ୍ପ୍ରଦାୟଙ୍କ ସ୍ୱାଗତ ସମାରୋହକୁ ସମ୍ବୋଧିତ କଲେ ଉପ ରାଷ୍ଟ୍ରପତି
      Posted On: 17 SEP 2018 2:20PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ପ୍ରକାଶ କରିଛନ୍ତି ଯେ ବିଦେଶରେ ରହୁଥିବା ଭାରତୀୟ ସମ୍ପ୍ରଦାୟ ଦେଶର ଗୌରବ ବୃଦ୍ଧି କରୁଛନ୍ତି ଏବଂ ପ୍ରବାସୀ ଦେଶ ତଥା ନିଜର ମାତୃଭୂମି ଉଭୟ ପ୍ରତି ଅପାର ଯୋଗଦାନ କରୁଛନ୍ତି । ଉପ ରାଷ୍ଟ୍ରପତି ଗତକାଲି ରାତିରେ ଭାରତର ଉଚ୍ଚାୟୁକ୍ତଙ୍କ ଦ୍ୱାରା ମାଲଟାର ରାଜଧାନୀ ବୋଲଟାଠାରେ ଆୟୋଜିତ ଭାରତୀୟ ସମ୍ପ୍ରଦାୟର ସ୍ୱାଗତ ସମାରୋହକୁ ସମ୍ବୋଧିତ କରୁଥିଲେ । ଏହି ଅବସରରେ ଅର୍ଥରାଷ୍ଟ୍ର ମନ୍ତ୍ରୀ ଶ୍ରୀ ଶିବ ପ୍ରତାପ ଶୁକ୍ଳ ଏବଂ ମାଲଟାରେ ଭାରତୀୟ ଉଚ୍ଚାୟୁକ୍ତ ଶ୍ରୀ ରାଜେଶ ବୈଷ୍ଣବ ତଥା ଅନ୍ୟାନ୍ୟ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପ ରାଷ୍ଟ୍ରପତି କହିଲେ ଯେ ଆଗକୁ ବଢ଼ୁଥିବା ଭାରତ ସବୁବେଳେ ଏହାର ମୂଳ ଲୋକଙ୍କ ସହିତ ରହିବ । ସେ ଭାରତୀୟ ବଂଶୋଦ୍ଭବ ଲୋକଙ୍କଠାରୁ ଆଗ୍ରହ ପ୍ରକାଶ କରିଥିଲେ ଯେ ସେମାନେ ପାଳନ-ପୋଷଣ କରୁଥିବା ମାତୃଭୂମିକୁ କେବେ ବି ନ ଭୁଲନ୍ତୁ । ସେ କହିଲେ ଯେ ଭାରତର କଳା , ସଂସ୍କୃତି , ମୁଲ୍ୟ ଏବଂ ପରମ୍ପରାର ସନ୍ଦେଶ ବିଶ୍ୱରେ ପହଂଚାଇବାରେ ଭାରତୀୟ ସମ୍ପ୍ରଦାୟଙ୍କ ଭୂମିକା ମହତ୍ୱପୂର୍ଣ୍ଣ ।


    ଭାରତ-ମାଲଟା ସମ୍ପର୍କକୁ ମଜଭୁତ କରିବାର ଆବଶ୍ୟକତା ଉପରେ ବଳ ଦେଇ ଉପ ରାଷ୍ଟ୍ରପତି କହିଲେ ଯେ ମାଲଟା ଏକ ଛୋଟ ଦେଶ ହେବା ସତ୍ତ୍ୱେ ଅନେକ ପ୍ରଗତି କରିଛି ଏବଂ ଭାରତ ଓ ମାଲଟାର ସମ୍ବନ୍ଧ ଦୀର୍ଘକାଳୀନ ହେବ । ସେ କହିଲେ ଯେ ଦେଶର ଆକାର ମହତ୍ୱପୂର୍ଣ୍ଣ ନୁହେଁ ବରଂ ବିକାଶ ମହତ୍ୱପୂର୍ଣ୍ଣ ।


    ଉପ ରାଷ୍ଟ୍ରପତି କହିଲେ ଯେ ଭାରତୀୟ ଜନସଂଖ୍ୟା ସମସ୍ତ କ୍ଷେତ୍ରରେ ଉତ୍ତମ କାର୍ଯ୍ୟ କରିପାରେ ଏବଂ ବିଶ୍ୱର ସମାଜ ସହିତ ଏକୀକୃତ ହୋଇପାରେ । ସେ କହିଲେ ଯେ ଭୌଗୋଳିକ ସୀମା ଭାରତ ଏବଂ ମାଲଟାକୁ ଅଲଗା କରିପାରିବ ନାହିଁ ।


    ଭାରତର ବିକାଶ ଗାଥାର ଉଲ୍ଲେଖ କରି ଉପ ରାଷ୍ଟ୍ରପତି କହିଲେ ଯେ ଦେଶର ସ୍ଥାୟୀ ବିକାଶ ହେଉଛି ଏବଂ ଦେଶ ଆଗକୁ ବଢ଼ୁଛି । ପ୍ରଣାଳୀଗତ ସରକାରୀ ସୁଧାର ଫଳରେ ସମାଜ ସମାବେଶୀ ହେଉଛି ଏବଂ ଭାରତକୁ ଔପଚାରିକ ଅର୍ଥବ୍ୟବସ୍ଥାରେ ପରିଣତ କରିବା ପାଇଁ ଦ୍ରୂତ ଗତିରେ ପ୍ରୟାସ କରାଯାଉଛି ।


    ଉପ ରାଷ୍ଟ୍ରପତି କହିଲେ ଯେ ଭାରତ ପରିବର୍ତ୍ତନର ଶିଖରରେ ରହିଛି ଏବଂ ଏହି ପରିବର୍ତ୍ତନ ଅପ୍ରତ୍ୟାଶିତ । ସେ କହିଲେ ଯେ ଅର୍ଥବ୍ୟବସ୍ଥାର ଡିଜିଟାଲୀକରଣ , ବିତୀୟ ସମାବେଶନ , ଜିଏସଟି ତଥା ଜନଧନ ଦ୍ୱାରା ଆର୍ଥିକ ପରିଦୃଶ୍ୟରେ କ୍ରାନ୍ତିକାରୀ ପରିବର୍ତ୍ତନ ହୋଇଛି । ସଡ଼କ ଏବଂ ଦୂରସଂଚାର ନେଟୱର୍କ ଭାରତକୁ ବଦଳାଇ ଦେଇଛି ଏବଂ ଭାରତ ପରି ବିଶାଳ ଦେଶରେ ସଂଚାର ପ୍ରଣାଳୀ କ୍ରାନ୍ତିକାରୀ ହୋଇଛି । ସେ ପୂର୍ବ ପ୍ରଧାନମନ୍ତ୍ରୀ ଅଟଳ ବିହାରୀ ବାଜପେୟୀଙ୍କ ଦ୍ୱାରା କରାଯାଇଥିବା କାର୍ଯ୍ୟର ସ୍ମରଣ କରିଥିଲେ ।


    ଉପ ରାଷ୍ଟ୍ରପତି କହିଲେ ଯେ ଭାରତୀୟ କଳା , ଯୋଗ ଏବଂ ଆୟୁର୍ବେଦ ସମଗ୍ର ବିଶ୍ୱରେ ଲୋକପ୍ରିୟ ହେଉଛି । ସେ କହିଲେ ଯେ ସ୍ୱାସ୍ଥ୍ୟ ବାବଦରେ ଭାରତ ଗନ୍ତବ୍ୟ ଦେଶରେ ପରିଣତ ହୋଇଛି ଏବଂ ଶୀଘ୍ର ଲଞ୍ଚ କରାଯିବାକୁ ଥିବା ଆୟୁଷ୍ମାନ ଭାରତ କାର୍ଯ୍ୟକ୍ରମ ଦ୍ୱାରା ଭାରତରେ ସ୍ୱାସ୍ଥ୍ୟ ସେବା ପ୍ରଣାଳୀ ବଦଳିଯିବ ।


    ****************


    

    
    (Release ID: 1546483) Visitor Counter : 1