      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଭାରି ଓ ଆଂଶିକଭାବେ ହାଲୁକା ଆଖୁରସ ଏବଂ ଆଖୁରସରୁ ପ୍ରସ୍ତୁତ 100% ଇଥାନଲର ମୂଲ୍ୟ ନିର୍ଦ୍ଧାରଣ/ ସଂଶୋଧନ ପ୍ରସ୍ତାବକୁ କ୍ୟାବିନେଟର ସ୍ୱୀକୃତି
      Posted On: 12 SEP 2018 9:25PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ ଆଜି ଭାରି ଓ ଆଂଶିକଭାବେ ହାଲୁକା ଆଖୁରସ ଏବଂ ଆଖୁରସରୁ ପ୍ରସ୍ତୁତ 100% ଇଥାନଲର ମୂଲ୍ୟ ନିର୍ଦ୍ଧାରଣ/ ସଂଶୋଧନ ପ୍ରସ୍ତାବକୁ ସ୍ୱୀକୃତି ପ୍ରଦାନ କରିଛନ୍ତି । 2018-19 ଆର୍ଥିକ ବର୍ଷର ଇଥାନଲ ଯୋଗାଣ କାର୍ଯ୍ୟକ୍ରମରେ ଏହି ବର୍ଦ୍ଧିତ ମୂଲ୍ୟ ପ୍ରସ୍ତାବ ରହିଥିଲା । ଏହି ଇଥାନଲ ଯୋଗାଣ ବର୍ଷ ଡ଼ିସେମ୍ବର 1 , 2018 ଠାରୁ ନଭେମ୍ବର 30 , 2019 ପର୍ଯ୍ୟନ୍ତ ନିମ୍ନମତେ କାର୍ଯ୍ୟକାରୀ ହେବ:


    ଇଥାନଲ ଯାହାକି ଭାରି ଗୁଡ଼/ ଆଂଶିକଭାବେ ଆଖୁରସରୁ ସଂଗୃହୀତ ହୋଇଥାଏ ତାହାର ମିଲ ପୂର୍ବର ମୂଲ୍ୟ ଲିଟର ପିଛା 52ଟଙ୍କା 43 ପଇସା (ଏବେ ଏହାର ଲିଟର ପିଛା ମୂଲ୍ୟ ଟ.47.13ପଇସା ରହିଛି) କୁ ବୃଦ୍ଧି କରାଯାଇଛି ।


    ଇଥାନଲ ଯାହାକି 100% ଆଖୁରସରୁ ସଂଗୃହୀତ ତାହାର ମିଲ ପୂର୍ବର ମୂଲ୍ୟ ଲିଟର ପିଛା 59 ଟଙ୍କା 13 ପଇସା (ଏବେ ଏହାର ମୂଲ୍ୟ ଲିଟର ପିଛା ଟ.47.13ପଇସା ଅଛି)କୁ ବୃଦ୍ଧି ଘଟାଯାଇଛି । ଯେଉଁ ମିଲମାନେ ଯେଉଁମାନେ ସେମାନଙ୍କର ଆଖୁରସକୁ 100% ଇଥାନଲ ପାଇଁ ଯୋଗାଇବେ ଏବଂ ସେଥିରୁ କୌଣସି ଚିନି ଉତ୍ପାଦନ କରିବେ ନାହିଁ ସେମାନଙ୍କ ସକାଶେ ଏହି ମୂଲ୍ୟ ଧାର୍ଯ୍ୟ ହେବ ।


    ଏହାତିରିକ୍ତ , ଏଥିରେ ଜିଏସଟି ଏବଂ ପରିବହନ ବ୍ୟୟ ମଧ୍ୟ ଲାଗୁହେବ । ଓଏମସିମାନଙ୍କୁ ପରାମର୍ଶ ଦିଆଯାଇଛି ଯେ ସେମାନେ ବାସ୍ତବତା ଭିତ୍ତିରେ ପରିବହନ ମୂଲ୍ୟ ନିର୍ଦ୍ଧାରଣ କରିବେ ଯଦ୍ଦ୍ୱାରା ଦୀର୍ଘ ବାଟକୁ ଇଥାନଲ ଯୋଗାଣ ଯେଭଳି ବ୍ୟାହତ ନହୁଏ ।


    ଓଏମସିମାନଙ୍କୁ ପରାମର୍ଶ ଦିଆଯାଉଛି ଯେ ସେମାନେ ଅଗ୍ରାଧିକାର ଭିତ୍ତିରେ ଇଥାନଲ 1) 100% ଆଖୁରସରୁ ସଂଗୃହୀତ , 2) ଭାରି ଗୁଡ଼/ ଆଂଶିକଭାବେ ଆଖୁରସରୁ ସଂଗୃହୀତ , 3) ଭାରି ଗୁଡ ଏବଂ 4) ଖାଦ୍ୟଶସ୍ୟ/ ଅନ୍ୟାନ୍ୟ ଉତ୍ସରୁ ଏହାକୁ ସଂଗ୍ରହ କରିବେ ।


    ପ୍ରଭାବ:


    ସରକାରଙ୍କ ଏହି ନିଷ୍ପତ୍ତି ବିବିଧ ଉଦ୍ଦେଶ୍ୟ ସାଧନ କରିବ ଯଥା ଦେଶରେ ଅତିରିକ୍ତ ଚିନି ଉତ୍ପାଦନକୁ ହ୍ରାସ କରିବ , ଚିନିକଳକୁ ବନ୍ଦ କରିବା କାର୍ଯ୍ୟ ବୃଦ୍ଧି ପାଇବା ସହ ସେମାନେ ଆଖୁଚାଷୀମାନଙ୍କ ଦେୟ ଶୁଝି ପାରିବେ ଏବଂ ଅଧିକ ପରିମାଣର ଇଥାନଲ ଉପଲବ୍ଧ ହେବ ଯାହାକି ଇଥାନଲ ମିଶ୍ରିତ ପେଟ୍ରୋଲ କାର୍ଯ୍ୟକ୍ରମକୁ ତ୍ୱରାନ୍ୱିତ କରିବ ।


    ଏହି ଯୋଜନାର ସମସ୍ତ ଡ଼ିଷ୍ଟିଲେରୀ ଉପକାର ପାଇପାରିବେ ଏବଂ ସେମାନଙ୍କ ମଧ୍ୟରୁ ଅଧିକାଂଶ ଇବିପ କାର୍ଯ୍ୟକ୍ରମକୁ ଇଥାନଲ ଯୋଗାଇ ପାରିବେ । ଇଥାନଲ ଯୋଗାଣକାରୀମାନଙ୍କୁ ପ୍ରୋତ୍ସାହନ ଭିତ୍ତିକ ମୂଲ୍ୟ ପ୍ରଦାନ କରାଯିବ ଯାହା ଫଳରେ ସେମାନେ ଆଖୁଚାଷୀମାନଙ୍କ ବକେୟା ଦେୟ ପ୍ରଦାନ କରିପାରିବେ । ଏହି ପ୍ରକ୍ରିୟାରେ ଆଖୁଚାଷୀମାନଙ୍କ ସମସ୍ୟାକୁ ସମାଧାନ କରିବାରେ ସେମାନଙ୍କର ଅବଦାନ ରହିବ ।


    ଇବିପି କାର୍ଯ୍ୟକ୍ରମ ସକାଶେ ଇଥାନଲ ଉପଲବ୍ଧତା ଇଥାନଲ ସଂଗ୍ରହର ମୂଲ୍ୟ ବୃଦ୍ଧି ଯୋଗୁ ଉଲ୍ଲେଖନୀୟ ଭାବେ ବୃଦ୍ଧି ପାଇବ । ବିଶେଷକରି ଭାରି ଗୁଡ଼/ ଆଂଶିକଭାବେ ଆଖୁରସରୁ ସଂଗୃହୀତ ରସ ଏବଂ ଆଖୁରସର 100% ପ୍ରସ୍ତୁତ ଇଥାନଲର ମୂଲ୍ୟ ପ୍ରଥମ ଥର ପାଇଁ ବୃଦ୍ଧି କରାଯାଇଛି ।


    ପେଟ୍ରୋଲରେ ଇଥାନଲ ମିଶ୍ରଣ ବୃଦ୍ଧି କରାଯିବା ଦ୍ୱାରା ଅନେକ ଉପକାର ସାଧିତ ହେବ ଯେଉଁଥିରେ ଆମଦାନି ନିର୍ଭରଶୀଳତା ହ୍ରାସ , କୃଷିକ୍ଷେତ୍ରକୁ ସହଯୋଗ , ଅଧିକ ମାତ୍ରାରେ ପର୍ଯ୍ୟାବରଣ ଅନୁକୂଳ ଇନ୍ଧନ ବ୍ୟବହାର , ପ୍ରଦୂଷଣ ହ୍ରାସ ଏବଂ କୃଷକମାନଙ୍କ ଉପାର୍ଜନ ବୃଦ୍ଧି ପାଇବ ।


    **********


    

    
    (Release ID: 1546090) Visitor Counter : 4