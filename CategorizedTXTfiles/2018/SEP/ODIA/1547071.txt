      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଏସପିଜି ସମ୍ପର୍କରେ ରାହୁଲ ଗାନ୍ଧୀଙ୍କ ମନ୍ତବ୍ୟର ସ୍ପଷ୍ଟୀକରଣ
      Posted On: 24 SEP 2018 4:11PM by PIB Bhubaneshwar


    କେତେକ ଗଣମାଧ୍ୟମରେ ପ୍ରକାଶ ପାଇଛି ଯେ , ଶନିବାର (ସେପ୍ଟେମ୍ବର 22) ନୂଆଦିଲ୍ଲୀରେ ରାହୁଲ ଗାନ୍ଧୀ ଏକ ଆଲୋଚନା ବେଳେ କହିଥିଲେ , ‘ ଆରଏସଏସ ଦ୍ୱାରା ଦିଆଯାଇଥିବା କେତେକ ଏସିପିଜି ଅଫିସରଙ୍କ ତାଲିକା ଗ୍ରହଣ କରି ନଥିବାରୁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ନିଯୁକ୍ତ ହୋଇଥିବା ଏସପିଜି ମୁଖ୍ୟ ନିଜ ପଦବିରୁ ଓହରି ଗଲେ ’ ।


    ଏହି ପ୍ରସଙ୍ଗର ତଦନ୍ତ କରାଯାଇଛି । ଯେଉଁ ଏସପିଜି ମୁଖ୍ୟଙ୍କ କଥା ଉଲ୍ଲେଖ କରାଯାଇଛି ଅର୍ଥାତ୍ ସ୍ପେସାଲ ପ୍ରୋଟେକ୍ସନ ଗ୍ରୁପ ( SPG )ର ପୂର୍ବତନ ନିର୍ଦ୍ଦେଶକ ବିବେକ ଶ୍ରୀବାସ୍ତବ କହିଛନ୍ତି ଯେ , କୌଣସି ସ୍ଥାନରେ ରାହୁଲ ଗାନ୍ଧୀଙ୍କ ସହ ତାଙ୍କର ଏଭଳି କିଛି ପ୍ରସଙ୍ଗରେ ବାର୍ତ୍ତାଳାପ ହୋଇନାହିଁ । ଏସପିଜି ନିୟମାବଳୀ ଅନୁସାରେ ସେ କଥା ହୋଇଛନ୍ତି । ସେ ନିର୍ଦ୍ଦିଷ୍ଟ ଭାବେ କହିଛନ୍ତି ଯେ , ଶ୍ରୀ ଗାନ୍ଧୀଙ୍କ ସହ ଆଲୋଚନା ବେଳେ ଏସପିଜିରେ ନୂତନ ନିର୍ଦ୍ଦେଶକ ନିଯୁକ୍ତି କିମ୍ବା ତାଙ୍କ ପଦବି ଛାଡ଼ିବାର କାରଣ ସମ୍ପର୍କରେ କୌଣସି କଥା ଉଠିନାର୍ହିଁ ।


    ଏସପିଜି ସମ୍ପୂର୍ଣ୍ଣ ଭାବେ ଏକ ପେସାଦାର ସଂସ୍ଥା ଏବଂ ଏହା ପ୍ରଧାନମନ୍ତ୍ରୀ , ପୂର୍ବତନ ପ୍ରଧାନମନ୍ତ୍ରୀ ଓ ସେମାନଙ୍କ ପରିବାରଙ୍କୁ ସୁରକ୍ଷା ପ୍ରଦାନ ଦାୟିତ୍ୱରେ ଅଛି । ସର୍ବଶ୍ରେଷ୍ଠ ନିଷ୍ଠାର ସହ ଏହା ଦାୟିତ୍ୱ ସମ୍ପାଦନ କରୁଛି । ରାହୁଲ ଗାନ୍ଧୀ ଗଣମାଧ୍ୟମରେ ଦେଇଥିବା ମନ୍ତବ୍ୟ ଭିତ୍ତିହୀନ ଏବଂ ଏସପିଜି ସୁରକ୍ଷାରେ ଥିବା ଜଣେ ବ୍ୟକ୍ତି ଏପରି ମନ୍ତବ୍ୟ ଦେବା ଦୁର୍ଭାଗ୍ୟଜନକ ।


    *************

    
    
    (Release ID: 1547071) Visitor Counter : 1