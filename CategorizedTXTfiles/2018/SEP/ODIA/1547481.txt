      ଅର୍ଥ ମନ୍ତ୍ରଣାଳୟ

      ଆର୍ଥିକ ଅନ୍ତର୍ଭୂକ୍ତିକରଣର ଅଂଶବିଶେଷ ସ୍ୱରୂପ “ଜନ ଧନ ଦର୍ଶକ” ମୋବାଇଲ ଆପର ଶୁଭାରମ୍ଭ କଲା ଅର୍ଥ ମନ୍ତ୍ରଣାଳୟ;
      ଆଙ୍ଗୁଠି ଟିପରେ ଦେଶର ନିର୍ଦ୍ଧାରିତ ସ୍ଥାନରେ ଆର୍ଥିକ ସେବା ଠାବ କରିବାରେ ସାଧାରଣ ଜନତାଙ୍କ ମାର୍ଗଦର୍ଶନ କରିବ ଏହି ମୋବାଇଲ ଆପ୍

      Posted On: 26 SEP 2018 6:41PM by PIB Bhubaneshwar

    ଆର୍ଥିକ ଅନ୍ତର୍ଭୂକ୍ତିକରଣର ଏକ ଅଂଶବିଶେଷ ସ୍ୱରୂପ ଆର୍ଥିକ ସେବା ବିଭାଗ (ଡିଏଫଏସ) , ଅର୍ଥ ମନ୍ତ୍ରଣାଳୟ ଏବଂ ଜାତୀୟ ସୂଚନା କେନ୍ଦ୍ର (ଏନଆଇସି) ପକ୍ଷରୁ ମିଳିତ ଭାବେ ଜନ ଧନ ଦର୍ଶକ ନାମକ ଏକ ମୋବାଇଲ ଆପ ବିକଶିତ କରାଯାଇଛି । ନାମ ଅନୁରୂପ , ଏହି ମୋବାଇଲ ଆପ ଆଙ୍ଗୁଠି ଟିପରେ ଦେଶର ନିର୍ଦ୍ଧାରିତ ସ୍ଥାନରେ ଆର୍ଥିକ ସେବା ଠାବ କରିବାରେ ସାଧାରଣ ଜନତାଙ୍କ ମାର୍ଗଦର୍ଶନ କରିବ ।


    ଏହି ସ୍ଥାନ ନିରୂପଣ ଆପରେ ବିଭିନ୍ନ ବ୍ୟାଙ୍କ ଏବଂ ଆର୍ଥିକ ସେବା ପ୍ରଦାନକାରୀଙ୍କ ଫିଚର ରହିଛି । ଯାହା ବର୍ତ୍ତମାନର ଆନ୍ତଃ ପରିଚାଳିତ ବ୍ୟାଙ୍କିଙ୍ଗ ଯୁଗରେ କାରବାର ପାଇଁ ସୁବିଧା ପ୍ରଦାନ କରିବ । ଏହାଛଡ଼ା ଜନ ଧନ ଦର୍ଶକ ଆପରେ କେତେକ ଅଭିନବ ନାଗରିକ କୈନ୍ଦ୍ରିକ ବ୍ୟବସ୍ଥା ରହିଛି । ଯାହା ବ୍ୟାଙ୍କ , ପୋଷ୍ଟ ଅଫିସ , ସିଏସସି ଆଦି ସମସ୍ତ ସେବା ପ୍ରଦାନକାରୀଙ୍କୁ ଠାବ କରିବାରେ ସହାୟକ ହେବ । ସାଧାରଣ ଲୋକଙ୍କ ଆବଶ୍ୟକତା ଏବଂ ସୁବିଧା ଅନୁଯାୟୀ ଏହି ସେବା ମିଳିପାରିବ ।


    ଏହି ଆପରେ 5 ଲକ୍ଷ ଆର୍ଥିକ ଅନ୍ତର୍ଭୂକ୍ତିକରଣ ପଏଣ୍ଟ ଯଥା ବ୍ୟାଙ୍କ ଶାଖା , ଏଟିଏମ , ପୋଷ୍ଟଅଫିସ ଆଦିର ମ୍ୟାପ ରହିଛି । 1.35 ଲକ୍ଷ ବ୍ୟାଙ୍କ ମିତ୍ର 01.12.2018 ସୁଦ୍ଧା ଏହା ସହିତ ଯୋଡ଼ି ହେବେ । ଏହି ଆପର ଆଉ କେତେକ ବିଶେଷ ବୈଶିଷ୍ଟ୍ୟ ନିମ୍ନରେ ଦିଆଗଲା :

      * ବର୍ତ୍ତମାନର ସ୍ଥାନ ଆଧାରରେ ନିକଟସ୍ଥ ଆର୍ଥିକ ଟଚ ପଏଣ୍ଟ ଠାବ , ( ବ୍ୟାଙ୍କଶାଖା/ଏଟିଏମ/ପୋଷ୍ଟ ଅଫିସ)
      * ସ୍ଥାନ ନାମାନୁସାରେ ସନ୍ଧାନ
      * ଭଏସ ଇଂଟରଫେସ ସହିତ ସ୍ଥାନର ନାମ ଅନୁସାରେ ସନ୍ଧାନ
      * ବ୍ୟାଙ୍କ ଶାଖାର ଫୋନ ନମ୍ବର ମଧ୍ୟ ଆପରେ ଉପଲବ୍ଧ , ସମନ୍ୱିତ ଡାଏଲିଂ ପାଇଁ କଲ ବଟନ ସୁବିଧା
      * ଆର୍ଥିକ ଟଚ ପଏଣ୍ଟ ସମ୍ପର୍କରେ ଆବଶ୍ୟକ ତଥ୍ୟ ଅପଡେଟ ଜାଣିବା ଲାଗି ଉପଯୋଗକାରୀଙ୍କ ମନ୍ତବ୍ୟ ସିଧାସଳଖ ସମ୍ପୃକ୍ତ ବ୍ୟାଙ୍କକୁ ଯିବ ।

    **********

    
    
    (Release ID: 1547481) Visitor Counter : 2
    
    
    
    
    

*