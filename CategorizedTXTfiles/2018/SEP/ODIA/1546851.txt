      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ସ୍ୱଚ୍ଛ ବିଦ୍ୟାଳୟ ପୁରସ୍କାର 2017-18 ପ୍ରଦାନ କଲେ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ
      • ବିଦ୍ୟାଳୟମାନଙ୍କରେ ସ୍ୱଚ୍ଛତା ଗତିବିଧି ସମାଜରେ ସକାରାତ୍ମକ ବ୍ୟବହାରିକ ପରିବର୍ତ୍ତନ ଆଣିବ – ଶ୍ରୀ ପ୍ରକାଶ ଜାଭଡେକର

      Posted On: 18 SEP 2018 6:10PM by PIB Bhubaneshwar

    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ନୂଆଦିଲ୍ଲୀର ଡ. ଆମ୍ବେଦକର ଆନ୍ତର୍ଜାତିକ କେନ୍ଦ୍ରରେ ସ୍ୱଚ୍ଛ ବିଦ୍ୟାଳୟ ପୁରସ୍କାର 2017-18 ପ୍ରଦାନ କରିଛନ୍ତି । କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା 2014ରେ ସ୍ୱଚ୍ଛ ବିଦ୍ୟାଳୟ କାର୍ଯ୍ୟକ୍ରମ ଲଞ୍ଚ କରାଯିବା ପରେ ଏହି ପୁରସ୍କାର ପ୍ରାରମ୍ଭ କରାଯାଇ ଥିଲା । ଏହି ଅବସରରେ ପେୟ ଜଳ ତଥା ସ୍ୱଚ୍ଛତା ମନ୍ତ୍ରଣାଳୟର ସଚିବ ଶ୍ରୀ ପରମେଶ୍ୱର ଆୟାର , ମାନବ ସମ୍ବଳ ବିକାଶ ମନ୍ତ୍ରଣାଳୟର ବିଦ୍ୟାଳୟ ଶିକ୍ଷା ଏବଂ ସାକ୍ଷରତା ବିଭାଗର ସଚିବ ଶ୍ରୀମତି ରୀନା ରାୟ ଏବଂ ମନ୍ତ୍ରଣାଳୟର ଅନ୍ୟ ଅଧିକାରୀ ଗଣ ଉପସ୍ଥିତ ଥିଲେ ।


    ଏହି ଅବସରରେ ଶ୍ରୀ ଜାଭଡେକର କହିଲେ ଯେ ସ୍ୱଚ୍ଛତା ଅଭିଯାନ ଏକ ଜନ ଆନ୍ଦୋଳନରେ ପରିଣତ ହୋଇଛି ଏବଂ ଦେଶର ସମସ୍ତ ସ୍ଥାନରେ ସ୍ୱଚ୍ଛତାକୁ ଏକ ଅଭ୍ୟାସ ଭାବେ ଗ୍ରହଣ କରାଯାଉଛି । ସେ କହିଲେ ଯେ ବିଦ୍ୟାଳୟମାନଙ୍କରେ ସ୍ୱଚ୍ଛତା ଗତିବିଧି ଦ୍ୱାରା ସମାଜରେ ସକାରାତ୍ମକ ବ୍ୟବହାରିକ ପରିବର୍ତ୍ତନ ହେବ । ମାନବ ସମ୍ବଳ ବିକାଶ ମନ୍ତ୍ରୀ ଏହି ବିଷୟ ଦୋହରାଇ କହିଲେ ଯେ ବିଦ୍ୟାର୍ଥୀ ହେଉଛନ୍ତି ସ୍ୱଚ୍ଛତାର ଆମ୍ବାସଡର ଏବଂ ଏହି ସଚେତନତା ତଥା ସ୍ୱଚ୍ଛତା ବାବଦରେ ଜନସାଧାରଣଙ୍କୁ ସମ୍ବେଦନଶୀଳ କରିବାର କାର୍ଯ୍ୟକ୍ରମ ମାଧ୍ୟମରେ ଆମ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ସ୍ୱଚ୍ଛ ଭାରତ ଭିଜନର ନେତୃତ୍ୱ ଗ୍ରହଣ କରିବେ ।


    ସେ କହିଲେ ଯେ ଏଥର ପୁରସ୍କାର ପାଇଁ 6,15,152 ଟି ବିଦ୍ୟାଳୟ ପଞ୍ଜିକରଣ କରାଇଥିଲେ । ଏହା ଗତ ବର୍ଷର ପଞ୍ଜିକରଣ ସଂଖ୍ୟା (2016-17ରେ 2.68 ଲକ୍ଷ ବିଦ୍ୟାଳୟ) ତୁଳନାରେ ଦୁଇଗୁଣରୁ ମଧ୍ୟ ଅଧିକ । ସେ କହିଲେ ଯେ ପୁରସ୍କାର ପ୍ରାପ୍ତ କରିଥିବା ବିଦ୍ୟାଳୟମାନଙ୍କୁ ଡିଜିଟାଲ ପ୍ରକ୍ରିୟା ମାଧ୍ୟମରେ 50 , 000 ଟଙ୍କାର ଅତିରିକ୍ତ ବିଦ୍ୟାଳୟ ଅନୁଦାନ ସହିତ ମାନ୍ୟତା ପ୍ରମାଣପତ୍ର ମଧ୍ୟ ପ୍ରଦାନ କରାଯାଉଛି । ଏହି ପୁରସ୍କାର ଜଳ ତଥା ସ୍ୱଚ୍ଛତା କ୍ଷେତ୍ରରେ ଉଦାହରଣୀୟ କାର୍ଯ୍ୟ କରିଥିବା ବିଦ୍ୟାଳୟମାନଙ୍କୁ ସମ୍ମାନିତ କରିବା ପାଇଁ ପ୍ରଦାନ କରାଯାଇଥାଏ । ଏହି ପୁରସ୍କାର ସ୍ୱଚ୍ଛତା ପ୍ରତି ଦୀର୍ଘ ଅବଧିର ନିରନ୍ତରତା ଏବଂ ବ୍ୟବହାର ପରିବର୍ତ୍ତନ ସୁନିଶ୍ଚିତ କରିବା ପାଇଁ ପ୍ରଦାନ କରାଯାଇଥାଏ । ଏହି ପୁରସ୍କାର ସ୍ୱଚ୍ଛତା ବାବଦରେ ଆହୁରି ଅଧିକ ସୁଧାର କରିବା ଉଦ୍ଦେଶ୍ୟରେ ବିଦ୍ୟାଳୟମାନଙ୍କ ପାଇଁ ମାନକ ଏବଂ ରୋଡମ୍ୟାପ ପ୍ରଦାନ କରିଥାଏ । ଚଳିତ ବର୍ଷ ପ୍ରଥମ ଥର ପାଇଁ ସରକାରୀ ସହାୟତା ଦ୍ୱାରା ଚାଲିବାକୁ ଥିବା ବିଦ୍ୟାଳୟମାନଙ୍କ ଅତିରିକ୍ତ ଘରୋଇ ବିଦ୍ୟାଳୟମାନଙ୍କୁ ମଧ୍ୟ ପୁରସ୍କାର ପ୍ରଦାନ କରାଯାଇଛି ।


    ସ୍ୱଚ୍ଛ ବିଦ୍ୟାଳୟ ପୁରସ୍କାର 2017-18ର ପ୍ରମୁଖ ବିଶେଷତା


    ପୁରସ୍କାର ପାଇଁ ପ୍ରକ୍ରିୟା ପୁରସ୍କାର କ୍ରିୟାନ୍ୱୟନ ଏବଂ ପ୍ରାଦ୍ୟୋଗିକୀ ସହଯୋଗୀ ୟୁନିସେଫ ତଥା ଭାରତୀୟ ପ୍ରଶାସନିକ ଷ୍ଟାଫ କଲେଜ ପରାମର୍ଶରେ ବିକଶିତ କରାଯାଇଛି ।


    ପୁରସ୍କାର ପାଇଁ ବିଦ୍ୟାଳୟମାନେ ୱେବସାଇଟ ଏବଂ ମୋବାଇଲ ଆପ ମାଧ୍ୟମରେ ସ୍ୱେଚ୍ଛାକୃତ ଭାବେ ଅନଲାଇନ ଆବେଦନ କରିଛନ୍ତି ।


    ବିଦ୍ୟାଳୟମାନଙ୍କର ରେଟିଂ 5ଟି ବ୍ୟାପକ ମାନକ ଉପରେ ପାରଦର୍ଶୀ ବ୍ୟବସ୍ଥା ମାଧ୍ୟମରେ କରାଯାଇଥାଏ । ଏହି ମାନକଗୁଡ଼ିକ ହେଉଛି 1) ଜଳ , 2) ଶୌଚାଳୟ , 3) ସାବୁନରେ ହାତ ଧୋଇବା , 4) ସଂଚାଳନ ଓ ରକ୍ଷଣବେକ୍ଷଣ , 5) ବ୍ୟବହାରିକ ପରିବର୍ତ୍ତନ ତଥା କ୍ଷମତା ସୃଜନ ।


    ପୁରସ୍କାର ପ୍ରଦାନ କରାଯାଉଥିବା 52ଟି ବିଦ୍ୟାଳୟ ମଧ୍ୟରୁ 37ଟି ବିଦ୍ୟାଳୟ ଗ୍ରାମୀଣ କ୍ଷେତ୍ରର ଏବଂ 15ଟି ସ୍କୁଲ ସହରୀ କ୍ଷେତ୍ରର । 45ଟି ବିଦ୍ୟାଳୟ ସରକାରୀ/ସରକାରୀ ସହାୟତା ପ୍ରଦତ୍ତ ଏବଂ 7ଟି ଘରୋଇ ବିଦ୍ୟାଳୟ । ଏଥିମଧ୍ୟରୁ 24ଟି ପ୍ରାଥମିକ ବିଦ୍ୟାଳୟ ଏବଂ 28ଟି ମାଧ୍ୟମିକ/ଉଚ୍ଚ ମାଧ୍ୟମିକ ବିଦ୍ୟାଳୟ । ପୁରସ୍କାର କରାଯିବାକୁ ଥିବା ସ୍କୁଲମାନଙ୍କ ମଧ୍ୟରୁ 5ଟି କସ୍ତୁରବା ଗାନ୍ଧୀ ବାଳିକା ବିଦ୍ୟାଳୟ ଏବଂ 2ଟି ନବୋଦୟ ବିଦ୍ୟାଳୟ ।


    4ଟି ରାଜ୍ୟ (ପୁଡୁଚେରୀ , ତାମିଲନାଡୁ , ଗୁଜୁରାଟ ଏବଂ ଆନ୍ଧ୍ରପ୍ରଦେଶ) ତଥା 9ଟି ଜିଲ୍ଲା (ପୁଡୁଚେରୀ , ଶ୍ରୀକାକୁଲମ , ଚଣ୍ଡୀଗଡ , ହିସାର , କରାଇକଲ , ଲାତୁର , ନେଲ୍ଲୋର , ଦକ୍ଷିଣ ଗୋବା , ବଡୋଦରା)କୁ ରାଷ୍ଟ୍ରୀୟ ସ୍ୱଚ୍ଛ ବିଦ୍ୟାଳୟ ପୁରସ୍କାରରୁ ଅଧିକ ସଂଖ୍ୟାରେ ପୁରସ୍କୃତ ବିଦ୍ୟାଳୟମାନଙ୍କ ପାଇଁ ମାନ୍ୟତା ପ୍ରମାଣପତ୍ର ପ୍ରଦାନ କରାଯିବ ।


    **************

    
    
    (Release ID: 1546851) Visitor Counter : 3