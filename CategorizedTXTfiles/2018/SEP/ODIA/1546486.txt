      ଆଣବିକ ଶକ୍ତି ବିଭାଗ

      ଭାରି ଜଳ ବୋର୍ଡ଼ ଓ ଗ୍ରୀନଷ୍ଟାର ଫର୍ଟିଲାଇଜର ଲିମିଟେଡ଼ ମଧ୍ୟରେ ରାଜିନାମା ସ୍ୱାକ୍ଷରିତ
      Posted On: 17 SEP 2018 2:25PM by PIB Bhubaneshwar


    ଭାରି ଜଳ ବୋର୍ଡ଼ ଏବଂ ଗ୍ରୀନଷ୍ଟାର ଫର୍ଟିଲାଇଜର ଲିମିଟେଡ଼ ମଧ୍ୟରେ ଫସଫରିକ ଏସିଡ଼ ସଂଗ୍ରହ କରିବା ସକାଶେ ଏକ ଗୁରୁତ୍ୱପୂର୍ଣ୍ଣ ରାଜିନାମା ସ୍ୱାକ୍ଷରିତ ହୋଇଛି । ଟୁଟିକୋରିନସ୍ଥି ସଲଭେଣ୍ଟ ଏକ୍ସଟ୍ରାକ୍ସନ୍‌ ପ୍ଲାଣ୍ଟ୍‌ ମାଧ୍ୟମରେ ଏହା ସଂଗ୍ରହ ଏବଂ ଯୋଗାଣ ବ୍ୟବସ୍ଥା କରାଯିବ ।


    ହେଭି ଜଳ ବୋର୍ଡ଼ର ମୁଖ୍ୟ କାର୍ଯ୍ୟନିର୍ବାହୀ ତଥା ଅଧ୍ୟକ୍ଷ ଡ଼କ୍ଟର ୟୁ କାମାଚୀ ମୁଦାଲି ଏବଂ ଗ୍ରୀନଷ୍ଟାର ଫର୍ଟିଲାଇଜରର ପୂର୍ଣ୍ଣକାଳୀନ ନିର୍ଦ୍ଦେଶକ ଶ୍ରୀ ସଞ୍ଜୟ ତାନୱାନୀ ଏହି ରାଜିନାମାରେ ସ୍ୱାକ୍ଷର କରିଛନ୍ତି । ଏହି ଅବସରରେ ଭାରତ ସରକାରଙ୍କ ଆଣବିକ ଶକ୍ତି ବିଭାଗ ଅଧୀନସ୍ଥ ଆଣବିକ ଶକ୍ତି କମିଶନର ଅଧ୍ୟକ୍ଷ ତଥା ସଚିବ ଡ଼କ୍ଟର ଶେଖର ବସୁ ଏବଂ ବିଭାଗର ଅନ୍ୟାନ୍ୟ ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ । 14.09.2018 ତାରିଖ ଦିନ ନୂଆଦିଲ୍ଲୀର ଅଣୁଶକ୍ତି ଭବନ ଠାରେ ଏହି ରାଜିନାମା ସ୍ୱାକ୍ଷରିତ ହୋଇଛି ।


    ଭାରି ଜଳ ହେଉଛି ଆଣବିକ ଶକ୍ତି ବିଭାଗର ଏକ ପ୍ରମୁଖ କଞ୍ଚାମାଲ ଏବଂ ଏହାର ଉପଯୋଗୀତାକୁ ଏବଂ ବିବିଧ କାର୍ଯ୍ୟରେ ସଂପ୍ରସାରିତ କରାଯାଇଛି । ତେଣୁ ଆଣବିକ ଶକ୍ତି ବିଭାଗ ପାଇଁ ଆବଶ୍ୟକ ଏହି ପଦାର୍ଥର ଏବେ ବ୍ୟାପକ ଉତ୍ପାଦନ କରାଯାଉଛି । ଏହାକୁ ଆଣବିକ ଗ୍ରେଡ଼ ସଲଭେଣ୍ଟ , ଉନ୍ନତ ବୋରେନ କମ୍ପାଉଣ୍ଡ , ଆଣବିକ ଗ୍ରେଡ଼ର ସୋଡ଼ିୟମ୍‌ ଏବଂ ଡ଼ି ଲେଭଲଯୁକ୍ତ କମ୍ପାଉଣ୍ଡ ପ୍ରସ୍ତୁତି ପାଇଁ ବ୍ୟବହାର କରାଯାଉଛି ।


    ଗ୍ରୀନଷ୍ଟାର ଫର୍ଟିଲାଇଜର ଲିମିଟେଡ଼ ଭାରତରେ ରାସାୟନିକ ସାରର ଏକ ବୃହତ୍‌ ଉତ୍ପାଦନକାରୀ ତଥା ବିତରକ । ତାମିଲନାଡ଼ୁର ଟୁଟିକୋରିନଠାରେ ଥିବା ଏହି କାରଖାନାରୁ ଫସଫରିକ ସାର ଉତ୍ପାଦିତ ହୋଇଥାଏ । ଏହି କମ୍ପାନୀର ମଧ୍ୟ ଅର୍ଗାନିକ ଏବଂ ଇନଅର୍ଗାନିକ ସାର ଉତ୍ପାଦନର ଏକ ପ୍ଲାଟଫର୍ମ ରହିଛି ଯାହାକି ଏହାର ଗୁଣବତ୍ତା ପାଇଁ ସୁପ୍ରସିଦ୍ଧ । ଗ୍ରୀନଷ୍ଟାର ମଧ୍ୟ ବିଦେଶରୁ ସାର ଆମଦାନି କରି ଭାରତରେ ବିକ୍ରୟ କରିଥାଏ । 2011 ମସିହା ଠାରୁ ଏକ ରାଷ୍ଟ୍ରାୟତ୍ତ କମ୍ପାନୀର ମାନ୍ୟତା ହାସଲ କରିଥିବା ଏହି କମ୍ପାନୀ ଏସପିଆଇସର ଫସଫେଟ ଉତ୍ପାଦନ ସଂସାଧନ ହାସଲ କରିଛି ଯାହାକି ଭାରତରେ ଏକ ନିର୍ଭରଯୋଗ୍ୟ ସାର ଉତ୍ପାଦନକାରୀ ସଂସ୍ଥା ଭାବେ ସୁଖ୍ୟାତି ଅର୍ଜନ କରିଛି । ଏହି ରାଜିନାମା ଦ୍ଵାରା ଫସଫେଟିକ୍ସରେ ଏହି କମ୍ପାନୀର ସାମର୍ଥ୍ୟ ଆହୁରି ବୃଦ୍ଧି ପାଇବ ।


    ଫସଫରିକ ଏସିଡ଼ରୁ ବିଭିନ୍ନ ପ୍ରକାର ବିରଳ ଉପକରଣ ଆହରଣ ପାଇଁ ଏହି ରାଜିନାମା ସୁଯୋଗ ପ୍ରଦାନ କରିବ । ସଲଭେଣ୍ଟ ଏକ୍ସଟ୍ରାକ୍ସନ ପଦ୍ଧତିର ବିକାଶ ଘଟାଯାଇ ଏହା ନିଜସ୍ୱ ପ୍ଲାଣ୍ଟ ଏଚଡ଼ବ୍ଲୁବିରୁ ତାହା ସଂଗ୍ରହ କରିପାରିବ । ଫସଫରିକ ଏସିଡ଼ରୁ ସଂଗୃହୀତ ଏଭଳି ବିରଳ ପଦାର୍ଥକୁ ଆଣବିକ ଶକ୍ତି ବିଭାଗର ଅନ୍ୟାନ୍ୟ ପ୍ଲାଣ୍ଟର ପୁନଃପ୍ରକ୍ରିୟାକରଣ କରାଯାଇ ଭାରତର ଆଣବିକ କାର୍ଯ୍ୟକ୍ରମ ପାଇଁ ଆବଶ୍ୟକ କଞ୍ଚାମାଲ ଭାବେ ବ୍ୟବହୃତ କରାଯିବ ।


    ************

    
    
    (Release ID: 1546486) Visitor Counter : 1