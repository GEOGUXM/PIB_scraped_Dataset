      ରେଳ ମନ୍ତ୍ରଣାଳୟ

      ‘ରେଳ ସହଯୋଗ’ ୱେବ ପୋର୍ଟାଲର ଶୁଭାରମ୍ଭ କଲେ ପିୟୁଷ ଗୋଏଲ
      ରାଷ୍ଟ୍ରାୟତ୍ତ ଉଦ୍ୟେଗ ଏବଂ କର୍ପୋରେଟମାନଙ୍କ ପାଇଁ ନିକଟବର୍ତ୍ତୀ ରେଳ ଷ୍ଟେସନ ସକାଶେ ସିଏସଆର ପାଣ୍ଠିରେ ମୌଳିକ ସୁବିଧା ସୃଷ୍ଟି ଲାଗି ଏହା ସହାୟକ ହେବ

      Posted On: 11 SEP 2018 6:48PM by PIB Bhubaneshwar

    ଭାରତୀୟ ରେଳବାଇ ଏକ ବିସ୍ତୃତ ନେଟୱର୍କ ସହ ଦେଶବ୍ୟାପୀ ଜନସେବାରେ ସବୁବେଳେ ଆଗରେ ରହିଛି । ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ 2022 ସୁଦ୍ଧା ନୂତନ ଭାରତ ଗଠନ ଦୃଷ୍ଟିକୋଣକୁ ସାକାର କରିବା ଲକ୍ଷ୍ୟରେ ଭାରତୀୟ ରେଳବାଇ ଆନୁଷଙ୍ଗିକ ବ୍ୟବସ୍ଥା , ପ୍ରଯୁକ୍ତି ବିଦ୍ୟା , ପରିମଳ ଏବଂ ଯାତ୍ରୀଙ୍କ ଅଭିଜ୍ଞତା ଓ ସୁବିଧା ଆଧାରରେ ଅନ୍ୟାନ୍ୟ ଦିଗରେ ବିକାଶକୁ ଗୁରୁତ୍ୱ ଦେଉଛି ।


    ରେଳବାଇରେ ଇକୋ ସିଷ୍ଟମରେ ପରିବର୍ତ୍ତନ ଲାଗି କର୍ପୋରେଟ ମାନଙ୍କ ଦ୍ୱାରା କେଉଁ କ୍ଷେତ୍ରରେ କ ’ ଣ କରାଯାଇପାରିବ ତାହାକୁ ଚିହ୍ନଟ କରାଯାଇଛି । ଏହି ପରିପ୍ରେକ୍ଷୀରେ ରେଳ ମନ୍ତ୍ରୀ ପିୟୁଷ ଗୋଏଲ ମଙ୍ଗଳବାର ଏକ ୱେବସାଇଟ www.railsahyog.in ର ଶୁଭାରମ୍ଭ କରିଛନ୍ତି । ଏହାଦ୍ୱାରା ଉଦ୍ୟୋଗପତି ମାନେ ନିକଟବର୍ତ୍ତୀ ରେଳ ଷ୍ଟେସନରେ ମୌଳିକ ସୁବିଧାର ବିକାଶ ଦିଗରେ ସେମାନଙ୍କ ସାମାଜିକ ଦାୟିତ୍ୱଦ୍ଧତା ପାଣ୍ଠି (ସିଏସଆର)ର ବିନିଯୋଗ କରିପାରିବେ । କାର୍ଯ୍ୟକ୍ରମରେ ରେଲୱେ ବୋର୍ଡ ଚେୟାରମ୍ୟାନ ଅଶ୍ୱିନ ଲୋହାନି , କୋଇଲା ମନ୍ତ୍ରଣାଳୟ ସଚିବ ଡକ୍ଟର ଇନ୍ଦରଜିତ ସିଂହ , ରେଳ ଓ କୋଇଲା ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    ବିକାଶ ଦିଗରେ ଇଚ୍ଛୁକ ଥିବା କମ୍ପାନି ଓ ଉଦ୍ୟାଗପତି ମାନେ ଏହିଚ ୱେବସାଇଟରେ ସେମାନଙ୍କ ଅନୁରୋଧକୁ ପଞ୍ଜିକୃତ କରିପାରିବେ । ରେଳବାଇର ଅଧିକାରୀମାନେ ଏହି ଅନୁରୋଧର ସମୀକ୍ଷା କରିବେ । ପ୍ରଥମେ ଆସିଥିବା ଅନୁରୋଧଗୁଡ଼ିକୁ ପ୍ରାଥମିକତା ଦିଆଯିବ ଏବଂ ସେମାନଙ୍କୁ ରେଳବାଇର ମନୋନୀତ ଏଜେନ୍ସି ରାଇଟସ/ରେଲଟେଲ ରେ ପାଣ୍ଠି ଜମା କରିବାକୁ କୁହାଯିବ । ଏହାପରେ ମନୋନୀତ ଏଜେନ୍ସି କାର୍ଯ୍ୟ ଆରମ୍ଭ କରିପାରିବ ।


    ଏହି ଅବସରରେ ପିୟୁଷ ଗୋଏଲ କହିଥିଲେ ଯେ , ଏହି ୱେବସାଇଟ ସମୟ ପରିବର୍ତ୍ତନର ସୂଚନା ଦେଉଥିବା ବେଳେ ରେଳବାଇରେ ପ୍ରକଳ୍ପ ଗୁଡ଼ିକୁ ତ୍ୱରାନ୍ୱିତ କରିବା ପାଇଁ ଉଦ୍ଦିଷ୍ଟ । ସ୍ୱଚ୍ଛତା ଏବଂ ସରଳ ଏହାର ମୁଖ୍ୟ ମୌଳିକତା । ରେଳବାଇକୁ ସହଯୋଗର ହାତ ବଢ଼ାଇବା ଦିଗରେ ଏହା ଉଦ୍ୟୋଗ/କମ୍ପାନି/ ବିଭିନ୍ନ ସଂସ୍ଥାଙ୍କୁ ସୁଯୋଗ ଦେବ । ଏହି ୱେବସାଇଟ ଯେ କେବଳ ଯାତ୍ରୀମାନଙ୍କୁ ଫାଇଦା ଦେବ ତାହା ନୁହେଁ ଏହା ରେଲୱେର ପଡ଼ୋଶୀମାନଙ୍କୁ ମଧ୍ୟ ସୁବିଧା ଦେବ । ରେଳ ମନ୍ତ୍ରୀ କହିଥିଲେ ଯେ , ବିଭିନ୍ନ କାର୍ଯ୍ୟ ପାଉଁ ଉଲ୍ଲେଖ କରାଯାଇଥିବା ଖର୍ଚ୍ଚର ପରିମାଣ କେବଳ ପ୍ରତୀକାତ୍ମକ , ଏହାର ମୂଳ ଉଦ୍ଦେଶ୍ୟ ହେଲା ସହଯୋଗ ଭିତ୍ତିରେ ଉତ୍ତମ କାର୍ଯ୍ୟ କରିବା । ଭାରତୀୟ ରେଳବାଇ ପ୍ରତି ସିଏସଆର ଦ୍ୱାରା ସହଯୋଗର ହାତ ବଢ଼ାଇବାକୁ ଇଚ୍ଚା କରୁଥିବା ସମସ୍ତ ଉଦ୍ୟୋଗ , କମ୍ପାନି ଏବଂ ବ୍ୟକ୍ତିବିଶେଷଙ୍କୁ ଏହି ପୋର୍ଟାଲ ସହାୟକ ହେବ ।


    ଏହି ଅବସରରେ ଅଶ୍ୱନି ଲୋହାନି କହିଥିଲେ ଯେ , ରେଳବାଇକୁ ସହଯୋଗ ଦିଗରେ ଥିବା ସମସ୍ତ ସମସ୍ୟା ଦୂର କରିବାରେ ‘ ରେଳ ସହଯୋଗ ’ ପୋର୍ଟାଲ ସହାୟକ ହୋଇପାରିବ । ରେଳବାଇର ବିଭିନ୍ନ ପ୍ରକଳ୍ପରେ ସହଯୋଗ ପାଇଁ ବ୍ୟକ୍ତି ବିଶେଷ ଏବଂ ବେସରକାରୀ କମ୍ପାନିଙ୍କ ପାଇଁ ବାଟ ଖୋଲା ରହିଛି ।


    ଏ ସମ୍ପର୍କରେ ଅଧିକ ସୂଚନା ପାଇଁ ‘ ରେଳ ସହଯୋଗ ’ କୁ ଇ-ମେଲ ମାଧ୍ୟମରେ ଯୋଗାଯୋଗ କରାଯାଇପାରିବ ;


    Email: info@railsahyog.in


    To follow “Rail Sahyog” on Facebook & Twitter, kindly see the link below:-


    Facebook- https://www.facebook.com/RailSahyog


    Twitter- https://twitter.com/RailSahyog


    **********

    
    
    (Release ID: 1546057) Visitor Counter : 1