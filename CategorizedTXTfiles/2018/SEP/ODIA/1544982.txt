      ଜାହାଜ ଚଳାଚଳ ମନ୍ତ୍ରଣାଳୟ

      ମୁମ୍ବାଇରେ ନ୍ୟାସନାଲ ମାରିଟାଇମ୍ ହେରିଟେଜ୍ କମ୍ପ୍ଲେକ୍ସ ଉପରେ ଜାହାଜ ଚଳାଚଳ ମନ୍ତ୍ରଣାଳୟ ପକ୍ଷରୁ କର୍ମଶାଳା ଅନୁଷ୍ଠିତ
      Posted On: 04 SEP 2018 4:03PM by PIB Bhubaneshwar


    ଜାହାଜ ଚଳାଚଳ ମନ୍ତ୍ରଣାଳୟ ଏହାର ଫ୍ଲାଗସିପ୍ କାର୍ଯ୍ୟକ୍ରମ ସାଗରମାଳା ଜରିଆରେ ଭାରତରେ ଥିବା ବୈଭବଶାଳୀ ସାମୁଦ୍ରିକ ଐତିହ୍ୟକୁ ପ୍ରଦର୍ଶନ କରିବା ସକାଶେ ଗୁଜରାଟର ଲୋଥାଲଠାରେ ବିଶ୍ୱସ୍ତରୀୟ ସାମୁଦ୍ରିକ ଐତିହ୍ୟ କମ୍ପ୍ଲେକ୍ସ ( NMHC ) ପ୍ରତିଷ୍ଠା ସକାଶେ ପଦକ୍ଷେପ ନେଇଛି । ପ୍ରସ୍ତାବିତ ଐତିହ୍ୟ କମ୍ପ୍ଲେକ୍ସର ଡିଜାଇନ ପ୍ରସ୍ତୁତି ସରିଛି ଏବଂ ପରବର୍ତ୍ତୀ କାର୍ଯ୍ୟ ସମ୍ପର୍କରେ ବିଶେଷଜ୍ଞମାନଙ୍କ ସହ ଆଲୋଚନା ଚାଲିଛି । ପ୍ରକଳ୍ପକୁ ଆଗେଇ ନେବା ଲାଗି ସୋମବାର ମୁମ୍ବାଇର ଛତ୍ରପତି ଶିବାଜୀ ମହାରାଜ ବସ୍ତୁ ସଂଗ୍ରହାଳୟରେ ଏକ କର୍ମଶାଳା ଅନୁଷ୍ଠିତ ହୋଇଥିଲା ।


    ପ୍ରସ୍ତାବିତ ପ୍ରକଳ୍ପର ଡିଜାଇନ୍ , ବିଷୟବସ୍ତୁ , ବିଭିନ୍ନ ସାମଗ୍ରୀ ସଂଗ୍ରହ ସମ୍ପର୍କରେ କର୍ମଶାଳାରେ ଆଲୋଚନା ହୋଇଥିଲା । କର୍ମଶାଳାରେ ଜାହାଜ ଚଳାଚଳ ମନ୍ତ୍ରଣାଳୟ , ସଂସ୍କୃତି ମନ୍ତ୍ରଣାଳୟ , ପର୍ଯ୍ୟଟନ ମନ୍ତ୍ରଣାଳୟ , ସାମୁଦ୍ରିକ ବୋର୍ଡ , ଆର୍କିଓଲୋଜିକାଲ ସର୍ଭେ ଅଫ ଇଣ୍ଡିଆ , ବିଭିନ୍ନ ସଂଗ୍ରହାଳୟ ମୁଖ୍ୟ , ସାମୁଦ୍ରିକ ଇତିହାସ ଗବେଷକ , ବିଶ୍ୱବିଦ୍ୟାଳୟଗୁଡ଼ିକ , ରିସର୍ଚ୍ଚ ଇନଷ୍ଟିଚ୍ୟୁଟ , ମାରିଟାଇମ ସୋସାଇଟି , ବେସରକାରୀ ସଂଗ୍ରାହକ ଏବଂ ଅନ୍ୟମାନେ ଅଂଶ ଗ୍ରହଣ କରିଥିଲେ ।


    ଏହି ଅବସରରେ ଛତ୍ରପତି ଶିବାଜୀ ମହାରାଜ ବସ୍ତୁ ସଂଗ୍ରହାଳୟ ମହାନିର୍ଦ୍ଦେଶକ ସବ୍ୟସାଚୀ ମୁଖାର୍ଜୀ କହିଥିଲେ ଯେ , ଆମର ବୈଭବମୟ ସାମୁଦ୍ରିକ ଐତିହ୍ୟକୁ ସଂରକ୍ଷିତ କରିବା ଲାଗି ଏନଏମଏଚସିର ବିକାଶ ନିତାନ୍ତ ଆବଶ୍ୟକ । ଏହାଦ୍ୱାରା ଆମର ଅତୀତ ସହ ବର୍ତ୍ତମାନର ଯୁବପିଢ଼ି ପରିଚିତ ହୋଇପାରିବେ ।


    ସାଗରମାଳାର ନିର୍ଦ୍ଦେଶକ ଡି.କେ.ରାୟ କହିଥିଲେ ଯେ , ଜାତୀୟ ସାମୁଦ୍ରିକ ଐତିହ୍ୟ କମ୍ପ୍ଲେକ୍ସକୁ ଉଚିତ ରୂପ ଦେବାକୁ ପ୍ରଚେଷ୍ଟା କରାଯାଉଛି ଏବଂ ଏଥିରେ ବିଶେଷଜ୍ଞମାନଙ୍କ ଅଭିଜ୍ଞତା ସହାୟକ ହେବ ବୋଲି ସେ ଆଶା କରିଛନ୍ତି ।


    **********

    
    
    (Release ID: 1544982) Visitor Counter : 1