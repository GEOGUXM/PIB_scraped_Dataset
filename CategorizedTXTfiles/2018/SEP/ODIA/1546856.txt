      ଆଣବିକ ଶକ୍ତି ବିଭାଗ

      ଭିଇସିସି କୋଲକାତାଠାରେ କାର୍ଯ୍ୟକାରୀ ହେଲା ମେଡ଼ିକାଲ ସାଇକ୍ଳୋଟ୍ରନ୍‌ ବ୍ୟବସ୍ଥା ସାଇକ୍ଲୋନ-30
      Posted On: 18 SEP 2018 6:16PM by PIB Bhubaneshwar


    କର୍କଟ ରୋଗର ଚିକିତ୍ସା ସକାଶେ ନିଦାନ ଏବଂ ଉପଶମ କ୍ଷେତ୍ରରେ ରେଡ଼ିଓ ଆଇସୋଟୋପର ବ୍ୟବହାର ସକାଶେ ସାଇକ୍ଲୋଟ୍ରନ୍‌ ଆବଶ୍ୟକ ପଡ଼ିଥାଏ । ଏହି ପରିପ୍ରେକ୍ଷୀରେ କଲିକତାର ଭେରିଏବଲ୍‌ ଏନର୍ଜି ସାଇକ୍ଲୋଟ୍ରନ୍‌ କେନ୍ଦ୍ର ( VECC ) ଠାରେ ମେଡ଼ିକାଲ ସାଇକ୍ଳୋଟ୍ରନ୍‌ ବ୍ୟବସ୍ଥା ସାଇକ୍ଲୋନ-30 କାର୍ଯ୍ୟକ୍ଷମ କରାଯାଇଛି । ଏହା ଦେଶର ସର୍ବବୃହତ୍‌ ସାଇକ୍ଲୋଟ୍ରନ୍‌ ଯାହା କେବଳ ଚିକିତ୍ସା ବିଜ୍ଞାନ ସହ ସଂଶ୍ଳିଷ୍ଟ । ଚଳିତ ମାସଠାରୁ ଏହା କାର୍ଯ୍ୟକ୍ଷମ ହୋଇଛି । ଗତ ସପ୍ତାହରେ ପ୍ରଥମ ଥର ପାଇଁ ଫାରାଡ଼େ କପ୍‌ରେ 30ଏମଇଭି ବିମ୍‌ ପହଞ୍ଚିଥିଲା ।ଏହା ପରେ , ଏହି ବ୍ୟବସ୍ଥାର ବିମକୁ ଉପଯୋଗ କରାଯାଇ 18 F (Fluorine-18 isotope) ପ୍ରସ୍ତୁତି କରାଯାଇଥିଲା । ତାହା [ 18 FlFluorodeoxyglucose (FDG) ଭାବେ ପରିଚିତ । ଏହା ବୋର୍ଡ଼ ଅଫ୍‌ ରାଡ଼ିଏସନ୍‌ ଆଣ୍ଡ ଆଇସୋଟୋପ ଟେକ୍ନୋଲୋଜି ( BRIT ) ବ୍ୟବସ୍ଥାର ରେଡ଼ିଓ- ଫାର୍ମାସିଉଟିକାଲରେ ବ୍ୟବହାର କରାଯାଇଥାଏ । ଆସନ୍ତାବର୍ଷ ମଧ୍ୟଭାଗ ଠାରୁ ଏହି ବ୍ୟବସ୍ଥା ନିୟମିତ ଭାବେ ଉତ୍ପାଦନ ଆରମ୍ଭ କରିବ । ସେତେବେଳକୁ ଏହାର ନ୍ୟୁକ୍ଲିୟର ବ୍ୟବସ୍ଥା ଏବଂ ନିୟନ୍ତ୍ରଣ କ୍ଲିୟରାନ୍ସ ବ୍ୟବସ୍ଥା ପୂର୍ଣ୍ଣ କାର୍ଯ୍ୟକ୍ଷମ ହୋଇଥିବ । ଆଣବିକ ଶକ୍ତି ବିଭାଗ ୟୁନିଟ ଅଧୀନସ୍ଥ ଭିଇସିସି , କୋଲକାତା ବ୍ୟବସ୍ଥାରେ ସାଇକ୍ଲୋନ- 30କୁ ଅବସ୍ଥାପନ କରାଯାଇଛି । ଏହାର ବିବିଧ ବିଶେଷ ବୈଶିଷ୍ଟ୍ୟ ରହିଛି ଯାହାକି ବିଭିନ୍ନ ପର୍ଯ୍ୟାୟରେ କାର୍ଯ୍ୟକ୍ଷମ ଓ ଉପଯୋଗ କରାଯିବ । ରେଡ଼ିଓ ଥେରାପି କ୍ଷେତ୍ରରେ ଏହାକୁ ଅତ୍ୟାଧୁନିକ ବୋଲି କୁହାଯାଉଛି । ତରଳ ଟାର୍ଗେଟ (ଏଫନିଜି ଉତ୍ପାଦନ ପାଇଁ) ଓ କଠିନ ଟାର୍ଗେଟ (ଜେର୍ମାନିୟମ୍‌- 68 ଓ ପାଲ୍ଲାଡ଼ିୟମ୍‌-103 ତଥା ଅନ୍ୟାନ୍ୟ ଆଇସୋଟୋପ୍‌ ଉତ୍ପାଦନ ସକାଶେ) ବ୍ୟବସ୍ଥା କାର୍ଯ୍ୟକ୍ଷମ ହେବାପରେ ଏବେ ଅନ୍ୟାନ୍ୟ ତତସଂପର୍କୀତ ବ୍ୟବସ୍ଥା ଯଥା ଆୟୋଡ଼ିନ ଆଇସୋଟୋପ (1-123) ଉତ୍ପାଦନ ଲକ୍ଷ୍ୟ ହାସଲ , ଏହାର ଉପକରଣ ଅଧ୍ୟୟନ ଲକ୍ଷ୍ୟ ହାସଲ ଏବଂ ଆସିଲେରେଟର ପରିଚାଳିତ ବ୍ୟବସ୍ଥା ଲକ୍ଷ୍ୟ ହାସଲ ଦିଗରେ କାର୍ଯ୍ୟ କରାଯିବ ।


    ଏହି ନୂତନ ବ୍ୟବସ୍ଥାରୁ ସୁଲଭ ମୂଲ୍ୟରେ ରେଡ଼ିଓ ଆଇସୋଟୋପ୍‌ ଉତ୍ପାଦିଦ ହେବ ଏବଂ ଏହା ସମଗ୍ର ଦେଶର ରେଡ଼ିଓଫାର୍ମାସିଉଟିକାଲ୍ସ ଚାହିଦା ପୂରଣ କରିପାରିବ । ବିଶେଷ କରି ପୂର୍ବ ଭାରତରେ ଜେର୍ମାନିୟମନ-6 ଓ ଗାଲ୍ଲିୟମ୍‌-68 ଜେନେରେଟର ଉତ୍ପାଦନ ଯାହାକି ଗାଲ୍ଲିୟମ୍‌-68 ଓ ପାଲ୍ଲାଡ଼ିୟମ୍‌-68 ଆଇସୋଟୋପ ଉତ୍ପାଦନ ପାଇଁ ନୂତନ ମାର୍ଗ ଉନ୍ମୋଚନ କରିବ । ବିଶେଷ କରି ସ୍ତନ କର୍କଟ ଡ଼ାଇଗ୍ନୋସିସ୍‌ ଏବଂ ପ୍ରେଷ୍ଟେଟ କ୍ୟାନସର ଚିକିତ୍ସା ପାଇଁ ଏହି ଦୁଇ ରେଡ଼ିଓ ଆଇସୋଟୋପର ଆବଶ୍ୟକତା ରହିଛି ।


    ସାଇକ୍ଲୋନ-30 ବ୍ୟବସ୍ଥା କାର୍ଯ୍ୟକ୍ଷମ କରିବା ଭାରତୀୟ ବିଜ୍ଞାନୀ ଓ ଇଞ୍ଜିନିୟରମାନଙ୍କର ମେଡ଼ିକାଲ ବିଜ୍ଞାନ କ୍ଷେତ୍ରରେ ଗବେଷଣା ଓ ସଫଳତାକୁ ପୁନଃପ୍ରମାଣିତ କରିଛି । ଏହି ଗବେଷଣା ଚିକିତ୍ସା ବିଜ୍ଞାନ କ୍ଷେତ୍ରରେ ସର୍ବାଧୁନିକ ପଦକ୍ଷେପ ବୋଲି ବିବେଚନା କରାଯାଉଛି ।


    ****************

    
    
    (Release ID: 1546856) Visitor Counter : 1