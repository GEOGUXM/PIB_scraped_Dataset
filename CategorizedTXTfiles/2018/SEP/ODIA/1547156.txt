      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଝାଡ଼ଖଣ୍ଡର ରାଞ୍ଚିଠାରେ ଆୟୁଷ୍ମାନ ଭାରତ – ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନାର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ବକ୍ତବ୍ୟ
      Posted On: 23 SEP 2018 9:09PM by PIB Bhubaneshwar


    ଝାଡ଼ଖଣ୍ଡର ରାଜ୍ୟପାଳ ଶ୍ରୀମତି ଦ୍ରୌପଦୀ ମୁର୍ମୁ , ରାଜ୍ୟର ଉତ୍ସାହୀ ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀମାନ ରଘୁବର ଦାସ , କେନ୍ଦ୍ର ମନ୍ତ୍ରୀମଣ୍ଡଳରେ ମୋର ସାଥୀ ଶ୍ରୀମାନ ଜଗତ ପ୍ରକାଶ ନଡ୍ଡା , କେନ୍ଦ୍ର ମନ୍ତ୍ରିମଣ୍ଡଳରେ ମୋର ସାଥୀ ଏବଂ ଏ ମାଟିର ସନ୍ତାନ ଶ୍ରୀମାନ ସୁଦର୍ଶନ ଭଗତ , କେନ୍ଦ୍ରରେ ମୋର ସାଥୀ ଜୟନ୍ତ ସିହ୍ନା , ନୀତି ଆୟୋଗର ସଦସ୍ୟ ଡକ୍ଟର ବି . କେ.ପଲ , ରାଜ୍ୟ ସରକାରଙ୍କ ମନ୍ତ୍ରୀ ରାମଚନ୍ଦ୍ର ଚନ୍ଦ୍ରମୁନଶୀ , ସଂସଦରେ ମୋର ସାଥୀ ଶ୍ରୀମାନ ରାମଟହଲ ଚୌଧୁରୀ , ବିଧାୟକ ଶ୍ରୀମାନ ରାମକୁମାର ପାହାଣ , ଏଠାରେ ଉପସ୍ଥିତ ସମସ୍ତ ମହାନୁଭବଗଣ ଏବଂ ବିଶାଳ ସଂଖ୍ୟାରେ ଉପସ୍ଥିତ ଝାଡ଼ଖଣ୍ଡର ମୋର ପ୍ରିୟ ଭାଇ ଓ ଭଉଣୀମାନେ ।


    ସାଥୀଗଣ , ଆଜି ଆମେ ସମସ୍ତେ ଆଜି ସେ ବିଶେଷ ମୁହୂର୍ତ୍ତର ସାକ୍ଷୀ ହେଉଛୁ ଯାହାର ଆକଳନ ଭବିଷ୍ୟତରେ ମାନବତାର ବହୁତ ବଡ଼ ସେବା ରୂପରେ ହେବା ନିଶ୍ଚିତ । ଆଜି ମୁଁ ଏଠାରେ କେବଳ ଝାଡ଼ଖଣ୍ଡର ବିକାଶକୁ ଗତି ଦେବା ଲାଗି ନୁହେଁ , ବରଂ ସାରା ଭାରତରେ ଯେଉଁ ସ୍ୱପ୍ନ ଆମର ଋଷି-ମୁନିମାନେ ଦେଖିଥିଲେ , ଯେଉଁ ସ୍ୱପ୍ନ ପ୍ରତିଟି ପରିବାରର ହୋଇଥାଏ ଏବଂ ଆମର ଋଷି-ମୁନି ସ୍ୱପ୍ନ ଦେଖିଥିଲେ , ‘ ସର୍ବେ ଭବନ୍ତୁ ସୁଖିନଃ , ସର୍ବେ ସନ୍ତୁ ନିରାମୟାଃ ’ । ଆମର ଏହି ଶହ ଶହ ବର୍ଷ ପୁରୁଣା ସଂକଳ୍ପକୁ ଚଳିତ ଶତାବ୍ଦୀରେ ଆମକୁ ପୂରଣ କରିବାର ଅଛି ଏବଂ ଏହାର ଆଜି ଏକ ବ୍ୟାପକ ଶୁଭାରମ୍ଭ ହେଉଛି ।


    ସମାଜର ଶେଷ ଧାଡ଼ିରେ ଯେଉଁ ମଣିଷ ବସିଛି । ଗରିବରୁ ଗରିବତମକୁ ଚିକିତ୍ସା ମିଳୁ , ସ୍ୱାସ୍ଥ୍ୟର ଉନ୍ନତ ସୁବିଧା ମିଳୁ । ଆଜି ଏହି ସ୍ୱପ୍ନକୁ ସାକାର କରିବାର ବହୁତ ବଡ଼ ଗୁରୁତ୍ୱପୂର୍ଣ୍ଣ ପଦକ୍ଷେପ ଏହି ବିର୍ସା ମୁଣ୍ଡାଙ୍କ ମାଟିରୁ ଉଠାଯାଉଛି ।


    ଆଜି ସାରା ହିନ୍ଦୁସ୍ତାନର ଦୃଷ୍ଟି ରାଂଚିର ମାଟି ଉପରେ ରହିଛି । ଦେଶର 400ରୁ ଅଧିକ ଜିଲ୍ଲାରେ ଏପରି ବଡ଼ ସମାରୋହ ଜାରି ରହୁଛି ଏବଂ ସେଠାରୁ ସବୁ ଲୋକମାନେ ଏହି ରାଂଚିର ଭବ୍ୟ ସମାରୋହକୁ ଦେଖୁଛନ୍ତି ଏବଂ ସେମାନେ ମଧ୍ୟ ଏହାପରେ ସେଠାରେ ଏହି କାର୍ଯ୍ୟକ୍ରମକୁ ଆଗକୁ ବଢ଼ାଇବାକୁ ଯାଉଛନ୍ତି ।


    ଆଜି ଏଠାରେ ମୋତେ ଦୁଇଟି ମେଡ଼ିକାଲ କଲେଜ ଆରମ୍ଭ କରିବା ଲାଗି ସୁଯୋଗ ମିଳିଛି । ଆମର ମୁଖ୍ୟମନ୍ତ୍ରୀ କହୁଥିଲେ ଯେ ସ୍ୱାଧୀନତାର 70 ବର୍ଷ ମଧ୍ୟରେ ତିନୋଟି ମେଡ଼ିକାଲ କଲେଜ , ସାଢ଼େ ତିନି ଶହ ଛାତ୍ରଛାତ୍ରୀ ଏବଂ ଚାରି ବର୍ଷରେ ଆଠଟି ମେଡ଼ିକାଲ କଲେଜ , 1200 ଛାତ୍ରଛାତ୍ରୀ । କାମ କିପରି ହୁଏ , କେତେ ବ୍ୟାପକ ପରିମାଣରେ ହୋଇଥାଏ , କେତେ ଦ୍ରୁତ ଗତିରେ ହୋଇଥାଏ , ଏହାକୁ ମୁଁ ଗ୍ରହଣ କରେ ନାହିଁ ଏହାର ବଡ଼ ଉଦାହରଣ ଏବେ ଆଉ କେହି ଖୋଜିବା ଲାଗି କୁଆଡେ ଯିବାର ଆବଶ୍ୟକତା ନାହିଁ ।


    ଭାଇ ଓ ଭଉଣୀମାନେ ଆୟୁଷ୍ମାନ ଭାରତର ସଂକଳ୍ପ ସହିତ ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା (ପିଏମଜେଏୱାଇ) ଆଜିଠାରୁ ଲାଗୁ ହେଉଛି । ଏହି ଯୋଜନାକୁ ପ୍ରତ୍ୟେକ ନିଜ ନିଜ କଳ୍ପନା ଅନୁସାରେ ନାଁ ଦେଉଛନ୍ତି । କେହି ଏହାକୁ ମୋଦୀ କେୟାର ବୋଲି କହୁଛି , କେହି କହୁଛି ଗରିବଙ୍କ ପାଇଁ ଯୋଜନା । ଭିନ୍ନ ଭିନ୍ନ ନାମରେ ଲୋକମାନେ ସମ୍ବୋଧନ କରୁଛନ୍ତି , କିନ୍ତୁ ମୋ ପାଇଁ ଏହା ଆମ ଦେଶର ଦରିଦ୍ରନାରାୟଣଙ୍କ ସେବାର ଏକ ମହାନତମ ସୁଯୋଗ । ଗରିବଙ୍କ ସେବା କରିବା ଲାଗି ମୁଁ ଭାବୁଛି ଏହାଠାରୁ ବଡ଼ କୌଣସି କାର୍ଯ୍ୟକ୍ରମ ହୋଇପାରିବ ନାହିଁ , ଅଭିଯାନ ହୋଇପାରିବ ନାହିଁ , ଯୋଜନା ହୋଇପାରିବ ନାହିଁ ।


    ଦେଶର 50 କୋଟିରୁ ଅଧିକ ଭାଇ-ଭଉଣୀଙ୍କୁ 5 ଲକ୍ଷ ଟଙ୍କା ପର୍ଯ୍ୟନ୍ତ ସ୍ୱାସ୍ଥ୍ୟ ବୀମା ଦେବାର ଏହି ସୁବିଧା ବିଶ୍ୱରେ ଏପରି ସବୁଠୁ ବଡ଼ ଯୋଜନା ଅଟେ । ସାରା ବିଶ୍ୱରେ ସରକାରୀ ଅର୍ଥରେ ଏତେ ବଡ଼ ଯୋଜନା କୌଣସି ଦେଶ କିମ୍ବା ଦୁନିଆରେ ଚାଲୁନାହିଁ ।


    ଏହି ଯୋଜନାର ହିତାଧିକାରୀମାନଙ୍କ ସଂଖ୍ୟା , ଯେତେବେଳେ ଆମେ ଏଠାରେ ବସୁଛୁ ତ ’ କଳ୍ପନା କରିପାରିବା ସମ୍ଭବ ନୁହେଁ । ସାରା ୟୁରୋପୀୟ ସଂଘ , 27 -28ଟି ଦେଶ , ଏଗୁଡ଼ିକର ଯେତିକି ଜନସଂଖ୍ୟା , ସେତିକି ଲୋକଙ୍କୁ ଭାରତରେ ଏହି ଆୟୁଷ୍ମାନ ଭାରତ ଯୋଜନାର ଲାଭ ମିଳିବାକୁ ଯାଉଛି ।


    ସାରା ଆମେରିକାର ଜନସଂଖ୍ୟା , ସାରା କାନାଡାର ଜନସଂଖ୍ୟା , ସାରା ମେକ୍ସିକୋର ଜନସଂଖ୍ୟା , ଏହି ତିନି ଦେଶର ଜନସଂଖ୍ୟାକୁ ମିଶାଇ ଦେଲେ ଏବଂ ଯେତିକି ଜନସଂଖ୍ୟା ହେଉଛି ତା ’ ଠାରୁ ମଧ୍ୟ ଅଧିକ ଲୋକଙ୍କୁ ଆୟୁଷ୍ମାନ ଭାରତ ଯୋଜନା ଦ୍ୱାରା ଦେଶର ଲୋକମାନଙ୍କ ଆରୋଗ୍ୟର ଚିନ୍ତା ଦୂର ହେବ ।


    ଏବଂ ଏଥିପାଇଁ ଏବେ ଆମ ସ୍ୱାସ୍ଥ୍ୟ ମନ୍ତ୍ରୀ ନଡ୍ଡାଜୀ କହୁଥିଲେ ଯେ ସ୍ୱାସ୍ଥ୍ୟ ଜଗତରେ ଯେଉଁ ସବୁଠୁ ବଡ଼ ମାନ୍ୟତାପ୍ରାପ୍ତ ପତ୍ରିକା ଅଛି , ସେଥିରେ ମଧ୍ୟ ଖୁବ ବଡ଼ କରି ଭାରତର ଏହି ପରିବର୍ତ୍ତନକାରୀ , ଏକ ବହୁତ ବଡ଼ ମହତ୍ୱକାଂକ୍ଷୀ ଯୋଜନା ଆଗକୁ ବଢ଼ାଇବା ଲାଗି ନିଷ୍ପତ୍ତି ନିଆଯାଇଥିବା ପ୍ରକାଶ ପାଇଛି ।


    ଆହୁରି ମୋର ବିଶ୍ୱାସ ଅଛି ଏବଂ ଭରସା ରହିଛି ଯେ ଆଗାମୀ ଦିନରେ ବିଶ୍ୱରେ ମେଡ଼ିକାଲ କ୍ଷେତ୍ରରେ କାମ କରୁଥିବା ଲୋକମାନେ ସ୍ୱାସ୍ଥ୍ୟ ସମ୍ପର୍କରେ ଭିନ୍ନ ଭିନ୍ନ ଯୋଜନା ବିଷୟରେ ଚିନ୍ତା କରୁଥିବା ଲୋକମାନେ , ସ୍ୱାସ୍ଥ୍ୟ ଏବଂ ସାଧାରଣ ଜନତାଙ୍କ ଜୀବନରେ ପରିବର୍ତ୍ତନ ଦ୍ୱାରା ସାମାଜିକ ଜୀବନରେ ହେଉଥିବା ପ୍ରଭାବର ଚର୍ଚ୍ଚା କରୁଥିବା ଲୋକମାନେ , ସେମାନେ ସମାଜବିଜ୍ଞାନୀ ହୁଅନ୍ତୁ , ସେମାନେ ମେଡ଼ିକାଲ ସାଇନ୍ସ କ୍ଷେତ୍ରର ଲୋକ ହୁଅନ୍ତୁ , ସେମାନେ ଅର୍ଥଶାସ୍ତ୍ରର ଲୋକମାନେ ହୁଅନ୍ତୁ , ବିଶ୍ୱର ପ୍ରତ୍ୟେକଙ୍କୁ ଭାରତର ଏହି ଆୟୁଷ୍ମାନ ଭାରତ ଯୋଜନାର ଅଧ୍ୟୟନ କରିବାକୁ ହେବ , ଚିନ୍ତା କରିବାକୁ ହେବ ଏବଂ ଏହାର ଆଧାରରେ ବିଶ୍ୱର ପାଇଁ କିପରି ମଡେଲ ପ୍ରସ୍ତୁତ କରାଯାଇପାରିବ । ସେଥିପାଇଁ କେବେ କେବେ ଚିନ୍ତା କରି ଯୋଜନା ତିଆରି କରିବାକୁ ପଡ଼ିବ ।


    ମୁଁ ଏହି ଯୋଜନାକୁ ବାସ୍ତବ ରୂପ ଦେବା ଲାଗି ଯେଉଁ ଟିମ କାମ କରିଛନ୍ତି , ମୋର ସମସ୍ତ ସାଥୀଗଣ ଯେଉଁମାନେ କାମ କରିଛନ୍ତି , ଏହି କାମ ଛୋଟ ନୁହେଁ । 6 ମାସ ଭିତରେ ବିଶ୍ୱର ଏତେବଡ଼ ଯୋଜନା , ଯାହାର ପରିକଳ୍ପନା ଠାରୁ ଆରମ୍ଭ କରି ଚମତ୍କାର କରି ଦେଖାଇବା ପର୍ଯ୍ୟନ୍ତ ଯାତ୍ରା କେବଳ 6 ମାସରେ । ଯେତେବେଳେ ଉତ୍ତମ ପ୍ରଶାସନ ବିଷୟରେ ଯେଉଁ ଲେକମାନେ ଚର୍ଚ୍ଚା କରୁଥିବେ , ଗୋଟିଏ ଟିମ ହୋଇ , ଗୋଟିଏ ଦୂରଦୃଷ୍ଟିର ସହିତ , ଗୋଟିଏ ରୋଡମ୍ୟାପ ନେଇ , ସମୟସୀମା ମଧ୍ୟରେ ଏହାକୁ ପୂରଣ କରି ଏବଂ 50 କୋଟି ଲୋକମାନଙ୍କୁ ଯୋଡ଼ି , 13 ହଜାର ଡାକ୍ତରଖାନାକୁ ଯୋଡ଼ି , 6 ମାସ ଭିତରେ ଏତେ ବଡ଼ ଯୋଜନା ଆଜି ପୃଥିବୀକୁ ଆଣିବା , ଏହା ଏକ ବହୁତ ବଡ଼ ଚମତ୍କାର ଅଟେ ।


    ଏବଂ ମୁଁ ଏଥିପାଇଁ ମୋର ସମସ୍ତ ଟିମକୁ ଆଜି ସାଧାରଣ ଭାବେ 125 କୋଟି ଦେଶବାସୀଙ୍କ ସମ୍ମୁଖରେ ମନଭରି ଅଭିନନ୍ଦନ କରିବାକୁ ଚାହୁଁଛି , ସମ୍ପୂର୍ଣ୍ଣ ଭାବେ ଅଭିନନ୍ଦନ କରିବାକୁ ଚାହୁଁଛି । ଏବଂ ମୋର ବିଶ୍ୱାସ ଅଛି ଯେ ଏହି ଟିମ ଏବେ ଆହୁରି ଉତ୍ସାହ ନେଇ ଆହୁରି ଅଧିକ ସମର୍ପଣରେ କାମ କରିବ କାରଣ ବର୍ତ୍ତମାନ ସୁଦ୍ଧା ପ୍ରଧାନମନ୍ତ୍ରୀ ସେମାନଙ୍କ ପଛରେ ଲାଗିଥିଲେ , କିନ୍ତୁ ଏବେ 50 କୋଟି ଗରିବଙ୍କ ଆଶୀର୍ବାଦ ସେମାନଙ୍କ ସହିତ ରହିଛି । ଏବଂ ଯେତେବେଳେ 50 କୋଟି ଗରିବଙ୍କ ଆଶୀର୍ବାଦ ଏହି ଟିମ ସହିତ ରହିଛି , ଗାଁରେ ବସିଥିବା ଆଶା କର୍ମୀ ମଧ୍ୟ ପ୍ରାଣପଣେ ଏହି କାମକୁ ସମ୍ପୂର୍ଣ୍ଣ କରିବାରେ ଲାଗିଯିବ , ଏହାକୁ ଯଶସ୍ୱୀ କରି ରହିବା , ଏହାର ମୋର ସମ୍ପୂର୍ଣ୍ଣ ବିଶ୍ୱାସ ରହିଛି ।


    ସାଥୀଗଣ , ଗରିବମାନଙ୍କୁ ସ୍ୱାସ୍ଥ୍ୟର ଏହି ଯେଉଁ ସୁରକ୍ଷା କବଚ ମିଳିଛି , ଏହାକୁ ସମର୍ପିତ କରି ମୁଁ ପ୍ରଭୁଙ୍କୁ ପ୍ରାର୍ଥନା କରୁଛି , ଯୋଜନା ତ ’ ଭଲ ଅଟେ , ପ୍ରତ୍ୟେକଙ୍କ ପାଇଁ , କିନ୍ତୁ କ ’ ଣ କେହି ଡାକ୍ତରଖାନାର ଉଦଘାଟନ କରିବାକୁ ଗଲେ ଏବଂ ଏପରି କହିପାରିବ କି ଆପଣଙ୍କ ଡାକ୍ତରଖାନା ତ ’ ପୂରଣ ହୋଇଯାଉ ବୋଲି ? କେହି କହିପାରିବ ନାହିଁ । ମୁଁ ତ ’ ହସପିଟାଲର ଉଦଘାଟନ କରିବାକୁ ଯିବି ତ ’ କହିବି ଆପଣଙ୍କ ଡାକ୍ତରଖାନା ସବୁବେଳେ ଖାଲି ରହୁ ।


    ଆଜି ଆୟୁଷ୍ମାନ ଭାରତ ଯୋଜନାର ଆରମ୍ଭ କରୁଥିବା ସମୟରେ ମଧ୍ୟ ମୁଁ ଭଗବାନଙ୍କୁ ଏହି ପ୍ରାର୍ଥନା କରିବି ଯେ ମୋ ଦେଶର କୌଣସି ଗରିବକୁ ତା ’ ପରିବାର ଉପରକୁ ଏପରି କୌଣସି ବିପଦ ନଆସୁ ଯାହାଦ୍ୱାରା ତା ’ କୁ ଏହି ଯୋଜନା ଲାଗି ଡାକ୍ତରଖାନାର ଦ୍ୱାରକୁ ବାଧ୍ୟ ହୋଇ ଯିବାକୁ ପଡ଼େ । କାହାର ଜୀବନରେ ଏପରି ଖରାପ ଅବସ୍ଥା ଆସିବା ଉଚିତ ନୁହେଁ । ଏବଂ ଏଥିପାଇଁ ମଧ୍ୟ , ଉତ୍ତମ ସ୍ୱାସ୍ଥ୍ୟ ଲାଗି ମଧ୍ୟ ଆମେ ପରମାତ୍ମାଙ୍କୁ ପ୍ରାର୍ଥନା କରୁଛୁ । ଏବଂ ଯଦି କୌଣସି ବିପଦ ଆସିଲା ତ ’ ଆୟୁଷ୍ମାନ ଭାରତ ଆପଣଙ୍କ ଚରଣରେ ହାଜର ହେଉ ।


    ଯଦି ଦୁର୍ଭାଗ୍ୟବଶତଃ ଆପଣଙ୍କ ଜୀବନରେ ରୋଗର ଦୁଶ୍ଚକ୍ର ଆସିଲା ତ ’ ଆପଣଙ୍କୁ ମଧ୍ୟ ଦେଶର ଧନୀ ଲୋକମାନେ ଯେପରି ଚିକିତ୍ସା ସେବା ପାଉଛନ୍ତି , ଏବେ ମୋ ଦେଶର ଗରିବମାନଙ୍କୁ ମଧ୍ୟ ସେପରି ସେବା ଉପଲବ୍ଧ ହେବା ଉଚିତ । ମୋ ଦେଶର ଗରିବମାନଙ୍କୁ ମଧ୍ୟ ସେ ସମସ୍ତ ସୁବିଧା ଉପଲବ୍ଧ ହେବା ଉଚିତ ଯାହା ଦେଶର କୌଣସି ଧନୀ ବ୍ୟକ୍ତିଙ୍କୁ ମିଳୁଛି ।


    ଭାଇ ଓ ଭଉଣୀମାନେ , ଏହି ଯୋଜନା ଆଜି ଠାରୁ ଲାଗୁ ହେଉଛି କିନ୍ତୁ ଏହା ଏତେ ବଡ଼ ଯୋଜନା ହୋଇଥିବାରୁ ଟ୍ରାଏଲ କରିବା ମଧ୍ୟ ଜରୁରୀ ଥିଲା । ଟେକ୍ନୋଲଜି କାମ କରିବ କିମ୍ବା କରିବ ନାହିଁ , ଯେଉଁମାନେ ଆରୋଗ୍ୟ ମିତ୍ର ହୋଇଛନ୍ତି , ସେମାନେ ଠିକ ଭାବେ କାମ କରିପାରିବେ କି କରିପାରିବେ ନାହିଁ , ଡାକ୍ତରଖାନା ଯେଉଁଗୁଡ଼ିକ ପୂର୍ବରୁ କାର୍ଯ୍ୟକ୍ଷମ ଥିଲା , ସେଗୁଡ଼ିକୁ ବଦଳାଇ ଠିକ କରିବା କି ନାହିଁ । ଏବଂ ଏଥିପାଇଁ ଗତ କିଛି ଦିନ ଧରି ଦେଶର ଭିନ୍ନ ଭିନ୍ନ ଜିଲ୍ଲାରେ ଏହାର ଟ୍ରାଏଲ ଚାଲିଥିଲା । ଏବଂ ମୋର ବିଶ୍ୱାସ ଅଛି ଯେ ଦେଶକୁ ସଠିକ ଭାବେ ସ୍ୱାସ୍ଥ୍ୟର ଅଧିକାର ଦେବାର ଏହି ଅଭିଯାନ ନିଜର ପ୍ରତ୍ୟେକ ଉଦ୍ଦେଶ୍ୟରେ ସଫଳ ରହିବ । ସ୍ୱାସ୍ଥ୍ୟ ସେବା କ୍ଷେତ୍ରକୁ ଆହୁରି ସୁଦୃଢ଼ କରିବ ।


    ସାଥୀଗଣ , ଆୟୁଷ୍ମାନ ଭାରତ ଯୋଜନା ସହିତ ଏକ ସ୍ୱତନ୍ତ୍ର ଅବସର ମଧ୍ୟ ଯୋଡ଼ି ହୋଇଛି । ଯେତେବେଳେ 14 ଏପ୍ରିଲରେ ଛତିଶଗଡ଼ର ବସ୍ତରର ଜଙ୍ଗଲରେ ମୁଁ ଏହାର ପ୍ରଥମ ପର୍ଯ୍ୟାୟ ଆରମ୍ଭ କରିଥିଲି , କଲ୍ୟାଣ କେନ୍ଦ୍ର କାମ ଆରମ୍ଭ କରିଥିଲି , ତାହା ବାବା ସାହେବ ଆମ୍ବେଦକରଙ୍କ ଜୟନ୍ତୀ ଥିଲା । ଆଜି ଯେତେବେଳେ ଦ୍ୱିତୀୟ ଗୁରୁତ୍ୱପୂର୍ଣ୍ଣ ପର୍ଯ୍ୟାୟ ଆଗକୁ ବଢ଼ୁଛି ତ ’ ଆଜି ପଣ୍ଡିତ ଦୀନଦୟାଲ ଉପାଧ୍ୟାୟଜୀଙ୍କ ଜନ୍ମ-ଜୟନ୍ତୀ 25 ସେପ୍ଟେମ୍ବରକୁ ଦୃଷ୍ଟି ରଖି ଦୁଇ ଦିନ ପୂର୍ବରୁ ଆଜି ଏହି କାର୍ଯ୍ୟକ୍ରମକୁ ଆରମ୍ଭ କରାଯାଉଛି । ଆଜି ରବିବାର ଥିଲା , ମୋତେ ବି ସୁବିଧା ମିଳିଥିଲା ଏବଂ ସେଥିପାଇଁ ମୁଁ ଦୁଇ ଦିନ ପୂର୍ବରୁ ଏହାକୁ ପ୍ରଥମେ ଶୁଭାରମ୍ଭ କରିଛି । କିନ୍ତୁ ଆଜି ଆଉ ଏକ ଗୁରୁତ୍ୱପୂର୍ଣ୍ଣ ଅବସର ମଧ୍ୟ । ଆଜି ଯେଉଁ ମାଟି , ଯେଉଁ ନାମକୁ ନେଇ ଉତ୍ସାହର ଅନୁଭବ ହେଉଛି , ଚେତନାମୟ ହୋଇଯାଉଛି , ଯାହାର ପ୍ରତ୍ୟେକ ଶବ୍ଦରେ ଜଗାଇବାର ସାମର୍ଥ୍ୟ ରହିଛି , ସେହି ରାଷ୍ଟ୍ରକବି ଦିନକରଙ୍କ ଜୟନ୍ତୀ ମଧ୍ୟ ।


    ଏବଂ ସେଥିପାଇଁ ସେହି ମହାପୁରୁଷମାନଙ୍କ ଆଶୀର୍ବାଦ ସହିତ ସମାଜର ପ୍ରତ୍ୟେକ ପ୍ରକାରର ଭେଦଭାବକୁ ଦୂର କରିବା ଲାଗି ଏବଂ ଯେଉଁମାନେ ସାରା ଜୀବନ ଗରିବଙ୍କ ପାଇଁ ଚିନ୍ତା କରିଛନ୍ତି , ଗରିବଙ୍କ ପାଇଁ , ଗରିବଙ୍କ ଗରିମା ଲାଗି ନିଜକୁ ସମର୍ପି ଦେଇଥିଲେ , ସେପରି ମହାପୁରୁଷମାନଙ୍କୁ ସ୍ମରଣ କରି ଆଜି ଦେଶକୁ ଏହି ଯୋଜନା ଆମେ ଦେଉଛୁ ।


    ଦେଶରେ ଉନ୍ନତ ଚିକିତ୍ସା କିଛି ଲୋକମାନଙ୍କ ମଧ୍ୟରେ ସୀମିତ ନରହୁ । ସମସ୍ତଙ୍କୁ ଉତ୍ତମ ଚିକିତ୍ସା ମିଳୁ । ଏହି ଭାବନା ସହିତ ଆଜି ଏହି ଯୋଜନା ଦେଶକୁ ସମର୍ପିତ କରିବାକୁ ଯାଉଛୁ ।


    ଭାଇ ଓ ଭଉଣୀମାନେ , ଆମ ଦେଶର ସ୍ୱାସ୍ଥ୍ୟ କ୍ଷେତ୍ର କଥା ଯେତେବେଳେ ଆଲୋଚନା ହୁଏ ତ ’ କୁହାଯାଏ ଯେ ଭାରତରେ ଯଦି କାହାର ଚିକିତ୍ସାହରେ 100 ଟଙ୍କା ଖର୍ଚ୍ଚ ହେଉଛି ତ ’ ସେଥିରେ 60 ଟଙ୍କାରୁ ଅଧିକ ବୋଝ ସେହି ପରିବାର ଏବଂ ସେହି ବ୍ୟକ୍ତି ଉପରେ ପଡ଼ିଥାଏ । ସେ ଯାହା ସଂଚୟ କରିଥାଏ , ସେସବୁ ରୋଗର ଚିକିତ୍ସାରେ ଚାଲିଯାଇଥାଏ । ଆୟର ଅଧିକାଂଶ ଭାଗ ଏପରି ଖର୍ଚ୍ଚ ହେବା କାରଣରୁ ପ୍ରତ୍ୟେକ ବର୍ଷ ଲକ୍ଷ ଲକ୍ଷ ଲୋକ ଦାରିଦ୍ର୍ୟରୁ ବାହାରକୁ ବାହାରିବାର ଦ୍ୱାର ଦେଶରେ ଛିଡ଼ା ହୋଇଥାନ୍ତି କିନ୍ତୁ ଆଉ ଏକ ରୋଗ ପୁଣି ସେମାନଙ୍କୁ ଦାରିଦ୍ର୍ୟ ମଧ୍ୟକୁ ନେଇଯାଇଥାଏ । ଏପରି ପରିସ୍ଥିତିକୁ ବଦଳାଇବା ଲାଗି ଆମେ ଏହି ବୋଝ ଉଠାଇଛୁ ।


    ଭାଇ-ଭଉଣୀ ମାନେ , ଦାରିଦ୍ର୍ୟ ହଟାଓର ସ୍ଲୋଗାନ , ଦେଶ ସ୍ୱାଧୀନ ହେଲାଠାରୁ ଆମେ ଶୁଣି ଆସୁଛୁ । ଗରିବଙ୍କ ଆଖିରେ ଧୂଳି ପକାଉଥିବା , ଗରିବଙ୍କ ନାମର ମାଳା ଜପୁଥିବା ଲୋକମାନେ ଯଦି ଆଜିଠାରୁ 30-40-50 ବର୍ଷ ପୂର୍ବରୁ ଗରିବଙ୍କ ନାମରେ ରାଜନୀତି କରିବା ବଦଳରେ ଗରିବଙ୍କ ସଶକ୍ତିକରଣ ଉପରେ ଗୁରୁତ୍ୱ ଦେଇଥା ’ ନ୍ତେ , ଆଜି ଯେଉଁ ହିନ୍ଦୁସ୍ତାନ ଅଛି , ସେପରି ହୋଇନଥାନ୍ତା । ସେମାନେ ଗରିବଙ୍କ ସମ୍ପର୍କରେ ଚିନ୍ତା କରିବାରେ ଭୁଲ କଲେ । ଏହି ମୌଳିକ ଭୁଲ ଦେଶକୁ ଆଜି ଭୋଗିବାକୁ ପଡ଼ୁଛି । ସେମାନେ ଏହା ଭାବିଲେ ନାହିଁ ଯେ ଗରିବ କିଛି ନା କିଛି ମାଗିଥାଏ । ଗରିବକୁ କିଛି ମାଗଣାରେ ଦେଇଦେବା , ତା ’ କୁ ଏହା ଦରକାର , ଏହା ସେମାନଙ୍କ ସବୁଠୁ ବଡ଼ ଭୁଲ ଭାବନା ଥିଲା । ଗରିବ ଯେତିକି ସ୍ୱାଭିମାନୀ ହୋଇଥାଏ , ବୋଧହୁଏ ସେହି ସ୍ୱାଭିମାନୀକୁ ମାପିବା ଲାଗି ଆପଣମାନଙ୍କ ପାଖରେ କୌଣସି ନିକିତି ନାହିଁ ।


    ମୁଁ ଦାରିଦ୍ର୍ୟରେ ବଂଚିଛି , ମୁଁ ଦାରିଦ୍ର୍ୟ ମଧ୍ୟରେ ବଢ଼ିଛି । ମୁଁ ଦାରିଦ୍ର୍ୟ ମଧ୍ୟରେ ସ୍ୱାଭିମାନକୁ ମନଭରି ଉପଭୋଗ କରିଛି । ତାହା ହିଁ ସ୍ୱାଭିମାନ ଅଟେ ଯାହା ଦାରିଦ୍ର୍ୟ ସହ ଯୋଡ଼ିବାର ଶକ୍ତି ମଧ୍ୟ ଦେଇଥାଏ । ଦାରିଦ୍ର୍ୟର ସ୍ଥିତିରେ ମଧ୍ୟ ବଂଚିବାର ଶକ୍ତି ମଧ୍ୟ ଦେଇଥାଏ । କିନ୍ତୁ ନା କେବେ ଗରିବର ସ୍ୱାଭିମାନକୁ ବୁଝିବାର ପ୍ରୟାସ କରାଗଲା , ନା ଗରିବର ସ୍ୱପ୍ନକୁ ସାକାର କରିବା ଲାଗି ତା ’ ର ଉଦ୍ଦେଶ୍ୟକୁ ବୁଝିବାର ପ୍ରୟାସ କରାଗଲା । ଏବଂ ସେଥିପାଇଁ ପ୍ରତ୍ୟେକ ନିର୍ବାଚନରେ ଅଳ୍ପ କିଛି ଦେଇ ନିଜ ରାଜନୈତିକ ଉଦ୍ଦେଶ୍ୟକୁ ପୂରଣ କରିବାର ଖେଳ ଚାଲିଲା ।


    ଆମେ ରୋଗର ମୂଳକୁ ଧରିଛୁ । ଦେଶ ଦାରିଦ୍ର୍ୟରୁ ମୁକ୍ତି ଆଡ଼କୁ ଦ୍ରୁତ ଗତିରେ ଆଗକୁ ବଢ଼ୁଛି । କିଛି ଦିନ ପୂର୍ବେ ଏକ ଅନ୍ତର୍ଜାତୀୟ ସଂସ୍ଥା କହିଥିଲା- ଦୁଇ ତିନି ବର୍ଷ ମଧ୍ୟରେ ଦେଶରେ ପାଂଚ କୋଟି ପରିବାର ଅତି ଦାରିଦ୍ର୍ୟାରୁ ବାହାରକୁ ବାହାରି ଆସିଛନ୍ତି ।


    ଭାଇ-ଭଉଣୀମାନେ , ଏହା ଏଥିପାଇଁ ସମ୍ଭ ହୋଇଛି କାରଣ ଆମେ ଗରିବମାନଙ୍କ ସଶକ୍ତିରକରଣ ଉପରେ ଗୁରୁତ୍ୱ ଦେଇଛୁ । ଏବଂ ସେଥିପାଇଁ ଗରିବକୁ ଯଦି ଘର ମିଳିଥାଏ ତ ’ ତାର ଜୀବନର ଚିନ୍ତାଧାରା ବଦଳିଥାଏ । ଯଦି ଗରିବ ମା ’ କୁ ଗ୍ୟାସ ସଂଯୋଗ ମିଳୁଛି ତ ସେହି ମା ’ ଜୀବନରେ ଆତ୍ମବିଶ୍ୱାସର ସହିତ ଅନ୍ୟମାନଙ୍କ ସହ ତୁଳନୀୟ ହୋଇ ଛିଡ଼ା ହୋଇଥାଏ ।


    ଯେତେବେଳେ ଗରିବ ଲୋକଙ୍କ ବ୍ୟାଙ୍କରେ ଏକାଉଣ୍ଟ ଖୋଲିଥାଏ ତ ’ ସେ ମଧ୍ୟ ଆତ୍ମସମ୍ମାନର ଅନୁଭବ କରିଥାଏ । ଟଙ୍କା ସଂଚୟ କରିବାର ଉଦ୍ଦେଶ୍ୟ ନିର୍ଦ୍ଧାରଣ କରିନେଇଥାଏ । ଯେତେବେଳେ ଗରିବର ଟିକାକରଣ ହୋଇଥାଏ , ପୁଷ୍ଟିସାଧନ ମିଶନର ଲାଭ ମିଳିଥାଏ ତ ଗରିବ ମଧ୍ୟ ସଶକ୍ତିକରଣ ଦିଗରେ ଆହୁରି ଆଗକୁ ବଢ଼ିଥାଏ ।


    ଆପଣମାନେ ଦେଖିଥିବେ , ଏବେ ଏସିଆନ ଗେମ୍ସ ଅନୁଷ୍ଠିତ ହୋଇଥିଲା , ଏସିଆନ ଗେମ୍ସରେ ପୁରସ୍କାର ଆଣିବା ଲୋକ କେଉଁମାନେ ଥିଲେ ? ସ୍ୱର୍ଣ୍ଣ ପଦକ ଆଣିବା ଲୋକ କେଉଁମାନେ ଥିଲେ ? ଭାରତକୁ ନୂଆ ନୂଆ ସମ୍ମାନଜନକ ସ୍ଥିତି ଦେବା ଲୋକ କେଉଁମାନେ ଥିଲେ ? ଅଧିକାଂଶ ଶିଶୁ , ପୁଅ ହେଉ ଅବା ଝିଅ , ଛୋଟ ଗାଁରେ ଜନ୍ମ ନେଇଥିବା , ଗରିବ ଘରେ ଜନ୍ମ ନେଇଥିବା , ଅପପୁଷ୍ଟିର ଜୀବନ ବିତାଇ ବଢ଼ିଥିବା , କିନ୍ତୁ ସୁଯୋଗ ମିଳିଲେ ତ ’ ଭାରତର ନାମ ଉଜ୍ଜ୍ୱଳ କରି ଆସିଲେ ।


    ଗରିବ ନିକଟରେ ମଧ୍ୟ ସେହି ଶକ୍ତି ରହିଛି , ତା ’ କୁ ଚିହ୍ନିବା ଜରୁରୀ ଅଟେ । ଏବଂ ସେଥିପାଇଁ ଆମର ସବୁ ଯୋଜନା ଗରିବମାନଙ୍କ ସଶକ୍ତିକରଣ ପାଇଁ ଉଦ୍ଦିଷ୍ଟ । ଦେଶରେ ଏକ ବହୁତ ବଡ଼ ଅନ୍ୟ ପରିବର୍ତ୍ତନ ଆସିଛି । ଦେଶରେ ସମସ୍ତ ନୀତି କେବଳ ଏବଂ କେବଳ ଭୋଟ ବ୍ୟାଙ୍କର ରାଜନୀତି ଆଧାରରେ କରାଯାଇଛି । କେଉଁ ଜାତିକୁ ଫାଇଦା ମିଳିବ , ଯେଉଁ ଜାତିରୁ ନିର୍ବାଚନ ଜିତିବାର ଗ୍ୟାରେଂଟି ମିଳବ । କେଉଁ ସମ୍ପ୍ରଦାୟର ଲୋକମାନଙ୍କୁ ଫାଇଦା ମିଳିବ , ଯେଉଁ ସମ୍ପ୍ରଦାୟର ଲୋକମାନଙ୍କ ଠାରୁ ଭୋଟ ଗୋଟାଇବାର ସମ୍ଭାବନା ବଢ଼ିବ । କେଉଁ ଅଂଚଳକୁ ଲାଭ ମିଳିବ , ଯେଉଁ ଇଲାକାରୁ ନିର୍ବାଚନ ଜିତିବାର ସମ୍ଭାବନା ଥିବ । ତାହା ଆଂଚଳିକ ବିକାଶର ମାନଦଣ୍ଡ ହେଉ , ତାହା ସାମାଜିକ ପରିବର୍ତ୍ତନର ମାନଦଣ୍ଡ ହେଉ , ତାହା ସାମ୍ପ୍ରଦାୟିକ ଉତ୍ତେଜନାରୁ ମୁକ୍ତ ମାର୍ଗ ହେଉ , ପୂର୍ବରୁ ସରକାରମାନେ କେବଳ ଏବଂ କେବଳ ଭୋଟ ବ୍ୟାଙ୍କର ରାଜନୀତି ଅନ୍ତର୍ଗତ ସମାଜର ଶକ୍ତିକୁ ବଢ଼ାଇବା ବଦଳରେ ରାଜନୈତିକ ଦଳଗୁଡ଼ିକର ଶକ୍ତି ବଢ଼ାଇବା ଲାଗି ସରକାର ରାଜସ୍ୱର ଉପଯୋଗ କରିଛନ୍ତି । ସରକାରୀ ରାଜସ୍ୱ ବ୍ୟାପକ ଭାବେ ଲୁଟ ହେଲା ।


    ଆମେ ସେହି ରାସ୍ତା ଛାଡ଼ି ଦେଇଛୁ । ଆମେ ଚାହୁଁଛୁ ଦେଶ କେବେ ହେଲେ ସେହି ରାସ୍ତାରେ ନଫେରୁ । ଆମର ମନ୍ତ୍ର ରହିଆସିଛି- ‘ ସବକା ସାଥ-ସବକା ବିକାଶ । ’ ସମ୍ପ୍ରଦାୟର ଆଧାରରେ ଆୟୁଷ୍ମାନ ଭାରତ ଯୋଜନା ହେବ ନାହିଁ । ଜାତି ଆଧାରରେ ଆୟୁଷ୍ମାନ ଭାରତ ହେବ ନାହିଁ । ଉଚ୍ଚ-ନୀଚର ଭେଦଭାବର ଆଧାରରେ ଆୟୁଷ୍ମାନ ଭାରତ ହେବ ନାହିଁ । ‘ ସବକା ସାଥ- ସବକା ବିକାଶ ’ ଯେକୌଣସି ଜାତିର ହୋଇଥାଉ , ଯେକୌଣସି ବଂଶର ହେଉ , ଯେକୌଣସି ଅଂଚଳରୁ ଆସିଥାଉ , ଯେକୌଣସି ସମ୍ପ୍ରଦାୟର ହୋଇଥାଉ , ଈଶ୍ୱରଙ୍କୁ ମାନୁଥାଉ-ନମାନୁଥାଉ , ମନ୍ଦିରକୁ ଯାଉଥାଉ , ମସଜିଦକୁ ଯାଉଥାଉ , ଗୁରୁଦ୍ୱାରକୁ ଯାଉଥାଉ , ଚର୍ଚ୍ଚକୁ ଯାଉଥାଉ , କୌଣସି ଭେଦଭାବ ନାହିଁ , ପ୍ରତ୍ୟେକଙ୍କୁ ଆୟୁଷ୍ମାନ ଭାରତ ଯୋଜନାର ଲାଭ ମିଳିବ- ‘ ସବକା ସାଥ ସବକା ବିକାଶ ’ ।


    ସାଥୀଗଣ , ଏହି ଯୋଜନା କେତେ ବ୍ୟାପକ ଅଟେ- ଏହାର ଅନୁମାନ ଏ କଥାରୁ ଲଗାଯାଇପାରିବ ଯେ କ୍ୟାନସର , ହୃଦରୋଗ , କିଡନୀ ଏବଂ ଲିଭର ରୋଗ , ଡାଇବେଟିସ ସମେତ 13ଶହରୁ ଅଧିକ ରୋଗକୁ , ଏହାର ଚିକିତ୍ସାକୁ ଏହି ଯୋଜନାରେ ସାମିଲ କରାଯାଇଛି । ଏକ ହଜାର 3ଶହ - ଏତେ ସବୁ ଗୁରୁତର ରୋଗର ଚିକିତ୍ସା ସରକାରୀ ନୁହେଁ , ବରଂ ଦେଶର ଘରୋଇ ଡାକ୍ତରଖାନାରେ ମଧ୍ୟ ସୁଲଭ ହେବ ।


    5 ଲକ୍ଷ ଟଙ୍କା ପର୍ଯ୍ୟନ୍ତ ଯେଉଁ ଖର୍ଚ୍ଚ ଅଛି , ସେଥିରେ ଡାକ୍ତରଖାନାରେ ଭର୍ତ୍ତି ହେବା ବ୍ୟତୀତ ଜରୁରୀ ରୋଗ ନିରୂପଣ ପରୀକ୍ଷା , ଔଷଧ , ଡାକ୍ତରଖାନାରେ ଭର୍ତ୍ତି ହେବା ପୂର୍ବର ଖର୍ଚ୍ଚ ଏବଂ ଚିକିତ୍ସା ସମ୍ପୂର୍ଣ୍ଣ ହେବା ପର୍ଯ୍ୟନ୍ତ ଖର୍ଚ୍ଚ , ଏଥିରେ ସାମିଲ ରହିଛି । ଯଦି କାହାକୁ ପୂର୍ବରୁ କୌଣସି ରୋଗ ଅଛି ସେହି ରୋଗର ଖର୍ଚ୍ଚ ମଧ୍ୟ ଏହି ଯୋଜନା ଦ୍ୱାରା ଉଠାଯିବ ।


    କେବଳ ସେତିକି ନୁହେଁ , ସାରା ଦେଶର ପ୍ରତ୍ୟେକ ହିତାଧିକାରୀଙ୍କୁ ସଠିକ ଭାବେ ଏହାର ଲାଭ ପହଁଚିପାରିବ , ଏହାର ମଧ୍ୟ ପ୍ରଭାବୀ ବ୍ୟବସ୍ଥା କରାଯାଇଛି । ଆପଣମାନଙ୍କୁ ଚିକିତ୍ସା ଲାଗି ଯେପରି ବୁଲିବାକୁ ପଡ଼ିବ ନାହିଁ , ଏହାକୁ ଧ୍ୟାନରେ ରଖି ବ୍ୟବସ୍ଥା ନିର୍ମାଣ କରାଯାଇଛି । ସବୁକିଛି ପ୍ରଯୁକ୍ତି ମାଧ୍ୟମରେ ସୁନିଶ୍ଚିତ କରିବାର ପ୍ରୟାସ କରାଯାଉଛି । ଚିକିତ୍ସା ଆବଶ୍ୟକ କରୁଥିବା କେହି ଯେପରି ବଂଚିତ ନହୁଅନ୍ତି , ଏହାର ସମୀକ୍ଷା ନିରନ୍ତର ଚାଲୁଛି ।


    ଆପଣଙ୍କୁ ଏହି ଯୋଜନାରେ କୌଣସି ପ୍ରକାରର ରେଜିଷ୍ଟ୍ରେସନର ଆବଶ୍ୟକତା ନାହିଁ । ଆପଣମାନଙ୍କୁ ଯେଉଁ ଇ-କାର୍ଡ ମିଳୁଛି , ତାହା ହିଁ ଆପଣଙ୍କ ପାଇଁ ଯଥେଷ୍ଟ ଅଟେ । ଇ-କାର୍ଡରେ ଆପଣଙ୍କ ସହ ଜଡ଼ିତ ସମସ୍ତ ସୂଚନା ରହିବ । ଏଥିପାଇଁ ଆପଣଙ୍କୁ ବ୍ୟାପକ କାଗଜପତ୍ର କାମର ଜଞ୍ଜାଳରେ ମଧ୍ୟ ପଡ଼ିବାର ଆବଶ୍ୟକତା ନାହିଁ ।


    ଏହା ବ୍ୟତୀତ ଗୋଟିଏ ଟେଲିଫୋନ ନମ୍ବର ଏବଂ ମୁଁ ମାନୁଛି ଯେ ଏହାକୁ ମନେ ରଖିବାକୁ ହେବ ଆପଣମାନଙ୍କୁ । ମୋର ସମସ୍ତ ଗରିବପରିବାରକୁ ମୁଁ ଅନୁରୋଧ କରୁଛି , ଏହି ନମ୍ବରକୁ ମନେ ରଖନ୍ତୁ-14555 , ଏକ ଚାରି ଟ୍ରିପଲ ଫାଇଭ , ଏହି ନମ୍ବରରେ ଆପଣମାନେ ସୂଚନା ପାଇପାରିବେ ଯେ ଆପଣଙ୍କ ନାମ ଅଛି ନା ନାହିଁ । ଆପଣଙ୍କ ପରିବାରର ନାମ ଅଛି ନା ନାହିଁ । ଆପଣଙ୍କୁ କ ’ ଣ କଷ୍ଟ ଅଛି , କ ’ ଣ ଲାଭ ମିଳିପାରିବ , ଏ ସମସ୍ତ କଥା , କିମ୍ବା ପୁଣି ଆପଣଙ୍କ ପାଖରେ ଯେଉଁ ଜନ ସେବା କେନ୍ଦ୍ର ଅଛି , ଆଜି ଦେଶରେ ତିନି ଲକ୍ଷ ଜନ ସେବା କେନ୍ଦ୍ର ଅଛି , ସେହି ତିନି ଲକ୍ଷ କେନ୍ଦ୍ର କାହାକୁ ମଧ୍ୟ ଦୁଇ ତିନି କିମି ଦୂରକୁ ଯିବାକୁ ପଡ଼ିବ ନାହିଁ । ସେ ଯାଇ ମଧ୍ୟ ସେଠାରେ ନିଜ ସୂଚନା ପାଇପାରିବେ ।


    ସାଥୀଗଣ , ଏହି ବ୍ୟବସ୍ଥାଗୁଡ଼ିକ ସହିତ ଆହୁରି ଦୁଇ ଜଣ ବଡ଼ ସହାୟକ ଆପଣଙ୍କ ଆଖପାଖରେ ରହିଥିବେ । ଜଣେ- ଆପଣଙ୍କ ଗ୍ରାମର ଆଶା ଏବଂ ଏଏନଏମ ଭଉଣୀ , ଏବଂ ଆଉ ଜଣେ- ପ୍ରତ୍ୟେକ ଡାକ୍ତରଖାନାରେ ଆପଣଙ୍କ ସହାୟତା ଲାଗି ଉପସ୍ଥିତ ପ୍ରଧାନମନ୍ତ୍ରୀ ଆରୋଗ୍ୟ ମିତ୍ର । ଏହି ପ୍ରଧାନମନ୍ତ୍ରୀ ଆରୋଗ୍ୟ ମିତ୍ର ଡାକ୍ତରଖାନାରେ ଭର୍ତ୍ତି ହେବା ପୂର୍ବ ଠାରୁ ଆରମ୍ଭ କରି ଚିକିତ୍ସା ପରବର୍ତ୍ତି ସମୟ ପର୍ଯ୍ୟନ୍ତ ଆପଣମାନଙ୍କୁ ଯୋଜନାର ଲାଭ ଦେବା ଲାଗି ଆପଣମାନଙ୍କୁ ସମ୍ପୂର୍ଣ୍ଣ ସହଯୋଗ ଯୋଗାଇଦେବେ । ଦେଶକୁ ଆୟୁଷ୍ମାନ କରିବାରେ ଲାଗିଥିବା ଆମର ଏହି ସମର୍ପିତ ସାଥୀ ପ୍ରତ୍ୟେକ ସଠିକ ସୂଚନା ଆପଣଙ୍କ ନିକଟରେ ପହଁଚାଇବେ ।


    ସାଥୀଗଣ , ଆୟୁଷ୍ମାନ ଭାରତର ଏହି ମିଶନ ସଠିକ ଭାବେ ଏକ ଭାରତ , ସମସ୍ତଙ୍କୁ ଗୋଟିଏ ପ୍ରକାରର ଚିକିତ୍ସାର ଭାବନାକୁ ମଜବୁତ କରୁଛି । ଯେଉଁ ରାଜ୍ୟ ଏହି ଯୋଜନା ସହିତ ଯୋଡ଼ି ହୋଇଛନ୍ତି , ସେଠାରେ ରହୁଥିବା ବ୍ୟକ୍ତି ଯଦି ସେହି ରାଜ୍ୟ ବାହାରକୁ କେଉଁଠିକି ଯାଉଛନ୍ତି ଏବଂ ସେଠାରେ ଅଚାନକ ଆବଶ୍ୟକତା ପଡ଼ୁଛି ତ ସେମାନେ ମଧ୍ୟ ଏହି ଯୋଜନାର ଲାଭ ଅନ୍ୟ ରାଜ୍ୟରେ ମଧ୍ୟ ନେଇପାରିବେ ।


    ବର୍ତ୍ତମାନ ସୁଦ୍ଧା ଏହି ଯୋଜନା ଦ୍ୱାରା ସାରା ଦେଶରେ 13 ହଜାରରୁ ଅଧିକ ଡାକ୍ତରଖାନା ମଧ୍ୟ ଏହି ଯୋଜନାରେ ଆମର ସାଥୀ ହୋଇସାରିଛନ୍ତି । ଆଗାମୀ ଦିନରେ ଆହୁରି ଅଧିକ ଡାକ୍ତରଖାନା ଏହି ମିଶନର ଅଂଶବିଶେଷ ହେବାକୁ ଯାଉଛନ୍ତି । କେବଳ ସେତିକି ନୁହେଁ , ଯେଉଁ ଡାକ୍ତରଖାନା ଭଲ ସେବା ଦେବେ , ବିଶେଷ କରି ଗ୍ରାମୀଣ ଡାକ୍ତରଖାନା , ତ ’ ସେଗୁଡ଼ିକୁ ସରକାରଙ୍କ ଦ୍ୱାରା ସହାୟତା ମଧ୍ୟ ଦିଆଯିବ ।


    ଭାଇ ଓ ଭଉଣୀମାନେ , ଆୟୁଷ୍ମାନ ଭାରତ ଯୋଜନାର ଲକ୍ଷ୍ୟ ଆର୍ଥିକ ସୁବିଧା ଦେବା ସହିତ ଏପରି ବ୍ୟବସ୍ଥା ମଧ୍ୟ ଛିଡ଼ା କରାଯିବା ଯାହା ଦ୍ୱାରା ଆପଣମାନଙ୍କୁ ଆପଣଙ୍କ ଘର ପାଖରେ ହିଁ ଚିକିତ୍ସାର ଉତ୍ତମ ସୁବିଧା ମିଳିଯିବ ।


    ସାଥୀଗଣ , ଆଜି ଏଠାରେ 10ଟି କଲ୍ୟାଣ କେନ୍ଦ୍ରର ମଧ୍ୟ ଶୁଭାରମ୍ଭ କରାଯାଇଛି । ଏବେ ଝାଡ଼ଖଣ୍ଡରେ ପାଖାପାଖି 40ଟି ଏପରି କେନ୍ଦ୍ର କାର୍ଯ୍ୟକ୍ଷମ ଅଛି ଏବଂ ସାରା ଦେଶରେ ଏହା ପାଖାପାଖି ଦୁଇ ଅଢ଼େଇ ହଜାର ପର୍ଯ୍ୟନ୍ତ ପହଁଚିଯାଇଛି । ଆଗାମୀ ଚାରି ବର୍ଷ ମଧ୍ୟରେ ସାରା ଦେଶରେ ଏପରି ଦେଢ଼ ଲକ୍ଷ କଲ୍ୟାଣ କେନ୍ଦ୍ର ପ୍ରସ୍ତୁତ କରାଯିବାର ଲକ୍ଷ୍ୟ ରହିଛି ।


    ଭାଇ ଓ ଭଉଣୀମାନେ ଏହି ସ୍ୱାସ୍ଥ୍ୟ ଏବଂ କଲ୍ୟାଣ କେନ୍ଦ୍ର ଆୟୁଷ୍ମାନ ଭାରତର ଅତି ଗୁରୁତ୍ୱପୂର୍ଣ୍ଣ ଅଂଶବିଶେଷ ଅଟେ । ଏହି କେନ୍ଦ୍ରରେ ଛୋଟ ରୋଗର ଚିକିତ୍ସା , ସେଗୁଡ଼ିକର ଚିକିତ୍ସା ପାଇଁ ଔଷଧ ଉପଲବ୍ଧ କରାଇବା ସହିତ ଏଠାରେ ମାଗଣାରେ ଅନେକ ଟେଷ୍ଟ ମଧ୍ୟ କରାଯିବାର ବ୍ୟବସ୍ଥା କରାଯାଉଛି । ଏହାଦ୍ୱାରା ଗୁରୁତର ରୋଗର ଲକ୍ଷଣକୁ ଚିହ୍ନଟ ପୂର୍ବରୁ କରିବାରେ ସହାୟତା ମିଳିପାରିବ ।


    ସାଥୀଗଣ , ସରକାର ଦେଶର ସ୍ୱାସ୍ଥ୍ୟ କ୍ଷେତ୍ରକୁ ସୁଧାରିବା ଲାଗି ଖଣ୍ଡିତ ଭାବେ ନୁହେଁ ବରଂ ସମ୍ପୂର୍ଣ୍ଣ ଭାବେ ସାମଗ୍ରୀକ ଢଙ୍ଗରେ କାର୍ଯ୍ୟ କରୁଛନ୍ତି । ପ୍ରତ୍ୟେକ ନିଷ୍ପତ୍ତି , ପ୍ରତ୍ୟେକ ନୀତି ପରସ୍ପରର ସହ ଯୋଡ଼ି ହୋଇଛି । ଗୋଟିଏ ପଟେ ସରକାର ସୁଲଭ ଚିକିତ୍ସା ସୁବିଧା ଉପରେ ଧ୍ୟାନ ଦେଉଛନ୍ତି ତ ’ ଏଥିସହିତ ନିରାକରଣ ଯୋଗ୍ୟ ସ୍ୱାସ୍ଥ୍ୟସେବା ଉପରେ ମଧ୍ୟ ଧ୍ୟାନ ଦେଉଛନ୍ତି । ଯୋଗ ହେଉ , ସ୍ୱଚ୍ଛ ଭାରତ ଅଭିଯାନ ହେଉ , ଖୋଲା ମଳମୁକ୍ତ ଗ୍ରାମ ନିର୍ମାଣ କରିବାର ଅଭିଯାନ ହେଉ , ଏ ସମସ୍ତ ଜରିଆରେ ସେହି କାରଣଗୁଡ଼ଇକୁ ଦୂର କରିବା ଲାଗି ପ୍ରୟାସ କରାଯାଉଛି ଯାହାଦ୍ୱାରା ଗୁରୁତର ରୋଗ ହେଉଛି । ଆପଣମାନେ ନିକଟରେ ପଢ଼ିଥିବେ ଯେ ସ୍ୱଚ୍ଛ ଭାରତ ମିଶନ କାରଣରୁ ତିନି ଲକ୍ଷ ଶିଶୁଙ୍କ ଜୀବନ ବଂଚିବାର ସମ୍ଭାବନା ସୃଷ୍ଟି ହୋଇଛି । ନବଜାତ ଶିଶୁଙ୍କ ଜୀବନ ବଂଚାଇବା ସହିତ ଜଡ଼ିତ ତଥ୍ୟ ହେଉ କିମ୍ବା ପୁଣି ପ୍ରସୂତୀ ମାତାମାନଙ୍କର , ଦେଶ ଅତି ଦ୍ରୁତ ଗତିରେ ଆଜି ସୁସ୍ଥ ଭାରତ ହେବା ଦିଗରେ ପାଦ ଆଗକୁ ବଢ଼ାଉଛି ।


    ସରକାର ଜାତୀୟ ପୁଷ୍ଟିସାଧନ ମିଶନ ଭଳି ଅଭିଯାନ ମଧ୍ୟ ଆରମ୍ଭ କରିଛନ୍ତି ଯାହାଦ୍ୱାରା ପ୍ରାରମ୍ଭିକ ଦିନ ଠାରୁ ହିଁ ଶରୀରକୁ ଅପପୁଷ୍ଟି ହେବାରୁ ଅଟକା ଯାଇପାରିବ । ସେହିପରି ମେଡ଼ିକାଲ ଫିଲ୍ଡର ମାନବ ସମ୍ବଳକୁ ବଢ଼ାଇବା ଉପରେ ମଧ୍ୟ ନିରନ୍ତର କାର୍ଯ୍ୟ କରାଯାଉଛି । ଅନୁମାନ କରାଯାଉଛି ଯେ ଆୟୁଷ୍ମାନ ଭାରତ କାରଣରୁ ଆଗାମୀ ତିନି ବର୍ଷ ମଧ୍ୟରେ ଦେଶରେ ପାଖାପାଖି ଅଢ଼େ ହଜାର ନୂଆ ଭଲ କ୍ୱାଲିଟିର ଆଧୁନିକ ଡାକ୍ତରଖାନା ନିର୍ମାଣ କରାଯିବ । ଏହା ମଧ୍ୟରୁ ଅଧିକାଂଶ ଟାୟର-2 , ଟାୟର-3 , ଛୋଟ ଛୋଟ ସହରରେ ନିର୍ମାଣ କରାଯିବ । ଏବଂ ଏହି କାରଣରୁ ମଧ୍ୟବିତ୍ତ ପରିବାରଗୁଡ଼ିକ ପାଇଁ ଏକ ନୂଆ ବ୍ୟବସାୟର କ୍ଷେତ୍ର ଖୋଲିବ । ରୋଜଗାରର ଏକ ନୂଆ ସୁଯୋଗ ସୃଷ୍ଟି ହେବ ।


    କେବଳ ସେତିକି ନୁହେଁ , ଏ ସମସ୍ତ ପ୍ରକ୍ରିୟାରେ ମେଡ଼ିକାଲ ସେବାର ସହିତ ବୀମା , ବୈଷୟିକ କୌଶଳ , କଲ ସେଂଟର , ପରିଚାଳନା , ଔଷଧ ଉତ୍ପାଦନ , ଉପକରଣ ନିର୍ମାଣ ଭଳି ଅନେକ କ୍ଷେତ୍ରରେ ଲକ୍ଷାଧିକ-କୋଟି କୋଟି ନିଯୁକ୍ତି ସୁଯୋଗ ସୃଷ୍ଟି ହେବାକୁ ଯାଉଛି । ସ୍ୱାସ୍ଥ୍ୟ କର୍ମୀଙ୍କ ଠାରୁ ଆରମ୍ଭ କରି ତାଲିମପ୍ରାପ୍ତ ଡାକ୍ତରଙ୍କର ବହୁତ ବଡ଼ ଚାହିଦା ଦେଶରେ ସୃଷ୍ଟି ହେବାକୁ ଯାଉଛି । ଏଥିସହିତ ମେଡ଼ିକାଲ କ୍ଷେତ୍ର ସହିତ ଜଡ଼ିତ ଷ୍ଟାର୍ଟ ଅପ ଲାଗି ମଧ୍ୟ ନୂଆ ସୁଯୋଗ ସୃଷ୍ଟି ହେବ । ଲକ୍ଷାଧିକ ସଂଖ୍ୟାରେ ଡାକ୍ତର , ନର୍ସ , ହସପିଟାଲ ମ୍ୟାନେଜମେଂଟ ସହ ଜଡ଼ିତ ଲୋକମାନଙ୍କୁ ଏହି ବ୍ୟବସ୍ଥାଗୁଡ଼ିକୁ ଚଳାଇବାର , ଏହାସହିତ ଯୋଡ଼ିହେବାର ସୁଯୋଗ ମିଳିବ , ଅର୍ଥାତ ଏକ ବହୁତ ବଡ଼ ସୁଯୋଗ ଦେଶର ନିମ୍ନମଧ୍ୟବିତ୍ତ ବର୍ଗ , ମଧ୍ୟମ ବର୍ଗ ପାଇଁ ମଧ୍ୟ ରହିଛି ।


    ଦେଶର ଗ୍ରାମ , ନଗର , ଟାୟର-1 , ଟାୟର-2 ସହରରେ ମଧ୍ୟ ସ୍ୱାସ୍ଥ୍ୟ ଭିତ୍ତିଭୂମିକୁ ସୁଦୃଢ଼ କରିବା ଲାଗି , ଏଗୁଡ଼ିକୁ ଆଧୁନିକ କରିବା ଲାଗି ସରକାର ନିରନ୍ତର କାମ କରୁଛନ୍ତି । ବିଗତ ଚାରି ବର୍ଷ ମଧ୍ୟରେ ଦେଶରେ 14ଟି ନୂଆ ଏମ୍ସକୁ ମଞ୍ଜୁରି ମିଳିଛି । ପ୍ରଧାନମନ୍ତ୍ରୀ ସ୍ୱାସ୍ଥ୍ୟ ସୁରକ୍ଷା ଯୋଜନା ଅନ୍ତର୍ଗତ ପ୍ରତ୍ୟେକ ରାଜ୍ୟରେ ଅତି କମରେ ଗୋଟିଏ ଏମ୍ସ ନିର୍ମାଣ କରିବାର କାମ କରାଯାଉଛି । ଏହା ସହିତ ଦେଶରେ ବର୍ତ୍ତମାନ 82ଟି ନୂଆ ସରକାରୀ ମେଡ଼ିକାଲ କଲେଜ ଆଜି ନିର୍ମାଣ କରାଯାଉଛି । ସରକାର ଗୁରୁତ୍ୱ ଦେଉଛନ୍ତି ଯେ ଦେଶର ତିନୋଟି ସଂସଦୀୟ କ୍ଷେତ୍ର କିମ୍ବା ଚାରିଟି ସଂସଦୀୟ କ୍ଷେତ୍ର ମଧ୍ୟରେ ଅତିକମରେ ଗୋଟିଏ ମେଡ଼ିକାଲ କଲେଜ ନିଶ୍ଚିତ ଭାବେ ନିର୍ମାଣ କରାଯିବ ।


    ଏପରି ପ୍ରୟାସର ଅନ୍ତର୍ଗତ ଆଜି ଏଠାରେ ମଧ୍ୟ 600 କୋଟିରୁ ଅଧିକ ବ୍ୟୟରେ ନିର୍ମାଣ କରାଯାଉଥିବା ଦୁଇଟି ମେଡ଼ିକାଲ କଲେଜର ଶିଳାନ୍ୟାସ କରାଯାଇଛି । କୋଦେର୍ମା ଏବଂ ଚାଇବସାରେ ନିର୍ମାଣ କରାଯିବାକୁ ଥିବା ଏହି ମେଡ଼ିକାଲ କଲେଜରେ ପାଖାପାଖି 400 ଶଯ୍ୟାର ନୂତନ ସୁବିଧା ଯୋଡ଼ି ହେବାକୁ ଯାଉଛି ।


    ଭାଇ ଓ ଭଉଣୀମାନେ , ଗତ ଚାରି ବର୍ଷ ମଧ୍ୟରେ ସାରା ଦେଶରେ ମେଡ଼ିକାଲର ପାଖାପାଖି 25 ହଜାର ଅଣ୍ଡର ଗ୍ରାଜୁଏଟ ଏବଂ ପୋଷ୍ଟ ଗ୍ରାଜୁଏଟର ନୂଆ ସିଟ ଯୋଡ଼ାଯାଇଛି । ସରକାରଙ୍କ ଲକ୍ଷ୍ୟ ହେଉଛି ଯେ ଆଗାମୀ ଚାରି-ପାଂଚ ବର୍ଷ ମଧ୍ୟରେ ଦେଶରେ ଏକ ଲକ୍ଷ ନୂଆ ଡାକ୍ତରଙ୍କୁ ପ୍ରସ୍ତୁତ କରିବାର କ୍ଷମତା ବିକଶିତ ହେବ । ଅର୍ଥାତ ଭବିଷ୍ୟତର ଆବଶ୍ୟକତାକୁ ଦୃଷ୍ଟିରେ ରଖି ଭିତ୍ତିଭୂମି ଏବଂ ମାନବ ସମ୍ବଳ , ଉଭୟ ଉପରେ ଧ୍ୟାନ ଦିଆଯାଉଛି ।


    ସାଥୀଗଣ , ଦୀନଦୟାଲ ଉପାଧ୍ୟାୟଜୀ କହିଥିଲେ ଶିକ୍ଷା ଭଳି ସ୍ୱାସ୍ଥ୍ୟ ଉପରେ ହେଉଥିବା ଖର୍ଚ୍ଚ , ଖର୍ଚ୍ଚ ନୁହେଁ ତାହା ନିବେଶ ହୋଇଥାଏ । ଭଲ ଶିକ୍ଷା ଏବଂ କୌଶଳର ଅଭାବ କାରଣରୁ ସମାଜ ଏବଂ ଦେଶର ବିକାଶ ସମ୍ଭବ ନୁହେଁ । ସେହିପରି ନାଗିରକ ଅସୁସ୍ଥ ଥିଲେ , ସଶକ୍ତ ରାଷ୍ଟ୍ରର ନିର୍ମାଣ ହୋଇପାରିବ ନାହିଁ ।


    ସାଥୀଗଣ , ମୁଁ ସମ୍ପୂର୍ଣ୍ଣ ଭାବେ ଆଶ୍ୱସ୍ତ ଅଟେ ଯେ ଏହି ଯୋଜନା ସହିତ ଜଡ଼ିତ ପ୍ରତ୍ୟେକ ବ୍ୟକ୍ତିଙ୍କ ପ୍ରୟାସ ଦ୍ୱାରା , ଆରୋଗ୍ୟ ମିତ୍ର ଏବଂ ଆଶା , ଏଏନଏମ ଭଉଣୀଙ୍କ ସହଯୋଗରେ , ପ୍ରତ୍ୟେକ ଡାକ୍ତର , ପ୍ରତ୍ୟେକ ନର୍ସ , ପ୍ରତ୍ୟେକ କର୍ମଚାରୀ , ପ୍ରତ୍ୟେକ ସେବା ପ୍ରଦାନକାରୀଙ୍କର ସମର୍ପିତ ଭାବନା ରହିଲେ ଆମେ ଏହି ଯୋଜନାକୁ ସଫଳ କରିପାରିବା , ଏକ ସୁସ୍ଥ ରାଷ୍ଟ୍ରର ନିର୍ମାଣ କରିପାରିବା । ନୂତନ ଭାରତ ସୁସ୍ଥ ହେଉ , ନୂତନ ଭାରତ ସଶକ୍ତ ହେଉ , ଆୟୁଷ୍ମାନ ରହୁ ।


    ଏହି କାମନା ସହିତ ମୁଁ ପ୍ରଧାନମନ୍ତ୍ରୀ ଜନ-ଆରୋଗ୍ୟ ଯୋଜନା ଆଜି ରାଂଚିର ମାଟିରୁ , ଭଗବାନ ବିର୍ସାମୁଣ୍ଡାଙ୍କ ମାଟିରୁ 125 କୋଟି ଦେଶବାସୀଙ୍କ ଚରଣରେ ସମର୍ପିତ କରୁଛି ।


    ଆପଣମାନଙ୍କୁ ସମସ୍ତୁଙ୍କୁ ବହୁତ ବହୁତ ଧନ୍ୟବାଦ ।


    ଭାରତ ମାତା କି- ଜୟ


    ଭାରତ ମାତା କି- ଜୟ


    ଭାରତ ମାତା କି- ଜୟ


    ମୁଁ କହିବି ଆୟୁଷ୍ମାନ , ଆପଣମାନେ କହିବେ ଭାରତ


    ଆୟୁଷ୍ମାନ- ଭାରତ


    ଆୟୁଷ୍ମାନ- ଭାରତ


    ଆୟୁଷ୍ମାନ- ଭାରତ


    ଆୟୁଷ୍ମାନ- ଭାରତ


    ଆୟୁଷ୍ମାନ- ଭାରତ


    ଆୟୁଷ୍ମାନ- ଭାରତ


    ******************

    
    
    (Release ID: 1547156) Visitor Counter : 2