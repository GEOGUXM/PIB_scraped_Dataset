      ଉପରାଷ୍ଟ୍ରପତିଙ୍କ ସଚିବାଳୟ

      ପ୍ରତିଭା ଓ ସେବାକୁ ପ୍ରୋତ୍ସାହିତ କରିଥାଏ ଭାରତୀୟ ସଂସ୍କୃତି : ଉପ ରାଷ୍ଟ୍ରପତି
      • ମହିଳା ସଶକ୍ତୀକରଣ ପାଇଁ ଚିନ୍ତାଧାରାରେ ପରିବର୍ତ୍ତନ ହେବା ଆବଶ୍ୟକ
      • ସ୍ୱଚ୍ଛ ଭାରତ ପରି କାର୍ଯ୍ୟକ୍ରମ ପାଇଁ ଜନଭାଗିଦାରୀ ମହତ୍ୱପୂର୍ଣ୍ଣ
      • ମହିଳା ସଶକ୍ତୀକରଣ ତଥା କୃଷକ ବିକାଶ ପଦକ୍ଷେପ କାର୍ଯ୍ୟକ୍ଷମକୁ ସମ୍ବୋଧିତ କଲେ ଉପ ରାଷ୍ଟ୍ରପତି
      Posted On: 25 SEP 2018 6:47PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ ଯେ ଭାରତୀୟ ସଂସ୍କୃତି ପ୍ରତିଭା ଏବଂ ସେବାକୁ ପ୍ରୋତ୍ସାହିତ କରିଥାଏ । ଉପ ରାଷ୍ଟ୍ରପତି ଆଜି ଆନ୍ଧ୍ରପ୍ରଦେଶର ତିରୁପତିରେ ମହିଳା ସଶକ୍ତିକରଣ ତଥା କୃଷକ ବିକାଶ ପଦକ୍ଷେପ ଉପରେ ରାଷ୍ଟ୍ରୀୟ ସେବା ସମିତି ଦ୍ୱାରା ଆୟୋଜିତ କାର୍ଯ୍ୟକ୍ରମକୁ ସମ୍ବୋଧିତ କରୁଥିଲେ । ଏହି ଅବସରରେ ଆନ୍ଧ୍ରପ୍ରଦେଶର ଉଦ୍ୟୋଗ ମନ୍ତ୍ରୀ ଶ୍ରୀ ଏନ ଅମରନାଥ ରେଡ୍ଡୀ ତଥା ଅନ୍ୟ ମାନ୍ୟଗଣ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପ ରାଷ୍ଟ୍ରପତି କଲ୍ୟାଣକାରୀ କାର୍ଯ୍ୟକ୍ରମ ତଥା ସରକାରଙ୍କ ବିକାଶ ଯୋଜନା ସହିତ ମହିଳାଙ୍କୁ ଏବଂ କୃଷକମାନଙ୍କୁ ଯୋଡିବା ଏବଂ ସୌହାର୍ଦ୍ଦ୍ୟ ତଥା ରାଷ୍ଟ୍ରୀୟ ଏକତାକୁ ପ୍ରୋତ୍ସାହିତ କରିବା ପାଇଁ ରାଷ୍ଟ୍ରୀୟ ସେବା ସମିତିର ପ୍ରଶଂସା କରିଥିଲେ । ସେ କହିଲେ ଯେ ମହିଳାମାନଙ୍କୁ ସଶକ୍ତ କରିବା ପାଇଁ ସମାଜର ବିଚାରଧାରାରେ ପରିବର୍ତ୍ତନର ଆବଶ୍ୟକତା ରହିଛି ।


    ଉପ ରାଷ୍ଟ୍ରପତି କହିଲେ ଯେ କୃଷି ହେଉଛି ଆମର ମୂଳ ସଂସ୍କୃତି । ଆମକୁ ଏହାକୁ ସମର୍ଥନ ପ୍ରଦାନ କରିବା ଏବଂ କୃଷକମାନଙ୍କ ପାଇଁ କୃଷିକୁ ଉପଯୋଗୀ କରିବା ଆବଶ୍ୟକ । ସେ କହିଲେ ଯେ କୁକୁଡା ପାଳନ ତଥା ଗୋପାଳନ ଦ୍ୱାରା କୃଷକମାନଙ୍କୁ ଅତିରିକ୍ତ ଆୟ ମିଳିବ ଏବଂ ସେମାନଙ୍କୁ ଏହି ଗତିବିଧି ଗ୍ରହଣ କରିବା ନେଇ ବିଚାର କରିବା ଆବଶ୍ୟକ ।


    ଉପ ରାଷ୍ଟ୍ରପତି ତିରୁପତିକୁ ସ୍ୱଚ୍ଛ ଏବଂ ସବୁଜ ରଖିବା ପାଇଁ ଅଧିକାରୀମାନଙ୍କୁ ପ୍ରଶଂସା କରିଥିଲେ । ସେ କହିଥିଲେ ଯେ ଜନସାଧାରଣଙ୍କ ଅଂଶୀଦାରିତା ଫଳରେ ସ୍ୱଚ୍ଛ ଭାରତ ଭଳି କାର୍ଯ୍ୟକ୍ରମ ସଫଳ ହେବ । ଉପ ରାଷ୍ଟ୍ରପତି କହିଲେ ଯେ ପ୍ରତ୍ୟେକ ବ୍ୟକ୍ତିର ମସ୍ତିସ୍କରେ ସେବା ଭାବନା ରହିବା ଆବଶ୍ୟକ । ଅଂଶିଦାରୀତା ଏବଂ ସେବା ହେଉଛି ଆମ ଦର୍ଶନର ମୂଳ ।


    *****************


    

    
    (Release ID: 1547490) Visitor Counter : 2