      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବିଶ୍ୱ ବ୍ୟବସାୟ ବୃଦ୍ଧି ଦିଗରେ ଜି-20 ସଦସ୍ୟ ରାଷ୍ଟ୍ରଙ୍କୁ ସେବା ଉପରେ ଫୋକସ କରିବା ପାଇଁ ଅନୁରୋଧ କଲେ ସୁରେଶ ପ୍ରଭୁ
      Posted On: 18 SEP 2018 6:09PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ସେପ୍ଟେମ୍ବର 14 କୁ ଆର୍ଜେଣ୍ଟିନାର ମେର ଡେଲ ପ୍ଲାଟାରେ ଆୟୋଜିତ ଜି-20ର ବାଣିଜ୍ୟିକ ମନ୍ତ୍ରୀମାନଙ୍କ ବୈଠକରେ ଭାରତୀୟ ପ୍ରତିନିଧିମଣ୍ଡଳର ନେତୃତ୍ୱ ନେଇଥିଲେ । ଜି-20 ଟିଏମଏମରେ ଜି-20ର ସଦସ୍ୟ ଦେଶ ଏବଂ ଆଠଟି ଅତିଥି ଦେଶର ମନ୍ତ୍ରୀ/ଉପମନ୍ତ୍ରୀ ଏବଂ ଆନ୍ତର୍ଜାତିକ ସଙ୍ଗଠନ ଯେପରିକି ଡବ୍ଲୁଟିଓ , ଆଇଟିସି , ଆଇସିଡି , ବିଶ୍ୱ ବ୍ୟାଙ୍କ , ଆଇଏମଏଏଫ , ସିଏଏଫ ଏବଂ ଆଇଏଡିବିର 7ଟି ପ୍ରମୁଖ/ଉପପ୍ରମୁଖ ଭାଗ ନେଇଥିଲେ । ଯେହେତୁ ଚଳିତ ବର୍ଷ ଆର୍ଜେଣ୍ଟିନା ଜି-20ର ଅଧ୍ୟକ୍ଷ , ସେଥିପାଇଁ ଆର୍ଜେଣ୍ଟିନାର ବୈଦେଶିକ ମନ୍ତ୍ରୀ ଶ୍ରୀ ଜର୍ଜ ଫାଉରୀ ଏବଂ ଉତ୍ପାଦନ ଓ ଶ୍ରମ ମନ୍ତ୍ରୀ ଶ୍ରୀ ଦାନ୍ତେ ସିକୋ ବିଭିନ୍ନ ଅଧିବେଶନର ଅଧ୍ୟକ୍ଷତା କରିଥିଲେ । ଆର୍ଜେଣ୍ଟିନା ଦ୍ୱାରା ଜି-20ର ଅଧ୍ୟକ୍ଷତା କରିବାର ଉଦ୍ଦେଶ୍ୟ ହେଉଛି ନିରପେକ୍ଷ ଏବଂ ସତତ ବିକାଶ ପାଇଁ ସର୍ବସମ୍ମତି ସୁନିଶ୍ଚିତ କରିବା ।


    ଜି-20 ଟିଏମଏମ ସହିତ ଜଡିତ କାର୍ଯ୍ୟକ୍ରମରେ ପ୍ରାତଃଭୋଜନ ବୈଠକ ମଧ୍ୟ ସାମିଲ ଥିଲା ଯାହା ଫଳରେ କି ବର୍ତ୍ତମାନର ପ୍ରଚଳିତ ବେଶ୍ୱିକ ବ୍ୟବସାୟିକ ଘଟଣାକ୍ରମ ସହିତ ସମ୍ବନ୍ଧିତ ବିଚାରର ମୁକ୍ତ ଆଦାନ ପ୍ରଦାନ କରାଯାଇ ପାରିବ । ଏହି କାର୍ଯ୍ୟକ୍ରମରେ 3ଟି ପୂର୍ଣ୍ଣ ଅଧିବେଶନ ମଧ୍ୟ ସାମିଲ ଥିଲା ଯାହାକି ବର୍ତ୍ତମାନ ଅନ୍ତଃରାଷ୍ଟ୍ରୀୟ ବ୍ୟବସାୟିକ ଘଟଣାକ୍ରମ , କୃଷି ଖାଦ୍ୟ ପଦାର୍ଥ ସହିତ ସମ୍ବନ୍ଧିତ ବୈଶ୍ୱିକ ମୂଲ୍ୟ ଶୃଙ୍ଖଳାର ବ୍ୟବସାୟ ଏବଂ ନିବେଶ ପଦକ୍ଷେପ ଏବଂ ନୂତନ ଔଦ୍ୟୋଗିକ କ୍ରାନ୍ତିର ବାଣିଜ୍ୟିକ ପଦକ୍ଷେପ ସହିତ ଜଡିତ ଏଜେଣ୍ଡା ପ୍ରମୁଖ ବିଷୟ ଉପରେ ଆୟୋଜିତ କରାଯାଇଥିଲା ।


    ଶ୍ରୀ ସୁରେଶ ପ୍ରଭୁ ବ୍ରେକଫାଷ୍ଟ ମିଟିଂ ସହିତ ଏହି 3ଟି ଅଧିବେଶନରେ ଭାଗ ନେଇଥିଲେ । ଏହି ସମୟରେ ମନ୍ତ୍ରୀମାନେ ଏକମତ ହୋଇଥିଲେ ଯେ କିଛି ଦେଶମାନଙ୍କର ସଂରକ୍ଷଣବାଦୀ ଏବଂ ଏକତରଫା ଉପାୟ କାରଣରୁ ଉତ୍ପନ ସାମ୍ପ୍ରତିକ ବାଣିଜ୍ୟିକ ଉତେଜନା କାରଣରୁ ବୈଶ୍ୱିକ ବାଣିଜ୍ୟ ଏବଂ ଆର୍ଥିକ ସ୍ଥିତି ଖରାପ ହୋଇଯାଇଛି । ଏହି ମନ୍ତ୍ରୀମାନେ ପାରସ୍ପରିକ ସୂଚନା ଏବଂ ଗଠବନ୍ଧନ ଜରିଆରେ ଆନ୍ତର୍ଜାତିକ ବାଣିଜ୍ୟରେ ବିଶ୍ୱାସ ବଢ଼ାଇବା ଦିଗରେ ସାମୂହିକ ଭାବେ କାର୍ଯ୍ୟ କରିବାର ସଂକଳ୍ପ ବ୍ୟକ୍ତ କରିଥିଲେ । ଭାରତର ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଏହି ବିଷୟ ଉପରେ ଗୁରୁତ୍ୱ ପ୍ରଦାନ କରିଥିଲେ ଯେ ବ୍ୟବସାୟ କ୍ଷେତ୍ରରେ ପ୍ରତିଦ୍ୱନ୍ଦ୍ୱିତା କାରଣରୁ ବିକାଶଶୀଳ ଦେଶ ଏବଂ ସ୍ୱଳ୍ପ ବିକଶିତ ଦେଶମାନଙ୍କୁ ଅତିରିକ୍ତ କ୍ଷତି ସହିବାକୁ ପଡୁଛି । ଏଥିପାଇଁ ସମ୍ବନ୍ଧିତ ପକ୍ଷମାନଙ୍କ ମଧ୍ୟରେ ସୂଚନା ପ୍ରଦାନ ଜରିଆରେ ପାରସ୍ପରିକ ମତଭେଦର ସମାଧାନ କରାଯିବା ଆବଶ୍ୟକ । ସେ ଜି-20କୁ ବୈଶ୍ୱିକ ବ୍ୟବସାୟ ବୃଦ୍ଧି କରିବା ପାଇଁ ସେବାର କ୍ଷମତା ଉପରେ ଧ୍ୟାନ ଦେଇ ବ୍ୟବସାୟିକ ପରିଦୃଶ୍ୟ ବଦଳାଇବାକୁ ଅନୁରୋଧ କରିଥିଲେ କାରଣ ବୈଶ୍ୱିକ ସଫଳ ଘରୋଇ ଉତ୍ପାଦ ( GDP )ରେ ସେବାମାନଙ୍କର ଯୋଗଦାନ ବୃଦ୍ଧି ପାଇ ଶତକଡା 50 ପ୍ରତିଶତରୁ ଅଧିକ ହୋଇଛି । ନିୟମ ଆଧାରିତ ବହୁପକ୍ଷୀୟ ବ୍ୟବସାୟିକ ପ୍ରଣାଳୀ ପ୍ରତି ଭାରତର ପ୍ରତିବଦ୍ଧତାର ଅନୁମୋଦନ କରି ଶ୍ରୀ ସୁରେଶ ପ୍ରଭୁ ବିଶ୍ୱ ବାଣିଜ୍ୟ ସଙ୍ଗଠନର ଆଭିମୁଖ୍ୟ , ସାଧାରଣ ସହମତି ସୁନିଶ୍ଚିତ କରିବା , ସମାବେଶ ଏବଂ ପାରଦର୍ଶିତା ସହିତ ଜଡିତ ମହତ୍ୱପୂର୍ଣ୍ଣ ନିଷ୍ପତ୍ତିର ଅଣଦେଖା ନକରି ଏଥିରେ ନୂତନ ଜୀବନ ଭରିବା ପାଇଁ ସାମୂହିକ ପଦକ୍ଷେପ ଗ୍ରହଣ କରିବା ପାଇଁ ଆହ୍ୱାନ ଦେଇଥିଲେ । ଅଧିକାଂଶ ସଦସ୍ୟ ଦେଶ 2018 ମାର୍ଚ୍ଚରେ ନୂଆଦିଲ୍ଲୀରେ ଆୟୋଜିତ କରାଯାଇଥିବା ଡବ୍ଲୁଟିଓର ସଫଳ ଲଘୁ ମନ୍ତ୍ରୀସ୍ତରୀୟ ବୈଠକକୁ ଡବ୍ଲୁଟିଓରେ ନୂତନ ଜୀବନ ସଂଚାର କରାଇବାରେ ଭାରତର ମହତ୍ୱପୂର୍ଣ୍ଣ ଯୋଗଦାନ ବୋଲି ଅଭିହିତ କରିଥିଲେ ।


    **************

    
    
    (Release ID: 1546850) Visitor Counter : 1