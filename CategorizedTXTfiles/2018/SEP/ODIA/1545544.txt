      ଆଇନ ଓ ନ୍ୟାୟ ମନ୍ତ୍ରଣାଳୟ

      ଜିଲ୍ଲା ଓ ନିମ୍ନ କୋର୍ଟଗୁଡ଼ିକୁ ୱାନ୍ ସଂଯୋଗ
      Posted On: 08 SEP 2018 5:36PM by PIB Bhubaneshwar


    ଇ-କୋର୍ଟସ ମିସନ ମୋଡ ପ୍ରକଳ୍ପ ଫେଜ୍-2(2015-19)ର ମୁଖ୍ୟ ଉଦ୍ଦେଶ୍ୟ ଦେଶବ୍ୟାପୀ ଜିଲ୍ଲା ଏବ ନିମ୍ନ କୋର୍ଟ କମ୍ପ୍ଲେକ୍ସଗୁଡ଼ିକୁ ୱାଇଡ ଏରିଆ ନେଟୱର୍କ (ୱାନ୍)ରେ ସଂଯୋଗ କରିବା । ସୁପ୍ରିମ କୋର୍ଟଙ୍କ ଅଧୀନରେ ଇ-କମିଟି ତତ୍ତ୍ୱାବଧାନରେ ସମସ୍ତ ଜିଲ୍ଲା ଓ ନିମ୍ନ କୋର୍ଟଗୁଡ଼ିକୁ ୱାନ ସଂଯେଗ କରିବା ଅଭିଯାନରେ ଏ ପର୍ଯ୍ୟନ୍ତ 16 , 089ଟି କୋର୍ଟକୁ କମ୍ପ୍ୟୁଟରୀକୃତ କରାଯାଇପାରିଛି । କେସ୍ ଇନଫର୍ମେସନ ସଫ୍ଟୱେର , ହାର୍ଡୱେର ଏବଂ ସ୍ଥାନୀୟ ନେଟୱର୍କ ସହ ସଂଯୋଗ ଫଳରେ ବିଚାର ବ୍ୟବସ୍ଥା ସ୍ୱଚ୍ଛ ହେବା ସହ ତ୍ୱରିତ ନ୍ୟାୟପ୍ରଦାନ ସହଜ ହୋଇପାରିଛି ।


    ନ୍ୟାୟ ବିଭାଗ ପକ୍ଷରୁ ବିଏସଏନଏଲକୁ 167 କୋଟି ଟଙ୍କାରେ 2992 ଜିଲ୍ଲା ଓ ନିମ୍ନ କୋର୍ଟ ଏବଂ ସଞ୍ଚାର ବ୍ୟବସ୍ଥା ନଥିବା 547ଟି କୋର୍ଟ କମ୍ପ୍ଲେକ୍ସକୁ ୱାନ ସଂଯୋଗ କରିବାର କାର୍ଯ୍ୟାଦେଶ ପ୍ରଦାନ କରାଯାଇଛି । ଏହି ପ୍ରକଳ୍ପର କାର୍ଯ୍ୟ କେତେଦୂର ଅଗ୍ରସର ହୋଇପାରିଛି , ତାହା ଉପରେ ନଜର ରଖିବା ଲାଗି ଏନଆଇସି ପକ୍ଷରୁ 2018 ସେପ୍ଟେମ୍ବର 7 ତାରିଖରେ ଏକ ଅନଲାଇନ ମନିଟରିଂ ବ୍ୟବସ୍ଥାର ଶୁଭାରମ୍ଭ କରାଯାଇଛି ।


    ଇ-କୋର୍ଟ ପ୍ରକଳ୍ପରେ ସଞ୍ଚାର ବ୍ୟବସ୍ଥା ନଥିବା 458ଟି ଜିଲ୍ଲା ଓ ନିମ୍ନକୋର୍ଟକୁ ଚିହ୍ନଟ କରାଯାଇଛି । ଏହି ପ୍ରକଳ୍ପ 2018 ଡିସେମ୍ବର 31 ତାରିଖ ସୁଦ୍ଧା ଶେଷ କରିବାକୁ ଲକ୍ଷ୍ୟ ରଖାଯାଇଛି ।


    **********


    

    
    (Release ID: 1545544) Visitor Counter : 3