      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସିକ୍କିମରେ ପାକୟୋଙ୍ଗ ବିମାନ ବନ୍ଦର ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 24 SEP 2018 6:19PM by PIB Bhubaneshwar


    ସିକ୍କିମର ରାଜ୍ୟପାଳ ଶ୍ରୀମାନ ଗଙ୍ଗାପ୍ରସାଦ ମହୋଦୟ , ରାଜ୍ୟର ମୁଖ୍ୟମନ୍ତ୍ରୀ ଶ୍ରୀମାନ ପବନ ଚାମଲିଙ୍ଗ ମହାଶୟ , କେନ୍ଦ୍ର ମନ୍ତ୍ରିପରିଷଦରେ ମୋର ସହଯୋଗୀ ଶ୍ରୀମାନ ସୁରେଶ ପ୍ରଭୁ ମହାଶୟ , ଡ଼କ୍ଟର ଜିତେନ୍ଦ୍ର ସିଂହ ମହାଶୟ , ଏସ.ଏସ.ଆଲୁୱାଲିଆ ମହାଶୟ , ରାଜ୍ୟ ବିଧାନସଭାର ଅଧ୍ୟକ୍ଷ ଶ୍ରୀମାନ କେ.ଏନ ରାୟ ମହାଶୟ , ରାଜ୍ୟ ସରକାରଙ୍କର ମନ୍ତ୍ରୀ ଶ୍ରୀମାନ ଦୋରଜୀ ଶେରିଙ୍ଗ ଲେପଚୟା ମହାଶୟ , ଏଠାରେ ଉପସ୍ଥିତ ଅନ୍ୟ ସମସ୍ତ ମହାନୁଭବ ଏବଂ ମୋର ପ୍ରିୟ ଭାଇ ଓ ଭଉଣୀମାନେ ।


    ସାଥୀଗଣ , ମୁଁ ବିଗତ ତିନିଦିନ ଧରି ହିନ୍ଦୁସ୍ଥାନର ପୂର୍ବାଂଚଳ , ପୂର୍ବ ଭାରତ ଗସ୍ତରେ ଅଛି , ଆଉ ଏହି ଅବସରରେ ଭିତ୍ତିଭୂମି ଏବଂ ମାନବ ସମାଜର ସେବା ସହିତ ଜଡିତ ବହୁତ ବଡ଼ ବଡ଼ ପ୍ରକଳ୍ପକୁ ଦେଶ ଉଦ୍ଦେଶ୍ୟରେ ସମର୍ପଣ କରିବାର ସୌଭାଗ୍ୟ ମୋତେ ମିଳିଛି ।


    କାଲି ଝାଡ଼ଖଣ୍ଡରେ ପ୍ରଧାନମନ୍ତ୍ରୀ ଜନ - ଆରୋଗ୍ୟ ଯୋଜନା ‘ ପିଏମ୍ ଜୟ ’ ( ପିଏମଜେଏୱାଇ)ର ଶୁଭାରମ୍ଭ , ଆୟୁଷ୍ମାନ ଭାରତ ଯୋଜନାକୁ ଶୁଭାରମ୍ଭ କରିବା ପରେ , କାଲି ସନ୍ଧ୍ୟାରେ ସିକ୍କିମ ଆସିଥିଲି । ଆଉ ଆଜି ସକାଳେ ସିକ୍କିମରେ , ସିକ୍କିମର ସକାଳ , ସୂର୍ଯ୍ୟ ଉଦୟ , ଥଣ୍ଡା ପବନ , ପାହାଡଗୁଡିକର ପ୍ରାକୃତିକ ସୌନ୍ଦର୍ଯ୍ୟ , ତ ମୁଁ ମଧ୍ୟ ଆଜି ସକାଳେ କ୍ୟାମେରା ଉପରେ ହାତ ଚଲାଇବାରେ ଲାଗି ଯାଇଥିଲି । ଏଠାକାର ସୁନ୍ଦରତା , ଭବ୍ୟତାକୁ କିଏ ବା ପସନ୍ଦ କରୁ ନ ଥିବ । ପ୍ରତ୍ୟେକ ହେଉଛନ୍ତି ଏହାର ପ୍ରଶଂସକ । ପ୍ରକୃତି ଆପଣମାନଙ୍କୁ ଏତେ ସବୁ ଦେଇଛି , ତାକୁ ପାଇବା ପାଇଁ ଯେ କେହି ଏଠାକୁ ଦୌଡ଼ି ଆସନ୍ତି ।


    ଭାଇ ଓ ଭଉଣୀମାନେ , ପୂର୍ବ ଦିଗର ଆମର ସଂସ୍କୃତି ଏବଂ ପରମ୍ପରାର କ ’ ଣ ମହତ୍ୱ ଅଛି , ଏହା ଆପଣମାନେ ମଧ୍ୟ ଭଲ ଭାବେ ଜାଣନ୍ତି , ଦେଶ ମଧ୍ୟ ଭଲ ଭାବେ ଜାଣେ ।


    ପୂର୍ବରେ ହିଁ ଉତ୍ତର-ପୂର୍ବାଂଚଳର ତ ଭିନ୍ନ ମହତ୍ୱ ରହିଛି । ଏହି ସୁନ୍ଦର ପୂର୍ବ ଭାରତ ରାଜ୍ୟରେ ରହୁଥିବା ଆପଣ ସମସ୍ତ ଲୋକଙ୍କୁ ମୁଁ ଆଦର ପୂର୍ବକ ପ୍ରଣାମ କରୁଛି ଆଉ ସିକ୍କିମର , ଆପଣ ସମସ୍ତଙ୍କର ପ୍ରଥମ ପାକୟୋଙ୍ଗ ବିମାନ ବନ୍ଦର ଆପଣମାନଙ୍କୁ ଉପହାର ଦେଉଛି ।


    ଆଜିର ଏହି ଦିନ ସିକ୍କିମ ପାଇଁ ତ ହେଉଛି ଐତିହାସିକ , ଦେଶ ପାଇଁ ମଧ୍ୟ ହେଉଛି ବହୁତ ମହତ୍ୱପୂର୍ଣ୍ଣ । ପାକୟୋଙ୍ଗ ବିମାନବନ୍ଦର କାର୍ଯ୍ୟକ୍ଷମ ହେବା କ୍ଷଣି ଆପଣମାନେ ମଧ୍ୟ ଗର୍ବ ଅନୁଭବ କରିବେ । କ୍ରିକେଟ ପଡ଼ିଆରେ ଲୋକ ଶତକ ଅର୍ଜନ କରନ୍ତି , ଆଜି ହିନ୍ଦୁସ୍ଥାନ ଶତକ ହାସଲ କରିଛି । ଅର୍ଥାତ ଏହି ବିମାନ ବନ୍ଦର ଶୁଭାରମ୍ଭ ହେବା ପରେ ସମଗ୍ର ଭାରତ 100ତମ ବିମାନ ବନ୍ଦର , ଶହେ ତମ ବିମାନବନ୍ଦର କାର୍ଯ୍ୟକ୍ଷମ ହେଇଗଲା । ଆଉ ଏହି ଅର୍ଥରେ ଦେଶ ଆଜି ଶତକ ହାସଲ କରିଛି । ଆଉ ଦେଶ କିପରି ବଦଳୁଛି , ଏହା ଆମ ସିକ୍କିମ ଫୁଟବଲ ପାଇଁ ବେଶ ପରିଚିତ । ଯେ କେହି ଫୁଟବଲ ଖେଳି ଥାଆନ୍ତି । କିନ୍ତୁ ଆଜି ଏହି ସିକ୍କିମ ଏବେ କ୍ରିକେଟରେ ନିଜର ପାରଦର୍ଶିତା ପ୍ରମାଣିତ କରିବାକୁ ଯାଉଛି ।


    ଆଉ ମୁଁ କାଲି , ଆଜିର ସମ୍ବାଦପତ୍ରରେ ପଢ଼ିଲି କି ଏଠାକାର ଅଧିନାୟକ ନିଲେଶ ଲାମିଛା ଶତକ ହାସଲ କରିଛନ୍ତି । ଯଦି ସିକ୍କିମ ଯିଏ ଫୁଟବଲ ଖେଳୁଥିଲା , ସେଠାକାର ନିଲେଶ ଶତକ ହାସଲ କରିଥାଏ , କ୍ରିକେଟରେ ପ୍ରଥମ ସିକ୍କିମବାସୀ ଶତକ ହାସଲ କରିବାବାଲା ହୋଇ ଯାଇଥାଏ , ତ ଏଠାକାର ବିମାନବନ୍ଦର ଦେଶର ଶହେତମ ବିମାନ ବନ୍ଦର ଭାବେ ଶତକ ପୂରଣ କରିବାକୁ ଯାଉଛି ।


    ଭାଇ ଓ ଭଉଣୀମାନେ , ଏହି ବିମାନ ବନ୍ଦର ଆପଣମାନଙ୍କର ଜୀବନକୁ ଆହୁରି ସରଳ କରିବାରେ ବହୁତ ବଡ଼ ଭୂମିକା ତୁଲାଇବାକୁ ଯାଉଛି । ଆଜି ପର୍ଯ୍ୟନ୍ତ ଆମ ସମସ୍ତଙ୍କୁ ଯଦି ଦେଶର ଅନ୍ୟ କୌଣସି ଭାଗରୁ ସିକ୍କିମକୁ ଆସିବାର ଅଛି , ଆଉ ପୁଣି ଏଠାରୁ ଅନ୍ୟ କୌଣସି ଅଂଚଳକୁ ଯିବାର ଅଛି ତ କେତେ ଅସୁବିଧା ହେଉଥିଲା , ଏହା ଏଠାକାର ଲୋକମାନେ ମଧ୍ୟ ଜାଣିଛନ୍ତି , ଆଉ ଏଠାକୁ ଆସୁଥିବା ଲୋକମାନେ ମଧ୍ୟ ଜାଣନ୍ତି ।


    ପ୍ରଥମେ ପଶ୍ଚିମବଙ୍ଗର ବାଗଡୋରା ପର୍ଯ୍ୟନ୍ତ ବିମାନରେ ଆସି ଓହ୍ଲାଅ , ପୁଣି ସେଠାରୁ ପ୍ରାୟ ଶହେ ପଚିଶ କିଲୋମିଟର ପର୍ଯ୍ୟନ୍ତ ଉଚ୍ଚ ନିଚ୍ଚ(ଖାଲ-ଢ଼ିପ) ରାସ୍ତାରେ 5-6 ଘଣ୍ଟା କଷ୍ଟ ଦେଲାଭଳି ଯାତ୍ରା ଆଉ ତା ’ ପରେ ଯାଇ ଗ୍ୟାଙ୍ଗଟକରେ ପହଂଚି ପାରୁଥିଲେ । କିନ୍ତୁ ଏବେ ପାକୟୋଙ୍ଗ ବିମାନବନ୍ଦର ଏହି କଷ୍ଟଦେବା ଭଳି ଦୂରତାକୁ ହ୍ରାସ କରିବାରେ କିଛି ମିନିଟ ମଧ୍ୟରେ ପୂରଣ କରିବାରେ ସମର୍ଥ ହେବ ।


    ଭାଇ ଓ ଭଉଣୀମାନେ , ଏହାଦ୍ୱାରା ଯାତ୍ରା ତ ସହଜ ହେବ ଆଉ କମ ସମୟ ମଧ୍ୟରେ ହେବ , ସରକାର ମଧ୍ୟ ଏହି ପ୍ରୟାସ କରିଛନ୍ତି କି ଏଠାରୁ ଯିବା ଆସିବା କରିବା ସାଧାରଣ ବ୍ୟକ୍ତିଙ୍କ ପାଇଁ ମଧ୍ୟ ଉପଲବ୍ଧ ହେବ । ଆଉ ଏଥିପାଇଁ ଏହି ବିମାନ ବନ୍ଦରକୁ ‘ ଉଡ଼ାଣ ’ ଯୋଜନା ସହିତ ଯୋଡ଼ା ଯାଇଛି । ଏହି ଯୋଜନା ଅଧୀନରେ 2500-2600 ଟଙ୍କା ପର୍ଯ୍ୟନ୍ତ ହିଁ ଦେବାକୁ ପଡ଼ୁଛି । ପ୍ରାୟ ଅଢ଼େଇ ହଜାର ଟଙ୍କା ।


    ସରକାରଙ୍କର ଏହି ଦୃଷ୍ଟିଭଙ୍ଗୀ ଆଉ ପ୍ରୟାସ ଯୋଗୁଁ ଆଜି ଉଡ଼ାଜାହାଜରେ ଯାତ୍ରା ରେଳବାଇର ଶୀତ-ତାପ ନିୟନ୍ତ୍ରିତ ଶ୍ରେଣୀ ଭଳି ଶସ୍ତା ହୋଇଯାଇଛି । ଆଉ ଆମର ଏଠାରେ କହନ୍ତି ନା - ସମୟ ହେଉଛି ଅର୍ଥ , ଶୁଣି ଆସୁଛେ ନା , ସମୟ ହେଉଛି ଅର୍ଥ । ବିମାନ ଯାତ୍ରା କରିବା ଦ୍ୱାରା ସମୟ ବଂଚିଥାଏ । ଅର୍ଥାତ ଟଙ୍କା ମଧ୍ୟ ବଂଚିଥାଏ । ଏହି କାରଣ ହେଉଛି କି ଦେଶରେ ଲକ୍ଷ-ଲକ୍ଷ ମଧ୍ୟମ ବର୍ଗର ପରିବାର ଆଜି ବିମାନ ଯାତ୍ରା କରିବାରେ ସକ୍ଷମ ହୋଇଛନ୍ତି ।


    ସାଥୀଗଣ , ଏବେ ତ ବିମାନ ବନ୍ଦରର ଶୁଭାରମ୍ଭ ହୋଇଛି । ଏବେ ଏବେ ମୋତେ ବିମାନବନ୍ଦରର ଉଦ୍ଘାଟନ କରିବାର ସୁଯୋଗ ମିଳିଛି । କିନ୍ତୁ ଆଗାମୀ ସପ୍ତାହ - ଦୁଇ ସପ୍ତାହ ମଧ୍ୟରେ ଏଠାରୁ ଗୌହାଟୀ ଏବଂ କୋଲକାତା ପାଇଁ ନିୟମିତ ବିମାନ ଚଳାଚଳ ଆରମ୍ଭ ହୋଇଯିବ । ଆଗାମୀ ଦିନରେ ଦେଶର ଅନ୍ୟ ଅଂଚଳ ଆଉ ପଡ଼ୋଶୀ ଦେଶକୁ ମଧ୍ୟ ଏଠାରୁ ଯୋଗାଯୋଗ କରିବାର ପ୍ରୟାସ କରାଯିବ ।


    ସାଥୀଗଣ , ପାକୟୋଙ୍ଗ ବିମାନ ବନ୍ଦର ନା କେବଳ ସୁନ୍ଦରତା ବରଂ ଆମ ଇଂଜିନିୟରିଂ କୌଶଳର ମଧ୍ୟ ହେଉଛି ପ୍ରତୀକ । ଯେଉଁ ଲୋକମାନେ ସାମାଜିକ ଗଣ ମାଧ୍ୟମ ସହିତ ଯୋଡ଼ି ହୋଇଛନ୍ତି , ସେମାନେ ବିଗତ ତିନି ଦିନ ଧରି ଏହି ବିମାନ ବନ୍ଦରର ପ୍ରତିଛବି ଆଉ ପ୍ରକୃତି କୋଳରେ କିଭଳି ଭାବରେ ଜାହାଜ ଓହ୍ଲାଉଛି , ଏହି ଚିତ୍ର ବୋଧହୁଏ ସାମାଜିକ ଗଣମାଧ୍ୟମରେ ଏଭଳି ଭାବେ ଭାଇରାଲ ହୋଇଛି , ଆପଣମାନେ ଦେଖିଥିବେ । ଆଜି , ଉଦ୍ଘାଟନ ତ ଆଜି ହୋଇଛି କିନ୍ତୁ ଲୋକମାନେ ଏହାର ଜୟ ଜୟକାର ଲଗାତାର ଆରମ୍ଭ କରି ଦେଇଛନ୍ତି ।


    ସାଢ଼େ 500 କୋଟି ଟଙ୍କା ବ୍ୟୟରେ ନିର୍ମିତ ଏହି ବିମାନ ବନ୍ଦର ଆମ ଇଂଜିନିୟରମାନଙ୍କର , ଶ୍ରମିକମାନଙ୍କର , ସେମାନଙ୍କର କ୍ଷମତାର ହେଉଛି ଏକ ଗୌରବପୂର୍ଣ୍ଣ ଦିଗ । କିପରି ପାହାଡ଼କୁ କଟାଗଲା , ସେଥିରେ ଖାଇଗୁଡ଼ିକୁ ପୂରଣ କରାଗଲା , ପ୍ରବଳ ବର୍ଷାର ଆହ୍ୱାନକୁ ମୁକାବିଲା କରାଗଲା । ଏଠାରୁ ବାହାରିଥିବା ଜଳଧାରାଗୁଡ଼ିକୁ ବିମାନବନ୍ଦର ତଳେ ତଳେ ନିଆଗଲା । ବାସ୍ତବରେ ଏହା ହେଉଛି ଅଦ୍ଭୁତ ଇଂଜିନିୟରିଂର ଚମତ୍କାରିତା ।


    ଆଜି ଏହି ଅବସରରେ ମୁଁ ବିମାନ ବନ୍ଦରର ଯୋଜନା ଏବଂ ନିର୍ମାଣ ସହିତ ଜଡ଼ିତ ସମସ୍ତ ଇଂଜିନିୟରମାନଙ୍କ ସହିତ , ସମସ୍ତ ଶ୍ରମିକମାନଙ୍କୁ ଏହି ଅଦ୍ଭୁତ କାର୍ଯ୍ୟ ପାଇଁ ହୃଦୟର ସହିତ ବହୁତ - ବହୁତ ଶୁଭେଚ୍ଛା ଜଣାଉଛି । ଆପଣ ସମସ୍ତେ ବାସ୍ତବରେ ଚମତ୍କାର କରି ଦେଖାଇଛନ୍ତି ।


    ଭାଇ ଓ ଭଉଣୀମାନେ , ସିକ୍କିମକୁ ଏବଂ ଉତ୍ତର-ପୂର୍ବରେ ଭିତ୍ତିଭୂମି ଏବଂ ଭାବାବେଗ , ଦୁଇ ପ୍ରକାରର ହିଁ ଯୋଗାଯୋଗକୁ ବିସ୍ତାର କରିବାର କାମ ଦ୍ରୁତ ଗତିରେ ଚାଲୁ ରହିଛି । ବିଗତ ଚାରି ବର୍ଷ ମଧ୍ୟରେ ଅନେକ ଥର ମୁଁ ନିଜେ ଉତ୍ତର-ପୂର୍ବାଂଚଳର ରାଜ୍ୟମାନଙ୍କରେ ଆପଣମାନଙ୍କର ସମସ୍ତଙ୍କର ଆଶୀର୍ବାଦ ନେବା ପାଇଁ , ଏଠାକାର ବିକାଶ ସମ୍ପର୍କରେ ଜାଣିବା ପାଇଁ ସ୍ୱୟଂ ନିଜେ ଆସିଛି ।


    କେବଳ ଏତିକି ହିଁ ନୁହେଁ , ପ୍ରତି ସପ୍ତାହରେ - ଦୁଇ ସପ୍ତାହରେ କୌଣସି ନା କୌଣସି କେନ୍ଦ୍ର ସରକାରଙ୍କର ମନ୍ତ୍ରୀ ଉତ୍ତର-ପୂର୍ବାଂଚଳର କୌଣସି ନା କୌଣସି ରାଜ୍ୟ ଭ୍ରମଣ କରୁଛନ୍ତି , ଆସୁଛନ୍ତି , ପଚରା ଉଚୁରା କରୁଛନ୍ତି , ବିଭିନ୍ନ କାର୍ଯ୍ୟର ହିସାବ ନେଉଛନ୍ତି । ଏହାର ପରିଣତି କ ’ ଣ ହେଲା , ଏହା ମଧ୍ୟ ଆପଣ ସମସ୍ତେ ଆଜି ମାଟି ଉପରେ ଦେଖୁଛନ୍ତି ।


    ସିକ୍କିମ ହେଉ , ଅରୁଣାଚଳ ପ୍ରଦେଶ ହେଉ , ମେଘାଳୟ ହେଉ , ମଣିପୁର ହେଉ , ନାଗାଲାଣ୍ଡ ହେଉ , ଆସାମ ହେଉ , ତ୍ରିପୁରା ହେଉ , ମିଜୋରାମ ହେଉ , ଉତ୍ତର-ପୂର୍ବାଂଚଳର ସମସ୍ତ ରାଜ୍ୟରେ ବହୁତଗୁଡ଼ିଏ କାର୍ଯ୍ୟ , ସ୍ୱାଧୀନତା ପରେ ବହୁତଗୁଡ଼ିଏ କାର୍ଯ୍ୟ ପ୍ରଥମ ଥର ହେଉଛି । ଉଡ଼ାଜାହାଜ ପ୍ରଥମ ଥର ପହଂଚିଛି । ରେଳ ସଂଯୋଗ ପ୍ରଥମ ଥର ପହଂଚିଛି । କେତେକ ସ୍ଥାନରେ ବିଜୁଳି ମଧ୍ୟ ପ୍ରଥମ ଥର ପହଂଚିଛି ।


    ପ୍ରଶସ୍ତ ଜାତୀୟ ରାଜପଥମାନ ନିର୍ମାଣ କରାଯାଉଛି , ଗାଁଗୁଡ଼ିକରେ ସଡ଼କ ମଧ୍ୟ ନିର୍ମାଣ କରାଯାଉଛି । ନଦୀଗୁଡ଼ିକରେ ବଡ଼-ବଡ଼ ସେତୁ ନିର୍ମାଣ କରାଯାଉଛି । ଡିଜିଟାଲ ଇଣ୍ଡିଆର ବିସ୍ତାର ହେଉଛି । ‘ ସମସ୍ତଙ୍କ ସହିତ ସମସ୍ତଙ୍କର ବିକାଶ ’ ର ମନ୍ତ୍ର ଉପରେ ଚାଲୁ ରହିଥିବା ଆମର ସରକାର କ୍ଷେତ୍ରୀୟ ଅସନ୍ତୁଳନ , ତାହାକୁ ଦୂର କରିବା ଏବଂ ପୂର୍ବୋତ୍ତର ଏବଂ ପୂର୍ବ ଭାରତକୁ ଦେଶର ବିକାଶ ଗାଥାର ଇଂଜିନ କରିବା ପାଇଁ ସଂପୂର୍ଣ୍ଣ ଉତ୍ସାହର ସହିତ ପରିଶ୍ରମ କରୁଛନ୍ତି , ଆମେ ଏହା କରିବା ପାଇଁ ହେଉଛୁ ପ୍ରତିବଦ୍ଧ ।


    ଏହି ଦୃଷ୍ଟିଭଙ୍ଗୀ ମାଧ୍ୟମରେ ସିକ୍କିମକୁ ନିଜର ବିମାନବନ୍ଦର ଦେବାର କାର୍ଯ୍ୟ ଆମେ ଦ୍ରୁତ ଗତିରେ କଲୁ । ପ୍ରତିବନ୍ଧକଗୁଡ଼ିକୁ ଦୂର କଲୁ ଏବଂ ଆଜି ଆପଣଙ୍କର ସ୍ୱପ୍ନ ପୂରଣ ହୋଇଛି । ନହେଲେ ଆପଣ ମଧ୍ୟ ଭଲ ଭାବେ ଜାଣିଛନ୍ତି ପାଖାପାଖି 6 ଦଶକ ପୂର୍ବେ ଏଠାରୁ ଗୋଟିଏ ଛୋଟିଆ ଜାହାଜ ଉଡ଼ିଥିଲା । ତା ’ ପରେ ଛଅ ଦଶକ ପର୍ଯ୍ୟନ୍ତ ଆପଣମାନଙ୍କୁ ବିମାନବନ୍ଦର ପାଇଁ ଅପେକ୍ଷା ହିଁ ଅପେକ୍ଷା କରିବାକୁ ପଡ଼ିଲା ।


    ସାଥୀଗଣ , କେବଳ ସିକ୍କିମ ହିଁ ନୁହେଁ , ଅରୁଣାଚଳ ପ୍ରଦେଶ ସମେତ ଦେଶର ଅନେକ ରାଜ୍ୟରେ ନୂଆ ବିମାନ ବନ୍ଦର ନିର୍ମାଣ କରାଯାଇଛି । ଯେପରି କି ଆରମ୍ଭରୁ ମୁଁ କହିଲି କି ଆଜି ଆମର 100ଟି ବିମାନ ବନ୍ଦର , ଶହେଟି ବିମାନବନ୍ଦର କାର୍ଯ୍ୟକ୍ଷମ ହୋଇ ଯାଇଛି । ଆଉ ଆପଣମାନେ ଏହା ଜାଣି ଆଶ୍ଚର୍ଯ୍ୟ ହେବେ , ଏଥି ମଧ୍ୟରୁ ପଇଁତିରିଶଟି ବିମାନବନ୍ଦର , 35ଟି ବିମାନବନ୍ଦର ବିଗତ ଚାରି ବର୍ଷରେ ନିର୍ମିତ ହୋଇଛି ।


    ସ୍ୱାଧୀନତା ପରଠାରୁ 2014 ପର୍ଯ୍ୟନ୍ତ , ଦ୍ରୁତ ଗତିରେ କାର୍ଯ୍ୟ ହେବାର ଅର୍ଥ କ ’ ଣ ହୋଇଥାଏ ? ଚର୍ତୁଦିଗରେ କାମ ହେଉଥିବାର ଅର୍ଥ କ ’ ଣ ହୋଇପାରେ ? ଏହି ଏକ ଉଦାହରଣରୁ ଆପଣ ବୁଝି ପାରିବେ । ସ୍ୱାଧୀନତା ପରଠାରୁ 2014 ପର୍ଯ୍ୟନ୍ତ ଅର୍ଥାତ ସତଷଠି ବର୍ଷ , 67 ବର୍ଷରେ 65 ବିମାନବନ୍ଦର ରହିଥିଲା , ପଂଚଷଠି । ସତଷଠି ବର୍ଷରେ ପଂଚଷଠି ବିମାନବନ୍ଦର ରହିଥିଲା , ଅର୍ଥାତ ହାରାହାରି ଗୋଟିଏ ବର୍ଷରେ ଗୋଟିଏ ବିମାନବନ୍ଦର । ଏ କଥାକୁ ଆପଣମାନେ ବୁଝି ପାରୁଛନ୍ତି ତ ? ମୋ କଥା ଆପଣମାନେ ବୁଝି ପାରୁଛନ୍ତି ? ଗୋଟିଏ ବର୍ଷରେ ଗୋଟିଏ ବିମାନବନ୍ଦର । ଏହା ଥିଲା ସେମାନଙ୍କର ଗତି , ଏହା ଥିଲା ସେମାନଙ୍କର ଚିନ୍ତାଧାରା । ବିଗତ ଚାରି ବର୍ଷରେ ଗୋଟିଏ ବର୍ଷ ମଧ୍ୟରେ 9ଟି ବିମାନବନ୍ଦର ଉଡ଼ାଣ ପାଇଁ ପ୍ରସ୍ତୁତ ହୋଇଛନ୍ତି । 9 ଗୁଣ ଗତିରେ ଅର୍ଥାତ ଏହି କାମ ପୂରଣ କରିବାର ଥାଆନ୍ତା ତ ବୋଧହୁଏ ସେମାନେ ଆହୁରି 40 ବର୍ଷ ଲଗାଇ ଦେଇ ଥାଆନ୍ତେ , ଯାହାକୁ ଆମେ ଚାରି ବର୍ଷରେ କରି ଦେଖାଇ ଦେଇଛୁ ।


    ଭାଇ ଓ ଭଉଣୀମାନେ , ଆଜି ଭାରତ ଘରୋଇ ବିମାନ କ୍ଷେତ୍ରରେ ଦୁନିଆର ତୃତୀୟ ସବୁଠାରୁ ବଡ଼ ବଜାର ପାଲଟି ଯାଇଛି , ଦୁନିଆର ତୃତୀୟ । ଭାରତରେ ବିମାନସେବା ପ୍ରଦାନ କରୁଥିବା କମ୍ପାନୀଗୁଡ଼ିକ ନିକଟରେ ବିମାନ ସଂଖ୍ୟା କମ ହୋଇଯାଇଛି । ନୂତନ ବିମାନ ପାଇଁ ବରାଦ ଦିଆଯାଉଛି । ଆପଣମାନଙ୍କୁ ଆଉ ଗୋଟିଏ ପରିସଂଖ୍ୟାନ ମୁଁ ଦେଉଛି , ତାହା ମଧ୍ୟ ଆପଣମାନଙ୍କୁ ଟିକେ ଆଶ୍ଚର୍ଯ୍ୟ ଲାଗିବ । ସ୍ୱାଧୀନତାର 70 ବର୍ଷ ମଧ୍ୟରେ ଦେଶରେ ପାଖାପାଖି 400 ଉଡ଼ାଜାହାଜ ସେବା ଯୋଗାଉ ଥିଲେ , 400 ଉଡ଼ାଜାହାଜ । 70 ବର୍ଷରେ 400 ଉଡ଼ାଜାହାଜ । ଏବେ ବିମାନ ସେବା ପ୍ରଦାନକାରୀ କମ୍ପାନୀଗୁଡ଼ିକ ଏହି ଗୋଟିଏ ବର୍ଷରେ 1000 ନୂତନ ଉଡ଼ାଜାହାଜର ବରାଦ ଦେଇଛନ୍ତି । 70 ବର୍ଷରେ 400 ଏବଂ ଗୋଟିଏ ବର୍ଷରେ 1000ଟି ନୂତନ ଉଡ଼ାଜାହାଜ । ଆପଣମାନେ କଳ୍ପନା କରି ପାରୁଥିବେ । ଆଉ ଏଥିରୁ ଜଣା ପଡ଼ୁଛି ମୋର ଯେଉଁ ସ୍ୱପ୍ନ ରହିଛି , ହୱାଇ ଚପଲ ପିନ୍ଧୁଥିବା ସାଧାରଣ ବ୍ୟକ୍ତିଙ୍କୁ ବିମାନ ଯାତ୍ରା କରାଇବାର ଆମର ସ୍ୱପ୍ନ କେତେ ଦ୍ରୁତ ଗତିରେ ପୂରଣ ହେଉଛି ।


    ଭାଇ ଓ ଭଉଣୀମାନେ , ଆପଣଙ୍କର ନିଜସ୍ୱ ବିମାନବନ୍ଦର ନିର୍ମାଣ ହେବା ଦ୍ୱାରା ଆପଣମାନଙ୍କୁ ସମସ୍ତଙ୍କୁ ଦେଶର ଅନ୍ୟ ଅଂଚଳଗୁଡ଼ିକୁ ଯିବା ଆସିବା କରିବାରେ ସୁବିଧା ହିଁ ତ ମିଳିବ , ଆପଣମାନଙ୍କର ଆୟ ମଧ୍ୟ ବଢ଼ିବ , ରୋଜଗାର ମଧ୍ୟ ବଢ଼ିବ । ସିକ୍କିମ ତ ଏମିତିରେ ମଧ୍ୟ ଦେଶୀ - ବିଦେଶୀ ପର୍ଯ୍ୟଟକମାନଙ୍କର ଗୋଟିଏ ପ୍ରିୟ ସ୍ଥାନ ରହି ଆସିଛି । ଏଠାକାର ଜନସଂଖ୍ୟାରୁ ଅଧିକ ପର୍ଯ୍ୟଟକ ଏଠାକୁ ଆସନ୍ତି । ମୋତେ ଅବଗତ କରାଯାଇଛି କି ବିମାନ ବନ୍ଦର ନ ଥିବା ସତ୍ତ୍ୱେ ରାଜ୍ୟର ମୋଟ ଜନସଂଖ୍ୟାର ଦେଢ଼ ଗୁଣ ପର୍ଯ୍ୟଟକ ଏଠାକୁ ଆସନ୍ତି ।


    ଏବେ ଏହି ବିମାନ ବନ୍ଦର ହୋଇଯିବା ପରେ ପର୍ଯ୍ୟଟକମାନଙ୍କର ସଂଖ୍ୟା ଏତିକିରେ ସୀମିତ ରହିବ ନାହିଁ , ମାନି ନିଅନ୍ତୁ । ଏହି ଦୀପାବଳୀରେ ହିଁ ଦେଖିବାକୁ ମିଳିବ , ଏହି ଦୁର୍ଗାପୂଜାରେ ହିଁ ଦେଖିବାକୁ ମିଳିବ ଯେ କେଉଁଭଳି ଏଠାରେ ପର୍ଯ୍ୟଟକମାନଙ୍କର ମେଳା ଲାଗିବାକୁ ଯାଉଛି ।


    ବିମାନ ବନ୍ଦର ସିକ୍କିମର ଯୁବକମାନଙ୍କ ପାଇଁ ରୋଜଗାରର ନୂତନ ଦ୍ୱାର ଭାବେ ପ୍ରମାଣିତ ହେବାକୁ ଯାଉଛି । ଆଉ ଏହି କାରଣରୁ ଏଠାରେ ହୋଟେଲ , ମୋଟେଲ , ଗେଷ୍ଟ ହାଉସ , କ୍ୟାମ୍ପିଙ୍ଗ ସାଇଟସ ବା ଶିବିର ସ୍ଥଳ, ହୋମ ଷ୍ଟେ ’, ପର୍ଯ୍ୟଟକ , ଗାଇଡ଼ , ରେସ୍ତୁରାଁ କେତେ କ ’ ଣ । ଆଉ ପର୍ଯ୍ୟଟନ ହେଉଛି ଏଭଳି , ଗରିବରୁ ଗରିବ ଲୋକ ମଧ୍ୟ ରୋଜଗାର କରୁଛି , ସିଂଗ-ଚଣା ବିକିଲାବାଲା ମଧ୍ୟ ରୋଜଗାର କରିବ , ଫୁଲଗଛ ବିକିଲାବାଲା ମଧ୍ୟ ରୋଜଗାର କରିବ , ଅଟୋ ରିକ୍ସା ବାଲା ମଧ୍ୟ ରୋଜଗାର କରିବ , ଗେଷ୍ଟ ହାଉସ ବାଲା ମଧ୍ୟ ରୋଜଗାର କରିବ ଏବଂ ଚା ’ ବିକାଳି ମଧ୍ୟ ରୋଜଗାର କରିବ ।


    ସାଥୀଗଣ , ପରିବହନ ଏବଂ ପର୍ଯ୍ୟଟନକୁ ସରକାର ପରିବର୍ତ୍ତନର ସାଧନ କରିଛନ୍ତି । ଆସ୍ଥା ସହିତ ଜଡ଼ିତ ସ୍ଥାନ ହେଉ , ଆଧ୍ୟାତ୍ମ ସହିତ ଜଡ଼ିତ ସ୍ଥଳ ହେଉ , ଆଦିବାସୀଙ୍କ ପରିଚିତ କ୍ଷେତ୍ର ହେଉ , ଏ ସମସ୍ତ କ୍ଷେତ୍ରଗୁଡ଼ିକ ଉପରେ ବିଶେଷ ଭାବେ ଧ୍ୟାନ ଦିଆଯାଉଛି । ଏଠାରେ ଶ୍ରଦ୍ଧାଳୁମାନଙ୍କ ପାଇଁ , ପର୍ଯ୍ୟଟକମାନଙ୍କ ପାଇଁ ସୁବିଧାମାନ ପ୍ରସ୍ତୁତ କରାଯାଉଛି । ଏହି କ୍ଷେତ୍ରରେ ତ , ସବୁଠାରୁ ଉଚ୍ଚତା ବିଶିଷ୍ଟ କାଞ୍ଚନଜଙ୍ଘା ମଧ୍ୟ ରହିଛି ଆଉ ଏଠାରେ ନାଥୁଲା ମାର୍ଗ ମଧ୍ୟ ରହିଛି । ଯାହାକୁ ଆମ ସରକାର ହିଁ କୈଳାସ ମାନସରୋବର ଯାତ୍ରା ପାଇଁ ଖୋଲିଛନ୍ତି ।


    ଏଠାରେ ଶ୍ରଦ୍ଧାଳୁମାନଙ୍କ ପାଇଁ ସୁବିଧାଗୁଡ଼ିକର ନିର୍ମାଣ କରିବା ପାଇଁ 40 କୋଟିରୁ ଅଧିକ ଅର୍ଥ ମଞ୍ଜୁର କରାଯାଇଛି । ଏଠାକାର ପର୍ଯ୍ୟାବରଣକୁ ସୁରକ୍ଷିତ ରଖିବା ପାଇଁ ସିକ୍କିମକୁ ସବୁଜ ସୁନ୍ଦର ରଖିବା ପାଇଁ ମଧ୍ୟ ରାଜ୍ୟ ସରକାରଙ୍କ ସହିତ ମିଳିମିଶି ଅନେକ ପ୍ରୟାସ କରାଯାଉଛି ।


    କେନ୍ଦ୍ର ସରକାର ଜାତୀୟ ନଦୀ ସଂରକ୍ଷଣ ଯୋଜନା ମାଧ୍ୟମରେ 350 କୋଟିରୁ ଅଧିକ ରାଶି ମଞ୍ଜୁର କରିଛନ୍ତି । ଏହା ମାଧ୍ୟମରେ ଯେଉଁ 9ଟି ପ୍ରକଳ୍ପକୁ ମଞ୍ଜୁରି ମିଳିଛି , ଆଉ ସେଗୁଡ଼ିକ ମଧ୍ୟରୁ 8ଟି ଗ୍ୟାଙ୍ଗଟକ ଏବଂ ସିଙ୍ଗଟମ ପାଇଁ ଅଛି । ପ୍ରାୟ ଦେଢ଼ ଶହ କୋଟି ଟଙ୍କାର ପ୍ରକଳ୍ପ ରାନୀଚୁ ନଦୀକୁ ପ୍ରଦୂଷିତ ହେବାରୁ ବଂଚାଇବା ପାଇଁ ରହିଛି । ଏହା ବ୍ୟତୀତ ପର୍ଯ୍ୟାବରଣକୁ ବଂଚାଇବା ପାଇଁ ସଂପୂର୍ଣ୍ଣ ଉତ୍ତର-ପୂର୍ବ ପାଇଁ ପ୍ରାୟ ଶହେ ପଚିଶ କୋଟି ଟଙ୍କାର ମଞ୍ଜୁରି ଦିଆଯାଇ ସାରିଛି ଯେଉଁଥିରେ 50 କୋଟିରୁ ଅଧିକ ଅନୁଦାନ ଦିଆଯାଇ ସାରିଛି ।


    ସାଥୀଗଣ , ପର୍ଯ୍ୟାବରଣ , ପରିବହନ ଏବଂ ପର୍ଯ୍ୟଟନ , ଏମାନଙ୍କର ନିଜ ନିଜ ମଧ୍ୟରେ ଗଭୀର ସମ୍ପର୍କ ରହିଛି । ଏଥିପାଇଁ ସିକ୍କିମ ନିମନ୍ତେ କେବଳ ଆକାଶ ପଥରେ ସଂଯୋଗ ଉପରେ ହିଁ ଗୁରୁତ୍ୱ ଦିଆ ଯାଉନାହିଁ , ଅନ୍ୟାନ୍ୟ ସାଧନଗୁଡ଼ିକୁ ମଧ୍ୟ ସୁଦୃଢ଼ କରାଯାଉଛି । ପାଖାପାଖି 1500 କୋଟି ଟଙ୍କାରୁ ଅଧିକ ଜାତୀୟ ରାଜପଥ ପ୍ରକଳ୍ପ ଉପରେ ମଧ୍ୟ ଏଠାରେ କାର୍ଯ୍ୟ ଚାଲୁ ରହିଛି । ଏହା ବ୍ୟତୀତ ପାଖାପାଖି 250 କୋଟି ଟଙ୍କାର ବ୍ୟୟରେ ଛୋଟ-ଛୋଟ ସଡ଼କଗୁଡ଼ିକୁ ନିର୍ମାଣ କରାଯାଉଛି , ପ୍ରଶସ୍ତ କରାଯାଉଛି ।


    ସଡ଼କ ସହିତ ସିକ୍କିମରେ ରେଲୱେକୁ ମଧ୍ୟ ସୁଦୃଢ଼ କରାଯାଉଛି । ଗ୍ୟାଙ୍ଗଟକକୁ ବ୍ରଡଗେଜ ଦ୍ୱାରା ଯୋଡ଼ିବାର କାର୍ଯ୍ୟ ଦ୍ରୁତ ଗତିରେ ଚାଲୁ ରହିଛି ।


    ସିକ୍କିମରେ ବିଜୁଳି ବ୍ୟବସ୍ଥା ସୁଧାରିବା ପାଇଁ ସରବରାହ ଲାଇନକୁ ଠିକ କରିବା ପାଇଁ 1500କୋଟିରୁ ଅଧିକ ଟଙ୍କାର ସହାୟତା ରାଜ୍ୟକୁ ଦିଆଯାଇଛି । ମୋତେ ଅବଗତ କରାଯାଇଛି କି ଏ ’ ବର୍ଷ ଡିସେମ୍ବର ମାସ ମଧ୍ୟରେ ଏହି କାର୍ଯ୍ୟ ସମ୍ପୂର୍ଣ୍ଣ କରିବାର ପ୍ରୟାସ କରାଯାଉଛି ।


    ଏହା ବ୍ୟତୀତ ବିଜୁଳି ଉତ୍ପାଦନ ବିଷୟରେ ମଧ୍ୟ ସିକ୍କିମକୁ ଦେଶର ଅଗ୍ରଣୀ ରାଜ୍ୟମାନଙ୍କ ମଧ୍ୟରେ ଠିଆ କରାଇବା ଦିଗରେ ଆମେ ଆଗକୁ ବଢ଼ୁଛୁ । ପ୍ରାୟ 14 ହଜାର କୋଟି ଟଙ୍କା ବ୍ୟୟରେ 6ଟି ଜଳ ବିଦ୍ୟୁତ ପ୍ରକଳ୍ପ ଉପରେ କାର୍ଯ୍ୟ ଚାଲୁ ରହିଛି ।


    ଭାଇ ଓ ଭଉଣୀମାନେ , ମୁଁ ଆପଣମାନଙ୍କୁ ସମସ୍ତଙ୍କୁ ସିକ୍କିମବାସୀଙ୍କୁ , ଏଠାକାର ସରକାରଙ୍କୁ ଆଉ ବିଶେଷ କରି ଏଠାକାର କୃଷକମାନଙ୍କୁ ସାଧୁବାଦ ଦେଉଛି ଯେ ଆପଣ ଜୈବିକ କୃଷିକୁ ନେଇ ଦେଶ ଆଗରେ ଉଦାହରଣ ହୋଇ ସମ୍ମୁଖକୁ ଆସିଛନ୍ତି । ସିକ୍କିମ ହେଉଛି ଶତ ପ୍ରତିଶତ ଜୈବିକ କୃଷି ହେବାରେ ପ୍ରଥମ ରାଜ୍ୟ ।


    ଜୈବିକ କୃଷିକୁ ସମଗ୍ର ଦେଶରେ ପ୍ରୋତ୍ସାହନ ଦେବା ପାଇଁ ସରକାର ଅନେକ ପ୍ରୟାସ କରୁଛନ୍ତି । ଏଥିପାଇଁ ପରମ୍ପରାଗତ କୃଷି ବିକାଶ ଯୋଜନା ମାଧ୍ୟମରେ କାର୍ଯ୍ୟ କରାଯାଉଛି । ନା କେବଳ ଜୈବିକ କୃଷିକୁ ପ୍ରୋତ୍ସାହନ ଦିଆଯାଉଛି , ବରଂ ସେଥିପାଇଁ ମୂଲ୍ୟ ଯୁକ୍ତ ଏବଂ ବଜାରର ବ୍ୟବସ୍ଥା ମଧ୍ୟ କରାଯାଉଛି । ଆଉ ଏ ଯେଉଁ ବିମାନ ବନ୍ଦର , ଆଜି ତ ଆପଣମାନଙ୍କ ପାଇଁ ଯାତ୍ରା ଆରମ୍ଭ କରାଯାଇଛି , କିନ୍ତୁ ସେହି ଦିନ ବେଶୀ ଦୂର ନୁହେଁ ଯେତେବେଳେ ଏଠାରୁ ଫଳ , ଫୁଲ କିଛି ଘଣ୍ଟାର ସମୟ ମଧ୍ୟରେ ଦିଲ୍ଲୀର ବଜାରରେ ପହଂଚି ଯିବ , ସେହି ଦିନ ଦୂରରେ ନାହିଁ ।


    ହିନ୍ଦୁସ୍ଥାନରେ ଅନେକ ଭଗବାନ ଥିବେ ଯାହାଙ୍କର ଚରଣରେ ଏବେ ସିକ୍କିମର କୃଷକମାନେ ଯେଉଁ ଫୁଲ ପ୍ରସ୍ତୁତ କରିଛନ୍ତି ସେଗୁଡ଼ିକ ପହଂଚିବାକୁ ଯାଉଛି । ଉତ୍ତର-ପୂର୍ବାଂଚଳ ରାଜ୍ୟମାନଙ୍କରେ ସରକାର ‘ ଉତ୍ତର-ପୂର୍ବାଂଚଳ ପାଇଁ ଜୈବିକ ମୂଲ୍ୟ ମିଶନ ’ ନାମରେ ଏକ ବିଶେଷ ଯୋଜନା ମଧ୍ୟ କାର୍ଯ୍ୟକାରୀ କରାଇଛନ୍ତି । ଏଥିପାଇଁ ପ୍ରାୟ 400 କୋଟି ଟଙ୍କାର ବ୍ୟବସ୍ଥା କରାଯାଇଛି ।


    ସାଥୀଗଣ , ଜୈବିକ ଉତ୍ପାଦନ ନା କେବଳ ଆମର ପର୍ଯ୍ୟାବରଣ ପାଇଁ , ଆମ ମାଟି ପାଇଁ ହେଉଛି ସୁରକ୍ଷିତ , ବରଂ ଆମକୁ ରୋଗ ବେମାରୀରୁ ମଧ୍ୟ ଦୂରେଇ ରଖିଥାଏ । ଦେଶବାସୀଙ୍କର ସ୍ୱାସ୍ଥ୍ୟ ହେଉଛି ସରକାରଙ୍କ ପାଇଁ ସବୁଠାରୁ ବଡ଼ ପ୍ରାଥମିକତା । ଆଉ ମୋତେ କାଲି ମୁଖ୍ୟମନ୍ତ୍ରୀ ମହାଶୟ କହୁଥିଲେ କି ଏଠାରେ ବିଗତ ଦଶ ବର୍ଷ ମଧ୍ୟରେ ଏହି ଜୈବିକ କୃଷିର ସଫଳତାର ଏକ ସିଧାସଳଖ ପରିଣାମ ଦେଖା ଦେଇଛି , ଏଠାରେ ଲୋକଙ୍କ ଆୟୁଷ ବୃଦ୍ଧି ହେଉଛି । ପୁର୍ବ ଅପେକ୍ଷା ଦୁନିଆରେ ବିଗତ ଦଶ ବର୍ଷ ମଧ୍ୟରେ ଜୀବନ ବଂଚିବାର ବୟସ ସୀମା ଦ୍ରୁତ ଗତିରେ ବୃଦ୍ଧି ପାଉଛି ଆଉ ସେଥିରେ ମଧ୍ୟ ପୁରୁଷଙ୍କଠାରୁ ଅଧିକ ମହିଳାମାନଙ୍କର ବୃଦ୍ଧି ପାଉଛି ।


    ମୋର ବିଶ୍ୱାସ ରହିଛି କି ଦେଶର ଲୋକମାନେ ମଧ୍ୟ ଏହି ରାସାୟନିକ ସାରରୁ ମୁକ୍ତି ପାଇ କେମିତି ଜୀବନ ଭଲ ଭାବେ ଜୀଇଁ ହେବ , ତାହା ନିଶ୍ଚୟ ସିକ୍କିମଠାରୁ ଶିଖିବେ , ଜାଣିବେ ।


    ମୋର ଜ୍ଞାତସାରରେ ରହିଛି କି ‘ ସ୍ୱଚ୍ଛତା ହିଁ ସେବା ’ ର ଆନ୍ଦୋଳନକୁ ସିକ୍କିମବାସୀ ଏକ ପ୍ରକାରରେ ଆପଣେଇ ନେଇଛନ୍ତି , ବହୁତ ଆଗକୁ ବଢ଼ାଇଛନ୍ତି । ଆପଣମାନଙ୍କର ସମସ୍ତଙ୍କର ପ୍ରୟାସ , ଆପଣଙ୍କର ସଚେତନତା କାରଣରୁ ସିକ୍କିମ 2016ରେ ସର୍ବ ପ୍ରଥମେ ସିକ୍କିମକୁ ଖୋଲାଶୌଚ ମୁକ୍ତ ଘୋଷିତ କରିଥିଲେ । ଖୋଲାରେ ଶୌଚ ମୁକ୍ତ । ଏତିକି ହିଁ ନୁହେଁ , ପ୍ଲାଷ୍ଟିକ ଆବର୍ଜନାରୁ ମୁକ୍ତି ପାଇଁ ମଧ୍ୟ ଆପଣମାନେ ବହୁତ ପ୍ରଶଂସନୀୟ କାମ କରିଛନ୍ତି ।


    ଭାଇ ଓ ଭଉଣୀମାନେ , ଯେପରି ମୁଁ ଆଗରୁ କହିଛି , କାଲି ଦେଶରେ ଆୟୁଷ୍ମାନ ଭାରତ ଭାବେ ଦୁନିଆର ସବୁଠାରୁ ବଡ଼ ସ୍ୱାସ୍ଥ୍ୟ ସୁରକ୍ଷା ବୀମା ଯୋଜନା , ଏହାର ଶୁଭାରମ୍ଭ ହୋଇଛି । ଆଉ ସିକ୍କିମ ମଧ୍ୟ ଏହା ସହିତ ଯୋଡ଼ି ହୋଇଛି । ଆଉ ଏହି କାରଣରୁ ସିକ୍କିମର ଗରିବ ପରିବାରଙ୍କୁ ପ୍ରତିବର୍ଷ 5 ଲକ୍ଷ ଟଙ୍କା ପର୍ଯ୍ୟନ୍ତ ରୋଗ , ଜଟିଳ ରୋଗ ପାଇଁ ଖର୍ଚ୍ଚ ଏବେ ସରକାରଙ୍କ ତରଫରୁ ଦିଆଯିବ । ଆଉ ଏଠାକାର ନାଗରିକ ହିନ୍ଦୁସ୍ଥାନର କୌଣସି ମଧ୍ୟ କୋଣକୁ ଯାଆନ୍ତୁ , ତାଙ୍କୁ ସେଠାରେ ହାସ୍ପାତାଳର ଆବଶ୍ୟକତା ପଡ଼େ ତ ସେଠାରେ ମଧ୍ୟ ସେ ଅର୍ଥ ସହାୟତା ଦିଆଯିବ । ରୋଗୀଣା ବ୍ୟକ୍ତି ଯେଉଁଠାକୁ ମଧ୍ୟ ଯିବେ , ଏ ଯେଉଁ ଆୟୁଷ୍ମାନ ଭାରତର ସୁରକ୍ଷା କବଚ ରହିଛି , ଏହା ତାଙ୍କ ସାଙ୍ଗରେ-ସାଙ୍ଗରେ ସାଥୀ ହୋଇ ଚାଲିବ ।


    ସାଥୀଗଣ , ବିଗତ ଚାରି ବର୍ଷ ମଧ୍ୟରେ ସାଧାରଣ ଜନତାଙ୍କ ଜୀବନର ମାନଦଣ୍ଡକୁ ଉପରକୁ ଉଠାଇବା ପାଇଁ ଅନେକ ପ୍ରକାରର ଯୋଜନାମାନ କେନ୍ଦ୍ର ସରକାର ଚଲାଉଛନ୍ତି , ଯାହାର ଲାଭ ସିକ୍କିମକୁ ମିଳୁଛି । ଜନ-ଧନ ଯୋଜନା ଯୋଗୁଁ ଏଠାକାର ପ୍ରାୟ ଏକ ଲକ୍ଷ ଲୋକଙ୍କର ବ୍ୟାଙ୍କ ଖାତା ଖୋଲାଯାଇଛି । ପ୍ରାୟ 80 ହଜାର ଭାଇ ଭଉଣୀଙ୍କୁ ମାସିକ କେବଳ ଏକ ଟଙ୍କାରେ ଏବଂ ପ୍ରତିଦିନ 90 ପଇସାରେ ସୁରକ୍ଷା ବୀମା ଯୋଜନାଗୁଡିକ ସହିତ ଯୋଡ଼ା ଯାଇଛି ।


    ଉଜ୍ଜ୍ୱଳା ଯୋଜନା ମାଧ୍ୟମରେ ପ୍ରାୟ 38 ହଜାର ଗରିବ ପରିବାରଙ୍କୁ ରୋଷେଇ ଘର ପର୍ଯ୍ୟନ୍ତ ମାଗଣାରେ ଗ୍ୟାସ ସଂଯୋଗ ପହଂଚା ଯାଇଛି ।


    ସାଥୀଗଣ , ପୂର୍ବ ଭାରତ , ପୂର୍ବୋତ୍ତରର ଜୀବନକୁ ସରଳ କରିବାରେ , ଏଠାକାର କଷ୍ଟକର ପରିସ୍ଥିତିକୁ ସରଳ କରିବା ପାଇଁ , ସହଜରେ ସହାବସ୍ଥାନ ସୁନିଶ୍ଚିତ କରିବା ପାଇଁ ଏନଡିଏ ସରକାର ପ୍ରତିବଦ୍ଧତାର ସହିତ ଆଗକୁ ବଢ଼ୁଛନ୍ତି । ଆମେ ଏହି କ୍ଷେତ୍ରକୁ ବିକାଶ ପାଇଁ ନୂତନ ଯୁଗ ସହିତ ଯୋଡ଼ିବାକୁ ଚାହୁଁଛୁ । ନିଉ ଇଣ୍ଡିଆର ନୂତନ ଧ୍ଵଜାବାହକ କରିବାକୁ ଚାହୁଁଛୁ ।


    ଏହି ବିମାନବନ୍ଦର ଯୋଗୁଁ ଏଠାରେ ଅନେକ ସୁବିଧା ବିକଶିତ ହେବ , ଯାହା ସିକ୍କିମକୁ ବିକାଶର ନୂତନ ଶିଖରରେ ପହଂଚାଇବ । ଆପଣମାନଙ୍କୁ ସମସ୍ତଙ୍କୁ ନିଜର ପ୍ରଥମ ବିମାନ ବନ୍ଦର ପାଇଁ ମୁଁ ପୁଣି ଥରେ ହୃଦୟର ସହିତ ଶୁଭେଚ୍ଛା ଜଣାଇବାକୁ ଚାହୁଁଛି ।


    ମୁଖ୍ୟମନ୍ତ୍ରୀ ମହାଶୟ ବହୁତଗୁଡ଼ିଏ ବିଷୟରେ ଉଲ୍ଲେଖ କରିଛନ୍ତି , ଏ ସମସ୍ତ ବିଷୟଗୁଡ଼ିକରେ ତାଙ୍କ ସହିତ ମୋର ବ୍ୟକ୍ତିଗତ ଆଲୋଚନା ହୋଇଥାଏ । ଆଉ ଏଥିପାଇଁ ତାହାକୁ ସାର୍ବଜନିକ ଭାବେ ଭିନ୍ନ ଭିନ୍ନ ଭାବେ ମୋର ଜଣାଇବାର ଆବଶ୍ୟକତା ନାହିଁ । କିନ୍ତୁ ମୁଁ ଆପଣମାନଙ୍କୁ ବିଶ୍ୱାସ ଦେଉଛି ଏହି ଦେଶକୁ ନୂତନ ଶିଖରକୁ ନେଇ ଯିବାର ଅଛି , ସିକ୍କିମକୁ ମଧ୍ୟ ଆଗକୁ ବଢ଼ିବାର ଅଛି , ସିକ୍କିମର ପ୍ରତ୍ୟେକ ସମାଜକୁ , ପ୍ରତ୍ୟେକ ବ୍ୟକ୍ତିଙ୍କୁ , ପ୍ରତ୍ୟେକ ଯୁବକଙ୍କୁ , ତାଙ୍କର ସ୍ୱପ୍ନକୁ ପୂରଣ କରିବା ପାଇଁ ଅନେକ ପ୍ରକାରର ଚେଷ୍ଟା କରାଯିବ ।


    ଏହି ବିଶ୍ୱାସର ସହିତ ମୁଁ ପୁଣି ଥରେ ଆପଣ ସମସ୍ତଙ୍କୁ ବହୁତ - ବହୁତ ଶୁଭକାମନା , ବହୁତ - ବହୁତ ଶୁଭେଚ୍ଛା ଜଣାଉଛି ।


    ଧନ୍ୟବାଦ ।


    **********

    
    
    (Release ID: 1547226) Visitor Counter : 2