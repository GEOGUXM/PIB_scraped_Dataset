      ଇଲେକ୍ଟ୍ରୋନିକ୍ସ ଓ ସୂଚନା ପ୍ରଯୁକ୍ତି ମନ୍ତ୍ରଣାଳୟ

      ସି-ଡିଏସି ଇନଫର୍ମେସନ ମିଡିଆ ସର୍ଭରର ଶୁଭାରମ୍ଭ କଲେ ଶ୍ରୀଯୁକ୍ତ ଆଲୁୱାଲିଆ
      Posted On: 18 SEP 2018 6:13PM by PIB Bhubaneshwar


    ଉତ୍ତମ ପ୍ରଶାସନ ପାଇଁ କେନ୍ଦ୍ର ଇଲେକ୍ଟ୍ରାନିକ୍ସ ଏବଂ ସୂଚନା ପ୍ରଯୁକ୍ତି ରାଷ୍ଟ୍ର ମନ୍ତ୍ରୀ ଏସ.ଏସ. ଆଲୁୱାଲିଆ ସି-ଡିଏସି ଇନଫର୍ମେସନ୍ ମିଡିଆ ସର୍ଭର ( CIMS )ର ଶୁଭାରମ୍ଭ କରିଛନ୍ତି ।


    ଆବଶ୍ୟକ ସ୍ଥଳରେ ଅଡିଓ , ଭିଡିଓ (ଦୃଶ୍ୟ , ଶ୍ରାବ୍ୟ) ଉପଲବ୍ଧ କରାଇବା ପାଇଁ ଏକ ନୂତନ କମ୍ପ୍ୟୁଟର ଆପ୍ଲିକେସନ ସି-ଡାକ୍ ଇନଫର୍ମେସନ ମିଡିଆ ସର୍ଭର । ଏହା କମ୍ ଖର୍ଚ୍ଚରେ ନିର୍ମିତ ଶକ୍ତିଶାଳୀ ତଥା ମଲ୍ଟି କୋର୍ ପ୍ରୋସେସର୍ ସହ ଏକ ସିଙ୍ଗଲ ବୋର୍ଡ କମ୍ପ୍ୟୁଟର । ଏହା ସ୍ୱତନ୍ତ୍ର ଭାବେ କୌଣସି ଇଣ୍ଟରନେଟ ସର୍ଭିସ ପ୍ରୋଭାଇଡର କିମ୍ବା ଡାଟା କନେକ୍ସନ ଆବଶ୍ୟକ କରେ ନାହିଁ । ଏଥିରେ ବାର୍ତ୍ତା , ଚିତ୍ର , ଭିଡିଓ ଷ୍ଟ୍ରିମିଂ , ଇ-ବ୍ରୋସ୍ୟୁର ଦେଖିବା କିମ୍ବା ଡାଉନଲୋଡ୍ କରିବାର ସୁବିଧା ଉପଲବ୍ଧ ହୋଇଥାଏ ।


    ଏହି ଅବସରରେ ଶ୍ରୀ ଆଲୁୱାଲିଆ କହିଲେ ଯେ , ଆମ ସରକାର ଦେଶର ପ୍ରତ୍ୟେକ ନାଗରିକଙ୍କୁ ଉତ୍ତମ ପ୍ରଶାସନ ଯୋଗାଇଦେବାକୁ ପ୍ରତିବଦ୍ଧ । ସେଥିପାଇଁ ବିଭିନ୍ନ ସରକାରୀ ଯୋଜନା , ଯଥା ; ପ୍ରଧାନମନ୍ତ୍ରୀ ଜନଧନ ଯୋଜନା , ପ୍ରଧାନମନ୍ତ୍ରୀ ମୁଦ୍ରା ଯୋଜନା , ପ୍ରଧାନମନ୍ତ୍ରୀ ଜୀବନଜ୍ୟୋତି ବୀମା ଯୋଜନା , ଅଟଳ ପେନସନ୍ ଯୋଜନା , ପ୍ରଧାନମନ୍ତ୍ରୀ ଆବାସ ଯୋଜନା , ପ୍ରଧାନମନ୍ତ୍ରୀ ଫସଲ ବୀମା ଯୋଜନା , ମେକ୍ ଇନ୍ ଇଣ୍ଡିଆ , ସ୍ୱଚ୍ଛ ଭାରତ ଅଭିଯାନ , ସଏଲ ହେଲଥ କାର୍ଡ ସ୍କିମ୍ , ଡିଜିଟାଲ ଇଣ୍ଡିଆ , ସ୍କିଲ୍ ଇଣ୍ଡିଆ ପୋଗ୍ରାମ , ବେଟୀ ବଚାଓ ବେଟୀ ପଢ଼ାଓ ଯୋଜନା , ଦୀନଦୟାଲ ଉପାଧ୍ୟାୟ ଗ୍ରାମଜ୍ୟୋତି ଯୋଜନା , ଅଟଳ ମିସନ୍ ଫର ରିଜୁଭେନେସନ ଆଣ୍ଡ ଅର୍ବାନ ଟ୍ରାନ୍ସର୍ଫେମସନ୍ (ଅମୃତ) , ୱାନ ରାଙ୍କ ୱାନ୍ ପେନସନ୍ ସ୍କିମ୍ ଆଦି ସମ୍ପର୍କରେ ସମସ୍ତ ତଥ୍ୟ ଇଲେକ୍ଟ୍ରୋନିକ୍ ଏବଂ ମୋବାଇଲ ପ୍ଲାଟଫର୍ମରେ ଉପଲବ୍ଧ ହୋଇପାରିବ ।


    ସି-ଡାକର ଡିରେକ୍ଟର ଜେନେରାଲ ଡକ୍ଟର ହେମନ୍ତ ଦରବାରୀ କହିଥିଲେ ଯେ , ସିଆଇଏମଏସ୍ ପ୍ରସ୍ତୁତ କରିବା ଅତ୍ୟନ୍ତ ସହଜ ଏବଂ ବିଭିନ୍ନ କ୍ଷେତ୍ରର ଏହା ସମ୍ଭବ । ଯେପରିକି ସଂସଦ (ଆଜି ରାଜ୍ୟସଭା , ସଦସ୍ୟଙ୍କ ବିବରଣୀ) , ଶିକ୍ଷାନୁଷ୍ଠାନ (ଇ-ବୁକ୍ , ସମୟସାରଣୀ , ଦିନର ସମ୍ବାଦ , ବିଜ୍ଞପ୍ତି) , ରେଲୱେ (ଟ୍ରେନ ଯାତାୟାତ ବିବରଣୀ , ଷ୍ଟେସନ ମ୍ୟାପ୍) , ହସିପିଟାଲ (ଡ୍ୟୁଟିରେ ଥିବା ଡାକ୍ତର , ରୋଗୀଙ୍କ ତଥ୍ୟ) ଇତ୍ୟାଦି । ଯେ କେହି ଏକ ସ୍ମାର୍ଟ ଡିଭାଇସକୁ ୱାଇଫାଇ ଜରିଆରେ ମାଗଣାରେ ଏହି ତଥ୍ୟ ପାଇପାରିବ । ଇଣ୍ଟରନେଟ ଜରିଆରେ ୱେବ ପେଜ୍ ଉପଲବ୍ଧ କରାଇପାରିବ । ଏପରିକି ଭିଡିଓ ଫାଇଲ ମଧ୍ୟ ୱେବପେଜରେ ଅନ୍ୟାନ୍ୟ ତଥ୍ୟ ମଧ୍ୟରେ ସ୍ଥାନ ପାଇପାରିଥାଏ ।


    ******************

    
    
    (Release ID: 1546854) Visitor Counter : 4