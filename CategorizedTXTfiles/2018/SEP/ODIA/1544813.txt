      ଅର୍ଥ ମନ୍ତ୍ରଣାଳୟ

      ଅଗଷ୍ଟ 2018 ପାଇଁ ଜିଏସଟି ରାଜସ୍ୱ ଆଦାୟ 94 ହଜାର କୋଟି ଟଙ୍କାରେ ପହଁଚିଲା
      Posted On: 01 SEP 2018 2:21PM by PIB Bhubaneshwar


    ଅଗଷ୍ଟ 2018 ପାଇଁ ଜିଏସଟି ରାଜସ୍ୱ ସଂଗ୍ରହ 93 , 960 କୋଟି ଟଙ୍କାରେ ପହଁଚିଛି । ଏଥିମଧ୍ୟରେ ସିଜିଏସଟି ପରିମାଣ 15 , 303 କୋଟି , ଏସଜିଏସଟି 21 , 154 କୋଟି ଏବଂ ଆଇଜିଏସିଟି 49 , 876 କୋଟି (ଆମଦାନୀ ଉପରେ ଆଦାୟ ହୋଇଥିବା 26 , 512 କୋଟି) ଏବଂ ସେସ 7 , 628 କୋଟି (ଆମଦାନୀ ଉପରେ ସଂଗୃହିତ 849 କୋଟି) । 31 ଅଗଷ୍ଟ 2018 ସୁଦ୍ଧା ଜୁଲାଇ ମାସ ପାଇଁ ଦାଖଲ କରାଯାଇଥିବା ମୋଟ ଜିଏସଟିଆର 3 B ସଂଖ୍ୟା 64 ଲକ୍ଷ ରହିଛି । ଏହା 31 ଜୁଲାଇ , 2018 ସୁଦ୍ଧା ଜୁନ ମାସ ପାଇଁ ଦାଖଲ କରାଯାଇଥିବା ରିଟର୍ଣ୍ଣ ତୁଳନାରେ ସାମାନ୍ୟ ଅଧିକ । କେରଳ ରାଜ୍ୟ ପାଇଁ ଜୁଲାଇ , 2018ର ରିଟର୍ଣ୍ଣ ଦାଖଲ କରିବା ପାଇଁ ଶେଷ ତାରିଖକୁ 5 ଅକ୍ଟୋବର , 2018କୁ ସମ୍ପ୍ରସାରିତ କରାଯାଇଥିଲା ।


    ଅଗଷ୍ଟ , 2018 ମାସ ପାଇଁ 12 ହଜାର କୋଟି ଟଙ୍କାର ଅସ୍ଥାୟୀ ପରିଶୋଧ ପରେ ସିଜିଏସଟି ବାବଦରେ କେନ୍ଦ୍ର ସରକାରଙ୍କ ରାଜସ୍ୱ ସଂଗ୍ରହ 36 , 963 କୋଟି ଏବଂ ଏସଜିଏସଟି ବାବଦରେ ରାଜ୍ୟ ସରକାରଙ୍କ ରାଜସ୍ୱ ଆଦାୟ 41 , 136 କୋଟି ଟଙ୍କାରେ ପହଁଚିଛି । ଜୁନ-ଜୁଲାଇ 2018ର ଦ୍ୱିମାସିକ ଅବଧି ଲାଗି କ୍ଷତିପୂରଣ ଆକାରରେ ରାଜ୍ୟଗୁଡ଼ିକୁ 14 , 930 କୋଟି ଟଙ୍କା ଜାରି କରାଯାଇଛି ।


    ଅଗଷ୍ଟ 2018ରେ ରାଜସ୍ୱ ସଂଗ୍ରହ ପରିମାଣ 93 , 960 କୋଟି ଟଙ୍କାରେ ପହଁଚିଛି ଯାହା ଜୁଲାଇ , 2018ର ରାଜସ୍ୱ ସଂଗ୍ରହ ପରିମାଣ 96 , 483 ଏବଂ ଜୁନ , 2018ର ରାଜସ୍ୱ ସଂଗ୍ରହର ପରିମାଣ 95 , 610 କୋଟି ତୁଳନାରେ ସାମାନ୍ୟ କମ ।


    ଜିଏସଟି ପରିଷଦ ଦ୍ୱାରା କେତେକ ବସ୍ତୁ ଉପରେ ଟିକସ ଦର ହ୍ରାସ କରାଯାଇଥିଲା । ଏ ସମ୍ପର୍କରେ 21 ଜୁଲାଇରେ ଅନୁଷ୍ଠିତ ପରିଷଦର ବୈଠକରେ ନିଷ୍ପତି ନିଆଯାଇଥିଲା । ମାତ୍ର ହ୍ରାସ ପାଇଥିବା ଟିକସ ଦରର ବିଜ୍ଞପ୍ତି 27 ଜୁଲାଇ , 2018 ଠାରୁ ଲାଗୁ ହୋଇଥିଲା । ଏହି କାରଣରୁ ଉପରୋକ୍ତ ବସ୍ତଗୁଡ଼ିକର ବିକ୍ରି ସ୍ଥଗିତ ରଖାଯାଇଥିଲା । ସମ୍ଭବତଃ ସେହି କାରଣରୁ ଟିକସ ରାଜସ୍ୱ ଆଦାୟରେ ଏପରି ହ୍ରାସ ଦେଖାଦେଇଛି । ହ୍ରାସ ପାଇଥିବା ଟିକସ ଦରର ଲାଭ ଉପଭୋକ୍ତାଙ୍କ ନିକଟକୁ ପହଁଚାଇବା ପାଇଁ କିଛି ସମୟ ଲାଗିଥିବା କାରଣରୁ ଉପଭୋକ୍ତାମାନେ ହୁଏତ ’ ଲାଭ ଆଶାରେ ସେହିସବୁ ସାମଗ୍ରୀର କ୍ରୟକୁ ସ୍ଥଗିତ ରଖିଥିଲେ । ଏହି ମାସର ଶେଷ ଦିନଗୁଡ଼ିକରେ ହ୍ରାସ ପାଇଥିବା ଟିକସର ପ୍ରଭାବ ଅନୁଭୂତ ହୋଇଥିବା କାରଣରୁ ପରବର୍ତ୍ତୀ ମାସ ଠାରୁ ଟିକସ ହ୍ରାସର ବାସ୍ତବ ପରିଣାମ ଅନୁଧ୍ୟାନ କରାଯିବା ସମ୍ଭବ ହୋଇପାରିବ ।


    ଏପରିକି ପରୋକ୍ଷ ଟିକସ ସଂଗ୍ରହ ଅତୀତର ଧାରା ଦର୍ଶାଉଛି ଯେ ଜୁଲାଇରେ ଟିକସ ସଂଗ୍ରହ ମୋଟ ବାର୍ଷିକ ସଂଗ୍ରହର 8.2% ହୋଇଥିବା ବେଳେ ଅଗଷ୍ଟ ସଂଗ୍ରହ ଏହା ତୁଳନାରେ ସାମାନ୍ୟ କମ 7.7% ହୋଇଥାଏ । ଏହା ମଧ୍ୟ ଜୁଲାଇ ତୁଳନାରେ ଅଗଷ୍ଟ ମାସରେ କମ ଟିକସ ସଂଗ୍ରହର ଏକ କାରଣ ହୋଇପାରେ ।


    *******************

    
    
    (Release ID: 1544813) Visitor Counter : 3