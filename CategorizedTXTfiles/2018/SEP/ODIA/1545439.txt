      ସଂସଦୀୟ ବ୍ୟାପାର ମନ୍ତ୍ରଣାଳୟ

      ଜବାହର ନବୋଦୟ ବିଦ୍ୟାଳୟ ପାଇଁ 21ତମ ଜାତୀୟ ସଂସଦ ପ୍ରତିଯୋଗିତା: 2017-18ର ପୁରସ୍କାର ବଣ୍ଟନ ଉତ୍ସବ
      Posted On: 07 SEP 2018 9:20PM by PIB Bhubaneshwar


    ସଂସଦୀୟ ବ୍ୟାପାର ମନ୍ତ୍ରଣାଳୟ ଦ୍ୱାରା ଜବାହର ନବୋଦୟ ବିଦ୍ୟାଳୟରେ ଅନୁଷ୍ଠିତ 21ତମ ଜାତୀୟ ଯୁବ ସଂସଦ ପ୍ରତିଯୋଗିତାର ପୁରସ୍କାର ବିତରଣ ସମାରୋହ ଶୁକ୍ରବାର ଅନୁଷ୍ଠିତ ହୋଇଯାଇଛି ।


    ବିଗତ 21 ବର୍ଷ ଧରି ସଂସଦୀୟ ବ୍ୟାପାର ମନ୍ତ୍ରଣାଳୟ ଦେଶବ୍ୟାପୀ ଜବାହର ନବୋଦୟ ବିଦ୍ୟାଳୟଗୁଡ଼ିକରେ ଜାତୀୟ ଯୁବ ସଂସଦ ପ୍ରତିଯୋଗିତା ଆୟୋଜନ କରି ଆସୁଛି । ଚଳିତ ଥର ଦେଶବ୍ୟାପୀ 8ଟି ନବୋଦୟ ବିଦ୍ୟାଳୟ ସମିତି ରିଜିଅନର 64ଟି ବିଦ୍ୟାଳୟରେ ପ୍ରତିଯୋଗିତା ଆୟୋଜନ କରାଯାଇଥିଲା ।


    ପୁରସ୍କାର ବିତରଣ ସମାରୋହରେ ଉଦବୋଧନ ଦେଇ ସଂସଦୀୟ ବ୍ୟାପାର ସଚିବ ଏସ.ଏନ. ତ୍ରିପାଠୀ କହିଥିଲେ ଯେ , ଯୁବ ସଂସଦ ଯୋଜନାରେ ଛାତ୍ରଛାତ୍ରୀଙ୍କୁ ସଂସଦର ବିଭିନ୍ନ ପରିଚାଳନା ପ୍ରକ୍ରିୟା , ଆଲୋଚନା , ନେତୃତ୍ୱ ଦକ୍ଷତା ବୃଦ୍ଧି , ଆତ୍ମଶୃଙ୍ଖଳା , ସୁସ୍ଥ ପ୍ରତିଦ୍ୱନ୍ଦ୍ୱିତାରେ ଭିନ୍ନ ମତ , ବତ୍କୃତା ପ୍ରଦାନର ଦକ୍ଷତା ବୃଦ୍ଧି ଏବଂ ଗଣତାନ୍ତ୍ରିକ ଜୀବନର ଅନ୍ୟାନ୍ୟ ପ୍ରକ୍ରିୟା ଅବଗତ କରାଇବା ମୁଖ୍ୟ ଲକ୍ଷ୍ୟ ।


    ପ୍ରତିଯୋଗିତାରେ ପ୍ରଥମ ହୋଇଥିବା ବିହାର କାଇମୁରର ଜବାହର ନବୋଦୟ ବିଦ୍ୟାଳୟର ଛାତ୍ରଛାତ୍ରୀଙ୍କୁ ରନିଙ୍ଗ ପାର୍ଲିଆମେଣ୍ଟାରି ସିଲ୍ଡ ଓ ଟ୍ରଫି ପ୍ରଦାନ କରାଯାଇଥିଲା ।


    ନିମ୍ନଲିଖିତ 7ଟି ବିଦ୍ୟାଳୟକୁ ମେରିଟ ଟ୍ରଫି ପ୍ରଦାନ କରାଯାଇଥିଲା:


    1. ଜବାହର ନବୋଦୟ ବିଦ୍ୟାଳୟ , ସୋଲାନ , ହିମାଚଳ ପ୍ରଦେଶ (ଚଣ୍ଡିଗଡ ରିଜନ)


    2. ଜବାହର ନବୋଦୟ ବିଦ୍ୟାଳୟ , ଅଉରିୟା , ଉତ୍ତର ପ୍ରଦେଶ (ଲକ୍ଷ୍ନୌ ରିଜନ)


    3. ଜବାହର ନବୋଦୟ ବିଦ୍ୟାଳୟ , ଢେମାଜୀ , ଆସାମ (ସିଲଂ ରିଜନ)


    4. ଜବାହର ନବୋଦୟ ବିଦ୍ୟାଳୟ , ସାଙ୍ଗଲି , ମହାରାଷ୍ଟ୍ର (ପୁନେ ରିଜନ)


    5. ଜବାହର ନବୋଦୟ ବିଦ୍ୟାଳୟ , ପଥନମଥିଟ୍ଟା , କେରଳ(ହାଇଦ୍ରାବାଦ ରିଜନ)


    6. ଜବାହର ନବୋଦୟ ବିଦ୍ୟାଳୟ , ବୁଦୱା , ବନ୍ସୱାରା 1 , ଜୟପୁର ରିଜନ)


    7. ଜବାହର ନବୋଦୟ ବିଦ୍ୟାଳୟ , ବିଦିଶା , ମଧ୍ୟ ପ୍ରଦେଶ(ଭୋପାଳ ରିଜନ)


    ଉତ୍ସବରେ ଅନ୍ୟମାନଙ୍କ ମଧ୍ୟରେ ଲୋକସଭା ସାଂସଦ ମିନାକ୍ଷୀ ଲେଖି , ନବୋଦୟ ବିଦ୍ୟାଳୟ ସମିତି କମିସନର ବିଶ୍ୱଜିତ କୁମାର ସିଂହ , ସଂସଦୀୟ ବ୍ୟାପାର ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ , ନବୋଦୟ ବିଦ୍ୟାଳୟ ଅଧ୍ୟକ୍ଷ , ଶିକ୍ଷକ , ଛାତ୍ରଛାତ୍ରୀ ଏବଂ ଅଭିଭାବକମାନେ ଉପସ୍ଥିତ ଥିଲେ ।


    *****************

    
    
    (Release ID: 1545439) Visitor Counter : 3