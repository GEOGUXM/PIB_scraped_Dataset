      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ସାକ୍ଷାତ କଲେ ଦେଶର ବିଭିନ୍ନ ସ୍ଥାନର ଆଶାକର୍ମୀ
      Posted On: 20 SEP 2018 5:19PM by PIB Bhubaneshwar


    ଦେଶର ପ୍ରାୟ 90 ଜଣ ଆଶାକର୍ମୀ ଆଜି (ଗୁରୁବାର) ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ସାକ୍ଷାତ କରିଛନ୍ତି । ଆଶାକର୍ମୀଙ୍କ ପାରିଶ୍ରମିକ ବୃଦ୍ଧି ସହ ସେମାନଙ୍କ ପାଇଁ ବୀମା କବଚ ଘୋଷଣା କରାଯାଇଥିବାରୁ ସେମାନେ ଖୁସି ବ୍ୟକ୍ତ କରି ପ୍ରଧାନମନ୍ତ୍ରୀଙ୍କୁ ଶୁଭେଚ୍ଛା ଜଣାଇଥିଲେ ।


    ପ୍ରଧାନମନ୍ତ୍ରୀ କିଛିଦିନ ତଳେ ଦେଶର ଆଶା କର୍ମୀ ଏବଂ ଅଙ୍ଗନବାଡି କର୍ମୀମାନଙ୍କ ସହିତ ଭିଡିଓ କନଫରେନସିଂ ଜରିଆରେ ତାଙ୍କର ମତ ବିନିମୟ ବିଷୟକୁ ସ୍ମରଣ କରିଥିଲେ । ସେହିଦିନ ଆଶା କର୍ମୀମାନଙ୍କର ଅନୁଭୂତିଗୁଡିକୁ ପ୍ରଶଂସା କରିଥିଲେ ଏବଂ କହିଥିଲେ ଯେ ସେଗୁଡିକ ଅନ୍ୟମାନଙ୍କ ପାଇଁ ଉଦାହରଣ ହେବ ।


    ଆଜି , ଆଶା କର୍ମୀମାନେ ସଠିକ ସମୟରେ ସଠିକ କାର୍ଯ୍ୟକ୍ରମ ଜରିଆରେ ସେମାନେ କିଭଳି ଭାବେ ଗରିବ ମା ’ ଓ ଶିଶୁମାନଙ୍କ ଜୀବନ ରକ୍ଷା କରୁଛନ୍ତି ସେମାନଙ୍କ ଅନୁଭୂତିକୁ ବିସ୍ତୃତ ଭାବେ ବର୍ଣ୍ଣନା କରିଥିଲେ ।


    ପ୍ରଧାନମନ୍ତ୍ରୀ ଆଶା କର୍ମୀମାନଙ୍କର ଦକ୍ଷତା ଏବଂ ନିଷ୍ଠାପରତାକୁ ଭୂରି ଭୂରି ପ୍ରଶଂସା କରିଥିଲେ । କାଲାଜରର ମୂଳତ୍ପାଟନ ଦିଗରେ ସେମାନଙ୍କ କାର୍ଯ୍ୟକୁ ବିଲ୍ ଏବଂ ମିଲିଣ୍ଡା ଗେଟ୍ସ ପ୍ରଶଂସା କରିଥିବା ବିଷୟରେ ସେ ସ୍ମରଣ କରିଥିଲେ ।


    ଗ୍ରାମାଂଚଳ ଜୀବନଶୈଳୀରେ ଗୁଣାତ୍ମକ ମାନ ବୃଦ୍ଧି କ୍ଷେତ୍ରରେ ସରକାରୀ ପ୍ରତିଷ୍ଠାନଗୁଡିକୁ ସହଯୋଗ କରି ସେମାନଙ୍କ କାର୍ଯ୍ୟ ନିଷ୍ଠା ଏବଂ କୁଶଳତାର ଯୋଗଦାନ କରିବା ପାଇଁ ସେ ଉତ୍ସାହିତ କରିଥିଲେ । ସରକାରୀ ଯୋଜନାଗୁଡିକ କିଭଳି ଗରିବ ଲୋକମାନଙ୍କୁ ସଶକ୍ତ କରିବା ସହିତ ଦାରିଦ୍ର୍ୟର ମୁକାବିଲା ଦିଗରେ କାର୍ଯ୍ୟ କରୁଛି ସେ ବିଷୟରେ ପ୍ରଧାନମନ୍ତ୍ରୀ କହିଥିଲେ ।


    କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା ମଧ୍ୟ ଏହି ଶୁଭେଚ୍ଛାମୂଳକ ମତବିନିମୟ ଅବସରରେ ଉପସ୍ଥିତ ଥିଲେ ।


    **********

    
    
    (Release ID: 1546827) Visitor Counter : 4