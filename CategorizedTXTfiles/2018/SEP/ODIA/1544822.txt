      ଯୋଗାଯୋଗ ଓ ସୂଚନା ପ୍ରଯୁକ୍ତି ସେବା ମନ୍ତ୍ରଣାଳୟ

      ଆଇସିଟି, ଆଓଟି ଏବଂ ପ୍ରତିରକ୍ଷା ପ୍ରଯୁକ୍ତିରେ ଷ୍ଟାର୍ଟ ଅପକୁ ପ୍ରୋତ୍ସାହିତ କରିବାକୁ ଆଇଟିଆଇ ଲିମିଟେଡ ହେଲା ସହଯୋଗୀ
      • ଷ୍ଟାର୍ଟଅପ୍ ନୂତନ ଭାବନାକୁ ବଜାରଭିତ୍ତିକ ଉତ୍ପାଦ ଓ ସେବାରେ ପରିଣତ କରିବା ଉଚିତ: ମନୋଜ ସିହ୍ନା

      Posted On: 02 SEP 2018 3:50PM by PIB Bhubaneshwar

    ଆଇସିଟି-ଆଇଓଟି ଭିତ୍ତିକ ସଲ୍ୟୁସନର ନିର୍ମାତା ଓରିଜିନାଲ ଇକ୍ୱିପମେଣ୍ଟ ମ୍ୟାନୁଫାକଚରର୍ସ ଓ ପ୍ରମୁଖ ଷ୍ଟାର୍ଟଅପ୍ ଗୁଡ଼ିକ ସହ ଆଇଟିଆଇ ଲିମିଟେଡ ଏକ ବୁଝାମଣାରେ ସ୍ୱାକ୍ଷର କରିଛି । ଅତ୍ୟାଧୁନିକ ବେସାମରିକ ଓ ସାମରିକ ରାଡାର ସିଷ୍ଟମ , ଅତ୍ୟାଧୁନିକ ରାଉଟର ସିଷ୍ଟମ , ନେକ୍ସଟ ଜେନେରେସନ 5 G ଟେକ୍ନୋଲୋଜି ଉତ୍ପାଦ , ତଥ୍ୟ ସଂରକ୍ଷଣ , ନେଟୱର୍କିଂ ସଲ୍ୟୁସନ୍ସ , ଡିଜିଟାଲ ସିକ୍ୟୁରିଟି ସଲ୍ୟୁସନ , ଆଡଭାନ୍ସଡ ମିଟରିଂ ସଲ୍ୟୁସନ୍ସ ଏବଂ ୱାଇ-ଫାଇ ପ୍ରଡକ୍ଟସ ଓ ସଲ୍ୟୁସନ୍ସ ଆଦି ଏହା ମଧ୍ୟରେ ଅର୍ନ୍ତଭୁକ୍ତ ।


    ବୁଝାମଣାପତ୍ର ସ୍ୱାକ୍ଷର ଅବସରରେ କେନ୍ଦ୍ର ସଞ୍ଚାର ରାଷ୍ଟ୍ର ମନ୍ତ୍ରୀ (ସ୍ୱାଧୀନ ଦାୟିତ୍ୱ) , ରେଳ ରାଷ୍ଟ୍ର ମନ୍ତ୍ରୀ ମନୋଜ ସିହ୍ନା , ଦୂରସଞ୍ଚାର ବିଭାଗ ସଚିବ ତଥା ଟେଲିକମ୍ କମିସନ ଅରୁଣା ସୁନ୍ଦରରାଜନ ଉପସ୍ଥିତ ଥିଲେ । ବେଙ୍ଗାଲୁରୁରେ ଆଇଟିଆଇର ପ୍ରଥମ ସଂସ୍କରଣ ଦୁଇ ଦିନିଆ ଆଇସିଟି ଏବଂ ଆଇଓଟି ଷ୍ଟାର୍ଟଅପ୍ ଟେକ୍ ଏକ୍ସପୋରେ ଏହା ସ୍ୱାକ୍ଷରିତ ହୋଇଥିଲା ।


    ଟେକ୍ ଏକ୍ସପୋର ଉଦ୍ୟାପନୀ ଅବସରରେ ଶ୍ରୀ ସିହ୍ନା କହିଥିଲେ ଯେ , 20 ହଜାର ଷ୍ଟାର୍ଟଅପ୍ ସହ ଭାରତ ବିଶ୍ୱରେ ଦ୍ୱିତୀୟ ବୃହତ ଷ୍ଟାର୍ଟଅପ୍ ଇକୋ ସିଷ୍ଟମରେ ପରିଣତ ହୋଇଛି । ଆଇଟିଆଇ ଷ୍ଟାର୍ଟଅପକୁ ପ୍ରୋତ୍ସାହିତ କରୁଥିବା ଦେଖି ମୁଁ ଅତ୍ୟନ୍ତ ଖୁସି । ଏଭଳି ପ୍ରଦର୍ଶନୀ ନୂତନ ଚିନ୍ତାଧାରାକୁ ବଜାର ଭିତ୍ତିକ ଉତ୍ପାଦ ଓ ସେବାରେ ପରିଣତ କରିବା ଦିଗରେ ଷ୍ଟାର୍ଟଅପ୍ ଗୁଡ଼ିକ ପାଇଁ ଉତ୍ତମ ପ୍ଲାଟଫର୍ମ ହୋଇପାରିବ । ନୂତନ ବୁଝାମଣା ସ୍ୱାକ୍ଷର ଫଳରେ ଆଇଟିଆଇର ନିର୍ମାଣ ଦକ୍ଷତା ଷ୍ଟାର୍ଟଅପ୍ ଗୁଡ଼ିକୁ ସହାୟତା କରି ଏହାକୁ ନୂତନ ଦିଗ ଦେଇପାରିବ ।


    ଭାରତକୁ ଆମଦାନୀ ହେଉଥିବା କିମ୍ବା ସ୍ୱଦେଶୀ ଜ୍ଞାନକୌଶଳରେ ନିର୍ମିତ ଟେଲିକମ୍ ଯନ୍ତ୍ରାଂଶଗୁଡ଼ିକର ବାଧ୍ୟତାମୂଳକ ପରୀକ୍ଷା ପାଇଁ ବେଙ୍ଗାଲୁରୁସ୍ଥିତ ପ୍ଲାଣ୍ଟରେ ଏକ ଟେଷ୍ଟିଂ ଲ୍ୟାବ୍ ପ୍ରତିଷ୍ଠା ସକାଶେ ଆଇଟିଆଇ ଲିମିଟେଡ ନୂଆଦିଲ୍ଲୀର ଟେଲିକମ୍ୟୁନିକେସନ ଇଞ୍ଜିନିୟରିଂ ସେଣ୍ଟର ସହ ମଧ୍ୟ ଏକ ବୁଝାମଣା କରିଛି । ଟେଲିକମ୍ ଟେଷ୍ଟିଂ ଲ୍ୟାବ ଅଧୀନରେ ବିଭିନ୍ନ ଲ୍ୟାବ ପ୍ରତିଷ୍ଠା ପାଇଁ ମନ୍ତ୍ରୀ ଏହି ଅବସରରେ ଭୂମି ପୂଜନ କରିଥିଲେ ।


    ଦୂରସଞ୍ଚାର ବିଭାଗ ସଚିବ ତଥା ଟେଲିକମ୍ କମିସନ ଚେୟାରମ୍ୟାନ୍ ଶ୍ରୀମତୀ ଅରୁଣା ସୁନ୍ଦରରାଜନ ତାଙ୍କ ଉଦବୋଧନରେ କହିଥିଲେ ଯେ , ନ୍ୟାସନାଲ ଡିଜିଟାଲ କମ୍ୟୁନିକେସନ୍ସ ନୀତି-2018ର ଚିଠା ପ୍ରସ୍ତାବରେ ଡିଜିଟାଲ କମ୍ୟୁନିକେସନର ଯନ୍ତ୍ରାଂଶ ଘରୋଇ ଉଦ୍ୟୋଗରେ ନିର୍ମାଣ ସକାଶେ ଗୁରୁତ୍ୱ ଦିଆଯାଇଛି । ଏହି ଲକ୍ଷ୍ୟ ପୂରଣ ପାଇଁ ପର୍ଯ୍ୟାୟ କ୍ରମେ ଉଦ୍ୟମ କରିବା ସହ ଏଭଳି ଯନ୍ତ୍ରାଂଶ ଗୁଡ଼ିକୁ ଚିହ୍ନଟ କରିବା ହିଁ ଉଦ୍ଦେଶ୍ୟ । ସଞ୍ଚାର କ୍ଷେତ୍ରରେ ଭାରତୀୟ ଆଇପିଆର ସୃଷ୍ଟି କରିବାକୁ ଆଇଟିଆଇର ନୂତନ ନିର୍ମାଣ ପଦକ୍ଷେପ ଷ୍ଟାର୍ଟଅପ୍ ସହଯୋଗିତାରେ ଗୁରୁତ୍ୱ ଦେବା ଉଚିତ ।


    ଆଇଟିଆଇ ଲିମିଟେଡର ଅଧ୍ୟକ୍ଷ ତଥା ପରିଚାଳନା ନିର୍ଦ୍ଦେଶକ କେ. ଆଲାଜସେନ୍ ଟେକ୍ ଏକ୍ସପୋ-2018ରେ ସାମିଲ ହୋଇଥିବା ଅଂଶୀଦାରମାନଙ୍କୁ ଧନ୍ୟବାଦ ଅର୍ପଣ କରିଥିଲେ ଏବଂ ପାରସ୍ପରିକ ଫାଇଦା ପାଇଁ ଆଇଟିଆଇ ସହ ସେମାନଙ୍କ ସହଯୋଗିତାକୁ ସ୍ୱାଗତ କରିଥିଲେ । କାର୍ଯ୍ୟକ୍ରମରେ 500ରୁ ଅଧିକ ଷ୍ଟାର୍ଟଅପ୍ ଏବଂ ଟେକ୍ ଉଦ୍ୟୋଗୀ ଅଂଶ ଗ୍ରହଣ କରିଥିଲେ ।


    ************


    

    
    (Release ID: 1544822) Visitor Counter : 4