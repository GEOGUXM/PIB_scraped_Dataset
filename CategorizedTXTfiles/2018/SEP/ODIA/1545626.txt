      ଉପରାଷ୍ଟ୍ରପତିଙ୍କ ସଚିବାଳୟ

      ଆମେରିକାରେ ଭାରତୀୟ ସମୁଦାୟଙ୍କୁ ସମ୍ବୋଧନ କଲେ ଉପ ରାଷ୍ଟ୍ରପତି
      • ଅନନ୍ତ ସମୟ ପାଇଁ ପ୍ରଯୁଜ୍ୟ ଭାରତୀୟ ଦୃଷ୍ଟିକୋଣ ସମ୍ବନ୍ଧରେ ବିଶ୍ୱକୁ ଅବଗତ କରନ୍ତୁ

      Posted On: 10 SEP 2018 2:02PM by PIB Bhubaneshwar

    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଆମେରିକାରେ ବାସ କରୁଥିବା ଭାରତୀୟ ସମ୍ପ୍ରଦାୟଙ୍କୁ ଅନନ୍ତ ସମୟ ପାଇଁ ପ୍ରଯୁଜ୍ୟ ଭାରତୀୟ ଦୃଷ୍ଟିକୋଣ ସମ୍ବନ୍ଧରେ ସାରା ବିଶ୍ୱକୁ ଅବଗତ କରାଇବା ତଥା ବିଶ୍ୱର ଉନ୍ନତ ବିଚାର ଏବଂ ପରିପାଟୀକୁ ଭାରତ ଆଣିବା ପାଇଁ ଆବାହନ କରିଥିଲେ । ଶ୍ରୀ ନାଇଡୁ ଆମେରିକାର ଚିକାଗୋରେ ଐତିହାସିକ କଳା ପ୍ରତିଷ୍ଠାନରେ ଭାରତୀୟ ସମୁଦାୟର ଜନସାଧାରଣମାନଙ୍କୁ ସମ୍ବୋଧିତ କରୁଥିଲେ । ଏହା ହେଉଛି ସେହି ସ୍ଥାନ ଯେଉଁଠାରେ 1893ରେ ସ୍ୱାମୀ ବିବେକାନନ୍ଦ ପ୍ରଥମ ଥର ଭାଷଣ ପ୍ରଦାନ କରିଥିଲେ ।


    ଶ୍ରୀ ନାଇଡୁ କହିଥିଲେ ଯେ ବିଦେଶରେ ରହୁଥିବା ଭାରତୀୟ ନିଜ ଦେଶର ସାଂସ୍କୃତିକ ଏବଂ ଆଧ୍ୟାତ୍ମିକ ଦୂତ । ଭାରତ ଓ ଆମେରିକା ମଧ୍ୟରେ ମୈତ୍ରୀ ସମ୍ବନ୍ଧ ବ୍ୟକ୍ତିଗତ ସ୍ୱାଧୀନତା , ସ୍ୱତନ୍ତ୍ରତା , ଲୋକତନ୍ତ୍ର , ବହୁବାଦ , ବିଧିର ଶାସନ ଏବଂ ନ୍ୟାୟ ବ୍ୟବସ୍ଥାର ମୂଲ୍ୟବୋଧ ଉପରେ ଆଧାରିତ ।


    ସେ କହିଲେ ଯେ ଆମେରିକାରେ ବାସ କରୁଥିବା ଭାରତୀୟ ବିଶ୍ୱର ଯେକୌଣସି ଭାଗରେ ବାସ କରୁଥିବା ଭାରତୀୟ ଜନସାଧାରଣଙ୍କଠାରୁ ଅଧିକ ସଶକ୍ତ ଏବଂ ଜୀବନ୍ତ । ସେ କହିଲେ ଯେ ଚିକିତ୍ସା , ପ୍ରାଦ୍ୟୋଗିକୀ , କାରବାର ଏବଂ ଶିକ୍ଷା ସହିତ ବିଭିନ୍ନ କ୍ଷେତ୍ରରେ ଆପଣମାନଙ୍କ ଉତ୍କୃଷ୍ଟତା ଦେଶ ପାଇଁ ଗୌରବର ବିଷୟ ।


    ଉପ ରାଷ୍ଟ୍ରପତି କହିଲେ ଯେ ଭାରତ ସହିତ ଲଗାତର ସମ୍ପର୍କ ତଥା ଉନ୍ନତ ପରିପାଟୀ , ବିଶେଷଜ୍ଞତା ଏବଂ ପରାମର୍ଶକୁ ବାଣ୍ଟିବାର ପ୍ରକ୍ରିୟା ଆମ ଯୁବ ସମାଜଙ୍କୁ ଅଧିକ କୁଶଳ କରିବ ଯାହାକି ଅନ୍ତତଃ ସମଗ୍ର ବିକାଶରେ ଗୁରୁତ୍ୱପୂର୍ଣ୍ଣ ଯୋଗଦାନ ସାବ୍ୟସ୍ତ ହେବ ।


    ଶୀ ନାଇଡୁ କହିଲେ ଯେ ଭାରତ ଏକ ପରିବର୍ତ୍ତନ ସମୟ ଦେଇ ଗତିକରୁଛି । ପରିବର୍ତ୍ତନର ଏହି ପ୍ରକ୍ରିୟା ଅଦ୍ଭୁତପୂର୍ବ ଗତିରେ ଚାଲୁଛି । ସେ କହିଲେ ଯେ ସମଗ୍ର ବିକାଶ ଏବଂ ସୁଶାସନ ହେଉଛି ଏନେଇ ସବୁଠାରୁ ଗୁରୁତ୍ୱପୂର୍ଣ୍ଣ ବିଷୟ ଯାହାକି ଦେଶ ତଥା ଅର୍ଥବ୍ୟବସ୍ଥାକୁ ନୂତନ ଶକ୍ତି ପ୍ରଦାନ କରିବ । ଉପ ରାଷ୍ଟ୍ରପତି ଜନସାଧାରଣଙ୍କୁ ଏହି ବିକାଶ ଯାତ୍ରାର ଅଂଶବିଶେଷ ହେବା ପାଇଁ ଆହ୍ୱାନ ପ୍ରଦାନ କରିଥିଲେ ।


    **************

    
    
    (Release ID: 1545626) Visitor Counter : 1