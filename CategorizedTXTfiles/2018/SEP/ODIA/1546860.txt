      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବିପର୍ଯ୍ୟୟ ପରିଚାଳନାରେ ଜିଆଇଏସ ବ୍ୟବହାର ନେଇ ଏନଡିଏମ୍ଏର କର୍ମଶାଳା
      Posted On: 19 SEP 2018 6:28PM by PIB Bhubaneshwar


    ବିପର୍ଯ୍ୟୟ ପରିଚାଳନାରେ ଜିଆଇଏସ (ଜିଓଗ୍ରାଫିକ୍ ଇନଫର୍ମେସନ ସିଷ୍ଟମ)ର ବ୍ୟବହାର ନେଇ ଜାତୀୟ ବିପର୍ଯ୍ୟୟ ପରିଚାଳନା କର୍ତ୍ତୃପକ୍ଷ ( NDMA ) ପକ୍ଷରୁ ଦୁଇ ଦିନିଆ କର୍ମଶାଳା ଆୟୋଜିତ ହୋଇଛି । ବିପର୍ଯ୍ୟୟ ପରିଚାଳନାରେ ଜିଓ-ଇନଫର୍ମେସନ ଟୁଲର ବ୍ୟବହାର ନେଇ ପ୍ରଶିକ୍ଷଣ ପ୍ରଦାନ ଏହି କର୍ମଶାଳାର ମୁଖ୍ୟ ଉଦ୍ଦେଶ୍ୟ ।


    12ଟି ରାଜ୍ୟ , କେନ୍ଦ୍ରଶାସିତ ଅଞ୍ଚଳ ଏବଂ ନ୍ୟାସନାଲ ଡିଜାଷ୍ଟର ରେସପନ୍ସ ଫୋର୍ସର୍ ( NDRF )ର 19 ଜଣ ପ୍ରତିନିଧି ଏହି କର୍ମଶାଳାରେ ଯୋଗ ଦେଇଛନ୍ତି । ବିପର୍ଯ୍ୟୟ ପରିଚାଳନାରେ ୱେବ ଭିତ୍ତିକ ଜିଆଇଏସ ବ୍ୟବହାର କିପରି ଏକ ସମନ୍ୱିତ ପ୍ଲାଟଫର୍ମରେ ଦକ୍ଷ ଭାବେ ହୋଇପାରିବ ସେ ନେଇ ସମସ୍ତଙ୍କୁ ପ୍ରଶିକ୍ଷଣ ପ୍ରଦାନ କରାଯାଉଛି । ଏନଡିଏମ୍ଏ , ଇଣ୍ଡିଆନ ଇନଷ୍ଟିଚ୍ୟୁଟ ଅଫ ରିମୋଟ ସେନ୍ସିଂ ( IIRS ) , ନ୍ୟାସନାଲ ସ୍ପେସିଆଲ ଡାଟା ଇନଫ୍ରାଷ୍ଟ୍ରକଚର ( NSDI ) , ତେରି ୟୁନିଭର୍ସିଟି ଏବଂ ଇଏସଆରଆଇର ବିଶେଷଜ୍ଞମାନେ ଜିଓ-ଇନଫର୍ମେସନ ଟୁଲ୍ ବ୍ୟବହାର ବାବଦରେ ପ୍ରଶିକ୍ଷଣ ପ୍ରଦାନ କରୁଛନ୍ତି ।


    ଉଦଘାଟନୀ ପର୍ଯ୍ୟାୟରେ ଏନଡିଏମ୍ଏର ସଦସ୍ୟ ଡକ୍ଟର ଡି.ଏନ. ଶର୍ମା କହିଥିଲେ ଯେ , ବିପର୍ଯ୍ୟୟ କ୍ଷୟକ୍ଷତି ହ୍ରାସ କରିବା ଦିଗରେ କିପରି ଜିଓ-ଇନଫର୍ମେସନ ଟୁଲର ବ୍ୟବହାରକୁ ଗୁରୁତ୍ୱ ଦେଇଥିଲେ । ବିଭିନ୍ନ ପକ୍ଷ ଗୋଟିଏ ପ୍ଲାଟଫର୍ମରେ ଜିଆଇଏସ୍ ଡାଟାବେସ୍ ସମନ୍ୱିତ କରିବା ଦିଗରେ ଏହି କର୍ମଶାଳା ପ୍ରଥମ ପର୍ଯ୍ୟାୟ । ଯେକୌଣସି ପରିସ୍ଥିତିରେ ସମାନ ସୂଚନା ଆଧାରରେ ସ୍ଥିତିର ମୁକାବିଲା ଲାଗି କିପରି ଜିଓ ସ୍ପେସିଆଲର ବ୍ୟବହାର କରିବେ ସେ ସମ୍ପର୍କରେ କର୍ମଶାଳାରେ ଅବଗତ କରାଯାଉଛି ।


    ବିପର୍ଯ୍ୟୟ ପରିଚାଳନା ପରବର୍ତ୍ତୀ ପର୍ଯ୍ୟାୟରେ ଜିଓ ସ୍ପେସିଆଲ ଡାଟାକୁ ଗବେଷଣା ଇତ୍ୟାଦି କ୍ଷେତ୍ରରେ ବ୍ୟବହାର ଦିଗରେ ଏନଡିଏମ୍ଏ କାମ କରୁଛି । ଏହି ପ୍ରକ୍ରିୟା କେନ୍ଦ୍ର ସରକାର , ରାଜ୍ୟ ସରକାର , ସ୍ୱାୟତ୍ତ ସଂସ୍ଥା ଏବଂ ସିଭିଲ ସୋସାଇଟିଗୁଡ଼ିକୁ ଦକ୍ଷତାର ସହ ବିପର୍ଯ୍ୟୟର ମୁକାବିଲା ଦିଗରେ ସହାୟକ ହୋଇପାରିବ ।


    ****************

    
    
    (Release ID: 1546860) Visitor Counter : 3