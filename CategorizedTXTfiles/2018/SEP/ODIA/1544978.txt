      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      କଫି ହିତାଧିକାରୀଙ୍କ ପାଇଁ ପ୍ରାଦ୍ୟୋଗିକୀ ପଦକ୍ଷେପର ଶୁଭାରମ୍ଭ କଲେ ସୁରେଶ ପ୍ରଭୁ
      Posted On: 04 SEP 2018 3:58PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଆଜି ଏଠାରେ ଏକ କାର୍ଯ୍ୟକ୍ରମରେ କଫି ହିତାଧିକାରୀମାନଙ୍କ ପାଇଁ ଡିଜିଟାଲ ମୋବାଇଲ ବିସ୍ତାର ସେବା କଫି କନେକ୍ଟ-ଇଣ୍ଡିଆ କଫି ଫିଲ୍ଡ ଫୋର୍ସ ଆପ ଏବଂ “ କଫି କୃଷିଥାରଙ୍ଗା ” ର ଶୁଭାରମ୍ଭ କରିଛନ୍ତି ।


    ମୋବାଇଲ ଆପ କଫି କନେକ୍ଟକୁ ବଗିଚାରେ କାମ କରୁଥିବା ଶ୍ରମିକଙ୍କ କାମ ସହଜ କରିବା ଏବଂ ସେମାନଙ୍କର କାର୍ଯ୍ୟ କ୍ଷମତା ବଢ଼ାଇବା ପାଇଁ ବିକଶିତ କରାଯାଇଛି । କଫି କୃଷିଥାରଙ୍ଗା ସେବା ଆରମ୍ଭ କରିବା ଉଦ୍ଦେଶ୍ୟ ହେଉଛି ଉତ୍ପାଦନ , ଲାଭ , ବାତାବରଣ ଓ ନିରନ୍ତରତାକୁ ବୃଦ୍ଧି କରିବା ପାଇଁ ଉପଯୁକ୍ତ ସୂଚନା ତଥା ସେବା ପ୍ରଦାନ କରିବା । କଫି କୃଷିଥାରଙ୍ଗାର କର୍ଣ୍ଣାଟକ ରାଜ୍ୟର ଚିକମଗଲପୁର ଏବଂ ହାସଲ ଜିଲ୍ଲାର 30 , 000ରୁ ଅଧିକ କୃଷକମାନଙ୍କୁ ନେଇ ପ୍ରଥମ ବର୍ଷରେ ପ୍ରାଦ୍ୟୋଗିକୀ ପରୀକ୍ଷଣ ହୋଇଛି ଏବଂ କ୍ରମାଗତ ପ୍ରକ୍ରିୟାରେ ଏହାର ବିସ୍ତାର ବାକି କଫି ଉତ୍ପାଦକଙ୍କୁ ନେଇ ହେବ । ନାବାର୍ଡ ଏହି ପ୍ରାୟୋଗିକ ପରିଯୋଜନା ପାଇଁ ଆଂଶିକ ଆର୍ଥିକ ସହାୟତା ପ୍ରଦାନ କରିଛି ।


    ସୁରେଶ ପ୍ରଭୁ ଡାଟା ବିଶ୍ଳେଷଣ , ଆର୍ଟିଫିସିଆଲ ଇଂଟେଲିଜେନ୍ସ , ଆଇଓଟିଏସ ଏବଂ ବ୍ଲକଚେନ ଉପରେ ମଧ୍ୟ ପ୍ରାୟୋଗିକ ପରିଯୋଜନା ଆରମ୍ଭ କରିଛନ୍ତି ।


    ଭାରତରେ କଫି ଚାଷ 3.66 ଲକ୍ଷ କଫି ଚାଷୀଙ୍କ ଦ୍ୱାରା 4.54 ଲକ୍ଷ ହେକ୍ଟର ଜମିରେ କରାଯାଇଥାଏ । ଏହି ଚାଷ ମୁଖ୍ୟତଃ କର୍ଣ୍ଣାଟକ (54 ପ୍ରତିଶତ) , କେରଳ (19 ପ୍ରତିଶତ) ଏବଂ ତାମିଲନାଡୁରେ (8 ପ୍ରତିଶତ) ହୋଇଥାଏ । କଫି ଚାଷ ଆନ୍ଧ୍ର ପ୍ରଦେଶ , ଓଡିଶା ଏବଂ ପୁର୍ବୋତ୍ତର ରାଜ୍ୟମାନଙ୍କରେ ମଧ୍ୟ ହୋଇଥାଏ ।


    ଭାରତ ସରକାରଙ୍କ ଡିଜିଟାଲ ପଦକ୍ଷେପ ଅନୁରୂପ କଫି ବୋର୍ଡ କଫି କ୍ଷେତ୍ରରେ ପ୍ରାଦ୍ୟୋଗିକୀ ବିକାଶ ପାଇଁ ଅନେକ ମହତ୍ୱପୂର୍ଣ୍ଣ ଡିଜିଟାଲ ପଦକ୍ଷେପ ଆରମ୍ଭ କରିଛନ୍ତି । ଏହି ପଦକ୍ଷେପର ଉଦ୍ଦେଶ୍ୟ ହେଉଛି କଫି କ୍ଷେତ୍ର ସହିତ ଜଡିତ ସମସ୍ତ ହିତାଧିକାରୀଙ୍କୁ ଲାଭ ପହଂଚାଇବା ।


    **************


    

    
    (Release ID: 1544978) Visitor Counter : 2