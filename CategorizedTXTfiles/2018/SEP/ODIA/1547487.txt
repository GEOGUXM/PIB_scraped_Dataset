      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଭାରତରେ ଆୟୋଜିତ ହେବ ଆଇଏସଏର ପ୍ରଥମ ତଥା ଆଇଓଆରଏର ଦ୍ୱିତୀୟ ମନ୍ତ୍ରୀସ୍ତରୀୟ ବୈଠକ ଓ ଦ୍ୱିତୀୟ ରି-ଇନଭେଷ୍ଟ ଏକ୍ସପୋ
      • ଜାତିସଂଘର ମହାସଚିବ ଆଣ୍ଟୋନିଓ ଗୁଟେରେସଙ୍କ ଉପସ୍ଥିତିରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏକାସଙ୍ଗରେ ଆୟୋଜନର ଉଦଘାଟନ କରିବେ

      Posted On: 25 SEP 2018 6:43PM by PIB Bhubaneshwar

    ନୂତନ ଓ ଅକ୍ଷୟ ଉର୍ଜା ମନ୍ତ୍ରଣାଳୟ ଅକ୍ଟୋବର 2 ରୁ 5 ପର୍ଯ୍ୟନ୍ତ ନୂଆଦିଲ୍ଲୀଠାରେ ଆନ୍ତର୍ଜାତିକ ସୌର ଗଠବନ୍ଧନ ( IAS )ର ପ୍ରଥମ ବୈଠକ ତଥା ହିନ୍ଦ୍ ମହାସାଗର ତଟୀୟ କ୍ଷେତ୍ରୀୟ ସହଯୋଗ ସଂଘର ନବୀକରଣ ଉର୍ଜା ମନ୍ତ୍ରୀ ଏବଂ ବୈଶ୍ୱିକ ନବୀକରଣ ଉର୍ଜା ନିବେଶର ଦ୍ୱିତୀୟ ରି-ଇନଭେଷ୍ଟ ବୈଠକ ତଥା ଏକ୍ସପୋ 2018ର ଆୟୋଜନ କରିବ ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଅକ୍ଟୋବର 2ରୁ ନୂଆଦିଲ୍ଲୀରେ ଜାତିସଂଘର ମହାସଚିବ ଶ୍ରୀ ଆଣ୍ଟୋନିଓ ଗୁଟେରେସଙ୍କ ଉପସ୍ଥିତିରେ ଏକାସଙ୍ଗରେ ଏହି ତିନୋଟି ଆୟୋଜନର ଉଦଘାଟନ କରିବେ । ଏହି ବୈଠକର କାର୍ଯ୍ୟକାରୀ ଏବଂ ପ୍ରାଦ୍ୟୋଗିକୀ ସତ୍ରର ଆୟୋଜନ ଉତ୍ତର ପ୍ରଦେଶର ଗ୍ରେଟର ନୋଇଡାରେ କରାଯିବ । ଆନ୍ତର୍ଜାତିକ ସୌର ଗଠବନ୍ଧନର ଆରମ୍ଭ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଓ ଫ୍ରାନ୍ସର ତତକାଳୀନ ରାଷ୍ଟ୍ରପତି ଫ୍ରାଙ୍କୋଇସ ହୋଲାଣ୍ଡେ 2015 ନଭେମ୍ବର 30ରେ ପ୍ୟାରିସରେ କରିଥିଲେ ଯେତେବେଳେ କି ସେଠାରେ ପ୍ୟାରିସ ଜଳବାୟୁ ସମ୍ମିଳନୀ ଚାଲୁଥିଲା ।


    ଆନ୍ତର୍ଜାତିକ ସୌର ଗଠବନ୍ଧନର ପ୍ରଥମ ବୈଠକରେ ସୌର ଉର୍ଜା କ୍ଷେତ୍ରରେ ବୈଶ୍ୱିକ ସହଯୋଗ ବୃଦ୍ଧି କରିବା ଉପରେ ଗୁରୁତ୍ୱ ପ୍ରଦାନ କରାଯିବ । ଏପରି ପ୍ରୟାସ କରାଯିବ ଯେପରିକି ସୌର ଉର୍ଜା ସୁଲଭ ମୂଲ୍ୟରେ ଜନସାଧାରଣଙ୍କୁ ମିଳିପାରିବ । ବୈଠକରେ ସୌର ଉର୍ଜା ସହିତ ସମ୍ବନ୍ଧିତ ଆର୍ଥିକ , ପ୍ରଶାସନିକ ଏବଂ କ୍ରିୟାନ୍ୱୟନ ସମ୍ବନ୍ଧୀୟ ବିଷୟରେ ଗମ୍ଭୀରତାର ସହ ବିଚାର ବିମର୍ଷ କରାଯିବ । ଗଠବନ୍ଧନରେ ସାମିଲ ହେବା ପାଇଁ ସହମତି ପ୍ରକାଶ କରିଥିବା ଦେଶର ଶକ୍ତି ମନ୍ତ୍ରୀମାନଙ୍କୁ ଏହି ବୈଠକକୁ ଆମନ୍ତ୍ରିତ କରାଯିବ । ମନ୍ତ୍ରଣାଳୟ ଅନୁଯାୟୀ ଏପର୍ଯ୍ୟନ୍ତ 18ଟି ଦେଶର ମନ୍ତ୍ରୀସ୍ତରୀୟ ପ୍ରତିନିଧି ମଣ୍ଡଳୀ ବୈଠକରେ ସାମିଲ ହେବା ପାଇଁ ସହମତି ପତ୍ର ପଠାଇଛନ୍ତି । ଅନେକ ଅଂଶୀଦାର ସଙ୍ଗଠନ ଏବଂ ପର୍ଯ୍ୟବେକ୍ଷକ ମଧ୍ୟ ବୈଠକରେ ସମ୍ମିଳିତ ହେବେ ।


    ହିନ୍ଦ୍ ମହାସାଗର ତଟୀୟ କ୍ଷେତ୍ରୀୟ ସହଯୋଗ ସଂଘର ଗଠନ ହିନ୍ଦ୍ ମହାସାଗର କ୍ଷେତ୍ରର ଦେଶମାନଙ୍କ ମଧ୍ୟରେ ସହଯୋଗ ବୃଦ୍ଧିରେ ସତତ ବିକାଶ ପାଇଁ ମିଳିତ ଭାବେ ପ୍ରୟାସ କରିବା ଉଦ୍ଦେଶ୍ୟରେ କରାଯାଇଛି । ଏଥିରେ 21ଟି ଦେଶ ଏବଂ 7ଟି ବାର୍ତ୍ତା ଅଂଶୀଦାର ସାମିଲ ଅଛନ୍ତି । ଦିଲ୍ଲୀରେ ଆୟୋଜିତ ହେବାକୁ ଥିବା ଏହାର ଦ୍ୱିତୀୟ ବୈଠକରେ ସମସ୍ତ 21ଟି ଦେଶର ଅକ୍ଷୟ ଉର୍ଜା ମନ୍ତ୍ରୀ ସାମିଲ ହେବାର ସମ୍ଭାବନା ରହିଛି । ଏହି 21ଟି ଦେଶ ମଧ୍ୟରେ ଭାରତ , ଅଷ୍ଟ୍ରେଲିଆ , ଇରାନ , ଇଣ୍ଡୋନେସିଆ , ଥାଇଲାଣ୍ଡ , ବାଂଲାଦେଶ , ମାଲେସିଆ , ଦକ୍ଷିଣ ଆଫ୍ରିକା , ମୋଜାବିକ , କେନିଆ , ଶ୍ରୀଲଙ୍କା , ତାଞ୍ଜାନିଆ , ସିଙ୍ଗାପୁର , ମରିସସ , ମୈଡାଗାସକର , ୟୁଏଇ , ୟେମେନ , ସିସଲ୍ସ , ସୋମାଲିଆ , କୋମରାସ ଏବଂ ଓମାନ ସାମିଲ ଥିଲେ ।


    ଦ୍ୱିତୀୟ ରି-ଇନଭେଷ୍ଟ ଏକ୍ସପୋର ଆୟୋଜନ ବିଭିନ୍ନ ସଙ୍ଗଠନମାନଙ୍କୁ ସେମାନଙ୍କର କାରବାର ଦକ୍ଷତା , ଉପଲବ୍ଧି ଏବଂ ଆଶାକୁ ଦର୍ଶାଇବା ନେଇ ଅବସର ପ୍ରଦାନ ଉଦ୍ଦେଶ୍ୟରେ କରାଯାଉଛି । ଏହା ଜରିଆରେ ଦେଶରେ ସୌର ଉର୍ଜା କ୍ଷେତ୍ର ସହିତ ଜଡିତ ହିତାଧିକାରୀମାନଙ୍କ ମଧ୍ୟରେ ପାରସ୍ପରିକ ସମନ୍ୱୟକୁ ସୁଗମ କରାଇବା ନେଇ ପ୍ରୟାସ କରାଯିବ । ଏକ୍ସପୋରେ ଆଇଏସଏ ଏବଂ ଆଇଓଆରଏ ସଦସ୍ୟ ଦେଶମାନଙ୍କ ବ୍ୟତୀତ ସମଗ୍ର ବିଶ୍ୱରୁ 600ରୁ ଅଧିକ ଉଦ୍ୟୋଗପତି ଏବଂ 10 , 000 ପ୍ରତିନିଧି ମଧ୍ୟ ଭାଗନେବାର ସମ୍ଭାବନା ରହିଛି ।


    *****************

    
    
    (Release ID: 1547487) Visitor Counter : 1