      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ଅମୃତ ଯୋଜନାର ‘ସହଜ ଜୀବିକା ନିର୍ବାହ ସୂଚକାଙ୍କ’ ଜାରି; ସର୍ବୋକ୍ରୃଷ୍ଟ ରାଜ୍ୟ ଭାବେ ଆନ୍ଧ୍ର ପ୍ରଦେଶ, ଓଡ଼ିଶା, ମଧ୍ୟପ୍ରଦେଶ ପୁରସ୍କୃତ
      Posted On: 24 SEP 2018 7:50PM by PIB Bhubaneshwar


    ସହଜ ଜୀବିକା ନିର୍ବାହ ସୂଚକାଙ୍କ ମାନ୍ୟତାରେ ଆନ୍ଧ୍ର ପ୍ରଦେଶ ସର୍ବୋଚ୍ଚ ସ୍ଥାନ ହାସଲ କରିଛି । ଆଜି କେନ୍ଦ୍ର ଆବାସ ଓ ସହରାଂଚଳ ବ୍ୟାପାର ମନ୍ତ୍ରଣାଳୟ ଦ୍ୱାରା ଏ ସଂପର୍କୀତ ସୂଚନା ଜାରି କରାଯାଇଛି । ଏହି ତାଲିକାର ଦ୍ୱିତୀୟ ସ୍ଥାନରେ ରହିଛି ଓଡ଼ିଶା ଏବଂ ତୃତୀୟ ସ୍ଥାନରେ ରହିଛି ମଧ୍ୟପ୍ରଦେଶ । ସଂପୃକ୍ତ ତିନୋଟି ରାଜ୍ୟକୁ ଆଜି (ସୋମବାର) ଅଟଳ ମିଶନ ଫର ରେଜୁଭେନେସନ ଏବଂ ଅର୍ବାନ ଟ୍ରାନ୍ସଫରମେଶନ (ଅମୃତ) ଅଧିନରେ ସହଜ ଜୀବିକା ନିର୍ବାହ ସୂଚକାଙ୍କ 2018 ଉପରେ ଆୟୋଜିତ ଏକ ରାଷ୍ଟ୍ରୀୟ କର୍ମଶାଳାରେ ପୁରସ୍କୃତ କରାଯାଇଥିଲା ।


    ରାଜ୍ୟଗୁଡିକୁ ପୁରସ୍କାର ପ୍ରଦାନ କରି କେନ୍ଦ୍ର ଆବସ ଓ ସହରାଂଚଳ ବ୍ୟାପାର ରାଷ୍ଟ୍ରମନ୍ତ୍ରୀ (ସ୍ୱାଧିନ) ଶ୍ରୀ ହରଦୀପ ସିଂହ ପୁରୀ କହିଥିଲେ ଯେ ସହଜ ଜୀବିକା ନିର୍ବାହ ସୂଚକାଙ୍କ ମନ୍ତ୍ରଣାଳୟର ଏକ ପରିବର୍ତ୍ତନୀୟ ପଦକ୍ଷେପ ଯାହାଦ୍ୱାରା ସହରଗୁଡିକୁ ରାଷ୍ଟ୍ରୀୟ ତଥା ବୈଶ୍ୱିକ ସ୍ତରର ମାନକ ଆଧାରରେ ସେମାନଙ୍କ ଜୀବନଧାରାର ମୂଲ୍ୟାୟନ କରିବାରେ ସହାୟକ ହୋଇପାରିବ । ସହଜ ଜୀବିକା ନିର୍ବାହ ସୂଚକାଙ୍କ ସହରଗୁଡିକୁ ସହରୀ ଯୋଜନା ଏବଂ ପରିଚାଳନା କ୍ଷେତ୍ରରେ ‘ ପରିଣାମ-ଆଧାରିତ ’ ଦୃଷ୍ଟିକୋଣରୁ ସହରଗୁଡିକ ମଧ୍ୟରେ ସୁସ୍ଥ ପ୍ରତିଯୋଗିତାକୁ ପ୍ରୋତ୍ସାହିତ କରିବ । ମନ୍ତ୍ରଣାଳୟ ସଚିବ ଶ୍ରୀ ଦୁର୍ଗାଶଙ୍କର ମିଶ୍ର , ଅତିରିକ୍ତ ସଚିବ ଏବଂ ସହରାଂଚଳ ବ୍ୟାପାର ମିଶନ ମୁଖ୍ୟ ଶ୍ରୀ ଶିବ ଦାସ ମୀନା , ରାଜ୍ୟ ଏବଂ କେନ୍ଦ୍ରଶାସିତ ଅଂଚଳଗୁଡିକର ସହରାଂଚଳ ଯୋଜନାକାରୀମାନେ କର୍ମଶାଳାରେ ଅଂଶଗ୍ରହଣ କରିଥିଲେ ।


    ଏହି ଅବସରରେ ପ୍ରତିଯୋଗୀ ପ୍ରତିନିଧିମାନଙ୍କୁ ସମ୍ବୋଧନ କରି ଶ୍ରୀ ପୁରୀ କହିଥିଲେ ଯେ ଏହି କାର୍ଯ୍ୟକ୍ରମ ନିରନ୍ତର ସହରୀକରଣ ଦିଗରେ ପ୍ରମାଣ ଆଧାରିତ ଯୋଜନା ଏବଂ କାର୍ଯ୍ୟ ପ୍ରକ୍ରୀୟା ପ୍ରୋତ୍ସାହନ ପ୍ରଦାନ କରିବାରେ ଭାରତର ଲକ୍ଷ୍ୟ ହାସଲ ଦିଗରେ ଏକ ପ୍ରମୁଖ ମାଇଲଖୁଂଟ ସ୍ଥାପିତ କରିପାରିଛି । ସେ କହିଥିଲେ ଯେ ସହଜ ଜୀବିକା ନିର୍ବାହ ସୂଚକାଙ୍କ ସହରଗୁଡିକୁ ନିଜର ଶକ୍ତି , ଦୁର୍ବଳତା , ସୁଯୋଗ ଏବଂ ବିପଦର 360 ଡିଗ୍ରୀ ମୂଲ୍ୟାୟନ କରିବାରେ ସହାୟତା କରିପାରିବ । ବସବାସ ଉପଯୋଗୀ ସୂଚକାଙ୍କ ଆଧାରରେ 116ଟି ସହର (ସମସ୍ତ ସ୍ମାର୍ଟ ସିଟି ଏବଂ ଅନ୍ୟ ସହରଗୁଡିକୁ) ଜୁନ 2017 ରେ ମାନ୍ୟତା ପ୍ରଦାନ କରିବାର ନିଷ୍ପତ୍ତି ନିଆଯାଇଥିଲା । ଏହି ମୂଲ୍ୟାୟନର କାର୍ଯ୍ୟାନ୍ୱୟନ ଜାନୁଆରୀ 19 , 2018ରେ ଔପଚାରିକ ଭାବେ ଆରମ୍ଭ କରାଯାଇଛି । ମନ୍ତ୍ରଣାଳୟ ଦ୍ୱାରା ଅଗଷ୍ଟ 13 , 2018 ରେ 111 ଟି ସହରକୁ ନେଇ ପ୍ରଥମ ସହଜ ଜୀବିକା ନିର୍ବାହ ସୂଚକାଙ୍କ ଜାରି କରାଯାଇଥିଲା ଯାହାଦ୍ୱାରା ବିଭିନ୍ନ ସହରରେ ଲିଟମସ ପରୀକ୍ଷଣ ଜରିଆରେ ବିକାଶର ମୂଲ୍ୟାୟନ କରାଯାଇଥିଲା । ସମସ୍ତ ସହରଗୁଡିକର ମୂଲ୍ୟାୟନ 100ଟି ମଧ୍ୟରୁ କରାଯାଇଥିଲା । 45 ଟିକୁ ‘ ଭୌତିକ ସ୍ତମ୍ଭ ’ ( ଭତ୍ତିଭୂମି) କୁ ସର୍ବାଧିକ ପ୍ରାଧାନ୍ୟ ଦିଆଯାଇଥିବାବେଳେ ସଂସ୍ଥାଗତ (ଶାସନ) ଏବଂ ସାମାଜିକତାକୁ ପ୍ରତ୍ୟେକ 25 ଲେଖାଏଁ ପ୍ରଦାନ କରାଯାଇଥିଲା । ସେହଭଳି ଅର୍ଥ ବ୍ୟବସ୍ଥାକୁ 5 ପ୍ରଦାନ କରାଯାଇଥିଲା ।


    ଶ୍ରୀ ହରଦୀପ ସିଂହ ପୁରୀ କହିଥିଲେ ଯେ ସହଜ ଜୀବିକା ନିର୍ବାହ ଢାଂଚାରେ ଚାରୋଟି ସ୍ତମ୍ଭକୁ ସାମିଲ କରାଯାଇଛି । ସେଥିମଧ୍ୟରେ ରହିଛି ସଂସ୍ଥାଗତ , ସାମାଜିକ , ଆର୍ଥିକ ଏବଂ ଶାରିରୀକ ଯାହାକୁ ଆହୁରୀ 15ଟି ଶ୍ରେଣୀରେ (ଶାସନ , ପରିଚୟ ଏବଂ ସଂସ୍କୃତି , ଶିକ୍ଷା , ସ୍ୱାସ୍ଥ୍ୟ , ନିରାପଦ ଏବଂ ସୁରକ୍ଷା , ଅର୍ଥ , ଶସ୍ତାରେ ଗୃହ , ଭୂମି ଉପଯୋଗୀ ଯୋଜନା , ସାର୍ବଜନୀନ ଖୋଲା ସ୍ଥାନ , ପରିବହନ ଏବଂ ଗତିଶୀଳତା , ନିରନ୍ତର ପେୟ ଜଳ ଯୋଗାଣ , ଅପରିସ୍କାର ଜଳ ନିସ୍କାସନ ପରିଚାଳନା , କଠିନ ବର୍ଜ୍ୟବସ୍ତୁ ପରିଚାଳନା , ବିଜୁଳି ଏବଂ ଗୁଣାତ୍ମକ ପରିବେଶ) ଆଦିକୁ 78ଟି ସୂଚକାଙ୍କରେ ବିଭକ୍ତ କରାଯାଇଛି । ସହଜ ଜୀବିକା ନିର୍ବାହ ସୂଚକାଙ୍କ ମୂଲ୍ୟାୟନ ମାନକର ନିରନ୍ତର ବିକାଶ ଲକ୍ଷ୍ୟ ସହିତ ଅବିଚ୍ଛିନ୍ନ ସଂପର୍କ ରହିଛି । 17ଟି ନିରନ୍ତର ବିକାଶ ଲକ୍ଷ୍ୟ ମଧ୍ୟରୁ 8ଟି ଲକ୍ଷ୍ୟ ସହିତ ଏହା 11 ସହଜ ଜୀବିକା ନିର୍ବାହ ସୂଚକାଙ୍କ ଢାଂଚା ସହିତ ସିଧାସଳଖ ସଂପର୍କ ରହିଛି ।


    ମନ୍ତ୍ରୀ କହିଥିଲେ ଯେ ଆମ ସହରଗୁଡିକୁ ସାମଗ୍ରୀକ , ସୁରକ୍ଷିତ , ନମନୀୟତା ଏବଂ ନିରନ୍ତର କରିବା ଏହାର ଉଦ୍ଦେଶ୍ୟ ଏବଂ ଏହା 30ଟି ସୂଚକାଙ୍କ ଜରିଆରେ ମୂଲ୍ୟାୟନ କରାଯାଉଛି । ସେ କହିଥିଲେ ଯେ ସହଜ ଜୀବିକା ନିର୍ବାହ ସୂଚକାଙ୍କ ଭାରତର ସହରାଂଚଳରେ ନିରନ୍ତର ଲକ୍ଷ୍ୟ ହାସଲ ଦିଗରେ ବିକାଶ କାର୍ଯ୍ୟଗୁଡିକର ବ୍ୟବସ୍ଥିତ ଢଙ୍ଗ ଏବଂ ତୀବ୍ରତା ମୂଲ୍ୟାୟନ କରିବା ପାଇଁ ସହଯୋଗ କରିବ ।


    ଅନ୍ତିମ କାର୍ଯ୍ୟକ୍ରମ ଏବଂ ମାନ୍ୟତାର ସଂପୂର୍ଣ୍ଣ କାର୍ଯ୍ୟକ୍ରମର ଗୁରୁତ୍ୱ ଉପରେ ଆଲୋକପାତ କରି ମନ୍ତ୍ରୀ ଶ୍ରୀ ପୁରୀ କହିଥିଲେ ଯେ ଏହି ଆକଳନ ରାଷ୍ଟ୍ରୀୟ ସ୍ତରରେ ଆକଳନ ଢାଂଚାରେ ଉନ୍ମୁଖ ସହରର ଅଧିକାରୀମାନଙ୍କୁ ପାଇଁ ରାଷ୍ଟ୍ରୀୟ ଅଭିମୁଖୀକରଣ କର୍ମାଶାଳାରେ ଆରମ୍ଭ କରାଯାଇଥିଲା । ଏହାପରେ ସମସ୍ତ 26ଟି ରାଜ୍ୟ ଏବଂ କେନ୍ଦ୍ରଶାସିତ ଅଂଚଳରେ 33ଟି ରାଜ୍ୟସ୍ତରୀୟ କର୍ମଶାଳା ସମସ୍ତ ହିତାଧିକାରୀମାନଙ୍କୁ ନେଇ କରାଯାଇଥିଲା । 1500ରୁ ଅଧିକ ଅଧିକାରୀମାନେ ସମସ୍ତ କର୍ମଶାଳାରେ ଅଂଶଗ୍ରହଣ କରିଥିଲେ । ଶ୍ରୀ ପୁରୀ କହିଥିଲେ ଯେ ସହର ପ୍ରଶାସନ ପ୍ରଦର୍ଶନର ମୂଲ୍ୟାୟନ ପାଇଁ ଚାରି ମାସ ଧରି ଏକ କାର୍ଯ୍ୟକ୍ରମ ଜାରି କରାଯାଇଥିଲା ଯେଉଁଥିରେ 60 ହଜାରରୁ ଅଧିକ ନାଗରିକମାନଙ୍କ ପ୍ରତିକ୍ରୀୟା ସନ୍ତୋଷଜନକ ଥିଲା । ପ୍ରଥମ ପର୍ଯ୍ୟାୟରେ ସହଜ ଜୀବିକା ନିର୍ବାହ ଅନ୍ତର୍ଗତ111ଟି ସହରକୁ ସାମିଲ କରାଯାଇଥିଲା । ପଶ୍ଚିମ ବଙ୍ଗର ଚାରୋଟି ସହର- ହାୱଡା , ନିଉ ଟାଉନ କୋଲକାତା , କୋଲକାତା ଏବଂ ଦୁର୍ଗାପୁର ଏଥିରେ ସାମିଲ ହୋଇନଥିଲେ ଏବଂ ଛତିଶଗଡର ନୟା ରାୟପୁର ଏବଂ ଆନ୍ଧ୍ରପ୍ରଦେଶର ଅମରାବତି ଗ୍ରୀନ ଫିଲ୍ଡ ସହର ହୋଇଥିବାରୁ ମାନକକୁ ପୂରା କରିପାରିନଥିଲେ ।


    ମନ୍ତ୍ରୀ ଆଶା ବ୍ୟକ୍ତ କରିଥିଲେ ଯେ ଏହି କର୍ମଶାଳା ରାଜ୍ୟଗୁଡିକ ଏବଂ ସହରଗୁଡିକ ପାଇଁ ବହୁମୂଲ୍ୟ ମତାମତ ପ୍ରଦାନ କରିବାର ସୁଯୋଗ ପ୍ରଦାନ କରିବ ଏବଂ ଭବିଷ୍ୟତରେ ଏକ ମଜବୁତ ପଦ୍ଧତି ସୁନିଶ୍ଚିତ କରିବା ପାଇଁ ବିଗତ ସୂଚକାଙ୍କଗୁଡିକରୁ ଶିକ୍ଷାଲାଭ କରିବାର ସୁଯୋଗ ପ୍ରଦାନ କରିବ । ଶ୍ରୀ ପୁରୀ ରାଜ୍ୟମାନଙ୍କୁ ଏବଂ ସହରଗୁଡିକୁ ସେମାନଙ୍କର ‘ ସହର ଜିଡିପି ଫ୍ରେମୱାର୍କ ’ ବିଷୟରେ ସୂଚିତ କରିବା ପାଇଁ ନିବେଦନ କରିଥିଲେ ।


    ସରକାର ଆଶାବ୍ୟକ୍ତ କରିଛନ୍ତି ଯେ ଏହି ଯୋଜନା ଦ୍ୱାରା ଆଗାମୀ ଦିନର ମାନ୍ୟତା ଆଧାରରେ ସହରଗୁଡିକ ମଧ୍ୟରେ ପ୍ରତିଯୋଗିତାର ଭାବନା ଜାଗ୍ରତ ହେବ ଏବଂ ନାଗରିକମାନଙ୍କର ତୀବ୍ର ରୁଚି , ତୁଳନା , ଆଲୋଚନା ଏବଂ ବିଶ୍ଲେଷଣ କ୍ଷମତା ଜାଗ୍ରତ ହେବ ଯାହା ସହରର ବିକାଶ ଦିଗରେ ସହାୟକ ହେବ ।


    **********

    
    
    (Release ID: 1547144) Visitor Counter : 8