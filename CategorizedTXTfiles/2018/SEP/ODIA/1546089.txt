      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      2017-18 ରୁ 2019-20 ପର୍ଯ୍ୟନ୍ତ ସାମର୍ଥ୍ୟ ବିକାଶ ଯୋଜନା ଜାରି ରଖିବା ପ୍ରସ୍ତାବକୁ କ୍ୟାବିନେଟର ମଞ୍ଜୁରି
      Posted On: 12 SEP 2018 9:24PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ 2017-18 ଠାରୁ 2019-20 ପର୍ଯ୍ୟନ୍ତ ସାମର୍ଥ୍ୟ ବିକାଶ ଯୋଜନା ଜାରି ରଖିବା ପ୍ରସ୍ତାବକୁ ମଞ୍ଜୁରି ପ୍ରଦାନ କରାଯାଇଛି । ଏଥିପାଇଁ ମୋଟ 2 , 250 କୋଟି ଟଙ୍କାର ଆର୍ଥିକ ବ୍ୟବସ୍ଥା କରାଯାଇଛି ।


    ସାମର୍ଥ୍ୟ ବିକାଶ ଯୋଜନା କେନ୍ଦ୍ର ସରାକାରଙ୍କ ଦ୍ୱାରା ପରିସଂଖ୍ୟାନ ଓ କାର୍ଯ୍ୟକ୍ରମ ନିଷ୍ପାଦନ ମନ୍ତ୍ରଣାଳୟ ଦ୍ୱାରା କାର୍ଯ୍ୟକାରୀ କରାଯାଉଥିବା ଏକ କାର୍ଯ୍ୟକ୍ରମ । ଏହାର ମୂଳ ଉଦ୍ଦେଶ୍ୟ ହେଲା ଦେଶରେ ଭିତ୍ତିଭୂମି , ବୈଷୟିକ ତଥା କୁଶଳୀ ମାନବସମ୍ବଳ ସୃଷ୍ଟି କରିବା । ଏଭଳି ନିର୍ଭରଯୋଗ୍ୟ ସାମର୍ଥ୍ୟ ଯୋଗୁ ଯୋଜନାକାରମାନେ ଓ ଜନସାଧାରଣ ବ୍ୟାପକ ଭାବେ ସେମାନଙ୍କର ଯୋଜନା ପ୍ରସ୍ତୁତ କରିପାରିବେ ଏବଂ ଏଥିଲାଗି ଆନୁଷ୍ଠାନିକ ପରିସଂଖ୍ୟାନ ଉପଲବ୍ଧ ହେବ ।


    ସାମର୍ଥ୍ୟ ବିକାଶ ଯୋଜନା ଅଧିନରେ ଏବେ ମୁଖ୍ୟତଃ ବିଭିନ୍ନ ପ୍ରକାର କାର୍ଯ୍ୟକ୍ରମ ଯଥା ବିଭିନ୍ନ ପ୍ରକାର ଗୁରୁତ୍ୱପୂର୍ଣ୍ଣ ପରିସଂଖ୍ୟାନ ଉତ୍ପାଦ ସକାଶେ ସଂପଦ ବୃଦ୍ଧି , ଯଥା ସାମଗ୍ରିକ ଘରୋଇ ଉତ୍ପାଦ (ଜିଡ଼ିପି) , ଖାଉଟି ମୂଲ୍ୟସୂଚୀ (ସିପିଆଇ) , ଶିଳ୍ପ ଉତ୍ପାଦନ ସୂଚୀ (ଆଇଆଇପି) , ପରିସଂଖ୍ୟାନ ବର୍ଗୀକରଣ ଆଦି କାର୍ଯ୍ୟ ସଂପାଦନ କରାଯାଉଛି । ସେହିଭଳି ଏହା ମାଧ୍ୟମରେ ବିଭିନ୍ନ ସାମାଜିକ - ଆର୍ଥିକ ସର୍ଭେ କାର୍ଯ୍ୟ , ଦକ୍ଷତା ବୃଦ୍ଧି ଓ ପରିସଂଖ୍ୟାନ ସମନ୍ୱୟ ସୁଦୃଢ଼ୀକରଣ ଓ ଆଇଟି ଭିତ୍ତିଭୂମି ଦୃଢ଼ୀକରଣ , ସାମୟିକ ଶ୍ରମଶକ୍ତି ସର୍ଭେ (ପିଏଲଏଫଏସ) ଆଦି ସଂପାଦିତ ହୋଇଥାଏ । ଏହା ଏକ କ୍ରମିକ ପ୍ରକ୍ରିୟା ଯାହାଦ୍ୱାରା ସହରାଂଚଳରେ ତ୍ରୈମାସିକ ଶ୍ରମଶକ୍ତି ତଥ୍ୟାବଳୀ ସଂଗ୍ରହ ଓ ସମଗ୍ର ଦେଶ ପାଇଁ (ଉଭୟ ସହରାଂଚଳ ଓ ଗ୍ରାମାଂଚଳ ପାଇଁ) ବାର୍ଷିକ ଶ୍ରମ ଡ଼ାଟା ପ୍ରସ୍ତୁତ କରାଯାଇଥାଏ । 2017 ମସିହା ଅପ୍ରେଲ ମାସରେ ଏହି ଯୋଜନା ଆରମ୍ଭ କରାଯାଇଥିଲା ।


    ସାମର୍ଥ୍ୟ ବିକାଶ ଯୋଜନାରେ ଦୁଇଟି ଉପଯୋଜନା , ଆର୍ଥିକ ଜନଗଣନା ଓ ପରିସଂଖ୍ୟାନ ଦୃଢ଼ୀକରଣ ସହଯୋଗ (ଏସଏସଏସ) ରହିଛି । ଆର୍ଥିକ ଜନଗଣନା କାର୍ଯ୍ୟକ୍ରମରେ ସମସ୍ତ ପ୍ରକାର ଅଣ କୃଷିଭିତ୍ତିକ ପ୍ରତିଷ୍ଠାନର ଡ଼ାଟା ନିର୍ଦ୍ଦିଷ୍ଟ ସମୟାନ୍ତରେ ସଂଗ୍ରହ କରାଯାଇଥାଏ ଯାହାକି ବିସ୍ତୃତ ସାମାଜିକ- ଆର୍ଥିକ ସର୍ଭେ ରିପୋର୍ଟ ପ୍ରସ୍ତୁତ କରିବାରେ ସହାୟକ ହୋଇଥାଏ । ବିଗତ ଆର୍ଥିକ ଜନଗଣନା ଜାନୁଆରୀ 2013 ରୁ 2014 ଅପ୍ରେଲ ମାସ ମଧ୍ୟରେ ସଂପାଦନ କରାଯାଇଥିଲା ଏବଂ ସରକାର ଭବିଷ୍ୟତରେ ପ୍ରତି ତିନିବର୍ଷରେ ଏଭଳି ଜନଗଣନା କରିବାକୁ ସ୍ଥିର କରିଛନ୍ତି । ଏସଏସଏସ ଉପଯୋଗୀ ରାଜ୍ୟ/ ଉପ-ରାଜ୍ୟସ୍ତରୀୟ ପରିସଂଖ୍ୟାନ ବ୍ୟବସ୍ଥା/ ସଂସାଧନକୁ ଏକ ବିଶାଳ ଜାତୀୟ ବ୍ୟବସ୍ଥାରେ ପରିଣତ କରିବାରେ ବିଶେଷ ସହାୟକ ହୋଇଥାଏ । ଏହି ତଥ୍ୟାବଳୀ ଅନୁସାରେ ରାଜ୍ୟ/ କେନ୍ଦ୍ରଶାସିତ କ୍ଷେତ୍ରମାନଙ୍କୁ ଏଥିପାଇଁ ପାଣ୍ଠି ଯୋଗାଇ ଦିଆଯାଇଥାଏ ଏବଂ ତାହା ପୂର୍ବରୁ ସେମାନଙ୍କ ପ୍ରସ୍ତାବ ଉପରେ ବିସ୍ତୃତ ତର୍ଜମା କରାଯାଇଥାଏ ।


    ସମସ୍ତ ସେକ୍ଟର/ କ୍ଷେତ୍ର ସଂପର୍କରେ ଉତ୍ତମ ପରିସଂଖ୍ୟାନ ଡ଼ାଟା ସଂଗ୍ରହଲାଗି ନିୟମିତ କାର୍ଯ୍ୟାବଳୀ ସହ ଏଭଳି ତଥ୍ୟ ସଂଗ୍ରହ କରାଯିବ । ମନ୍ତ୍ରଣାଳୟ ପକ୍ଷରୁ ଆଉ ତିନିଗୋଟି ନୂତନ ସର୍ଭେ କାର୍ଯ୍ୟ କରାଯାଇ ସାମର୍ଥ୍ୟ ବିକାଶ କାର୍ଯ୍ୟକ୍ରମକୁ ସୁଦୃଢ଼ କରିବାକୁ ସରକାର ସ୍ଥିର କରିଛନ୍ତି । ସେହିସବୁ କାର୍ଯ୍ୟକ୍ରମଗୁଡ଼ିକହେଲା: ଟାଇମ ୟୁଜ ସର୍ଭେ (ଟିୟୁଏସ) , ସେବା ସେକ୍ଟର ଏଣ୍ଟରପ୍ରାଇଜେସର ବାର୍ଷିକ ସର୍ଭେ (ଏଏସଏସଏସଇ) ଏବଂ ଅନଇନକର୍ପୋରେଟେଡ଼ ସେକ୍ଟର ଏଣ୍ଟରପ୍ରାଇଜେସର ବାର୍ଷିକ ସର୍ଭେ (ଏଏସୟୁଏସଇ) ।


    **********


    

    
    (Release ID: 1546089) Visitor Counter : 3