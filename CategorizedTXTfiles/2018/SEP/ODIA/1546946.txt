      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ତାଳଚେର ସାର କାରଖାନାର ଭିତ୍ତିପ୍ରସ୍ତର ସ୍ଥାପନ ଅବସରରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 22 SEP 2018 3:41PM by PIB Bhubaneshwar


    ମଞ୍ଚରେ ଉପସ୍ଥିତ ଓଡ଼ିଶାର ରାଜ୍ୟପାଳ ପ୍ରଫେସର ଗଣେଶୀ ଲାଲ ମହାଶୟ , ରାଜ୍ୟର ମୁଖ୍ୟମନ୍ତ୍ରୀ , ମୋର ବନ୍ଧୁ ଶ୍ରୀମାନ ନବୀନ ପଟ୍ଟନାୟକ ମହାଶୟ , କେନ୍ଦ୍ର ମନ୍ତ୍ରୀମଣ୍ଡଳରେ ମୋର ସାଥୀ ଶ୍ରୀମାନ ଜୁଏଲ ଓରାମ ମହାଶୟ , ଧର୍ମେନ୍ଦ୍ର ପ୍ରଧାନ ମହାଶୟ , ସଂସଦରେ ମୋର ସାଥୀ ଶ୍ରୀ ସତପଥୀ ମହାଶୟ , ଏଠାକାର ବିଧାୟକ ବ୍ରଜକିଶୋର ପ୍ରଧାନ ମହାଶୟ ଏବଂ ମୋର ପ୍ରିୟ ଭାଇ ଓ ଭଉଣୀମାନେ ।


    ଏହା ପରେ ମୋତେ ଏକ ବିଶାଳ ଜନସଭାରେ ଉଦବୋଧନ ଦେବାର ଅଛି ଏବଂ ସେଥିପାଇଁ ମୁଁ ଏହାର ବିସ୍ତାର ପୂର୍ବକ ଚର୍ଚ୍ଚା ଏଠାରେ ନକରି ଖୁବ କମ ଶବ୍ଦରେ ଏହି ଶୁଭ ଅବସରର , ଏହା ପ୍ରତି ମୋର ପ୍ରସନ୍ନତା ବ୍ୟକ୍ତ କରୁଛି ଏବଂ ଧାର୍ଯ୍ୟ ସମୟସୀମାରେ ଏହି ପ୍ରକଳ୍ପକୁ ସମ୍ପୂର୍ଣ୍ଣ କରିବାର ସଂକଳ୍ପ ସହିତ ମୁଁ ଏହା ସହ ସମ୍ପୃକ୍ତ ସମସ୍ତଙ୍କ ଅନେକ ଅନେକ ଶୁଭକାମନା ଜଣାଉଛି ।


    ଏକ ପ୍ରକାରରେ ଏହି ପୁନରୁଦ୍ଧାରର କାର୍ଯ୍ୟ କରିବାର ମୋତେ ସୌଭାଗ୍ୟ ମିଳିଛି । ଅନେକ ଦଶନ୍ଧି ପୂର୍ବରୁ ଯେଉଁ ସ୍ୱପ୍ନ ଦେଖାଯାଇଥିଲା , କିନ୍ତୁ କୌଣସି ନା କୌଣସି ଅଭାବ କାରଣରୁ ସେସବୁ ସ୍ୱପ୍ନ ଧ୍ୱସ୍ତ ହୋଇସାରିଥିଲା । ଏବଂ ଏଠାକାର ଲୋକମାନେ ମଧ୍ୟ ଆଶା ଛାଡ଼ି ଦେଇଥିଲେ ଯେ କ ’ ଣ ଏହି ପ୍ରକଳ୍ପକୁ , ଏହି କ୍ଷେତ୍ରକୁ ପୁନର୍ଜୀବନ ପ୍ରାପ୍ତ ହେବ କି ?


    କିନ୍ତୁ ଆମେ ସଂକଳ୍ପ ନେଲୁ ଯେ ଦେଶରେ ନୂତନ ଉତ୍ସାହର ସହିତ , ନୂଆ ଗତିର ସହିତ ଦେଶକୁ ନୂତନ ଉଚ୍ଚତାକୁ ନେଇଯିବାର ଅଛି , ଏବଂ ଏହି ସଂକଳ୍ପକୁ ପୂରଣ କରିବା ଲାଗି ଏପରି ଅନେକ ବୃହତ ପ୍ରକଳ୍ପ , ଅନେକ ବୃହତ ଯୋଜନା , ଅନେକ ବୃହତ କାର୍ଯ୍ୟକ୍ରମ , ସେଥିରେ ମଧ୍ୟ ଶକ୍ତିର ଆବଶ୍ୟକତା ରହିଛି , ସେଥିରେ ମଧ୍ୟ ଗତିର ଆବଶ୍ୟକତା ରହିଛି , ସେଥିରେ ମଧ୍ୟ ସଂକଳ୍ପ ଶକ୍ତିର ଆବଶ୍ୟକତା ରହିଛି ଏବଂ ଏହାର ଫଳସ୍ୱରୂପ ପାଖାପାଖି 13 ହଜାର କୋଟି ଟଙ୍କା ବ୍ୟୟରେ ଆଜି ଏହି ପ୍ରକଳ୍ପର ପୁନରୁଦ୍ଧାର କାର୍ଯ୍ୟ ଏଠାରେ ଆରମ୍ଭ ହେଉଛି ।


    ସମ୍ପୂର୍ଣ୍ଣ ଭାବେ ହିନ୍ଦୁସ୍ତାନ ଲାଗି ଏହା ନୂଆ ପ୍ରଯୁକ୍ତି କୌଶଳର କାରଖାନା । କୋଇଲା ବାଷ୍ପୀକରଣ ଦ୍ୱାରା ଏଠାକାର କଳା ହୀରାକୁ ଏକ ନୂଆ ପ୍ରଯୁକ୍ତି ଦ୍ୱାରା ପ୍ରକୃତିକ ବାଷ୍ପ ଉତ୍ପାଦନ ହେବ । ଏହା କେବଳ ଏହି କ୍ଷେତ୍ରକୁ ନୁହେଁ ବରଂ ଦେଶକୁ ମଧ୍ୟ ନୂଆ ରାସ୍ତା ମିଳିବାକୁ ଯାଉଛି । ଦେଶକୁ ବାହାରୁ ଯେଉଁ ଗ୍ୟାସ ଆଣିବାକୁ ପଡ଼ୁଛି , ବାହାରୁ ଯେଉଁ ୟୁରିଆ ଆଣିବାକୁ ପଡ଼ୁଛି , ସେଥିରୁ ମଧ୍ୟ ମୁକ୍ତି ମିଳିବ ଏବଂ ଅର୍ଥ ସଂଚୟ ହୋଇପାରିବ ।


    ଏହି ଅଞ୍ଚଳର ନବଯୁବକମାନଙ୍କ ପାଇଁ ନିଯୁକ୍ତିର ମଧ୍ୟ ବଡ଼ ସୁଯୋଗ ରହିଛି । ପାଖାପାଖି ସାଢ଼େ ଚାରି ହଜାର ଲୋକ ଏହି ପ୍ରକଳ୍ପ ସହିତ ଯୋଡ଼ି ହେବେ ଏବଂ ଏହି କାରଣରୁ ଏହାର ଆଖପାଖରେ ଅନେକ ବ୍ୟବସ୍ଥା ବିକଶିତ ହେବ , ଯାହାର ଲାଭ ଏଠାରେ ମିଳିବ ।


    ବିକାଶର ଦିଗକୁ କିପରି ବଦଳାଯାଇପାରିବ-ନୀତି ସ୍ୱଚ୍ଛ ହୋଇଥିଲେ , ଉଦ୍ଦେଶ୍ୟ ଦେଶକୁ ସମର୍ପିତ ହୋଇଥିଲେ , ନିଷ୍ପତ୍ତି ମଧ୍ୟ ଉତ୍ତମ ହୋଇଥାଏ । ଆମ ଦେଶରେ ନବରତ୍ନ , ମହାରତ୍ନ , ରତ୍ନ-ଏପରି ଅନେକ ସରକାରୀ ରାଷ୍ଟ୍ରାୟତ୍ତ ଉଦ୍ୟୋଗ ଉପରେ ଚର୍ଚ୍ଚା ଆମେ ଶୁଣି ଆସିଛୁ । କେତେବେଳେ ଭଲ ଖବର , କେତେବେଳେ ଖରାପ ଖବର ଆସିଥାଏ । କିନ୍ତୁ ସେସବୁକୁ ମିଶାଇ , ଏକ ନବଶକ୍ତି ହୋଇ କିପରି ଏହି ପ୍ରକଳ୍ପକୁ ଆଗକୁ ନିଆଯାଇପାରିବ , ଏହି ଗୋଟିଏ ନୂଆ ଉଦାହରଣ ଦେଶ ସମ୍ମୁଖରେ ରହିବା ଯେ ଯେତେବେଳେ ଦେଶର ଏପରି ରତ୍ନ ଏକତ୍ର ହୋଇ , ମହାରତ୍ନ ଏକତ୍ର ହୋଇ ଏହି ପ୍ରକଳ୍ପର ଉତ୍ତରଦାୟିତ୍ୱ ନେବେ ଏବଂ ସେ ସମସ୍ତଙ୍କ ବିଶେଷଜ୍ଞତା , ସେ ସମସ୍ତଙ୍କ ଅର୍ଥ ଏହି କାର୍ଯ୍ୟରେ ଲାଗିବ ଏବଂ ଓଡ଼ିଶାର ଜୀବନକୁ ଏବଂ ଦେଶର କୃଷକମାନଙ୍କ ଆବଶ୍ୟକତାକୁ ପୂରଣ କରିବାର କାରଣ ସାଜିବ ।


    ମୁଁ ଜାଣିବାକୁ ପାଇଛି ଯେ , ଯେହେତୁ ମୁଁ ଏପରି ପ୍ରକଳ୍ପ ଦେଖିଛି ତ ’ ମୁଁ ପଚାରିଛି ଯେ ଉତ୍ପାଦନ ତାରିଖ କହନ୍ତୁ । ସେମାନେ ମୋତେ 36 ମାସ ବୋଲି କହିଛନ୍ତି । ମୁଁ ଆପଣମାନଙ୍କୁ ବିଶ୍ୱାସ ଦେଉଛି , 36 ମାସର ପରେ ମୁଁ ପୁଣିଥରେ ଏଠାରେ ଆପଣମାନଙ୍କ ଗହଣକୁ ଆସିବି ଏବଂ ଏହାର ଉଦଘାଟନ ମଧ୍ୟ ଆପଣମାନଙ୍କ ମଧ୍ୟରେ କରିବି । ଏହି ବିଶ୍ୱାସ ସହିତ ମୁଁ ପୁଣିଥରେ ମୁଖ୍ୟମନ୍ତ୍ରୀ ମହାଶୟଙ୍କୁ ହୃଦୟରୁ କୃତଜ୍ଞତା ଜ୍ଞାପନ କରି ମୋର ବକ୍ତବ୍ୟକୁ ଏଠାରେ ବିରାମ ଦେବାକୁ ଚାହୁଁଛି ।


    ବହୁତ ବହୁତ ଧନ୍ୟବାଦ ।


    **********

    
    
    (Release ID: 1546946) Visitor Counter : 16