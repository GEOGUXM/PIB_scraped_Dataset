      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସ୍ୱାସ୍ଥ୍ୟ ମନ୍ତ୍ରଣାଳୟ ଏଚଆଇଭି/ଏଡସ୍ ଅଧିନିୟମ, 2017 ଲାଗୁ କରିବା ପାଇଁ ଜାରି କଲେ ଅଧିସୂଚନା
      Posted On: 11 SEP 2018 1:39PM by PIB Bhubaneshwar


    ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ହ୍ୟୁମାନ ଇମ୍ୟୁନୋ ଡେଫିସିଏନସି ଭାଇରସ ଏବଂ ଆକ୍ୱାର୍ଡ ଇମ୍ୟୁନୋ ଡେଫିସିଏନସି ସିଣ୍ଡ୍ରୋମ (ପ୍ରତିରୋଧ ଏବଂ ନିୟନ୍ତ୍ରଣ) ଅଧିନିୟମ , 2017 କୁ 10 ସେପ୍ଟେମ୍ବର , 2018ରୁ ଲାଗୁ କରିବା ପାଇଁ ଅଧିସୂଚନା ଜାରି କରିଛନ୍ତି । ଏଚଆଇଭି ସଂକ୍ରମିତ ଏବଂ ପ୍ରଭାବିତ ବ୍ୟକ୍ତିଙ୍କ ଅଧିକାରକୁ ସୁରକ୍ଷା ପ୍ରଦାନ କରିବା ଏହି ଅଧିନିୟମର ଉଦ୍ଦେଶ୍ୟ । ଅଧିନିୟମର ପ୍ରାବଧାନଗୁଡିକରେ ଏଚଆଇଭି ସହ ଜଡିତ ଭେଦଭାବ , ଆଇନଗତ ଦାୟିତ୍ୱକୁ ସାମିଲ କରି ବର୍ତ୍ତମାନର କାର୍ଯ୍ୟକ୍ରମକୁ ସୁଦୃଢ କରିବା ତଥା ଅଭିଯୋଗଗୁଡିକର ଯାଞ୍ଚ କରିବା ଏବଂ ଅଭିଯୋଗ ନିବାରଣ ପାଇଁ ଔପଚାରିକ ସମାଧାନ କରିବା ।


    ଏହି ଅଧିନିୟମର ଉଦ୍ଦେଶ୍ୟ ଏଚଆଇଭି ତଥା ଏଡସ ନିବାରଣ ଏବଂ ନିୟନ୍ତ୍ରଣ ସହିତ ଏଚଆଇଭି ଏବଂ ଏଡସ୍ ସଂକ୍ରମିତ ବ୍ୟକ୍ତିମାନଙ୍କ ସହ ଭେଦଭାବ ନିଷେଧ କରାଯାଇଛି । ଅଧିନିୟମରେ ଏଚଆଇଭି ପଜିଟିଭ ବ୍ୟକ୍ତିମାନଙ୍କ ସହ ବିଭିନ୍ନ କ୍ଷେତ୍ରରେ ହେଉଥିବା ଭେଦଭାବର ସୂଚୀ ଜାରି କରାଯାଇଛି । 1- ନିଯୁକ୍ତି , 2- ଶୈକ୍ଷିକ ଅନୁଷ୍ଠାନଗୁଡିକ , 3- ସ୍ୱାସ୍ଥ୍ୟ ସେବା , 4- ଗୃହ କିମ୍ବା ସଂପତ୍ତି ଭଡାରେ ଦେବା , 5- ସାର୍ବଜନୀନ ଏବଂ ବେସରକାରୀ କାର୍ଯ୍ୟାଳୟରେ ନିଯୁକ୍ତି , ଏବଂ 6- ବୀମା ପ୍ରାବଧାନ (unless based on actuarial studies) ସମ୍ବନ୍ଧୀତ କ୍ଷେତ୍ରଗୁଡିକରେ ଅନୁରୋଧର ପ୍ରତ୍ୟାଖ୍ୟାନ , ସମାପ୍ତି , ବିରତି ଏବଂ ଅନୁଚିତ ବ୍ୟବହାର ସାମିଲ କରାଯାଇଛି । ଏହି ଅଧିନିୟମରେ ନିଯୁକ୍ତି ପୂର୍ବରୁ , ସ୍ୱାସ୍ଥ୍ୟ ସେବା ପ୍ରଦାନ ପୂର୍ବରୁ , ଏବଂ ଶିକ୍ଷା କ୍ଷେତ୍ରରେ ଆନୁସଙ୍ଗିକ ପରୀକ୍ଷା ଭାବେ ପ୍ରାରମ୍ଭରୁ ଆବଶ୍ୟକ ହେଉଥିବା ଏଚଆଇଭି ପରୀକ୍ଷାକୁ ନିଷେଧ କରାଯାଇଛି ।


    18 ବର୍ଷରୁ କମ ବୟସର ଏଚଆଇଭି ସଂକ୍ରମିତ ଏବଂ ପ୍ରଭାବିତ ପ୍ରତ୍ୟେକ ବ୍ୟକ୍ତି ନିଜ ଘରେ ସମସ୍ତଙ୍କ ସହିତ ରହିବା ସହିତ ଅନ୍ୟ ସଦସ୍ୟଙ୍କ ଭଳି ଘରର ପ୍ରତ୍ୟେକ ସୁବିଧା ପ୍ରାପ୍ତ କରିବାର ଅଧିକାର ରହିଛି । ଅଧିନିୟମରେ ଏଚଆଇଭି ସଂକ୍ରମିତ ଲୋକମାନଙ୍କ ବିଷୟରେ ଭୂଲ ସୂଚନା ଏବଂ ଘୃଣା ଭାବର ପ୍ରଚାର କରୁଥିବା ଭଳି ସୂଚନା ପ୍ରକାଶନ ଉପରେ ନିଷିଦ୍ଧାଦେଶ ଜାରି କରାଯାଇଛି । ଅଧିନିୟମର ପ୍ରାବଧାନ ଅନୁଯାୟୀ 12-18 ବର୍ଷ ବୟସର ବ୍ୟକ୍ତିମାନଙ୍କ ମଧ୍ୟରେ ଏଚଆଇଭି କିମ୍ବା ଏଡସ୍ ସଂକ୍ରମିତ ପରିବାରର କାର୍ଯ୍ୟକୁ ବୁଝିବା ଏବଂ ସେମାନଙ୍କୁ ବ୍ୟବସ୍ଥିତ କରିବାର ପର୍ଯ୍ୟାପ୍ତ ପରିପକ୍ୱତା ରହିଛି ଏବଂ ଏଭଳି ବ୍ୟକ୍ତି ଶୈକ୍ଷିକ ପ୍ରତିଷ୍ଠାନରେ ନାମାଙ୍କନ , ବ୍ୟାଙ୍କ ଖାତାରେ ପ୍ରବନ୍ଧନ , ସଂପତ୍ତି ପ୍ରବନ୍ଧନ , ଚିକିତ୍ସା ଏବଂ ସ୍ୱାସ୍ଥ୍ୟ ସମ୍ବନ୍ଧିତ ବିଷୟଗୁଡିକରେ 18 ବର୍ଷରୁ କମ ବୟସର ନିଜ ଭାଇ-ଭଉଣୀଙ୍କ ଅଭିଭାବକ ଭାବେ କାର୍ଯ୍ୟ କରିବା ପାଇଁ ସକ୍ଷମ ହେବ । ଅଧିନିୟମର ପ୍ରାବଧାନଗୁଡିକ ଅନୁସାରେ ରାଜ୍ୟରେ ବସବାସ କରୁଥିବା ପ୍ରତ୍ୟେକ ବ୍ୟକ୍ତି ଏଚଆଇଭି ନିବାରଣ , ପରୀକ୍ଷଣ , ଚିକିତ୍ସା ଏବଂ ପରାମର୍ଶ ସେବାର ଅଧିକାର ପ୍ରଦାନ କରାଯାଇଛି ।


    ***************

    
    
    (Release ID: 1545744) Visitor Counter : 1