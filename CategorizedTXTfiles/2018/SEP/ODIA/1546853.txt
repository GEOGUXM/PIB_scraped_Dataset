      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଆନିମିଆ ମୁକ୍ତ ଭାତର ଓ ଘରେଇ ଶିଶୁ ଯତ୍ନ ଉପରେ ରାଷ୍ଟ୍ରୀୟ ପ୍ରଚାର କର୍ମଶାଳାକୁ ଉଦଘାଟନ କଲେ ଶ୍ରୀ ଅଶ୍ୱିନୀ କୁମାର ଚୌବେ
      Posted On: 18 SEP 2018 6:11PM by PIB Bhubaneshwar


    କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ରାଷ୍ଟ୍ର ମନ୍ତ୍ରୀ ଶ୍ରୀ ଅଶ୍ୱିନୀ କୁମାର ଚୌବେ ଆଜି (ମଙ୍ଗଳବାର) ଆଜି ନୂଆଦିଲ୍ଲୀରେ ଆନିମିଆ ମୁକ୍ତ ଭାରତ ତଥା ଘରେଇ ଶିଶୁଙ୍କ ଯତ୍ନ ଉପରେ ଦୁଇ ଦିବସୀୟ ରାଷ୍ଟ୍ରୀୟ ପ୍ରଚାର କର୍ମଶାଳାର ଉଦଘାଟନ କରିଥିଲେ । ଉଦଘାଟନ ସମାରୋହରେ ନୀତି ଆୟୋଗର ସଦସ୍ୟ (ସ୍ୱାସ୍ଥ୍ୟ) ଡା. ଭି.କେ. ପାଲ ମଧ୍ୟ ଉପସ୍ଥିତ ଥିଲେ । ରାଜ୍ୟ ସ୍ତରୀୟ ପୋଗ୍ରାମ ମ୍ୟାନେଜରମାନେ ଏହି କାର୍ଯ୍ୟକ୍ରମ ଲାଗୁ କରାଇବା ନିମନ୍ତେ ସଚେତନତା କରିବା କର୍ମଶାଳାର ଉଦ୍ଦେଶ୍ୟ ।


    ଏହି ଅବସରରେ ଶ୍ରୀ ଚୌବେ କହିଥିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ଦୁଇଟି ଗୁରୁତ୍ୱପୂର୍ଣ୍ଣ କାର୍ଯ୍ୟ - ଆନିମିଆ ମୁକ୍ତ ଭାରତ ଏବଂ ଘରେ ପିଲାମାନଙ୍କର ଯତ୍ନର ଆରମ୍ଭ କରାଯାଉଛି । ସଂପୃକ୍ତ ଦୁଇଟି କାର୍ଯ୍ୟକ୍ରମ ଦେଶରେ କୁପୋଷଣ ହ୍ରାସ ଏବଂ ପୋଷଣ ଅଭିଯାନ ପ୍ରତି ଆମର ସଂକଳ୍ପବଦ୍ଧତାକୁ ଦର୍ଶାଉଛି ।


    ସ୍ୱାସ୍ଥ୍ୟ ମନ୍ତ୍ରଣାଳୟ ସଫଳତା ବିଷୟରେ ଆଲୋକପାତ କରି ଶ୍ରୀ ଚୌବେ କହିଥିଲେ ଯେ ଭାରତରେ ମାତୃ ମୃତ୍ୟୁ ହାର ( MMR ) ହ୍ରାସ କରିବା ପାଇଁ ଏବଂ ଏମଡିଜି ହାସଲ କରିବା କ୍ଷେତ୍ରରେ ଉତ୍ତମ ପ୍ରଦର୍ଶନ କରିପାରିଛି ଏବଂ ଏହି କାର୍ଯ୍ୟକ୍ରମଗୁଡିକ ଜରିଆରେ ଦେଶରେ ଆନିମିଆ ତଥା ଶିଶୁମାନଙ୍କ ମଧ୍ୟରେ କୁପୋଷଣର ସମସ୍ୟା ସମାଧାନ କରାଯିବ । ସେ କହିଥିଲେ ଯେ ସବୁ ବର୍ଗର ବୟସ୍କଙ୍କ ମଧ୍ୟରେ ପ୍ରାୟ 40 ପ୍ରତିଶତ ଲୋକମାନଙ୍କ ମଧ୍ୟରେ ରକ୍ତହୀନତା ପରିଲକ୍ଷିତ ହେଉଛି ଏବଂ ଆନିମିଆ ବର୍ତ୍ତମାନ ମଧ୍ୟ ଆହ୍ୱାନ ହୋଇ ରହିଛି ଯାହା ଉପରେ ଅଧିକ ଧ୍ୟାନ ଦେବାର ଆବଶ୍ୟକତା ରହିଛି । ଶ୍ରୀ ଚୌବେ ପୋଷଣ ପାଇଁ ଜନ ଆନ୍ଦୋଳନ ଆରମ୍ଭ କରିବା ତଥା ଭାରତର ପ୍ରତ୍ୟେକ ନବଜାତଙ୍କ ଜୀବନ ରକ୍ଷା ଏବଂ ସ୍ୱାସ୍ଥ୍ୟ ବିକାଶ ସୁନିଶ୍ଚିତ କରିବାର କଠିନ କାର୍ଯ୍ୟରେ ଯୋଗଦାନ କରିବା ପାଇଁ ନିବେଦନ କରିଥିଲେ ।


    ଶ୍ରୀ ଅଶ୍ୱିନୀ କୁମାର ଚୌବେ ଏହି ଅବସରରେ ଆନିମିଆ ମୁକ୍ତ ଭାରତ ଏବଂ ଘରେ ପିଲାମାନଙ୍କର ଯତ୍ନ କାର୍ଯ୍ୟକ୍ରମ ପାଇଁ ଏକ ଟୁଲ କିଟ ଜାରି କରିଛନ୍ତି ।


    ଏହି ଅବସରରେ ଡା. ଭି.କେ ପାଲ କହିଥିଲେ ଯେ ପୋଷଣ ଅଭିଯାନ ଅଧିନରେ ଏବଂ ଆନିମିଆ ମୁକ୍ତ ଭାରତର ଏକ ଅଂଶବିଶେଷ ଭାବେ ଦେଶରୁ ଆନିମିଆ ଦୂର କରିବା ପାଇଁ ଆମ ପାଖରେ ଜ୍ଞାନ କୌଶଳ ଉପଲବ୍ଧ ଅଛି । ଏହି କାର୍ଯ୍ୟକ୍ରମ ଜରିଆରେ ଭିନ୍ନତା ପରିଲକ୍ଷିତ ହେବ । ସେ କହିଥିଲେ ଯେ ଆଶା କର୍ମୀମାନଙ୍କର ଘର ଘର ବୁଲିବା ସହିତ ସ୍ତନପାନ ଏବଂ ପୋଷଣକୁ ଗୁରୁତ୍ୱ ପ୍ରଦାନ କରିବାର ଆବଶ୍ୟକତା ରହିଛି । ପିଲାଙ୍କୁ କେତେ ଥର ଏବଂ କେତେ ମାତ୍ରାରେ ପୋଷଣ ଆହାର ପ୍ରଦାନ କରାଯାଇଛି ତାହା ଉପରେ ଗୁରୁତ୍ୱ ଦେବାର ଆବଶ୍ୟକତା ରହିଛି । ସେ କହିଥିଲେ ଯେ ଶିଶୁମାନଙ୍କ ବିକାଶ ସମ୍ବନ୍ଧୀତ ସୂଚନା ଏବଂ ସଚେତନତା ଉପାୟଗୁଡିକର ପ୍ରଚାର ପ୍ରସାର କରାଯିବାର ଆବଶ୍ୟକତା ରହିଛି ।


    ଆନିମିଆ ମୁକ୍ତ ଭାରତ - ଇନଟେନସିଫାଏଡ ଆଇରନ ପ୍ଲସ ପଦକ୍ଷେପର ଉଦ୍ଦେଶ୍ୟ ବର୍ତ୍ତମାନ ବ୍ୟବସ୍ଥାକୁ ମଜବୁତ କରିବା ଏବଂ ପୋଷଣ ଅଭିଯାନର ଲକ୍ଷ୍ୟ ପୂରଣ ଦିଗରେ ଆନିମିଆ ସମସ୍ୟାର ମୁକାବିଲା ହେତୁ 6ଟି ବର୍ଗର ହିତାଧିକାରୀ ସମୂହଙ୍କ ପାଇଁ 6ଟି ଉପାୟରେ ଏବଂ 6ଟି ସଂସ୍ଥାଗତ ହସ୍ତକ୍ଷେପ ମାଧ୍ୟମରେ ନୂତନ ରଣନୀତି ପ୍ରସ୍ତୁତ କରାଯାଇଛି ।


    ସ୍କୁଲ ଯାଉଥିବା କିଶୋର/କିଶୋରୀ ଏବଂ ଗର୍ଭବତୀ ମହିଳାମାନଙ୍କ ମଧ୍ୟରେ ରକ୍ତହୀନତା ପରୀକ୍ଷଣ ଏବଂ ଉପଚାର ଉପରେ ନୂତନ ଟେକ୍ନୋଲୋଜୀ ଆପଣେଇବା , ଆନିମିଆ ବିଷୟରେ ଅଗ୍ରଣୀ ଅନୁସନ୍ଧାନ ପାଇଁ ସଂସ୍ଥାଗତ ବ୍ୟବସ୍ଥା ପ୍ରତିଷ୍ଠା କରିବା ତଥା ଜନ ସଂଚାର ମାଧ୍ୟମରେ ବ୍ୟାପକ ସଂଚାର ରଣନୀତି ପ୍ରସ୍ତୁତ କରାଯାଉଛି । ଯାଞ୍ଚ ବ୍ୟବସ୍ଥାର ଅଂଶବିଶେଷ ଭାବେ ଏକ ୱେବପୋର୍ଟାଲ anemiamuktbharat.info ପ୍ରସ୍ତୁତ କରାଯାଇଛି ଯାହା ହିତାଧିକାରୀ ସମୂହରେ ଆନିମିଆ , ପୋଷଣ ଅଭିଯାନ ଅନୁସାରେ ଆନିମିଆ ରୋଗର ଉପସ୍ଥିତି ଲକ୍ଷ୍ୟ ଏବଂ ଜିଲ୍ଲାସ୍ତର ପର୍ଯ୍ୟନ୍ତ କାର୍ଯ୍ୟକ୍ରମ ଲାଗୁ କରିବାର ତିନିମାସ ଏଚଏମଆଇଏସ ଆଧାରିତ ରେପୋର୍ଟିଂ ଉପରେ ସର୍ବେକ୍ଷଣ ଡାଟା ଉପଲବ୍ଧ କରାଇବ ।


    ଘରେ ପିଲାମାନଙ୍କ ଯତ୍ନ କାର୍ଯ୍ୟକ୍ରମର ଉଦ୍ଦେଶ୍ୟ ପୋଷଣର ସ୍ଥିତିରେ ସଂସ୍କାର ଏବଂ ପିଲାମାନଙ୍କର ପ୍ରାରମ୍ଭିକ ବିକାଶ କରି ଶିଶୁ ମୃତ୍ୟୁ ହାର , ରୋଗରେ ହ୍ରାସ କରାଯିବା । ଏହି କାର୍ଯ୍ୟ ଅଙ୍ଗନବାଡି କର୍ମଚାରୀଙ୍କ ସହଯୋଗରେ ଆଶାକର୍ମୀମାନେ ଘରକୁ ଘର ବୁଲି କରିବା ଦ୍ୱାରା ସମ୍ଭବ ହୋଇପାରିବ ।


    ଏହି କାର୍ଯ୍ୟକ୍ରମ ବର୍ତ୍ତମାନ ଏଚବିଏନସିର ବିସ୍ତୃତ ଭାବେ ପର୍ଯ୍ୟାୟକ୍ରମେ ଭାବେ ଲାଗୁ କରାଯିବ । ପ୍ରଥମ ପର୍ଯ୍ୟାୟରେ ( ଆର୍ଥିକ ବର୍ଷ 2018-19 )ରେ ସମସ୍ତ ଚିହ୍ନିତ ଆକାଂକ୍ଷିତ ଜିଲ୍ଲାଗୁଡିକରେ କାର୍ଯ୍ୟକ୍ରମ ଲାଗୁ କରାଯିବ । ଦ୍ୱିତୀୟ ପର୍ଯ୍ୟାୟରେ ପୋଷଣ ଅଭିଯାନ ଅନ୍ତର୍ଗତ ବାକି ଥିବା ଜିଲ୍ଲା ଏବଂ ତୃତୀୟ ପର୍ଯ୍ୟାୟରେ ଦେଶର ସମସ୍ତ ଜିଲ୍ଲାରେ ଏହା ଲାଗୁ କରାଯିବ ।


    ଏହି କର୍ମଶାଳାରେ ସ୍ୱାସ୍ଥ୍ୟ ଓ ପରିବାର କଲ୍ୟାଣ , ମହିଳା ଓ ଶିଶୁ ବିକାଶ , ମାନବ ସମ୍ବଳ ବିକାଶ, ଆଦିବାସୀ ବ୍ୟାପାର ଏବଂ ଗ୍ରାମୀଣ ବିକାଶ ପ୍ରମୁଖ ମନ୍ତ୍ରଣାଳୟର ବରିଷ୍ଠ ଅଧିକାରୀ ଏବଂ ରାଜ୍ୟ ନୋଡାଲ ଅଧିକାରୀଙ୍କ ସମେତ ବିକାଶଶୀଳ ଭାଗିଦାରମାନେ ଅଂଶଗ୍ରହଣ କରିଥିଲେ ।


    **************

    
    
    (Release ID: 1546853) Visitor Counter : 3