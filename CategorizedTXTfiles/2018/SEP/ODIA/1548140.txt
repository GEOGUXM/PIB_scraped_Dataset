      ରେଳ ମନ୍ତ୍ରଣାଳୟ

      ଗୁଗଲ କଳା ଓ ସଂସ୍କୃତି ସହାୟତାରେ ଭାରତୀୟ ରେଳବାଇର ରେଲ ହେରିଟେଜ୍ ଡିଜିଟାଇଜେସନ ପ୍ରୋଜେକ୍ଟର ଶୁଭାରମ୍ଭ କଲେ ପିୟୁଷ ଗୋୟଲ
      Posted On: 28 SEP 2018 6:23PM by PIB Bhubaneshwar


    ଏହା ଏକ ମାଇଲଖୁଣ୍ଟ , ଯାହାକି ବିଶ୍ୱରେ ପ୍ରଥମ , ଜାତୀୟ ଓ ଆନ୍ତର୍ଜାତିକ ସ୍ତରରେ ବିଶ୍ୱରେ ରେଳ ଐତିହ୍ୟକୁ ପ୍ରଦର୍ଶନ କରିବାର ଏହା ଏକ ମାଧ୍ୟମ । ଭାରତୀୟ ରେଳବାଇର କ୍ରମବର୍ଦ୍ଧିଷ୍ଣୁ ଇତିହାସ , ସମୃଦ୍ଧ ପରମ୍ପରା ଓ ସଂସ୍କତିକୁ ବୁଝିବାରେ ଏହା ଗୁରୁତ୍ୱପୂର୍ଣ୍ଣ ଭୂମିକା ନେବ: ପିୟୁଷ ଗୋୟଲ


    ରେଳ ଓ କୋଇଲା ମନ୍ତ୍ରୀ ପିୟୁଷ ଗୋୟଲ ଗୁଗଲ ଆର୍ଟସ ଆଣ୍ଡ କଲଚର ସହଯୋଗରେ ହୋଇଥିବା ‘ ରେଳ ହେରିଟେଜ ଡିଜିଟାଇଜେସନ ପ୍ରୋଜେକ୍ଟ ’ ( ରେଳ ଐତିହ୍ୟ ଟିଜିକାଲୀକରଣ ପ୍ରକଳ୍ପ)କୁ ଭିଡିଓ କନଫରେନ୍ସିଂ ଜରିଆରେ ଶୁଭାରମ୍ଭ କରିଛନ୍ତି । ପ୍ରୋଜେକ୍ଟ ସହ “ https://artsandculture.google.com/project/indian-railways ” ଯୋଡ଼ି ହୋଇ ହେବ । ଏହା ଜାତୀୟ ଓ ଆନ୍ତର୍ଜାତିକ ଦର୍ଶକଙ୍କୁ ଅନଲାଇନ ଷ୍ଟୋରି କହୁଥିବା ପ୍ଲାଟଫର୍ମ । ବିଶ୍ୱରେ ଏଭଳି ପ୍ରଚେଷ୍ଟା ଦିଗରେ ଏହା ଏକ ମାଇଲଖୁଣ୍ଟ । ରେଲୱେ ବୋର୍ଡ ଚେୟାରମ୍ୟାନ୍ ଅଶ୍ୱିନୀ ଲୋହାନୀ , ରେଲୱେ ବୋର୍ଡର ଅନ୍ୟାନ୍ୟ ସଦସ୍ୟମାନେ , ଗୁଗଲର ଦକ୍ଷିଣ-ପୂର୍ବ ଏସିଆ ଓ ଭାରତର ଭାଇସ ପ୍ରେସିଡେଣ୍ଟ ରାଜନ ଆନନ୍ଦନ୍ , ଗୁଗଲ କଲଚରାଲ ଇନଷ୍ଟିଟ୍ୟୁଟର ନିର୍ଦ୍ଦେଶକ ଅମିତ ସୁଦ୍ ରେଳବାଇର ଅନ୍ୟାନ୍ୟ ଅଧିକାରୀମାନେ , ଗୁଗଲ ଓ ୟୁନେସ୍କୋର ପ୍ରତିନିଧିମାନେ ଏହି କାର୍ଯ୍ୟକ୍ରମରେ ଉପସ୍ଥିତ ଥିଲେ ।


    ଏହି ଅବସରରେ ପିୟୁଷ ଗୋୟଲ କହିଥିଲେ ଯେ , ଏହି ଚମକ୍ରାର ପଦକ୍ଷେପ ପାଇଁ , ଯାହାକି ଦୁଇ ବର୍ଷର କଠିନ ପରିଶ୍ରମ , ଗବେଷଣା , ଅନୁସନ୍ଧାନ ଓ କାର୍ଯ୍ୟକାରିତା ଦ୍ୱାରା ସମ୍ଭବ ହୋଇପାରିଛି , ମୁଁ ଗୁଗଲ ଆର୍ଟସ ଆଣ୍ଡ କଲଚର ଆସୋସିଏସନ ଏବଂ ଭାରତୀୟ ରେଳବାଇକୁ ଅଭିନନ୍ଦନ ଜଣାଉଛି । ଏହା କୁହାଯାଏଯେ ସଭ୍ୟତା ପିଢ଼ି ପିଢ଼ି ପରେ ନିର୍ମାଣ ହୋଇଥାଏ ଏବଂ ପ୍ରତି ପିଢ଼ି ସମୟର ପାହାଚରେ ନିଜ ପଦଚିହ୍ନ ଛାଡ଼ି ଯାଇଥାନ୍ତି । ଏକ ସଂସ୍କୃତି ନିଶ୍ଚିତ ଭାବେ ଏହି ପଦଚିହ୍ନକୁ ସଂରକ୍ଷିତ କରିବା କଥା , ଯାହାଦ୍ୱାରା କି ଜଣାପଡ଼ିବ , କେବେ ଓ କେଉଁଠାରୁ ଏହା ଆସିଛି । ଯେତେବେଳେ ଆମେ ଭାରତରେ ପରିବହନ ବ୍ୟବସ୍ଥାର ପରିବର୍ତ୍ତିତ ଇତିହାସକୁ ଦେଖିବା , ଭାରତୀୟ ରେଳବାଇ କିପରି ପର୍ଯ୍ୟାୟ ଦେଇ ଗତି କରିଛି , ତାହା ଏହି ସମୃଦ୍ଧ ପରମ୍ପରା , ଇତିହାସ ଓ ସଂସ୍କୃତିରୁ ଜଣାପଡ଼ିବ । ଏକ 165 ବର୍ଷର ପୁରୁଣା ସଂସ୍ଥା ହୋଇଥିବାରୁ ଏହାର ଇତିହାସକୁ ସଂରକ୍ଷିତ କରିବା ଜରୁରି । ମାର୍କ ଟ୍ୱେନ ଏକଦା କହିଥିଲେ , ‘ ମାନବ ଇତିହାସର ଅନେକ ମୂଲ୍ୟବାନ ସମ୍ପଦ ଭାରତବର୍ଷରେ ରହିଛି । ସମୟ କ୍ରମରେ କିପରି ପ୍ରଯୁକ୍ତି ବିଦ୍ୟାରେ ପରିବର୍ତ୍ତନ ହୋଇଛି , ତାହାର ଅନେକ ଗୁରୁତ୍ୱପୂର୍ଣ୍ଣ ମୁହୂର୍ତ୍ତ ଭାରତୀୟ ରେଳବାଇରେ ଗଚ୍ଛିତ ରହିଛି । ’ ଭାରତରେ ପ୍ରଥମ ରେଳ ଲାଇନ ମୁମ୍ବାଇରେ ବିଛା ଯାଇଥିବାରୁ , ରେଳବାଇରେ ମୁମ୍ବାଇର ସ୍ଥାନ ସ୍ୱତନ୍ତ୍ର । 1853 ମସିହା ଏପ୍ରିଲ 16 ତାରିଖରେ ବୋରି ବୁନ୍ଦର ଓ ଥାନେ ମଧ୍ୟରେ ପ୍ରଥମ ଟ୍ରେନ୍ ଦୌଡ଼ିଥିଲା । ଏହି ଐତିହାସିକ ପ୍ରକଳ୍ପକୁ ପ୍ରଦର୍ଶନ କରିବାକୁ ଭାରତର ଭିନ୍ନ ଭିନ୍ନ ସ୍ଥାନରେ 22ଟି ଡିଜିଟାଲ ପରଦା ଲାଗିବ ।


    ମନ୍ତ୍ରୀ କହିଥିଲେ ଯେ , ରେଳବାଇ ଓ ଗୁଗଲ ମଧ୍ୟରେ ସହଯୋଗ ଯୋଗୁ ଦେଶର ଅଧିକ 400 ଷ୍ଟେସନରେ ୱାଇ-ଫାଇ ସୁବିଧା କରାଯିବ । 711ଟି ଷ୍ଟେସନରେ ଉପଲବ୍ଧ ୱାଇ-ଫାଇ ଏବେ ସ୍ପିଡ୍ ହୋଇପାରିଛି । ଏଥିପାଇଁ ମୁଁ ଗୁଗଲ ଓ ରେଲଟେଲ୍ ଟିମକୁ ଧନ୍ୟବାଦ ଦେବି । ରାୟପୁର ଷ୍ଟେସନରେ ଥିବା ବେଳେ ମୁଁ ଦେଖିଛି କିପରି ଯୁବ ପିଢ଼ି ଏହି ୱାଇ-ଫାଇର ସୁବିଧା ନେଉଛନ୍ତି । ତେଣୁ 6000 ଷ୍ଟେସନରେ ଏହି ୱାଇ-ଫାଇ ସୁବିଧା ଦେବାକୁ ଆମେ ନିଷ୍ପତ୍ତି ନେଇଛୁ । ‘ ରେଳ ସହଯୋଗ ’ ମାଧ୍ୟମରେ ପବ୍ଲିକ-ପ୍ରାଇଭେଟ ପାର୍ଟନରସିପ୍ ଦ୍ୱାରା 5000 ଷ୍ଟେସନରେ ଲୋକମାନେ ଯେପରି ସ୍ୱେଚ୍ଛାକୃତ ଭାବେ ଅବଦାନ ଦେଇପାରିବେ ତାର ବ୍ୟବସ୍ଥା ହୋଇଛି ।


    ହେରିଟେଜ୍ ଡିଜିଟାଇଜେସନ ପ୍ରକଳ୍ପ ରେଳବାଇର 13 ଲକ୍ଷ କର୍ମଚାରୀଙ୍କ ପକ୍ଷରୁ 130 କୋଟି ଦେଶବାସୀଙ୍କୁ ଏକ ଉପହାର ବୋଲି ଶ୍ରୀ ଗୋୟଲ କହିଥିଲେ ।


    ରେଲୱେ ବୋର୍ଡ ଚେୟାରମ୍ୟାନ ଅଶ୍ୱିନୀ ଲୋହାନୀ କହିଥିଲେ ଯେ , ନ୍ୟାସନାଲ ରେଳ ମ୍ୟୁଜିୟମ , ରେୱାରି ଷ୍ଟିମ୍ ସେଣ୍ଟର , ତିନୋଟି ବିଶ୍ୱ ଐତିହ୍ୟ ରେଳବାଇ , ସିଏସଏମଟି ମୁମ୍ବାଇ ଏବଂ ଦେଶର ଅନ୍ୟ ଗୁରୁତ୍ୱପୂର୍ଣ୍ଣ ରେଳବାଇ ଐତିହ୍ୟର ଡିଜିଟାଲୀକରଣ କରିବାରେ ରେଳବାଇ ସଫଳ ହୋଇଛି । ଏହି ଅବସରରେ ଉକ୍ତ କାର୍ଯ୍ୟ ପାଇଁ ଅବଦାନ ଦେଇଥିବା କେତେକ ବ୍ୟକ୍ତିଙ୍କୁ ଶ୍ରୀ ଲୋହାନୀ ସମ୍ମାନିତ କରିଥିଲେ ।


    ଗୁଗଲର ଦକ୍ଷିଣ-ପୂର୍ବ ଏସିଆ ଏବଂ ଭାରତର ଭାଇସ ପ୍ରେସିଡେଣ୍ଟ ରାଜନ ଆନନ୍ଦନ କହିଥିଲେ ଯେ , ଭାରତୀୟ ରେଳବାଇ ଓ ଗୁଗଲର ସହଯୋଗର ଏହା ସମ୍ପ୍ରସାରଣ ବୋଲି କହିଥିଲେ । ଯାହାଦ୍ୱାରାକି ଜନସାଧାରଣ 400 ଷ୍ଟେସନରେ ୱାଇଫାଇ ସୁବିଧା ପାଇପାରିବେ ।


    ଗୁଗଲ କଲଚରାଲ ଇନଷ୍ଟିଟ୍ୟୁଟର ନିର୍ଦ୍ଦେଶକ ଅମିତ ସୁଦ୍ କହିଥିଲେ ଯେ , ବିଶ୍ୱସ୍ତରରେ ଥିବା କଳାତ୍ମକ ଓ ସାଂସ୍କୃତିକ ସମ୍ପଦର ସଂରକ୍ଷଣ ଦିଗରେ କାର୍ଯ୍ୟ କରିବାକୁ ଗୁଗଗଲ ପ୍ରତିବଦ୍ଧ ।


    **********

    
    
    (Release ID: 1548140) Visitor Counter : 22