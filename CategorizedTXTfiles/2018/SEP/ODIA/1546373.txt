      PIB Headquarters

      ଇଲେକ୍ଟ୍ରାନିକ୍ସ ଏବଂ ଆଇଟି ମନ୍ତ୍ରଣାଳୟରେ ବୃକ୍ଷରୋପଣ ଓ ସ୍ୱଚ୍ଛତା ଅଭିଯାନ
      Posted On: 17 SEP 2018 4:53PM by PIB Bhubaneshwar


    ସ୍ୱଚ୍ଛତା ହିଁ ଅଭିଯାନର ଅଂଶ ସ୍ୱରୂପ କେନ୍ଦ୍ର ଇଲେକ୍ଟ୍ରୋନିକ୍ସ , ସୂଚନା ପ୍ରଯୁକ୍ତି , ଆଇନ ଏବଂ ନ୍ୟାୟ ମନ୍ତ୍ରୀ ରବିଶଙ୍କର ପ୍ରସାଦ ଇଲେକ୍ଟ୍ରାନିକ୍ସ ନିକେତନରେ ଇଲେକ୍ଟ୍ରାନିକ୍ସ ଏବଂ ଆଇଟି ମନ୍ତ୍ରଣାଳୟ ପକ୍ଷରୁ ସୋମବାର ସ୍ୱଚ୍ଛତା ଅଭିଯାନ ଆରମ୍ଭ କରିଛନ୍ତି । 2014 ଅକ୍ଟୋବରରେ ଆରମ୍ଭ ହୋଇଥିବା ସ୍ୱଚ୍ଛତା ଅଭିଯାନ ଆଜି ଜନ ଆନ୍ଦୋଳନରେ ପରିଣତ ହୋଇଥିବା ମନ୍ତ୍ରୀ କହିଥିଲେ । ଡିଜିଟାଲ ଇଣ୍ଡିଆ ଅଭିଯାନକୁ ସଫଳ କରିବା ପାଇଁ ମନ୍ତ୍ରଣାଳୟର କର୍ମଚାରୀମାନେ ପ୍ରତି ସପ୍ତାହରେ ସ୍ୱେଚ୍ଛାକୃତ ଭାବେ ଦୁଇ ଘଣ୍ଟା ସ୍ୱଚ୍ଛତା ଅଭିଯାନ ଦିଗରେ ବିତାଇବାକୁ ସେ ଆହ୍ୱାନ ଦେଇଥିଲେ । ମନ୍ତ୍ରଣାଳୟ ପରିସରରେ ଏହି ଅବସରରେ ଆଇଟି ମନ୍ତ୍ରୀ ଏବଂ ଅନ୍ୟାନ୍ୟ କର୍ମଚାରୀଙ୍କ ଦ୍ୱାରା ବୃକ୍ଷରୋପଣ କରାଯାଇଥିଲା ।


    କାର୍ଯ୍ୟକ୍ରମ ଅବସରରେ ଆଇଟି ମନ୍ତ୍ରୀ କହିଥିଲେ ଯେ , ସିଏସସି , ଏନ୍ଆଇସି ଇତ୍ୟାଦି ସଂସ୍ଥା ଆଜି ଦେଶର ପ୍ରଶାସନ ପାଇଁ ଦୃଷ୍ଟାନ୍ତ ପାଲଟିଛନ୍ତି । ଦେଶରେ ଏବେ 2.6 ଲକ୍ଷ ଗ୍ରାମ ପଞ୍ଚାୟତରେ ମୋଟ 3.05 ସାଧାରଣ ସେବା କେନ୍ଦ୍ର (କମନ୍ ସର୍ଭିସ୍ ସେଣ୍ଟର) କାର୍ଯ୍ୟ କରୁଛି । ସହରାଞ୍ଚଳ ଓ ଗ୍ରାମାଞ୍ଚଳ ଡିଜିଟାଲ ସମ୍ପକ ଯୋଡ଼ିବା ସହ ଗ୍ରାମାଞ୍ଚଳ ଓ ଅପହଞ୍ଚ ଅଞ୍ଚଳରେ ଡିଜିଟାଲ ଇଣ୍ଡିଆକୁ ପହଞ୍ଚାଇବାରେ ଏନ୍ଆଇସିର ଭୂମିକାକୁ ମଧ୍ୟ ଶ୍ରୀ ପ୍ରସାଦ ପ୍ରଶଂସା କରିଥିଲେ ।


    କମନ୍ ସର୍ଭିସ୍ ସେଣ୍ଟର ଭାରତ ସରକାରଙ୍କ ଇଲେକ୍ଟ୍ରାନିକ୍ସ ଏବଂ ଇନଫର୍ମେସନ ଟେକ୍ନୋଲୋଜି ମନ୍ତ୍ରଣାଳୟ ଅଧୀନରେ କାର୍ଯ୍ୟକାରୀ ହେଉଥିବା ଯୋଜନା ଡିଜିଟାଲ ଇଣ୍ଡିଆର ଅଭିନ୍ନ ଅଂଶ । ସିଏସସି ଗ୍ରାମାଞ୍ଚଳରେ ଭାରତ ସରକାରଙ୍କ କୃଷି , ସ୍ୱାସ୍ଥ୍ୟ , ଶିକ୍ଷା , ମନୋରଞ୍ଜନ , ଏଫଏମସିଜି ଦ୍ରବ୍ୟ , ବ୍ୟାଙ୍କିଂ , ବୀମା , ପେନସନ୍ , ୟୁଟିଲିଟି ପେମେଣ୍ଟ କ୍ଷେତ୍ରରେ ଆର୍ଥିକ , ସାମାଜିକ ଇତ୍ୟାଦି ସେବା ଉପଲବ୍ଧ କରାଉଛି । ଗ୍ରାମାଞ୍ଚଳର ଉଦ୍ୟୋଗୀଙ୍କ ଦ୍ୱାରା ଏହି ସିଏସସି ପରିଚାଳିତ ହେଉଛି ।


    **********

    
    
    (Release ID: 1546373) Visitor Counter : 1