      ରସାୟନ ଓ ସାର ମନ୍ତ୍ରଣାଳୟ

      ଏଚୟୁଆରଏଲ ଏଫସିଆଇଏଲର ଗୋରଖପୁର ଏବଂ ସିନ୍ଦରୀ ୟୁନିଟ ଏବଂ ଏଚଏଫସିଏଲର ବାରାଉଣି ୟୁନିଟକୁ ପୁଣି ଚାଲୁ କରିବା ପାଇଁ ଜମି ଲିଜ ସହିତ ଜଡିତ ଏବଂ ରିହାତି ସମ୍ବନ୍ଧୀୟ ବୁଝାମଣା
      • ଏଫସିଆଇଏଲ/ଏଚଏଫସିଏଲ ଦ୍ୱାରା ଏଚୟୁଆରଏଲକୁ 55 ବର୍ଷ ଅବଧି ପାଇଁ ଜମି ଲିଜ ପ୍ରଦାନ କରାଯିବ

      Posted On: 07 SEP 2018 9:17PM by PIB Bhubaneshwar

    ଗୋରଖପୁର , ସିନ୍ଦରୀ ଏବଂ ବାରାଉଣି ସ୍ଥିତ ସାର ପରିଯୋଜନାମାନଙ୍କୁ ପୁଣି ଚାଲୁ କରିବା ପାଇଁ ଏନଟିପିସି , ଆଇଓସିଏଲ , ସିଆଇଏଲ ଏବଂ ଏଫସିଆଇଏଲ/ଏଚଏଫସିଏଲର ସଂଯୁକ୍ତ ଉଦ୍ୟୋଗ କମ୍ପାନୀ ହିନ୍ଦୁସ୍ଥାନ ସାର ଏବଂ ରସାୟନ ଲିମିଟେଡ ( HURL ) ଭାରତୀୟ ସାର ନିଗମ ଲିମିଟେଡ ( FCIL ) ଏବଂ ହିନ୍ଦୁସ୍ଥାନ ସାର ଓ ରସାୟନ ଲିମିଟେଡ ( HURL ) ଭାରତୀୟ ସାର ନିଗମ ଲିମିଟେଡ ( FCIL ) ଏବଂ ହିନ୍ଦୁସ୍ଥାନ ସାର ଲିମିଟେଡ ( HFCL ) ଜମି ଲିଜ ସହିତ ଜଡିତ ଏବଂ ରିହାତି ସମ୍ବନ୍ଧିତ ବୁଝାମଣା କରିଛନ୍ତି ।


    ଏଚୟୁଆରଏଲ ଦ୍ୱାରା ଏହି 3ଟି ସ୍ଥାନରେ ସାର ପରିଯୋଜନା ସ୍ଥାପନା କରିବା ପାଇଁ କେନ୍ଦ୍ର ମନ୍ତ୍ରୀମଣ୍ଡଳ 2018 ଅଗଷ୍ଟ 9ରେ ଭୂମି ଲିଜ ସମ୍ବନ୍ଧରେ ମଞ୍ଜୁରି ପ୍ରଦାନ କରିଥିଲା , ଯାହା ଅନୁଯାୟୀ ବୁଝାମଣା ପତ୍ରରେ ହସ୍ତାକ୍ଷର କରାଯାଇଥିଲା ଏବଂ ଏଫସିଆଇଏଲ/ଏଚଏଫସିଏଲ ଦ୍ୱାରା 55 ବର୍ଷର ଅବଧି ପାଇଁ ଏଚୟୁଆରଏଲକୁ ଜମି ଲିଜରେ ପ୍ରଦାନ କରାଯିବ ।


    ଏଫସିଆଇଏଲର ଗୋରଖପୁର ଏବଂ ସିନ୍ଦରୀ ୟୁନିଟ ଏବଂ ଏଚଏଫସିଏଲକୁ ବାରାଉଣି ୟୁନିଟ ପୁଣି ଥରେ ଚାଲୁ ହେବା ଫଳରେ ଉର୍ବରକ କ୍ଷେତ୍ରରେ ପର୍ଯ୍ୟାପ୍ତ ପରିମାଣରେ ନିବେଶ ସୁନିଶ୍ଚିତ ହୋଇପାରିବ । ଏହା ଫଳରେ ଚାକିରି ଅବସର ସୃଷ୍ଟି ହେବ ଏବଂ ଦେଶର ପୂର୍ବାଂଚଳ କ୍ଷେତ୍ରର ଅର୍ଥ ବ୍ୟବସ୍ଥାରେ ଗତି ଆସିବ । ସାର ୟୁନିଟ ମାନେ ପୁଣିଥରେ ଚାଲୁ ହେବା ଫଳରେ ସ୍ୱଦେଶରେ ୟୁରିଆ ଉତ୍ପାଦନ ବୃଦ୍ଧି ପାଇବ ଯାହା ଫଳରେ କି ୟୁରିଆ ଉପରେ ଆତ୍ମନିର୍ଭରଶୀଳତା ବୃଦ୍ଧି ପାଇବ । ସମସ୍ତ 3ଟି କାରଖାନାକୁ ଚାଲୁ କରିବା ପାଇଁ କାମ ଚାଲୁ ରହିଛି ଏବଂ 2021ରେ ଏଗୁଡ଼ିକ ଆରମ୍ଭ ହେବା ନେଇ ଆଶା କରାଯାଉଛି ।


    ଦସ୍ତାବିଜରେ ହସ୍ତାକ୍ଷର କରିବାର ପ୍ରକ୍ରିୟା ସାର ସଚିବ ଶ୍ରୀମତି ଭାରତୀ ଶିବା ସ୍ୱାମୀ ସୀହାଗ ଏବଂ ବିଭାଗ ଓ ଏଚୟୁଆରଏଲ , ଏଫସିଆଇଏଲ , ଏଚଏଫସିଏଲ ତଥା ପିଡିଆଇଏଲର ବରିଷ୍ଠ ଅଧିକାରୀମାନଙ୍କ ଉପସ୍ଥିତିରେ ପୁରା କରାଯାଇଥିଲା ।


    *******************


    

    
    (Release ID: 1545437) Visitor Counter : 4