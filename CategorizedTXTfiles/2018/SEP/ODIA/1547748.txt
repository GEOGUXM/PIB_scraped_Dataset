      କ୍ୟାବିନେଟ

      ପର୍ଯ୍ୟଟନ କ୍ଷେତ୍ରରେ ଭାରତ, ଉଜବେକିସ୍ତାନ ମଧ୍ୟରେ ସହଯୋଗକୁ ସୁଦୃଢ଼ କରିବା ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 26 SEP 2018 7:29PM by PIB Bhubaneshwar


    ପର୍ଯ୍ୟଟନ କ୍ଷେତ୍ରରେ ସହଯୋଗ ବୃଦ୍ଧି କରିବା ଲାଗି ଭାରତ ଏବଂ ଉଜବେକିସ୍ତାନ ମଧ୍ୟରେ ବୁଝାମଣାପତ୍ର (ଏମଓୟୁ)କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଅନୁମୋଦନ କରିଛନ୍ତି । ଏହି ବୁଝାମଣା ଆସନ୍ତା ଅକ୍ଟୋବର 1 , 2018ରେ ଉଜବେକିସ୍ତାନରୁ ବିଶିଷ୍ଟ ବ୍ୟକ୍ତିମାନଙ୍କ ଭାରତ ଆଗମନ ଅବସରରେ ସ୍ୱାକ୍ଷର କରାଯିବ ।


    ଲାଭ :


    ଦୁଇ ଦେଶ ମଧ୍ୟରେ ପର୍ଯ୍ୟଟନ କ୍ଷେତ୍ରରେ ସହଯୋଗ ବୃଦ୍ଧି ଲାଗି ଏକ ସଂସ୍ଥାଗତ ଢାଂଚା ବିକଶିତ କରିବା ଲାଗି ଏହି ବୁଝାମଣା ସହାୟକ ହୋଇପାରିବ । ଏହାମଧ୍ୟ ଉଜବେକିସ୍ତାନରୁ ବିଦେଶୀ ପର୍ଯ୍ୟଟକମାନଙ୍କ ଆଗମନ ବୃଦ୍ଧିରେ ସହାୟକ ହୋଇପାରିବ । ଯାହାର ଫଳସ୍ୱରୂପ ଅର୍ଥନୈତିକ ବିକାଶ ଏବଂ ନିଯୁକ୍ତି ସୁଯୋଗ ସୃଷ୍ଟି ହୋଇପାରିବ । ଏହି ଏମଓୟୁ ମଧ୍ୟ ବିସ୍ତୃତ ଢାଂଚା ଏବଂ ସହଯୋଗର କ୍ଷେତ୍ର ମଧ୍ୟରେ ସମସ୍ତ ଅଂଶୀଦାରମାନଙ୍କ ଆପୋସ ଲାଭ ପାଇଁ ଦୀର୍ଘସ୍ଥାୟୀ ଅନୁକୂଳ ପରିବେଶ ସୃଷ୍ଟି କରିବ । ଏହାସହିତ , ଏହି ଏମଓୟୁ ସମସ୍ତ ପଦକ୍ଷେପକୁ କାର୍ଯ୍ୟକାରୀ କରିବା ଲାଗି ଶ୍ରେଷ୍ଠ ପ୍ରଚଳନର ସମ୍ଭାବନା ସନ୍ଧାନ କରିବ ଯାହା ଏହି ବୁଝାମଣାରେ ନିର୍ଦ୍ଧାରଣ କରାଯାଇଥିବା ଲକ୍ଷ୍ୟଗୁଡ଼ିକୁ ବାସ୍ତବ ରୂପଦେବ ।


    **********

    
    
    (Release ID: 1547748) Visitor Counter : 17