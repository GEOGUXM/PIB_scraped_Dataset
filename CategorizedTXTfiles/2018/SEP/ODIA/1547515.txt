      ପରିସଂଖ୍ୟାନ ଓ କାର୍ଯ୍ୟକ୍ରମ ରୂପାୟନ ମନ୍ତ୍ରଣାଳୟ

      ଭାରତରେ ପେ-ରୋଲ୍‌ ରିପୋର୍ଟିଂ- ଆନୁଷ୍ଠାନିକ ନିଯୁକ୍ତି ସୁଯୋଗ
      Posted On: 25 SEP 2018 7:05PM by PIB Bhubaneshwar


    ସେପ୍ଟେମ୍ବର , 2017 ଠାରୁ ଜୁଲାଇ 2018


    କେନ୍ଦ୍ରୀୟ ପରିସଂଖ୍ୟାନ ଓ କାର୍ଯ୍ୟକ୍ରମ ନିଷ୍ପାଦନ ମନ୍ତ୍ରଣାଳୟ ଅଧୀନସ୍ଥ କେନ୍ଦ୍ରୀୟ ପରିସଂଖ୍ୟାନ କାର୍ଯ୍ୟାଳୟ ( CSO ) ପକ୍ଷରୁ ଦେଶର ନିଯୁକ୍ତି ସମ୍ଭାବନା ସଂପର୍କୀତ ସୂଚନା ଜାରି କରାଯାଇଛି । ଏହି ସୂଚନା ସେପ୍ଟେମ୍ବର 2017 ଠାରୁ ଜୁଲାଇ 2018 ପର୍ଯ୍ୟନ୍ତ ନିର୍ଦ୍ଦିଷ୍ଟ ସରକାରୀ ଏଜେନ୍ସିମାନଙ୍କ ଠାରୁ ଉପଲବ୍ଧ ପ୍ରଶାସନିକ ସୂଚନା ଏବଂ ସେସବୁର ବିଶ୍ଳେଷଣ ଆଧାରରେ ପ୍ରସ୍ତୁତ କରାଯାଇଛି ।


    ନିଯୁକ୍ତି ପରିସଂଖ୍ୟାନ ପରିପ୍ରେକ୍ଷୀରେ ଜାରି ଏହା ଚତୁର୍ଥ ଶୃଙ୍ଖଳା । 2018 ଏପ୍ରିଲ ମାସରେ ମନ୍ତ୍ରଣାଳୟ ପକ୍ଷରୁ ସଂଗଠିତ ସେକ୍ଟରରେ ନିଯୁକ୍ତି ସଂପର୍କୀତ ପ୍ରଥମ ପରିସଂଖ୍ୟାନ ଜାରି କରାଯାଇଥିଲା । ଏହି ରିପୋର୍ଟରେ ସେପ୍ଟେମ୍ବର 2017 ଠାରୁ ଫେବୃୟାରୀ 2018 ପର୍ଯ୍ୟନ୍ତ ବିଭିନ୍ନ ଉପଭୋକ୍ତା ଯେଉଁ ତିନୋଟି ପ୍ରମୁଖ ସ୍କିମ୍‌ ଯଥା କର୍ମଚାରୀ ଭବିଷ୍ୟନିଧି ପାଣ୍ଠି ( EPFO ) , କର୍ମଚାରୀ ରାଜ୍ୟ ବୀମା ଯୋଜନା ( ESIC ) ଏବଂ ଜାତୀୟ ପେନସନ୍‌ ଯୋଜନା ( NPA ) ଏଥିରୁ ଉପକୃତ ହୋଇଛନ୍ତି ସେମାନଙ୍କ ଠାରୁ ପ୍ରାପ୍ତ ସୂଚନା ଆଧାରରେ ଏହି ପରିସଂଖ୍ୟାନ ରିପୋର୍ଟ ପ୍ରସ୍ତୁତ କରାଯାଇଥିଲା ।


    ଏହାର ଦ୍ୱିତୀୟ ରିପୋର୍ଟ 2018 ମେ ’ ମାସରେ ଜାରି କରାଯାଇଥିଲା ଏବଂ ତାହା ସେପ୍ଟେମ୍ବର 2017 ଠାରୁ ମାର୍ଚ୍ଚ 2018 ପର୍ଯ୍ୟନ୍ତ ପ୍ରାପ୍ତ ତଥ୍ୟାବଳୀ ଆଧାରରେ ପ୍ରସ୍ତୁତ କରାଯାଇଥିଲା ।


    ସେହିଭଳି ତୃତୀୟ ରିପୋର୍ଟ ଜୁନ୍‌ 2018ରେ ଜାରି ହୋଇଥିଲା ଏବଂ ସେହି ରିପୋର୍ଟ ସେପ୍ଟେମ୍ବର 2017 ଠାରୁ ଏପ୍ରିଲ 2018 ପର୍ଯ୍ୟନ୍ତ ତଥ୍ୟାବଳୀ ଆଧାରରେ ପ୍ରସ୍ତୁତ କରାଯାଇଥିଲା ।


    ************

    
    
    (Release ID: 1547515) Visitor Counter : 2