      କାର୍ମିକ, ସାଧାରଣ ଅଭିଯୋଗ ଓ ପେନସନ ମନ୍ତ୍ରଣାଳୟ

      କେନ୍ଦ୍ର ରାଷ୍ଟ୍ରମନ୍ତ୍ରୀ ଡ. ଜିତେନ୍ଦ୍ର ସିଂହଙ୍କୁ ସାକ୍ଷାତ କଲେ ଭାରତୀୟ ସୂଚନା ସେବା ଅଧିକାରୀ
      Posted On: 10 SEP 2018 2:06PM by PIB Bhubaneshwar


    କେନ୍ଦ୍ର ଉତ୍ତର ପୂର୍ବ କ୍ଷେତ୍ର ବିକାଶ , ପ୍ରଧାନମନ୍ତ୍ରୀ କାର୍ଯ୍ୟାଳୟ , ସାଧାରଣ ଅଭିଯୋଗ , ପେନସନ , ପରମାଣୁ ଶକ୍ତି ଏବଂ ମହାକାଶ ରାଷ୍ଟ୍ର ମନ୍ତ୍ରୀ (ସ୍ୱାଧୀନ) ଡ. ଜିତେନ୍ଦ୍ର ସିଂହଙ୍କୁ ଆଜି (ସୋମବାର) ଭାରତୀୟ ସୂଚନା ସେବା ( IIS ) ଅଧିକାରୀମାନଙ୍କ ଏକ ପ୍ରତିନିଧି ଦଳ ସାକ୍ଷାତ କରିଥିଲେ । ଅଧିକାରୀମାନେ ମନ୍ତ୍ରୀଙ୍କ ସହିତ ନିଜ ସେବା ସମ୍ବନ୍ଧୀତ ବିଭିନ୍ନ ବିଷୟଗୁଡିକ ଉପରେ ଆଲୋଚନା କରିଥିଲେ । ଅଧିକାରୀମାନଙ୍କର ଏହି ପ୍ରତିନିଧି ଦଳର ନେତୃତ୍ୱ ଆଇଆଇଏସ ଗ୍ରୁପ ‘A’ ଆସୋସିଏସନର ଅଧ୍ୟକ୍ଷ ଶ୍ରୀ ଅନିନ୍ଦ୍ୟ ଗୁପ୍ତା ନେଇଥିଲେ ।


    ଅଧିକାରୀମାନଙ୍କ ସହିତ ଆଲୋଚନା ସମୟରେ ଡ. ଜିତେନ୍ଦ୍ର ସିଂହ କହିଥିଲେ ଯେ କୌଣସି ସଂଗଠନ ପାଇଁ ସଂଚାର ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଥାଏ ଏବଂ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱାଧୀନ ସରକାର ପ୍ରଚେଷ୍ଟା କରିଛନ୍ତି ଯେ ଦେଶର ପ୍ରତ୍ୟେକ ନାଗରିକଙ୍କ ପାଖରେ ସୂଚନା ପହଂଚି ପାରୁ ଏଭଳିକି ଉତ୍ତର ପୂର୍ବାଂଚଳର ଅଗମ୍ୟ ଅଂଚଳରେ ମଧ୍ୟ ସୂଚନା ପହଂଚି ପାରିବ । ସେ କହିଥିଲେ ଯେ ସରକାର ରେଡିଓ ଜରିଆରେ ସୂଚନା ପ୍ରସାରିତ କରିବାର ବ୍ୟବସ୍ଥାକୁ ନବୀକରଣ କରିବାର ପ୍ରୟାସ କରିଛନ୍ତି କାରଣ ସୂଚନାର ଏହି ମାଧ୍ୟମ ସମସ୍ତଙ୍କ ପାଖରେ ପହଂଚି ପାରିବ । ସେ କହିଥିଲେ ଯେ ପ୍ରଧାନମନ୍ତ୍ରୀ ସ୍ୱୟଂ ରେଡିଓରେ ‘ ମନ କି ବାତ ’ କାର୍ଯ୍ୟକ୍ରମ ଜରିଆରେ ସାଧାରଣ ଲୋକମାନଙ୍କ ପାଖରେ ନିଜର ବାର୍ତ୍ତା ପହଞ୍ଚାଇପାରିଛନ୍ତି । ଶ୍ରୀ ଜିତେନ୍ଦ୍ର ସିଂହ କହିଥିଲେ ଯେ ସେ କିଛି ଦିନ ପୂର୍ବେ ଜାମ୍ମୁ କାଶ୍ମୀରର ରାମବନ ଜିଲାରେ ପଟନିଟପରେ ଅଲ ଇଣ୍ଡିଆ ରେଡିଓର 10 କିଲୋୱାଟ ଟ୍ରାନ୍ସମିଟରର ଉଦଘାଟନ କରିଥିଲେ ଯାହାଦ୍ୱାରା ଆଖପାଖର ବିଭିନ୍ନ ଜିଲ୍ଲାରେ 60 କିଲୋମିଟର ପରିସୀମାରେ ରେଡିଓ ସେବା ପହଞ୍ଚି ପାରିବ । ସେ ସରକାରରେ ଥିବା ସଂଚାର ବ୍ୟବସ୍ଥା ସମ୍ବନ୍ଧୀତ ଅନ୍ୟ ବିଷୟଗୁଡିକ ଏବଂ ସେଗୁଡିକ ମଜବୁତ କରିବା ପାଇଁ ଆବଶ୍ୟକ ପଦକ୍ଷେପଗୁଡିକ ଉପରେ ମଧ୍ୟ ଆଲୋଚନା କରିଥିଲେ ଯାହାଦ୍ୱାରା ଦେଶର ସମସ୍ତ ଜନସାଧାରଣଙ୍କ ପାଖରେ ସରକାର ପହଞ୍ଚି ପାରିବେ ।


    ମନ୍ତ୍ରୀ କହିଥିଲେ ଯେ ଭାରତୀୟ ସୂଚନା ସେବା ଅଧିକାରୀମାନେ ସାଧାରଣ ଜନତାଙ୍କ ପାଖରେ ପହଞ୍ଚିବା ଏବଂ ସରକାରଙ୍କ ବିଭିନ୍ନ ଜନକଲ୍ୟାଣକାରୀ ଯୋଜନା ଏବଂ କାର୍ଯ୍ୟକ୍ରମଗୁଡିକର ସୂଚନା ପ୍ରଦାନ କରିବା କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ ଭୂମିକା ରହିଛି । ଡା. ସିଂହ କହିଥିଲେ ଯେ କର୍ମଚାରୀମାନଙ୍କ କାର୍ଯ୍ୟ କ୍ଷେତ୍ରରେ ଏକ ଅନୁକୂଳ ପରିବେଶ ସୃଷ୍ଟି କରିବା ଉପରେ ସରକାର ପ୍ରାଧାନ୍ୟତା ଦେଉଛନ୍ତି ଏବଂ ଏ କ୍ଷେତ୍ରରେ ଅନେକ ପଦକ୍ଷେପ ଗ୍ରହଣ ମଧ୍ୟ କରାଯାଉଛି ।


    ବୈଠକ ସମୟରେ ଆଇଆଇଏସ ଅଧିକାରୀମାନେ ନିଜ ସେବା ସମ୍ବନ୍ଧୀତ ପଦୋନ୍ନତି ଏବଂ କ୍ୟାଡର ପ୍ରବନ୍ଧନ ଭଳି ବିଭିନ୍ନ ବିଷୟ ଉପରେ ଆଲୋଚନା କରିଥିଲେ । ଆଇଆଇଏସ ଗ୍ରୁପ ‘A’ ଅଧକାରୀମାନଙ୍କ ସଂଘ ମନ୍ତ୍ରୀଙ୍କୁ ଏକ ସ୍ମାରକ ପତ୍ର ମଧ୍ୟ ପ୍ରଦାନ କରିଥିଲେ । ଅଧିକାରୀମାନଙ୍କଠାରୁ ସମସ୍ତ ବିଷୟ ଶୁଣିବା ପରେ ଡ. ଜିତେନ୍ଦ୍ର ସିଂହ ତାଙ୍କ ସେବା ସମ୍ବନ୍ଧୀତ ବିଷୟ ଗୁଡିକ ଉପରେ ଡିଓପିଟି ଅଧିକାରୀମାନଙ୍କ ସହ ଆଲୋଚନା କରିବାର ଆଶ୍ୱାସନା ଦେଇଥିଲେ ।


    ****************

    
    
    (Release ID: 1545629) Visitor Counter : 1