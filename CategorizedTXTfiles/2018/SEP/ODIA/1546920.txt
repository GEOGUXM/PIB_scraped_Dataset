      ଉପରାଷ୍ଟ୍ରପତିଙ୍କ ସଚିବାଳୟ

      ଭାରତ ଓ ରୋମାନିଆ ମଧ୍ୟରେ ବାସ୍ତବିକ ଓ ବହୁମୁଖୀ ସହଯୋଗକୁ ପ୍ରୋତ୍ସାହିତ କରାଯାଉ : ଉପ ରାଷ୍ଟ୍ରପତି
      Posted On: 20 SEP 2018 7:01PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ରୋମାନିଆର ଉଦ୍ୟୋଗପତିମାନଙ୍କୁ ଭାରତ ଏବଂ ରୋମାନିଆ ମଧ୍ୟରେ ବାସ୍ତବିକ ଏବଂ ବହୁମୂଖୀ ସହଯୋଗ ନିଶ୍ଚିତ କରିବା ପାଇଁ କହିଛନ୍ତି । ଶ୍ରୀ ନାଇଡୁ ଆଜି ରୋମାନିଆର ବୁଖାରେଷ୍ଟରେ ଭାରତ-ରୋମାନିଆ ଫୋରମର ବୈଠକକୁ ସମ୍ବୋଧିତ କରୁଥିଲେ । ରୋମାନିଆ ସିନେଟର ଅଧ୍ୟକ୍ଷ ଶ୍ରୀ କୌଲିନ ପୋପେକ୍ସ୍ୟୁ-ଟୌରୁସିଆନୁ , ରୋମାନିଆର ଉପ ପ୍ରଧାନମନ୍ତ୍ରୀ ଡଃ ଆନା ବିରଚେଲ , ଭାରତର ଅର୍ଥରାଷ୍ଟ୍ରମନ୍ତ୍ରୀ ଶ୍ରୀ ଶିବପ୍ରତାପ ଶୁକ୍ଳା ଏବଂ ଅନ୍ୟ ଗଣମାନ୍ୟ ବ୍ୟକ୍ତି ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ଉପ ରାଷ୍ଟ୍ରପତି ରୋମାନିଆର ଉଦ୍ୟୋଗପତିମାନଙ୍କୁ ସେମାନଙ୍କ ଉତ୍ସାହବର୍ଦ୍ଧକ ଏବଂ ପରିବର୍ତ୍ତନକାରୀ ଯାତ୍ରାରେ ଭାରତ ସହିତ ସହଯୋଗ ଏବଂ ବୁଝାମଣା ଉପରେ ବିଶେଷ ଜୋର ଦେଇଥିଲେ । ସେ କହିଲେ ଯେ ଭାରତ ଏବଂ ରୋମାନିଆ ମଧ୍ୟରେ ବାର୍ଷିକ ଦ୍ୱିପାକ୍ଷିକ ବ୍ୟାପାର ବର୍ଷ 2017-18ରେ ଉଲ୍ଲେଖନୀୟ ବୃଦ୍ଧି ସହିତ 810 ମିଲିଅନ ଆମେରିକୀୟ ଡଲାର ସ୍ତରରେ ପହଂଚିଛି , ଯାହାକି ଗତ ବର୍ଷ 575 ମିଲିଅନ ଆମେରିକୀୟ ଡଲାରର ଦ୍ୱିପାକ୍ଷିକ ବ୍ୟବସାୟ ତୁଳନାରେ 40 ପ୍ରତିଶତ ଅଧିକ । ସେ କହିଲେ ଯେ ଆମର ଦ୍ୱିପାକ୍ଷିକ ଆର୍ଥିକ ସମ୍ବନ୍ଧରେ ଉଲ୍ଲେଖନୀୟ ପରିବର୍ତ୍ତନ ଘଟିଛି ।


    ଉପ ରାଷ୍ଟ୍ରପତି କହିଲେ ଯେ ନିକଟରେ ଭାରତରେ ହୋଇଥିବା ବ୍ୟାପକ ଆର୍ଥିକ ପରିବର୍ତ୍ତନ ଫଳରେ ରୋମାନିଆ ପାଇଁ ଅନେକ ନୂତନ ଅବସର ସୃଷ୍ଟି ହୋଇଛି । ଏଥିସହିତ ଉ ପରାଷ୍ଟ୍ରପତି ରୋମାନିଆର ଉଦ୍ୟୋଗୀମାନଙ୍କୁ ଭାରତରେ ନିବେଶ କରିବାର ନିମନ୍ତ୍ରଣ ପ୍ରଦାନ କରିଥିଲେ । ସେ କହିଲେ ଯେ 8 ପ୍ରତିଶତରୁ ଅଧିକ ଆର୍ଥିକ ବିକାଶ ଦର ବଳରେ ଭାରତ ଏବେ ବିଶ୍ୱର ସବୁଠାରୁ ଦ୍ରୂତ ଗତିରେ ଆଗକୁ ବଢ଼ୁଥିବା ଅର୍ଥବ୍ୟବସ୍ଥା ମଧ୍ୟରେ ସାମିଲ ହୋଇଛି ।


    ଉପ ରାଷ୍ଟ୍ରପତି କହିଲେ ଯେ ଭାରତ ସେୟାର ବଜାରର ସୂଚକାଙ୍କ , ବିବେଶୀ ମୁଦ୍ରା ଭଣ୍ଡାର ଏବଂ ମୌଳିକ ଢାଞ୍ଚାଗତ କ୍ଷେତ୍ର , ସାର୍ବଜନୀନ ନିବେଶ ସହିତ କଲ୍ୟାଣକାରୀ ପଦକ୍ଷେପରେ ମଧ୍ୟ ସକାରାତ୍ମକ ବୃଦ୍ଧି ହାସଲ କରିବାରେ ସଫଳ ହୋଇଛି । ସେ କହିଲେ ଯେ ମୌଳିକ ଢାଞ୍ଚାଗତ ବିକାଶରେ ସରକାରୀ ନିବେଶରେ ଉଲ୍ଲେଖନୀୟ ବୃଦ୍ଧି ଘଟିଛି , ଯାହାକି ଆମ ଦେଶରେ ବିଗତ ବର୍ଷ ତୁଳନାରେ ରେଳପଥ , ସଡକ , ବିମାନ ବନ୍ଦର ଏବଂ ବିମାନ ଚଳାଚଳ ସହ ଜଡିତ ମୌଳିକ ଢାଞ୍ଚା ରୂପରେ ସ୍ପଷ୍ଟ ନଜର ଆସିଛି ।


    ଉପ ରାଷ୍ଟ୍ରପତି କହିଲେ ଯେ ଭାରତ ମଧ୍ୟ ବିଶ୍ୱର ସର୍ବାଧିକ ସୁବ୍ୟବସ୍ଥିତ ଅର୍ଥ ବ୍ୟବସ୍ଥା ପ୍ରଣାଳୀରେ ସ୍ୱୟଂକୁ ସୁଧାର ଆଣିବାରେ ସଫଳ ହୋଇଛି । ଏଥିସହିତ ଉପ ରାଷ୍ଟ୍ରପତି ଏହି ବିଷୟ ଉପରେ ପ୍ରକାଶ କରିଥିଲେ ଯେ ଭାରତ ଏବେ ପ୍ରତ୍ୟକ୍ଷ ବିଦେଶୀ ନିବେଶ ( FDI ) ଏକାଠି କରିବାରେ ବିଶ୍ୱର ସର୍ବାଧିକ ଆକର୍ଷଣୀୟ ଦେଶରେ ପରିଣତ ହୋଇଛି । ସେ କହିଲେ ଯେ ଭାରତରେ ବିମୁଦ୍ରୀକରଣ ଏବଂ ବସ୍ତୁ ଓ ସେବା କର ( GST ) ସଫଳତା ପୂର୍ବକ ଲାଗୁ କରାଯାଇଛି ଯାହା ଫଳରେ କି ଆମ ଦେଶ ଏକ ପାରଦର୍ଶୀ , ଆଧୁନିକ ଏବଂ ଏକୀକୃତ ବଜାର ଭାବେ ଉଭା ହୋଇପାରିବ । ଶ୍ରୀ ଭେଙ୍କେୟା ନାଇଡୁ କହିଲେ ଯେ ଭାରତର ବିଭିନ୍ନ ଭାଗରେ କାରବାରରେ ଅଧିକ ସୁବିଧା ହେବାର ଖବର ମିଳୁଛି ଏବଂ ଏଥିସହିତ ସମଗ୍ର ଦେଶରେ କର ହାରରେ ସୁସଂଗତି ଆସିଛି । ସେ କହିଲେ ଯେ ପ୍ରଥମ ଥର ଜନଧନ ଯୋଜନା ଅନ୍ତର୍ଗତ 320 ମିଲିଅନରୁ ମଧ୍ୟ ଅଧିକ ବ୍ୟାଙ୍କ ଖାତା ଖୋଲାଯାଇଛି , ଯେଉଁଥିରେ କି ନଗଦ ଲାଭର ପ୍ରତ୍ୟକ୍ଷ ହସ୍ତାନ୍ତର ସମ୍ଭବ ହୋଇପାରିଛି । ସେ କହିଲେ ଯେ ଗ୍ରାମୀଣ ମହିଳାଙ୍କୁ ଲକ୍ଷ ଲକ୍ଷ ସଂଖ୍ୟାରେ ଏଲପିଜି ସଂଯୋଗ ପ୍ରଦାନ କରାଯାଇଛି ।


    **************


    

    
    (Release ID: 1546920) Visitor Counter : 1