      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସ୍ୱଚ୍ଛତା ହିଁ ସେବା ଆନ୍ଦୋଳନର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 15 SEP 2018 5:18PM by PIB Bhubaneshwar


    ସବୁ କୋଣ-ଅନୁକୋଣ ସହିତ ଜଡିତ ସମସ୍ତ ସ୍ୱେଚ୍ଛାଗ୍ରହୀମାନଙ୍କୁ ହୃଦୟରୁ ଅଭିନନ୍ଦନ ଜଣାଉଛି , ଆପଣମାନଙ୍କୁ ସମସ୍ତଙ୍କୁ ସ୍ୱାଗତ କରୁଛୁ । ଆଜି ସେପ୍ଟେମ୍ବର 15 ତାରିଖ ହେଉଛି ଏକ ଐତିହାସିକ ଦିବସ । ଐତିହାସିକ ଏଥିପାଇଁ କାରଣ ଆଜି ସକାଳ ଏକ ନୂତନ ପ୍ରତିଜ୍ଞା , ଏକ ନୂତନ ଉତ୍ସାହ ଏବଂ ଏକ ନୂତନ ସ୍ୱପ୍ନ ନେଇକରି ଆସିଛି । ଆଜି , ଆପଣ , ମୁଁ ତଥା 125 କୋଟି ଦେଶବାସୀ ସ୍ୱଚ୍ଛତା ହିଁ ସେବା ସଂକଳ୍ପକୁ ପୁଣିଥରେ ଦୋହରାଇବାକୁ ଯାଉଛୁ । ଆଜିଠାରୁ ଆରମ୍ଭ କରି ଅକ୍ଟୋବର 2 ପର୍ଯ୍ୟନ୍ତ ଅର୍ଥାତ ବାପୁଙ୍କ ଜୟନ୍ତୀ ପର୍ଯ୍ୟନ୍ତ ସମଗ୍ର ଦେଶରେ ଆମେ ସମସ୍ତେ ନୂତନ ଉର୍ଜା ସହିତ , ନୂତନ ଉଦ୍ଦୀପନା ସହିତ , ନିଜ ଦେଶକୁ , ଆମର ଭାରତକୁ ସ୍ୱଚ୍ଛ କରିବା ପାଇଁ ଶ୍ରମ ଦାନ କରିବା , ନିଜର ଯୋଗଦାନ ଦେବା ।


    ଦୀପାବଳି ସମୟରେ ଆମେ ଦେଖିଥାଉ ଯେ ଘର ଯେତେ ବି ସଫା ସୁତୁରା ହେଉନା କାହିଁକି , ଦୀପାବଳି ଆସିବା ମାତ୍ରେ ପୁରା ପରିବାର ଘରର ସବୁ କୋଣର ସ୍ୱଚ୍ଛତାରେ ଲାଗି ପଡନ୍ତି । ଏହିପରି ଆମକୁ ମଧ୍ୟ ଦେଶର ପ୍ରତି କୋଣରେ ସଫେଇର ଏହି ସ୍ୱଭାବ ପ୍ରତି ମାସ , ପ୍ରତି ବର୍ଷ ଚାଲୁ ରଖିବା ଆବଶ୍ୟକ ।


    ଚାରି ବର୍ଷ ପୂର୍ବରୁ ଯେଉଁ ଅଭିଯାନ ଆରମ୍ଭ ହୋଇଥିଲା , ସେହି ସ୍ୱଚ୍ଛତାର ଆନ୍ଦୋଳନ ଏପର୍ଯ୍ୟନ୍ତ ଏକ ମହତ୍ୱପୂର୍ଣ୍ଣ ସ୍ଥିତିରେ ଆସି ପହଂଚିଯାଇଛି । ଆମେ ଗର୍ବର ସହ କହିପାରିବା ଯେ ଦେଶର ସମସ୍ତ ଜାତି , ସମସ୍ତ ସମ୍ପ୍ରଦାୟ , ସବୁ ବୟସ ବର୍ଗର ମୋର ସାଥି ଏହି ମହାଅଭିଯାନରେ ଆଗକୁ ବଢ଼ୁଛନ୍ତି । ଗାଁ ହେଉ , ଗଳି ହେଉ , ସହର ହେଉ କେହି ବି ଏହି ଅଭିଯାନରୁ ବାଦ ପଡିନାହାନ୍ତି ।


    2014ରେ ଭାରତରେ ସ୍ୱଚ୍ଛତାର ପରିବ୍ୟାପ୍ତି ମାତ୍ର ଶତକଡା 40 ପ୍ରତିଶତ ଥିଲା । ଆଜି ଆପଣମାନଙ୍କର ପୁରୁଷାର୍ଥ ଏବଂ ସଂକଳ୍ପର ପରିଣାମ ସ୍ୱରୂପ ସ୍ୱଚ୍ଛତାର ବିସ୍ତାର ଶତକଡା 90 ପ୍ରତିଶତରୁ ଅଧିକ ହୋଇଛି । କିଏ ବା ଭାବିଥିଲା ଯେ ଗତ 4 ବର୍ଷରେ ଆମେ ସ୍ୱଚ୍ଛତା ବିସ୍ତାରରେ ଏତେ ପରିମାଣରେ ପ୍ରଗତି ହାସଲ କରିପାରିବା ଯାହାକୁ କି ଆମେ ପୂର୍ବରୁ ପାଖାପାଖି 50-60 ବର୍ଷ ମଧ୍ୟରେ ହାସଲ କରିପାରିନଥିଲେ । ଏହା କ ’ ଣ କେହି ଭାବି ପାରିଥିଲା ଯେ ଭାରତରେ ଚାରି ବର୍ଷ ମଧ୍ୟରେ ପାଖାପାଖି 9 କୋଟି ଶୌଚାଳୟର ନିର୍ମାଣ ହୋଇପାରିବ । ଏହା କ ’ ଣ କେହି କଳ୍ପନା କରିଥିଲା ଯେ ଚାରିବର୍ଷ ମଧ୍ୟରେ ପାଖାପାଖି 4 ଲକ୍ଷ ଗ୍ରାମ ଖୋଲାଶୌଚ ମୁକ୍ତ ହୋଇଯିବେ । କେହି କ ’ ଣ କଳ୍ପନା କରିଥିଲା ଯେ 4 ବର୍ଷ ମଧ୍ୟରେ 450ରୁ ଅଧିକ ଜିଲ୍ଲା ଖୋଲାରେ ଶୌଚରୁ ମୁକ୍ତ ହୋଇଯିବେ । କିଏ କ ’ ଣ ଏହା କଳ୍ପନା କରିଥିଲା ଯେ 4 ବର୍ଷ ମଧ୍ୟରେ 20 ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳ ଖୋଲାଶୌଚ ମୁକ୍ତ ହୋଇଯିବେ ।


    ଏହା ଭାରତବାସୀ ତଥା ଆପଣମାନଙ୍କର ସମସ୍ତ ସ୍ୱେଚ୍ଛାଗ୍ରହୀମାନଙ୍କର ଶକ୍ତି । ଏପରି ସ୍ତରର ପରିବର୍ତ୍ତନ ସରକାର ଏକୁଟିଆ ଆଣିପାରିବେ ନାହିଁ । ବିଷୟ ସ୍ୱାସ୍ଥ୍ୟର ହେଉ କିମ୍ବା ଧନର ହେଉ , ସ୍ୱଚ୍ଛତା ଜନସାଧାରଣଙ୍କ ଜୀବନରେ ସୁଧାର ଆଣିବା ନେଇ ବହୁତ ବଡ ଯୋଗଦାନ ପ୍ରଦାନ କରୁଛି । ବିଶ୍ୱ ସ୍ୱାସ୍ଥ୍ୟ ସଙ୍ଗଠନର ଏକ ଅନୁମାନ ଅନୁଯାୟୀ 3 ଲକ୍ଷ ଲୋକଙ୍କ ଜୀବନ ବଂଚାଇବାରେ ସ୍ୱଚ୍ଛତାର ଭୂମିକା ରହିଛି । ଏକ ସର୍ବେକ୍ଷଣରୁ ଜଣାପଡିଛି ଯେ ସ୍ୱଚ୍ଛତା ଫଳରେ ଝାଡାବାନ୍ତି ମାମଲାରେ ଶତକଡା 30 ପ୍ରତିଶତ ହ୍ରାସ ଘଟିବ । ମାତ୍ର ଭାଇ ଓ ଭଉଣୀମାନେ କେବଳ ଏବଂ କେବଳ ଶୌଚାଳୟ ନିର୍ମାଣ କରିବା ଦ୍ୱାରା ଯେ ସ୍ୱଚ୍ଛତା ଆସିବ ତାହା ନୁହେଁ । ପାଇଖାନାର ସୁବିଧା ଦେବା , କଚରାଦାନୀର ସୁବିଧା ଦେବା , ଅଳିଆ ସ୍ଥାନାନ୍ତରର ବ୍ୟବସ୍ଥା କରିବା ଏ ସମସ୍ତ ବିଷୟର ଆବଶ୍ୟକତା ରହିଛି । ସ୍ୱଚ୍ଛତା ହେଉଛି ଏକ ଅଭ୍ୟାସ ଯାହାକୁ ନିୟମିତ ଅନୁଭବରେ ସାମିଲ କରିବାକୁ ପଡିବ । ଏହା ସ୍ୱଭାବରେ ପରିବର୍ତ୍ତନ କରିବାର ଯଜ୍ଞ । ଯେଉଁଥିରେ କି ଦେଶର ଜନ-ଧନ ତଥା ଆପଣମାନେ ସମସ୍ତେ ନିଜ ନିଜ ତରଫରୁ ସକ୍ରିୟ ଯୋଗଦାନ ଦେଉଛନ୍ତି । ମୋର ପ୍ରୟାସ ହେଉଛି ସ୍ୱଚ୍ଛ ଭାରତ ମିଶନ ସହିତ ଜଡିତ ହୋଇଥିବା ଆପଣମାନଙ୍କ ଅନୁଭବ ଶୁଣିବି , ଆପଣମାନଙ୍କଠାରୁ କିଛି ଶିଖିବି ଏବଂ ଆମେ ସମସ୍ତେ ମିଳିତ ହୋଇ ଶ୍ରମଦାନ କରିବା । ଏବେ ଆମକୁ ଭାରତର ବିଭିନ୍ନ କୋଣକୁ ଯିବାର ଅବସର ମିଳିବ । ସେଠାରେ ଯେଉଁ ପ୍ରୟାସ ହେଉଛି ସେଠାକାର ସୂଚନା ସିଧା ମିଳିବାର ଅବସର ମିଳିବ ।


    ମୁଁ ଆଜି ପୁଣିଥରେ ଦେଶବାସୀଙ୍କୁ କହିବାକୁ ଚାହିଁବି ଯେ ସମଗ୍ର ଦେଶରେ ସ୍ୱେଚ୍ଛାଗ୍ରହୀମାନଙ୍କର ସଂକଳ୍ପ ଏବଂ ସମର୍ପଣକୁ ଆମେ ଦେଖିଲୁ , ଶୁଣିଲୁ , ଅନୁଭବ କଲୁ , କିପରି ଅଦ୍ଭୁତପୂର୍ବ ସହଯୋଗ ରହିଛି । ଦେଶର ବଡବଡ ଗଣମାନ୍ୟ ବ୍ୟକ୍ତିମାନଙ୍କର ପାଖାପାଖି ଦୁଇ ଘଂଟା ଏହି କାର୍ଯ୍ୟରେ ଏହିପରି ସହଭାଗୀ ହେବା , ସେମାନଙ୍କର ଅନୁଭବ ଶୁଣିବା , ମୋତେ ଅନୁମାନ ହୁଏ ଯେ ଭାରତର ପ୍ରତିଟି କୋଣରେ କିପରି ଭାବେ ସ୍ୱଚ୍ଛତା ପ୍ରତି 125 କୋଟି ଦେଶବାସୀ ଏହି ଆନ୍ଦୋଳନକୁ ସମଗ୍ର ବିଶ୍ୱ ସାମନାରେ ଆଜି ପ୍ରସ୍ତୁତ କରିଛନ୍ତି । ବିଶ୍ୱ ଦେଖୁଛି ।


    ଭବିଷ୍ୟତରେ ଏହି ଜନ-ଆନ୍ଦୋଳନ ବାବଦରେ ଯେତବେଳେ ବି ଲେଖାଯିବ ଓ ପଢ଼ାଯିବ ସେତେବେଳେ ଆପଣମାନଙ୍କର ସମସ୍ତ ସ୍ୱେଚ୍ଛାଗ୍ରହୀମାନଙ୍କର ନାମ ସ୍ୱର୍ଣ୍ଣିମ ଅକ୍ଷରରେ ଲେଖାଯିବ । ଯେଉଁପରି ସ୍ୱାଧୀନତା ପାଇଁ ଜୀବନ ଦେଉଥିବା ଶହୀଦମାନଙ୍କୁ ଆଜି ଆଦର ଓ ସମ୍ମାନର ସହିତ ଦେଖାଯାଇଥାଏ , ଆପଣମାନଙ୍କ ଯୋଗଦାନକୁ ମଧ୍ୟ ସେହିପରି ଆଦର ଏବଂ ସମ୍ମାନ ସହିତ ପୂଜ୍ୟ ବାପୁଙ୍କର ସଚ୍ଚା ଉତ୍ତରାଧିକାରୀ ଭାବେ ବିଶ୍ୱ ସ୍ମରଣ କରିବ । କାରଣ ଆପଣ ରାଷ୍ଟ୍ରର ନବ-ନିର୍ମାଣ , ଗରୀବ , ଦୁର୍ବଳ ବର୍ଗର ଜୀବନ ବଂଚାଇବା ଏବଂ ଦେଶର ପ୍ରତିଷ୍ଠାକୁ ଦୁନିଆରେ ପୁଣି ସ୍ଥାପିତ କରିବାର ଏକ ସେନାରେ ପରିଣତ ହୋଇଛନ୍ତି । 125 କୋଟିର ଶକ୍ତି ହେଉଛି ଅସୀମ , ଅନନ୍ତ , ଆମର ଉତ୍ସାହ ପ୍ରବଳ । ଆମର ବିଶ୍ୱାସ ଚରମ ଏବଂ ଆମ ସଂକଳ୍ପ ସିଦ୍ଧି ପାଇଁ ହିଁ ରହିଛି । ଆପଣମାନେ ସମସ୍ତେ ଶ୍ରମଦାନ ପାଇଁ ପ୍ରସ୍ତୁତ ଏବଂ ତତ୍ପର ଅଛନ୍ତି । ଆପଣମାନଙ୍କୁ ସମସ୍ତଙ୍କୁ ଅନେକ ଅନେକ ଶୁଭକାମନା । ମୁଁ ଏବେ ଆପଣମାନଙ୍କଠାରୁ ବିଦାୟ ନେଉଛି କାରଣ ମୋତେ ବି ଆପଣମାନଙ୍କ ସହିତ କେଉଁଠାରେ ନାଁ କେଉଁଠାରେ ଶ୍ରମଦାନର ଏହି କାମରେ ଯୋଡିହେବାର ରହିଛି ।


    ମୁଁ ପୁଣିଥରେ ଆପଣମାନଙ୍କ ପ୍ରେରଣା ପାଇଁ ଆପଣମାନଙ୍କ ପୁରୁଷାର୍ଥ ପାଇଁ ଆପଣମାନଙ୍କୁ ହୃଦୟରୁ ଅଭିନନ୍ଦନ ଜଣାଉଛି । ସମସ୍ତ ମହାପୁରୁଷଙ୍କୁ ପ୍ରଣାମ କରି ମୁଁ ମୋର ବକ୍ତବ୍ୟକୁ ବିରାମ ଦେଉଛି । ଅନେକ ଅନେକ ଧନ୍ୟବାଦ ।


    **********

    
    
    (Release ID: 1546385) Visitor Counter : 2