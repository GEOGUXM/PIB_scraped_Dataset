      ଉପରାଷ୍ଟ୍ରପତିଙ୍କ ସଚିବାଳୟ

      ନୀତି ନିର୍ମାତାମାନଙ୍କ ପାଇଁ ଆଚାର ସଂହିତା ନିର୍ମାଣ କରିବାକୁ ରାଜନୈତିକ ଦଳମାନଙ୍କୁ ଅପିଲ କଲେ ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ
      Posted On: 02 SEP 2018 2:25PM by PIB Bhubaneshwar


    ଶ୍ରୀ ଏମ ଭେଙ୍କେୟା ନାଇଡୁ ସମସ୍ତ କ୍ଷେତ୍ରରେ ମହିଳାମାନଙ୍କ ପାଇଁ ସଂରକ୍ଷଣ ଏବଂ ସଂସାଧନ ଆବଂଟନରେ କୃଷକମାନଙ୍କୁ ପ୍ରାଥମିକତା ପ୍ରଦାନ କରିବା ପାଇଁ ଅପିଲ କଲେ । ପ୍ରଧାନମନ୍ତ୍ରୀ ସାଧାରଣ ଜନତାଙ୍କ କଲ୍ୟାଣ ପାଇଁ ଶ୍ରୀ ଏମ ଭେଙ୍କେୟା ନାଇଡୁଙ୍କ ଭାବନା , ତାଙ୍କ ଉର୍ଜା ଏବଂ ଅନୁଶାସନର ପ୍ରଶଂସା କଲେ । ପ୍ରଧାନମନ୍ତ୍ରୀ କହିଲେ ଯେ କିପରି ଭାବେ ଶ୍ରୀ ବାଜପାୟୀଙ୍କ ଦ୍ୱାରା ଶ୍ରୀ ଏମ ଭେଙ୍କେୟା ନାଇଡୁଙ୍କୁ ଗୁରୁତ୍ୱପୂର୍ଣ୍ଣ ପୋର୍ଟଫୋଲିଓ ପ୍ରଦାନ କରାଯିବା ପାଇଁ ସୁପାରିଶ କରାଯାଇଥିଲା ଏବଂ ଶ୍ରୀ ନାଇଡୁ ଏହା ସ୍ଥାନରେ ଗ୍ରାମୀଣ ବିକାଶ ମନ୍ତ୍ରଣାଳୟ ପାଇଁ ଇଚ୍ଛା ପ୍ରକାଶ କରିଥିଲେ । ପ୍ରଧାନମନ୍ତ୍ରୀ ଶ୍ରୀ ଏମ ଭେଙ୍କେୟା ନାଇଡୁ ଉପରାଷ୍ଟ୍ରପତି ପଦରେ ଏକ ବର୍ଷ ପୂରଣ କରିବା ଅବସରରେ ପୁସ୍ତକ ମୁଭିଙ୍ଗ ଅନ , ମୁଭିଙ୍ଗ ଫରୱାର୍ଡ-ୱାନ ଇଅର ଇନ ଅଫିସର ଉନ୍ମୋଚନ କରିଥିଲେ । ଶ୍ରୀ ଏମ ଭେଙ୍କେୟା ନାଇଡୁ କହିଥିଲେ ଯେ ଏହା ଜନସାଧାରଣଙ୍କ ପାଇଁ ତାଙ୍କ ରିପୋର୍ଟ କାର୍ଡ । ଲୋକସଭା ଅଧ୍ୟକ୍ଷ , ପୂର୍ବ ପ୍ରଧାନମନ୍ତ୍ରୀ , ଅର୍ଥ ମନ୍ତ୍ରୀ ଶ୍ରୀ ଏମ ଭେଙ୍କେୟା ନାଇଡୁଙ୍କ ଜୀବନ ଏବଂ ତାଙ୍କ କାର୍ଯ୍ୟର ପ୍ରଶଂସା କଲେ ।


    ଉପ ରାଷ୍ଟ୍ରପତି ଏବଂ ରାଜ୍ୟସଭାର ଅଧ୍ୟକ୍ଷ ଶ୍ରୀ ଏମ ଭେଙ୍କେୟା ନାଇଡୁ ଆଜି ସମସ୍ତ ରାଜନୈତିକ ଦଳଙ୍କୁ ନୀତି ନିର୍ମାତାମାନଙ୍କ ପାଇଁ ସଦନ ଭିତରେ ଏବଂ ସଦନ ବାହାରେ ଏକ ଆଚାର ସଂହିତାର ନିର୍ମାଣ ପାଇଁ କହିଥିଲେ ଯାହା ଫଳରେ କି ସଂସଦୀୟ ସଂସ୍ଥାନମାନଙ୍କ ପ୍ରତି ଲୋକମାନଙ୍କ ମଧ୍ୟରେ ବିଶ୍ୱାସ ସ୍ଥାପନା କରାଯାଇପାରିବ ଏବଂ ବ୍ୟବସ୍ଥାପିକାର କାର୍ଯ୍ୟ ସୂଚାର ରୂପେ କରାଯାଇପାରିବ । ସେ ରାଜନୈତିକ ଦଳମାନଙ୍କୁ ରାଷ୍ଟ୍ରୀୟ ମହତ୍ୱ ସମ୍ବନ୍ଧରେ ରାଜନୈତିକ ବିଚାରଧାରାର ଉର୍ଦ୍ଧ୍ଵକୁ ଉଠି ଏକାଠି ହେବା ପାଇଁ ଅପିଲ କରିଥିଲେ ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ଆଜି ଏଠାରେ ଉପରାଷ୍ଟ୍ରପତି ପଦରେ ଏକ ବର୍ଷ ପୂରଣ ହେବା ଅବସରରେ ପୁସ୍ତକ- ମୁଭିଙ୍ଗ ଅନ , ମୁଭିଙ୍ଗ ଫରୱାର୍ଡ-ୱାନ ଇଅର ଇନ ଅଫିସର ଉନ୍ମୋଚନ କରାଯିବା ପରେ ଶ୍ରୀ ଏମ ଭେଙ୍କେୟା ନାଇଡୁ ଦେଶରେ ବିଧାୟକମାନଙ୍କ କାର୍ଯ୍ୟପ୍ରଣାଳୀ ବାବଦରେ ଚିନ୍ତା ପ୍ରକଟ କରିଥିଲେ । ଶ୍ରୀ ଏମ ଭେଙ୍କେୟା ନାଇଡୁ ପୁସ୍ତକକୁ ସମଗ୍ର ବର୍ଷ ସମୟରେ ତାଙ୍କ ମିଶନ ଏବଂ ଏହାର ପରିଣାମକୁ ନେଇ ଜନସାଧାରଣଙ୍କୁ ଏହା ଏକ ରିପୋର୍ଟ ବୋଲି ପ୍ରକାଶ କରିଥିଲେ କାରଣ ସେ ଗତ ବର୍ଷ ଅଗଷ୍ଟ 11କୁ ଉପ ରାଷ୍ଟ୍ରପତି ପଦରେ ଆସୀନ ହୋଇଥିଲେ ।


    କୃଷି ଦେଶର ମୌଳିକ ସଂସ୍କୃତି-ଏହା ଉପରେ ଜୋର ଦେଇ ଶ୍ରୀ ଏମ ଭେଙ୍କେୟା ନାଇଡୁ ସଂସାଧନ ଆବଂଟନରେ କୃଷକମାନଙ୍କୁ ପ୍ରାଥମିକତା ପ୍ରଦାନ କରିବାକୁ ଅପିଲ କରିଥିଲେ ଯାହାଦ୍ୱାରା କି ସେମାନଙ୍କୁ ଲାଭଦାୟକ କୃଷି ଏବଂ ଏକ ମଜଭୁତ ଖାଦ୍ୟ ସୁରକ୍ଷା ସୁନିଶ୍ଚିତ କରାଯାଇ ପାରିବ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଶ୍ରୀ ନାଇଡୁଙ୍କୁ ଏକ ଏପରି ବ୍ୟକ୍ତି ଭାବେ ବ୍ୟାଖ୍ୟା କରିଥିଲେ ଯାହାକି ‘ ସାଧାରଣ ଜନତାଙ୍କ ଜୀବନରେ ସୁଧାର ଆଣିବା ଲକ୍ଷ୍ୟ ସହିତ ସମଗ୍ର ଭିଜନ ଦ୍ୱାରା ପ୍ରେରିତ । ପ୍ରଧାନମନ୍ତ୍ରୀ ସ୍ମରଣ କରିଥିଲେ ଯେ ଯେତବେଳେ ପୂର୍ବତନ ପ୍ରଧାନମନ୍ତ୍ରୀ ଶ୍ରୀ ଅଟଳ ବିହାରୀ ବାଜପାୟୀ ଶ୍ରୀ ଏମ ଭେଙ୍କେୟା ନାଇଡୁଙ୍କୁ ନିଜ ମନ୍ତ୍ରୀମଣ୍ଡଳରେ ସାମିଲ କରିବାକୁ ଚାହୁଁଥିଲେ , ସେତେବେଳେ ଶ୍ରୀ ନାଇଡୁ ଗ୍ରାମୀଣ ବିକାଶ ମନ୍ତ୍ରଣାଳୟର ପୋର୍ଟଫୋଲିଓ ଦିଆଯିବା ଉପରେ ଆଗ୍ରହ ପ୍ରକାଶ କରିଥିଲେ । ଶ୍ରୀ ମୋଦୀ ପ୍ରକାଶ କରିଥିଲେ ଯେ ଶ୍ରୀ ନାଇଡୁଙ୍କ ଦ୍ୱାରା ଶୁଭାରମ୍ଭ ହୋଇଥିବା ପ୍ରଧାନମନ୍ତ୍ରୀ ଗ୍ରାମୀଣ ସଡକ ଯୋଜନା ଗ୍ରାମୀଣ ସଡକର ମହତ୍ୱକୁ ଦେଖି ସାଂସଦମାନଙ୍କ ମଧ୍ୟରେ ଅନେକ ଲୋକପ୍ରିୟ ହୋଇଥିଲା । ଶ୍ରୀ ନାଇଡୁଙ୍କ 50 ବର୍ଷର ସାର୍ବଜନୀକ ଜୀବନର ଉଲ୍ଲେଖ କରି ପ୍ରଧାନମନ୍ତ୍ରୀ କହିଲେ ଯେ ଶ୍ରୀ ନାଇଡୁ ତାଙ୍କୁ ପ୍ରଦାନ କରାଯାଇଥିବା ଯେକୌଣସି ଦାୟିତ୍ୱର ନିର୍ବାହ କରିବା ପାଇଁ ଅନୁଶାସନ , ପ୍ରତିବଦ୍ଧତା ଏବଂ ଉଚ୍ଚ ଭାବନାର ମାନକ ସ୍ଥାପିତ କରିଛନ୍ତି ଏବଂ ଏହା ହିଁ ହେଉଛି ଶ୍ରୀ ନାଇଡୁଙ୍କ ସଫଳତାର ରହସ୍ୟ ।


    ଶ୍ରୀ ମୋଦୀ ଏହା ମଧ୍ୟ କହିଥିଲେ ଯେ ଅନେକ ଲୋକ ଯେତେବେଳେ ଶ୍ରୀ ନାଇଡୁଙ୍କୁ ତାଙ୍କ ଉର୍ଜା ତଥା ଜୀବନ୍ତତା ପାଇଁ ପ୍ରଶଂସା କରନ୍ତି ସେତେବେଳେ ସେ ନିଜେ ଏହା ଦେଖି ଆଶ୍ଚର୍ଯ୍ୟ ଯେ କେଉଁପରି ଭାବେ ଶ୍ରୀ ନାଇଡୁ ରାଜ୍ୟ ସଭାର ସଂଚାଳନ କରିବା ସମୟରେ ନିଜ ଉପରେ ନିୟନ୍ତ୍ରଣ ରଖିଥା ’ ନ୍ତି । ଶ୍ରୀ ନାଇଡୁଙ୍କ ସମୟାନୁବର୍ତ୍ତିତା ଏବଂ ଅନୁଶାସନର ଉଲ୍ଲେଖ କରି ଶ୍ରୀ ମୋଦୀ କହିଥିଲେ ଯେ ଯେତେବେଳେ ତାଙ୍କୁ ଶ୍ରୀ ମୋଦୀଙ୍କ ସହିତ ଯାତ୍ରା କରିବାକୁ ପଡୁଥିଲା , ସେତେବେଳେ ସେ ସାବଧାନ ହୋଇ ଯାଉଥିଲେ । ପ୍ରଧାନମନ୍ତ୍ରୀ ଏହା ମଧ୍ୟ କହିଥିଲେ ଯେ ଶ୍ରୀ ନାଇଡୁ ତାଙ୍କ ଦୀର୍ଘ ସାର୍ବଜନୀକ ଜୀବନ ସମୟରେ ଅନେକ କଥା ଶିଖିଥିଲେ ଏବଂ ଅନ୍ୟମାନଙ୍କୁ ମଧ୍ୟ ଶିଖାଇଥିଲେ ।


    ପୂର୍ବତନ ପ୍ରଧାନମନ୍ତ୍ରୀ ଶ୍ରୀ ଏଚଡି ଦେବଗୌଡା ଏହି ଅବସରରେ କହିଥିଲେ ଯେ ଶ୍ରୀ ନାଇଡୁ ସଦନରେ ସମସ୍ତ ବର୍ଗଙ୍କ ହିତର ସୁରକ୍ଷା କରି ରାଜ୍ୟ ସଭାର ସଂଚାଳନରେ ସର୍ବଶ୍ରେଷ୍ଠ ପ୍ରକ୍ରିୟାରେ କାର୍ଯ୍ୟ କରୁଛନ୍ତି ।


    ଅନ୍ୟତମ ପୂର୍ବ ପ୍ରଧାନମନ୍ତ୍ରୀ ଡଃ ମନମୋହନ ସିଂ ଏହି ଅବସରରେ କହିଥିଲେ ଯେ , “ ଶ୍ରୀ ନାଇଡୁଙ୍କ ପାଖରେ ବିଶାଳ ରାଜନୈତିକ ଏବଂ ପ୍ରଶାସନିକ ଅନୁଭବ ରହିଛି ଏବଂ ତାଙ୍କ କାର୍ଯ୍ୟକାଳର ଏକ ବର୍ଷ ପୂରଣ ହେବା ପରେ ଏହା ଭଲ ଭାବେ ପ୍ରଦର୍ଶିତ ହୋଇଛି । ”


    ଲୋକସଭାର ଅଧ୍ୟକ୍ଷ ଶ୍ରୀମତି ସୁମିତ୍ରା ମହାଜନ କହିଲେ ଯେ ଶ୍ରୀ ନାଇଡୁଙ୍କ କାର୍ଯ୍ୟକାଳର ପ୍ରଥମ ବର୍ଷ ଉପରେ ଏହି ପୁସ୍ତକ ହେଉଛି ଏକ ବୃତ୍ତାନ୍ତ ଯେ କିପରି ଭାବେ ସାଧାରଣ ବର୍ଗର କୌଣସି ବ୍ୟକ୍ତି ଏପରି ଉଚ୍ଚତାରେ ପହଂଚିପାରିବେ ଏବଂ ପ୍ରଭାବୀ ନେତୃତ୍ୱ ପ୍ରଦାନ କରିପାରିବେ ।


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଠଲୀ ଶ୍ରୀ ନାଇଡୁଙ୍କ ସହିତ ନିଜର 45 ବର୍ଷ ପୁରୁଣା ସମ୍ପର୍କର ସ୍ମରଣ କରି କହିଲେ ଯେ , “ ଶ୍ରୀ ନାଇଡୁଙ୍କ ସହିତ ସବୁଠାରୁ ବିଶିଷ୍ଟ କଥା ହେଲା ଗୋଟିଏ ଦିନ ବି ବିଶ୍ରାମ ନକରି ସେ ହେଉଛନ୍ତି 365 ଦିନ 24 ଘଣ୍ଟା ଧରି କାର୍ଯ୍ୟ କରୁଥିବା ବ୍ୟକ୍ତି ଏବଂ କୃଷକମାନଙ୍କ ପ୍ରତି ସବୁଠାରୁ ଅଧିକ ପ୍ରତିବଦ୍ଧ ।


    ରାଜ୍ୟସଭାରେ କଂଗ୍ରେସର ଉପନେତା ଶ୍ରୀ ଆନନ୍ଦ ଶର୍ମା ମଧ୍ୟ ପୁସ୍ତକ ଉନ୍ମୋଚନ ଅବସରରେ ମଞ୍ଚ ଉପରେ ଉପସ୍ଥିତ ଥିଲେ । ଏହି ଅବସରରେ ଅନ୍ୟ ଗଣମାନ୍ୟ ବ୍ୟକ୍ତିମାନେ ମଧ୍ୟ ଉପସ୍ଥିତ ଥିଲେ ।


    ***************

    
    
    (Release ID: 1544816) Visitor Counter : 3