      ଅର୍ଥ ମନ୍ତ୍ରଣାଳୟ

      31 ଅଗଷ୍ଟ, 2018 ସୁଦ୍ଧା ଆୟକର ରିଟର୍ଣ୍ଣ ଦାଖଲରେ 71 ପ୍ରତିଶତ ବୃଦ୍ଧି
      Posted On: 01 SEP 2018 2:20PM by PIB Bhubaneshwar


    2018 ଆର୍ଥିକ ବର୍ଷରେ (ରିଟର୍ଣ୍ଣ ଦାଖଲ କରିବାର ସମ୍ପ୍ରସାରିତ ତାରିଖ 31 ଅଗଷ୍ଟ , 2018 ସୁଦ୍ଧା) ଦାଖଲ କରାଯାଇଥିବା ଆୟକର ରିଟର୍ଣ୍ଣ ( ITR ) ସଂଖ୍ୟାରେ ଗତବର୍ଷ ତୁଳନାରେ ଚଳିତ ବର୍ଷର ସେହି ଅବଧି ସୁଦ୍ଧା ଉଲ୍ଲେଖନୀୟ ସୁଧାର ହୋଇଛି । 31 ଅଗଷ୍ଟ , 2018 ସୁଦ୍ଧା ‘ ଇ-ଫାଇଲ ’ ର ମୋଟ ସଂଖ୍ୟା 5.42 କୋଟିରେ ପହଁଚିଛି । ଏହା ପୂର୍ବବର୍ଷର ଏହି ଅବଧି ଅର୍ଥାତ 31 ଅଗଷ୍ଟ 2017 ସୁଦ୍ଧା ଦାଖଲ କରିଥିବା ରିଟର୍ଣ୍ଣ 3.17 କୋଟି ତୁଳନାରେ 70.86 ପ୍ରତିଶତ ବୃଦ୍ଧି ବୋଲି ଜଣାପଡ଼ିଛି । ଆଇଟିଆର ଦାଖଲ କରିବାର ବର୍ଦ୍ଧିତ ଶେଷ ତାରିଖ 31 ଅଗଷ୍ଟ 2018 ରେ ପାଖାପାଖି 34.95 ଲକ୍ଷ ରିଟର୍ଣ୍ଣ ଅପଲୋଡ କରାଯାଇଥିଲା ।


    ଦୁଇଟି ଶ୍ରେଣୀରେ ଆଇଟିଆର ସଂଖ୍ୟାରେ ଉଲ୍ଲେଖନୀୟ ବୃଦ୍ଧି ପରିଲକ୍ଷିତ ହୋଇଛି । ଏହି ଶ୍ରେଣୀ ଅନ୍ତର୍ଗତ ବେତନଭୋଗୀ ଲୋକମାନଙ୍କ ପାଇଁ ( ITR-1 ଏବଂ 2) ଦ୍ୱାରା ଦାଖଲ କରାଯାଇଥିବା ଆଇଟିଆର ସଂଖ୍ୟା ସହିତ ଆନୁମାନିକ କରାଧାନ ଯୋଜନା ( ITR-4 )ର ଲାଭ ଉଠାଉଥିବା ଲୋକମାନଙ୍କ ଦ୍ୱାରା ଦାଖଲ କରାଯାଇଥିବା ଆଇଟିଆରର ସଂଖ୍ୟାରେ ମଧ୍ୟ ଉଲ୍ଲେଖନୀୟ ବୃଦ୍ଧି ଦେଖିବାକୁ ମିଳିଛି ।


    31 ଅଗଷ୍ଟ , 2018 ସୁଦ୍ଧା ବେତନଭୋଗୀ ବ୍ୟକ୍ତିଗତ ଟିକସଦାତାଙ୍କ ଦ୍ୱାରା ଦାଖଲ କରାଯାଇଥିବା ଇ-ରିଟର୍ଣ୍ଣର ମୋଟ ସଂଖ୍ୟା 2017 ବର୍ଷର ଏହି ଅବଧି ତୁଳନାରେ ଦାଖଲ କରାଯାଇଥିବା 2.19 କୋଟି ରିଟର୍ଣ୍ଣ ତୁଳନାରେ ଚଳିତ ବର୍ଷ 3.37 କୋଟିରେ ପହଁଚିଛି । ଯାହାକି ମୋଟ ସଂଖ୍ୟାରେ 1.18 କୋଟି ତଥା 54 ପ୍ରତିଶତ ବୃଦ୍ଧିକୁ ଦର୍ଶାଉଛି ।


    ଆନୁମାନିକ ଟିକସ ଯୋଜନାର ଲାଭ ଉଠାଇଥିବା ଲୋକମାନଙ୍କ ଦ୍ୱାରା 31 ଅଗଷ୍ଟ , 2018 ସୁଦ୍ଧା ଦାଖଲ କରାଯାଇଥିବା ଇ-ରିଟର୍ଣ୍ଣର ମୋଟ ସଂଖ୍ୟା 31 ଅଗଷ୍ଟ , 2017 ସୁଦ୍ଧା ଦାଖଲ କରାଯାଇଥିବା 14.93 ଲକ୍ଷ ରିଟର୍ଣ୍ଣ ତୁଳନାରେ 1.17 କୋଟି ବୋଲି ଆକଳନ କରାଯାଇଛି , ଯାହାକି ରିଟର୍ଣ୍ଣର ମୋଟ ସଂଖ୍ୟାରେ 681.69 ପ୍ରତିଶତର ଉଲ୍ଲେଖନୀୟ ବୃଦ୍ଧିକୁ ଦର୍ଶାଉଛି ।


    ****************

    
    
    (Release ID: 1544812) Visitor Counter : 4