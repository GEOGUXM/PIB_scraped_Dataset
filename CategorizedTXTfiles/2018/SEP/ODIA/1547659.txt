      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ମୌଲାନା ଆଜାଦ ଏଜୁକେସନ ଫାଉଣ୍ଡେସନ ପରିଚାଳନା କମିଟିର 101ତମ ବୈଠକରେ ଅଧ୍ୟକ୍ଷତା କଲେ ମୁକ୍ତାର ଅବାସ ନକଭୀ
      Posted On: 25 SEP 2018 3:33PM by PIB Bhubaneshwar


    କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ କହିଛନ୍ତି ଯେ , ଗରିବ , ପଛୁଆ ଏବଂ ସଂଖ୍ୟାଲଘୁଙ୍କ ପାଇଁ ବିଶ୍ୱସ୍ତରୀୟ ଶିକ୍ଷାନୁଷ୍ଠାନର ଭିତ୍ତି ପ୍ରସ୍ତର ସ୍ଥାପନ କାର୍ଯ୍ୟକ୍ରମ 2018 ଅକ୍ଟୋବର 1 ତାରିଖରେ ରାଜସ୍ଥାନର ଅଲୱାରଠାରେ ଅନୁଷ୍ଠିତ ହେବ ।


    ମୌଲାନା ଆଜାଦ ଏଜୁକେସନାଲ ଫାଉଣ୍ଡେସନ ଗଭର୍ଣ୍ଣିଂ ବଡିର 101ତମ ଏବଂ ଜେନେରାଲ ବଡିର 57ତମ ବୈଠକରେ ଅଧ୍ୟକ୍ଷତା କରି ଶ୍ରୀ ନକଭୀ କହିଲେ ଯେ , ଅଲୱାରରେ ପ୍ରତିଷ୍ଠିତ ହେଉଥିବା ଶିକ୍ଷାନୁଷ୍ଠାନ 2020 ମସିହା ସୁଦ୍ଧା କାର୍ଯ୍ୟକ୍ଷମ ହୋଇଯିବ ।


    ଶ୍ରୀ ନକଭୀ କହିଲେ ଯେ , ଶିକ୍ଷାନୁଷ୍ଠାନ ପାଇଁ ରାଜସ୍ଥାନ ସରକାର ଶିକ୍ଷାନୁଷ୍ଠାନ ପାଇଁ ଅଲୱାର ଜିଲ୍ଲାର କିଶନଗଡ଼ ବାସ୍ ତହସିଲ ଅନ୍ତର୍ଗତ କୋହରାପିପାଳି ଗ୍ରାମରେ 15 ଏକର ଜମି ଦେଇଛନ୍ତି । ବିଶ୍ୱସ୍ତରୀୟ ଗବେଷଣା କେନ୍ଦ୍ର , ଲାବୋରେଟାରୀ , ଲାଇବ୍ରେରୀ , ପ୍ରାଥମିକ ଠାରୁ ଉଚ୍ଚ ଶିକ୍ଷା ଏବଂ କ୍ରୀଡ଼ାର ସୁବିଧା ଏଠାରେ ରହିବ । ଏହି ବିଶ୍ୱସ୍ତରୀୟ ଶିକ୍ଷନୁଷ୍ଠାନରେ ଟେକ୍ନିକାଲ , ମେଡିକାଲ , ଆୟୁର୍ବେଦ , ୟୁନାନି ଏବଂ ନିଯୁକ୍ତି ସୃଷ୍ଟିକାରୀ ଦକ୍ଷତା ବିକାଶ ପାଠ୍ୟକ୍ରମ ଏଠାରେ ସ୍ଥାନ ପାଇବ । ଏହି ଶିକ୍ଷାନୁଷ୍ଠାନରେ ବାଳିକାମାନଙ୍କ ପାଇଁ 40% ସ୍ଥାନ ସଂରକ୍ଷିତ ରହିବ ।


    ଅଲୱାର ଶିକ୍ଷାନୁଷ୍ଠାନ ନିର୍ମାଣର ସମସ୍ତ କାର୍ଯ୍ୟ ତଦାରଖ ପାଇଁ ମୌଲାନା ଆଜାଦ ଏଜୁକେସନାଲ ଫାଉଣ୍ଡେସନ ଓ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟର 3 ଜଣିଆ କମିଟି ଗଠନ କରାଯାଇଛି । ଇନଷ୍ଟିଚ୍ୟୁଟ ଗଠନ ଏବଂ ଅନ୍ୟାନ୍ୟ କାର୍ଯ୍ୟର ସମ୍ପୂର୍ଣ୍ଣ ପ୍ରକଳ୍ପ ରିପୋର୍ଟ ( DPR ) ତୁରନ୍ତ ଦାଖଲ କରାଯିବ । ଗରିବ , ପଛୁଆ ଏବଂ ସଂଖ୍ୟାଲଘୁମାନଙ୍କ ପାଇଁ ଏକ ବିଶ୍ୱସ୍ତରୀୟ ଶିକ୍ଷାନୁଷ୍ଠାନ ପ୍ରତିଷ୍ଠା ସକାଶେ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ବର୍ଷେ ତଳେ ଯୋଜନା ଆରମ୍ଭ କରିଥିଲା । ଏହି ଲକ୍ଷ୍ୟରେ ଭାରତ ସରକାରଙ୍କ ପୂର୍ବତନ ସଚିବ ଅଫଜଲ ଅମାନୁଲ୍ଲାଙ୍କ ନେତୃତ୍ୱରେ 11 ଜଣିଆ କମିଟି ଗଠନ କରାଯାଇଥିଲା ।


    ମୌଲାନା ଆଜାଦ ଏଜୁକେସନାଲ ଫଉଣ୍ଡେସନ ଗଭର୍ଣ୍ଣିଂ ବଡିର 101ତମ ଏବଂ ଜେନେରାଲ ବଡିର 57ତମ ବୈଠକରେ ସଂଖ୍ୟାଲଘୁଙ୍କ ଶିକ୍ଷାଗତ ସଶକ୍ତିକରଣ ଉପଲକ୍ଷେ ଆରମ୍ଭ କରାଯାଇଥିବା ‘ ବେଗମ ହଜରତ ମହଲ ଗାର୍ଲସ ସ୍କଲାରସିପ୍ ’, ‘ ଗରବି ନୱାଜ କୌଶଳ ବିକାଶ ଯୋଜନା ’ ଏବଂ ଅନ୍ୟାନ୍ୟ ସ୍କଲାରସିପ ଯୋଜନାର ସମୀକ୍ଷା କରାଯାଇଥିଲା ।


    ଶ୍ରୀ ନକଭୀ କହିଲେ ଯେ , ବିଗତ 4 ବର୍ଷ ମଧ୍ୟରେ କେନ୍ଦ୍ର ସରକାରଙ୍କ ବିନା ପାତରଅନ୍ତରରେ ସଶକ୍ତିକରଣ ନୀତି ଯୋଗୁ ସଂଖ୍ୟାଲଘୁ ସମ୍ପ୍ରଦାୟର ଗରିବ ଓ ଦୁର୍ବଳ ଶ୍ରେଣୀର ରେକର୍ଡ ସଂଖ୍ୟକ ପ୍ରାୟ 3 କୋଟି ଛାତ୍ରଛାତ୍ରୀ ବିଭିନ୍ନ ସ୍କଲାରସିପ୍ ପାଇପାରିଛନ୍ତି । ହିତାଧିକାରୀମାନଙ୍କ ମଧ୍ୟରେ 1 କୋଟି 63 ଲକ୍ଷ ବାଳିକା ଅଛନ୍ତି ।


    ଶ୍ରୀ ନକଭୀ କହିଲେ ଯେ , ମୁସଲିମ ବାଳିକାମାନଙ୍କ ମଧ୍ୟରେ ପୂର୍ବରୁ ସ୍କୁଲ ଡ୍ରପ୍ ଆଉଟ ହାର 70 ପ୍ରତିଶତ ଥିବା ବେଳେ କେନ୍ଦ୍ର ସରକାରଙ୍କ ସଚେତନତା ଓ ଶିକ୍ଷାଗତ ସଶକ୍ତିକରଣ କାର୍ଯ୍ୟକ୍ରମ ଯୋଗୁ ଏହି ହାର ପ୍ରାୟ 35-40%କୁ ହ୍ରାସ ପାଇପାରିଛି । ଏହାକୁ ଶୂନ୍ୟ ପ୍ରତିଶତକୁ କମାଇବା ସରକାରଙ୍କ ଲକ୍ଷ୍ୟ । ସ୍ୱଚ୍ଛ ଏବଂ ବାଧା ବିହୀନ ସ୍କଲାରସିପ୍ ପ୍ରଦାନ ଯୋଜନା ହିଁ ଏଥିରେ ଗୁରୁତ୍ୱ ବହନ କରୁଛି । ଚଳିତ ବର୍ଷ ନ୍ୟାସନାଲ ସ୍କଲାରସିପ୍ ମୋବାଇଲ ପୋର୍ଟାଲର ଶୁଭାରମ୍ଭ ହୋଇଛି । ଗରିବ ଓ ପଛୁଆ ବର୍ଗର ପିଲାମାନେ ଏହାଦ୍ୱାରା ବିନା ସମସ୍ୟାରେ ସ୍କଲାରସିପରେ ଉପକୃତ ହୋଇପାରିବେ ।


    ଶ୍ରୀ ନକଭୀ କହିଲେ ଯେ , ବିଗତ ଏଏକ ବର୍ଷ ହେଲା ସଂଖ୍ୟାଲଘୁ ମନ୍ତ୍ରଣାଳୟ 3 E - ଏଜୁକେସନ , ଏମ୍ପଲୟମେଣ୍ଟ ଏବଂ ଏମ୍ପାୱାରମେଣ୍ଟ ପ୍ରତି ପ୍ରତିବଦ୍ଧତାର ସହ କାର୍ଯ୍ୟ କରୁଛି । 3 T - ଟିଚର , ଟିଫିନ , ଟୟଲେଟ ନୀତିରେ ସଂଯୁକ୍ତ ହୋଇ ବିଗତ ମଦ୍ରାସା ସମେତ ବିଭିନ୍ନ ସଂଖ୍ୟାଲଘୁ ସମ୍ପ୍ରଦାୟର ସହସ୍ରାଧିକ ଶିକ୍ଷାନୁଷ୍ଠାନ ଶିକ୍ଷା ପଦ୍ଧତିରେ ମୁଖ୍ୟ ଧାରାରେ ଯୋଡି ହୋଇପାରିଛନ୍ତି ।


    ***************

    
    
    (Release ID: 1547659) Visitor Counter : 1