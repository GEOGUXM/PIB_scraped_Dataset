      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଏମ୍ସରେ ବ୍ୟାଟେରୀ ଚାଳିତ ବସ ସେବାର ଶୁଭାରମ୍ଭ କଲେ ଶ୍ରୀ ଜେ.ପି.ନଡ୍ଡା
      Posted On: 13 SEP 2018 3:25PM by PIB Bhubaneshwar


    କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା ଆଜି ନୂଆଦିଲ୍ଲୀସ୍ଥିତ ଅଖିଳ ଭାରତ ଆୟୁର୍ବିଜ୍ଞାନ ସଂସ୍ଥାନ ଠାରେ ବ୍ୟାଟେରୀ ଚାଳିତ ବସ ସେବାକୁ ପତାକା ଦେଖାଇ ଶୁଭାରମ୍ଭ କରିଥିଲେ । ଏହା ଇଣ୍ଡିଆ ଟିଭିର କଂପାନୀ ସାମାଜିକ ଦାୟିତ୍ୱ ( CSR ) ଅନ୍ତର୍ଗତ ଏକ କାର୍ଯ୍ୟକ୍ରମ । ଇଣ୍ଡିଆ ଟିଭିର ଅଧ୍ୟକ୍ଷ ଶ୍ରୀ ରଜତ ଶର୍ମା , ଏମ୍ସ ନୂଆଦିଲୀର ନିର୍ଦ୍ଦେଶକ ଶ୍ରୀମତୀ ରିତୁ ଧୱନ , ଇଣ୍ଡିଆ ଟିଭିର ପରିଚାଳନା ନିର୍ଦ୍ଦେଶକ ଏବଂ ସିଇଓ , ପ୍ରୋଫେସର ଓ.ପି. ଖରବନ୍ଦା , ଏମ୍ସ ସିଏସଆରର ଅଧ୍ୟକ୍ଷ ପ୍ରମୁଖ ଏହି ଅବସରରେ ଉପସ୍ଥିତ ଥିଲେ । ଏମ୍ସ ନୂଆଦିଲୀ ଏବଂ ଇଣ୍ଡିଆ ଟିଭି ମଧ୍ୟରେ ଏକ ବୁଝାମଣାପତ୍ର ଆଦାନ ପ୍ରଦାନ କାର୍ଯ୍ୟକ୍ରମରେ କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀ ଅଧ୍ୟକ୍ଷତା କରିଥିଲେ ।


    ଏହି ଅବସରରେ ଶ୍ରୀ ନଡ୍ଡା କହିଥିଲେ ଯେ ଏମ୍ସ ଏକ ଅଗ୍ରଣୀ ଏବଂ ଅଦ୍ୱିତୀୟ ସଂଗଠନ ଯାହା ସଂଖ୍ୟା ଏବଂ ଗୁଣାତ୍ମକମାନ ମଧ୍ୟରେ ସନ୍ତୁଳନ ରକ୍ଷା କରିପାରିଛି । ସ୍ୱାସ୍ଥ୍ୟମନ୍ତ୍ରୀ କହିଥିଲେ ଯେ ସରକାର ଏହା ସୁନିଶ୍ଚିତ କରିବା କ୍ଷେତ୍ରରେ ସଂକଳ୍ପବଦ୍ଧ ଯେ ନୂତନ ଏମ୍ସଗୁଡିକ ନୂଆଦିଲୀ ଏମ୍ସ ଭଳି ସେବା ପ୍ରଦାନ କରିବେ । ସେ କହିଥିଲେ ଯେ ସେଗୁଡିକୁ ସର୍ବଶ୍ରେଷ୍ଠ କରିବା ପାଇଁ କୌଣସି ପ୍ରଚେଷ୍ଟାକୁ ବାଦ ଦିଆଯିବ ନାହିଁ । ଶ୍ରୀ ନଡ୍ଡା କହିଥିଲେ ଯେ ଏମ୍ସ କେବଳ ରାଷ୍ଟ୍ରୀୟ ସ୍ତରରେ ନୁହେଁ ବରଂ ଅନ୍ତର୍ରାଷ୍ଟ୍ରୀୟ ସ୍ତରରେ ସ୍ୱାସ୍ଥ୍ୟର ଯତ୍ନ କ୍ଷେତ୍ରରେ ଏକ ବେଞ୍ଚମାର୍କ ପ୍ରତିଷ୍ଠା କରିପାରିଛି ।


    ଶ୍ରୀ ନଡ୍ଡା କହିଥିଲେ ଯେ ମାନନୀୟ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଜୀଙ୍କ ବଳିଷ୍ଠ ନେତୃତ୍ୱରେ ସ୍ୱାସ୍ଥ୍ୟ ମନ୍ତ୍ରଣାଳୟ ଦେଶର ଲୋକମାନଙ୍କୁ ସର୍ବୋତ୍ତମ ଏବଂ ଉଚ୍ଚ ଗୁଣାତ୍ମକ ମାନ ଥିବା ସ୍ୱାସ୍ଥ୍ୟ ସେବା ପ୍ରଦାନ କରିବା ପାଇଁ ସଂକଳ୍ପବଦ୍ଧ । ସେ କହିଥିଲେ ଯେ ଆୟୁଷ୍ମାନ ଭାରତ -ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ( AB-PMJAY ) ସାର୍ବଜନୀନ ସ୍ୱାସ୍ଥ୍ୟ କଭରେଜ କ୍ଷେତ୍ରରେ ଏକ ବଡ ସଫଳତା ଯେଉଁଥିରେ 10.74 କୋଟି ଗରିବ ଏବଂ ଦୁର୍ବଳ ପରିବାରଙ୍କୁ ସାମିଲ କରାଯିବ । ଏହା ଜରିଆରେ 55 କୋଟିରୁ ଅଧିକ ହିତାଧୀକାରୀଙ୍କୁ ସୁବିଧା ମିଳିପାରିବ । ସେ କହିଥିଲେ ଯେ ସେବା କ୍ଷେତ୍ରରେ 1350 ଅଧିକ ପ୍ରକ୍ରିୟା ସାମିଲ ହେବ ଯେଉଁଥିରେ ଡାକ୍ତରଖାନାରେ ଭର୍ତ୍ତୀ , ନିଦାନ , ଔଷଧ ଆଦିକୁ ସାମିଲ କରାଯାଇଛି ।


    ଏମ୍ସର ସିଏସଆର ପଦକ୍ଷେପର ଅଂଶବିଶେଷ ଭାବେ ଇଣ୍ଡିଆ ଟିଭି ଦ୍ୱାରା ପ୍ରଦତ୍ତ 10ଟି ବ୍ୟାଟେରୀ ଚାଳିତ ବସର ମରାମତି , ଡ୍ରାଇଭର ଏବଂ ଅନ୍ୟ ସହାୟକ କର୍ମଚାରୀମାନଙ୍କର ବେତନ ସହିତ ଦୁଇ ବର୍ଷ ପାଇଁ ସଂପୂର୍ଣ୍ଣ ଭାବେ ଇଣ୍ଡିଆ ଟିଭି ଦାୟିତ୍ୱ ଗ୍ରହଣ କରିବ ଯାହା ପରବର୍ତ୍ତୀ ଅବସ୍ଥାରେ ନବୀକରଣ କରାଯିବ । ଏହି ବସ ଜରିଆରେ ପ୍ରତିଦିନ 5 ହଜାର ଲୋକ ଏମ୍ସ କ୍ୟାମ୍ପସ ଭିତରେ ଯିବା ଆସିବା କରିପାରିବେ ।


    ଏମ୍ସ ନୂଆଦିଲ୍ଲୀ 2017ରେ ନିଜର ସିଏସଆର ନୀତି ପ୍ରସ୍ତୁତ କରିଥିଲା । ଏହାର କାର୍ଯ୍ୟକାରିତା ସଠିକ ଭାବେ କରାଯିବା ପାଇଁ ତିନୋଟି ସିଏସଆର ଉପ ସମିତି ଗଠନ କରାଯାଇଛି ।


    *************

    
    
    (Release ID: 1546129) Visitor Counter : 6