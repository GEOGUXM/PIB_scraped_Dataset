      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଜରୁରି ସ୍ଥିତି ପାଇଁ ସମନ୍ୱିତ ନିୟନ୍ତ୍ରଣ କକ୍ଷ ପ୍ରତିଷ୍ଠା ସକାଶେ ଇସ୍ରୋ ସହ ସ୍ୱରାଷ୍ଟ୍ର ମନ୍ତ୍ରଣାଳୟର ବୁଝାମଣା
      Posted On: 20 SEP 2018 7:08PM by PIB Bhubaneshwar


    ଜରୁରି ସ୍ଥିତିର ମୁକାବିଲା ସକାଶେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟରେ ସ୍ୱଦେଶୀ ଜ୍ଞାନକୌଶଳରେ ଏକ ନିୟନ୍ତ୍ରଣ କକ୍ଷ ( ICR-ER ) ସ୍ଥାପନ ସକାଶେ ସ୍ୱରାଷ୍ଟ୍ର ମନ୍ତ୍ରଣାଳୟ ଏବଂ ଭାରତୀୟ ମହାକାଶ ଗବେଷଣା ସଂସ୍ଥାନ ( ISRO )ର ମହକାଶ ବିଭାଗ ମଧ୍ୟରେ ଗୁରୁବାର ଏକ ବୁଝାମଣାପ ସ୍ୱାକ୍ଷର ହୋଇଛି । ବୁଝାମଣାପରେ ସ୍ୱରାଷ୍ଟ୍ର ମନ୍ତ୍ରଣାଳୟ ପକ୍ଷରୁ ଯୁଗ୍ମ ସଚିବ (ବିପର୍ଯ୍ୟୟ ପରିଚାଳନା) ସଂଜିବ କୁମାର ଏବଂ ଇସ୍ରୋ ପକ୍ଷରୁ ଏନଆରଏସସିର ଉପ ନିର୍ଦ୍ଦେଶକ ହକ୍ଟର ପି.ଭି.ଏନ୍. ରାଓ ସ୍ୱାକ୍ଷର କରିଥିଲେ ।


    ଆଇସିଆର-ଇଆର ପ୍ରତିଷ୍ଠା ସକାଶେ ଇସ୍ରୋର ବିଶେଷଜ୍ଞମାନେ ସହାୟତା କରିବେ ଏବଂ ଏହା ସ୍ୱରାଷ୍ଟ୍ର ମନ୍ତ୍ରଣାଳୟ ଦ୍ୱାରା ପରିଚାଳିତ ହେବ । ପ୍ରସ୍ତାବିତ କଣ୍ଟ୍ରୋଲ ରୁମ୍ ଆସନ୍ତା ଦେଢ଼ ବର୍ଷ ମଧ୍ୟରେ ପ୍ରସ୍ତୁତ କରିବାକୁ ଲକ୍ଷ୍ୟ ରଖାଯାଇଛି ।


    ଆଇସିଆର-ଇଆର ବିପର୍ଯ୍ୟୟ ପରିଚାଳନା ଏବଂ ଆଭ୍ୟନ୍ତରୀଣ ନିରାପତ୍ତା ଦିଗରେ ସହାୟତା କରିବ । ଉଭୟ ସ୍ଥିତିରେ ଏହି କଣ୍ଟ୍ରୋଲ ରୁମ୍ ସଠିକ୍ ସମୟରେ ସୂଚନା ପ୍ରଦାନ , ରିଲିଫ ଯୋଜନା , ପରିସ୍ଥିତି ସମ୍ପର୍କରେ ସଚେତନତା , ପ୍ରସ୍ତୁତି ଏବଂ ସହାୟତା ପ୍ରଦାନ ଇତ୍ୟାଦି ଦିଗରେ ସକ୍ରିୟ ରହିବ । ସମସ୍ତ ପ୍ରକାର ଜରୁରି ସ୍ଥିତିରେ ଆବଶ୍ୟକ ସମୟରେ ଏହା ସହାୟତା କରିବ ।


    ***************

    
    
    (Release ID: 1546925) Visitor Counter : 1