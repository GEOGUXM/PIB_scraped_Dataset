      ରାଷ୍ଟ୍ରପତିଙ୍କ ସଚିବାଳୟ

      ଗୁରୁ ଦିବସ ଅବ୍ୟବହିତ ପୂର୍ବରୁ ରାଷ୍ଟ୍ରପତିଙ୍କ ଶୁଭେଚ୍ଛା
      Posted On: 04 SEP 2018 5:39PM by PIB Bhubaneshwar


    ରାଷ୍ଟ୍ରପତି ଶ୍ରୀରାମ ନାଥ କୋବିନ୍ଦ ଗୁରୁ ଦିବସ ଅବ୍ୟବହିତ ପୂର୍ବରୁ ଦେଶର ଶିକ୍ଷକ ସମାଜଙ୍କୁ ଶୁଭେଚ୍ଛା ଜଣାଇଛନ୍ତି ।


    ଏହି ଉପଲକ୍ଷେ ଏକ ବାର୍ତ୍ତାରେ ରାଷ୍ଟ୍ରପତି କହିଛନ୍ତି ଯେ ଗୁରୁ ଦିବସ ଅବସରରେ ସେ ଦେଶର ଅଗଣିତ ଉତ୍ସର୍ଗୀକୃତ ଶିକ୍ଷକଙ୍କୁ ଶୁଭେଚ୍ଛା ଓ ଅଭିନନ୍ଦନ ଜଣାଉଛନ୍ତି । ଆମ ସମାଜ ତଥା ସଂସ୍କୃତିରେ ଆବହମାନ କାଳରୁ ଗୁରୁ-ଶିଷ୍ୟ ପରମ୍ପରା ରହିଆସିଛି । ଏଭଳି ମହାନ ପରମ୍ପରାକୁ ଆମେ ଆମ ସଭ୍ୟତାରୁ ଆହରଣ କରିଥିବାରୁ ନିଜକୁ ସୌଭାଗ୍ୟଶାଳୀ ମଣୁଛୁ । ପ୍ରାଚୀନ କାଳରୁ ମହାନ ଗୁରୁମାନେ କେବଳ ସତ୍ୟର ସନ୍ଧାନ କରିନାହାନ୍ତି , ଅପରନ୍ତୁ ସେମାନେ ସମାଜକୁ ଉପଯୁକ୍ତ ମାର୍ଗ ପ୍ରଦର୍ଶନ ମଧ୍ୟ କରିଛନ୍ତି ।


    ଆଜି ପବିତ୍ର ଗୁରୁ ଦିବସ ଅବସରରେ , ଆମେ ଆମର ପୂର୍ବତନ ରାଷ୍ଟ୍ରପତି ତଥା ବିଶିଷ୍ଟ ଚିନ୍ତାନାୟକ ଓ ଦାର୍ଶନିକ ଗୁରୁ ଡ଼କ୍ଟର ସର୍ବପଲ୍ଲୀ ରାଧାକୃଷ୍ଣନଙ୍କୁ ସ୍ମରଣ କରୁଛୁ । ତାଙ୍କର ଅମର ଅବଦାନ ଆମ ସମାଜ ଉପରେ ସଦାସର୍ବଦା ରହିଛି ।


    ତେଣୁ ଏହି ବିଶେଷ ଅବସରରେ ଆମର ଗୁରୁମାନେ ସର୍ବଦା ଆମର ସହାୟକ ହୁଅନ୍ତୁ ଏବଂ ଆମକୁ ତଥା ସମାଜକୁ ଉପଯୁକ୍ତ ମାର୍ଗ ପ୍ରଦର୍ଶନ କରିଚାଲୁଥାନ୍ତୁ ବୋଲି ଆମେ ସଭିଏଁ ପ୍ରାର୍ଥନା କରିବା । ଗୁରୁମାନଙ୍କ ପ୍ରକୃଷ୍ଟ ମାର୍ଗ ପ୍ରଦର୍ଶନ ରାଷ୍ଟ୍ର ତଥା ବିଶ୍ୱକୁ ଜ୍ଞାନ , ଶାନ୍ତି ଓ ସୌହାର୍ଦ୍ଦ୍ୟର ମାର୍ଗରେ ପରିଚାଳିତ ହେବାରେ ସହାୟକ ହେବ ବୋଲି ରାଷ୍ଟ୍ରପତି ମତପୋଷଣ କରିଛନ୍ତି ।


    **********

    
    
    (Release ID: 1544897) Visitor Counter : 4