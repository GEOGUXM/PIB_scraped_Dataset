      କାର୍ମିକ, ସାଧାରଣ ଅଭିଯୋଗ ଓ ପେନସନ ମନ୍ତ୍ରଣାଳୟ

      ଆକାଂକ୍ଷିତ ଜିଲାଗୁଡିକୁ ଫୋକସ ସହିତ ସୁଶାସନ ଉପରେ ଭୋପାଳଠାରେ ସୋମବାରଠାରୁ ଦୁଇ ଦିବସୀୟ ଆଂଚଳିକ ସମ୍ମିଳନୀ
      Posted On: 09 SEP 2018 5:15PM by PIB Bhubaneshwar


    ଭାରତ ସରକାରଙ୍କର ପ୍ରଶାସନିକ ସଂସ୍କାର , ସାଧାରଣ ଅଭିଯୋଗ ବିଭାଗ ଏବଂ ମଧ୍ୟ ପ୍ରଦେଶ ସରକାରଙ୍କ ମିଳିତ ଆନୁକୂଲ୍ୟରେ ଆକାଂକ୍ଷିତ ଜିଲାଗୁଡିକୁ ଫୋକସ ସହିତ ସୁଶାସନ ଉପରେ ଏକ ଆଂଚଳିକ ସମ୍ମିଳନୀ ଭୋପାଳଠାରେ ଆସନ୍ତାକାଲି (ସୋମବାର) ଆୟୋଜିତ କରାଯାଇଛି । ଏହି ସମ୍ମିଳନୀରେ 12ଟି ରାଜ୍ୟ ଏବଂ ଦୁଇଟି କେନ୍ଦ୍ରଶାସିତ ଅଂଚଳରୁ ପ୍ରତିନିଧିମାନେ ଯୋଗଦେବେ । ଦୁଇ ଦିବସୀୟ ଏହି ସମ୍ମିଳନୀରେ 5ଟି ଟେକ୍ନିକାଲ ଅଧିବେଶନ ରଖାଯାଇଛି ।


    ପ୍ରଥମ ଦିବସରେ ଚାରୋଟି ଅଧିବେଶନରେ 13ଟି ଉପସ୍ଥାପନା କରାଯିବ ଏବଂ ଏହା ଉପରେ ଆଲୋଚନା କରିବାର କାର୍ଯ୍ୟକ୍ରମ ରହିଛି । ଆଇସିଟି ସକ୍ଷମ ଶିକ୍ଷା , କୃଷି , ଲୋକସେବା , ଅଭିଯୋଗ ପ୍ରବନ୍ଧନ ଏବଂ ସୁଶାସନର ପଦକ୍ଷେପଗୁଡିକ ବିଷୟରେ ଆଲୋଚନା କରାଯିବ ।


    ଦ୍ୱିତୀୟ ଦିବସରେ ନାଗରିକ କୈନ୍ଦ୍ରିକ 4ଟି ଉପସ୍ଥାପନ କରାଯିବ । ପ୍ରଶାସନିକ ସଂସ୍କାର , ସାଧାରଣ ଅଭିଯୋଗ ବିଭାଗ ସଚିବ ଶ୍ରୀ କେ.ଭି. ଇପେନ ଏବଂ ମଧ୍ୟପ୍ରଦେଶ ସରକାରଙ୍କ ପ୍ରମୁଖ ସଚିବ ଅନ୍ତିମ ଅଧିବେଶନକୁ ସମ୍ବୋଧିତ କରିବେ ।


    ପ୍ରଶାସନିକ ସଂସ୍କାର , ସାଧାରଣ ଅଭିଯୋଗ ବିଭାଗ ଦ୍ୱାରା ଏ ପର୍ଯ୍ୟନ୍ତ 28ଟି ଆଂଚଳିକ ସମ୍ମିଳନୀର ଆୟୋଜନ କରାଯାଇଛି । ଏହି ସମ୍ମିଳନୀ ନାଗରିକ କୈନ୍ଦ୍ରିକ ଶାସନରେ ସର୍ବୋତ୍ତମ ପ୍ରଥାଗୁଡିକୁ ବ୍ୟବସ୍ଥିତ ଏବଂ କାର୍ଯ୍ୟାନ୍ୱୟନର ଅନୁଭୂତିଗୁଡିକୁ ପରସ୍ପର ମଧ୍ୟରେ ବାଣ୍ଟିବା ଏବଂ ଇ-ଶାସନ , ପାରଦର୍ଶୀ , ଉତ୍ତରଦାୟୀ ଏବଂ ନାଗରିକ ଅନୁକୂଳ ପ୍ରଶାସନ ଜରିଆରେ ସାର୍ବଜନୀନ ସେବା ବିତରଣରେ ସଂସ୍କାର ପାଇଁ ଏକ ସାଧାରଣ ମଂଚ ପ୍ରସ୍ତୁତ କରିବାର ପ୍ରଚେଷ୍ଟା କରାଯାଉଛି ।


    **********

    
    
    (Release ID: 1545675) Visitor Counter : 1