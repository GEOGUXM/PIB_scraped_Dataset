      କ୍ୟାବିନେଟ

      ସାମାଜିକ, ଆର୍ଥିକ, ଶିଳ୍ପ, କ୍ଷେତ୍ରୀୟ ବିକାଶ କାର୍ଯ୍ୟକ୍ରମରେ ନୀତି ଆୟୋଗ ଏବଂ ରୁଷିଆର ଆର୍ଥିକ ବିକାଶ ମନ୍ତ୍ରଣାଳୟ ମଧ୍ୟରେ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 26 SEP 2018 7:24PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଆଜି ସାମାଜିକ , ଆର୍ଥିକ ଏବଂ ଶିଳ୍ପ ତଥା କ୍ଷେତ୍ରୀୟ ବିକାଶ କାର୍ଯ୍ୟକ୍ରମରେ ନୀତି ଆୟୋଗ ଏବଂ ରୁଷୀୟ ସଂଘର ଆର୍ଥିକ ବିକାଶ ମନ୍ତ୍ରଣାଳୟ ମଧ୍ୟରେ ବୁଝାମଣା(ଏମଓୟୁ)କୁ ମଞ୍ଜୁରି ମିଳିଛି ।


    ଏହି ଏମଓୟୁର ଉଦ୍ଦେଶ୍ୟ ହେଉଛି , ସାମାଜିକ , ଆର୍ଥିକ , ଶିଳ୍ପ ଏବଂ କ୍ଷେତ୍ରୀୟ ବିକାଶ ଲାଗି ରଣନୀତି ଏବଂ କାର୍ଯ୍ୟକ୍ରମ ପ୍ରସ୍ତୁତ କରିବା ଏବଂ ଲାଗୁ କରିବାରେ ସହଯୋଗର ସମ୍ଭାବନା ସନ୍ଧାନ କରିବା । ଏଥିରେ ପାରସ୍ପରିକ ଶକ୍ତି , ବଜାର , ପ୍ରଯୁକ୍ତି , ନୀତି ଆଦିକୁ ବୁଝିବା ଲାଗି ଢାଂଚା ଏବଂ ଅନୁକୂଳ ବାତାବରଣ ସୃଷ୍ଟି କରିବାର ବ୍ୟବସ୍ଥା ରହିଛି ।


    ଏମଓୟୁରେ ସହଯୋଗର ନିମ୍ନଲିଖିତ କ୍ଷେତ୍ର ସାମିଲ ଅଛି


    1. ପାରସ୍ପରିକ ସ୍ୱାର୍ଥ ଜଡିତ ବିଷୟରେ ମିଳିତ ଗବେଷଣା ପ୍ରକଳ୍ପ ଚଳାଇବା ଓ ଲାଗୁ କରିବା ।


    2 . ଉଭୟ ପକ୍ଷ ମଧ୍ୟରେ ପାରସ୍ପରିକ ସ୍ୱାର୍ଥ ବିଷୟ ସମ୍ବନ୍ଧିତ ସରକାରୀ ରଣନୀତି ଏବଂ ବିକାଶ କାର୍ଯ୍ୟକ୍ରମ ଉପରେ ସୂଚନା ସହିତ ସୂଚନା ଏବଂ ଗବେଷଣା କାର୍ଯ୍ୟର ବିନିମୟ ।


    3 . ମିଳିତ ଆୟୋଜନରେ ଭାଗିଦାରୀ ଲାଗି ଉଭୟ ପକ୍ଷର ବିଶେଷଜ୍ଞମାନଙ୍କ ଯାତାୟାତ ।


    4 . ଉଭୟ ପକ୍ଷଙ୍କ ସହମତି କାର୍ଯ୍ୟକ୍ରମରେ ସେମିନାର , ସମ୍ମିଳନୀ ଏବଂ ଅନ୍ୟ ବୈଠକ ଆୟୋଜନ କରିବା ।


    5 . ଉଭୟ ପକ୍ଷର ପାରସ୍ପରିକ ସହମତି ଅନୁଯାୟୀ ସହଯୋଗର ଅନ୍ୟ ସ୍ୱରୂପ ସ୍ଥିର କରିବା ।


    *********

    
    
    (Release ID: 1547745) Visitor Counter : 11