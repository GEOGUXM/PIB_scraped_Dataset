      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସୁରକ୍ଷା ଅନୁମୋଦନ ପାଇଁ କେନ୍ଦ୍ର ଗୃହ ସଚିବଙ୍କ ଦ୍ୱାରା ‘ଇ-ସହଜ’ ପୋର୍ଟାଲ ଉନ୍ମୋଚିତ
      Posted On: 18 SEP 2018 6:14PM by PIB Bhubaneshwar


    ସୁରକ୍ଷା ଅନୁମୋଦନ ପାଇଁ କେନ୍ଦ୍ର ଗୃହ ସଚିବ ରାଜୀବ ଗଉବା ମଙ୍ଗଳବାର ଏକ ଅନଲାଇନ ପୋର୍ଟାଲ ‘ ଇ-ସହଜ ’ ର ଶୁଭାରମ୍ଭ କରିଛନ୍ତି । ଏହି ପୋର୍ଟଲ ଜରିଆରେ ଜଣେ ଆବେଦନ ପତ୍ର ଦାଖଲ କରିପାରିବ ଏବଂ ପରବର୍ତ୍ତୀ ସମୟରେ ଆବେଦନର ସ୍ଥିତି ସମ୍ପର୍କରେ ଏହି ପୋର୍ଟାଲ ଜରିଆରେ ମଧ୍ୟ ଅବଗତ ହୋଇପାରିବ ।


    ଏହି ଅବସରରେ କେନ୍ଦ୍ର ଗୃହ ସଚିବ କହିଥିଲେ ଯେ , ଏହି ଅନଲାଇନ ପୋର୍ଟାଲର ଶୁଭାରମ୍ଭ ପରେ ପ୍ରକ୍ରିୟା ତ୍ୱରାନ୍ୱିତ , ସ୍ୱଚ୍ଛ ଏବଂ ସହଜ ହୋଇପାରିବ । ଜଣେ ଅନଲାଇନରେ ଆବେଦନ ପତ୍ର ଓ ନଥିପତ୍ର ହାସଲ କରିପାରିବ ।


    ଶ୍ରୀ ଗଉବା କହିଥିଲେ ଯେ , କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ନିକଟରେ ସୁରକ୍ଷା ଆବେଦନ ପ୍ରକ୍ରିୟାକୁ ଧାରାରୈଖିକ କରିବା ସହ ନୂତନ ନିର୍ଦ୍ଦେଶାବଳୀ ଜାରି କରିଛନ୍ତି । ସୁରକ୍ଷା ଅନୁମୋଦନ ଆବେଦନ ଗୁଡ଼ିକ ଉପରେ ନିଷ୍ପତ୍ତି ନେବାକୁ ପ୍ରତି ସପ୍ତାହରେ ସ୍ୱରାଷ୍ଟ୍ର ମନ୍ତ୍ରଣାଳୟର ବରିଷ୍ଠ ଅଧିକାରୀମାନଙ୍କ ଏକ ବୈଠକ ବସୁଛି ।


    ବିଗତ ଏକ ବର୍ଷ ମଧ୍ୟରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ପ୍ରାୟ 1100 ସୁରକ୍ଷା ଆବେଦନକୁ ଅନୁମୋଦନ ଦେଇଛି । ଅନୁମୋଦନ ଦେବାର ସମୟ ସୀମା 90 ଦିନ ଧାର୍ଯ୍ୟ ହୋଇଥିବା ବେଳେ 60 ଦିନ ମଧ୍ୟରେ ଏହାକୁ ଦିଆଯାଇପାରିଛି (2018ରେ ଏହା ହାରାହାରି 53 ଦିନ ହୋଇଛି) , ଯାହାକି ପରବର୍ତ୍ତୀ ସମୟରେ ଆହୁରି ହ୍ରାସ ହୋଇପାରିବ । 2016ରେ ପ୍ରାୟ 209ଟି ଆବେଦନ ପଡ଼ି ରହିଥିଲା , ଯାହାକି ବହୁ ପୁରୁଣା । 2017ରେ ଏହି ସଂଖ୍ୟା 154କୁ ଖସି ଆସିଥିଲା ଏବଂ 2018ରେ 47କୁ ଖସି ଆସିଥିଲା ।


    ବିଭିନ୍ନ ସମ୍ବେଦନଶୀଳ ପ୍ରସଙ୍ଗରେ ସୁରକ୍ଷା ଅନୁମୋଦନ ଦେବାର ନୋଡାଲ ଏଜେନ୍ସି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ । ବିଭିନ୍ନ କ୍ଷେତ୍ରରେ ଅନୁମୋଦନ ପୂର୍ବରୁ ଏହାର ଦେଶ ପ୍ରତି ଏହାଯୋଗୁ ଥିବା ସୁରକ୍ଷା ପ୍ରସଙ୍ଗକୁ ସମୀକ୍ଷାକରିବା ଏହି ଅନୁମୋଦନର ମୁଖ୍ୟ ଉଦ୍ଦେଶ୍ୟ । ଦେଶରେ ଇଜ୍ ଅଫ୍ ଡୁଇଙ୍ଗ ବିଜିନେସ୍ ଏବଂ ନିବେଶକୁ ପ୍ରୋତ୍ସାହନ ଦିଗରେ ଜାତୀୟ ସୁରକ୍ଷା ସହ ସନ୍ତୁଳନ ରକ୍ଷା କରିଥାଏ ଏହି ପ୍ରକ୍ରିୟା ।


    ଶୁଭାରମ୍ଭ କାର୍ଯ୍ୟକ୍ରମରେ ସ୍ୱତନ୍ତ୍ର ସଚିବ ରୀନା ମିତ୍ର ଏବଂ ସ୍ୱରାଷ୍ଟ୍ର ମନ୍ତ୍ରଣାଳୟ ଓ ଅନ୍ୟାନ୍ୟ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    ***********

    
    
    (Release ID: 1546855) Visitor Counter : 3