      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଗ୍ରେଡେଡ ସ୍ୱାୟତ୍ତତା ଉପରେ କୂଳପତିମାନଙ୍କ ରାଷ୍ଟ୍ରୀୟ କର୍ମଶାଳା ନୂଆଦିଲ୍ଲୀରେ ଆୟୋଜିତ
      • ଉତ୍କୃଷ୍ଟତା ଅର୍ଜନ କରିବା ନେଇ ଉଚ୍ଚତର ଶିକ୍ଷା ସଂସ୍ଥାନମାନଙ୍କ ପାଇଁ ସ୍ୱାୟତ୍ତତା ମହତ୍ୱପୂର୍ଣ୍ଣ: ଶ୍ରୀ ପ୍ରକାଶ ଜାଭଡେକର

      Posted On: 20 SEP 2018 7:03PM by PIB Bhubaneshwar

    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ନୂଆଦିଲ୍ଲୀରେ ବିଶ୍ୱବିଦ୍ୟାଳୟ କୂଳପତିମାନଙ୍କ ପାଇଁ ଗ୍ରେଡେଡ ସ୍ୱାୟତ୍ତା ଉପରେ ଆୟୋଜିତ ରାଷ୍ଟ୍ରୀୟ କର୍ମଶାଳାକୁ ସମ୍ବୋଧିତ କରିଥିଲେ । କର୍ମଶାଳାକୁ ସମ୍ବୋଧିତ କରି ଶ୍ରୀ ଜାଭଡେକର କହିଲେ ଯେ ଉତ୍କୃଷ୍ଟତା ହାସଲ କରିବା ପାଇଁ ଉଚ୍ଚତର ଶିକ୍ଷାନୁଷ୍ଠାନମାନଙ୍କ ପାଇଁ ସ୍ୱାୟତ୍ତତା ମହତ୍ୱପୂର୍ଣ୍ଣ ଏବଂ ସରକାର ବିଶ୍ୱବିଦ୍ୟାଳୟ ମାନଙ୍କରେ ସ୍ୱାୟତ୍ତତା ସୁନିଶ୍ଚିତ କରିବା ପାଇଁ ପ୍ରତିବଦ୍ଧ । କର୍ମଶାଳାର ଆୟୋଜନ ପାଖାପାଖି 63ଟି ବିଶ୍ୱବିଦ୍ୟାଳୟ , ଯେଉଁମାନଙ୍କୁ ଗ୍ରେଡେଡ ସ୍ୱାୟତ୍ତତା ଉପରେ ୟୁଜିସି ନିୟମ ଅନ୍ତର୍ଗତ ଶ୍ରେଣୀ 1 ଏବଂ ଶ୍ରେଣୀ 2ରେ ବର୍ଗୀକୃତ କରାଯାଇଛି , କୂଳପତିଙ୍କର ଏକ ମଞ୍ଚ ଉପଲବ୍ଧ କରାଇବାର ବିଚାରରେ ସଂଯୁକ୍ତ ଭାବେ ମାନବ ସମ୍ବଳ ବିକାଶ ମନ୍ତ୍ରଣାଳୟ ଏବଂ ବିଶ୍ୱବିଦ୍ୟାଳୟ ଅନୁଦାନ ଆୟୋଗ ( UGC ) ଦ୍ୱାରା କରାଯାଇଥିଲା । 55 ଉଚ୍ଚତର ଶିକ୍ଷା ସଂସ୍ଥାନର ପ୍ରତିନିଧିଙ୍କ ସହିତ ଏହି ଅବସରରେ ଏମଏଚଆରଡି , ୟୁଜିସି ଏବଂ କିଛି ରାଜ୍ୟ ସରକାରଙ୍କ ବରିଷ୍ଠ ଅଧିକାରୀ ମଧ୍ୟ ଉପସ୍ଥିତ ଥିଲେ ।


    ଶ୍ରୀ ଜାଭଡେକର କହିଲେ ଯେ ଗ୍ରେଡେଡ ସ୍ୱାୟତ୍ତତା ଉପରେ ୟୁଜିସିର ନୂତନ ନିୟମ ଏକ ପ୍ରମୁଖ ସୁଧାର ଏବଂ ବିଶ୍ୱବିଦ୍ୟାଳୟମାନଙ୍କୁ ସାର୍ଥକ ଭାବେ ଏହି ଅବସରର ଉପଯୋଗ କରିବା ଆବଶ୍ୟକ । 63 ଗ୍ରେଡେଡ ବିଶ୍ୱବିଦ୍ୟାଳୟମାନଙ୍କୁ ସର୍ବାଧିକ ଉତ୍କୃଷ୍ଟ ଭାବେ ଅଭିହିତ କରି ସେ କହିଲେ ଯେ ବିଶ୍ୱବିଦ୍ୟାଳୟମାନଙ୍କୁ ସେମାନଙ୍କର ସ୍ୱାୟତ୍ତତାକୁ ରକ୍ଷାକରିବା ପାଇଁ ଉଚ୍ଚ ଶିକ୍ଷା ସଂସ୍ଥାନର ମାନକକୁ ବଜାୟ ରଖିବା ଆବଶ୍ୟକ । ଆମେରିକୀୟ ବିଶ୍ୱବିଦ୍ୟାଳୟର ଉଦାହରଣ ପ୍ରଦାନ କରି ସେ କହିଲେ ଯେ ସର୍ବଶ୍ରେଷ୍ଠ ବିଶ୍ୱବିଦ୍ୟାଳୟ ସମଗ୍ର ବିଶ୍ୱରୁ ସର୍ବଶ୍ରେଷ୍ଠ ପ୍ରତିଭାମାନଙ୍କୁ ଆକର୍ଷିତ କରନ୍ତି ଏବଂ ଏହାଦ୍ୱାରା ଦେଶର ବିକାଶରେ ମହତ୍ୱପୂର୍ଣ୍ଣ ଯୋଗଦାନ କରିଥା ’ ନ୍ତି ।


    ୟୁଜିସିର ଅଧ୍ୟକ୍ଷ ପ୍ରଫେସର ଡିପି ସିଂ ଗ୍ରେଡେଡ ସ୍ୱାୟତା ଉପରେ ୟୁଜିସି ନିୟମର ବିଭିନ୍ନ ଦିଗକୁ ଗୁରୁତ୍ୱାରୋପ କରି ଗ୍ରେଡେଡ ସ୍ୱାୟତା ଉପରେ ଏକ ବିସ୍ତୃତ ପ୍ରସ୍ତୁତି କରିଥିଲେ । ମାନବ ସମ୍ବଳ ବିକାଶ ମନ୍ତ୍ରଣାଳୟର ଉଚ୍ଚତର ଶିକ୍ଷା ସଚିବ ଶ୍ରୀ ଆର ସୁବ୍ରମଣ୍ୟମ ଗୁଣବତ୍ତାପୂର୍ଣ୍ଣ ଶିକ୍ଷାରେ ବୃଦ୍ଧି ପାଇଁ ବିଶ୍ୱବିଦ୍ୟାଳୟମାନଙ୍କୁ ସକ୍ଷମ କରିବାରେ ମହତ୍ୱପୂର୍ଣ୍ଣ ସୂଚନା ପ୍ରଦାନ କରିଥିଲେ ।


    ବନାରସ ହିନ୍ଦୁ ବିଶ୍ୱବିଦ୍ୟାଳୟ , ଗୁରୁ ନାନକ ଦେବ ବିଶ୍ୱବିଦ୍ୟାଳୟ , ଅଲଗପ୍ପା ବିଶ୍ୱବିଦ୍ୟାଳୟ , ବିଟ୍ସ ପିଲାନୀ , ସିମବାୟୋସିସ ଇଣ୍ଟରନ୍ୟାସନାଲ , ରସାୟନ ପ୍ରାଦ୍ୟୋଗିକୀ ସଂସ୍ଥାନ ଏବଂ ଓପି ଜିନ୍ଦଲ ଗ୍ଲୋବାଲ ବିଶ୍ୱବିଦ୍ୟାଳୟର କୂଳପତିଙ୍କ ଦ୍ୱାରା ଗ୍ରେଡେଡ ସ୍ୱାୟତ୍ତତା ଉଦ୍ଦେଶ୍ୟକୁ ଅର୍ଜିତ କରିବା ପାଇଁ ନିଜର ରୋଡମ୍ୟାପକୁ ଗୁରୁତ୍ୱ ପ୍ରଦାନ କରି ପ୍ରସ୍ତୁତି ରଖାଯାଇଥିଲା ।


    ****************


    

    
    (Release ID: 1546922) Visitor Counter : 1