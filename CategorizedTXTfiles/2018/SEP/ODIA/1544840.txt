      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ରାଷ୍ଟ୍ରୀୟ ଶିକ୍ଷକ ଦିବସ ଅବସରରେ ପୁରସ୍କାର ବିଜେତାଙ୍କ ସହ ମତ ବିନିମୟ କରିବେ ପ୍ରଧାନମନ୍ତ୍ରୀ
      ଚଳିତ ବର୍ଷ ପରିବର୍ତ୍ତୀତ ନିୟମାବଳୀ ଅନୁସାରେ ସ୍ୱଚ୍ଛ, ନିରପେକ୍ଷ ଓ ପୁରସ୍କାର ପ୍ରଦର୍ଶନର ଉତ୍କୃଷ୍ଟତା କାର୍ଯ୍ୟ ସମ୍ପାଦନକୁ ସୁନିଶ୍ଚିତ କରିବା ପାଇଁ ଚୟନିତ ହେଲେ ପୁରସ୍କାର ବିଜେତା

      Posted On: 03 SEP 2018 8:01PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ରାଷ୍ଟ୍ରୀୟ ଶିକ୍ଷକ ପୁରସ୍କାର ବିଜେତାମାନଙ୍କୁ ଆଗାମୀ ସେପ୍ଟେମ୍ବର 4 ତାରିଖରେ ରାଷ୍ଟ୍ରୀୟ ଶିକ୍ଷକ ଦିବସ ଅବସରେ ସମ୍ମାନିତ କରିବେ ଏବଂ ଉପରାଷ୍ଟ୍ରପତି ଆଗାମୀ 5 ସେପ୍ଟେମ୍ବର ଶିକ୍ଷକ ଦିବସରେ ଏକ ସମାରୋହରେ ଏହି ପୁରସ୍କାର ପ୍ରାପ୍ତ ଶିକ୍ଷକମାନଙ୍କୁ ସମ୍ମାନିତ କରିବାର କାର୍ଯ୍ୟକ୍ରମ ରହିଛି ।


    ଚଳିତ ବର୍ଷ ମାନବ ସମ୍ବଳ ବିକାଶ ମନ୍ତ୍ରଣାଳୟ ରାଷ୍ଟ୍ରୀୟ ପୁରସ୍କାର (2017) ରେ ଶିକ୍ଷକମାନଙ୍କ ଚୟନ ପାଇଁ ଥିବା ନିୟମାବଳୀରେ ପରିବର୍ତ୍ତନ କରିଛନ୍ତି । ନୂତନ ଯୋଜନାରେ ସ୍ୱଚ୍ଛ , ନିରପେକ୍ଷ ଏବଂ ପୁରସ୍କାର ପ୍ରଦର୍ଶନର ଉତ୍କୃଷ୍ଟତା କାର୍ଯ୍ୟ ସମ୍ପାଦନ ଏବଂ ପ୍ରମୁଖ ରାଷ୍ଟ୍ରୀୟ ପୁରସ୍କାରଗୁଡିକରେ ଥିବା ନୂତନତ୍ୱକୁ ନେଇ ଏହାର ମୂଳ ଆଧାର ରଖାଯାଇଛି ।


    ନୂତନ ନିୟମାବଳୀରେ ଲକ୍ଷଣଗୁଡିକ ନିମ୍ନରେ ପ୍ରଦତ୍ତ -


    1- ବର୍ତ୍ତମାନଠାରୁ ଆରମ୍ଭ କରି , ସମସ୍ତ ନିୟମିତ ଶିକ୍ଷକମାନେ ଏହି ପୁରସ୍କାର ପାଇଁ ଆବେଦନ କରିପାରିବେ ଏବଂ ଏଥିପାଇଁ ଚାକିରିର ସର୍ବନିମ୍ନ ସମୟସୀମାର ଆବଶ୍ୟକତା ନାହିଁ । ଏହାଦ୍ୱାରା ମେଧାବୀ ଯୁବ ଶିକ୍ଷକମାନେ ଆବେଦନ କରିପାରିବେ (ପୂର୍ବରୁ ଥିବା ମାର୍ଗଦର୍ଶିକା ଅନୁଯାୟୀ 15 ବର୍ଷ ଚାକିରୀ କରିସାରିଥିବା ଶିକ୍ଷକମାନେ ଏଥିପାଇଁ ଯୋଗ୍ୟ ବିବେଚିତ ହେଉଥିଲେ) ।


    2- ପ୍ରଥମ ଥର ପାଇଁ , ସମସ୍ତ ଶିକ୍ଷକ ସିଧାସଳଖ ଭାବେ ଏଥିପାଇଁ ଆବେଦନ କରିପାରିବେ ଏବଂ ପୁରସ୍କାର ପାଇଁ ମନୋନୟନ କରିପାରିବେ (ଏହି ସୁବିଧା ପୂର୍ବରୁ ଥିବା ନିୟମାବଳୀରେ ନଥିଲା)


    3- ଶିକ୍ଷକମାନେ ନିଜେ ନିଜର ମନୋନୟନ ପାଇଁ www.mhrd.gov.in . ରେ ଅନଲାଇନରେ ଆବେଦନ କରିପାରିବେ । ଏହି ୱେବ ପୋର୍ଟାଲ ଆଡମିନିଷ୍ଟ୍ରେଟିଭ ଷ୍ଟାଫ କଲେଜ ଅଫ ଇଣ୍ଡିଆ ( ASCI ) ଦ୍ୱାରା ପ୍ରସ୍ତୁତ କରାଯାଇଛି ଏବଂ ଏହି ସଫ୍ଟଓୟାର ବିନା ତ୍ରୁଟିରେ ଅବା ଅଭିଯୋଗରେ ଚାଲିଛି (ପ୍ରଥମ ଥର ପାଇଁ ଅନଲାଇନରେ ଏହିଭଳି ପୁରସ୍କାରର ଆବେଦନ ପତ୍ର ମଗାଯାଉଛି) ।


    4- ଦେଶର ବିଭିନ୍ନ ପ୍ରାନ୍ତରୁ 6692ଟି ଆବେଦନ ପତ୍ର ଶିକ୍ଷକମାନଙ୍କଠାରୁ ଏ ପର୍ଯ୍ୟନ୍ତ ପ୍ରାପ୍ତ ହୋଇସାରିଛି । ଏଥିରୁ ପରିଲକ୍ଷିତ ହେଉଛି ଯେ ମନ୍ତ୍ରଣାଳୟ ଦ୍ୱାରା ନିଆଯାଇଥିବା ପଦକ୍ଷେପ ସଫଳ ହୋଇଛି ।


    5- ପୁରସ୍କାର ସଂଖ୍ୟା 45 କରାଯାଇଛି । ପୁରସ୍କାରର ସମ୍ମାନକୁ ବଜାୟ ରଖିବା ନିହାତି ଆବଶ୍ୟକ (ପୂର୍ବରୁ ଥିବା ବ୍ୟବସ୍ଥା ଅନୁଯାୟୀ ପୁରସ୍କାର ବିଜେତାଙ୍କ ସଂଖ୍ୟା 300ରୁ ଉର୍ଦ୍ଧ୍ଵ ଥିଲା) ।


    6- ପ୍ରାପ୍ତ ମୋଟ ଆବେଦନ ପତ୍ରଗୁଡିକ ମଧ୍ୟରୁ ପ୍ରତ୍ୟେକ ଜିଲାରୁ 3ଜଣ ସର୍ବୋତ୍ତମ ଶିକ୍ଷକ ଚୟନ କରିଛନ୍ତି ଏବଂ ଏହାକୁ ଚୟନ କରିଥିବା ରାଜ୍ୟସ୍ତରୀୟ/ କେନ୍ଦ୍ରଶାସିତ ଅଂଚଳରେ ଶିକ୍ଷା ବିଭାଗର ସଚିବଙ୍କ ଅଧିନରେ ଗଠିତ କମିଟିକୁ ପୁନର୍ବାର ପଠାଯାଇଛି । ରାଜ୍ୟ/ କେନ୍ଦ୍ରଶାସିତ ଅଂଚଳ ଏବଂ ପ୍ରତିଷ୍ଠାନରୁ ପରିଶେଷରେ ମୋଟ 152ଜଣଙ୍କୁ ଚୟନ କରାଯାଇଛି ।


    7- ଏକ ସ୍ୱତନ୍ତ୍ର ବିଚାରକମଣ୍ଡଳୀ ଦ୍ୱାରା ଅନ୍ତିମ ଚୟନ କରାଯାଇଛି । ନୂତନ ସର୍ତ୍ତାବଳୀ ଅନୁସାରେ ସ୍କୁଲ ଏବଂ ସେମାନଙ୍କ କାର୍ଯ୍ୟରେ ସ୍ୱତନ୍ତ୍ର କାର୍ଯ୍ୟ କରିବା ସହିତ ସ୍କୁଲ ଏବଂ ଛାତ୍ରଛାତ୍ରୀମାନଙ୍କ ପାଇଁ ବିଶେଷ କାର୍ଯ୍ୟ କରିଥିବା ଶିକ୍ଷକମାନଙ୍କୁ ଚୟନ କରାଯାଇଛି ।


    8- ଚୟନିତ ଶିକ୍ଷକମାନେ ବରିଷ୍ଠ ଶିକ୍ଷାବିତମାନଙ୍କୁ ନେଇ ଗଠିତ ଏକ ସ୍ୱତନ୍ତ୍ର ବିଚାରକ ମଣ୍ଡଳୀ ସମ୍ମୁଖରେ ଚଳିତ ଅଗଷ୍ଟ ତୃତୀୟ ସପ୍ତାହରେ ନିଜର ଏକ ଉପସ୍ଥାପନା ପ୍ରସ୍ତୁତ କରିଥିଲେ । ଏହା ସଂପୃକ୍ତ ଶିକ୍ଷକମାନଙ୍କୁ ନିଜର ବିଶେଷ କାର୍ଯ୍ୟ ଏବଂ ଅବଦାନର ଉପସ୍ଥାପନା କରିବା କ୍ଷେତ୍ରରେ ସୁଯୋଗ ପ୍ରଦାନ କରିଥିଲା ।


    **********

    
    
    (Release ID: 1544840) Visitor Counter : 4