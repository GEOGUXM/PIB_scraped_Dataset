      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ସାକ୍ଷାତ କଲେ ଶ୍ରୀଲଙ୍କା ସଂସଦର ଏକ ପ୍ରତିନିଧି ଦଳ
      Posted On: 10 SEP 2018 9:11PM by PIB Bhubaneshwar


    ଶ୍ରୀଲଙ୍କା ସଂସଦର ଏକ ପ୍ରତିନିଧି ଦଳ ଆଜି (ସୋମବାର) ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ସାକ୍ଷାତ କରିଛନ୍ତି । ଶ୍ରୀଲଙ୍କା ସଂସଦର ବାଚସ୍ପତି ମହାମହିମ ମିଷ୍ଟର କାରୁ ଜୟସୂର୍ଯ୍ୟାଙ୍କ ନେତୃତ୍ୱରେ ଏହି ବହୁ ଦଳୀୟ ପ୍ରତିନିଧି ଗୋଷ୍ଠୀ ସାକ୍ଷାତ କରିଥିଲେ ।


    ସଂସଦର ସଦସ୍ୟମାନେ ଭାରତ ଏବଂ ଶ୍ରୀଲଙ୍କା ମଧ୍ୟରେ ଥିବା ଐତିହାସିକ ସଂପର୍କ , ଆଧ୍ୟାତ୍ମିକ ଏବଂ ସାଂସ୍କୃତିକ ଐତିହ୍ୟ ବିଷୟରେ ଅନୁଭୂତିଗୁଡିକ ବାଣ୍ଟିବା ସହିତ ବିଗତ କିଛି ବର୍ଷ ହେବ ଦୁଇ ଦେଶ ମଧ୍ୟରେ ସଂପର୍କର ଗଭୀରତାକୁ ନେଇ ପ୍ରଶଂସା କରିଥିଲେ । ଶ୍ରୀଲଙ୍କାରେ ଭାରତ ସହଯୋଗରେ ଜାରି ରହିଥିବା ଅନେକ ଜନକୈନ୍ଦ୍ରିକ ବିକାଶ ପ୍ରକଳ୍ପଗୁଡିକରୁ ଲାଭ ହାସଲ କରିହେଉଥିବା କଥା ମଧ୍ୟ ସେମାନେ ଉପସ୍ଥାପନ କରିଥିଲେ । ମିଳିତ ଆର୍ଥିକ ପ୍ରକଳ୍ପଗୁଡିକର ତ୍ୱରିତ କାର୍ଯ୍ୟାନ୍ୱୟନ ଦ୍ୱାରା ଅର୍ଥବ୍ୟବସ୍ଥା ଏବଂ ଦୁଇ ଦେଶର ଜନସାଧାରଣଙ୍କୁ ସୁଫଳ ମିଳିପାରିବା ନେଇ ସେମାନେ ସହମତି ଜଣାଇଥିଲେ ।


    ପ୍ରଧାନମନ୍ତ୍ରୀ ଏହି ପ୍ରତିନିଧି ଦଳକୁ ସ୍ୱାଗତ କରିଥିଲେ ଏବଂ ଏହିଭଳି ସଂପର୍କକୁ ଗୁରୁତ୍ୱ ପ୍ରଦାନ କରିବା ଉପରେ ଜୋର ଦେଇଥିଲେ । ସେ କହିଥିଲେ ଯେ ପ୍ରାନ୍ତୀୟ ବ୍ୟବସ୍ଥାପକ ସଭା ଏବଂ ଦୁଇ ଦେଶର ସ୍ଥାନୀୟ ନିଗମଗୁଡିକ ମଧ୍ୟରେ ସଂପର୍କ ବୃଦ୍ଧି ପାଇଁ ନୂତନ ପଦକ୍ଷେପ ଦ୍ଵିପାକ୍ଷିକ ଘନିଷ୍ଠତା ବୃଦ୍ଧି କରିବା ସହ ଜନସାଧାରଣଙ୍କ ମଧ୍ୟରେ ସଂପର୍କ ଏବଂ ବିଶ୍ୱାସକୁ ଆହୁରି ଅଧିକ ମଜବୁତ କରିପାରିବ ।


    **********

    
    
    (Release ID: 1545599) Visitor Counter : 4