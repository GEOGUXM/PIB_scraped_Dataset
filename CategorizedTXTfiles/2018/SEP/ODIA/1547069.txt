      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ମହାତ୍ମା ଗାନ୍ଧୀଙ୍କ 150ତମ ଜନ୍ମ ବାର୍ଷିକୀ ପାଳନ ଉପଲକ୍ଷେ ସଂଖ୍ୟାଲଘୁ ମନ୍ତ୍ରଣାଳୟ ପକ୍ଷରୁ ‘ମୁସାଇରା’ ଆୟୋଜନ କରାଯିବ
      Posted On: 23 SEP 2018 4:07PM by PIB Bhubaneshwar


    ଜାତିର ପିତାଙ୍କ 150ତମ ଜନ୍ମବାର୍ଷିକୀ ପାଳନ କରିବାକୁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନିଷ୍ପତ୍ତି ଅନୁଯାୟୀ ସଂଖ୍ୟାଲଘୁ ମନ୍ତ୍ରଣାଳୟ ଦେଶବ୍ୟାପୀ ମହାତ୍ମା ଗାନ୍ଧୀଙ୍କ ନୀତି ଓ ଶିକ୍ଷାକୁ ପ୍ରସଙ୍ଗ କରି ମୁସାଇରା ଆୟୋଜନ କରିବ ।


    କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ଆଜି କହିଛନ୍ତି ଯେ , ନୂଆଦିଲ୍ଲୀର ଜନପଥସ୍ଥିତ ଡକ୍ଟର ଆମ୍ବେଦକର ଇଣ୍ଟରନ୍ୟାସନାଲ ସେଣ୍ଟରରେ 2018 ଅକ୍ଟୋବର 6 ତାରିଖ ଅପରାହ୍ଣ 3ଟାରେ ପ୍ରଥମ ମୁସାଇରା ଅନୁଷ୍ଠିତ ହେବ । ଐକ୍ୟତା , ଜାତୀୟ ସଂହତି , ଗଣତାନ୍ତ୍ରିକ ମୂଲ୍ୟବୋଧ , ଅହିଂସା ଏବଂ ବିଶ୍ୱଶାନ୍ତି ପାଇଁ ମହାତ୍ମା ଗାନ୍ଧୀଙ୍କ ବିଭିନ୍ନ ବାର୍ତ୍ତା ଆଧାରରେ ପ୍ରସିଦ୍ଧ ଉର୍ଦ୍ଦୁ କବି ମାନେ ଏହି ଅବସରରେ କାର୍ଯ୍ୟକ୍ରମରେ ଅଂଶ ଗ୍ରହଣ କରିବେ ।


    ଗୁଲଜାର ସାହାବ , ଜନାବ ୱାସିମ୍ ବରେଲଭି , ଜନାବ ହାସିମ ସୋଜ୍ , ଜନାବ ମଞ୍ଜର ଭୋପାଲି , କବୟିତ୍ରୀ ନସିମ ନିଖତ୍ , ଜନାବ ଇକବାଲ୍ ଅସାର , ଜନାବ ସୁରେନ୍ଦ୍ର ସହଜାର , ଜନାବ ହସନ କମଲ୍ , କବୟିତ୍ରୀ ସାବିନା ଆଦିବ୍ , ଶ୍ରୀ ରାଜେଶ ରେଡି , ଜନାବ ମନସୁର ଓସମାନି , ଜନାବ ପପୁଲାର ଐଜାଜ୍ , ଜନାବ ଏହସାନ କ୍ୟୁରେସି ଆଦି ପ୍ରସିଦ୍ଧ ଉର୍ଦ୍ଦୁ କବି ମାନେ 2018 ଅକ୍ଟୋବର 6 ତାରିଖରେ ଦିଲ୍ଲୀ ଏବଂ ପରବର୍ତ୍ତୀ ସମୟରେ ମୁମ୍ବାଇ , ଲକ୍ଷ୍ନୌ , ଚଣ୍ଡିଗଡ଼ , ଅହମ୍ମଦାବାଦ , ବେଙ୍ଗାଲୁରୁ , ରାଞ୍ଚି ଏବଂ ଅନ୍ୟାନ୍ୟ ସହରରେ ଆୟୋଜିତ ମୁସାଇରାରେ ଯୋଗ ଦେବେ । ଅନ୍ୟାନ୍ୟ ଖ୍ୟାତନାମା କବିମାନେ ମଧ୍ୟ ଅଂଶ ଗ୍ରହଣ କରିବେ ।


    ଶ୍ରୀ ନକଭୀ କହିଲେ ଯେ , ଏହି କାର୍ଯ୍ୟକ୍ରମ ମହାତ୍ମା ଗାନ୍ଧୀଙ୍କ ବାର୍ତ୍ତା ଓ ନୀତିକୁ ପ୍ରଚାର କରିବା ସହ ସାମାଜିକ ଐକ୍ୟତା ଓ ଭାଇଚାରାକୁ ସୁଦୃଢ଼ କରିବାରେ ସହାୟକ ହୋଇପାରିବ ।


    କେନ୍ଦ୍ର ସରକାର ଜାତିର ପିତା ମହାତ୍ମା ଗାନ୍ଧୀଙ୍କ 150ତମ ଜନ୍ମ ଶତବାର୍ଷିକୀକୁ ପାଳନ କରିବା ସହ ଜାତୀୟ ଓ ଆନ୍ତର୍ଜାତିକ ସ୍ତରରେ ତାଙ୍କ ବାର୍ତ୍ତାର ପ୍ରଚାର ପାଇଁ ନିଷ୍ପତ୍ତି ନେଇଛନ୍ତି ।


    ଏହି ଉଦ୍ଦେଶ୍ୟରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦଙ୍କ ଅଧ୍ୟକ୍ଷତାରେ ଏକ କମିଟି ଗଠନ କରାଯାଇଛି । ଉପ ରାଷ୍ଟ୍ରପତି ଏମ୍. ଭେଙ୍କେୟା ନାଇଡ଼ୁ , ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ , ପୂର୍ବତନ ପ୍ରଧାନମନ୍ତ୍ରୀ ଡକ୍ଟର ମନମୋହନ ସିଂହ , ରାଜ୍ୟସଭାର ବିରୋଧୀ ଦଳ ନେତା ଗୁଲାମ ନବୀ ଆଜାଦ , ସମସ୍ତ ରାଜ୍ୟର ମୁଖ୍ୟମନ୍ତ୍ରୀ , ବିଭିନ୍ନ କ୍ୟାବିନେଟ ମନ୍ତ୍ରୀ , ସମସ୍ତ ରାଜନୈତିକ ଦଳର ପ୍ରତିନିଧି , ଜଣାଶୁଣା ଗାନ୍ଧୀବାଦୀ , ସାମାଜିକ କାର୍ଯ୍ୟକର୍ତ୍ତା ଏବଂ ସମାଜର ଜଣାଶୁଣା ବ୍ୟକ୍ତିମାନେ କମିଟିର ସଦସ୍ୟ ରହିଛନ୍ତି । ଅନ୍ୟାନ୍ୟ ଦେଶର ପ୍ରମୁଖ ବ୍ୟକ୍ତି ମଧ୍ୟ ଏହି କମିଟିରେ ଅଛନ୍ତି । ମହାତ୍ମା ଗାନ୍ଧୀଙ୍କ 150ତମ ଜନ୍ମ ବାର୍ଷିକୀ ଉତ୍ସବ ପାଳନ ପାଇଁ କାର୍ଯ୍ୟସୂଚୀ ପ୍ରସ୍ତୁତ କରିବା ଏବଂ ଏହାକୁ କାର୍ଯ୍ୟକାରୀ କରିବା ଏହି କମିଟିର ଉଦ୍ଦେଶ୍ୟ ।


    *******************

    
    
    (Release ID: 1547069) Visitor Counter : 1