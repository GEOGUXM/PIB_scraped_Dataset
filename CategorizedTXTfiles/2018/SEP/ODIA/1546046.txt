      କ୍ୟାବିନେଟ

      କୃଷି ଓ ଆନୁସଙ୍ଗିକ କ୍ଷେତ୍ରରେ ଭାରତ - ଇଜିପ୍ଟ ସହଯୋଗ ବୁଝାମଣାକୁ କ୍ୟାବିନେଟର ଅନୁମୋଦନ
      Posted On: 12 SEP 2018 6:37PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ କୃଷି ଏବଂ ଆନୁସଙ୍ଗିକ କ୍ଷେତ୍ରରେ ସହଯୋଗ ଲାଗି ଭାରତ ଏବଂ ଇଜିପ୍ଟ ମଧ୍ୟରେ ବୁଝାମଣା (ଏମଓୟୁ)ରେ ସ୍ୱାକ୍ଷର ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛନ୍ତି ।


    ଏହି ଏମଓୟୁ ଅନ୍ତଗର୍ତ ସହଯୋଗ କ୍ଷେତ୍ର ଫସଲ (ବିଶେଷ କରି ଗହମ ଏବଂ ମକା) , କୃଷି ଜୈବ ପ୍ରଯୁକ୍ତି , ନାନୋ ଟେକନୋଲଜି , ଜଳ ସଂରକ୍ଷଣ ଏବଂ କ୍ଷୁଦ୍ର ଜଳସେଚନ ପ୍ରଯୁକ୍ତି ସହିତ ଜଳସେଚନ ଏବଂ ଜଳ ପରିଚାଳନା ଜ୍ଞାନକୌଶଳ , ଶକ୍ତି ଉତ୍ପାଦନ ଲାଗି କୃଷି ବର୍ଜ୍ୟ ପରିଚାଳନା , ଖାଦ୍ୟ ପ୍ରକ୍ରିୟାକରଣ , ସୁରକ୍ଷା ଏବଂ ଗୁଣବତ୍ତା , ପରିବା ଚାଷ , ଜୈବିକ କୃଷି , ପଶୁପାଳନ , ଗୋପାଳନ , ମତ୍ସ୍ୟ ଚାଷ , ଗୋଖାଦ୍ୟ ଉତ୍ପାଦନ , କୃଷି ଉତ୍ପାଦ ଏବଂ ମୂଲ୍ୟବୃଦ୍ଧି , ଉଦ୍ଭିଦ ଏବଂ ପଶୁ ଉତ୍ପାଦ ବ୍ୟାପାର ସହ ଜଡ଼ିତ ସ୍ୱଚ୍ଛତା ବ୍ୟାପାର , କୃଷି ଯନ୍ତ୍ରଂଶ ଏବଂ ଉପକରଣ , କୃଷି କ୍ଷେତ୍ରରେ ସମନ୍ୱିତ କୀଟ ପରିଚାଳନା , କୃଷି ସମ୍ପ୍ରସାରଣ ଏବଂ ଗ୍ରାମୀଣ ବିକାଶ , କୃଷି ବ୍ୟବସାୟ ଏବଂ ନିବେଶ , ବୌଦ୍ଧିକ ସମ୍ପତ୍ତି ଅଧିକାର ସମ୍ବନ୍ଧୀୟ ପ୍ରସଙ୍ଗ , ବୀଜ କ୍ଷେତ୍ରରେ ବୈଷୟିକ ଜ୍ଞାନ ଏବଂ ମାନବ ସମ୍ବଳ ଓ ପାରସ୍ପରିକ ସ୍ୱାର୍ଥ ଜଡ଼ିତ ଅନ୍ୟ ପ୍ରସଙ୍ଗ ସାମିଲ ରହିଛି ।


    ଗବେଷକ ବୈଜ୍ଞାନିକ ଏବଂ ବିଶେଷଜ୍ଞମାନଙ୍କ ବିନିମୟ , କୃଷି ସମ୍ବନ୍ଧୀ ସୂଚନା ଏବଂ ବିଜ୍ଞାନ ସମ୍ବନ୍ଧୀୟ ପ୍ରକାଶନ (ପତ୍ର-ପତ୍ରିକା , ପୁସ୍ତକ , ବୁଲେଟିନ , କୃଷି ଏବଂ ସହାୟକ କ୍ଷେତ୍ରରେ ପରିସଂଖ୍ୟାନ ତଥ୍ୟ) , ଜର୍ମପ୍ଲାଜମ ଏବଂ କୃଷି ପ୍ରଯୁକ୍ତିର ବିନିମୟ ଏବଂ ସେମିନାର , କର୍ମଶାଳା ଏବଂ ଅନ୍ୟ ଗତିବିଧିଗୁଡ଼ିକ ଜରିଆରେ ସହଯୋଗକୁ ପ୍ରଭାବୀ କରାଯିବ ।


    ଏହି ଏମଓୟୁ ଅନ୍ତର୍ଗତ ଏକ ମିଳିତ କାର୍ଯ୍ୟ ଗୋଷ୍ଠୀ (ଜେଡବ୍ଲୁଜି)ର ଗଠନ କରାଯିବା ଫଳରେ ଦ୍ୱିପାକ୍ଷିକ ପ୍ରସଙ୍ଗରେ ଆଲୋଚନା ସହିତ ପାରସ୍ପରିକ ସ୍ୱାର୍ଥଜଡ଼ିତ ଅନ୍ୟ ପ୍ରସଙ୍ଗରେ ସହଯୋଗକୁ ଉନ୍ନତ କରାଯାଇପାରିବ । ପ୍ରାରମ୍ଭିକ ଦୁଇ ବର୍ଷ କାଳରେ ମିଳିତ କାର୍ଯ୍ୟ ଗୋଷ୍ଠୀର ବୈଠକ ବର୍ଷକୁ ଅତିକମରେ ଥରେ (ଭାରତ ଏବଂ ଇଜିପ୍ଟରେ) ନିଶ୍ଚିତ ଭାବେ ଆୟୋଜନ କରାଯିବ । ଏହାର ଅନ୍ତର୍ଗତ ମିଳିତ କାର୍ଯ୍ୟ ଲାଗି କାର୍ଯ୍ୟକ୍ରମ ପ୍ରସ୍ତୁତ କରିବା , ସୁବିଧା ଏବଂ ପରାମର୍ଶ ଯୋଗାଇ ଦେବା ଏବଂ ବିଶେଷ ପ୍ରସଙ୍ଗରେ ଅତିରିକ୍ତ ସହଯୋଗ ଆଦି ପ୍ରସଙ୍ଗରେ ଆଲୋଚନା ହେବ ।


    **********

    
    
    (Release ID: 1546046) Visitor Counter : 2