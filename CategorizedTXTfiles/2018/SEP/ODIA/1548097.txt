      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତରୁ ଚୀନକୁ ପ୍ରଥମ ଦଫା ଚାଉଳ ଆସନ୍ତାକାଲି ପଠାଯିବା ପାଇଁ ପ୍ରସ୍ତୁତ
      Posted On: 27 SEP 2018 5:19PM by PIB Bhubaneshwar


    ଭାରତରୁ ଚୀନକୁ 100 ଟନ ଅଣ-ବାସୁମତୀ ଚାଉଳ (୫ ପ୍ରତିଶତ ଭଙ୍ଗା ସଫା ଚାଉଳ)ର ପ୍ରଥମ ଦଫା ପଠାଯିବାର ପ୍ରସ୍ତୁତି ଶେଷ ହୋଇଛି ଏବଂ ଏହାକୁ ଆସନ୍ତାକାଲି ନାଗପୁରରୁ ଚୀନ ପଠାଯିବ । ଏହାକୁ ଚୀନ ରାଷ୍ଟ୍ରୀୟ ଶସ୍ୟ, ତେଲ ଏବଂ ଖାଦ୍ୟ ପଦାର୍ଥ ନିଗମ (ସିଓଏପସିଓ) ପ୍ରାପ୍ତ କରିବ ଯାହାକି ଚୀନର ଖାଦ୍ୟ ପ୍ରକ୍ରିୟାକରଣ ହୋଲ୍ଡିଂ କମ୍ପାନୀମାନଙ୍କ ମଧ୍ୟରୁ ଅନ୍ୟତମ । ଭାରତ ସରକାରଙ୍କ ଦୃଢ଼ ପ୍ରୟାସ ଫଳରେ ଭାରତରୁ ଚୀନକୁ ଅଣ-ବାସୁମତି ଚାଉଳ ରପ୍ତାନୀ କରିବା ପାଇଁ 19 ଟି ଚାଉଳ ମିଲ ଏବଂ ପ୍ରକ୍ରିୟାକରଣ ୟୁନିଟର ପଂଜୀକରଣ କରାଯାଇଛି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କର କ୍ୱିଙ୍ଗଡାଓ, ଚୀନ ଯାତ୍ରା ସମୟରେ ଭାରତକୁ ଚାଉଳ ରପ୍ତାନୀ କରିବା ପାଇଁ ପାଦପ ସ୍ୱଚ୍ଛତା (ଫାଇଟୋ ସାନିଟାରୀ) ଆବଶ୍ୟକତା ଉପରେ ଚୀନର ସୀମା ଶୁଳ୍କ ସାମାନ୍ୟ ପ୍ରଶାସନ ଏବଂ ଭାରତର କୃଷି, ସହଯୋଗ ଓ କୃଷକ କଲ୍ୟାଣ ବିଭାଗ ମଧ୍ୟରେ ଏକ ପ୍ରୋଟୋକଲରେ 2018 ଜୁନ 9 ରେ ହସ୍ତାକ୍ଷର କରାଯାଇଥିଲା । ଏହାର ପରିଣାମ ସ୍ୱରୂପ ଭାରତରୁ ଚୀନକୁ ଚାଉଳ ରପ୍ତାନୀ କରିବା ପାଇଁ ପାଦପ ସ୍ୱଚ୍ଛତା ଆବଶ୍ୟକତାରେ ହସ୍ତାକ୍ଷରିତ ପୂର୍ବବର୍ତ୍ତୀ ପ୍ରୋଟୋକଲରେ ସଂଶୋଧନ କରାଯାଇଛି, ଯାହାଫଳରେ କି ଚାଉଳର ଅଣ-ବାସୁମତୀ କିସମର ରପ୍ତାନୀକୁ ଏଥିରେ ସାମିଲ କରାଯାଇ ପାରିବ ।


    **************

    
    
    (Release ID: 1548097) Visitor Counter : 16