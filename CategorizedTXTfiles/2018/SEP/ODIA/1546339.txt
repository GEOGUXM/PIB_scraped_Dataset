      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ଦୈନନ୍ଦିନ ଜୀବନରେ ସ୍ୱଚ୍ଛତାକୁ ଅଭ୍ୟାସ କରିବା ଉପରେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀଙ୍କ ଗୁରୁତ୍ୱାରୋପ
      Posted On: 15 SEP 2018 3:23PM by PIB Bhubaneshwar


    ଆମେ ସମସ୍ତେ ବାହ୍ୟସ୍ଥିତି ସହ ଅନ୍ତରରେ ମଧ୍ୟ ପରିଚ୍ଛନ୍ନତା ରଖିବା ଆବଶ୍ୟକ ବୋଲି କହିଛନ୍ତି କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ । ମୌଲାନା ଆଜାଦ ଏଜୁକେସନାଲ ଫାଉଣ୍ଡେସନଠାରେ ଶନିବାର ସ୍ୱଚ୍ଛତା ହିଁ ସେବା କାର୍ଯ୍ୟକ୍ରମରେ ଯୋଗ ଦେଇ ସେ କହିଲେ ଯେ , ଆମେ କେବଳ ଆମ ଚତୁଃପାର୍ଶ୍ଵର ପରିବେଶ ସ୍ୱଚ୍ଛ ରଖିଲେ ହେବନି , ଆମକୁ ସକରାତ୍ମକ ଭାବନାରେ ଚିନ୍ତାଧାରାକୁ ମଧ୍ୟ ସ୍ୱଚ୍ଛ ରଖିବାକୁ ପଡ଼ିବ ।


    ଦିଲ୍ଲୀର ଆଠଟି ପ୍ରକଳ୍ପ ପ୍ରଣୟନକାରୀ ସଂସ୍ଥାର ପ୍ରଶିକ୍ଷାର୍ଥୀମାନଙ୍କୁ ଉଦବୋଧନ ଦେଇ ସେ କହିଥିଲେ ଯେ , ଆମେ ନିଜ ପାଖରୁ ହିଁ ସ୍ୱଚ୍ଛତା କାର୍ଯ୍ୟକ୍ରମ ଆରମ୍ଭ କରିବା ଆବଶ୍ୟକ ଏବଂ ଏହାକୁ ଅଭ୍ୟାସରେ ପରିଣତ କରିବା ଦରକାର । ସ୍ୱଚ୍ଛତା ଅଭିଯାନରେ ସାମିଲ ହୋଇଥିବା ପ୍ରଶିକ୍ଷାର୍ଥୀମାନଙ୍କ ଉତ୍ସାହକୁ ସେ ପ୍ରଶଂସା କରିଥିଲେ ଏବଂ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ସ୍ୱଚ୍ଛତା ମିସନକୁ ସଫଳ କରିବାକୁ ଜନସାଧାରଣକୁ ଆହ୍ୱାନ ଦେଇଥିଲେ ।


    କାର୍ଯ୍ୟକ୍ରମ ସ୍ଥଳରେ ଶ୍ରୀ ନକଭୀ ଚଳଚ୍ଚିତ୍ର ଅଭିନେତା ଅନୁ କପୁର , ଗାୟକ ସାବ୍ରି ବ୍ରଦର୍ସ ଏବଂ ଅନ୍ୟମାନଙ୍କ ସହ ଶ୍ରମଦାନ କରିଥିଲେ । ଅନେକ ଜଣାଶୁଣା ବ୍ୟକ୍ତି ଏହି ଶ୍ରମଦାନ କାର୍ଯ୍ୟରେ ସାମିଲ ହୋଇଥିଲେ । ମୌଲାନା ଆଜାଦ ଏଜୁକେସନାଲ ଫଉଣ୍ଡେସନ ପରିସରରେ ଶ୍ରୀ ନକଭୀ ଚାରା ମଧ୍ୟ ରୋପଣ କରିଥିଲେ ।


    ***********

    
    
    (Release ID: 1546339) Visitor Counter : 1