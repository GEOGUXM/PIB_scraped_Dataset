      ମହାକାଶ ବିଭାଗ

      ପିଏସଏଲଭି-ସି42 ମାଧ୍ୟମରେ ଦୁଇଟି ବିଦେଶୀ ଉପଗ୍ରହର ସଫଳ ଉତକ୍ଷେପଣ
      Posted On: 16 SEP 2018 7:03PM by PIB Bhubaneshwar


    ପୋଲାର ସାଟେଲାଇଟ ଲଞ୍ଚ ଭେହିକିଲ୍ (ପିଏସଏଲଭି- ସି42) ମାଧ୍ୟମରେ ଭାରତୀୟ ମହାକାଶ ଗବେଷଣା ସଂସ୍ଥା (ଇସ୍ରୋ) ସଫଳତାର ସହ ଦୁଇଟି ବିଦେଶୀ ଉପଗ୍ରହକୁ ଶ୍ରୀହରିକୋଟାସ୍ଥିତ ସତୀଶ ଧାୱନ ମହାକାଶ କେନ୍ଦ୍ର (ଏସଡ଼ିଏସସି) ଠାରୁ ମହାକାଶକୁ ଉତକ୍ଷେପଣ କରିଛି । ଏହି ଦୁଇଟି ଉପଗ୍ରହ ହେଲା ନୋଭା ଏସଏଆର ଏବଂ ଏସ 1-4 । ଭାରତୀୟ ସମୟ 10.08 ମିନିଟ ସମୟରେ ପ୍ରଥମ ଲଞ୍ଚପ୍ୟାଡ଼ଠାରୁ ପିଏସଏଲଭି – ସି42 ଏହି ଦୁଇଟିଯାକ ଉପଗ୍ରହକୁ ବହନ କରି ମହାକାଶକୁ ଉଠିଥିଲା । ଉଭୟ ଉପଗ୍ରହକୁ ଉତକ୍ଷେପଣ ହେବାର 17 ମିନିଟ ପରେ ସୂର୍ଯ୍ୟ ସାମଞ୍ଜସି୍ୟ କକ୍ଷ ପକ୍ଷରେ ଅବସ୍ଥାପନ କରାଯାଇଥିଲା ଯାହା ଭୂପୃଷ୍ଠଠାରୁ 583 କିଲୋମିଟର ଉଚ୍ଚରେ ଅବସ୍ଥିତ ।


    ଏହି ଉପଗ୍ରହ ଦ୍ୱୟ ବ୍ରିଟେନର ସରେସାଟେଲାଇଟ ଟେକ୍ନୋଲଜି ଲିମିଟେଡ଼ (ଏସଏସଟିଏଲ)ର ଏବଂ ଏହାକୁ ବ୍ୟବସାୟିକ ଭିତ୍ତିରେ ମହାକାଶକୁ ଉତକ୍ଷେପଣ କରିବା ସକାଶେ ଇସ୍ରୋର ବ୍ୟବସାୟିକ ଅଙ୍ଗ ଆଣ୍ଟ୍ରିକ୍ସ କର୍ପୋରେସନ ଲିମିଟେଡ଼ ସହ ପୂର୍ବୋକ୍ତ ସଂସ୍ଥା ଏକ ଚୁକ୍ତିନାମା ସ୍ୱାକ୍ଷର କରିଥିଲା । ନୋଭାସାରରେ ଏକ ଏସ-ବ୍ୟାଣ୍ଡ ସିନ୍ଥେଟିକ୍ ଆପେରଚର ରାଡ଼ାର (ଏସଏଆର) ରହିଛି ଏବଂ ଏହା ସହ ଅନ୍ୟ ଏକ ସ୍ୱୟଂ କ୍ରିୟ ଚିହ୍ନଟ ରିସିଭର ପେଲୋଡ଼ ଖଞ୍ଜା ଯାଇଛି । ଏହି ଉପଗ୍ରହ ମାଧ୍ୟମରେ ଜଙ୍ଗଲ ଭୂମି ମ୍ୟାପିଂ , ଭୂପୃଷ୍ଠ ଉପଯୋଗ ଏବଂ ବରଫାବୃତ୍ତ କ୍ଷେତ୍ରର ପରିଚାଳନା , ବନ୍ୟା ଓ ଅନ୍ୟାନ୍ୟ ପ୍ରାକୃତିକ ବିପର୍ଯ୍ୟୟ ମନିଟରିଂ ତଥା ସାମୁଦ୍ରିକ ଅଭିଯାନ ପରିଚାଳନା କରାଯାଇପାରିବ । ଏହା ବ୍ରିଟେନର ଗିଲ୍ଡଫୋର୍ଡ଼ସ୍ଥିତ ଏସଏସଟିଏଲର ସ୍ପେସ କ୍ରାଫ୍ଟ ଅପରେସନ ସେଣ୍ଟରରୁ କାର୍ଯ୍ୟକରିବ । ସେହିଭଳି ଏସ1-4 ଉପଗ୍ରହର ଉଚ୍ଚ ଶକ୍ତି ସମ୍ପନ୍ନ ଭୂପୃଷ୍ଠ ନିରୀକ୍ଷଣ ବ୍ୟବସ୍ଥା ରହିଛି ଯାହା ବିଭିନ୍ନ ପ୍ରାକୃତିକ ସଂପଦର ସର୍ଭେ , ପର୍ଯ୍ୟାବରଣ ମନିଟରିଂ , ସହରାଞ୍ଚଳ ପରିଚାଳନା ଏବଂ ବିପର୍ଯ୍ୟୟ ମନିଟରିଂ କରିବାରେ ସହାୟକ ହେବ ।


    ପିଏସଏଲଭିର ଏହା 44ତମ ମହାକାଶ ଅଭିଯାନ ଏବଂ କୋର ଆଲୋନ ଅଭିଯାନର 12ତମ ସଂସ୍କରଣ । କୋର ଆଲୋନ ହେଉଛି ମହାକାଶ ଯାନର ହାଲୁକା ସଂସ୍କରଣ ଯେଉଁଥିରେ ମୋଟରରେ ଛଅ ଷ୍ଟ୍ରାପ ନଥାଏ । ଛୋଟ ଛୋଟ ପେଲୋଡ଼ ମହାକାଶକୁ ପଠାଇବା ସକାଶେ ଏଭଳି ଉତକ୍ଷେପଣ କରାଯାଇଥାଏ ।


    ପିଏସଏଲଭି ଉତକ୍ଷେପଣ ମୋଟ ଚାରିଟି ପର୍ଯ୍ୟାୟରେ ସମ୍ପନ୍ନ ହୋଇଥାଏ । ପ୍ରତ୍ୟେକଟି ପର୍ଯ୍ୟାୟ ଆତ୍ମନିୟନ୍ତ୍ରିତ ଯାନ ଏବଂ ତାହା ସ୍ୱତନ୍ତ୍ର ଭାବେ କାର୍ଯ୍ୟ କରିବାକୁ ସକ୍ଷମ । ଏଥିପାଇଁ କୌଣସି ପ୍ରପଲସନ ବ୍ୟବସ୍ଥା ଆବଶ୍ୟକ ପଡ଼ିନଥାଏ ।


    ପୂର୍ବଥର ଅଭିଯାନ ବେଳେ (ପିଏସଏଲଭି-ସି41 , ଏପ୍ରିଲ 12 , 2018) ପିଏସଏଲଭି ସଂସ୍କରଣରେ “ ଏକ୍ସଏଲ ” ର ଛଅ ଷ୍ଟ୍ରାପ୍ମୋଟର ସଂଯୋଗ କରାଯାଇଥିଲା । ଏହି ଯାନ ଆଇଆରଏନଏସଏସ-11 ନାଭିଗେସିନ ଉପଗ୍ରହକୁ ସବ୍-ଜିଓସିଙ୍କ୍ରୋନସ୍ଟ୍ରାନଜିଟ୍ ଅର୍ବିଟକୁ ନେଇଯାଇଥିଲା ।


    ପିଏସଏଲଭି-ସି42 ପାଇଁ ଶ୍ରୀହରିକୋଟାଠାରେ ଜୁଲାଇ ମାସ ମଧ୍ୟଭାଗରୁ ପ୍ରସ୍ତୁତି କାର୍ଯ୍ୟ ଆରମ୍ଭ ହୋଇଥିଲା ଏବଂ ସେଥି ନିମନ୍ତେ ଯାନ ସମନ୍ୱୟ କାର୍ଯ୍ୟ ଚାଲୁ ହୋଇଥିଲା । ଏହି ଅଭିଯାନରେ ଇସ୍ରୋର ବିଭିନ୍ନ କେନ୍ଦ୍ର ସେମାନଙ୍କର ସହଯୋଗ ଯୋଗାଇ ଦେଇଥିଲେ । ବିକ୍ରମ ସରାଭାରି ମହାକାଶ କେନ୍ଦ୍ର , ଥିରୁଭନନନ୍ତପୁରମଠାରେ ଏହି ଯାନର ଡ଼ିଜାଇନ ଏବଂ ବିକାଶ ଘଟାଯାଇଥିଲା । ଇଂଜିନର ଦ୍ୱିତୀୟ ପର୍ଯ୍ୟାୟ ଥିରୁଭନନ୍ତପୁରମର ଲିକୁଇଡ଼ ପ୍ରପଲସନ ସିଷ୍ଟମ ସେଣ୍ଟରରେ କରାଯାଇଥିବା ବେଳେ ତାମିଲନାଡ଼ୁର ମହେନ୍ଦ୍ରଗିରିସ୍ଥିତ ଇସ୍ରୋ ପ୍ରପଲସନ କମ୍ପ୍ଲେକ୍ସଠାରେ ଇଂଜିନର ଚତୁର୍ଥ ପର୍ଯ୍ୟାୟର ବିକାଶ ଘଟାଯାଇଥିଲା ।


    ସେହିପରି ଯାନର ଗାଇଡ଼ାନ୍ସ ବ୍ୟବସ୍ଥା ଥିରୁଭନନ୍ତପୁରମର ଇନର୍ସିଆଲ ସିଷ୍ଟମ୍ସ ୟୁନିଟରେ ନିର୍ମାଣ କରାଯାଇଥିଲା ଏବଂ ସଲିଡ଼ ମୋଟର ପ୍ରସ୍ତୁତି , ଯାନ ସମନ୍ୱୟ ଓ ଉତକ୍ଷେପଣ ସଂସାଧନ ଏସଡ଼ିଏସସିଏସଏଚଏଆର ଯୋଗାଇ ଦେଇଥିଲା । ଇସ୍ରୋର ଟେଲିମେଟ୍ରି ଟ୍ରାକିଂ ଓ କମାଣ୍ଡେଣ୍ଟ ୱାର୍କ ଦାୟିତ୍ୱ ବହନ କରିଥିଲା ଟ୍ରାକିଂସିଷ୍ଟମ୍ ନିର୍ମାଣର ।


    ଇସ୍ରୋ ଅଧ୍ୟକ୍ଷ ଡ଼କ୍ଟର ଶିବାନ ଏହି ଅଭିଯାନର ସଫଳତା ପାଇଁ ସଂସ୍ଥାର ସମସ୍ତ ବୈଜ୍ଞାନିକ ଓ ପ୍ରଯୁକ୍ତିବିଦଙ୍କୁ ଅଭିନନ୍ଦନ ଜଣାଇଛନ୍ତି । ଏକ ବାର୍ତ୍ତାରେ ଡ଼କ୍ଟର ଶିବାନ କହିଛନ୍ତି ଯେ ଆଜିସୁଦ୍ଧା ଇସ୍ରୋ 28ଟି ରାଷ୍ଟ୍ରର ମୋଟ 239ଟି ବିଦେଶୀ ଉପଗ୍ରହକୁ ସଫଳତାର ସହ ମହାକାଶକୁ ପ୍ରେରଣ କରିସାରିଛି ।


    **********

    
    
    (Release ID: 1546569) Visitor Counter : 1