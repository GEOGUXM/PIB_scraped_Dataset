      ରାଷ୍ଟ୍ରପତିଙ୍କ ସଚିବାଳୟ

      ଦକ୍ଷିଣ ଭାରତ ହିନ୍ଦୀ ପ୍ରଚାର ସଭାର ଶତବାର୍ଷିକୀ ସମାରୋହକୁ ଉଦଘାଟନ କଲେ ରାଷ୍ଟ୍ରପତି
      Posted On: 22 SEP 2018 4:02PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ (ସେପ୍ଟେମ୍ବର 22 , 2018) ନୂଆଦିଲ୍ଲୀଠାରେ ଦକ୍ଷିଣ ଭାରତ ହିନ୍ଦୀ ପ୍ରଚାର ସଭାର ଶତାବ୍ଦୀ ସମାରୋହକୁ ଆନୁଷ୍ଠାନିକ ଭାବେ ଉଦଘାଟନ କରିଛନ୍ତି ।


    ଏହି ଅବସରରେ ଉଦ୍‌ବୋଧନ ଦେଇ ରାଷ୍ଟ୍ରପତି କହିଲେ ଯେ ଭାଷା ଜନ ଜନ ମଧ୍ୟରେ ସଂପର୍କ ସ୍ଥାପନ କରେ । ଭାରତରେ ଅନେକ ଭାଷା ଓ ଲିପି ରହିଛି । ସେମାନଙ୍କ ସମସ୍ତଙ୍କର ନିଜସ୍ୱ ସୌନ୍ଦର୍ଯ୍ୟ ଓ ବିଶେଷତା ରହିଛି । ଏହା ଭାରତର ସଂସ୍କୃତି ଏବଂ ସମୃଦ୍ଧିକୁ ପୁଷ୍ଟ କରେ । ଦକ୍ଷିଣ ଭାରତ ହିନ୍ଦୀ ପ୍ରଚାର ସଭା ଭାରତର ଆବେଗିକ ଏକତା ରକ୍ଷାରେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଆସିଛି ବୋଲି ରାଷ୍ଟ୍ରପତି ମତ ପୋଷଣ କରିଥିଲେ । ସେ କହିଲେ ଯେ ଏହି ସଭା ହିନ୍ଦୀ ଭାଷା ପ୍ରଚାର ସକାଶେ ପ୍ରାୟ 20 , 000 ପ୍ରଚାରକ ସଂଗ୍ରହ କରିପାରିଛି ।


    ରାଷ୍ଟ୍ରପତି କହିଲେ ଯେ ପ୍ରତ୍ୟେକ ଭାରତୀୟ ନିଜର ମାତୃଭାଷା ବ୍ୟତୀତ ଅନ୍ୟ କୌଣସି ଗୋଟିଏ ଭାରତୀୟ ଭାଷା ଶିକ୍ଷା କରିବା ଉଚିତ । ଯେତେବେଳେ ହିନ୍ଦୀ ଭାଷାଭାଷୀ ଯୁବକଯୁବତୀମାନେ ତାମିଲ , ତେଲୁଗୁ , ମଲୟାଲାମ ଅଥବା କନ୍ନଡ଼ ଭଳି ଭାଷା ଶିକ୍ଷା କରିବେ ସେମାନେ ଦେଶର ଉନ୍ନତ ସଂସ୍କୃତି ସହ ପରିଚିତ ହୋଇପାରିବେ । ଏହି ଜ୍ଞାନ ଲୋକମାନଙ୍କ ସକାଶେ ନୂତନ ସୁଯୋଗ ସୃଷ୍ଟି କରିପାରିବ ବୋଲି ସେ କହିଥିଲେ ।


    ***************

    
    
    (Release ID: 1547066) Visitor Counter : 1