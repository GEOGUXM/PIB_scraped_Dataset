      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଏସୀୟ କ୍ରୀଡା 2018ରେ ଶ୍ରେଷ୍ଠ ପ୍ରଦର୍ଶନ ପାଇଁ ଭାରତୀୟ ଦଳକୁ ପ୍ରଧାନମନ୍ତ୍ରୀଙ୍କ ଅଭିନନ୍ଦନ
      Posted On: 02 SEP 2018 8:48PM by PIB Bhubaneshwar


    ଏସୀୟ କ୍ରୀଡା 2018ରେ ଶ୍ରେଷ୍ଠ ପ୍ରଦର୍ଶନ ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଭାରତୀୟ ଦଳକୁ ଅଭିନନ୍ଦନ ଜଣାଇଛନ୍ତି ।


    “ ଏସୀୟ କ୍ରୀଡା 2018 ଶେଷ ହୋଇଥିବା ବେଳେ ମୁଁ ପୁଣି ଥରେ ଭାରତୀୟ ଦଳକୁ ସେମାନଙ୍କର ଉଚ୍ଚକୋଟୀର ପ୍ରଦର୍ଶନ ପାଇଁ ଅଭିନନ୍ଦନ ଜଣାଉଛି । ଏସୀୟ କ୍ରୀଡା ଇତିହାସରେ ଏହା ହେଉଛି ଭାରତର ଶ୍ରେଷ୍ଠ ପ୍ରଦର୍ଶନ । ଏହି କ୍ରୀଡାରେ ଭାଗ ନେଇଥିବା ପ୍ରତ୍ୟେକ କ୍ରୀଡାବିତ ହେଉଛନ୍ତି ଭାରତ ପାଇଁ ଗର୍ବ ।


    ଏସୀୟ କ୍ରୀଡା 2018 ସମୟରେ ଆମେ ଐତିହାସିକ ଭାବେ ଶକ୍ତିଶାଳୀ ଥିବା କ୍ରୀଡ଼ାମାନଙ୍କରେ ଆମର ପ୍ରଦର୍ଶନକୁ ଆହୁରି ଶାଣିତ କରିଛୁ ଏବଂ ପୂର୍ବରୁ ଭଲ କରୁନଥିବା କ୍ରୀଡ଼ାମାନଙ୍କରେ ମଧ୍ୟ ଉତ୍ତମ ପ୍ରଦର୍ଶନ କରି ଗୌରବ ହାସଲ କରିଛୁ । ଏହା ହେଉଛି ଏକ ସକାରାତ୍ମକ ଲକ୍ଷଣ ଏବଂ ଭାରତୀୟ କ୍ରୀଡ଼ାର ଭବିଷ୍ୟତ ପାଇଁ ଶୁଭ ସୂଚନା ।


    ମୁଁ ସମସ୍ତ କ୍ରୀଡାବିତମାନଙ୍କର ପ୍ରଶିକ୍ଷକ , ସହାୟକ କର୍ମକର୍ତ୍ତା , ପିତାମାତା ଏବଂ ବନ୍ଧୁମାନଙ୍କୁ ଅଭିବାଦନ ଜଣାଉଛି । ଆମର ଚାମ୍ପିଅନମାନଙ୍କୁ ନିୟମିତ ଭାବେ ସମର୍ଥନ କରୁଥିବାରୁ ଆପଣମାନଙ୍କୁ ଧନ୍ୟବାଦ । ସେମାନଙ୍କର ଉଜ୍ଜ୍ୱଳ ଭବିଷ୍ୟତ ପାଇଁ ମୁଁ ସମସ୍ତ କ୍ରୀଡାବିତମାନଙ୍କୁ ଶୁଭକାମନା ଜଣାଉଛି ।


    ଏପରି ଏକ ସ୍ମରଣୀୟ ଏସୀୟ କ୍ରୀଡା 2018ର ଆୟୋଜନ କରିଥିବାରୁ ମୁଁ ରାଷ୍ଟ୍ରପତି ଜୋକୋ ୱିଡୋଡୋ ଏବଂ ଇଣ୍ଡୋନେସିଆର ସମସ୍ତ ଜନସାଧାରଣଙ୍କୁ ଅଭିନନ୍ଦନ ଜଣାଉଛି । ଏହି କ୍ରୀଡାରେ କ୍ରୀଡାବିତମାନଙ୍କ ଦ୍ୱାରା ଚମତ୍କାର ପ୍ରଦର୍ଶନ ଦେଖିବାକୁ ମିଳିଛି ଏବଂ ଏଥିରେ ଖେଳୁଆଡ ଭାବନା ପ୍ରତିଫଳିତ ହୋଇଛି ,” ବୋଲି ପ୍ରଧାନମନ୍ତ୍ରୀ କ୍ରମାଗତ ଟ୍ୱିଟ୍ ଜରିଆରେ କରିଛନ୍ତି ।


    **********

    
    
    (Release ID: 1544842) Visitor Counter : 4