      କ୍ୟାବିନେଟ

      ଉପଗ୍ରହ ଓ ଉତକ୍ଷେପଣ ଯାନ ଲାଗି ଟେଲିମାଟ୍ରି ଓ ଟେଲିକମାଣ୍ଡ ଷ୍ଟେସନ ପରିଚାଳନା, ମହାକାଶ ଗବେଷଣା, ବିଜ୍ଞାନ ଏବଂ ପ୍ରୟୋଗ କ୍ଷେତ୍ରରେ ଭାରତ - ବ୍ରୁନେଇ ଦାରୁସ୍ସଲାମ ସହଯୋଗ ବୁଝାମଣାକୁ କ୍ୟାବିନେଟର ମଞ୍ଜୁରି
      Posted On: 12 SEP 2018 6:40PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଉପଗ୍ରହ ଏବଂ ଉତକ୍ଷେପଣ ଯାନ ଲାଗି ଟେଲିମାଟ୍ରି ଏବଂ ଟେଲିକମାଣ୍ଡ ଷ୍ଟେସନର ପରିଚାଳନା ଏବଂ ମହାକାଶ ଗବେଷଣା , ବିଜ୍ଞାନ ଏବଂ ପ୍ରୟୋଗ କ୍ଷେତ୍ରରେ ସହଯୋଗ ଲାଗି ଭାରତ ଏବଂ ବ୍ରୁନେଇ ଦାରୁସ୍ସଲାମ ମଧ୍ୟରେ ବୁଝାମଣାପତ୍ର (ଏମଓୟୁ)କୁ ଅନୁମୋଦନ କରିଛନ୍ତି । ଏହି ଏମଓୟୁ 19 ଜୁଲାଇ , 2018ରେ ନୂଆଦିଲ୍ଲୀରେ ସ୍ୱାକ୍ଷରିତ ହୋଇଥିଲା ।


    ଲାଭ :


    ଏହି ଏମଓୟୁ ଦ୍ୱାରା ଭାରତକୁ ନିଜ ମହାକାଶ ମିଶନ ଏବଂ ଉତକ୍ଷେପଣ ଯାନ ଲାଗି ଗ୍ରାଉଣ୍ଡ ଷ୍ଟେସନ ପରିଚାଳନା ଜାରି ରଖିବା , ରକ୍ଷଣାବେକ୍ଷଣ ଏବଂ ଏହାକୁ ଆହୁରି ଉନ୍ନତ କରିବା ଲାଗି କାର୍ଯ୍ୟ ଜାରି ରଖିବାରେ ସହାୟତା ମିଳିପାରିବ । ଏଥିସହିତ ଏହାଦ୍ୱାରା ଭାରତୀୟ ମହାକାଶ ପ୍ରଯୁକ୍ତିର ପ୍ରୟୋଗ କ୍ଷେତ୍ରରେ ବ୍ରୁନେଇ ଦାରୁସସଲାମର ଅଧିକାରୀ ଏବଂ ଛାତ୍ରଛାତ୍ରୀଙ୍କୁ ପ୍ରଶିକ୍ଷଣ ଜରିଆରେ ମହାକାଶ ସମ୍ବନ୍ଧୀୟ ଗତିବିଧିରେ ନିଜସ୍ୱ ବିଶେଷଜ୍ଞତା ଏବଂ ଅଭିଜ୍ଞତାକୁ ବାଂଟିବାରେ ସହାୟତା ମିଳିପାରିବ ।


    ଏହି ଏମଓୟୁ ଅଧୀନରେ ବ୍ରୁନେଇ ଦାରୁସ୍ସଲାମ ସହିତ ସହଯୋଗ ଫଳରେ ଭାରତର ମହାକାଶ ମିଶନ ଏବଂ ଉତକ୍ଷେପଣ ଯାନର ସହାୟତା ଲାଗି ଭାରତୀୟ ଗ୍ରାଉଣ୍ଡ ଷ୍ଟେସନର ପରିଚାଳନା , ରକ୍ଷଣାବେକ୍ଷଣ ଏବଂ ଉନ୍ନୟନରେ ସହାୟତା ମିଳିପାରିବ । ଏହାଦ୍ୱାରା ଦେଶକୁ ସମସ୍ତ କ୍ଷେତ୍ର ଏବଂ ବର୍ଗକୁ ଫାଇଦା ମିଳିପାରିବ ।


    ଏହି ଏମଓୟୁ ଦ୍ୱାରା ମହାକାଶ ପ୍ରଯୁକ୍ତି ପ୍ରୟୋଗ କ୍ଷେତ୍ରରେ ପ୍ରଶିକ୍ଷଣ ଏବଂ ଗ୍ରାଉଣ୍ଡ ଷ୍ଟେସନର ପରିଚାଳନାରେ ନୂତନ ଅନୁସନ୍ଧାନ ଗତିବିଧିକୁ ମଧ୍ୟ ପ୍ରୋତ୍ସାହନ ମିଳିପାରିବ ।


    **********


    

    
    (Release ID: 1546050) Visitor Counter : 4