      ରେଳ ମନ୍ତ୍ରଣାଳୟ

      ରେଳ ମନ୍ତ୍ରଣାଳୟର ‘ସ୍ୱଚ୍ଛତା ହି ସେବା ଅଭିଯାନ’
      • ପୁରୁଣା ଦିଲ୍ଲୀ ରେଳ ଷ୍ଟେସନରେ ସ୍ୱଚ୍ଛତା ହି ସେବା ପଖୱାଡାର ଶୁଭାରମ୍ଭ କରିବା ସହ ଶ୍ରମଦାନ କଲେ ପୀୟୁଷ ଗୋୟଲ

      Posted On: 15 SEP 2018 3:21PM by PIB Bhubaneshwar

    ଜାତିର ପିତା ମହାତ୍ମା ଗାନ୍ଧୀଙ୍କ 150ତମ ଜନ୍ମ ବାର୍ଷିକୀ ଉପଲକ୍ଷେ ସେପ୍ଟେମ୍ବର 2 ରୁ ଅକ୍ଟୋବର 2 , 2018 ପର୍ଯ୍ୟନ୍ତ ରେଳବାଇ ଏହା ଦେଶବ୍ୟାପୀ ନେଟୱର୍କ ସମେତ ସମସ୍ତ ଜୋନ୍ , ଡିଭିଜନ , ପ୍ରଡକ୍ସନ ୟୁନିଟ , ୱାର୍କସପ୍ ଏବଂ ପିଏସୟୁ ଗୁଡ଼ିକରେ ପାନଳ କରୁଛି ସ୍ୱଚ୍ଛତା ପଖୱାଡା । ଏହାର ପ୍ରଥମ ଦିନରେ ଶନିବାର ରେଳ ମନ୍ତ୍ରଣାଳୟ ‘ ସ୍ୱଚ୍ଛତା ହି ସେବା ଅଭିଯାନ ’ କାର୍ଯ୍ୟକ୍ରମ କରିଛି ।


    ରେଳବାଇର ସମଗ୍ର ନେଟୱର୍କ ତଥା ସମସ୍ତ ଜୋନ୍ , ଡିଭିଜନ , ପ୍ରଡକ୍ସନ ୟୁନିଟ , ୱାର୍କସପ୍ ଏବଂ ପିଏସ୍ୟୁ ଗୁଡ଼ିକରେ ଅଧିକାରୀ ଓ କର୍ମଚାରୀମାନେ ସ୍ୱଚ୍ଛତାର ଶପଥ ନେଇ ପଖୱାଡାର ଶୁଭାରମ୍ଭ କରିଥିଲେ । ଏହା ପରେ ସ୍ୱଚ୍ଛାଗ୍ରହୀମାନଙ୍କ ସହ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଭିଡିଓ କନ୍ଫରେନ୍ସିଂ ଜରିଆରେ ହେଉଥିବା ଆଲୋଚନାର ସିଧା ପ୍ରସାରଣ ଦେଖିଥିଲେ । ପ୍ରଧାନମନ୍ତ୍ରୀ ରେୱାରି ୱାର୍କସପର ରେଳ କର୍ମଚାରୀମାନଙ୍କ ସହ ଭିଡିଓ କନଫରେନ୍ସିଂ ଜରିଆରେ ଆଲୋଚନା କରିବା ସହ ସ୍ୱଚ୍ଛତା ଦିଗରେ କର୍ମଚାରୀମାନଙ୍କ ନିଷ୍ଠାକୁ ପ୍ରଶଂସା କରିଥିଲେ ।


    ଏହି ଅବସରରେ ପୁରୁଣା ଦିଲ୍ଲୀ ରେଳ ଷ୍ଟେସନରେ ରେଳ ଓ କୋଇଲା ମନ୍ତ୍ରୀ ପୀୟୁଷ ଗୋୟଲ ଅଧିକାରୀ ଓ କର୍ମଚାରୀମାନଙ୍କୁ ସ୍ୱଚ୍ଛତାର ଶପଥ ପାଠ କରାଇ ‘ ସ୍ୱଚ୍ଛତା ହି ସେବା ପଖୱାଡା ’ ର ଶୁଭାରମ୍ଭ କରିଥିଲେ । ଶ୍ରମଦାନ କାର୍ଯ୍ୟକ୍ରମରେ ମଧ୍ୟ ସେ ସାମିଲ ହୋଇଥିଲେ । ଶ୍ରୀ ଗୋୟଲ କହିଥିଲେ ଯେ , ସ୍ୱଚ୍ଛତାକୁ ମହାତ୍ମା ଗାନ୍ଧୀ ସର୍ବଦା ଭଗବାନଙ୍କ ପୂଜା ଓ ଦେଶର ସେବା ଭାବେ ବିବେଚନା କରୁଥିଲେ । ଏମିତିକି ସେ ସ୍ୱଚ୍ଛତାକୁ ଭଗବାନଙ୍କ ପୂଜା ତୁଳନାରେ ବେଶୀ ଗୁରୁତ୍ୱ ଦେଉଥିଲେ । ଦୂଷିତ ପରିବେଶ ଯୋଗୁ ଆମ ଦେଶର ଲୋକଙ୍କୁ ଅଧା ରୋଗ ଆକ୍ରମଣ କରୁଛି , ତେଣୁ ସ୍ୱଚ୍ଛ ପରିବେଶ ହିଁ ଲୋକଙ୍କ ଜୀବନ ଶୈଳୀକୁ ବଦଳାଇ ଦେଇପାରିବ । ଯଦି ପ୍ରତ୍ୟେକ ବ୍ୟକ୍ତି ଦେଶକୁ ସ୍ୱଚ୍ଛ ରଖିବା ପାଇଁ ସ୍ୱଚ୍ଛତାକୁ ନିଜ ଦାୟିତ୍ୱ ଭାବେ ଗ୍ରହଣ କରେ , ତେବେ ଆମ ଦେଶ ସମଗ୍ର ବିଶ୍ୱରେ ପରିଚିତି ହାସଲ କରିପାରିବ । ପରେ ରେଳମନ୍ତ୍ରୀ ହଜରତ ନିଜାମୁଦ୍ଦିନ ଏବଂ ନୂଆଦିଲ୍ଲୀ ରେଳ ଷ୍ଟେସନକୁ ଯାଇ ସ୍ୱଚ୍ଛତା ହି ସେବା ଅଭିଯାନରେ ସାମିଲ ହୋଇଥିଲେ ।


    ରେଲୱେ ବୋର୍ଡ ଚେୟାରମ୍ୟାନ୍ ଅଶ୍ୱିନୀ ଲୋହାନୀ ରେଳ କର୍ମଚାରୀ ଓ ଅଧିକାରୀମାନଙ୍କୁ ସ୍ୱଚ୍ଛତାର ଶପଥ ପାଠ କରାଇବା ସହ ପରେ ରେଲୱେ ବୋର୍ଡ ଓ ବରୋଦା ହାଉସରେ ଅନୁଷ୍ଠିତ ଶ୍ରମଦାନ କାର୍ଯ୍ୟକ୍ରମରେ ସାମିଲ ହୋଇଥିଲେ ।


    ****************

    
    
    (Release ID: 1546337) Visitor Counter : 2