      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ଆସନ୍ତାକାଲି ଆୟୋଜିତ ହେବ ଜିଲ୍ଲା ଦିବ୍ୟାଙ୍ଗ ପୁନର୍ବାସ କେନ୍ଦ୍ର ରାଷ୍ଟ୍ରୀୟ ସମ୍ମିଳନୀ
      Posted On: 13 SEP 2018 3:24PM by PIB Bhubaneshwar


    ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟ ଅଧିନସ୍ଥ ଦିବ୍ୟାଙ୍ଗ ସଶକ୍ତିକରଣ ବିଭାଗ ଆସନ୍ତା କାଲି (ଶୁକ୍ରବାର) , 2018ରେ ଦିଲ୍ଲୀର ଡ. ଆମ୍ବେଦକର ଅନ୍ତର୍ରାଷ୍ଟ୍ରୀୟ କେନ୍ଦ୍ରରେ ‘ ଜିଲ୍ଲା ଦିବ୍ୟାଙ୍ଗ ପୁନର୍ବାସ କେନ୍ଦ୍ରଗୁଡିକର ରାଷ୍ଟ୍ରୀୟ ସମ୍ମିଳନୀ ’ ର ଆୟୋଜନ କରିଛନ୍ତି । ଏହି ଅବସରରେ ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରୀ ଶ୍ରୀ ଥାୱରଚନ୍ଦ ଗେହଲଟ ମୁଖ୍ୟ ଅତିଥି ଭାବେ ଯୋଗଦେବେ ଏବଂ ମନ୍ତ୍ରଣାଳୟର ରାଷ୍ଟ୍ରମନ୍ତ୍ରୀ କାର୍ଯ୍ୟକ୍ରମର ଅଧ୍ୟକ୍ଷତା କରିବେ ।


    ଏହି ଏକ ଦିବସୀୟ ସମ୍ମିଳନୀରେ ଯେଉଁ 263 ଜିଲ୍ଲାରେ ଦିବ୍ୟାଙ୍ଗମାନଙ୍କ ପୁନର୍ବାସ ସ୍ଥାପିତ ହେବ ସେଠାକାର ଜିଲ୍ଲାପାଳ , ପ୍ରଦେଶ ସମାଜ କଲ୍ୟାଣ ବିଭାଗର ମୁଖ୍ୟ ସଚିବ , କ୍ଷେତ୍ର ସହ ଜଡିତ ଏନଜିଓ , ଜିଲା ସମାଜ କଲ୍ୟାଣ ଅଧିକାରୀ , ପ୍ରସିଦ୍ଧ ଡାକ୍ତର ଆଦି ଅଂଶଗ୍ରହଣ କରିବେ । ଜିଲ୍ଲା ଦିବ୍ୟାଙ୍ଗ ପୁନର୍ବାସ କେନ୍ଦ୍ରଗୁଡିକର ବାର୍ତ୍ତା ସମସ୍ତଙ୍କ ପାଖରେ ପହଞ୍ଚାଇବା ସମ୍ମିଳନୀର ଉଦ୍ଦେଶ୍ୟ । ଯୋଜନାଗୁଡିକ ବିଷୟରେ ସ୍ୱଚ୍ଛତାର ସହ ବିଚାର କରିବା ଏବଂ ଏଥି ସହ ଜଡିତ ସଫଳ କାହାଣୀଗୁଡିକ ବିଷୟରେ ସମସ୍ତଙ୍କୁ ଜଣାଇବା ଏହାର ଉଦ୍ଦେଶ୍ୟ ।


    ଜିଲ୍ଲା ଦିବ୍ୟାଙ୍ଗ ପୁନର୍ବାସ କେନ୍ଦ୍ର ଦିବ୍ୟାଙ୍ଗଜନମାନଙ୍କୁ ସମସ୍ତ ସେବା ଉପଲବ୍ଧ କରିଥାଏ ଏବଂ ଜିଲ୍ଲା ସ୍ତରରେ ସଚେତନା ବୃଦ୍ଧି , ପୁନର୍ବାସ ଏବଂ ପୁନର୍ବାସ କ୍ଷେତ୍ରରେ କାର୍ଯ୍ୟକରୁଥିବା ବ୍ୟକ୍ତିମାନଙ୍କୁ ପ୍ରଶିକ୍ଷଣ ପାଇଁ ଇନଫ୍ରାଷ୍ଟ୍ରକ୍ଚର ଏବଂ କ୍ଷମତା ବୃଦ୍ଧିର କାର୍ଯ୍ୟ କରିଥାଏ ।


    ଜିଲ୍ଲା ଦିବ୍ୟାଙ୍ଗ ପୁନର୍ବାସ କେନ୍ଦ୍ରଗୁଡିକର ମୁଖ୍ୟ ବିନ୍ଦୁଗୁଡିକ ହେଉଛି –

      * 310ଟି ଜିଲ୍ଲାକୁ ଚିହ୍ନଟ କରାଯାଇଛି ଏବଂ 263ଟି ଜିଲ୍ଲାରେ ଦିବ୍ୟାଙ୍ଗ ପୁନର୍ବାସ କେନ୍ଦ୍ର ପ୍ରତିଷ୍ଠା କରାଯାଇଛି ।
      * ଏହି କେନ୍ଦ୍ର ସଚେତନତା ସୃଜନ , ନିର୍ଦ୍ଧାରିତ ସମୟରେ ହସ୍ତକ୍ଷେପ ଏବଂ ଦିବ୍ୟାଙ୍ଗମାନଙ୍କ ପାଇଁ ସହାୟକ ଯନ୍ତ୍ରର ଆବଶ୍ୟକତାର ଆକଳନ କରିଥାଏ ।
      * ଦିବ୍ୟାଙ୍ଗମାନଙ୍କୁ ପ୍ରଶିକ୍ଷିତ ବ୍ୟକ୍ତିଙ୍କ ଜରିଆରେ ଫିଜିଓଥେରାପି , ଅକ୍ୟୁପେସନାଲ ଥେରାପୀ ଏବଂ ସ୍ପୀଚ ଥେରାପୀର ସୁବିଧା ମଧ୍ୟ ଏହି କେନ୍ଦ୍ରଗୁଡିକରେ ଉପଲବ୍ଧ କରାଯାଇଛି ।
      * ପୁନର୍ବାସ ସେବାଗୁଡିକ ପାଇଁ ସଂଶାଧନ ଉପଲବ୍ଧ କରାଯାଇଛି ।
      * ଯୋଜନାଗୁଡିକର ଖର୍ଚ୍ଚ 01.04.2018 ରୁ ବୃଦ୍ଧି କରାଯାଇ ଅଢେଇ ଗୁଣ କରାଯାଇଛି ।

    ******************

    
    
    (Release ID: 1546128) Visitor Counter : 2
    
    
    
    
    

*