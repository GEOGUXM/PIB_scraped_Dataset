      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ତୃତୀୟ ଫାଉଣ୍ଡେସନ୍ ତାଲିମ କାର୍ଯ୍ୟକ୍ରମର ଜେନେରାଲ ଡ୍ୟୁଟି ମେଡ଼ିକାଲ ଅଫିସର ପ୍ରତିନିଧି ଦଳ
      Posted On: 19 SEP 2018 6:18PM by PIB Bhubaneshwar


    ଜାତୀୟ ସ୍ୱାସ୍ଥ୍ୟ ଓ ପରିବାର କଲ୍ୟାଣ ପ୍ରତିଷ୍ଠାନର ତୃତୀୟ ଫାଉଣ୍ଡେସନ ତାଲିମ କାର୍ଯ୍ୟକ୍ରମରେ ସାମିଲ ହୋଇଥିବା ଜେନେରାଲ ଡ୍ୟୁଟି ମେଡ଼ିକାଲ ଅଫିସର ପ୍ରତିନିଧି ଦଳ ଆଜି (ସେପ୍ଟେମ୍ବର 19 , 2018) ରାଷ୍ଟ୍ରପତି ଭବନଠାରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ସହ ସାକ୍ଷାତ କରିଛନ୍ତି ।


    ଏହି ସାକ୍ଷାତ ସମୟରେ ଜେନେରାଲ ମେଡ଼ିକାଲ ଅଧିକାରୀମାନଙ୍କୁ ଉଦବୋଧନ ଦେଇ ରାଷ୍ଟ୍ରପତି କହିଲେ ଯେ ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ପକ୍ଷରୁ ଆୟୋଜନ କରାଯାଇଥିବା ଏହି ଫାଉଣ୍ଡେସନ୍ ତାଲିମ କାର୍ଯ୍ୟକ୍ରମ ମେଡ଼ିକାଲ ଅଧିକାରୀମାନଙ୍କ ପାଇଁ ବିଶେଷ ସହାୟକ ହୋଇପାରିବ । କେନ୍ଦ୍ରୀୟ ସ୍ୱାସ୍ଥ୍ୟ ସେବାରେ କାର୍ଯ୍ୟରତ ମେଡ଼ିକାଲ ଅଧିକାରୀମାନେ ଏହି ତାଲିମ କାର୍ଯ୍ୟକ୍ରମରେ ସାମିଲ ହୋଇଛନ୍ତି । ସେମାନଙ୍କୁ ଏହି ଅବସରରେ ବିବିଧ ପ୍ରକାର ତାଲିମ ପ୍ରଦାନ କରାଯାଉଛି । ରାଷ୍ଟ୍ରପତି କହିଲେ ଯେ ଜଣେ ଚିକିତ୍ସକ ଭାବରେ ସେମାନଙ୍କର ବିବିଧ ଭୂମିକା ଗ୍ରହଣ କରିବାର ଅଛି । ସାର୍ବଜନୀନ ସ୍ୱାସ୍ଥ୍ୟସେବା ସରକାରଙ୍କର ଏକ ଅଗ୍ରାଧିକାର ଭିତ୍ତିକ ଯୋଜନା । ସଂପ୍ରତି ଆରମ୍ଭ କରାଯାଇଥିବା ଆୟୁଷ୍ମାନ ଭାରତ କାର୍ଯ୍ୟକ୍ରମ ଜନସ୍ୱାସ୍ଥ୍ୟ ସେବା ଯୋଗାଣ ଏବଂ ପରିଚାଳନା କ୍ଷେତ୍ରରେ ଏକ ଅଗ୍ରଣୀ କାର୍ଯ୍ୟକ୍ରମ ଯାହା ଦେଶର ଉନ୍ନତ ମାନବ ସମ୍ବଳ ସୃଷ୍ଟିରେ ବିଶେଷ ଭୂମିକା ଗ୍ରହଣ କରିବାର ଅଛି । ସେଥିରେ ଚିକିତ୍ସକମାନେ ବିଶେଷ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିପାରିବେ ବୋଲି ସେ କହିଥିଲେ ।


    ରାଷ୍ଟ୍ରପତି କହିଲେ ଯେ ଆମର ଦେଶର ବିକାଶ ଯାତ୍ରାରେ ଆମେ ସ୍ୱାସ୍ଥ୍ୟ କ୍ଷେତ୍ରରେ ଅନେକ ମାଇଲଖୁଣ୍ଟ ଅତିକ୍ରମ କରିସାରିଛୁ । ତେବେ ଆଗକୁ ସେଭଳି ଆହୁରି ଅନେକ ମାଇଲଖୁଣ୍ଟ ଅତିକ୍ରମ କରିବାର ରହିଛି । ଦେଶର ରୋଗ ବୋଝ ବିବର୍ତ୍ତନ କ୍ରମରେ ବୃଦ୍ଧି ପାଇଚାଲିଛି । ଏହାକୁ ଆମକୁ ମୁକାବିଲା କରିବାକୁ ପଡ଼ିବ । ଯକ୍ଷ୍ମା , ମ୍ୟାଲେରିଆ ଏବଂ ଡ଼େଙ୍ଗୁ ଭଳି ରୋଗମାନଙ୍କର ମୂଳୋତ୍ପାଟନ କରିବାକୁ ହେବ । ଏଥିସହ ଆମକୁ ଲାଇଫଷ୍ଟାଇଲ ରୋଗମାନଙ୍କର ମାତ୍ରାବୃଦ୍ଧିକୁ ମଧ୍ୟ ରୋକିବାକୁ ପଡ଼ିବ । ତେଣୁ ଆମର ରୋଗ ମାତ୍ରା ବୃଦ୍ଧିସହ ଆନୁଷ୍ଠାନିକ ପ୍ରସୂତୀ ଏବଂ ସୁଲଭ ମୂଲ୍ୟରେ ସମସ୍ତଙ୍କ ପାଇଁ ଗୁଣାତ୍ମକ ସ୍ୱାସ୍ଥ୍ୟସେବା ଯୋଗାଇ ଦେବା ଆଉ ଏକ ଚାଲେଞ୍ଜ୍ । ଆମ ଆଗରେ ଏଭଳି ଅନେକ ଦୁରୂହ ମାର୍ଗ ରହିଛି । ସେସବୁ ଅବଶ୍ୟ ଜଟିଳ କିନ୍ତୁ ଅସମ୍ଭବ ନୁହେଁ । ତେଣୁ ଚିକିତ୍ସକମାନେ ଉତ୍ସର୍ଗୀକୃତ ଭାବେ ଏକଲକ୍ଷ୍ୟରେ ଏହି ଉଦ୍ଦେଶ୍ୟକୁ ସାକାର କରିବା ଦିଗରେ ନିଜକୁ ନିୟୋଜିତ କରିବା ପାଇଁ ରାଷ୍ଟ୍ରପତି ଆହ୍ୱାନ ଜଣାଇଥିଲେ ।


    *************

    
    
    (Release ID: 1546857) Visitor Counter : 1