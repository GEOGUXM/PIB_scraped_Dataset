      ନିର୍ବାଚନ ଆୟୋଗ

      ଅନ୍ୟାନ୍ୟ ସଂସ୍ଥାର ନିର୍ବାଚନରେ ବ୍ୟବହାର ହେଉଥିବା ଇଭିଏମ୍ ଠାରୁ ନିର୍ବାଚନ କମିସନଙ୍କ ଇଭିଏମ୍ ସମ୍ପୂର୍ଣ୍ଣ ଭିନ୍ନ
      Posted On: 14 SEP 2018 3:25PM by PIB Bhubaneshwar


    ନିକଟରେ ବିଭିନ୍ନ ସଙ୍ଗଠନ/ସଂସ୍ଥାରେ ଅନୁଷ୍ଠିତ ନିର୍ବାଚନରେ ବ୍ୟବହାର କରାଯାଇଥିବା ଇଭିଏମରେ ଅସାଧୁ ଉପାୟ ଅବଲମ୍ବନ କରାଯାଇଥିବା ଖବର ଭାରତର ନିର୍ବାଚନ କମିସନ ( ECI )ଙ୍କ ଦ୍ୱାରା ବ୍ୟବହାର କରାଯାଉଥିବା ଇଭିଏମ୍ ବାବଦରେ ଭୁଲ୍ ଧାରଣା ସୃଷ୍ଟି କରିଛି । ଏହା ଭାରତର ନିର୍ବାଚନ କମିସନଙ୍କ କାର୍ଯ୍ୟଧାରା ଉପରେ ଅନେକଙ୍କ ମନରେ ପ୍ରଶ୍ନ ଉତଥାପନ କରିଛି । ଆମେ ପୁଣି ଥରେ ଏହା ସ୍ପଷ୍ଟ କରିଦେଉଛୁ କି , ସ୍ୱାୟତ୍ତ ସଂସ୍ଥା (ମ୍ୟୁନିସିପାଲିଟି , ପଞ୍ଚାୟତ) ସ୍ତରରେ ହେଉଥିବା ନିର୍ବାଚନ ପରିଚାଳନା ଦାୟିତ୍ୱ ଭାରତର ନିର୍ବାଚନ କମିସନ ନୁହେଁ , ବରଂ ରାଜ୍ୟ ନିର୍ବାଚନ କମିସନଙ୍କ ଦାୟିତ୍ୱ । ସେହିପରି ବିଭିନ୍ନ ସଙ୍ଗଠନ ଓ ସଂସ୍ଥାରେ ହେଉଥିବା ନିର୍ବାଚନ ପ୍ରକ୍ରିୟା ସେମାନଙ୍କ ଦ୍ୱାରା ପରିଚାଳିତ ହୋଇଥାଏ ।


    ଭାରତର ନିର୍ବାଚନ କମିସନଙ୍କ ଦ୍ୱାରା ବ୍ୟବହାର କରାଯାଉଥିବା ଇଭିଏମର ସଠିକତା ଉପରେ କମିସନ ସମ୍ପୂର୍ଣ୍ଣ ସ୍ଥିର ନିଶ୍ଚିତ । କମିସନଙ୍କ ଇଭିଏମ୍ ଓ ଭିଭିପାଟର ନିର୍ମାଣ , ପରିବହନ , ଗଚ୍ଛିତ ରଖିବା , ଭୋଟ ଗ୍ରହଣ ଏବଂ ଗଣତି ଏ ସମସ୍ତ ପ୍ରକ୍ରିୟାରେ ବ୍ୟାପକ ପ୍ରଯୁକ୍ତିଗତ ଓ ପ୍ରଶାସିନକ ପ୍ରକ୍ରିୟା ସହ ଏ ସବୁର ରକ୍ଷା ପ୍ରଣାଳୀ ସମ୍ପୂର୍ଣ୍ଣ ସୁରକ୍ଷିତ ।


    2017 ପର୍ଯ୍ୟନ୍ତ ବାଙ୍ଗାଲୋରର ମେସର୍ସ ଭାରତ ଇଲେକ୍ଟ୍ରୋନିକ୍ସ ଲିମିଟେଡ୍ ଓ ହାଇଦ୍ରାବାଦର ମେସର୍ସ ଇଲେକ୍ଟ୍ରୋନିକ୍ସ କର୍ପୋରେସନ ଅଫ୍ ଇଣ୍ଡିଆ ଲିମିଟେଡ ହିଁ କେବଳ ରାଜ୍ୟ ନିର୍ବାଚନ କମିସନ ଓ ଅନ୍ୟାନ୍ୟ ସଂସ୍ଥା ଗୁଡ଼ିକୁ ଇଭିଏମ୍ ଯୋଗାଇବାକୁ ଅନୁମତି ପାଇଛନ୍ତି । 2006 ଅଗଷ୍ଟ ମାସରେ ଏହି ଅନୁମତି ପତ୍ର ଦିଆଯାଇଥିଲା । 2017 ମେ ମାସ ଠାରୁ ବିଇଏଲ୍ ଓ ଇସିଆଇଏଲ୍ କୁ ନିର୍ଦ୍ଦେଶ ଦିଆଯାଇଛି କି , ବିଦେଶୀ ରାଷ୍ଟ୍ର ଓ ଅନ୍ୟାଦ୍ୟ ସଂସ୍ଥାକୁ ଯୋଗାଣ ହେଉଥିବା ଇଭିଏମ୍ କମିସନଙ୍କ ଇଭିଏମ୍ ଠାରୁ ଭିନ୍ନ ହେବ ଏବଂ ଏହା କେବଳ କମିସନଙ୍କ ଅନୁମତି ପରେ ଯୋଗାଣ କରାଯାଇପାରିବ ।


    ପୁରୁଣା ଇଭିଏମ୍ ଗୁଡ଼ିକୁ ନଷ୍ଟ କରିବା ସକାଶେ ବିଇଏଲ ଓ ଇସିଆଇଏଲକୁ ପଠାଯାଇଛି ଏବଂ କମିସନଙ୍କ ନିର୍ଦ୍ଦେଶାବଳୀ ଅନୁସାରେ ସେଗୁଡ଼ିକୁ ନଷ୍ଟ କରାଯାଇଛି ।


    ଭାରତର ନିର୍ବାଚନ କମିସନ କେବଳ ସିଙ୍ଗ ପୋଷ୍ଟ ଇଭିଏମ୍ (କେବଳ ଗୋଟିଏ ପଦବି ପାଇଁ ଭୋଟ ଦେଇହେବ)ବ୍ୟବହାର କରୁଛନ୍ତି । ଦିଲ୍ଲୀ ବିଶ୍ୱବିଦ୍ୟାଳୟ ଛାତ୍ର ସଂସଦ ନିର୍ବାଚନରେ ମଲ୍ଟି ପୋଷ୍ଟ ଇଭିଏମ୍ ବ୍ୟବହାର କରାଯାଇଥିଲା । ଏହାର ଅର୍ଥ ଏକକାଳୀନ ସଭାପତି , ଉପସଭାପତି ଏବଂ ସାଧାରଣ ସମ୍ପାଦକ ପଦବି ପାଇଁ ଭୋଟ ପ୍ରଦାନର ସୁବିଧା ଥିଲା । ଟେକ୍ନିକାଲି ଏହା ଭାରତର ନିର୍ବାଚନ କମିସନଙ୍କ ଦ୍ୱାରା ପ୍ରସ୍ତୁତ ହୋଇଥିବା ସିଙ୍ଗଲ ପୋଷ୍ଟ ଇଭିଏମ୍ ଠାରୁ ସମ୍ପୂର୍ଣ୍ଣ ଭିନ୍ନ ।


    କମିସନ ଏହା ସୂଚାଇ ଦେବାକୁ ଚାହୁଁଛନ୍ତି କି , ଇସିଆଇଙ୍କ ଦ୍ୱାରା ପ୍ରସ୍ତୁତ ଇଭିଏମରେ ଥିବା ଟେକ୍ନିକାଲ ଓ ପ୍ରଶାସନିକ ସୁରକ୍ଷା ପ୍ରଣାଳୀ ଅନ୍ୟାନ୍ୟ ସଙ୍ଗଠନ/ସଂସ୍ଥାଙ୍କ ଦ୍ୱାରା ବ୍ୟବହାର କରାଯାଉଥିବା ଇଭିଏମ୍ ନିକଟରେ ନ ଥାଇପାରେ ।


    ****************

    
    
    (Release ID: 1546341) Visitor Counter : 2