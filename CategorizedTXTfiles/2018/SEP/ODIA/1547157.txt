      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଝାରସୁଗୁଡ଼ା ବିମାନବନ୍ଦର ଏବଂ ବିଭିନ୍ନ ବିକାଶମୂଳକ ପ୍ରକଳ୍ପ ରାଷ୍ଟ୍ରକୁ ସମର୍ପିତ କରିବା ଅବସରରେ ପ୍ରଧାନମନ୍ତ୍ରୀଙ୍କ ସମ୍ବୋଧନର
      Posted On: 22 SEP 2018 9:31PM by PIB Bhubaneshwar


    ଓଡ଼ିଶାର ରାଜ୍ୟପାଳ ଶ୍ରୀମାନ ପ୍ରଫେସର ଗଣେଶୀ ଲାଲ ଜୀ , ରାଜ୍ୟର ମୁଖ୍ୟମନ୍ତ୍ରୀ ଶ୍ରୀମାନ ନବୀନ ବାବୁ , କେନ୍ଦ୍ର ମନ୍ତ୍ରୀମଣ୍ଡଳରେ ମୋର ସାଥୀ ଜୁଏଲ ଓରାମ ଜୀ , ଧର୍ମେନ୍ଦ୍ର ପ୍ରଧାନ ଜୀ ଏବଂ ଏଠାରେ ଉପସ୍ଥିତ ସମସ୍ତ ମହାନୁଭବ ।


    ଆଜି ମୁଁ ତାଳଚେରରୁ ଆସୁଛି । ଦୀର୍ଘ ଦିନ ଧରି ବନ୍ଦ ରହିଥିବା ସାର କାରଖାନା , ତା ’ ର ପୁନରୁଦ୍ଧାର କରିବାର ଶୁଭାରମ୍ଭ ଆଜି ସେଠାରେ କରାଗଲା , ପାଖାପାଖି 13 ହଜାର କୋଟି ଟଙ୍କା ବ୍ୟୟରେ । ଏକ ପ୍ରକାରରେ ସେହି କ୍ଷେତ୍ରର ଆର୍ଥିକ ଗତିବିଧିର କେନ୍ଦ୍ର ହେବ ।


    ସେହି ପ୍ରକାରରେ ଆଜି ମୋତେ ଏଠାରେ ଆଧୁନିକ ଓଡ଼ିଶା , ଆଧୁନିକ ଭାରତ , ସେଥିରେ ଆଧୁନିକ ଭିତ୍ତିଭୂମି ରହିଥିବ , ଏବଂ ତାହାର ଅନ୍ତର୍ଗତ ଆଜି ଏଠାରେ ବୀର ସୁରେନ୍ଦ୍ର ସାଏ ବିମାନବନ୍ଦରର ଶୁଭାରମ୍ଭ କରିବାର ସୁଯୋଗ ମିଳିଛି । ବୀର ସୁରେନ୍ଦ୍ର ସାଏ ବିମାନ ବନ୍ଦରକୁ ଆସୁଥିବା ଯାତ୍ରୀ ବୀର ସୁରେନ୍ଦ୍ର ସାଏଙ୍କ ନାମ ଶୁଣିବା ମାତ୍ରେ ଓଡ଼ିଶାର ବୀରତ୍ୱ , ଓଡ଼ିଶାର ତ୍ୟାଗ , ଓଡ଼ିଶାର ସମର୍ପଣର ଗାଥା , ଏହା ଆଡ଼କୁ ସ୍ୱଭାବିକ ଭାବେ ଆକର୍ଷିତ ହେବେ ।


    ଆଜି ଏଠାରେ ମୋତେ ଏକ ସଙ୍ଗେ ଅନେକ ଯୋଜନାର ମଧ୍ୟ ଶୁଭାରମ୍ଭ କରିବାର ସୁଯୋଗ ମିଳିଛି । ଏହି ବିମାନ ବନ୍ଦର ଏକ ପ୍ରକାରରେ ଓଡ଼ିଶାର ଦ୍ୱିତୀୟ ବୃହତ ବିମାନ ବନ୍ଦର ହେବାକୁ ଯାଉଛି । ଏବେ ଏତେ ବର୍ଷ ହେବ କାହିଁକି ହୋଇନଥିଲା , ଏହାର ଉତ୍ତର ଆପଣମାନଙ୍କୁ ଖୋଜିବାର ଅଛି , ହୋଇପାରେ ମୋର ଅପେକ୍ଷା ଥିବ ।


    ମୁଁ ଗୁଜରାଟରୁ ଆସିଛି , ଆମର ସେଠି ଏକ ଜିଲ୍ଲା ଅଛି କଚ୍ଛ । ଏକ ପ୍ରକାରରେ ମରୁଭୂମି , ଗୋଟିଏ ପଟେ ପାକିସ୍ତାନ ଅଛି । ସେହି ଗୋଟିଏ ଜିଲ୍ଲା ପାଂଚଟି ବିମାନ ବନ୍ଦର ରହିଛି , ଗୋଟିଏ ଜିଲ୍ଲାରେ । ଆଜି ଏତେ ବର୍ଷ ପରେ ଓଡ଼ିଶାରେ ଦ୍ୱିତୀୟ ବିମାନ ବନ୍ଦର ନିର୍ମିତ ହେଉଛି । ଯେତେବେଳେ କି ଏବେ ସୁରେଶ ଜୀ କହୁଥିଲେ ଯେ ଦେଶରେ ଯେପରି ଭାବେ ବିମାନ ବନ୍ଦର କ୍ଷେତ୍ରରେ ପ୍ରଗତି ହେଉଛି , ଆପଣମାନେ ଜାଣି ଆଶ୍ଚର୍ଯ୍ୟ ହେବେ , ଆମ ଦେଶରେ ଦେଶ ସ୍ୱାଧୀନ ହେଲା , ସେବେଠାରୁ ଆଜି ପର୍ଯ୍ୟନ୍ତ ଯେଉଁ ସବୁ ବିମାନ ଚଳାଚଳ କରୁଛି ସେଗୁଡ଼ିକର ସଂଖ୍ୟା ପାଖାପାଖି ସାଢ଼େ ୪ଶହ ଅଟେ , ସ୍ୱାଧୀନତାରୁ ବର୍ତ୍ତମାନ ପର୍ଯ୍ୟନ୍ତ । ତେବେ ଗତ ଗୋଟିଏ ବର୍ଷରେ ନୂଆ ସାଢ଼େ ୯ଶହ ବିମାନର ଅର୍ଡର ବୁକ ହୋଇଛି । ଯେକେହି କଳ୍ପନା କରିପାରେ ଯେ ଆମେ କେଉଁଠାରୁ କେଉଁ ପର୍ଯ୍ୟନ୍ତ ପହଁଚିଛୁ , କେତେ ଦ୍ରୁତ ଗତିରେ ପହଁଚିଛୁ ।


    ଆହୁରି ମୁଁ ଭାବୁଛି ଯେ ବୀର ସୁରେନ୍ଦ୍ର ବିମାନ ବନ୍ଦର ଏକ ପ୍ରକାରରେ ଏପରି ଏକ ତ୍ରିବେଣୀ ସଂଗମରେ ରହିଛି ଯାହା ଭୁବନେଶ୍ୱର , ରାଂଚି , ରାୟପୁର-ତିନୋଟି ସହିତ ଏକଦମ କେନ୍ଦ୍ରସ୍ଥଳୀରେ ନିର୍ମିତ ହେଉଛି । ଆପଣମାନେ କଳ୍ପନା କରିପାରିବେ ଯେ ବିକାଶର କେତେ ସମ୍ଭାବନାର ଡେଣା ଏହାର କାରଣରୁ ଲାଗିବାର ଅଛି । ଏକ ନୂଆ ଉଡ଼ାଣ ଏହି କାରଣରୁ ହେବାର ଅଛି ।


    ଝାରସୁଗୁଡ଼ା , ସମ୍ବଲପୁର ଏବଂ ଛତିଶଗଡ଼ର ଆଖାପାଖ ଅଂଚଳକୁ , ଏହାର ଉଦ୍ୟୋଗ ଜଗତର ଲୋକମାନଙ୍କୁ , ଯେଉଁମାନେ ନିବେଶ କରିବାକୁ ଚାହୁଁଛନ୍ତି , ସେମାନଙ୍କ ଲାଗି ସୁବିଧା ଅତ୍ୟନ୍ତ ଆବଶ୍ୟକ ହୋଇଥାଏ । କେବେ ଯାଇ ସେହି ସରଳତାରେ ଯିବା ଆସିବା ଗୋଟିଏ ଥର ହୋଇଥାଏ ତ ’ ସିଏ ନିଜ ବ୍ୟବସାୟର ଦୃଷ୍ଟିରୁ ମଧ୍ୟ ରିସ୍କ ନେଇଥାନ୍ତି , ତାହାକୁ ଆଗକୁ ବଢ଼ାଇଥାନ୍ତି । ଆମମାନଙ୍କର ଚିନ୍ତାଧାରା ରହିଆସିଛି ଯେ “ ସବକା ସାଥ- ସବକା ବିକାଶ ” ର ଅର୍ଥ କ୍ଷେତ୍ରୀୟ ସନ୍ତୁଳନ ମଧ୍ୟ ରହିବା ଉଚିତ । ପଶ୍ଚିମ ଭାରତର ବିକାଶ ହେଉଛି ଏବଂ ପୂର୍ବ ହିନ୍ଦୁସ୍ତାନର ଯଦି ବିକାଶ ହେଉନାହିଁ , ତ ’ ଏହି ଅସନ୍ତୁଳନ ଦେଶର ପାଇଁ ସଂକଟ ସୃଷ୍ଟି କରୁଛି । ଏବଂ ଏଥିପାଇଁ ଆମର ଲଗାତାର ପ୍ରୟାସ ରହିଛି ଯେ ପୂର୍ବ ଭାରତର ବିକାଶ ହେଉ । ଓଡ଼ିଶାର ବିକାଶ ଏହାର ଗୁରୁତ୍ୱପୂର୍ଣ୍ଣ ଅଂଶବିଶେଷ । ପୂର୍ବ ଉତ୍ତର ପ୍ରଦେଶ ହେଉ , ଓଡ଼ିଶା ହେଉ , ପଶ୍ଚିମବଙ୍ଗ ହେଉ , ଆସାମ ହେଉ , ଉତ୍ତର-ପୂର୍ବାଂଚଳ ହେଉ-ଏହି ସମସ୍ତ କ୍ଷେତ୍ରର ବିକାଶ , ଏହା ଅତ୍ୟନ୍ତ ଗୁରୁତ୍ୱପୂର୍ଣ୍ଣ ଅଟେ ।


    ଯେପରି ଆଜି ମୁଁ ଏଠାରେ ଏକ ବିମାନ ବନ୍ଦରର ଉଦଘାଟନ କରୁଛି । ଦୁଇ ଦିନ ପରେ ପଅରଦିନ ସିକ୍କିମରେ ବିମାନ ବନ୍ଦରର ଉଦଘାଟନ କରିବାକୁ ଯାଉଛି । ଆପଣମାନେ କଳ୍ପନା କରିପାରିବେ କେତେ ଦ୍ରୁତ ଗତିରେ କାମ ହେଉଛି , କେତେ । ଆଜି ମୋତେ ଏକ କୋଇଲା ଖଣିର ମଧ୍ୟ ଲୋକାର୍ପଣ କରିବା ଲାଗି ସୁଯୋଗ ମିଳିଛି । ଆମେ ଜାଣିଛୁ ଯେ ଆଜି ଜୀବନର ଗତିବିଧିର କେନ୍ଦ୍ରରେ ଇନ୍ଧନ ରହିଛି ଏବଂ ଓଡ଼ିଶା ଭାଗ୍ୟବାନ ଅଟେ । ଏହା ପାଖରେ କଳା ହୀରାର ଖଣି ରହିଛି । କିନ୍ତୁ ଯଦି ତାହା ପଡ଼ି ରହୁଛି ତ ’ ବୋଝ ପାଲଟିଯାଉଛି , ବାହାରକୁ ବାହାରୁଛି ତ ’ ସମୃଦ୍ଧି ପାଲଟୁଛି । ଏବଂ ଏଥିପାଇଁ ତାହାକୁ ବାହାର କରିବାର କାମ , ସେଥିରୁ ଶକ୍ତି ଉତ୍ପାଦନ କରିବାର କାମ , ସେଥିରୁ ବିକାଶର ସମ୍ଭାବନା ସନ୍ଧାନ କରିବାର କାମ , ତାର ମଧ୍ୟ ଆଜି ଏଠାରେ ଆରମ୍ଭ ହେଉଛି ଏବଂ ଥର୍ମାଲ ପାୱାର ବା ତାପଜ ବିଦ୍ୟୁତ , ସେଥିପାଇଁ ଯେଉଁ କୋଇଲା ଯୋଗାଣ ହେଉଛି , ତାହା ମଧ୍ୟ ଏଥିସହିତ ।


    ଆଜି ଯୋଗାଯୋଗର , ବିମାନ ଯୋଗାଯୋଗର ମହତ୍ୱ ରହିଛି , ରେଳ ଯୋଗାଯୋଗର ମଧ୍ୟ ମହତ୍ୱ ରହିଛି । ଏବଂ ବଦଳୁଥିବା ଯୁଗରେ ଯୋଗାଯୋଗ , ଏହା ବିକାଶର ସବୁଠୁ ବଡ଼ ଅନିବାର୍ଯ୍ୟ ଅଙ୍ଗ ହୋଇଯାଇଛି । ତାହା ରାଜପଥ ହେଉ , ରେଳପଥ ହେଉ , ତାହା ବିମାନ ପଥ ହେଉ କିମ୍ବା ତାହା ଜଳପଥ ହେଉ , ଇଂଟରନେଟ ଯୋଗାଯୋଗର ହାଇୱେ ହେଉ ସେତିକି ଜରୁରୀ ହୋଇପଡ଼ିଛି ।


    ଆଜି ପ୍ରଥମ ଥର ଆଦିବାସୀ କ୍ଷେତ୍ର ସହିତ ରେଳ ଯୋଗାଯୋଗ , ଏହା ଏକ ବହୁତ ବଡ଼ ପଦକ୍ଷେପ ଅଟେ । ମୁଁ ମାନୁଛି ଯେ ଆଗାମୀ ଦିନରେ ଏହି ଯୋଗାଯୋଗ ଓଡ଼ିଶାର ଚାରି ଦିଗର ବିକାଶ ପାଇଁ ହେବ । ମୁଁ ପୁଣିଥରେ ଏଠାକାର ସମସ୍ତ ନାଗରିକମାନଙ୍କୁ ବୀର ସୁରେନ୍ଦ୍ର ସାଏ ବିମାନ ବନ୍ଦର ଲୋକାର୍ପଣ କରି ଅତ୍ୟନ୍ତ ଗର୍ବ ଅନୁଭବ କରୁଛି ।


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1547157) Visitor Counter : 1