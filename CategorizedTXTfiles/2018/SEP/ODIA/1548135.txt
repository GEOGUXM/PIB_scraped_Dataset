      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ରାଜ୍ୟ ବିପର୍ଯ୍ୟୟ ରେସପନ୍ସ ପାଣ୍ଠିରେ କେନ୍ଦ୍ର ସରକାରଙ୍କ ଯୋଗଦାନ ବୃଦ୍ଧି
      Posted On: 27 SEP 2018 6:13PM by PIB Bhubaneshwar


    ଭାରତ ସରକାର ଏକ ଗୁରୁତ୍ୱପୂର୍ଣ୍ଣ ନିଷ୍ପତ୍ତିରେ 2018 ଏପ୍ରିଲ 1 ତାରିଖରୁ ରାଜ୍ୟ ବିପର୍ଯ୍ୟୟ ରେସନ୍ସ ପାଣ୍ଠି (ଏସଡିଆରଏଫ)ରେ କେନ୍ଦ୍ର ସରକାରଙ୍କ ଯୋଗଦାନ 75% ରୁ 90%କୁ ବୃଦ୍ଧି କରିବାକୁ ଘୋଷଣା କରିଛନ୍ତି । ଏସଡିଆରଏଫରେ କେନ୍ଦ୍ର ସରକାରଙ୍କ ଅବଦାନ 90% ଏବଂ ରାଜ୍ୟ ସରକାରଙ୍କ ଅବଦାନ 10% ରହିବ । ଏହି ନିଷ୍ପତ୍ତି ଫଳରେ ଏସଡିଆରଏଫରେ 2018-19ରେ କେନ୍ଦ୍ର ସରକାର ଅତିରିକ୍ତ 1690.35 କୋଟି ଟଙ୍କା ଦେଉଥିବା ବେଳେ 2019-20 ଆର୍ଥିକ ବର୍ଷରେ ଏହି ବୋଝ ରହିବ 1774.67 କୋଟି ଟଙ୍କା ।


    ବିପର୍ଯ୍ୟୟ ପରିଚାଳନା ଆଇନ-2005 ଅନୁସାରେ ବିପର୍ଯ୍ୟୟ ବେଳେ ରିଲିଫ ଓ ଥଇଥାନ ଖର୍ଚ୍ଚ ତୁଲାଇବାକୁ ଜାତୀୟ ସ୍ତରରେ ନ୍ୟାସନାଲ ଡିଜାଷ୍ଟର ରେସପନ୍ସ ଫଣ୍ଡ (ଏନଡିଆରଏଫ୍) ଏବଂ ରାଜ୍ୟ ସ୍ତରରେ ଷ୍ଟେଟ ଡିଜାଷ୍ଟର ରେସପନ୍ସ ଫଣ୍ଡ (ଏସଡିଆରଏଫ) ଗଠନ କରାଯାଇଛି । ପ୍ରତ୍ୟେକ ରାଜ୍ୟରେ ଏସଡିଆରଏଫ ଗଠନ ହେବା ବେଳେ କେନ୍ଦ୍ର ସାଧାରଣ ବର୍ଗର ରାଜ୍ୟ ପାଇଁ 75% ଏବଂ ସ୍ୱତନ୍ତ୍ର ବର୍ଗର ରାଜ୍ୟ ପାଇଁ 90% ଅର୍ଥ ବହନ କରିଥିଲା । ଯଦି ହୋଇଥିବା ପ୍ରାକୃତିକ ବିପର୍ଯ୍ୟୟର କ୍ଷୟକ୍ଷତି ଭରଣା କରିବାକୁ ରାଜ୍ୟ କ୍ଷମ ହାଇଥାଏ ତେବେ କେନ୍ଦ୍ର ସରକାର ଏନଡିଆରଏଫରୁ ଅତିରିକ୍ତ ସହାୟତା ଦେବା ସହ ଖର୍ଚ୍ଚ 100% ବହନ କରିଥାନ୍ତି ।


    ଅର୍ଥ କମିଶନଙ୍କ ସ ପାରିସ ଅନୁଯାୟୀ ଏବେ କେନ୍ଦ୍ର ସରକାର ଏସଡିଆରଏଫ ପାଇଁ ବାର୍ଷିକ ଅନୁଦାନ ବୃଦ୍ଧି କରିଛନ୍ତି । ଚତୁର୍ଦ୍ଦଶ ଅର୍ଥ କମିଶନଙ୍କ ସୁପାରିସ ଅନୁଯାୟୀ କେନ୍ଦ୍ର ସରକାର ଏସଡିଆରଏଫକୁ ବ୍ୟୟ ବରାଦରେ 82.30% ବୃଦ୍ଧି କରିଛନ୍ତି । 2010-11 ରୁ 2014-15 ପାଇଁ ଏହା 33 , 580.93 କୋଟି ଟଙ୍କା ଥିବା ବେଳେ 2015-16ରୁ 2019-20 ପାଇଁ ଏହାକୁ 61 , 620 କୋଟି ଟଙ୍କାକୁ ବୃଦ୍ଧି କରାଯାଇଛି । 2010-14ରେ ଏନଡିଆରଏଫରୁ ରାଜ୍ୟମାନଙ୍କୁ ଅତରିକ୍ତ ଭାବେ 14 , 098 କୋଟି ଟଙ୍କା ଦିଆଯାଇଥିବା ବେଳେ 2014-18ରେ 32 , 142 କୋଟି ଟଙ୍କା ଦିଆଯାଇଛି ।


    **********

    
    
    (Release ID: 1548135) Visitor Counter : 16