      ରେଳ ମନ୍ତ୍ରଣାଳୟ

      ସେପ୍ଟେମ୍ବର 15 ରୁ ଅକ୍ଟୋବର 2, 2018 ପର୍ଯ୍ୟନ୍ତ ‘ସ୍ୱଚ୍ଛତା ହିଁ ସେବା ପକ୍ଷ’ ପାଳନ କରୁଛି ରେଳ ମନ୍ତ୍ରଣାଳୟ
      • ମହାତ୍ମା ଗାନ୍ଧୀଙ୍କ ସହ ଜଡ଼ିତ ଥିବା ରେଳ ଷ୍ଟେସନ ଗୁଡ଼ିକୁ ରଙ୍ଗାୟିତ କରାଯିବ

      Posted On: 14 SEP 2018 3:27PM by PIB Bhubaneshwar

    ଜାତିର ପିତା ମହାତ୍ମା ଗାନ୍ଧୀଙ୍କ 150 ତମ ଜନ୍ମ ଶତବାର୍ଷିକୀ ଉପଲକ୍ଷେ ରେଳ ମନ୍ତ୍ରଣାଳୟ ଏହାର ଦେଶବ୍ୟାପୀ ନେଟୱର୍କରେ ସେପ୍ଟେମ୍ବର 15 ତାରିଖରୁ ଅକ୍ଟୋବର 2 , 2018 ପର୍ଯ୍ୟନ୍ତ ‘ ସ୍ୱଚ୍ଛତା ହିଁ ସେବା ପଖୱାଡା ’ ପାଳନ କରୁଛି ।


    ଏହି ପଖୱାଡା ପାଳନର ନିର୍ଦ୍ଦେଶାବଳୀ ଭାରତୀୟ ରେଳବାଇର ସମ୍ପୂର୍ଣ୍ଣ ନେଟୱର୍କରେ ବଣ୍ଟନ କରାଯାଇଛି । ଏହି ପଖୱାଡା ପାଳନକୁ ସମ୍ପୂର୍ଣ୍ଣ ସଫଳ କରିବା ସହ ବିଶେଷ କରି ରେଳ ଷ୍ଟେସନ ଓ ଟ୍ରେନ ଗୁଡ଼ିକରେ ସ୍ୱଚ୍ଛତା ଅବଲମ୍ବନ କରିବାକୁ ରେଳ ଓ କୋଇଲା ମନ୍ତ୍ରୀ ପୀୟୁଷ ଗୋୟଲ ରେଲୱେ ପ୍ରଶାସନକୁ ନିର୍ଦ୍ଦେଶ ଦେଇଛନ୍ତି । ରେଳବାଇର ଅଫିସର ଓ କର୍ମଚାରୀମାନେ ତଥା ସମସ୍ତ ବିଭାଗ ଏହି ଅଭିଯାନ ସମ୍ପର୍କରେ ସଚେତ ହେବା ସହ ‘ ସ୍ୱଚ୍ଛତା ପଖୱାଡା ’ ର ବିଭିନ୍ନ କାର୍ଯ୍ୟକ୍ରମରେ ସାମିଲ ହେବାକୁ ରେଲୱେ ବୋର୍ଡ ଚେୟାରମ୍ୟାନ୍ ଅଶ୍ୱିନୀ ଲୋହାନୀ ନିର୍ଦ୍ଦେଶ ଦେଇଛନ୍ତି ।


    ସ୍ୱଚ୍ଛତା ପଖୱାଡା ଅବସରରେ 100 କିଲୋମିଟର ରେଲୱେ ଟ୍ରାକରେ ବୃକ୍ଷରୋପଣର ଯୋଜନା ରହିଛି । ଏହି ପକ୍ଷରେ ସ୍ୱର୍ଣ୍ଣ ତ୍ରିଭୁଜ , ଅର୍ଥାତ୍ ଦିଲ୍ଲୀ ଆଗ୍ରା ଓ ଜୟପୁର ନିକଟବର୍ତ୍ତୀ 28ଟି ଷ୍ଟେସନ ଏବଂ ମହାତ୍ମା ଗାନ୍ଧୀଙ୍କ ସହ ଜଡ଼ିତ 43ଟି ଷ୍ଟେସନରେ ସ୍ୱତନ୍ତ୍ର ଭାବେ ସ୍ୱଚ୍ଛତା କାର୍ଯ୍ୟକ୍ରମ କରାଯିବ । ମହାତ୍ମା ଗାନ୍ଧୀଙ୍କ ସ୍ମୃତି ସହ ଜଡ଼ିତ ଥିବା ଷ୍ଟେସନ ଗୁଡ଼ିକୁ ପ୍ରସଙ୍ଗ ଭିତ୍ତିରେ ରଙ୍ଗାୟିତ କରାଯିବ । 2018 ଅକ୍ଟୋବର 2 ତାରିଖ ସୁଦ୍ଧା ସମସ୍ତ ବଗିରେ ସ୍ୱଚ୍ଛତା ଲୋଗୋ ଓ ଜାତୀୟ ପତାକା ପ୍ରଦର୍ଶିତ ହେବ ।


    ରେଲୱେର ସମସ୍ତ କର୍ମଚାରୀଙ୍କୁ ସଚେତନ ଦ୍ୱାରା ଏହି ପଖୱାଡାର ଆରମ୍ଭ ହେବ । ଏହାପରେ ପ୍ରତ୍ୟେକ ଦିନ ସ୍ୱଚ୍ଛତା ଆଧାରରେ କୌଣସି ପ୍ରସଙ୍ଗ ଭିତ୍ତିକ ହେବ । ସ୍ୱଚ୍ଛ ଷ୍ଟେସନ , ସ୍ୱଚ୍ଛ ଟ୍ରେନ୍ , ସ୍ୱଚ୍ଛା ନୀର-ଜଳ , ସ୍ୱଚ୍ଛ ପରିସର , ସ୍ୱଚ୍ଛା ସମୱାଦ , ସ୍ୱଚ୍ଛ ସଚେତନତା ଆଦି ପାଇଁ ରେଳବାଇର ସମଗ୍ର ନେଟୱର୍କରେ ଦୁଇ ଦିନ ଲେଖାଏଁ ପାଳନ କରାଯିବ ।


    ସ୍ୱଚ୍ଛାତା ହିଁ ସେବା ଅଭିଯାନ ସଫଳ କରିବାକୁ ଯାତ୍ରୀ , ଛାତ୍ରଛାତ୍ରୀ , ପରିବାର , ପେନସନ୍ ଗ୍ରହୀତା , ସ୍ୱୟଂ ସହାୟକ ଗୋଷ୍ଠୀ ଏବଂ ଅନ୍ୟାନ୍ୟ ଅଂଶୀଦାରମାନଙ୍କୁ ସଚେତନ କରାଇବାକୁ ସୋସିଆଲ ମିଡିଆ , ନୁକ୍କଡ ନାଟକ , ଦୃଶ୍ୟ/ଶ୍ରାବ୍ୟ କ୍ଲିପ୍ର ସହାୟତା ନିଆଯିବ ।


    ************


    

    
    (Release ID: 1546342) Visitor Counter : 1