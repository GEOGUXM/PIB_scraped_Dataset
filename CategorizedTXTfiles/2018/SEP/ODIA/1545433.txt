      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଶ୍ୱ ଗତିଶୀଳତା ଶିଖର ସମ୍ମିଳନୀ – ‘ମୁଭ’ରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 07 SEP 2018 9:06PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ନୂଆଦିଲ୍ଲୀଠାରେ ବିଶ୍ୱ ଗତିଶୀଳତା ଶିଖର ସମ୍ମିଳନୀକୁ ଉଦ୍ଘାଟନ କରିଥିଲେ ।


    ଶିଖର ସମ୍ମିଳନୀରେ ଉଦବୋଧନ ଦେଇ ପ୍ରଧାନମନ୍ତ୍ରୀ କହିଥିଲେ ଯେ ଅର୍ଥବ୍ୟବସ୍ଥା , ଭିତ୍ତିଭୂମି , ଯୁବଶକ୍ତି ଏବଂ ଅନ୍ୟ ବିଭିନ୍ନ କ୍ଷେତ୍ରରେ ଭାରତ ଗତିଶୀଳ ହୋଇ ରହିଛି ।


    ସେ କହିଥିଲେ ଯେ ଗତିଶୀଳତା ଅର୍ଥବ୍ୟବସ୍ଥାକୁ ଚଳାଇ ରଖିବା ଲାଗି ଏକ ପ୍ରମୁଖ ବାହକ ଅଟେ ଏବଂ ଏହା ଆର୍ଥିକ ବିକାଶକୁ ବଢ଼ାଇପାରିବ ଓ ନିଯୁକ୍ତି ସୁଯୋଗ ସୃଷ୍ଟି କରିପାରିବ ।


    ପ୍ରଧାନମନ୍ତ୍ରୀ 7ଟି ‘ ସି ’ ର ଆଧାରରେ ଭାରତରେ ଗତିଶୀଳତା ପାଇଁ ସଂକଳ୍ପ ବ୍ୟକ୍ତ କରିଥିଲେ । ଏହି 7ଟି ହେଲେ- କମନ(ସାଧାରଣ) , କନେକଟେଡ (ସଂଯୁକ୍ତ) , କଞ୍ଜେସନ ଫ୍ରି (ବାଧାମୁକ୍ତ) , ଚାର୍ଜଡ(ଚାର୍ଜଯୁକ୍ତ) , କ୍ଲିନ(ସ୍ୱଚ୍ଛ) ଏବଂ କଟିଙ୍ଗ ଏଜ୍(ଅତ୍ୟାଧୁନିକ) ।


    ପ୍ରଧାନମନ୍ତ୍ରୀଙ୍କ ଉଦବୋଧନର ମୂଳପାଠ ନିମ୍ନରେ ଦିଆଗଲା ।


    ମହାମହିମ ,


    ସାରା ବିଶ୍ୱରୁ ଆସି ଏଠାରେ ଉପସ୍ଥିତ ହୋଇଥିବା ଗଣମାନ୍ୟ ପ୍ରତିନିଧିମଣ୍ଡଳ ,


    ଭାଇ ଓ ଭଉଣୀମାନେ


    ମୁଁ ଆପଣମାନଙ୍କୁ ସମସ୍ତଙ୍କୁ ବିଶ୍ୱ ଗତିଶୀଳତା ଶିଖର ସମ୍ମିଳନୀରେ ସ୍ୱାଗତ ଜଣାଉଛି ।


    ମୁଭ- ଏହି ଶିଖର ସମ୍ମିଳନୀର ନାମ ଆଜି ଭାରତର ଚିନ୍ତାଧାରାକୁ ବ୍ୟକ୍ତ କରୁଛି । ଏହା ସତ୍ୟ ଯେ ଭାରତ ଏବେ ଗତିଶୀଳ ରହିଛି :


    ଆମର ଅର୍ଥବ୍ୟବସ୍ଥା ଗତିଶୀଳ ଅଛି । ଆମେ ବିଶ୍ୱର ବଡ଼ ଅର୍ଥବ୍ୟବସ୍ଥାଗୁଡ଼ିକ ମଧ୍ୟରେ ସବୁଠୁ ଦ୍ରୁତଗତିରେ ବିକଶିତ ହେଉଥିବା ଅର୍ଥବ୍ୟବସ୍ଥା ଅଟୁ ।


    ଆମର ସହର ଏବଂ ନଗର ଗତିଶୀଳ ଅଛନ୍ତି । ଆମେ 100 ସ୍ମାର୍ଟ ସିଟି ନିର୍ମାଣ କରୁଛୁ ।


    ଆମର ଭିତ୍ତିଭୂମି ଗତିଶୀଳ ରହିଛି । ଆମେ ସଡ଼କ , ବିମାନ ବନ୍ଦର , ରେଳ ଲାଇନ ଏବଂ ବନ୍ଦର ନିର୍ମାଣ ଦ୍ରୁତ ଗତିରେ କରୁଛୁ ।


    ଆମର ବସ୍ତୁ ଗତିଶୀଳ ରହିଛି । ବସ୍ତୁ ଏବଂ ସେବା କର ଆମକୁ ଆମ ଯୋଗାଣ ପ୍ରଣାଳୀ ଏବଂ ଭଣ୍ଡାରଗୃହ ବ୍ୟବସ୍ଥାକୁ ସୁବ୍ୟବସ୍ଥିତ କରିବାରେ ସହାୟତ ହୋଇଛି ।


    ଆମର ସଂସ୍କାର ଗତିଶୀଳ ରହିଛି । ଆମେ ଭାରତକୁ ଏପରି ବିକଶିତ କରିଛୁ ଯେଉଁଠି ବ୍ୟବସାୟ କରିବା ସରଳ ହୋଇଛି ।


    ଆମର ଜୀବନ ଗତିଶୀଳ ରହିଛି । ପରିବାରକୁ ଘର , ଶୌଚାଳୟ , ଧୂଆଁମୁକ୍ତ ଗ୍ୟାସ ସିଲିଣ୍ଡର , ବ୍ୟାଙ୍କ ଏକାଉଂଟ ଏବଂ ଋଣ ମିଳୁଛି ।


    ଆମର ଯୁବକମାନେ ଗତିଶୀଳ ରହିଛନ୍ତି । ଆମେ ଅତ୍ୟନ୍ତ ଦ୍ରୁତ ଗତିରେ ଷ୍ଟାର୍ଟଅପ୍ସ ପାଇଁ ବିଶ୍ୱର ରାଜଧାନୀ ଭାବେ ଉଦୀୟମାନ ହେଉଛୁ । ଭାରତ ଏକ ନୂଆ ଶକ୍ତି , ଲକ୍ଷ୍ୟରେ ଶୀଘ୍ର ପହଁଚିବାର ଇଚ୍ଛା ଏବଂ ଉଦ୍ଦେଶ୍ୟ ସହିତ ଆଗକୁ ବଢ଼ୁଅଛି ।


    ବନ୍ଧୁଗଣ ,


    ଆମ ସମସ୍ତଙ୍କୁ ଜଣା ଅଛି ଯେ ଗତିଶୀଳତା ମାନବର ପ୍ରଗତି ପାଇଁ ଗୁରୁତ୍ୱପୂର୍ଣ୍ଣ ।


    ଗତିଶୀଳତା ସମ୍ପର୍କରେ ବିଶ୍ୱ ଆଜି ଏକ ନୂଆ ଆନ୍ଦୋଳନ ଦେଇ ଗତି କରୁଛି । ସେଥିପାଇଁ ଏହା ଜରୁରୀ ଅଟେ ଯେ ଗତିଶୀଳତାକୁ ଏକ ବୃହତ ପରିପ୍ରେକ୍ଷୀରେ ବୁଝାଯିବା ଉଚିତ ।


    ଗତିଶୀଳତା ଅର୍ଥବ୍ୟବସ୍ଥା ଲାଗି ଗୁରୁତ୍ୱପୂର୍ଣ୍ଣ ବାହକ ଅଟେ । ଉନ୍ନତ ଗତିଶୀଳତା ପରିବହନ ଏବଂ ଯାତ୍ରା ଉପରେ ଚାପକୁ ହ୍ରାସ କରିପାରେ ଏବଂ ଅର୍ଥବ୍ୟବସ୍ଥାକୁ ତ୍ୱରାନ୍ୱିତ କରିପାରେ । ଏହା ପୂର୍ବରୁ ରୋଜଗାରର ଏକ ବଡ଼ ମାଧ୍ୟମ ହୋଇ ରହିଆସିଛି ଏବଂ ପରବର୍ତ୍ତୀ ପିଢ଼ି ପାଇଁ ନିଯୁକ୍ତି ସୁଯୋଗ ସୃଷ୍ଟି କରିପାରିବ ।


    ଗତିଶୀଳତା ସହରୀକରଣ ପ୍ରକ୍ରିୟାର କେନ୍ଦ୍ରରେ ରହିଛି । ମୋଟରଚାଳିତ ବ୍ୟକ୍ତିଗତ ବାହନକୁ ସବୁବେଳେ ନୂଆ ସଡ଼କ , ଗାଡ଼ି ପାର୍କିଂ ସ୍ଥାନ ଓ ମୌଳିକ ଭିତ୍ତିଭୂମିର ଆବଶ୍ୟକତା ରହିଥାଏ ।


    ଗତିଶୀଳତା ‘ ଜୀବନକୁ ସରଳ କରିବା ଲାଗି ଏକ ଗୁରୁତ୍ୱପୂର୍ଣ୍ଣ ଉପାଦାନ ଅଟେ । ବିଦ୍ୟାଳୟ ଏବଂ କାମ କରିବାକୁ ଯିବା ଲାଗି ଯେଉଁ ସମୟ ଲାଗିଥାଏ , ଟ୍ରାଫିକରେ ଫସିଯିବାର କଷ୍ଟ , ପରିଜନଙ୍କୁ ଭେଟିବା ଏବଂ ସାମଗ୍ରୀ ଯୋଗାଣ ସମୟରେ ଆସୁଥିବା ଖର୍ଚ୍ଚ , ସାଧାରଣ ପରିବହନ ସମ୍ବଳର ସୁଲଭତା , ଯେଉଁ ବାୟୁରେ ଆମର ପିଲାମାନେ ନିଶ୍ୱାସପ୍ରଶ୍ୱାସ ନେଉଛନ୍ତି , ତାର ଗୁଣବତ୍ତା ଏବଂ ଯାତ୍ରା କାଳରେ ସୁରକ୍ଷା ଏସବୁ ଦିଗ ଏକ ପ୍ରକାରରେ ଆମ ସମସ୍ତଙ୍କ ମସ୍ତିଷ୍କରେ ସବୁବେଳେ ରହିଥାଏ ।


    ଗତିଶୀଳତା ଆମ ଗ୍ରହର ସଂରକ୍ଷଣ ଦୃଷ୍ଟିରୁ ମଧ୍ୟ ଗୁରୁତ୍ୱପୂର୍ଣ୍ଣ ଅଟେ । ସାରା ବିଶ୍ୱରେ ନିର୍ଗମନ ହେଉଥିବା ଅଙ୍ଗାରକାମ୍ଳର 20 ପ୍ରତିଶତ ସଡ଼କ ପରିବହନରୁ ହିଁ ସୃଷ୍ଟି ହୋଇଥାଏ । ଯାହାକି ସହରରେ ପ୍ରଦୂଷଣ ଏବଂ ବିଶ୍ୱ ଉତ୍ତାପନ ବୃଦ୍ଧିର ବିପଦ ସୃଷ୍ଟି କରିଥାଏ ।


    ବର୍ତ୍ତମାନ ସମୟର ଆହ୍ୱାନ ହେଉଛି ଗତିଶୀଳତାର ଏପରି ଏକ ବାତାବରଣ(ଇକୋ ସିଷ୍ଟମ) ନିର୍ମାଣ କରାଯିବା ଉଚିତ ଯାହାର ପ୍ରକୃତି ସହିତ ସାମଞ୍ଜସ୍ୟ ରହିଥିବ ।


    ଜଳବାୟୁ ପରିବର୍ତ୍ତନ ବିରୋଧରେ ଆମ ଲଢ଼େଇର ପରବର୍ତ୍ତୀ ଦିଗ ଗତିଶୀଳତା ହିଁ ଅଟେ । ଉନ୍ନତ ଗତିଶୀଳତା ଉନ୍ନତି ଚାକିରି ଏବଂ ଏକ ଉନ୍ନତ ମୌଳିକ ଭିତ୍ତିଭୂମି ଉପଲବ୍ଧ କରାଇପାରିବ ଏବଂ ଜୀବନର ଗୁଣବତ୍ତାକୁ ସୁଧାରିପାରିବ । ଏହା ଖର୍ଚ୍ଚ କମାଇପାରିବ , ଆର୍ଥିକ ଗତିବିଧିକୁ ବିସ୍ତାର କରିପାରିବ ଏବଂ ପୃଥିବୀର ରକ୍ଷା କରିପାରିବ । ଏହିପରି ଏହା ଜନଜୀବନର କାର୍ଯ୍ୟକଳାପକୁ ବ୍ୟାପକ ଭାବେ ପ୍ରଭାବିତ କରିପାରିବ ।


    ଗତିଶୀଳତା , ବିଶେଷ କରି ଗତିଶୀତଳାର ଡିଜିଟାଲକରଣ ବ୍ୟାପକ ପରିବର୍ତ୍ତନ ଆଣିବ । ଏଥିରେ ନୂତନ ଅନୁସନ୍ଧାନ ପାଇଁ ବ୍ୟାପକ ସମ୍ଭାବନା ରହିଛି ଏବଂ ଏହା ଅତ୍ୟଧିକ ଦ୍ରୁତ ଗତିରେ ହେଉଛି ।


    ଲୋକମାନେ ପୂର୍ବରୁ ହିଁ ଟ୍ୟାକ୍ସିକୁ ଫୋନ ମାଧ୍ୟମରେ ଡକାଇ ପାରୁଛନ୍ତି , ସହରରେ ସାଇକେଲକୁ ବାଣ୍ଟି ପାରୁଛନ୍ତି ଏବଂ ବସ ସ୍ୱଚ୍ଛ ଇନ୍ଧନରେ ଚାଲୁଛି ଓ କାରଗୁଡ଼ିକୁ ବିଦ୍ୟୁତ ଚାଳିତ କାରରେ ବଦଳି ଚାଲିଛି ।


    ଭାରତରେ ଆମେ ଗତିଶୀଳତା ଉପରେ ଜୋର ଦେଉଛୁ । ଆମେ ଦୁଇଗୁଣା ଗତିରେ ରାଜପଥ ନିର୍ମାଣ କରୁଛୁ ।


    ଆମେ ଆମ ଗ୍ରାମୀଣ ସଡ଼କ ନିର୍ମାଣ କାର୍ଯ୍ୟକ୍ରମରେ ନୂତନ ଉତ୍ସାହ ଭରିଛୁ । ଆମେ ଇନ୍ଧନର କମ ଖର୍ଚ୍ଚ କରୁଥିବା ଏବଂ ସ୍ୱଚ୍ଛ ଇନ୍ଧନବିଶିଷ୍ଟ ବାହନକୁ ପ୍ରୋତ୍ସାହିତ କରୁଛୁ । ଯେଉଁ କ୍ଷେତ୍ରରେ ପର୍ଯ୍ୟାପ୍ତ ସୁବିଧା ନଥିଲା ସେଠାରେ ଶସ୍ତା ବିମାନ ସେବାର ବିକାଶ କରିସାରିଛୁ । ଆମେ ଶତାଧିକ ନୂଆ ଆକାଶପଥର ପରିଚାଳନା ମଧ୍ୟ ଆରମ୍ଭ କରୁଛୁ ।


    ପାରମ୍ପରିକ ସମ୍ବଳ ଯେପରିକି ରେଳ ଏବଂ ସଡ଼କ ବ୍ୟତିତ ଆମେ ଜଳ ମାର୍ଗ ଉପରେ ମଧ୍ୟ ଗୁରୁତ୍ୱଦେଉଛୁ ।


    ଆମେ ଆମ ସହରରେ ଘର , ବିଦ୍ୟାଳୟ ଏବଂ କାର୍ଯ୍ୟସ୍ଥଳର ଦୂରତାକୁ ଉଚିତ ସ୍ଥାନ ଚୟନ ମାଧ୍ୟମରେ ହ୍ରାସ କରୁଛୁ ।


    ଆମେ ତଥ୍ୟ ଆଧାରିତ କାର୍ଯ୍ୟର ମଧ୍ୟ ଆରମ୍ଭ କରିଛୁ ଯେପରିକି ଆଧୁନିକ ଯାତାୟାତ ପରିଚାଳନା ବ୍ୟବସ୍ଥା(ଇଂଟେଲିଜେଂଟ ଟ୍ରାଫିକ ମେନେଜେମେଂଟ ସିଷ୍ଟମ) ।


    କିନ୍ତୁ ଆମ ପାଇଁ ପଦଯାତ୍ରୀ ଏବଂ ସାଇକେଲ ଚାଳକମାନଙ୍କୁ ପ୍ରାଥମିକତା ଦେଇ ଏବଂ ସେମାନଙ୍କ ସୁରକ୍ଷା ସୁନିଶ୍ଚିତ କରି ସେମାନଙ୍କୁ ପ୍ରୋତ୍ସାହିତ କରିବାର ଆବଶ୍ୟକତା ରହିଛି ।


    ବନ୍ଧୁଗଣ ,


    ଦ୍ରୁତ ଗତିରେ ବଦଳୁଥିବା ଗତିଶୀଳତାର ପରିଦୃଶ୍ୟରେ ଭାରତର କିଛି ଅନ୍ତର୍ନିହିତ ଶକ୍ତି ଏବଂ ତୁଳନାତ୍ମକ ଫାଇଦା ରହିଛି । ଆମର ଆରମ୍ଭ ନୂଆ ଅଟେ ଏବଂ ଆମ ପାଖରେ ଗତିଶୀଳତାର ସେପରି ଏକ ପରମ୍ପରା ମଧ୍ୟ ନାହିଁ , ଯେଉଁଥିରେ ସମ୍ବଳ ପ୍ରତି ଧ୍ୟାନ ଦିଆଯାଇନାହିଁ ।


    ଆମ ପାଖରେ ଅନ୍ୟ ବଡ଼ ଅର୍ଥବ୍ୟବସ୍ଥାଗୁଡ଼ିକର ତୁଳନାରେ ଜଣେ ବ୍ୟକ୍ତିଙ୍କ ପିଛା କମ ବାହନ ରହିଛି । ତେଣୁ ଆମେ ସେପରି ଅନ୍ୟ ଅର୍ଥବ୍ୟବସ୍ଥାଗୁଡ଼ିକର ବିଗତ ଅଭିଜ୍ଞତାକୁ କାର୍ଯ୍ୟକାରୀ କରିପାରିବୁ ନାହିଁ ଯେଉଁଗୁଡ଼ିକ ବ୍ୟକ୍ତିଗତ କାର ମାଲିକାନାର ସହାୟତାରେ ନିର୍ମିତ ହୋଇଛି । ଏହି ଶିଖର ସମ୍ମିଳନୀରେ ଆମକୁ ସମ୍ପୂର୍ଣ୍ଣ ନୂଆ ଏବଂ ସମନ୍ୱିତ ପରିବହନ ମିଶ୍ରିତ ନେଟୱାର୍କକୁ ପ୍ରତିଷ୍ଠା କରିବାର ସୁଯୋଗ ମିଳିବ ।


    ପ୍ରଯୁକ୍ତି କ୍ଷେତ୍ରରେ , ଆମର କ୍ଷମତା ସୂଚନା ପ୍ରଯୁକ୍ତି , ବଡ଼ ତଥ୍ୟ , ଡିଜିଟାଲ କାରବାର ଏବଂ ଇଂଟରନେଟ ସଂଯୁକ୍ତ ସହଭାଗୀ ଅର୍ଥବ୍ୟବସ୍ଥାରେ ନିହିତ ରହିଛି । ଏହି ତତ୍ତ୍ଵ ମୋବିଲିଟିର ବିଶ୍ୱ ଭବିଷ୍ୟତର ସଂଚାଳକ ଅଟେ ।


    ପରିଚୟ ପାଇଁ ଆମର ଅଭିନବ ଯୋଜନା , ଆଧାର ଏବଂ ଭାରତର ଜନସଂଖ୍ୟାକୁ ଡିଜିଟାଲ ଯୁଗରେ ଆଣିବା ଲାଗି ଏକ ସମନ୍ୱିତ ସଫ୍ଟୱେର ମଂଚ ପ୍ରସ୍ତୁତ କରିବାର ମହତ୍ୱାକାଂକ୍ଷୀ ପ୍ରକଳ୍ପ ବିସ୍ତୃତ ସାଧାରଣ ଡିଜିଟାଲ ଭିତ୍ତିଭୂମି ପ୍ରସ୍ତୁତ କରିଛି । ଏହା ଆମର 850 ନିୟୁତ ନାଗରିକମାନଙ୍କୁ ଡିଜିଟାଲ ଭାବେ କ୍ଷମତାସମ୍ପନ୍ନ କରାଇଛି । ଭାରତ ଏହା ଦେଖାଇପାରିବ ଯେ କିପରି ଏହି ଡିଜିଟାଲ ଭିତ୍ତିଭୂମିକୁ ନୂଆ ମୋବିଲିଟି ବିଜନେସ ମଡେଲ ସହିତ ଯୋଡ଼ାଯାଇପାରିବ ।


    ନବୀକରଣଯୋଗ୍ୟ ଶକ୍ତି ଉପରେ ଆମର ଗୁରୁତ୍ୱ ଏହା ସୁନିଶ୍ଚିତ କରିବ ଯେ ଇଲେକଟ୍ରିକ ମୋବିଲିଟିର ପରିବେଶ ସଂକ୍ରାନ୍ତ ଲାଭକୁ ସମ୍ପୂର୍ଣ୍ଣ ହାସଲ କରିହେବ । ଆମେ 2022 ସୁଦ୍ଧା ନବୀକରଣଯୋଗ୍ୟ ସମ୍ବଳରୁ 175 ଗିଗାୱାଟ ଶକ୍ତି ହାସଲ କରିବାର ଯୋଜନା କରିଛୁ । ଆମେ ପୂର୍ବରୁ ହିଁ ବିଶ୍ୱର ପଞ୍ଚମ ସର୍ବବୃହତ ସୌରଶକ୍ତି ଉତ୍ପାଦକ ରାଷ୍ଟ୍ର ହୋଇପାରିଛୁ । ଆମେ ନବୀକରଣଯୋଗ୍ୟ ଶକ୍ତିର ଷଷ୍ଠ ସର୍ବବୃହତ ଉତ୍ପାଦକ ମଧ୍ୟ ଅଟୁ । ଆମେ ଅନ୍ତର୍ଜାତୀୟ ସୌର ସଂଗଠନ ଜରିଆରେ ବିଶ୍ୱସ୍ତରରେ ସୌର ଶକ୍ତିର ପ୍ରସାର ପାଇଁ ଅଗ୍ରଣୀ ଭୂମିକା ଗ୍ରହଣ କରିଛୁ ।


    ଆମର ଦ୍ରୁତ ଗତିରେ ବୃଦ୍ଧି ପାଉଥିବା ଉତ୍ପାଦନ ଆଧାର ରହିଛି , ବିଶେଷ କରି ସ୍ୱୟଂଚାଳନ କ୍ଷେତ୍ରରେ ।


    ଆମ ପାଖରେ ବୃହତ ସଂଖ୍ୟାରେ ଡିଜିଟାଲ ସାକ୍ଷର ହୋଇଥିବା ଯୁବ ଜନସଂଖ୍ୟା ରହିଛି । ଏହା ଭବିଷ୍ୟତକୁ ସୁଦୃଢ଼ କରିବା ଲାଗି ଲକ୍ଷାଧିକ ଶିକ୍ଷିତ ମସ୍ତିଷ୍କ , କୁଶଳୀ ହାତ ଏବଂ ଆକାଂକ୍ଷାପୂର୍ଣ୍ଣ ସ୍ୱପ୍ନ ପ୍ରଦାନ କରୁଛି ।


    ତେଣୁ ମୁଁ ଆଶ୍ୱସ୍ତ ଯେ ଭାରତ ବିଶ୍ୱରେ ଶ୍ରେଷ୍ଠ ସ୍ଥାନରେ ରହିଛି , ଯିଏକି “ ମୋବିଲିଟି ଅର୍ଥବ୍ୟବସ୍ଥା ” ର ପ୍ରଥମ ପ୍ରବର୍ତ୍ତକ ହେବ ।


    ଭାରତରେ ମୋବିଲିଟିର ଭବିଷ୍ୟତ ଲାଗି ମୋର ପରିକଳ୍ପନା 7ଟି ସି ଉପରେ ଆଧାରିତ- କମନ , କନେକଟେଡ , କନଭିନିଏଂଟ , କଂଜେସନ ଫ୍ରି , ଚାର୍ଜଡ , କ୍ଲିନ ଏବଂ କଟିଂ-ଏଜ ।


    1. କମନ : ସାଧାରଣ ପରିବହନ ଆମ ମୋବିଲିଟି ପ୍ରୟାସର ଆଧାର ହେବା ଆବଶ୍ୟକ । ଡିଜିଟାଲାଇଜେସନ ଦ୍ୱାରା ପ୍ରସ୍ତୁ ନୂଆ ବିଜନେସ ମଡେଲ ବର୍ତ୍ତମାନ ପୁଣିଥରେ ନୂଆ ଉଦାହରଣ ପ୍ରସ୍ତୁତ କରୁଛି । ବଡ଼ ତଥ୍ୟ ସହାୟତାରେ ଆମ ନିଜ ପ୍ୟାଟର୍ଣ୍ଣ ଏବଂ ଆବଶ୍ୟକତାକୁ ଉନ୍ନତ ଢଙ୍ଗରେ ବୁଝିପାରି ସ୍ମାର୍ଟ ନିଷ୍ପତ୍ତି ନେବାରେ ସକ୍ଷମ ଅଟୁ ।


    ଆମର ଧ୍ୟାନ କାର ଠାରୁ ଆଗରେ ଅନ୍ୟ ବାହନ ଯେପରିକି ସ୍କୁଟର ଏବଂ ରିକ୍ସା ଆଡ଼କୁ କେନ୍ଦ୍ରିତ ହେବା ଉଚିତ । ବିକାଶଶୀଳ ଦେଶରେ ବୃହତ ଜନସଂଖ୍ୟା ଯାତାୟାତ ଲାଗି ଏସବୁ ବାହନ ଉପରେ ନିର୍ଭର କରିଥାଏ ।


    2. କନେକଟେଡ : ମୋବିଲିଟିରେ ଭୌଗଳିକ ଦୃଷ୍ଟି ସହିତ ପରିବହନର ପ୍ରଣାଳୀକୁ ମଧ୍ୟ ଯୋଡ଼ିବା ସାମିଲ ରହିଛି । ଇଂଟରନେଟ ଚାଳିତ ସହଭାଗୀ ଅର୍ଥବ୍ୟବସ୍ଥା ମୋବିଲିଟିର ଆଧା ରୂପରେ ଉଭା ହେଉଛି ।


    ଆମକୁ ଘରୋଇ ବାହନଗୁଡ଼ିକର ଉପଯୋଗରେ ସୁଧାର ଆଣିବା ଲାଗି ଯାନବାହନଗୁଡ଼ିକର ପୁଲିଂ ଏବଂ ଅନ୍ୟ ନବୀନ ପ୍ରଯୁକ୍ତି ସମାଧାନର ସମ୍ପୂର୍ଣ୍ଣ ସମ୍ଭାବନାକୁ ମଧ୍ୟ ଦେଖିବାକୁ ହେବ । ଗ୍ରାମାଂଚଳର ଲୋକମାନେ ସହର ଏବଂ ଦ୍ରୁତ ଗତିରେ ନିଜ ଉତ୍ପାଦ ସହରକୁ ଆଣିବା ଲାଗି ଯେପରି ସକ୍ଷମ ହୋଇପାରିବେ ।


    3. କନଭିନିଏଂଟ : ମୋବିଲିଟିର ଅର୍ଥ ହେଉଛି ସୁରକ୍ଷିତ , ଶସ୍ତା ଏବଂ ସମାଜର ସବୁ ବର୍ଗଙ୍କ ପାଇଁ ସୁଗମ୍ୟ ଓ ସୁବିଧାଯୁକ୍ତ । ଏଥିରେ ବରିଷ୍ଠ ନାଗରିକ , ମହିଳା ଏବଂ ଦିବ୍ୟାଙ୍ଗ ବ୍ୟକ୍ତି ସାମିଲ ଅଛନ୍ତି । ଆମକୁ ଏହା ସୁନିଶ୍ଚିତ କରିବାର ଆବଶ୍ୟକତା ରହିଛି ଯେ ଘରୋଇ ବାହନରେ ଯାତ୍ରା କରିବା ପରିବର୍ତ୍ତେ ସାର୍ବଜନୀନ ପରିବହନକୁ ପ୍ରାଥମିକତା ଦିଆଯାଉ ।


    4. କଞ୍ଜେସନ ଫ୍ରି : ମୋବିଲିଟିର ଭିଡ଼ କାରଣରୁ ଆର୍ଥିକ ଏବଂ ପରିବେଶ ସଂକ୍ରାନ୍ତ ଖର୍ଚ୍ଚ ଉପରେ ଅଂକୁଶ ଲଗାଇବା ପାଇଁ ଗୁରୁତ୍ୱପୂର୍ଣ୍ଣ ଅଟେ । ତେଣୁ ନେଟୱାର୍କର ଅଭାବକୁ ଶେଷ କରିବା ଉପରେ ଜୋର ଦିଆଯିବା ଆବଶ୍ୟକ । ଏହାଦ୍ୱାରା ଟ୍ରାଫିକ ଜାମ କମ ହେବ ଏବଂ ଲୋକମାନଙ୍କୁ ଯାତ୍ରା କାଳରେ ହେଉଥିବା ଚାପ ମଧ୍ୟ ଦୂର ହେବ । ଏହାଦ୍ୱରା ପରିବହନ ବ୍ୟବସ୍ଥା ଏବଂ ମାଲ ନେବା ଆଣିବାରେ ଅଧିକ ଗତି ଆସିବ ।


    5. ଚାର୍ଜଡ ମୋବିଲିଟି ଆଗକୁ ବଢ଼ିବାର ରାସ୍ତା ଅଟେ । ଆମେ ବ୍ୟାଟେରି ଠାରୁ ଆରମ୍ଭ କରି ସ୍ମାର୍ଟ ଚାର୍ଜିଂ ଏବଂ ଇଲେକଟ୍ରିକ ବାହନ ନିର୍ମାଣର ମୂଲ୍ୟ ଶୃଙ୍ଖଳାରେ ନିବେଶ କରିବାକୁ ଚାହୁଁଛୁ । ଭାରତରେ ବଡ଼ ବ୍ୟବସାୟୀମାନେ ଏବେ ବ୍ୟାଟେରୀ ଟେକନୋଲଜି ବିକଶିତ କରିବାକୁ ବେସ ଆଗ୍ରହ ଦେଖାଉଛନ୍ତି ।


    ଭାରତୀୟ ମହାକାଶ ଗବେଷଣା ସଂଗଠନ ମହାକାଶରେ ଉପଗ୍ରହ ପରିଚାଳନା ଲାଗି ଉନ୍ନତ ବ୍ୟାଟେରୀ ପ୍ରଣାଳୀର ଉପଯୋଗ କରୁଛି । ଅନ୍ୟ ସଂସ୍ଥାନ ଇଲେକଟ୍ରିକ କାର ଲାଗି କମ ଖର୍ଚ୍ଚ ଏବଂ ସକ୍ଷମ ବ୍ୟାଟେରୀ ପ୍ରଣାଳୀ ବିକାଶିତ କରିବା ଲାଗି ଇସ୍ରୋ ସହ ସହଭାଗୀ ହୋଇପାରିବେ । ଭାରତ ଏବେ ଇଲେକଟ୍ରିକ ବାହନ ନିର୍ମାଣରେ ଅଗ୍ରଣୀ ଶକ୍ତି ଭାବେ ଉଭା ହେବାକୁ ଚାହୁଁଛି ।


    ସ୍ୱଚ୍ଛ ଶକ୍ତି ଆଧାରିତ ସ୍ୱଚ୍ଛ ମୋବିଲିଟି ଜଳବାୟୁ ପରିବର୍ତ୍ତନ ବିରୋଧରେ ଆମ ଲଢ଼େଇରେ ସର୍ବାଧିକ ଶକ୍ତିଶାଳୀ ଅସ୍ତ୍ର ଅଟେ । ଏହାର ଅର୍ଥ ହେଉଛି ଯେ ପ୍ରଦୂଷଣ ମୁକ୍ତ ସ୍ୱଚ୍ଛ ପରିବେଶ କାରଣରୁ ବାୟୁ ସ୍ୱଚ୍ଛ ହୋଇଥାଏ ଏବଂ ଏହା ଆମର ଲୋକମାନଙ୍କୁ ଉନ୍ନତ ଜୀବନ ମାନକ ପ୍ରଦାନ କରିଥାଏ ।


    ଆମକୁ ‘ କ୍ଲିନ କିଲୋମିଟର୍ସ ’ ର ବିଚାର ଆପଣାଇବାକୁ ହେବ । ଏହା ଜୈବ ଇନ୍ଧନ ଇଲେକଟ୍ରିକ କିମ୍ବା ସୌର ଚାର୍ଜିଂ ଦ୍ୱାରା ହାସଲ କରାଯାଇପାରିବ । ଇଲେକଟ୍ରିକ ବାହନ ବିଶେଷ କରି ନବୀକରଣଯୋଗ୍ୟ ଶକ୍ତିରେ ଆମ ନିବେଶର ପରିପୂରକ ହୋଇପାରିବ ।


    ଏଥିରେ ଯାହା ଆବଶ୍ୟକ ଆମେ କରିବୁ , କାରଣ ଏହି ପରମ୍ପରା ପ୍ରତି ଆମର ବଚନବଦ୍ଧତା ରହିଛି ଏବଂ ଆଗାମୀ ପିଢ଼ି ପାଇଁ ଆମର ପ୍ରତିଶ୍ରୁତି ।


    7 : କଟିଂ-ଏଜ : ଏହା ହେଉଛି ଇଂଟରନେଟର ପ୍ରାରମ୍ଭିକ ଦିନଗୁଡ଼ିକ ଭଳି । ଏହା କଟିଂ ଏଜ ଅଟେ । ଗତ ସପ୍ତାହରେ ‘ ମୁଭ ହ୍ୟାକ ’ ଏବଂ ‘ ପିଚ ଟୁ ମୁଭ ’ ଭଳି ଆୟୋଜନ ଦେଖାଇଥାଏ ଯେ ପରିକି ଆପଣଙ୍କ ମସ୍ତିଷ୍କ ସୃଜନାତ୍ମକ ସମାଧାନ ସହିତ ଆଗକୁ ବଢ଼ୁଅଛି ।


    ମୋବିଲିଟି କ୍ଷେତ୍ରରେ ଉଦ୍ଭାବନ ପାଇଁ ଅପାର ସମ୍ଭାବନା ରହିଛି ଏଥିପ୍ରତି ଉଦ୍ୟୋଗୀମାନେ ଧ୍ୟାନ ଦେବାର ଆବଶ୍ୟକତା ରହିଛି । ଏହା ସେହି କ୍ଷେତ୍ର , ଯେଉଁଠି ଉଦ୍ଭାବନ ଜନକଲ୍ୟାଣ ପାଇଁ ସମସ୍ୟାଗୁଡ଼ିକର ସମାଧାନରେ ସହାୟତା କରିପାରିବ ।


    ବନ୍ଧୁଗଣ ,


    ମୋର ବିଶ୍ୱାସ ଯେ ‘ ମୋବିଲିଟି ବିପ୍ଲବ ’ ଆମର ବୃଦ୍ଧି ଏବଂ ବିକାଶରେ ସହାୟକ ଅଟେ । ଯେତେବେଳେ ଭାରତ ମୋବିଲିଟିକୁ ପରିବର୍ତ୍ତିତ ହୋଇଥାଏ , ତ ’ ଏହାର ଲାଭ ମାନବଜାତିର ପଞ୍ଚମ ଭାଗକୁ ମିଳିଥାଏ । ଏହା ଅନ୍ୟମାନଙ୍କ ପାଇଁ ଦୋହରାଇବା ଭଳି ସଫଳତାର କାହାଣୀ ଅଟେ ।


    ଆସନ୍ତୁ , ଆମେ ଏକ ପ୍ରୟାସ ଆରମ୍ଭ କରିବା ଯାହାକୁ ସାରା ବିଶ୍ୱ ଗ୍ରହଣ କରିବ ।


    ଶେଷରେ ମୁଁ ଭାରତର ଯୁବକମାନଙ୍କୁ ନିବେଦନ କରିବି ।


    ମୋର ଯୁବ , ସକ୍ରିୟ ବନ୍ଧୁ ଉଦ୍ଭାବନର ଏହି ନବଯୁଗର ନେତୃତ୍ୱ ନେବା ଲାଗି ଆପଣମାନଙ୍କ ପାଖରେ ସୁଯୋଗ ରହିଛି । ଏହା ଭବିଷ୍ୟତ ଅଟେ । ଏହା ଏପରି କ୍ଷେତ୍ର , ଯେଉଁଥିରେ ଡାକ୍ତରଙ୍କ ଠାରୁ ଆରମ୍ଭ କରି ଇଞ୍ଜିନିୟର ଏବଂ ମେକାନିକଙ୍କ ପର୍ଯ୍ୟନ୍ତ ସମସ୍ତେ ସମାବିଷ୍ଟ ହୋଇପାରିବେ । ଆମେ ଏହି କ୍ରାନ୍ତିକୁ ଶୀଘ୍ର ଆପଣେଇ ନେବା ଉଚିତ ଏବଂ ନିଜ ଶକ୍ତିର ଲାଭ ଉଠାଇ ନିଜର ତଥା ଅନ୍ୟମାନଙ୍କ ପାଇଁ ମୋବିଲିଟି ଉଦ୍ଭାବନ ପ୍ରଣାଳୀର ନେତୃତ୍ୱ ନେବା ଉଚିତ ।


    ଆଜି ଏଠାରେ ଏକତ୍ରିତ ପ୍ରତିଭା ଏବଂ ପ୍ରଯୁକ୍ତି ନିକଟରେ ଭାରତ ଏବଂ ବିଶ୍ୱ ପାଇଁ ପରିବର୍ତ୍ତନକାରୀ ମୋବିଲିଟି ପ୍ରସ୍ତୁତ କରିବାର କ୍ଷମତା ରହିଛି । ଏହି ପରିବର୍ତ୍ତନ “ ବିଶ୍ୱ ପାଇଁ ଚିନ୍ତା , ଏବଂ ଅନ୍ୟମାନଙ୍କ ସହ ବାଂଟିବା ’ ର ବିଚାର ଉପରେ ଆଧାରିତ ହେବ ।


    ଆମ ପ୍ରାଚୀନ ଗ୍ରନ୍ଥରେ ଉଲ୍ଲେଖ ରହିଛି :


    ଓଁ ସହ ନାଭବତୁ


    ସହ ନୌ ଭୁନକ୍ତୁ


    ସହ ବୀର୍ଯ୍ୟ କରୱାୱହୈ


    ତେଜସ୍ୱୀ ନା ବଧୀନମସ୍ତୁ ମା ବିଦ୍ୱିଷାୱହୈ


    ଯାହାର ଅର୍ଥ ହେଉଛି :


    ଆମେ ସମସ୍ତେ ସୁରକ୍ଷିତ ରହୁ


    ଆମେ ସମସ୍ତେ ପୋଷଣୀୟ ରହୁ


    ଆମେ ସମସ୍ତେ ସମ୍ପୂର୍ଣ୍ଣ ଶକ୍ତି ସହିତ କାର୍ଯ୍ୟ କରିପାରୁ


    ଆମ ସମସ୍ତଙ୍କ ବୁଦ୍ଧି ପ୍ରଖର ହେଉ


    ବନ୍ଧୁଗଣ ,


    ମୁଁ ଆଶାବାଦୀ ଯେ ଆମେ ଏକ ସଙ୍ଗେ କ ’ ଣ କରିପାରିବା ।


    ଏହି ଶିଖର ସମ୍ମିଳନୀ କେବଳ ଆରମ୍ଭ ଅଟେ , ଆସନ୍ତୁ ଆମେ ସମସ୍ତେ ଆଗକୁ ବଢ଼ିବା ।


    ଧନ୍ୟବାଦ ,


    ବହୁତ ବହୁତ ଧନ୍ୟବାଦ ।


    **********


    

    
    (Release ID: 1545433) Visitor Counter : 4