      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉପରାଷ୍ଟ୍ରପତି ପଦରେ ଶ୍ରୀ ଏମ. ଭେଙ୍କେୟା ନାଇଡୁଙ୍କ ଏକ ବର୍ଷ ପୂର୍ତ୍ତୀ ସଂକ୍ରାନ୍ତ ପୁସ୍ତକ ବିମୋଚନ ସମାରୋହକୁ ସମ୍ବୋଧିତ କଲେ ପ୍ରଧାନମନ୍ତ୍ରୀ
      Posted On: 02 SEP 2018 6:14PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଶ୍ରୀ ଏମ. ଭେଙ୍କେୟା ନାଇଡୁଙ୍କ ଉପରାଷ୍ଟ୍ରପତି ପଦରେ ଏକ ବର୍ଷ ପୂର୍ତ୍ତୀ ଅବସରରେ ଏକ ପୁସ୍ତକ ‘Moving On Moving Forward – A Year in Office’ ର ବିମୋଚନ କରିଥିଲେ । ଏହି ପୁସ୍ତକର ପ୍ରଥମ କପି ସେ ଉପରାଷ୍ଟ୍ରପତିଙ୍କୁ ପ୍ରଦାନ କରିଥିଲେ ।


    ଏହି ଅବସରରେ ପ୍ରଧାନମନ୍ତ୍ରୀ କହିଥିଲେ ଯେ ତାଙ୍କୁ ଶ୍ରୀ ଭେଙ୍କେୟା ନାଇଡୁଙ୍କ ସହିତ ଅନେକ ବର୍ଷ ଧରି କାମ କରିବାର ସୁଯୋଗ ମିଳିଥିଲା । ସେ କହିଥିଲେ ଯେ ଶ୍ରୀ ଏମ. ଭେଙ୍କେୟା ନାଇଡୁ ସର୍ବଦା ନିଜ କାର୍ଯ୍ୟଭାରକୁ ଅଧିକ ଗୁରୁତ୍ୱ ପ୍ରଦାନ କରିଆସିଛନ୍ତି ।


    ପ୍ରଧାନମନ୍ତ୍ରୀ କହିଥିଲେ ଯେ ଶ୍ରୀ ଭେଙ୍କେୟା ନାଇଡୁଙ୍କୁ ଯେଉଁ ଦାୟିତ୍ୱ ପ୍ରଦାନ କରାଯାଇଛି , ସେ ତାକୁ ଅତ୍ୟନ୍ତ ଦାୟିତ୍ୱର ସହ ନିର୍ବାହ କରିଛନ୍ତି ଏବଂ ସେହି ଦାୟିତ୍ୱ ସହିତ ନିଜକୁ ଅତି ସହଜରେ ସାମିଲ କରିଛନ୍ତି । ପ୍ରଧାନମନ୍ତ୍ରୀ କହିଥିଲେ ଯେ ଶ୍ରୀ ଏମ. ଭେଙ୍କେୟା ନାଇଡୁ ପ୍ରାୟ 50 ବର୍ଷ ଧରି ସାର୍ବଜନୀନ ଜୀବନ ସହିତ ସଂଶ୍ଲିଷ୍ଟ ଅଛନ୍ତି - 10 ବର୍ଷ ଧରି ଛାତ୍ର ରାଜନୀତିରେ ଏବଂ 40 ବର୍ଷ ଧରି ରାଜ୍ୟ ଏବଂ ରାଷ୍ଟ୍ର ରାଜନୀତିରେ ସେ ସକ୍ରୀୟ ଭାବେ କାର୍ଯ୍ୟ କରିଛନ୍ତି ।


    ଶ୍ରୀ ମୋଦୀ କହିଥିଲେ ଯେ ସମସ୍ତ ବର୍ଗର ଲୋକମାନଙ୍କର ଆତ୍ମୀୟ ହୋଇପାରିବାର ଶକ୍ତି ଶ୍ରୀ ନାଇଡୁଙ୍କ ପାଖରେ ରହିଛି ଏବଂ ଏଥିସହିତ ସେ ଅନୁଶାସନବାଦୀ ମଧ୍ୟ । ପ୍ରଧାନମନ୍ତ୍ରୀ କହିଥିଲେ ଯେ ଶ୍ରୀ ନାଇଡୁଙ୍କୁ ଯେତେବେଳେ ଯେଉଁ ଦାୟିତ୍ୱ ପ୍ରଦାନ କରାଯାଇଛି ସେ ନିଜ ଦାୟିତ୍ୱକୁ ଦୁରଦୃଷ୍ଟିପୂର୍ଣ୍ଣ ନେତୃତ୍ୱ ପ୍ରଦାନ କରିଥାନ୍ତି । ତାଙ୍କୁ ପ୍ରଦାନ କରାଯାଇଥିବା କାର୍ଯ୍ୟରେ ସେ ସର୍ବଶ୍ରେଷ୍ଠ ବିଶେଷଜ୍ଞମାନଙ୍କ ସହଯୋଗରେ ତାକୁ ନ୍ୟାୟସଙ୍ଗତ କରିବାକୁ ସୁନିଶ୍ଚିତ କରିଥାନ୍ତି ।


    ପ୍ରଧାନମନ୍ତ୍ରୀ ସ୍ମରଣ କରାଇଥିଲେ ଯେ ଯେତେବେଳେ ପୂର୍ବ ପ୍ରଧାନମନ୍ତ୍ରୀ ଶ୍ରୀ ଅଟଳ ବିହାରୀ ବାଜପେୟୀ ନିଜ ମନ୍ତ୍ରୀମଣ୍ଡଳରେ ଶ୍ରୀ ନାଇଡୁଙ୍କୁ ସାମିଲ କରିବାକୁ ଚାହୁଁଥିଲେ , ସେତେବେଳେ ଶ୍ରୀ ନାଇଡୁ ଗ୍ରାମୀଣ ବିକାଶ ମନ୍ତ୍ରଣାଳୟ ପାଇଁ ଆଗ୍ରହ ପ୍ରଦର୍ଶନ କରିଥିଲେ । ଶ୍ରୀ ନାଇଡୁ ହୃଦୟରେ ଜଣେ କୃଷକ ଏବଂ କୃଷକ ତଥା କୃଷି କଲ୍ୟାଣ ପାଇଁ ସେ ସର୍ବଦା ଆତୁର ।


    ପ୍ରଧାନମନ୍ତ୍ରୀ କହିଥିଲେ ଯେ କେବଳ ଶ୍ରୀ ଏମ. ଭେଙ୍କେୟା ନାଇଡୁଙ୍କ ପ୍ରଚେଷ୍ଟାର ପରିଣାମ ହେଉଛି ଆଜିର ସଫଳ ପ୍ରଧାନମନ୍ତ୍ରୀ ଗ୍ରାମୀଣ ସଡକ ଯୋଜନା । ସେ କହିଥିଲେ ଯେ ଏପରି ମଧ୍ୟ ସମୟ ଥିଲା ଯେତେବେଳେ ରାଜନୈତିକ ଆଲୋଚନା କେବଳ ରେଳଗାଡି ଷ୍ଟପେଜ ଉପରେ କରାଯାଉଥିଲା , ସେତେବେଳେ ଶ୍ରୀ ନାଇଡୁ ଏହା ସୁନିଶ୍ଚିତ କରିଥିଲେ ଯେ ସଡକ ଏବଂ ସଂପର୍କର ଅନ୍ୟ ସଂଯୋଗର ମାଧ୍ୟମଗୁଡିକ ବିଷୟରେ ମଧ୍ୟ ନେତାମାନେ ଚିନ୍ତା କରିବାକୁ ଆରମ୍ଭ କଲେଣି ।


    ପ୍ରଧାନମନ୍ତ୍ରୀ , ଉପରାଷ୍ଟ୍ରପତିଙ୍କ ଭାଷଣ କଳା ତାହା ଇଂରାଜୀରେ ହେଉ ଅବା ତେଲୁଗୁରେ , ତାଙ୍କ ଦ୍ୱାରା ପ୍ରୟୋଗ କରାଯାଉଥିବା ଶବ୍ଦଗୁଡିକର ପ୍ରଶଂସା କରିଥିଲେ । ସେ କହିଥିଲେ ଯେ ଏହା ଯେ ଉପରାଷ୍ଟ୍ରପତି ମହୋଦୟ କାର୍ଯ୍ୟକାଳର ପ୍ରଥମ ବର୍ଷ ସଂସଦରେ ଏବଂ ସଂସଦ ବାହାରେ ତାଙ୍କ ଦ୍ୱାରା କରାଯାଇଥିବା ସମୃଦ୍ଧ କାର୍ଯ୍ୟଗୁଡିକର ଏକ ପ୍ରକାରର ରିପୋର୍ଟ କାର୍ଡ ପ୍ରସ୍ତୁତ କରିଛନ୍ତି ଯାହା କି ପ୍ରଶଂସନୀୟ ।


    **********

    
    
    (Release ID: 1544836) Visitor Counter : 2