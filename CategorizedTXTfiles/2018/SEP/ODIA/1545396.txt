      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ଭେଟିଲେ ଆମେରିକା - ଭାରତ ବ୍ୟାପାର ପରିଷଦ ବୋର୍ଡର ସଦସ୍ୟବୃନ୍ଦ
      Posted On: 07 SEP 2018 9:04PM by PIB Bhubaneshwar


    ଯୁକ୍ତରାଷ୍ଟ୍ର ଆମେରିକା ଭାରତ ବ୍ୟବସାୟ ପରିଷଦ (ୟୁଏସଆଇବିସି)ର ବୋର୍ଡ ସଦସ୍ୟମାନେ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ସାକ୍ଷାତ କରିଛନ୍ତି ।


    ସଦସ୍ୟମାନେ ଚଳିତ ସପ୍ତାହରେ ମୁମ୍ବାଇରେ ଆୟୋଜିତ ଇଣ୍ଡିଆ ଆଇଡିଆ ମଂଚର ଫଳାଫଳ ବିଷୟରେ ପ୍ରଧାନମନ୍ତ୍ରୀଙ୍କୁ ଅବଗତ କରାଇଥିଲେ । ବ୍ୟାପାରମଣ୍ଡଳୀ ଦୁଇ ଦେଶ ମଧ୍ୟରେ ବ୍ୟବସାୟକୁ 500 ବିଲିୟନ ଡଲାର ପର୍ଯ୍ୟନ୍ତ ପହଁଚାଇବା ଲାଗି ଏକ କାର୍ଯ୍ୟଖସଡ଼ା ପ୍ରସ୍ତୁତ କରିବା ନିମନ୍ତେ ଆଗ୍ରହ କରିଥିଲେ । ବୋର୍ଡ ସଦସ୍ୟମାନେ ଭାରତରେ ନିଜ ସିଏସଆର ଗତିବିଧିକୁ ମଧ୍ୟ ବଢ଼ାଇବାକୁ ଚାହୁଁଥିବା ପ୍ରକାଶ କରିଥିଲେ ।


    ସଦସ୍ୟମାନଙ୍କ ସହିତ ଆଲୋଚନା ସମୟରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ କହିଥିଲେ ଯେ ଭାରତ ସରକାର ଅନେକ ସଂସ୍କାର ଆଣିଛନ୍ତି । ସେ ଭାରତରେ ନିବେଶ ପାଇଁ ଅପାର ସମ୍ଭାବନା ବିଷୟରେ ମଧ୍ୟ ଉଲ୍ଲେଖ କରିଥିଲେ ଏବଂ ଆମେରିକାର ପୁଞ୍ଜିନିବେଶକାରୀଙ୍କୁ ଭାରତରେ ପୁଞ୍ଜି ବିନିଯୋଗ କରିବା ଲାଗି ପ୍ରୋତ୍ସାହିତ କରିଥିଲେ । ଭାରତ ଏବଂ ଆମେରିକା ମଧ୍ୟରେ ଦ୍ଵିପାଖିକ ମୂଲ୍ୟବୋଧର ଉଲ୍ଲେଖ କରି ପ୍ରଧାନମନ୍ତ୍ରୀ ଉଭୟ ଦେଶର ନାଗରିକମାନଙ୍କ ମଧ୍ୟରେ ପାରସ୍ପରିକ ସମ୍ପର୍କ ବୃଦ୍ଧି କରିବାର ଆବଶ୍ୟକତା ଉପରେ ଗୁରୁତ୍ୱାରୋପ କରିଥିଲେ ।


    **********

    
    
    (Release ID: 1545396) Visitor Counter : 5