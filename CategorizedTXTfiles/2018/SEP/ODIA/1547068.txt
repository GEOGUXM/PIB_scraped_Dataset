      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ଭୁଟାନର ରାଜମାତା
      Posted On: 22 SEP 2018 4:05PM by PIB Bhubaneshwar


    ଭୁଟାନର ରାଜମାତା ମହାମାନ୍ୟା ଗ୍ୟାଲିୟମ୍‌ ଦୋରଜୀ ୱାଙ୍ଗମୋ ୱାଙ୍ଗଚୁକ୍‌ ( ସେପ୍ଟେମ୍ବର 22, 2018) ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ରାଷ୍ଟ୍ରପତି ଭବନ ଠାରେ ସାକ୍ଷାତ କରିଛନ୍ତି ।


    ରାଷ୍ଟ୍ରପତି ଭବନକୁ ଭୁଟାନର ରାଜମାତାଙ୍କୁ ସ୍ୱାଗତ କରି ରାଷ୍ଟ୍ରପତି ଶ୍ରୀ କୋବିନ୍ଦ କହିଲେ ଯେ ଭୁଟାନ ସରକାରଙ୍କ ପ୍ରୟାସ କ୍ରମେ “ ଭୁଟାନ ସପ୍ତାହ ” ପାଳନର ଆୟୋଜନକୁ ଭାରତ ଭୂୟସୀ ପ୍ରଶଂସା କରେ । ଭାରତ ଓ ଭୁଟାନ ମଧ୍ୟରେ ଆନୁଷ୍ଠାନିକ ଭାବେ କୂଟନୈତିକ ସଂପର୍କ ସ୍ଥାପନର ସୁବର୍ଣ୍ଣ ଜୟନ୍ତୀ ବର୍ଷପୂର୍ତ୍ତି ଅବସରରେ ଏଭଳି କାର୍ଯ୍ୟକ୍ରମର ଆୟୋଜନ ବିଶେଷ ମହତ୍ତ୍ୱ ବହନ କରେ । ସପ୍ତାହବ୍ୟାପୀ ଏହି ଉତ୍ସବ ଭୁଟାନ ଜନଜୀବନ ତଥା ଉନ୍ନତ ସଂସ୍କୃତିକୁ ଭାରତର ଜନସାଧାରଣଙ୍କ ନିକଟରେ ସୁପରିଚିତ କରାଇବ ଏବଂ ଦୁଇ ଦେଶ ମଧ୍ୟରେ ଥିବା ଘନିଷ୍ଠ ସଂପର୍କକୁ ନିବିଡ଼ତର କରାଇବ ।


    ରାଷ୍ଟ୍ରପତି କହିଲେ ଯେ ଭାରତ ଓ ଭୁଟାନ ମଧ୍ୟରେ ଉଦାହରଣୀୟ ଦ୍ୱିପାକ୍ଷିକ ସଂପର୍କ ରହିଆସିଛି । ଆମ ସଂପର୍କ ନିଆରା ଏବଂ ଏହାର ବିଶେଷତା ରହିଛି । ଆମ ଦୁଇ ଦେଶ ମଧ୍ୟରେ ଐତିହାସିକ ଓ ସାଂସ୍କୃତିକ ସାମଞ୍ଜସ୍ୟ ରହିଛି । ତେଣୁ ଭାରତ ଓ ଭୁଟାନ ପରସ୍ପର ସହ ବାସ୍ତବତା ଦୃଷ୍ଟିକୋଣରୁ ଦୁଇ ଘନିଷ୍ଠ ରାଷ୍ଟ୍ର ତଥା ସହଯୋଗୀ । ଭାରତ ଭୁଟାନ ସହ ତାର ଜ୍ଞାନ , ଅନୁଭୂତି ତଥା ସଂପଦରେ ସହଭାଗୀ ହେବାକୁ ଆଗ୍ରହୀ । ପୁଣି ଭୁଟାନ ଦୃଷ୍ଟିକୋଣରୁ ଯାହାର ଅତି ଆବଶ୍ୟକ ତାହା ଉପରେ ଭାରତ ଗୁରୁତ୍ୱ ଆରୋପ କରେ । ଭୁଟାନ ସହ ଭାରତ ତାର ଆର୍ଥିକ ସଂପର୍କ ସୁଦୃଢ଼ କରିବାକୁ ବଚନବଦ୍ଧ ବୋଲି ରାଷ୍ଟ୍ରପତି ଏହି ଅବସରରେ ଦୋହାରାଇଥିଲେ ।


    **************

    
    
    (Release ID: 1547068) Visitor Counter : 1