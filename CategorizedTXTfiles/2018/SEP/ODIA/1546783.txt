      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ଭେଟିଲେ ସାରା ଦେଶର ଅଙ୍ଗନୱାଡ଼ି କର୍ମୀ
      Posted On: 19 SEP 2018 9:11PM by PIB Bhubaneshwar


    ସାରା ଦେଶରୁ 100ରୁ ଅଧିକ ଅଙ୍ଗନୱାଡ଼ି କର୍ମୀଙ୍କ ଏକ ଗୋଷ୍ଠୀ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଭେଟିଥିଲେ । ଏହି ଅବସରରେ ସେମାନେ କେନ୍ଦ୍ର ସରକାରଙ୍କ ଦ୍ୱାରା ସମ୍ପ୍ରତି କରାଯାଇଥିବା ପାରିତୋଷିକ ଏବଂ ଅନ୍ୟାନ୍ୟ ପ୍ରୋତ୍ସାହନ ଭତ୍ତା ବୃଦ୍ଧି ପାଇଁ ଖୁସି ବ୍ୟକ୍ତ କରିବା ସହିତ ପ୍ରଧାନମନ୍ତ୍ରୀଙ୍କୁ ଧନ୍ୟବାଦ ଜଣାଇଥିଲେ ।


    ଅଙ୍ଗନୱାଡ଼ି କର୍ମୀମାନଙ୍କର ଅଭିନନ୍ଦନକୁ ସ୍ୱୀକାର କରିବା ସହିତ ଦେଶର ସମସ୍ତ ଭାଗରୁ ତାଙ୍କୁ ଭେଟିବା ଲାଗି ଆସିଥିବା କାରଣରୁ ପ୍ରଧାନମନ୍ତ୍ରୀ ପ୍ରସନ୍ନତା ବ୍ୟକ୍ତ କରିଥିଲେ ।


    ଶିଶୁଙ୍କ ଶାରୀରିକ ଏବଂ ମାନସିକ ବିକାଶରେ ପୁଷ୍ଟିସାଧନର ମହତ୍ୱ ଉପରେ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ । ସେ କହିଥିଲେ ଯେ ଏ କ୍ଷେତ୍ରରେ ଅଙ୍ଗନୱାଡ଼ି କର୍ମୀମାନଙ୍କୁ ପ୍ରମୁଖ ଭୂମିକା ନିର୍ବାହ କରିବାର ଆବଶ୍ୟକତା ରହିଛି । ବର୍ତ୍ତମାନ ଜାରି ରହିଥିବା ପୁଷ୍ଟିସାଧନ ମାସ ବିଷୟରେ ଉଲ୍ଲେଖ କରି ପ୍ରଧାନମନ୍ତ୍ରୀ କହିଥିଲେ ଯେ ଏହି ଅଭିଯାନରେ ଯେଉଁ ଗତି ପ୍ରାପ୍ତ ହୋଇଛି , ତାହା କମ ହେବା ଉଚିତ ନୁହେଁ । ସେ କହିଥିଲେ ଯେ ପୁଷ୍ଟିସାଧନ ଲାଗି ନିରନ୍ତର ଭାବେ ଧ୍ୟାନ ଦିଆଯିବା ଏବଂ ଉତ୍ତମ ଅଭ୍ୟାସ ବିକାଶର ଆବଶ୍ୟକତା ରହିଛି । ଏହା ଅଙ୍ଗନୱାଡ଼ି କର୍ମୀଙ୍କ ଦ୍ୱାରା ସୁଲଭ ଢଙ୍ଗରେ କରାଯାଇପାରିବ । ସେ ଅଙ୍ଗନୱାଡ଼ି କର୍ମୀମାନଙ୍କୁ ଏହା ସୁନିଶ୍ଚିତ କରିବା ଲାଗି ଉତ୍ସାହିତ କରିଥିଲେ ଯେ ହିତାଧିକାରୀମାନଙ୍କୁ ଉପଲବ୍ଧ କରାଯାଉଥିବା ପୁଷ୍ଟିଯୁକ୍ତ ଆହାର ସହାୟତାକୁ ବିବେକପୂର୍ଣ୍ଣ ଭାବେ ଉପଯୋଗ କରାଯିବା ଆବଶ୍ୟକ ।


    ପ୍ରଧାନମନ୍ତ୍ରୀ କହିଥିଲେ ଯେ ଶିଶୁମାନେ ଅଙ୍ଗନୱାଡ଼ି କର୍ମୀଙ୍କ କଥା ଅଧିକ ଧ୍ୟାନ ଦେଇ ଶୁଣିବେ । ସଚେତନତା ସୃଷ୍ଟିରେ ଅଙ୍ଗନୱାଡ଼ି କର୍ମୀମାନଙ୍କର ପ୍ରମୁଖ ଭୂମିକା ରହିଛି । ଉତ୍ତମ ପୁଷ୍ଟି ଓ ଯତ୍ନ ଏବଂ ପ୍ରୟାସର ଏକ ପ୍ରୋତ୍ସାହନ ଭାବେ ବିଭିନ୍ନ ଅଙ୍ଗନୱାଡ଼ି କର୍ମୀମାନଙ୍କ ମଧ୍ୟରେ ସୁସ୍ଥ ପ୍ରତିଯୋଗିତା ପାଇଁ ସେ ଉତ୍ସାହିତ କରିଥିଲେ ।


    ଏହି ଅବସରରେ କେନ୍ଦ୍ର ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ଗାନ୍ଧୀ ମଧ୍ୟ ଉପସ୍ଥିତ ଥିଲେ ।


    **********


    

    
    (Release ID: 1546783) Visitor Counter : 6