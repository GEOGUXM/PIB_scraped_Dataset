      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉପରାଷ୍ଟ୍ରପତି ଭେଙ୍କେୟା ନାଇଡୁଙ୍କ ଏକ ବର୍ଷ ପୂର୍ତ୍ତୀ ଅବସରରେ ପୁସ୍ତକ ଉନ୍ମୋଚନ ସମାରୋହରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 02 SEP 2018 8:47PM by PIB Bhubaneshwar


    କିଛି ଲୋକ ଭେଙ୍କେୟା ନାଇଡୁଙ୍କୁ ଶୁଭେଚ୍ଛା ଜଣାଉଛନ୍ତି , ଅଭ୍ୟାସଠାରୁ ବାହାରକୁ ଆସି ନୂତନ କାର୍ଯ୍ୟ କରିବା ପାଇଁ ମୁଁ ଶୁଭେଚ୍ଛା ଜଣାଉଛି , କାରଣ ଭେଙ୍କେୟାଜୀଙ୍କୁ ମୁଁ ଯେତେବେଳେ ସଂସଦରେ ଦେଖେ ସେତେବେଳେ ସେ ନିଜକୁ ରୋକିବା ପାଇଁ ବହୁତ ପ୍ରଚେଷ୍ଟା କରନ୍ତି । ନିଜକୁ ନିୟନ୍ତ୍ରଣରେ ରଖିବା ପାଇଁ ତାଙ୍କୁ ଯେଉଁ ପ୍ରଚେଷ୍ଟା କରିବାକୁ ପଡିଥାଏ ଏବଂ ସେଥିରେ ସଫଳତା ପ୍ରାପ୍ତ କରିବା , ମୁଁ ଭାବୁଛି ଯେ ଏହା ବହୁତ ବଡ କାମ । ସଂସଦ ଯଦି ଠିକ୍ ଭାବେ ଚାଲେ ତେବେ ଚେୟାରରେ କିଏ ବସିଛନ୍ତି , ତାହା କାହାର ଦୃଷ୍ଟିଗୋଚର ହୁଏନାହିଁ । ତାଙ୍କ ପାଖରେ କଣ କ୍ଷମତା ରହିଛି , କଣ ବିଶେଷତ୍ୱ ରହିଛି , ତାହା ଉପରେ କାହାର ନଜର ନଥାଏ , ଏବଂ ସଦସ୍ୟମାନଙ୍କର ସାମର୍ଥ୍ୟ କଣ ରହିଛି , ସଦସ୍ୟମାନଙ୍କର ବିଚାରଧାରା ସମସ୍ତଙ୍କ ସମ୍ମୁଖରେ ଥାଏ । କିନ୍ତୁ ଯେତେବେଳେ ସଂସଦ ଚାଲିବାରେ ବ୍ୟାଘାତ ଘଟେ ସେତେବେଳେ କେବଳ ଚେୟାରରେ ବସିଥିବା ବ୍ୟକ୍ତିଙ୍କ ଉପରେ ଧ୍ୟାନ ଆକର୍ଷିତ ହୋଇଥାଏ । ସେ କେଉଁଭଳି ଭାବେ ଶାନ୍ତି ଶୃଙ୍ଖଳା ଆଣିବାରେ ସଫଳ ହୋଇଥାନ୍ତି , କିଭଳି ଭାବେ ସମସ୍ତଙ୍କୁ ନିୟନ୍ତ୍ରଣ କରିଥାନ୍ତି ଏବଂ ସେଥିପାଇଁ ଦେଶକୁ ମଧ୍ୟ ପୂର୍ବ ବର୍ଷ ଭେଙ୍କେୟାଜୀଙ୍କୁ ଅତି ନିକଟରୁ ଦେଖିବାର ସୌଭାଗ୍ୟ ମିଳିଲା । ଯଦି ସଂସଦ ଠିକ ଭାବେ ଚାଲିଥାନ୍ତା ତେବେ ବୋଧହୁଏ ସେହି ସୌଭାଗ୍ୟ ମିଳିନଥାନ୍ତା । ଭେଙ୍କେୟାଜୀଙ୍କ ସହିତ ଅନେକ ବର୍ଷ କାର୍ଯ୍ୟ କରିବାର ସୁଯୋଗ ମିଳିଥିଲା ଏବଂ ଆମେ ଏଭଳି ଏକ ରାଜନୈତିକ ସଂସ୍କୃତିରେ ଲାଳନ ପାଳନ ହୋଇଛୁ ଯେତେବେଳେ ମୁଁ ରାଷ୍ଟ୍ରୀୟ ସଚିବ ଥିଲି , ସେ ଆନ୍ଧ୍ରର ମହାସଚିବ ଥିଲେ ଏବଂ ଯେତେବେଳେ ସେ ରାଷ୍ଟ୍ରୀୟ ଅଧ୍ୟକ୍ଷ ହେଲେ ସେତେବେଳେ ମୁଁ ତାଙ୍କ ସହଯୋଗରେ ଜଣେ ମହାସଚିବ ଭାବେ କାର୍ଯ୍ୟ କରିଥିଲି । ଏକ ପ୍ରକାରର ଗୋଟିଏ ଟିମ ହୋଇ କିଭଳି ଭାବେ କାର୍ଯ୍ୟ କରିବାକୁ ହୁଏ , ଯେ କୌଣସି ଦାୟିତ୍ୱ ହେଉ ନା କାହିଁକି , ଦାୟିତ୍ୱ କେବେ କମ ହୁଏନାହିଁ । ପଦପଦବୀ ଦାୟିତ୍ୱଠାରୁ ଅଧିକ ଗୁରୁତ୍ୱ ହେଉଛି କାର୍ଯ୍ୟଭାରର ଏବଂ ତାହାକୁ ନେଇ ଭେଙ୍କେୟାଜୀ କାର୍ଯ୍ୟ କରିଆସୁଛନ୍ତି ।


    ଏବେ କୁହାଯାଇଛି ଯେ ଭେଙ୍କେୟାଜୀ ଗୋଟିଏ ବର୍ଷରେ ସମସ୍ତ ରାଜ୍ୟ ଭ୍ରମଣ କରିଥିଲେ , ଗୋଟିଏ ଛାଡି ଦେଇଥିଲେ , କିନ୍ତୁ ତାହା ସେଥିପାଇଁ ଛାଡି ନଥିଲେ ଯେ ସେଠାରେ କିଛି କାର୍ଯ୍ୟକ୍ରମ ହୋଇପାରିନଥିଲା । ହେଲିକପ୍ଟର ଯାଇପାରିଲା ନାହିଁ , ପାଣିପାଗ ଅନୁକୂଳ ନଥିଲା । ନ ’ ହେଲେ ତାହା ମଧ୍ୟ ହୋଇଯାଇଥାଆନ୍ତା । ଆମେ ସଂସଦରେ କାର୍ଯ୍ୟ କରୁଥିଲୁ , ଯେତେବେଳେ ବୈଠକ କରିବା ପାଇଁ ବାହାରୁଥିଲୁ , ସେତେବେଳେ ଭାବୁଥିଲୁ ଯେ ତାଙ୍କୁ ଟିକେ ଯୋଗାଯୋଗ କରିଦେବା , କଥା ହୋଇଯିବା , ସେତେବେଳେ ଜଣାପଡୁଥିଲା ଯେ ସେ ବାହାରିସାରିଲେଣି , କେରଳ ପହଂଚି ସାରିଛନ୍ତି , ତାମିଲନାଡୁ ପହଂଚିସାରିଛନ୍ତି , ଆନ୍ଧ୍ର ପହଂଚି ସାରିଛନ୍ତି , ଲଗାତାର ଭାବେ ଯେଉଁ ଦାୟିତ୍ୱ ମିଳିଲା , ସେଥିପାଇଁ , ସେହି ଦାୟିତ୍ୱ ନିର୍ବାହ କରିବା ପାଇଁ ନିଜକୁ ଯୋଗ୍ୟ କରାଇବା , ସେଥିପାଇଁ ଆବଶ୍ୟକ ପରିଶ୍ରମ କରିବା ଏବଂ ନିଜକୁ ସେହି ଦାୟିତ୍ୱ ଅନୁରୂପ ପ୍ରସ୍ତୁତ କରିବା ଏବଂ ତାହାର ପରିଣାମ , ସେ ସଫଳତା ପ୍ରାପ୍ତ କରିଚାଲିଛନ୍ତି ଏବଂ ସେହି କ୍ଷେତ୍ରକୁ ମଧ୍ୟ ସଫଳ କରିଚାଲିଛନ୍ତି । 50 ବର୍ଷର ସାର୍ବଜନୀନ ଜୀବନ କିଛି କମ ସମୟ ନୁହେଁ । ବିଦ୍ୟାର୍ଥୀ ଜୀବନରେ 10 ବର୍ଷ ସାର୍ବଜନୀନ ଜୀବନ , ତାହା ମଧ୍ୟ ସକ୍ରୀୟ ରାଜନୀତି କରିବା କ୍ଷେତ୍ରରେ ଏବଂ ସିଧାସଳଖ ଭାବେ 40 ବର୍ଷର ରାଜନୈତିକ ଜୀବନ । କେବେ କେବେ କାହା ସହିତ ଅତି ନିକଟତର ହୋଇ କାର୍ଯ୍ୟ କରିଥାନ୍ତି , ଏତେ ନିକଟତର ହୋଇ କାମ କରିଥାନ୍ତି ତାଙ୍କୁ ଚିହ୍ନଟ କରିବା କଷ୍ଟସାଧ୍ୟ ହୋଇପଡେ , ଜାଣିବା କଷ୍ଟସାଧ୍ୟ ହୋଇପଡେ । ଯଦି ଆପଣ କାହାଠାରୁ 10 ଫୁଟ ଦୂରରେ ଛିଡା ହୋଇଥାନ୍ତି ତାହା ଜଣାପଡେ , କିନ୍ତୁ ଯେତେବେଳେ ସମସ୍ତଙ୍କଠାରୁ ଶୁଣନ୍ତି ଯେ ଆମ ସାଥୀଙ୍କ ପାଖରେ ସାମର୍ଥ୍ୟ ରହିଛି , ଏହି ଗୁଣ ରହିଛି , ସେତେବେଳେ ଏତେ ଗର୍ବ ଅନୁଭବ ହୁଏ , ଏତେ ଆନନ୍ଦ ଅନୁଭବ ହୁଏ ଯେ ଆମକୁ ଏଭଳି ବିଶିଷ୍ଟ ବ୍ୟକ୍ତିଙ୍କ ସହିତ ଜଣେ କର୍ମକର୍ତ୍ତା ଭାବେ କାର୍ଯ୍ୟ କରିବାର ଏକ ସୁଯୋଗ ମିଳିଛି । ଏହା ସ୍ୱତଃ ଗର୍ବର କଥା ।


    ଭେଙ୍କେୟାଜୀ ଶୃଙ୍ଖଳାକୁ ଅଧିକ ଗୁରୁତ୍ୱ ପ୍ରଦାନ କରନ୍ତି ଏବଂ ଆମ ଦେଶର ସ୍ଥିତି ଏଭଳି ରହିଛି ଯେ ଶୃଙ୍ଖଳାକୁ ଅଗଣତାନ୍ତ୍ରିକ କହିବା ସହଜ ହୋଇଗଲାଣି । କେହି ଟିକେ ହେଲେ ମଧ୍ୟ ଶୃଙ୍ଖଳା ପ୍ରତି ଆଗ୍ରହ ଦେଖାନ୍ତୁ , ତାହାର ମୃତ୍ୟୁ ହୋଇସାରିଲାଣି । ନିରଙ୍କୁଶ ଶାସକ ଜଣାପଡନ୍ତି ନାହିଁ , ସବୁ ଡିକ୍ସିନାରୀ ଖୋଲିଦିଅନ୍ତି । କିନ୍ତୁ ଭେଙ୍କେୟାଜୀ ଯେଉଁ ଶୃଙ୍ଖଳାର ଆଗ୍ରହୀ , ସେହି ଶୃଙ୍ଖଳାର ସେ ନିଜେ ରକ୍ଷା କରିଥାନ୍ତି । ଭେଙ୍କେୟାଜୀଙ୍କ ସହିତ କେବେ ଗସ୍ତ କରିବାର ଥିଲେ ସତର୍କ ରହିବାକୁ ପଡେ । ପ୍ରଥମତଃ ସେ କେବେ ଘଣ୍ଟା ରଖନ୍ତି ନାହିଁ , କଲମ ନ ଥାଏ , ତାଙ୍କ ପାଖରେ ପେନ ନ ଥାଏ ଏବଂ ପଇସା ମଧ୍ୟ ନଥାଏ । କେବେ , ତାଙ୍କ ସହିତ ଯିବେ ତେବେ ଭାବିନିଅନ୍ତୁ ଆପଣଙ୍କ ପାଖରେ ଥିବାର ଆବଶ୍ୟକତା ରହିଛି । ମଜା କଥା ହେଉଛି ଯେ କେବେ ଘଣ୍ଟା ରଖନ୍ତି ନାହିଁ , କିନ୍ତୁ କାର୍ଯ୍ୟକ୍ରମରେ ନିର୍ଦ୍ଧାରୀତ ସମୟରେ ପହଂଚିବାର ଶୃଙ୍ଖଳା ନିଶ୍ଚିତ ରୂପେ ପ୍ରଶଂସନୀୟ । ଅନେକ ସମୟରେ କାର୍ଯ୍ୟକ୍ରମରେ ଯୋଗଦେବା , ଏବଂ ଯଦି ନିର୍ଦ୍ଧାରୀତ ସମୟରେ କାର୍ଯ୍ୟ ସଂପୂର୍ଣ୍ଣ ନହେଲା ସେତେବେଳେ ତାଙ୍କୁ ଆପଣ ମଂଚରେ ଦେଖିବେ ସେ କେତେ ଅସ୍ତବ୍ୟସ୍ତ ହୋଇପଡିବେ ଯେ ଆପଣଙ୍କୁ ଲାଗିବ ଯେ ବାସ୍ ଏବେ ଶୀଘ୍ର କରନ୍ତୁ । ଶୃଙ୍ଖଳା ତାଙ୍କ ସ୍ୱଭାବରେ ରହିଛି ଏବଂ ଏହି କାରଣରୁ ଯେତେବେଳେ ତାଙ୍କୁ ଯେଉଁ ଦାୟିତ୍ୱ ପ୍ରଦାନ କରାଯାଇଛି ସେଥିରେ ସେ ସର୍ବଦା ଏକ ଲକ୍ଷ୍ୟ ରଖି କାର୍ଯ୍ୟ କରିବା , ସେଥିପାଇଁ ଏକ ରୋଡମେପ ପ୍ରସ୍ତୁତ କରିବା , କାର୍ଯ୍ୟ ଯୋଜନା ପ୍ରସ୍ତୁତ କରିବା , ରଣନୀତି ପ୍ରସ୍ତୁତ କରିବା ଏବଂ ସେଥିପାଇଁ ସମ୍ବଳ ଯୋଗାଡ କରି ଯୋଗ୍ୟ ବ୍ୟକ୍ତିମାନଙ୍କୁ ଏକତ୍ର କରି ତାହାକୁ ସଫଳ କରିବା । ଏହା ତାଙ୍କର ସଂପୂର୍ଣ୍ଣ ଦୃଷ୍ଟିକୋଣ ହୋଇଥାଏ ।


    ଯେତେବେଳେ ପ୍ରଥମ ଥର ପାଇଁ ସେ ମନ୍ତ୍ରୀ ହୋଇଥିଲେ ସେତେବେଳେ ଅଟଳଜୀଙ୍କ ମନରେ କୌଣସି ଏକ ବଡ ବିଶେଷ ବିଭାଗ ପ୍ରଦାନ କରିବାର ମନ ଥିଲା । ଇଂରାଜୀ ମଧ୍ୟ ତାଙ୍କର ଭଲ ଥିଲା , ଦକ୍ଷିଣକୁ ସେ ପ୍ରତିନିଧିତ୍ଵ କରୁଥିଲେ ସେଥିପାଇଁ ଅଟଳଜୀଙ୍କ ମନରେ ଥିଲା ଯେ ତାଙ୍କୁ ମନ୍ତ୍ରୀ ପରିଷଦରେ ରଖିବା ପାଇଁ । ତାଙ୍କୁ ଏହା ଶୁଣିବାକୁ ମିଳିଥିଲା , ମୁଁ ସେହି ସମୟରେ ମହାସଚିବ ଭାବେ କାର୍ଯ୍ୟ କରୁଥିଲି , ସେ କହିଥିଲେ ଯେ ଭାଇ ମୋତେ ଏମିତି କାହିଁକି ହଇରାଣ କରୁଛ । ମୁଁ ପଚାରିଥିଲି କଣ ହେଲା , ସେ କହିଥିଲେ ଯେ ଏହା ମୋର କାମ ନୁହେଁ । ମୁଁ କହିଥିଲି ଯେ ଆପଣ କଣ କରିବେ ? ସେ କହିଥିଲେ ଯେ ମୁଁ ଯାଇ ଅଟଳଜୀଙ୍କୁ କହିଦେବି । ମୁଁ କହିଥିଲି ଯେ ନିଶ୍ଚିତ ଯାଆନ୍ତୁ , କହନ୍ତୁ । ଏବଂ ଆପଣମାନେ ଆଶ୍ଚର୍ଯ୍ୟ ହେବେ , ସେ ଅଟଳଜୀଙ୍କୁ କହିଥିଲେ ଯେ ତାଙ୍କୁ କୌଣସି ବଡ ବଡ ବିଭାଗ ନ ଦିଆଯାଉ , ତାଙ୍କୁ ଗ୍ରାମୀଣ ବିକାଶ ବିଭାଗ ଦେବା ପାଇଁ କହିଥିଲେ ଏବଂ ସେ କହିଥିଲେ ଯେ ସେହି ବିଭାଗରେ ମୋର ଜୀବନ ବିତାଇବାକୁ ଚାହୁଁଛି । ସେ ସ୍ୱଭାବରେ କୃଷକ , ବୃତ୍ତି ଏବଂ ପ୍ରବୃତ୍ତିରେ କୃଷକ । କୃଷକମାନଙ୍କ ପାଇଁ କିଛି କରିବାକୁ , କୃଷକମାନଙ୍କ ପାଇଁ କିଛି କରିବାକୁ ତାଙ୍କର ଥିଲା ଅସୀମ ଆଗ୍ରହ ଏବଂ ସେ ସର୍ବଦା ଗ୍ରାମୀଣ ବିକାଶରେ ନିଜର ରୁଚି ପ୍ରଦର୍ଶୀତ କରିଥିଲେ । ଯେପରି ଅରୁଣଜୀ କହିଥିଲେ ଯେ ପ୍ରଧାନମନ୍ତ୍ରୀ ଗ୍ରାମ ସଡକ ଯୋଜନା ସବୁଠାରୁ ପ୍ରଭାବଶାଳୀ କାର୍ଯ୍ୟକ୍ରମ ରହିଆସିଛି , ଯାହା ସବୁ ସରକାରଙ୍କ ସମୟରେ ଚାଲିଆସିଛି । ଏବଂ ସମସ୍ତ ସାଂସଦଙ୍କ ମନରେ ଯଦି କୌଣସି ଦାବି ଥାଏ , ତେବେ ନିଜ ଅଂଚଳରେ ପ୍ରଧାନମନ୍ତ୍ରୀ ଗ୍ରାମ ସଡକ ଯୋଜନାର ଆବଶ୍ୟକତା ଉପରେ ସେମାନେ ଦାବି କରିଥାନ୍ତି । ତାହାର ମଂଜୁରି ଦାବି କରିଥାନ୍ତି । ଏଭଳି ଏକ ସମୟ ଥିଲା ଯେତେବେଳେ ରେଳ ଦରକାର , ରେଳ ଷ୍ଟପେଜ ଦରକାର , ସର୍ବୋପରି ପ୍ରଧାନମନ୍ତ୍ରୀ ଗ୍ରାମ ସଡକର ଆବଶ୍ୟକତା ରହିଛି , ଏହା ସମସ୍ତ ସାଂସଦମାନଙ୍କ ମାନସିକ ଚିନ୍ତନରେ ଭରିଦେବାର ଶ୍ରେୟ ଯଦି କାହାକୁ ଦିଆଯାଏ ତେବେ ସେ ହେଉଛନ୍ତି ଶ୍ରୀ ଭେଙ୍କେୟା ନାଇଡୁଜୀ । ସେହିଭଳି ଜଳ , ଗ୍ରାମୀଣ ଜୀବନରେ ଜଳ , ପାନୀୟଜଳ , ଏହା ତାଙ୍କ ବଡ ପ୍ରତିଶୃତିବଦ୍ଧ କାର୍ଯ୍ୟ । ସେଥିପାଇଁ ସେ ନିଜ ସମୟ , ଶ୍ରମ ଏକଜୁଟ କିରିଦେଇଥିଲେ । ଆଜି ମଧ୍ୟ ସଂସଦରେ ଏଭଳି ବିଷୟଗୁଡିକର ଆଲୋଚନା ଯେତେବେଳେ ନ ହୋଇପାରେ , ସେତେବେଳେ ସେ ସବୁଠାରୁ ଅଧିକ ବ୍ୟସ୍ତ ବିବ୍ରତ ହୋଇପଡନ୍ତି , ତାଙ୍କୁ ଲାଗେ ଯେ ବିଦେଶୀ ନୀତି ବିଷୟରେ ଗୋଟିଏ ଦିନ ଆଲୋଚନା ନ ହେଲେ ଦେଖାଯିବ , କିନ୍ତୁ ଯେତେବେଳେ ଗ୍ରାମାଂଚଳ ପ୍ରସଙ୍ଗ ଉଠିଥାଏ , କୃଷକମାନଙ୍କ କଥା ଉଠିଥାଏ , ସଂସଦରେ ଆଲୋଚନା ତ କରନ୍ତୁ - କଣ ଚାଲିଛି ? ଏଥିରୁ ଜଣାପଡେ ଯେ ସେ ଦେଶର ସାଧାରଣ ମନୁଷ୍ୟର କଲ୍ୟାଣ ପାଇଁ , ତାଙ୍କର ଆକାଂକ୍ଷା ପାଇଁ ଆଲୋଚନା କରାଯାଉ ବୋଲି ସେ କେତେ ବିବ୍ରତ ହୋଇଯାଆନ୍ତି ।


    ବକ୍ତା ଭାବେ ଯେଉଁମାନେ ତାଙ୍କର ତେଲୁଗୁ ଭାଷଣ ଶୁଣିଥିବେ , ତାଙ୍କର କହିବାର ତୀବ୍ରତାରେ ନିଜକୁ ମେଳ କିମ୍ବା ସମତାଳ କରିପାରିବେ ନାହିଁ । ଆପଣମାନଙ୍କୁ ଏପରି ଲାଗୁଥିବ ଯେପରି ଲୋକାଲ ଟ୍ରେନରେ ବସିଛନ୍ତି ଏବଂ ସେ ସୁପରଫାଷ୍ଟ ଏକ୍ସପ୍ରେସ ଭଳି ଯାଉଛି । ଏତେ ଶୀଘ୍ର କୁହନ୍ତି ଏବଂ ବିଚାରଧାରା କେଉଁଠୁ ଆସିଥାଏ ତାହା କେବଳ ଦେଖିବାର କଥା । ଏବଂ ତାଙ୍କର କହିବାର ଶୈଳୀ ଅତି ସହଜ ହୋଇଥାଏ । ଏବଂ ସେ ସର୍ବସାଧାରଣ ଭାଷଣ ଭଳି ହୋଇନଥାଏ.. ଏବେ ସେ ପାଖାପାଖି ହୋଇ ବସୁଛନ୍ତି , ସେଠାରେ ମଧ୍ୟ ଆଳଙ୍କାରିକ ଭାଷାରେ କଥୋପକଥନ କରିଥାନ୍ତି । ଶବ୍ଦଗୁଡିକ ସଂଯୋଜନା ତୁରନ୍ତ ହୋଇଯାଏ । ଏବଂ ସଂସଦରେ ମଧ୍ୟ ଏହାର ଲାଭ ସମସ୍ତଙ୍କୁ ମିଳିଥାଏ । ଏକ ବର୍ଷର ହିସାବ ଦେଶକୁ ପ୍ରଦାନ କରିବାର ଏହି ଛୋଟ ପ୍ରୟାସ ପାଇଁ ପୂରା ଟିମକୁ ମୁଁ ଶୁଭେଚ୍ଛା ଜଣାଉଛି । ଏବଂ ମୁଁ ମାନୁଛି ଯେ ଏଥିରୁ ଜଣାପଡୁଛି ଯେ ଏହି ପଦବୀରେ , ଏହି ସଂଗଠନକୁ ମଧ୍ୟ ସମାଜ କଲ୍ୟାଣ ପାଇଁ କେଉଁଭଳି ଭାବେ ବ୍ୟବହାରରେ ଲଗାଯାଇପାରିବ , କେଉଁଭଳି ଭାବେ ସେଥିରେ ନୂତନତ୍ୱ ଅଣାଯାଏ , କେଉଁଭଳି ଭାବେ ତୀବ୍ରତା ଅଣାଯାଇପାରିବ । ଏବଂ ଏହି ସଂଗଠନ ନିଜ ଭିତରେ ମଧ୍ୟ , ଦେଶର ଆହୁରୀ ଅନେକ କାର୍ଯ୍ୟଗୁଡିକ ସହିତ କେଉଁଭଳି ଭାବେ ସହଯୋଗ କରି ଆଗକୁ ଅଗ୍ରସର ହେବ ଏହାର ଏକ ଯୋଜନା ଏହି ପୁସ୍ତକରେ ରହିଛି ।


    ଏକ ପ୍ରକାରର ଏହା ଲାଗୁଛି ଯେ ଉପରାଷ୍ଟ୍ରପତିଜୀଙ୍କ ଏକ ବର୍ଷର କାର୍ଯ୍ୟକାଳର ସଂପୂର୍ଣ୍ଣ ବିବରଣୀ , କିନ୍ତୁ ଯେତେବେଳେ ଦେଖିବେ ଲାଗିବ ଯେ ଏହି ପରିବାର ଆଲବମରେ ଆମେ ମଧ୍ୟ କେଉଁଠି ନା କେଉଁଠି ରହିଛୁ । ତାଙ୍କ ସହିତ କେହି ସାଂସଦ ଦେଖିବାକୁ ମିଳୁଛନ୍ତି , କେହି ଭାଇସ-ଚାନସେଲର ଦେଖିବାକୁ ମିଳୁଛନ୍ତି , କେହି ମୁଖ୍ୟମନ୍ତ୍ରୀ ଦେଖିବାକୁ ମିଳୁଛନ୍ତି , କେହି ରାଜ୍ୟପାଳ ଦେଖିବାକୁ ମିଳୁଛନ୍ତି । ସେହି ରାଜ୍ୟ ସହିତ ମଧ୍ୟ , ଦୂର ଦୂରାନ୍ତ କ୍ଷେତ୍ରରେ ମଧ୍ୟ କେଉଁଭଳି ଭାବେ କାର୍ଯ୍ୟ ସମ୍ବନ୍ଧୀତ ପ୍ରଚେଷ୍ଟାଗୁଡିକ ଦେଖିବାକୁ ମିଳୁଛି । ମୁଁ ଭେଙ୍କେୟାଜୀଙ୍କୁ ଅନେକ ଅନେକ ଶୁଭକାମନା ଜଣାଉଛି । ଏବଂ ଯାହା ତାଙ୍କର ଇଚ୍ଛା ରହିଛି ଯେ ସଂସଦ ବହୁତ ଭଲ ଭାବରେ ଚାଲୁ , ସଂସଦରେ ବହୁ ଗୁରୁତ୍ୱପୂର୍ଣ୍ଣ ଆଲୋଚନା ହେଉ , ସଂସଦରୁ ଏଭଳି କଥା ବାହାରକୁ ଆସୁ ଯାହା ଦେଶ ପାଇଁ ଅତି ଆବଶ୍ୟକ । ତାଙ୍କର ଏହି ସ୍ୱପ୍ନକୁ ମୋର ବିଶ୍ୱାସ ଯେ ତାଙ୍କର ଲଗାତାର ପ୍ରଚେଷ୍ଟା ଦ୍ୱାରା ଏହି ସ୍ୱପ୍ନ ମଧ୍ୟ ସାକାର ହେବ । ମୋର ଭେଙ୍କେୟା ନାଇଡୁ ମହୋଦୟଙ୍କୁ ଅଶେଷ ଶୁଭକାମନା , ବହୁତ ବହୁତ ଧନ୍ୟବାଦ ।


    **********

    
    
    (Release ID: 1544841) Visitor Counter : 2