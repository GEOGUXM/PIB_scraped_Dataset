      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ନ୍ୟାସନାଲ ସ୍କଲାରସିପ୍ ପୋର୍ଟାଲ ମୋବାଇଲ ଆପର ଶୁଭାରମ୍ଭ କଲେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ
      Posted On: 13 SEP 2018 3:28PM by PIB Bhubaneshwar


    କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ଦେଶର ପ୍ରଥମ ‘ ନ୍ୟାସନାଲ ସ୍କଲାରସିପ୍ ପୋର୍ଟାଲ ମୋବାଇଲ ଆପ୍ ’ ର ଶୁଭାରମ୍ଭ କରିଛନ୍ତି ।


    ଏହି ଅବସରରେ ଶ୍ରୀ ନକଭୀ କହିଲେ ଯେ , ଏହି ଆପ୍ ଗରିବ ଓ ଦୁର୍ବଳ ବର୍ଗର ଛାତ୍ରଛାତ୍ରୀମାନେ ଯେପରି ସହଜରେ ବିନା ବାଧାରେ ବୃତ୍ତି ପାଇପାରିବେ ସେ ଦିଗରେ ସହାୟକ ହୋଇପାରିବ । ନ୍ୟାସନାଲ ସ୍କଲାରସିପ୍ ପୋର୍ଟାଲ ଜରିଆରେ ପ୍ରତ୍ୟକ୍ଷ ନଗଦ ହସ୍ତାନ୍ତର ( DBT ) ପ୍ରକ୍ରିୟାରେ ହିତାଧିକାରୀ ଛାତ୍ରଛାତ୍ରୀଙ୍କ ଆକାଉଣ୍ଟକୁ ସିଧାସଳଖ ବୃତ୍ତି ଅର୍ଥ ଟ୍ରାନ୍ସଫର ହେଉଥିବାରୁ କୌଣସି ପ୍ରକାର ଜାଲିଆତିର ସମ୍ଭାବନା ନାହିଁ ବୋଲି ସେ କହିଥିଲେ ।


    ଶ୍ରୀ ନକଭୀ କହିଲେ ଯେ , ‘ ନ୍ୟାସନାଲ ସ୍କଲାରସିପ୍ ପୋର୍ଟାଲ ମୋବାଇଲ ଆପ୍ ’ ଛାତ୍ରଛାତ୍ରୀଙ୍କ ପାଇଁ ସୁବିଧା ଆଣିଦେବ ଏବଂ ସ୍ୱଚ୍ଛତାର ସହ ବୃତ୍ତି ପ୍ରଦାନ କରିବାରେ ସହାୟକ ହେବ । ଏହା ବିଭିନ୍ନ ଦିଗରୁ ପିଲାଙ୍କୁ ସହାୟତା କରିବ । ଏହି ମୋବାଇଲ ଆପରେ ବିଭିନ୍ନ ପ୍ରକାର ବୃତ୍ତି ସମ୍ପର୍କରେ ଛାତ୍ରଛାତ୍ରୀମାନେ ସୂଚନା ପାଇପାରିବେ । ଘରେ ବସି ସେମାନେ ସେହି ବୃତ୍ତି ପାଇଁ ଆବେଦନ କରିପାରିବେ । ମୋବାଇଲ ଆପରେ ପିଲାମାନେ ଆବଶ୍ୟକ ଡକୁମେଣ୍ଟ ଅପଲୋଡ କରିପାରିବେ । ଆବେଦନ ପତ୍ରର ସ୍ଥିତି ଏବଂ ବୃତ୍ତି ଅର୍ଥ ଟ୍ରାନ୍ସଫର ସମ୍ପର୍କରେ ମଧ୍ୟ ସେମାନେ ଏହି ମୋବାଇଲ ଆପରୁ ଅବଗତ ହୋଇପାରିବେ । ବିଶେଷ କରି ଦୁର୍ଗମ , ପାହାଡ଼ିଆ ଏବଂ ଉତ୍ତର-ପୂର୍ବ ଅଞ୍ଚଳର ଛାତ୍ରଛାତ୍ରୀମାନେ ଏହାଦ୍ୱାରା ବେଶୀ ଫାଇଦା ପାଇବେ ।


    ଶ୍ରୀ ନକଭୀ କହିଲେ ଯେ , ସଂଖ୍ୟାଲଘୁ ମନ୍ତ୍ରଣାଳୟ ସମ୍ପୂର୍ଣ୍ଣ ଭାବେ ଅନଲାଇନ ହୋଇପାରିଛି ଏବଂ ବିନା ମଧ୍ୟସ୍ଥି ଓ ଦଲାଲଙ୍କ ଭୂମିକାରେ ପ୍ରତ୍ୟେକ ଯୋଜନାର ଫାଇଦା ସିଧାସଳଖ ହିତାଧିକାରୀଙ୍କ ନିକଟରେ ପହଞ୍ଚିପାରୁଛି । ମନ୍ତ୍ରୀ କହିଥିଲେ ଯେ , ବିଗତ ଚାରି ବର୍ଷ ମଧ୍ୟରେ ମୋଦୀ ସରକାରଙ୍କ ‘ ବିନା ତୋଷମଦିରେ ସଶକ୍ତିକରଣ ’ ନୀତି ଯୋଗୁ ସଂଖ୍ୟାଲଘୁ ଗରିବ ଓ ଦୁର୍ବଳ ବର୍ଗର 3 କୋଟି ଛାତ୍ରଛାତ୍ରୀ ବିଭିନ୍ନ ପ୍ରକାର ବୃତ୍ତି ଯୋଜନାରୁ ଫାଇଦା ପାଇପାରିଛନ୍ତି । ଏହି ହିତାଧିକାରୀମାନଙ୍କ ମଧ୍ୟରେ 1 କୋଟି 63 ଲକ୍ଷ ଛାତ୍ରୀ ଅଛନ୍ତି । ପୂର୍ବରୁ 70% ବାଳିକା ଅଧାରୁ ସ୍କୁଲ ଛାଡ଼ୁ ଥିବା ବେଳେ ମୋଦୀ ସରକାରଙ୍କ ସଚେତନତା ଓ ଶୈକ୍ଷିକ ସଶକ୍ତିକରଣ କାର୍ଯ୍ୟକ୍ରମ ଯୋଗୁ ଅଧାରୁ ସ୍କୁଲ ଛାଡ଼ୁଥିବା ବାଳିକାଙ୍କ ସଂଖ୍ୟା 35-40%କୁ ହ୍ରାସ ପାଇଛି । ଏହାକୁ ଶୂନ୍ୟ ପ୍ରତିଶତରେ ପହଞ୍ଚାଇବା ସରକାରଙ୍କ ଲକ୍ଷ୍ୟ । ଏ ଦିଗରେ ବାଧାବିହୀନ ଓ ସ୍ୱଚ୍ଛ ବୃତ୍ତି ପ୍ରଦାନ ବ୍ୟବସ୍ଥା ବେଶ୍ ସହାୟକ ହୋଇପାରିଛି ।


    ଶ୍ରୀ ନକଭୀ କହିଲେ ଯେ , ସଂଖ୍ୟାଲଘୁ ମନ୍ତ୍ରଣାଳୟ ଥ୍ରୀ-ଇ (ଏଜୁକେସନ , ଏମ୍ପ୍ଲୟମେଣ୍ଟ ଏବଂ ଏମ୍ପାୱାରମେଣ୍ଟ) ପ୍ରତି ପ୍ରତିବଦ୍ଧ । ବିଗତ ଏକ ବର୍ଷ ମଧ୍ୟରେ ସହସ୍ରାଧିକ ମଦ୍ରାସା ସମେତ ଅନ୍ୟାନ୍ୟ ସମସ୍ତ ସଂଖ୍ୟାଲଘୁ ସମ୍ପ୍ରଦାୟର ବିଭିନ୍ନ ଶିକ୍ଷାନୁଷ୍ଠାନ ଶିକ୍ଷା କ୍ଷେତ୍ରର ମୁଖ୍ୟଧାରରେ ସାମିଲ ହେବା ସହ ଥ୍ରୀ-ଟି (ଟିଚର , ଟିଫିନ , ଟୟଲଟ) ସହ ସଂଯୁକ୍ତ ହୋଇପାରିଛନ୍ତି ।


    ***************

    
    
    (Release ID: 1546130) Visitor Counter : 4