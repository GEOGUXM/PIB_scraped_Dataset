      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ପୂରା ଦେଶରେ ପାଳନ କରାଯାଉଛି ରାଷ୍ଟ୍ରୀୟ ପୋଷଣ ମାସ
      • ପୋଷଣ ମାସ ଅନ୍ତର୍ଗତ ଆଉଟରିଚ କାର୍ଯ୍ୟକ୍ରମ ବୃଦ୍ଧି କରିବା ପାଇଁ ବିଭିନ୍ନ ମନ୍ତ୍ରଣାଳୟକୁ ମହିଳା ଏବଂ ଶିଶୁ ବିକାଶ ମନ୍ତ୍ରୀଙ୍କ ନିବେଦନ

      Posted On: 04 SEP 2018 4:00PM by PIB Bhubaneshwar

    ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ସହଯୋଗୀ ମନ୍ତ୍ରଣାଳୟଗୁଡିକର ମନ୍ତ୍ରୀମାନେ ଏବଂ ସମସ୍ତ ସାଂସଦଙ୍କୁ ରାଷ୍ଟ୍ରୀୟ ପୋଷଣ ମାସ ଅନ୍ତର୍ଗତ ଚାଲିଥିବା ବିଭିନ୍ନ କାର୍ଯ୍ୟକ୍ରମରେ ସଂପୂର୍ଣ୍ଣ ସହଯୋଗ କରିବା ପାଇଁ ଅନୁରୋଧ କରିଛନ୍ତି । ସରକାର ପୋଷଣ ମାସ ଅନ୍ତର୍ଗତ ସେପ୍ଟେମ୍ବର , 2018କୁ ରାଷ୍ଟ୍ରୀୟ ପୋଷଣ ମାସ ଭାବେ ପାଳନ କରାଯାଉଛି ।


    ଏହି କାର୍ଯ୍ୟକ୍ରମକୁ ମୁଖ୍ୟସ୍ରୋତକୁ ଆଣିବା ଉଦ୍ଦେଶ୍ୟରେ ସେପ୍ଟେମ୍ବର , 2018ରେ ମୁଁ ଆପଣମାନଙ୍କୁ ଅନୁରୋଧ କରୁଛି ଯେ ନିଜ ନିଜର ନିର୍ବାଚନମଣ୍ଡଳୀରେ ଆଉଟରିଚ କାର୍ଯ୍ୟକ୍ରମ କରନ୍ତୁ । ଏହି ମିଶନରେ ଆପଣମାନଙ୍କ ଭାଗିଦାରୀତା କୁପୋଷଣର ମୂଳୋତ୍ପାଟନ କରିବା କ୍ଷେତ୍ରରେ ସାଧାରଣ ଲୋକମାନଙ୍କୁ ସାମିଲ କରିପାରିବ ବୋଲି ମହିଳା ଏବଂ ଶିଶୁ ବିକାଶ ମନ୍ତ୍ରୀ ନିଜର ସମସ୍ତ ସହଯୋଗୀମାନଙ୍କୁ ଏକ ପତ୍ର ଜରିଆରେ କହିଛନ୍ତି ।


    ଶ୍ରୀମତୀ ମେନକା ଗାନ୍ଧୀ ଏହା ମଧ୍ୟ କହିଛନ୍ତି ଯେ ଦେଶର ପୋଷଣ ଆହ୍ୱାନର ମୁକାବିଲା କରିବା ପାଇଁ ପୋଷଣ ଅଭିଯାନ ଏକ ଦିବ୍ୟ କାର୍ଯ୍ୟକ୍ରମ ଯାହାର ଶୁଭାରମ୍ଭ ମାର୍ଚ୍ଚ , 2018ରେ ପ୍ରଧାନମନ୍ତ୍ରୀ କରିଥିଲେ । ଏହି କାର୍ଯ୍ୟକ୍ରମରେ ସମସ୍ତ ମନ୍ତ୍ରଣାଳୟଗୁଡିକ ମଧ୍ୟରେ ସମନ୍ୱୟ ରକ୍ଷା କରି କାର୍ଯ୍ୟ କରିବାର ଆବଶ୍ୟକତା ରହିଛି । ଏହାଦ୍ୱାରା କୁପୋଷଣକୁ ଅତିଶୀଘ୍ର ଏବଂ ପ୍ରଗତିଶୀଳ ଭାବେ ହ୍ରାସ କରାଯାଇପାରିବ । ସେ କହିଥିଲେ ଯେ ଏହି କାର୍ଯ୍ୟକ୍ରମର ମୁଖ୍ୟ ହେଉଛି ଦେଶର ବିଭିନ୍ନ ସଂପ୍ରଦାୟଙ୍କ ମଧ୍ୟରେ ପୋଷଣ ସମ୍ବନ୍ଧୀତ ଆହ୍ୱାନଗୁଡିକର ବିଭିନ୍ନ ଦିଗର ମୁକାବିଲା ପାଇଁ ସେମାନଙ୍କ ଭା ଗିଦାରୀତାରେ ବୃଦ୍ଧି କରିବା ।


    କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରଣାଳୟ ପୋଷଣ ଅଭିଯାନ ପାଇଁ ପରସ୍ପରକୁ ସହଯୋଗ କରୁଛନ୍ତି । କାର୍ଯ୍ୟକ୍ରମର ପ୍ରାଥମିକ ଉଦ୍ଦେଶ୍ୟ ଲୋକମାନଙ୍କ ମଧ୍ୟରେ ପୋଷଣର ଗୁରୁତ୍ୱ ଉପରେ ସଚେତନତା ବୃଦ୍ଧି ଏବଂ ପିଲା ତଥା ଗର୍ଭବତୀ/ସ୍ତନପାନ କରାଉଥିବା ମହିଳାମାନଙ୍କ ପାଇଁ ସରକାରଙ୍କ ଦ୍ୱାରା ଉପଲବ୍ଧ କରାଯାଉଥିବା ସଂପୂର୍ଣ୍ଣ ପୋଷଣ ସେମାନେ ସହଜରେ ପ୍ରାପ୍ତ କରିବା ପାଇଁ ସେ ବିଷୟରେ ସୂଚିତ କରାଇବା ।


    ପୋଷଣ ଅଭିଯାନ ପାଇଁ ପ୍ରଯୁକ୍ତି ବିଦ୍ୟାର ବ୍ୟବହାର କରି ମୁଖ୍ୟ ହିତାଧିକାରୀମାନଙ୍କର ପ୍ରଚେଷ୍ଟାରେ ବୃଦ୍ଧି ଏବଂ ପୋଷଣ ସଚେତନତାକୁ ଜନ ଆନ୍ଦୋଳନ ସ୍ତରରେ ପହଂଚାଇବାର ଆବଶ୍ୟକତା ରହିଛି । ଏହି ଜନ ଆନ୍ଦୋଳନ ଉଦ୍ଦେଶ୍ୟ ରାଷ୍ଟ୍ରୀୟ ପୋଷଣ ମାସ ମଧ୍ୟରେ 11 କୋଟି ହିତାଧିକାରୀଙ୍କ ପାଖରେ ପହଞ୍ଚିବା ।


    ପୋଷଣ ଅଭିଯାନ ଆରମ୍ଭରୁ ଏ ପର୍ଯ୍ୟନ୍ତ ସରକାର ଶାରିରୀକ ବିକାଶ କ୍ଷେତ୍ରରେ ଉନ୍ନତି ନ ହେବା , କୁପୋଷଣ , ଆନିମିଆ ଏବଂ ଜନ୍ମ ସମୟରେ ଓଜନ ହ୍ରାସକୁ ନିୟନ୍ତ୍ରଣ କରିବା ପାଇଁ ଅନେକ ସଚେତନତା କାର୍ଯ୍ୟକ୍ରମର ଆୟୋଜନ କରିଛନ୍ତି । ଏହି ଅଭିଯାନର ଏକ ନୋଡାଲ ସଂସ୍ଥା ଭାବେ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ସଚେତନତା କାର୍ଯ୍ୟକ୍ରମ କରିବାରେ ସର୍ବାଗ୍ରେ ରହିଛି । ଅନ୍ୟ ସହଯୋଗୀ ମନ୍ତ୍ରଣାଳୟଗୁଡିକ ଏବଂ ସଂଗଠନଗୁଡିକ ସହିତ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ଦେଶରେ ବିଭିନ୍ନ ସଂପ୍ରଦାୟଗୁଡିକର ସମର୍ଥନ ହାସଲ କରିବାରେ ସଫଳତା ପ୍ରାପ୍ତ କରିଛି ।


    ଦେଶର ସମସ୍ତ ହିତାଧିକାରୀମାନଙ୍କୁ ରାଜ୍ୟସ୍ତରୀୟ କର୍ମଶାଳାରୁ ବ୍ରାଣ୍ଡ ଆମ୍ବାସାଡର ଭାବେ ପଞ୍ଜିକୃତ ଏବଂ ଅନେକ ଗଣମାଧ୍ୟମ ଅଭିଯାନ ପର୍ଯ୍ୟନ୍ତ ବିଭିନ୍ନ କାର୍ଯ୍ୟ କରିବା ପାଇଁ ପ୍ରୋତ୍ସାହିତ କରାଯିବ । ସାଂସଦ ଏବଂ ମନ୍ତ୍ରୀମାନଙ୍କୁ ମଧ୍ୟ ଜନ ଆନ୍ଦୋଳନ ସ୍ତର ପର୍ଯ୍ୟନ୍ତ କାର୍ଯ୍ୟକ୍ରମକୁ ତୀବ୍ର କରିବା ପାଇଁ ନିବେଦନ କରାଯାଇଛି । ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟର ପତ୍ର ଅନୁଯାୟୀ ଅନେକ ମନ୍ତ୍ରୀ ଏବଂ ସାଂସଦ ପୋଷଣ ଅଭିଯାନ ଅଧିନରେ ବିଭିନ୍ନ କାର୍ଯ୍ୟକ୍ରମ ଆରମ୍ଭ କରିସାରିଛନ୍ତି ।


    ରାଷ୍ଟ୍ରୀୟ ପୋଷଣ ମାସର 8ଟି ମୁଖ୍ୟ ଥିମ ହେଉଛି - ପ୍ରସବ ପୂର୍ବର ଯତ୍ନ , ସର୍ବୋତ୍କୃଷ୍ଟ ସ୍ତନପାନ , ପୂରକ ଆହାର , ଆନିମିଆ , ବିକାଶ ପାଇଁ ଯତ୍ନ , ଶିକ୍ଷା , ଆହାର ଏବଂ ଝିଅମାନଙ୍କର ବିଭାଘର ପାଇଁ ସଠିକ ବୟସ , ସ୍ୱଚ୍ଛତା ଏବଂ ପରିଚ୍ଛନ୍ନତା ଏବଂ ଖାଦ୍ୟ ସୁଦୃଢୀକରଣ । ସରକାର ଏବଂ ଅନ୍ୟ ସମ୍ବନ୍ଧୀତ ସଂଗଠନଗୁଡିକ କୁପୋଷଣ ମୁକ୍ତ ଭାରତର ଲକ୍ଷ୍ୟ ହାସଲ କରିବା ପାଇଁ ଏକ ଏକୀକୃତ ଦୃଷ୍ଟିକୋଣ ଗ୍ରହଣ କରିଛନ୍ତି । ଏହି ଅଭିଯାନ ସମ୍ବନ୍ଧୀତ ସାମାଜିକ ଗଣମାଧ୍ୟମ ଅପଡେଟସ ପୋଷଣମାସ ଜରିଆରେ ଉପଲବ୍ଧ କରାଯାଇଛି ।


    ପ୍ରଯୁକ୍ତିବିଦ୍ୟାର ବ୍ୟବହାର ଦ୍ୱାରା ଲକ୍ଷ୍ୟ ରଖାଯାଇଥିବା ଦୃଷ୍ଟିକୋଣ ସହିତ ଏକ ସୁସ୍ଥ ରାଷ୍ଟ୍ର ଗଠନର ଲକ୍ଷ୍ୟ ହାସଲ କରିବା ଏହି କାର୍ଯ୍ୟକ୍ରମ ର ଉଦ୍ଦେଶ୍ୟ । ଏକ ସମଗ୍ର ଦୃଷ୍ଟିକୋଣ ସହିତ 2020 ସୁଦ୍ଧା ଦେଶର ସମସ୍ତ 36ଟି ରାଜ୍ୟ/କେନ୍ଦ୍ରଶାସିତ ଅଞ୍ଚଳ ଏବଂ 718ଟି ଜିଲାରେ ଶୃଙ୍ଖଳାବଦ୍ଧ ଭାବେ ଏହି କାର୍ଯ୍ୟକ୍ରମ ଜାରି ରହିଛି । ଜନ ଆନ୍ଦୋଳନର ଉଦ୍ଦେଶ୍ୟ ଦେଶରେ ଉଚ୍ଚ ସ୍ତରର ପୋଷଣକୁ ଗୁରୁତ୍ୱ ପ୍ରଦାନ କରିବା । ଚଳିତ ମାସ ବିଶେଷ ଅଭିଯାନ ଅଧିନରେ ପ୍ରାୟ 100ଟି କମ୍ୟୁନିଟି ରେଡିଓ ମଧ୍ୟ ଅଂଶଗ୍ରହଣ କରୁଛନ୍ତି ।


    ********

    
    
    (Release ID: 1544980) Visitor Counter : 1