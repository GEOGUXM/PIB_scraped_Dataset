      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଦେଶର ସମସ୍ତ ଜିଲ୍ଳାରେ ଅକ୍ଟୋବର ପହିଲାରୁ ଆୟୋଜନ ହେବ 20ତମ ପଶୁଧନ ଜନଗଣନା;
      ଭାଗ ନେବେ ସମସ୍ତ ରାଜ୍ୟ ଓ କେନ୍ଦ୍ର ଶାସିତ ଅଂଚଳ

      Posted On: 28 SEP 2018 6:12PM by PIB Bhubaneshwar

    20ତମ ପଶୁଧନ ଜନଗଣନା ଭାରତର ସମସ୍ତ ଜିଲ୍ଲାମାନଙ୍କରେ ଆୟୋଜନ କରାଯିବ । ଯେଉଁଥିରେ ସମସ୍ତ ରାଜ୍ୟ ଓ କେନ୍ଦ୍ର ଶାସିତ ଅଂଚଳ ଅଂଶ ଗ୍ରହଣ କରିବେ । ରାଜ୍ୟ ଓ କେନ୍ଦ୍ର ଶାସିତ ଅଂଚଳଗୁଡିକୁ ଅକ୍ଟୋବର 1 ତାରିଖ 2018ରୁ ଏହି କାର୍ଯ୍ୟକ୍ରମ ଆରମ୍ଭ କରିବା ପାଇଁ ଅନୁରୋଧ କରାଯାଇଛି । ଏହି ଅଭିନବ ବା ଭିନ୍ନ ଧରଣର ପଦକ୍ଷେପର ସଫଳତା ସମସ୍ତ ରାଜ୍ୟ ଓ କେନ୍ଦ୍ର ଶାସିତ ଅଂଚଳ ସରକାରଙ୍କର ସହଯୋଗ ଓ ପ୍ରତିବଦ୍ଧତା ଉପରେ ନିର୍ଭର କରେ । ଏହି ଗଣନା ସମସ୍ତ ଗ୍ରାମାଂଚଳ ଏବଂ ସହରାଂଚଳର ୱାର୍ଡରେ କରାଯିବ । ବିଭିନ୍ନ ପ୍ରଜାତିର ପଶୁ (ଗାଈ , ମଇଁଷୀ , ମିଥୁନ(ଜଙ୍ଗଲୀ ମଇଁଷୀ) , ଚମରୀ ଗାଈ , ମେଣ୍ଢା , ଛେଳି , ଘୁଷୁରୀ , ଘୋଡା , ଖଚର , ଭାରବାହୀ ଗଧ , ଗଧ , ଓଟ , କୁକୁର , ଠେକୁଆ ଏବଂ ହାତୀ) କୁକ୍କୁଟ ଜାତୀୟ ପକ୍ଷୀ (ବଣ କୁକୁଡା , ବତକ , ଏମୁ , ଟର୍କି , କୁଏଲ (ଗୁଣ୍ଡୁରୀ ଚଢେଇ)ଏବଂ ଅନ୍ୟ କୁକ୍କୁଟ ଜାତୀୟ ପକ୍ଷୀ) ପରିବାରରେ ଥିବା , ଘରୋଇ ଉଦ୍ୟୋଗ/ ଅଣ ଘରୋଇ ଉଦ୍ୟୋଗ ଏବଂ ସଂସ୍ଥାନ ପାଖରେ ଥିବା ପକ୍ଷୀ ସେମାନଙ୍କ ସାଇଟରେ ଗଣନା କରାଯିବ ।


    20ତମ ପଶୁଧନ ଜନଗଣନାରେ ଟାବଲେଟ୍/କମ୍ପ୍ୟୁଟର ମାଧ୍ୟମରେ ଡାଟା ସଂଗ୍ରହ କରିବା ଉପରେ ଗୁରୁତ୍ୱ ପ୍ରଦାନ କରାଯାଉଛି , ଯାହାକି ମାନ୍ୟବର ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଡିଜିଟାଲ ଇଣ୍ଡିଆ କାର୍ଯ୍ୟକ୍ରମର ଉଦ୍ଦେଶ୍ୟ ପୂରଣ କରିବ । ଏନଏମବିପି ଯୋଜନା ଅଧିନରେ ଯୋଗାଇ ଦିଆଯାଇଥିବା ଟାବଲେଟ୍ ମାଧ୍ୟମରେ 20ତମ ପଶୁଧନ ଜନଗଣନାର ତଥ୍ୟ ସଂଗ୍ରହ କରାଯିବ , ଯେଉଁଥିପାଇଁ ଏହି ଯୋଜନା ଅଧିନରେ ରାଜ୍ୟଗୁଡିକୁ ସମସ୍ତ ଆବଶ୍ୟକ ସହାୟତା ଯୋଗାଇ ଦିଆଯିବ । ରାଷ୍ଟ୍ରୀୟ ସୂଚନା ବିଜ୍ଞାନ କେନ୍ଦ୍ର (ଏନଆଇସି)ପକ୍ଷରୁ ଏକ ମୋବାଇଲ ଆପ୍ଲିକେସନ ସଫ୍ଟଓୟାର ମଧ୍ୟ ପ୍ରସ୍ତୁତ କରାଯାଇଛି , ଯାହା ମାଧ୍ୟମରେ ଅନ୍ଲାଇନ ଡାଟା ସଂଗ୍ରହ ଓ ସ୍ଥାନାନ୍ତର କରାଯାଇ ପାରିବ । ଆଶା କରାଯାଉଛି ଯେ , ଟାବଲେଟ ମାଧ୍ୟମରେ ଡାଟା ସଂଗ୍ରହ ଦ୍ୱାରା , ଡାଟା ସଂଗ୍ରହ , ପ୍ରୋସେସିଂ ଓ ରିପୋର୍ଟ ପ୍ରସ୍ତୁତ ଜନିତ ସମୟ ବ୍ୟବଧାନ ହ୍ରାସ କରିବାରେ ବହୁତ ସାହାଯ୍ୟ କରିବ ।


    ବିଭିନ୍ନ ପ୍ରଜାତି ସଂପର୍କରେ ବିଶ୍ୱସନୀୟ ତଥ୍ୟ ସଂଗ୍ରହ ଦ୍ୱାରା ବିରଳ ପ୍ରଜାତିର ସ୍ୱଦେଶୀ ପ୍ରାଣୀ , ଯେଉଁମାନଙ୍କ ସଂଖ୍ୟା ଲୋପ ପାଇବାକୁ ଯାଉଛି ସେମାନଙ୍କ ସଂରକ୍ଷଣ ସଂପର୍କରେ ପଦକ୍ଷେପ ନିଆଯାଇ ପାରିବ । ଏହି ସବୁ ଦିଗକୁ ଧ୍ୟାନରେ ରଖି 20ତମ ପଶୁଧନ ଜନଗଣନା ପ୍ରଜାତି ଅନୁଯାୟୀ ପଶୁଧନ ଜନଗଣନା ହେବ , ଯାହା ବିଭିନ୍ନ ପ୍ରଜାତିର ବଂଶବୃଦ୍ଧି ଦିଗରେ ଯୋଜନା ପ୍ରସ୍ତୁତି ଏବଂ କାର୍ଯ୍ୟକ୍ରମ ରୂପାୟନ କ୍ଷେତ୍ରରେ ସାହାଯ୍ୟ କରିବ । ପ୍ରଜାତି ଅନୁଯାୟୀ ପଶୁଧନ ଏବଂ କୁକ୍କୁଟ ଜାତୀୟ ପକ୍ଷୀଙ୍କ ତଥ୍ୟ ପ୍ରତ୍ୟେକ ସର୍ଭେ ୟୁନିଟରୁ ସଂଗ୍ରହ କରାଯିବ । National Bureau of Animal Genetic Resources (NBAGR) ଦ୍ୱାରା ପଞ୍ଜିକୃତ କୁକ୍କୁଟ ଜାତୀୟ ପକ୍ଷୀଙ୍କ ସମେତ ବିଭିନ୍ନ ପ୍ରମୁଖ ପ୍ରଜାତିକୁ ପଶୁଧନ ଜନଗଣନାରେ ସାମିଲ କରାଯିବ ।


    ଏହା ବ୍ୟତୀତ ମତ୍ସ୍ୟଜୀବୀ ମାନଙ୍କ ଉପରେ ସଦ୍ୟ ଡାଟା 2003 ପଶୁଧନ ଜନଗଣନା ଆଧାରରେ ଉପଲବ୍ଧ ହେବ । ସେଥିପାଇଁ ମତ୍ସ୍ୟପାଳନର ଏକ ଗୁରୁତ୍ୱପୂର୍ଣ୍ଣ ଅଂଶ ଭାବେ ମତ୍ସ୍ୟଜୀବୀ ପରିବାର ଏବଂ ଅନ୍ତର୍ଦେଶୀୟ ଓ ସାମୁଦ୍ରିକ ମାଛ ଧରିବା ପାଇଁ ଉପଲବ୍ଧ ହେଉଥିବା ମୌଳିକ ଭିତ୍ତିଭୂମି ସଂପର୍କରେ ତଥ୍ୟ ସଂଗ୍ରହ କରାଯିବ ।


    1919-20 ପରେ ସମୟ ସମୟରେ ଦେଶରେ ପଶୁଧନ ଜନଗଣନାର ଆୟୋଜନ କରାଯାଉଛି । ପଶୁଧନ ଜନଗଣନାରେ ସାଧାରଣତଃ ସମସ୍ତ ପ୍ରକାର ଗୃହପାଳିତ ପଶୁ ମାନଙ୍କୁ ସାମିଲ କରାଯାଇଥାଏ , ଏବଂ ଏକ ନିର୍ଦ୍ଧାରିତ ସମୟ ମଧ୍ୟରେ ସେମାନଙ୍କ ମୁଣ୍ଡ ଗଣନା କରାଯାଇଥାଏ । ବର୍ତ୍ତମାନ ସୁଦ୍ଧା ରାଜ୍ୟ ସରକାର ଏବଂ କେନ୍ଦ୍ର ଶାସିତ ଅଂଚଳର ପ୍ରଶାସନର ଅଂଶ ଗ୍ରହଣରେ ଏଭଳି 19ଟି ପଶୁଧନ ଜନଗଣନା ଆୟୋଜନ କରାଯାଇଛି ।


    **********

    
    
    (Release ID: 1548132) Visitor Counter : 1