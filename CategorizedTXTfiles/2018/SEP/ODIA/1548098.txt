      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଷ୍ଟାର୍ଟଅପ ଇଣ୍ଡିଆ ମହାରାଷ୍ଟ୍ର ଯାତ୍ରା ଅକ୍ଟୋବର 3 ରୁ ଆରମ୍ଭ ହେବ
      Posted On: 27 SEP 2018 5:21PM by PIB Bhubaneshwar


    କେନ୍ଦ୍ରୀୟ ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଅକ୍ଟୋବର 3 ରେ ରାଜଭବନରୁ ଷ୍ଟାର୍ଟଅପ ଇଣ୍ଡିଆ ମହାରାଷ୍ଟ୍ର ଯାତ୍ରାର ଶୁଭାରମ୍ଭ କରିବେ । ରାଜ୍ୟପାଳ ସି ବିଦ୍ୟାସାଗର ରାଓ , ମୁଖ୍ୟମନ୍ତ୍ରୀ ଦେବେନ୍ଦ୍ର ଫଡନବିସ ତଥା ରାଜ୍ୟର ଶ୍ରମ ଏବଂ କୌଶଳ ବିକାଶ ମନ୍ତ୍ରୀ ସମ୍ଭାଜୀ ପାଟିଲ ନିଲେଙ୍ଗକର ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ଗୁଜୁରାଟ , ଉତ୍ତରପ୍ରଦେଶ , ଓଡିଶା , ଉତ୍ତରାଖଣ୍ଡ , ମଧ୍ୟପ୍ରଦେଶ , ଛତିଶଗଡ , ଝାଡଖଣ୍ଡ , ଆନ୍ଧ୍ରପ୍ରଦେଶ ଏବଂ ତେଲେଙ୍ଗାନାରେ ସଫଳ ହେବା ପରେ ଷ୍ଟାର୍ଟ-ଅପ ଇଣ୍ଡିଆ ଯାତ୍ରା ଏବେ ମହାରାଷ୍ଟ୍ରରେ ଆରମ୍ଭ ହେବାକୁ ଯାଉଛି । ଯାତ୍ରାର ଆୟୋଜନ ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନା ବିଭାଗ , ଇନଭେଷ୍ଟ ଇଣ୍ଡିଆ , କୌଶଳ ବିକାଶ ଏବଂ ଉଦ୍ୟୋଗ ବିଭାଗ , ମହାରାଷ୍ଟ୍ର ସରକାର ଏବଂ ରାଜ୍ୟର ନବାଚାର ସୋସାଇଟି ତରଫରୁ ମିଳିତ ଭାବେ ଆୟୋଜନ କରାଯାଉଛି ।


    ଷ୍ଟାର୍ଟ-ଅପ ଇଣ୍ଡିଆ ଯାତ୍ରାରେ 23ଟି ଭ୍ୟାନ ଷ୍ଟପ ସାମିଲ ହେବେ ଯେଉଁଥିରେ କି ଜନସାଧାରଣଙ୍କ ପାଇଁ ସେମାନଙ୍କର ଷ୍ଟାର୍ଟ-ଅପ ଆଇଡିଆକୁ ପ୍ରଦର୍ଶିତ କରିବାର ସମସ୍ତ ସୁବିଧା ମହଜୁଦ ରହିବ । ଏହି ଯାତ୍ରା ରାଜ୍ୟର 16ଟି ଜିଲ୍ଲାର 14ଟି ବୁଟ କ୍ୟାମ୍ପରୁ ଆରମ୍ଭ ହୋଇ 2018 ନଭେମ୍ବର ୩ରେ ନାଗପୁରରେ ଶେଷ ହେବ । ବୁଟ କ୍ୟାମ୍ପରେ ଷ୍ଟାର୍ଟ-ଅପ ଇଣ୍ଡିଆ ଏବଂ ମହାରାଷ୍ଟ୍ର ସରକାରଙ୍କ ଷ୍ଟାର୍ଟଅପ ନୀତିର ପ୍ରସ୍ତୁତି ପ୍ରଦାନ କରାଯିବ ଏବଂ କର୍ମଶାଳାର ମଧ୍ୟ ଆୟୋଜନ କରାଯିବ । ଏହି ସମୟରେ ସବୁଠାରୁ ଉନ୍ନତ ବିଚାର ଏବଂ ଷ୍ଟାର୍ଟ-ଅପ୍ସର ଚୟନ ପାଇଁ ଏକ ଅଧିବେଶନର ଆୟୋଜନ କରାଯିବ । ଚୟନ କରାଯାଇଥିବା ବିଚାର ଏବଂ ଷ୍ଟାର୍ଟ-ଅପର ଘୋଷଣା ଯାତ୍ରାର ସମାପ୍ତି ନାଗପୁରରେ କରାଯିବ ।


    ଯାତ୍ରାରେ ଭାଗନେବା ପାଇଁ ଇଚ୍ଛୁକ ନୂତନ ଉଦ୍ୟୋଗୀମାନଙ୍କୁ www.startupindia.gov.in ରେ ପଂଜୀକରଣ କରିବାକୁ ପଡିବ ।


    ଟିୟର ଟୁ/ଥ୍ରୀ ପଦକ୍ଷେପ ଅନ୍ତର୍ଗତ ଆୟୋଜିତ ଏହି ଷ୍ଟାର୍ଟ-ଅପ ଯାତ୍ରାର ଉଦ୍ଦେଶ୍ୟ ହେଉଛି ଛୋଟ ସହରମାନଙ୍କରେ ପ୍ରତିଭାବାନ ଉଦ୍ୟୋଗୀମାନଙ୍କର ଅନ୍ୱେଷଣ କରିବା ଏବଂ ସେମାନଙ୍କୁ ରାଜ୍ୟରେ ଉଦ୍ୟୋଗ ଆରମ୍ଭ କରିବା ପାଇଁ ଅନୁକୂଳ ପରିବେଶ ଏବଂ ସହାୟତା ଉପଲବ୍ଧ କରାଇବା ।


    ********************


    

    
    (Release ID: 1548098) Visitor Counter : 26