      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ଶ୍ରୀଲଙ୍କା ସଂସଦୀୟ ପ୍ରତିନିଧି ମଣ୍ଡଳ
      Posted On: 10 SEP 2018 2:09PM by PIB Bhubaneshwar


    ଶ୍ରୀଲଙ୍କା ସଂସଦର ବାଚସ୍ପତି ଶ୍ରୀ କାରୁ ଜୟସୂରିଆଙ୍କ ନେତୃତ୍ୱରେ ଭାରତ ଗସ୍ତରେ ଆସିଥିବା ଏକ ସଂସଦୀୟ ପ୍ରତିନିଧି ମଣ୍ଡଳ ଆଜି (ସେପ୍ଟେମ୍ବର 10 , 2018) ରାଷ୍ଟ୍ରପତି ଭବନଠାରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ସାକ୍ଷାତ କରିଛନ୍ତି ।


    ଭାରତକୁ ଏହି ପ୍ରତିନିଧିଦଳଙ୍କୁ ସ୍ୱାଗତ କରି ରାଷ୍ଟ୍ରପତି ଶ୍ରୀ କୋବିନ୍ଦ କହିଲେ ଯେ ଦକ୍ଷିଣ ଏସିଆ କ୍ଷେତ୍ରରେ ଭାରତର ବିକାଶ ଏହି କ୍ଷେତ୍ର ସହ ସଂପୂର୍ଣ୍ଣ ଭାବେ ଜଡ଼ିତ । ଭାରତ ପାଇଁ ଶ୍ରୀଲଙ୍କା ବିଶେଷ ମାନ୍ୟତା ରଖେ ଏବଂ ଭାରତର “ ପ୍ରଥମେ ପ୍ରତିବେଶୀ ” ନୀତିର ଏହା ଏକ ପ୍ରମୁଖ ଅଙ୍ଗ ।


    ରାଷ୍ଟ୍ରପତି କହିଲେ ଯେ ଭାରତ ଏବେ ବିଶ୍ୱର ଦ୍ରୁତତମ ପ୍ରଗତିଶୀଳ ଅର୍ଥନୀତିର ମାନ୍ୟତା ଲାଭ କରିଛି । ଏହାର ବିକାଶ ସକାଶେ ପର୍ଯ୍ୟାପ୍ତ ସୁଯୋଗ ଓ କ୍ଷେତ୍ର ରହିଛି । ଶ୍ରୀଲଙ୍କାର ପ୍ରଗତି ପାଇଁ ମଧ୍ୟ ଏହା ବିଶେଷ ସହାୟକ ହୋଇପାରିବ । ଭାରତ ଯେଉଁ ବିଶାଳ ଉପଭୋକ୍ତା ବଜାର ସୃଷ୍ଟି କରିଛି ସେଥିରୁ ଶ୍ରୀଲଙ୍କା ନିଶ୍ଚିତ ରୂପେ ଉପକୃତ ହୋଇପାରିବ ଏବଂ ଏହି ସୁଯୋଗ ଶ୍ରୀଲଙ୍କା ହାସଲ କରିବା ଉଚିତ ।


    ରାଷ୍ଟ୍ରପତି କହିଲେ ଯେ ଶ୍ରୀଲଙ୍କା ସହ ସୁଦୃଢ଼ ବିକାଶମୂଳକ ସହଭାଗୀତା ରହିଥିବାରୁ ଭାରତ ଏଥିପାଇଁ ନିଜକୁ ଗୌରବାନ୍ୱିତ ମନେ କରେ । ଏହା ଶିକ୍ଷା ଠାରୁ ଆରମ୍ଭ କରି ସଂସ୍କୃତି , କୌଶଳ ବିକାଶ , ଜୀବନଜୀବିକା ସହାୟତା ଓ ପରିମଳ ପର୍ଯ୍ୟନ୍ତ ବ୍ୟାପ୍ତ । ଏହି ସହଯୋଗର କ୍ଷେତ୍ର ଆହୁରି ବ୍ୟାପକ ହେବା ଉଚିତ ବୋଲି ରାଷ୍ଟ୍ରପତି ଆଶା ପୋଷଣ କରିଥିଲେ ।


    *************

    
    
    (Release ID: 1545630) Visitor Counter : 1