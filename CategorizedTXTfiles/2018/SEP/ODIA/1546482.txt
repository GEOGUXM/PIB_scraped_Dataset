      ସଂସ୍କୃତି ମନ୍ତ୍ରଣାଳୟ

      ଦୀର୍ଘ 16 ବର୍ଷର ବ୍ୟବଧାନ ପରେ ରାଷ୍ଟ୍ରୀୟ ସଂଗ୍ରହାଳୟ ଗବେଷଣା ବୁଲେଟିନ ଜାରି କଲେ ଡ଼କ୍ଟର ମହେଶ ଶର୍ମା
      Posted On: 17 SEP 2018 2:19PM by PIB Bhubaneshwar


    ସଂସ୍କୃତି ରାଷ୍ଟ୍ରମନ୍ତ୍ରୀ ଡ଼କ୍ଟର ମହେଶ ଶର୍ମା (ସ୍ୱାଧୀନ ଦାୟିତ୍ୱ) ଏବଂ ପରିବେଶ , ଜଙ୍ଗଲ ଓ ଜଳବାୟୁ ପରିବର୍ତ୍ତନ , ରାଷ୍ଟ୍ରୀୟ ସଂଗ୍ରହାଳୟ (ସଂସ୍କୃତି ମନ୍ତ୍ରଣାଳୟ)ର ଦୁଇଟି ଗୁରୁତ୍ୱପୂର୍ଣ୍ଣ ପ୍ରକାଶନ , ‘ ସିନ୍ଧୁ ଘାଟି ସଭ୍ୟତା: ଏକ ପରିଚୟ ’ ( ହିନ୍ଦୀ) ଏବଂ ‘ ରାଷ୍ଟ୍ରୀୟ ସଂଗ୍ରହାଳୟ ଗବେଷଣା ବୁଲେଟିନ ସଂଖ୍ୟା 10 ’ : ସ୍ୱତନ୍ତ୍ର ସଂଖ୍ୟା (ନିଜସ୍ୱ ମୁଦ୍ରଣ)କୁ ଆଜି ନୂଆଦିଲ୍ଲୀଠାରେ ଉନ୍ମୋଚନ କରିଛନ୍ତି । ଦୀର୍ଘ 16 ବର୍ଷ ପରେ ଏହାର ପୁନଃ ମୁଦ୍ରଣ କରାଯାଇଛି ।


    ଏହି ଅବସରରେ ଡ଼କ୍ଟର ଶର୍ମା , ରାଷ୍ଟ୍ରୀୟ ସଂଗ୍ରହାଳୟର ଉଦ୍ୟମକୁ ଶୁଭେଚ୍ଛା ଜଣାଇବା ସହ ଏହି ଗବେଷଣା ବୁଲେଟିନ ପୁନଃ ମୁଦ୍ରଣ ବା ପୁର୍ନଜିବନ ପାଇବା ଦ୍ୱାରା ରାଷ୍ଟ୍ରୀୟ ସଂଗ୍ରହାଳୟର କାର୍ଯ୍ୟକ୍ରମ ସଂପର୍କରେ ସଚେତନତା ସୃଷ୍ଟି ଦିଗରେ ସହାୟକ ହୋଇପାରିବ ବୋଲି କହିଛନ୍ତି । ଡ଼କ୍ଟର ଶର୍ମା କହିଛନ୍ତି , ଯଦିଓ ଭାରତ ବିବିଧତାରେ ପରିପୂର୍ଣ୍ଣ ଦେଶ , କିନ୍ତୁ ଏହା ନିଜର ସୁଦୃଢ଼ ସାଂସ୍କୃତିକ ପରମ୍ପରାରେ ବାନ୍ଧି ହୋଇ ରହିଛି । ଆମର ଅତୀତ ବିଷୟରେ କ୍ରମାଗତ ଭାବେ ନୂତନ ଆବିଷ୍କାର ଚାଲିଛି ଏବଂ ଇତିହାସ ସହିତ ଆହୁରି ନୂଆ କିଛି ଯୋଡି ହେବାରେ ଲାଗିଛି ଯାହା ଲୋକମାନଙ୍କ ସମ୍ମୁଖକୁ , ବିଶେଷକରି ଯୁବକମାନଙ୍କ ସାମ୍ନାକୁ ଆସିବା ଆବଶ୍ୟକ ବୋଲି ମନ୍ତ୍ରୀ ବୁଝାଇଥିଲେ । ସେ ପୁଣି କହିଛନ୍ତି ଯେ , ରାଷ୍ଟ୍ରୀୟ ସଂଗ୍ରହାଳୟର ଏଭଳି ମୁଦ୍ରଣ ଏ ଦିଗରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇବ ।


    ରାଷ୍ଟ୍ରୀୟ ସଂଗ୍ରହାଳୟର ମହାନିର୍ଦ୍ଦେଶକ ଡ଼କ୍ଟର ବି.ଆର ମଣି ତାଙ୍କ ବକ୍ତବ୍ୟରେ କହିଲେ ଯେ , ଏହି ଗବେଷଣା ବୁଲେଟିନ୍ ଏବେ ପୁଣି ଲୋକମାନଙ୍କ ମଧ୍ୟରେ ରାଷ୍ଟ୍ରୀୟ ସଂଗ୍ରହାଳୟର ମହତ୍ୱପୂର୍ଣ୍ଣ ଭୂମିକା ସଂପର୍କରେ ଆଲୋଚନା କରିବା ପାଇଁ ଆଗ୍ରହ ସୃଷ୍ଟି କରିବା ସହିତ ପ୍ରେରଣା ଯୋଗାଇବ ।


    ‘ ରାଷ୍ଟ୍ରୀୟ ସଂଗ୍ରହାଳୟ ଗବେଷଣା ବୁଲେଟିନ ସଂଖ୍ୟା 10 ’: ଏକ ସ୍ୱତନ୍ତ୍ର ସଂଖ୍ୟା ଯେଉଁଥିରେ ଅନେକଗୁଡିଏ ଗବେଷଣାତ୍ମକ ପତ୍ର ସ୍ଥାନ ପାଇଛି ଯାହାର ସଂଗ୍ରହ ରାଷ୍ଟ୍ରୀୟ ସଂଗ୍ରହାଳୟ ସହିତ ଜଡିତ ପ୍ରଦର୍ଶନ ଏବଂ ଶିକ୍ଷା ଦିଗକୁ ସୂଚାଉଛି । ଏହି ଗବେଷଣା ବୁଲେଟିନରେ ଅନେକ ରଙ୍ଗୀନ ଫଟୋଚିତ୍ର ସନ୍ନିବେଶିତ କରାଯାଇଛି , ଯେଉଁଥିରୁ କେତେଗୁଡିଏ ରାଷ୍ଟ୍ରୀୟ ସଂଗ୍ରହାଳୟର ରିଜର୍ଭ(ବିଶେଷ) ସଂଗ୍ରହ ରହିଛି , ଯାହା ବହୁତ ପରିମାଣରେ ଦର୍ଶକଙ୍କୁ ଅକର୍ଷିତ କରିବ । ଏହି ଗବେଷଣା ବୁଲେଟିନ ଯାହାକି , ମହାନିର୍ଦ୍ଦେଶକ ଡ଼କ୍ଟର ବି.ଆର ମଣିଙ୍କ ମାର୍ଗ ଦର୍ଶନରେ ଦୀର୍ଘ 10 ବର୍ଷ ପରେ ପୁନଃ ମୁଦ୍ରଣ ବା ପୁନର୍ଜୀବନ ପାଇଛି , ସେ ମଧ୍ୟ ଏହି ବୁଲେଟିନର ସଂପାଦକୀୟ ମୁଖ୍ୟ ଅଛନ୍ତି ।


    ହିନ୍ଦୀରେ ପ୍ରକାଶିତ ‘ ସିନ୍ଧୁ ଘାଟି ସଭ୍ୟତା: ଏକ ପରିଚୟ ’ ସିନ୍ଧୁ ନଦୀ (ଉପତ୍ୟକା) ସଭ୍ୟତା ସଂପର୍କରେ ଏକ ସଂକ୍ଷିପ୍ତ ପରିଚୟ , ଯାହା ରାଷ୍ଟ୍ରୀୟ ସଂଗ୍ରହାଳୟର ସର୍ବାଧିକ ବିକ୍ରି ହେଉଥିବା ପୁସ୍ତକ । ଡ଼କ୍ଟର ସଂଜୀବ କୁମାର ସିଂହ (ରାଷ୍ଟ୍ରୀୟ ସଂଗ୍ରହାଳୟର ମୁଦ୍ରଣ ବିଭାଗର ମୁଖ୍ୟ) ଓ ଡ଼କ୍ଟର ଗୁଞ୍ଜନ ଶ୍ରୀବାସ୍ତବ (ଏଏସଆଇର ପତ୍ନତତ୍ତ୍ଵବିତ ଉପ ଅଧିକ୍ଷକ) ଏବଂ ଶ୍ରୀ ରାଜେଶ କୁମାର (ରାଷ୍ଟ୍ରୀୟ ସଂଗ୍ରହାଳୟର ହିନ୍ଦୀ ଅନୁବାଦକ)ଏହି ପୁସ୍ତକର ସହ ଲେଖକ , ଏହି ପୁସ୍ତକ ସିନ୍ଧୁ ନଦୀ (ଉପତ୍ୟକା) ସଭ୍ୟତା ଉପରେ ବିଶେଷ ଆଲୋକପାତ କରିଛି । ଏହି କ୍ଷେତ୍ରରେ କାର୍ଯ୍ୟ କରୁଥିବା ଅଧିକାଂଶ ଲୋକ ଇଂରାଜୀ ଭାଷାରେ ସୀମିତ ରହୁଥିବାରୁ ଏହି ସଂସ୍କରଣ ବିଶେଷ କରି ଆଞ୍ଚଳିକ ପାଠକ ମାନଙ୍କ ପାଇଁ ଏକ ଗୁରୁତ୍ୱପୂର୍ଣ୍ଣ ଅବଦାନ ଭାବେ ସାବ୍ୟସ୍ତ ହେବ ।


    ଏହି ଉଭୟ ପ୍ରକାଶନ ରାଷ୍ଟ୍ରୀୟ ସଂଗ୍ରହାଳୟର ସ୍ୱାଗତ କାଉଣ୍ଟରରେ ଉପଲବ୍ଧ ହେବ ଏବଂ ଛାତ୍ରଛାତ୍ରୀ , ବିଦ୍ୱାନ , କଳାକାର , ଐତିହାସିକ , ସଂଗ୍ରହାଳୟ ବୃତ୍ତିଧାରୀ ଏବଂ କଳାପ୍ରେମୀ ତଥା ଅନ୍ୟମାନଙ୍କ ପାଇଁ ବେଶ ଉପଯୋଗୀ ସାବ୍ୟସ୍ତ ହେବ ।


    *************

    
    
    (Release ID: 1546482) Visitor Counter : 1