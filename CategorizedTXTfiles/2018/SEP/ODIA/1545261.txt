      କ୍ୟାବିନେଟ

      • ଅମୃତସର, ବୋଧଗୟା, ନାଗପୁର, ସମ୍ବଲପୁର, ସିରମୌର, ବିଶାଖାପାଟଣା, ଜାମ୍ମୁରେ ନୂଆ ଆଇଆଇଏମର ସ୍ଥାୟୀ କ୍ୟାମ୍ପସ ପ୍ରତିଷ୍ଠା ଓ କାର୍ଯ୍ୟକ୍ଷମକୁ କ୍ୟାବିନେଟର ଅନୁମୋଦନ
      • ସମ୍ବଲପୁର ଆଇଆଇଏମକୁ ମିଳିବ 401.94 କୋଟି ଟଙ୍କା

      Posted On: 05 SEP 2018 8:46PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଅମୃତସର , ବୋଧଗୟା , ନାଗପୁର , ସମ୍ବଲପୁର , ସିରମୌର , ବିଶାଖାପାଟଣା ଏବଂ ଜାମ୍ମୁରେ ଥିବା 7ଟି ନୂଆ ଇଣ୍ଡିଆନ ଇନଷ୍ଟିଟ୍ୟୁଟ ଅଫ ମେନେଜମେଣ୍ଟ (ଆଇଆଇଏମ)ର ସ୍ଥାୟୀ କ୍ୟାମ୍ପସ ପ୍ରତିଷ୍ଠା ଏବଂ ସେଗୁଡ଼ିକର କାର୍ଯ୍ୟକ୍ଷମକୁ ଅନୁମୋଦନ କରିଛନ୍ତି । ଏଥିପାଇଁ କ୍ୟାବିନେଟ ମୋଟ 3775.42 କୋଟି ଟଙ୍କାର ପୁନଃପୌନିକ ବ୍ୟୟବରାଦ (2990.96 କୋଟି ଟଙ୍କାର ଅଣ ପୁନଃପୌନିକ ଏବଂ 775.46 କୋଟି ଟଙ୍କାର ପୁନଃପୌନିକ ଖର୍ଚ୍ଚ)କୁ ମଧ୍ୟ ମଞ୍ଜୁରି ଦେଇଛନ୍ତି । 2015-16 ଏବଂ 2016-17 ଆର୍ଥିକ ବର୍ଷରେ ଏସବୁ ଆଇଆଇଏମ ପ୍ରତିଷ୍ଠା କରାଯାଇଥିଲା । ବର୍ତ୍ତମାନ ଏସବୁ ସଂସ୍ଥାନ ଅସ୍ଥାୟୀ କ୍ୟାମ୍ପସରେ ପରିଚାଳିତ ହେଉଛି ।


    ଏସବୁ ସଂସ୍ଥାୟନ ନିର୍ମାଣ ପାଇଁ ମୋଟ 3775.42 କୋଟି ଟଙ୍କା ଖର୍ଚ୍ଚ କରାଯିବ ବୋଲି ଆକଳନ କରାଯାଇଛି । ଉପରୋକ୍ତ ଆଇଆଇଏମଗୁଡ଼ିକର ସ୍ଥାୟୀ କ୍ୟାମ୍ପସ ନିର୍ମାଣ କରାଯିବା ପାଇଁ ଆନୁମାନିକ ଖର୍ଚ୍ଚର ବିବରଣୀ ନିମ୍ନରେ ଦିଆଗଲା :

                                      
ଆଇଆଇଏମ              ଆନୁମାନିକ ବ୍ୟୟ     
                                      
                                      
                                      
ଆଇଆଇଏମ ଅମୃତସର       348.31 କୋଟି ଟଙ୍କା 
                                      
                                      
                                      
ଆଇଆଇଏମ ବୋଧଗୟା       411.72 କୋଟି ଟଙ୍କା 
                                      
                                      
                                      
ଆଇଆଇଏମ ନାଗପୁର       379.68 କୋଟି ଟଙ୍କା 
                                      
                                      
                                      
ଆଇଆଇଏମ ସମ୍ବଲପୁର     401.94 କୋଟି ଟଙ୍କା 
                                      
                                      
                                      
ଆଇଆଇଏମ ସିରମୌର       392.51 କୋଟି ଟଙ୍କା 
                                      
                                      
                                      
ଆଇଆଇଏମ ବିଶାଖାପାଟଣା  445.00 କୋଟି ଟଙ୍କା 
                                      
                                      
                                      
ଆଇଆଇଏମ ଜାମ୍ମୁ       424.93 କୋଟି ଟଙ୍କା 
                                      
                                      
                                      
ମୋଟ                 2804.09 କୋଟି ଟଙ୍କା
                                      
                                      

    ଏଥିମଧ୍ୟରୁ ପ୍ରତ୍ୟେକ ଆଇଆଇଏମ 60 , 384 ବର୍ଗମିଟର କ୍ଷେତ୍ରରେ ନିର୍ମାଣ କରାଯିବ । ପ୍ରତ୍ୟେକ ଆଇଆଇଏମରେ 600 ଛାତ୍ରଛାତ୍ରୀଙ୍କ ସମ୍ପୂର୍ଣ୍ଣ ମୌଳିକ ସୁବିଧା ଉପଲବ୍ଧ ହେବ । ଏସବୁ ସଂସ୍ଥାନଗୁଡ଼ିକୁ 5 ବର୍ଷ ଲାଗି ପ୍ରତ୍ୟେକ ଛାତ୍ରଙ୍କ ପିଛା 5 ଲକ୍ଷ ଟଙ୍କାର ମଞ୍ଜୁରି ଦିଆଯାଇଛି । ଏହାପରେ ଆଶା କରାଯାଉଛି ଯେ ଏସବୁ ସଂସ୍ଥାନ ନିଜର ପରିଚାଳନା/ରକ୍ଷଣାବେକ୍ଷଣ ଖର୍ଚ୍ଚ ଅନ୍ତରୀଣ ଭାବେ ସଂଗୃହିତ ଅର୍ଥରାଶି ଜରିଆରେ କରିବେ ।


    ଏସବୁ ସଂସ୍ଥାନର ସ୍ଥାୟୀ କ୍ୟାମ୍ପସର ନିର୍ମାଣ ଜୁନ 2021 ସୁଦ୍ଧା ସମ୍ପୂର୍ଣ୍ଣ ହେବ । ଏଥିସହିତ ସମସ୍ତ 20ଟି ଆଇଆଇଏମ ନିକଟରେ ନିଜସ୍ୱ କ୍ୟାମ୍ପସ ରହିବ ।


    ଆଇଆଇଏମଗୁଡ଼ିକ ଛାତ୍ରଛାତ୍ରୀଙ୍କୁ ଶିକ୍ଷାଦାନ କରିବେ ଯାହାଦ୍ୱାରା ସେମାନେ ପେସାଦାର ପରିଚାଳକ ହୋଇପାରିବେ । ଏହି ମଞ୍ଜୁରି ଦ୍ୱାରା ଦେଶର ଆର୍ଥିକ ଏବଂ ଶିଳ୍ପ ବିକାଶକୁ ପ୍ରୋତ୍ସାହନ ମିଳିବ ।


    **********

    
    
    (Release ID: 1545261) Visitor Counter : 3