      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଅଙ୍ଗନବାଡି କର୍ମୀ, ସହାୟିକାମାନଙ୍କର ପାରିଶ୍ରମିକରେ ବୃଦ୍ଧି
      • ପୋଷଣ ଅଭିଯାନ ଅନ୍ତର୍ଗତ ସେବାରେ ଗୁଣାତ୍ମକ ବିକାଶ: ଶ୍ରୀମତୀ ମେନକା ସଞ୍ଜୟ ଗାନ୍ଧୀ

      Posted On: 11 SEP 2018 1:38PM by PIB Bhubaneshwar

    ପୋଷଣ ଅଭିଯାନର ନେତୃତ୍ୱକୁ ସର୍ବାଗ୍ର ପ୍ରାଧାନ୍ୟ ଦେଇଥିବାରୁ ମୁଁ ପ୍ରଧାନମନ୍ତ୍ରୀଙ୍କ ପାଖରେ କୃତଜ୍ଞ । ବାସ୍ତବରେ ଏହା ତାଙ୍କର ଚିନ୍ତାଧାରା ଥିଲା ଯେ ଯେ ପର୍ଯ୍ୟନ୍ତ କୁପୋଷଣ ଦୂର କରିବା ପ୍ରଚେଷ୍ଟାକୁ ଜନ ଆନ୍ଦୋଳନରେ ପରିବର୍ତ୍ତିତ କରାନଯାଇଛି , ସେ ପର୍ଯ୍ୟନ୍ତ ଏହି ପ୍ରଚେଷ୍ଟାର ସଫଳତା ସୀମିତ ରହିବ ।


    ବିଗତ 4 ବର୍ଷ ମଧ୍ୟରେ ଆମେ ସମସ୍ୟାଗୁଡିକୁ ସମଗ୍ର ଭାବେ ଦେଖିବା ପାଇଁ ଏକତ୍ରିତ କରୁଛୁ ଯାହାଦ୍ୱାରା କୁପୋଷଣ ଦୂରୀକରଣ ପାଇଁ ମିଶନ ମୋଡରେ କାର୍ଯ୍ୟକ୍ରମ କରାଯାଇପାରିବ । ଆମେ ସର୍ବପ୍ରଥମେ ଆଇସିଡିଏସ କାର୍ଯ୍ୟକ୍ରମର ଲାଭାର୍ଥୀମାନଙ୍କ ପାଇଁ ଦୈନିକ ଅର୍ଥ ବ୍ୟବସ୍ଥାରେ ବୃଦ୍ଧି କରିଥିଲୁ । ଦ୍ୱିତୀୟ ସମସ୍ୟା ଟେକ୍ନୋଲୋଜି ଆଧାରିତ ଅଙ୍ଗନବାଡି ସେବାଗୁଡିକର ରିଅଲ ଟାଇମ ନିରୀକ୍ଷଣ ପ୍ରଣାଳୀ । ଏହି ଦୁଇଟିକୁ ବ୍ୟବସ୍ଥିତ କରାଯାଇଛି । ତୃତୀୟରେ ନକଲି ଲାଭାର୍ଥୀମାନଙ୍କର ଚିହ୍ନଟ ଯେଉଁ ପ୍ରକ୍ରିୟା ଜାରି ରହିଛି । ପ୍ରାୟ 1 କୋଟି ନକଲି ଲାଭାର୍ଥୀମାନଙ୍କ ନାମ ସୂଚୀରୁ ବାହାର କରିସାରିଛୁ । ଚତୁର୍ଥ ବିଷୟ ପାରିଶ୍ରମିକ ବୃଦ୍ଧି ପାଇଁ ଆଜି ପ୍ରଧାନମନ୍ତ୍ରୀ ଘୋଷଣା କରିଛନ୍ତି ଯାହା ଅଙ୍ଗନବାଡି କର୍ମୀମାନଙ୍କ ବହୁ ପୁରୁଣା ଦାବି ଥିଲା । ଅଙ୍ଗନବାଡି କର୍ମୀମାନେ ତଥା ଅଙ୍ଗନବାଡି ସହାୟକମାନଙ୍କ ପାରିଶ୍ରମିକ ବର୍ତ୍ତମାନ ତୁଳନାରେ ଦେଢ ଗୁଣ ବୃଦ୍ଧି କରାଯାଇଛି । ଅଙ୍ଗନବାଡି କର୍ମୀମାନଙ୍କୁ ପ୍ରତି ମାସରେ 3 ହଜାର ଟଙ୍କା ସ୍ଥଳରେ 4500 ଟଙ୍କା ପ୍ରଦାନ କରାଯିବ । ସେହିଭଳି ମିନି ଅଙ୍ଗନବାଡି ସହାୟିକାମାନଙ୍କୁ ପ୍ରତି ମାସରେ 1500 ଟଙ୍କା ସ୍ଥଳେ 2250 ଟଙ୍କା ପ୍ରଦାନ କରାଯିବ । ଏହାଦ୍ୱାରା ସେମାନଙ୍କ ମନବଳ ବୃଦ୍ଧି ପାଇବ ଏବଂ ଏହି ଅଗ୍ରଣୀ କର୍ମୀମାନଙ୍କ ଦ୍ୱାରା ପ୍ରଦାନ କରାଯାଉଥିବା ସେବାଗୁଡିକ କ୍ଷେତ୍ରରେ ସଂସ୍କାର ଆସିବ ଏବଂ ଅନ୍ତତଃ ପୋଷଣ ଅଭିଯାନର ଲକ୍ଷ୍ୟ ହାସଲ କରିବା କ୍ଷେତ୍ରରେ ସହାୟତା ମିଳିପାରିବ ।


    ଏହି ପଦକ୍ଷେପଗୁଡିକ ସହିତ ଆମେ ପୋଷଣ ଅଭିଯାନ ଆରମ୍ଭ କରିଛୁ ଏବଂ ସମସ୍ତ ଲାଭାର୍ଥୀମାନଙ୍କର ଉତ୍ତମ ସ୍ୱାସ୍ଥ୍ୟ ଏବଂ ସ୍ୱଚ୍ଛତା କ୍ଷେତ୍ରରେ ପୌଷ୍ଟିକ ଖାଦ୍ୟ ଗ୍ରହଣ ବାର୍ତ୍ତାକୁ ସମସ୍ତଙ୍କ ପାଖରେ ପହଂଚାଉଛୁ । ମନ୍ତ୍ରୀମଣ୍ଡଳରେ ମୋର ସହଯୋଗୀମାନଙ୍କ ପ୍ରତି କୃତଜ୍ଞ ଯେଉଁମାନେ ପୋଷଣ ଅଭିଯାନରେ ଆମ ସହିତ ମିଶି ଅଭିଯାନ ଜାରି ରଖିଛନ୍ତି । ମହିଳା ଏବଂ ଶିଶୁ ବିକାଶ , ସ୍ୱାସ୍ଥ୍ୟ , ଗ୍ରାମୀଣ ବିକାଶ , ଜନଜାତି ବ୍ୟାପାର , ମାନବ ସମ୍ବଳ ବିକାଶ , ପେୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ ଦ୍ୱାରା ମିଳିତ ଭାବେ ବିଭିନ୍ନ ସେବା ଯୋଗାଇଛନ୍ତି । ପିଲାମାନଙ୍କ ସ୍ୱାସ୍ଥ୍ୟ ଏବଂ ସେମାନଙ୍କ ସମୃଦ୍ଧି ସରକାରଙ୍କ ସର୍ବାଧିକ ପ୍ରାଥମିକତା ଏହାର ଉଦ୍ଦେଶ୍ୟ ।


    *************

    
    
    (Release ID: 1545743) Visitor Counter : 1