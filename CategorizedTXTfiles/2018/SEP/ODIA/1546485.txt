      ରାଷ୍ଟ୍ରପତିଙ୍କ ସଚିବାଳୟ

      ବିଶ୍ୱ ହିନ୍ଦୀ ସମ୍ମିଳନୀରେ ରାଷ୍ଟ୍ରପତିଙ୍କ ଯୋଗଦାନ
      Posted On: 17 SEP 2018 2:23PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି (ସେପ୍ଟେମ୍ବର 17 , 2018) ମରିସସଠାରେ ନିକଟରେ ଅନୁଷ୍ଠିତ ବିଶ୍ୱ ହିନ୍ଦୀ ସମ୍ମିଳନୀରେ ସମ୍ମାନିତ ହୋଇଥିବା ଭାରତୀୟ ବିଦ୍ୱାନମାନଙ୍କ ସମ୍ମାନାର୍ଥେ ଆୟୋଜିତ ଏକ ସମ୍ମିଳନୀରେ ଯୋଗଦାନ କରିଛନ୍ତି ।


    ଏହି କାର୍ଯ୍ୟକ୍ରମରେ ଯୋଗଦାନ କରି ରାଷ୍ଟ୍ରପତି କହିଲେ ଯେ ହିନ୍ଦୀ ବିଶ୍ୱ ମାନଚିତ୍ରରେ ହିନ୍ଦୀ ଏକ ସୁଦୃଢ଼ ଭାଷା ଭାବେ ନିଜକୁ ସୁପ୍ରତିଷ୍ଠିତ କରିପାରିଛି । ଭାରତ ବାହାରେ ସୁଦ୍ଧା ଏବେ ଏକ କୋଟିରୁ ଅଧିକ ଲୋକ ହିନ୍ଦୀରେ କଥାବାର୍ତ୍ତା କରନ୍ତି ଏବଂ ଏହା ବିଶ୍ୱର ପ୍ରମୁଖ ବିଶ୍ୱବିଦ୍ୟାଳୟମାନଙ୍କରେ ପାଠ୍ୟକ୍ରମରେ ସ୍ଥାନ ପାଇଛି । ମରିସସଠାରେ ଆୟୋଜିତ ଏକାଦଶ ବିଶ୍ୱ ହିନ୍ଦୀ ସମ୍ମିଳନୀରେ 45ଟି ରାଷ୍ଟ୍ରରୁ ପ୍ରାୟ 2000ରୁ ଉର୍ଦ୍ଧ୍ଵ ପ୍ରତିନିଧି ଯୋଗଦାନ କରିଥିଲେ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    ରାଷ୍ଟ୍ରପତି କହିଲେ ଯେ ହିନ୍ଦୀ ଭାଷାର ବହୁଳ ପ୍ରଚାର ଓ ପ୍ରସାର ନିମନ୍ତେ ଏହାକୁ ବିଜ୍ଞାନ ଓ ପ୍ରଯୁକ୍ତିରେ ଅଧିକରୁ ଅଧିକ ମାତ୍ରାରେ ଉପଯୋଗ କରାଯିବା ଦରକାର । ହିନ୍ଦୀରେ ଏଭଳି ପୁସ୍ତକ ତଥା ହିନ୍ଦୀ ମାଧ୍ୟମରେ ଏହାର ଆଲୋଚନା କରାଯିବା ଉଚିତ ବୋଲି ମତ ପୋଷଣ କରିଥିଲେ । ରାଷ୍ଟ୍ରପତି କହିଲେ ଯେ ଆମେ ଅଧୁନା ପ୍ରଯୁକ୍ତିର ଯୁଗରେ ବସବାସ କରୁଛୁ । ସ୍ମାର୍ଟ ଫୋନ ଜନ ଜନ ମଧ୍ୟରେ ଥିବା ଦୂରତ୍ୱକୁ ଦୂର କରିପାରିଛି । ସେହିଭଳି ଭାଷା ଓ ପ୍ରଯୁକ୍ତି ମଧ୍ୟରେ ଥିବା ଦୂରତ୍ୱ ଯଦି ହ୍ରାସ ପାଏ ତେବେ ହିନ୍ଦୀ ଭାଷାର ପ୍ରଚାର ଓ ପ୍ରସାର ବ୍ୟାପକ ହୋଇପାରିବ । ଭାରତରେ ଏବଂ ବିଦେଶରେ ହିନ୍ଦୀ ଭାଷାକୁ ଲୋକପ୍ରିୟ କରାଇବାରେ ହିନ୍ଦୀ ସିନେମାର ଭୂମିକାକୁ ରାଷ୍ଟ୍ରପତି ଭୂୟସୀ ପ୍ରଶଂସା କରିଥିଲେ ।


    ***************

    
    
    (Release ID: 1546485) Visitor Counter : 1