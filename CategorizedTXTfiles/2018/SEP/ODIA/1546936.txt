      ଉପରାଷ୍ଟ୍ରପତିଙ୍କ ସଚିବାଳୟ

      ସର୍ବିଆ, ମାଲଟା ଓ ରୋମାନିଆର ସଫଳ ଗସ୍ତ ପରେ ଭାରତ ଫେରିଲେ ଉପ ରାଷ୍ଟ୍ରପତି
      Posted On: 21 SEP 2018 12:46PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ 2018 ସେପ୍ଟେମ୍ବର 14ରୁ 20 ପର୍ଯ୍ୟନ୍ତ ତିନି ଦେଶ ସର୍ବିଆ , ମାଲଟା ଓ ରୋମାନିଆର ଆନୁଷ୍ଠାନିକ ଗସ୍ତରେ ଥିଲେ ଏବଂ ଏହି ସଫଳ ଯାତ୍ରା ପରେ ଆଜି ଭାରତ ଫେରି ଆସିଛନ୍ତି ।


    ଏହି ଗସ୍ତ ସମୟରେ ସରକାରଙ୍କ ପ୍ରମୁଖ , ପ୍ରଧାନମନ୍ତ୍ରୀ ଏବଂ ଅନ୍ୟାନ୍ୟ ବରିଷ୍ଠ ରାଜନୈତିକ ନେତାମାନଙ୍କ ସହ ଅତ୍ୟନ୍ତ ସୌହାଦ୍ର୍ୟପୂର୍ଣ୍ଣ ପରିବେଶରେ ଆଲୋଚନା ହୋଇଥିଲା । ଏହି ଗସ୍ତ ଫଳରେ ତିନି ଦେଶ ମଧ୍ୟରୁ ପ୍ରତ୍ୟେକ ଦେଶ ସହିତ ଦ୍ୱିପାକ୍ଷିକ ସମ୍ବନ୍ଧକୁ ଗଭୀର ହେବାରେ ଅନେକ ସହାୟତା ମିଳିଛି ।


    କିଛି ମହତ୍ୱପୂର୍ଣ୍ଣ ଉପଲ ବ୍ଧି

     1. ୟୁଏନଏସସିରେ ଭାରତର ଦାବୀ ପାଇଁ ସମର୍ଥନ ଏବଂ ଏଥିସହିତ ସଂଯୁକ୍ତ ରାଷ୍ଟ୍ର ସୁଧାରକୁ ଆଗକୁ ବଢ଼ାଇବା ପାଇଁ ସମର୍ଥନ ।
     2. ଆନ୍ତର୍ଜାତିକ ଆତଙ୍କବାଦ ବିଷୟକୁ ନେଇ ସଂଯୁକ୍ତ ରାଷ୍ଟ୍ରର ବ୍ୟାପକ ସମ୍ମିଳନୀକୁ ପ୍ରାରମ୍ଭିକ ଭାବେ ଗ୍ରହଣ କରିବା ପାଇଁ ସମର୍ଥନ ଏବଂ ଆତଙ୍କବାଦ ବିଷୟରେ ଭାରତର ନୀତିକୁ ସମର୍ଥନ ।
     3. ରୋମାନିଆ ୟୁରୋପୀୟ ସଂଘର ଅଧ୍ୟକ୍ଷ ହେବା ପରେ ୟୁରୋପୀୟ ସଂଘ-ଭାରତ ବ୍ୟବସାୟିକ ବୁଝାମଣାକୁ ପୁଣିଥରେ ଆରମ୍ଭ କରିବା ପାଇଁ ଦୃଢ଼ ସମର୍ଥନ ।
     4. ବ୍ୟବସାୟିକ ମଞ୍ଚ ମାଧ୍ୟମରେ ଭାରତର ପରିବର୍ତ୍ତନୀୟ ପଦକ୍ଷେପ ବାବଦରେ ଉପ ରାଷ୍ଟ୍ରପତିଙ୍କ ସୂଚନା ଫଳରେ ପ୍ରତ୍ୟେକ ଦେଶର ଉଦ୍ୟୋଗପତି ଏବଂ ବ୍ୟବସାୟୀଙ୍କ ମଧ୍ୟରେ ଉତ୍ସାହର ଏକ ଉତ୍ତମ ବାତାବରଣ ସୃଷ୍ଟି ହୋଇଛି । ଉପ ରାଷ୍ଟ୍ରପତି ବିଶ୍ୱ ବ୍ୟାଙ୍କ ଏବଂ ଆଇଏମଏଫ ଦ୍ୱାରା ଜାରି ବିକାଶ କାହାଣୀ ଏବଂ ରିପୋର୍ଟକୁ ଉଦ୍ଧୃତ କରି ସଚେତନତାକୁ ଆହୁରି ଅଧିକ ବୃଦ୍ଧି କରିଛନ୍ତି ।
     5. ସମସ୍ତ ଦେଶର ନେତୃବୃନ୍ଦ ଭାରତର ଆର୍ଥିକ ବିକାଶର ପ୍ରଶଂସା କରିଛନ୍ତି ଏବଂ ରାଜନୈତିକ , ଆର୍ଥିକ ଏବଂ ସାଂସ୍କୃତିକ ରୂପରେ ଭାରତ ସହିତ ଜଡିତ ରହିବା ଏବଂ ସହାୟତା କରିବା ପାଇଁ ଉତ୍ସାହ ପ୍ରକାଶ କରିଛନ୍ତି । ରୋମାନିଆ ଅନ୍ତରୀକ୍ଷ ଓ ଏରୋସ୍ପେସ କ୍ଷେତ୍ରରେ ଗଭୀର ଆଗ୍ରହ ପୋଷଣ କରିଛି । ମାଲଟା ଆନ୍ତର୍ଜାତିକ ସୌର ଗଠବନ୍ଧନରେ ସାମିଲ ହେବା ନେଇ ଇଚ୍ଛା ପ୍ରକାଶ କରିଛି ।
     6. ସଂସଦୀୟ ବନ୍ଧୁତ୍ୱ ସମୂହ ଏବଂ ସଂସଦ ସଦସ୍ୟମାନଙ୍କର ଲଗାତର ଗସ୍ତ ପାଇଁ ସ୍ପଷ୍ଟ ଦାବୀ କରାଯାଇଛି ।
     7. ଏହି ଯାତ୍ରାରେ ଭାରତୀୟ ବଂଶୋଦ୍ଭବ ଜନସାଧାରଣଙ୍କ ପାଇଁ ଭାରତ ସରକାରଙ୍କ ପରିବର୍ତ୍ତନୀୟ ଏଜେଣ୍ଡା ବାବଦରେ ଉପ ରାଷ୍ଟ୍ରପତିଙ୍କଠାରୁ ଜାଣିବାର ଅବସର ମିଳିଲା ଏବଂ ସେମାନଙ୍କୁ ବିଭିନ୍ନ ପ୍ରକ୍ରିୟାରେ ଚିନ୍ତା କରିବା ପାଇଁ ପ୍ରୋତ୍ସାହିତ କଲା ଯାହା ଫଳରେ କି ସେମାନେ ଦେଶର ବିକାଶରେ ନିଜର ଯୋଗଦାନ ଦେଇପାରିବେ । ଉପ ରାଷ୍ଟ୍ରପତି ବିଶ୍ୱସ୍ତରରେ ଭାରତର ପ୍ରଗତିକୁ ଗୁରୁତ୍ୱାରୋପ କରିଥିଲେ ଏବଂ 4ଟି ମହତ୍ୱପୂର୍ଣ୍ଣ ବିଶେଷତା ଉପରେ ଧ୍ୟାନ ଆକର୍ଷିତ କରିଥିଲେ ଯାହାକୁ କି ଚିହ୍ନଟ କରାଯିବାର ଆବଶ୍ୟକତା ରହିଛି । ସେ ଏହାକୁ 4- D ବୋଲି ଅଭିହିତ କରିଥିଲେ । ଏଗୁଡ଼ିକ ହେଲା- ଲୋକତନ୍ତ୍ର , ଜନସାଂଖି୍ୟକ ଲାଭାଂଶ , ଦାବୀ ଏବଂ ଡାୟାସ୍ପୋରା ।
     8. ଏହି ଯାତ୍ରା ଶୀର୍ଷ ରାଜନୈତିକ ସ୍ତରରେ ଅନେକ ଆଗ୍ରହ ସୃଷ୍ଟି କରିଛି ଏବଂ ଏହାର ଝଲକ ସମସ୍ତ ବୈଠକରେ ମଧ୍ୟ ଦେଖାଯାଇଥିଲା । ସର୍ବିଆ ଓ ମାଲଟାର ରାଷ୍ଟ୍ରପତିଙ୍କ ସହିତ ରୋମାନିଆ ସିନେଟର ରାଷ୍ଟ୍ରପତିଙ୍କ ଦ୍ୱାରା ଆୟୋଜିତ ଭୋଜିରେ ମଧ୍ୟ ଦ୍ୱିପାକ୍ଷିକ ଓ ବହୁପାକ୍ଷିକ ବିଷୟ ଉପରେ ବିଚାର ଆଲୋଚନା କରାଯିବାର ଅବସର ସୃଷ୍ଟି ହୋଇଥିଲା ।
     9. ସର୍ବିଆ ସଂସଦକୁ ସମ୍ବୋଧନ କରିବା ପରେ ଏବଂ ଭାରତକୁ ସବୁଠାରୁ ବଡ ଗଣତନ୍ତ୍ର ଓ ଏକ ଜୀବନ୍ତ , ଉତ୍ତମ ଭାବେ କାମ କରୁଥିବା ରାଜନୀତି ଭାବେ ପ୍ରଶଂସାର ଝଲକ ସହିତ ଉପ ରାଷ୍ଟ୍ରପତିଙ୍କ ବକ୍ତବ୍ୟ ଶେଷରେ ସର୍ବିଆ ସଂସଦ ଠିଆହୋଇ ସମ୍ମାନ ପ୍ରଦର୍ଶନ କରିଥିଲେ ।
    10. କାରଖାନା ସଂରକ୍ଷଣ , ପର୍ଯ୍ୟଟନ , ବାୟୁସେବା , ତେଲ ଅନୁସନ୍ଧାନ , ରାଜନୈତିକ ପ୍ରଶିକ୍ଷଣ ଏବଂ ସାମୁଦ୍ରିକ ସହଯୋଗ ସହିତ ସମ୍ବନ୍ଧିତ କ୍ଷେତ୍ରରେ ଏମଓୟୁ ହସ୍ତାକ୍ଷର କରାଗଲା ।
    11. ସମସ୍ତ ତିନି ଦେଶ ଯୋଗ ଏବଂ ଆୟୁର୍ବେଦରେ ଅନେକ ଆଗ୍ରହ ପ୍ରକାଶ କରିଥିଲେ ଓ ରୋମାନିଆରେ ଉପ ରାଷ୍ଟ୍ରପତି ଆୟୁର୍ବେଦ ଉପରେ ଦୁଇଟି ପୁସ୍ତକର ଉନ୍ମୋଚନ ମଧ୍ୟ କଲେ ଏବଂ ଏକ ଆୟୁର୍ବେଦ ସୂଚନା କେନ୍ଦ୍ରର ଉଦଘାଟନ କଲେ ।

    ଉପ ରାଷ୍ଟ୍ରପତିଙ୍କ ସହିତ ଏହି ଯାତ୍ରାରେ ଅର୍ଥରାଷ୍ଟ୍ର ମନ୍ତ୍ରୀ ଶ୍ରୀ ଶିବ ପ୍ରତାପ ଶୁକ୍ଳା , ତିନି ରାଜ୍ୟସଭା ସାଂସଦ-ଶ୍ରୀ ପ୍ରସନ୍ନ ଆଚାର୍ଯ୍ୟ , ଶ୍ରୀମତି ବିଜୟନ ସତ୍ୟନାଥ , ସୁଶ୍ରୀ ସରୋଜ ପାଣ୍ଡେ ଏବଂ ଜଣେ ଲୋକସଭା ସାଂସଦ ଶ୍ରୀ ରାଘବ ଲଖନପାଲ ଓ ଅନ୍ୟାନ୍ୟ ଅଧିକାରୀଗଣ ମଧ୍ୟ ଯାଇଥିଲେ ।


    *******************

    
    
    (Release ID: 1546936) Visitor Counter : 1
    
    
    
    
    

11.