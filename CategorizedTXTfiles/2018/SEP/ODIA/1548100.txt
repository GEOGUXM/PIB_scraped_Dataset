      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ନୂଆଦିଲ୍ଲୀଠାରେ ସେପ୍ଟେମ୍ବର 29 ରେ ଶିକ୍ଷା ପୁନରୁଥାନକୁ ନେଇ ଏକାଡେମିକ ନେତୃତ୍ୱ ସମ୍ମିଳନୀର ଉଦଘାଟନ କରିବେ
      Posted On: 28 SEP 2018 5:23PM by PIB Bhubaneshwar


    ବିଜ୍ଞାନ ଭବନଠାରେ 2018 ସେପ୍ଟେମ୍ବର 29 ରେ ଶିକ୍ଷା ପୁନରୁଥାନକୁ ନେଇ ଏକାଡେମିକ ନେତୃତ୍ୱ ସମ୍ବନ୍ଧରେ ଏକ ସମ୍ମିଳନୀର ଆୟୋଜନ କରାଯିବ , ଯେଉଁଥିରେ କି 350ରୁ ଉର୍ଦ୍ଧ୍ଵ ବିଶ୍ୱବିଦ୍ୟାଳୟର ଉପକୁଳପତି ଏବଂ ନିର୍ଦ୍ଦେଶକମାନେ ଅଂଶଗ୍ରହଣ କରିବେ । ଏହି କାର୍ଯ୍ୟକ୍ରମକୁ ୟୁଜିସି , ଏଆଇସିଟିଇ , ଆଇସିଏସଏସଆର , ଆଇଜିଏନସିଏ , ଇଗ୍ନୋ , ଜେଏନୟୁ ଏବଂ ଏସଜିଟି ବିଶ୍ୱବିଦ୍ୟାଳୟ ମିଳିତ ଭାବେ ଆୟୋଜିତ କରୁଛନ୍ତି ।


    ଏହି ସମ୍ମିଳନୀର ବିଷୟ ହେଉଛି ଭାରତୀୟ ଶିକ୍ଷା ବ୍ୟବସ୍ଥା ସମ୍ମୁଖୀନ ହେଉଥିବା ସମସ୍ୟା ଗୁଡ଼ିକ ସମ୍ବନ୍ଧରେ ଆଲୋଚନା କରିବା ଏବଂ ଶିକ୍ଷାର ନିୟନ୍ତ୍ରଣ ଏବଂ ଏହାର ଉତ୍ତମ ଫଳାଫଳ ପାଇଁ ଏକ ବ୍ୟାପକ ପରିବର୍ତ୍ତନ ସମ୍ବନ୍ଧରେ ସମାଧାନର ପନ୍ଥା ନିର୍ଦ୍ଧାରଣ କରିବା ।


    ଏହି ସମ୍ମିଳନୀକୁ ସକାଳେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଉଦଘାଟନ କରିବେ ଏବଂ ଏହାପରେ 8ଟି ବିଷୟକୁ ନେଇ ଅଧିବେଶନର ଆୟୋଜନ ହେବ । ଏଥିରେ ରହିଛି ଛାତ୍ର କୈନ୍ଦ୍ରିକ ଶିକ୍ଷା ବ୍ୟବସ୍ଥାରେ ଉନ୍ନତି ଏବଂ ଶୃଙ୍ଖଳିତ ଶିକ୍ଷାଦାନ ପାଇଁ କୃତ୍ରିମ ବୁଦ୍ଧିମତ୍ତାର ବ୍ୟବହାର । ବିଷୟଗୁଡ଼ିକ ହେଲା...


    1 ) ଛାତ୍ର କୈନ୍ଦ୍ରିକ ବ୍ୟବସ୍ଥା ପାଇଁ ଶିକ୍ଷା ବ୍ୟବସ୍ଥାରେ ଉନ୍ନତି-ଉନ୍ନତ ଶିକ୍ଷାଦାନ ବ୍ୟବସ୍ଥା ପାଇଁ କୃତ୍ରିମ ବୁଦ୍ଧିମତ୍ତାର ବ୍ୟବହାର ।


    2) ଚାକିରି ଖୋଜାଠାରୁ ଚାକିରି ସୃଜନ-ଅଭିନବତା ଏବଂ ଉଦ୍ୟୋଗ ସୃଷ୍ଟିରେ ଉନ୍ନତି ।


    3) ଗବେଷଣାର ଗୁଣାତ୍ମକ ମାନରେ ଉନ୍ନତି-ଭାରତର ଆବଶ୍ୟକତା ଉପରେ ଗୁରୁତ୍ୱ ।


    4) ଶିକ୍ଷାନୁଷ୍ଠାନ ଗୁଡ଼ିକ ମଧ୍ୟରେ ସହଯୋଗ ବୃଦ୍ଧି-ପାଠାଗାରର ମିଳିତ ବ୍ୟବହାର ଏବଂ ଜ୍ଞାନର ଆଦାନ ପ୍ରଦାନ


    5) ସମନ୍ୱିତ କ୍ୟାମ୍ପସ ନିର୍ମାଣ-କ୍ୟାମ୍ପସ ସହିତ ଛାତ୍ରଛାତ୍ରୀମାନଙ୍କର ଭାବପ୍ରବଣଗତ ସମ୍ପର୍କ ବୃଦ୍ଧି ପାଇଁ କାର୍ଯ୍ୟଧାରା ଗ୍ରହଣ ।


    6) ଅଂଶଗ୍ରହଣକାରୀ ପରିଚାଳନା ମଡେଲ- ପରିଚାଳନା କ୍ଷେତ୍ରରେ ଛାତ୍ରଛାତ୍ରୀମାନଙ୍କ ଅଂଶଗ୍ରହଣକୁ ପ୍ରୋତ୍ସାହିତ କରିବା ।


    7) ଦୃଢ଼ ଆର୍ଥିକ ମଡେଲର ନିର୍ମାଣ-ପୂର୍ବତନ ଛାତ୍ରଛାତ୍ରୀ ତଥା କର୍ପୋରେଟ ସାମାଜିକ ଦାୟିତ୍ୱବୋଧ ଅନୁଦାନ ଯୋଗାଡକରି ଏହାକୁ ସରକାରୀ ଅନୁଦାନ ସହିତ ମିଶାଇ ଉନ୍ନତିକର କାର୍ଯ୍ୟଧାରା ଗ୍ରହଣ ।


    9) ବୈଶ୍ୱିକ ମୂଲ୍ୟବୋଧ ଏବଂ ଜୀବନ ଧାରଣ ପାଇଁ ଦକ୍ଷତାର ବ୍ୟବହାର ଦ୍ୱାରା ମୂଲ୍ୟବୋଧ ଶିକ୍ଷାକୁ ବିକଶିତ କରିବା ।


    ଉଦଯାପନୀ ଉତ୍ସବରେ ଅଧ୍ୟକ୍ଷତା କରିବେ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଏବଂ ଏଥିରେ ଆଠଟି ଗ୍ରୁପ ବିଭିନ୍ନ ବିଷୟ ଉପରେ ବାହାର କରାଯାଇଥିବା ନିଷ୍କର୍ଷ ଉପରେ ପ୍ରଦର୍ଶନ କରିବେ । ପରବର୍ତ୍ତୀ ଅଧିବେଶନରେ ଏହା ଉପରେ ତର୍କ ବିତର୍କ କରାଯିବ ଏବଂ ଆଶା କରାଯାଉଛି ଯେ ଏହାଫଳରେ ଦେଶରେ ଉଚ୍ଚଶିକ୍ଷାର ମାନ ବୃଦ୍ଧି କରିବାରେ ଦୃଢ଼ କାର୍ଯ୍ୟପନ୍ଥା ନିର୍ଦ୍ଧାରଣ କରାଯାଇ ପାରିବ ।


    ******************

    
    
    (Release ID: 1548100) Visitor Counter : 16