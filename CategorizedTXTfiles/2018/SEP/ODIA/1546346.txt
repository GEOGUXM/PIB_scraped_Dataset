      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ସେପ୍ଟେମ୍ବର 17, 2018 ରେ ବିଶ୍ୱକର୍ମା ରାଷ୍ଟ୍ରୀୟ ପୁରସ୍କାର ଏବଂ ରାଷ୍ଟ୍ରୀୟ ସୁରକ୍ଷା ପୁରସ୍କାର-2016 ସମାରୋହ ଆୟୋଜିତ ହେବ
      • 28ଟି ବିଶ୍ୱକର୍ମା ରାଷ୍ଟ୍ରୀୟ ପୁରସ୍କାର ପ୍ରଦାନ କରାଯିବ
      • 128ଟି ରାଷ୍ଟ୍ରୀୟ ସୁରକ୍ଷା ପୁରସ୍କାର ପ୍ରଦାନ କରାଯିବ
      Posted On: 14 SEP 2018 3:31PM by PIB Bhubaneshwar


    ଶ୍ରମ ଏବଂ ନିୟୋଜନ ରାଷ୍ଟ୍ର ମନ୍ତ୍ରୀ (ସ୍ୱାଧୀନ) ଶ୍ରୀ ସନ୍ତୋଷ କୁମାର ଗଙ୍ଗୱାର ସୋମବାର 17 ସେପ୍ଟେମ୍ବର , 2018ରେ ନୂଆଦିଲ୍ଲୀସ୍ଥିତ ଡ. ଆମ୍ବେଦକର ଇଣ୍ଟନ୍ୟାସନାଲ କେନ୍ଦ୍ରରେ 2016 ପାଇଁ ବିଶ୍ୱକର୍ମା ରାଷ୍ଟ୍ରୀୟ ପୁରସ୍କାର ଏବଂ ରାଷ୍ଟ୍ରୀୟ ସୁରକ୍ଷା ପୁରସ୍କାର ପ୍ରଦାନ କରିବେ ।


    ଶ୍ରମ ଏବଂ ନିୟୋଜନ ମନ୍ତ୍ରଣାଳୟ 1965ରୁ ‘ ବିଶ୍ୱକର୍ମା ରାଷ୍ଟ୍ରୀୟ ପୁରସ୍କାର ’ ( ପୂର୍ବରୁ ଏହା ଶ୍ରମ ବୀର ରାଷ୍ଟ୍ରୀୟ ପୁରସ୍କାର ନାମରେ ଜଣାଶୁଣା ଥିଲା) ଏବଂ ‘ ରାଷ୍ଟ୍ରୀୟ ସୁରକ୍ଷା ପୁରସ୍କାର ’ ପ୍ରଦାନ କରୁଛି । ଏହି ପୁରସ୍କାର ଯୋଜନାଗୁଡିକର ସଞ୍ଚାଳନ ମନ୍ତ୍ରଣାଳୟର ବୈଷୟିକ ପ୍ରକୋଷ୍ଠ ମୁମ୍ବାଇ ସ୍ଥିତ ଫ୍ୟାକ୍ଟରୀ ପରାମର୍ଶ ସେବା ଏବଂ ଶ୍ରମ ସଂସ୍ଥାନ ମହାନିର୍ଦ୍ଦେଶାଳୟ ଦ୍ୱାରା କରାଯାଇଥାଏ ଯାହା ଶ୍ରମ ଏବଂ ନିୟୋଜନ ମନ୍ତ୍ରଣାଳୟର ଅନ୍ୟ ଏକ ସମ୍ବନ୍ଧୀତ କାର୍ଯ୍ୟାଳୟ । DGFASLI କାରଖାନା କିମ୍ବା ବନ୍ଦରର କର୍ମଚାରୀ , ସେମାନଙ୍କ ପ୍ରତିନିଧିମାନଙ୍କୁ ବୈଷୟିକ ପରାମର୍ଶ ପ୍ରଦାନ କରିଥାଏ , ଯାହାଦ୍ୱାରା ଔଦ୍ୟୋଗିକ କାର୍ଯ୍ୟକଳାପକୁ ସୁରକ୍ଷିତ କରାଯାଇପାରିବ ଏବଂ କର୍ମଚାରୀମାନଙ୍କର ଉତ୍ତମ ସ୍ୱାସ୍ଥ୍ୟ ଏବଂ ଜୀବନଶୈଳୀକୁ ପ୍ରୋତ୍ସାହିତ କରାଯାଇପାରିବ ।


    ବିଗତ କ୍ୟାଲେଣ୍ଡର ବର୍ଷରେ କୌଣସି କର୍ମଚାରୀ ଅବା କର୍ମଚାରୀ ସମୂହ ଦ୍ୱାରା ପ୍ରଦାନ କରାଯାଇଥିବା ଉଲ୍ଲେଖନୀୟ ମତାମତକୁ କାର୍ଯ୍ୟକାରୀ କରାଯାଇ ଔଦ୍ୟୋଗିକ ଉପକ୍ରମଗୁଡିକରେ ଗୁଣାତ୍ମକ ମାନ , ଉତ୍ପାଦକତା ଏବଂ କାର୍ଯ୍ୟର ସ୍ଥିତି ଯାହାକି ସୁରକ୍ଷା , ସ୍ୱାସ୍ଥ୍ୟ ଏବଂ ପରିବେଶ ସଂରକ୍ଷଣ କ୍ଷେତ୍ରରେ ସଂସ୍କାର ଆସିଥାଏ ସେମାନଙ୍କୁ ‘VRP’ ପ୍ରଦାନ କରାଯାଇଥାଏ ।


    ତିନୋଟି ଶ୍ରେଣୀରେ ନଗଦ ଅର୍ଥ ପୁରସ୍କାର ଏବଂ ଏକ ଶ୍ରେଷ୍ଠତା ପ୍ରମାଣ ପତ୍ର ଭାବେ 28ଟି VRP ପ୍ରଦାନ କରାଯିବ – 75 ହଜାର ଟଙ୍କାର ‘A’ ଶ୍ରେଣୀର ପାଞ୍ଚଟି ପୁରସ୍କାର ପ୍ରଦାନ କରାଯିବ , 50 ହଜାର ଟଙ୍କାର ଆଠଟି ପୁରସ୍କାର ‘B’ ଶ୍ରେଣୀରେ ପ୍ରଦାନ କରାଯିବ ଏବଂ 25 ହଜାର ଟଙ୍କାର 15 ଟି ପୁରସ୍କାର ‘C’ ଶ୍ରେଣୀରେ ପ୍ରଦାନ କରାଯିବ ।


    ଔଦ୍ୟୋଗିକ ପ୍ରତିଷ୍ଠାନଗୁଡିକ , ନିର୍ମାଣ କ୍ଷେତ୍ର , ବନ୍ଦର ଏବଂ ପରମାଣୁ ଶକ୍ତି ନିୟାମକ ବୋର୍ଡ ( AERB ) ଅଧିନସ୍ଥ ପ୍ରତିଷ୍ଠା କରାଯାଇଥିବା ପ୍ରତିଷ୍ଠାନଗୁଡିକରେ ଉଲ୍ଲେଖନୀୟ ସୁରକ୍ଷା ବ୍ୟବସ୍ଥା ଏବଂ ପ୍ରଦର୍ଶନକୁ ଦୃଷ୍ଟିରେ ରଖି NSA ପ୍ରଦାନ କରାଯାଇଥାଏ । ଏହା ଅନ୍ତର୍ଗତ ଦୁର୍ଘଟଣା ନିବାରଣ କାର୍ଯ୍ୟକ୍ରମଗୁଡିକରେ ପ୍ରବନ୍ଧନ ଏବଂ କର୍ମଚାରୀମାନଙ୍କ କଲ୍ୟାଣକୁ ପ୍ରୋତ୍ସାହିତ କରାଯାଏ । 12ଟି ଯୋଜନାରେ ପୁରସ୍କାର ପ୍ରଦାନ କରାଯାଇଥାଏ ଯାହା ମଧ୍ୟରୁ 10ଟି ଯୋଜନା କାରଖାନା/ନିର୍ମାଣ କ୍ଷେତ୍ର/ AERB ଅଧିନରେ ପ୍ରତିଷ୍ଠା ଏବଂ ଅନ୍ୟ ଦୁଇଟି ବନ୍ଦର ପାଇଁ ରହିଛି । ପ୍ରତ୍ୟେକ ପୁରସ୍କାରରେ ଏକ ସିଲ ଏବଂ ଏକ ମାନପତ୍ର ପୁରସ୍କାର ବିଜେତା ଏବଂ ରନର୍ସ ଅପଙ୍କୁ ପ୍ରଦାନ କରାଯାଇଥାଏ । 2016 ପାଇଁ 128ଟି ପୁରସ୍କାର ପ୍ରଦାନ କରାଯିବ ଯେଉଁଥିରେ 76 ଜଣ ବିଜେତା ଏବଂ 52 ଜଣ ରନର୍ସ ଅପ ରହିଛନ୍ତି ।


    ବିଶ୍ୱକର୍ମା ରାଷ୍ଟ୍ରୀୟ ପୁରସ୍କାର ( VRP ) ଏବଂ ରାଷ୍ଟ୍ରୀୟ ସୁରକ୍ଷା ପୁରସ୍କାର ( NSA ) ପାଇଁ ପୁରସ୍କାର ବିତରଣ ସମାରୋହର ଆୟୋଜନ ପ୍ରତିବର୍ଷ ସେପ୍ଟେମ୍ବର 17ରେ ‘ ବିଶ୍ୱକର୍ମା ଦିବସ ’ ଅବସରରେ କରାଯାଏ । ପୁରସ୍କାର ବିଜେତାମାନଙ୍କ ବ୍ୟତୀତ ବିଭିନ୍ନ ଔଦ୍ୟୋଗିକ ଉପକ୍ରମଗୁଡିକର ପ୍ରତିନିଧି , ଆମନ୍ତ୍ରିତ ବ୍ୟକ୍ତି ଏବଂ ବରିଷ୍ଠ ସରକାରୀ ଅଧିକାରୀମାନେ ମଧ୍ୟ ଏହି ସମାରୋହରେ ଅଂଶଗ୍ରହଣ କରିବେ ।


    ******************

    
    
    (Release ID: 1546346) Visitor Counter : 1