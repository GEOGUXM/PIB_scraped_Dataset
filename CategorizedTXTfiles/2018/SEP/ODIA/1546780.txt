      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ତାଳଚେର ସାର କାରଖାନାରେ ଆରସିଏଫର ଅଂଶଧନ ନିବେଶକୁ କ୍ୟାବିନେଟ ଅନୁମୋଦନ
      Posted On: 19 SEP 2018 9:06PM by PIB Bhubaneshwar


    ଜାତୀୟ ରସାୟନ ଏବଂ ସାର ଲିଃ (ଆରସିଏଫ) ଦ୍ୱାରା ତାଳଚେର ସାର ଲିଃ(ଟିଏଫଏଲ)ରେ ଏକ କୋଇଲା ବାଷ୍ପିକରଣ ପ୍ରକଳ୍ପ ପ୍ରତିଷ୍ଠା କରାଯିବ । ଏଥିପାଇଁ ମୋଟ ପ୍ରକଳ୍ପ ମୂଲ୍ୟର 29.67% ହାରରେ 1033.54 କୋଟି ଟଙ୍କାର ଅଂଶଧନ ନିବେଶ ଲାଗି ସାର ମନ୍ତ୍ରଣାଳୟର ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ମଞ୍ଜୁର କରିଛନ୍ତି ।


    ତାଳଚେର ପ୍ରକଳ୍ପର ପୁନରୁଦ୍ଧାର ଦ୍ୱାରା ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକ ମଧ୍ୟରେ ସରକାରଙ୍କ ଦ୍ୱାରା ସାର କ୍ଷେତ୍ରରେ ବ୍ୟାପକ ନିବେଶ ସୁନିଶ୍ଚିତ ହୋଇପାରିବ । ଏହା ନିଯୁକ୍ତି ସୁଯୋଗ ସୃଷ୍ଟି କରିବା ସହିତ ରାଜ୍ୟ ଏବଂ ପୂର୍ବାଂଚଳର ଅର୍ଥବ୍ୟବସ୍ଥାକୁ ସମୃଦ୍ଧ କରିବ । ସାର ୟୁନିଟର ପୁନରୁଦ୍ଧାର ଦ୍ୱାରା ୟୁରିଆର ଘରୋଇ ଉତ୍ପାଦନ ବୃଦ୍ଧି ପାଇବା ସହିତ ୟୁରିଆ କ୍ଷେତ୍ରରେ ଆତ୍ମନିର୍ଭରଶୀଳତା ବୃଦ୍ଧି ପାଇବ ।


    ସୂଚନାଯୋଗ୍ୟ ଯେ ତାଳଚେର ସାର କାରଖାନାର ପୁନରୁଦ୍ଧାର ଲାଗି ଗେଲ , ଆରସିଏଫ , ସିଆଇଏଲ ଏବଂ ଏଫସିଆଇଏଲର ଯୌଥ ଉଦ୍ୟମରେ ଟିଏଫଏଲ କମ୍ପାନୀ ନଭେମ୍ବର , 2015ରେ ପ୍ରତିଷ୍ଠା କରାଯାଇଥିଲା । ଏଥିରେ ଗେଲ , ଆରସିଏଫ ଏବଂ ସିଆଇଏଲର 29.67% ଅଂଶଧନ ରହିଥିବା ବେଳେ ଏଫସିଆଇଏଲର 10.99% ଅଂଶଧନ ରହିଛି । ଓଡ଼ିଶାର ଅନୁଗୁଳ ଜିଲ୍ଲାର ତାଳଚେରଠାରେ କୋଇଲାରୁ ଗ୍ୟାସ ବାଷ୍ପିକରଣ ଆଧାରରେ ସାର କାରଖାନା ପ୍ରତିଷ୍ଠା କରିବା ଲାଗି ଟିଏଫଏଲ ପ୍ରତିଷ୍ଠା କରାଯାଇଥିଲା ।


    **********

    
    
    (Release ID: 1546780) Visitor Counter : 6