      ଉପରାଷ୍ଟ୍ରପତିଙ୍କ ସଚିବାଳୟ

      ସର୍ବିଆ ସଂସଦର ବିଶେଷ ଅଧିବେଶନକୁ ସମ୍ବୋଧିତ କରିବେ ଉପ ରାଷ୍ଟ୍ରପତି ଶ୍ରୀ ଭେଙ୍କେୟା ନାଇଡୁ
      Posted On: 16 SEP 2018 3:33PM by PIB Bhubaneshwar


    30 ବର୍ଷ ପରେ ସର୍ବିଆକୁ ଏକ ଭାରତୀୟ ପ୍ରତିନିଧି ମଣ୍ଡଳର ଉଚ୍ଚସ୍ତରୀୟ ଯାତ୍ରା ସମୟରେ ଶ୍ରୀ ନାଇଡୁ ଏନଏଏମ ଯୁଗର ଉଷ୍ମତାକୁ ସ୍ମରଣ କଲେ । ସର୍ବିଆର ଆଇନ ନିର୍ମାତାମାନେ ଠିଆହୋଇ ଉପ ରାଷ୍ଟ୍ରପତିଙ୍କର ଅଭିବାଦନ କଲେ । ଆନ୍ତର୍ଜାତିକ ଲୋକତନ୍ତ୍ର ଦିବସରେ ବାସ୍ତବିକ ସ୍ୱତନ୍ତ୍ରତାର ଆବଶ୍ୟକତା ପାଇଁ ପଣ୍ଡିତ ନେହରୁଙ୍କୁ ଉଦ୍ଧୃତ କରାଗଲା । ସର୍ବିଆର ରାଷ୍ଟ୍ରପତି ଦ୍ରୁତ ଆର୍ଥିକ ପ୍ରଗତି ପାଇଁ ଭାରତୀୟ ନେତୃତ୍ୱଙ୍କର ପ୍ରଶଂସା କଲେ । ଦୁଇ ନେତା ସମ୍ପୂର୍ଣ୍ଣ କ୍ଷମତାର ଉପଯୋଗ ଲାଗି ଦ୍ୱିପାକ୍ଷିକ ସହଯୋଗକୁ ବୃଦ୍ଧି କରିବାର ପ୍ରତିଶୃତି ପ୍ରଦାନ କଲେ । ଦୁଇ ଦେଶ ବୃକ୍ଷ ସୁରକ୍ଷା ଏବଂ ବାୟୁ ସେବାକୁ ନେଇ ବୁଝାମଣା ପତ୍ରରେ ହସ୍ତାକ୍ଷର କଲେ । ସ୍ଵାମୀ ବିବେକାନନ୍ଦ ଏବଂ ସର୍ବିଆର ନବୋନ୍ମେଷକ ନିକୋଲା ଟେସଲାଙ୍କ ଉପରେ ସ୍ମାରକ ଟିକେଟ ଜାରି କରାଗଲା ।


    ମାର୍ଶାଲ ଟିଟୋ ଏବଂ ପଣ୍ଡିତ ନେହରୁଙ୍କ ସମୟର ଉଷ୍ମତା ଏବଂ ସହଯୋଗର ଭାବନାକୁ ପୁନର୍ଜୀବିତ କରିବାକୁ ଚିହ୍ନିତ କରି ଉପ ରାଷ୍ଟ୍ରପତି ଶ୍ରୀ ଭେଙ୍କେୟା ନାଇଡୁଙ୍କୁ କାଲି ରାତିରେ ଏକ ଦୁଲ୍ଲଭ ସମ୍ମାନର ପ୍ରତୀକ ସ୍ୱରୂପ ସର୍ବିଆ ଗଣରାଜ୍ୟର ସଂସଦର ବିଶେଷ ଅଧିବେଶନକୁ ସମ୍ବୋଧନ କରିବା ପାଇଁ ଆମନ୍ତ୍ରିତ କରାଯାଇଥିଲା । ଏହା ସର୍ବିଆର ଜାତୀୟ ଆସେମ୍ଲିର ସେହି ବିଶାଳ ସଭାଗୃହ ଥିଲା ଯେଉଁଠାରେ ପୂର୍ବତନ ପ୍ରଧାନମନ୍ତ୍ରୀ ଶ୍ରୀ ଜବାହାର ଲାଲ ନେହରୁ ଯୁଗୋସ୍ଲୋଭିଆର ପ୍ରଖ୍ୟାତ ନେତା ମାର୍ଶାଲ ଟିଟୋଙ୍କ ସହିତ ଗୋଷ୍ଠୀ ନିରପେକ୍ଷ ଆନ୍ଦୋଳନ ଆରମ୍ଭ କରି ବିଶ୍ୱର ନେତୃବୃନ୍ଦମାନଙ୍କୁ ସମ୍ବୋଧିତ କରିଥିଲେ ।


    ଆୟୋଜକ ଦେଶର ଆଇନ ନିର୍ମାତାମାନଙ୍କୁ ସମ୍ବୋଧିତ କରି ନିଜର ଏକ ଘଣ୍ଟାର ବକ୍ତବ୍ୟରେ ଶ୍ରୀ ନାଇଡୁ ସେହି ଘନିଷ୍ଠ ସମ୍ବନ୍ଧ ଏବଂ ସାଧାରଣ ଭିଜନକୁ ସ୍ମରଣ କରିଥିଲେ ଯେଉଁଥିରେ ଦୁଇ ଦେଶର ନେତାମାନେ ଗୋଷ୍ଠୀ ନିରପେକ୍ଷ ଆନ୍ଦୋଳନ (ଏନଏଏମ)କୁ ଆରମ୍ଭ କରିବାରେ ପ୍ରମୁଖ ଭୂମିକା ଗ୍ରହଣ କରିଥିଲେ । ସେ କହିଥିଲେ ଯେ ଦୁଇ ଦେଶର ସମ୍ପର୍କର ଚେର ଇତିହାସରେ ଅନେକ ଗଭୀରରେ ରହିଛି ।


    ଆନ୍ତର୍ଜାତିକ ଲୋକତନ୍ତ୍ର ଦିବସ ଅବସରରେ ଶ୍ରୀ ନାଇଡୁ ଭାରତରେ ସଂସଦୀୟ ଲୋକତନ୍ତ୍ରର ସତତ ବିକାଶ ଏବଂ ବିକାଶ ସମ୍ବନ୍ଧରେ ବିସ୍ତୃତ ସୂଚନା ପ୍ରଦାନ କରିଥିଲେ । ପ୍ରତିଭାଗୀ ବିକାଶ ପାଇଁ ଲୋକତନ୍ତ୍ରର ମହତ୍ୱକୁ ରେଖାଙ୍କିତ କରି ସେ 1961ରେ ଏହି ସ୍ଥାନରେ ପଣ୍ଡିତ ନେହରୁଙ୍କ ଦ୍ୱାରା ପ୍ରଦାନ କରାଯାଇଥିବା ଭାଷଣର ସ୍ମରଣ କରିଥିଲେ ଏବଂ କହିଥିଲେ ଯେ ନେହରୁ ଆମ ଦେଶରେ ଏପରି ସମାଜର ନିର୍ମାଣ କରିବାର ଅପିଲ କରିଥିଲେ ଯେଉଁଠାରେ ସ୍ୱତନ୍ତ୍ରତା ବାସ୍ତବିକ ହେବ ।


    ସର୍ବିଆ ସଂସଦର ସଭାପତି ଶ୍ରୀ ନାଇଡୁଙ୍କ ସ୍ୱାଗତ କରିଥିଲେ ଏବଂ ସଦନର ସଦସ୍ୟମାନଙ୍କୁ ତାଙ୍କର ପରିଚୟ କରାଇଥିଲେ । ଉପ ରାଷ୍ଟ୍ରପତିଙ୍କ ପାଇଁ ଅନେକ ଥର ତାଳି ବଜା ଯାଇଥିଲା ଏବଂ ବିଶେଷ ଭାବେ ସେ ଯେତେବେଳେ କହିଥିଲେ ଯେ ଯେତେବେଳେ ସେ (ଉପ ରାଷ୍ଟ୍ରପତି) ସ୍କୁଲରେ ପଢ଼ୁଥିଲେ , ସେ ସମୟରେ ମାର୍ଶାଲ ଟିଟୋଙ୍କ ନାମ ଭାରତରେ ଅନେକ ଲୋକପ୍ରିୟ ଥିଲା । ସର୍ବିଆର ଆଇନ ନିର୍ମାତା ଉପ ରାଷ୍ଟ୍ରପତିଙ୍କ ସମ୍ବୋଧନ ସମାପ୍ତ ହେବା ପରେ ଠିଆ ହୋଇ ତାଙ୍କୁ ସମ୍ମାନ ପ୍ରଦର୍ଶନ କରିଥିଲେ । ଶ୍ରୀ ନାଇଡୁ ରାଷ୍ଟ୍ରପତି ଶ୍ରୀ ଆଲେକଜାଣ୍ଡର ବୁକିକ , ପ୍ରଧାନମନ୍ତ୍ରୀ ସୁଶ୍ରୀ ଆନା ବ୍ରନାବିକ ଏବଂ ସର୍ବିଆର ଜାତୀୟ ଆସେମ୍ଲିର ସଭାପତି ସୁଶ୍ରୀ ମାଜା ଗୋଜକୋଭିକଙ୍କ ସହିତ ଅନେକ ଦ୍ୱିପାକ୍ଷିକ ଏବଂ ବହୁପାକ୍ଷିକ ବିଷୟ ଉପରେ ବିସ୍ତୃତ ଭାବେ ଚର୍ଚ୍ଚା କରିଥିଲେ ଏବଂ ଏକ ବିଜନେସ ଫୋରମକୁ ମଧ୍ୟ ସମ୍ବୋଧିତ କରିଥିଲେ ।


    ଶ୍ରୀ ନାଇଡୁଙ୍କ ସହିତ ସଂଯୁକ୍ତ ଭାବେ ଗଣମାଧ୍ୟମକୁ ସମ୍ବୋଧିତ କରି ସର୍ବିଆର ରାଷ୍ଟ୍ରପତି ଶ୍ରୀ ଆଲେକଜାଣ୍ଡର ବୁକିକ ଦମଦାର ଆର୍ଥିକ ପ୍ରଗତି ପାଇଁ ଭାରତର ରାଜନୈତିକ ନେତୃତ୍ୱର ପ୍ରଶଂସା କରିଥିଲେ । ସେ ସର୍ବିଆର କ୍ଷତ୍ରୀୟ ଅଖଣ୍ଡତାକୁ ମାନ୍ୟତା ପ୍ରଦାନ କରିବା ପାଇଁ ଭାରତକୁ ଧନ୍ୟବାଦ ମଧ୍ୟ ପ୍ରଦାନ କରିଥିଲେ । ସେ ଜୋର ଦେଇ କହିଥିଲେ ଯେ ସର୍ବିଆ ଭାରତ ସହିତ କୃଷି , ବାଣିଜ୍ୟ , ଆଇଟି ଏବଂ ଜେନେରିକ ଔଷଧ କ୍ଷେତ୍ରରେ ସହଯୋଗ ପାଇଁ ଇଚ୍ଛୁକ । ସେ ପ୍ରତିରକ୍ଷା ସହଯୋଗ ପ୍ରତି ମଧ୍ୟ ଆଗ୍ରହ ପ୍ରକାଶ କରିଥିଲେ ।


    ଉପ ରାଷ୍ଟ୍ରପତି ପ୍ରକାଶ କରିଥିଲେ ଯେ ନିକଟ ଅତୀତରେ ଦୁଇ ଦେଶଙ୍କ ସମୟ ଅତ୍ୟନ୍ତ କଠିନ ଥିଲା ମାତ୍ର ସେମାନେ ଏହି ସଂକଟରୁ ଅଧିକ ମଜଭୁତ ହୋଇ ଉପରକୁ ଉଠିଛନ୍ତି କାରଣ ସୁଧାର ଆଣିବା ନେଇ ସେମାନଙ୍କର ସାହସ ରହିଛି । ସେ କହିଲେ ଯେ ଭାରତ ଓ ସର୍ବିଆରେ 1990 ଦଶକର ଆର୍ଥିକ ସୁଧାର ପ୍ରଭାବୀ ଢ଼ଙ୍ଗରେ କିଛି ବଡ ଆହ୍ୱାନକୁ ଅବସର ରୂପରେ ପରିବର୍ତ୍ତିତ କରି ଦେଇଥିଲା ।


    ଦୁଇ ଦେଶ ମଧ୍ୟରେ ରାଜନୈତିକ ସମ୍ବନ୍ଧର ସ୍ଥାପନାର 70 ବର୍ଷ ପୂରଣ ହେବା ଅବସରରେ ସର୍ବିଆ ପୋଷ୍ଟ ଏବଂ ଇଣ୍ଡିଆ ପୋଷ୍ଟ ସର୍ବିଆର ବିଖ୍ୟାତ ଭୌତିକ ବିଜ୍ଞାନୀ ଏବଂ ନବୋନ୍ମେଷକ ନିକାଲୋ ଟେସଲା ତଥା ସ୍ୱାମୀ ବିବେକାନନ୍ଦଙ୍କ ଉପରେ ଡାକ ଟିକେଟ ଜାରି କରିଥିଲେ ।


    ସର୍ବିଆର ରାଷ୍ଟ୍ରପତି ଏବଂ ଭାରତୀୟ ଉପ ରାଷ୍ଟ୍ରପତିଙ୍କ ଉପସ୍ଥିତିରେ ଦୁଇ ଦେଶ ଦୁଇଟି ବୁଝାମଣା ପତ୍ରରେ ହସ୍ତାକ୍ଷର କରିଥିଲେ । ବୃକ୍ଷ ସୁରକ୍ଷା ଏବଂ କ୍ୱାରାନଟାଇନ ଉପରେ ବୁଝାମଣାରେ ଫଳ , ପନି ପରିବା ଏବଂ ଖାଦ୍ୟ ବସ୍ତୁରେ ବ୍ୟବସାୟ ବୃଦ୍ଧି ଉପରେ ଜୋର ପ୍ରଦାନ କରାଯାଇଥିଲା ଯେତେବେଳେ କି ବାୟୁ ସେବା ବୁଝାମଣାର ଉଦ୍ଦେଶ୍ୟ ହେଉଛି ଦୁଇ ଦେଶ ମଧ୍ୟରେ ସିଧାସଳଖ ବାୟୁ ସମ୍ପର୍କ ସହିତ ବ୍ୟବସାୟ ଏବଂ ପର୍ଯ୍ୟଟନକୁ ବୃଦ୍ଧି କରିବା ପାଇଁ ସଂଯୋଗ ବୃଦ୍ଧି କରିବା ।


    **************

    
    
    (Release ID: 1546347) Visitor Counter : 1