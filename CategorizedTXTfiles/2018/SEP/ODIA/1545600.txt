      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦେଶର ସବୁ ଅଙ୍ଗନବାଡି, ଏଏନଏମ, ଆଶା କର୍ମୀଙ୍କ ସହ ସେପ୍ଟେମ୍ବର 11ରେ ଭିଡିଓ କନଫେରେନସିଙ୍ଗ ଜରିଆରେ ମତ ବିନିମୟ କରିବେ ପ୍ରଧାନମନ୍ତ୍ରୀ
      Posted On: 10 SEP 2018 9:12PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ‘ ପୋଷଣ ମାସ ’ ର ଏକ ଅଂଶବିଶେଷ ଭାବେ 11 ସେପ୍ଟେମ୍ବର , 2018 ପୂର୍ବାହ୍ନ 10.30ରେ ଲକ୍ଷାଧିକ ଆଶା , ଏଏନଏମ , ଅଙ୍ଗନବାଡି କର୍ମୀ ଏବଂ ସ୍ୱାସ୍ଥ୍ୟ କଲ୍ୟାଣ ଯୋଜନାର ହିତାଧିକାରୀମାନଙ୍କ ସହିତ ଭିଡିଓ କନଫେରେନସିଙ୍ଗ ଜରିଆରେ ମତ ବିନିମୟ କରିବେ ।


    ପୋଷଣ ମାସ (ପୋଷଣ ପାଇଁ ସମର୍ପିତ ମାସ)ଦେଶର ସେପ୍ଟେମ୍ବର 2018ରେ ପାଳନ କରାଯାଉଛି । ଦେଶର ପ୍ରତ୍ୟେକ ଗୃହରେ ଅଧିକରୁ ଅଧିକ ପୋଷଣ/ପୁସ୍ତିସାଧନର ଗୁରୁତ୍ୱର ବାର୍ତ୍ତା ପହଂଚାଇବା ଏହି କାର୍ଯ୍ୟକ୍ରମର ଲକ୍ଷ୍ୟ ରହିଛି ।


    ଏହି ପଦକ୍ଷେପ ନଭେମ୍ବର 2017ରେ କେନ୍ଦ୍ର ସରକାରଙ୍କ ଦ୍ୱାରା ଗଠିତ ପୋଷଣ ଅଭିଯାନ (ରାଷ୍ଟ୍ରୀୟ ପୋଷଣ ମିଶନ) ର ଲକ୍ଷ୍ୟ ହାସଲ କରିବା ଦିଗରେ ଅଗ୍ରସର ହେବାରେ ସହାୟକ ହେବ । ବୟସ ଅନୁସାରେ ଉଚ୍ଚତା ବୃଦ୍ଧି ହୋଇପାରିନଥିବା ଅତି ଗେଡା , କୁପୋଷଣ , ରକ୍ତହୀନତା ଏବଂ ଜନ୍ମ ସମୟରେ କମ ଓଜନର ଶିଶୁ ଭଳି ବୃଦ୍ଧି ପାଉଥିବା ସ୍ୱାସ୍ଥ୍ୟ ସମସ୍ୟାକୁ ହ୍ରାସ କରିବା ଏହି ମିଶନର ଉଦ୍ଦେଶ୍ୟ । ପୋଷଣ ଅଭିଯାନ ଅଧିନରେ ସରକାର ବଡ ପିଲାମାନଙ୍କ ମଧ୍ୟରେ , ମହିଳା ଏବଂ କିଶୋରୀ ଝିଅମାନଙ୍କ ମଧ୍ୟରେ ଦେଖାଯାଉଥିବା ଗେଡାପଣରେ ଦୁଇ ପ୍ରତିଶତ , କୁପୋଷଣରେ ଦୁଇ ପ୍ରତିଶତ , ରକ୍ତହୀନତାରେ ତିନି ପ୍ରତିଶତ ଏବଂ ଜନ୍ମ ସମୟରେ କମ ଓଜନର ଶିଶୁମାନଙ୍କ କ୍ଷେତ୍ରରେ ଦୁଇ ପ୍ରତିଶତ କରି ବାର୍ଷିକ ହ୍ରାସ କରିବା ପାଇଁ ସରକାର ଲକ୍ଷ୍ୟ ଧାର୍ଯ୍ୟ କରିଛନ୍ତି ।


    ଏହିଭଳି ସ୍ଥିତିରେ ପ୍ରଧାନମନ୍ତ୍ରୀଙ୍କ ମତ ବିନିମୟ , ମିଶନରେ ସାମିଲ ଥିବା ହିତାଧିକାରୀମାନଙ୍କୁ ଗୋଟିଏ ମିଶନ ଅଧିନରେ ଏକତ୍ରିତ କରିପାରିବ । ପୋଷଣ କ୍ଷେତ୍ରରେ ସଫଳତାର କାହାଣୀଗୁଡିକୁ ବାଣ୍ଟିବା ସହିତ ଏହାର ପ୍ରଚାର ପ୍ରସାର ପାଇଁ ମଧ୍ୟ ଏକ ମଂଚ ମିଳିପାରିବ ।


    **********

    
    
    (Release ID: 1545600) Visitor Counter : 6