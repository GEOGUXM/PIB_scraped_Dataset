      କ୍ୟାବିନେଟ

      କୃଷି ଓ ଆନୁସଙ୍ଗିକ କ୍ଷେତ୍ରରେ ଭାରତ, ଉଜବେକିସ୍ତାନ ସହଯୋଗ ଚୁକ୍ତିକୁ କ୍ୟାବିନେଟର ଅନୁମୋଦନ
      Posted On: 26 SEP 2018 9:14PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ କୃଷି ଏବଂ ଆନୁସଙ୍ଗିକ କ୍ଷେତ୍ରରେ ଭାରତ - ଉଜବେକିସ୍ତାନ ସହଯୋଗ ଚୁକ୍ତିକୁ ଅନୁମୋଦନ କରିଛନ୍ତି ।


    ଭାରତ ଏବଂ ଉଜବେକିସ୍ତାନ ମଧ୍ୟରେ ସହଯୋଗ ପାଇଁ ଏହି ଚୁକ୍ତିରେ ନିମ୍ନୋକ୍ତ ବ୍ୟବସ୍ଥା ରହିଛି :


    1. ଆପୋସ ସ୍ୱାର୍ଥ ଜଡ଼ିତ ଆଇନ , ମାନକ ଏବଂ ଉତ୍ପାଦ ନମୁନା କ୍ଷେତ୍ରରେ ସୂଚନାର ବିନିମୟ ;


    2. ଉଜବେକିସ୍ତାନରେ ଯୁଗ୍ମ କୃଷି କ୍ଲଷ୍ଟର ପ୍ରତିଷ୍ଠା ।


    3. ଶସ୍ୟ ଉତ୍ପାଦନ ଏବଂ ସେଗୁଡ଼ିକର ବିବିଧକରଣ କ୍ଷେତ୍ରରେ ଅଭିଜ୍ଞତାର ବିନିମୟ


    4. ଆଧୁନିକ ପ୍ରଯୁକ୍ତି ଆଧାରିତ ବିହନ ଉତ୍ପାଦନ କ୍ଷେତ୍ରରେ ଅଭିଜ୍ଞତାର ବିନିମୟ , ପକ୍ଷମାନଙ୍କ ରାଷ୍ଟ୍ରର ଆଇନ ଆଧାରରେ ବିହନର ପ୍ରମାଣନ କ୍ଷେତ୍ରରେ ସୂଚନାର ବିନିମୟ ; ଲାଭ ଉଦ୍ଦେଶ୍ୟରେ ବିହନ ନମୁନାର ଆଦାନପ୍ରଦାନ ।


    5. ଜଳସେଚନ ସମେତ କୃଷି ଏବଂ ଆନୁସଙ୍ଗିକ କ୍ଷେତ୍ରରେ ଜଳର ସମ୍ପ୍ରସାରିତ ଦକ୍ଷତାପୂର୍ଣ୍ଣ ପରିଚାଳନା କ୍ଷେତ୍ରରେ ପ୍ରଯୁକ୍ତିର ପ୍ରୟୋଗ


    6. ଜେନେଟିକ୍ସ , ବ୍ରିଡିଂ , ବାୟୋଟେକ୍ନୋଲଜି , ଚାରା ସୁରକ୍ଷଶ , ମୃତ୍ତିକା ଉତ୍ପାଦକତା ସଂରକ୍ଷଣ , ଯାନ୍ତ୍ରିକୀକରଣ , ଜଳସମ୍ପଦ ଏବଂ ବୈଜ୍ଞାନିକ ଫଳାଫଳ ପାଇଁ ଆପୋସ ପ୍ରୟୋଗ କ୍ଷେତ୍ରରେ ଯୁଗ୍ମ ବୈଜ୍ଞାନିକ ଗବେଷଣା ଚାଲୁ କରିବା ।


    7. ପରାଗ ସଂଗମ କ୍ଷେତ୍ରରେ ସହଯୋଗ ବୃଦ୍ଧି ଏବଂ ବିକାଶ


    8. ପଶୁ ପାଳନ , ପଶୁ ସ୍ୱାସ୍ଥ୍ୟ , କୁକୁଡା ପାଳନ , ଜେନୋମିକ୍ସ ଏବଂ କ୍ୱାରେଂଟାଇନ ସୁବିଧା ପ୍ରତିଷ୍ଠା କ୍ଷେତ୍ରରେ ଅଭିଜ୍ଞତାର ଆଦାନପ୍ରଦାନ


    9. କୃଷି ଏବଂ ଖାଦ୍ୟ ଶିଳ୍ପ କ୍ଷେତ୍ରରେ ବୈଜ୍ଞାନିକ ଏବଂ ବାସ୍ତବ କାର୍ଯ୍ୟକଳାପ (ମେଳା , ପ୍ରଦର୍ଶନୀ , ସମ୍ମିଳନୀ , ସଂଗୋଷ୍ଠୀ) ଆୟୋଜନ କରିବା ।


    10. କୃଷି ଏବଂ ଖାଦ୍ୟ ବାଣିଜ୍ୟ କ୍ଷେତ୍ରରେ ସହଯୋଗ


    11. ମିଳିତ ଉଦ୍ୟମରେ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ପ୍ରତିଷ୍ଠା ସମ୍ଭାବନା ଉଜଗାର କରିବା


    12. ଉଭୟ ପକ୍ଷ ମଧ୍ୟୟରେ ଆପୋସ ସହମତି ଭିତିରେ ସହଯୋଗର ଅନ୍ୟ ସମସ୍ତ କ୍ଷେତ୍ର ।


    ଚୁକ୍ତି ଅନୁଯାୟୀ ଉଭୟ ରାଷ୍ଟ୍ରର ପ୍ରତିନିଧିମାନଙ୍କୁ ନେଇ ଏକ ଯୁଗ୍ମ କାର୍ଯ୍ୟଗୋଷ୍ଠୀ ପ୍ରତିଷ୍ଠା କରାଯିବ । ଏହି ଗୋଷ୍ଠୀ ସହଯୋଗର ଯୋଜନା ପ୍ରସ୍ତୁତ କରିବା , ଚୁକ୍ତି କାର୍ଯ୍ୟକାରୀ କରିବା କ୍ଷେତ୍ରରେ ଦେଖାଦେଉଥିବା ସମସ୍ୟାଗୁଡ଼ିକର ସମାଧାନ ଯୋଗାଇଦେବ ଏବଂ ଉଭୟ ପକ୍ଷ ଦ୍ୱାରା ବିବେଚନା କରାଯାଇଥିବା କାର୍ଯ୍ୟକୁ କାର୍ଯ୍ୟକାରୀତା ଅନୁଧ୍ୟାନ କରିବା । ଏହି କାର୍ଯ୍ୟକାରୀ ଗୋଷ୍ଠୀର ବୈଠକ ପ୍ରତି ଦୁଇ ବର୍ଷରେ ଥରେ ଥର ଥର କରି ଭାରତ ଏବଂ ଉଜବେକିସ୍ତାନରେ ଆୟୋଜନ ହେବ । ଏହି ଚୁକ୍ତି ସ୍ୱାକ୍ଷର ହେବା ତାରିଖଠାରୁ କାର୍ଯ୍ୟକାରୀ ହେବ ଏବଂ ଏହା 5 ବର୍ଷ ଲାଗି ପ୍ରଭାବୀ ରହିବ । ଏହା ପରବର୍ତ୍ତୀ 5 ବର୍ଷ ଲାଗି ସ୍ୱୟଂକ୍ରିୟ ଭାବେ ସମ୍ପ୍ରସାରିତ ହୋଇପାରିବ । ଉଭୟ ପକ୍ଷ ମଧ୍ୟରୁ ଗୋଟିଏ ପକ୍ଷ ଇଚ୍ଛାନୁଯାୟୀ ବିଜ୍ଞପ୍ତି ପ୍ରକାଶ କରିବାର 6 ମାସ ମଧ୍ୟରେ ଏହି ଚୁକ୍ତି ବାତିଲ ହୋଇଯିବ ।


    **********

    
    
    (Release ID: 1547775) Visitor Counter : 11