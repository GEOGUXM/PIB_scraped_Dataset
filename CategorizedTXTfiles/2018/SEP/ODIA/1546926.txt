      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପର୍ଯ୍ୟାବରଣ ମନ୍ତ୍ରଣାଳୟ ପକ୍ଷରୁ “ସ୍ୱଚ୍ଛତା ହିଁ ସେବା” କାର୍ଯ୍ୟକ୍ରମ ଆୟୋଜିତ
      Posted On: 20 SEP 2018 7:10PM by PIB Bhubaneshwar


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ପକ୍ଷରୁ ମନ୍ତ୍ରଣାଳୟ ପରିସରରେ ଆଜି “ ସ୍ୱଚ୍ଛତା ହିଁ ସେବା ” କାର୍ଯ୍ୟକ୍ରମ ଆୟୋଜିତ ହୋଇଯାଇଛି ।


    ଏହି କାର୍ଯ୍ୟକ୍ରମରେ ଉଦ୍‌ବୋଧନ ଦେଇ ମନ୍ତ୍ରଣାଳୟର ସଚିବ ଡ଼କ୍ଟର ସିଦ୍ଧାନ୍ତ ଦାସ କହିଲେ ଯେ ସ୍ୱଚ୍ଛତା କାର୍ଯ୍ୟକ୍ରମରେ ଶିଶୁମାନଙ୍କ ସହଯୋଗ ଓ ଭୂମିକା ଗୁରୁତ୍ୱପୂର୍ଣ୍ଣ ସ୍ଥାନ ବହନ କରେ । ଦେଶର ସମସ୍ତ ସଂରକ୍ଷିତ ସ୍ଥାନକୁ ପ୍ଲାଷ୍ଟିକମୁକ୍ତ ଅଞ୍ଚଳରେ ପରିଣତ କରିବାକୁ ମନ୍ତ୍ରଣାଳୟ ପକ୍ଷରୁ ବ୍ୟାପକ କାର୍ଯ୍ୟକ୍ରମ ଗ୍ରହଣ କରାଯାଇଛି । ପର୍ଯ୍ୟାବରଣକୁ ସ୍ୱଚ୍ଛ , ସୁନ୍ଦର ଓ ସବୁଜ ରଖିବା ସକାଶେ ସେହିସବୁ ସ୍ଥାନରେ ଓ ଅନ୍ୟତ୍ର ବ୍ୟାପକ ବୃକ୍ଷରୋପଣ କରିବା ସହ ସମସ୍ତେ ସିଙ୍ଗଲ ୟୁଜ୍‌ ପ୍ଲାଷ୍ଟିକ ବ୍ୟବହାର ବର୍ଜନ କରିବା ସକାଶେ ସେ ଆହ୍ୱାନ ଜଣାଇଥିଲେ ।


    କାର୍ଯ୍ୟକ୍ରମରେ ନିଜର ବକ୍ତବ୍ୟ ରଖି ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟର ଅତିରିକ୍ତ ସଚିବ ଶ୍ରୀ ଏ କେ ମେହେଟ୍ଟା କହିଲେ ଯେ “ ସ୍ୱଚ୍ଛତା ” ଜୀବନର ଗୁଣାତ୍ମକ ମୂଲ୍ୟବୋଧ ଓ ସ୍ୱାସ୍ଥ୍ୟରକ୍ଷା ସହ ଓତଃପ୍ରୋତ ଭାବେ ଜଡ଼ିତ । ସ୍ୱଚ୍ଛତା ଭାରତୀୟ ସଂସ୍କୃତି ଓ ପରମ୍ପରାର ଏକ ଅବିଚ୍ଛେଦ୍ୟ ଅଙ୍ଗ ।ତେଣୁ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନଙ୍କ ଦ୍ୱାରା ଆରମ୍ଭ କରାଯାଇଥିବା ଗ୍ରୀନ୍‌ ଗୁଡ଼ ଡ଼ିଡ଼୍‌ ଅଭିଯାନ ଦଶଗୋଟି ସରଳ ଓ ସହଜ କାର୍ଯ୍ୟକ୍ରମକୁ ନେଇ ଗଠି ଏବଂ ଏହା ଦ୍ୱାରା ପର୍ଯ୍ୟାବରଣକୁ ସୁରକ୍ଷିତ ରଖାଯାଇପାରିବ ଯାହାକି ଦେଶର ସମସ୍ତ ବିଦ୍ୟାଳୟକୁ ସଂପ୍ରସାରିତ କରାଯାଇଛି ବୋଲି ସେ ସୂଚୀତ କରିଥିଲେ ।


    ଏହି ଅବସରରେ ସ୍କୁଲ ଛାତ୍ରଛାତ୍ରୀମାନଙ୍କ ଏକ ସଂକଳ୍ପ ପାଠ କରାଯାଇଥିଲାଏବଂ ସେମାନଙ୍କ ପାଇଁ “ ଗ୍ରୀନ୍‌ ମାର୍ଚ୍ଚ ” ଅଭିଯାନକୁ ପତାକା ଦେଖାଇ ଶୁଭାରମ୍ଭ କରାଯାଇଥିଲା । ଦିଲ୍ଲୀର ବିଭିନ୍ନ ବିଦ୍ୟାଳୟର ପ୍ରାୟ 200 ଛାତ୍ରଛାତ୍ରୀ , ମନ୍ତ୍ରଣାଳୟର ବରିଷ୍ଠ ଅଧିକାରୀ ଓ କର୍ମଚାରୀ ଏହି ସମାବେଶରେ ଉପସ୍ଥିତ ଥିଲେ ।


    **************

    
    
    (Release ID: 1546926) Visitor Counter : 1