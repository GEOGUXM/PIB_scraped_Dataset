      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଆଶାକର୍ମୀଙ୍କ ସହାୟତା ପ୍ୟାକେଜକୁ କେନ୍ଦ୍ର କ୍ୟାବିନେଟର ଅନୁମୋଦନ
      Posted On: 19 SEP 2018 9:03PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ଆଶାକର୍ମୀମାନଙ୍କ ସହାୟତା ପ୍ୟାକେଜକୁ ମଞ୍ଜୁର କରିଛନ୍ତି । ଏହି ପ୍ୟାକେଜ ଅକ୍ଟୋବର 2018 ଠାରୁ ଲାଗୁ ହେବ ଏବଂ ଏହାକୁ ଦୁଇଟି ଭିନ୍ନ ଭିନ୍ନ ଉପାଦାନ ଅଧୀନରେ ନଭେମ୍ବର 2018 ଠାରୁ ପ୍ରଦାନ କରାଯିବ ।


    1. ଏହି ପ୍ୟାକେଜର ହିତାଧିକାରୀଙ୍କ ରୂପରେ ସେସମସ୍ତ ଆଶା କର୍ମୀ ଏବଂ ଆଶା ସହାୟିକାମାନଙ୍କୁ ନାମାଙ୍କନ କରାଯିବ , ଯେଉଁମାନେ ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ଏବଂ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ନାମରେ ଭାରତ ସରକାରଙ୍କ ସାମାଜିକ ସୁରକ୍ଷା ଯୋଜନା ଲାଗି ସମସ୍ତ ଯୋଗ୍ୟତା ପୂରଣ କରୁଛନ୍ତି ।


    2. ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ ଅନ୍ତର୍ଗତ ଆଶାକର୍ମୀମାନଙ୍କୁ ମିଳୁଥିବା ନିୟମିତ ଅର୍ଥରାଶି ଏବଂ ପ୍ରୋତ୍ସାହନ ରାଶିକୁ 1 ହଜାର ଟଙ୍କାରୁ ବୃଦ୍ଧି କରାଯାଇ 2ହଜାର ଟଙ୍କା ମାସିକ କରି ଦିଆଯାଇଛି ।


    ଏହି ପ୍ୟାକେଜ ଲାଗି କେନ୍ଦ୍ର ସରକାରଙ୍କ ପକ୍ଷରୁ 2018-19 ଏବଂ 2019-20ର ଅବଧିରେ ପ୍ରଦାନ କରାଯିବାକୁ ଥିବା ରାଶିର ପରିମାଣ 1 , 224.97 କୋଟି ଟଙ୍କା ହେବ ।


    ହିତାଧିକାରୀଙ୍କ ସଂଖ୍ୟା


    1. ଆନୁମାନିକ ଏକ କୋଟି 5 ଲକ୍ଷ 36 ହଜାର 701 ଜଣ ଆଶା କର୍ମୀ ଏବଂ ଆଶା ସହାୟିକା ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ପରିସର ମଧ୍ୟରେ ଆସିବେ ।


    2. ଆନୁମାନିକ 9 ଲକ୍ଷ 57 ଜହାର ତିନି ଶହ ତିନି ଜଣ ଆଶାକର୍ମୀ ଏବଂ ଆଶା ସହାୟିକାମାନଙ୍କୁ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନାର ଲାଭ ମିଳିବ ।


    ଆନୁମାନିକ ଦଶ ଲକ୍ଷ 22 ହଜାର 265 ଆଶା କର୍ମୀଙ୍କୁ ନିୟମିତ କାର୍ଯ୍ୟକଳାପ ଲାଗି ବର୍ତ୍ତମାନର 1 ହଜାର ଟଙ୍କା ସ୍ଥାନରେ ସର୍ବନିମ୍ନ ଦୁଇ ହଜାର ଟଙ୍କା ମାସିକ ଦିଆଯିବ ।


    ବିବରଣୀ :- 1). ଆଶା କର୍ମୀ ଏବଂ ଆଶା ସହାୟିକାମାନେ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନାର ହିତାଧିକାରୀ ହେବେ । ଯୋଜନା ଲାଗି ନିର୍ଦ୍ଧାରିତ ସର୍ତାବଳୀ ମୁତାବକ ଏହାର ଲାଭ 18ରୁ 70 ବର୍ଷର ଆୟୁବିଶିଷ୍ଟ ମହିଳାମାନେ ନେଇପାରିବେ । ବୀମାର ଅଧିକ 1 ବର୍ଷର (1 ଜୁନ 31 ମେ) ହେବ । ବୀମା ଅନ୍ତର୍ଗତ ମିଳୁଥିବା ଲାଭ-


    1. ଦୁର୍ଘଟଣାରେ ମୃତ୍ୟୁବରଣ କଲେ 2 ଲକ୍ଷ ଟଙ୍କାର ପ୍ରାପ୍ୟ ପ୍ରଦାନ ।


    2. ଦୁଇ ଆଖି , ଦୁଇ ହାତ , ଦୁଇ ପାଦ କିମ୍ବା ଗୋଟିଏ ହାତ ଏବଂ ଗୋଟି ପାଦ ସମ୍ପୂର୍ଣ୍ଣ ଭାବେ ଖରାପ ହୋଇଗଲେ ଅଥବା ଗୋଟିଏ ଆଖିର ଦୃଷ୍ଟିଶକ୍ତି ସମ୍ପୂର୍ଣ୍ଣ ଭାବେ ଚାଲିଯିବାର ସ୍ଥିତିରେ ଦୁଇ ଲକ୍ଷ ଟଙ୍କାର ପରିଶୋଧ ।


    3. ଗୋଟିଏ ଆଖିର ଦୃଷ୍ଟିଶକ୍ତି ସମ୍ପୂର୍ଣ୍ଣ ଭାବେ ଶେଷ ହୋଇଗଲେ କିମ୍ବା ଗୋଟିଏ ପାଦ ଏବଂ ଗୋଟିଏ ହାତ ସମ୍ପୂର୍ଣ୍ଣ ଭାବେ ଖରାପ ହୋଇଯିବାର ସ୍ଥିତିରେ 1 ଲକ୍ଷ ଟଙ୍କାର ପରିଶୋଧ ।


    କେନ୍ଦ୍ର ସରକାରଙ୍କ ପକ୍ଷରୁ ହିତାଧିକାରୀଙ୍କ ପ୍ରତି 12 ଟଙ୍କାର ପ୍ରିମିୟମ ରାଶି ବାର୍ଷିକ ଦିଆଯିବ ।


    ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା (ଦୁର୍ଘଟଣା ବୀମା)ର ଲାଭ 18ରୁ 50 ବର୍ଷର ଆୟୁର ସେହି ଆଶାକର୍ମୀମାନଙ୍କୁ ଏବଂ ଆଶା ସହାୟିକମାନଙ୍କୁ ମିଳିବ , ଯେଉଁମାନେ ଏଥିପାଇଁ ସମସ୍ତ ଯୋଗ୍ୟତା ପୂରଣ କରୁଛନ୍ତି । ଏହି ଯୋଜନା ଲାଗି କେନ୍ଦ୍ର ସରକାରଙ୍କ ପକ୍ଷରୁ ବାର୍ଷିକ ହାରାହାରୀ 330 ଟଙ୍କାର ପ୍ରିମିୟମ ରାଶି ପ୍ରଦାନ କରାଯିବ । ବୀମା କଭରର ଅବଧି 1 ଜୁନ ଠାରୁ 31 ମେ ପର୍ଯ୍ୟନ୍ତ ଗୋଟିଏ ବର୍ଷର ହେବ । କୌଣସି କାରଣବଶତଃ ମୃତ୍ୟୁ ହୋଇଗଲେ ହିତାଧିକାରୀମାନଙ୍କୁ ଦୁଇ ଲକ୍ଷ ଟଙ୍କା ପ୍ରାପ୍ୟ ପଇଠ କରାଯିବ ।


    ଆଶା କର୍ମୀମାନଙ୍କୁ ନିୟମିତ କାର୍ଯ୍ୟ ଲାଗି ମାସିକ ବର୍ତ୍ତମାନର 1 ହଜାର ଟଙ୍କା ସ୍ଥାନରେ 2 ହଜାର ଟଙ୍କା ପ୍ରଦାନ କରାଯିବ । ଏହି ଅର୍ଥରାଶି କେନ୍ଦ୍ର ଏବଂ ରାଜ୍ୟ ସ୍ତରରେ ଅନୁମୋଦିତ କାର୍ଯ୍ୟ ସମ୍ପାଦନ ଆଧାରିତ ପ୍ରୋତ୍ସାହନ ରାଶି ଅତିରିକ୍ତ ହେବ ।


    କାର୍ଯ୍ୟାନ୍ୱୟନ ନୀତି ଏବଂ ଲକ୍ଷ୍ୟ


    1. ଆଶା ହିତାଧିକାରୀ ପ୍ୟାକେଜର କାର୍ଯ୍ୟାନ୍ୱୟନ ଲାଗି ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନର ବର୍ତ୍ତମାନ ସଂସ୍ଥାଗତ ପ୍ରଣାଳୀର ଉପଯୋଗ କରାଯିବ ।


    2. ଲକ୍ଷ୍ୟ - ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ଏବଂ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ଅଧୀନରେ 31 ମାର୍ଚ୍ଚ 2019 ସୁଦ୍ଧା 65 ପ୍ରତିଶତ ଆଶାକର୍ମୀ ଏବଂ ଆଶା ସହାୟିକାମାନଙ୍କୁ ପଞ୍ଜିକୃତ କରାଯିବ ।


    ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଏବଂ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ଅଧୀନରେ 30 ଅକ୍ଟୋବର , 2019 ସୁଦ୍ଧା 100 ପ୍ରତିଶତ ଆଶା କର୍ମୀ ଏବଂ ଆଶା ସହାୟିକାମାନଙ୍କୁ ପଞ୍ଜିକୃତ କରାଯିବ । ନିୟମିତ ଗତିବିଧି ଲାଗି ଏବଂ ପ୍ରୋତ୍ସାହନ ରାଶି ରୂପରେ ଆଶା କର୍ମୀମାନଙ୍କୁ ଅକ୍ଟୋବରରୁ ବର୍ଦ୍ଧିତ ଦରରେ ମାସିକ ଦୁଇ ଟଙ୍କାର ପରିଶୋଧ । ଏହି ପରିଶୋଧ ନଭେମ୍ବର 2018 ଠାରୁ କରାଯିବ ।


    **********

    
    
    (Release ID: 1546777) Visitor Counter : 1