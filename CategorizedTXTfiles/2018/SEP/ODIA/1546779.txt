      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଅଙ୍ଗନୱାନି କର୍ମୀ, ସହାୟିକାଙ୍କ ପାରିତୋଷିକ ବୃଦ୍ଧି ଏବଂ ପ୍ରମୁଖ ଆଇସିଡିଏସ ଯୋଜନାରେ ସହାୟିକାଙ୍କ କାର୍ଯ୍ୟ ଅନୁରୂପ ପ୍ରୋତ୍ସାହନ ରାଶି ପ୍ରଦାନ ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 19 SEP 2018 9:05PM by PIB Bhubaneshwar


    ଅଙ୍ଗନୱାଡ଼ି କର୍ମୀ (ଏଡବ୍ଲୁଡବ୍ଲୁଏସ) ଏବଂ ଅଙ୍ଗନୱାଡ଼ି ସହାୟିକା (ଏଡବ୍ଲୁଏଚଏସ)ମାନଙ୍କ ପାରିତୋଷିକ ବଢ଼ାଇବା ଏବଂ ଅଙ୍ଗନୱାଡ଼ି ସେବା (ସମନ୍ୱିତ ଶିଶୁ ବିକାଶ ସେବା ପ୍ରମୁଖ ଯୋଜନା) ଅନ୍ତର୍ଗତ ଅଙ୍ଗନୱାଡ଼ି ସହାୟିକଙ୍କ କାର୍ଯ୍ୟ ସମ୍ପାଦନ ଅନୁରୂପ ପ୍ରୋତ୍ସାହନ ରାଶି ଦିଆଯିବା ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ) ବୈଠକରେ ମଞ୍ଜୁରି ପ୍ରଦାନ କରାଯାଇଛି । ଏଥିପାଇଁ 1 ଅକ୍ଟୋବର 2018 ଠାରୁ 31 ମାର୍ଚ୍ଚ 2020ର ଅବଧି ଲାଗି କେନ୍ଦ୍ର ସରକାରଙ୍କ ଭାଗ ଆକାରରେ ମୋଟ 10649.41 କୋଟି ଟଙ୍କା ପ୍ରଦାନ କରାଯିବ ।


    ପାରିତୋଷିକ ବଢ଼ାଇବା ଦ୍ୱାରା ପାଖାପାଖି 27 ଲକ୍ଷ ଅଙ୍ଗନୱାଡ଼ି କର୍ମୀ ଲାଭାନ୍ୱିତ ହେବେ । ଅଙ୍ଗନୱାଡ଼ି ସେବା (ପ୍ରମୁଖ ଆଇସିଡିଏସ) ଯୋଜନାର ଏକ ବୃହତ ଯୋଜନା ଅଟେ ଯାହା ଅଧୀନରେ ସାରା ଦେଶରେ ଏଡବ୍ଲ୍ୟୁସି/ଗ୍ରାମ ସ୍ତରର ହିତାଧିକାରୀ ରହିଛନ୍ତି ।


    ବିବରଣୀ :

                                                       
କର୍ମୀଙ୍କ ଶ୍ରେଣୀ       ପୁରୁଣା ଦର/ମାସିକ  ସଂଶୋଧିତ ଦର/ମାସିକ
                                                       
                                                       
                                                       
ଅଙ୍ଗନୱାଡ଼ି କର୍ମୀ       3000 ଟଙ୍କା       4500 ଟଙ୍କା      
                                                       
                                                       
                                                       
ମିନି ଅଙ୍ଗନୱାଡ଼ି କର୍ମୀ  2250 ଟଙ୍କା       3500 ଟଙ୍କା      
                                                       
                                                       
                                                       
ଅଙ୍ଗନୱାଡ଼ି ସହାୟିକା     1500 ଟଙ୍କା       2250 ଟଙ୍କା      
                                                       
                                                       

    ଅଙ୍ଗନୱାଡ଼ି କେନ୍ଦ୍ରଗୁଡ଼ିକର ଉତ୍ତମ ପରିଚାଳନା ଲାଗି କାର୍ଯ୍ୟ ପ୍ରଦର୍ଶନ ହିସାବରେ ଅଙ୍ଗନୱାଡ଼ି ସହାୟିକମାନଙ୍କ ପାଇଁ ମାସିକ 250 ଟଙ୍କାର ଅତିରିକ୍ତ ପ୍ରୋତ୍ସାହନ ରାଶି ପରିଶୋଧ କରାଯିବା ପ୍ରସ୍ତାବକୁ ମଧ୍ୟ ମଞ୍ଜୁରି ମିଳିଛି ।


    ପାରିତୋଷିକ ଏବଂ ପ୍ରୋତ୍ସାହନ ରାଶିରେ ବୃଦ୍ଧି 1 ଅକ୍ଟୋବର 2018ରୁ ଲାଗୁ ହେବ ।


    ପ୍ରଭାବ:- ଧାର୍ଯ୍ୟଲକ୍ଷ୍ୟ ହସ୍ତକ୍ଷେପ ମାଧ୍ୟମରେ ଆରମ୍ଭ କରାଯାଇଥିବା ଏହି କାର୍ଯ୍ୟକ୍ରମ ଦ୍ୱାରା ନବଜାତ ଶିଶୁଙ୍କଠାରେ ଅପପୁଷ୍ଟି ଏବଂ ରକ୍ତିହୀନତା ଏବଂ ଜନ୍ମ ସମୟରେ କମ ଓଜନ ଭଳି ସମସ୍ୟାର ମୁକାବିଲା କରିବାରେ ସହାୟତା ମିଳିପାରିବ । କିଶୋରୀ ବାଳିକାମାନଙ୍କର ସଶକ୍ତିକରଣ , ଆଇନଗତ ମାମଲାରେ ପଡ଼ିଥିବା ଶିଶୁମାନଙ୍କୁ ସୁରକ୍ଷା ଉପଲବ୍ଧ କରାଇବା ଏବଂ କର୍ମଜୀବୀ ମହିଳାମାନଙ୍କ ଶିଶୁଙ୍କ ଯତ୍ନ ଲାଗି ସୁରକ୍ଷିତ ସ୍ଥାନ ମଧ୍ୟ ସୁନିଶ୍ଚିତ ହୋଇପାରିବ । ଏହାବ୍ୟତୀୟ ନିର୍ଦ୍ଧାରିତ ଉଦ୍ଦେଶ୍ୟ ପ୍ରାପ୍ତି ଏବଂ ଅଧିକ ପାରଦର୍ଶିତା ଆଣିବା ଲାଗି ସମ୍ପୃକ୍ତ ମନ୍ତ୍ରଣାଳୟ ଏବଂ ରାଜ୍ୟ ଏବଂ କେନ୍ଦ୍ର ଶାସିତ ପ୍ରଦେଶଗୁଡ଼ିକ ମଧ୍ୟରେ ସମନ୍ୱୟ ଏବଂ ସଠିକ ମାର୍ଗଦର୍ଶିକା ଜାରି କରିବା ଓ ସେମାନଙ୍କ ପ୍ରଦର୍ଶନ ଅନୁଧ୍ୟାନ କରିବାର ବ୍ୟବସ୍ଥାକୁ ମଧ୍ୟ ଆହୁରି ଉନ୍ନତ କରାଯାଇପାରିବ ।


    ଆର୍ଥିକ ବ୍ୟୟ:- ଅଙ୍ଗନୱାଡ଼ି କର୍ମୀ/ସହାୟିକାମାନଙ୍କ ପାରିତୋଷିକ ଏବଂ ପ୍ରୋତ୍ସାହନ ରାଶିରେ ବୃଦ୍ଧି ଦ୍ୱାରା 1 ଅକ୍ଟୋବର , 2018 ଠାରୁ 31 ମାର୍ଚ୍ଚ , 2020ର ଅବଧି ମଧ୍ୟରେ ହେବାକୁ ଥିବା ଖର୍ଚ୍ଚର ବିବରଣୀ ନିମ୍ନରେ ଦିଆଗଲା:-


    ( କୋଟି ଟଙ୍କାରେ)

                                                             
ଶ୍ରେଣୀ                             2018-19  2019-20  ମୋଟ     
                                                             
                                                             
                                   (6 ମାସ)                   
                                                             
                                                             
                                                             
ଅଙ୍ଗନୱାଡ଼ି କର୍ମୀଙ୍କ ପାରିତୋଷିକ       2182.63  4365.27  6547.97 
                                                             
                                                             
                                                             
ମିନି ଅଙ୍ଗନୱାଡ଼ି କର୍ମୀଙ୍କ ପାରିତୋଷିକ  154.60   309.19   463.79  
                                                             
                                                             
                                                             
ଅଙ୍ଗନୱାଡ଼ି ସହାୟିକାଙ୍କ ପାରିତୋଷିକ     1212.57  2425.15  3637.72 
                                                             
                                                             
                                                             
ମୋଟ                                3549.80  7099.61  10649.41
                                                             
                                                             

    **********


    

    
    (Release ID: 1546779) Visitor Counter : 3