      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ବିଶ୍ୱ ସ୍ୱାସ୍ଥ୍ୟ ସଂଗଠନ ଦକ୍ଷିଣ-ପୂର୍ବ ଏସିଆ ଆଞ୍ଚଳିକ କମିଟିର 71ତମ ସଂସ୍କରଣକୁ ସମ୍ବୋଧିତ କଲେ ସ୍ୱାସ୍ଥ୍ୟମନ୍ତ୍ରୀ
      Posted On: 03 SEP 2018 2:03PM by PIB Bhubaneshwar


    ‘ ଭାରତରେ ସାର୍ବଜନୀନ ସ୍ୱାସ୍ଥ୍ୟ ସେବା ପ୍ରଦାନର ସମସ୍ତ ମୂଳ ସିଦ୍ଧାନ୍ତଗୁଡିକୁ ପ୍ରାପ୍ତ କରିବା ଉଦ୍ଦେଶ୍ୟ ସାଧନ କ୍ଷେତ୍ରରେ ଅନେକ ପଦକ୍ଷେପ ନିଆଯାଉଛି । ସେଥିମଧ୍ୟରେ ସ୍ୱାସ୍ଥ୍ୟ ବ୍ୟବସ୍ଥାକୁ ସୁଦୃଢ କରିବା , ବିନା ମୂଲ୍ୟରେ ଔଷଧ , ନିଦାନ କ୍ଷେତ୍ରରେ ସଂସ୍କାର ଅଣାଯିବା ଏବଂ ଜରୁରୀକାଳୀନ ସ୍ୱାସ୍ଥ୍ୟସେବା ପାଇଁ ଖର୍ଚ୍ଚ ହ୍ରାସ ଉପରେ ଗୁରୁତ୍ୱ ପ୍ରଦାନ କରାଯାଉଛି ’ । ବିଶ୍ୱ ସ୍ୱାସ୍ଥ୍ୟ ସଂଗଠନ ( WHO )ର ଦକ୍ଷିଣ-ପୂର୍ବ ଏସିଆ ଆଞ୍ଚଳିକ କମିଟିର 71ତମ ସଂସ୍କରଣର ଉଦଘାଟନ ଅବସରରେ କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା ଆଜି (ସୋମବାର)ଏହା କହିଥିଲେ । ସ୍ୱାସ୍ଥ୍ୟ ହେଉଛି କେବଳ ରୋଗର ଅନୁପସ୍ଥିତି କିମ୍ବା ଦୁର୍ବଳତା ନୁହେଁ ବରଂ ସଂପୂର୍ଣ୍ଣ ଭାବେ ଶାରିରୀକ , ମାନସିକ , ଆଧ୍ୟାତ୍ମିକ ଏବଂ ସାମାଜିକ କଲ୍ୟାଣକାରୀ ଭାବେ ଭାରତ ବିଶ୍ୱାସ ରଖେ ବୋଲି ଶ୍ରୀ ଜେ.ପି.ନଡ୍ଡା କହିଥିଲେ । ସମସ୍ତଙ୍କୁ ସୁହାଇଲା ଭଳି ସ୍ୱାସ୍ଥ୍ୟସେବା ପ୍ରଦାନ ଲକ୍ଷ୍ୟ ହାସଲ ଦିଗରେ ରାଷ୍ଟ୍ରୀୟ ସ୍ୱାସ୍ଥ୍ୟ ପଲିସି 2017କୁ ଗ୍ରହଣ କରାଯାଇଛି ।


    ବିଶ୍ୱ ସ୍ୱାସ୍ଥ୍ୟ ସଂଗଠନର ଦକ୍ଷିଣ-ପୂର୍ବ ଏସିଆର ଆଞ୍ଚଳିକ କ୍ଷେତ୍ର ସଦସ୍ୟ ଦେଶଗୁଡିକର ସ୍ୱାସ୍ଥ୍ୟ ମନ୍ତ୍ରୀମାନେ , ନୀତି ଆୟୋଗର ସିଇଓ ଶ୍ରୀ ଅମିତାଭ କାନ୍ତ , ସ୍ୱାସ୍ଥ୍ୟ ସଚିବ ଶ୍ରୀମତୀ ପ୍ରୀତି ସୁଦାନ , ବିଶ୍ୱ ସ୍ୱାସ୍ଥ୍ୟ ସଂଗଠନର ଦକ୍ଷିଣ-ପୂର୍ବ ଏସିଆର ଆଞ୍ଚଳିକ ନିର୍ଦ୍ଦେଶକ ଡ. ପୁନମ କ୍ଷେତ୍ରପାଳ ସିଂହ ଏବଂ ବିଶ୍ୱ ସ୍ୱାସ୍ଥ୍ୟ ସଂଗଠନର ଡେପୁଟୀ ଡାଇରେକ୍ଟର ଜେନେରାଲ ଶ୍ରୀମତୀ ଜାନେ ଆଲିସନ ପ୍ରମୁଖ ଉଦଘାଟନୀ ଉତ୍ସବରେ ଉପସ୍ଥିତ ଥିଲେ ।


    ସରକାରଙ୍କର ପ୍ରତିବଦ୍ଧତାର ପୁନରାବୃତ୍ତି କରି ଶ୍ରୀ ନଡ୍ଡା କହିଥିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦୂରଦର୍ଶୀ ନେତୃତ୍ୱରେ ଭାରତରେ କିଛି ଦିନ ପୂର୍ବରୁ ମହତ୍ୱକାଂକ୍ଷୀ କାର୍ଯ୍ୟକ୍ରମ ‘ ଆୟୁଷ୍ମାନ ଭାରତ ’, ଲଙ୍ଗ ଲାଇଭ ଇଣ୍ଡିଆ ନାମକ କାର୍ଯ୍ୟକ୍ରମ ଅନ୍ତର୍ଗତ ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ଆରମ୍ଭ କରାଯାଇଛି ଯାହା ଚଳିତ ବର୍ଷ ବଜେଟର ପ୍ରମୁଖ ସ୍ତମ୍ଭ ହୋଇପାରିଛି । ସେ କହିଥିଲେ ଯେ ସ୍ୱାସ୍ଥ୍ୟ ଏବଂ ୱେଲନେସ କେନ୍ଦ୍ରଗୁଡିକ ହେଉଛି ‘ ଆୟୁଷ୍ମାନ ଭାରତ ’ ର ଦୁଇଟି ସ୍ତମ୍ଭ । ଏଥିରେ ପ୍ରାଥମିକ ସ୍ୱାସ୍ଥ୍ୟ ସେବା ଏବଂ ପ୍ରଧାନମନ୍ତ୍ରୀ ରାଷ୍ଟ୍ରୀୟ ସ୍ୱାସ୍ଥ୍ୟ ସୁରକ୍ଷା ମିଶନ ଅଧିନରେ 10 ଲକ୍ଷ ପରିବାରଙ୍କୁ ସେକେଣ୍ଡାରୀ ଏବଂ ଟେରଟିଆରୀ ସ୍ୱାସ୍ଥ୍ୟ ସେବା ଯୋଗାଇଦେବ । ପ୍ରଥମ ସ୍ତମ୍ଭ ଅନ୍ତର୍ଗତ ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନାରେ ଦେଶର ଜନସଂଖ୍ୟାର ପ୍ରାୟ ଶତକଡା 40 ପ୍ରତିଶତ ଯାହା 10 କୋଟି ଜନସାଧାରଣଙ୍କ ପାଇଁ ଭାରତୀୟ ମୁଦ୍ରାରେ 5 ଲକ୍ଷ ଟଙ୍କାର ବୀମା ରାଶି ସେକେଣ୍ଡାରୀ ଏବଂ ଟେରଟିଆରୀ ସ୍ୱାସ୍ଥ୍ୟ ସେବା କ୍ଷେତ୍ରରେ ପ୍ରଦାନ କରାଯିବ । ପ୍ରାରମ୍ଭିକ ସ୍ତରରେ 20ଟି ବିଭିନ୍ନ ବିଶେଷତ୍ୱ ଅଧିନରେ ପ୍ରାୟ 1300 ପ୍ରକ୍ରୀୟାଗୁଡିକରେ ବିସ୍ତୃତ , ଯାହା ବିଶ୍ୱର ସବୁଠାରୁ ବୃହତ୍ତମ ସରକାରୀ ଅନୁଦାନପ୍ରାପ୍ତ ସ୍ୱାସ୍ଥ୍ୟ ସୁରକ୍ଷା ଯୋଜନା ଭାବେ ପରିଗଣିତ ହେବ ବୋଲି ସ୍ୱାସ୍ଥ୍ୟ ମନ୍ତ୍ରୀ କହିଥିଲେ । ସେ କହିଥିଲେ ଯେ ଦ୍ୱିତୀୟ ସ୍ତମ୍ଭ ଅନ୍ତର୍ଗତ 1 ଲକ୍ଷ 50 ହଜାର ସ୍ୱାସ୍ଥ୍ୟ ଏବଂ ୱେଲନେସ କେନ୍ଦ୍ର ଖୋଲାଯିବା ଦ୍ୱାରା ଲୋକମାନେ ନିକଟରେ ସ୍ୱାସ୍ଥ୍ୟ ସେବା ପାଇପାରିବେ । ଏହାଦ୍ୱାରା ନିର୍ଦ୍ଧାରିତ ସମୟରେ ଚିକିତ୍ସା ସେବା ପ୍ରାପ୍ତ କରିବା ସହିତ ବିନା ମୂଲ୍ୟରେ ଆବଶ୍ୟକୀୟ ଔଷଧ ଏବଂ ନିଦାନ ପ୍ରତ୍ୟେକ ଭାରତୀୟ ପାଇପାରିବେ । ଶ୍ରୀ ନଡ୍ଡା କହିଥିଲେ ଯେ ସ୍ୱାସ୍ଥ୍ୟ ମନ୍ତ୍ରଣାଳୟ , ସୁସ୍ଥ , ଉତ୍ପାଦନକ୍ଷମ ଏବଂ ସମୃଦ୍ଧ ଭାରତ ଗଠନ ଦିଗରେ ‘ ଆୟୁଷ୍ମାନ ଭାରତ ’ ର ସଫଳ କାର୍ଯ୍ୟାନ୍ୱୟନ ପାଇଁ କଠିନ ପରିଶ୍ରମ କରୁଛନ୍ତି ।


    ସରକାରଙ୍କ ପଦକ୍ଷେପଗୁଡିକ ଉପରେ ଆଲୋକପାତ କରି ଶ୍ରୀ ନଡ୍ଡା କହିଥିଲେ ଯେ ବିଶ୍ୱ ସ୍ୱାସ୍ଥ୍ୟ ସଂଗଠନ 2030 ସୁଦ୍ଧା ଟି.ବି. ମୂଳୋତ୍ପାଟନ କରିବାର ଲକ୍ଷ୍ୟ ଧାର୍ଯ୍ୟ କରିଛନ୍ତି , ଆମ ପ୍ରଧାନମନ୍ତ୍ରୀ ଏହି କାର୍ଯ୍ୟ 2025 ସୁଦ୍ଧା ସଂପନ୍ନ କରିବା ପାଇଁ ଆମକୁ ପ୍ରୋତ୍ସାହିତ କରୁଛନ୍ତି । ଏହି ମହତ୍ୱକାଂକ୍ଷୀ ଯୋଜନା ଅନୁରୂପ , ଭାରତ ଯକ୍ଷ୍ମା ରୋଗ ପାଇଁ ରାଷ୍ଟ୍ରୀୟ ରଣନୈତିକ ଯୋଜନାର କାର୍ଯ୍ୟାନ୍ୱୟନ ପାଇଁ କାର୍ଯ୍ୟ କରୁଛି ଏବଂ ଆମେ କିଛି ଦିନ ପୂର୍ବେ ରୋଗୀମାନଙ୍କ ଚିକିତ୍ସା ସଂପୂର୍ଣ୍ଣ ହେବା ପାଇଁ ପୂରକ ପୋଷଣ ସହାୟତା ପ୍ରଦାନ କରୁଛୁ । ଶ୍ରୀ ନଡ୍ଡା କହିଥିଲେ ଯେ ଭାରତ ପାଞ୍ଚଟି ସାଧାରଣ ଏନସିଡିର ନିୟନ୍ତ୍ରଣ ଏବଂ ପ୍ରବନ୍ଧନ ପାଇଁ ସାର୍ବଜନୀନ ପରୀକ୍ଷଣ ଆରମ୍ଭ କରିଛି ଯେଉଁଥିରେ ଉଚ୍ଚ ରକ୍ତଚାପ , ମଧୁମେହ ଏବଂ ଓରାଲ କ୍ୟାଭିଟିର ତିନୋଟି ସାଧାରଣ କର୍କଟ , ସ୍ତନ ଏବଂ ଗର୍ଭାଶୟ କର୍କଟ ସାମିଲ କରାଯାଇଛି । ସେ ଏହା ମଧ୍ୟ କହିଥିଲେ ଯେ ସ୍ୱାସ୍ଥ୍ୟ ମନ୍ତ୍ରଣାଳୟ AMRIT ଦୀନଦୟାଲ ନାମକ ଏକ ଅନନ୍ୟ ପଦକ୍ଷେପ ଆରମ୍ଭ କରିଛନ୍ତି ଯାହା ‘ ଅତି କମ ଦରରେ ଔଷଧ ଏବଂ ଉପଚାର ପାଇଁ ବିଶ୍ୱସନୀୟ ଇମ୍ପାଣ୍ଟ ’- କେନ୍ଦ୍ର ଯେଉଁଠାରେ କ୍ୟାନ୍ସର ଏବଂ କାର୍ଡିଓଭାସ୍କୁଲାର ରୋଗଗୁଡିକ ଏବଂ କାର୍ଡିଆୟକ ଇମ୍ପାଣ୍ଟଓ ପାଇଁ ଔଷଧ ଅତି କମ ଦରରେ ପ୍ରଦାନ କରାଯାଉଛି । ସରକାର ଲୋକମାନଙ୍କର ଆବଶ୍ୟକତା ପାଇଁ ଗୁଣାତ୍ମକ ମାନ ସଂପନ୍ନ ଆବଶ୍ୟକୀୟ ଔଷଧ ଉପଲବ୍ଧ କରିବା ପାଇଁ ଜନ ଔଷଧୀ (ଲୋକମାନଙ୍କ ଔଷଧ) ଷ୍ଟୋର ମଧ୍ୟ ଖୋଲାଯାଇଛି ।


    ଉପସ୍ଥିତ ଲୋକମାନଙ୍କୁ ସମ୍ବୋଧିତ କରି କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀ କହିଥିଲେ ଯେ ଭାରତ ସର୍ବଦା କ୍ଷେତ୍ରୀୟ ଏବଂ ବୈଶ୍ୱିକ ସାର୍ବଜନୀନ ସ୍ୱାସ୍ଥ୍ୟ ସମନ୍ଧୀତ ବିଷୟଗୁଡିକୁ ସମର୍ଥନ କରିଆସିଛି ତାହା ଆଡଭୋକେସୀ , ପକ୍ଷ ପୋଷଣ , ବୈଷୟିକ ସହଭାଗୀତା , ଅନୁସନ୍ଧାନ ଏବଂ ବିକାଶ , ଉଚ୍ଚ ଗୁଣାତ୍ମକ ମାନ ସଂପନ୍ନ ଆବଶ୍ୟକ ଚିକିତ୍ସା ଉତ୍ପାଦଗୁଡିକର କ୍ଷମତାରେ ସଂସ୍କାର ହେବ । ସେ ଦୃଢତାର ସହିତ କହିଥିଲେ ଯେ ଭାରତ କ୍ଷେତ୍ରୀୟ ଏବଂ ବୈଶ୍ୱିକ ସ୍ୱାସ୍ଥ୍ୟ ଏଜେଣ୍ଡାର ସମର୍ଥନ କରୁଛି ଏବଂ ସମସ୍ତଙ୍କ ପାଇଁ ସ୍ୱାସ୍ଥ୍ୟ ଆମ ଲକ୍ଷ୍ୟ ପ୍ରାପ୍ତି କରିବା କ୍ଷେତ୍ରରେ ସାଥୀ ସଦସ୍ୟ ଦେଶଗୁଡିକ ଏବଂ ଅନ୍ତର୍ରାଷ୍ଟ୍ରୀୟ ସମୁଦାୟ ସହିତ କାର୍ଯ୍ୟ କରିବା ପାଇଁ ପ୍ରସ୍ତୁତ ରହିଛୁ ।


    ***************

    
    
    (Release ID: 1544858) Visitor Counter : 2