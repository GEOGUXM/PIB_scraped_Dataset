      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ରାଷ୍ଟ୍ରୀୟ ପରୀକ୍ଷା ବୋର୍ଡର 19ତମ ସମାବର୍ତ୍ତନ ଉତ୍ସବକୁ ସମ୍ବୋଧିତ କଲେ ଉପ ରାଷ୍ଟ୍ରପତି
      Posted On: 21 SEP 2018 3:30PM by PIB Bhubaneshwar


    ଭାରତର ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଅଧିନସ୍ଥ ସ୍ୱୟଂଶାସିତ ରାଷ୍ଟ୍ରୀୟ ପରୀକ୍ଷା ବୋର୍ଡର 19ତମ ସମାବର୍ତ୍ତନ ଉତ୍ସବକୁ ସମ୍ବୋଧିତ କରିଛନ୍ତି । ଏହି ଅବସରରେ ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ର ମନ୍ତ୍ରୀ ଶ୍ରୀ ଅଶ୍ୱିନୀ କୁମାର ଚୌବେ ଏବଂ ଶ୍ରୀମତୀ ଅନୁପ୍ରିୟା ପଟେଲ ପ୍ରମୁଖ ଉପସ୍ଥିତ ଥିଲେ । ଏହି ସମାବର୍ତ୍ତନ ଉତ୍ସବରେ 306 ଜଣ ଡାକ୍ତରଙ୍କୁ ସେମାନଙ୍କ ସ୍ୱତନ୍ତ୍ର ବିଷୟ ପାଇଁ ସ୍ୱର୍ଣ୍ଣ ପଦକ ପ୍ରଦାନ କରାଯାଇଥିଲାବେଳେ 61 ଜଣ ମେଡିକାଲ ଶିକ୍ଷକଙ୍କୁ ଆଧୁନିକ ମେଡିସିନ କ୍ଷେତ୍ରରେ ସେମାନଙ୍କର ଉଦାହରଣ ସୃଷ୍ଟିକାରୀ କାର୍ଯ୍ୟ ପାଇଁ ସମ୍ମାନିତ କରାଯାଇଥିଲା । NBE ଦ୍ୱାରା 20534 ସ୍ମାତକୋତ୍ତର ଡାକ୍ତରଙ୍କୁ ଡିଗ୍ରୀ ପ୍ରଦାନ କରାଯାଇଥିଲା ।


    ପ୍ରତିଭାଗୀମାନଙ୍କୁ ସମ୍ବୋଧନ କରି ଉପ ରାଷ୍ଟ୍ରପତି କହିଥିଲେ ଯେ ଚିକିତ୍ସା ବୈଜ୍ଞାନିକ , ମହାମାରୀବିଦ ଏବଂ ଚିକିତ୍ସକ ଭାବେ ସେମାନେ ତାଙ୍କର ପରୀକ୍ଷା ସତ୍ୟର ସହିତ ଜାରି ରଖିବାର ଆବଶ୍ୟକତା ରହିଛି ଏବଂ ବୈଜ୍ଞାନିକ ଏବଂ ଚିକିତ୍ସା ଜ୍ଞାନର ସୀମାକୁ ବିସ୍ତୃତ କରିବା ଆବଶ୍ୟକ । ଉପ ରାଷ୍ଟ୍ରପତି ଡାକ୍ତରମାନଙ୍କୁ ସର୍ବଦା ସତର୍କ ଏବଂ ଉତ୍ସାହିତ ରହିବା ଏବଂ ଯାଞ୍ଚ , ଅନ୍ୱେଷଣ , ବିଶ୍ଲେଷଣ , ଆଲୋଚନା , ଧୈର୍ଯ୍ୟ , ସହନଶୀଳତା , ମାନବତାବାଦ ଏବଂ ସାମଗ୍ରିକ ଦୃଷ୍ଟିକୋଣର ଆନ୍ତରିକ ଗୁଣ ବିକଶିତ କରିବାର ପରାମର୍ଶ ଦେଇଛନ୍ତି । ସେ କହିଥିଲେ ଯେ ଏହିସବୁ ଗୁଣ ବିକାଶ କରିବା ଦ୍ୱାରା ଜୀବନରେ ଅନେକ ଉନ୍ନତି ଆସିବା ସହିତ ଆପଣମାନଙ୍କୁ ଅନେକ ଆଗକୁ ନେଇପାରିବ ।


    ନିଜ ଅଭିଭାଷଣରେ ଉପ ରାଷ୍ଟ୍ରପତି କହିଥିଲେ ଯେ ଡାକ୍ତର ଭାବେ ସେବା କରିବା ଏବଂ ଭାରତର ଲକ୍ଷ୍ୟ ଥିବା ସ୍ୱଚ୍ଛତା ଏବଂ କମ ଖର୍ଚ୍ଚରେ ସ୍ୱାସ୍ଥ୍ୟ ସେବା ଯୋଗାଇଦେବା ପାଇଁ ସାମଗ୍ରୀକ ବିକାଶର ଅଂଶବିଶେଷ ହେବାର ଏକ ଅନନ୍ୟ ସୁଯୋଗ ଆପଣମାନଙ୍କ ପାଖରେ ରହିଛି । ସେ କହିଥିଲେ ଯେ ପ୍ରତ୍ୟେକ ନାଗରିକଙ୍କୁ ଯେପରି ଔଷଧ ଉନ୍ନତିର ଲାଭ ମିଳିପାରିବ ଏହା ସୁନିଶ୍ଚିତ କରିବା ପାଇଁ ଆମକୁ ସଠିକ ମାର୍ଗ ଆପଣାଇବାକୁ ହେବ । ଉପ ରାଷ୍ଟ୍ରପତି କହିଥିଲେ ଯେ ଡାକ୍ତରମାନେ ଗ୍ରାମୀଣ କ୍ଷେତ୍ରଗୁଡିକରେ ସେବା ପ୍ରଦାନ କରିବା ପାଇଁ ନିବେଦନ କରିଥିଲେ ।


    ଛାତ୍ରଛାତ୍ରୀମାନଙ୍କୁ ଶୁଭେଚ୍ଛା ଜଣାଇ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ରାଷ୍ଟ୍ର ମନ୍ତ୍ରୀ ଶ୍ରୀ ଅଶ୍ୱିନୀ କୁମାର ଚୌବେ କହିଥିଲେ ଯେ ସ୍ନାତକ ଛାତ୍ରମାନଙ୍କୁ ଶିଖିବା ବନ୍ଦ ନ କରନ୍ତୁ ଏବଂ ସର୍ବଦା ନିଜର କୌଶଳ ଏବଂ ଜ୍ଞାନ ବୃଦ୍ଧି କରିବାର ଆବଶ୍ୟକତା ରହିଛି । ସେମାନଙ୍କୁ ସମାଜ ଏବଂ ସେମାନଙ୍କ ରୋଗୀମାନଙ୍କ ପ୍ରତି ନିଜର କର୍ତ୍ତବ୍ୟ ମଧ୍ୟ ମନେ ରଖିବା ଉଚିତ । ଆପଣମାନଙ୍କ ପ୍ରଶିକ୍ଷଣର ମୁଖ୍ୟ ଉଦ୍ଦେଶ୍ୟ ଲୋକମାନଙ୍କ ସେବା କରିବା ଏବଂ ଏଥିପାଇଁ ଅର୍ଥ ମୁଖ୍ୟ ବାଧକ ନ ସାଜୁ ।


    ମନ୍ତ୍ରଣାଳୟ ଦ୍ୱାରା କରାଯାଇଥିବା ଅନେକ କାର୍ଯ୍ୟକ୍ରମ ବିଷୟରେ ଆଲୋକପାତ କରି ଶ୍ରୀ ଚୌବେ କହିଥିଲେ ଯେ ଆୟୁଷ୍ମାନ ଭାରତ କାର୍ଯ୍ୟକ୍ରମର ଉଦ୍ଦେଶ୍ୟ ସ୍ୱାସ୍ଥ୍ୟ ସେବା ସୁଦୃଢ କରିବା ସହିତ ସ୍ୱାସ୍ଥ୍ୟ ସେବା କ୍ଷେତ୍ରରେ ଥିବା ସୁବିଧା ସୁଯୋଗଗୁଡିକର ପ୍ରଚାର ପ୍ରସାର କରାଇବା । ଏହାଦ୍ୱାରା 1.5 ଲକ୍ଷ ସ୍ୱାସ୍ଥ୍ୟ ଏବଂ ୱେଲନେସ କେନ୍ଦ୍ର ଦ୍ୱାରା ସ୍ୱାସ୍ଥ୍ୟ ସେବା ଲୋକମାନଙ୍କ ଘର ପାଖରେ ପହଂଚିପାରିବ । ଶ୍ରୀ ଚୌବେ କହିଥିଲେ ଯେ ଆୟୁଷ୍ମାନ ଭାରତ-ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା 23 ସେପ୍ଟେମ୍ବରରେ ଝାଡଖଣ୍ଡରେ ଶୁଭାରମ୍ଭ କରାଯିବ । ଏହାଦ୍ୱାରା 10 କୋଟି ଗରିବ ଏବଂ ଆଶଙ୍କା ପ୍ରବଣ ପରିବାରଙ୍କୁ ସେବା ମିଳିପାରିବ ଏବଂ ଦ୍ୱିତୀୟକ ଏବଂ ତୃତୀୟକ ସେବା କ୍ଷେତ୍ରରେ ପ୍ରତ୍ୟେକ ପରିବାରକୁ ବାର୍ଷିକ 5 ଲକ୍ଷ ଟଙ୍କା ଚିକିତ୍ସା ଖର୍ଚ୍ଚ ପ୍ରଦାନ କରାଯିବ ।


    ଏହି ଅବସରରେ ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ର ମନ୍ତ୍ରୀ ଶ୍ରୀମତୀ ଅନୁପ୍ରିୟା ପଟେଲ କହିଥିଲେ ଯେ ଯେଉଁମାନଙ୍କୁ ଡିଗ୍ରୀ ପ୍ରଦାନ କରାଯାଉଛି ସେମାନଙ୍କ ପାଇଁ ଜୀବନର ଆହ୍ୱାନ ଆରମ୍ଭ ହୋଇସାରିଛି । ସେ କହିଥିଲେ ଯେ ଏକ ସୁରକ୍ଷିତ ପରିବେଶ ଭିତରେ ଛାତ୍ର ଜୀବନରେ ଅନ୍ୟମାନଙ୍କ ତତ୍ୱାବଧାନରେ କାର୍ଯ୍ୟ କରୁଥିଲେ କିନ୍ତୁ ଏବେ ଏକ ନୂତନ ବିଶ୍ୱରେ ଯୋଗଦେବେ ଯେଉଁଠାରେ ସେମାନଙ୍କୁ ନିଷ୍ପତ୍ତି ନେବାକୁ ପଡିବ ଏବଂ ତାଙ୍କ କାର୍ଯ୍ୟ ପାଇଁ ସେମାନେ ଉତ୍ତରଦାୟୀ ରହିବେ । ସମୟକ୍ରମେ ସିନିଅରମାନଙ୍କ ତତ୍ୱାବଧାନରେ ଜ୍ଞାନ ଏବଂ ଦକ୍ଷତା ବୃଦ୍ଧି ହେବ ଏବଂ ସମାଜ କଲ୍ୟାଣ ପାଇଁ ଆପଣମାନଙ୍କ କାର୍ଯ୍ୟ ଉଦାହରଣୀୟ ହେବ ।


    ସ୍ୱାସ୍ଥ୍ୟ ସେବା କ୍ଷେତ୍ରକୁ ସୁଦୃଢ କରାଇବା ପାଇଁ ସରକାର ମେଡିକାଲ କଲେଜ ବୃଦ୍ଧି , ଅନେକ ପ୍ରବେଶିକା ପରୀକ୍ଷା ବଦଳରେ NEET ର ଆରମ୍ଭ ଏବଂ ସ୍ୱଚ୍ଛତା ଦିଗରେ ଅନେକ କାର୍ଯ୍ୟ କରିଛନ୍ତି ।


    ସୂଚନାଯୋଗ୍ୟ ଯେ NBE ଏକ ପ୍ରମୁଖ ପ୍ରତିଷ୍ଠାନ ଯାହା 1982ରେ ଆରମ୍ଭ କରାଯାଇଥିଲା । ଏହା ଜରିଆରେ ଆଧୁନିକ ମେଡିସିନ କ୍ଷେତ୍ରରେ ନୂତନ ଉଚ୍ଚ ସଂପନ୍ନ ପରୀକ୍ଷଣ ଏବଂ ଦେଶରେ ମେଡିକାଲ ସ୍ପେଶାଲିଷ୍ଟ ଭାବେ ପ୍ରଶିକ୍ଷିତ ମାନବ ସମ୍ବଳ ସୃଷ୍ଟି କରାଯାଉଛି ।


    **************

    
    
    (Release ID: 1546945) Visitor Counter : 3