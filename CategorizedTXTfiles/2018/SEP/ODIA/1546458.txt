      ଆୟୁଷ

      ସିସିଆରଏଏସରେ ପାଳନ କରାଗଲା ରାଷ୍ଟ୍ରୀୟ ପୋଷଣ ମାସ
      Posted On: 17 SEP 2018 8:34PM by PIB Bhubaneshwar


    ସେପ୍ଟେମ୍ବର 2018ରେ ପାଳନ କରାଯାଉଥିବା ରାଷ୍ଟ୍ରୀୟ ପୋଷଣ ମାସରେ ଆୟୁଷ ମନ୍ତ୍ରଣାଳୟ ଏବଂ କେନ୍ଦ୍ର ଆୟୁର୍ବେଦ ବିଜ୍ଞାନ ଅନୁସନ୍ଧାନ ପରିଷଦ ( ସିସିଆରଏଏସ ) ଏବଂ ଏହି ପରିଷଦର ସମସ୍ତ 25ଟି ନିଦାନିକ ଅନୁସନ୍ଧାନ ପ୍ରତିଷ୍ଠାନ ଦ୍ୱାରା ସ୍ୱାସ୍ଥ୍ୟ ସେବା ସମ୍ବନ୍ଧୀତ ବିଭିନ୍ନ କାର୍ଯ୍ୟକ୍ରମର ଆୟୋଜିତ କରୁଛି । ସିସିଆରଏଏସର ତିନୋଟି ସଂସ୍ଥାନ ତଥା କେନ୍ଦ୍ରୀୟ ଆୟୁର୍ବେଦ ହୃଦ ରୋଗ ଅନୁସନ୍ଧାନ ପ୍ରତିଷ୍ଠାନ ( CARICD ) , ପଞ୍ଜାବୀ ବାଗ , ନୂଆ ଦିଲ୍ଲୀର କ୍ଷେତ୍ରୀୟ ଆୟୁର୍ବେଦ ପୌଷ୍ଟିକ ବିକାର ଅନୁସନ୍ଧାନ ପ୍ରତିଷ୍ଠାନ ( RARIND ) , ମଣ୍ଡି ( ହିମାଚଳ ପ୍ରଦେଶ ) ଏବଂ ମାତୃ ଓ ଶିଶୁ ସ୍ୱାସ୍ଥ୍ୟ କ୍ଷେତ୍ରୀୟ ଆୟୁର୍ବେଦ ଅନୁସନ୍ଧାନ ପ୍ରତିଷ୍ଠାନ ( RARIMCH ) , ନାଗପୁର ( ମହାରାଷ୍ଟ୍ର ) ସେପ୍ଟେମ୍ବର 15 , 2018ରେ ରୋଗୀମାନଙ୍କୁ ଏବଂ ସର୍ବସାଧାରଣାଙ୍କ ପାଇଁ ପୋଷଣ ସଚେତନତା ଶିବିରର ଆୟୋଜନ କରିଥିଲେ ।


    ଶିବିର ଚାଲିଥିବା ସମୟରେ ଦୈନିକ ବ୍ୟବହାର ଉପଯୋଗୀ କିଛି ଔଷଧୀୟ ଚାରା ( ଘରୋଇ ଚିକିତ୍ସା ପାଇଁ ଆବଶ୍ୟକ ) କୁ ରୋଗୀମାନଙ୍କର ସୂଚନା ପାଇଁ ପ୍ରଦର୍ଶିତ କରାଯାଇଥିଲା , ଆୁୟର୍ବେଦ ପରିପ୍ରେକ୍ଷୀରେ ପୋଷଣର ବିଶେଷ ଗୁରୁତ୍ୱକୁ ପ୍ରତିଭାଗୀ , ଆଗନ୍ତୁକ ଏବଂ ରୋଗୀମାନଙ୍କ ସହିତ ବାଣ୍ଟିଥିଲେ ଏବଂ ଅନ୍ୟ ଓପିଡି ରୋଗୀମାନଙ୍କ ସହିତ ଆଇପିଡିରେ ଭର୍ତ୍ତୀ ହୋଇଥିବା ମହିଳା ରୋଗୀମାନଙ୍କୁ ସେହି ଅନୁସାରେ ଆବଶ୍ୟକ ପରାମର୍ଶ ପ୍ରଦାନ କରାଯାଇଥିଲା । ଗର୍ଭବତୀ ମହିଳା ଏବଂ ସ୍ତନ୍ୟପାନ କରାଉଥିବା ମହିଳାମାନଙ୍କୁ ମଧ୍ୟ ପୋଷଣର ବିଶେଷ ଗୁରୁତ୍ୱ ବିଷୟରେ ଅବଗତ କରାଯାଇଥିଲା ଏବଂ ଏହି ଦିଗରେ ମଧ୍ୟ ସଚେତନତା ସୃଷ୍ଟି କରିବା ପାଇଁ ବ୍ୟାନର , ଚାର୍ଟ ଏବଂ ବ୍ରୋସର ଆଦି ପ୍ରଦର୍ଶୀତ ଏବଂ ଆବଣ୍ଟିତ କରାଯାଇଥିଲା ।


    ଆୟୁଷ ମନ୍ତ୍ରଣାଳୟ ଜ୍ଞାନ କୌଶଳର ସହାୟତାରେ ଶିଶୁ , କିଶୋର , ଗର୍ଭବତୀ ମହିଳାମାନେ ଏବଂ ସ୍ତନ୍ୟପାନ କରାଉଥିବା ମା ’ ମାନଙ୍କର ଉତ୍ତମ ପୋଷଣ ସୁନିଶ୍ଚିତ କରିବା ଉଦ୍ଦେଶ୍ୟରେ ସାଧାରଣ ନାଗରିକଙ୍କ କଲ୍ୟାଣ ସହିତ ଜଡିତ କାର୍ଯ୍ୟକଳାପ ସଂଚାଳନ କରିବା ପାଇଁ ନିଜ ଅନୁସନ୍ଧାନ ପରିଷଦଗୁଡିକ ଏବଂ ପ୍ରତିଷ୍ଠାନକୁ ଆବଶ୍ୟକ ନିର୍ଦ୍ଦେଶ ଜାରି କରାଯାଉଛି ।


    ଏହି ଶିବିରର ପରିକଳ୍ପନା ଏବଂ ଆୟୋଜନ ପ୍ରତିଷ୍ଠାନ ସହିତ ଡାକ୍ତରମାନଙ୍କ କରିଥିଲେ । ଏହି ଶିବିରରେ ‘ ପୋଷଣ ଅଭିଯାନ ଜନ ଆନ୍ଦୋଳନ ’ ର କାର୍ଯ୍ୟାନ୍ୱୟନ ପାଇଁ ଭାରତ ସରକାରଙ୍କ ଆୟୁଷ ମନ୍ତ୍ରଣାଳୟ ଦ୍ୱାରା କରାଯାଉଥିବା ବିଭିନ୍ନ ପ୍ରଚେଷ୍ଟା ବିଷୟରେ ରୋଗୀମାନଙ୍କୁ ଅବଗତ କରାଯାଇଥିଲା । ଏହା ବ୍ୟତୀତ , ଶିଶୁ ଏବଂ ପିଲାମାନଙ୍କୁ ସମୂଚିତ ପୋଷଣ , ସ୍ତନ୍ୟପାନର ଗୁରୁତ୍ୱ ଏବଂ ପରିପୂରକ ଆହାରର ବିଶେଷ ଗୁରୁତ୍ୱ ( ଅନ୍ନପ୍ରସନ୍ନ ) କୁ ମଧ୍ୟ ରୋଗୀମାନଙ୍କ ସହିତ ବାଣ୍ଟିଥିଲେ ଯାହାଦ୍ୱାରା ପିଲାମାନଙ୍କ ମଧ୍ୟରେ କୁପୋଷଣ ସମସ୍ୟା ଦୂର କରିହେବ ।


    **********


    

    
    (Release ID: 1546458) Visitor Counter : 3