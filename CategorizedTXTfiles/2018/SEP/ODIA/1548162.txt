      ଜାହାଜ ଚଳାଚଳ ମନ୍ତ୍ରଣାଳୟ

      ପାରାଦୀପ ସମେତ 5ଟି ବୃହତ ବନ୍ଦର ପାଇଁ ଭାରତୀୟ ବନ୍ଦର ସଂଘ ଦ୍ୱାରା ମ୍ୟାନେଜଡ ସର୍ଭିସ ପ୍ରୋଭାଇଡର ନିଯୁକ୍ତ
      Posted On: 29 SEP 2018 6:56PM by PIB Bhubaneshwar


    ଡିଜିଟାଲ ଟ୍ରାନ୍ସଫର୍ମେସନ ଦ୍ୱାରା ଇଜ୍ ଅଫ୍ ଡୁଇଙ୍ଗ ବିଜିନେସକୁ ପ୍ରୋତ୍ସାହିତ କରିବା ପାଇଁ ଏବଂ ଏକ ବିଶ୍ୱସ୍ତରୀୟ ବନ୍ଦର ଭିତ୍ତିଭୂମି ପ୍ରତିଷ୍ଠା କରିବା ଲକ୍ଷ୍ୟରେ ଇଣ୍ଡିଆନ ପୋର୍ଟସ ଆସୋସିଏସନ (ଆଇପିଏ) 5ଟି ବୃହତ ବନ୍ଦର ମୁମ୍ବାଇ , କୋଲକାତା , ଚେନ୍ନାଇ , ଦୀନଦୟାଲ ବନ୍ଦର ଏବଂ ପାରାଦୀପ ବନ୍ଦର ଟ୍ରଷ୍ଟ ପାଇଁ ମେସର୍ସ ଟେକ୍ ମହିନ୍ଦ୍ରାକୁ ମ୍ୟାନେଜଡ ସର୍ଭିସ ପ୍ରୋଭାଇଡର ଭାବେ ନିଯୁକ୍ତ କରିଛନ୍ତି । ସାମୁଦ୍ରିକ କାରବାର ଏବଂ ରାଷ୍ଟ୍ରାୟତ୍ତ ବନ୍ଦର ଉଦ୍ୟୋଗଗୁଡ଼ିକୁ ସମ୍ବନ୍ୱିତ ଭାବେ ଅଭିବୃଦ୍ଧି ଦିଗରେ ନେବାକୁ ଏହା ଏକ ବୃହତ ପଦକ୍ଷେପ ।


    ଟେକ୍ ମହିନ୍ଦ୍ରା ବିଶ୍ୱସ୍ତରୀୟ କମ୍ପାନି ସାପ୍ , ଏନଭିଜନ , ସିସ୍କୋ , ଡେଲ୍ , ଆରଟି କମ୍ ଇତ୍ୟାଦି ସହ ସହଯୋଗର ବୁଝାମଣା ରହିଛି । ପରିବର୍ତ୍ତିତ ପଦକ୍ଷେପ ଗୁଡ଼ିକୁ କାର୍ଯ୍ୟକାରୀ କରାଇବା ସକାଶେ ଆଇପିଏ ବିଶସ୍ତରୀୟ ପରାମର୍ଶଦାତା କମ୍ପାନି ଆର୍ନେଷ୍ଟ ୟଙ୍ଗକୁ ନିଯୁକ୍ତ କରିଛି ।


    ପ୍ରସ୍ତାବିତ ଏଣ୍ଟରପ୍ରାଇଜ୍ ବିଜିନେସ୍ ସିଷ୍ଟମରେ ତିନୋଟି ପ୍ରସଙ୍ଗକୁ ମୁଖ୍ୟତଃ ଗୁରୁତ୍ୱ ଦିଆଯିବ । ସେଗୁଡ଼ିକ ହେଲା ; ପୋର୍ଟ ଅପରେସନ୍ସ ସଲ୍ୟୁସନ୍ , ଷ୍ଟାଣ୍ଡାର୍ଡ ଇଆରପି ସଲ୍ୟୁସନସ , ଅକଜୁଲାରୀ ସଲ୍ୟୁସନସ । ଏହାକୁ ପୋର୍ଟ କମ୍ୟୁନିଟି ସିଷ୍ଟମରେ ସମନ୍ୱିତ କରାଯିବ , ଯଦ୍ୱାରାକି ଆସନ୍ତା ବର୍ଷଗୁଡ଼ିକରେ ପରବର୍ତ୍ତୀ ପିଢ଼ି ପାଇଁ ଅତ୍ୟାଧୁନିକ ଭିତ୍ତିଭୂମି ପ୍ରତିଷ୍ଠା ହୋଇପାରିବ । ଏହା ବ୍ୟାବସାୟିକ ପ୍ରକ୍ରିୟା ସ୍ୱଚ୍ଛତାର ସହ ଏବଂ ବାଧାବିହୀନ ଭାବେ ଜାରି ରଖିବାକୁ ସହାୟକ ହୋଇପାରିବ । ଆବଶ୍ୟକତା ଅନୁଯାୟୀ ବିଭିନ୍ନ ପଦ୍ଧତି ଆପଣାଇ ହେବ ।


    ପ୍ରକଳ୍ପକୁ ପ୍ରଣୟନ ପାଇଁ 20 ମାସ ସମୟସୀମା ଧାର୍ଯ୍ୟ କରାଯାଇଥିବା ବେଳେ ଏହାର କାର୍ଯ୍ୟକାରିତା ଓ ରକ୍ଷଣାବେକ୍ଷଣ ସହାୟତା 5 ବର୍ଷ ପର୍ଯ୍ୟନ୍ତ ଜାରି ରହିବ ।


    ବନ୍ଦରଗୁଡ଼ିକରେ ଅତ୍ୟାଧୁନିକ ପ୍ରକ୍ରିୟାର ପ୍ଲାଟଫର୍ମ ପ୍ରସ୍ତୁତ କରିବାକୁ ମୁମ୍ବାଇ ପୋର୍ଟ ଟ୍ରଷ୍ଟ , ଚେନ୍ନାଇ ପୋର୍ଟ ଟ୍ରଷ୍ଟ , କୋଲକାତା ପୋର୍ଟ ଟ୍ରଷ୍ଟ , ଦୀନଦୟାଲ ପୋର୍ଟ ଟ୍ରଷ୍ଟ ଏବଂ ପାରାଦୀପ ପୋର୍ଟ ଟ୍ରଷ୍ଟ ମିଳିତ ଭାବେ ଉପରୋକ୍ତ ପଦ୍ଧତିକୁ କାର୍ଯ୍ୟକାରୀ କରିବାକୁ ସହମତ ହୋଇଛନ୍ତି ।


    **********

    
    
    (Release ID: 1548162) Visitor Counter : 15