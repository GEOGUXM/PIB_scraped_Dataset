      ରାଷ୍ଟ୍ରପତିଙ୍କ ସଚିବାଳୟ

      କର୍ଣ୍ଣାଟକ ଲ’ ସୋସାଇଟି ଏବଂ ରାଜା ଲଖମଗୌଡ଼ା ଆଇନ ମହାବିଦ୍ୟାଳୟର ପ୍ଲାଟିନମ ଜୁବୁଲି ଉତ୍ସବରେ ରାଷ୍ଟ୍ରପତିଙ୍କ ଯୋଗଦାନ
      Posted On: 15 SEP 2018 3:18PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି (ସେପ୍ଟେମ୍ବର 15 , 2018) କର୍ଣ୍ଣାଟକର କର୍ଣ୍ଣାଟକ ଆଇନ ସମାଜ (କର୍ଣ୍ଣାଟକ ଲ ’ ସୋସାଇଟି) ଏବଂ ରାଜା ଲଖମଗୌଡ଼ା ଆଇନ ମହାବିଦ୍ୟାଳୟର ପ୍ଲାଟିନମ୍‌ ସମାରୋହରେ ଯୋଗଦାନ କରିଛନ୍ତି ।


    ଏହି କାର୍ଯ୍ୟକ୍ରମରେ ଉଦ୍‌ବୋଧନ ଦେଇ ରାଷ୍ଟ୍ରପତି କହିଲେ ଯେ କର୍ଣ୍ଣାଟକ ଲ ’ ସୋସାଇଟି ତାର ପ୍ଲାଟିନମ୍‌ ସମାରୋହ ପାଳନ କରୁଛି । ଏଥିସହ ବେଲଗାଭୀସ୍ଥିତ ରାଜା ଲଖମଗୌଡ଼ା ଆଇନ ମହାବିଦ୍ୟାଳୟ ମଧ୍ୟ ତା ’ ର ପ୍ଲାଟିନମ୍‌ ସମାରୋହ ମନାଉଛି । ଏହା ବେଶ୍‌ ଖୁସିର ଅବସର ।


    ରାଷ୍ଟ୍ରପତି କହିଲେ ଯେ ଆଇନ ସେବାକୁ କେବଳ ଏକ ଜୀବିକା ଅର୍ଜନର ବୃ୍‌ତ୍ତି ବୋଲି ଭାବିବା ଅନୁଚିତ । ଏହା ଏକ ଆହ୍ୱାନ । ଏହା ଏପରି ଏକ ବ୍ୟବସ୍ଥା ଯାହା ମାଧ୍ୟମରେ ଆଇନଜୀବୀମାନେ ସମାଜର ଦରିଦ୍ରତମ ବ୍ୟକ୍ତି ଏବଂ ସବୁଠାରୁ ଅସହାୟ ପରିସ୍ଥିତିରେ ରହିଥିବା ଲୋକମାନଙ୍କୁ ସାହାଯ୍ୟ କରିପାରିବେ । ପୁଣି ଏହା ଦ୍ୱାରା ସମାଜ ତଥା ଦେଶର ସେବା ମଧ୍ୟ କରିପାରିବେ ଯଦ୍ୱାରା ଆଇନ , ବ୍ୟବସ୍ଥା ଏବଂ ସମାନତା ଭିତ୍ତିରେ ଏକ ସମାଜ ଗଠନ ହୋଇପାରିବ । ସେହି ଦୃଷ୍ଟିରୁ ବିଚାର କଲେ ଆଇନଜୀବୀମାନେ ଏବଂ ନ୍ୟାୟମୂର୍ତ୍ତିମାନେ ହେଉଛନ୍ତି ସତ୍ୟାନୁସନ୍ଧାନୀ ।


    ରାଷ୍ଟ୍ରପତି କହିଲେ ଯେ ଆମେ ଏବେ ଏକ ପ୍ରଯୁକ୍ତି ଓ ଉଦ୍ୟୋଗ ଯୁଗରେ ବସବାସ କରୁଛେ । ଚତୁର୍ଥ ଶିଳ୍ପ ବିପ୍ଳବ ମଧ୍ୟଦେଇ ଗତି କରୁଛେ । ଏହା ଆମର ବଞ୍ଚିବା ଏବଂ କାର୍ଯ୍ୟ କରିବାର ଶୈଳୀରେ ବ୍ୟାପକ ପରିବର୍ତ୍ତନ ଘଟାଉଛି । ପୁଣି ଏହା ଆମର ଯୁବ ସମାଜର ଆଶା ଓ ଆକାଂକ୍ଷାରେ ମଧ୍ୟ ପରିବର୍ତ୍ତନ ଆଣିଛି । ଆମର ଶିକ୍ଷାନୁଷ୍ଠାନମାନ ଅଭିନବତ୍ୱ ଏବଂ ଉତ୍କର୍ଷ ହାସଲ ଦିଗରେ ପ୍ରୟାସ ଜାରି ରଖିଛନ୍ତି । ସେମାନେ ଏକବିଂଶ ଶତାବ୍ଦୀର ଆବଶ୍ୟକତା ସହ ନିଜକୁ ସମାନ କରିବା ଆବଶ୍ୟକ ।


    ରାଷ୍ଟ୍ରପତି କହିଲେ ଯେ ଆଇନ ଶିକ୍ଷାଦାନ ପଦ୍ଧତି , ଆଇନର ବିବର୍ତ୍ତନ ଏଭଳି ପ୍ରଯୁକ୍ତିଗତ ବିକାଶ ମଧ୍ୟରେ ଆଗକୁ ଅଗ୍ରସର ହେବା ଏକ ଜଟିଳ ପ୍ରକ୍ରିୟାରେ ପରିଣତ ହୋଇଛି । ଏକ ଅଭିନବତ୍ୱକୁ ସାକାର କରିବା ସକାଶେ ଯେତିକି ସମୟ ଆବଶ୍ୟକ ଏବଂ ତାହା ସମାଜର ଉପକାର ଦିଗରେ ପ୍ରୟୋଗ କରିବା ନିମନ୍ତେ ଯେତିକି ଅବସର ଦରକାର , ତାହା ସଂକୁଚିତ ହେବାରେ ଲାଗିଛି । ଏହା ଆଇନସେବା ପାଇଁ ଏକ ଚାଲେଞ୍ଜ୍‌ ସୃଷ୍ଟି କରିଛି । ବିଶେଷ କରି ଜେନେଟିକ୍‌ ଇଞ୍ଜିନିୟରିଂ , ବାୟୋଏଥିକ୍ସ ଏବଂ କୃତ୍ରିମ ପ୍ରଜ୍ଞା ଓ ଅନ୍ୟାନ୍ୟ କ୍ଷେତ୍ରରେ ଏହା ବିଶେଷ ଭାବେ ଅନୁଭୂତ । ଏଥିପ୍ରତି ଆଇନ ସେବା କ୍ଷେତ୍ର ତୁରନ୍ତ ମୁକାବିଲା କରିବାର ପ୍ରାବଧାନ କରିବା ଦରକାର । ଏଭଳି ପ୍ରସଙ୍ଗ ଉପରେ ଦେଶର ପ୍ରଖ୍ୟାତ ଆଇନଜ୍ଞମାନେ ସେମାନଙ୍କର ଚିନ୍ତନ ଓ ପ୍ରୟାସ ଜାରି ରଖିବେ ଓ ସେଥିରୁ ଆକାଂକ୍ଷୀତ ସୁଫଳ ମିଳିପାରିବ ବୋଲି ସେ ଆଶା ବ୍ୟକ୍ତ କରିଥିଲେ ।


    ***************

    
    
    (Release ID: 1546334) Visitor Counter : 1