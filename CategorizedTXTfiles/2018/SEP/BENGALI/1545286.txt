      মন্ত্রিসভারঅর্থনৈতিকবিষয়সংক্রান্তকমিটি

      বন্যপ্রাণীদের আবাসস্থল উন্নয়নে কেন্দ্রীয় প্রকল্প দ্বাদশ যোজনার পরেও চালানোর সিদ্ধান্ত কেন্দ্রীয় মন্ত্রিসভায় অনুমোদিত
      Posted On: 07 SEP 2018 1:39PM by PIB Kolkata


    নয়াদিল্লি , ০৬ সেপ্টেম্বর , ২০১ ৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত ক্যাবিনেট কমিটির বৈঠকে বন্যপ্রাণীদের আবাসস্থল উন্নয়নে কেন্দ্রীয় সহায়তাপ্রাপ্ত প্রকল্পটি দ্বাদশ যোজনার পরেও অর্থাৎ ২০১৭-১৮ থেকে ২০১৯-২০ পর্যন্ত চালিয়ে যাওয়ার সিদ্ধান্ত অনুমোদিত হয়েছে। এই প্রকল্পটির মধ্যে রয়েছে – ব্যাঘ্র প্রকল্পের আওতায় বাঘেদের আবাসস্থল উন্নয়ন। ২০১৭-১৮ থেকে ২০১৯-২০’র মধ্যে এই কেন্দ্রীয় প্রকল্পের মোট বরাদ্দ হয়েছে ১৭৩১.৭২ কোটি টাকা। এর মধ্যে ব্যাঘ্র প্রকল্পে ১১৪৬ কোটি টাকা, বন্যপ্রাণীর আবাস উন্নয়নে ৪৯৬.৫০ কোটি টাকা এবং হস্তি প্রকল্পের জন্য ৯২.২২ কোটি টাকা বরাদ্দ হবে। দেশের ৫টি অঞ্চলের মোট ১৮টি রাজ্যের ব্যাঘ্র প্রকল্পের জন্য এই অর্থ ব্যয় করা হবে। অন্যদিকে, সারা দেশের জন্য এবং ২৩টি হস্তি প্রকল্প যুক্তরাজ্যে বন্যপ্রাণীদের আবাস উন্নয়নে এই অর্থ ব্যয় করা হবে। এরফলে, সাধারণভাবে বন্যপ্রাণী সংরক্ষণের পাশাপাশি ব্যাঘ্র প্রকল্প ও হস্তি প্রকল্পের কাজেও সুবিধা হবে। এই প্রকল্পটি রূপায়ণের মাধ্যমে বন্যপ্রাণ সংরক্ষণের কাজ আরও জোরদার ও সংহত হবে।


    এই প্রকল্পটিতে বন্যপ্রাণী ও মানুষের মধ্যে সংঘাতের সমস্যা নিরসনের কথাও ভাবা হয়েছে। এছাড়া, ব্যাঘ্র প্রকল্পের কেন্দ্রস্থল বা প্রধান এলাকা থেকে স্বেচ্ছায় সরে যেতে ইচ্ছুক ৬,৯০০টি পরিবার এবং বন্যপ্রাণীদের আবাসস্থলের কাছ থেকে স্বেচ্ছায় সরে যেতে ইচ্ছুক ৮০০ পরিবার এই প্রকল্প থেকে উপকৃত হবে।


    প্রকল্পটিতে ব্যাঘ্র প্রকল্প বা সুরক্ষিত বনাঞ্চলের পাশাপাশি এলাকায় কর্মসংস্থানের সুযোগ বাড়বে এবং অর্থনৈতিক উন্নয়ন ঘটবে। অন্যদিকে, এইসব মানুষের জ্বালানি ব্যবহারের ক্ষেত্রে প্রাকৃতিক সম্পদ ব্যবহারের প্রবণতা কমবে এবং পরিচ্ছন্ন জ্বালানি ব্যবস্থা করা হবে। এই প্রকল্পটিতে উপজাতি বা অনুপজাতীয় জনগোষ্ঠীর মানুষদের জন্য প্রায় ৩০ লক্ষ কর্মদিবস সৃষ্টি হবে। বনাঞ্চলের পাশাপাশি সাধারণ মানুষ ও পর্যটকদের জন্য গাইড, ড্রাইভার বা আতিথেয়তা কর্মী হিসাবে কাজের সুযোগ পাবে।


    এই প্রকল্পের মাধ্যমে পর্যটকদের যাতায়াতের মাধ্যমে সংগৃহীত সম্পদ ব্যবহার করে ব্যাঘ্র প্রকল্প ও অন্যান্য বন্যপ্রাণ প্রকল্পের সুবিধা হবে। একই সঙ্গে সংশ্লিষ্ট অঞ্চলের মানুষের জীবন-জীবিকার সুবিধা হবে বলে মনে করা হচ্ছে।


    CG /PB / SB…

    
    
    (Release ID: 1545286) Visitor Counter : 90
    
    
      Read this release in: English