      বিজ্ঞানওপ্রযুক্তিমন্ত্রক

      কল্যাণীর ন্যাশনাল ইন্সটিটিউট অফ বায়োমেডিকেল জিনোমিক্স-এ ভারত আন্তর্জাতিক বিজ্ঞান উৎসবের অঙ্গ হিসাবে সচেতনতা কর্মসূচির আয়োজন
      Posted On: 29 SEP 2018 9:13PM by PIB Kolkata


    কলকাতা, ২৯ সেপ্টেম্বর , ২০১ ৮


    চতুর্থ ভারত আন্তর্জাতিক বিজ্ঞান উৎসবের ভূমিকা হিসাবে শুক্রবার (২৮ সেপ্টেম্বর) কল্যাণীর ন্যাশনাল ইন্সটিটিউট অফ বায়োমেডিকেল জেনোমিক্স (এনআইবিএমজি) – এ এক সচেতনতা কর্মসূচির আয়োজন করা হয়। উল্লেখ করা যেতে পারে, এই বিজ্ঞান উৎসব আগামী ৫ থেকে ৮ই অক্টোবর লক্ষ্ণৌতে অনুষ্ঠিত হবে। কল্যাণীর বায়োমেডিকেল জেনোমিক্স প্রতিষ্ঠানের এই অনুষ্ঠানে বহু ছাত্রছাত্রী, শিক্ষক-শিক্ষিকা সহ বিজ্ঞানীরা অংশ নেন। এই উপলক্ষে কল্যাণী ও কাঁচরাপাড়া অঞ্চলের বিভিন্ন বিদ্যালয়ের প্রায় শতাধিক ছাত্রছাত্রী শিক্ষক-শিক্ষিকাদের সঙ্গে কল্যাণীর প্রতিষ্ঠানটি ঘুরে দেখে সেখানকার কাজকর্ম সম্পর্কে জানতে পারেন। চিকিৎসা-বিজ্ঞান ক্ষেত্রে সর্বাধুনিক গবেষণা ও উন্নয়ন সম্পর্কে সচেতন করে তোলার উদ্দেশ্যেই এই কর্মসূচির আয়োজন করা হয়।


    অনুষ্ঠানে ন্যাশনাল ইন্সটিটিউট অফ বায়োমেডিকেল জেনোমিক্স – এর নির্দেশক তথা অধ্যাপক শ্রী সৌমিত্র দাস ভাষণ দেন। এরপর, ভারত আন্তর্জাতিক বিজ্ঞান উৎসব সম্পর্কে সচেতনতামূলক এক শিবিরের আয়োজন করা হয়। বিজ্ঞান ক্ষেত্রের আধুনিক অগ্রাগতি সম্পর্কে সচেতনতা গড়ে তুলতে এই শিবিরের আয়োজন করা হয়। এছাড়াও, ছাত্রছাত্রীরা ঐ প্রতিষ্ঠানটির বিভিন্ন গবেষণাগার ঘুরে দেখার এবং সেখানকার গবেষকদের সঙ্গে মতবিনিময়ের সুযোগ পান। সেইসঙ্গে, বিভিন্ন বিষয়, যেমন – সেল ও মাইক্রো বায়োলজি, মলিক্যুলার বায়োলজি, জেনোমিক্স এবং কম্পিউটেশনাল বায়োলজি বিষয়ে ছাত্রছাত্রীদের বিভিন্ন তথ্য জানানো হয়।


    বিজ্ঞান ও প্রযুক্তি ক্ষেত্রে সর্বশেষ অগ্রগতি সম্পর্কে ছাত্রছাত্রীদের সচেতন করে তুলতে এক বিশেষ কর্মসূচিরও আয়োজন করা হয়। উদ্দেশ্য ছিল – গবেষণাগারগুলির কাজকর্ম সম্পর্কে সাধারণ মানুষের মধ্যে জানার যে আগ্রহ রয়েছে, তা পূরণ করা। বায়োমেডিকেল জেনোমিক্স বিজ্ঞানের ক্ষেত্রে সর্বাধুনিক অগ্রগতিগুলি সম্পর্কে সাধারণ মানুষকে জানানোর পাশাপাশি কেন্দ্রীয় সরকারের বিভিন্ন উদ্যোগ এবং ডিজিটাল অগ্রগতির সঙ্গে সর্বাধুনিক প্রযুক্তির সমন্বয় গড়ে তুলতেই এই ধরণের কর্মসূচি গ্রহণ করা হয়েছে। অনুষ্ঠানে বিজ্ঞান ক্ষেত্রে কেন্দ্রীয় সরকার যে সমস্ত উদ্যোগ নিয়েছে, সেগুলি সম্পর্কেও আলাপ-আলোচনা করা হয়, যাতে দেশের সার্বিক উন্নয়নে বিজ্ঞান ও প্রযুক্তির অগ্রগতিকে সুষ্ঠুভাবে কাজে লাগানো যায়।


    CG / BD / SB…

    
    
    (Release ID: 1547955) Visitor Counter : 44
    
    
      Read this release in: English