      জলসম্পদমন্ত্রক

      জলসম্পদ মন্ত্রক জাতীয় জল পুরস্কারের জন্য আবেদনপত্র আহ্বান করল
      Posted On: 14 SEP 2018 6:06PM by PIB Kolkata


    নয়াদিল্লি , ১ ৪ সেপ্টেম্বর , ২০১ ৮


    দেশে জলসম্পদের সুষ্ঠু পরিচালনার প্রেক্ষিতে কেন্দ্রীয় জলসম্পদ, নদী উন্নয়ন ও গঙ্গা পুনরুজ্জীবন মন্ত্রক জাতীয় জল পুরস্কার চালু করার উদ্যোগ নিয়েছে। উদ্দেশ্য, জলসম্পদের সুষ্ঠু পরিচালনায় সংশ্লিষ্ট সকল পক্ষকে উৎসাহিত করা এবং জলের গুরুত্ব সম্পর্কে সারা দেশে সচেতনতা গড়ে তোলা।


    জাতীয় জল পুরস্কার, ২০১৮-র জন্য ১৩টি বিভাগে মনোনয়ন আহ্বান করা হচ্ছে। এগুলির মধ্যে রয়েছে – সেরা রাজ্য; সেরা জেলা; সেরা গ্রাম পঞ্চায়েত; সেরা পুর নিগম; জলসম্পদ সংরক্ষণের জন্য সেরা গবেষণা বা উদ্ভাবন অথবা নতুন প্রযুক্তি গ্রহণ; সেরা শিক্ষামূলক বা জনসচেতনতামূলক প্রয়াস; জল সংরক্ষণের প্রচার সেরা টেলিভিশন অনুষ্ঠান; সেরা পত্রিকা; সেরা বিদ্যালয় প্রভৃতি। সেরা রাজ্য ও সেরা জেলা পুরস্কারের পাশাপাশ্‌ বাকি ১১টি বিভাগের প্রথম, দ্বিতীয় ও তৃতীয় স্থানাধিকারের ক্ষেত্রে যথাক্রমে ২ লক্ষ, ১ লক্ষ ৫০ হাজার এবং ১ লক্ষ টাকা পুরস্কার দেওয়া হবে।


    এ ধরণের পুরস্কার প্রদানের উদ্দেশ্য হ’ল – সংশ্লিষ্ট সকল পক্ষের পাশাপাশি, অ-সরকারি সংগঠন, গ্রাম পঞ্চায়েত, শহরাঞ্চলীয় স্থানীয় সংস্থা, বাণিজ্যিক সংস্থা প্রভৃতি প্রতিষ্ঠানকে বৃষ্টির জল ধরে রাখার মাধ্যমে ভূ-গর্ভস্থ জলস্তর বাড়াতে উদ্ভাবনমূলক পন্থা-পদ্ধতি গ্রহণে উৎসাহিত করা। আবেদনকারীরা mygov.in পোর্টালের মাধ্যমেও পুরস্কারের জন্য আবেদন জানাতে পারবেন।


    SSS /BD / SB…

    
    
    (Release ID: 1546162) Visitor Counter : 89
    
    
      Read this release in: English