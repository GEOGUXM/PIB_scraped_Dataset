      রেলমন্ত্রক

      মাননীয় সাংসদদের সঙ্গে পূর্ব রেলের শিয়ালদহ ও হাওড়া ডিভিশনাল কমিটির বৈঠক
      Posted On: 29 SEP 2018 12:17PM by PIB Kolkata


    কলকাতা, ২৮ সেপ্টেম্বর, ২০১৮


    হাওড়া স্টেশন সংলগ্ন রিভিয়েরা মঞ্চে আজ (২৮শে সেপ্টেম্বর) সকালে মাননীয় সাংসদ শ্রী সুদীপ বন্ধ্যোপাধ্যায়ের পৌরোহিত্যে সাংসদদের এক দলের সঙ্গে পূর্ব রেলের শিয়ালদহ এবং হাওড়া ডিভিশনাল কমিটির বৈঠক অনুষ্ঠিত হয়েছে। এই বৈঠকে যে সব সাংসদ উপস্থিত ছিলেন তাঁরা হলেন, শ্রী প্রদীপ ভট্টাচার্য, শ্রী চৌধুরি মোহন জাটুয়া, শ্রী অভিজিৎ মুখার্জি, শ্রীমতী মমতা ঠাকুর, শ্রী সুনীল কুমার মণ্ডল, শ্রীমতী প্রতিমা মণ্ডল, শ্রীমতী অপরূপা পোদ্দার, শ্রী সুব্রত বক্সি, শ্রী আবির বিশ্বাস, শ্রীমতী শতাব্দী রায় এবং মহম্মদ নাদিমুল হক। পূর্ব রেলের জেনারেল ম্যানেজার শ্রী হারিন্দ্র রাও বিভিন্ন উন্নয়নমূলক কাজ, কর্মক্ষমতা বৃদ্ধি এবং যাত্রী পরিষেবা উন্নয়নে সম্প্রতি পূর্ব রেলের হাওড়া ও শিয়ালদহ ডিভিশনে যে সব উদ্যোগ নেওয়া হয়েছে সে বিষয়ে অবহিত করেন। হাওড়ার ডিভিশনাল রেলওয়ে ম্যানেজার শ্রী মনু গোয়েল, শিয়ালদহের ডিভিশনাল রেলওয়ে ম্যানেজার শ্রী প্রভাস দানসানা এবং পূর্ব রেলের সদর দপ্তর ও ডিভিশনের অন্যান্য বরিষ্ঠ আধিকারিকরা এই বৈঠকে উপস্থিত ছিলেন।


    CG/PB/DM/…

    
    
    (Release ID: 1547914) Visitor Counter : 36