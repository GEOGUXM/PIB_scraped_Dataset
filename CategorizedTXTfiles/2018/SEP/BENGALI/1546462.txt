      যুবওক্রীড়াবিষয়কমন্ত্রক

      নেহরু যুব সংগঠন কলকাতায় কাশ্মীরী যুব বিনিময় কর্মসূচি আয়োজন করবে
      Posted On: 18 SEP 2018 12:30PM by PIB Kolkata


    কলকাতা, ১ ৭ সেপ্টেম্বর , ২০১ ৮


    নেহরু যুব কেন্দ্র সংগঠনের পশ্চিমবঙ্গ শাখা আগামী ১৮ থেকে ২২ তারিখ পর্যন্ত কলকাতায় কেন্দ্রীয় স্বরাষ্ট্র মন্ত্রকের সহযোগিতায় কাশ্মীরী যুব বিনিময় কর্মসূচির আয়োজন করছে। কলকাতা সংলগ্ন আনন্দপুর চৌবাঘায় হেরিটেজ স্কুল সংলগ্ন রামচন্দ্র মিশন আশ্রমে এই কর্মসূচির আয়োজন করা হচ্ছে। সংগঠনের পশ্চিমবঙ্গ শাখার নির্দেশক শ্রী নবীন কুমার নায়েক সোমবার কলকাতায় একথা জানান। তিনি আরও জানান যে, আগামীকাল সকাল ১১টায় এই কর্মসূচির উদ্বোধনী অনুষ্ঠান। অনুষ্ঠানে রাজ্যের গ্রাহক বিষয়ক দপ্তরের মন্ত্রী শ্রী সাধন পান্ডে এবং পিআইবি কলকাতার অতিরিক্ত মহানির্দেশক শ্রীমতী জেন নামচু উপস্থিত থাকবেন।


    এই কর্মসূচিতে ১৮ থেকে ২২ বছর বয়সী মোট ১৩২ জন যুবক-যুবতী অংশ নিচ্ছেন। এরা জম্মু ও কাশ্মীরের অনন্তনাগ, কুপওয়াড়া, বারামুলা, বদগাম, শ্রীনগর এবং পুলওয়ামা জেলার বাসিন্দা। এ ধরণের কর্মসূচি আয়োজনের উদ্দেশ্য হ’ল – দেশের ঐক্য ও সংহতি, একতা ও শান্তির বার্তাবাহক হিসাবে এই যুবক-যুবতীদের সচেতন ও সংবেদনশীল করে তোলা। এই যুবক-যুবতীরা কলকাতার বিভিন্ন সাংস্কৃতিক, ঐতিহাসিক ও ধর্মীয় স্থান ঘুরে দেখার পাশাপাশি গুরুত্বপূর্ণ শিল্প সংস্থা ও শিক্ষা প্রতিষ্ঠানগুলিতেও যাবেন।


    নেহরু যুব কেন্দ্র সংগঠনের পক্ষ থেকে আগামীদিনগুলিতে উত্তর-পূর্ব যুব বিনিময় কর্মসূচিরও আয়োজন করা হবে। এই ধরণের কর্মসূচির আওতায় যুবরা দেশের বিভিন্ন জায়গায় যাবেন এবং সেখানকার আর্থ-সামাজিক উন্নয়ন, ঐতিহ্য, ভাষা ও মানুষের দৈনন্দিন জীবনযাত্রার বিষয়ে অবগত হওয়ার সুযোগ পাবেন।


    CG /BD / SB…

    
    
    (Release ID: 1546462) Visitor Counter : 19
    
    
      Read this release in: English