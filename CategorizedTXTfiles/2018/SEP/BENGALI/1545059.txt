      আদিবাসীবিষয়কমন্ত্রক

      কেন্দ্রীয় উপজাতি বিষয়ক মন্ত্রকের সচিব পর্যালোচনা করলেন উপজাতি এলাকার ‘পোষণ মাহ’ কর্মকান্ডের
      Posted On: 05 SEP 2018 8:45PM by PIB Kolkata


    নয়াদিল্লি, ০৫ সেপ্টেম্বর , ২০১৮


    জাতীয় পুষ্টি মাস বা ‘ পোষণ মাহ ’ -এর কাজকর্ম আজ পর্যালোচনা করলেন উপজাতি বিষয়ক মন্ত্রকের সচিব শ্রী দীপক খান্দেকর। বিভিন্ন রাজ্য ও কেন্দ্রশাসিত অঞ্চল তাদের উপজাতি অধ্যুষিত এলাকাগুলিতে জাতীয় পুষ্টি মাস পালন করে। ২৩টি রাজ্য এবং কেন্দ্রশাসিত অঞ্চল ভিডিও সম্মেলনের মাধ্যমে এই পর্যালোচনা বৈঠকে অংশ নেয়। মূল বৈঠকটির আয়োজন করা হয় নতুন দিল্লিতে উপজাতি বিষয়ক মন্ত্রকের সদর দপ্তরে। আজকের পর্যালোচনা বৈঠকে সাপ্তাহিক কার্যকলাপের অনুসূচি এবং কর্ম-পরিকল্পনা বিশদভাবে আলোচনা করে বিভিন্ন রাজ্যের উপজাতি বিভাগ।


    অংশগ্রহণকারিদের উদ্দেশে সচিব বলেন, তারা যেন গ্রামসভার আয়োজন করে তৃণমূল স্তরে পুষ্টি-সংক্রান্ত বিষয়গুলির ওপর নজর রাখার জন্য। তাঁর এও অভিমত, রাজ্যগুলির উপজাতি বিভাগগুলি সমকেন্দ্রিকতা রীতি সম্পর্কিত কর্মসূচি আয়োজন করতে হবে ------ অংশগ্রহণকারীদের সঙ্গে এবং পাশাপাশি উপজাতি মানুষজন এবং উপজাতি এলাকাগুলির জন্য বিশেষ কর্ম পরিকল্পনা নিতে পারে। তিনি এছাড়াও, ক্রিয়াকলাপগুলির আলোকচিত্র বা ভিডিও চিত্র গ্রহণের নির্দেশ দেন এবং সঙ্গে সঙ্গে সেগুলিকে বিশেষ ড্যাশবোর্ডে আপলোড করার কথাও বলেন। শ্রী খান্দেকর রাজ্যগুলিকে সংবাদ মাধ্যমে এই কর্মকান্ডে প্রচারে ব্যবস্হা নেওয়ার কথাও বলেন, যাতে বিশেষ পুষ্টি অভিযান পাদপ্রদীপের আলোকে চলে আসে এবং এইসঙ্গে এই অভিযানকে জন-অবদানে পরিণত করা যায়।


    পর্যালোচনা বৈঠকে বিভিন্ন রাজ্য সেপ্টেম্বর মাসে যেসব কর্মকান্ডের ব্যবস্হা করা হয়েছে সে বিষয়ে অবহিত করেন। এর মধ্যে রয়েছে উপজাতি খাদ্য উৎসব, উপজাতি এলাকায় রক্তাল্পতার নজরদারি ব্যবস্হাও। পাশাপাশি স্বাস্হ্য পরীক্ষা, শিশুদের অভিভাবকদের জন্য সেমিনারের আয়োজন করা, রান্না প্রতিযোগিতা ইত্যাদিরও আয়োজন করছে রাজ্যগুলি।


    CG/SSS /NS/…

    
    
    (Release ID: 1545059) Visitor Counter : 42
    
    
      Read this release in: English