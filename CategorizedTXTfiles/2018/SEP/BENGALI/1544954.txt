      শিল্পওবাণিজ্যমন্ত্রক

      ২০২২-এর মধ্যে ভারত ১০০ গিগাওয়াট সৌরশক্তি উৎপাদন করবে : সুরেশ প্রভু
      Posted On: 05 SEP 2018 1:32PM by PIB Kolkata


    নয়াদিল্লি, ০৪ সেপ্টেম্বর , ২০১৮


    কেন্দ্রীয় শিল্প-বাণিজ্য এবং অসামরিক বিমান পরিবহনমন্ত্রী সুরেশ প্রভু বলেছেন, ভারতে দ্রুত গতিতে উন্নয়নের ফলে শক্তির চাহিদা আরো বৃদ্ধি পাবে। যেহেতু জীবাশ্ম জ্বালানি সরবরাহ চিরদিন থাকবে না, তাই পুর্ননবীকরণযোগ্য শক্তি প্রয়োজন। আজ নতুন দিল্লীতে আন্তর্জাতিক সৌর জোটের উদ্ভাবন ও বিনিয়োগ মঞ্চে এক অনুষ্ঠানে ভাষন দিয়ে শ্রী প্রভু বলেন, সেল গ্যাস এবং খনিজ তেলের ব্যবহারের সুযোগ ও সীমাবদ্ধ এবং জ্বালানী হিসাবে এগুলি ব্যবহারের ফলে পরিবেশের ক্ষতি হয়। জলবায়ু পরিবর্তনের সমস্যা বাস্তব হয়ে উঠেছে এবং এই গ্রহের জৈব বৈচিত্রে আঘাত হানছে। জলবায়ু পরিবর্তনের ফলেই সমগ্র ইউরোপ জুড়ে নজিরবিহীনভাবে তাপপ্রবাহ চলেছে এবং টাইফুনের মতো ঝড়ের তীব্রতা এবং সংখ্যাও বেড়ে চলেছে।


    ভারতে মৌসুমী বৃষ্টিপাতের পরিকাঠামো কমা-বাড়ার কথা উল্লেখ করে মন্ত্রী বলেন, ভারত মহাসাগরের ওপরে আবহ মন্ডলে যে পরিবর্তন হচ্ছে, ভারত কোনোভাবেই তারজন্য দায়ি নয়। কিন্তু সামুদ্রিক উষ্ণতাবৃদ্ধির কুফল ভারতকে ভোগ করতে হচ্ছে। তিনি বলেন এইসব কারণেই সৌরশক্তির মতো পরিচ্ছন্ন শক্তির প্রয়োজন। মন্ত্রী বলেন, প্রধানমন্ত্রী নরেন্দ্র মোদী ২০১৫ সালে আন্তর্জাতিক সৌরজোটের কথা ভেবেছিলেন। এই সৌরজোট বিশ্বের ১২১টি সূর্য কিরণ সমৃদ্ধ দেশের মধ্যে সৌর শক্তির উন্নয়নে সহযোগিতার এক মঞ্চ। এই জোট সংশ্লিষ্ট দেশগুলিকে তাদের মানুষের সুষম উন্নয়ন, সমৃদ্ধি এবং শক্তি নিরাপত্তার সুযোগ এনে দেবে। সৌর শক্তি উ ৎ পাদনের জন্য প্রযুক্তি এবং ব্যয় হ্রাস করার লক্ষে যৌথ উদ্যোগের ওপর তিনি জোর দেন। তিনি জানান, অস্ট্রেলিয়া এবং জাপানের অনেকগুলি সংস্হা ভারতের সৌর শক্তি ক্ষেত্রে বিনিয়োগের আগ্রহ প্রকাশ করেছে। সৌর শক্তি ক্ষেত্রে গবেষণা ও উন্নয়নের জন্য আরো বেশি অর্থ বিনিয়োগের প্রয়োজনীয়তার কথা তিনি বলেন। ভারত ২০২২ সালের মধ্যে দেশে ১০০ গিগাওয়াট সৌর শক্তি উ ৎ পাদনের লক্ষ্যমাত্রা নিয়েছে বলে তিনি জানান।


    CG/PB /NS/…

    
    
    (Release ID: 1544954) Visitor Counter : 101
    
    
      Read this release in: English