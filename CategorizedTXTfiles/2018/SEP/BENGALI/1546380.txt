      পর্যটনমন্ত্রক

      ইন্ডিয়া ট্যুরিজমের পক্ষ থেকে হেরিটেজ পদযাত্রা স্বচ্ছতাই সেবা অভিযান আয়োজন
      Posted On: 17 SEP 2018 5:04PM by PIB Kolkata


    কলকাতা, ১৭ সেপ্টেম্বর, ২০১৮


    ২০১৮’র পর্যটন পর্বের সূচনায় ভারতীয় পর্যটন দপ্তরের পক্ষ থেকে গতকাল কলকাতায় ‘হেরিটেজ ওয়াক' শীর্ষক পদযাত্রা ও ‘স্বচ্ছতাই সেবা’ অভিযানেরও সূচনা করা হয়।


    পক্ষকালব্যাপী পর্যটন পর্বের অঙ্গ হিসেবে কেন্দ্রীয় পর্যটন মন্ত্রকের ইন্ডিয়া ট্যুরিজমের কলকাতা কার্যালয় ইনস্টিটিউট অফ হোটেল ম্যানেজমেন্ট এবং ভ্রমণ ব্যবসা ও আতিথেয়তার সঙ্গে যুক্ত সংশ্লিষ্ট বিভিন্ন পক্ষকে নিয়ে হেরিটেজ পদযাত্রা ও স্বচ্ছতাই সেবা অভিযানের আয়োজন করে। এই উপলক্ষে একটি সুসজ্জিত শোভাযাত্রা ক্যুইন্‌স ওয়ে হয়ে ভিক্টোরিয়া মেমোরিয়াল, ক্যাথিড্রাল রোড দিয়ে সেন্ট পল্‌স গির্জা, চৌরঙ্গী রোড দিয়ে ভারতীয় যাদুঘর প্রভৃতি ঐতিহ্যবাহী দ্রষ্টব্য স্থানগুলি পরিভ্রমণ করে। এই শোভাযাত্রায় ইনস্টিটিউট অফ হোটেল ম্যানেজমেন্ট, ভ্রমণ ব্যবসা এবং আতিথেয়তার সঙ্গে যুক্ত সংশ্লিষ্ট বিভিন্ন পক্ষ, আঞ্চলিক স্তরের ভ্রমণ উপদেষ্টা বা ট্র্যাভেল গাইড, ইন্ডিয়া ট্যুরিজমের আধিকারিকগণ সহ প্রায় ১২০ জন অংশ নেন। এছাড়াও, চলচ্চিত্র ও টেলিভিশনের অনুষ্ঠানের সঙ্গে যুক্ত একজন অভিনেতাও এই পদযাত্রায় যোগ দেন।


    CG/BD/DM/….

    
    
    (Release ID: 1546380) Visitor Counter : 23
    
    
      Read this release in: English