      প্রধানমন্ত্রীরদপ্তর

      প্রধানমন্ত্রী রাঁচিতে আয়ুষ্মান ভারত – পিএমজেএওয়াই-এর সূচনা করেছেন
      Posted On: 24 SEP 2018 6:21PM by PIB Kolkata


    নয়াদিল্লি , ২৩ সেপ্টেম্বর, ২০১ ৮


    প্রধানমন্ত্রী শ্রী নরেন্দ্র মোদী আজ ২৩শে সেপ্টেম্বর, ২০১৮-তে ঝাড়খণ্ডের রাঁচিতে স্বাস্থ্যবিমা কর্মসূচি, আয়ুষ্মান ভারত – প্রধানমন্ত্রী জন আরোগ্য যোজনার সূচনা করেছেন।


    এক বিশাল জনসভায় এই কর্মসূচির সূচনা করার আগে প্রধানমন্ত্রী এই কর্মসূচি বিষয়ে একটি প্রদর্শনী ঘুরে দেখেন। ঐ অনুষ্ঠান মঞ্চ থেকেই প্রধানমন্ত্রী চাইবাসা ও কোডারমায় দুটি মেডিকেল কলেজের শিলান্যাস উপলক্ষে দুটি ফলকের আবরণ উন্মোচন করেন। তিনি দশটি স্বাস্থ্য কেন্দ্রেরও উদ্বোধন করেন এই অনুষ্ঠান থেকে।


    অনুষ্ঠানে প্রধানমন্ত্রী বলেন, দেশের দরিদ্রদের মধ্যে দরিদ্রতম এবং দুর্বলতর শ্রেণীর মানুষের জন্য উচ্চমানের স্বাস্থ্য পরিষেবা ও চিকিৎসার সুযোগ দিতে এই কর্মসূচির সূচনা করা হচ্ছে। তিনি জানান, প্রতি বছর পরিবার পিছু ৫ লক্ষ টাকার স্বাস্থ্যবিমার সুযোগের এই কর্মসূচির সুযোগ পাবেন ৫০ কোটিরও বেশি মানুষ এবং এটি বিশ্বের বৃহত্তম স্বাস্থ্যবিমা প্রকল্প। তিনি বলেন, এই কর্মসূচির সুবিধাপ্রাপকদের সংখ্যা প্রায় ইউরোপীয় ইউনিয়ন অথবা আমেরিকা, কানাডা ও মেক্সিকোর মিলিত জনসংখ্যার সমান।


    প্রধানমন্ত্রী বলেন, আয়ুষ্মান ভারত নামে এই কর্মসূচির প্রথম পর্যায়ের সূচনা হয়েছে বাবাসাহেব আম্বেদকরের জন্মবার্ষিকীতে। এই পর্যায়ে স্বাস্থ্যকেন্দ্র গড়ে তোলার সংস্থান ছিল। কর্মসূচিটির দ্বিতীয় পর্যায়ে স্বাস্থ্য বিমা প্রকল্পটি দীনদয়াল উপাধ্যায়ের জন্মবার্ষিকীর দু’দিন আগে সূচনা করা হচ্ছে।


    কর্মসূচিটির ব্যাপকতার উল্লেখ করে প্রধানমন্ত্রী বলেন, এই প্রকল্পে ক্যান্সার ও হৃদযন্ত্রের সমস্যা সহ মোট ১,৩০০ ধরণের রোগের এই প্রকল্পে চিকিৎসা করা যাবে। বেসরকারি হাসপাতালগুলিকেও অন্তর্ভুক্ত করা হয়েছে।


    বিমার ৫ লক্ষ টাকায় সমস্ত ধরণের স্বাস্থ্য সংক্রান্ত পরীক্ষা, ওষুধ এবং হাসপাতালে ভর্তির আগের চিকিৎসা ব্যয় ধরা হবে। পুরনো এবং বিমার আগের রোগেরও এতে চিকিৎসা হবে। তিনি বলেন, সাধারণ মানুষ ১৪৫৫৫ নম্বরে ফোন করে অথবা অভিন্ন পরিষেবা কেন্দ্র থেকে এ বিষয়ে বিস্তারিত জানতে পারবেন। প্রধানমন্ত্রী বলেন, যে সব রাজ্য পিএমজেএওয়াই কর্মসূচির অন্তর্ভুক্ত হয়েছে, সাধারণ মানুষ সেইসব রাজ্যে গেলেও বিমার সুযোগ পাবেন। তিনি জানান, দেশের ১৩ হাজারেরও বেশি হাসপাতাল এই কর্মসূচিতে যুক্ত হয়েছে।


    নতুন উদ্বোধন হওয়া দশটি স্বাস্থ্যকেন্দ্রের উদ্বোধন করে প্রধানমন্ত্রী বলেন, দেশে এই ধরণের কেন্দ্রের সংখ্যা ২,৩০০-তে পৌঁছেছে। আগামী চার বছরে এই ধরণের স্বাস্থ্যকেন্দ্রের সংখ্যা দেড় লক্ষে নিয়ে যাওয়ার লক্ষ্যমাত্রা ধরা হয়েছে বলে তিনি জানান।


    প্রধানমন্ত্রী বলেন, কেন্দ্রীয় সরকার দেশের স্বাস্থ্যক্ষেত্রের উন্নয়নে সার্বিকতার ধারণায় কাজ করে চলেছে। সবার নাগালের মধ্যে স্বাস্থ্য পরিষেবা এবং প্রতিরোধমূলক পরিষেবা, এই উভয় ক্ষেত্রের ওপরেই জোর দেওয়া হচ্ছে বলে তিনি জানান।


    শ্রী মোদী প্রধানমন্ত্রী জন আরোগ্য যোজনার সঙ্গে যুক্ত সকলের উদ্যোগ ও ডাক্তার, নার্স, পরিষেবা দাতা, আশা কর্মী এবং সহায়কদের নিষ্ঠায় এই কর্মসূচি সফল হবে বলে প্রত্যয় ব্যক্ত করেন।


    CG/PB/DM/…

    
    
    (Release ID: 1547119) Visitor Counter : 58
    
    
      Read this release in: English