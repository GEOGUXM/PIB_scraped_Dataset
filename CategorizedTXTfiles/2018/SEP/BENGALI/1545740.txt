      যোগাযোগওতথ্যপ্রযুক্তিমন্ত্রক

      আন্তর্জাতিক পার্সেল বুকিং-এর জন্য আধার বাধ্যতামূলক নয়, স্পষ্ট জানালো ডাক বিভাগ
      Posted On: 12 SEP 2018 1:02PM by PIB Kolkata


    নয়াদিল্লি , ১ ১ সেপ্টেম্বর , ২০১ ৮


    আন্তর্জাতিক পার্সেল বা আন্তর্জাতিক ইএমএস বুকিং-এর মতো গুরুত্বপূর্ণ লেনদেনের ক্ষেত্রে পরিচয়পত্রের প্রমাণ হিসাবে আধার পেশ করা বাধ্যতামূলক নয়। আধারের পাশাপাশি পরিচয়পত্রের প্রমাণ হিসাবে ড্রাইভিং লাইসেন্স, পাসপোর্ট, ভোটার কার্ড প্রভৃতির যে কোনও একটি পেশ করলেই চলবে। ভারতীয় ডাক বিভাগের পক্ষ থেকে সুস্পষ্টভাবে একথা জানানো হয়েছে। সুরক্ষা ও নিরাপত্তাগত কারণের জন্যই পার্সেল বুক করার সময় পরিচয়পত্র পেশ করা প্রয়োজন। ডাক বিভাগের পক্ষ থেকে আরও জানানো হয়েছে যে, অফিস রেকর্ড রাখার জন্যই কেবলমাত্র ঐ ধরণের নথিপত্রের প্রয়োজন হয়। বুক করা পার্সেলের সঙ্গে জুড়ে দেবার জন্য নয়।


    ইংরাজি দৈনিক দ্য টাইমস্‌ অফ ইন্ডিয়া-র ব্যাঙ্গালুরু সংস্করণে সোমবার (১০ সেপ্টেম্বর) প্রকাশিত এক খবরে বলা হয়েছে যে, পার্সেল বুকিং-এর সময় ডাক বিভাগ আধার নম্বর চাইছে। প্রকাশিত এই খবরের প্রেক্ষিতেই ডাক বিভাগের পক্ষ থেকে ঐ স্পষ্টীকরণ দেওয়া হয়েছে। বিভাগের পক্ষ থেকে বলা হয়েছে যে, দিল্লি সার্কেলের মুখ্য পোস্টমাস্টার জেনারে লে র কার্যালয়ের ট্যুইট অ্যাকাউন্ট থেকে ভুল বার্তা ছড়িয়ে পড়ার কারণেই এই বিভ্রান্তি দেখা দিয়েছে। ঐ ট্যুইটার বার্তায় উল্লেখ রয়েছে যে, আন্তর্জাতিক নীতি-নির্দেশ অনুযায়ী পার্সেলে পরিচয়পত্রের প্রমাণ জুড়ে দেওয়া হয়।


    সুষ্ঠুভাবে পার্সেল বুকিং-এর ক্ষেত্রে নিয়ন্ত্রণমূলক প্রয়োজনীয়তার বিষয়গুলিকে বিবেচনায় রেখে ডাকঘরগুলিকে নির্দেশ পাঠানো হচ্ছে। ডাক বিভাগের পক্ষ থেকে এ সম্পর্কে বলা হয়েছে যে, মাদক নিয়ন্ত্রণ ব্যুরো ও বন্যপ্রাণ অপরাধ নিয়ন্ত্রণ ব্যুর’র মতো প্রতিষ্ঠানগুলির অনুরোধের প্রেক্ষিতে নিরাপত্তাজনিত কারণের জন্যই আন্তর্জাতিক পার্সেল বা ইএমএস বুকিং-এর সময় আধার সহ যে কোনও একটি পরিচয়পত্রের কপি পেশ করা প্রয়োজন। ডাক বিভাগ তার কাজকর্মে সুরক্ষা ও নিরাপত্তার বিষয়গুলি সুনিশ্চিত করতে অঙ্গীকারবদ্ধ।


    CG /BD / SB…

    
    
    (Release ID: 1545740) Visitor Counter : 35
    
    
      Read this release in: English