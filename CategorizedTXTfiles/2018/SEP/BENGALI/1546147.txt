      শ্রমওকর্মসংস্থানমন্ত্রক

      বিশ্বকর্মা রাষ্ট্রীয় পুরস্কার এবং ২০১৬-র জাতীয় সুরক্ষা পুরস্কার প্রদান অনুষ্ঠান আগামী ১৭ সেপ্টেম্বর
      Posted On: 14 SEP 2018 4:43PM by PIB Kolkata


    নয়াদিল্লি, ১৪ সেপ্টেম্বর, ২০১৮


    কেন্দ্রীয় শ্রম ও কর্মসংস্থান প্রতিমন্ত্রী শ্রী সন্তোষ কুমার গাঙ্গোয়ার আগামী ১৭ তারিখ, সোমবার নতুন দিল্লীর ডঃ আম্বেদকর আন্তর্জাতিক কেন্দ্রে আয়োজিত এক অনুষ্ঠানে বিশ্বকর্মা রাষ্ট্রীয় পুরস্কার এবং ২০১৬-র জাতীয় সুরক্ষা পুরস্কার প্রদান করবেন। উল্লেখ করা যেতে পারে মন্ত্রক ১৯৬৫ সাল থেকে বিশ্বকর্মা রাষ্ট্রীয় পুরস্কার (এটি শ্রমবীর জাতীয় পুরস্কার হিসেবে পরিচিত ছিল) এবং জাতীয় সুরক্ষা পুরস্কার প্রদান করে আসছে।


    বিশ্বকর্মা রাষ্ট্রীয় পুরস্কার একটি সংস্থার গুণগত মান, উৎপাদনশীলতা ও কর্মক্ষেত্রের পরিবেশের উন্নতিতে সহায়ক একজন কর্মী বা কর্মীগোষ্ঠীর প্রদত্ত প্রস্তাবগুলিকে কাজে লাগিয়ে সামগ্রিক ব্যবস্থায় লক্ষ্যণীয় পরিবর্তন আনার স্বীকৃতিস্বরূপ দেওয়া হয়। এবার ২৮টি রাষ্ট্রীয় বিশ্বকর্মা পুরস্কার প্রদান করা হবে। পুরস্কারস্বরূপ নগদ অর্থ দেওয়া হবে। এছাড়াও, তিনটি শ্রেণীতে বুদ্ধিমত্তা শংসাপত্র প্রদান করা হবে। ‘এ’ শ্রেণী বিভাগে ৭৫ হাজার টাকা করে পাঁচটি পুরস্কার; ‘বি’ শ্রেণী বিভাগে ৫০ হাজার টাকার করে আটটি পুরস্কার এবং ‘সি’ শ্রেণী বিভাগে ২৫ হাজার টাকা করে ১৫টি পুরস্কার দেওয়া হবে।


    জাতীয় সুরক্ষা পুরস্কার আণবিক শক্তি নিয়ন্ত্রণ পর্ষদের আওতায় সুরক্ষার ক্ষেত্রে অসাধারণ সাফল্য দেখিয়েছে এমন সেরা শিল্পসংস্থা, নির্মাণ ক্ষেত্র, বন্দর ও সংশ্লিষ্ট প্রতিষ্ঠানগুলিকে দেওয়া হয়। ২০১৬ সালে জাতীয় সুরক্ষা ক্ষেত্রে অসাধারণ সাফল্য অর্জনের জন্য মোট ১২৮টি পুরস্কার দেওয়া হচ্ছে। এর মধ্যে প্রথম স্থানাধিকারী হিসেবে ৭৬টি এবং দ্বিতীয় স্থানাধিকারী হিসেবে ৫২টি পুরস্কার দেওয়া হবে। উল্লেখ করা যেতে পারে যে, প্রতি বছর ১৭ই সেপ্টেম্বর বিশ্বকর্মা দিবস উপলক্ষে বিশ্বকর্মা রাষ্ট্রীয় পুরস্কার ও জাতীয় সুরক্ষা পুরস্কার প্রদান করা হয়ে থাকে।


    SSS/BD/DM/….

    
    
    (Release ID: 1546147) Visitor Counter : 25
    
    
      Read this release in: English