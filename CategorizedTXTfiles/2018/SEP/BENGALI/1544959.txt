      প্রধানমন্ত্রীরদপ্তর

      প্রধানমন্ত্রী জাতীয় পুরস্কারপ্রাপ্ত শিক্ষকদের সঙ্গে আলাপচারিতায় মিলিত হয়েছেন
      Posted On: 05 SEP 2018 1:41PM by PIB Kolkata


    নয়াদিল্লি, ০৪ সেপ্টেম্বর , ২০১৮


    প্রধানমন্ত্রী শ্রী নরেন্দ্র মোদী আজ শিক্ষক দিবসের প্রাক্কালে, ২০১৭-র জাতীয় শিক্ষক পুরস্কারপ্রাপকদের সঙ্গে মিলিত হন। কেন্দ্রীয় মানবসম্পদ উন্নয়নমন্ত্রী শ্রী প্রকাশ জাভড়েকর-ও এই অনুষ্ঠানে উপস্হিত ছিলেন। দেশে শিক্ষার মানোন্নয়নের ক্ষেত্রে তাঁদের অবদানের জন্য প্রধানমন্ত্রী জাতীয় পুরস্কারপ্রাপক শিক্ষকদের অভিনন্দন জানান। শিক্ষার জন্য এবং একে তাঁদের জীবনের মন্ত্র করে তোলায়, তিনি তাঁদের নিষ্ঠার প্রশংসা করেন। তিনি বলেন, একজন শিক্ষক সারাজীবন ব্যাপি শিক্ষকই থাকেন।


    শিক্ষকদের সঙ্গে আলাপচারিতায় প্রধানমন্ত্রী পুরস্কারপ্রাপ্ত শিক্ষকদের প্রতি জনগোষ্ঠীকে সমবেত করে তাদের বিদ্যালয় উন্নয়নে অংশ করে নেওয়ার আহ্বান জানান। এছাড়াও তিনি ছাত্রছাত্রীদের, বিশেষ করে দরিদ্র এবং গ্রামাঞ্চলে বসবাসকারীদের মধ্যে নিহিত শক্তির প্রকাশের লক্ষ্যে কাজ করার জন্য শিক্ষকদের প্রতি আহ্বান জানান।


    প্রধানমন্ত্রী বলেন, ছাত্র এবং শিক্ষকদের মধ্যে যোগাযোগের অভাবকে দুর করতে হবে। ছাত্রছাত্রীরা যাতে সারাজীবন শিক্ষকদের কথা মনে রাখেন, সেই কাজ তাঁদের করতে হবে। তিনি স্কুলগুলি ও পারিপার্শিক অঞ্চলে ডিজিটাল পরিবর্তন আনার জন্য শিক্ষকদের উসাহ দেন।


    প্রধানমন্ত্রীর সঙ্গে আলাপচারিতায় পুরস্কারপ্রাপক শিক্ষকরা তাঁদের স্কুলগুলিকে জ্ঞান ও উৎকর্ষের কেন্দ্র হিসাবে পরিণত করার অনুপ্রেরণামূলক কাহিনী বর্ণনা করেন। তাঁরা নতুন অনলাইন পদ্ধতিতে শিক্ষকদের জাতীয় পুরস্কারের মনোনয়ন প্রক্রিয়া চালু করা এবং ডিজিটাল ভারতের মতো কর্মসূচি চালু করার জন্য প্রধানমন্ত্রীকে ধন্যবাদ জানান। তাঁরা বলেন, সারা দেশজুড়ে স্কুল শিক্ষার ক্ষেত্রে ডিজিটাল ভারত কর্মসূচি গুনমানের ক্ষেত্রে এক বিরাট পরিবর্তন আনছে।


    এবছর মানবসম্পদ উন্নয়ন মন্ত্রক জাতীয় পুরস্কারের জন্য শিক্ষকদের নির্বাচন সংক্রান্ত নীতি-নির্দেশিকা সংশোধন করেছে। নতুন এই পদ্ধতিতে কোনো শিক্ষক নিজের জন্য মনোনয়ন পাঠাতে পারেন। নতুন এই পদ্ধতিটি স্বচ্ছ এবং অবাধ। এর মাধ্যমে উৎকর্ষ ও ভালো কাজকে পুরস্কৃত করা সম্ভব।


    CG/PB /NS/…

    
    
    (Release ID: 1544959) Visitor Counter : 28
    
    
      Read this release in: English