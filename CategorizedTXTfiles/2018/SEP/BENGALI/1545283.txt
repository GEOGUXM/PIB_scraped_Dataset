      নীতিআয়োগ

      মুভ : ভারতের প্রথম বিশ্ব অধিগমন শীর্ষ বৈঠক প্রধানমন্ত্রী উদ্বোধন করবেন
      Posted On: 07 SEP 2018 1:36PM by PIB Kolkata


    নয়াদিল্লি , ০৬ সেপ্টেম্বর , ২০১ ৮


    প্রধানমন্ত্রী শ্রী নরেন্দ্র মোদী আজ নতুন দিল্লির বিজ্ঞান ভবনে নীতি আয়োগ আয়োজিত ভারতের প্রথম বিশ্ব অধিগমন শীর্ষ বৈঠক ‘মুভ’ উদ্বোধন করবেন। রাজধানীতে আগামীকাল ও পরশু ৭ ও ৮ই সেপ্টেম্বর এই শীর্ষ বৈঠক অনুষ্ঠিত হবে। এ ধরণের বৈঠক আয়োজনের উদ্দেশ্য হ’ল – অধিগমন ক্ষেত্রের সঙ্গে যুক্ত বিভিন্ন দিক সম্পর্কে সচেতনতা গড়ে তোলা এবং এই ক্ষেত্রের বিকাশে সামিল সংশ্লিষ্ট বিভিন্ন পক্ষকে এক মঞ্চে নিয়ে আসা। দু’দিনের এই শীর্ষ বৈঠকে একাধিক আন্তঃসরকারি সংগঠন, শিক্ষা জগতের ব্যক্তি, দেশ-বিদেশের চিন্তনবিদ এবং অধিগমন ক্ষেত্রের সঙ্গে যুক্ত বিভিন্ন সংস্থার (ব্যাটারি নির্মাতা, ব্যাটারি চার্জের পরিকাঠামোগত পরিষেবা দাতা, প্রযুক্তিগত সমাধান প্রণেতা প্রভৃতি) নেতৃবৃন্দ অধিগমন বৃদ্ধির ব্যাপারে নিজেদের দৃষ্টিভঙ্গি ও মতামত পেশ করবেন।


    নীতি আয়োগের ভাইস-চেয়ারম্যান শ্রী রাজীব কুমার ও কার্যনির্বাহী আধিকারিক শ্রী অমিতাভ কান্ত বৃহস্পতিবার (৬ সেপ্টেম্বর) নতুন দিল্লিতে শীর্ষ বৈঠকের প্রাক্কালে এক সাংবাদিক সম্মেলন করেন। সম্মেলনে কেন্দ্রীয় সড়ক পরিবহণ ও জাতীয় মহাসড়ক মন্ত্রক, শক্তি মন্ত্রক, তথ্য ও যোগাযোগ প্রযুক্তি মন্ত্রকের সচিবরা ছাড়াও ভারী শিল্প দপ্তরের প্রতিনিধিরা উপস্থিত ছিলেন। আয়োগের ভাইস-চেয়ারম্যান শ্রী রাজীব কুমার বলেন, অধিগমন ক্ষেত্রের পরিধি ও ব্যাপকতার দরুণ আরও বেশি কর্মসংস্থানের সৃষ্টি হবে এবং দেশের মানুষের জীবনযাত্রার মান বাড়বে। আয়োগের কার্যনির্বাহী আধিকারিক শ্রী অমিতাভ কান্ত বলেন, বিশ্ব অধিগমন শীর্ষ বৈঠক আয়োজনের মূল লক্ষ্য হ’ল – ভারতের মানুষ যেভাবে সফর করেন, তাতে আমূল পরিবর্তন আনার পাশাপাশি যাতায়াত ব্যবস্থাকে আরও সংযোজক ও সমস্যামুক্ত করে তোলা। সড়ক পরিবহণ ও জাতীয় মহাসড়ক মন্ত্রকের সচিব শ্রী যধুবীর মালিক বলেন, সড়কপথে সর্বাধিক সদ্ব্যবহারের পাশাপাশি সড়ক সুরক্ষায় সর্বোচ্চ অগ্রাধিকার দিয়ে আমরা ভারতের ভবিষ্যৎ যাতায়াত ব্যবস্থা গড়ে তোলার পরিকল্পনা নিয়ে অগ্রসর হচ্ছি। ভারতে বিদ্যুৎ চালিত যাতায়াত ব্যবস্থার ক্ষেত্রে সাইবার নিরাপত্তা সহ উন্নতমানের পরিবহণ প্রণালীর মানোন্নয়নের ওপর জোর দেওয়ার কথা বলেন, ইলেক্ট্রনিক্স ও তথ্য প্রযুক্তি মন্ত্রকের সচিব শ্রী অজয় প্রকাশ সাওনে।


    ভারতের প্রথম বিশ্ব অধিগমন শীর্ষ বৈঠকে বিশ্বের বিভিন্ন দেশের ২ হাজার ২০০ জনেরও বেশি প্রতিনিধি যোগ দেবেন বলে আশা করা হচ্ছে।


    CG /BD / SB…

    
    
    (Release ID: 1545283) Visitor Counter : 42
    
    
      Read this release in: English