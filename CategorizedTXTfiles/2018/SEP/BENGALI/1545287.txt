      কেন্দ্রীয়মন্ত্রিসভা

      জনগণ-কেন্দ্রিক ও গরিব মানুষের স্বার্থবাহী উদ্যোগগুলির প্রসারে প্রধানমন্ত্রী জন ধন যোজনা অব্যাহত রাখতে কেন্দ্রীয় মন্ত্রিসভার অনুমোদন আর্থিক অন্তর্ভুক্তিকরণ সংক্রান্ত জাতীয় মিশন ১৪ আগস্ট, ২০১৮ পরবর্তী সময়ে চালু থাকবে
      Posted On: 07 SEP 2018 1:40PM by PIB Kolkata


    নয়াদিল্লি , ০৬ সেপ্টেম্বর , ২০১ ৮


    জনগণ-কেন্দ্রিক ও গরিব মানুষের স্বার্থ সুরক্ষিত রাখার মতো উদ্যোগগুলির প্রসারে আর্থিক অন্তর্ভুক্তিকরণ সংক্রান্ত জাতীয় মিশন – প্রধানমন্ত্রী জন ধন যোজনা (পিএমজেডিওয়াই) অব্যাহত রাখার বিষয়টি কেন্দ্রীয় মন্ত্রিসভা অনুমোদন করেছে। প্রধানমন্ত্রী শ্রী নরেন্দ্র মোদীর পৌরহিত্যে বুধবার (০৫ সেপ্টেম্বর) কেন্দ্রীয় মন্ত্রিসভার বৈঠকে এ সংক্রান্ত প্রস্তাব মঞ্জুর করা হয় । একই সঙ্গে এই যোজনা সম্পর্ক ে বেশ কিছু সিদ্ধান্ত গৃহীত হয়েছে।


      * আর্থিক অন্তর্ভুক্তিকরণ সংক্রান্ত জাতীয় মিশন – প্রধানমন্ত্রী জন ধন যোজনা ১৪ আগস্ট, ২০১৮ পরবর্তী সময়ে চালু থাকবে।

      * বর্তমান ওভার ড্রাফট্‌-এর সীমা ৫ হাজার টাকা থেকে বাড়িয়ে ১০ হাজার টাকা করা হবে।
      * ২ হাজার টাকা পর্যন্ত ওভার ড্রাফট্‌-এর ক্ষেত্রে কোনও শর্তাবলী থাকছে না।
      * ওভার ড্রাফট্‌ সংক্রান্ত সুযোগ-সুবিধার লাভ গ্রহণের ক্ষেত্রে বয়সসীমা সংশোধন করে ১৮ থেকে ৬০ বছরের পরিবর্তে ১৮ থেকে ৬৫ বছর করা হয়েছে।
      * প্রতিটি পরিবার থেকে প্রত্যেক প্রাপ্ত বয়স্ক ব্যক্তি পর্যন্ত দেয় সুযোগ-সুবিধার আওতায় গত ২৮ আগস্ট, ২০১৮ পরবর্তী সময়ে খোলা পিএমজিডিওয়াই অ্যাকাউন্টের অন্তর্গত নতুন রুপে কার্ডধারীদের জন্য দুর্ঘটনা বিমার পরিমাণ ১ লক্ষ টাকা থেকে বাড়িয়ে ২ লক্ষ টাকা করা হবে।

    কেন্দ্রীয় মন্ত্রিসভার এই মিশন অব্যাহত রাখার সিদ্ধান্তের ফলে দেশের প্রতিটি পরিবার বা প্রত্যেক ব্যক্তি অন্তত পক্ষে একটি করে মৌলিক ব্যাঙ্ক অ্যাকাউন্ট খোলার সুবিধা পাবেন। একই সঙ্গে অন্যান্য আর্থিক পরিষেবা ও সামাজিক সুরক্ষা সহ ১০ হাজার টাকা পর্যন্ত ওভার ড্রাফট্‌-এর সুবিধা গ্রহণ করতে পারবেন। এরফলে, প্রতিটি পরিবারের পাশাপাশি প্রত্যেক ব্যক্তিকে আর্থিক পরিষেবা প্রদানের মূল ধারায় নিয়ে আসা যেমন সম্ভব হবে তেমনই, সরকারের বিভিন্ন ভর্তুকিপ্রাপ্ত প্রকল্পের সুবিধা আরও দক্ষতার সঙ্গে তাদের হস্তান্তর করা যাবে।


    প্রধানমন্ত্রী জন ধন যোজনার সাফল্য


      * প্রায় ৩২ কোটি ৪১ লক্ষ জন ধন অ্যাকাউন্ট খোলা হয়েছে। এই অ্যাকাউন্টগুলিতে জমা পড়া অর্থের পরিমাণ ৮১ হাজার ২০০ কোটি টাকা ।

      * জন ধন অ্যাকাউন্ট গ্রাহকদের ৫৩ শতাংশই মহিলা। গ্রামীণ ও আধা-শহর এলাকায় ৫৯ শতাংশ জন ধন অ্যাকাউন্ট খোলা হয়েছে। ৮৩ শতাংশের বেশি সক্রিয় জন ধন অ্যাকাউন্টের সঙ্গে আধার সংযোগ করা হয়েছে। অ্যাকাউন্টধারী গ্রাহকদের প্রায় ২৪ কোটি ৪০ লক্ষ ‘রুপে কার্ড’ দেওয়া হয়েছে।
      * সাড়ে সাত কোটির বেশি জন ধন অ্যাকাউন্ট – সরাসরি সুবিধা হস্তান্তর (ডিবিটি) পরিষেবা দেওয়া হচ্ছে।
      * গ্রামীণ এলাকায় ১ লক্ষ ২৬ হাজার ব্যাঙ্কিং করেসপনডেন্ট নিয়োগ করা হয়েছে, যারা এক হাজার থেকে দেড় হাজার পরিবারের কাছে ব্যাঙ্কিং সুযোগ-সুবিধা পৌঁছে দিচ্ছেন। গত জুলাই মাসে ব্যাঙ্কিং করেসপনডেন্টদের মাধ্যমে ‘আধার-কেন্দ্রিক পেমেন্ট প্রণালী’র সাহায্যে প্রায় ১৩ কোটি ১৬ লক্ষ লেনদেন করা হচ্ছে।
      * প্রধানমন্ত্রী সুরক্ষা বিমা যোজনার (পিএমএসবিওয়াই) আওতায় ১৩ কোটি ৯৮ লক্ষ গ্রাহকের ১৯ হাজার ৪৩৬টি দাবির নিষ্পত্তি হয়েছে। এই দাবিদাওয়ার পরিমাণ ছিল ৩৮৮ কোটি ৭২ লক্ষ টাকা।
      * একইভাবে, প্রধানমন্ত্রী জীবন জ্যোতি বিমা যোজনার (পিএমজেজেবিওয়াই) আওতায় ৫ কোটি ৪৭ লক্ষ গ্রাহকের ১ লক্ষ ১০ হাজার আর্থিক দাবিদাওয়ার নিষ্পত্তি হয়েছে। নিষ্পত্তি হওয়া দাবিদাওয়ার পরিমাণ ছিল ২ হাজার ২০৬ কোটি ২৮ লক্ষ টাকা।
      * অটল পেনশন যোজনার (এপিওয়াই) গ্রাহক হয়েছেন ১ কোটি ১১ লক্ষ ব্যক্তি।

    প্রধানমন্ত্রী জন ধন যোজনা রূপায়ণের জন্য একটি পাইপলাইন বা ব্যবস্থা গড়ে তোলা হয়েছে, যার মাধ্যমে জন ধন অ্যাকাউন্ট ও মোবাইল ব্যাঙ্কিং পরিষেবার সঙ্গে আধারের সংযুক্তি ঘটানো হয়েছে। এই বিশেষ ব্যবস্থার সাহায্যে না কেবল অর্থ সঞ্চয়, ঋণ প্রদান, সামাজিক সুরক্ষার মতো সুবিধা ও পরিষেবা প্রদান করা হচ্ছে। সেই সঙ্গে, ডিবিটি-র মাধ্যমে বিভিন্ন সরকারি প্রকল্পের সুফল সরাসরি দেশের গরিব মানুষের কাছে পৌঁছে যাচ্ছে। সরকারি সুযোগ-সুবিধা ও পরিষেবা প্রদানের ক্ষেত্রে জন ধন – আধার – মোবাইল ব্যবস্থা এক গুরুত্বপূর্ণ মাধ্যম হিসাবে কাজ করে যাবে এবং দেশে ডিজিটাল পদ্ধতির প্রসার, আর্থিক অন্তর্ভুক্তিকরণ ও বিমাকৃত সমাজ গড়ে তোলার গতি ত্বরান্বিত হবে।


    উল্লেখ করা যেতে পারে, দেশের প্রতিটি পরিবারের জন্য অন্তত পক্ষে একটি ব্যাঙ্ক অ্যাকাউন্ট খোলার লক্ষ্যে আর্থিক অন্তর্ভুক্তিকরণ সংক্রান্ত জাতীয় মিশন হিসাবে প্রধানমন্ত্রী জন ধন যোজনার কথা বিগত ২০১৪-র ১৫ আগস্ট স্বাধীনতা দিবসের ভাষণে প্রধানমন্ত্রী শ্রী নরেন্দ্র মোদী ঘোষণা করেছিলেন। সে বছরেরই ২৮ আগস্ট প্রধানমন্ত্রী এই প্রকল্পের আনুষ্ঠানিক সূচনা করেন।


    CG /PB / SB……

    
    
    (Release ID: 1545287) Visitor Counter : 66
    
    
      Read this release in: English
    
    
    

*