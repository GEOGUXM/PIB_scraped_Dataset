      প্রতিরক্ষামন্ত্রক

      কলকাতায় পরাক্রম পর্ব উদযাপন
      Posted On: 29 SEP 2018 9:12PM by PIB Kolkata


    কলকাতা, ২৯ সেপ্টেম্বর , ২০১ ৮


    পাকিস্তানের বিরুদ্ধে সার্জিক্যাল স্ট্রাইক বা সামরিক অভিযানের দ্বিতীয় বর্ষপূর্তি উপলক্ষে পূর্বাঞ্চলীয় সেনা কমান্ডের পক্ষ থেকে আজ কলকাতায় ‘পরাক্রম পর্ব’ –এর অঙ্গ হিসাবে প্রদর্শনী ও অন্যান্য অনুষ্ঠানের আয়োজন করা হয়। ভারতীয় সেনাবাহিনীর আধিকারিক ও জওয়ানদের সাহসিকতা, বীরত্ব এবং আত্মবলিদানের নিদর্শন তুলে ধরতে পূর্বাঞ্চলীয় সেনা কমান্ডের পক্ষ থেকে এই অনুষ্ঠানের আয়োজন করা হয়। এই উপলক্ষে সেনাবাহিনীর বিভিন্ন অস্ত্রশস্ত্র ও সাজসরঞ্জাম প্রদর্শিত হয়। এছাড়াও, জনসাধারণের জন্য ছিল সেলফি তোলার ব্যবস্থা। জাতীয় সমর শিক্ষার্থী বাহিনী (এনসিসি)-র ক্যাডেটদের অনুপ্রেরণাদায়ক চলচ্চিত্র দেখানো হয়। সেনা বাহিনীর ব্যান্ডের পক্ষ থেকে সঙ্গীতানুষ্ঠান, বিশেষ আলোচনাসভা এবং সেনাবাহিনীর স্মরণীয় কিছু ভিডিও দেখানোর ব্যবস্থা করা হয়েছে।


    এনসিসি-র ক্যাডেট, বহু ছাত্রছাত্রী ও সাধারণ মানুষ এই অনুষ্ঠানে সামিল হয়ে সেনাকর্মীদের সঙ্গে বিভিন্ন বিষয়ে মতবিনিময় করেন। সেনাকর্মীরা শত্রুপক্ষের হাত থেকে দেশের সুরক্ষা ও নিরাপত্তা সম্পর্কে সাধারণ মানুষ ও ছাত্রছাত্রীদের বিভিন্ন বিষয়ে অবহিত করেন। সকাল ১০টায় অনুষ্ঠানের সূচনা হয়। দেশ জুড়ে পরাক্রম পর্ব উদযাপনের অঙ্গ হিসাবে পশ্চিমবঙ্গ সহ সমগ্র উত্ত্র-পূর্বাঞ্চলে এই ধরণের অনুষ্ঠানের আয়োজন করা হয়েছে।


    CG / BD / SB……

    
    
    (Release ID: 1547954) Visitor Counter : 31
    
    
      Read this release in: English