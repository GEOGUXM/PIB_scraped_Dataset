      শিল্পওবাণিজ্যমন্ত্রক

      ২৪তম আঞ্চলিক সুসংহত অর্থনৈতিক অংশীদারিত্ব নিয়ে অকল্যান্ড রাউন্ড বৈঠক আগামী ১৭-২৪ অক্টোবর
      Posted On: 05 SEP 2018 1:11PM by PIB Kolkata


    নয়াদিল্লি, ৪ সেপ্টেম্বর, ২০১৮


    কেন্দ্রীয় শিল্প ও বাণিজ্য মন্ত্রী শ্রী সুরেশ প্রভুর নেতৃত্বে একটি ভারতীয় প্রতিনিধিদল সিঙ্গাপুরে আয়োজিত ষষ্ঠ আঞ্চলিক সুসংহত অর্থনৈতিক অংশীদারিত্ব সংক্রান্ত মন্ত্রী পর্যায়ের বৈঠকে অংশ নেয়। এই বৈঠক গত ৩০-৩১শে আগস্ট অনুষ্ঠিত হয়। বৈঠকে বিভিন্ন ক্ষেত্রে মধ্যস্ততাকারী গোষ্ঠী ও উপ-গোষ্ঠীগুলির মধ্যে সমন্বয়সাধনের বিষয়টি পর্যালোচনা করা হয়। বাণিজ্য সংক্রান্ত সমন্বয় কমিটির সভাপতি মিঃ পাক ইমান প্যামব্যাগ্যো আঞ্চলিক সুসংহত অর্থনৈতিক অংশীদারিত্বমূলক সমন্বয়ের বর্তমান অবস্থা ব্যাখা করে অমীমাংসিত বিষয়গুলির ব্যাপারে মন্ত্রীদের পরামর্শ ও মতামত আহ্বান করেন। সমন্বয় সংক্রান্ত চারটি ক্ষেত্রে উল্লেখযোগ্য অগ্রগতি হয়েছে বলে মন্ত্রীদের তরফে জানানো হয়। ভারতের স্বার্থ সুরক্ষিত রাখার বিষয়গুলিতে শ্রী প্রভু জোরালো সওয়াল করেন।


    পণ্য ও পরিষেবা ক্ষেত্রে শ্রী প্রভু গুণমান বজায় রাখার ওপর গুরুত্ব দিয়ে বাণিজ্যিক দিক থেকে অর্থবহ সুবিধা প্রদানের কথা বলেন। বিনিয়োগ প্রসঙ্গে শ্রী প্রভু বিনিয়োগকারীদের অভাব-অভিযোগ নিষ্পত্তি সংক্রান্ত আবেদনগুলির ওপর গুরুত্ব দিয়ে সমঝোতা স্থাপনের বিষয়টি উল্লেখ করেন।


    মন্ত্রীরা জানান, বাণিজ্য ক্ষেত্রে যে সমস্ত বিষয় রয়েছে, সেগুলি নিয়ে অকল্যান্ডে অনুষ্ঠিত ২৪তম আঞ্চলিক সুসংহত আঞ্চলিক অংশীদারিত্ব বৈঠকে আগামী ১৭ থেকে ২৮শে অক্টোবর বিস্তারিত আলোচনা হবে।


    উল্লেখ করা যেতে পারে, ১০টি আসিয়ান দেশ এবং অবাধ বাণিজ্য অঞ্চলের অংশীদার ছয়টি দেশকে নিয়ে গড়ে ওঠা আঞ্চলিক সুসংহত অর্থনৈতিক অংশীদারিত্ব এক বৃহৎ আঞ্চলিক অবাধ বাণিজ্যিক চুক্তি হিসেবে রূপায়িত হচ্ছে।


    CG/BD/DM/…

    
    
    (Release ID: 1544947) Visitor Counter : 23
    
    
      Read this release in: English