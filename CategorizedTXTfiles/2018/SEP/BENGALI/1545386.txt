      ভূ-বিজ্ঞানমন্ত্রক

      পৃথিবীর বহির্পৃষ্ঠে খনিজের অবস্থান সম্পর্কিত তথ্য অনুসন্ধানের জন্য বায়ুবাহিত উচ্চ-বর্ণালির প্রতিবিম্ব ব্যবহার করতে সমঝোতাপত্র স্বাক্ষরিত হল জিএসআই এবং এনআরএসসি-ইসরোর মধ্যে
      Posted On: 07 SEP 2018 7:55PM by PIB Kolkata


    কলকাতা, ৭ সেপ্টেম্বর, ২০১৮


    কলকাতায় সম্প্রতি জিওলজিক্যাল সার্ভে অফ ইন্ডিয়া বা ভারতীয় ভূসর্বেক্ষণ সংস্থা এবং ন্যাশনাল রিমোট সেন্সিং সেন্টার-ভারতের মহাকাশ গবেষণা সংস্থার (এনআরএসসি-ইসরো)মধ্যে একটি সমঝোতাপত্র বা মউ স্বাক্ষরিত হয়েছে। জিএসআই-এর মহানির্দেশক ডঃ দীনেশ গুপ্ত এবং এনআরএসসি-র অধিকর্তা শ্রী শান্তনু চৌধুরীর উপস্থিতিতে সমঝোতাপত্রটি স্বাক্ষরিত হয়। দেশে খনিজের অবস্থান সংক্রান্ত তথ্য অনুসন্ধানের জন্যই এই চুক্তি স্বাক্ষরিত হয়। আগামী তিন বছর ধরে বায়ুবাহিত উচ্চ-বর্ণালির প্রতিবিম্ব ব্যবহার করে দেশের বিভিন্ন এলাকার ১৪টি ধাতুবহুল ব্লকের বহির্পৃষ্ঠে উন্নত এই পদ্ধতিতে খনিজের অবস্থান অনুসন্ধান করা হবে।


    বলা বাহুল্য, এই প্রতিবিম্বের সাহায্যে খনিজ অনুসন্ধানের বিশেষ সম্ভাবনা রয়েছে। উচ্চ-বর্ণালির রিমোট সেন্সিং প্রযুক্তির সাহায্যে চাঁদ এবং মঙ্গলগ্রহে খনিজ রয়েছে কিনা তাও অনুসন্ধান করা যায়। দেশের সমুদ্রের উৎস নিরূপণ করতেই উন্নত এই প্রযুক্তি ব্যবহার করা হচ্ছে।


    জিএসআই এছাড়াও অত্যাধুনিক বিমোট সেন্সিং প্রযুক্তি ব্যবহার করছে। এতে যে সেন্সর ব্যবহার করা হয় তা তৈরি করেছে ন্যাশনাল এরোনটিক্স অ্যান্ড স্পেস অ্যাডমিনিস্ট্রেশন বা নাসা। এর নামকরণ করা হয়েছে ‘অ্যাডভান্সড ভিজিব্‌ল ইনফ্রা-রেড ইমেজিং স্পেক্ট্রোমিটার নেক্সট জেনারেশন’ (এভিআইআরআইএস-এনজি)। সিসা, দস্তা, তামা, প্ল্যাটিনাম, হীরে, সোনা এবং অন্যান্য খনিজ অনুসন্ধানের কাজে এই সেন্সর ব্যবহার করা হয়েছে। সম্প্রতি ইসরোর উড়ানে এই সেন্সর স্থাপন করে উচ্চ-বর্ণালির ঐ প্রতিবিম্ব ব্যবহার করা হয় উল্লিখিত ১৪টি ধাতুবহুল এলাকায়। এগুলি ছড়িয়ে-ছিটিয়ে রয়েছে গুজরাটের ঝাগাড়িয়া এবং অম্বাজি, রাজস্থানের জাওয়ার, উদয়পুর, পুর বানেরা, জাহাজপুর এবং ভুকিয়া, কর্ণাটকের হাট্টি-মাস্কি, ঝাড়খণ্ডের টুন্ডি প্রভৃতি এলাকায়।


    CG/SSS/DM/….

    
    
    (Release ID: 1545386) Visitor Counter : 40
    
    
      Read this release in: English