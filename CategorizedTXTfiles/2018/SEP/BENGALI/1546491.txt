      পর্যটনমন্ত্রক

      পর্যটন পর্বের অঙ্গ হিসেবে আন্তঃকলেজ ক্যুইজ প্রতিযোগিতা এবং স্বচ্ছতাই সেবা অভিযান উপলক্ষে বৃক্ষরোপন কর্মসূচির আয়োজন
      Posted On: 18 SEP 2018 3:00PM by PIB Kolkata


    কলকাতা, ১৮ সেপ্টেম্বর, ২০১৮


    ইন্ডিয়া ট্যুরিজম কলকাতা এবং ইনস্টিটিউট অফ হোটেল ম্যানেজমেন্ট কলকাতা যৌথভাবে গতকাল (১৭ই সেপ্টেম্বর) পর্যটন পর্বের অঙ্গ হিসেবে ‘দেখো আপনা দেশ’ এবং ‘স্বচ্ছ ভারত’ বিষয় নিয়ে আন্তঃকলেজ ক্যুইজ প্রতিযোগিতার আয়োজন করে। এছাড়া, ‘স্বচ্ছতাই সেবা’ অভিযানের আওতায় বৃক্ষরোপন কর্মসূচিও পালন করা হয়।


    ক্যুইজ প্রতিযোগিতায় ইনস্টিটিউট অফ হোটেল ম্যানেজমেন্ট, জর্জ কলেজ, এমিটি বিশ্ববিদ্যালয়, মুরলীধর গার্লস কলেজ, আইলিড ক্যাম্পাসের ছাত্রছাত্রীরা অংশ নেন। পর্যটন মন্ত্রকের বিভিন্ন প্রকল্প, স্বচ্ছ ভারত উদ্যোগ, ভারতীয় সংস্কৃতি ও ঐতিহ্য নিয়ে আটটি পর্বে এই প্রতিযোগিতা অনুষ্ঠিত হয়। এছাড়াও, ইনস্টিটিউট অফ হোটেল ম্যানেজমেন্ট কলকাতা শাখার পক্ষ থেকে ‘স্বচ্ছতাই সেবা’ অভিযানের অঙ্গ হিসেবে বৃক্ষরোপন কর্মসূচির আয়োজন করা হয়। অনুষ্ঠানে অংশগ্রহণকারীদের সকলকে শংসাপত্র, টি-শার্ট, মাথার টুপি দেওয়া হয়। পর্যটন পর্ব ও স্বচ্ছ ভারতের প্রতীক সম্বলিত স্মারক বিজয়ীদের হাতে তুলে দেওয়া হয়।


    CG/BD/DM/…

    
    
    (Release ID: 1546491) Visitor Counter : 26