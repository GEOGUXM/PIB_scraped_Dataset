      কর্মী, জন-অভিযোগএবংপেনশনমন্ত্রক

      পদোন্নতির বিষয় নিয়ে সার্ভে অফ ইন্ডিয়ার গ্রুপ ‘বি’ (গেজেটেড) আধিকারিক সংগঠনের প্রতিনিধিদল কেন্দ্রীয় মন্ত্রী ডঃ জিতেন্দ্র সিং-এর সঙ্গে সাক্ষাৎ করলেন
      Posted On: 05 SEP 2018 1:12PM by PIB Kolkata


    নয়াদিল্লি, ৪ সেপ্টেম্বর, ২০১৮


    কেন্দ্রীয় বিজ্ঞান ও প্রযুক্তি দপ্তরের অধীন সার্ভে অফ ইন্ডিয়ার গ্রুপ ‘বি’ (গেজেটেড) আধিকারিক সংগঠনের একটি প্রতিনিধিদল মঙ্গলবার (৪ সেপ্টেম্বর) কেন্দ্রীয় কর্মীবর্গ, গণ-অভিযোগ ও পেনশন বিষয়ক মন্ত্রী ডঃ জিতেন্দ্র সিং-এর সঙ্গে দেখা করেন। প্রতিনিধিদলের নেতৃত্বে ছিলেন সংগঠনের সাধারণ সচিব শ্রী উমেশ মিশ্র।


    অফিসার সার্ভেয়র্স পদ থেকে সুপারিনটেন্ডিং সার্ভেয়র্স পদে পদোন্নতির ক্ষেত্রে বিলম্বের ব্যাপারে মন্ত্রীকে ঐ সংগঠনের পক্ষ থেকে স্মারকলিপি দেওয়া হয়। সংগঠনের পক্ষ থেকে জানানো হয়েছে, বহু সুপারিনটেন্ডিং সার্ভেয়র্স পদ খালি পড়ে রয়েছে। তাঁদের পক্ষ থেকে আরও জানানো হয়েছে, ১৯৮৯-এর সার্ভে অফ ইন্ডিয়া গ্রুপ ‘এ’ সার্ভিসের নিয়ম অনুযায়ী, ১৬০টি পদের মধ্যে ১২৫টি পদ খালি রয়েছে। প্রায় ২০০ জন সার্ভেয়র আধিকারিক আট বছরের কর্মযোগ্যতা পূরণ করার পরেও পরবর্তী স্তরে পদোন্নতির জন্য বিগত ১২ থেকে ১৫ বছর অপেক্ষায় রয়েছেন। সার্ভেয়র অফিসার পদ থেকে সুপারিনটেন্ডিং সার্ভেয়র পর্যায়ে পদোন্নতির জন্য উপরোক্ত আইনে এককালীন ছাড় দেওয়ার বিষয়টি নিয়ে তথ্য ও প্রযুক্তি দপ্তরের সঙ্গে কর্মীবর্গ ও প্রশিক্ষণ দপ্তরের মধ্যে ইতিমধ্যেই কথা হয়েছে।


    এ প্রসঙ্গে ডঃ জিতেন্দ্র সিং বলেন, আধিকারিকদের সময়মতো পদোন্নতির ক্ষেত্রে অযথা বিলম্ব এড়াতে প্রয়োজনীয় ব্যবস্থা গ্রহণ কর্মীবর্গ ও প্রশিক্ষণ দপ্তরের অগ্রাধিকারের পর্যায়ে পড়ে । তিনি ঐ সংগঠনের প্রতিনিধিদের আশ্বস্ত করে বলেন, কর্মীবর্গ ও প্রশিক্ষণ দপ্তরের সংশ্লিষ্ট আধিকারিকদের সঙ্গে বিষয়টি নিয়ে কথা বলবেন এবং নিয়ম অনুযায়ী দ্রুত ব্যবস্থা নেবেন।


    CG/BD/DM/…

    
    
    (Release ID: 1544949) Visitor Counter : 26
    
    
      Read this release in: English