      শিল্পওবাণিজ্যমন্ত্রক

      টাকার অনুপাতে ডলারের শক্তি বৃদ্ধি রপ্তানি উন্নয়নের প্রতিষেধক হতে পারে না; মুদ্রার অনিশ্চয়তা রপ্তানিকারকদের সহায়তা করবে না : ইইপিসি ইন্ডিয়া
      Posted On: 03 SEP 2018 6:44PM by PIB Kolkata


    ভারতের ইঞ্জিনিয়ারিং পণ্যদ্রব্যের রপ্তানি বৃদ্ধির হার ২০১৮-র জুলাই মাসে এক অঙ্কে নেমে ৯.৪ শতাংশে দাঁড়িয়েছে। আগের কয়েকটি মাসের রপ্তানি বৃদ্ধির উচ্চ হারের তুলনায় বৃদ্ধি ক্ষেত্রে এই হ্রাস এ মাসে ডলারের তুলনায় টাকার মূল্য হ্রাসের কারণেই ঘটেছে। এথেকে পরিষ্কার যে ডলারের দাম বৃদ্ধি পেলে তা রপ্তানি বৃদ্ধির পক্ষে সহায়ক হয় না। ভারতের ইঞ্জিনিয়ারিং রপ্তানি উন্নয়ন পর্ষদ (ইইপিসি)-এর এক বিশ্লেষণে একথা বলা হয়েছে।


    ২০১৮-র এপ্রিল মাসে ইঞ্জিনিয়ারিং পণ্যের রপ্তানি ১৮.৯২ শতাংশ হারে বৃদ্ধি পেয়েছিল। মে মাসে এই হার ছিল ১৪.৫৯ শতাংশ। জুন মাসে এই হার ছিল ১৪.১৭ শতাংশ। কিন্তু জুলাই মাসে এই হার কমে ৯.৩৭ শতাংশ হয়েছে বলে সরকারি পরিসংখ্যান থেকে জানা গেছে। জুলাই মাসে টাকার দাম অনেকটাই কমেছে (৬.৫৬ শতাংশ হারে)। জুন মাসে এই হার ছিল ৫.১৯ শতাংশ। কিন্তু তা সত্ত্বেও রপ্তানি বৃদ্ধির হার বেশি ছিল। এটা কি মুদ্রার অবমূল্যায়নের সুবিধার ফলেই ঘটেছিল? না। এ বছরের জুলাই মাসে রপ্তানি জুন মাসের ১৪.১৪ শতাংশের তুলনায় ৯.৩৭ শতাংশ হারে বৃদ্ধি পেয়েছে। ইইপিসি-র বিশ্লেষণে এই প্রবণতা ধরা পড়েছে। ইইপিসি ইন্ডিয়ার চেয়ারম্যান শ্রী রবি সেহগাল বলেছেন যে, মুদ্রা স্থিতিশীল থাকলেই তা রপ্তানিকারকদের পক্ষে সহায়ক হয়। কারণ, ক্রেতাদের সঙ্গে লেনদেনের বিষয়ে তারা আগে থেকেই যুক্তিগ্রাহ্য অনুমান করতে পারেন। কিন্তু মুদ্রা মূল্যের হ্রাস-বৃদ্ধি এবং অস্থিতিশীলতা রপ্তানির ক্ষেত্রে সহায়ক হয় না।


    এ বছরের আগস্ট মাসে ডলার প্রতি টাকার দাম ৭১ টাকারও বেশি হওয়াকে ২০১৭-র জানুয়ারি মাসের সঙ্গে মিলিয়ে দেখলে দেখা যাবে যে, এই সময় ডলার ও টাকার গড় বিনিময় হার ছিল ৬৮.০৮ টাকা যা এবছরের জানুয়ারি মাসে ৬৩.৬৪ টাকায় নেমে যায়। শ্রী সেহগাল বলেন, যখন ১ ডলারের মূল্য ৬৮ টাকারও বেশি ছিল, সেই সময় অর্থাৎ, ২০১৭-র জানুয়ারি মাসে ইঞ্জিনিয়ারিং পণ্যদ্রব্যের রপ্তানি ১২ শতাংশ হারে বেড়েছিল। কিন্তু ২০১৮-র একই মাসে যখন টাকা ডলারের তুলনায় শক্তিশালী হয়েছে, সেই সময় রপ্তানিকারকদের দুর্বল ডলারের সুবিধা পাওয়া উচিৎ ছিল। তখন রপ্তানি ১৫ শতাংশ হারে বৃদ্ধি পেয়েছে।


    তাই, রপ্তানিকারকদের স্বার্থে মুদ্রা মূল্যের স্থিতিশীলতা বিশেষ প্রয়োজন। তবে, টাকার বর্তমান অবমূল্যায়নের প্রেক্ষিতে এটাও মাথায় রাখা দরকার যে কেবলমাত্র ভারতীয় টাকারই মূল্য হ্রাস হয়নি। উদীয়মান প্রধান দেশগুলির মুদ্রাও ডলারের তুলনায় অবমূল্যায়নের প্রবণতা দেখিয়েছে। এর ফলে, সব দেশের রপ্তানিকারকরা একটি অভিন্ন সুবিধা পেয়েছেন । যখন সবাই এক সুবিধা পায়, তখন কোন একজনের পক্ষে বাড়তি সুবিধা আদায় করা সম্ভব হয় না। অভ্যন্তরীণ ক্ষেত্রে দক্ষতা বৃদ্ধি করে উৎপাদনের ব্যয় কমানোর মধ্যেই এই সুবিধার চাবিকাঠি নিহিত রয়েছে। ডলারের দাম বাড়ার ক্ষেত্রে এটা মনে রাখতে হবে যে, উলটো দিক দিয়ে কাঁচামাল রপ্তানির মূল্যকেও বাড়িয়ে তুলেছে।

    
    
    (Release ID: 1544853) Visitor Counter : 153