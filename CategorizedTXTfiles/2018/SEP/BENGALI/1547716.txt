      প্রতিরক্ষামন্ত্রক

      পরাক্রম পর্ব উদযাপন
      Posted On: 27 SEP 2018 6:13PM by PIB Kolkata


    নয়াদিল্লি , ২৭ সেপ্টেম্বর , ২০১ ৮


    ভারতীয় সশস্ত্র বাহিনী সর্বদাই দেশের জন্য সম্মান নিয়ে এসেছে। প্রত্যেক ভারতবাসীর কাছে যুদ্ধ ক্ষেত্র ও শান্তি রক্ষায় সশস্ত্র বাহিনীগুলির অবদান যথাযোগ্য মর্যাদা পেয়ে থাকে।


    সশস্ত্র বাহিনীর অবদানের স্বীকৃতি স্বরূপ গর্বের সঙ্গে বিজয় দিবস, কার্গিল বিজয় দিবস সহ অন্যান্য যুদ্ধ ক্ষেত্রের সাফল্য উদযাপন করা হয়।


    ভারতীয় সেনাবাহিনী ২০১৬ সালে সামরিক অভিযান ‘সার্জিক্যাল স্ট্রাইক’ চালায়। এই বিশেষ কৌশলগত অ ভি যানের উদ্দেশ্য ছিল হিংসার পরিস্থিতি মোকাবিলা করে দেশে শান্তির পরিবেশ সুনিশ্চিত করা।


    সশস্ত্র বাহিনীগুলির সাহসিকতা, বীরত্ব এবং আত্মত্যাগের নিদর্শন তুলে ধরতে আগামী ২৮ থেকে ৩০শে সেপ্টেম্বর পর্যন্ত ‘পরাক্রম পর্ব’ উদযাপন করা হবে। প্রধান অনুষ্ঠানটি হবে নতুন দিল্লির রাজপথে ইন্ডিয়া গেট চত্বরে। একইভাবে, দেশের ৫১টি শহরের ৫৩টি জায়গায় এই অনুষ্ঠান দেখানো হবে।


    আগামী শুক্রবার, প্রতিরক্ষা মন্ত্রী শ্রীমতী নির্মলা সীতারমন ইন্ডিয়া গেট চত্বরে ‘পরাক্রম পর্ব’-এর সূচনা করবেন। সন্ধ্যা ৬টা ৩০ মিনিটে অনুষ্ঠান শুরু হবে। শনিবার ও রবিবার বেলা ১১টা থেকে রাত্রি ১০টা পর্যন্ত সাধারণ মানুষ এই অনুষ্ঠান উপলক্ষে আয়োজিত প্রদর্শনী ঘুরে দেখতে পারবেন। জম্মু ও কাশ্মীরে জঙ্গিদের ব্যবহৃত নানা অস্ত্রশস্ত্র প্রদর্শনীতে রাখা হচ্ছে। এছাড়া থাকছে, সেনাবাহিনীর বিভিন্ন অস্ত্রশস্ত্র ও সামরিক সরঞ্জাম।


    ইন্ডিয়া গেট সহ দেশের বিভিন্ন শহরে আয়োজিত অনুষ্ঠানের ছবি সেলফি সহ সোশ্যাল মিডিয়ায় #ParakramParv নাম দিয়ে আপলোড করার জন্য সাধারণ মানুষকে উৎসাহিত করা হচ্ছে।


    CG / BD / SB…

    
    
    (Release ID: 1547716) Visitor Counter : 44