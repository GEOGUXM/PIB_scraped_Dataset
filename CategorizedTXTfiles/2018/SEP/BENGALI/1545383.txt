      প্রতিরক্ষামন্ত্রক

      সেনাবাহিনীতে নিয়োগ শিবির
      Posted On: 07 SEP 2018 7:52PM by PIB Kolkata


    কলকাতা, ৭ সেপ্টেম্বর, ২০১৮


    ব্যারাকপুর সেনা নিয়োগ কার্যালয় আগামী ১২ থেকে ১৮ই নভেম্বর পর্যন্ত উত্তর ২৪ পরগনা, হুগলি, বাঁকুড়া ও পুরুলিয়া জেলার প্রার্থীদের জন্য এক নিয়োগ শিবিরের আয়োজন করছে। এই নিয়োগ শিবির চলাকালীন যোগ্য প্রার্থীদের স্ক্রিনিং টেস্ট হবে। ব্যারাকপুরের আরসিটিসি গ্রাউন্ডে এই নিয়োগ শিবিরের আয়োজন করা হবে।


    সেনাবাহিনীতে নিয়োগের ক্ষেত্রে এতদিন যে ওপেন র‍্যালি সিস্টেম ছিল তা পালটে এখন অনলাইন নথিভুক্তিকরণ ও আবেদন-ভিত্তিক ব্যবস্থা চালু হয়েছে। এজন্য প্রত্যেক প্রার্থীকে এখন থেকে সেনাবাহিনীর ওয়েবসাইটে ( www.joinindianarmay.nic.in ) নাম নথিভুক্ত করতে হবে। প্রার্থীদের ১৩ থেকে ২৭ অক্টোবরের মধ্যে অনলাইন আবেদন জানাতে হবে। আবেদনকারীদের অ্যাডমিট কার্ড অনলাইনে এবং নথিভুক্ত ই-মেল থেকে পাওয়া যাবে।


    CG/BD/DM/…

    
    
    (Release ID: 1545383) Visitor Counter : 31