      রাষ্ট্রপতিরসচিবালয়

      ভারতের রাষ্ট্রপতি সাইপ্রাস বিশ্ববিদ্যালয়ে ভাষন দিয়ে বলেছেন, উৎকর্ষের সন্ধানে ভবিষ্যৎ প্রজন্মকে অনুপ্রাণিত করা উচিত
      Posted On: 05 SEP 2018 1:31PM by PIB Kolkata


    নয়াদিল্লি, ০৪ সেপ্টেম্বর , ২০১৮


    ভারতের রাষ্ট্রপতি শ্রী রামনাথ কোবিন্দ আজ সাইপ্রাস বিশ্ববিদ্যালয়ে (২০১৮ ৪ঠা সেপ্টেম্বর) ‘ যুবসমাজ, প্রযুক্তি এবং ধারনা : ২১ শতকের ভবিষ্য ৎ নির্ধারণ করছে ’ - এই মূল সুরে ভাষন দিয়েছেন। তিনি বলেছেন, আমরা দ্রুত পরিবর্তনশীল এক পৃথিবীতে বসবাস করি। আগামী কয়েক দশকে যে পরিবর্তন সূচিত হবে, তা হয়তো মানব ইতিহাসে নজিরবিহীন। প্রযুক্তির বিশ্বব্যবস্হা, স্টার্টআপ, উদ্ভাবন, নতুন ধারনা, ডিজিটাল সহায়তা, পরিচ্ছন্ন শক্তি কিংবা পাস্তার কাঠি আমাদের জীবনকে অবিশ্বাস্যভাবে বদলে দেবে। বিশ্ব পরিস্হিতির বড় ধরনের এই পরিবর্তনে বিশ্ব ইতিহাসে এই প্রথম এই কাজে যুব সম্প্রদায় প্রত্যক্ষভাবে যুক্ত হচ্ছে।


    রাষ্ট্রপতি বলেন, প্রযুক্তি জ্ঞানের এক নতুন দিগন্ত উন্মোচিত করেছে। এরফলে আমাদের কাজকর্ম অধিকতর সহজ হয়েছে। তবে প্রযুক্তির এই তাৎক্ষনিক ধরনে ভেসে গেলে চলবে না। উৎকর্ষের সন্ধান ভবিষ্যৎ প্রজন্মের মানস জগতে প্রধান লক্ষ্য হওয়া উচিত। পরিবর্তিত এই পৃথিবী বিশ্বের জনগোষ্ঠীর মধ্যে আরো বেশি করে সহযোগিতা দাবি করে। বিজ্ঞান ও প্রযুক্তির সুফল সবার নাগালে আনতে আমাদের উন্মুক্ত মঞ্চ তৈরি করতে হবে। ভারত সরকার ডিজিটাল ব্যবস্হার মাধ্যমে মানুষের ক্ষমতায়নের লক্ষ্যে কাজ করে চলেছে বলে তিনি উল্লেখ করেন। তিনি এই প্রসঙ্গে ভারত ও সাইপ্রাসের মতো দুই প্রাচীন সংস্কৃতির ঐতিহ্যের কথা তুলে ধরেন।


    সাইপ্রাসে তাঁর সফর শেষে, রাষ্ট্রপতি বুলগেরিয়ার উদ্দেশে রওনা হন। ইউরোপের তিনটি দেশ সফরে দ্বিতীয় পর্যায়ে আজ তিনি বুলগেরিয়া পৌঁছাবেন এবং সন্ধ্যায় সোফিয়ায় ভারতীয় জনগোষ্ঠীর এক সমাবেশে ভাষন দেবেন।


    CG/PB /NS/…

    
    
    (Release ID: 1544953) Visitor Counter : 20
    
    
      Read this release in: English