      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় পরিসংখ্যান ও কর্মসূচি রূপায়ণ মন্ত্রকের কর্মক্ষমতা বৃদ্ধি প্রকল্পটি ২০১৯-২০ পর্যন্ত চালু রাখতে মন্ত্রিসভার অনুমোদন
      Posted On: 12 SEP 2018 9:01PM by PIB Kolkata


    নয়াদিল্লি , ১২ সেপ্টেম্বর , ২০১ ৮


    কেন্দ্রীয় পরিসংখ্যান ও কর্মসূচি রূপায়ণ মন্ত্রকের বর্তমানে চালু কেন্দ্রীয় সহায়তাপুষ্ট কর্মক্ষমতা বৃদ্ধি প্রকল্পটি ২০১৭-১৮ থেকে ২০১৯-২০ পর্যন্ত অব্যাহত রাখার অনুমতি দিল কেন্দ্রীয় মন্ত্রিসভার অর্থনৈতিক বিষয়ক কমিটি। প্রধানমন্ত্রী শ্রী নরেন্দ্র মোদীর পৌরহিত্যে বুধবার (১২ সেপ্টেম্বর) কেন্দ্রীয় মন্ত্রিসভার বৈঠকে এ সংক্রান্ত প্রস্তাব মঞ্জুর হয়। প্রকল্পটি চালু রাখতে খরচ ধরা হয়েছে ২ হাজার ২৫০ কোটি টাকা। এই প্রকল্পের উদ্দেশ্য হ’ল – নীতি প্রণেতা ও বৃহত্তর অর্থে জনসাধারণের স্বার্থে বিশ্বাসযোগ্য তথা সময়ানুগ সরকারি পরিসংখ্যান সংগ্রহের জন্য পরিকাঠামো ও প্রযুক্তিগত সম্পদের পাশাপাশি মানবসম্পদের প্রয়োজনীয়তা পূরণ করা।


    কর্মক্ষমতা বৃদ্ধি প্রকল্পের আওতায় বর্তামানে যে সমস্ত কর্মকান্ড চলছে, তার মধ্যে রয়েছে – গড় অভ্যন্তরীণ উৎপাদন বা জিডিপি; গ্রাহকমূল্য সূচক বা সিপিআই; শিল্পোৎপাদন সূচক বা আইআইপি এবং পরিসংখ্যানগত শ্রেণী বিভাজনের মতো তথ্য প্রকাশের জন্য সম্পদ বৃদ্ধি। সেইসঙ্গে, বিভিন্ন আর্থ-সামাজিক সমীক্ষা পরিচালনা; দক্ষতা বৃদ্ধি এবং পরিসংখ্যানগত সহযোগিতা সুদৃঢ়করণ সহ তথ্য প্রযুক্তি পরিকাঠামোর মানোন্নয়ন। উল্লেখ করা যেতে পারে যে, মন্ত্রকের এই প্রকল্পের আওতায় শহরাঞ্চলে শ্রমিক শ্রেণীর সংখ্যার ত্রৈমাসিক বিশ্লেষণের জন্য সমীক্ষা পরিচালনা এবং সমগ্র দেশে শ্রমিক সংক্রান্ত বার্ষিক তথ্য প্রকাশ করা হয়।


    কর্মক্ষমতা বৃদ্ধি প্রকল্পের দুটি উপ-প্রকল্প রয়েছে। এগুলি হ’ল – ইকনোমিক সেনসাস এবং পরিসংখ্যান সুদৃঢ়করণে সহায়তা। ইকনোমিক সেনসাসের আওতায় সময় কৃষি-বহির্ভূত প্রতিষ্ঠানগুলির তালিকা তৈরি করা হয়ে থাকে। এ ধরণের শেষ সেনসাস ২০১৩-র জানুয়ারি থেকে ২০১৪-র এপ্রিল পর্যন্ত চালানো হয়েছিল। পরিসংখ্যান ক্ষেত্রকে সুদৃঢ়করণে সহায়তার আওতায় এক মজবুত জাতীয় প্রণালী গড়ে তোলার জন্য রাজ্য স্তরীয় পরিসংখ্যান ব্যবস্থা বা পরিকাঠামো ক্ষেত্রকে আরও শক্তিশালী করা হয়।


    CG / BD / SB…

    
    
    (Release ID: 1545929) Visitor Counter : 2
    
    
      Read this release in: English