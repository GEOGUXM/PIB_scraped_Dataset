      তথ্যওসম্প্রচারমন্ত্রক

      কর্ণেল রাজ্যবর্ধন রাঠোর অ্যামাজন অ্যালেক্সা স্পিকারে আকাশবাণীর অনুষ্ঠান সম্প্রচার পরিষেবার সূচনা করলেন এই পরিষেবার ফলে প্রবাসী ভারতীয়রাও উপকৃত হবেন : কর্ণেল রাঠোর
      Posted On: 29 SEP 2018 12:22PM by PIB Kolkata


    নয়াদিল্লি, ২৮ সেপ্টেম্বর , ২০১৮


    কেন্দ্রীয় তথ্য ও সম্প্রচার তথা ক্রীড়া প্রতিমন্ত্রী কর্ণেল রাজ্যবর্ধন রাঠোর শুক্রবার নতুন দিল্লীতে এক অনুষ্ঠানে অ্যামাজন অ্যালেক্সা স্পিকারে আকাশবাণীর অনুষ্ঠান সম্প্রচার পরিষেবার সূচনা করেছেন। অনুষ্ঠানে প্রসার ভারতীর চেয়ারম্যান শ্রী এ সূর্যপ্রকাশ, সিইও ডঃ শশী শেখর ভেমপাতি সহ মন্ত্রকের উচ্চপদস্হ আধিকারিকরা উপস্হিত ছিলেন।


    এই পরিষেবার সূচনা করে কর্ণেল রাঠোর বলেন, অ্যামাজন অ্যালেক্সা-র মতো পরিষেবা মানুষের জীবনকে অনকে সহজ করে তুলেছে। অ্যামাজন অ্যালেক্সা প্ল্যাটফর্মে আকাশবাণীর অনুষ্ঠান সম্প্রচার শ্রোতাদের সঙ্গে যোগাযোগের ক্ষেত্রে পুরানো ও নতুন পদ্ধতির মধ্যে এক সামঞ্জস্য নিয়ে আসবে। তিনি আরও বলেন, এই উদ্যোগের ফলে প্রবাসী ভারতীয়রাও উপকৃত হবেন। এখন থেকে বিশ্বের যে কোনও প্রান্তে যে কেউ আকাশবাণীর অনুষ্ঠান শুনতে পারবেন।


    প্রসার ভারতীর চেয়ারম্যান শ্রী এ সূর্যপ্রকাশ বলেন, আকাশবাণীর সংগ্রহে থাকা বহু পুরানো অনুষ্ঠানও অদূর ভবিষ্যতে অ্যালেক্সা প্ল্যাটফর্মে শুনতে পাওয়া যাবে। অ্যামাজন অ্যালেক্সা-র প্রিন্সিপ্যাল টেক বিজনেস ডেভলপমেন্ট আধিকারিক শ্রী রাজীব সওয়ানে বলেন, বৈদ্যুতিক সাজ-সরঞ্জামের মাধ্যমে কন্ঠস্বর যোগাযোগের ভবিষ্যৎ হয়ে উঠেছে। সারা বিশ্ব জুড়ে ৩৯ কোটি মানুষ কন্ঠস্বর ভিত্তিক যোগাযোগ ব্যবস্হার সাহায্য নিচ্ছেন। আগামী তিন বছরে এ ধরনের যোগাযোগ ব্যবস্হার সাহায্য নেওয়া মানুষের সংখ্যা প্রায় তিন গুন বেড়ে ১৮৩ কোটিতে পোঁছাবে বলে অভিমত প্রকাশ করেন।


    CG/BD /NS/…

    
    
    (Release ID: 1547917) Visitor Counter : 26
    
    
      Read this release in: English