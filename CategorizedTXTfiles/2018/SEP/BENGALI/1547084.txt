      বিদেশমন্ত্রক

      খড়্গপুর ডাকঘর পাসপোর্ট সেবা কেন্দ্র
      Posted On: 24 SEP 2018 5:06PM by PIB Kolkata


    কলকাতা, ২৪ সেপ্টেম্বর, ২০১৮


    আগামী ২৭ সেপ্টেম্বর, বৃহস্পতিবার, খড়্গপুরের আইআইটি ক্যাম্পাস সংলগ্ন খড়্গপুর টেকনোলজি মুখ্য ডাকঘরে সূচনা হবে খড়্গপুরের ডাকঘর পাসপোর্ট সেবা কেন্দ্রের । এই পরিপ্রেক্ষিতে আবেদনকারীদের অনলাইন অ্যাপ্লিকেশন রেফারেন্স নম্বর শিট সঙ্গে করে আনার অনুরোধ জানানো হচ্ছে। তাদের সঙ্গে পরিচিতি সম্পর্কিত প্রামান্য তথ্য, ঠিকানা এবং জন্ম তারিখের প্রামান্য তথ্য (মূল এবং স্বপ্রত্যায়িত জেরক্স কপি) রাখতে হবে । এ বিষয়ে বিশদ তথ্য www.passportindia.gov.in ওয়েবসাইটে পাওয়া যাবে। ২৭শে সেপ্টেম্বর বেলা বারোটায় ১০ জন আবেদনকারীকে ডাকা হয়েছে এবং পরের দিন থেকে ৩০ জনকে দৈনন্দিন ভিত্তিতে ডাকা হবে। সাক্ষাৎকারের ব্যাপারে বিস্তারিত তথ্য জানা যাবে www.passportindia.gov.in ওয়েবসাইটে। আগামীকাল বেলা সাড়ে তিনটে থেকে আবেদনকারীদের পাসপোর্ট ফি অনলাইন ব্যবস্থার মাধ্যমে দিতে হবে। আবেদনকারীরা কেবলমাত্র অনলাইন ব্যবস্থার মাধ্যমেই সাক্ষাৎকারের সুযোগ পাবেন। এক্ষেত্রে তৎকাল, ওয়াক-ইন, পিসিসি বা অন্যান্য উপায় গ্রাহ্য হবে না।


    CG/SSS/DM/…

    
    
    (Release ID: 1547084) Visitor Counter : 31
    
    
      Read this release in: English