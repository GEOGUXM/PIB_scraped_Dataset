      প্রধানমন্ত্রীরদপ্তর

      প্রধানমন্ত্রী পাকিয়ং বিমানবন্দর উদ্বোধন করলেন, যার ফলে সিকিমে বিমান যোগাযোগ শুরু হল
      Posted On: 24 SEP 2018 5:43PM by PIB Kolkata


    নয়াদিল্লি, ২৪ সেপ্টেম্বর , ২০১৮


    প্রধানমন্ত্রী শ্রী নরেন্দ্র মোদী আজ সিকিমের পাকিয়ং বিমানবন্দরের উদ্বোধন করলেন। হিমালয়ের এই রাজ্যটিতে এটিই হল সিকিমের প্রথম বিমানবন্দর এবং দেশের মধ্যে শততম বিমানবন্দর।


    এই উপলক্ষ্যে এক বিরাট জনসভায় প্রধানমন্ত্রী আজকের এই দিনটিকে সিকিমের তথা সারা দেশের জন্য একটি ঐতিহাসিক দিন বলে উল্লেখ করেন। তিনি বলেন, পাকিয়ং বিমানবন্দর উদ্বোধনের সঙ্গে সঙ্গে দেশ বিমানবন্দরের ক্ষেত্রে সেঞ্চুরিতে পৌঁছেছে। প্রধানমন্ত্রী সিকিমের নবীন ক্রিকেট খেলোয়াড় নীলেশ লামিচানে-র নাম উল্লেখ করেন, সম্প্রতি যিনি ঐ রাজ্য থেকে প্রথম ক্রিকেট খেলোয়াড় হিসেবে বিজয় হাজারে ট্রফিতে শতরান করেছেন।


    প্রধানমন্ত্রী বলেন, পাকিয়ং বিমানবন্দর সিকিমের যোগাযোগ ব্যবস্হাকে অনেকটাই সহজ করবে। তিনি বলেন, সাধারণ মানুষের সুবিধার্থে বিমানবন্দরটি উড়ান প্রকল্পের আওতায় রয়েছে।


    প্রধানমন্ত্রী বলেন, সমগ্র উত্তরপূর্বাঞ্চলে দ্রুত গতিতে পরিকাঠামোগত ও মানসিক যোগাযোগ বৃদ্ধির ওপর গুরুত্ব আরোপ করা হচ্ছে। প্রধানমন্ত্রী বলেন, ুত্র-পূর্বাঞ্চলের বিকাশের কাজ খতিয়ে দেখতে, একাধিকবার তিনি ব্যক্তিগতভাবে ঐ অঞ্চলের রাজ্যগুলি সফর করেছেন। এছাড়া, কেন্দ্রীয় মন্ত্রীরাও নিয়মিতভাবে উত্তরপূর্বাঞ্চলে সফর করেন। এর প্রতিভফলন বাস্তবে দেখা যাচ্ছে বলে প্রধানমন্ত্রী উল্লেখ করেন। বিমান ও রেল যোগাযোগ ব্যবস্হার সম্প্রসারণ, উন্নত রাস্তা, বড় বড় উড়ালপুল ইত্যাদির উল্লেখ করেন প্রধানমন্ত্রী।


    প্রধানমন্ত্রী বলেন, বর্তমানে দেশের ১০০টি বিমানবন্দরের মধ্যে ৩৫টি বিগত চার বছরে চালু হয়েছে।


    প্রধানমন্ত্রী সিকিমের জৈব চাষের ক্ষেত্রে উন্নতির উল্লেখ করেন। তিনি আরও জানান যে, কেন্দ্রীয় সরকার “ উত্তরপূর্বাঞ্চলের জন্য জৈব মূল্য বিকাশ অভিযান ” চালু করেছে।


    CG/SC /NS/…

    
    
    (Release ID: 1547101) Visitor Counter : 30
    
    
      Read this release in: English