      পর্যটনমন্ত্রক

      পর্যটন পর্ব উপলক্ষে ‘অতিথি দেব ভব’ উদ্যোগের পাশাপাশি ‘স্বচ্ছতাই সেবা’ অভিযান এবং সুন্দরবনের ঐতিহ্যবাহী ম্যানগ্রোভ অরণ্য নিয়ে কর্মশিবির
      Posted On: 18 SEP 2018 8:08PM by PIB Kolkata


    কলকাতা, ১ ৮ সেপ্টেম্বর , ২০১ ৮


    ইন্ডিয়া ট্যুরিজমের কলকাতা শাখা কুলতলি মিলন তীর্থ সমিতির সহযোগিতায় মঙ্গলবার (১৮ সেপ্টেম্বর) সুন্দরবনের কুলতলিতে ‘অতিথি দেব ভব’ উদ্যোগ এবং ‘স্বচ্ছতাই সেবা’ অভিযানের পাশাপাশি এক স্বচ্ছতা অভিযান এবং সুন্দরবনের ম্যানগ্রোভ অরণ্যের ঐতিহ্য নিয়ে এক কর্মশিবিরের আয়োজন করে। এই অনুষ্ঠানে সুন্দরবনের নৌকা চালক, স্থানীয় স্কুল-কলেজের ছাত্রছাত্রী, ইন্ডিয়া ট্যুরিজম কলকাতা শাখার আধিকারিক এবং কুলতলি মিলন তীর্থ সমিতির সদস্যরা অংশ নেন। কুলতলির আশেপাশের বিভিন্ন গ্রাম থেকেও বহু মানুষ উৎসাহের সঙ্গে এই কর্মসূচিতে যোগ দেন।


    ম্যানগ্রোভ অরণ্যের ঐতিহ্য সম্পর্কে আয়োজিত কর্মশিবিরে সাধারণ মানুষকে সচেতন ও সংবেদনশীল করে তুলতে ইন্সটিটিউট অফ হোটেল ম্যানেজমেন্টের অধ্যাপক এবং ইন্ডিয়া ট্যুরিজম কলকাতা শাখার আধিকারিকরা ভাষণ দেন। অনুষ্ঠানে ইন্ডিয়া ট্যুরিজম কলকাতার পক্ষ থেকে অংশগ্রহণকারীদের শংসাপত্র, টি-শার্ট এবং টুপি বিতরণ করা হয়।


    CG / BD / SB…

    
    
    (Release ID: 1546589) Visitor Counter : 58