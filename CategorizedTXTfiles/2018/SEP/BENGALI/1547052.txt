      প্রধানমন্ত্রীরদপ্তর

      আগামীকাল ওড়িশা এবং ছত্তিশগড় সফরে যাবেন প্রধানমন্ত্রী
      Posted On: 24 SEP 2018 3:01PM by PIB Kolkata


    নয়াদিল্লি , ২১ সেপ্টেম্বর, ২০১ ৮


    প্রধানমন্ত্রী শ্রী নরেন্দ্র মোদী আগামীকাল (২২শে সেপ্টেম্বর) ওড়িশা ও ছত্তিশগড় সফরে যাবেন।


    তালচের সার কারখানার পুনরুজ্জীবনের কাজ শুরু করার প্রতীক হিসেবে সেখানে একটি ফলক উন্মোচন করবেন প্রধানমন্ত্রী। দেশে এটি প্রথম কারখানা যেখানে কয়লাকে গ্যাসে পরিণত করার মাধ্যমে সার প্রস্তুত করা হবে। সার ছাড়াও এই কারখানায় প্রাকৃতিক গ্যাসও উৎপাদন করবে যার ফলে দেশের শক্তির চাহিদা অনেকাংশে মেটানো সম্ভব হবে।


    প্রধানমন্ত্রী এরপর ঝাড়সুগুদায় যাবেন। সেখানে ঝাড়সুগুদা বিমানবন্দরের উদ্বোধন করবেন তিনি। এই বিমানবন্দর চালু হলে ভারতের উড়ান মানচিত্রে পশ্চিম ওড়িশাও চলে আসবে এবং এর ফলে উড়ান প্রকল্পের আওতায় আঞ্চলিক বিমান সংযোগ ত্বরান্বিত হবে।


    প্রধানমন্ত্রী একইসঙ্গে গর্জনবহাল কয়লা খনি এবং ঝাড়সুগুদা-বারাপালি-সারদেগা রেল সংযোগ জাতির উদ্দেশে উৎসর্গ করবেন। এছাড়া, একটি ফলক উন্মোচনের মাধ্যমে তিনি দুলাঙ্গা কয়লা খনিতে কয়লা উৎপাদন এবং সেখান থেকে কয়লা পরিবহণের সূচনা করবেন।


    শ্রী মোদী এরপর ছত্তিশগড়ের জঞ্জির চম্পায় যাবেন। সেখানে ঐতিহ্যবাহী তাঁত এবং কৃষি সংক্রান্ত একটি প্রদর্শনী ঘুরে দেখবেন। জাতীয় সড়ক এবং পেন্দ্রা-অনুপ্পুর তৃতীয় রেললাইন সংক্রান্ত প্রকল্পেরও শিলান্যাস করবেন তিনি।


    CG/SSS/DM/…

    
    
    (Release ID: 1547052) Visitor Counter : 35
    
    
      Read this release in: English