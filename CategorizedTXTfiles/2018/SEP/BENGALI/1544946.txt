      রাষ্ট্রপতিরসচিবালয়

      শিক্ষক দিবসের প্রাক্কালে রাষ্ট্রপতির শুভেচ্ছা
      Posted On: 05 SEP 2018 1:10PM by PIB Kolkata


    নয়াদিল্লি, ৪ সেপ্টেম্বর, ২০১৮


    শিক্ষক দিবসের প্রাক্কালে দেশের সকল শিক্ষককে শুভেচ্ছা জানিয়েছেন রাষ্ট্রপতি শ্রী রামনাথ কোবিন্দ।


    এক শুভেচ্ছাবার্তায় শ্রী কোবিন্দ বলেছেন, শিক্ষক দিবস উপলক্ষে সকল শিক্ষক-শিক্ষিকাকে শুভেচ্ছা এবং অভিনন্দন। তিনি আরও বলেছেন, গুরু-শিষ্য পরম্পরা আমাদের সংস্কৃতি এবং ঐতিহ্যের একটি বৈশিষ্ট্য। অনাদিকাল থেকেই আমরা সৌভাগ্যবান এবং আশীর্বাদধন্য এই কারণে যে, আমরা বহু মহান গুরুর সন্ধান পেয়েছি যাঁরা সত্যান্বেষীদের তাঁদের লক্ষ্যে পৌঁছতে সাহায্য করেছেন। রাষ্ট্রপতির ভাষায়, শিক্ষক দিবস স্মরণ করতে হলে আমাদের স্মরণ করতে হবে যশস্বী শিক্ষাবিদ এবং পণ্ডিত ডঃ সর্বপল্লী রাধাকৃষ্ণনের অবদানের কথা। বিশেষ এই দিনে, জ্ঞান, শান্তি ও সংহতিতে পরিপূর্ণ এক রাষ্ট্র তথা বিশ্ব নিরূপণে ব্যক্তি অথবা সমষ্টিগতভাবে আমাদের গুরুরা যাতে আমাদের পথপ্রদর্শন করেন, সেটাই আমাদের প্রার্থনা হওয়া উচিৎ বলে মন্তব্য করেন রাষ্ট্রপতি কোবিন্দ।


    CG/SSS/DM/…

    
    
    (Release ID: 1544946) Visitor Counter : 79
    
    
      Read this release in: English