      প্রতিরক্ষামন্ত্রক

      পূর্বাঞ্চলীয় সেনা কমান্ডের পরাক্রম পর্ব উদযাপন ২৯ সেপ্টেম্বর
      Posted On: 27 SEP 2018 7:05PM by PIB Kolkata


    কলকাতা, ২৭ সেপ্টেম্বর , ২০১ ৮


    ভারতীয় সেনাবাহিনীর সাহসিকতা ও বীরত্বের নিদর্শন স্বরূপ পূর্বাঞ্চলীয় সেনা কমান্ড আগামী ২৯শে সেপ্টেম্বর পরাক্রম পর্ব উদযাপন করবে। সেনা বাহিনীর পক্ষ থেকে পূর্বাঞ্চলীয় রাজ্যগুলির রাজধানী – কলকাতা, গ্যাংটক, গুয়াহাটি, শিলং, ইম্ফল, আইজল, আগরতলা, কোহিমা এবং ইটানগরে এই কর্মসূচি একযোগে উদযাপিত হবে। এই অঞ্চলের বিভিন্ন সেনাঘাঁটিতেও অনুষ্ঠানের আয়োজন করা হচ্ছে। কলকাতায় পরাক্রম পর্বের মূল অনুষ্ঠানটি হবে প্রিন্সেপঘাটে সকাল ১০টা থেকে সন্ধ্যে ৭টা ৩০ মিনিট পর্যন্ত। সাধারণ মানুষ এই অনুষ্ঠান প্রত্যক্ষ করতে পারবেন। এই অনুষ্ঠানে সেনাবাহিনীর বিভিন্ন অস্ত্রশস্ত্র ও সাজসরঞ্জাম প্রদর্শিত হবে। এছাড়াও, সেনাবাহিনীর ব্যান্ড সঙ্গীতানুষ্ঠান মঞ্চস্থ করবে। দেখানো হবে অনুপ্রেরণাদায়ক চলচ্চিত্রও। সাধারণ মানুষ এই অনুষ্ঠানের সেলফি তুলতে পারবেন। প্রাক্তন সেনাকর্মীদের সম্মান জানাতে কাঁকিনাড়া, কাঁচরাপাড়া এবং ব্যারাকপুর সেনাঘাঁটিতে পদযাত্রার আয়োজন করা হচ্ছে। পরাক্রম পর্ব উদযাপন উপলক্ষে পূর্বাঞ্চলীয় সেনা কমান্ডের পক্ষ থেকে এ ধরণের অনুষ্ঠান আয়োজনের উদ্দেশ্য হ’ল, সেনাবাহিনীর সাহসিকতা, বীরত্ব ও আত্মবলিদান সম্পর্কে সাধারণ মানুষকে সচেতন করে তোলা। এমনকি, অসামরিক জনসাধারণের সঙ্গে সেনাবাহিনীর সম্পর্ক আরও নিবিড় করে তোলা।


    এই অনুষ্ঠানে সক্রিয় অংশগ্রহণের জন্য শিশু, স্কুল পড়ুয়া ও নাগরিকদের আন্তরিক আবেদন জানানো হচ্ছে।


    CG / BD / SB…

    
    
    (Release ID: 1547736) Visitor Counter : 17