      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভা গুড় এবং আখের রস থেকে তৈরি ইথানলের মূল্য নির্ধারণ/সংশোধনের সিদ্ধান্ত অনুমোদন করেছে
      Posted On: 12 SEP 2018 9:26PM by PIB Kolkata


    নয়াদিল্লি, ১২ সেপ্টেম্বর , ২০১৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে আজ দ্বিতীয় শ্রেণীর ভারি ধরনের গুড় থেকে এবং আংশিকভাবে আখের রস থেকে তৈরি ইথানলের মূল্য নির্ধারণ / সংশোধনের সিদ্ধান্ত অনুমোদিত হয়েছে। এছাড়া আসন্ন ২০১৮-১৯ বর্ষের জন্য ১০০ শতাংশ হারে আখের রস থেকে তৈরি ইথানলের মূল্য বৃদ্ধির সিদ্ধান্ত অনুমোদন করা হয়েছে। ২০১৮র পয়লা ডিসেম্বর থেকে ২০১৯র ৩০ নভেম্বর পর্যন্ত নিম্নলিখিত হারে মূল্য নির্ধারণ / সংশোধন করা হবে।

      * চিনিকলগুলিতে দ্বিতীয় শ্রেণীর ভারি ধরনের গুড় / আংশিক রসের রস থেকে তৈরি ইথানলের দাম বর্তমানে লিটার প্রতি ৪৭.১৩ থেকে বাড়িয়ে ৫২.৪৩ টাকা করা হবে।
      * চিনিকলগুলিতে ১০০ % আখের রস থেকে তৈরি ইথানলের দাম লিটার প্রতি ৪৭.১৩ টাকা থেকে বাড়িয়ে ৫৯.১৩ টাকা করা হবে। তবে যেসব মিল চিনি উৎপাদন না করে সম্পূর্ণভাবে ইথানল উৎপাদনের জন্যই আখ ব্যবহার করবে, এই সিদ্ধান্ত তাদের ক্ষেত্রেই কার্যকর হবে।
      * এর অতিরিক্ত হিসাবে পণ্য ও পরিষেবা কর এবং পরিবহন ব্যয়ও বহন করতে হবে। তবে দীর্ঘ দূরত্বের পরিবহন ব্যয় এমনভাবে নির্ধারণ করার কথা বলা হয়েছে যাতে ইথানল উৎপাদনে ভাটা না পড়ে।
      * আখের রসের ১০০ % -ই যাতে ইথানল উৎপাদনের জন্য ব্যবহার করা হয়, তারজন্য অগ্রাধিকার নির্ধারণের কথাও বলা হয়েছে। এছাড়াও দ্বিতীয় শ্রেণীর ভারি গুড় / আংশিক রস ; তৃতীয় শ্রেণীর ভারি গুড় এবং নষ্ট হয়ে যাওয়া খাদ্যশস্য এবং অন্যান্য কাঁচামাল থেকেও অগ্রাধিকার দিয়ে ইথানল উৎপাদনের কথা বলা হয়েছে।

    এই সিদ্ধান্ত কার্যকর হলে একদিকে যেমন দেশে অতিরিক্ত চিনি উৎপাদন কমবে, অন্যদিকে আখ চাষিদের বকেয়া মেটানোর মতো অর্থ চিনিকলগুলি সংগ্রহ করতে পারবে এবং ইথানল মিশ্রিত পেট্রল কর্মসূচির জন্য ইথানল সরবরাহ বৃদ্ধি পাবে। ইথানল মিশ্রিত পেট্রলের বর্ধিত ব্যবহারের ফলে খনিজ তেলের জন্য আমাদের আমদানির ওপর নির্ভরশীলতা কমবে, কৃষিক্ষেত্রের উন্নয়ন সম্ভব হবে এবং পরিবেশবান্ধব এই জ্বালানীর ব্যবহারের ফলে পরিবেশের ওপর তার সদর্থক প্রভাব পড়বে।


    CG/PB /NS/…

    
    
    (Release ID: 1545940) Visitor Counter : 120
    
    
      Read this release in: English
    
    
    

*