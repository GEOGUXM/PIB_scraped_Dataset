      صحت اور خاندانی بہبود کی وزارت

      آشا فوائد پیکج کو کابینہ کی منظوری
      Posted On: 19 SEP 2018 4:17PM by PIB Delhi


    نئی دہلی۔ 19 ستمبر۔وزیراعظم جناب نریندر مودی کی صدارت میں اقتصادی سے متعلق کابینہ کمیٹی نے دو عناصر کے تحت آشا فوائد پیکج کواس کی پچھلی تاریخوں سے منظوری دے دی ہے۔ یہ فیصلہ اکتوبر 2018 سے نافذ العمل ہوگا( نومبر 2018 سے اس کی ادائیگی ہوگی):

     1. آشا اور آشا معاونین کی میٹنگ میں حکومت ہند کے ذریعہ زیرعمل درآمد سماجی تحفظ اسکیموں جن کے نام پردھان منتری جیون جیوتی بیمہ یوجنا اور پردھان منتری سرکشا بیمہ یوجنا میں اندراج کاپیمانہ ہوگا۔
     2. قومی صحت مشن( این ایچ ایم) کے تحت آشا( اے ایس ایچ اے) کے لئے معمول کی رقم اور اضافی ترغیبات میں اضافہ کرکے اسے ماہانہ 1000/- روپئے سے بڑھا کر ماہانہ 2000/- روپئے کردیا گیا ہے۔

    پیکج میں اخراجات( مرکزی فنڈ) سال 2018-19 اور 2019-2020 کے لئے 1224.97 کروڑ روپئے مشروط ہے۔


    استفادہ کنندگان کی تعداد

      * پردھان منتری جیون جیوتی یوجنا کے تحت تخمیناً 10636701 (ایک کروڑ چھ لاکھ چھتیس ہزار سات سو ایک)آشا اور آشا معاونین کااحاطہ کیاجائے گا۔
      * پردھان منتری سرکشا بیمہ یوجنا کے تحت تخمیناً 9573030 (نو لاکھ ستاون ہزار تین سو تین) آشا اور آشا معاونین کا احاطہ کیاجائے گا۔
      * معمول کی سرگرمیوں کے لئے تخمیناً 1022265 (دس لاکھ بائیس ہزار دوسو پینسٹھ) آشا کوموجودہ ماہانہ 1000/- روپئے سے بڑھا کر کم از کم ماہانہ 2000/- روپئے ملیں گے۔

    تفصیلات

      * پردھان منتری سرکشا بیمہ یوجنا(لائف انشورنس) کے تحت آشا اور آشا معاونین کا احاطہ کیاجائے گا۔اہلیت کاپیمانہ 18-70 سال ہے۔

    احاطہ کی مدت یکم جون سے 31 مئی تک ایک سال ہے اور اس کے فوائد حسب ذیل ہے:

     1. حادثے کی وجہ سے موت ہونے کی صورت میں دو لاکھ روپئے۔
     2. پوری طرح سے معذوری اور دونوں آنکھوں کے ضائع ہونے یا دونوں ہاتھ یا دونوں پیر کا نقصان یا ایک آنکھ کی بینائی سے محرومی یا ایک ہاتھ اور ایک پیر کی معذوری کی صورت میں دو لاکھ روپئے۔
     3. ایک آنکھ کی بینائی سے محرومی یا ایک ہاتھ یا پیر کے نقصان کی صورت میں ایک لاکھ روپئے۔

    مرکزی حکومت کے ذریعہ فی استفادہ کنندا سالانہ 12 روپے پریمیم ادا کیاجائے گا۔


    پردھان منتری جیون جیوتی بیمہ یوجنا(حادثات کا بیمہ) کے تحت 18-50 سال کی عمروالی آشاؤوں اور آشا معاونین کااحاطہ کیاجائے گا۔مرکزی حکومت کے ذریعہ سالانہ 330 روپئے( اوسطاً) پریمیم ادا کیاجائے گا۔یہ احاطہ یکم جون سے 31 مئی کے ایک سال کی مدت کے لئے ہوگا۔اس دوران کسی بھی وجہ سے ہونے والی موت کی صورت میں دو لاکھ روپئے کا فائدہ ہے۔

      * آشاؤوں کو معمول کی سرگرمیوں کے لئے ترغیبات کے طور پر موجودہ ماہانہ 1000/- روپئے سے بڑھ کر کم از کم ماہانہ 2000/- روپئے ملیں گے۔ یہ فائدہ مرکزی/ ریاستی سطح منظور شدہ ترغیبات کے علاوہ ہوگا۔

    حکمت عملی پر درآمد اور اہداف

      * مجوزہ آشا فوائد پیکج کے عمل درآمد کی غرض سے قومی صحت مشن کے موجودہ ادارہ جاتی میکانزم کو استعمال میں لایاجائے گا۔
      * اہداف
      * 31 مارچ 2019 تک حکومت ہند کے زیر عمل درآمد سماجی تحفظ کی اسکیموں جن کے نام پردھان منتری جیون جیوتی بیمہ یوجنا اور پردھان منتری سرکشا بیمہ یوجنا ہے کے تحت 65 فیصد آشا اور آشا معاونین کا اندراج کیاجائے گا۔
      * 30 اکتوبر 2019 تک مرکزی حکومت کے زیرعمل درآمد سماجی تحفظ کی اسکیموں جن کے نام پردھان منتری جیون جیوتی بیمہ یوجنا اور پردھان منتری سرکشا بیمہ یوجنا ہے کے تحت صدفی صد آشا اور آشا معاونین کا اندراج کیاجائے گا۔
      * آشاؤوں کے لئے معمول کی اور بار بار کی سرگرمیوں کی ترغیبات کی رقم موجودہ ماہانہ 1000/- روپے سے بڑھا کر ماہانہ 2000/- روپے کردی جائے گی۔یہ اضافہ اکتوبر 2018 سے نافذالعمل ہوگا (نومبر 2018 میں ان کی ادائیگی ہوگی)۔

    **********


    (م ن ۔ ش س۔ ر ض۔ 19.09.2018 )


    U – 4852

    
    
    (Release ID: 1546692) Visitor Counter : 6
    
    
    
    
    

*