      وزارت سیاحت

      سال 2016 کے مقابلے سال 2017 کے دوران امریکہ سے ہندوستان آنے والے سیاحوں کی آمد میں 6.17 فیصد کا اضافہ
      Posted On: 20 SEP 2018 8:35PM by PIB Delhi


    نئی دہلی۔ 20 ؍ستمبر۔وزارت سیاحت نے وضاحت کی ہے کہ سال 2016 کے مقابلے سال 2017 کے دوران امریکہ سے ہندوستان آنے والے غیرملکی سیاحوں کی آمد (ایف ٹی اے) میں 6.17 فیصد کی مثبت شرح ترقی درج کی گئی ہے۔ سال 2010 سے لیکر اب تک امریکہ سے ہندوستان آنے والے غیرملکی سیاحوں کی آمد ، (ایف ٹی اے) میں کبھی بھی کمی واقع نہیں ہوئی ہے۔


    تاہم نیشنل ٹریول اینڈ ٹورزم آفس (این ٹی ٹی او)، امریکہ کی رپورٹ سے پتہ چلا ہے کہ سال 2016 کے مقابلے سال 2017 میں امریکہ سے ہندوستان آنے والے سیاحوں کی آمد میں 7فیصد کی کمی واقع ہوئی ہے۔ اس رپورٹ کے اندر امریکہ سے بیرون ملک سفر کرنے والے افراد کی تعداد سال 2016 اور سال 2017 کےدوران بالترتیب 1195000 اور 1111000 ہے۔ این ٹی ٹی او کے ذریعے جاری کردہ مذکورہ رپورٹ میں اس بات کا بھی ذکر کیا گیا ہے کہ مسافروں سے متعلق یہ کتابچہ امریکہ کے ڈپارٹمنٹ آف ہوم لینڈ سیکورٹی ایڈوانسڈپسنجر انفارمیشن سسٹم پر مبنی ہے جس کے تحت تمام ایئرلائنسوں کو مسافر بردار طیاروں کے ذریعے امریکہ آنے والے اور امریکہ سے باہر جانے والے افراد کے بارے میں جانکار ی الیکٹرانک طریقے سے جمع کرنے ہوتے ہیں۔ اس طرح سے یہ بات واضح ہوجاتی ہے کہ رپورٹ کے اندر مسافروں کی تعداد کا ماخذ صرف ایئرلائنسوں کے ذریعے کی گئی رپورٹنگ ہے۔ ایسی صورت میں جب امریکہ اور ہندوستان کے درمیان براہ راست پرواز نہیں ہوتی ہے تو اس بات کا پتہ نہیں چلتا ہے کہ امریکہ سے نکلنے والے سیاحوں کی آخری منزل آیا ہندوستان ہے یا نہیں۔ مزید برآں ہوائی اڈوں کے علاوہ دیگر بین الاقوامی چیک پوسٹ سے نکلنے والے مسافروں کی جانکاری اس سسٹم میں موجود نہیں ہوتی ہے۔ لہٰذا امریکہ سے بیرون ملک جانے والے مسافروں اور سیاحوں کی مکمل معلومات اس رپورٹ میں شاید موجود نہیں ہے۔


    دوسری طرف بیورو آف امیگریشن آف انڈیا (بی او آئی) ہندوستان میں تمام بین الاقوامی چیک پوسٹ بشمول ہوائی اڈے، بندرگاہ اور خشکی چیک پوسٹ پر پہنچنے والے ہر ایک شخص کے اسکین شدہ پاسپورٹ کے ریکارڈز کے ذریعے غیرملکی سیاحوں کی آمد (ایف ٹی اے) کی تدوین کرتا ہے۔ سال 2011 سے لیکر سال 2017 تک اور جنوری تا اگست 2018 کے دوران امریکہ سے ہندوستان آنے والے غیرملکی سیاحوں کی آمد پچھلے برس کی اسی مدت کے مقابلے کی شرح ترقی درج ذیل گوشوارہ میں موجود ہے:

                                                                                                                  
: سال                       غیرملکی سیاحوں کی آمد (ایف ٹی اے)  پچھلے سال کی اسی مدت کے مقابلے شرح ترقی (فیصد میں)
                                                                                                                  
                                                                                                                  
                                                                                                                  
2011                        980688                              5.30                                              
                                                                                                                  
                                                                                                                  
                                                                                                                  
2012                        1039947                             6.04                                              
                                                                                                                  
                                                                                                                  
                                                                                                                  
2013                        1085309                             4.36                                              
                                                                                                                  
                                                                                                                  
                                                                                                                  
2014                        1118983                             3.10                                              
                                                                                                                  
                                                                                                                  
                                                                                                                  
2015                        1213624                             8.46                                              
                                                                                                                  
                                                                                                                  
                                                                                                                  
2016                        1296939                             6.86                                              
                                                                                                                  
                                                                                                                  
                                                                                                                  
2017                        1376919                             6.17                                              
                                                                                                                  
                                                                                                                  
                                                                                                                  
جنوری تا اگست 2018 (عارضی)  926192                              8.18                                              
                                                                                                                  
                                                                                                                  

    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔م ع۔ ع ن۔


    U-4890

    
    
    (Release ID: 1546898) Visitor Counter : 7