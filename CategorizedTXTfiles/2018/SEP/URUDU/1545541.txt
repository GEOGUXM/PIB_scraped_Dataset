      وزارت دفاع

      افتتاحی تقریب: بے آف بنگال انی شیٹیو فار ملٹی سیکٹورل ٹیکنیکل اینڈ اکونومک کو آپریشن (بی آئی ایم ایس ٹی ای سی)
      
      فیلڈ ٹریننگ فوجی مشق (ایم آئی ایل ای ایکس۔18) 10 ستمبر سے 18 ستمبر تک اوندھ کے فوجی اسٹیشن پر

      Posted On: 10 SEP 2018 5:33PM by PIB Delhi

    نئی دہلی، 10 ستمبر 2018 ، بے آف بنگال انی شیٹیو فار ملٹی سیکٹورل ٹیکنیکل اینڈ اکونومک کو آپریشن (بی آئی ایم ایس ٹی ای سی) کی فوجی مشق کی شاندار افتتاحی تقریب جسے ایم آئی ایل ای ایکس۔18) کا نام دیا گیا ہے، 10 ستمبر کو اوندھ کے فوجی مرکز میں منعقد ہوئی۔ یہ مشق 10 ستمبر سے 18 ستمبر تک ہونی ہے۔ افتتاحی تقریب میں ممبر ملکوں کے دستے شامل ہوئے۔ پریڈ کی کمان کیپٹن گورو شرما نے کی جو فوجی مشرق میں شامل ہونے والے ہندوستانی دستے میں شامل ہیں۔افتتاحی تقریب میں حصہ لینے والے دستوں نے اوندھ ملٹری اسٹیشن کے ڈرل گراؤنڈ میں بڑی چابکدستی کے ساتھ مارچ کیا۔ میجر جنرل سنجیو شرما، جنرل آفیسر کمانڈنگ، گولڈن کٹار ڈویژن نے جو افتتاحی تقریب کے مہمان خصوصی تھے، بہت سے افسران اور مشق میں شرکت کرنے والے ملکوں کے افسران کی موجودگی میں پریڈ کا معائنہ کیا۔ پریڈ کےد وران فوجی ہوابازی کے شعبے کے ہیلی کاپٹروں نے، جن کے اوپر متعلقہ ملکوں کے قومی جھنڈے لگے ہوئے تھے، فلائی پاسٹ کیا۔ جنرل آفیسر کمانڈنگ نے پریڈ کی تکمیل کے بعد متعلقہ دستوں کے افراد سے بات چیت کی۔تقریب میں شرکت کرنے والے ملکوں کے ارکان نے بھی افتتاحی تقریب کے بعد ایک دوسرے سے ملاقات کی اور حال چال دریافت کیا۔


    اس فوجی مشق کا مقصد دہشت گردی مخالف کارروائیوں کو چلانے اور ان کی منصوبہ بندی کرنے کے سلسلے میں بمسٹیک ملکوں کو مشق کا موقع فراہم کرنا ہے۔اس مشق کے دوران جن باتوں پر توجہ دی جائے گی ان میں نیم شہری ماحول میں بہترین کارکردگی کا مظاہرہ کرنا، ٹیم کی تعمیر اور دہشت گردی کی مخالف کارروائیوں کے لئے خصوصی تکنیکیں اپنانا شامل ہے۔بمسٹیک ایم آئی ایل ای ایکس 18 کی افتتاحی تقریب پورے فوجی وقار کے ساتھ بالکل ٹھیک ٹھاک ڈھنگ سے اور اس طریقے پر انجام دی گئی جس پر فوجی پریڈ ہونی چاہیے ۔


    ۔۔۔۔۔۔۔۔۔۔۔


    م ن۔ج۔ن ا۔


    U- 4666

    
    
    (Release ID: 1545541) Visitor Counter : 8