      وزارت دفاع

      پرا کرم پَرو تقریبات
      Posted On: 25 SEP 2018 8:02PM by PIB Delhi


    نئی دہلی، 25 ستمبر / ہندوستان کی مسلح افواج ہمیشہ ہی ملک کا سر فخر سے بلند کرتی رہی ہے ۔ جنگ اور امن میں ہر ہندوستانی کے لئے ان کا بہت قیمتی تعاون ہے ۔


    یہ ہماری مسلح افواج کا تعاون ہی ہے کہ ہم فخر کے ساتھ وجے دیوس ، کارگل وجے دیوس ڈے اور ایسے جنگی اعزاز کے یوم فخر کے ساتھ مناتے ہیں ۔


    ہندوستان کی فوج نے 2016 ء میں سرجیکل اسٹرائیک انجام دیا تھا ، جو کہ شاخ در شاخ فوجی کارروائی تھی اور اس کا مقصد تشدد کا راستہ اپنانے سے رُکنے پر دشمنوں کو مجبور کرنا اور ملک کے لئے امن کے ماحول کو یقینی بنانا تھا ۔


    مسلح افواج کی ہمت و حوصلہ ، شجاعت اور قربانیوں کو ظاہر کرنے کے لئے 28 - 30 ستمبر ، 2018 ء تک پراکرم پَرو منایا جا رہا ہے ۔ اصل تقریب انڈیا گیٹ کے لان پر راج پتھ ، نئی دلّی میں منعقد کرنے کا منصوبہ ہے ۔ اسی طرح پورے ملک میں 51 شہروں میں 53 مقامات پر بھی عمومی طور پر ہندوستان کی مسلح افواج اور خصوصی طور پر اسپیشل فورسز کی بہادری اور شجاعت پر روشنی ڈالی جائے گی ۔


    جمعہ کے دن 28 ستمبر ، 2018 ء کو وزیر دفاع محترمہ نرملا سیتا رمن پراکرم پَرو کے افتتاح کے لئے نئی دلّی کے انڈیا گیٹ کے لان کا دورہ کریں گی اور بچوں کے ساتھ بات چیت کریں گی ۔ یہ پروگرام شام ساڑھے چھ بجے بگل کے ساتھ شروع ہو گا ۔ بعد ازاں ، فلمیں اور فوٹو گراف کی نمائش بھی ، جس میں مسلح افواج کی شجاعت اور بہادری کو دکھایا جائے گا ، کی جائے گی ۔ شہریوں کی مدد سے فوجیوں کو پیغام بھیجنے کے لئے ایک بڑا کنواس / ڈجیٹل سائننگ وال نصب کیا جائے گا ۔ اس موقع پر اسکول کے بچوں کے ذریعے فوجیوں کو بھیجے گئے خطوط کی بھی نمائش ہو گی ۔ یہ تقریب سنیچر اور اتوار کے دن صبح گیارہ بجے سے رات دس بجے تک چلے گی ۔ اس تقریب میں آنے والوں کو دہشت گردوں کے ذریعے استعمال کئے جانے والے ضبط کئے گئے اسلحہ کو دیکھنے کا موقع بھی ملے گا ، جسے ریاستِ جموں و کشمیر سے یہاں لایا گیا ہے ۔ اس موقع پر فوجی آلات جیسے توپ خانے کی بندوقیں اور چھوٹے اسلحے کی بھی نمائش ہو گی ۔ 29 اور 30 ستمبر ، 2018 ء کو معروف گلوکار تقریب کی جگہ پر فوجی بینڈ اپنے فن کا مظاہرہ بھی کریں گے ۔


    انڈیا گیٹ سمیت تمام مقامات پر عوام کی سیلفی لینے اور انہیں پراکرم پَرو کے ساتھ سوشل نیٹ ورکنگ سائٹ پر انہیں پوسٹ کرنے کے لئے حوصلہ افزائی کی جائے گی ۔


    U. No. 4951


    

    
    (Release ID: 1547258) Visitor Counter : 5