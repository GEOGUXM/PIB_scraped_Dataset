      امور داخلہ کی وزارت

      پرنٹ میڈیا کو عوام میں بیداری پیدا کرنی چاہئیے کہ جمہوریت میں تشدد کے لئے کوئی جگہ نہیں ہے : مرکزی وزیر داخلہ
      Posted On: 28 SEP 2018 12:48PM by PIB Delhi


    
    
    نئی دلّی ، 28ستمبر؍ مرکزی وزیر داخلہ جناب راج ناتھ سنگھ نے کہا ہے کہ پرنٹ میڈیا کا جمہوری عمل اور جمہوریت کے تحفظ میں ایک انتہائی اہم رول ہے ۔ وہ گزشتہ روز کیرالا کے کولام میں ملیالم روز نامہ جنم بھومی کے کولام ایڈیشن کو لانچ کرنے کے موقع پر تقریر کر رہے تھے ۔ انہوں نے کہا کہ ذمہ دار پرنٹ میڈیا کو لوگوں کے درمیان بیداری کا ماحول پیدا کرنا چاہئیے کہ جمہوریت میں تشدد کے لئے کوئی جگہ نہیں ہے ۔جناب راج ناتھ سنگھ نے کہا کہ انہوں نے کیرالا کے وزیر اعلیٰ جناب پنارائی وجیئن پر زور دیا ہے کہ وہ ریاست میں سیاسی تشدد سے سختی سے نمٹیں ۔ مرکزی وزیر داخلہ نے کہا کہ اس سلسلے میں اگر مدد در کار ہے تو مرکزفراہم کرے گا ۔
    ریاست میں آئے حالیہ تباہ کن سیلاب کا حوالہ دیتے ہوئے مرکزی وزیر داخلہ نے کہا کہ مرکز کیرالا کے متاثرین کی تکالیف کو کم کرنے ، سیلاب زدگان کی بحالی اور باز آباد کاری ریاست کی از سر نو تعمیر کے لئے ہر ممکن مدد دینے کے لئے عہد بند ہے ۔ انہوں نے کہا کہ بین وزارتی مرکزی ٹیم نے ریاست کا اپنا دورہ مکمل کر لیا ہے اور رپورٹ داخل کرنے کے بعد اس پر جلد غور کیا جائے گا ۔ جناب راج ناتھ سنگھ نے کہا کہ مرکز 100 کروڑ روپئے اور 500 کروڑ روپئے کی دو قسطیں فوری امداد کے طور پر ریاست کو جاری کر چکا ہے ۔ مرکزی ایجنسیوں مثلاً نیشنل ہائی ویز اتھارٹی آف انڈیا ( این ایچ اے آئی ) سے ریاست میں سڑکوں کی تعمیر میں مدد دینے کے لئے کہا گیا ہے ۔ مرکزی وزیر داخلہ نے کیرالا کے سیلاب کے دوران ماہی گیروں کے ذریعہ سینکڑوں افراد کی جان بچانے کے لئے کی گئی کوششوں کی تعریف کی ۔
    ۔ ۔ ۔ ۔ ۔
    u.5044
    

    
    (Release ID: 1547794) Visitor Counter : 9