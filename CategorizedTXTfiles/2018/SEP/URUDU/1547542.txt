      محنت اور روزگار کی وزارت

      نئی اسکیم ‘‘ اٹل بیمِت ویکتی کلیان یوجنا ’’ سے 3 کروڑ سے زیادہ بیمہ یافتہ لوگوں کو فائدہ ہو گا
      Posted On: 26 SEP 2018 7:52PM by PIB Delhi


    نئی دہلی، 26 ستمبر / ای ایس آئی سی کی نئی شروع کی گئی اسکیم ‘‘ اٹل بیمِت ویکتی کلیان یوجنا ’’ سے تقریباً 3.2 کروڑ بیمہ یافتہ افراد ( آئی پی ) کو فائدہ حاصل ہو گا ۔ ای ایس آئی کارپوریشن نے ، ایمپلائی ، اسٹیٹ انشورنس ایکٹ ، 1948 کے تحت بیمہ یافتہ لوگوں ( آئی پی ) کے لئے ‘‘ اٹل بیمِت ویکتی کلیان یوجنا ’’ کو اپنی منظوری دے دی ہے ۔ اس اسکیم سے بے روز گار ہونے کی صورت میں یا نئی نوکری تلاش کرنے کے معاملے میں بینک اکاؤنٹ میں براہِ راست نقدی ( کیش ) منتقل ہو جائے گا ۔ اس اسکیم کے تحت بے روز گار افراد کو نئی نوکریوں یا روز گار تلاش کرنے کی صورت میں اُس کی 90 دن کی آمدنی کے اوسط کا 25 فی صد فائدہ دیا جائے گا ۔ یہ بات آج نئی دہلی میں کام کے مقام پر سکیورٹی اور حفاظت پر 7 ویں قومی کانفرنس کے موقع پر اور سیفٹی سسٹم ایکسی لینسی ایوارڈز تقسیم کرنے کے موقع پر جناب گنگوار نے اپنے خطاب میں کہی ۔


    تقریب سے خطاب کرتے ہوئے وزیرموصوف نے مزید کہا کہ منظم شعبے میں تقریباً چھ کروڑ اہلکار / کامگار ہیں ، جو ای پی ایف او ، ای ایس آئی سی اور سماجی تحفظ اسکیموں کے تحت مستفید ہو رہے ہیں ۔ مرکزی حکومتن ے کام گاروں کے کام کی صورت حال کو سدھارنے ، تحفظ اور سوشل سکیورٹی کو بڑھانے نیز ان کے معیار زندگی کو بہتر بنانے کے لئے متعدد اقدام کئے ہیں ۔ موجودہ حکومت ، غیر منظم شعبے کے تقریباً 40 کروڑ ورکروں کی زندگی کو بہتر بنانےکے لئے بھی مسلسل کوشش کر رہی ہے ۔ گزشتہ 2 برسوں کے دوران تقریباً ایک کروڑ ورکروں نے ای ایس آئی سی سے جڑکر فائدہ حاصل کیا ہے اور ایک کروڑ سے زیادہ ورکروں کو ای پی ایف او کے تحت لایا گیا ہے ۔ پردھان منتری جیون جیوتی بیمہ یوجنا اور پردھان منتری سرکشا یوجنا ، غیر منظم شعبے کے ورکروں کے لئے مکمل طور پر مفت فراہم کی گئی ہیں ۔ جناب گنگوار نے مزید بتایا کہ ان سماجی تحفظ اسکیموں سے تقریباً 3 کروڑ کام گاروں کو فائدہ حاصل ہو رہا ہے ۔


    وزیر موصوف نے بتایا کہ 14 لاکھ آنگن واڑی ورکروں کے مشاہرہ کو 3000 روپئے ماہانہ سے بڑھا کر 4500 روپئے ماہانی کر دیا گیا ہے۔ اسی طرح ، آنگن واڑی معاونوں کے مشاہرہ کو 1500 روپئے ماہانہ سے بڑھا کر 2250 روپئے ماہانہ کر دیا گیا ہے ۔ ‘‘ آشا ’’ ورکروں کے مشاہرے کو بھی دوگنا کر دیا گیا ہے ۔


    جناب گنگوار نے مزید بتایا کہ ان کی وزارت پردھان منتری روز گار یوجنا کے ذریعہ روز گار کے مواقع میں اضافہ کرنے کے لئے کوشش کر رہی ہے ۔ حکومت کے ذریعہ نئے ملازمین کے ایمپلائیز ، پروویڈنٹ فنڈ ( ای ایف پی ) 12 فی صد دیا جا رہا ہے تاکہ اس لاگت کو ملازمین کو نہ برداشت کرنا پڑے ۔ گزشتہ دو برسوں میں حکومت نے تقریباً 87000 تنظیموں کے تقریباً 72 لاکھ ملازمین کے لئے ای پی ایف تعاون فراہم کرانے کے لئے 1744 کروڑ روپئے خرچ کئے ہیں ۔


    وزیر موصوف نے سیفٹی سسٹم ایکسلی لینس ایوارڈ یافتگان کو مبارکباد دی اور امید ظاہر کی کہ اس کانفرنس میں تمام شرکت کرنے والے اس فورم میں ہوئےتبادلہ ٔ خیال سے کافی فائدہ حاصل کریں گے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ش ت ۔ ع ا ) ( 26 – 09 – 2018 )


    U. No.4973


    

    
    (Release ID: 1547542) Visitor Counter : 4