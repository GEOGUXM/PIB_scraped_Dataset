      وزارت دفاع

      پنگڈون لا سے جرمن شہریوں کو محفوظ نکالنے کا پیغام
      Posted On: 25 SEP 2018 8:03PM by PIB Delhi


    نئی دہلی، 25 ستمبر / راحت اور بچاؤ کے علاقائی رابطہ سینٹر پر پنگڈون لا کے قریب راحت اور بچاؤ کے دستے کو سرگرم ہونے کا پیغام ملا تھا ۔ یہ پیغام رِنگ ڈم سے ڈبلنگ کے درمیان کوہ پیمائی کرنے والے دو جرمن شہریوں کے تعلق سے تھا ۔ یہ پیغام فوری طور پر مغربی فضائی کمان اور لیہہ میں واقع سیاچن پائینیر ہیلی کاپٹر یونٹ کو جانچ کے لئے بھیجا گیا ۔ چونکہ اُس وقت شام ہو رہی تھی اور خطے کی آب و ہوا بھی کاررائی پہلے سے شروع ہونے کی اجازت نہیں دے رہی تھی ، اس لئے فیصلہ کیا گیا کہ دن میں فضائی کارروائی کی جائے ۔


    مائیکل اور اُن کی اہلیہ انیٹی ، اُس وقت کوہ پیمائی کر رہے تھے ، جب یہ برف کے تودے کھسکنے کی زد میں آ گئے ۔ دو دنوں سے جاری مسلسل برف باری نے نقل و حمل کو روک دیا تھا اور اس وقت تک اس جوڑے کے پاس کھانے پینے کی اشیاء بھی ختم ہو گئی تھیں ۔ بعد ازاں ، مائیکل نے اپنی آخری کوشش کے طور پر ذاتی بچاؤ ٹیم کو اِس کی اطلاع دی ۔


    سیاچن پائینیرس کے ونگ کمانڈر ڈے اور وِنگ کمانڈر پردھان کی قیادت میں دو ہیلی کاپٹر آج صبح 6 بجے پی آر بی کی ممکنہ سمت روانہ ہوئے ۔ ابتدائی کوشش میں انہوں نے کسی کو نہیں پایا ۔ وِنگ کمانڈر ڈے کے مطابق ، جو مشن کے لیڈر تھے اور یونٹ کے کمانڈنگ آفیسر ہیں ، انہوں نے بتایا کہ ‘‘ ہم لوگ اُس جگہ واپس گئے ، جہاں اُن کے پیروں کے نشانات ملے تھے ، وہاں سے ہم نے پیچھے کی جانب اپنا کام شروع کیا ۔ کچھ دور جانے کے بعد ہی ہم نے ایک بھوری چیز پائی ، جو بادی النظر میں راک فیس کی طرح نظر آ رہی تھی لیکن قریب جاکر معائنہ کیا تو یہ پایا کہ ہوا کے جھونکے کی وجہ سے یہ صورت پیدا ہوئی ہے ۔ جلد ہی مائیکل اپنے خیمے سے باہر آئے ، جسے ہم پتھر کا ٹیلہ سمجھ رہے تھے ، وہ در اصل اُن کا خیمہ تھا ۔ انہوں نے ہمیں اشارہ کیا ۔ ’’


    ‘‘ دوسرے ہیلی کاپٹر کے وِنگ کمانڈر پردھان نے بتایا کہ یہ جگہ 35 سے 45 ڈگری ڈھلان پر تھی ۔ وہاں ہم اپنے ہیلی کاپٹر کو نہیں اتار سکتے تھے ۔ میں نے نیچی پرواز کی اور میرے معاون پائلٹ نے یہ پتہ کرنے کے لئے باہر جھلانگ لگائی کہ وہاں کوئی آدمی بھی ہے اور ان کی صحت کی حالت کیسی ہے ۔ دونوں چلنے پھرنے کے لائق تھے ۔ وہ بہت کمزور تھے ۔ ہم نے خاتون کو اٹھایا اور ونگ کمانڈر ڈے سے نیچے آنے کے لئے کہا اور اسی طرح ہم نے مرد کو بھی اٹھایا ۔ دونوں کو ہیلی کاپٹر پر چڑھا کر بحفاظت لے آئے ۔


    بچائے گئے جوڑے کو بحفاظت لئے ہوئے اسپتال تک پہنچایا گیا اور یہ تیزی سے اچھے ہو رہے ہیں


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ش س ۔ ع ا ) ( 25 – 09 – 2018 )


    U. No. 4946

    
    
    (Release ID: 1547260) Visitor Counter : 6