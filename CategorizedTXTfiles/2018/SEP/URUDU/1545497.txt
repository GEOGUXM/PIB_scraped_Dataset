      محنت اور روزگار کی وزارت

      سنتوش گنگوار نے جی -20 محنت وروزگا وزرا کی میٹنگ میں سماجی تحفظ معاہدات پر دستخط کئے جانے پر زوردیا
      Posted On: 07 SEP 2018 7:52PM by PIB Delhi


    نئی دہلی، 10 ستمبر ۔وزیر مملکت (آزدانہ چارج ) برائے محنت وروزگار جناب سنتوش کمار گنگوار نے 7-6 ستمبر 2018 کے دوران ارجنٹینا کے مینڈوزا میں منعقدہ جی -20 محنت وروزگار وزرا کی میٹنگ میں ایک وفد کی قیادت کی ۔


    تعلیم اور محنت کے وزر ا کی مشترکہ میٹنگ کے اہتمام کے لئے ارجنٹینا کے صدر کی ستائش کرتے ہوئے جناب گنگوار نے کہا کہ ان وزارتوں کے مابین تال میل کی ضرورت اس لئے بھی ہے کہ ملک میں سپلائی اور ڈیمانڈ یعنی فراہمی اور ضرورت کے مابین ایک توازن قائم کیا جاسکے۔ انہوں نے اس عہد کا بھی اعادہ کیا کہ بھارت نے روزگار تحفظ ، اجرت تحفظ اور سماجی تحفظ کی فراہمی ملک میں تمام کارکنان کے لئے یقینی بنانے کا عہد کررکھا ہے۔ گزشتہ چند برسوں کے دوران مختلف النوع پروگراموں اوراسکیموں کے توسط سے بھارت میں روزگار کو فروغ دینے کے لئے ہمہ گیر کوششیں انجام دی گئی ہیں ۔ انہوں نے زور دے کر یہ بھی کہا کہ سماجی تحفظ کو یقینی بنانے کے لئے نیز کارکنان تک اس تحفظ کے فیض کو پہنچانے کے لئے جی -20 ممالک کے مابین سماجی تحفظ معاہدات پر دستخط ہونے اور شمولیت پر مبنی ترقی کو یقینی بنانے کی ضرورت ہے ۔


    محنت اور روز گار کے وزیر نے پردھان منتری کوشل یوجنا جیسے ہنر مندی ترقیاتی اقدامات کو نمایاں کیا اور شعبہ جاتی ہنر مندی کونسلوں کی تشکیل کا ذکر کیا جن کا تعلق روزگار کی فراہمی سے ہے اور یہ تمام امور اسٹارٹ اپ انڈیا اور مدرا اسکیم سے مربوط ہیں ۔ انہوں نے کہا کہ تقریباََ مزدور قوانین کو سہل اور معقول بنانے کا عمل اور انہیں سمیٹ کر چار لیبر کوڈز کی شکل دینے کا کام شروع کیا گیا ہے ،جس سے نہ صرف یہ کہ موثر نفاذ عمل میں آئے گا بلکہ اس کا بہتر نفاذ بھی ممکن ہوگا اور مختلف بہبودی اقدامات کو آفاقی طور پر نافذالعمل بنایا جاسکے گا۔


    وزیر موصوف نے کہا کہ کام کاج کرنے کے طریقے اور ڈجیٹل معیشت روزگار کے مواقع فراہم کرنے کے ساتھ کام کاج کے منظر نامے میں لچک فراہم کرتی ہے ۔خاص طور سے خواتین اور نوجوانوں اور معذورین کے لئے آسانیاں فراہم کرتی ہے ۔ یہ خواتین کے لئے ہر طرح کے امکانات کاراستہ کھولتی ہے ، جو کنبے کی ذمہ داریوں اورکام کاج کے درمیان ایک توازن پیداکرنے میں مدد گار ہوتی ہیں ۔ یہ ان گروپوں کے لئے کام کاج کے اوقات میں لچک فراہم کرتی ہے اور یہاں تک کہ گھر بیٹھ کر بھی کام کرنے کے مواقع فراہم کرتی ہے۔ا س موقع پر جناب سنتوش کمار گنگوار نے مزدوروں کو سماجی سلامتی فراہم کرائے جانے کی غرض سے کئے گئے متعدد اقدامات روشنی ڈالی ۔ علاوہ ازیں امپلائز فنڈ آرگنائزیشن کی جانب سے پراویڈنٹ فنڈ (پی ایف ) ، پنشن اور فوائد اموات کی شکل میں تقریباََ 6 کروڑ ملازموں کو سماجی سلامتی فراہم کراتا ہے ۔ گزشتہ دو برس کے دوران ایک کروڑ مزید مزدورافراد کو اس کے دائرہ کار میں شامل کیاجاچکا ہے ۔ غیر منظم سے منظم شعبے میں منتقلی اور تبدیلی کو فروغ دینے کی غرض سے سرکار نے ’’پردھان منتری روزگار پروستاہن یوجنا ‘‘شروع کی ہے ، جس میں سرکار ملازمین کو دئے جانے والے پراویڈینٹ فنڈ کے 12فیصد حصے کی ادائیگی کرے گی ۔اس کے ساتھ امپلائز اسٹیٹ انشورنس کا رپوریشن (ای ایس آئی سی ) کے ذریعہ ہندوستان کے 500 سے زائد اضلاع میں ملازمین کو صحت کی دیکھ بھا ل اور حفظان صحت کی خدمات دستیاب کرائی جارہی ہیں اور گزشتہ محض دو برس کی مدت میں ایک کروڑ سے زائد ملازمین اور مزدور وںکو ای ایس آئی سے منسلک کیا جاچکا ہے ۔


    حکومت ہند کی جانب سے حال ہی میں شروع کی جانے والی زبردست اسکیم ’’آیوشمان بھارت ‘‘ کے تحت بھی ملازمین کی بہتر صحت کی دیکھ بھال کو یقینی بنایا جارہا ہے ۔ امید ہے کہ اس اسکیم سے 50 کروڑ مزدوروں اور ان کے کنبوں کو فائدہ حاصل ہوگا۔علاوہ ازیں پردھان منتری جیون بیمہ یوجنا (پی ایم جے بی وائی ) اور پردھان منتری سرکشا بیمہ یوجنا ( پی ایم ایس بی وائی ) بھی شروع کی گئی ہیں ، جن کا مقصد مزدور کی موت یا معذور ہوجانے کی صورت میں اسے بیمے کی سہولت فراہم کرانا ہے ۔ مزید برآں فوائد زچگی کے لئے میٹرنٹی بینفٹ (امنمنٹ )ایکٹ 2017 اور آرگنائزڈ ورکرز سوشل سکیورٹی ایکٹ 2008 کا بھی نفاذ کیا جاچکا ہے ۔ انہوں نے جی -20 ممالک کے ذریعہ سکیورٹی آف ایگریمنٹس کی بھی بات زور دے کر دہرائی ،جس کا مقصد ملازمین کو سماجی سلامتی کے فعال فوائد کی فراہمی کو یقینی بنانا ہے ۔جناب سنتوش گنگوار نے مزدور بازار میں خواتین کی سہل اور وسیع ترشمولیت کی غرض سے پالیسی سازی اور اس کی عمل آوری پر زور دیتے ہوئے کہا کہ ایسی پالیسیاں اور پروگرام مرتب اور وضع کئے جارہے ہیں جن سے خواتین کے لئے تعلیم ،تربیت ، ہنر مندی ، کاروبار ، کم از کم اجرت اور سماجی تحفظ کو یقینی بنایا جائے گا۔ خواتین کو ایسی ہنر مندی کی تربیت دینا جس کے ذریعہ وہ خود روزگار ہوسکیں یا خود کاروباری ہوسکیں اور خواتین کو ان کی مصنوعات کی آن لائن فروخت کا سہولت اور بہ تنخواہ رخصت زچگی ، اوقات کار میں لچک اور گھر سے نزدیک کام کی جگہ کا تعین جیسے اقدامات شامل ہیں ۔


    انہوں نے کہا کہ جی -20 لیبر اینڈ امپلائمنٹ منسٹیریل ڈکلریشن اور جوائنٹ جی -20 ایجوکیشن اینڈ لیبر اینڈ امپلائمنٹ منسٹیریل ڈکلریشن کا اطلاق کیا جاچکا ہے اور جاری سال کے آخر میں سربراہان مملکت /قائدین کے اگلے اجلاس میں نہیں پیش کیا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 4657

    
    
    (Release ID: 1545497) Visitor Counter : 3
    
    
      Read this release in: English , Tamil