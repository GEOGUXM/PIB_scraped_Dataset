      بھارتی چناؤ کمیشن

      وی وی پی اے ٹی اور ای وی ایم کی سپلائی کا راستہ ہموار ہے اور تشویش کی کوئی بات نہیں ہے: الیکشن کمشنر
      Posted On: 26 SEP 2018 6:08PM by PIB Delhi


    نئیدہلی۔ 27 ؍ستمبر۔بھارت کے انتخابی کمیشن کی جانب سے اس بے بنیاد خدشے کی تردید مقصود ہے جس کے تحت لوک سبھا انتخابات 2019 کے سلسلے میں وی وی پی اے ٹی مشینوں کی سپلائی کے سلسلے میں اندیشہ ظاہر کیا گیا ہے۔ کمیشن نے عہد کررکھا ہے کہ مستقبل میں عام طور پر تمام پولنگ اسٹیشنوں پر وی وی پی اے ٹی مشینوں کو 100 فیصد بنیاد پر فراہم کرایا جائے اور لوک سبھا اور ریاستی قانون ساز اسمبلیوں کے ذیلی انتخابات میں بھی مماثل عمل کو یقینی بنایا جائے۔


    آنے والے لوک سبھا انتخابات 2019 کے لئے تمام پولنگ اسٹیشنوں پر 100 فیصد بنیاد پر، وی وی پی اے ٹی مشینوں کی ضرورت کی تکمیل کیلئے کمیشن نے بھارت الیکٹرانکس لمیٹیڈ (بی ای ایل) ، بنگلور اور الیکٹرانکس کارپوریشن آف انڈیا لمیٹیڈ (ای سی آئی ایل)، حیدر آباد کو 17.45 لاکھ وی وی پی اے ٹی مشینیں فراہم کرنے کا آرڈر دیا تھا۔ تاحال 9.45 لاکھ یونٹیں سرکاری دائرہ کار کی صنعتوں کے ذریعے فراہم کرائی جاچکی ہیں۔ مذکورہ دونوں سرکاری دائرہ کا کی صنعتوں نے کمیشن کو یقین دہانی کرائی ہے کہ بقیہ وی وی پی اے ٹی یونٹیں (8 لاکھ) بھی تیار کرکے مختلف ریاستوں / مرکز کے زیر انتظام علاقوں کو تسلی بخش طور پر نومبر 2018 کے آخر سے قبل ارسال کردی جائیں گی۔


    کمیشن لگاتار اور وقفے وقفے سے مذکورہ صنعتی اداروں کے سی ایم ڈی حضرات سے وی وی پی اے ٹی کی تیاری اور سپلائی کی کیفیت سے آگاہ رہنے کیلئے رابطہ کرتا رہا ہے اور صورتحال کا جائزہ لیتا رہا ہے۔ اس کے علاوہ ٹیکنیکل ایکسپرٹ کمیٹی (ٹی ای سی) بھی موجود ہے جو اس امر کو یقینی بنائے گی کہ ای وی ایم اور وی وی پی اے ٹی کی تمام یونٹیں ان کی تیاری اور سپلائی کی سرگرمی منظم طریقے سے اور ایک طے شدہ وقت کے اندر مکمل ہوجائے اور یہ کام ٹی ای سی کی جانب سے پیش کی گئی تجاویز کے ساتھ مکمل ہو ۔ پی ای سی ان مشینوں کی تیاری اور پروڈکٹ پرفارمنس یا کارکردگی کی بھی کڑی نگرانی کررہی ہے۔ کمیشن کے افسران روزانہ کی بنیاد پر مشینوں کی مینوفیکچرنگ اور سپلائی کی نگرانی کررہے ہیں تاکہ بروقت ڈیلیوری اور ماقبل انتخابات کی تیاری میں کوئی کسر نہ رہ جائے ۔


    کمیشن نے درحقیقت وی وی پی اے ٹی مشینوں کی ماضی کے انتخابات میں ناکام ہونے کی صورتحال کو ذہن میں رکھتے ہوئے اپنی جانب سے اضافی ضرورت 125فیصد سے بڑھا کر 135فیصد کردی ہے۔ کمیشن نے تخمینہ لگایا ہے کہ آنے والے لوک سبھا انتخابات کیلئے 171فیصد بیلٹ یونٹیں ، 125فیصد کنٹرول یونٹیں اور 135 فیصد وی وی پی اے ٹی درکار ہوں گی ۔


    یہاں اس بات کا ذکر کیا جاسکتا ہے کہ اگر وی وی پی اے ٹی میں کوئی سقم پایا جاتا ہے تو صرف وی وی پی اے ٹی ہی بدلی جاتی ہے اور اس کی جگہ ریزرو وی وی پی اے ٹی رکھی جاتی ہے جبکہ اگر ای وی ایم کی بیلٹ یونٹ یا کنٹرول یونٹ میں کوئی نقص واقع ہوجائے تو اس صورت میں بیلٹ یونٹ کا پورا سیٹ ، کنٹرول یونٹ اور وی وی پی اے ٹی بدل دی جاتی ہے۔ اس کے نتیجے میں ای وی ایم کی کنٹرول یونٹوں کے مقابلے میں وی وی پی اے ٹی کی ضرورت کہیں زیادہ تعداد میں ہوسکتی ہے۔


    یہاں اس بات کا ذکر بھی مناسب ہوگا کہ مئی 2018 میں منعقدہ کیرانہ اور بھنڈارا – گونڈیا کے ذیلی انتخابات کے تجربوں سے سبق حاصل کرتے ہوئے ، جہاں زیادہ تر نقائص پولنگ اسٹیشنوں پر حد سے زیادہ روشنی کی وجہ سے لاحق ہوئے تھے، کمیشن نے ٹیکنیکل ایکسپرٹ کمیٹی کی جانب سے پیش کردہ اصلاحاتی سفارشات کو تسلیم کیا ہے تاکہ وی وی پی اے ٹی مشینیں حد سے زیادہ روشنی پڑنے پر خودکار طور پر کام کرنا نہ بند کردیں۔


    یہاں اس بات کا ذکر بھی مناسب ہوگا کہ ای وی ایم اور وی وی پی اے ٹی کی پہلے مرحلے کی تفصیلی جانچ پڑتال سمیت لوک سبھا انتخابات کیلئے جامع اور باقاعدہ منظم مرحلے وار تیاری کی سرگرمیوں کا سلسلہ پہلے ہی مختلف ریاستوں اور مرکز کے زیر انتظام علاقوں میں شروع ہوچکا ہے اور یہ کام اثرانگیزی ، چابکدستی اور وقت کا لحاظ رکھتے ہوئے مکمل کرلیا جائیگا۔ پہلے سطح کی جانچ پڑتال سے متعلق ورکشاپ اور پولنگ افسروں کی تربیت لگاتار بنیاد پر کمیشن کی جانب سے منعقد کی جارہی ہے تاکہ انسانی کوتاہیوں کے نتیجے میں کم سے کم تعداد میں ای وی ا یم / وی وی پی اے ٹی مشینیں ناکارہ ثابت ہوں۔


    یہ بات قابل ذکر ہے کہ گزشتہ 20 سے بھی زائد برسوں کے دوران بھارت کے انتخابی کمیشن نے کامیابی کے ساتھ 113 ریاستی قانون سازی اسمبلی انتخابات اور 3 لوک سبھا انتخابات ،ای وی ایم مشینوں کے استعمال کے ذریعے ہی منعقد کرائے ہیں۔ جون 2017 سے ووٹر ویری فائی ایبل پیپر آڈٹ ٹرائل (وی وی پی اے ٹی ) مشینوں کو عام طور پر ای وی ایم کے ساتھ کامیابی کے ساتھ استعمال کیا گیا ہے اور تمام ریاستی اسمبلیوں اور پارلیمانی حلقہ ہائے انتخابات میں بھی ان کا استعمال اسی طرح سے ووٹر ویری فائی ایبلٹی میں اضافے کی غرض سے کیا گیا ہے۔ کمیشن تمام آئندہ انتخابات میں وی وی پی اے ٹی کو استعمال میں لانے کیلئے پوری طرح سے مستعد ہے۔ بھارت کا انتخابی کمیشن آئین ہند کے آرٹیکل 324 سے 329 کے تحت رائج الوقت قانون کے تقاضوں کے مطابق، انتخابات کے انعقاد کی نگرانی ، رہنمائی اور کنٹرول کے لئے ذمہ دار ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5014

    
    
    (Release ID: 1547624) Visitor Counter : 3
    
    
      Read this release in: English