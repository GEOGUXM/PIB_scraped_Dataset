      وزارت دفاع

      بھارت اور عمان نے بحری سلامتی اور دفاعی صنعت میں باہمی تعاون میں اضافے پر اتفاق کیا
      Posted On: 26 SEP 2018 9:40AM by PIB Delhi


    نئیدہلی۔ 27 ؍ستمبر۔سلطنت عمان کے دفاعی اُمور کے سربراہ عالی جناب سید بدرسعود حارب البوسعیدی ان دنوں وزیر دفاع محترمہ نرملا سیتارمن کی دعوت پر بھارت کے سرکاری دورے پر آئے ہوئے ہیں۔ عمان کے وزیر موصوف نے ساؤتھ بلاک میں رکشامنتری سے ملاقات کی ہے۔


    وزیر موصوف نے باہمی دفاعی تعاون کا جامع جائزہ لیا اور باہمی ربط وضبط اور تعاون کے تبادلے کے سلسلے میں گفت وشنید کی۔


    بھارت اور عمان مضبوط کثیر النوع دفاعی تعلقات کے حامل ملک رہے ہیں ، مسلح افواج کے تینوں شعبے کے عملے برابر گفت وشنید کا اہتمام کرتے رہے ہیں اور ایک دوسرے کے ساتھ جدید ترین مشترکہ مشقیں بھی کرتے رہے ہیں۔ اس سلسلے میں متعدد معاہدات اور مفاہمتی عرضداشتوں پر بھی دونوں ممالک کے مابین دستخط ہوتے رہے ہیں جن کا تعلق دفاعی اُمور سے رہا ہے۔


    ملاقات کے دوران دونوں وزراء نے دونوں ممالک کے مابین دفاعی تعلقات کو ترقی دینے کے مختلف النوع اقدامات پر اتفاق کیا۔ بحری سلامتی اور دفاعی صنعت میں تعلقات بڑھانے کو مستقبل میں ترجیح دینے کی بات کی گئی۔


    دونوں وزراء نے علاقائی سلامتی کے سلسلے میں حالیہ پیش رفتوں پر بھی اپنے نظریات ساجھا کیے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5011

    
    
    (Release ID: 1547623) Visitor Counter : 1
    
    
      Read this release in: English