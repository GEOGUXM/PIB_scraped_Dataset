      کامرس اور صنعت کی وزارتہ

      کامرس کے وزیر 24 ستمبر سے باہمی بات چیت کے لئے بنگلہ دیش کا تین دن کا دورہ کریں گے
      Posted On: 25 SEP 2018 8:00PM by PIB Delhi


    جناب سریش پربھو بنگلہ دیش کے بھولا میں ایک شہری استقبالیہ میں شرکت کرتے ہوئے۔


    نئی دہلی۔ 25 ستمبر۔کامرس اور صنعت اورشہری ہوابازی کے مرکزی وزیر جناب سریش پربھو 24 ستمبر سے بنگلہ دیش کا تین دن کا دورہ کریں گے۔


    اپنے تین دن کے دورے کے دوران جناب پربھو بنگلہ دیش کے اپنے ہم منصب جناب طفیل احمد کے ساتھ ہندوستان اور بنگلہ دیش کے درمیان تجارتی تعلقات پر تبادلہ خیال کریں گے۔جناب پربھو ڈھاکہ میں کاروباری سربراہوں سے بھی بات چیت کریں گے۔ قابل ذکر ہے کہ گزشتہ ایک دہائی میں ہندوستان اور بنگلہ دیش کے درمیان باہمی تجارت میں تیزی سے اضافہ ہوا ہے۔ 2012-13 اور 2016-17 کی مدت میں دونوں ملکوں کے درمیان کل تجارت میں 11 اعشاریہ چار پانچ فیصد کی سالانہ شرح سے اضافہ ہوا۔ 2016-17 میں باہمی تجارت 7 اعشاریہ پانچ دو ارب امریکی ڈالر بقدر رہی۔ ہندوستان کی بنگلہ دیش کو برآمدات 2016-17 میں 6 اعشاریہ آٹھ دو ارب ڈالر رہی اور 2016-17 کے دوران بنگلہ دیش سے درآمدات 0 اعشاریہ سات ارب ڈالر رہی۔ 2017-18 ( اپریل۔ دسمبر) کے لئے بنگلہ دیش کو ہندوستان کی برآمدات 5862 اعشاریہ سات تین ملین اور درآمدات 463 اعشاریہ تین چار ملین ڈالر رہی۔


    اس سے پہلے آج جناب سریش پربھو نے بنگلہ بازار میں آزادی کی جنگ کے میوزیم کا دورہ کیا جو بنگلہ دیش کی آزادی کی جنگ کی یاد گار ہے۔جس نے بنگلہ دیش کو آزادی کی راہ ہموار کی تھی۔انہوں نے بھولا میں ایک پرانے گھر کا بھی دورہ کیا۔وزیر موصوف کو بھولا میں فاطمہ خاتون ڈگری کالج میں ایک شہری استقبالیہ دیا گیا۔اس موقع پر اظہار خیال کرتے ہوئے جناب سریش پربھو نے ہندوستان اور بنگلہ دیش کے درمیان قریبی تعلقات کا ذکر کیا اور ثقافت میں یکسانیت کے بارے میں بات کی اور باہمی تجارت اور سرمایہ کاری میں بڑھتے ہوئے مواقع کا بھی ذکر کیا۔ وزیر موصوف نے کہا کہ ہندوستان اور بنگلہ دیش نے حال ہی سرحد پار تیل پائپ لائن اور نئے ریل پروجیکٹ کی تعمیر میں شراکت داری کی ہے۔


    بنگلہ دیش کی راجدھانی ڈھاکہ میں اپنے قیام کے دوران جناب سریش پربھو بنگلہ دیش کے شہری ہوا بازی اور سیاحت کے وزیر جناب کے کے ایم شاہجہاں کمال اور سڑک ٹرانسپورٹ اور پلوں کے وزیر جناب عبیدالقدیر سے بھی ملیں گے۔ کامرس کے وزیر بنگلہ دیش کے صدر عبدالحمید سے بھی ملاقات کریں گے۔


    **********


    (م ن ۔ ح ا۔ ر ض۔ 25.09.2018 )


    U – 4953

    
    
    (Release ID: 1547256) Visitor Counter : 6