      ہنر مندی کے فروغ اور صنعت کاری کی وزارت

      ہنر مندی کے فروغ اور صنعتکاری کی وزارت کے عہدیدارمعیاری اضلاع کا دورہ کریں گے
      Posted On: 20 SEP 2018 6:44PM by PIB Delhi


    نئی دہلی، 20 ؍ستمبر، ہنر مندی سے متعلق پروگراموں کو نافذ کرنے اور صلاحیت سازی میں مدد کرنے میں ضلع انتظامیہ کو درپیش چیلنجوں کو حل کرنے اور انہیں سمجھنے کی خاطر پیٹرولیم اور قدرتی گیس ، ہنر مندی کے فروغ اور صنعت کاری کے مرکزی وزیر جناب دھرمیندرپردھان نے دو اکتوبر 2018 سے 26 جنوری 2019 کے درمیان ہنر مندی کے فروغ اور صنعت کاری کی وزارت کے سینئر عہدیداروں کے معیاری اضلاع کے دورے کرنے کے ایک منصوبے کو منظوری دی ہے۔


    حکومت ہند نے مرکزی اور ریاستی اسکیموں کے نفاذ کے ذریعے مخصوص اضلاع کو مؤثر طور پر معیاری اضلاع میں تبدیل کرنے کے لئے ایک پروگرام کا آغاز کیا ہے۔ جس میں عہدیداروں کے درمیان اشتراک اور اضلاع کے مابین مسابقت کو فروغ دیا جائے گا۔ یہ پروگرام شہریوں کے معیار زندگی میں مجموعی بہتری لانے کی خاطر اضلاع پر توجہ مرکوز کرتا ہے جس میں سب کا ساتھ سب کا وکاس کو یقینی بنایا جاسکے۔ اس پروگرام کا ایک کلیدی شعبہ ہنر مندی کا فروغ ہے۔


    ہنر مندی کے فروغ اور صنعت کاری کی وزارت کے عہدیداروں کے دوروں کا آغاز ضلع کلکٹروں ؍ سی ای او - ضلع پریشد اور ریاستی سطح کے عہدیداروں کے ساتھ پروگرام کو نافذ کرنے سے متعلق میٹنگوں کے ساتھ ہوگا۔ یہ ٹیم پردھان منتری کوشل کیندروں ، تربیت فراہم کرنے والوں، آئی ٹی آئی ۔ پولیٹکنک اور جے ایس ایس انتظامیہ کے ساتھ گفتگو بھی کرے گی۔ یہ ٹیم ان اضلاع میں موجود طلباء اور صنعتوں سے بھی بات چیت کرے گی۔ اس سے ٹیم کو ضلع کی سطح پر صلاحیت سازی سے متعلق ماحول اور اس کے دستیاب اعدادوشمار کو سمجھنے اور ان کو درپیش چیلنجوں کا حل نکالنے میں مدد ملے گی۔ اس سلسلے میں ایک تفصیلی رپورٹنگ خاکہ تیار کیا گیا ہے جس کا استعمال دورہ کرنے والی ٹیم کے ذریعہ کیا جائے گا۔


    ۔۔۔۔۔۔۔۔۔۔۔


    (م ن-وا- ق ر)


    U- 4887

    
    
    (Release ID: 1546867) Visitor Counter : 12