      وزارت دفاع

      بھارتیہ ساحلی گارڈ مستقبل کے خطرات سے نمٹنے کے لئے تیار
      Posted On: 26 SEP 2018 12:47PM by PIB Delhi


    
    
    نئی دلّی ، 26 ستمبر؍ ساحلی گارڈ کمانڈروں کی کانفرنس مختلف بحری موضوعات پر تبادلہ خیال کرنے کی غرض سے دوسرے دن بھی جاری رہی ۔ کانفرنس کا افتتاح گزشتہ روز رکشا منتری محترمہ نرملا سیتا رمن نے کیا تھا ۔ رکشا منتری نے اپنے افتتاحی خطبے میں بھارتیہ ساحلی محافظ دستے کے ذریعے وسیع و عریض سمندری علاقے کی انتھک نگرانی اور کیرالہ میں قدرتی آفات کے سلسلے میں فوری کا ر روائی پر اطمینان کا اظہار کرتے ہوئے کہا کہ یہ فورس بھارت ۔ بحر اوقیانوس خطے میں صورت حال سے نمٹنے کے لئے اہلیت کی حامل فورس ہے ۔
    اس خطے میں مختلف قواعد و ضوابط میں نرمی ، اندرون ملک آبی راستوں کے سلسلے اور ساگر مالا سلسلے کے عمل در آمد کے بعد ابھرتے ہوئے سلامتی اور تحفظ کے منظر نامے پر بات چیت ہوئی اور بھارتی ساحلی محافظ دستے کے ڈائرکٹر جنرل نے ساحلی محافظ دستے کے کمانڈروں کو واقف کراتے ہوئے بتایا کہ یہ طریقہ کار اور نظریہ وزیر اعظم کے وژن یعنی ’ایس اے جی اے آر ‘کے ہم آہنگ رہ کر کار فرما رہے گا ۔ ڈائرکٹر جنرل موصوف نے کمانڈر حضرات کو تلقین کی کہ وہ ماہی گیر برادری کو مربوط کرنے کے رکشا منتری کے نظرئیے کو آگے بڑھائیں اور اس برادری سے مقامی زبان کے توسط سے ربط و ضبط قائم کریں اور انہیں سمندر کی سلامتی و تحفظ کے لئے تکنالوجی پر مبنی ساز و سامان اور ذرائع استعمال کرنے کے لئے ترغیب دیں ۔
    انڈین کوسٹ گارڈ کے کمانڈروں نے بحریہ سے متعلق پیش آنے والے ہر طرح کے خطرات پر تبادلہ خیال کیا ۔ کوسٹ گارڈ پر سائبر حملے اور سائبر جاسوسی کے پہلو پر بھی تبادلہ خیال کیا گیا ۔
    ساحلی محافظ دستے کو مستقبل کے چیلنجوں کے لئے تیار رہنے اور پورے دستے کو آگے بڑھانے کے لئے ساحلی محافظ دستے کے کمانڈروں نے حفظ ما تقدم کے اقدامات اور حادثات کے تجزئیے کے سلسلے میں سی ایس این کے ذریعے تیار کئے جانے والے اعداد و شمار کو استعمال کرنے کے پہلو پر بھی تبادلہ خیالات کئے ۔ تدارکی پہلو کو مضبوط کرنے کے لئے سمندر میں بورڈنگ آپریشن لازم ہوتے ہیں اور یہ آپریشن مثبت نتائج دے رہے ہیں لہٰذا ان تبادلہ خیالات کے دوران انہیں جاری رکھنے پر بھی زور دیا گیا ۔


    

    ۔ ۔ ۔ ۔ ۔
    u.4959
    

    
    (Release ID: 1547273) Visitor Counter : 12