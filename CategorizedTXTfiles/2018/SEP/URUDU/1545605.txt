      وزارت دفاع

      بھارتی پولوایسوسی یشن کی سالانہ جنرل باڈی میٹنگ
      Posted On: 11 SEP 2018 10:39AM by PIB Delhi


    نئی دہلی ،11ستمبر : بھارتی پولو ایسوسی ایشن ( آئی پی اے ) کی سالانہ جنرل باڈی میٹنگ بری فوج کے سربراہ جنرل بپن راوت کی صدارت میں 9ستمبر،2018کو مانک شاہ سینٹردہلی کنٹونمنٹ میں منعقد ہوئی ۔ جنرل بپن راوت اس ایسوسی ایشن کے صدربھی ہیں ۔ میٹنگ کے دوران ملک میں پولومیں اصلاح سے متعلق تمام درکارکلیدی پہلووں پراحاطہ کیاگیا۔


    میٹنگ میں پولو سے متعلق تمام افراد کی نمائندگی رہی، جن میں تمام افسران علاقائی سربراہان پیشہ وران اورشوقیہ اس کھیل میں شریک ہونے والے ، تمام ترٹیموں خدمات کے مصروف عمل افسران نیم فوجی دستوں کے کارکنان اوراس کھیل کے سرپرست شامل تھے ۔


    فیصلہ کیاگیاکہ دہلی میں واقع جے پورپولوگراونڈ کی تشکیل نوکی جائیگی اوراسے بین الاقوامی معیارات کے مطابق بنایاجائیگا۔ جے پورپولوگراونڈ غیرملکی کھلاڑیوں اور ٹیموں میں سے بیشتر کو پولومیچوں کے دوران میزبانی کی خدمات فراہم کرتاہے ۔ اس گراونڈ کی اصلاح سے گھوڑوں اورکھلاڑیوں کو چوٹ لگنے کے امکانات کم سے کم ہوجائیں گے اور ان کی کارکردگی بہترسے بہترہوجائیگی ۔


    کھلاڑیوں اورگھوڑوں کی سلامتی سے متعلق معاملات پربھی تفصیل سے گفتگوہوئی اور گھوڑوں اورکھلاڑیوں کی سلامتی پرطریقہ کاروضع کرنے پرزوردیاگیا۔


    ارجینٹیناپولوایسوسی ایشن نے ملک میں پولوکو بہتربنانے کے لئے اشتراک کرنے پراتفاق کیاہے ۔ اس باہمی افہام وتفہیم کے تحت کھلاڑیوں کے باہم تبادلوں کے پروگرام ، باہمی ٹورنامنٹوں کا اہتمام اورارجنٹینامیں نوجوان اورہونہار پولو کھلاڑیوں کی تربیت جیسے معاملات اور موضوعات بھی شامل ہیں ۔ آئی پی اے پہلے ہی تربیت کے سلسلے میں 4نوجوان کھلاڑیوں کو ارجنٹیناکے سفرپر بھیج چکاہے ۔


    آئی پی اے نے منی پورکو جدید پولوکے مخزن کے طورپرتسلیم کیاہے اور اس میں منی پورپولوکو ایک اہم حیثیت دی گئی ہے ۔ اس طریقے سے منی پورپولوکو بین الاقوامی سطح پرفروغ دینے میں مدد ملے گی ۔


    **************


    U-4679


    

    
    (Release ID: 1545605) Visitor Counter : 8