      وزارت خزانہ

      دہلی اورگردونواح میں واقع سپراسپیشلٹی اسپتالوں میں نامناسب وصولیوں کے مبینہ معاملے کے سلسلے میں سی سی آئی نے ڈائرکٹرجنرل کے ذریعہ تفتیش کے دائرہ کارکو وسیع کرنے کے احکامات جاری کئے
      Posted On: 06 SEP 2018 1:54PM by PIB Delhi


    نئی دہلی ،6ستمبر :بھارت کا مسابقتی کمیشن ( سی سی آئی ) نجی سپراسپیشلٹی اسپتالوں کے ذریعہ ناجائز قیمتیں وصول کرنے کے معاملے میں مسابقتی ایکٹ 2002کی دفعہ نمبر 3اوردفعہ نمبر4کی تجاویز کی مبینہ خلاف ورزی کے ایک معاملے ( 2015کا مقدمہ نمبر 77) کی تفتیش کررہاہے ۔


    بنیادی تفتیش سے یہ بات سامنے آئی ہے کہ مذکورہ ایکٹ کی تجاویز کی خلاف ورزی عمل میں آئی ہے اورکمیشن نے اس معاملے کو مزید تفتیش کے لئے ڈائرکٹرجنرل کے حوالے کردیاہے ۔ کمیشن کے مذکورہ احکام کے مطابق ڈی جی نے اپنی تفتیشی رپورٹ داخل کردی ہے ۔


    ریکارڈ کے طورپردستیاب تمام مواد کا مطالعہ کرنے کے بعد کمیشن نے یہ بات متعین کی ہے کہ ہسپتال میں بھرتی مریضوں سے ان مریضوں پرجبرکرکے مختلف مصنوعات کی فروخت کے ذریعہ زبردست منافع کمایاجارہاہے ۔ صارفین کے مفادات کے تحفظ کو یقینی بنانے کے لئے کمیشن کی جانب سے تمام ایسے طریقوں کا سدباب کرنے کے قائدے کو پیش نظررکھتے ہوئے، کمیشن نے فیصلہ کیاہے کہ دہلی کے گرد ونواح میں واقع سپراسپیشلٹی ہسپتالوں میں بھرتی مریضوں کو حفظان صحت کے نام پرفراہم کرائی جانے والی مصنوعات اورخدمات کے سلسلے میں ان اسپتالوں کے ذریعہ اپنایاجانے والے طریقہ ہائے کارپراحاطہ کرنے کے دائرہ تفتیش کے عمل کو وسعت دی جائے ۔تفتیش کے تحت سپراسپیشلٹی اسپتالوں کے ذریعہ اپنے یہاں بھرتی مریضوں کو فراہم کرائی جانے والی مصنوعات پرتوجہ مرکوز کی جائیگی جو انھیں طبی ضوابط یا دخل اندازی کے تحت یا جن میں کوالٹی کا کوئی معاملہ بطور خاص درمیان میں نہیں آتاہے اور نہ ہی طبی ضوابط کے نقطہ ٔنظر سے ان کی خریداری بہت ضروری ہوتی ہو اور ان معاملات میں مریض ان مصنوعات کو کھلے بازار سے خریدنے کا متبادل رکھتے ہوں ،جہاں یہ تمام چیزیں کم قیمتوں پردستیاب ہوں ۔ ایسے تمام امورکو تفتیش کے تحت لایاجائیگا ۔ کمیشن نے ڈی جی کو حکم دیا ہے کہ وہ اپنی تفتیش تیزی کے ساتھ مکمل کرلیں ۔


    اس معاملے میں تفتیش کا راستہ کھولنے کے پس پشت کمیشن کا مقصد یہ ہے کہ سہ سطحی حفظان صحت کے شعبے میں مسابقت پربرعکس طورپر اثرانداز ہونے والے طورطریقوں کا تدارک کیاجائے ۔


    2015کے مقدمہ نمبر 77میں کمیشن نے جو احکامات صادرکئے ہیں ان کی ایک نقل کمیشن کی درج ذیل ویب سائٹ پر اپ لوڈ کردی گئی ہے www.cci.gov.in


    **************


    (م ن ۔ع آ : 06.09.2018 )


    U-4604


    

    
    (Release ID: 1545120) Visitor Counter : 11