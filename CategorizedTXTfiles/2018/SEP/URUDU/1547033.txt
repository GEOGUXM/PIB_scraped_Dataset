      صدر جمہوریہ کا سکریٹریٹ

      بھوٹان کی رانی ماں نے صدر جمہوریہ سے ملاقات کی
      Posted On: 22 SEP 2018 12:55PM by PIB Delhi


    نئی دہلی۔ 22 ستمبر، بھوٹان کی رانی ماں عزت مآب گیالیوم دورجی وانگ مووانگچک نے راشٹرپتی بھون میں صدر جمہوریہ ہند جناب رام ناتھ کووند سے 22 ستمبر 2018 کو ملاقات کی۔


    راشٹرپتی بھون میں رانی ماں کا خیرمقدم کرتے ہوئے صدر جمہوریہ نے کہا کہ بھارت ، اپنے اور بھوٹان کے درمیان باقاعدہ سفارتی تعلقات کے قیام کی گولڈن جوبلی تقریبات کے حصے کے طور پر ‘بھوٹان ہفتہ’ کا اہتمام کرنے کی بھوٹان کی حکومت کی پہل کو گہرائی سے سراہتا ہے۔ ہفتہ بھر طویل اس فیسٹول میں بھارت کے عوام کو بھوٹانی طرز حیات اور مالا مال ثقافت سے روشناش کرایا جائے گا۔ اور عوام سے عوام کے درمیان رشتوں کو فروغ دیا جائے گا۔


    صدر جمہوریہ نے کہا کہ بھارت اور بھوٹان کے درمیان مثالی دو طرفہ شراکت داری ہے۔ ہمارے تعلقات منفرد اور خصوصی ہیں۔ ہمارے تاریخی اور ثقافتی رابطوں کی وجہ سے ہم قدرتی دوست اور شراکت دار بن گئے ہیں۔ بھوٹان کی ترجیحات کے طو ر پر بھارت کو اپنی معلومات ، تجربہ اور رسائی مشترک کرنے پر خوشی ہے۔ انھوں نے دوہرایا کہ بھارت، بھوٹان کے ساتھ جاری اقتصادی تعاون کو جامع بنانے پر عہد بند ہے۔


    ***********


    U – 4912

    
    
    (Release ID: 1547033) Visitor Counter : 1