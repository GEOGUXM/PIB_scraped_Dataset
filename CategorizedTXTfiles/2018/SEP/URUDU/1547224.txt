      وزارت خزانہ

      مالی سال 19-2018ء کے لئے ماہ اگست 2018ء تک کا حکومت ہند کے مالی گوشوارہ کا ماہانہ جائزہ
      Posted On: 25 SEP 2018 6:18PM by PIB Delhi


    نئی دہلی،25 ستمبر 2018؍ ماہ اگست 2018ء تک کا حکومت ہند کا ماہانہ مالی گوشوارہ تیار کرلیا گیا ہے اور رپورٹ بھی شائع کر دی گئی ہے۔ اس کے اہم نکات حسب ذیل ہیں:


    حکومت ہند کے ذریعے خرچ کی گئی مجموعی رقم 1070859 کروڑ روپے ہے جو کہ مالی سال 19-2018ء کے بجٹ تخمینے کا تقریباً 43.85 فیصد ہے۔اس رقم میں سے 938641 کروڑ روپے ریونیو اکاؤنٹ سے جبکہ 132218کروڑ روپے کیپٹل اکاؤنٹ سے یعنی پونجی کھاتے صرف کی گئی ہے۔مجموعی ریونیو اخراجات میں سے 219111کروڑ روپے سود کی ادائیگی پر ، جبکہ 170617 کروڑ روپے اہم سبسیڈیز پر خرچ کئے گئے ہیں۔


    حکومت ہند کواگست 2018ء تک 479568 کروڑ روپے کی آمدنی ہوئی ہے، جو کہ 19-2018ء کے بجٹ تخمینے میں لگائے گئے کل آمدنی کے اندازے کا تقریباً 26.38 فیصد ہے۔اس میں 366216کروڑ روپے ٹیکس ریونیو (مرکز کو حاصل ہونے والا مجموعی ریونیو)، 98332کروڑ روپے غیر ٹیکس ریونیو اور 15020 کروڑ روپے نن ڈیٹ کیپٹل ری سٹ یعنی غیر قرضہ جاتی سرمایہ جاتی آمدنی ہے۔ غیر ڈیٹ کیپٹل ری سٹ میں قرضوں کی وصولی (5596کروڑروپے) اور سرکاری زمرے کی کمپنیوں میں سے سرمایہ نکاسی(9424کروڑ روپے) پر مشتمل ہے۔


    مذکورہ مدت کے دوران 267302کروڑ روپے حکومت ہند کے ذریعے ٹیکسوں میں ریاستوں کی حصے داری کے طورپر ریاستوں کو منتقل کئے گئے۔ یہ رقم گزشتہ سال یعنی 18-2017ء کی اسی مدت میں ادا کئے گئے روپے سے 26390کروڑ روپےزیادہ ہے۔


    U: 4 943

    
    
    (Release ID: 1547224) Visitor Counter : 7