      وزارت خزانہ

      وزارتِ خزانہ نے مالی شمولیت کے ایک حصے کے طور پر ‘‘ جن دھن درشک ’’ موبائیل ایپلی کیشن کا آغاز کیا
      
      یہ موبائل ایپ ملک میں واقع کسی بھی دیئے گئے مقام پر مالی خدمت ٹچ پوائنٹ کو ڈھونڈھنے میں عام آدمی کی رہنمائی کرے گی

      Posted On: 26 SEP 2018 7:53PM by PIB Delhi

    نئی دہلی، 26 ستمبر / وزارت خزانہ کےمحکمۂ مالی خدمات ( ڈی ایف ایس ) اور قومی اطلاعاتی مرکز ( این آئی سی ) نے مشترکہ طور پر ، مالی شمولیت ( ایف آئی ) پہل کے ایک حصے کے طور پر ‘‘ جن دھن درشک ’’ موبائیل ایپ بنائی ہے ۔ جیسا کہ نام سے ہی ظاہر ہوتا ہے ، یہ ایپ ملک میں کسی بھی دیئے گئے مقام پر مالی خدمت ٹچ پوائنٹ کو تلاش کرنے میں عام آدمی کی رہنمائی کرے گی ۔


    انٹر – آپریبل بینکنگ خدمات کے اس دور میں ، جہاں متعدد انفرادی بینکوں اور مالی خدمات فراہم کرنے والوں کے لئے لوکیٹر ایپس عام بات ہیں ، وہیں ‘‘ جن دھن درشک ’’ ایپ ، سٹیزن سینٹرک پلیٹ فارم کے ساتھ مالی خدمات ٹچ پوائنٹس ، جیسے بینکس ، پوسٹ آفس ، سی ایس سی وغیرہ تمام طرح کے پرو وائیڈرس کو تلاش کرنے میں ایک منفرد حیثیت رکھے گی ۔ عام آدمی اپنی ضرورت اور آسانی کے لحاظ سے ان خدمات سے مستفید ہو سکتا ہے ۔


    جب کہ 5 لاکھ سے زائف ایف آئی ٹچ پوائنٹس ( بینک شاخیں ، اے ٹی ایم ، پوسٹ آفیسز ) اس ایپ کے ذریعہ تلاش کئے جا سکتے ہیں، تقریباً 1.35 لاکھ بینک مِتروں کو یکم دسمبر ، 2018 ء تک اس ایپ پر دستیاب کرائے جائیں گے ۔ اس ایپ کی کچھ اہم خصوصیات درج ذیل ہیں :

      * موجودہ جائے وقوع کی بنیاد پر ( بینک شاخیں / اے ٹی ایم / ڈاک خانے ) قریبی ایف آئی ٹچ پوائنٹس تلاش کئے جا سکیں گے ۔
      * جگہ کے نام سے تلاش کیا جا سکے گا ۔
      * جگہ کا نام ، آواز انٹر فیس کے ساتھ بھی دستیاب ہے ۔
      * مربوط ڈائیلنگ کے لئے بینک شاخوں کے فون نمبر بھی کال بٹن سہولت کے ساتھ اس ایپ پر دستیاب ہیں ۔
      * مالی ٹچ پوائنٹس پر ڈیٹا میں ضروری ردّ و بدل یا تبدیلی کرنے کے لئے متعلقہ بینک کو یوزر کی فیڈ بیک براہِ راست پہنچ سکے گی ۔

    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ش ت ۔ ع ا ) ( 26 – 09 – 2018 )


    U. No. 4972


    

    
    (Release ID: 1547545) Visitor Counter : 8
    
    
    
    
    

*