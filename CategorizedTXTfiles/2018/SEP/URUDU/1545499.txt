      وزارتِ تعلیم

      انسانی وسائل کی ترقی وفروغ کے وزیرجناب پرکاش جاویڈیکرنے تعلیمی اداروں کی تصدیق سے متعلق چوتھے عالمی اجلاس (ڈبلیو اوایس اے ۔2018)کانئی دہلی میں افتتاح کیا
      
      درجہ بندی اورمعیارکا تعین کسی بھی تعلیمی ادارے کی عمدگی کی کسوٹی ہوتی ہے

      Posted On: 10 SEP 2018 2:00PM by PIB Delhi

    نئی دہلی ،10ستمبر :انسانی وسائل کی ترقی وفروغ کے وزیرجناب پرکاش جاویڈیکرنے تعلیمی اداروں کی تصدیق سے متعلق چوتھے عالمی اجلاس ( ڈبلیوا و ایس اے ۔ 2018)کا نئی دہلی میں افتتاح کیا۔ اس موقع پراظہارخیال کرتے ہوئے وزیرموصوف نے کہاکہ ‘ریٹنگ اوررینکنگ دونوں کسی بھی تعلیمی ادارے کی اہلیت کی کسوٹی ہوتے ہیں، اس لئے تعلیمی اداروں کی تصدیق بہت اہم ہوجاتی ہے۔


    انھو ں نے مزید کہاکہ ہمیں تصدیق کے دائرہ کے تحت ہرایک تعلیمی ادارے کو کورکرنے کی ضرورت ہے لیکن ابھی تصدیق شدہ اداروں کی تعداد بہت کم ہے ۔ انھوں نے کہا کہ اس کی دووجوہات ہوسکتی ہیں ، پہلی وجہ یہ ہے کہ کچھ ادارے تصدیق کے دائرے میں آنانہیں چاہتے اوردوسری وجہ یہ ہے کہ ہمارے تصدیق کے عمل میں کچھ پابندیاحائل ہیں ، اس لئے سرکارقومی تصدیقی بورڈ اور این اے اے سی کی قوت کو مستحکم بنانا چاہتی ہے تاکہ زیادہ سے زیادہ اداروں کوتصدیق کے تحت لایاجاسکے ۔


    وزیرموصوف نے کہا کہ اداروں میں عمدہ کارکردگی کے لئے ریٹنگ اور رینکنگ مسابقت کو بڑھاوادیتے ہیں ۔ انھوں نے قومی ادارہ رینکنگ فریم ورک ( این آئی آرایف) کی مثال پیش کی اور کہاکہ این آئی آرایف کی وجہ سے ہرایک ادارے نے اپنی رینکنگ میں اضافے کے لئے ایک داخلی کمیٹی تشکیل دی ہے ۔جناب جاویڈیکرنے مزید کہاکہ طلبأ بھی داخلے سے قبل اداروں کی رینکنگ ضرور دیکھتے ہیں ۔


    وزیر موصوف نے کہا کہ یہ سرکارتعلیم کے تئیں بہت زیادہ پرجوش ہے اس لئے ہم نے اسکولی تعلیم میں تدریسی واقفیت پروگرام شروع کیاہے اوراعلیٰ تعلیم میں طلبأ اب تکنیکی تعلیم سے آراستہ ہورہے ہیں ۔ انھوں نے مزید کہاکہ ہماری سرکارملک میں اچھی تعلیم کوفروغ دیناچاہتی ہے ۔ا س لئے ہرسال ہم بہترکارکردگی نہ ثابت کرپانے والے اداروں کو بندکردیتے ہیں ۔ انھوں نے مزید کہاکہ اداروں کو ہمارا پیغام بالکل واضح ہے ،یاتو عمدہ کارکردگی کامظاہرہ کیجئے ورنہ بندکردیئے جانے کے لئے تیاررہیئے ۔


    این بی اے کو عمدگی اورتصدیق کو فروغ دینے کے لئے وزیرموصوف نے کہاکہ اگر ہم تصدیق کے قواعد وضوابط میں تبدیلی لاتے ہیں توہمیں اداروں کو تیاری کے لئےکافی وقت دینا چاہیئے ۔


    وزیرموصوف نے کہاکہ ہم اداروں کوتوسیع اور خودمختاری عطاکر رہے ہیں اور اس کے لئے اصل معیارعمدگی ہے اوراس کی پرکھ کی کسوٹی یاعلامت بھی یہی ہے۔ انھوں نے کہاکہ ہم نے ممتاز اداروں کااعلان کیا ہے جنھیں مکمل خودمختاری دی گئی ہے ۔ اس کے علاوہ ہم نے این اے اے سی اوراین بی اے ریٹنگ کی بنیاد پر کچھ اعلیٰ تعلیمی اداروں کو خودمختاری دی ہے ۔


    اعلیٰ تعلیم کے سکریٹری جناب آرسبرامنیم نے کہاکہ ہمارے نزدیک سب سے بڑاچیلنج یہ ہے کہ صرف 15فیصد ادارے تصدیق کے دائرے میں آتے ہیں اور85فیصد ادارے تصدیق کے دائرے میں اب بھی نہیں آسکے ہیں ۔ ہمیں اپنے تصدیق نظام کمیٹی کاجائزہ لینا ہوگا اس کے مطابق اصلاحات کرنی ہونگی ۔


    ڈاکٹرانیل سہسرابودھے ، چیئرمین ،اے آئی سی ٹی ای اور ڈاکٹرسریندرپرساد ، چیئرمین ،این بی اے بھی اس موقع پرموجودتھے ۔


    پس منظر


    تعلیم کا قومی تصدیقی بورڈ ( این بی اے ) ، وزارت انسانی وسائل کی ترقی وفروغ کے تحت ایک خود مختارادارہ ہے ۔ جو بھارت میں تصدیق کے ذریعہ پیشہ ورانہ اورتکنیکی اداروں کے ذریعہ چلائے جانے والے پروگراموں کی عمدگی کاجائزہ لینے والی ایک خود مختارتنظیم ہے ۔این بی اے کوجون ، 2014سے واشنگٹن معاہدے مستقبل دستخط کنندہ رہاہے ۔ اس نے اس امرکو یقینی بنانے کے لئے کہ این بی اے سے منظورشدہ پروگراموں کے گریجویٹ حضرات کو عالمی سطح پر اہل اورباصلاحیت تسلیم کیاجائے ، بین الاقوامی طورپرنافذالعمل نتیجے پرمبنی جائزوں اورتصدیق کے اصولوں کواپنا لائحہ عمل بنارکھاہے ۔


    عالمی مقتدرتصدیقی اجلاس ( ڈبلیواوایس اے ) ، این بے اے کے ذریعہ دوسال میں ایک بارمنعقد کرایاجانے والااجلاس ہے ، جو تصدیق کے موضوع پر شراکت داروں کو اپنے علم اور اطلاعات کو شیرکرنے کاایک پلیٹ فارم فراہم کرتاہے ۔ این بی اے پہلے ہی 2016،2014،2012میں تین سربراہ ملاقات یااجلاسات کا اہتمام کرچکاہے ۔


    ڈبلیواو ایس اے 2018


    اس روایت کو قائم رکھتے ہوئے ، این بی اے 7ستمبرسے 9ستمبر ،2018تک ہوٹل اشوک ، چانکیہ پوری ، نئی دہلی میں ڈبلیواوایس اے ، 2018 کا انعقاد کررہاہے ۔ اس میں زور‘‘نتائج ۔بنیاد تصدیق کے نزدیک چیلنیز اورمواقع ’’پرمرکوز ہے ۔


    درج ذیل موضوعات پرپرچے مدعوکئے گئے ہیں ۔


    *ذیلی موضوع 1۔اچیوونگ ایکزلینس تھرو لرننگ آوٹ کمس


    *ذیلی موضوع2۔ رول آف انڈسٹری ان ٹیکنیکل ایجوکیشن


    *ذیلی موضوع 3۔ رینکنگ اینڈ ریٹنگ آف ہائرایجوکیشن انسٹی ٹیوشنس ۔ڈودے ہیو اے رول ان کوالٹی امرومنٹ ؟


    *ذیلی موضوع 4۔ لنکنگ گورنمنٹ فنڈنگ ودھ کوالٹی


    *ذیلی موضوع 5۔ یوز آف آئی سی ٹی ان ایکریڈیشن ان لارج جررس ڈکشن


    **************


    U-4655


    

    
    (Release ID: 1545499) Visitor Counter : 4