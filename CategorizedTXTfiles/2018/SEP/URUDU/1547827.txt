      وزارتِ تعلیم

      وزیراعظم جناب نریندر مودی29 ستمبر2018کو نئی دہلی میں حیات نو کے لئے
      
      تعلیم پراکیڈمک لیڈر شپ کانفرنس کا افتتاح کریں گے

      Posted On: 28 SEP 2018 11:02AM by PIB Delhi

    نئی دہلی: 28 ستمبر۔نئی دہلی میں واقع وگیان بھون میں 29 ستمبر 2018 کو حیات نو کے لئےتعلیم پر اکیڈمک لیڈر شپ کانفرنس کاانعقاد کیا جارہا ہے۔ س کانفرنس میں 350 سے زائد یونیورسٹیوں کے وائس چانسلرز اور ڈائریکٹرز شرکت کریں گے۔ اس کانفرنس کا انعقاد یوجی سی، اے آئی سی ٹی ای،آئی سی ایس ایس آر، آئی جی این سی اے، آئی جی این او یو، جے این یواور ایس جی جی یونیورسٹی کے ذریعہ مشترکہ طور سے کیاجارہا ہے۔


    اس کانفرنس کا مرکزی خیال ہندوستانی تعلیمی نظام کو درپیش چیلنجز پر روشنی ڈالنا اور تعلیمی نتائج حاصل کرنے اور تعلیمی ضابطے میں بنیادی تبدیلی لانے کے لئے ایک منصوبہ تیار کرنا ہے۔اس کانفرنس کا افتتاح وزیراعظم جناب نریندر مودی کے ہاتھوں 29 ستمبر 2018 کی صبح میں عمل میں آئے گا۔اس کے بعد کانفرنس میں درج ذیل آٹھ موضوعات پر مختلف اجلاس منعقد کئے جائیں گے:

     1. طلبا پر مرکوز تعلیم کے لئے تدریس کے فن کو بہتر بنانا۔اپنی مرضی کے مطابق طلبا کے سیکھنےکے لئے مصنوعی انٹلی جنس کا استعمال۔
     2. روزگار تلاش کرنے سے روزگار پیدا کرنے تک۔ اختراع اور تجارت و کاروبار کو بہتر بنانا۔
     3. تحقیق کے معیار کو بہتر بنانا۔ ہندوستان کی ضروریات پر توجہ مرکوز کرنا۔
     4. تعلیمی اداروں کے درمیان اشتراک وتعاون پیدا کرنا۔ تعلیمی وسائل مثلاً کتب خانوں کو آپس میں ساجھا کرنا اور معلومات کا باہم لین دین۔
     5. جامع اور مربوط کیمپس کی تعمیرکرنا۔ایسی سرگرمیوں کا انعقاد کرنا جن سے طلبا کو اپنے کیمپس سے جذباتی لگاؤ پیدا ہوسکے۔
     6. شراکت دار گورننس ماڈل۔ گورننس کے عمل میں طلبا کی شراکت داری کو آسانی فراہم کرنا۔
     7. مستحکم مالی ماڈلوں کی تشکیل۔ فارغ التحصیل طلبا اور کارپوریٹ(سی ایس آر) سے فنڈز حاصل کرکے حکومتی وسائل میں امداد فراہم کرنا۔
     8. آفاقی اقدار پیدا کرکے اور تعلیم میں لائف اسکلز کے ذریعہ اخلاقیات اور اقدار کی تعلیم کو فروغ دینا۔

    اس کانفرنس کے اختتامی اجلاس کی صدارت فروغ انسانی وسائل کے مرکزی وزیر جناب پرکاش جاوڈیکر کریں گے۔اس اختتامی اجلاس میں آٹھ گروپ آئندہ کے لئے لائحہ عمل پیش کریں گے،جن پر سبھی کا اتفاق رائے ہو۔مستقبل کے اس لائحہ عمل پر مکمل اجلاس میں مزید تبادلہ خیال کیاجائے گا۔توقع ہے کہ اس کانفرنس کے ذریعہ ملک کے اندر اعلی تعلیم کے شعبے کو بہتر بنانے کے لئے ایک جامع ایکشن پلان تیار ہوسکے گا۔


    یہ کانفرنس اعلی تعلیم کے شعبے میں تبدیلی لانے کے لئے ایک ایکشن پلان تیار کرنے کے لئے فروغ انسانی وسائل کی وزارت کے ذریعہ کی جارہی متعدد کوششوں کا ا یک حصہ ہے۔اس سلسلے میں پہلی کوشش 26-28 جولائی 2018 کو دہلی میں منعقدہ وائس چانسلروں کی کانفرنس کے دوران کی گئی تھی۔


    ***********


    (م ن ۔ م ع۔ ر ض۔ )


    U – 5045

    
    
    (Release ID: 1547827) Visitor Counter : 10
    
    
      Read this release in: English , Hindi , Marathi , Tamil
    
    
    

8.