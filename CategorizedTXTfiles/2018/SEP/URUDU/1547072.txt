      وزارت دفاع

      کلو میں کامیاب بچاؤ مہم
      Posted On: 24 SEP 2018 4:16PM by PIB Delhi


    
    
    نئی دلّی ، 24 ستمبر؍ ایئر فورس اسٹیشن سرساوا کو حکومت ہماچل پردیش کی جانب سے 23 ستمبر 2018 کو تقریباً 1430 بجے کلو کے مقام پر مسلسل بارش کی وجہ سے پھنسے ہوئے عملے کو بچانے کے لئے ایک درخواست موصول ہوئی تھی ۔ دریائے بیاس میں طغیانی آئی ہوئی ہے اور اس کے نتیجے میں جہاں لوگ پھنسے ہوئے ہیں وہاں چھوٹے چھوٹے ٹاپو بن گئے ہیں ۔
    ایک ایم ایل ایچ قسم کا ہیلی کاپٹر سرساوا کے مغربی ایئر کمانڈ کی مائٹی آرمر یونٹ سے بھیجا گیا۔ ہیلی کاپٹر اسکویڈرن لیڈر وپل گپتا اپنے ساتھی پائلٹ اسکویڈرن لیڈر دھیمان کے ساتھ اڑا رہے تھے ۔ ہیلی کاپٹر موقع پر پہنچا اور بیاس دریا کے مقام پر 19 لوگوں کو دریا کی طغیانی کے درمیان پھنسا ہوا پایا۔ پائلٹ ہیلی کاپٹر کو نیچے لایا اور پھنسے ہوئے لوگوں کو نکالنے میں مدد کی ۔ اس کے بعد وہ لوکل ایئر فیلڈ بھنٹر پہنچائے گئے ۔
    24 ستمبر ، 2018 کو دو نوجوان دریا کے درمیان ایک پتلی سی پٹی میں ادیکھے گئے ۔ ہیلی کاپٹر جو کہ بھنٹر پر موجود تھا ، وہاں بھیجا گیا ۔ یہ دو نوجوان بھی چرھائے گئے جبکہ وہاں ہیلی کاپٹر کے اترنے کے لئے کوئی جگہ نہیں تھی ۔
    ہیلی کاپٹر اور اس کے عملے کو کسی دیگر بچاؤ مہم کے لئے بھنٹر ہوائی پٹی پر انتظار کرنے کے لئے کہا گیا ہے ۔
    اسکویڈرن لیڈر وپل گپتا نے کہا ہے کہ آج کی مخدوش جگہ ، تیز رفتار ہوائیں ، ہائی ٹینش کیبل اور درخت کے گرنے کے خطرے کے باوجود ہم نے دو لوگوں کو بچایا ہے ۔ بچائے گئے تمام لوگ محفوظ اور بہتر حالت میں ہیں ۔ ہم مزید کسی صورت حال سے نمٹنے کے لئے تیار ہیں ۔
    
    ۔ ۔ ۔ ۔ ۔
    u.4917
    م ۔ر ۔ ر۔

    
    
    (Release ID: 1547072) Visitor Counter : 7