      سماجی انصاف اور تفویض اختیارات کی وزارت

      تھاور چند گہلوت سیئول(کوریا ) روانہ عالمی مسئلہ ضعیف العمری اور بزرگ افراد کے انسانی حقوق پر تیسری ایشیا -یورپ میٹنگ (اے ایس ای ایم )کانفرنس میں شرکت کریں گے
      Posted On: 05 SEP 2018 10:52AM by PIB Delhi


    نئیدہلی، 05 ستمبر۔مرکزی وزیر برائے سماجی انصاف وتفویض اختیارات جناب تھاور چند گہلوت گزشتہ روز کوریا کی راجدھانی سیئول کے لئے روانہ ہوگئے ۔جناب گہلوت ، عالمی مسئلۂ ضعیف العمری اور بزرگ افراد کے انسانی حقوق پر اے ایس ای ایم (ایشیا –یورپ میٹنگ ) کی تیسری عالمی کانفرنس میں شرکت کی غرض سے ایک سہ رکنی ہندوستانی وفدکے قائد کی حیثیت سے کوریا گئے ہیں۔اس کانفرنس کا اہتمام جمہوریہ کوریا اورنیشنل ہیومن رائٹس کمیشن آف کوریا کے اشتراک سے 5سے 7ستمبر 2018 تک سیئول میں کیا گیا ہے ۔


    اس تین روزہ کانفرنس میں بزرگ افرادکے انسانی حقوق کی آفاقی اہمیت کی تصدیق کی جائے گی اور ایشیا اوریورپ میں بزرگ افراد کے خلاف امتیاز برتے جانے کے معاملات پر اطلاعات ومعلومات کا باہمی تبادلہ کیا جائے گا اور اے ایس ای ایم گلوبل ایجنگ سینٹر کے کام کاج اور فرائض پر گفتگو کی جائے گی۔یہ سینٹر اے ایس ای ایم کے ممالک کے اراکین کے درمیان باہمی تعاون اور ضعیف العمر افراد کے انسانی حقوق کے تحفظ اور فروغ کی عمل آوری کے مرکز کی حیثیت سے قائم کیا گیا ہے ۔


    اس کانفرنس میں اقوام متحدہ ، یواین ای ایس سی اے پی ، یواین ای سی ای ، یوروپئین یونین ، اے ایس ای اے این ، جی اے این ایچ آر آئی جیسے علاقائی ادارے اوربین الاقوامی رضاکارتنظیمیں اور ماہرین وغیرہ شرکت کریں گے ۔اس کانفرنس سے حاصل تجربات بزرگ شہریوں کی فلاح کے لئے پالیسی سازی اور عمل آوری میں معاون ہوں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 4577

    
    
    (Release ID: 1544941) Visitor Counter : 8
    
    
      Read this release in: English , Marathi