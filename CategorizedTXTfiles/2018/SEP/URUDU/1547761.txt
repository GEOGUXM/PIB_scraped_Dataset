      سماجی انصاف اور تفویض اختیارات کی وزارت

      دیگر پسماندہ طبقات کی فلاح و بہبود سے متعلق کمیٹی
      Posted On: 27 SEP 2018 7:44PM by PIB Delhi


    نئی دہلی، 27 ستمبر / سماجی انصاف اور اختیار کاری کی وزارت کی جانب سے جاری ایک پریس کمیونکے میں کہا گیا ہے کہ دیگر پسماندہ طبقات کی فلاح سے متعلق پارلیمانی کمیٹی لوک سبھا رکن جناب گنیش سنگھ کی صدارت میں فی الحال ‘‘ مرکز کے زیر انتظام علاقوں ، سرکاری دائرہ کار کی صنعتوں سمیت حکومتِ ہند کے زیرِ اختیار اداروں میں دیگر پسماندہ طبقات کے لئے مختلف خدمات اور اسامیوں کے سلسلے میں روزگار کے معاملے میں خوشحال زمرے کے تعین کے عمل کو معقول بنانے ’’ کےسلسلے میں معاملے کا جائزہ لے رہی ہے ۔


    اس عمل کے دوران کمیٹی منجملہ دیگر معاملات کے دیگر پسماندہ طبقات کے لئے روز گار کے معاملے میں خوشحال زمرے سے متعلق نظریے اور تصور کا جائزہ بھی لے سکتی ہے ۔ یہ جائزہ مرکز کے زیر انتظام علاقوں ، سرکاری دائرۂ کار کی صنعتوں سمیت حکومتِ ہند کے تحت اسامیوں اور خدمات کےسلسلے میں بھی لیا جا سکتا ہے ۔ کریمی لیئر یا خوش حال زمرے سے متعلق آمدنی کی کسوٹی میں اضافہ اور مرکزی سرکاری دائرۂ کار کی صنعتوں، بینکوں ، انشورنس اداروں وغیرہ میں اسامیوں کو حکومت ہند کے تحت اسامیوں اور خدمات کے مساوی سطح پر لایا جانا ، تاکہ دیگر پسماندہ طبقات کے لئے کریمی لیئر کی سطح کا تعین کیا جا سکے ، یہ تمام امور بھی کمیٹی مذکور کے ذریعے زیرِ غور لائے جا سکتے ہیں ۔ کمیٹی افراد / ماہرین / ایسوسی ایشنوں / اداروں سے ، جو اس موضوع میں دلچسپی رکھتے ہوں ، اُن کے نظریات اور تجاویز حاصل کرنے کی خواہش مند ہے ۔


    کمیٹی کو اپنی عرضداشت داخل کرنے کے خواہش مند ای میل پر اپنی تجاویز اور نظریات انگریزی یا ہندی زبان میں ڈائرکٹر ، لوک سبھا سکریٹریٹ ، کمرہ نمبر 131 ، پارلیمنٹ ہاؤس انیکسی ، نئی دلّی – 110001 ، ٹیلی فون نمبر 011230353773 ، ای میل


    comobc-Iss@sansad.nic.in پر اس کمیونکے کی اشاعت کے 20 دنوں کی مدت کے اندر ارسال کر سکتے ہیں ۔


    کمیٹی کو پیش کی جانےو الی مذکورہ عرضداشت ، کمیٹی کے ریکارڈز کا جزو ہو گی اور اُس پر کمیٹی کو کلی اختیارات حاصل ہوں گے ۔ داخل شدہ عرضداشت کو ‘ خفیہ ’ خیال کیا جائے گا اور یہ کمیٹی کے مراعات کے تحت شمار کی جائے گی ۔


    U. No. 5038


    
    

    
    (Release ID: 1547761) Visitor Counter : 5