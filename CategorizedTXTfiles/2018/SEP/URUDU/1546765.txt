      وزیراعظم کا دفتر

      پورے ملک کے آنگن واڑی کارکنوں نے وزیر اعظم سے ملاقات کی
      Posted On: 19 SEP 2018 7:39PM by PIB Delhi


    نئی دہلی، 19 ستمبر 2018؍پورے ملک سے آئے ہوئے آنگن واڑی کارکنوں کے 100افراد پر مشتمل ایک گروپ نے آج وزیر اعظم جناب نریندر سے ملاقات کی، جس کا مقصد اعزازی مشاہرے میں اضافے اور دیگر ترغیبات کے حالیہ اعلان کے سلسلے میں وزیر اعظم کا شکریہ ادا کرنا تھا۔


    آنگن واڑی کارکنوں کی مبارکباد کو قبول کرتے ہوئے وزیر اعظم نے خوشی ظاہر کی کہ وہ آج ان سے ملنے کے لئے پورے ملک سے یہاں آئے ہیں۔


    وزیر اعظم نے ایک بچے کی جسمانی اور ادراکی ترقی میں تغذیے کی اہمیت پر زور دیا۔ انہوں نے کہاکہ اس سلسلے میں آنگن واڑی کارکنوں کو ایک اہم رول ادا کرنا ہے۔ اس وقت جاری پوشن ماہ (تغذیے کا مہینہ) کا ذکر کرتے ہوئے وزیر اعظم نے کہا کہ جو رفتار اس مہم کے دوران قائم کی گئی ہے اسے مدھم نہیں ہونے دینا چاہئے۔ انہوں نے کہا کہ تغذیہ کے لئے ضروری ہے کہ اچھی عادتوں کے فروغ پر مسلسل توجہ دی جائے اور یہ کام آنگن واڑی کارکن کرسکتے ہیں۔ انہوں نے آنگن واڑی کارکنوں پر زور دیا کہ وہ اس بات کو یقینی بنائیں کہ تغذیے کے سلسلے میں دی جانے والی امداد اس سے فیض اٹھانے والوں کے درمیان منصفانہ طورپر تقسیم کی جائے۔


    بچے آنگن واڑی کارکنوں کی مزید باتیں سنیں گے۔ انہیں آگاہی پیدا کرانے میں ایک اہم کردار نبھانا ہے۔ انہوں نے آنگن واڑی کارکنوں کے مابین صحت مندانہ مقابلے کی حوصلہ افزائی کی، تاکہ آنگن واڑی کارکن تغذیے کی بہتر دیکھ بھال اور کوششوں کے لئے اپنے آپ کو تیار کرسکیں۔


    خواتین اور بچوں کی ترقی کی مرکزی وزیر محترمہ مینکا گاندھی بھی اس موقع پر موجود تھیں۔


    م ن۔ج ۔ ن ع


    U: 48 6 9

    
    
    (Release ID: 1546765) Visitor Counter : 8