      مواصلات اور اطلاعاتی ٹیکنالوجی کی وزارت

      نئی دہلی میں آئی ٹی یو ساؤتھ ایشیا ایریا آفس اور ٹیکنالوجی اختراع سینٹر قائم کیا جائے گا: منوج سنہا
      Posted On: 18 SEP 2018 7:04PM by PIB Delhi


    نئی دہلی،18 ستمبر 2018؍آئی ٹی یو ساؤتھ ایشیا ایریا آفس اور ٹیکنالوجی اختراع سینٹر نئی دہلی میں قائم کیا جائے گا۔ اس بات کا اعلان حال ہی میں جنوبی افریقہ کے ڈربن شہر میں برکس کے مواصلات کے وزیروں کی چوتھی میٹنگ کے دوران انٹرنیشنل ٹیلی کمیونیکیشن یونین آئی ٹی یو کے سیکریٹری جنرل جناب ہولن زاؤ نے کیا ۔آئی ٹی یو انفارمیشن اور کمیونیکیشن ٹیکنالوجیوں کے لئے اقوام متحدہ کی ایک مخصوص ایجنسی ہے۔ اس کے 193 ملک ممبر ہیں اور تقریباً 800 پرائیویٹ سیکٹر کی کمپنیاں اور اکیڈمک ادارے ہیں۔


    اس اعلان پر تبصرہ کرتے ہوئے مواصلات کے وزیر مملکت (آزادانہ چارج) جناب منوج سنہا نے کہا کہ اس آئی ٹی یو مقامی ایریا آفس کا قائم ہونا نے ہمارے ایک اہم سنگ میل ثابت ہوگا، کیونکہ یہ ترقی کو عالمی سطح پر تسلیم کرتا ہے جو ہم نے آئی سی ٹی کے شعبے میں کی ہے۔یہ ہم پر اپنے پڑوسی ملکوں کے ساتھ کام کرنے کی ذمہ داری بھی ڈالتا ہے، تاکہ اس ٹیکنالوجی والی صنعت میں تیز ترقی کے فائدے جنوب ایشیا خطے کے لوگوں تک لے جایا جاسکے۔


    رکن 1869 کے بعد آئی ٹی یو کے ایک ممبر کی حیثیت سے ہندوستان نے روایتی طورپر بحث و مباحثے اور ادارے کے تبادلے میں ایک ہم آہنگ رول ادا کیا ہے اور ہمیشہ مساوات کے اہم اصولوں کا احترام کیا ہے۔ ہندوستان 1952 ء کے بعد سے آئی ٹی یو کونسل کا ایک مستقل ممبر رہا ہے ۔ آئی ٹی یو ساؤتھ ایشیا آفس 9 ملکوں افغانستان، بنگلہ دیش، بھوٹان، ایران، مالدیپ، نیپال، پاکستان اور سری لنکا کے علاوہ میزبان ملک کو خدمات فراہم کرے گا، جو عالمی آبادی کا تقریباً 24 فیصد حصہ ہے۔


    اس سلسلے میں ٹیلی کام کی سیکریٹری محترمہ ارونا سندر راجن نے بتایا کہ یہ لوکل ایریا آفس خطے کے لئے صلاحیت سازی کے پروگراموں کے اہتمام میں کلید ی رول ادا کرے گا اور آئی ٹی یو کے ترقیاتی پروگراموں کے منظم نفاذ کو تیز کرتے ہوئے کم ترقی یافتہ ملکوں پر توجہ دے گا۔


    آئی ٹی یو لوکل ایریا آفس چھوٹی اور اوسط درجے کی صنعتوں کے لئے تکنیکی رسائی اور فائدوں کو خاطر خواہ طورپر فروغ دے گا۔ جناب سنہا نے کہا کہ ہم شکر گزار ہیں اپنے پڑوسی ملکوں کو جو ہندوستان میں اس آفس کے قیام کے سلسلے میں تعاون دے رہے ہیں اور ہم پڑوسیوں کے ساتھ شراکت داری کو مستحکم کو کرنے کے منتظر ہیں۔


    م ن۔ح ا ۔ ن ع


    U: 48 36

    
    
    (Release ID: 1546568) Visitor Counter : 6