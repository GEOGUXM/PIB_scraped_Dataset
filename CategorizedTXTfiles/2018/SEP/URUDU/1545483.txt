      وزارتِ تعلیم

      بچوں کو ملک سے ناخواندگی ختم کرنے میں اہم کردار اداکرنا ہے : پرکاش جاوڈیکر
      Posted On: 10 SEP 2018 11:51AM by PIB Delhi


    نئی دہلی، 10 ستمبر ۔52 ویں عالمی یوم خواندگی کی تقریبات کے موقع پر نئی دلی میں ایک قومی سطح کی تقریب کا اہتما م کیا گیا ۔ مرکزی وزیر برائے فروغ وسائل انسانی نے اس تقریب میں مہمان خصوصی کی حیثیت سے شرکت کی ۔اس موقع پر اپنی تقریر میں مرکزی وزیر موصوف نے کہا کہ آزادی کے 70 سال بعد بھی ملک میں ناخواندہ افر اد کی بہت بڑی تعداد دیکھنا انتہائی افسوسناک ہے ۔انہوں نے کہا کہ ملک سے ناخواندگی کے خاتمے کے لئے خواندگی مشن کو ملک گیر پیمانے پر سماجی تحریک بنایا جانا چاہئے ۔ انہوں نے مزید کہا کہ سرکار نئے ہندوستان کی تشکیل کے لئے عہد بستہ ہے اور یہ نیا ہندوستان ایک خواندہ ہندوستان (ساکشر بھارت ) ہوگا ۔ اس کے لئے سوچھ بھارت مشن ہی کی طرح ایک نیا قومی پروگرام ملک گیر پیمانے پر شروع کیا جائے گا تاکہ اس مقصد کو حاصل کیا جاسکے ۔


    جناب جاوڈیکر نے کہا کہ بچوں کو ملک سے ناخواندگی کو ختم کرنے میں اہم کردار ادا کرنا ہے اور تمام طلبا کو آگے بڑھ کر اپنے کنبے کے ناخواندہ افراد کو تعلیم دینی چاہئے تاکہ وہ بھی لکھنا پڑھنا سیکھ سکیں ۔ انہوں نے یہ بھی کہا کہ اگر ہمیں آئندہ برسوں می مکمل خواندگی کا نشانہ حاصل کرنا ہے تو ہمیں تعلیم کے شعبے میں مل جل کر کام کرنا ہوگا۔جناب جاوڈیکر نے اس موقع پر یہ مشورہ بھی د یا کہ ناخواندہ افراد میں حصول علم کے شعبے کو وسعت ئے جانے کے لئے ہمیں مطلوب سامان اور مطلوبہ تدریسی طریقے فراہم کرانے چاہئیں تاکہ وہ آسانی سے پڑھنا لکھنا سیکھ سکیں ۔


    وزیر موصوف نے مزید کہا کہ ہمیں تعلیم کے شعبے پر مجموعی طور سے نظر ڈالنی چاہئے اوراس پر توجہ مرکوز کرنی چاہئے ۔ ہم نے اسی غرض سے حال ہی میں ’’ سمگر شکشا ‘‘ کے پروگرام کا آغاز کیا ہے ۔ یہ پروگرام دراصل اسکولی بچوں کے لئے ایک مربوط اسکیم ہے ،جس سے ریاستوں میں اسکولو ں سے سینئیر سیکنڈری کی سطح تک کی تعلی میں معاونت کی جائے ۔ یہ اسکیم ملک میں پہلی بار شروع کی گئی ہے ۔اس اسکیم کےتحت ملک میں تقریباََ دس لاکھ اسکولوں کو پانچ ہزار سے بیس ہزارروپے تک کی لائبریری گرانٹ دی جائے گی تاکہ لائبریروں کو مستحکم بنایا جاسکے اور ،’’ پڑھے بھارت – بڑھے گا بھارت ‘‘ کو یقینی بنایا جاسکے ۔ انہوں نے کہا کہ ’’سمگر شکشا ‘‘ پروگرام کے تحت پرائمری سطح کے اسکولوں کو کھیل کود کا سامان خریدنے کے لئے پانچ ہزارروپے کی رقم دی جائے گی۔ جبکہ اپر پرائمری سطح کے اسکولوںکو دس ہزارروپے اور ایس ایس سی اور ایچ ایس سی کی سطح کے اسکولوں کو کھیل کود کے سامان کی خریداری کے لئے 25 ہزارروپے کی رقم دستیاب کرائی جائے گی تاکہ ، ’’ کھیلے کا انڈیا کھِلے گا انڈیا ‘‘ کے خواب کو عملی تعبیر دی جاسکے ۔ جناب جاوڈیکر نے مزید کہا کہ کستوربا گاندھی بالیکا ودیالیہ ( کے جی بی بی ) نامی تعلیمی اداروں کو درجہ 6 سے درجہ 8 تک سے 6 سے 12 ویں درجے تک توسیع دی جائے گی تاکہ وزیر اعظم جناب نریندر مودی کی ’’ بیٹی بچاؤ بیٹی پڑھاؤ ‘‘ کے تصور کی عہد بستگی کی تکمیل ہوسکے ۔


    ا س موقع پر یونیسکو (یو این ای ایس سی او ) کے نمائندہ برائے ہند نے یونیسکو کے ڈائریکٹر جنرل کا پیغام پڑھ کر سنایا ۔


    اسکول ایجوکیشن اینڈ لٹریسی کے امور کی سکریٹری محترمہ رینا رے نے بھی اس تقریب میں شرکت کی ۔


    اس افتتاحی تقریب کے بعد تعلیم بالغان کو درپیش مسائل پر ایک مباحثے کا اہتمام کیا گیا جس کا مقصدمستقبل کا لائحہ عمل تیار کرنا تھا اور جسے ملک سے ناخواندگی ختم کرنے کے لئے وضع کرنا اور بروئے کارلایا جانا ضروری ہے ۔ ان مسائل میں ، تعلیم بالغان سے متعلق ایس ڈی جی میں بین الاقوامی تناظر اور 15برس سے اوپر کی عمر کے بچوں کے گروپوں میں بین الاقوامی سطح پر بالغوں کی ناخواندگی کے خاتمے کے لئے حکمت عملی وضع کرنا ہے ۔علاوہ ازیں خواندگی کے فروغ اور اس علم کو فعال بنانے میں آئی ای سی اور آئی سی ٹی کا کردار شامل ہے ۔ علاوہ ازیں یہ تجربات ، ’’روٹری انڈیا لٹریسی مشن ‘‘ اور دہلی اسکول لٹریسی پروجیکٹ جیسی رضاکارتنظیموں کے ذریعہ بھی آپس میں بانٹے جائیں گے ، جو’’ تعلیم بالغاں کے فروغ کے میدان میں رضاکارانہ اقدامات ‘‘ کے تحت آپس میں ایک دوسرے کو بتائے جائیں گے تاکہ اس تقریب کے حاضرین کی حوصلہ افزائی ہوسکے ۔ اس تقریب کی صدارت روٹری انڈیا لٹریسی مشن کے چیئر مین جنا ب شیکھر مہتہ کریں گے ۔


    واضح ہوکہ حکومت ہند کی مرکزی وزارت فروغ انسانی کے محکمہ اسکولی تعلیم کے نیشنل لٹریسی مشن اتھارٹی نے بین الاقوامی یوم خواندگی 2018 کے موقع پر منعقد کی جانے و الی اس تقریب میں ملک بھر سے 650 سے زائد مدعوئین / دعوے داروں کو شرکت کی دعوت دی ہے۔ یہ تقریب پرواسی بھارتیہ کیندر (ایم ای اے ) 15 اے رزال مارگ چانکیہ پوری نئی دہلی -21 میں منعقدکی جائے گی ۔اس تقریب کا اہتمام اس امید سے کیا گیا ہے کہ اس کے مدعوئین ناخواندگی کے خاتمے کے لئے خواندگی کے پیغام کو مشن کے طریقے سے فروغ دیں گے ۔


    واضح ہوکہ بین الاقوامی یوم خواندگی(آئی ایل ڈی ) ہرسال 8ستمبر کو عالمگیر سطح پر منایا جاتا ہے ۔یادرہے کہ (آئی ایل ڈی تقریبات کا اہتمام ) ناخواندگی کے خاتمے کے موضوع پر8 ستمبر 1965 کو تہران میں منعقد ہونے و الی وزرائے تعلیم کی کانفرنس کی سفارشات کے بعد شروع کیا گیا تھا۔اس کانفرنس میں سفارش کی گئی تھی کہ عالمی یوم خواندگی کانفرنس کے رو زانعقاد 8ستمبر کو بین الاقوامی یوم خواندگی کے طور پر منایا جانا چاہئے اور عالمگیر سطح پر ان اجتماعات کا اہتمام کیا جانا چاہئے ۔ یونیسکو نے نومبر 1966 میں پیرس میں منعقد ہ جنرل کانفرنس میں 8 ستمبر کو یوم خواندگی قرار دیا تھا ، جس کے بعد سے عالمی یوم خواندگی ہرسال یونیسکو کے ذریعہ اہتمام کیا جاتا ہے ، جس کا مقصد عالمی سطح پر خواندگی کی سرگرمیوں کی خاطر عوام الناس کی توجہ ملتفت کرنا اور ان کی سرگرم حمایت حاصل کرنا ہے ۔


    ہندوستان میں خواندگی اور بالخصوص خواندگی ٔ بالغان کو آزادی کے بعدسے ہی قومی اولیت دی جاتی رہی ہے ۔ ناخواندگی کے خاتمے اور عملی خواندگی کی فراہمی اور تعلیم بالغان کے لئے تازندگی تعلیم کی دستیابی کی غرض سے قومی خواندگی مشن حکومت ہند نے 1988 میں شروع کیا تھا ۔ہندوستان میں اس وقت سے اب تک ہرسال 8 ستمبر کو عالمی یوم خواندگی منایا جاتا ہے تاکہ خواندگی کے تئیں قومی عہد بستگی اور اس کے نشانے کو حاصل کیا جاسکے اور ناخواندگی کے خاتمے کی کوششوں میں عالمی برادری کی معاونت کی جاسکے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    4656 U-

    
    
    (Release ID: 1545483) Visitor Counter : 6