      وزارت دفاع

      بحرِ ہند بحریہ سمپوزیم ( آئی او این ایس )
      
      انسانیت کی بنیادوں پر فراہم کی جانے والی امداد اور تباہی کی صورت میں بہم پہنچائی جانے والی راحت سے متعلق ورکنگ گروپ کی میٹنگ ( 27 – 28 ستمبر ، 2018 ء )
      
      Posted On: 26 SEP 2018 7:51PM by PIB Delhi


    نئی دہلی، 26 ستمبر / انسانیت کی بنیادوں پر فراہم کرائی جانے والی امداد اور تباہی و بربادی کی صورت میں بہم پہنچائی جانےو الی راحت سے متعلق آئی او این ایس ورکنگ گروپ ( آئی ڈبلیو جی ) کی میٹنگوں کے سلسلے کے تحت تیسری میٹنگ مشرقی بحری کمان کے صدر دفاتر واقع وشاکھا پٹنم میں 27 سے 28 ستمبر ، 2018 ء کے دوران منعقد ہونا طے پائی ہے ۔ آئی او این ایس 21 ویں صدی کی اولین اہم بین الاقوامی بحری سلامتی پہل قدمی ہے ، جس کاآغاز فروری ، 2008 ء میں ہوا تھا ۔ اس کے تحت ایک فورم تشکیل دیا گیا ہے ، جو علاقائی بحری معاملات پر تبادلۂ خیالات کرتا ہے اور رکن ممالک کےمابین دوستانہ تعلقات کو فروغ دیتا ہے ۔ اس کے تحت فی الحال 24 اراکین اور 8 مشاہد بحریائیں شامل ہیں ۔


    آئی ڈبلیو جی رکن ممالک کے مندوبین میں آسٹریلیا ، بنگلہ دیش ، فرانس ، بھارت ، انڈو نیشیا ، ایران ، عمان اور تھائی لینڈ شامل ہیں ۔ یہ تمام ممالک مذکورہ دو روزہ مذاکرے میں شریک ہوں گے ۔ آئی او این ایس ممالک کے لئے ایچ اے ڈی آر کےسلسلے میں رہنما خطوط بھارتی بحریہ نے تیار کئے ہیں ، جنہیں اس میٹنگ کے ایک حصے کے طور پر ٹیبل ٹاپ ایکسرسائز کے تحت منظوری کےلئے پیش کیاجائے گا ۔ تمام مندوبین ایچ اے ڈی آر آپریشنوں کے دوران حاصل ہوئے تجربات کا باہم تبادلہ کریں گے ۔ یہ تجربات متعلقہ بحریاؤں نے تیز رفتار اور تال میل پر مبنی طریقے سے رد عمل کے طور پر کی جانےوالی کارروائی کےسلسلے میں آئی او این ایس کی کوششوں کو تقویت بہم پہنچانے کے سلسلے میں حاصل کئے ہیں ۔


    5006 U. No.

    
    
    (Release ID: 1547541) Visitor Counter : 4