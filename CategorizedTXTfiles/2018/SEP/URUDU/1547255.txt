      نائب صدر جمہوریہ ہند کا سکریٹریٹ

      ہندوستانی ثقافت صلاحیت اور خدمات کو فروغ دیتی ہے:نائب صدرجمہوریہ
      
      عورتوں کو بااختیار بنانے کے لئے ذہنیت تبدیل کی جانی چاہئے
      
      
      سووچھ بھارت جیسے پروگراموں کے لئے عوام کی شرکت لازمی ہے
      
      
      عورتوں کو بااختیار بنانے اور کسانوں کی ترقی کے لئے اقدامات کے بارے میں نائب صدرجمہوریہ کا ایک پروگرام سے خطاب
      
      Posted On: 25 SEP 2018 7:59PM by PIB Delhi


    نئی دہلی۔ 25 ستمبر۔نائب صدرجمہوریہ ہند جناب ایم وینکیا نائیڈو نے کہا ہے کہ ہندوستانی ثقافت صلاحیت اور خدمات کو فروغ دیتی ہے۔ جناب وینکیا نائیڈو آج آندھرا پردیش کے تیروپتی میں عورتوں کو بااختیار بنانےاور کسانوں کی ترقی کے لئے اقدامات کے بارے میں ایک پروگرام سے خطاب کررہے تھےجس کا اہتمام راشٹریہ سیوا سمیتی نے کیا تھا۔ آندھرا پردیش کے صنعتوں کے وزیر جناب ایم امرناتھ ریڈی اور دیگر معزز شخصیتیں بھی اس موقع پرموجود تھیں۔


    نائب صدرجمہوریہ نے ایسے پروگراموں کا اہتمام کرنے کے لئے راشٹریہ سیوا سمیتی کی ستائش کی جو عورتوں اور کسانوں کو فلاحی پروگراموں کا اہتمام کررہی ہے اور حکومت کی ترقیاتی اسکیموں میں انہیں ترجیح دے رہی ہیں اور ہم آہنگی اور قومی یکجہتی کو فروغ دینے کے لئے سخت محنت کررہی ہے۔ انہوں نے مزید کہا کہ عورتوں کو بااختیار بنانے کے لئے معاشرے کے نقطہ نظر میں تبدیل کی ضرورت ہے۔


    نائب صدرجمہوریہ نے کہا کہ زراعت ہماری بنیادی ثقافت ہے اور ہم کو اس کی حمایت کرنی ہو گی اور اسے کسانوں کے لئے زیادہ مضبوط بنانا ہوگا۔انہوں نے مزید کہا کہ مرغی پالن اور ڈیری جیسی دیگر سرگرمیاں کسانوں کی آمدنی میں مزید اضافہ کریں گی اور کسانوں کو ان سرگرمیوں کو اپنانے کے لئے خود غور کرناچاہئے۔


    نائب صدرجمہوریہ نے تیروپتی شہر کو صاف ستھرا اور آلودگی سے پاک رکھنے کے لئے شہری ا نتظامیہ کی ستائش کی انہوں نے مزید کہا کہ سووچھ بھارت جیسے پروگرام عوام کی شرکت سے ہی کامیاب ہوں گے۔


    نائب صدرجمہوریہ نے کہا کہ ہر شخص کو اپنے ذہن میں خدمت کے جذبے کو ذہن میں رکھنا چاہئے۔انہوں نے یہ بھی کہا کہ حصہ داری اور دیکھ بھال ہماری ہندوستانی فلاسفی کا بنیادی جز ہے۔


    U –4954

    
    
    (Release ID: 1547255) Visitor Counter : 7