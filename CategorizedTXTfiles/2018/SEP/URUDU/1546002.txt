      عملے، عوامی شکایات اور پنشن کی وزارت

      سماجی انصاف اورتفویض اختیارات کی وزارت میں، معذور افراد کو بااختیار بنانے کا محکمہ معذور افراد کی بازآبادکاری کے ضلع مراکز کی قومی کانفرنس کا کل اہتمام کرے گا
      Posted On: 13 SEP 2018 4:16PM by PIB Delhi


    نئی دہلی 13 ستمبر ۔ سماجی انصاف اور تفویض اختیارات کی وزارت میں معذور افراد کو بااختیار بنانے کا محکمہ معذور افراد کی باز آبادکاری کے ضلع مراکز کی قومی کانفرنس کا اہتمام کرے گا۔ یہ قومی کانفرنس 14 ستمبر 2018 کو نئی دلی کے ڈاکٹر امبیڈکر انٹر نیشنل سینٹر میں ہوگی۔سماجی انصاف اور تفویض اختیارات کے مرکزی وزیر جناب تھاور چند گہلوت اس موقع پر مہمان خصوصی ہوں گے جبکہ سماجی انصاف اورتفویض اختیار ات کے وزیر مملکت اس تقریب کی صدارت کریں گے۔


    اس ایک روزہ کانفرنس میں جو شرکا حصہ لیں گے ان میں 263 ضلعوں کے ضلع مجسٹریٹ ، شامل ہیں ۔ پرنسپل سکریٹریز ، سماجی بہبود ، مشہور این جی اوز ، ڈسٹرکٹ سوشل ویلفئیر آفیسر ز اور ممتاز ڈاکٹر حضرات بھی اس کانفرنس میں شامل ہیں۔یہ کانفرنس اس لئے منعقد کی جارہی ہے تاکہ معذور افراد کی باز آبادکاری کے سینٹروں کے پیغام کو عام کیا جاسکے ، جو معذور افراد کی بہبود کے لئے کلیدی اور مرکزی رول ادا کرتے ہیں اور اپنی اسکیموں کے میکانزم کے بارے میں وضاحت پیش کرتے ہیں اور اپنی کامیاب داستانوں کو عام کرتے ہیں۔


    معذٰور افراد کی بازآبادکاری کے ضلع سینٹر ،معذور افراد کو جامع خدمات فراہم کرتے ہیں اور باز آبادکاری کو پروفیشنل (پیشہ ور افراد ) کی بازآبادکاری اور تربیت سلسلے میں بیداری پیدا کرنے کے لئے ضلع سطح پر صلاحیت سازی اور بنیادی ڈھانچے کی تشکیل کی راہ کو آسان بناتے ہیں۔ معذور افراد کی باز آبادکاری کے سینٹروں کی کچھ خصوصیات حسب ذیل ہیں:

      * 310ضلعوں کی نشاندہی اور 263 معذور افراد کی بازآبادکاری کے ضلع سینٹروں کا قیام ۔
      * معذورافراد کے لئے بیداری پیدا کرنا اور دِویانگوں کے لئے مدد دینے والے آلات کی ضرورت کا جائزہ ۔
      * باز آبادکاری پروفیشنل کے ذریعہ معذور افراد کے لئے فزیو تھراپی ، آکیوپیشنل تھراپی اور اسپیچ تھراپی جیسی تھیرا پیوٹک خدمات
      * بازآبادکاری خدمات کے لئے آلات ۔
      * اسکیم کی لاگت کے ضابطو ں پر نظر ثانی کی گئی ہے اور یکم اپریل 2018 کو ڈھائی گنا اضافہ کیا گیا ہے ۔

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ح ا ۔رم


    U- 4744

    
    
    (Release ID: 1546002) Visitor Counter : 8
    
    
    
    
    

*