      کامرس اور صنعت کی وزارتہ

      تجارت کے لئے ایچ ایل اے جی یعنی اعلیٰ سطحی ایڈوائزری گروپ کا قیام
      Posted On: 28 SEP 2018 12:11PM by PIB Delhi


    نئی دلّی ، 28ستمبر؍ تجارت و صنعت کے وزیر جناب سریش پربھو نے معاصرعالمی تجارتی منظر نامے کے چیلنجوں کی نشان دہی کرنے اور نئے مواقع کی تلاش کے لئے ایک اعلیٰ سطحی مشاورتی گروپ تشکیل دیا ہے ۔
    مذکورہ گروپ عالمی تجارت اور تجارتی خدمات میں بھارت کی اہمیت اور اس کے حصے کی نشان دہی ، باہمی تجارتی تعلقات اور نئی پایسی سازی کو قومی دھاے میں شامل کرنے میں اہم رول ادا کرے گا ۔
    ایچ ایل اے جی یعنی مذکورہ اعلیٰ سطحی مشاورتی گروپ کے کام کاج کی شرائط میں بین الاقوامی تجارتی رواں صورت حال کا تجزیہ ، تحفظاتی رجحانات میں ہونے والے اضافے خصوصاً اہم معیشتوں کے ذریعہ کئے جانے والے اقدامات پر نظررکھنا ، چند ممالک کے ذریعہ عدم تعاون اور تجارتی معاملات میں عہد بندیوں سے رو گردانی کرنا جس میں دوحہ ایجنڈہ بھی شامل ہے اور صرف اور صرف سودے باذی پر زور دینا اور اس کے دیگر پہلوؤں سے صرف نظر کرنا ، ان تمام امور کے سلسلے میں تمام تر رو گردانیوں سے بچنے کے لئے باہم اتفاق رائے اور مشٹرکہ افہام و تفہیم کا راستہ ہموار کرنا جیسی باتیں شامل ہیں ۔
    اس طرح کے تجزئیے کے عمل کے دوران سامنے آنے والے موضوعات کے سلسلے میں ایچ ایل اے جی ایک ایسا راستہ تجویز کرے گی جسے اختیار کرنے میں اس کے اپنے مفادات کا تحفظ اور تقاضوں کی تکمیل ہو سکے گی اور بین الاقوامی برادری کے لئے بھی ایک متوازن متبادل اپنانے کا راستہ کھلا ہوگا جس کی بنیاد پر اب تک حاصل کردہ کامیابیوں سے استفادہ کرتے ہوئے ایک ساز گار عالمی تجارتی فریم ورک کی تشکیل عمل میں آ سکے گی اور ایک ایسا ساز گار ماحول فراہم ہو گا جو عالمی برا دری کو قابل قبول ہو گا ۔
    یہ گروپ تمام تر ممکنہ طریقہ ہائے کار کو زیر غور لا سکتا ہے اور بین الاقوامی تجارتی معاملے میں بھارت کی مستقبل کی شمولیت کے لئے ایک عملی فریم ورک تجویز کر سکتا ہے ۔ اس کے ساتھ ہی ساتھ یہ گروپ ابھرتے ہوئے تجارتی معاملات کے سلسلے میں عالمی برا دری کے ساتھ قدم سے قدم ملا کر چلنے کے لئے ایک سر گرم اور تعمیراتی کردار بھی ادا کر سکتا ہے جس کے ذریعہ متعلقہ تجارتی مسائل بھی ہو سکیں ۔
    ایچ ایل اے جی کی صدارت آکسس ریسرچ اینڈ انوسٹمنٹ کے ڈائرکٹر ،ڈاکٹر سرجیت ایس بھلہ کر رہے ہیں ۔ گروپ کے دیگر اراکین میں سابق خارجہ سیکریٹری ایس جے شنکر، سابق کامرس سیکریٹری اور رکن راجیو کھیر ، جن کا تعلق مسابقتی اپیلٹ ٹریبونل سے ہے ، حکومت ہند کے اقتصادی مشیر اعلیٰ سنجیو سانیال ، کوالٹی کونسل آف انڈیا کے چیئر مین عال زین البھائی ، ڈبلیو ٹی او کے سابق ڈی ڈی جی، ڈاکٹر ہرش وردھن سنگھ ، این سی اے ای آر کے ڈی جی ،ڈاکٹر شیکھر شاہ ، خارجہ پالیسی کے مشیر ڈاکٹر پولک گھوش ، آئی آئی ایم بنگلور کے جینت داس گپتا ، ڈبلیو ٹی او کے سابق بھارتی سفیر راجیو کے لوتھرا اور سی آئی آئی کے ڈی جی ،چندر جیت بنر جی کے نام شامل ہیں ۔
    ایچ ایل اے جی آئندہ دو ماہ میں با قاعدہ طریقے سے اپنی میٹنگوں کا اہتمام کرے گا ،تاکہ مستقبل کی تجارتی پالیسیوں کی تشکیل کے لئے تمام شعبوں پر احاطہ کرتے ہوئے ٹی او آر کی روشنی میں اپنی سفارشات پیش کر سکے ۔ ایچ ایل اے جی ایسے خصوصی مدعوئین کو بھی اپنے یہاں بلا سکتا ہے جن کی خدمات متعلقہ امور کے لئے لازمی سمجھی جائیں ۔
    ڈبلیو ٹی او مطالعات کا مرکز ( سی ڈبلیو ٹی او ایس ) واقع نئی دلی ایچ ایل اے جی کے لئے درکار دفتری خدمات فراہم کرے گا ۔

    ۔ ۔ ۔ ۔ ۔


    
    u.5045
    

    
    (Release ID: 1547819) Visitor Counter : 11
    
    
      Read this release in: English , Bengali , Tamil