      مواصلات اور اطلاعاتی ٹیکنالوجی کی وزارت

      بین الاقوامی پارسل کے آدھارلازمی نہیں ۔محکمہ ڈاک
      Posted On: 11 SEP 2018 10:41AM by PIB Delhi


    نئی دہلی ،11ستمبر :محکمہ ڈاک نے وضاحت کی ہے کہ اہم لین دین مثلابین الاقوامی پارسل یا بین الاقوامی ای ایم ایس ( کاروباری ) کے لئے سلامتی اورتحفظ کے زاؤیے سے شناختی ثبوت پیش کرنا لازمی نہیں ہے ۔ ان میں سے ایک تسلیم شدہ شناختی ثبوت آدھارہے ۔ دیگرثبوتو ں میں ڈرائیونگ لائسنس ،پاسپورٹ ، ووٹرآئی ڈی وغیرہ آتے ہیں اوروہ قابل قبول ہیں ۔ آدھار ملک میں نافذالعمل قواعد وضوابط کے مطابق وہ لازمی دستاویزنہیں ہے جسے بکنگ کے وقت پیش کیاجاناضروری ہو۔ اس کے علاوہ اس طرح کے تمام دستاویزات صرف دفتری ریکارڈ کے لئے درکارہوتے ہیں اورانھیں ارسال کئے جانےوالے پرچسپاں نہیں کیاجاتا۔


    یہ وضاحت اس لئے ضروری سمجھی گئی ہے کیونکہ ٹائمس آف انڈیا ، بینگلورو ایڈیشن مورخہ 10ستمبر ،2018میں ‘‘بھارتی ڈاک نے پارسلوں پر آدھارنمبر ڈسپلے کرنے کی شرط لگائی ’’کے عنوان سے ایک رپورٹ شائع ہوئی ہے ۔ محکمہ نے کہاہے کہ ایسا لگتاہے کہ اس معاملے تذبذب اس وجہ سے پیداہواکہ چیف پوسٹ ماسٹرجنرل ، دہلی سرکل کے دفترکے ٹوئیٹراکاونٹ سے ایک ناقص پیغام منظرعام پرآیاجس میں کہاگیاتھا کہ ارسال کی جانے والی اشیأ پرآئی ڈی پروف چسپاں کیاجانابین الاقوامی تقاضوں کے مطابق لازمی ہے ۔


    ڈاکخانوں کو ہدایت جاری کی جارہی ہیں کہ وہ اس آسانی کا فائدہ اٹھاتے ہوئے بکنگ کے کام کو آسان بنائیں اور ضابطہ جاتی ضروریات کے تحت انھیں بروئے کارلائیں ۔ محکمہ ڈاک نے کہاہے کہ آدھارسمیت شناخت کے ثبوتوں کی ایک نقل بین الاقوامی پارسل اوربین الاقوامی ای ایم ایس ( مرکنڈائز ) کے لئے درکارہوتی ہے تاکہ سلامتی کے مقاصد کی تکمیل ہوسکے اوراس سلسلے میں نارکوٹکس کنٹرول بیورو اوروائلڈلائف کرائم کنٹرول بیوروجیسے اداروں کی جانب سے موصولہ گذارشات پرعمل کیاجاسکے ۔ بھارتی محکمہ ڈاک اپنے تمام ترآپریشنوں میں سلامتی اورتحفظ کو یقینی بنانے کے لئے عہد بند ہے ۔


    **************


    U-4678


    

    
    (Release ID: 1545606) Visitor Counter : 14