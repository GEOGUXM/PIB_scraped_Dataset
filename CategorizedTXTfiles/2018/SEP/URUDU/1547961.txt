      وزیراعظم کا دفتر

      وزیر اعظم 30 ستمبر کو گجرات کا دورہ کریں گے
      Posted On: 29 SEP 2018 9:20PM by PIB Delhi


    نئی دہلی۔ 29 ستمبر وزیر اعظم جناب نریندر مودی 30 ستمبر 2018 کو گجرات کا دورہ کریں گے ۔


    وزیر اعظم آنند میں جدید ترین چاکلیٹ پلانٹ سمیت جدید فوڈ پروسسنگ سہولیات کا افتتاح کریں گے ۔ وزیر اعظم آنند زرعی یونیورسٹی کے اِن کیوبیشن سینٹر کم سینٹر آف ایکسلینس اِن فوڈ پروسسنگ اور مجھکو وا گاؤں میں ایک شمسی کو آپریٹو سوسائٹی کا بھی افتتاح کریں گے ۔ وزیر اعظم آنند اور کھٹراج میں امول صنعتی پیداواری سہولیات کی توسیع کا سنگ بنیاد رکھیں گے۔ وہ اجتماع سے خطاب کریں گے ۔


    بعد ازاں وزیر اعظم انجار جائیں گے ۔ وہ موندرا ایل این جی ٹرمینل ، انجار –موندرا پائپ لائن پروجیکٹ اور پالن پور –بارمیر پائپ لائن پروجیکٹ کا افتتاح کریں گے اور اجتماع سے خطاب کریں گے ۔


    اس کے بعد وزیر اعظم راجکوٹ آئیں گے اور مہاتما گاندھی میوزیم کا افتتاح کریں گے ۔ راجکوٹ کے الفرڈ ہائی اسکول میں یہ میوزیم قائم کیا گیا ہے جو کہ مہاتما گاندھی کی سرگرمیوں کے دور کا اہم حصہ ہے ۔ اس سے گاندھیائی ثقافت، اقدار اور فلسفہ کے تئیں بیداری پیدا کرنے میں مدد ملے گی۔ وزیر اعظم 624 گھروں کے ایک سرکاری رہائشی منصوبے کے افتتاح کے لیے ایک تختی کی بھی نقاب کشائی کریں گے ۔ وہ 240 مستفیدین کنبوں کے ای-گرہ پرویش کے موقع پر موجود رہیں گے ۔


    وزیر اعظم نئی دہلی لوٹنے سے قبل مہاتما گاندھی میوزیم کا دورہ کریں گے ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    ( 29.09.2018, Time: 14: 56)


    U-5065, Word 278

    
    
    (Release ID: 1547961) Visitor Counter : 4