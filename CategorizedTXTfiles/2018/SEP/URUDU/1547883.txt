      محنت اور روزگار کی وزارت

      تروپتی میں 100 بستر والے جدید بنائے گئے ای ایس آئی اسپتال کا افتتاح
      Posted On: 28 SEP 2018 7:32PM by PIB Delhi


    نئی دہلی، 28 ستمبر 2018؍محنت اور روزگار کے وزیر مملکت (آزادانہ چارج)، جناب سنتوش کمار گنگوار نے آج آندھرا پردیش کے تروپتی میں ای ایس آئی کے 100 بستر والے جدید بنائے گئے اسپتال کا افتتاح کیا۔


    اس موقع پر اجتماع سے خطاب کرتے ہوئے جناب گنگوار نے بتایا کہ تروپتی میں ای ایس آئی کے 50 بستروں والے اسپتال کو جدید بنایا گیا ہے اور اس کو 100 بستر والا بنایا گیا ہے۔صلاحیت میں اضافہ کرنے پر تقریباً 110کروڑ روپے کی لاگت آئی ہے۔ اس اسپتال میں تہہ خانہ، گراؤنڈ اور پانچ منزلہ ہیں۔ اسپتال کی عمارت پوری طور پر ایئر کنڈیشنڈ ہے ، جس میں اسپتال میں داخل مریضوں اور باہر کے مریضوں کو دیکھنے کے شعبے مختلف علاج کی سہولیات فراہم کریں گے۔اس اسپتال میں او پی ڈی، آئی پی ڈی، وارڈ، ایمرجنسی، تشخیصی خدمات، آپریشن تھیٹر، آئی سی یو، این آئی سی یو، سی ٹی اسکین اور ایکسرے سمیت بہت سی سہولیات موجودہیں۔ 3 لاکھ سے زیادہ بیمہ شدہ افراد اور ان کے اہل خانہ اس جدید بنائے گئے اسپتال سے فیضیاب ہوں گے۔


    ای ایس آئی اسکیم کو آندھرا پردیش کے حیدرآباد اور سکندر آباد میں یکم مئی 1955 ء میں متعارف کرایا گیا تھا۔ وقت گزرنے کے ساتھ یہ اسکیم مرحلے وار پورے آندھراپردیش میں کئی صنعتی مراکز میں پھیل گئی ہے۔ 2جون 2014ء کو تلنگانہ ریاست کی تشکیل کے بعد وجے واڑہ کے سب ریجنل آفس کو یکم مئی 2016 ء سے آندھراپردیش کے لئے ریجنل آفس کی حیثیت سے ترقی دی گئی تھی۔ اس کے نتیجے میں ای ایس آئی سی ریجنل آفس وجے واڑہ کے دائرہ کار کو آندھرپردیش کے تمام 13اضلاع تک توسیع دے دی گئی ہے۔ اس کے علاوہ پوڈوچیری کے ینم علاقے کو بھی آندھراپردیش خطے سے جوڑ دیا گیا ہے۔


    ای ایس آئی اسکیم آندھرا پردیش کے تمام 13 اضلاع میں پوری طرح نافذ ہے اور اس وقت بیمہ شدہ افراد اور ریاست میں ای ایس آئی کے فیض یافتگان کی تعدادبالترتیب 16.74 لاکھ اور 64.96 لاکھ ہے۔ ریاست میں ای ایس آئی اسکیم کے تحت آجروں (فیکٹریوں اور دیگر ادارے) کی تعداد 36422 ہے ، اس کے علاوہ 4324 تعلیمی ادارے اور 944 پرائیویٹ اسپتال؍تعلیمی ادارے بھی ای ایس آئی قانون کے تحت لائے گئے ہیں۔


    بیمہ شدہ افراد اور ان کے فیض یافتگان کو 79 ا ی ایس آئی ڈسپنسریوں، 4 ای ایس آئی ایس اسپتالوں کے ذریعے سہولیات فراہم کی جارہی ہیں۔


    آندھرا پردیش حکومت نے محنت، روزگار ، تربیت اور فیکٹریوں کے وزیر جناب پی ستیہ نارائن اور تروپتی حلقے کی رکن اسمبلی محترمہ ایم سوگونمّا، ای ایس آئی سی کے ڈی جی جناب راجکمار اور دیگر اہم شخصیات بھی اس موقع پر موجود تھیں۔


    U: 50 54

    
    
    (Release ID: 1547883) Visitor Counter : 7