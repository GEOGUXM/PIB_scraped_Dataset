      ماحولیات، جنگلات اور موسمیاتی تبدیلی کی وزارت

      وزارت ماحولیات نے ‘سووچھتا ہی سیوا’ پروگرام کا انعقاد کیا
      Posted On: 20 SEP 2018 5:42PM by PIB Delhi


    نئی دہلی،20 ستمبر 2018؍ماحولیات ، جنگلات اور آب و ہوا کی تبدیلی کی وزارت نے آج یہاں وزارت کے احاطے میں ‘سووچھتا ہی سیوا’ پروگرام کا انعقاد کیا۔


    اس موقع پراظہار خیال کرتے ہوئے ماحولیات ، جنگلات اور آب وہوا کی تبدیلی کی وزارت کے ڈائریکٹر جنرل(جنگلات)اور اسپیشل سیکریٹری جناب سدھانت داس نے کہا کہ سووچھتا مہم میں بچوں کا رول انتہائی اہم ہے۔ انہوں نے مزید کہا کہ وزارت نے ملک میں سبھی محفوظ علاقوں (پی اے) کو پلاسٹک سے پاک اور صاف ستھرا بنانے کے لئے کوششیں شروع کی ہیں۔ انہوں نے زیادہ سے زیادہ پیڑ لگانے اور پلاسٹک کے سنگل استعمال کو کم کرنے کی ضرورت پر زور دیا، تاکہ ماحولیات کو اپنے آپ صاف ستھرا رہنے کے لائق بنایا جاسکے۔


    حاضرین سے خطاب کرتے ہوئے ماحولیات ، جنگلات اور آب و ہوا کی تبدیلی کی وزارت کے ایڈیشنل سیکریٹری جناب اے کے مہتا نے کہا کہ ‘سووچھتا کا معیار زندگی اور لوگوں کی صحت سے بہت قریبی رشتہ ہے۔انہوں نے کہا کہ سووچھتا یعنی صفائی ستھرائی ہندوستانی ثقافت اور روایات کا لازمی جزو رہی ہے۔ انہوں نے کہا کہ ماحولیات کے تحفظ کے لئے دس چھوٹی چھوٹی سرگرمیوں پر مشتمل گرین گڈ ڈیڈس مہم ، جس کا آغاز ڈاکٹر ہرش وردھن نے کیاہے، کی توسیع اسکولوں تک کی جانی چاہئے۔


    اس موقع پر اسکولی بچوں کے ایک حلف بھی دلایاگیا۔اس موقع پر طلباء کے ‘گرین مارچ’ کو بھی جھنڈی دکھاکرروانہ کیا گیا۔


    دہلی کے اسکولوں کے ایکو کلبس کے تقریباً 200 طلباء ، ماحولیات ، جنگلات اور آب و ہوا کی تبدیلی کی وزارت کے سینیئر افسران اور اہلکار اس موقع پر موجود تھے۔


    م ن۔م م ۔ ن ع


    U: 488 3

    
    
    (Release ID: 1546839) Visitor Counter : 10