      عملے، عوامی شکایات اور پنشن کی وزارت

      بھوپال میں اچھی حکمرانی پر دو روزہ علاقائی کانفرنس کا انعقاد
      Posted On: 09 SEP 2018 8:29PM by PIB Delhi


    نئی دہلی۔ 09 ستمبر حکومت ہند کا محکمہ برائے انتظامی اصلاحات اور عوامی شکایات (ڈی اے آر اینڈ پی جی) حکومت مدھیہ پردیش کے اشتراک سے اچھی حکمرانی پر دو روزہ علاقائی کانفرنس کا کل بھوپال میں انعقاد کرنے جا رہا ہے جس کا مرکز خواہشمند اضلاع ہوں گے۔ 12 ریاستوں اور دو مرکز کے زیر انتظام خطوں کے وفود اس کانفرنس میں شرکت کریں گے ۔ اس دو روزہ کانفرنس میں 5 تکنیکی نشستیں ہوں گی۔


    پہلے روز 4 نشستوں میں 13 پریزنٹشن ہوں گے جن کے بعد پینل ڈسکشن ہوں گے ۔ آئی سی ٹی کی حامل تعلیم ، زراعت، عوامی خدمات ، شکایات کا ازالہ اور اچھی حکمرانی کے اقدامات اس پریزنٹشن کے موضوعات میں شامل ہیں ۔


    دوسرے دن 4 پریزنٹشن شہریوں پر مبنی خدمات سے متعلق ہوں گی۔ ڈی اے آر اینڈ پی جی میں سکریٹری جناب کے وی ایپن اور حکومت مدھیہ پردیش کے چیف سکریٹری جناب بسنت پرتاپ سنگھ اختتامی اجلاس سے خطاب کریں گے ۔


    ڈی اے آر اینڈ پی جی نے اب تک اس نوعیت کی 28 کانفرنسیں منعقد کی ہیں ۔ یہ کانفرنس شہریوں پر مرکوز حکمرانی بہترین طریقوں کو نافذ کرنے سے متعلق تجربات کا تبادلہ کرنے کے لیے ایک پلیٹ فارم تیار کرنے اور ای –گورننس ، شفاف ، جوابدہ شہریوں کے سازگار اور مؤثر انتظامیہ کے ذریعہ عوامی خدمات کی فراہمی کو بہتر بنانے کی ایک کوشش ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-4648

    
    
    (Release ID: 1545457) Visitor Counter : 6