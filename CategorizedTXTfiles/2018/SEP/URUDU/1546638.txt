      کیمیکلز اور فرٹیلائزر کی وزارت

      مرکزی کابینہ نے تلچر فرٹیلائزر لمیٹڈ میں آر سی ایف کی ایکویٹی کی سرمایہ کاری کی منظوری دے دی
      Posted On: 19 SEP 2018 2:22PM by PIB Delhi


    نئی دہلی، 19 /ستمبر۔ وزیر اعظم جناب نریندر مودی کی صدارت میں ہونے والے مرکزی کابینہ کے اجلاس میں ڈپارٹمنٹ آف فرٹیلائزر کے ذریعے تلچر فرٹیلائزر لمیٹڈ میں آر سی ایف کی ایکویٹی میں سرمایہ کاری کی منظوری دے دی۔ سرمایہ کاری کی یہ رقم 1033.54 کروڑ روپئے ہے، جو اس پروجیکٹ کی کل لاگت کے 69.67 فیصد کے بقدر ہے۔ اس رقم سے کوئلے کے گیسیفکیشن پر مبنی فرٹیلائزر پروجیکٹ، تلچر فرٹیلائزر لمیٹڈ (ٹی ایف ایل) میں راشٹریہ کیمیکلز اینڈ فرٹیلائزر (آر سی ایف) کے ذریعے تعمیر کیا جائے گا۔


    تلچر فرٹیلائزر کے بازاحیاء سے فرٹیلائزر سیکٹر میں پبلک سیکٹر اداروں کے ذریعے سرکاری سرمایہ کاری کو یقینی بنایا جاسکے گا۔ اس سے نہ صرف یہ کہ ملازمتوں کے مزید مواقع پیدا ہوں گے، بلکہ ریاست اور مشرقی خطے کی معیشت کو فروغ ہوگا۔ علاوہ ازیں اس فرٹیلائزر یونٹ کے بازاحیا سے یوریا کی دیسی پیداوار میں اضافہ ہوگا، جس کے نتیجے میں خودکفالتی پیدا ہوسکے گی۔


    پس منظر:


    جی اے آئی ایل، آر سی ایف، سی آئی ایل اور ایف سی آئی ایل کی مشترکہ کمپنی تلچر فرٹیلائزر لمیٹڈ، نومبر 2015 میں قائم کی گئی تھی، اس میں جی آئی ایل کی 29.6 فیصد حصے داری آر سی ایف اور سی آئی ایل میں سے دونوں کی 10.99 فیصد حصے داری تھی۔ یاد رہے کہ ٹی ایف ایل کا قیام کول گیسیفکیشن پر مبنی فرٹیلائزر پلانٹ کے مقصد سے اڈیشہ کے ضلع تلچر میں کیا گیا تھا۔ ٹی ایف ایل کی ایکویٹی میں جی اے آئی ایل، سی آئی ایل اور آر سی ایف کی علی الترتیب 1033.54 کروڑ روپئے کی حصے داری شامل ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ س ش۔ م ر (


    U-4847

    
    
    (Release ID: 1546638) Visitor Counter : 7