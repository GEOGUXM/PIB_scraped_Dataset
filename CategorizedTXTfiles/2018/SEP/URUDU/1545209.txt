      صدر جمہوریہ کا سکریٹریٹ

      صدر جمہوریہ ہند نے بلغاریہ کے وزیراعظم کے ساتھ تبادلہ خیال کیا؛باہمی کاروباری رشتے مضبوط کرنے کی ضرورت پر زور ؛صوفیا میں مہاتما گاندھی کے مجسمے کی نقاب کشائی
      Posted On: 06 SEP 2018 6:22PM by PIB Delhi


    نئی دہلی، 06 ستمبر / صدر جمہوریہ ہند جناب رام ناتھ کووند نے آج صوفیا میں بلغاریہ کے وزیراعظم جناب بو ائیکو بورس سو کے ساتھ ملاقات کی اور اپنی ملاقات کے دوران صدر جمہوریہ نے کہا کہ ان کی قیادت میں بلغاریہ نے ایک ملک کے طور پر قابل تعریف ترقی کی ہے۔ انہوں نے جنوری سے جون 2018 تک یوروپی یونین کی باری باری صدارت کا اہتمام کرنے کے لئے بھی اُن کی ستائش کی۔


    صدر جمہوریہ نے کہا کہ ہندوستان بلغاریہ کے ساتھ اپنے معاشی تعلقات کو خاطر خواہ طور پر فروغ دینے کا خواہشمند ہے۔ بلغاریہ آئی ٹی ، دواسازی، ٹیکنالوجی ،ڈبہ بند خوراک اور دیگر شعبوں میں بہت عمدہ کارکردگی کا مظاہر کر رہا ہے ۔ یہ شعبے ایسے ہیں جہاں ہندوستانی کمپنیوں نے زبردست طور پر دلچسپی کا مظاہرہ کیا ہے تاکہ بلغاریہ میں مشترکہ پروجیکٹس قائم کئے جا سکیں اور وہاں سرمایہ کاری کی جا سکے ۔


    صدر جمہوریہ نے کہا کہ ہمارا دفاعی اشتراک کافی طویل عرصے سے جاری ہے اور ہندوستان بلغاریہ کی ٹیکنالوجی اور معلومات حاصل کر نے کا خواہمشند ہے۔ ہندوستان نے بلغاریہ کی کمپنیوں کو ہندوستان میں مینو فیکچرنگ کی دعوت دی ہے اور یہ دعوت نامہ میک ان انڈیا پروگرام کے حصے کے طور پر دی گئی ہے۔


    بعد میں دن میں صدر جمہوریہ نے بلغاریہ کے صدر کے ساتھ مشترکہ طور پر صوفیا کےساؤتھ پارک میں مہاتما گاندھی کے مجسمے کی نقاب کشائی کی ۔ اس موقع پر اپنے بیان میں صدر جمہوریہ نے کہا کہ وہ بلغاریہ کے عوام کے شکر گزار ہیں کہ انہوں نے اپنے خصوصی دن یعنی نیشنل یونیفکیشن ڈے کے موقع پر بلغاریہ میں مہاتما گاندھی کو ایک ابدی جگہ دی ہے۔


    یہ ایک ایسی شخصیت کو با معنی خراج عقیدت ہے جس نے اپنی تمام زندگی انسانیت کی خدمت کے لئے وقف کی۔ جنگ و جدل، عاقبت نا اندیشی ،تشدد اور زبردست تباہی کے ان ادوار میں ان کے خیالات اور اقدار آج بھی اہمیت کے حامل ہیں۔ بلغایہ کے اپنے دورے کے اختتام کے بعد صدر جمہوریہ ، چیک جمہوریہ کے لئے روانہ ہو گئے ہیں ، جو یوروپ کے تین ملکوں قبرص، بلغاریہ اور چیک جمہوریہ کے ان کے دورے کا آخری مرحلہ ہے۔


    5ستمبر کو صدر جمہوریہ نے صوفیا میں بلغاریہ بھارت کاروباری فورم سے خطاب کیا تھا۔ ایک تقریب سے خطاب کرتے ہوئے صدر جمہوریہ نے کہا کہ دونوں ملکوں کی معیشتوں کے درمیان فطری یکسانیت پائی جاتی ہے اورہمیں اپنے آپسی فائدے کے لئے انہیں بروئے کار لانا چاہئے ۔ بلغاریہ کی کمپنیاں ہندوستانی معیشت کی زیادہ شرح ترقی کا فائدہ اٹھا سکتی ہیں ۔ اور ہندوستانی کمپنیاں گھریلو مارکیٹ اور وسیع یوروپی یونین معیشت کے لئے بلغاریہ میں شراکت داری کر سکتی ہیں۔ صدر جمہوریہ نے کہا کہ ہماریباہمی تجارت 300 ملین امریکی ڈالر کے بقدر ہے جوگنجائش سے کافی کم ہے۔ انہوں نے اعتماد ظاہر کیا کہ اگر ہم کو ایک دوسرے کی معیشتوں کو وسعت دینا ہے تو ہم ملکر بہت کچھ کر سکتے ہیں ۔


    بعد میں کل شام صدر جمہوریہ نےایک ضیافت میں شرکت کی جو بلغایہ کے صدر جناب رومین راڈیو کی طرف سے ان کے اعزاز میں دی گئی تھی ۔ اس ضیافت میں اپنے بیان میں صدر جمہوریہ نے کہا کہ ہمارے تعلقات کا مستقبل ہمارے نو جوانوں کے کندھوں پر ہے ۔ ہم کو اپنے نوجوانوں کو ایک دوسرے کے ساتھ مل کر کام کرنے کے لئے مصروف کرنا چاہئے۔


    بلغاریہ کے اسٹار دیمتر برباتو پہلے ہی ہندوستان میں بہت سے فٹبال شائقین کے لئے تحریک بن چکے ہیں ۔ اور اب سنیما اور بلغاریہ کے پہاڑوں کی خوبصورتی کے جادو کے ساتھ ہم مزید ایک دوسرے کے ساتھ جڑ رہے ہیں۔


    *********** ***


    ( م ن ۔ ح ا ۔م ف (


    U. No. 4608


    

    

    
    (Release ID: 1545209) Visitor Counter : 6