      وزارت دفاع

      بھارت -قزاخستان مشترکہ مشق کزند2018 کی اختتامی تقریب
      Posted On: 24 SEP 2018 2:10PM by PIB Delhi


    نئیدہلی۔ 24 ؍ستمبر۔بھارتی فوج اور قزاخستان کی فوج نے قزاخستان کے اوتار فوجی علاقے میں مشترکہ فوجی مشق کزند2018 کا تیسرا ایڈیشن مکمل کرلیا۔ یہ دونوں ملکوں کے درمیان فوجی اور سفارتی تعلقات کو فروغ دینے کی راہ میں ایک اہم قدم تھا۔ دو ہفتہ طویل یہ مشق 10ستمبر 2018 کو شروع ہوئی تھی۔


    مشق میں مرکزی طور پر جس بات پر توجہ دی گئی وہ تھی دستوں کو تربیت دیا جانا اور ہتھیاروں سے لیس کرنا تاکہ وہ اقوام متحدہ کے ضابطے کے تحت شہری اور دیہی ماحول میں شورش اور دہشت گردانہ کارروائیوں سے مشترکہ طور پر نمٹ سکے۔ دونوں ملکوں کی فوجوں نے چھوٹے ہتھیاروں کی مشترکہ مشقوں کی تربیت حاصل کرنے سے پہلے ابتدائی طور پر ایک دوسرے کے تنظیمی ڈھانچوں، چھوٹے اور جدید ترین ہتھیاروں کی مشقوں اور منصوبہ بندی کے عمل سے ایک دوسرے کو واقف کرایا۔ فوجی دستوں نے شورش پسند سرگرمیوں سے نمٹنے کے بہت سے امکانات میں اپنے چھوٹے اور جدید ہتھیاروں اور تکنیک کو استعمال کرنے میں اضافہ کیا، جس میں ہتھیاروں اور ساز وسامان سے متعلق مشترکہ تربیت ، ایک دوسرے کو تربیت دینے کی مشقیں ، میدان جنگ میں تربیتی مشقیں اور دیسی طور پر بنائے گئے بموں کو لانا لے جانا شامل ہے۔ دونوں ملکوں نے چھوٹے اور جدید ترین ہتھیاروں کو استعمال کرنے کی سلسلہ وار مشقوں کی مشترکہ طور پر منصوبہ بندی کی ۔ یہ مشقیں ایسے ماحول کو ذہن میں رکھ کر کی گئیں جو دیہی اور شہری علاقوں میں پیش آسکتا ہے۔ دونوں ملکوں کے مختلف سطحوں کے کمانڈروں نے قریبی تال میل رکھتے ہوئے کام کرنے کی مشق کی جس کا مقصد ایک دوسرے کو معلومات فراہم کرنا، مشترکہ منصوبہ بندی کرنا اور متعلقہ دستوں کو مناسب احکامات جاری کرنا تھا۔ دونوں ملکوں کے دستوں کے موضوعات کے ماہرین نے شورش پسندی اور دہشت گردانہ کارروائیوں سے نمٹنے کے مختلف پہلوؤں پر گہرائی کے ساتھ بات چیت کی۔


    دونوں ملکوں کے دستوں کیلئے ان مشقوں سے ایک مثالی پلیٹ فارم فراہم ہوا تاکہ دونوں ملکوں کے دستے اپنی کارروائیوں کے تجربے اور مہارت سے ایک دوسرے کو واقف کراسکیں نیز وہ بھارت اور قزاخستان کی فوجو ں کے درمیان ایک دوسرے کے ساتھ سرگرم رہنے اور تعاون کرنے میں اضافہ کرنے کے مقصد سے ایک دوسرے کے کام آسکیں۔ امکان ہے کہ آئندہ کزند مشقوں میں مشترکہ تربیت میں کافی زیادہ اضافہ ہوگا۔ ان مشترکہ مشقوں سے دوستی کے جذبے کو یقیناً فروغ حاصل ہوگا اور بھارت- قزاخستان کے درمیان تعلقات کی سطح کو بلند کرنے میں فوجی تعلقات کو بڑھاوا ملے گا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس ۔ع ن


    U-4914

    
    
    (Release ID: 1547046) Visitor Counter : 8