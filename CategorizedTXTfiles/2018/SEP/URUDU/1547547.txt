      وزارت سیاحت

      کابینہ نے ہوٹل گلمرگ اشوک ، گلمرگ اور ہوٹل پاٹلی پُتر اشوک ، پٹنہ کے ادھورے پروجیکٹوں کو بالترتیب جموں و کشمیر اور بہار کی حکومتوں کو منتقل ( سرمایہ نکاسی ) کرنے کی منظوری دی
      Posted On: 26 SEP 2018 7:54PM by PIB Delhi


    نئی دہلی، 26 ستمبر / وزیر اعظم جناب نریندر مودی کی سربراہی میں اقتصادی امور سے وابستہ کابینہ کمیٹی نے سرمایہ نکاسی پالیسی پر عمل کرتے ہوئے آئی ٹی سی کے اثاثوں / اکائیوں اور مشترکہ صنعتوں کو آگے سرمایہ نکاسی کے لئے منظوری دے دی ہے ۔ یہ سرمایہ نکاسی ہوٹل گلمرگ اشوک ، گلمرگ اور ہوٹل پاٹلی پُتر اشوک ، پٹنہ کے ادھورے پروجیکٹوں کو بالترتیب جموں و کشمیر نیز بہار کی حکومتوں کو منتقل کرکے کی جائے گی۔


    پس منظر :


    حکومت ہند کی سرمایہ نکاسی پالیسی کے مطابق بھارتی سیاحت کارپوریشن لمیٹید ( آئی ٹی ڈی سی ) کے ہوٹلوں / اثاثوں / مشترکہ صنعتوں کو پٹے / ذیلی پٹے پر ریاستی حکومتوں کو دینے کا فیصلہ کیا گیا تھا ۔ پٹے اور ذیلی پٹے کی تجویز پر ریاستی حکومتوں کی رضا مندی نہ ہونے کی صورت میں اثاثوں کو سرکاری طور پر منظور شدہ قیمتوں پر ریاستی حکومتوں کو واپس دینے کی تجویز کو بھی منظور کیا گیا تھا ۔ یہ پالیسی اس بات کو دھیان میں رکھ کر بنائی گئی تھی کہ پیشہ ور طریقے سے ہوٹلوں کو چلانا اور ان کا انتظام کرنا ، سرکار یا اس کی کمپنیوں کا کام نہیں ہے ۔


    حکومت ہند کی سرمایہ نکاسی پالیسی پر عمل اور اقتصادی امور سے وابستہ کابینہ کمیٹی کے ساتھ بین وزارتی گروپ ( آئی ایم جی ) اور وزارت سیاحت ، آئی ٹی ڈی سی نے ہوٹل لیک ویو اشوک ، بھوپال ، ہوٹل برہمپتر اشوک ، گواہاٹی ، ہوٹل بھرت پور اشوک ، بھرت پور ، ہوٹل جن پتھ ، نئی دلّی کے اثاثوں ، اکائیوں / جوائنٹ وینچرس کو رہائشی اور شہری کاموں کی وزارت کو منتقل کر دیا ہے ۔ ہوٹل للیتا محل پیلیس ، میسور ، ہوٹل دونئی پولو اشوک ، ایٹا نگر اور ہوٹل جے پور اشوک ، جے پور کے اثاثوں ، اکائیوں / جوائنٹ وینچرس کو متعلقہ ریاستی حکومتوں کو منتقل کر دیا ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ش ت ۔ ع ا ) ( 26 – 09 – 2018 )


    U. No.4978


    

    
    (Release ID: 1547547) Visitor Counter : 4