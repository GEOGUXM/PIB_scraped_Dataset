      وزارت آیوش

      سی سی آر اے ایس میں منایا گیا راشٹریہ پوشن ماہ
      Posted On: 17 SEP 2018 5:27PM by PIB Delhi


    نئی دہلی، 17 ستمبر / آیوش کی وزارت اور سینٹرل کونسل آف ریسرچ ان آیورویدک سائنس (سی سی آر اے ایس) اور سی سی آر اے ایس کے سبھی 25 کلینکل ریسرچ انسٹی ٹیوٹ ستمبر2018 ماہ میں منائے جارہے راشٹریہ پوشن ماہ کے دوران صحت دیکھ بھال سےمتعلق مختلف قسم کی سرگرمیاں انجام دے رہے ہیں۔ سی سی آر اے ایس کے تین اداروں یعنی سینٹرل آیوروید ریسرچ انسٹی ٹیوٹ فار کارڈیوویسکولر ڈیزیز (سی ا ے آر آئی سی ڈی، پنجابی باغ نئی دہلی، ریجنل آیوروید ریسرچ انسٹی ٹیوٹ فار نیوٹریشنل ڈس آرڈرس (آر اے آر آئی این ڈی، منڈی(ہماچل پردیش) اور ریجنل آیوروید ریسرچ انسٹی ٹیوٹ فار مدر اینڈ چائلڈ ہیلتھ کیئر (آر اے آر آئی ایم سی ایچ ، ناگپور (مہاراشٹر) 15 ستمبر 2018 کو مریضوں اور عوام الناس کے لئے نیوٹریشنل اویرنیس کیمپ کا انعقاد کیا۔


    کیمپ کے دوران روزمرہ استعمال ہونے والے کچھ ادویاتی پودے کی نمائش مریضوں کی جانکاری کے لئے کی گئی۔ شرکا کو آیورویدکے تناظر میں غذائیت کی اہمیت بتائی گئی ، نمائش دیکھنے آنے والوں ، مریضوں، آئی پی ڈی خواتین مریضوں کو او پی ڈی کے دیگر مریضوں کے ساتھ اس سلسلہ میں معلومات فراہم کی گئیں۔ حاملہ اور دودھ پلانے والی ماؤں کو بھی غذائیت کی اہمیت سے واقف کرایا گیا اور بینر ، چارٹ اور بروچر بھی تیار ، آویزاں اور تقسیم کئے گئے تاکہ لوگوں میں بیداری لائی جاسکے۔


    آیوش کی وزارت نے اپنے سبھی ریسرچ کونسلوں اور انسٹی ٹیوٹ کو عوام کی فلاح و بہبود کے لئے اس طرح کی سرگرمیاں انجام دینے کی ہدایت بھی دی ہے۔ اس کا مقصد تکنالوجی ہدف بند نقطہ نظر اور امتزاج کے ساتھ بچوں ، بلوغت کی عمر کو پہنچنے والے لڑکوں و لڑکیوں ، حاملہ خواتین اور دودھ پلانے والی ماؤں کی تغذیاتی صورتحال کو بہتر بنانا ہے۔


    اس کیمپ کاخاکہ اور اہتمام مذکورہ اداروں میں ا پنے یہاں برسر کار ی ڈاکٹروں کے تعاون سے کیا۔ جس میں انہوں نے مریضوں کو حکومت ہند کی آیوش کی وزارت کی کوششوں کے بارے میں بتایا کہ کیسے وہ پوشن ابھیان کو جن آندولن بنانے کا کام کررہی ہے۔مزید برآں بچوں کو مناسب خوراک دینے کی اہمیت ، بچوں کو ماؤں کے ذریعہ اپنا دودھ پلانے کی اہمیت نیز کمپلی مینٹری فیڈنگ (انیہ پرشن) سے متعلق رہنما ہدایات سے بھی واقف کرایا گیا تاکہ بچوں میں سوء تغذیہ کی صورتحال سے بچا جاسکے۔


    ( م ن ۔م م ۔ ج )


    Uno-4807


    

    
    (Release ID: 1546388) Visitor Counter : 7