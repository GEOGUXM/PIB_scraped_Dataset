      وزارت دفاع

      ایچ اے ڈی آر کے بارے میں آئی او این ایس ورکنگ گروپ کی میٹنگ وشاکھاپٹنم میں ہوئی
      Posted On: 27 SEP 2018 7:40PM by PIB Delhi


    نئی دہلی، 27 ستمبر 2018؍انسان دوستی کی امداد اور قدرتی آفات سے راحت (ایچ اے ڈی آر)کے بارے میں انڈین اوسن نیول سمپوزیم (آئی او این ایس) کے ورکنگ گروپ کی تیسری میٹنگ کا افتتاح آج 27 ستمبر2018ء کو وشاکھاپٹنم کے میری ٹائم وارفیئر سینٹر میں مشرقی نیول کمان کے چیف اسٹاف آفیسر(آپریشنز) ریئر ایڈمرل مہیش سنگھ نے کیا۔ اس دو روزہ تقریب میں آئی او این ایس کے ممبر ممالک شرکت کررہے ہیں، جن میں آسٹریلیا، بنگلہ دیش، فرانس، انڈونیشا، ایران، کینیا، عمان اور تھائی لینڈ شامل ہیں۔ تقریب میں شرکت کرنے والوں نے اپنی اپنی بحری فوجوں کی طرف سے ایچ اے ڈی آر کی مختلف کارروائیوں کے دوران حاصل کئے گئے تجربات سے ایک دوسرے کو واقف کرایا اور ان بہترین کارروائیوں پر تبادلہ خیال کیا جو بحر ہند کے علاقے (آئی او آر) میں ایچ اے ڈی آر کی مشترکہ مشقوں کے دوران اختیار کی جاسکتی ہیں۔


    جمعہ کے دن ایک ٹیبل ٹاپ مشق کا بھی پروگرام ہے، جس میں آئی او آر میں پیدا ہونے والے کسی بڑے بحران کا منظر پیش کیا جائے گا اور اس مسئلے کو حل کرنے کے لئے مشترکہ کوششوں کی مشق کرائی جائے گی۔ اس تقریب کا اختتام مستقبل میں ایچ اے ڈی آر امداد کے سلسلے میں رہنما خطوط مرتب کرنے پر ہوگا۔


    آئی او این ایس کا سلسلہ ہندوستانی بحریہ نے 2008ء میں شروع کیا تھا۔اس کا مقصد بحرہند کے ساحلی ملکوں کی بحری فوجوں کے مابین بحری تعاون میں اضافہ کرنا ہے۔اس کا مقصد ان ملکوں کو تبادلہ خیال کا ایک ایسا فورم فراہم کرنا تھا جہاں متعلقہ بحری مسائل پر بات چیت کی جاسکے اور ممبر ملکوں کے مابین دوستانہ تعلقات کو فروغ دیا جاسکے۔ اس وقت اس تنظیم میں 24 ممبر ممالک شامل ہیں اور 8 کی حیثیت مشاہدین کی ہے۔


    U: 5035

    
    
    (Release ID: 1547759) Visitor Counter : 4