      سماجی انصاف اور تفویض اختیارات کی وزارت

      صفائی کرمچاریوں کیلئے قومی کمیشن نے ضلع مجسٹریٹ کو ہدایت دی ہے کہ وہ موتی نگر سیویج پلانٹ واقع کے متاثرین کو 10لاکھ روپے کا معاوضہ دیں
      
      کمیشن نے ڈی ایل ایف، جے ایل ایل اور اُنّتی ایجنسی کیخلاف لاپرواہی کے سبب ہونے والی موت کے معاملے کے کیس کو درج کرنے کیلئے کہا

      Posted On: 12 SEP 2018 8:09PM by PIB Delhi

    نئی دہلی،12؍ستمبر؍صفائی کرمچاریوں کے قومی کمیشن نے 10؍ستمبر 2018 کو موقع واردات کا دورہ کیا تاکہ موتی نگر میں سیویج ٹریٹمنٹ پلانٹ کی صفائی کے دوران ہوئے حادثے کے سبب 4 افراد کی موت کے سلسلے میں بروقت رپورٹ حاصل کی جا سکے ۔ حسب ذیل متعلقہ افسران جائے واردات پر صفائی کرمچاریوں کے قومی کمیشن (این سی ایس کے ) کی ٹیم کے ساتھ شامل ہوئے۔

      * دلی حکومت کے چیف سکریٹری
      * مغربی دلی کے ڈی ایم
      * مغربی دلی کے ڈی سی پی اور دیگر پولیس افسران
      * ویسٹ زون میونسپل کارپوریشن کے افسران
      * جل بورڈ دلی کے افسران

    جائے واردات پر ڈی ایل ایف کے نمائندے نے بتایا کہ جے ایل ایل سیویج ٹریٹمنٹ پلانٹ کی دیکھ بھال کرتاہے۔ جے ایل ایل ایک سروس کمپنی ہے اور انہوں نے یقین دلایا کہ جے ایل ایل متاثرہ کنبوں کے افراد کی دیکھ بھال کے لئے تمام اقدامات کرے گی۔


    مغربی ضلع کے ڈپٹی کمشنر آف پولیس نے بتایا کہ سیکشن 304 اے کے تحت موتی نگر پولیس اسٹیشن میں ایف آئی آر درج کی گئی ہےا ور ان اموات کےلئے ذمہ دار لوگوں کی شناخت کا عمل جاری ہے۔ اس حادثے میں ہلاک ہونے والے 4 افراد کی ، امیش ،راجہ، پنکج اور سرفراز کے طور پر شناخت ہوئی ہے۔5ویں ورکر وشال کو آر ایم ایل اسپتال کے انتہائی نگہداشت والے یونٹ (آئی سی یو) میں داخل کیا گیا ہے۔ ان سبھی لوگوں کی عمر 22 اور 30 سال کے درمیان تھی۔ 2 نے تو موقع پر ہی دم توڑ دیا تھا، جبکہ دیگر کو اسپتال لائے جانے کے بعد مردہ قرار دے دیا گیا تھا ۔


    بحث و مباحثے کی بنیاد پر کمیشن نے نوٹس کیا ہے کہ ڈی ایل ایف کیپٹل گرین کا سیویج ٹریٹمنٹ پلانٹ کو صاف کرنے کا کام حفاظت والے آلات کے بغیر کیا گیا تھا۔ڈاکٹر کے ساتھ ایمبولینس اورنگرانی ٹیم بھی نہیں تھی، جس سے ظاہر ہوتا ہے کہ ‘‘ دی پروہبیشن آف امپلائمنٹ ایز مینوئل اسکوینجرس اینڈ دیئر ری ہیبیلٹیشن ایکٹ 2013’’ کی دفعہ کی خلاف ورزی کی گئی اور 27؍2014 کے سپریم کورٹ کے فیصلے کی بھی خلاف ورزی کی گئی۔


    لہذا اموات کے لئے ذمہ دار لوگون کی شناخت کرنے کے بعد ڈی ایل ایف، جے ایل ایل اُنّتی ایجنسی کے خلاف مذکورہ دفعہ اور انڈین پینل کوڈ کی موجودہ دفعات کے تحت لاپرواہی کے سبب ہوئی اموات کا معاملہ درج کیا جا سکتا ہے اور انہیں مذکورہ قوانین کے مطابق گرفتار کیا جا سکتا ہے۔


    کمیشن نے یہ بھی کہا ہے کہ یہ اس طرح کا پہلا واقعہ نہیں ہے، بلکہ شہر میں اس سے پہلے بھی ایسا واقعہ ہو چکا ہے، لہذا دلی میں نا رکنے والے سیور کے سبب اموات کے حل کے لئے متعلقہ محکموں کے ساتھ یہ معاملہ اٹھایا جائے گا اور ایجنسیوں کے خلاف کارروائی کی جائے گی، جو قانون کی خلاف ورزی کرتے ہیں۔ این سی ایس کے چیئرمین نے ترجیحی بنیاد پر ضروری کارروائی کےلئے حسب ذیل محکمے کو ہدایت بھی دی ہے:

      * مغربی ضلعے کے ڈی ایم ، مرنے والے افراد کے منحصر کنبے کو معاوضے کے طور پر 10.00 لاکھ روپے کی رقم فوری طور پر جاری کریں ۔
      * اس کے علاوہ کمیشن کی طرف سے متعلقہ محکموں سے حقیقی رپورٹ پہلے ہی طلب کرنے کو کہا گیا ہے۔

    9؍ستمبر 2018 یعنی اتوار کو نئی دلی کے مغربی ضلع موتی نگر میں سیویج ٹریٹمنٹ پلانٹ صاف کرنے کے دوران 4 افرادد ہلاک اور ایک شخص بُری طرح زخمی ہو گیا تھا۔ یہ حادثہ سہ پہر ساڑھے تین بجے اُس وقت پیش آیاتھا، جب 5 افراد موتی نگر میں واقع ایک رہائشی کمپلیکس ڈی ایل ایف گرین کے گہرے سیویج ٹریٹمنٹ پلانٹ میں اترگئے تھے۔


    ( م ن ۔ح ا ۔ ک ا) ( 12 – 09 – 2018 )


    U. No. 4732


    
    

    
    (Release ID: 1545923) Visitor Counter : 2
    
    
    
    
    

*