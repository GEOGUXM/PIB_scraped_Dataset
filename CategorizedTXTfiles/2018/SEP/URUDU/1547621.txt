      وزارات ثقافت

      حکومت گوالیار کی راج ماتا، وجے راجے سندھیا کی پیدائش صدی کی تقریبات منائے گی سال بھر چلنے والی ملک گیر تقریبات 11 اکتوبر ، 2018 سے 11 اکتوبر ، 2019 تک منائی جائیں گی
      Posted On: 27 SEP 2018 11:53AM by PIB Delhi


    
    
    نئی دلّی ، 27 ستمبر؍ حکومت ہند نے گوالیار کی راج ماتا محترمہ وجے راجے سندھیا کی پیدائش صدی کی تقریبات 11 اکتوبر ، 2018 سے 11 اکتوبر ، 2019 تک ملک گیر پیمانے پر منانے کا فیصلہ کیا ہے ۔ وزیر داخلہ جناب راج ناتھ سنگھ کی سربراہی میں 12 ارکان پر مشتمل ایک قومی عمل در آمد کمیٹی ( این آئی سی )سال بھر چلنے والی ان تقریبات کا خاکہ تیار کرے گی ۔اس عرصے کے دوران ان کے اعزاز میں ایک سو روپئے کی مالیت کا ایک یاد گاری سکہ اور ایک ڈاک ٹکٹ جاری کرنے کی بھی تجویز ہے ۔ تقریبات کی دیگر سرگرمیو ں میں خواتین کو با اختیار بنانے پر مرکوز پروگرام، مطبوعات کی اشاعت ، لیکچر اور سیمینار شامل ہیں ۔
    گوالیار کی راج ماتا کے طور پر جانی جانے والی مقبول عام شخصیت محترمہ وجے راجے سندھیا مدھیہ پردیش کے ساگر میں 11 اکتوبر ، 1919 کو پیدا ہوئی تھیں ۔ اپنی تعلیم کی تکمیل کے بعد وہ جدو جہد آزادی کی تحریک سے متاثر ہوئیں اور انہوں نے آزادی کی تحریک میں شمولیت اختیار کی ۔ راج ماتا وجے راجے سندھیا لڑکیوں کی تعلیم اور عورتوں کو با اختیار بنانے میں یقین رکھتی تھیں ۔ بھارت کی آزادی کے بعد لڑکیوں کی تعلیم ایک نئے دور میں داخل ہو گئی ۔ انہوں نے بھارتی اقدار ، مذہبی و ثقافتی تقاضو ں کی ہر زاوئیے سے تکمیل کو یقینی بنانے کے ئے لڑکیوں اور خواتین کی تعلیم کے لئے کام کیا ۔
    محترمہ وجے راجے سندھیا 1957 اور 1998 کے دوران برسوں تک ممبر پارلیمنٹ رہیں ۔ انہوں نے مختلف سماجی سرگرمیوں میں حصہ لیا ، جس میں خواتین کو با اختیار بنانا خاص طور پر شامل ہے اور تعلیم کے ذریعہ خواتین کی ترقی کے لئے مختلف تنظیموں کے ساتھ قریبی اشتراک کے ساتھ مل کر کام کیا ۔وہ ایک مصنفہ بھی تھیں انہوں نے دو کتابیں تصنیف کی تھیں ۔ محترمہ وجے راجے سندھیا کا 25 جنوری ، 2001 کو انتقال ہو گیا تھا۔
    
    
    u.5013
    م ۔ر ۔ ر۔27.9.18
    

    
    (Release ID: 1547621) Visitor Counter : 8