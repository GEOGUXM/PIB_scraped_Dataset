      قبائیلی امور کی وزارت

      قبائلی امور کی وزارت کے سکریٹری دیپک کھانڈکرنے’ پوشن ماہ ‘کی سرگرمیوں اور جشن کا جائزہ لیا
      Posted On: 05 SEP 2018 2:58PM by PIB Delhi


    نئیدہلی، 05 ستمبر۔قبائلی امور کی وزارت کے سکریٹری جناب دیپک کھانڈ کر نے پوشن ماہ (تغذیہ کا قومی مہینہ ) کی سرگرمیوں اور دیگر تقریبات کا جائزہ لیا۔مختلف ریاستو ں اور مرکز کے زیر انتظام علاقوں کی انتظامیہ نے اپنے اپنے قبائلی علاقوں میں ان سرگرمیوں اور تقریبات کا اہتمام کیا ہے۔آج نئی دلی میں قبائلی امور کی وزارت کے ہیڈ کوارٹر میں ویڈیو کانفرنسنگ کے ذریعہ منعقد کردہ جائزہ میٹنگ میں 23 ریاستوں اور مرکز کے زیر انتظام علاقو ں نے شرکت کی ۔ستمبر کے مہینے کے لئے ریاستی قبائلی محکموںکی جانب سے تیار کردہ ہفتہ وار ایکشن پلان اور سرگرمیوں کے پروگرام پر آج کی جائزہ میٹنگ میں تفصیل سے تبادلہ خیال ہوا ۔


    شرکأ سے خطاب کرتے ہوئے قبائلی امور کی وزارت کے سکریٹری نے پروگراموںاور سرگرمیوں پر اطمینان کا اظہار کیا جو بلاک ، ضلع اور ریاستی سطحوں پر قبائلی امور کی وزارت کے اداروں / تنظیموں کی طرف سے منعقد کیا جارہا ہے ۔سکریٹری نے شرکا سے اپیل کی کہ وہ گرام سبھاؤں کا اہتمام کریں تاکہ بنیادی سطح پر تغذیہ کے معاملے پرتوجہ دی جاسکے ۔سکریٹری نے کہا کہ ریاست کے قبائلی محکومت کو چاہئے کہ وہ دیگر شریک ہونے والے فریقوں کے ساتھ ایک اجتماعی طریقے سے سرگرمیوں کا اہتمام کریں ۔ساتھ ہی ساتھ قبائلیوں اور قبائلی علاقوں کے لئے خصوصی سرگرمیوںکا اہتمام کریں۔انہوں نے یہ بھی ہدایت کی کہ وہ ویڈیو اور تصویریں وغیرہ لے کر سرگرمیوں کو مناسب طور پر قلمبند کریں اور انہیں روزانہ کی بنیاد پر ایک خصوصی تیار کردہ ڈیش بورڈ پراپ لوڈ کریں ۔ جناب دیپک کھانڈکرنے ریاستوں سے یہ بھی کہا کہ وہ مختلف پروگراموں کے لئے میڈیا کا اہتمام کریں اور ان پروگراموں کی تشہیر کریں تاکہ پوشن ابھیان کے تحت تغذیہ سے متعلق خصوصی مہم کو منظر عام پر لایا جاسکے ۔ جس سے اسے ایک حقیقی معنوں میں جن آندولن میں تبدیل کیا جاسکے ۔


    مختلف ریاستوں کے نمائندوں نے ان سرگرمیوں کو اجاگر کیا جن کا اہتمام انہوں نے ستمبر کے مہینے کے دوران کیا ہے ۔ ان سرگرمیوں میں قبائلی فوڈ فیسٹول ای ایم آر ایس میں شجرکاری کے ذریعہ ڈرم اسٹکس کا فروغ ، آشرم اسکول ، قبائلی علاقوں میں سرکاری اسکول ، ہاتھ دھونے سے متعلق پوسٹرس اور قبائلی بچوں میں خون کی کمی کے ساتھ نشو ونما کی نگرانی وغیرہ شامل ہیں۔ریاستیں مضمون اور مصوری کے مقابلوں کے علاوہ صحت کے چیک اپ کے کیمپوں کا بھی اہتمام کررہی ہیں۔اس کے علاوہ وہ بچوں کے والدین کے لئے سمینار ، کھانا پکانے کے مقابلے ،خصوصی گرام سبھائیں اور قبائلی اسکولوں کے باورچیوں کی تغذیہ کی تربیت وغیرہ کا بھی اہتمام کررہی ہیں ۔


    پوشن ابھیان پروگرام کے تحت ایک خصوصی مہم کے طورپر ملک بھر میں ایک ماہ تک چلنے والا تغذیہ کا قومی مہینہ منایا جارہا ہے۔قبائلی امور کی وزارت اس میں ایک اہم ساجھیدار ہے ، جو قبائلی آبادی کی ضرورتوں کو پورا کررہی ہے۔قبائلی امور کی وزارت نے سرگرمیوں کا ایک پروگرام کیا ہے ،جسے تغذیہ کے قومی مہینے کے دوران ریاستوں کے ذریعہ منعقد کیا جارہا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ح ا ۔رم


    U- 4580

    
    
    (Release ID: 1544989) Visitor Counter : 11
    
    
      Read this release in: English , Marathi , Bengali , Tamil , Malayalam