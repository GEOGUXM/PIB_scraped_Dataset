      محنت اور روزگار کی وزارت

      اٹل بیمت ویکتی کلیان یوجنا کا آغاز
      
      سپر اسپیشلٹی علاج کے لئے اہل ہونے کی شرائط میں نرمی، آخری رسومات کے اخراجات میں اضافہ

      Posted On: 19 SEP 2018 6:42PM by PIB Delhi

    نئی دہلی، 19 ستمبر 2018؍محنت اور روزگار کے مرکزی وزیر مملکت (آزادانہ چار)، جناب سنتوش کمار گنگوار کی صدارت میں منعقدہ کل ای ایس آئی کا آپریشن کی 175ویں میٹنگ کے دوران انشورنس شدہ افراد اور ان پر منحصر افراد کے لئے اس کی خدمات اور فوائد کو بہتر بنانے سے متعلق اہم فیصلے لئے گئے۔


    روزگار کے طریقے میں تبدیلی اور بھارت میں روزگار کے موجودہ منظر نامے پر غور کرتے ہوئے ، جو طویل مدتی روزگار سے بدل کر کانکٹریکٹ اور عارضی ملازمت کی شکل اختیار کرگیا ہے، ای ایس آئی کارپوریشن نے ملازمین کے اسٹیٹ انشورنس ایکٹ 1948 کے تحت بیمہ شدہ افراد کے لئے ایک نئی اسکیم ‘‘اٹل بیمت ویکتی کلیان یوجنا’’ کو منظوری دی ہے۔یہ اسکیم بیمہ شدہ افراد کو براہ راست ان کے بینک کھاتے میں اس عرصے میں جبکہ وہ شخص نئی ملازمت یا روزگار کی تلاش کرے گا، امداد فراہم کرے گی۔اس اسکیم کے اہل ہونے کی شرائط سمیت ایپلی کیشن فارم وغیرہ الگ سے جاری کئے جائیں گے۔


    ای ایس آئی کا رپوریشن نے ورکروں اور ان کے اہل خانہ کے ای ایس آئی سی ڈاٹا بیس میں آدھار کا اندراج کرانے کی ہمت افزائی کے لئے آجروں کو دس روپے فی کس واپس کرنے کی تجویز کو بھی منظوری دی ہے۔ اس سے بیمہ شدہ شخص کے کئی جگہوں پر اندراج کرانے کی ضرورت نہیں ہوگی اور وہ ان فوائد کو بھی حاصل کرسکیں گے جن کے لئے طویل مدت تک تعاون دینے کی شرائط عائد ہیں۔


    ای ایس آئی کارپوریشن نے سپر اسپیشلٹی علاج کے حصول کے لئے اہل ہونے کی شرائط میں نرمی کرنے کی تجویز کو بھی منظوری دی ہے اور بیمہ شدہ شخص کی ملازمت کی کم از کم دو سال کی مدت کی شرط کو کم کرکے چھ ماہ کردیا ہے اور جس میں صرف 78دن کے تعاون کی ضرورت ہوگی۔ اس کے علاوہ بیمہ شدہ شخص پر انحصار کرنے والے افراد کے سپر اسپیشلٹی علاج کی اہلیت میں بھی کمی کرکے اسے 156 دن کا تعاون کردیا ہے۔ اس نرمی سے ان بیمہ شدہ افراد اور ان پر انحصار کرنے والوں کو سپر اسپیشلٹی علاج مفت کرانے میں بہت مدد ملے گی۔


    ای ایس آئی کارپوریشن نے آخری رسومات کے اخراجات کی موجودہ ادائیگی کو10ہزار روپے سے بڑھا کر 15ہزار روپے کردیا ہے، جو بیمہ شدہ شخص کی موت پر قابل ادا ہوگی۔


    اس میٹنگ میں محنت اور روزگار کے سیکریٹری جناب ہیرا لال سماریہ ، ای ایس آئی کارپوریشن کے ارکان، پارلیمنٹ کے ارکان ، ملازمین اور آجروں کی فیڈریشن ، انجمنوں کے نمائندے، ریاستی حکومتوں اور وزارتوں کے سینیئر عہدیداروں نے شرکت کی ۔


    م ن۔و ا ۔ ن ع


    U: 48 66

    
    
    (Release ID: 1546750) Visitor Counter : 10