      وزارت خزانہ

      گڈس اینڈ سروسز ٹیکس کے پریکٹشنروں کی تصدیق کیلئے امتحان
      Posted On: 17 SEP 2018 7:25PM by PIB Delhi


    نئی دہلی۔ 18 ؍ستمبر۔بالواسطہ ٹیکسوں اور منشیات سے متعلق کسٹم کی قومی اکیڈمی (این اے سی آئی این ) کو گڈس اینڈ سروسز ٹیکس کے پریکٹشنروں کیلئے امتحان کے انعقاد کی اجازت دی گئی ہے تاکہ مرکزی ساز وسامان اور خدمات ٹیکس قواعد 2017 کے ذیلی قواعد نمبر 3 اور متعلقہ قواعد نمبر 83 کے تحت مذکورہ اکیڈمی جی ایس ٹی پریکٹشنروں کیلئے انرولمنٹ کی تصدیق کرسکے۔ یہ اجازت نوٹیفکیشن نمبر 24/2018 ۔ مرکزی ٹیکس مورخہ 28 مئی 2018 کے توسط سے دی گئی ہے۔


    قاعدہ نمبر 83 کے ذیلی قاعدہ نمبر 2 جو قاعدہ نمبر 83 کے ذیلی قاعدہ نمبر 1 اور ذیلی شق بی کے تحت آتا ہے ، جو لوگ سیلس ٹیکس پریکٹشنر یا ٹیکس ریٹرن تیار کرنے والوں کے طور پر مذکورہ قوانین کے تحت کم سے کم 5 برس تک کی مدت کیلئے درج رجسٹر رہے ہوں ، ان سے توقع کی جاتی ہے کہ وہ 31 دسمبر 2018 سے قبل قاعدہ نمبر (3) کے تحت ثانوی تجویز کے تحت مذکورہ امتحان پاس کرلیں گے۔ جی ایس ٹی پریکٹشنروں کیلئے مذکورہ امتحان کا اہتمام 31 اکتوبر 2018 کو صبح 11 بجے سے دوپہر 13:30 کے دوران طے شدہ امتحانات مراکز پر ملک گیر پیمانے پر کیا جائیگا۔


    یہ ایک کمپیوٹر پر مبنی امتحان ہوگا ، اس امتحان کے لئے رجسٹریشن کا عمل مستحق جی ایس ٹی پریکٹشنروں کے ذریعے ، مخصوص رجسٹریشن پورٹل پر کیا جاسکے گا جس کا لنک درج ذیل ہے:


    ( https://nacin.onlineregistrationform.org/ )


    اور ا سے این اے سی آئی این او رسی بی آئی سی ویب سائٹوں پر بھی فراہم کرایا جائیگا۔ رجسٹریشن پورٹل 25 ستمبر 2018 سے مصروف عمل ہوجائیگا اور 10 اکتوبر 2018 تک کھلا رہے گا۔ امیدواروں کی آسانی کیلئے ایک ہیلپ ڈیسک بھی قائم کی جائے گی جس کی تفصیلات خود رجسٹریشن پورٹل پر دستیاب ہوں گی۔ درخواست دہندگان سے امید کی جاتی ہے کہ وہ اس امتحان کیلئے رجسٹریشن کراتے وقت 500 روپئے کی فیس کی ادائیگی آن لائن طریقے سے کر دیں گے۔


    امتحان کے لئے طرز عمل اور اس کا نصاب


    پرچے: جی ایس ٹی قانون اور ضوابط


    طے شدہ وقت: 2 گھنٹے 30 منٹ


    کثیر متبادل والے سوالات کی تعداد : 100


    سوال کی زبان: انگریزی اور ہندی


    زیادہ سے زیادہ نمبر :200


    پاس ہونے کیلئے لازمی نمبر :100


    کوئی منفی مارکنگ نہیں


    نصاب:

     1. سینٹرل گڈ س اینڈ سروسز ٹیکس ایکٹ 2017
     2. مربوط گڈس اینڈ سروسز ٹیکس ایکٹ 2017
     3. ریاستی گڈس اینڈ سروسز ٹیکس ایکٹ 2017
     4. مرکز کے زیر انتظام علاقوں کا گڈس اینڈ سروسز ٹیکس ایکٹ 2017
     5. گڈس اینڈ سروسز ٹیکس (ریاستوں کی بھرپائی) سے متعلق ایکٹ 2017
     6. سینٹرل گڈس اینڈ سروسز ٹیکس قواعد 2017
     7. مربوط گڈس اینڈ سروسز ٹیکس قواعد 2017
     8. تمام ریاستوں کے گڈس اینڈ سروسز ٹیکس قواعد 2017
     9. مشتہریاں، اطلاع نامے اور وقتاً فوقتاً جاری ہونے والے احکامات

    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-4822

    
    
    (Release ID: 1546471) Visitor Counter : 3
    
    
      Read this release in: English
    
    
    

9.