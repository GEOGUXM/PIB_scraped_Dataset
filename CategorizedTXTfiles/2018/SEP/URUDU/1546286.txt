      نائب صدر جمہوریہ ہند کا سکریٹریٹ

      ناوابستہ تحریک کے مشترک بانیممالک کی حیثیت سے ہندوستان اور سربیا کے درمیان تاریخی اور خصوصی تعلقات : نائب صدر جمہوریہ
      Posted On: 15 SEP 2018 7:00PM by PIB Delhi


    نئیدہلی۔15ستمبر 2018 ؛ نائب صدر جمہوریہ جناب ایم وینکیا نائیڈو نے کہا ہے کہ ہندوستان اور سربیا کے مابین ناوابستہ تحریک کے بانی ممالک کی حیثیت سے تاریخی اور خصوصی تعلقات رہے ہیں۔ یہ تعلقات باہمی اعتماد، باہمی افہام و تفہیم اور بنیادی مفاد کے دیگر امور پر ایک دوسرے کی حمایت پر مبنی ہیں۔ انہوں نے یہ بات سربیا کے بلغراد میں سربیا کے صدر ایلگزینڈر ووسچ کے ساتھ وفود سطح کی بات چیت کے بعد پریس بیان میں کہی۔ خزانہ کے وزیر مملکت جناب شیو پرتاپ شکلا، سربیا میں ہندوستان کے سفیر جناب سبرت بھٹاچاریہ اور دیگر شخصیات اس موقعے پر موجود تھیں۔


    نائب صدر جمہوریہ نے کہا کہ ہندوستان اور سربیا کے درمیان ناوابستہ تحریک کے بانی ممالک کی حیثیت سے تاریخی اور خصوصی تعلقات رہے ہیں اور ہمارے روابط باہمی اعتماد، باہمی افہام و تفہیم اور مفاد کے اہم امور پر ایک دوسرے کی حمایت پر مبنی رہے ہیں۔ انہوں نے مزید کہا کہ ہم نے باہمی تعلقات بالخصوص معاشی اور ثقافتی تعلقات کے شعبے میں باہمی تعاون کو بڑھانے پر اتفاق کیا ہے۔ ہندوستان اور سربیا معاشی اصلاحات کے راستے پر ہیں تاکہ سماجی اور معاشی ترقی کے مقصد کو حاصل کیا جا سکے۔


    نائب صدر جمہوریہ نے سربیا کے صدر کے ساتھ ہندوستان اور سربیا کے درمیان پلانٹ ہیلتھ اور پلانٹ کوارنٹائن اور ترمیم شدہ ہوائی خدمات کے تعلق سے طے کیے جانے والے سمجھوتے کے وقت موجود تھے۔ اس موقعے پر اظہار خیال کرتے ہوئے نائب صدر جمہوریہ نے کہا کہ ان سمجھوتوں سے ہندوستان اور سربیا کے مابین باہمی معاشی تعلقات میں مزید بہتری آئے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-4782

    
    
    (Release ID: 1546286) Visitor Counter : 2