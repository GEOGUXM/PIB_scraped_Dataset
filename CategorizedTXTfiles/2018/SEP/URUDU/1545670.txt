      وزارت دفاع

      بھارتیہ بحریہ کے ملاحوں نے میرن ڈرائیو پر ڈوبتے ہوئے شخص کوبچایا
      Posted On: 11 SEP 2018 5:01PM by PIB Delhi


    نئی دہلی، 11 ستمبر 2018 /بھارتیہ بحریہ کی ٹیم کے نوجوان ملاحوں آکاش ایم ای 1 ، دھننجے ایس ای اے 1 اور وشوکرما ایم ای 1 نے 9 ستمبر کی شب میں میرن ڈرائیو کے ساحل سمندر میں ڈوبتے ہوئے ایک شخص کو بچایا ہے۔


    یہ ٹیم ملاح (سیلر) جب میرن ڈرائیو کی سیر کو گئے انہوں نے دیکھا کہ قریب ہی لوگوں کی بھیڑ لگی ہوئی ہے ۔ اس جگہ پہنچ کر انہوں نے محسوس کیا کہ ایک شخص سمندر میں تقریباً 150 میٹر کے فاصلے پر ڈوب رہا ہے ، وہ شخص سمندر سے باہر نکلنے کے لئے جدوجہد کررہا تھا اور اپنے ہاتھ چلا رہا تھا۔


    بحری جہاز کے ڈرائیور آکاش ، دھننجے ایک اچھا تیراک ہے اور وشوکرما ایک میرن کمانڈو ہے۔ ان تینوں نے فوراً ہی پانی میں چھلانگ لگائی اور ڈوبتے ہوئے شخص کی جانب تیرتے ہوئے گئے۔ ان لوگوں نے اس شخص کو بحفاظت باہر نکالا اور اسے فوری احتیاطی طبی امداد پہنچائی کیونکہ وہ شخص اس وقت تک بے ہوش ہوچکا تھا۔ اس شخص نے جب سانس لینا شروع کی اور اسے ہوش آیا تو ان ملاحوں نے اس شخص کو مقامی پولیس کے حوالے کردیا۔ ان کی بے لوث اور فوری بہادری کی کارروائی ہندستانی بحریہ کی بہترین روایتوں کی ترجمان ہے۔


    ۔۔۔۔۔۔۔۔۔۔۔


    م ن۔ ش س ۔ ج۔


    U- 4689

    
    
    (Release ID: 1545670) Visitor Counter : 7