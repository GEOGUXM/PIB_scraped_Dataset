      امور داخلہ کی وزارت

      پدم ایوارڈز -2019 کے لئے 28 ہزار سے زائد نامزدگیاں موصول ہوئی ہیں
      
      پدم ایوارڈوں کے لئے نامزدگیاں موصول ہونے کا عمل 15 ستمبر تک جاری ہے

      Posted On: 07 SEP 2018 7:50PM by PIB Delhi

    نئی دہلی، 7 ستمبر 2018 /یوم جمہوریہ ، 2019 کے موقع پر اعلان کئے جانے والے پدم ایوارڈز کے لئے آن لائن نامزدگیاں /سفارشات موصول ہونے کی آخری تاریخ 15 ستمبر 2018 ہے۔ ویب سائٹ پر 28260 سے زائد اندراج اب تک ہوچکے ہیں ۔ ان میں یکم مئی 2018 کو نامزدگیاں شروع ہونے کے بعد سے 28212 نامزدگیاں /سفارشات مکمل ہوچکی ہیں ۔


    مرکزی وزارتوں /محکموں ، ریاستوں /مرکز کے زیر انتظام علاقوں کی حکومتوں سے بھارت رتن اور پدم وبھوشن ایوارڈوں کے لئے نامزدگیاں طلب کی گئی ہیں۔ امور داخلہ کی وزارت کے اطلاع نامہ مورخہ 25 اپریل 2018 کے ذریعہ ان سے درخواست کی گئی تھی کہ وہ ایسے باصلاحیت لوگوں کا انتخاب کرنے کے لئے بھرپور کوشش کریں جن کی مہارت اور حصولیابی صحیح معنوں میں تسلیم کئے جانے کا حق رکھتی ہے ۔ علاوہ ازیں ان سے ان ایوارڈز کے لئے مناسب نامزدگیاں بھیجنے کی بھی درخواست کی گئی تھی۔


    پدم ایوارڈز کے لئے نامزدگیاں صرف آن لائن طریقے سے پدم پورٹل www.padmaawards.gov.in . پر موصول کی جارہی ہیں۔ ملک کے تمام شہری نامزدگیاں/سفارشات بشمول خودکی سفارش کرسکتے ہیں۔ نامزدگیاں /سفارشات مذکورہ ویب سائٹ پر دستیاب فارمیٹ میں دیئے گئے تمام متعلقہ تفصیلات پر مشتمل ہوں۔ اس میں بیانیہ شکل میں ایک سپاسنامہ (زیادہ سے زیادہ 800 الفاظ میں) بھی لازمی ہے جس میں اپنے متعلقہ میدان /شعبے میں سفارش کردہ شخص کی تمام اہم اور غیر معمولی خدمات /حصولیابیوں کی واضح طور پر پوری تفصیلات ہوں۔ آن لائن طریقے سے کسی فرد کی سفارش کرتے ہوئے اس بات کو بھی یقینی بنایا جائے کہ تمام ضروری تفصیلات پوری طرح پُر کی گئی ہیں۔


    پد م وبھوشن، پدم بھوشن اور پدم شری پر مشتمل ایوارڈز ملک کا سب سے اعلی ترین شہری اعزازات ہیں۔ ان ایوارڈوں کا قیام سال 1954 میں عمل میں آیا تھا۔ ہر سال یوم جمہوریہ کے موقع پر ان ایوارڈوں کا اعلان کیا جاتا ہے ۔ ا س ایوارڈ کا مقصد کسی فرد کو ممتاز اور غیر معمولی کام کو تسلیم کرنا ہے۔ یہ ایوارڈز تمام شعبوں /میدانوں مثلاً آرٹ ، ادب، تعلیم ، کھیل کود میڈیسن ، سماجی خدمات ، سائنس ، انجینئرنگ ،عوامی معاملات ، سول سروس، تجارت اور صنعت میں غیر معمولی حصولیابیاں اور خدمات انجام دینے والے افراد کو دیئے جاتے ہیں۔


    ان ایوارڈوں کو حاصل کرنے کے لئے بلاتفریق نسل ، پیشہ ، عہدہ اور صنفی امتیاز تمام افراد مستحق ہیں ۔پدم وبھوشن ایوارڈ نہایت غیر معمولی اور ممتاز کارنامے کے لئے دیاجاتا ہے۔ پدم بھوشن ایوارڈ اعلی درجے کے ممتاز کارنامے کے لئے دیا جاتا ہے جبکہ پدم شری ایوارڈ کسی بھی شعبے میں ممتاز خدمات انجام دینے کے لئے دیا جاتا ہے ۔


    امور داخلہ کی وزارت اطلاع نامے میں خواتین ، معاشرہ کے کمزور طبقات ، درج فہرست ذاتوں اور درج فہرست قبائل، دویانگ افراد کے درمیان ایسے باصلاحیت افراد جو کہ صحیح معنوں میں ان ایوارڈوں کے اصلی مستحق ہیں،کو منتخب کرنے کے لئے کوشش کرنے کی خصوصی گزارش کی گئی تھی۔ سرکاری ملازمین بشمول ان افراد کے جو سرکاری کمپنیوں میں ملازم ہیں، پدم ایوارڈوں کے لئے اہل نہیں ہیں البتہ ڈاکٹر اور سائنس داں اس سے مستثنی ہیں ۔


    مزید تفصیلات کے لئے امور داخلہ کی وزارت کی ویب سائٹ www.mha.gov.in . پرجاکر ‘ ایوارڈس اینڈ میڈلس’ پر کلک کریں ۔ پدم ایوارڈوں سے متعلق تمام قواعد و ضوابط امور داخلہ کی ویب سائٹ کے لنک http://padmaawards.gov.in/SelectionGuidelines.aspx پر دستیاب ہیں ۔


    ۔۔۔۔۔۔۔۔۔۔۔


    م ن۔م ع ۔ ج۔


    U- 4638


    
    

    
    (Release ID: 1545380) Visitor Counter : 5