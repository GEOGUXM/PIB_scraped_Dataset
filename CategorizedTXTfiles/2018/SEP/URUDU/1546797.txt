      وزیراعظم کا دفتر

      ملک بھر کے آشا نمائندگان نے وزیر اعظم سے ملاقات کی
      Posted On: 20 SEP 2018 12:23PM by PIB Delhi


    نئی دہلی، 20 /ستمبر۔ ملک بھر کے آشا نمائندگان کے ایک 90 رکنی گروپ نے آج وزیراعظم جناب نریندر مودی سے ملاقات کی اور ترغیبات میں اضافے اور بیمہ کی سہولت کے حالیہ اعلان پر اظہار مسرت کرتے ہوئے ان کا شکریہ ادا کیا۔


    اس موقع پر وزیراعظم نے حال ہی میں ویڈیو کانفرنس کے ذریعے ملک بھر کے آشا اور آنگن باڑی ملازمین سے گفتگو کا ذکر کرتے ہوئے آشا نمائندگان کے تجربات اور ذاتی دلچسپی کی ستائش کی۔ انھوں نے کہا کہ اس سے ملک کے ان گنت افراد کو حوصلہ ملے گا۔ آج سرگرم آشا کارکنان بروقت اقدام کے ذریعے ماؤں اور بچوں کی اموات روکنے کا وسیلہ بنے ہیں۔


    وزیر اعظم نے اس موقع پر آشا ملازمین کی ہنرمندی ، نیک نیتی اور لگن کی ستائش کرتے ہوئے بتایا کہ بل اور ملندا گیٹس نے بھی کالا آزار جیسے موذی امراض کی روک تھام اور بچاؤ کے لئے آشا کی کارکنان اور عملے کی تعریف کی ہے۔


    وزیر اعظم نے دیگر سرکاری ایجنسیوں کے ساتھ مل کر کام کرکے اپنے گاؤں کے معیار زندگی میں بہتری پیدا کرنے کے لئے ان آشا ملازمین کی ہمت افزائی کی۔ اس موقع پر انھوں نے کہا کہ سرکار کی تمام اسکیموں اور اقدامات کا مقصد غریبی سے مقابلے کے لئے غریبوں کو بااختیار بنانا ہے۔


    اس موقع پر مرکزی وزیر صحت و خاندانی بہبود جناب جے پی نڈا بھی موجود تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    
    UN-4 8 78

    
    
    (Release ID: 1546797) Visitor Counter : 16
    
    
      Read this release in: English , Hindi , Marathi , Gujarati , Tamil , Kannada , Malayalam