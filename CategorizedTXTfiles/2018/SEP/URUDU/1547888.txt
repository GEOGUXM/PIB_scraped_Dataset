      مکانات اور شہری غریبی کے خاتمے کی وزارت

      اتر پردیش میں پردھان منتری آواس یوجنا کے تحت 234879 مکانات کی 495 پروجیکٹ تجاویز منظور ساٹھ لاکھ سے زائد کی کل منظوریاں
      Posted On: 28 SEP 2018 7:41PM by PIB Delhi


    
    نئی دلّی ، 28ستمبر؍ وزارت مکانات اور شہری امور کے سیکریٹری جناب درگا شنکر مشرا نے پردھان منتری آواس یوجنا پی ایم اے وائی ( یو )کے تحت مکانات کی تیز رفتار تعمیر کے لئے نئی تکنالوجیاں اپنانے کی ضرورت پر زور دیا ہے ۔ وزارت نے پی ایم اے وائی ( یو) کے تحت 26 ستمبر ، 2018 کو ملک بھر کی 11 ریاستوں کے لئے 628488 مکانات کی تعمیر کو منظوری دی ہے جس میں یو پی ( 2,34,879) ، اے پی (1,40,559) ، ایم پی ( 74,631)، بہار (50,017) ، چھتیس گڑھ ( 30,371 ) ، گجرات ( 29,185) ،مہا راشٹر ( 22,265 ) ،تمل ناڈو ( 20,794) ،اوڈیشہ ( 13,421 ) ، تری پورہ ( 9,778 )اور منی پور ( 2,588 ) شامل ہیں ۔ اس منظوری کے ساتھ ہی اب پی ایم اے وائی ( یو ) کے تحت تعمیر کئے جانے والے مکانوں کی تعداد 60.29 لاکھ ہو گئی ہے ۔
    مذکورہ منظوری دیئے جانے کے بعد کمیٹی کے ممبران سے خطاب کرتے ہوئے جناب مشرا نے مشاہدہ کیا کہ آندھرا پردیش ، چھتیس گڑھ ، گجرات اور مہا راشٹر جیسی ریاستیں اختراعاتی تکنالوجیاں مثلاً شیئر وال ، پری کاسٹ ، مونو لیتھک وغیرہ کے استعمال کے سلسلے میں سر فہرست ہیں ۔ منظور شدہ مکانات کا تقریباً 50 فیصد حصہ تعمیر کے مختلف مراحل میں ہے ۔ حکومت اتر پردیش کے ذریعہ پی ایم اے وائی ( یو) کے تحت 2,34,879 مکانات کی تعمیر کے لئے 495 پروجیکٹ تجاویز 26 ستمبر ، 2018 کو 38 ویں سی ایس ایم سی کے ذریعہ منظور کردہ اب تک کی کسی بھی ریاست کے ذریعہ سب سے زیادہ نامزدگیاں ہیں ۔ پی پی پی کے تحت داخل کردہ اے ایچ پی اور آئی ایس ایس آر کے لئے نجی شعبے میں بڑھتی ہوئی تجاویز کے باعث قابل استطاعت مکانوں کے رجحان میں اضافہ ہوا ہے ۔ شہری علاقو ں میں مکانوں کی قلت کے سلسلے میں وزارت کے ذریعہ اٹھائے گئے مختلف اقدامات کے نتیجے میں نجی شعبے کی شراکت میں اضافہ ہوا ہے ۔
    یہ بات قابل ذکر ہے کہ مختلف سطحوں پر مکانات کی تعمیر کی نگرانی جیو ٹیگنگ کے ذریعہ کی جا رہی ہے ۔ وزارت نے کیرالہ کے زبر دست سیلاب کی غیر معمولی صورت حال سے نمٹنے کے لئے 486.87 کروڑ روپئے کی مرکزی امداد دینے کا فیصلہ کیا ہے ۔وزارت نے حکومت کیرالہ کو سیلاب سے متاثرہ مکانات کے لئے پی ایم اے وائی ( یو ) جے تحت پروجیکٹ تجاویز جلد از جلد داخل کرنے کا مشورہ دیا ہے ۔
    ۔ ۔ ۔ ۔ ۔
    u.5042
    
    

    
    (Release ID: 1547888) Visitor Counter : 13