      مکانات اور شہری غریبی کے خاتمے کی وزارت

      پروجیکٹ کا مؤثر بندوبست تصور کو حقیقت میں تبدیل کررہا ہے:ہردیپ سنگھ پوری
      Posted On: 25 SEP 2018 4:19PM by PIB Delhi


    نئی دہلی، 25 ؍ستمبر،ہاؤسنگ اور شہری امور کے مرکزی وزیر مملکت (آزادانہ چارج) جناب ہردیپ سنگھ پوری نے کہا ہے کہ بھارت میں شہری علاقوں کو کثیر رُخی چیلنجوں کا سامنا ہے اور سبھی کے لئے مکان کو یقینی بنانے میں پیچیدہ ماحول کا سامنا ہے اور اعتماد کی ترسیل میں اضافے کی خاطر ٹیکنالوجی پر مبنی حل، بہتر نقل وحمل، زیادہ ماحول دوست ٹرانسپورٹ، اسمارٹ حکمرانی کے لئے چیلنج درپیش ہیں اور یہ کم وسائل کے ساتھ زیادہ کام کررہے ہیں۔آج یہاں ’’پاورنگ انڈیا زبریک تھرو گروتھ: نیو ڈائمنشن ان پروجیکٹ مینجمنٹ‘‘ پر پروجیکٹ مینجروں کے عالمی چوٹی کانفرنس 2018 کے افتتاحی اجلاس سے خطاب کرتے ہوئے انہوں نے کہا کہ چیلنجوں سے نمٹنے کے لئے پروجیکٹ کے مؤثر بندوبست کی ضرورت ہے، جس کا مطلب تصور کو حقیقت میں تبدیل کرنا ہے۔ جناب پوری نے کہا کہ پروجیکٹ کے بندوبست میں پیشہ وارانہ مہارت ضروری ہے اور یہ عمل ایک شفاف طریقے سے اور مسابقتی نیلامی کے ذریعے پورا کیا جانا چاہئے۔


    وزیر موصوف نے کہا کہ بھارت میں دنیا میں ’’سب سے زیادہ جامع‘‘ منصوبہ بند شہر کاری کا پروگرام شروع کیا ہے اور اس بات کا دباؤ ہے کہ بھارت 2030 تک ضروری نئے شہری بنیادی ڈھانچے کا 70 فیصد ڈھانچہ تعمیر کرنا ہوگا اور یہ ماحول دوست اور لچکدار ہونا چاہئے۔ فی الحال بھارت کی 1.2 ارب آبادی میں سے 30 فیصد آبادی شہری مراکز میں رہتی ہے اور جبکہ 1947 میں بھارت کی آزادی کے وقت صرف 17 فیصد آبادی شہری علاقوں میں رہتی تھی۔ بھارتی حکومت کے ذریعے نافذ کئے جانے والے اہم پروگرام 2030 کے ایجنڈے میں بھارت کی کامیابی کو یقینی بنانے کی سمت پیش کررہے ہیں۔ انہوں نے مزید کہا کہ پردھان منتری آواس یوجنا یا سبھی کے لئے سستے مکانوں کی وزیراعظم کی اسکیم غریبوں کے لئے دنیا کا سب سے بڑا ہاؤسنگ پروگرام ہے، جس کے تحت حکومت کا مقصد سال 2022 تک شہری غریبوں کے لئے ایک کروڑ 10 لاکھ سستے مکان تعمیر کرنا ہے۔ انہوں نے مزید کہا کہ بھارت اسمارٹ حل نافذکرکے شہری بنیادی ڈھانچے کو مستحکم کرنے کی خاطر 100 اسمارٹ شہر قائم کرنے کے عمل میں مصروف ہے۔


    وزیر موصوف نے کہا کہ اسمارٹ سٹی مشن شہری علاقوں یا شہروں کے فروغ کے لئے علاقے پر مبنی اقدامات کا احاطہ کرتا ہے۔ 24 لاکھ سے زیادہ لوگوں کے ساتھ صلاح ومشورے کے بعد 100 شہر اب اسمارٹ سڑک ، اسمارٹ ٹھوس کچرے کا بندوبست ، شمسی چھتیں اور اسمارٹ اسکول جیسے تصورات کو نافذ کررہے ہیں۔ انہوں نے کہا کہ اسمارٹنس چاہے وہ عمارت کی ہو یا شہر کی، کوئی ایسی چیز نہیں جس کے بارے میں آپ کی کوئی پسند ہو، یہ آپ کے وجود سے منسلک ہے، جب ہم اسمارٹ سٹی کی بات کرتے ہیں تو اس میں بہت سی چیزی شامل ہوتی ہیں، جیسے سرسبز علاقے، پائیدار بنیادی ڈھانچہ ، ہر ایک کے لئے تحفظ، نگرانی اور خواتین کا یقینی تحفظ شامل ہے، اس میں یہ ایک مسلسل جاری رہنے والا عمل ہے۔


    جناب پوری نے کہا کہ ستمبر 2018 تک آپ ان ٹھوس چیزوں کو دیکھنا شروع کریں گے جو ایک اسمارٹ سٹی میں نظر آتی ہیں۔ انہوں نے کہا کہ مختلف شہر اس کے مختلف مرحلوں میں مصروف ہیں۔ انہوں یہ بھی کہا کہ جمہوریت میں آپ لوگوں سے یہ نہیں کہہ سکتے کہ انہیں کہاں رہنا چاہئے اور ہم اس ہجرت کو بھی نہیں روک سکتے اور ہمیں بنیادی ڈھانچہ قائم کرکے اس مسئلے کو حل کرنا ہوگا۔ انہوں نے مزید کہا کہ ہمیں شہر کاری کو اقتصادی ترقی کا ایک بڑا موقع سمجھنا چاہئے۔


    جناب پوری نے اس بات کو اجاگر کیا کہ حکومت ہند کے ایک پروگرام کے تحت فنڈنگ کے لئے شہروں کو ایک مقابلہ جاتی عمل کے ذریعے منتخب کیا گیا۔ انہوں نے مزید کہا کہ پروگرام کا ڈیزائن شہریوں کے جامع رابطوں ، ٹیکنالوجی کی قوت کو اپنے کنٹرول میں رکھنے کی بنیاد پر تیار کیا گیا ہے۔


    وزیر موصوف نے اس بات کو اجاگر کیا کہ نئی ٹیکنالوجی اور پروگرام اہل شہریوں کو حکومتوں ، ان کی رائے، ان کی کوششوں میں تال میل کرنے اور یہاں تک کہ سرکاری حکام کے سپرویزن کے قابل بنانا بہت اہم ہے۔ انہوں نے کہا یہ صورت حال تصور ، ڈیزائن اور بھارت کے اسمارٹ سٹی مشن کے نفاذ میں شامل ہے۔ انہوں نے اس بات کو اجاگر کیا کہ ہر اسمارٹ سٹی میں ایک اسمارٹ سٹی سینٹر (ایس سی سی ) ہوگا ( یعنی مربوط کمان اور کنٹرول سینٹر) یہ سی ایس ایس شہر کے نروس سسٹم کے طور پر کام کرے گا جہاں ڈیجیٹل ٹیکنالوجی کو سماجی، ٹھوس اور ماحولیاتی پہلوؤں سے مربوط کیا گیا ہو، تاکہ ایک ہی مرکز پر نگرانی اور فیصلہ سازی ممکن ہوسکے۔ سی ایس ایس 11 شہروں میں پہلے ہی قائم کئے جاچکے ہیں۔ دیگر 28 شہروں نے ایسے مراکز قائم کرنے کا کام شروع کردیا ہے۔


    اس موقع پر این بی سی سی اور ڈی ایم آر سی کو شاندار کارکردگی کے ایوارڈ دئے گئے۔


    ۔۔۔۔۔۔۔۔۔۔۔


      U- 4945

    
    
    (Release ID: 1547208) Visitor Counter : 11
    
    
      Read this release in: English , Tamil