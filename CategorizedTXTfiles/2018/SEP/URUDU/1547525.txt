      نائب صدر جمہوریہ ہند کا سکریٹریٹ

      طب اعلیٰ اور معزز پیشہ ہے:نائب صدر جمہوریہ
      Posted On: 26 SEP 2018 7:20PM by PIB Delhi


    نئی دہلی، 26 ستمبر 2018؍نائب صدر جمہوریہ ہند جناب ایم ونکیا نائیڈو نے کہا ہے کہ طب ایک اعلیٰ اور معزز پیشہ ہے۔ وہ آج راجستھان کے جے پور میں ہومیو پیتھی یونیورسٹی کی تقسیم اسناد کی پہلی تقریب سے خطاب کررہے تھے۔ راجستھان کے وزیر صحت جناب کالی چرن سراف ، راجستھان کے ممبر پارلیمنٹ اور ہومیوپیتھی یونیورسٹی کی اسپانسرنگ سوسائٹی کے صدر ڈاکٹر منوج رجوریا اور دیگر معزز شخصیتیں بھی اس موقع پر موجود تھیں۔


    نائب صدر جمہوریہ نے کہا کہ مہنگی حفظان صحت ایک سنگین سماجی مسئلہ ہے اور آیوشمان بھارت اسکیم غریبوں اور معاشرے کے ضرورت مند طبقوں کے لئے ایک سہارا ثابت ہوگی۔ انہوں نے کہا کہ ہومیو پیتھی طب کا ایک متبادل نظام ہے اور دور دراز کے مقامات پر ہومیو پیتھی کے علاج کی کافی گنجائش ہے، جہاں کوئی جدید تشخیص پر مبنی طبی سہولتیں دستیاب نہیں ہیں۔


    نائب صدر جمہوریہ نے کہا کہ طب کے تمام نظام کے لئے معیاری پریکٹس اور عمل کو بروئے کار لانا وقت کی ضرورت ہے۔ انہوں نے ملک میں ہومیوپیتھی کی تعلیم اور تحقیق کے معیار کو برقرار رکھنے کی ضرورت پر بھی زور دیا۔ انہوں نے مزید کہا کہ یہ ہماری اجتماعی ذمہ داری ہونی چاہئے کہ ہم منافع کے لئے غیر اخلاقی لالچ کی وجہ سے انسانیت کا دامن نہ چھوڑا جائے۔


    نائب صدر جمہوریہ نے کہا کہ یہ ضروری ہے کہ ہومیوپیتھی کے ادارے اور تحقیقی کونسلیں اقدامات کریں اور ہنرمند افرادی قوت تیار کریں تاکہ اس طرح کی ذمہ داری انہیں سونپی جاسکے۔ انہوں نے مزید کہا کہ اس بات کی ضرورت ہے کہ معیار کو برقرا ر رکھا جائے اور دوائیں تیار کرنے والوں کو اس بات کا پابند بنایا جائے کہ وہ دوا تیار کرنے کے لئے معیاری طریقہ کار اختیار کریں۔


    نائب صدر نے کہا کہ بنیادی مواد میں کسی قسم کی ملاوٹ کی روک تھام یا خاتمے یا زہر آلود مواد کی آمیزش سے بچنے کے لئے سلامتی تجزیہ خاص اہمیت رکھتاہے۔ انہوں نے مزید کہا کہ تمام عوامی لیڈروں کو کسی نہ کسی صورت میں خدمت کے لئے خود کو شامل کرنا چاہئے اور اسکول ، کالج اور یونیورسٹی کی تعلیم مادری زبان میں دی جانی چاہئے۔


    U: 5003

    
    
    (Release ID: 1547525) Visitor Counter : 3