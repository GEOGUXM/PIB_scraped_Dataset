      وزارت دفاع

      گولڈن گلوب ریس میں شامل کمانڈر ابھیلاش ٹومی، کے سی کو بحفاظت بچایا گیا
      Posted On: 24 SEP 2018 7:34PM by PIB Delhi


    نئی دہلی، 24 ؍ستمبر،گولڈ گلوب ریس # جی جی آر 2018 میں بھارت کی نمائندگی کرنے والے بھارتی بحریہ کے کمانڈر ابھیلاش ٹومی ، جو ملک میں تیار کردہ باد بانی کشتی ’تھوریا‘ پر سوار تھے ، اور جس کے بادبان پھٹ گئے تھے اور مستول ٹوٹ گئے تھے، 21 ستمبر 2018 کو بری طرح زخمی ہوگئے تھے اور ان کی کمر میں چوٹ لگی تھی۔ 24 ستمبر 2018 کو بھارتی وقت کے مطابق صبح تقریبا ساڑھے گیارہ بجے فرانسیسی ماہی گیری جہاز تھوریا کے قریب پہنچ گیا اور اس نے کمانڈر ابھیلاش ٹونی کو بچانے کا آپریشن کامیابی سے انجام دیا۔ بھارتی بحریہ کا ہوائی جہاز پی-81 بھی آس پاس موجود رہا اور بچاؤ کارروائی میں مکمل مدد فراہم کی اور آپریشن کی نگرانی کی۔ کمانڈر ابھیلاش ٹومی کو فرانسیسی جہاز ایف وی اوسیرس سے کشتی کے ذریعے پہنچی ایکٹیم نے بچایا اور انہیں تھوریا سے ایک اسٹریچر پر ڈال کر جیمنی بورڈ کا استعمال کرتے ہوئے اوسیرس جہاز پہنچادیا۔ اطلاع ہے کہ کمانڈر ابھیلاش ہوش میں ہیں اور انہیں فوری ابتدائی طبی امداد فراہم کی گئی۔ وہ اوسیرس جہاز پر محفوظ ہیں۔ یہ جہاز اب ایک دوسرے ملاح کو اس کی تباہ ہوئی ہینلے نامی کشتی سے بچانے کے لئے آگے بڑھ گیا ہے ۔ اس کے بعد اوسیرس جزیرہ ایمسٹرڈم کی جانب روانہ ہوگا جو بچاؤ کارروائی کے مقام سے تقریبا ایک سو سمندری میل شمال میں واقع ہے۔ بھارتی بحریہ کا جہاز ستپورہ بھی اس جزیرے کی جانب رواں دواں ہے تاکہ ابھیلاش کو بحفاظت بھارت واپس لایا جاسکے۔


    بھارتی بحریہ اس بچاؤ کارروائی میں شامل تمام ایجنسیوں ، خاص طور پر رائل آسٹریلیائی بحریہ اور ایف وی او سیرس کا ممنون ہے کہ انہوں نے بروقت اور سرگرمی سے مدد فراہم کی۔


    U- 4930

    
    
    (Release ID: 1547141) Visitor Counter : 5