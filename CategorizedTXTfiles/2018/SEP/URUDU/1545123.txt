      جہاز رانی کی وزارت

      کوچین پورٹ میں چوتھے سیمنٹ ٹرمنل کا آغاز
      
      ساحلی جہازرانی کے ذریعہ سیمنٹ کی ڈھلائی کی جائے گی-سیمنٹ کی قیمت میں کمی آئے گی اور
      سیلاب کے بعد ریاست کی دوبارہ تعمیر میں مدد ملے گی
      
      Posted On: 05 SEP 2018 1:57PM by PIB Delhi


    نئی دہلی، 06 ستمبر ۔کرشنا پٹنم سے 25 ہزار ٹن سیمنٹ لے کر آنے والے پہلے بحری جہاز ،’’ پینّا سرکشا ‘‘ کی آمد کے بعد کوچین کی بندرگاہ سے چوتھے سیمنٹ ٹرمنل کا کام شروع ہوگیا ہے ۔ سڑک /ریل سے سمندر تک سیمنٹ کی ڈھلائی کے طریقے میں اس تبدیلی سے مال کی ڈھلائی کے کفائتی اور ماحولیات دوست طریقے سے ساحلی جہازرانی کو فروغ دینے کی سمت میں ایک نئے اور زبردست قدم کا آغاز کیا گیا ہے۔اسے جہازرانی کی وزارت میں ساگر مالا پروگرام کا نام دیا گیا ہے ۔ زیادہ ضخامت اور کم قیمت سمجھی جانے والی سیمنٹ کی سمندری راستوں سے ڈھلائی نقل وحمل کے بنیادی سہولیات کے نظام میں ایک زبردست تبدیلی پیدا کرے گی۔


    کیرل میں آئے حالیہ انتہائی تباہ کارسیلاب کے بعد کیرل کی دوبارہ تعمیر کے لئے سیمنٹ کی ضرورت میں زبردست اضافہ ہوگیا ہے اور توقع ہے کہ اس میں ابھی مزید اضافہ ہوگاسیمنٹ جیسے تعمیراتی سامان کی سمندری راستوں سے ڈھلائی نہ صرف یہ کہ کفایتی ہوگی بلکہ حالیہ انتہائی تباہ کار سیلاب کے بعد کیرل کی دوبارہ تعمیر کی لاگت میں کمی آسکے گی۔


    سردست ملک میں امبوجا ،الٹراٹیک اور زواری کے نام سے تین سیمنٹ ٹرمنل کام کررہے ہیں ، جن سے سات لاکھ 83 ہزار سیمنٹ کی بوریوں کی ہرسال ڈھلائی ہوتی ہے ۔ اس کے ساتھ ہی پینّا سیمنٹ لمٹیڈ میں بوریاں بنانے کا کارخانہ یعنی بیگنگ ٹرمنل کوچین کی بندرگاہ میں ایسا چوتھا ٹرمنل ہوگا ۔ یہ ٹرمنل 1.14 ہیکٹئر رقبہ زمین پر قائم کیا جارہا ہے اوراس کے لئے زمین کوچین پورٹ ٹرسٹ کے ذریعہ دستیاب کرائی گئی ہے ۔توقع ہے کہ اس سے تین لاکھ ٹن سالانہ سیمنٹ کی باربرداری کا کام ہوسکے گا۔


    کوچین پورٹ نے سیمنٹ کو خودکار طریقے سے بوریوں میں بھرنے کے یونٹوں کی تنصیب شروع کردی ہے اوراس کے لئے گودی اورمرکزی کمپنیوں سے متصل زمین دستیاب کرائی گئی ہے ۔ واضح ہوکہ سیمنٹ بڑے پیمانے پر جہاز رانی کے وسائل سے ہی لائی جاتی ہے اورپائپ لائنوں کے ذریعہ متصلہ علاقوں تک بھیجی جاتی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 4599

    
    
    (Release ID: 1545123) Visitor Counter : 3