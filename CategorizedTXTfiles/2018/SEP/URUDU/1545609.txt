      وزارت دفاع

      بھارت- منگولیا مشترکہ مشق یعنی نومیڈک ایلیفنٹ 2018 کا آغاز
      Posted On: 11 SEP 2018 11:24AM by PIB Delhi


    نئی دہلی۔0 1 ستمبر، بھارت- منگولیا مشترکہ مشق یعنی نومیڈک ایلیفنٹ 2018 مشق کی تقریب کا آغاز آج منگولیائی مسلح دستوں (ایم اے ایف) پانچ پہاڑی تربیتی علاقوں میں، اولان بتار ، منگولیا میں ایک مختصر لیکن متاثر کن تقریب کے اہتمام کے ساتھ ہوا۔ 12 دنوں تک چلنے والی یہ مشترکہ مشق 10 ستمبر سے 21 ستمبر 2018 کے دوران عمل میں آئے گی۔ واضح رہے کہ یہ مشق، جس کا نام نومیڈک ایلیفنٹ ہے، ایک سالانہ اہتمام ہے، جس کا سلسلہ 2006 سے شروع ہوا ہے اور اس کا مقصد بھارتی بری فوج اور منگولیائی مسلح دستوں کے مابین شراکت داری کو مضبوط بنانا ہے۔ یہ مشق دونوں افواج کی تدبیری اور تکنیکی ہنرمندی کو، مشترکہ انسداد شورش اور انسداد دہشت گردی کے آپریشنوں کے پس منظر میں، شہری اور دیہی دونوں منظر ناموں میں، اقوام متحدہ کے قواعد و ضوابط کے مطابق، کو بڑھاوا دے گی۔


    بھارتی ٹکڑی کی نمائندگی 17 پنجاب ریجمنٹ کی ایک کانٹی جینٹ کررہی ہے، جبکہ منگولیائی ٹکڑی کی نمائندگی منگولیا کے مسلح دستوں کی یونٹ نمبر 084 کررہی ہے۔ منگولیائی فوج کے میجر جنرل جے بادام بازار نے اپنے افتتاحی کلمات میں بھارتی فوجیوں کا خیرمقدم کیا اور آزادی ، مساوات اور انصاف کی مشترکہ اقدار میں یقین کے ان پہلوؤں کو نمایاں کیا، جو دونوں ہی ممالک کی نظر میں از حد اہمیت کے حامل عناصر ہیں۔ افتتاحی تقریب کا آغاز اسلحہ جات کی نمائش اور ذیلی یونٹ کی سطح پر سازو سامان کی جھلک پیش کرنے کے ساتھ بری فوجی اداروں اور کنٹری پرزنٹیشن کے ساتھ ہوا۔


    اس مشق کے دوران طرفین ایسے ممکنہ خطرات کے انسداد کے لیے باقاعدہ طور پر وضع کی گی تدبیری مشقوں کو انجام دیں گے، جو شہری جنگی صورتحال کے دوران درپیش آسکتی ہیں۔ طرفین کی جانب سے ماہرین باہمی مفادات کے مختلف النوع موضوعات کے سلسلے میں اپنے تجربات باہم ساجھا کریں گے اور اس سلسلے میں تفصیلی گفت و شنید کا اہتمام کریں گے۔ یہ مشق یعنی نومیڈیک ایلیفنٹ 2018 ایک دوسرے کی بری فوج کے لیے باہمی رواداری اور احترام کا ماحول سازگار کرنے میں اہم تعاون دے گی اور دنیا بھر میں پھیلے ہوئی دہشت گردی کی وسیع شکلوں سے نمٹنے میں بھی معاون ثابت ہوگی۔


    ***********


    U – 4681

    
    
    (Release ID: 1545609) Visitor Counter : 5