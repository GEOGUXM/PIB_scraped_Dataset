      صحت اور خاندانی بہبود کی وزارت

      معینّہ خوراک کے مرکباّت کی تیاّری ،فروخت وتقسیم پر ممانعت وپابندیاں
      Posted On: 12 SEP 2018 1:49PM by PIB Delhi


    نئی دہلی، 12 ستمبر ۔صحت اور خاندانی بہبود کی مرکزی وزارت نے انسانی استعمال کے لئے معینہ خوراک کے 328 مرکبات (ایف ڈی سی ) کی فروخت اور تقسیم کے لئے تیاری پر فوری طور سے پابندی عائد کردی ہے ۔ اس کے ساتھ ہی بعض مخصوص حالات میں معینہ خوراک کے 6 مرکبات کی تیاری فروخت اور تقسیم پر بھی پابندی عائد کردی گئی ہے ۔قبل ازیں مرکزی سرکار نے گزٹ آف انڈیا میں 10 مارچ 2016 کو شائع کئے جانے والے اپنے اعلان کے ذریعہ ، ڈرگس اینڈ کاسمیٹکس ایکٹ 1940 کی دفعہ 26 کے تحت انسانی استعمال کے لئے معینہ خوراک کے 344 مرکبات کی تیاری فروخت اور تقسیم پر پابندی عائد کردی تھی ، جس کے بعد سرکار نے ان 344 معینہ خوراک کے مرکبات کے علاوہ 5 مزیر معینہ خوراک کے مرکبات کی تیاری ،فروخت اور تقسیم پر پابندی عائد کردی تھی ۔


    بعد ازاں اس پابندی سے متاثرمینوفیکچررز (ادویہ تیار کرنے والوں ) نے ملک کے مختلف ہائی کورٹوں اور سپریم کورٹ میں اس پابندی کو چیلنج کیا تھا۔ عزت مآب سپریم کورٹ کے 15 دسمبر 2017 کے فیصلے اور حکم کی تعمیل میں ڈرگس اینڈ کاسمیٹکس ایکٹ 1940 کی دفعہ 5 کے تحت تشکیل دئے جانے والے ڈرگس ٹیکنیکل ایڈوائزیری بورڈ نے اس معاملے کی جانچ کی تھی۔ بورڈ نے ان ادویہ پر اپنی رپورٹ مرکزی سرکار کوپیش کردی تھی۔ڈرگس ٹیکنیکل ایڈوائزری بورڈ نے جو سفارشیں کی تھیں ان میں دیگر امور کے علاوہ ان 328 معینہ خوراک کے مرکبات میں شامل مصالحے کے انسانی استعمال کا کوئی جواز موجود نہیں ہے اوراس سے انسانی صحت وزندگی کو خطرہ پیدا ہوسکتا ہے ۔ بورڈ نے اپنی سفارش میں مزید کہا تھا کہ مفاد عامہ میں ان ادویہ کی تیاری ،فروخت اور تقسیم پر ڈرگس اینڈ کاسمیٹکس ایکٹ 1940 کی دفعہ 26 کے تحت پابندی عائدکی جانی چاہئے ۔ بشرطیکہ بعض مخصوص حالات میں ان کا معالجاتی جواز موجود نہ ہو۔ 21 ستمبر 1988 سے قبل تیار کی جانے والی344 ادویہ میں سے 15 دوائیں موجودہ اعلامیہ کے دائرہ کار سے باہر رکھی گئی ہیں۔


    قبل ازیں مرکزی سرکار کی مقررکردہ ماہرین کی ایک کمیٹی نے بھی معینہ خوراک کے ان مرکبات ( ایف ڈی سی ) کا تجزیہ کیا تھا اور مذکورہ بورہ کی سفارشات کی روشنی میں اپنی سفارشیں پیش کی تھیں۔


    مرکزی سرکار نے ماہرین کی کمیٹی اور ڈرگس ٹیکنیکل ایڈوائزری بورڈ کی سفارشات کی جانچ کی اور اس پر غوروخوض کے بعد یہ نتیجہ اخذ کیا گیا کہ مفاد عامہ میں یہ ضروری ہے کہ ملک میں ان 328 معینہ خوراک کے مرکبات ( ایف ڈی سی ) کی تیاری ،فروخت اورتقسیم پر پابندی عائد کردی جائے ۔


    اسی کے مطابق صحت اور خاندانی بہبود کی مرکزی وزارت نے ڈرگس اینڈ کاسمیٹکس ایکٹ 1940 کی دفعہ 26 اے سے حاصل اختیارات کا استعمال کرتے ہوئے مفاد عامہ میں معینہ خوراک کے ان 328 مرکبات (ایف ڈی سی ) کی تیاری فروخت اور تقسیم پر پابندی عائد کردی تھی۔ وزار ت ہٰذا نے اپنی پابندی کا اعلان اس گزٹ نوٹی فکیشن مورخہ 7ستمبر 2018 میں کردیا ہے ۔ علاوہ ازیں بعض مخصوص حالات میں معینہ خوراک کے 6مزید مرکبات کی تیاری ،فروخت اور تقسیم پر پابندی عائدکردی ہے ۔ یہ اعلان ِ پابندی فوری طورسے نافذالعمل ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    4703 U-

    
    
    (Release ID: 1545747) Visitor Counter : 7