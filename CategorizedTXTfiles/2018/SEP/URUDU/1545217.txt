      ا قتصادی امور کی کابینہ کمیٹی

      کابینہ نے مرکزی اسپانسر شدہ وسیع تر اسکیم یعنی جنگلی جانوروں کے رہائشی علاقوں کی مربوط ترقی کو مستقبل میں بارہویں منصوبے سے بھی آگے جاری رکھنے کی تجویز کو منظوری دی ہے
      Posted On: 05 SEP 2018 6:23PM by PIB Delhi


    نئی دہلی، 5 ستمبر 2018 / اقتصادی امور کی کابینہ کمیٹی کی میٹنگ میں جس کی صدارت وزیراعظم جناب نریندر مودی نے کی مرکزی اسپانسر شدہ وسیع تر اسکیم یعنی جنگلی جانوروں کے رہائشی علاقوں کی مربوط ترقی ( سی ایس ایس-آئی ڈی ڈبلیو ایچ) کو بارہویں منصوبے سے بھی آگے جاری رکھنے کی منظوری دی ہےیعنی 18-2017 سے 20-2019 تک ۔ یہ اسکیم مرکزی طور پر چلائی جانے والی اسکیم پروجیکٹ ٹائیگر (سی ایس ایس –پی ٹی) جنگلی جانوروں کی رہائش گاہوں کو ترقی دینے (سی ایس ایس ڈی ڈبلیو ایچ) اور پروجیکٹ ایلیفنٹ(سی ایس ایس –پی ای) پر مشتمل ہے ۔ اس پر مرکزی حصہ کے کل اخراجات 1731.72 کروڑ روپے ہوں گے ۔ اس میں شیروں کے پروجیکٹ کے لئے 1143 کروڑ روپے ، جنگلی جانوروں کی رہنے کی جگہوں کی ترقی کے لئے 496.50 کروڑ روپے اور ہاتھیوں سے متعلق پروجیکٹ کے لئے 92.22 کروڑ روپے ہوں گے جو 18-2017 سے 20-2019 تک خرچ کئے جائیں گے ۔


    شیروں سے متعلق پروجیکٹ کے تحت پورے ملک کی 18 ریاستوں میں یہ اسکیم جاری رہے گی۔ اسی طرح دیگر دو اسکیموں کا اطلاق پورے ملک کے جنگلی جانوروں کی رہنے کی جگہوں کی ترقی پر اور ہاتھیوں کے پروجیکٹ کے لئے ان 23 ریاستوں میں جہاں ہاتھی پائے جاتے ہیں، اسکیم پر عمل درآمد ہوگا۔ اس سے جنگلی جانوروں کے تحفظ پر عام طور پر توجہ دی جاسکے گی جبکہ شیروں والے علاقوں میں شیروں سے متعلق پروجیکٹ پر اور ہاتھی والے علاقوں میں ہاتھیوں کے پروجیکٹ پر عمل کیا جائے گا۔


    اس سے ماحولیات کو زبردست فائدہ ہوگا اور شیروں سے متعلق اسکیم پر موثر عمل درآمد سے شیروں کی محفوظ جگہوں اور ہاتھیوں کے علاقے میں جنگلی جانوروں کے رہنے کی جگہوں کو بہتر بنانے کی اسکیم کے تحت ہاتھیوں سے متعلق اسکیم پر عمل درآمد سے ملک میں جنگلی جانوروں کے تحفظ کو فروغ حاصل ہوگا۔


    ان اسکیموں سے روزگار کے مواقع پیدا ہوں گے ، جس کے نتیجے میں شیروں کے محفوظ علاقوں کے آس پاس کی اقتصادی ترقی میں مدد ملے گی ۔ اس سے تقریباً سالانہ 30 لاکھ کام کے دن پیدا ہوں گے جس میں بہت سے مقامی قبیلوں اور غیر قبیلہ جاتی مقامی لوگوں کو فائدہ ہوگا۔ محفوظ مقامات کے آس پاس رہنے والوں کو بالواسطہ فائدہ بھی ہوگا۔ مقامی لوگوں کو گائیڈ ، ڈرائیور ، میزبانی کرنے والے افراد اور اسی طرح کے روزگار کے دیگر مواقع ملیں گے ۔ ان اسکیموں سے لوگوں میں مختلف ماحول دوست پروجیکٹوں کے ذریعہ اپنے اوپر انحصار کرنے کے سلسلہ میں صلاحیت پیدا ہوگی اور اس طرح انہیں اپنا خود روزگار ملے گا ۔


    ان اسکیموں پر عمل درآمد کے ذریعہ سیاحوں کے آنے میں آسانی پیدا ہوگی اور اس طرح شیروں کے علاقوں میں جنگلی زندگی کو محفوظ رکھنے میں مدد ملے گی۔ اس کے علاوہ اس کے ذریعہ خوراک ، پانی اور روزی روٹی کی سیکورٹی کو بھی یقینی بنایا جاسکے گا۔


    ان اسکیموں پر عمل درآمد شیروں کے لئے محفوظ جگہوں ، محفوظ علاقوں اور ہاتھیوں کے مخصوص علاقوں کے تعلق سے متعلقہ ریاستوں کے ذریعہ کیا جائے گا۔


    ۔۔۔۔۔۔۔۔۔۔۔


    م ن۔ج ۔ ج۔


    
    

    
    (Release ID: 1545217) Visitor Counter : 2