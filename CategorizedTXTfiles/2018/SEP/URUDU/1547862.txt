      سماجی انصاف اور تفویض اختیارات کی وزارت

      نائب صدر جمہوریۂ ہند ممتاز معمر شہریوں اور اداروں کو یکم اکتوبر ، 2018 ء کو یومِ معمر افراد کے موقع پر ‘‘ وَیو شریشٹھ سماّن - 2018 ’’ تفویض کریں گے
      Posted On: 28 SEP 2018 6:42PM by PIB Delhi


    نئی دہلی، 28 ستمبر / نائب صدر جمہوریۂ ہند جناب ایم وینکیا نائیڈو سماجی انصاف اور اختیار کاری کی وزارت کے زیرِ اہتمام منعقدہ ایک تقریب میں یکم اکتوبر ، 2018 ء ( بروز پیر ) ، وگیان بھون واقع نئی دلّی میں ممتاز معمر شہریوں اور اداروں کو معمر افراد کے تئیں ، اُن کی خدمات کے اعتراف کے طور پر ‘ معمر افراد کے بین الاقوامی دن ’ کے موقع پر ‘‘ وَیو شریشٹھ سماّن – 2018 ’’ تفویض کریں گے ۔ واضح رہے کہ معمر افراد کا بین الاقوامی دن ہر سال یکم اکتوبر کو 2005 ء سے منایا جا رہا ہے ۔


    سماجی انصاف اور اختیار کاری کے وزیر جناب تھاور چند گہلوت اس تقریب کی صدارت کریں گے ۔ سماجی انصاف اور اختیار کاری کی وزارت کے وزیر مملکت جناب کرشن پال گرجر اور جناب رام داس اٹھاولے و جناب وجے سمپلا بھی اس موقع پر موجود رہیں گے ۔


    وَیو شریشٹھ سماّن ایک قومی ایوارڈ ہے ، جسے سماجی انصاف اور اختیار کاری کی وزارت ( محکمہ ٔ سماجی انصاف و اختیار کاری ) نے 2005 ء میں شروع کیا تھا اور 2013 ء میں اسے قومی ایوارڈ کا درجہ فراہم کرایا تھا ۔ یہ ایوارڈ ایسے اداروں کو دیا جاتا ہے ، جو معمر افراد ، خصوصاً بہت معمر اور کمزور معمر شہریوں ، ممتاز شہریوں کے لئے کام کرتے ہیں ، اُن کے لئے مختلف النوع خدمات انجام دیتے ہیں ، ان اداروں کی اِن تمام خدمات کے اعتراف میں یہ ایوارڈ دیئے جاتے ہیں ۔ یہ ایوارڈ معمر افراد کے بین الاقوامی دن کے موقع پر یکم اکتوبر کو منعقدہ تقریب کے دوران اِس تقریب کے ایک حصے کے طور پر تفویض کئے جاتے ہیں ۔


    قومی ایوارڈ کا مقصد یہ ہوتا ہے کہ حکومت کی اس توجہ کو نمایاں کیاجائے ، جو وہ معمر شہریوں کی فلاح و بہبود پردیتی ہے اور ان افراد کے تئیں ، حکومت نے ، جو عہد کر رکھا ہے ، اُس کی تکمیل کا پہلو بھی اس کےتحت شامل ہے ۔ مقصد یہ ہے کہ معاشرے میں اُن کے جائز مقام کو مستحکم بنایاجائے ۔ اس ایوارڈ کی تفویض کا مقصد یہ بھی ہے کہ نو جوان نسل کو معاشرے اور قوم کی تعمیر میں معمر افراد کے تعاون کی اہمیت سے متعارف کرایا جائے اور وہ یہ سمجھ سکیں کہ ان افراد نے کس قدر گراں قدر خدمات انجام دی ہیں ۔ یہ ایوارڈ ممتاز معمر شہریوں اور معمر افراد کی خدمت میں مصروف اداروں کو دیئے جاتے ہیں ۔ ایوارڈ یافتگان کا انتخاب مختلف النوع شعبوں سے کیا جاتا ہے ۔ یہ ایوارڈ ملک بھر کے کسی بھی ادارے ، انجمن یا فرد کو دیئے جا سکتے ہیں ۔ اس سلسلے میں نامزدگیاں سرکاری اور غیر سرکاریوں ایجنسیوں کے ذریعے طلب کی جاتی ہیں ۔


    اسکیم کے مطابق حکومت ہند کے وزارتوں اور محکموں اور اُن کے خود مختار اداروں ، ریاستوں حکومتوں ، مرکز کے زیر انتظام علاقوں ، ماضی کے پدم ایوارڈ یافتگان ، وَیو شریشٹھ سماّن اور دیگر قومی ایوارڈ یافتگان کی جانب سے انفرادی اور ادارہ جاتی دونوں زمروں میں نامزدگیاں طلب کی جاتی ہیں ۔ معمر شہریوں سے متعلق قومی کونسل کے اراکین ، معروف اعلیٰ اختیاراتی چیمبر مثلاً آئی سی سی آئی ، سی آئی آئی ، ایسوچیم ، ناسکوم، پی ایچ ڈی سی سی آئی وغیرہ بھی اپنی جانب سے نامزدگیاں ارسال کر سکتے ہیں ۔


    ایوارڈ کے زمرے


    ادارہ جاتی ایوارڈ

     1. سن رسیدی کے شعبے میں تحقیق کے لئے بہترین ادارے کو دیا جانے والا ایوارڈ
     2. معمر شہریوں اور بیداری کی مستحق پیڑھی کو خدمات فراہم کرنے سے متعلق بہترین ادارہ جاتی ایوارڈ
     3. معمر شہریوں کو خدمات اور سہولتیں فراہم کرانے سے متعلق بہترین ضلع پنچایت کو دیا جانے والا ایوارڈ
     4. معمر شہریوں کو خدمات اور سہولتیں فراہم کرانے کے اعتراف میں مقامی شہری اداروں کو دیا جانے والا ایوارڈ
     5. والدین اور معمر شہریوں سے متعلق ایکٹ ، 2007 کے مطابق رکھ رکھاؤ اور بہبودی کاموں کے نفاذ سے متعلق بہترین ریاست اور معمر شہریوں کو بہترین خدمات و سہولت فراہم کرنے سے متعلق ایوارڈ
     6. معمر شہریوں کی خیر و عافیت اور فلاح و بہبود کو فروغ دینے کے لئے بہترین نجی شعبے کے ادارے کو دیا جانے والا ایوارڈ
     7. معمر شہریوں کی فلاح و بہبود کو فروغ دینے کے لئے بہترین سرکاری دائرۂ کار کے شعبے کے ادارے کو دیا جانے والا ایوارڈ

    ہمت اور شجاعت سے متعلق ایوارڈ ( ایک مرد اور ایک عورت کے لئے )

     1. 90 برس سے زائد کی عمر والے افرادکو دیا جانے والا ایوارڈ
     2. آئیکونک مَدر ایوارڈ ( مثالی ماں کو دیا جانے والا ایوارڈ
     3. لائف ٹائم اچیومنٹ ایوارڈ
     4. خلاقانہ آرٹ ایوارڈ
     5. کھیل کود اور مخاطری ایوارڈ ( ایک مرد اور ایک عورت کے لئے )
     6. ہمت اور شجاعت سے متعلق ایوارڈ ( ایک مرد اور ایک عورت کے لئے )

    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ع ا ) ( 28 – 09 – 2018 )


    U. No. 5057


    

    
    (Release ID: 1547862) Visitor Counter : 6
    
    
    
    
    

6.