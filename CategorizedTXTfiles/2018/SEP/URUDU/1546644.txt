      ا قتصادی امور کی کابینہ کمیٹی

      کابینہ نے انڈور (مانگلیاگاؤں) بُدنی نئی لائن (205.5 کلو میٹر) برق کاری کی منظوری دی
      
      جس سے جبل پور اور اندور کے درمیان 68 کلو میٹر فاصلہ کم ہوجائے گا
      
      اس پروجیکٹ سے تعمیر کے دوران براہ راست تقرر کے موقع پیدا ہوں گے

      Posted On: 19 SEP 2018 2:34PM by PIB Delhi

    نئی دہلی۔ 19 ؍ستمبر۔وزیراعظم نریندر مودی کی صدارت میں اقتصادی اُمور کی کابینہ کمیٹی نے بُدنی سے اندور تک (مانگلیا گاؤں) کی نئی لائن کی تعمیر کی منظوری دے دی ہے۔ یہ لائن تقریباً 205.5 کلو میٹر طویل ہے اور اس پر مجموعی طور پر تخمینہ لاگت 3261.82 کروڑ روپئے لاگت آئے گی۔


    اس پروجیکٹ کا اصل مقصد پسماندہ علاقے کی ترقی اور اندور سے جبل پور پہنچنے کے وقت میں کمی نیز اندور سے ممبئی اور جنوبی علاقے تک کے سفر کے وقت میں کمی بھی ہے کیوں کہ بھوپال کے راستے جو دور ی ہے اس میں 68 کلو میٹر کی کمی آجائے گی۔ اس پروجیکٹ سے اس علاقے میں عوام اور صنعتوں کیلئے ٹرانسپورٹ کی بہتر سہولت مہیا ہوگی۔ اس سے پروجیکٹ کے علاقے میں روزگار کے مواقع پیدا کرنے میں بھی مدد ملے گی۔ اس پروجیکٹ سے اس کی تعمیر کے دوران تقریباً 49 لاکھ 32 ہزار دن کا براہ راست روزگار پیدا ہوگا۔


    مجوزہ لائن مجودہ بُدنی سے شروع ہوگی اور یہ اندور کے قریب مغربی ریلوے کے موجودہ اسٹیشن مانگلیا گاؤں سے مربوط ہوجائے گی۔ 10 نئے کراسنگ اسٹیشن اور 7 نئے ہالٹ اسٹیشنز کی تعمیر کی بھی تجویز رکھی گئی ہے۔ نئی لائن سے سیہور ، دیواس اور اندور ضلعوں کیلئے خدمات حاصل ہوں گی اور اس سے بھوپال ، اٹارسی کے پرہجوم راستے سے گریز کرتے ہوئے بُدنی سے اندور تک براہ راست رابطہ قائم ہوجائیگا۔ جس میں بُدنی سے گھاٹ سیکشن سے لیکر بیرکھیڑا بھی شامل ہے۔


    نئی لائن سے آس پاس کے علاقوں کی صنعتی ترقی کے لئے بنیادی ڈھانچے کی مدد ملے گی۔ اس پروجیکٹ کا مقصد اس خطے کے پسماندہ علاقے کی ترقی ہے نیز نصر اللہ گنج ، کھاٹے گاؤں اور کنّوڑ جیسے مختلف قصبوں اور گاؤوں تک رابطہ فراہم کرنا ہے جہاں فی الحال ریل رابطہ نہیں ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس ۔ ع ن


    U-4849

    
    
    (Release ID: 1546644) Visitor Counter : 6