      امور داخلہ کی وزارت

      مرکزی داخلہ سیکریٹری نے سلامتی سے متعلق منظوری دینے کے لئے ’’ ای ۔ سہج ‘‘ پورٹل کا آغاز کیا ’’ زیر التوا معاملات میں تیزی سے کمی واقع ہوئی ہے ‘‘ جناب راجیو گابا
      Posted On: 19 SEP 2018 2:38PM by PIB Delhi


    
    
    نئی دلّی ، 19 ستمبر؍ مرکزی داخلہ سیکریٹری جناب راجیو گابا نے گزشتہ روز سیکریٹری سے متعلق منظوری دینے کے لئے ’’ ای ۔ سہج ‘‘ نامی آن لائن پورٹل کا آغاز کیا ۔ یہ پورٹل درخواست کنندہ کو آن لائن درخواست دینے کی سہولت فراہم کرے گا اور وقتاً فوقتاً اس کی صورت حال کی کیفیت کا جائزے لے گا ۔
    اس موقع پر خطاب کرتے ہوئے مرکزی داخلہ سیکریٹری نے کہا کہ اس آن لائن پورٹل کو متعارف کرانے کی بدولت عمل معیاری ہو گیا ہے ، جس کے نتیجے میں کام تیز رفتار ، شفاف اور نگرانی سہل ہو گئی ہے ۔ اس کی بدولت مختلف ادارے درخواست اور دستاویزات تک آن لائن رسائی کر سکتے ہیں اور بر وقت فیصلے لے سکتے ہیں ۔
    جناب گابا نے کہا کہ وزارت امور داخلہ ( ایم ایچ اے ) نے حال ہی میں سلامتی سے متعلق منظوری دینے کے عمل کو چیک کرتے ہوئے تازہ رہنما خطوط جاری کئے ہیں ۔ وزارت امور داخلہ میں ہفتے افسران کی ایک کمیٹی کی میٹنگ منعقد ہوتی ہے تاکہ سلامتی منظوری سے متعلق تجاویز کے سلسلے میں بر وقت فیصلے لئے جا سکیں ۔
    وزارت امور داخلہ نے گزشتہ ایک سال کے دوران سلامتی سے متعلق منظوری کے تقریباً 1100 معاملات نمٹائے ۔ حالانکہ دیئے گئے وقت کی مدت 90 دن ہے ۔ ایم ایچ اے سلامتی سے متعلق منظوری دینے کے معاملات کو 60 دن میں فیصل کرنے کی کوشش کرتی ہے ( 2018 میں فی کیس 53 دن کا اوسط وقت لگا )جو کہ مزید کم کیا جا رہا ہے ۔ 2016 میں 209 معاملات تھے جو کہ چھ ماہ پرانے تھے ۔ 2017 میں یہ کم ہو کر 154 رہ گئے اور مزید کم ہو کر 2018 میں 47 رہ گئے ۔
    ایم ایچ اے نوڈل وزارت ہے جو کہ بعض حساس شعبوں میں افراد ؍ بولی لگانے والوں ؍ کمپنیوں کو لائسنس ؍ پرمٹ ، اجازت ، معاہدے وغیرہ کی اجازت دینے سے قبل سلامتی سے متعلق منظوری جاری کرتی ہے ۔قومی سلامتی منظوری کا مقصد امکانی خطرات کا تجزیہ کرنا ، اقتصادی خطرات کو مد نظر رکھتے ہوئے سرمایہ کاری اور پروجیکٹ تجاویز کو منظوری دینے سے قبل متعلقہ خدشات کا پورا پورا تجزیہ کرنا ہے ۔ اس کا اصل مقصد یہ ہوتا ہے کہ قومی سلامتی کے تقاضوں کی تکمیل کی جائے اور کاروبار کرنے کو آسان بنایا جائے اور ملک میں سرمایہ کاری کو فروغ دیا جائے ۔
    آغاز کئے جانے کی تقریب میں اسپیشل سیکریٹری ( آئی ایس ) محترمہ رینا مترا اور وزارت امور داخلہ کے علاوہ دیگر وزارتوں کے سینئر افسران بھی موجود تھے ۔


    
    ۔ ۔ ۔ ۔ ۔


    
    u.4843


    
    م ۔ر ۔ ر۔
    

    
    (Release ID: 1546646) Visitor Counter : 6