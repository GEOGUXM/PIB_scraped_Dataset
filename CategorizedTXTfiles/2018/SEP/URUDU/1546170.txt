      صحت اور خاندانی بہبود کی وزارت

      قومی ایڈ ز کنٹرول تنظیم(ناکو) نے 2017ء کے لئے ایچ آئی وی کا تخمینہ جاری کیا
      Posted On: 14 SEP 2018 6:13PM by PIB Delhi


    نئی دہلی، 14 ستمبر 2018؍قومی ایڈز کنٹرول تنظیم (ناکو) نے آج یہاں ایک تقریب میں ایچ آئی وی سے متعلق 2017ء کے تخمینے کی ایک رپورٹ جاری کی ہے۔ایڈز کی روک تھام کے قومی پروگرام(این اے سی پی ) کے تحت یہ ایچ آئی وی تخمینے کے سلسلے کا 14واں راؤنڈ ہے۔ناکو انڈین کونسل آف میڈیکل ریسرچ (آئی سی ایم آر) اور طبی اعداد وشمار کے قومی ادارے (این آئی ایم ایس) کے اشتراک سے ہر دو سال میں ایچ آئی وی کا تخمینہ پیش کرتا ہے۔بھارت میں ایچ آئی وی تخمینہ کا پہلا راؤنڈ 1998ء میں کیا گیا تھا، جبکہ آخری راؤنڈ 2015ء میں کیا گیا۔


    رپور ٹ میں قومی ایڈز سرگرمیوں کے سلسلے میں ایک ایڈز کی روک تھام کے ساتھ ساتھ ایڈز کے علاج کے محاذ پر بھی قابل قدر کامیابیوں کو اجاگر کیا گیا اور اس بات کا اشارہ دیا گیا ہے کہ اس میں کسی پیچیدگی کے لئے کوئی جگہ نہیں ہے، کیونکہ ملک 2030ء تک ‘‘ایڈز کے خاتمے’’ کے حصول کی جانب قدم بڑھا رہا ہے۔رپورٹ کے مطابق 2017ء میں بھارت میں تقریباً 21.40لاکھ لوگ ایچ آئی وی(پی ایل ایچ آئی وی) سے متاثر ہیں ، جس میں تقریباً 87.58ہزار ایچ آئی وی کے نئے متاثرین ہیں اور 69.11ہزار افراد کی 2017ء میں ایڈز کی وجہ سے موت ہوئی ہے۔ تقریباً22675 ماؤں کو اینٹی ریٹرووائرل تھیراپی (اے آر ٹی) کی ضرورت ہے تاکہ ماں سے بچے کو ایچ آئی وی کی منتقلی کو روکا جاسکے۔ایچ آئی وی تخمینہ 2017ء میں بھارت میں ایچ آئی وی کی وباء کی قسم سے متعلق پچھلے بیانات کی توثیق کی گئی ہے یعنی قومی سطح پر ایچ آئی وی کے پھیلنے کی رفتار بہت دھیمی ہے، لیکن کچھ جغرافیائی خطوں میں یاآبادی کے کچھ گروپوں میں اس کے پھیلنے کی رفتار زیادہ ہے۔ رپورٹ میں اس بات کو اجاگر کیا گیا ہے کہ ملک میں سالانہ نئے ایچ آئی وی انفیکشن میں کمی کی شرح حالیہ برسوں کے تناسب میں سست رہی ہے ۔


    رپورٹ میں یہ نتیجہ نکالایا گیا ہے کہ مجموعی طورپر اس پروگرام کا کافی اثر ہوا ہے اور نئے انفیکشن میں 80 فیصد سے زیادہ کمی آئی ہے جو 1995ء میں اپنے عروج پر تھی۔ اسی طرح ایڈز سے متعلق اموات میں2005ء میں سب سے زیادہ ہونے کے بعد سے 71فیصد کی کمی آئی ہے۔ یواین ایڈز 2018ء کی رپورٹ کے مطابق نئے انفیکشن میں کمی کی اوسط شرح 47 فیصد، جبکہ ایڈز سے متعلق اموات کی اوسط شرح میں 51 فیصد کی کمی آئی ہے۔


    ایچ آئی وی تخمینے کا مقصد بھارت میں قومی اور ریاستی ؍یوٹی سطح پر ایچ آئی وی کی وبا کی موجودہ صورتحال کے بارے میں معلومات کو تاحال بنانا ہے۔ایچ آئی وی تخمینے میں بالغ افراد میں ایچ آئی وی انفیکشن ، سالانہ نئے ہونے والے انفیکشن ، ایڈز سے متعلق شرح اموات اور ماں سے بچے کو ہونے والی ایچ آئی کی روک تھام وغیرہ کے نتائج پیش کئے جاتے ہیں۔ان مثالی تخمینوں کی ضرورت اس لئے ہے کہ اس بیماری کو ناپنے کا کوئی براہ راست اور بھروسے مند طریقہ نہیں ہے، جس سے اس وباء کا پتہ لگایا جاسکے اور نگرانی کیا جاسکے اور دنیا بھر کے ملکوں میں کئے جانے والے اقدامات کا تجزیہ کیا جاسکے۔


    U:4763

    
    
    (Release ID: 1546170) Visitor Counter : 5