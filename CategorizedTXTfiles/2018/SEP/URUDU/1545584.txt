      زراعت اور کاشتکاروں کی فلاح و بہبود کی وزارت

      ہندوستان میں زرعی ترقی کی منصوبہ بندی اور سرمایہ کاری کو پیداوار ، پیداواریت اور رقبہ سے آگے لے جانے کی ضرورت
      Posted On: 10 SEP 2018 7:54PM by PIB Delhi


    نئی دہلی، 10 ستمبر / ہندوستان میں زرعی ترقی کی منصوبہ بندی اور سرمایہ کاری کو پیداوار ، پیداواریت اور رقبہ سے آگے لے جانے کی ضرورت ہے ۔ یہ زرعی ترقی کے لئے اہم ہیں لیکن یہ تینوں صرف اشارئے ہیں کیونکہ کسان ، پیدا کار ہوتے ہیں ۔ ان کے تناظر میں پیداوار کو منافع اور خوش حالی کے اعتبار سے ان کے منافع کے طور پر دیکھا جانا چاہیئے ۔ وزارت زراعت اور کسانوں کی فلاح و بہبود کے سکریٹری ڈاکٹر ایس کے پٹنائک نے دوسرے ‘‘ انڈیا ایگریکلچرل آڈٹ لک فورم ، 2018 ء ’’ سے خطاب کرتے ہوئے کہا کہ چوتھے پیشگی تخمینے کے مطابق 18-2017 ء کے دوران 284.83 ملین ٹن کی ریکارڈ پیداوار ہوئی ہے ۔ اس کے معنی ہیں کہ دوسرے سال بھی پیداوار میں لگاتار اضافہ ہوا ہے ۔ زیر تبصرہ سال کے دوران باغبانی میں 306.8 ملین ٹن کی ریکارڈ پیداوار کا تخمینہ لگایا گیا ہے ۔


    اناج کی ریکارڈ پیداوار کی وجہ سے سال 18-2017 ء اور 19-2018 ء ( اپریل – جون ) کے دوران تھوک قیمت اشارئے کی بنیاد پر خوردنی اشیا کی قیمت بالترتیب 1.9 اور 1.2 قیمت رہی ہے ۔ مذکورہ بالا مدت کے دوران موٹے اناج کی قیمت بھی بالترتیب 0.3 اور 1.5 فی صد رہی ہے اور 18-2017 ء سے والوں کی قیمت منفی رہی ہے ۔ دالوں کی پیداوار میں ترغیبات اور دالوں کی پیداوار بڑھانے کے لئے کسانوں کی حوصلہ افزائی کے لئے حکومت نے 18-2017 ء اور 19-2018 ء ( خریف ) کی کم از کم امدادی قیمت ( ایم ایس پی ) میں نمایاں طور پر اضافہ کیا ہے ۔ نیشنل فوڈ سکیورٹی مشن ( این ایف ایس ایم ) نے 2017 ء کے اختتام تک اضافی 4 ملین ٹن دالوں کی پیداوار کا نشانہ مقررکیا تھا ، جسے کامیابی کے ساتھ حاصل کر لیا گیا ہے ۔ اس طرح ملک کے در آمدات پر انحصار میں نمایاں طور پر کمی آئی ہے ۔


    ڈاکٹر پٹنائک نے کہا کہ زراعت کی ظاہری حالت میں بہتری کا یہ معنی قطعی نہیں ہے کہ زراعت اور کسانوں کی فلاح و بہبود کی وزارت کی کوششوں میں نرمی آ گئی ہے ۔ ہمارے سامنے ، جو چیلنج ہیں ، وہ یہ ہیں کہ خوردنی اشیاء کی قیمتوں کو ، ان سطحوں پر برقرار رکھا جائے ، جن سے کسانوں کو ، ان کی پیداوار کا واجب منافع حاصل ہو ، جب کہ اناج کی وافر پیداوار کے فوائد سے عام صارف بھی محروم نہ رہیں ۔ سکریٹری موصوف نے کہا کہ ایسے حالات سے نمٹنے کے لئے ہم نے کم از کم امدادی قیمت کی پالیسی اپنائی ہے ۔ اس کے بعد سرکاری نظام تقسیم کے لئے اناج کی خریداری کی گئی ہے اور اس طرح منڈی میں اناج کی آمد کو معمول پر رکھنے کے لئے امدادی قیمت کی اسکیم اور مارکیٹ مداخلت اسکیم دونوں اپنائی گئی ہیں ۔ انہوں نے مزید کہا کہ سرکاری نظام تقسیم کے تحت اناج کی خریداری اور ان کی نکاسی کی سطحوں کے بندوبست اور ان کے ذخیرے کی حالت کافی بہتر ہے ۔


    سکریٹری موصوف نے مزید کہا کہ کسانوں کو کم از کم ممکنہ لاگت سے اپنی زرعی پیداوار اور اپنی زرعی پیداوار کی فروخت دونوں میں غیر یقینی مارکٹ کی وجہ سے کئی مسائل کا سامنا کرنا پڑ رہا ہے ۔ کسانوں کو اپنی پیداوار کی غیر یقینی حالت کا مسئلہ در پیش ہے ، جو کہ ان کی پیداوار کی خریداری اور تقسیم کاری سے منسلک تجارت اور صنعت کے ذریعہ پیدا کردہ ہے ۔ اسی طرح جب زمینی سطح پر زرعی پیداوار کی زیادہ قیمت مقرر کی جاتی ہے تو کسان کو اپنی پیداوار کی واجب قیمت نہیں ملتی ۔ یہ حالت مارکیٹ کی عدم دستیابی سے ظاہر ہوتی ہے ۔


    ڈاکٹر پٹنائک نے مزید کہا کہ دوسرے اسباب بھی ہیں ، جو کسانوں کو ان کی اراضی ، مویشی ، پانی اور جنگلاتی وسائل کا استعمال انہیں منافع اور خوشحالی کے مواقع فراہم کرتے ہیں ۔ اس کے لئے کسانوں کو ان کی پیداوار اور منافع میں اضافہ کے لئے کاشت کاری سے متعلق نئی ٹیکنا لوجی اور ان کے بندوبست پر خاص توجہ دینے کی ضرورت ہے ، وہیں ، دوسری جانب فصل ، قیمتوں اور امدادی خدمات سے متعلق غیر یقینی حالات پر بھی توجہ دینے کی ضرورت ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ش س ۔ ع ا ) ( 10 – 09 – 2018 )


    U. No.4672

    
    
    (Release ID: 1545584) Visitor Counter : 6