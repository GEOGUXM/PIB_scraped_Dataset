      نیتی آیوگ

      نیتی آیوگ کے مووسائیکلاتھن کو وسیع مقبولیت ، کلین موبلٹی کوفروغ
      Posted On: 05 SEP 2018 11:45AM by PIB Delhi


    نئی دہلی ،5ستمبر :محترم وزیرمملکت جناب کرن رجیجواورنیتی آیو گ کے چیف ایکزیکیٹوآفیسر،جناب امیتابھ کانت نے نقل وحمل کے صاف ستھرے ، قابل رسائی طریقوں اورذرائع کو فروغ دینے سے متعلق ایک سائیکل ریلی جس کا نام ‘‘موو سائیکلاتھن’’ ہے ، کو جھنڈی دکھا کراذن سفردیاہے ۔ اس سائیکلاتھن کا اہتمام 7اور8ستمبر کو نئی دہلی میں منعقد ہونے والی ایم اووی ای :عالمی موبلٹی سربراہ ملاقات کے پیشگی سلسلے کے طورپر کیاگیاہے اوراس میں 500سے زائد پرجوش سائیکل سواران نے حصہ لیا۔


    اس تقریب کے انعقاد کے موقع پرجناب کرن رجیجونے اظہارخیال کرتے ہوئے کہاکہ بھارت کے شہروں کو سائیکلنگ کے لئے ترقی دی جانی چاہیئے ۔ نیتی آیوگ کے ذریعہ اہتمام کردہ موویلوسائیکلوتھن بھارتی عوام میں نقل وحمل کے صاف ستھرے ذرائع اپنانے کے پیغام کو عام کررہاہے ۔ وزیرموصوف نے کہاکہ ہمیں لوگوں کو مہمیز کرنا ہے نہ کہ کاروں کو۔ انھوں نے کہاکہ سائیکلنگ چاق وچوبندرہنے کا ایک ذریعہ ہے اورصاف ستھراشہربنانے اورصحت مندانداز حیات کا سرچشمہ ہے۔ نیتی آیوگ کے چیف ایکزیکیٹوآفیسرنے کہاکہ وہ نوجوانوں کو یہ پیغام دیناچاہتے ہیں کہ وہ ملک بھرمیں عوام کو نقل وحمل کے لئے ساجھا، مربوط ، صفراخراج والی موبلٹی کے ذرائع اپنانے کے تئیں راغب کریں ۔


    ‘‘موبلٹی ویک’’یانقل وحمل ہفتہ 31اگست سے 6ستمبر ،2018کے دوران 7دنوں کے اندر17تقریبات پرمشتمل ہوگا ۔ یہ تمام ترتقریبات موبلٹی کے دائرہ کارمیں آنے والے مختلف النوع شراکت داروں کے ساتھ گفت وشنید کا راستہ ہموارکریں گی ۔ مندوبین میں عالمی اوربھارتی موبلٹی شعبے کے سربراہان مثلااوای ایم ، بیٹری مینوفیکچررز ، بیٹریوں کو چارج کرنے کے لئے بنیادی ڈھانچے فراہم کرنے والے، تکنالوجی سے وابستہ مسائل کا حل نکالنے والے ، بھارتی حکومت کے نمائندگان اورغیرملکی حکومتوں کے نمائندگان ، مختلف بین حکومتی اداروں کے نمائندگان ، ماہرین تعلیم اورپالیسی سے وابستہ مفکرین شامل ہوں گے ۔


    تیزی سے تکنالوجی کی لاگت میں رونماہوتی ہوئی تخفیف اور بزنس ماڈل اختراعات اب دنیا کی قابل احیأ توانائی اور برقی موٹرگاڑیوں کی شکل لے رہی ہیں ۔ اس پس منظرمیں نیتی آیوگ نے مختلف وزارتوں اورصنعتی شراکت داروں کے ساتھ ایم اووی ای :عالمی نقل وحمل سربراہ ملاقات کے اہتمام کا فیصلہ کیاہے جو نئی دہلی میں 7اور 8ستمبر ،2018کے دوران منعقد ہوگی ۔ یہ سربراہ ملاقات تین عناصرپرمشتمل ہوگی ۔ دی کانکلیو ، ڈیجیٹل نمائش اور موضوعات پرمبنی تقریبات ۔اس پورے اہتمام سے حکومت کی جانب موٹرگاڑیوں کی برق کاری کے نصب العین ، قابل احیأ توانائی کو مربوط کرنے اور روزگارکے مواقع بڑھانے کے نصب العین کے حصول میں مدد ملے گی اورصاف ستھری توانائی معیشت کی شکل لینے کے لئے بھارت کے مقصد کو بھی بارآور کریگی ۔


    مذکورہ سربراہ ملاقات ، اپنی نوعیت کے لحاظ سے ایسی اولین چوٹی ملاقات ہے جس میں حکومت ، صنعت ، تحقیقی اداروں ، تعلیمی ماہرین ، مفکرین اورمہذب سماج کے نمائندگان سمیت 1200سے زائد مندوبین شرکت کریں گے ۔ یہ تمام افراد یکجاہوں گے اور تیزی سے بدلتے ہوئے عالمی نقل وحمل منظرنامے کے دائرہ کارکے اندر کلیدی شراکت داروں سے گفت وشنید کریں گے اور مفاد عامہ میں ایک فریم ورک وضع کریں گے ۔ شانہ بہ شانہ منعقدہونے والے اجلاسات کے دوران موضوعات 5موضوعاتی مقالات پرمشتمل ہوں گے ۔ مخصوص ریاستی ضروریات کو بھی زیربحث لایاجائیگا تاکہ مستقبل کے لئے ایک ساجھامربوط ، صفر اخراج والے ، شمولیت پرمبنی موبلٹی ایجنڈے کو شکل دی جاسکے ۔


    U-4575


    

    
    (Release ID: 1544937) Visitor Counter : 9