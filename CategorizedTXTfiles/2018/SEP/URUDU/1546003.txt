      آبی وسائل، دریائی ترقیات اور گنگا احیاء کی وزارت

      آبی وسائل کی وزار ت نے پانی سے متعلق قومی ایوارڈ 2018 کے لئے انٹریاں طلب کیں
      ایوارڈس 13 زمروں کے لئے دئے جائیں گے
      
      انٹریاں وصول کرنے کی آخر ی تاریخ 30 نومبر 2018 ہے
      
      Posted On: 13 SEP 2018 4:17PM by PIB Delhi


    نئی دہلی 13 ستمبر ۔ہندوستان میں آبی وسائل کے بندوبست کی اہمیت کے پیش نظر آبی وسائل ،دریا کی ترقی اور گنگا کے احیا کی وزارت نے پانی سے متعلق قومی ایوارڈز قائم کیا ہے ۔ جس کا مقصد ان تمام فریقوں کی حوصلہ افزائی کرنا ہے جو ملک میں پانی کے اپنے وسائل کا بخوبی طورپر بندوبست کرتے ہیں اور ملک میں پانی کے بارے میں بیداری پیدا کرتے ہیں۔


    پانی سے متعلق قومی ایوارڈس 2018 کے لئے انٹریاں اب 13 زمروں میں طلب کی گئی ہیں ۔ جن میں بہترین ریاست ، بہترین ضلع ، بہترین گاؤں پنچایت ، بہترین میونسپل کارپوریشن ، پانی کے تحفظ کے لئے نئی ٹکنالوجی کی بہترین تحقیق / اختراع ، عوامی بیداری کے لئے بہترین کوششیں ، پانی کے تحفظ کو فروغ دینے کے لئے بہترین ٹی وی شو ، بہترین اخبار ، بہترین اسکول ، پانی کے استعمال کے کامیاب کیمپس کے لئے بہترین ادارہ ، رہائشی علاقوں کی فلاح بہبود کی بہترین ایسوسی ایشن ، بہترین مذاہب / تفریح اورٹورزم کے لئے پانی کے استعمال کی تنظیمیں اور صنعتی پانی کے تحفظ کے لئے بہترین صنعت شامل ہیں۔ بہترین ضلع زمرے کے اندر شمال ، جنوب ،مشرق ، مغرب ،شمال مشرق ، مشرق اور ضلع سطح پر افسروں کی حوصلہ افزائی کے لئے آروزمند ضلع ذیلی زمروں کے لئے تین تین ایوارڈس دئے جائیں گے ۔ ضلع سطح پر بھی گراؤنڈ واٹر ری چارج ،دریا کے احیا اور جھیل ،تالاب جیسے پانی کے ادارو ں کی تشکیل / احیا کے تین اہم موضوعات پر انٹریاں داخل کی جاسکتی ہیں۔ بہترین ریاست اور بہترین ضلع ایوارڈس کے علاوہ پہلے ،دوسرے اور تیسرے انعام جیتنے والوں کے لئے نقد دو لاکھ روپے کا انعام ،ڈیڑھ لاکھ روپے کاانعام اور ایک لاکھ روپے کا انعام ۔ بالترتیب باقی سبھی گیادہ زمروں کو دیا جائے گا۔


    ان ایوارڈس کا مقصد غیرسرکاری اداروں (این جی اوز ) گرام پنچایتوں ، شہری بلدیاتی اداروں ، پانی کا استعمال کرنے والی انجمنوں ، اداروں ، کارپوریٹ سیکٹر اور افراد سمیت تمام فریقوں کی حوصلہ افزائی کرنا ہے ،جو بارش کا پانی جمع کرکے زیر زمین پانی کی بھرپائی کے اختراعی طور طریقے اپنا رہے ہیں اور پانی کی ری سائیکلنگ اور اس کے دوبارہ استعمال کے علاوہ پانی کے استعمال کی کفایت شعاری کو فروغ دے رہے ہیں ۔ساتھ ہی ساتھ نشان زد علاقوں میں عوام کی شرکت کے ذریعہ بیداری پید ار کررہے ہیں ۔


    مزیر تفصیلات اور درخواست فارم کے لئے درخواست دہندگان http://mowr.gov.in/national-water-awards-2018 and cgwb.gov.in . پربھی اپ لوڈ کرسکتے ہیں ۔ ا ٓبی وسائل ،دریا کی ترقی اور گنگا کی وزارت نے مائی جی او وی کے ساتھ ایک مفاہمت نامہ بھی کیا ہے تاکہ تمام فریقوں کی زیادہ سے زیادہ شرکت کو یقینی بنایا جاسکے ۔ درخواست دہندگان MyGov (mygov.in) کے ذریعہ اپنی انٹریاں داخل کرسکتے ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    

    م ن ۔ح ا ۔رم


    U- 4743

    
    
    (Release ID: 1546003) Visitor Counter : 12