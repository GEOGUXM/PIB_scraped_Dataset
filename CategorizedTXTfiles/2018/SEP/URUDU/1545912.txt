      شہری ہوابازی کی وزارت

      طیارہ کامیابی کے ساتھ سندھو دُرگ ہوائی اڈے پر اترا
      
      سندھو دُرگ کے عوام کے لئےتہوار کا تحفہ ہے: سریش پربھو
      
      Posted On: 12 SEP 2018 7:36PM by PIB Delhi


    نئی دہلی، 12 ستمبر 2018؍ممبئی سے سندھو دُرگ کے لئے طیارہ آج کامیابی کے ساتھ مہاراشٹر کے کونکن خطے کے سندھو دُرگ ضلع میں پرولے چھیپی گرین فیلڈ ہوائی اڈے اترا۔ اس کامیاب تجرباتی پرواز کے ساتھ ہی مہاراشٹر کے کونکن ساحل کے لئے رسائی آسان ہوجائے گی اور مہاراشٹر کی کچھ چوٹی کے سیاحتی مقامات ہندوستان بھر کے سیاحوں کے لئے قابل رسائی بن جائیں گے۔کاروباری پروازیں اس سال دسمبر سے شروع ہوجائیں گی۔


    یہ ہوائی اڈہ مالون اور وینگرولا کے درمیان واقع ہے۔ترکارلی ساحل اور سندھو دُرگ قلعہ 20 کلو میٹر دور ہے۔اس ہوائی اڈے کے شروع ہو جانے سے شمالی گوا کے لئے بھی رسائی آسان ہوجائے گی اور اس میں مزید بہتری آئے گی۔تیراکول، ارمبول اور منڈریم گوا کے ڈبولم ہوائی اڈے سے مساوی فاصلے پر ہے۔


    2500 میٹر کےرنوے پر ایئر بس اے 320 اور بوئنگ 737 جیسی پروازیں آسانی سے اتر سکیں گی۔ٹرمنل کی عمارت 400 مسافروں کو سنبھالنے کی صلاحیت رکھتی ہے۔


    شہری ہوائی بازی کے مرکزی وزیر جناب سریش پربھو نے ہوائی اڈے کا بندوبست کرنے والے کمپنی اور مہاراشٹر کی ریاستی سرکار سے کہا ہے کہ وہ آئی ایل ایس کی تنصیب اور وی او آر کی تنصیب سے منتعلق زیر التوا معاملات کو حل کریں، تاکہ وقت کے مطابق مستقل پروازیں شروع ہوسکیں۔


    طیارے کی ساتھی پائلٹ کا تعلق سندھو دُرگ ضلع میں دیو گڑھ سے ہے۔


    U: 4731

    
    
    (Release ID: 1545912) Visitor Counter : 2