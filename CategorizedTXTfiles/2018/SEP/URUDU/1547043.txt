      وزارت دفاع

      وزیر اعظم نے جھارسو گڈا ہوائی اڈے کا افتتاح کیا اور جھارسو گڈا ۔ رائے پور سیکٹر کے مابین اڑان پرواز کو رخصت کیا
      Posted On: 24 SEP 2018 2:03PM by PIB Delhi


    
    
    نئی دلّی ، 24 ستمبر؍ وزیر اعظم جناب نریندر مودی نے گزشتہ روز جھار سو گڈا میں ایک نئے ہوائی اڈے کا افتتاح کیا ۔ا سے ،اوڈیشہ کے پاور ہاؤس کے نام سے بھی جانا جاتا ہے ۔ اوڈیشہ کے گورنر پروفیسر گنیشی لال ، ریاست کے وزیر اعلیٰ جناب نوین پٹنائک ، تجارت و صنعت اور شہری ہوا بازی کے وزیر جناب سریش پربھو ، پیٹرولیم اور قدرتی گیس اور ہنر مندی کی ترقیات و صنعت کاری کے وزیر جناب دھرمیندر پردھان ، قبائلی امور کے وزیر جناب جوال اورام بھی اس موقع پر موجود شخصیات میں شامل تھے ۔ وزیر اعظم نے جھارسو گڈا ۔ رائے پور سیکٹر کی اڑان پرواز کو بھی جھنڈی دکھا کر روانہ کیا ۔
    جھارسو گڈا، بھو بنیشور کے بعد اوڈیشہ کا دوسرا ہوائی اڈہ ہے جو اب کام کرنے لگا ہے اور اپنی نوعیت کا وہ واحد ہوائی اڈہ ہے جو بھو بنیشور ، رائے پور اور رانچی تک آر سی ایس اڑان کی کنکٹی ویٹی کی سہولت فراہم کرے گا ۔ اوڈیشہ میں جھارسو گڈاکے علاوہ تین مزید ہوائی اڈوں یعنی ضلع کورا پٹ میں جی پور ، ضلع سندر گڑھ میں راوڑ کیلا اور ضلع کالا ہانڈی میں اتکیلا کو اس ساحلی ریاست کے دور دراز اور دشوار گزار علاقوں تک کنکٹی ویٹی کی سہولت فراہم کرنے کی غرض سے ترقی دی جا رہی ہے ۔ان چار ہوائی اڈوں کے احیاء اورریاست اوڈیشہ کے اندر ان کی حالت کو بہتر بنانے کی غرض سے علاقائی کنکٹی ویٹی اسکیم کے تحت 370 کروڑ روپئے کی رقم مختص کی گئی ہے ۔
    جھارسو گڈاہوائی اڈے کو 210 کروڑ روپئے کی تخمینہ جاتی لاگت سے حکومت اوڈیشہ کے تعاون سے ایئر پورٹ اتھارٹی آف انڈیا کے ذریعہ ترقی دی گئی ہے ۔اس میں ریاستی حکومت کا 75 کروڑ روپئے کا تعاون بھی شامل ہے ۔ یہ ہوائی اڈہ 1027.5 ایکڑ آراضی پر محیط ہے اور اس ہوائی اڈے کی ٹرمینل بلڈنگ کا رقبہ 4000 مربع میٹر ہے ۔ اس ہوائی اڈے کو اے ۔ 320ساخت کے طیاروں کے لئے نائٹ آپریشن سمیت بارہ ماسی طور پر استعمال کئے جانے کے لئے ترقی دی گئی ہے ۔
    جھارسو گڈاہوائی اڈے کی ٹرمینل بلڈنگ آر سی سی مرکب ڈھانچے پر مشتمل ہے اور جدید ترین مسافر سہولیات سے آراستہ ہے ۔ اس عمارت کے داخلی حصے میں مقامی دست کاری ، آرٹ ورک اور ریاست کے سیاحتی مقامات کو مقامی و علاقائی ثقافت کے گونا گوں پہلوؤں کے ساتھ نفیس انداز میں پیش کیا گیا ہے ۔شہری حصے کو جمالیاتی لحاظ سے خوب صورت منظر کشی سے ہم آہنگ کیا گیا ہے اور ہرے بھرے قطعات مسافروں کو فطرت سے ہم آہنگ کرتے محسوس ہوتے ہیں ۔
    2390 میٹر طویل رن وے کے ساتھ یہ ہوائی اڈہ اے ۔ 320 ساخت کے طیاروں کو ٹھہراسکے گا ۔ ٹرمینل بلڈنگ میں پانچ چیک ۔ ان کاؤنٹر ہیں اور مسافروں کی آمد کے لئے علیحدہ انتظام ہے جہاں بھیڑ بھاڑ کے اوقات میں 300 مسافروں کے لئے معقول انتظام کیا گیا ہے ۔ نئی ٹرمینل عمارت کے علاوہ ہوائی اڈے کے بنیادی ڈھانچے میں ایک علیحدہ گنجائش بھی نکالی گئی ہے ، نیا تکنیکی بلاک اور کنٹرول ٹاور ، فائر اسٹیشن زمرہ VII ، ایم ٹی ورک شاپ اور لازمی رکھ رکھاؤ اور دور تک نظر رکھنے کا بھی انتظام کیا گیا ہے ۔
    موثر سیوریج ٹریٹمنٹ پلانٹ کی فراہمی ، سودھے گئے پانی کا باغ بانی اور ایئر کنڈیشننگ کے مقاصد کے لئے استعمال ، زمینی پانی کی بھر پائی کے لئے بارانی پانی کو بروئے کار لانے ،گندے پانی کو سودھنے کا انتظام ، شمسی بجلی نظام ، کم توانائی استعمال کرنے والی یخ بستگی کی مشینیں اور ہوائی اڈے تک پہننے کے لئے دونوں جانب سبز پٹی کی فراہمی جیسی چیزیں اس ہوائی اڈے کے پروجیکٹ میں شامل ہیں ۔
    جھارسو گڈا میں نیا ہوائی اڈہ مغربی اوڈیشہ کی ترقی میں اہم کردار ادا کرے گا اور اس خطے میں نمو پذیر سیاحتی صنعت کو مہمیز کرے گا ۔
    اڑان ( اڑے دیش کا عام ناگرک ) حکومت ہند کی ایک فلیگ شپ اسکیم ہے جو ایسے ہوائی اڈوں کے لئے متعارف کرائی گئی ہے ،جہاں ابھی تک پرواز خدمات یا تودستیاب نہیں تھیں یا نا کافی تھیں۔ اس کے تحت علاقائی نمو کے مابین توازن کو فروغ دینے کے لئے مختلف مقامات کو مربوط کرنا اور ہوائی جہاز کے سفر کو عوام کی رسائی کے تحت لانا جیسے پہلو بھی شامل ہیں ۔
    ۔ ۔ ۔ ۔ ۔
    u.4915
    

    
    (Release ID: 1547043) Visitor Counter : 6