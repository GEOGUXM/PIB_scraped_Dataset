      امور صارفین، خوراک اور عوامی تقسیم کی وزارت

      کابینہ نے ملک میں ضرورت سے زیادہ چینی پیداوار سے نمٹنے کے لئے ایک جامع پالیسی کو منظوری دی
      Posted On: 26 SEP 2018 7:56PM by PIB Delhi


    نئی دہلی، 26 ستمبر / وزیر اعظم جناب نریندر مودی کی سربراہی میں اقتصادی امور سے وابستہ کابینہ کمیٹی نے آئندہ چینی سیزن 19-2018 ء میں زیادہ چینی پیداوار کے امکان کو دیکھتے ہوئے لاگت توازن بناکر چینی شعبے کو تعاون دینے کے لئے 5500 کروڑ روپئے کی کُل امداد فراہم کرنے کی منظوری دے دی ہے ۔


    اس منظوری سے چینی کی بر آمد کی حوصلہ افزائی ہو گی اور چینی صنعت کو کسانوں کی بقیہ گناّ رقم ادا کرنے میں مدد ملے گی ۔


    چینی کا بقیہ اسٹاک زیادہ ہونے کی وجہ سے اور چینی سیزن 19-2018 ء میں چینی کی زیادہ پیداوار کے امکان کے پیش نظر ، اس سیزن میں بھی چینی ملوں کے لئے لکویڈیٹی کا مسئلہ در پیش ہو گا ۔ نتیجتاً ، کسانوں کی بقایا گناّ قیمتوں میں غیر معمولی طور پر اضافہ ہو گا ۔


    تفصیلات :

      * چینی سیزن 19-2018 ء میں بر آمد بڑھانے کے لئے اندرونی ٹرانسپورٹ ، مالبرداری ، ہینڈلنگ اور دیگر ٹیکسوں پر آمدنی کا خرچ برداشت کرکے چینی ملوں کو مدد فراہم کی جائے گی ۔ اس کے تحت بندر گاہ سے 100 کلومیٹر کے دائرے میں واقع ملوں کے لئے 1000 / ایم ٹی روپئے ، ساحلی ریاستوں میں بندر گاہ سے 100 کلو میٹر سے آگے واقع ملوں کے لئے 2500 / ایم ٹی روپئے اور ساحلی ریاستوں کے علاوہ ، دیگر مقامات کی ملوں کے لئے 3000 / ایم ٹی کی شرح یا اصل لاگت کی بنیاد پر خرچ برداشت کیا جائے گا ۔ اس پر کُل 1375 کروڑ روپئے کی لاگت آئے گی اور اس خرچ کو حکومت برداشت کرے گی ۔
      * کسانوں کی بقایا گناّ قیمت ادا کرنے میں ، چینی ملوں کو تعاون دینے کے لئے ، حکومت نے چینی ملوں کو چینی سیزن 19-2018 ء میں 13.88 روپئے فی کوئنٹل پیرے ہوئے گنے کی شرح سے تعاون دینے کا فیصلہ کیا ہے تاکہ گنے کی لاگت کو متوازن کیا جا سکے ۔ یہ امداد صرف اُن ملوں کی دی جائے گی ، جو خوراک اور عوامی تقسیم شعبے کے ذریعے طے کی گئی شرائط پوری کرتی ہیں ۔ اس پر کُل 4163 روپئے کا خرچ آئے گا اور حکومت اس خرچ کو برداشت کرے گی ۔
      * کسانوں کے گنے کی بقایا قیمتوں کی ادائیگی کو یقینی بنانے کے لئے ، دونوں طرح کی امدادی رقم چینی ملوں کی طرف سے براہ راست کسانوں کے کھاتوں میں بھیج دی جائے گی ۔ ایف آر پی کے لئے چینی ملیں کسانوں کے کھاتوں میں یہ رقم ادا کی جانےو الی بقایا رقم کے طور پر دیں گی ۔
      * اس میں گزشتہ برسوں کی بقایا رقم اور بعد کی بقایا رقم ، اگر کوئی ہے تو ملوں کے کھاتوں میں بھیجی جائے گی ۔ یہ تعاون انہیں ملوں کو فراہم کیا جائے گا ، جو حکومت کے ذریعہ مقررہ اہلیت کی شرائط کو پورا کریں گی ۔

    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ش ت ۔ ع ا ) ( 26 – 09 – 2018 )


    U. No. 4981

    
    
    (Release ID: 1547550) Visitor Counter : 5
    
    
    
    
    

*