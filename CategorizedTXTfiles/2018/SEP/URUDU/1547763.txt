      شہری ہوابازی کی وزارت

      احمدآباد اور اندور ہوائی اڈہ کو نیشنل ٹورزم ایوارڈ2016-17 کے تحت بہتر ہوائی اڈہ کا ایوارڈ دیا گیا
      Posted On: 27 SEP 2018 7:47PM by PIB Delhi


    نئی دہلی: 27 ستمبر۔ایئر پورٹس اتھارٹی آف انڈیا کے دیوی اہلیا بائی ہولکر ایئر پورٹ، اندور اور سردار ولبھ بھائی پٹیل انٹر نیشنل ایئر پورٹ، احمد آباد کو آج یہاں عالمی یوم سیاحت کے موقع پر منعقدہ ایک رنگا رنگ تقریب میں پروقار نیشنل ٹورزم ایوارڈ 2016-17 سے نوازا گیا۔


    سردار ولبھ بھائی پٹیل انٹر نیشنل ایئر پورٹ احمد آباد کو اہم شہروں کے زمرے میں اور دیوی اہلیا بائی ہولکر ایئر پورٹ، اندور کو ‘‘بیسٹ آف ڈا انڈیا’’ زمرے میں سیاحت کو فروغ دینے کے لئے بہترین ہوائی اڈہ ایوارڈ حاصل ہوا ہےیہ ایوارڈ سیاحت کے وزیرمملکت( آزادانہ چارج) جناب کے جے الفونس نے دیا ہے۔


    سردار ولبھ بھائی پٹیل انٹر نیشنل ایئر پورٹ ،احمد آباد کے ایئر پورٹ ڈائریکٹر جناب منوج گنگل اور دیوی اہلیا بائی ہولکر ہوائی اڈہ، اندور کی ایئر پورٹ ڈائریکٹر محترمہ اریامہ سنیال نے ایئر پورٹ اتھارٹی آف انڈیا(اے اے آئی) کے ریجنل ایگزیکٹیو ڈائریکٹر( ڈبلیو آر) کیشو شرما کے ہمراہ وزیر موصوف اور وزارت سیاحت کی سیکریٹری محترمہ رشمی ورما سے یہ ایوارڈ حاصل کئے۔


    وزارت سیاحت ہر سال سفر اور سیاحت کی صنعت کے مختلف شعبوں کے لئے نیشنل ٹورزم ایوارڈ دیتی ہے۔ یہ ایوارڈز ریاستی حکومتوں / مرکز کے زیر انتظام علاقوں، کلاسیفائی ہوٹلوں، ہیرٹیج ہوٹلوں،تسلیم شدہ ایجنٹوں، ٹور آپریٹروں اور ٹورسٹ آپریٹروں افراد اور دوسرے پرائیویٹ اداروں کو ان کے متعلقہ شعبوں میں ان کی کارکردگی کا اطراف کرنے کے لئے اور سیاحت کو فروغ دینے کی غرض سے ان کے مابین صحت مند مسابقت کے لئے بھی دیا جاتا ہے۔


    مدھیہ پردیش کے مصروف ترین ہوائی اڈوں میں سے ایک دیوی اہلیا بائی ہولکر ہوائی اڈہ، اندور ،نمایاں طور پر دوسرے اہم شہروں کے ساتھ جوڑا ہوا ہے۔اندور ہوائی اڈہ کی جدید ترین مضبوط ٹرمنل کی عمارت میں عالمی پیمانے کی سہولت اور خدمات موجود ہے۔


    اندور ہوائی اڈہ کو ایشیا بحرالکاہل خطے میں سالانہ 20 لاکھ مسافروں کی آمدورفت کے حامل ہوائی اڈوں میں‘‘ خطے کی بہترین ہوائی اڈہ’’ ایوارڈ سے نوازا گیا ہے۔


    سردار ولبھ بھائی پٹیل انٹر نیشنل ایئر پورٹ، احمد آباد، ہندوستان کا پہلا عالمی وراثتی شہر کا ہوائی اڈہ ہے۔ہوائی اڈے کا جغرافیائی محل وقوع اسے بہتر طور پر بڑے اہم بین الاقوامی اور گھریلو مقامات سے جوڑتا ہے۔


    احمد آباد ہوائی اڈہ 5 کے پیمانے اے ایس کیو ریٹنگ میں 4.8 تک پہنچ گیا ہے۔اس ہوائی اڈوں کو ایئر پورٹ کونسل انٹر نیشنل کے ذریعہ سال 2017 کے لئے ایشیا۔ بحرالکاہل خطے میں‘‘ انتہائی بہتر ہوائی اڈہ’’ کے ا یوارڈ سے حال ہی میں نوازا گیا ہے۔


    دیوی اہلیا بائی ہولکر ہوائی اڈہ ، اندور میں ایئر ڈائریکٹر محترمہ پریامہ سنیال سیاحت کے وزیرمملکت(آزدانہ چارج) جناب کے جے الفونس سے بیسٹ آف انڈیا زمرے کے لئے نیشنل ٹورزم ایوارڈ 2016-17 لیتے ہوئے۔


    سردار ولبھ بھائی پٹیل انٹر نیشنل ایئر پورٹ، احمد آباد کے ایئر پورٹ ڈائریکٹر جناب منوج گنگال ،اے اے آئی کے ریجنل ایگزیکٹیو ڈائریکٹر(ڈبلیو آر) جناب کیشو شرما کے ہمراہ سیاحت کے وزیرمملکت(آزادانہ چارج) جناب کے جے الفونس سے بیسٹ ایئر پورٹ ان میجر سٹیز زمرے میں نیشنل ٹورزم ایوارڈ 2016-17 حاصل کرتے ہوئے۔


    ***********


    (م ن ۔ ش س۔ ر ض۔ 27.09.2018 )


    U – 5031

    
    
    (Release ID: 1547763) Visitor Counter : 5