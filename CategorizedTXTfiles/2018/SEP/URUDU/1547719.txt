      وزارت دفاع

      سرحدی سڑکوں کے ڈائریکٹر جنرل ڈی جی بی آر نے پروجیکٹ سَمپرک کا دورہ کیا
      Posted On: 27 SEP 2018 6:33PM by PIB Delhi


    نئی دہلی، 27 ستمبر / سرحدی سڑکوں کے ڈائریکٹر جنرل ( ڈی جی بی آر ) لیفٹننٹ جنرل ہرپال سنگھ نے 26 ستمبر ، 2018 ء کو جموں و کشمیر میں پروجیکٹ سَمپرک کا دورہ کیا ۔ 24 ستمبر ، 2018 ء سے اپنے تین روزہ دورے کے دوران انہوں نے پیرول - کوریپانو – راج پورہ ، ریاسی – ارناس - ماہور ، ریاسی – پونی – سیار – راجوری ، بدھال - ماہور – گل ، سرحدی علاقوں کی سڑکوں ، کٹھوا سیکٹر کے پلوں اوجھ اور بین نیز پروجیکٹ سمپرک کی دیگر سڑکوں کا دورہ کیا ۔ انہوں نے سندر بنی سیکٹر میں روڈ پی ٹی 703 بجلی کو فوج کے نام وقف بھی کیا ۔


    ڈی جی بی آر نے نگروٹا ، راجوری ، ریاسی ، جموں اور پٹھان کوٹ کے شمالی کمان کے آرمی کمانڈر اور مقامی کمانڈروں سے ملاقات کی اور اُن پر زور دیا کہ سرحدی سڑکوں کی تنظیم ( بی آر او ) اور فوج کے درمیان قریبی تعاون ہونا چاہیئے ۔


    ڈی جی بی آر نے جموں کے ڈیویژنل کمشنر جناب سنجیو ورما سے بھی ملاقات کی اور انہیں پروجیکٹ سمپرک علاقے میں اہم سڑکوں سے متعلق کام سے واقف کرایا ۔ انہوں نے کام کی پیش رفت میں آنے والی رکاوٹوں پر تبادلۂ خیال کیا اور ان رکاوٹوں پر قابو پانے کے لئے جناب سنجیو ورما سے مدد کی درخواست کی ۔


    ڈی جی بی آر نے اپنے دورے کے دوران اصولوں اور معیارات کے مطابق وسائل کے منصفانہ استعمال اور کام کی بر وقت تکمیل کی ضرورت پر زور دیا اور اس کے ساتھ ہی ساتھ معیار برقرار رکھنے کی ضرورت کو بھی اجاگر کیا ۔ انہوں نے کہا کہ بی آر او نے ، جو کام شروع کیا ہے ، اُس کے سلسلے میں بہتر ٹیکنا لوجیز اور سامان استعمال کرنے کی فوری ضرورت ہے تاکہ جدید کاری کے سلسلے میں قدم سے قدم ملا کر آگے بڑھا جا سکے اور وقت بچایا جا سکے نیز پیش رفت کی رفتار کو بڑھایا جا سکے ۔


    5025 U. No.


    
    

    
    (Release ID: 1547719) Visitor Counter : 5