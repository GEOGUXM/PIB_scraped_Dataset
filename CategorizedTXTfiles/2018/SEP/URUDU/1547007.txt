      سماجی انصاف اور تفویض اختیارات کی وزارت

      اشاراتی زبانوں کا بین الاقوامی دن منایا گیا
      Posted On: 23 SEP 2018 11:07AM by PIB Delhi


    نئی دہلی۔ 23 ستمبر، سماجی انصاف واختیار کاری کی وزارت کے تحت معذوریوں کے شکار افراد (دیویانگ جن) کو بااختیار بنانے کے محکمے کے تحت بھارتی اشاراتی زبان تحقیق و تربیتی مرکز (آئی ایس ایل آر ٹی سی) نے اشاراتی زبانوں کا بین الاقوامی دن منایا ہے۔ سماجی انصاف اور اختیار کاری کے وزیر مملکت جناب کرشن پال گرجر اس موقع پر مہمان خصوصی کی حیثیت سے موجود تھے۔ معذورین کی اختیار کاری کے محکمے کی سکریٹری محترمہ شکنتلا ڈی گیمبلن، آئی ایس ایل آر ٹی سی کی جوائنٹ سکریٹری اور ڈائرکٹر محترمہ ڈولی چکرورتی اور متعدد سمعی اور لسانی لحاظ سے معذور افراد اس موقع پر اپنے کنبوں کے ساتھ موجود تھے۔ آئی ایس ایل آر ٹی سی کے ذریعے وضع کردہ 2019 کا ایک خصوصی کلینڈر جس میں اشاراتی زبانوں کا استعمال کیا گیا ہے، بھی اس موقع پر جاری کیا گیا۔


    اس موقع پر اظہار خیال کرتے ہوئے جناب کرشن پال گرجر نے اشاراتی زبانوں کے بیں الاقوامی دن کے موقع پر سمعی و لسانی لحاظ سے محروم افراد کو مبارکباد پیش کی اور کہا کہ مرکزی حکومت نے دیویانگ جنوں کی فلاح و بہبود کے لئے عہد کررکھا ہے اور گذشتہ چار برسوں کے دوران متعدد اہم اقدامات کیے گئے ہیں۔ انھوں نے کہا کہ ان کی وزارت نے تمام وزارتوں کو اپنے تمامتر کام کاج اور پروگراموں کے لیے اشاراتی زبان میں خصوصی انتظامات کرنے کے لیے مراسلا ت ارسال کئے ہیں تاکہ لسانی اور سمعی لحاظ سے معذور افراد کو بھی فائدہ حاصل ہوسکے۔ انھوں نے مزید کہا کہ اشاراتی زبان ایک طاقت ا ور بصری زبان ہے، جو لسانی لحاظ سے معذور افراد کو تعلیم یافتہ بنانے کے عمل میں انقلاب لاسکتی ہے اور کوالیفائڈ انسانی وسائل بہم پہنچا سکتی ہے۔


    بین لاقوامی اشاراتی زبان کا یہ دن سالانہ بنیاد پر دنیا بھر میں ہر سال 23 ستمبر کو منایا جاتا ہے اس کے ساتھ ساتھ سمعی لحاظ سے محروم افراد کا بین الاقوامی دن بھی منایا جاتا ہے۔ 23 سمتبر کی تاریخ وہی تاریخ ہے، جب 1951 میں ڈبلیو ایف ڈی کا قیام عمل میں آیا تھا۔ بین الاقوامی اشاراتی زبانوں کا موضوع ‘‘ اشاراتی زبان کے تحت ہر شخص شامل ہوجاتا ہے’’ تھا۔ آئی ڈی ایس ایل نے آئی ڈبلیو ڈی کے ساتھ مل کر اس دن کا اہتمام کیا اور یہ سلسلہ 24 ستمبر سے 30 ستمبر 2018 تک جاری رہے گا۔


    اشاراتی زبان صدیوں سے استعمال ہوتی آئی ہے۔ ایسے بچے جو سماعت سے محروم ہوتے ہیں وہ بہتر طور پر اشاراتی زبان کا استعمال کرلیتے ہیں۔ اشاراتی زبانوں تک رسائی حاصل کرنے میں تاخیر نہیں ہونی چاہئے اور اس زبان پر تحقیق سے یہ بات سامنے آئی ہے کہ جس قدر جلد یہ زبان متعارف کرائی جائے، زبان سے متعارف ہونے میں اُتنا ہی زیادہ فائدہ ہوتا ہے۔ سی-1 کے بعد بڑی تعداد میں تھیرپی درکارہوتی ہے اس کے باوجود کامیابی کی ضمانت نہیں دی جاسکتی۔


    پہلے اسکول زبانی تعلیم پر زور دیا کرتے تھے۔ تاہم اب ایجوکیٹروں اور پالیسی سازوں نے آہستہ آہستہ ذو لسانی اسکولنگ پر زور دینا شرو کیا ہے جسے سمعی لحاظ سے محروم بچوں کے لئے مثالی طریقہ کار سمجھا جاتا ہے ، کیونکہ وہ اشاراتی زبان کو پہلی زبان کے طور پر استعمال کرلیتے ہیں اور اسی پہلی زبان کے توسط سے دیگر زبانیں سیکھتے ہیں۔ اس کی مدد سے وہ اپنی خواندگی کی ہنرمندی میں اضافہ کرتے ہیں۔ایک بچہ اپنی کسی بات کو اشاراتی زبان میں آسانی سے بیان کرسکتا ہے کیونکہ وہ اس کی فطری زبان ہوتی ہے۔ سمعی لحاظ سے محروم ہر ایک بچہ اپنی نوعیت اور شخصیت کے لحاظ سے الگ نوعیت رکھتا ہے۔ لہٰذا ایک ہی قسم کی تعلیم سب کے لیے مفید ثابت نہیں ہوسکتی۔ ایک ایسا بچہ جو سمعی لحاظ سے محروم ہو ،وہ سی آئی اے این ڈی کا حامل ہوسکتا ہے اور اشاراتی زبان کو بہ یک وقت استعمال کرسکتا ہے۔


    بچہ جتنی تاخیر سے یہ عمل شروع کرتا ہے، بچے کا ذہن زبان نہ جاننے کی محرومی کے اثرات سے اُتنا ہی متاثر ہوتا ہے۔ اشاراتی زبانیں دقیق صرف و نحو کی زبانوں جیسی ہوتی ہیں اور ان کے اپنے قواعد ہوتے ہیں جو بول چال کی زبانوں جیسے ہی ہوتے ہیں۔ ان کا اپنا صرف و نحو ہوتا ہے اور الفاظ کا اپنا ذخیرہ ہوتا ہے۔ اشاراتی زبانوں کا کوئی ایک فارم آفاقی نہیں ہے۔ مختلف ممالک یا خطوں میں مختلف اشاراتی زبانیں استعمال ہوتی ہیں۔ مثال کے طور پر برطانوی اشاراتی زبان (بی ایس ایل) اے ایس ایل سے مختلف ہوتی ہے اور ایسے امریکی جو اے ایس ایل جانتے ہیں وہ ہوسکتا ہے کہ بی ایس ایل سمجھنے میں ناکام رہیں۔


    ***********


    U – 4910

    
    
    (Release ID: 1547007) Visitor Counter : 4