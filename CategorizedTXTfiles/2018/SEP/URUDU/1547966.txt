      وزارتِ تعلیم

      وزیراعظم کا تعلیم کے احیاء سے متعلق تعلیمی قیادت کے موضوع پر کانفرنس سے خطاب
      Posted On: 29 SEP 2018 9:48AM by PIB Delhi


    نئی دہلی۔ 29 ستمبر وزیر اعظم جناب نریندر مودی نے آج وگیان بھون میں تعلیم کے احیاء سے متعلق تعلیمی قیادت کے موضوع پر کانفرنس کا افتتاح کیا جس میں 350 سے زیادہ یونیورسٹیوں کے وائس چانسلروں / ڈائریکٹروں نے حصہ لیا۔ اس کانفرنس کا انعقاد یو جی سی، اے آئی سی ٹی ای، آئی سی ایس ایس آر، آئی جی این سی اے، اگنو، جے این یو اور ایس جی ٹی یونیورسٹیوں نے مشترکہ طور پر کیا تھا۔ اس موقع پر فروغ انسانی وسائل کے مرکزی وزیر جناب پرکاش جاوڈیکر اور فروغ انسانی وسائل کے وزیر مملکت ڈاکٹر ستیہ پال سنگھ بھی موجود تھے۔


    اس موقع پر خطاب کرتے ہوئے وزیر اعظم جناب نریندر مودی نے کہا کہ جب کوئی احیاء یا از سرنو بحالی کی بات سوچتا ہے تو پہلی تصویر جو اس کے ذہن میں آتی ہے، وہ سوامی وویکانند کی ہوتی ہے جنہوں نے دنیا کے سامنے ہندوستانی فکر کی طاقت کو پیش کیا ۔


    وزیراعظم نے تعلیمی عناصر کے طور پر خود اعتمادی ، کردار سازی اور انسانی اقدار پر سوامی وویکانند کے ذریعہ زور دیے جانے کا ذکر کیا۔ وزیراعظم نے کہا کہ آج اختراع تعلیم کا ایک اور اہم عنصر بن گیا ہے۔


    قدیم گرنتھوں، ویدوں کو یاد کرتے ہوئے وزیراعظم نے کہا کہ ہم بغیر علم کے اپنے سماج ، اپنے ملک یہاں تک کہ اپنی زندگی کا بھی تصور نہیں کر سکتے۔ انہوں نے کہا کہ تکشیلا، نالندہ اور وِکرم شیلا جیسی ہماری قدیم یونیورسٹیوں نے علم کے علاوہ اختراع کو بھی اہمیت دی تھی۔ وزیراعظم نے تعلیم سے متعلق بابا صاحب بھیم راؤ امبیڈکر، دین دیال اپادھیائے اور ڈاکٹر رام منوہر لوہیا کے خیالات کو بھی یاد کیا۔


    وزیر اعظم جناب نریندر مودی نے کہا کہ آج کوئی ملک یا شخص تنہائی میں نہیں رہ سکتا ۔ انہوں نے ’گلوبل شہری‘ یا ’عالمی گاؤں‘ کے طرز پر غور و فکر کرنے کی اہمیت کا ذکر کیا۔ انہوں نے کہا کہ جو چیلنجز آج ہمارے سامنے ہیں، ان کا حل تلاش کرنے کے لیے ہمارے یونیورسٹیوں یا ہمارے کالجوں سے مستفید ہونا چاہیے۔انہوں نے کہا کہ ہمیں اداروں کو اختراع اور فروغ کے لیے باہم مربوط کرنا چاہیے۔ انہوں نے طلبا سے اپنے کلاس کی تعلیم کو ملک کی خواہشات کے ساتھ جوڑنے کی اپیل کی۔ انہوں نے اٹل ٹنکرنگ لیباریٹریز کا بھی ذکر کیا جنہیں اختراع کے لیے طالب علموں کی حوصلہ افزائی کے لیے قائم کیا گیا ہے۔انہوں نےتعلیمی ڈھانچے میں فروغ کے لیے رائز - تعلیم کے نظام اور بنیادی ڈھانچے کی از سر نو تجدید کے پروگرام کا ذکر کیا۔ انہوں نے اعلیٰ تعلیم کے لیے اٹھائے گئے اقدامات کا بھی ذکر کیا۔


    وزیراعظم نے سماج کے لیے اچھے اساتذہ تیار کرنے کی اہمیت پر زور دیا۔ انہوں نے یہ بھی کہا کہ اسکالر اور طلباء ڈیجیٹل خواندگی کا تشہیر کرنے اور سرکاری پروگراموں کے لیے مزید شعور بیدار کرنے کی ذمہ داری لے سکتے ہیں جن سے زندگی کی صورتحال کو بہتر بنایا جا سکتا ہے۔


    وزیراعظم نے کہا کہ نوجوانوں نے ’برانڈ انڈیا‘ کو ایک عالمی شناخت دی ہے۔ انہوں نے اسٹارٹ اپ انڈیا، اسٹینڈ اپ انڈیا اور اسکِل انڈیا جیسے منصوبوں کا ذکر کیا جن کا مقصد نوجوان صلاحیت کو فروغ دینا ہے۔


    جناب پرکاش جاوڈیکر نے حاضرین سے خطاب کرتے ہوئے تحقیق و اختراع پر مرکوز تعلیم کے شعبہ میں مجموعی ترقی فراہم کرنے کے وزیراعظم جناب نریندر مودی کے ویژن اور مشن کی ستائش کی۔ انہوں نے کہا کہ بغیر اختراع کے کوئی بھی ملک صحیح ترقی نہیں کر سکتا۔


    انہوں نے یہ اطلاع بھی دی کہ تعلیمی نظام کی تجدید اور بنیادی ڈھانچہ کےلیے 100000 کروڑ روپے کا مختص بجٹ بھی ریسرچ اور متعلقہ بنیادی ڈھانچہ میں سرمایہ کاری کے اضافے میں مددگار ہوگا۔


    یہ کانفرنس اعلیٰ تعلیمی شعبے میں تبدیلی لانے کے لیے ایک ایکشن پلان تیار کرنے کی سمت میں وزارت کی جانب سے کی جا رہی کوششوں کی ایک کڑی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    ( 29.09.2018, Time: 14: 35)


    U-5070, Word 699

    
    
    (Release ID: 1547966) Visitor Counter : 4