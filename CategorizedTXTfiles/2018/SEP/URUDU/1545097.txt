      نائب صدر جمہوریہ ہند کا سکریٹریٹ

      ہمارا آئین ہمارے پارلیمانی جمہوریت کو مستحکم بناتاہے:نائب صدرجمہوریہ ہند
      
      حکمرانی اورعدلیہ سے متعلق تمام معاملات میں آئین ہمارے لئے مینارۂ نور کی حیثیت رکھتاہے :‘بھارت کو آئینی شکل دینا، ایک نظریاتی پروجیکٹ ’نامی کتاب کا اجرأ

      Posted On: 05 SEP 2018 12:01PM by PIB Delhi

    
    نئی دہلی ،6ستمبر :نائب صدرجمہوریہ ہند ، جناب ایم وینکیانائیڈونے کہاہے کہ ہمیں اپنے آئین سازوں کو ایسا آئین دینے کے لئے سلام کرناچاہیئے جو پارلیمانی جمہوریت کو مستحکم بناتاہے اوروقت کی کسوٹی پرکھرااتراہے اگرچہ اس میں متعدد ترامیم ہوچکی ہیں ۔ موصوف جناب بدیوت چکربرتی کی تصنیف کردہ کتاب ‘‘ بھارت کو آئینی شکل دینا :ایک نظریاتی پروجیکٹ ’’کے اجرأ کے بعد حاضرین سے خطاب کررہے تھے ۔


    نائب صدرجمہوریہ ہند نے کہاہے کہ اس کتاب میں مصنف نے نرم کاری ، روشن ضمیری اورگاندھیائی نظریات جن کا تعلق سوراج سے تھا ، سے متعلق گرماگرم مباحثوں کی جھلک پیش کی ہے اورمصنف نے اس نظریے کو چنوتی دی ہے کہ آئینی تجاویز کو بغیرسوچے سمجھے بیرون سے ادھارلیاگیاہے اوروہ طریقے اپنائے گئے ہیں جو دیگرممالک میں رائج ہیں ۔اس کتاب میں اس امرکاانکشاف کیاگیاہے کہ کس طریقے سے یکسرمختلف سماجی اقتصادی بنیاد والے نظریات ایک ایسے آئین کو وضع کرنے میں پیش پیش رہے ،جو سب کے لئے قابل قبول ہوں۔


    نائب صدرجمہوریہ ہند نے کہاکہ نفاذ کے 68برس کے بعد بھی آئین تمام معاملات میں جن کا تعلق حکمرانی اور منصفانہ دانشوری سے ہے ، آئین ہمارے لئے آج بھی رہنمائی کا ذریعہ ہے ۔ سردارپٹیل نے جنھوں نے آئین وضع کرنے میں ایک کلیدی کرداراداکیاتھا وہ بذات خود ایک مرکز کا قیام چاہتے تھے اورایک مستحکم اور تال میل پرمبنی انتظامیہ کے حامل تھے ،جو ملک کے اتحاد وسالمیت کو برقراررکھ سکے ۔ انھو ں نے اقلیتوں ، قبائل اور رہنمااصولوں پرمشتمل متعدد رپورٹیں آئین ساز اسمبلی کو پیش کی تھیں ۔


    نائب صدرجمہوریہ ہند نے کہاکہ بھارتی آئین کے معماراعظم ڈاکٹربی آرامبیڈکرنے آئین ساز اسمبلی سے اپنے خطاب میں کہاتھا کہ آئین سازوں نے کتنے شاندارطریقے سے تین سال سے بھی کم کی مدت میں اتنے بڑے کام کو پائہ تکمیل تک پہنچایاہے ۔ ڈاکٹرامبیڈکرنے اشارہ کیاتھا کہ امریکہ ، کینڈا،جنوبی افریقہ اورآسٹریلیاکے آئین ہمارے آئین کے مقابلے میں کافی مختصرہیں ۔


    نائب صدرجمہوریہ ہند نے ڈاکٹرامبیڈکر کے دانشمندانہ الفاظ کا ذکرکیا ،کہاکہ وہ الفاظ اس وقت جتنے افادی تھے ، آج بھی اتنے ہی افادی ہیں، جب انھوں نے یہ الفاظ اداکئے تھے ۔ انھوں نے کہاتھاکہ ‘کوئی آئین کتنا ہی اچھاکیوں نہ ہو اگراس کے نافذ کرنے والے اچھے نہ ہوں تو یہ بے سود ثابت ہوگا ، اسی طریقے سے کوئی آئین کتنا ہی براکیوں نہ ہو ، اگراس کے نافذ کرنے والے اچھے ہیں ، تویہ اچھاثابت ہوگا۔ اس موقع پرنائب صدرجمہوریہ ہند کی تقریر کے خاص خاص اقتباسات درج ذیل ہیں :


    ‘‘مجھے جناب بدیوت چکربرتی کی تصنیف بھارت کو ایک آئینی شکل دینا :ایک نظریاتی پروجیکٹ ’’کا اجرأ کرکے مسرت ہوئی ہے ۔ 305صفحات پرمشتمل یہ کتاب اس امرکا تجزیہ کرتی ہے کہ 1950میں آئین ہند کس طرح سے وجود میں آیاتھا۔ عام خیال کے برعکس کہ یہ ایک ادھارمانگی ہوئی دستاویز ہے ، اس دستاویز میں زوردیکر کہاگیاہے کہ آئین ایک ایسے عمل کا نتیجہ ہے، جس کے دوران ، متضاد نظریات باہم یکجاہوکر سماجی ۔ ثقافتی اوراقتصادی تنوع پرمبنی آبادی کے لئے قابل قبول اصول کی شکل میں منظرعام پرآیاہے ۔


    نرم کاری ، روشن ضمیری اورسوراج کے گاندھیائی نظریات پرمشتمل گرما گرم مباحثوں کی جھلک پیش کرتے ہوئے مصنف نے اس نظریئے کو چنوتی دی ہے کہ آئین دیگرملکوں میں رائج العمل آئینی تجاویز اورطریقوں پرمبنی دستاویز ہے ۔ اس کتاب میں دکھایاگیاہے کہ کس طریقے سے مختلف النوع سماجی اقتصادی بنیادوں پرمبنی نظریات جو ایک دوسرے کے متضاد بھی ہوسکتے ہیں، انھوں نے آئین کوقابل قبول بنانے میں کتنا اہم کرداراداکیاہے ۔


    یہ کتاب اس عمل کی تفصیل پیش کرتی ہے جس کے نتیجے میں برطانوی فرمانروائی کے پس منظرمیں آئین ہند کی تشکیل عمل میں آئی۔ یہ ایک سفرکی روداد ہے ، جس میں مختلف النوع سیاسی ۔نظریاتی مکتبہ ہائے فکرکو شامل کیاگیاتھا اور ہرموضوع پرگرماگرم بحث ہوئی تھی ۔


    مصنف آئین ساز اسمبلی کے ذریعہ تین سال سے بھی کم کی مدت میں آئین سازی کی جانب اشارہ کرتاہے جس سے اس بات کا پتہ ملتاہے کہ آئین کے بانیان نے قوم پرستانہ اور ایک آزاد سیاسی قوت کی جمہوری توقعات کو نوآبادیاتی نظام کے خاتمے کے بعد کس طریقے سے عمل شکل دی ۔


    انھوں نے کتاب میں یہ خیال بھی ظاہرکیاہے کہ آئین سے وابستگی کی اس سے بڑی اورکوئی مثال نہیں ہوسکتی اورقانون کی حکمرانی کی حمایت جس طریقے سے آئین سازوں نے کی ہے وہ بڑی بات ہے اگرچہ تقسیم ہند کی وجہ سے اس میں بڑے مسائل پیداہوگئے تھے ۔ کشادہ جمہوری اقدارکے تئیں عہدبندگی جیسا کہ آئین ساز اسمبلی کی کارروائیوں سے ظاہرہوتاتھا وہ آئین سازی میں کلیدی اہمیت کی حامل رہی ۔


    ہمارے آئین سازوں نے بلا شبہ ہمیں دنیا کا ایک بہترین آئین دیاہے اگرچہ اس میں فرانس ، یوایس ایس آراورآئرلینڈ سمیت مختلف ممالک کے اصولوں کو بھی شامل کیاگیاہے ۔ جس سے ان کی دوراندیشی ، بصیرت اور روشن خیالی کا اظہارہوتاہے ۔انھوں نے مختلف النوع نظریات کو اس طرح شامل کیاکہ وہ بھارتی صورتحال میں قابل قبول بن گئے ۔


    **************


    (م ن ۔ع آ : 06.09.2018 )


    U-4597


    

    
    (Release ID: 1545097) Visitor Counter : 3