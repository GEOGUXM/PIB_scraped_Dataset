      پارلیمانی امور کی وزارت

      قومی ای- ودھان ایپلی کیشن (نیوا) سے متعلق دو روزہ قومی بیداری ورکشاپ کا اختتام
      
      نیوا پر کام شروع ہونے کے بعد اس کے تحت ملک بھر کے شہریوں کو چالیس قانون ساز اسمبلیوں سے متعلق معلومات بآسانی فراہم کرائی جائیگی
      
      Posted On: 26 SEP 2018 2:04PM by PIB Delhi


    نئی دہلی۔ 26 ؍ستمبر۔پارلیمانی اُمور ، اعداد وشمار اور پروگراموں پر عمل درآمد سے متعلق مرکزی وزیر مملکت جناب وجئے گوئل نے قومی ای۔ودھان ایپلی کیشن (نیوا) سے متعلق دو روزہ قومی بیداری ورکشاپ کے اختتامی اجلاس کی صدارت کی۔ورکشاپ کاا نعقاد پارلیمانی اُمور کی وزارت نے کیا تھا ، پارلیمانی اُمور کی وزارت نے نیوا کے مؤثر آغاز کیلئے جن بہت سی ورکشاپوں کی منصوبہ بندی کی تھی یہ اسی سلسلے کی پہلی ورکشاپ تھی۔


    نیوا ، پارلیمانی اُمور کی وزارت کا ایک قدم ہے جس کا مقصد ملک کی سبھی قانون ساز اسمبلیوں کو ایوان کی کارروائی کو ڈیجیٹل بناکر کاغذی کام کاج سے نجات دلانا ہے۔ یہ ایک ایسی کوشش ہے جس کے ذریعے کسی عام شہری کو محض ایک بٹن دبا کر ایوان کی کارروائی کے بارے میں معلومات فراہم کرنا ہے۔ آئی او ایس اور نیوا ویب سائٹ کے ساتھ نیوا کاگوگل ایپ ، پورے ملک میں سبھی قانون ساز اسمبلیوں کے کام کاج سے متعلق ڈیٹا کو یکساں طور پر جمع کریگا۔


    نیوا کا مقصد ’ایک ملک ایک ایپلی کیشن ‘کے اپنی تمام تر گنجائشوں تک قائم رہنا ہے۔ ڈیٹا بیس کی اس یکسانیت سے حکومت کے ساتھ شہریوں کی آسان اور مؤثر سرگرمی میں اضافہ ہوگا جس سے سبھی متعلقہ فریقوں کو مستعد طریقے سے خدمات فراہم ہوسکیں گی اور ان کیلئے اعتبار، مستعدی ، شفافیت اور جوابدہی کا ماحول پیدا ہوگا ۔ نیوا سے قانون ساز اسمبلیاں شہریوں کے قریب آجائیں گی اور ٹھوس جمہوریت کے مقصد کو حاصل کرنے میں فیصلہ کن اقدام کیے جاسکیں گے۔


    اس پروگرام کے شروع ہونے کے بعد 40 قانون ساز اسمبلیوں کے 5379 ارکان کی تفصیلات ، پورٹل پر اپ لوڈ کردی جائیں گی۔ قانون ساز اسمبلیوں کے کُل 113337 سوالات ، 25662 نوٹس ، 1708 بل ، 515 کمیٹی رپورٹیں اور 10043 کاغذات نیوا ایپ اور ویب سائٹ پر عوام کیلئے دستیاب رہیں گے۔


    لوک سبھا اور راجیہ سبھا کے سکریٹیرئیٹ سمیت ملک بھر کی 36 قانون ساز اسمبلیوں کی نمائندگی کرنے والے 29 ریاستوں اور مرکز کے زیرانتظام علاقوں کے 200 سے زیادہ مندوبین کے اجتماع سے خطاب کرتے ہوئے جناب وجئے گوئل نے پارلیمانی اُمور کی مرکزی وزارت کا شکریہ ادا کیا کہ اس نے نیوا اقدام اور کام کاج کو ڈیجیٹل بنانے میں قائدانہ کردار ادا کیا۔ وزیر موصوف نے کہا کہ ریاستوں کی طرف سے تعاون کی اس قدم کو اٹھانے میں کافی زیادہ اہمیت رہی ہے۔ انہوں نے اس سلسلے میں ریاستی قانون ساز اسمبلیوں کو پارلیمانی اُمور کی مرکزی وزارت کی طرف سے مکمل تعاون کا یقین دلایا۔


    اب جبکہ ایوانوں کی نتیجہ خیزی اور متعلقہ ارکان کی مستعدی میں وقت کے ساتھ ساتھ اضافہ ہورہا ہے ، جناب گوئل نے پارلیمنٹ سمیت قانون ساز اسمبلیوں کی کارکردگی میں اصلاح کی ضرورت پر زور دیا۔ انہوں نے پارلیمنٹ اور ریاستی اسمبلیوں کے ارکان کی طرف سے دیے گئے مشوروں کی اہمیت اور اس ڈیجیٹل قدم کو مزید کارآمد اور اسے استعمال کرنے والوں کیلئے مزید آسان بنانے پر زور دیا۔


    جناب گوئل نے کام کاج کو ڈیجیٹل بنانے اور قانون ساز اسمبلیوں کو کاغذ سے نجات دلانے کے فوائد کو اجاگر کیا ۔ انہوں نے اپنی اس گہری خواہش کا اظہار کیا کہ ٹیکنالوجی ، معلومات کی ڈیجیٹل طریقے سے باہم رسائی اور قانون ساز اسمبلیوں کی روایتی انداز کی کارکردگی کے درمیان ایک توازن قائم کیا جانا ہے۔ انہوں نے ایوان کے ارکان کے مابین دانشورانہ مباحثوں اور آپسی تعلقات کی اہمیت پر زور دیا۔ جناب گوئل نے یہ بھی کہا کہ اگرچہ قانون ساز اسمبلیوں میں ٹیکنالوجی کا اختیار کیا جانا ناگزیر ہے لیکن انسانیت پر اس کا غلبہ نہیں ہونا چاہئے۔


    نیتی آیوگ کے سی ای او جناب امیتابھ کانت نے اجتماع سے خطاب کرتے ہوئے کہا کہ دنیا معلومات کے بوجھ سے مزید پیچیدہ ہوتی جارہی ہے ایسے میں نیوا قدم سے یہ یقین دہانی ہوتی ہے کہ قانون ساز اسمبلیوں کی کارکردگیوں کے بارے میں ہر شخص کو نہایت آسان طریقے سے اہم معلومات فراہم ہوجائے گی۔ انہوں نے ریاستوں سے آئے ہوئے مندوبین کی حوصلہ افزائی کی کہ وہ ریاستی قانون ساز اسمبلیوں کے سلسلے میں اس انقلابی اوزار کو کھلے دل سے اپنائیں اور یقین دہانی کریں کہ ایوان کی کارکردگی سے متعلق معلومات سبھی شہریوں تک بآسانی پہنچ گئی ہیں۔


    اس موقع پر خطاب کرتے ہوئے پارلیمانی اُمور کے سکریٹری جناب ایس این ترپاٹھی نے مطلع کیا کہ پارلیمنٹ اور ریاستی قانون ساز اسمبلیوں میں مختلف موضوعات پر 4 ہزار سے زیادہ درخواستیں آئی ہوئی ہیں۔ انہوں نے کہا کہ ان درخواستوں کے ذریعے بہت بڑے پیمانے پر معلومات کا بندوبست کیا جارہا ہے۔ نیوا اس معلومات کو ایک پلیٹ فارم پر مربوط طریقے سے لانے اور محض ایک بٹن دبا کر ہر شخص کو کسی بھی وقت ، کسی بھی جگہ معلومات فراہم کرنے کا ایک پلیٹ فارم ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ا س۔ ع ن


    U-4960

    
    
    (Release ID: 1547286) Visitor Counter : 10
    
    
      Read this release in: English