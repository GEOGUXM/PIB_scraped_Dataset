      ا قتصادی امور کی کابینہ کمیٹی

      کٹ گھورا سے ڈونگر گڑھ کے درمیان 294.53 روٹ کلو میٹر طویل بڑی برقی ریلوے لائن چھتیس گڑھ کے ریل خدمات سے محروم علاقوں کو کنکٹیوٹی فراہم کرائے گی
      Posted On: 26 SEP 2018 7:53PM by PIB Delhi


    چھتیس گڑھ کے کوربا ، بلاسپور ، منگیلی ، کبیر دھام اور راج نند گاؤں اضلاع کو فائدہ پہنچے گا ؛ پروجیکٹ کی تخمینہ لاگت 5950.47 کروڑ روپئے کے بقدر ہے اور اس میں وزارت ریلوے اور چھتیس گڑھ کی حکومت کا مساویانہ تعاون بھی شامل ہے ؛ یہ اپنی نوعیت کا اولین پروجیکٹ ہے اور اس پورے کام کو ریاستی مشترکہ صنعتی راستے کے ذریعے عملی جامہ پہنایا جائے گا


    نئی دہلی، 26 ستمبر / اقتصادی امور سے وابستہ کابینہ کمیٹی کی صدارت وزیر اعظم کے ذریعہ کی گئی ، جس میں درج ذیل امور کو منظوری دی گئی :

     1. کٹ گھورا سے ڈونگر گڑھ کے درمیان 294.53 روٹ کلو میٹر پر مشتمل بڑی نئی ریلوے لائن کی برق کاری ، چھتیس گڑھ کے ریل خدمات سے محروم علاقوں کو ریل کنکٹی ویٹی فراہم کرائے گی اور ان علاقوں کو مصروف جھارسو گڈا – ناگپور سیکشن ، جو ہاوڑہ – ممبئی روٹ پر واقع ہے ، کو مال بھاڑہ نقل و حمل کے توسط سے صنعتی ترقیات سے ہمکنار کرے گی ۔ اس لائن کے چلنے سے بلاسپور ، چمپا اور درگ اسٹیشنوں سے ہوکر گزرنے کی لازمی شرط بھی ختم ہو جائے گی ۔
     2. ضلع چھتیس گڑھ کے کوربا ، بلاسپور ، منگیلی ، کبیر دھام اور راج نند گاؤں کو اس نئی ریل لائن سے فائدہ حاصل ہو گا ۔
     3. اس پروجیکٹ کی تخمینہ جاتی لاگت 5950.47 کروڑ روپئے کے بقدر ہے ، جس پر پروجیکٹ ایس پی وی یعنی چھتیس گڑھ ، کٹ گھورا – ڈونگر گڑھ ریلوے لمیٹیڈ کے ذریعے عمل کیا جائے گا اور اس کام میں وزارتِ ریلوے اور حکومتِ چھتیس گڑھ کی مساویانہ شرکت چھتیس گڑھ ریلوے کارپوریشن لمیٹیڈ ( سی آ ر سی ایل ) اور نجی شراکت داروں کے توسط سے عمل میں آئے گی ۔

    راج گڑھ ضلع کے ( رائے گڑھ - مانڈ ) کانکنی کے لئے کھلنے کے ساتھ توقع کی جاتی ہے کہ جنوب مشرقی کولڈ فیلڈس لمیٹیڈ اور دیگر استعمال کنندگان کو چھتیس گڑھ کی ریاست میں کوئلہ کانکنی میں زیادہ مواقع حاصل ہوں گے ۔ موجودہ وقت میں یہاں 150 ایم ٹی پی اے کی کانکنی عمل میں آ رہی ہے ،جو مستقبل قریب میں بڑھ کر 250 ایم ٹی پی اے تک پہنچ جائے گی ۔ یہ پروجیکٹ موجودہ جھارسو گڈا - ناگپور روٹ پر ہونے والی بھیڑ بھاڑ کو کم کرے گا ، جہاں فی الحال 15-2014 ء کے دوران 135 فی صد سے زائد اوسط یوٹیلائزیشن ہو رہا ہے ۔ نئے پروجیکٹ کے عمل میں آنے کے بعد بھارتی ریلوے کے نظام میں 30-35 ایم ٹی پی اے صلاحیت کے بقدر کا اضافہ ممکن ہو سکے گا ، جو موجودہ آؤٹ پٹ کا تقریباً 3 فی صد ہے ۔ یہ پروجیکٹ مغرب کی جانب جانے والے ایس ای سی آر کے لئے ایک طے شدہ راستہ بھی فراہم کرے گا ۔ ساتھ ہی ساتھ ریاستِ چھتیس گڑھ کے ریل خدمات سے محروم علاقوں کو بھی ریل خدمات کا فائدہ حاصل ہو سکے گا اور اس راستے کے ساتھ ساتھ صنعتوں کا قیام بھی عمل میں آئے گا ۔ یہ اپنی نوعیت کا اولین پروجیکٹ ہے اور اس پورے پروجیکٹ کو ریاستی مشترکہ صنعتی راستے کے توسط سے عملی جامہ پہنایاجائے گا ۔


    4994 U. No.

    
    
    (Release ID: 1547546) Visitor Counter : 6
    
    
    
    
    

3.