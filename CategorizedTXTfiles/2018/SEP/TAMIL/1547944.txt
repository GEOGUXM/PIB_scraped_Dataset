      குடியரசுத் துணைத் தலைவர் செயலகம்

      கிராமப்புற இளைஞர்களுக்கு வெளிப்படைத் தன்மை, வளம் மற்றும் வாய்ப்புகளை தொழில்நுட்பம் வழங்குகிறது: குடியரசுத் துணைத் தலைவர்
      Posted On: 29 SEP 2018 4:18PM by PIB Chennai


    மத்தியப் பிரதேச மாநிலம், குவாலியரில் “எனது பள்ளி மின்னணு பள்ளி” என்ற திட்டத்தின்கீழ், 75 கிராமப்புறப் பள்ளிக் கூடங்களில் 100 மின்னணு வகுப்பறைகளை குடியரசுத் துணைத் தலைவர் திரு. எம். வெங்கையா நாயுடு திறந்து வைத்தார்.


    அப்போது பேசிய அவர், கிராமப்புற இளைஞர்களுக்கு வெளிப்படைத் தன்மை, வளம் மற்றும் வாய்ப்புகளை தொழில்நுட்பம் வழங்குகிறது என்று கூறினார்.


    இந்தியாவின் எதிர்காலம் ஒளிமயமாக உள்ளது என்று குறிப்பிட்ட குடியரசுத் துணைத் தலைவர், அதனை உருவாக்குவது புதிய கண்டுபிடிப்புகளின் திறன்களைக் கொண்ட நமது இளைஞர் சமுதாயத்தின் கரங்களில்தான் உள்ளது என்றார். மின்னணு தொழில்நுட்பத்தின் மூலம் கிராமப்புற மாணவர்களை இணைப்பதால், அவர்களின் வாழ்க்கை முறை மாறிவிடும் என்று அவர் குறிப்பிட்டார்.


    புதிய தொழில்நுட்பத்தின் உத்திகள், நகர்ப்புறங்களில் உள்ளவர்களுக்கு கிடைப்பதைப் போன்று, தகவல்கள் மற்றும் வாய்ப்புகளை கிராமப்புற மாணவர்களுக்கும் கிடைக்கச் செய்வதாகவும் திரு. எம். வெங்கையா நாயுடு கூறினார். இதன்மூலம் நாட்டின் வளர்ச்சியில் அவர்களும் பங்கெடுத்துக் கொள்வதாகவும் அவர் பெருமிதத்துடன் கூறினார். அரசு மற்றும் அரசுசாரா தொண்டு நிறுவனங்களின் முயற்சிகளை பாராட்டிய குடியரசுத் துணைத் தலைவர், அறிவாற்றல், பொருளாதார முன்னேற்றம் மற்றும் அதிகாரமயமாக்கலை மேம்படுத்துவதில் கல்வி முக்கியப் பங்கு வகிப்பதாகவும் கூறினார்.


    ********

    
    
    (Release ID: 1547944) Visitor Counter : 34
    
    
      Read this release in: English