      சிறுபான்மையினர் நலன் அமைச்சகம்

      மகாத்மா காந்தியின் 150-வது பிறந்த தினத்தை முன்னிட்டு, இந்திய அரசின் சிறுபான்மையின நல அமைச்சகம் “முஷாயிரா” - கவியரங்கத்தை நடத்துகிறது
      Posted On: 23 SEP 2018 12:04PM by PIB Chennai


    மகாத்மா காந்தியின் 150- வது பிறந்த தினத்தை முன்னிட்டு , இந்திய அரசின் சிறுபான்மையின நல அமைச்சகம் முஷாயிரா - கவியரங்கத்தை நடத்துகிறது . மகாத்மா காந்தியின் போதனைகள் மற்றும் கொள்கைகளை அடிப்படையாகக் கொண்டு , நாடுமுழுவதும் இந்தக் கவியரங்கம் நடத்தப்படவுள்ளது .


    இன்று புதுதில்லியில் செய்தியாளர்களிடம் பேசிய சிறுபான்மையினர் நலத்துறை அமைச்சர் திரு . முக்தார் அப்பாஸ் நக்வி , முதல் முஷாயிரா கவியரங்கம் அக்டோபர் மாதம் 6- ஆம் தேதி புதுதில்லியில் நடைபெறும் என்றார் . புதுதில்யில் உள்ள டாக்டர் அம்பேத்கர் சர்வதேச மையத்தில் மாலை 3 மணிக்கு மேல் நடைபெறும் இந்தக் கவியரங்கத்தில் , மகாத்மா காந்தியின் போதனைகளான , நல்லிணக்கம் , தேசிய ஒருமைப்பாடு , ஜனநாயக மாண்புகள் , அகிம்சை மற்றும் உலக அமைதி போன்ற கருத்துக்களில் உருது கவிஞர்கள் கவிதை படைப்பார்கள் என்றார் . மும்பை , லக்னோ , சண்டிகர் , அகமதாபாத் , பெங்களுரு , ராஞ்சி உள்ளிட்ட பல நகரங்களில் பிரபலமான உருது கவிஞர்கள் கவிதை படைப்பார்கள் .


    மகாத்மா காந்தியின் 150- வது பிறந்த தினத்தை ஆண்டு முழுவதும் கொண்டாடுவதற்கு வசதியாக , தேசிய குழு ஒன்று அமைக்கப்பட்டுள்ளது . குடியரசுத் தலைவர் திரு . ராம் நாத் கோவிந்த் தலைமையிலான இந்தக் குழுவில் , குடியரசு துணைத் தலைவர் திரு . எம் . வெங்கைய நாயுடு , பிரதமர் திரு . நரேந்திர மோடி , முன்னாள் பிரதமர் டாக்டர் மன்மோகன்சிங் , மாநிலங்களவை எதிர்க்கட்சித் தலைவர் திரு . குலாம்நபி ஆசாத் , மாநில முதலமைச்சர்கள் , அரசியல் கட்சிகளைச் சேர்ந்த பிரதிநிதிகள் , சமூக ஆர்வலர்கள் மற்றும் காந்தியவாதிகள் இடம்பெற்றுள்ளனர் .


    இந்தக் குழு மகாத்மா காந்தியின் 150- வது பிறந்த தினத்தை ஆண்டு முழுவதும் கொண்டாடுவதற்கு உரிய திட்டம் மற்றும் நிகழ்ச்சிகளை முடிவு செய்யும் .


    --------

    
    
    (Release ID: 1547000) Visitor Counter : 82
    
    
      Read this release in: English