      ஊரக வளர்ச்சி அமைச்சகம்

      ஊரக வளர்ச்சித் திட்டங்களை சிறப்பாக செயல்படுத்தியதற்கான 228 தேசிய விருதுகள் நாளை வழங்கப்படும்
      ஊரக வளர்ச்சித்துறை அமைச்சர் நரேந்திர சிங் தோமர் விருதுகளை வழங்குகிறார்

      Posted On: 10 SEP 2018 3:52PM by PIB Chennai

    மத்திய ஊரக வளர்ச்சித்துறை, வறுமை ஒழிப்புக்காக, மகாத்மா காந்தி தேசிய கிராமப்புற வேலை உறுதித் திட்டம், பிரதமரின் கிராமப்புற வீட்டுவசதித் திட்டம், பிரதமரின் கிராமச் சாலைகள் திட்டம், தேசிய கிராமப்புற வாழ்வாதார இயக்கம் - தீன்தயாள் அந்தியோதயா திட்டம் எனப்படும் திறன் மேம்பாட்டுத் திட்டம், கிராமப்புற ஏழை இளைஞர்களின் திறன் வளர்ச்சிக்கான தீன்தயாள் உபாத்யாயா கிராமப்புற கவுசல்யா திட்டம் மற்றும் நகர்ப்புறங்களில் உள்ள வசதிகளை கிராமப்புறங்களில் காணப்படும் திறமைகளுடன் இணைக்கும் தேசிய கிராம-நகர்ப்புற இயக்கம் போன்ற பல்வேறு முன்னோடி திட்டங்கள் செயல்படுத்தப்பட்டு வருகிறது.


    ஊரக வளர்ச்சித்துறையின் இந்தத் திட்டங்களை 2017-18 ஆம் ஆண்டில் சிறப்பாக நிறைவேற்றிய மாநிலங்கள், மாவட்டங்கள், வட்டாரங்கள், அமைப்புகள் மற்றும் தனிநபர்களின் செயல்பாட்டை அங்கீகரிக்கும் விதமாகவும், எதிர்காலத்தில் சிறப்பாக செயல்படுத்துவதற்கு ஆரோக்கியமான போட்டியை ஏற்படுத்தும் விதமாகவும், 2018 செப்டம்பர் 11 அன்று, தேசிய அளவிலான விருதுகள் வழங்கும் நிகழ்ச்சிக்கு ஊரக வளர்ச்சித்துறை ஏற்பாடு செய்துள்ளது. இந்த விருதுகளை மத்திய ஊரக வளர்ச்சித்துறை அமைச்சர் திரு. நரேந்திர சிங் தோமர் வழங்கவுள்ளார்.


    *********

    
    
    (Release ID: 1545572) Visitor Counter : 79
    
    
      Read this release in: English , Malayalam