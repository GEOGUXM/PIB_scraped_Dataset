      PIB Headquarters

      ரஷ்யாவின் பிரமாண்ட சரக்கு விமானம் ஏ.என்.-124 சென்னை விமான நிலையத்திற்கு வந்தது.
      Posted On: 10 SEP 2018 6:04PM by PIB Chennai


    ஏ.என்-124-எப் ரக விமானம் மீண்டும் சென்னை விமான நிலையத்திற்கு வந்துள்ளது. ரஷ்யாவின் ஓல்கா நெஃபர் விமான நிறுவனத்தின் ஏ.என்-124 என்ற ஆண்டனோ-124-எப். ரக சரக்கு விமானம் சென்னை விமான நிலையத்திற்கு வந்துள்ளது. மிக அகலமான பரப்பளவைக் கொண்ட இந்த ராட்சத விமானம் சீனாவின் ஸியான் ஸியான்யாங் விமான நிலையத்திலிருந்து சரக்குகளை ஏற்றிக் கொண்டு 09.09.2018 அன்று சென்னை விமான நிலையத்திற்கு வந்துள்ளது. அண்மைக்காலத்தில் இல்லாத அளவிற்கு பெருமளவு சரக்கை இந்த விமானம் சென்னைக்கு ஏற்றிவந்துள்ளது. இந்த விமானத்தில் கொண்டுவரப்பட்ட, தொழிற்சாலைக்கு தேவையான 53.46 டன் எடையுள்ள இயந்திரங்கள் உள்ளிட்ட சரக்குகள் மொத்தம் 13 டிரக்குகளில் ஏற்றிச்செல்லப்பட்டன.


    சென்னை விமான நிலையத்திற்கு அண்மைக் காலத்தில் ஏ.என்-124 விமானம் ஒன்று கணிசமான அளவு சரக்குகளுடன் வருவது இதுவே முதன்முறை என்றபோதிலும், சென்னை விமான நிலையம் தென்னிந்தியாவின் முக்கிய நுழைவாயிலாகத் திகழ்வதால், எதிர்காலத்தில் இதுபோன்ற அதிக சரக்குகளை ஏற்றிவரும் விமானங்கள் அடிக்கடி வரும் என எதிர்பார்க்கப்படுகிறது. இந்த ராட்சத விமானம் தற்போது சென்னை விமான நிலையத்தின் 104-ம் எண் முனையத்தில் நிறுத்திவைக்கப்பட்டுள்ளது. இது 11.09.2018 அன்று காலை 11.30 மணிக்கு சென்னை விமானநிலையத்திலிருந்து புறப்பட்டுச் செல்லவுள்ளது.


    படைவீரர்கள், மற்றும் இயந்திர தளவாடங்கள் உள்ளிட்ட, அதிக எடையுள்ள, பிரமாண்டமான வடிவிலான சரக்குகளை நீண்ட தூரத்திற்கு ஏற்றிச்செல்லும் வகையிலான இந்த விமானம் 150 மெட்ரிக் டன் எடையுள்ள சரக்குகளை ஏற்றிச்செல்லும் வகையில் வடிவமைக்கப்பட்டதாகும். ஏ.என்-124 ரக விமானம் 69.1 மீட்டர் நீளமும், 73.3 மீட்டர் நீளமுள்ள இறக்கை பகுதியைக் கொண்டது என்பது குறிப்பிடத்தக்கது.


    •••••


    ரெசின்/மமா/உமா

    
    
    (Release ID: 1545548) Visitor Counter : 47