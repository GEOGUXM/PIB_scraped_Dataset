      குடியரசுத் துணைத் தலைவர் செயலகம்

      அமைதி, வளம் மற்றும் வளர்ச்சியை எட்டுவதில் இந்தியாவும், பூட்டானும் இணைந்து செயல்படுகின்றன. பூட்டான் வாரத்தை துவக்கிவைத்து குடியரசுத் துணைத் தலைவர் திரு. வெங்கைய நாயுடு பேச்சு
      Posted On: 23 SEP 2018 3:16PM by PIB Chennai


    பூட்டானை குடும்ப உறுப்பினராக இந்தியா கருதுகிறது என்றும் , அமைதி , வளம் மற்றும் வளர்ச்சியை எட்டுவதில் இருநாடுகளும் இணைந்து செயல்படுகின்றன என்றும் இன்று புதுதில்லியில் பூட்டான் வாரத்தை துவக்கி வைத்து குடியரசுத் துணைத் தலைவர் திரு . வெங்கைய நாயுடு தெரிவித்தார் . இந்த நிகழ்ச்சியில் , பூட்டான் ராணியின் தாயார் சாங்கே சோடன் பங்கேற்றார் . நேபாளத்தோடு , தூதரக உறவுகளை ஏற்படுத்திக் கொண்டதன் பொன்விழாக் கொண்டாட்டங்களை ஓட்டி நடைபெற்ற இந்த நிகழ்ச்சியில் பேசிய குடியரசுத் துணைத் தலைவர் திரு . எம் . வெங்கைய நாயுடு , இந்தியா – பூட்டான் ஒத்துழைப்பு , நம்பிக்கை , நல்லெண்ணம் , பரஸ்பரம் புரிந்து கொள்ளுதல் என அனைத்து மட்டத்திலும் வலுவாக இருப்பதாக குறிப்பிட்டார் . இருநாடுகளின் உறவு வலுப்படுவதற்கு இருநாட்டு மக்களும் அளித்த பங்களிப்பை குடியரசு துணைத் தலைவர் பாராட்டினார் .


    இந்தியா – பூட்டான் ஒத்துழைப்பு , பன்முகத் தன்மை கொண்டது என்று குறிப்பிட்ட அவர் , வர்த்தகம் , பொருளாதாரம் , கட்டமைப்பு மேம்பாடு , பாதுகாப்பு ஒத்துழைப்பு என அனைத்துத் துறைகளிலும் இருநாடுகளும் ஒத்துழைத்து வருவதாக தெரிவித்தார் . இருநாட்டு மக்களின் தொடர்புகள் இதில் மிகவும் முக்கியத்துவம் வாய்ந்தது என்றும் அவர் தெரிவித்தார் . பூட்டானின் பாரம்பரிய கலாச்சாரம் மற்றும் மக்களின் தனித்தன்மையான வாழ்க்கை , ஆண்டாண்டு காலமாக இந்திய மக்களை கவர்ந்துள்ளது என்று தெரிவித்த அவர் , பூடான் வாரம் போன்ற நிகழ்வுகள் இரு நாடுகளுக்கு இடையிலான கலாச்சார உறவுகளை மேலும் வலுப்படுத்தும் என்றார் .


    பூட்டான் வார விழா , இந்திய இளைஞர்கள் உட்பட அனைத்து மக்களும் , பூட்டானின் வளமான கலாச்சார பாரம்பரியம் , அதன் கலை மற்றும் கைவினைப் பொருட்கள் , உணவு வகைகள் , ஜவுளி மற்றும் உள்நாட்டில் விளைவிக்கப்பட்ட வேளாண் பொருட்கள் , பூட்டானின் பாரம்பரிய இசை மற்றும் நடனங்கள் ஆகியவற்றை தெரிந்து கொள்ள உதவும் என்று திரு . வெங்கைய நாயுடு குறிப்பிட்டார் .


    ------------

    
    
    (Release ID: 1546998) Visitor Counter : 84
    
    
      Read this release in: English