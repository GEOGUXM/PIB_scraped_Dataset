      உள்துறை அமைச்சகம்

      ராணுவ மற்றும் உள்நாட்டு பாதுகாப்பு கண்காட்சி மற்றும் மாநாடு 2018ஐ தொடங்கி வைத்தார் உள்துறை அமைச்சர்
      Posted On: 06 SEP 2018 4:27PM by PIB Chennai


    பயங்கரவாதத்தைக் கட்டுப்படுத்துவதற்கான திறன்களை விரிவுபடுத்திக் கொள்ளவும் உள்நாட்டு பாதுகாப்பில் உருவாகிவரும் சவால்களை எதிர்கொள்ளவும் புதிய தொழில்நுட்பங்களைக் கடைப்பிடிக்குமாறு சட்ட அமலாக்க முகமைகளை மத்திய உள்துறை அமைச்சர் திரு. ராஜ்நாத் சிங் கேட்டுக் கொண்டுள்ளார். கடந்த பல ஆண்டுகளாக பாதுகாப்பு மற்றும் பயங்கரவாதம் தொடர்பான சவால்களை இந்தியா எதிர்கொண்டு வருவதாகவும் பல்வேறு ஆபத்துக்களை எதிர்கொள்ளும் பல்வேறு பாதிப்புக்களை எதிர்கொள்ளும் பகுதிகள் இருப்பதாகவும் அவர் கூறினார். குறு, சிறு மற்றும் நடுத்தர தொழில்கள் துறை அமைச்சகத்துடன் இணைந்து பி.ஹெச்.டி. வர்த்தக மற்றும் தொழில் சபை ஏற்பாடு செய்திருந்த 3 நாள் ராணுவ மற்றும் உள்நாட்டு பாதுகாப்பு கண்காட்சியை உள்துறை அமைச்சர் தொடங்கி வைத்தார்.


    
    ஆளில்லா விமானங்களை பயன்படுத்துவதற்கான முழுமையான வரன்முறைகள் கொண்டதாக சமீபத்தில் அறிவிக்கப்பட்ட புதிய ஆளில்லா விமான கொள்கையை அரசு விரைவில நடைமுறைப்படுத்தும் என திரு. ராஜ்நாத் சிங் தெரிவித்தார்.
    இன்றைய உலகில் சைபர் குற்றங்கள் பெரும் சவாலாக உள்ளது என்றும் அதனை எதிர்கொள்ள நாம் சமீபத்திய தொழில்நுட்பங்களை பயன்படுத்த வேண்டும் என மத்திய உள்துறை அமைச்சர் தெரிவித்தார். இதற்காக மத்திய உள்துறை அமைச்சர் ஒரு பிரத்யேக பிரிவை உள்துறை அமைச்சகத்தில் உருவாக்கியுள்ளது என்றார் அவர். நிகழ்ச்சியில் மூத்த அரசு மற்றும் காவல்துறை அதிகாரிகள், மத்திய ரிசர்வ் காவல் படை தலைமை இயக்குநர் திரு. ராஜீவ் ராய் பட்நாகர், இஸ்ரேல் தூதரகத்தின் பொறுப்பு தூதர் செல்வி மாயா கடோச், பி.எச்.டி. சேம்பர் தலைவர் திரு. அனில் கைத்தான், மூத்த துணைத் தலைவர் மற்றும் துணைத் தலைவர் திரு. ராஜீவ் தல்வார் மற்றும் பி.எச்.டி. சேம்பரின் ராணுவ மற்றும் உள்நாட்டு பாதுகாப்பு குழுவின் தலைவர் திரு. டி.கே. அகர்வால், கே.பி.எம்.ஜி. பங்குதாரர் திரு. ராஜீவ் பட்நாகர் உள்ளிட்டோர் இதில் பங்கேற்றனர்.


    

    
    (Release ID: 1545241) Visitor Counter : 33
    
    
      Read this release in: English , Marathi