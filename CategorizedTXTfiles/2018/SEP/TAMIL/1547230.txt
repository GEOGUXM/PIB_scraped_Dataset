      வணிகம் மற்றும் தொழில்துறை அமைச்சகம்

      அரசு மின்னணு அங்காடி 12 ஆயிரம் கோடிக்கு மேலான வர்த்தகத்தைப் பதிவு செய்துள்ளது.
      Posted On: 25 SEP 2018 3:39PM by PIB Chennai


    அரசு மின்னணு அங்காடிக்கான தேசிய இயக்கத்தை செப்டம்பர் மாதம் 5 ஆம் தேதி அன்று மத்திய வர்த்தகம் மற்றும் தொழில் துறை அமைச்சர் திரு. சுரேஷ் பிரபு தொடங்கி வைத்தார். இதையடுத்து, இந்த இயக்கம் 19 மாநிலங்களிலும், யூனியன் பிரதேசங்களிலும் தொடங்கி வைக்கப்பட்டது.


    அரசு மின்னணு அங்காடிக்கான ஆறு வாரகால தேசிய இயக்கத்தை சென்ற மாதம் 6 ஆம் தேதி முதல் இம்மாதம் 17 ஆம் தேதி வரை நடத்த இந்திய அரசு முடிவு செய்தது. அனைத்து அரசுத் துறைகள் மற்றும் அமைப்புகளுக்காக, அரசு மின்னணு அங்காடிகள் மூலமாக, இவ்வங்காடி பற்றிய விழிப்புணர்வை உண்டாக்குவது, அதன் பயன்பாட்டை துரிதப்படுத்துவது மற்றும் கொள்முதலின் பயன்களை மேம்படுத்துவது ஆகியவையே இவ்வியக்கத்தின் நோக்கமாகும்.


    அனைத்து மத்திய அரசுத் துறைகள் மற்றும் மாநில பொதுத்துறை நிறுவனங்களை உள்ளடக்கிய இந்த இயக்கம், பயிலரங்கங்கள், சாலையோர நிகழ்ச்சிகள், பயிற்சிகள் மற்றும் வாங்குவோர் மற்றும் விற்போருக்கான பதிவுகள் உட்பட கல்வி மற்றும் தகவல் நடவடிக்கைகளையும் மேற்கொள்ளும்.


    தேசிய பொது கொள்முதல் இணைய தளமான அரசு மின்னணு அங்காடி, அரசுத் துறைகளுக்கு பொதுவான பொருட்களையும், சேவைகளையும் கொள்முதல் செய்து கொள்வற்கும் ஒரு முழுமையான தீர்வாக அமைகிறது.


    ********

    
    
    (Release ID: 1547230) Visitor Counter : 41
    
    
      Read this release in: English , Urdu , Marathi