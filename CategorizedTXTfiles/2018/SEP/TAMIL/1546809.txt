      குடியரசுத் துணைத் தலைவர் செயலகம்

      உண்மையான பன்முகத்தன்மை கொண்ட இந்தியா – ருமேனியா கூட்டாண்மையை வளர்ப்போம் : குடியரசுத் துணைத்தலைவர்
      உலகின் அதிவிரைவான வளர்ச்சி வீதம் கொண்டுள்ள நாடுகளில் இந்தியாவும் ஒன்று
      இந்தியா – ருமேனியா வர்த்தக அமைப்புக் கூட்டத்தில் உரையாற்றினார்
      Posted On: 20 SEP 2018 12:11PM by PIB Chennai


    உண்மையான பன்முகத்தன்மை கொண்ட இந்தியா – ருமேனியா கூட்டாண்மையை வளர்க்குமாறு ருமேனிய வர்த்தகர்களை குடியரசுத் துணைத்தலைவர் திரு. எம். வெங்கையா நாயுடு கேட்டுக் கொண்டுள்ளார். ருமேனியாவின் புகாரஸ்ட் நகரில் இன்று (20.09.2018) இந்தியா – ருமேனியா வர்த்தக அமைப்புக் கூட்டத்தில் அவர் உரையாற்றினார். ருமேனியா செனட் சபையின் தலைவர் திரு. காலின் போப்பெஸ்கு-டாரிசியானூ, ருமேனியா துணைப் பிரதமர் டாக்டர் அனா பிர்சால், இந்திய நிதித்துறை இணை அமைச்சர் திரு.ஷிவ் பிரதாப் சுக்லா மற்றும் பிரமுகர்கள் நிகழ்ச்சியில் பங்கேற்றனர்.


    இந்தியாவின் ஆர்வமூட்டும் மாற்றத்தை நோக்கிய பயணத்தில் பங்கேற்குமாறு ருமேனிய வர்த்தகர்களுக்கு குடியரசுத்துணைத் தலைவர் அழைப்பு விடுத்தார். இந்தியா – ருமேனியா ஆண்டு இருதரப்பு வர்த்தகம் 2017-18-ல் 81 கோடி அமெரிக்க டாலராக உயர்ந்தது என்றும் அது சென்ற (57.5 கோடி அமெரிக்க டாலர்) ஆண்டைக் காட்டிலும் 40 சதவீதம் அதிகம் என்றும் அவர் கூறினார். நமது இருதரப்பு பொருளாதார உறவுகளில் இது மிகப் பெரிய வளர்ச்சி என்று அவர் கூறினார். இந்த வேகத்தை நிலை நிறுத்தி மேலும் அதிக அளவை அடைய வேண்டும் என்றும் அவர் கூறினார்.


    இந்தியாவின் சமீபத்திய பொருளாதார மாற்றங்கள் பல்வேறு துறைகளில் ருமேனியா தொழில் முனைவோருக்கு வாய்ப்புகளை வழங்குவதாக குறிப்பிட்டு, இந்தியாவில் முதலீடு செய்ய முன்வருமாறு அவர்களை குடியரசுத் துணைத் தலைவர் கேட்டுக் கொண்டார். 8 சதவீதத்திற்கும் கூடுதலான வளர்ச்சி வீதம் கொண்டுள்ள உலகின் விரைவாக வளரும் பொருளாதாரங்களில் ஒன்றாக உள்ளது என்று அவர் கூறினார்.


    பங்குச் சந்தை குறியீடுகள், அந்நியசெலாவணி கையிருப்பு, அடிப்படை கட்டுமானத் துறையில் அரசு முதலீடுகள், நலத்திட்டங்கள், ஆகியவற்றில் இந்தியா நேர்மறை வேகத்தை பெற்றுள்ளது என்று குடியரசுத் துணைத் தலைவர் கூறினார். அடிப்படைக் கட்டுமானத் துறையில் அரசு முதலீடுகள் மிகப் பெரிய அளவில் உயர்ந்துள்ளன என்றும், இது மேம்பட்டுள்ள ரயில்பாதைகள், சாலைகள், விமான நிலையங்கள், கப்பல் அடிப்படை வசதிகள் ஆகியவற்றிலிருந்து தெரிய வருகின்றன.


    இந்தியாவில் உலகின் மிகச் சிறப்பாக கட்டுப்படுத்தப்பட்ட நிதி அமைக்கும் முறை உள்ளது என்று குறிப்பிட்ட குடியரசுத்துணைத் தலைவர் உலகின், மிக அதிக கவர்ச்சி மிகுந்த அந்நிய நேரடி முதலீடு இலக்காக அது எவ்வாறு உருவெடுத்தது என்பதை விளக்கினார். இந்தியா வெளிப்படையான, நவீன, ஒன்றுபட்ட சந்தையாக உருவெடுக்க வேண்டும் என்பதற்காக பணமதிப்பிழப்பு நடவடிக்கையும், ஜி.எஸ்.டி. அமலாக்கமும் வெற்றிகரமாக அமல்படுத்தப்பட்டது என்றார். நாட்டின் பல்வேறு பகுதிகளில் இருந்து வர்த்தகம் புரிதலில் எளிமை அதிகரித்திருப்பதாக செய்திகள் வந்துள்ளதாகவும் அவர் கூறினார். நாடு முழுவதிலும் வரி வீதங்கள் சிறப்பாக ஒன்றிணைக்கப்பட்டுள்ளன என்று அவர் குறிப்பிட்டார். ஜன் தன் திட்டத்தின் கீழ் 32 கோடிக்கும் அதிகமான வங்கிக் கணக்குகள் தொடங்கப்பட்டிருப்பதாகவும் இதனையடுத்து முதன் முறையாக பயனாளிகளின் வங்கிக் கணக்குகளில் நேரடியாக பணம் செலுத்த இயல்கிறது என்றார். கிராமப்புற பெண்களுக்கு பல லட்சக்கணக்கான சமையல் எரிவாயு இணைப்புகள் வழங்கப்பட்டிருப்பதாகவும் குடியரசுத் துணைத் தலைவர் கூறினார்.


    குடியரசுத் துணைத் தலைவரின் முழு உரைக்கு www.pib.nic.in என்ற வலைதளத்தைப் பார்க்கவும்.


    ******

    
    
    (Release ID: 1546809) Visitor Counter : 46
    
    
      Read this release in: English , Marathi , Hindi