      பாதுகாப்பு அமைச்சகம்

      இலங்கை சிலினெக்ஸ்-18 கூட்டு பயிற்சிக்கென இந்தியக் கப்பல்கள் திரிகோணமலை சென்றுள்ளன
      Posted On: 07 SEP 2018 4:51PM by PIB Chennai


    இந்தியாவுக்கும், இலங்கைக்கும் இடையேயான இருதரப்பு கடற்படை பயிற்சியான சிலினெக்ஸ்-2018-ல் பங்கேற்க இந்திய கடற்படை கப்பல்கள் கிரிச், சுமித்ரா, கோரா திவ் ஆகியன திரிகோணமலை சென்றடைந்துள்ளன. இந்த பயிற்சி இலங்கை கடற்படை கப்பல் சயுராலாவில் நேற்று தொடங்கியது. தொடக்க நிகழ்ச்சியில் இந்திய கப்பற்படையின் கிழக்கு படைப் பிரிவு தளபதி ரியர் அட்மிரல் தினேஷ் குமார் திரிபாதி, இலங்கை கப்பற்படையின் கிழக்கு பகுதி தளபதி ரியர் அட்மிரல் எஸ்.ஏ. வீரசிங்கே ஆகியோர் பங்கேற்றனர்.


    இந்த 3 இந்திய கடற்படை கப்பல்களுடன் கப்பலில் இருந்து செயல்படும் ஹெலிகாப்டர், கடற்பகுதி ரோந்து டோர்நியர் விமானங்கள் 2 ஆகியனவும் பங்கேற்கின்றன. இலங்கை தரப்பில் அந்நாட்டு கடற்படை கப்பல்கள் சாயுராலா, சமுத்ரா, சுரானி மாலா ஆகியன பங்கேற்கின்றன. இந்த கூட்டு பயிற்சியின் முதல் கட்டம் துறைமுக பகுதிகளில் நேற்று முதல் இம்மாதம் 10-ந் தேதி வரை நடைபெறும். அடுத்த கட்டமாக கடல் பகுதியில் கூட்டு பயிற்சி இம்மாதம் 11 முதல் 13-ந் தேதி வரை நடைபெறும். இந்த 2-ம் கட்ட பயிற்சியில் துப்பாக்கி தாக்குதல், தகவல் தொடர்பு நடைமுறைகள், ஹெலிகாப்டர்கள் இயக்கம் உள்ளிட்டவை இடம் பெறும்.


    சிலினெக்ஸ் இருதரப்பு கடற்படை பயிற்சி 2005-ல் தொடங்கி இதுவரை 5 முறை பயிற்சிகள் நடைபெற்றுள்ளன. இந்த பயிற்சிகள் மூலம் இரு நாடுகளின் கடற் படையினரும் பரஸ்பரம் நடைமுறைகள், பாதுகாப்பு செயல்முறைகள் ஆகியவற்றை அறிந்து கொள்ள முடிகிறது. இந்த பயிற்சி இந்த மண்டலத்தின் கடல் பாதுகாப்புக்கு பங்களிப்பதுடன் இருதரப்பு கடல்சார் உறவுகளையும் வலுப்படுத்தும் என எதிர்பார்க்கப்படுகிறது.

    
    
    (Release ID: 1545416) Visitor Counter : 132
    
    
      Read this release in: English , Marathi