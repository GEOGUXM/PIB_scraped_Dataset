      நிதி அமைச்சகம்

      15வது நிதிக் கமிஷன் சென்னையில் தமிழக முதல் அமைச்சருடன் ஆலோசனை தமிழ்நாட்டின் தேவைகளை கேட்டறிந்தது
      Posted On: 06 SEP 2018 6:11PM by PIB Chennai


    மாநிலங்களுக்கு மத்திய அரசு நிதி ஒதுக்கீடு செய்வது குறித்து பரிந்துரை செய்ய ஏற்படுத்தப்பட்ட நிதிக்கமிஷன் மாநிலங்கள் தோறும் சுற்றுப்பயணம் மேற்கொண்டு மாநிலங்களின் உண்மையான தேவைகள் , தனித்தன்மை வாய்ந்த பிரச்சினைகள் போன்றவற்றை ஆய்வு செய்து மத்திய அரசுக்கு பரிந்துரை செய்யும் . அந்த வகையில் 15 வது நிதிக்கமிஷன் தமிழகத்தில் சுற்றுப்பயணம் மேற்கொண்டு வருகிறது . சென்னையில் நேற்று அரசியல் கட்சித் தலைவர்களை சந்தித்து அவர்கள் கருத்துகளை கேட்டறிந்தது . பிற்பகலில் அரசு அலுவலர்கள் மற்றும் பொருளாதார நிபுணர்களிடம் அவர்கள் கருத்துகளை கேட்டறிந்தது .


    இன்று காலை தமிழக முதல் அமைச்சர் திரு . எடப்பாடி கே . பழனிசாமி மற்றும் துணை முதல் அமைச்சர் திரு . ஓ . பன்னீர் செல்வம் மற்றும் உயர் அதிகாரிகளுடன் ஆலோசனை நடத்தியது . தலைமை செயலகத்தில் இந்த கூட் ட ம் நடைபெற்றது . நிதிக்கமிஷனின் தலைவர் டாக்டர் என் . கே . சிங் , உறுப்பினர்கள் டாக்டர் அனூப் சிங் , டாக்டர் அசோக் லஹிரி , டாக்டர் ரமேஷ் சந்த் , செயலாளர் அரவிந்த் மேத்தா உள்ளிட்டோர் கூட்டத்தில் பங்கேற்றனர் .


    கூட்டத்திற்கு பின் பிற்பகலில் செய்தியாளர்களுக்கு நிதிக்கமிஷனின் தலைவர் டாக்டர் என் . கே . சிங் பேட்டியளித்தார் . அப்போது அவர் , தமிழ்நாட்டில் தாங்கள் மேற்கொண்டு வரும் இந்த சுற்றுப்பயணம் மிகவும் பயனுள்ளதாக இருப்பதாகவும் , பலதரப்பட்ட நிபுணர்களுடன் நடத்திய ஆலோசனைக் கூட்டத்தின் பலனாக தாங்கள் ஏராளமான பயனுள்ள தகவல்களை பெற்று இருப்பதாகவும் குறிப்பிட்டார் . இந்த தகவல்கள் தமிழ்நாட்டிற்கு மத்திய அரசு நிதி ஒதுக்கீடு செய்ய கமிஷன் பரிந்துரை செய்வதற்கு பெரிதும் பயனளிக்கும் என்றும் அவர் கூறினார் . தமிழக முதல் அமைச்சர் , துணை முதல் அமைச்சர் மற்றும் அமைச்சரவை சகாக்களுடன் நடத்திய ஆலோசனை நடத்தியதுடன் , துறை சார்ந்த நிபுணர்களான அரசு அதிகாரிகள் , அரசியல் கட்சிகள் மட்டுமின்றி பொருளாதார நிபுணர்களுடன் நடத்திய பேச்சுவார்த்தை மிகவும் பயனுள்ளதாக இருந்ததாகவும் அவர் கூறினார் . தமிழ்நாட்டின் நிதி ஒதுக்கீடு தேவை மற்றும் பிரத்யேக தேவைகள் குறித்த தமிழ் நாடு அரசு வழங்கிய செயல்விளக்கம் தன்னிகரற்று இருந்ததாகவும் , தமிழக அரசு வழங்கிய கோரிக்கை மனுவிலும் மிகவும் துல்லியமான மற்றும் தெளிவான தகவல்கள் இடம்பெற்று இருந்ததாகவும் கூறி தனது பாராட்டுகளை தெரிவித்தார் .


    அவர் மேலும் கூறியதாவது :


    இந்த செயல்விளக்கத்தில் நிதிக் கமிஷனின் விசாரணை வரம்பு குறித்து தங்கள் ஐயப்பாட்டினையும் அவர்கள் வெளிப்படுத்தியிருந்தனர் . 1971 மக்கள் தொகை கணக்கெடுப்பை பயன்படுத்துவது பற்றியும் அதில் குறிப்பிடப்பட்டு இருந்தது . இதைத்தவிர தமிழ்நாட்டின் முன்னோடிதிட்டங்கள் குறிப்பாக இலவச திட்டங்கள் குறித்தும் அதைப்பற்றி பல்வேறு கருத்துகள் நிலவுகின்றன என்றும் இவற்றை மாநில அரசின் முன்னுரிமைகளை வெளிப்படுத்தவில்லை என்றும் தெரிவிக்கப்பட்டது . நாங்களும் எங்கள் தரப்பில் , கமிஷனின் அதிகார வரம்பு பற்றி குறிப்பிட்டோம் . கமிஷன் மத்திய அரசின் தேவைகள் மற்றும் மாநில அரசின் தேவைகள் ஆகியவற்றில் நடுநிலையோடு இருந்து வந்துள்ளது . கடந்த நிதிக் கமிஷன்களும் மத்திய மாநில அரசுகளின் தேவைகள் குறித்த நடுநிலையோடு செயல்பட்டு வந்துள்ளது . இந்த ஆக்கபூர்வமான பாரம்பரியம் மிக்க நடைமுறைகளை பின்பற்றுவது என்றும் இந்த 15 வது நிதிக் கமிஷன் உறுதி பூண்டுள்ளது . தமிழ்நாட்டைப் பொருத்தவரையில் தமிழ்நாடு வறுமையை ஒழிப்பதில் மிகவும் குறிப்பிடத்தக்க வகையில் பங்களிப்பினை வழங்கியுள்ளது . தனி நபர் வருமானத்தையும் சிறப்பான முறையில் உயர்த்தியுள்ளது . நிதி மேலாண்மையிலும் சிறப்பாக செயல்பட்டு சாதனை புரிந்துள்ளது . நிதிப்பற்றாக்குறையையும் குறிப்பாக மேக்ரோ பொருளாதார நிலைத்தன்மை ஆகியவற்றை நிர்வகிப்பதில் சிறப்பாக செயல்பட்டுள்ளது . கடன் விகிதாச்சாரத்தை ஏற்றுக்கொள்ளக்கூடிய விதத்தில் பராமரித்துள்ளது . அதே போல் தங்கள் கடன்களையும் மிகவும் சிறப்பாக கையாண்டு வந்துள்ளது . இவை நீடித்த நிலையான பொருளாதார வளர்ச்சிக்கு வழிவகுக்கும் . மாநில அரசு மேற்கொண்டு வரும் சவால்கள் குறித்தும் விவாதிக்கப்பட்டது . தமிழ்நாட்டில் மாநிலங்களுக்கிடையே மற்றும் மாவட்டங்களுக்கிடையேயான தனி நபர் வருமானத்தின் சமச்சீரற்ற நிலை குறித்து விவாதிக்கப்பட்டதோடு . இதை முன்னுரிமை கொடுத்து கவனிக்க வேண்டும் என்றும் வலியுறுத்தப்பட்டது . நகர்புற மக்கள் தொகை 50 சதவீதத்தை எட்டிய மாநிலங்களில் தமிழ்நாடு முன்னெட்டிச் செல்கிறது . கடைசியாக கிடைத்த புள்ளிவிவரப்படி நகர்புறமயமாக்கல் 48.5 சதவீதமாக இருந்தது . இப்போது இந்த எண்ணிக்கை நிச்சயம் 50 சதவீதத்தை தாண்டியிருக்கும் . நகர்புறமயமாக்கல் வாய்ப்பு வளங்களை வழங்குவதில் சவால்களை ஏற்படுத்துகின்றன . ஆனால் திட்டமிட்ட நகர்புறமயமாக்கல் தமிழ்நாட்டிற்கு மட்டுமல்ல இந்தியாவிற்கும் பலனளிக்கும் . இந்த சவால்களுடன் தமிழ்நாட்டில் குறிப்பிடத்தக்க அளவு புலம்பெயர் மக்கள் தொகை உள்ளது . புலம்பெயர்தலுக்கு என பிரத்யேகமான பிரச்சினைகள் உள்ளன . ஒருபுறம் இந்தபுலம்பெயர் மக்கள் தொகை மனித வள பற்றாக்குறையை , தொழிலாளர் பற்றாக்குறையை தீர்க்க வழி வகுத்தாலும் மாநிலத்தின் வளங்களில் பிரச்சினை ஏற்படுத்தலாம் . குறிப்பாக கட்டமைப்பு வசதிகளை பங்குபோட இந்த புலம்பெயர் சமூகமும் வந்துவிடுவதால் பிரச்சினைகள் ஏற்பட வாய்ப்பு உள் ள ன . தமிழ் நாடு மொத்த கருவுறும் விகிதத்தை குறிப்பிடத்தக்க வகையில் எட்டியுள்ளது . தமிழ்நாட்டின் மொத்த கருவுறும் விகிதம் குறைவாகவே இருக்கிறது . ஆனால் முதியோர் மக்கள் தொகை மேலும் மேலும் அதிகரித்து வருவதால் அதுவும் மாநில அரசுக்கு புதிய நெருக்கடியை வழங்குகிறது . முதியோருக்கு சிறந்த மருத்துவ கவனிப்பு தேவைப்படுகிறது . அவர்களுக்கு மனிதாபிமான அணுகுமுறை தேவைப்படுகிறது . மருத்துவ கவனிப்பும் பேணலும் அவசியம் தேவைப்படுகிறது . இவை மாநில அரசின் நிதியில் புதிய சவால்களை ஏற்படுத்துகிறது .


    இவை தவிர தமிழ் நாடு பாரம்பரியமான மாநிலம் . அனைவருக்கும் அடைக்கலம் கொடுக்கும் சூழலை தொடர்ந்து வருகிறது . மேலும் தமிழ்நாடு தொடர்ந்து அந்நிய முதலீடுகளை கவர்ந்து வருகிறது . இதன் காரணமாகவே சென்னை மட்டுமின்றி , ஒட்டுமொத்த தமிழ்நாடே இந்திய வளர்ச்சிக்கு முக்கிய காரணியாக திகழ்ந்து வருகிறது . வருவாய் பாகுபாட்டை குறைத்து தமிழ்நாட்டின் வளர்ச்சியை தூண்டுவது குறித்து நாங்கள் விவாதித்தோம் .


    வெள்ள மேலாண்மை , விவசாய உற்பத்தி மேம்பாடு குறித்தும் விவாதிக்கப்பட்டது . சென்னை போன்ற மிகப்பெரிய நகரங்களை நிர்வகிக்க குறிப்பாக நீர் ஆதாரங்களை வழங்க நிதிப்பற்றாக்குறை நிலவுவது பற்றியும் விரிவாக விவாதிக்கப்பட்டது . இவை ஒவ்வொரு அரசின் முன்னுரிமையாக இருக்க தகுதிபெற்றவை . திறமை , சமத்துவம் நேர்மை போன்றவற்றால் சிறப்பாக செயல்படும் மாநிலம் , தன்னுடைய திறமையால் மிகவும் சிறப்பாக செயல்பட்ட காரணத்திற்காக ஊக்கம் அளிக்கப்பட வேண்டுமே தவிர தண்டிக்கப்படக் கூடாது .


    தமிழ்நாடு அரசு மாநில அரசுகளுக்கென குறிப்பான கோரிக்கைகளையும் இந்த கமிஷனிடம் முன்வைத்தது . பாரம்பரிய கட்டிடங்களைப் பராமரிக்கவும் , சுற்றுலா மையங்களை பலப்படுத்தவும் குறிப்பாக வளமான சுற்றுலா வாய்ப்புகளைக் கொண்ட சில பகுதிகளை மேம்படுத்தவும் . நீர் மேலாண்மையை மேம்படுத்தவும் நிதி ஒதுக்கீடு கோரிக்கை விடப்பட்டது . தமிழ்நாட்டின் இந்த கோரிக்கைகளை கமிஷன் கருத்தில் கொண்டுள்ளது . அக்டோபர் மாத இறுதியில் தனது பரிந்துரைகளை தெரிவிக்கும் போது தமிழ்நாட்டின் தனித்துவமிக்க தேவைகளை எதிர்கொள்ளும் விதமாகவும் , நாட்டின் பொருளாதார வளர்ச்சிக்கு முக்கிய காரணியாக திகழும் தமிழ்நாட்டின் இயக்கத்திற்கு எவ்வித இடையூறும் இல்லாத வகையில் பரிந்துரை செய்யும் . தொடர்ந்து அந்நிய முதலீடுகளை கவர்ந்திழுக்கும் மாநிலங்களில் ஒன்றாக தமிழ்நாடு திகழும் வகையில் இந்த பரிந்துரைகள் இடம் பெறும் . அந்த வகையில் நாங்கள் இந்த ஆலோசனைக் கூட்டங்களின் வாயிலாக முக்கியமான ஆக்கப்பூர்வமாக தகவல்களை பெற்றுள்ளோம் . இதற்காக தமிழக அரசையும் , அனைவரையும் நாங்கள் பாராட்டுகிறோம் . தமிழ்நாடு எதிர்கொண்டுள்ள சவால்கள் மற்றும் அதன் தேவைகள் குறித்து போதிய தகவல்களை பெற்றுள்ளோம் .


    இவ்வாறு அவர் கூறினார் .


    *****


    ரெசின்

    
    
    (Release ID: 1545226) Visitor Counter : 125
    
    
      Read this release in: English