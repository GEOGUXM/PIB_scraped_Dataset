      கப்பல் போக்குவரத்து அமைச்சகம்

      சென்னை உள்ளிட்ட ஐந்து துறைமுகங்களை நிர்வகிக்க இந்திய துறைமுகங்களின் சங்கம் சேவை வழங்கும் நிறுவனத்தை நியமித்தது
      Posted On: 29 SEP 2018 12:58PM by PIB Chennai


    டிஜிட்டல் தகவல் முறையின் உதவியோடு வர்த்தகத்தை எளிதாக மேற்கொள்ள உதவும் வகையிலும் உலகத் தரம் வாய்ந்த துறைமுகக் கட்டுமானத்தை உருவாக்கவும் இந்திய துறைமுகங்களின் சங்கம் ( Indian Ports Association – IPA ) டெக் மகேந்திரா நிறுவனத்தை சேவை வழங்கும் நிறுவனமாக நியமித்துள்ளது. இந்தச் சேவை வழங்கும் நிறுவனத்தின் பணிகள் மும்பை, கொல்கத்தா, சென்னை, தீனதயாள் துறைமுகம், பாராதீப் துறைமுகம் ஆகிய துறைமுகங்களில் மேற்கொள்ளப்படும். இந்த நடவடிக்கையின் மூலம் துறைமுகப் பணிகள் மேம்பாடு அடைவதுடன் விரைவாகவும் அமையும்.


    டெக் மகேந்திரா நிறுவனம் இது தொடர்பாக திருவாளர்கள் சாப் ( M/s SAP ), என்விஷன் ( M/s Envision ), சிஸ்கோ ( M/s CISCO ), டெல்( M/s Dell ), ஆர்டி காம் ( M/s RTCom ) உள்ளிட்ட நிறுவனங்களுடன் இணைந்து செயல்படும். அத்துடன் துறைமுக வர்த்தக நடைமுறையை எளிதாக்கவும் இந்திய துறைமுகங்களின் சங்கத்துக்கு உதவும் வகையிலும் எர்னஸ்ட் யங் ( M/s Ernst Young ) என்ற உலக நிறுவனத்தின் ஆலோசனைகள் பெறப்படும்.


    இத்திட்டம் 20 மாதங்களில் செயல்படுத்தப்பட்டு ஐந்து ஆண்டுகளுக்கு நடைமுறையில் இருக்கும் அத்துடன் பராமரிப்பும் மேற்கொள்ளப்படும். இதில் மேற்கண்ட சென்னை, மும்பை, கொல்கத்தா ஆகியவற்றின் துறைமுகப் பொறுப்புக் கழகங்களும், தீனதயாள் துறைமுகப் பொறுப்புக் கழகம், பாரதீப் துறைமுகப் பொறுப்புக் கழகம் ஆகியவையும் இணைந்து நவீனமயமாக்கல் பணியில் செயல்படும்.


    துறைமுகங்கள், கப்பல் போக்குவரத்தில் ஏற்பட உள்ள முக்கிய பலன்களாவன:


     1. துறைமுகம் வழியாக வர்த்தகத்தை எளிதாக மேற்கொள்வதில் மேம்பாடு

     2. குறிப்பிட்ட நேரத்துக்குள் விரைந்து செயல்படுதல், சேவை புரிதல்,
     3. நபர்களின் குறுக்கீடு, கையால் ஆவணமாக்குதல் ஆகியவை குறையும்
     4. துறைமுகப் பணிகளில் திறன் மேம்படும், கப்பல்களின் போக்குவரத்தும் விரைவுபடுவதுடன் கப்பல்கள் தங்கும் நேரமும் குறையும்.
     5. சரக்குகள் துறைமுகத்துக்கு வருவதும், செல்வதும், மாற்றுவதும் எளிதாகும்
     6. வெளிப்படைத் தன்மை மேம்படும்.

    -----

    
    
    (Release ID: 1547941) Visitor Counter : 56
    
    
      Read this release in: English
    
    
    

6.