      சமூக நிதி மற்றும் அதிகாரமளித்தல் அமைச்சகம்

      உடல் குறைபாடு மறுசீரமைப்பு மாவட்ட மையங்களுக்கான தேசிய மாநாடு: தில்லியில் நாளை நடைபெறுகிறது. உடல் குறைபாடு உடையவர்களுக்கான மறுசீரமைப்பு துறை ஏற்பாடு
      Posted On: 13 SEP 2018 2:17PM by PIB Chennai


    மத்திய சமூக நீதி மற்றும் அதிகாரமளிப்புத் துறையைச் சார்ந்த உடல் குறைபாடு உடையவர்களுக்கான மறுசீரமைப்பு துறை சார்பில் உடல் குறைபாடு மறுசீரமைப்பு மாவட்ட மையங்களுக்கான தேசிய மாநாடு தில்லியில் டாக்டர் அம்பேத்கர் சர்வதேச மையத்தில் நாளை (14.09.2018) நடைபெற உள்ளது. மத்திய சமூக நீதி மற்றும் அதிகாரமளிப்புத் துறை அமைச்சர் திரு. தாவர்சந்த் கெலாட், இம்மாநாட்டில் முதன்மை விருந்தினராக கலந்து கொண்டு உரையாற்றுகிறார்.


    இந்த ஒரு நாள் மாநாட்டில் 263 மாவட்டங்களில் செயல்பட்டு வரும் உடல் குறைபாடு உடையவர்களுக்கான மாவட்ட மறுசீரமைப்பு மையங்களைச் சேர்ந்த மாவட்ட நீதிபதிகள், சமூக நலத்துறை முதன்மைச் செயலர்கள், தன்னார்வ தொண்டு நிறுவனத்தினர், மாவட்ட சமூக நலத்துறை அலுவலர்கள், பிரபல மருத்துவர்கள் உள்ளிட்டோர் பங்கேற்க உள்ளனர். உடல் குறைபாடு உடையவர்களுக்கான மாவட்ட மறுசீரமைப்பு மையங்களின் செயல்பாடுகளையும், திட்டங்களையும் முன்னெடுத்துச் செல்லும் நோக்கத்துடன் இந்த மாநாடு நடத்தப்படுகிறது.


    உடல் குறைபாடு உடையவர்களுக்கான அடிப்படை கட்டமைப்பு வசதிகளை மேம்படுத்துவது, அது பற்றிய விழிப்புணர்வை ஏற்படுத்துவது உள்ளிட்ட பல்வேறு சேவைகளை செய்து வரும் உடல் குறைபாடு மறுசீரமைப்பு மையம், உடல் குறைபாடு குறித்த மறுசீரமைப்பு வல்லுநர்களுக்கும் பயிற்சி அளித்து வருகிறது.

    
    
    (Release ID: 1546030) Visitor Counter : 44
    
    
      Read this release in: English