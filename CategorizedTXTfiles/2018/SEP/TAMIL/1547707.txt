      தொழிலாளர் மற்றும் வேலைவாய்ப்பு அமைச்சகம்

      புதுச்சேரியில் தொழிலாளர் அரசு காப்பீட்டுக் கழகத்தின் புதுப்பிக்கப்பட்ட மண்டல அலுவலகம் திறந்து வைக்கப்பட்டது.
      மருத்துவமனையோடு கூடிய கிளை அலுவலகம் நாட்டின் ஒவ்வொரு மாவட்டத்திலும் திறக்கப்படும்.

      Posted On: 27 SEP 2018 4:22PM by PIB Chennai

    புதுச்சேரியில் தொழிலாளர் அரசு காப்பீட்டுக் கழகத்தின் புதுப்பிக்கப்பட்ட மண்டல அலுவலகத்தை தொழிலாளர் நலன் மற்றும் வேலைவாய்ப்புத் துறை (தனிபொறுப்பு) இணையமைச்சர் திரு. சந்தோஷ் குமார் கங்வார் திறந்து வைத்தார்.


    நிகழ்ச்சியில் பேசிய அமைச்சர், தொழிலாளர் அரசு காப்பீட்டுக் கழகத்தில் காப்பீடு செய்யப்பட்ட நபர்கள் மற்றும் அவர்களின் குடும்பங்களின் நலனுக்காக மாகாண அலுவலகம், கிளை அலுவலகம் மற்றும் மருத்துவமனை பிரத்யேகமாக செயல்படும் என்று கூறினார்.


    மேலும், நாட்டின் ஒவ்வொரு மாவட்டத்திலும் மருத்துவமனையோடு கூடிய கிளை அலுவலகத்தை திறக்க தொழிலாளர் அரசு காப்பீட்டுக் கழகம் முடிவு செய்திருப்பதாக அமைச்சர் தெரிவித்தார்.


    தூய்மையே சேவை இயக்கம் அனுசரிக்கப்படுவதை யொட்டி, அமைச்சர் திரு. கங்வார் மற்றும் இதர பிரமுகர்கள் தூய்மையான சுற்றுச்சூழலின் முக்கியத்துவத்தை வலியுறுத்தும் விதமாக, மரக்கன்றுகளை நட்டு வைத்தனர். புதுச்சேரியில் உள்ள தொழிலாளர் அரசு காப்பீட்டுக் கழகத்தின் மருத்துவமனையின் மருத்துவர்கள் கைகளை தூய்மையாக வைத்திருக்கும் பழக்கம் பற்றிய செய்முறை விளக்கத்தை வழங்கினர்.


    *******

    
    
    (Release ID: 1547707) Visitor Counter : 27
    
    
      Read this release in: English , Hindi