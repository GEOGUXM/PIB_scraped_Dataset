      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      மத்திய பொதுப்பணித் துறையின் புதிய தொழில்நுட்பங்களுக்கான விகித கையேட்டை வெளியிட்டார் அமைச்சர் திரு. ஹர்தீப் புரி
      Posted On: 05 SEP 2018 4:09PM by PIB Chennai


    தற்போது தொடங்கி 2030க்குள் பசுமையான, எதையும் தாங்கும் மற்றும் சுற்றுச்சூழல் ரீதியாக நீடித்திருக்கக்கூடிய 700 முதல் 900 மில்லியன் சதுர மீட்டர் நகர்ப்புற வெளி உருவாக்கப்பட வேண்டி இருப்பதால் மத்திய பொதுப்பணித் துறைக்கு பெரும் வாய்ப்புகள் உள்ளதாக மத்திய வீட்டுவசதி மற்றும் நகர்ப்புற விவகாரங்கள் துறை இணையமைச்சர் திரு. ஹர்தீப் சிங் புரி தெரிவித்தார். எந்த வகையிலாவது இந்தியா ஆண்டுதோறும் ஒரு புதிய சிகாகோவை உருவாக்க வேண்டும் என அவர் கூறினார்.


    மத்திய பொதுப்பணித் துறையின் முதலாவது க்யூ ஆர் கோட் மற்றும் புதிய தொழில்நுட்பங்களுக்கான விதிகள் பட்டியல் 2018 கையேடு வெளியீட்டு விழாவில் திரு. ஹர்தீப் புரி பேசினார். மத்திய பொதுப்பணித் துறையின்ஃபேஸ்புக் மற்றும் டுவிட்டர் பக்கத்தையும் துறையின் இணையதளத்தையும் அவர் அறிமுகப்படுத்தினார்.


    உலகின் வேகமாக வளரும் பொருளாதாரம் என்ற பெருமையை நமது நாடு பெற்றுள்ளது எனக்கூறிய அவர் அதிக கட்டுமானம் மற்றும் உள்கட்டமைப்புடன் நமது நாடு நவீனமயம் மற்றும் தொழில்மயத்தில் வேகமாக முன்னேறி வருகிறது என்றார். எனவே மத்திய பொதுப்பணித்துறைக்கு சவால்கள் மற்றும் வாய்ப்புகள் உள்ளன என்றும் அவர் கூறினார். எனவே இந்த துறை தனியாருடன் இணைந்து அதிக அளவு சிறப்பை காண வேண்டும் என அவர் கூறினார்.


    சமூக ஊடகங்களின் முக்கியத்துவம் பற்றி குறிப்பிட்ட திரு. புரி, இது ஒரு புதிய அளவுருவை அறிமுகம் செய்துள்ளது என்றும் இதன் மூலம் துறை தனது அனுபவங்களை பொது மக்களுடன் பகிர்ந்து கொள்ளலாம் என்றார். பொதுமக்கள் குறைபாடுகளுக்கு தீர்வு காண்பதிலும் சமூக ஊடகங்கள் மூலம் இந்த துறை சிறப்பான முறையில் செயல்பட வேண்டும் என்று அவர் கூறினார்.


    மத்திய பொதுப்பணித்துறை தலைமை இயக்குநர் திரு. பிரபாகர் சிங், மற்றும் உயரதிகாரிகள் விழாவில் கலந்து கொண்டனர்.


    ***

    
    
    (Release ID: 1545221) Visitor Counter : 120
    
    
      Read this release in: English , Urdu , Marathi