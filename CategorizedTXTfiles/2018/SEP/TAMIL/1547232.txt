      நிதி அமைச்சகம்

      பொதுத்துறை வங்கிகளின் வருடாந்திர ஆய்வுக் கூட்டத்தில் தலைமை செயல் அதிகாரிகளிடையே மத்திய நிதி அமைச்சர் திரு.அருண் ஜேட்லி பேச்சு: வங்கிகளில் மோசடி செய்பவர்கள் மீது கடும் நடவடிக்கை எடுக்கவும், கடன் வழங்குவதில் ஒழுங்குமுறையைக் கடைப்பிடிக்கவும் வலியுறுத்தல்
      Posted On: 25 SEP 2018 3:51PM by PIB Chennai


    புதுதில்லியில் இன்று (25.09.2018) நடைபெற்ற பொதுத் துறை வங்கிகளின் வருடாந்திர ஆய்வுக் கூட்டத்தில் வங்கிகளின் தலைமைச் செயல் அதிகாரிகளிடையே மத்திய நிதி அமைச்சர் திரு.அருண் ஜேட்லி கலந்து கொண்டு உரையாற்றினார். நொடித்துப் போதல், திவால் குறியீடு, சரக்கு மற்றும் சேவை வரி, பணமதிப்பிழப்புக் குறைப்பு மற்றும் மின்னணு பரிவர்த்தனை ஆகியவற்றின் மூலம் இந்தியப் பொருளாதாரம் மேம்படுத்தப்பட்டிருப்பதை சுட்டிக்காட்டிய திரு. அருண் ஜேட்லி, இதன் மூலம் நிதி தொடர்பான தகுதி, மற்றும் இழப்பை எதிர்நோக்கும் சூழ்நிலை ஆகியவற்றை சிறப்பாக மதிப்பீடு செய்ய வசதி ஏற்பட்டுள்ளதாக தெரிவித்தார். மக்களின் வாங்கும் சக்தி அதிகரித்ததன் காரணமாக நாட்டின் வளர்ச்சி எட்டு சதவீதமாக நிலை நிறுத்த இந்தத் திட்ட ங்கள் உதவி செய்திருப்பதாகவும் அவர் தெரிவித்தார். அடுத்த பத்தாண்டுகளில் இந்திய பொருளாதார வளர்ச்சியை முன்னெடுத்துச் செல்வதற்கான அம்சங்கள் குறித்தும் மத்திய அமைச்சர் விவரமாக எடுத்துரைத்தார்.


    பொதுத்துறை வங்கிகளின் ஆரோக்கியமான கணிப்பு


    மேலும் சாதகமாக அமைய வேண்டும் என்று கேட்டுக்கொண்ட நிதியமைச்சர், வங்கி நடவடிக்கைகளில் சாதகமான பலன்களை ஏற்படுத்தியிருப்பதாகக் குறிப்பிட்டார்.


    இந்திய பொருளாதாரத்தின் தேவைகளின் நிறைவு செய்வதற்காக பொதுத்துறை வங்கிகளிடையே மக்களின் நம்பிக்கையை மேம்படுத்துவது அவசியமாகிறது என்று அமைச்சர் திரு. அருண் ஜேட்லி தெரிவித்தார். அண்மையில் ஏற்படுத்தப்பட்ட ஊழல் தடுப்புச் சட்டத்திருத்தத்தை சுட்டிக்காட்டிய அவர், பொருளாதார வளர்ச்சியைக் கவனத்தில் கொண்டு முதலீடுகளுக்கு வங்கிகள் ஆதரவளிப்பதில் எந்த அச்சமும் கொள்ளத் தேவையில்லை என்றார். வங்கிகள் கடன் வழங்கும் போது ஒழுங்குமுறைக்கான அனைத்து நடவடிக்கையையும் உறுதி செய்யவேண்டும் என்றும் கடனை திரும்பச் செலுத்தத் தவறியவர்கள் மீது கடும் நடவடிக்கை எடுக்க வேண்டும் என்றும் திரு.அருண் ஜேட்லி வலியுறுத்தினார். வங்கிகள் கடன் வழங்குவதில் ஒழுங்கு முறையையும், விவேகத்தையும் கடைப்பிடிக்கும் எண்ணத்தை மக்கள் மத்தியில் உருவாக்க வேண்டும் என்றும் மத்திய அமைச்சர் கேட்டுக் கொண்டார்.


    ********

    
    
    (Release ID: 1547232) Visitor Counter : 37
    
    
      Read this release in: English , Hindi , Marathi