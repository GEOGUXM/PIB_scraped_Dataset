      குடியரசுத் துணைத் தலைவர் செயலகம்

      தேச வளர்ச்சியின் முக்கிய சிற்பிகளாக ஆசிரியர்கள் விளங்குகின்றனர்: குடியரசுத் துணைத் தலைவர்
      Posted On: 05 SEP 2018 2:13PM by PIB Chennai


    தேச வளர்ச்சியின் முக்கிய சிற்பிகளாக ஆசிரியர்கள் விளங்குகின்றனர் என்றும் அடிப்படைக் கல்வி தாய்மொழியில் இருக்க வேண்டும் என்றும் குடியரசுத் துணைத் தலைவர் திரு எம். வெங்கையா நாயுடு கூறியிருக்கிறார். ஆசிரியர்கள் தினத்தையொட்டி, இன்று புதுதில்லியில் நடைபெற்ற 2017 ஆம் ஆண்டுக்கான தேசிய விருதுகளை ஆசிரியர்களுக்கு வழங்கி அவர் உரையாற்றினார். மத்திய மனித வள மேம்பாட்டுத் துறை அமைச்சர் திரு பிரகாஷ் ஜவ்டேகர், இணையமைச்சர் திரு உபேந்திர குஷ்வாஹா மற்றும் பிரமுகர்கள் உடனிருந்தனர்.


    உங்களைப் போன்ற ஆசிரியர்களால்தான் நமது கல்வி முறை மிகச்சிறந்த உயர்வான இடத்திற்கு ஒரேசீராக சென்று கொண்டிருக்கிறது என்று குடியரசுத் துணைத் தலைவர் குறிப்பிட்டார்.


    உலக நாடுகள் இந்தியாவை உலகின் ஆசிரியராக அல்லது விஷ்வ குருவாக அங்கீகரித்துள்ளது என்று கூறிய அவர், இந்த ஞான ஓடை கடந்த இரண்டாயிரம் ஆண்டுகளாக தொடர்கிறது என்றாலும், அனைத்து குழந்தைகளுக்கும், இளைஞர்களுக்கும், வயது வந்தோருக்கும் நல்ல தரமான கல்வி வழங்குவது சவாலாக நீடிக்கிறது என்றார்.


    நமது கோட்பாடுகள் இந்தியாவின் தொன்மையான கல்வி முறையில் உருவானவை என்று குறிப்பிட்ட குடியரசுத் துணைத் தலைவர், “ஒழுக்கத்தை வடிவமைக்கிற, மனதின் வலிமையை அதிகரிக்கிற, அறிவை விசாலப்படுத்துகிற, கல்வியை நாம் விரும்புகிறோம். அதன் மூலம்தான் ஒருவர் தமது சொந்தக் காலில் நிற்க முடியும்“ என்ற சுவாமி விவேகானந்தரின் மேற்கோளை எடுத்துரைத்தார்.


    “நான் கேட்கிறேன், பின்னர் மறந்து விடுகிறேன். நான் பார்க்கிறேன், அதை நினைவில் வைத்திருக்கிறேன். நான் செயல்படுகிறேன், அதன் மூலம் புரிந்து கொள்கிறேன்” என்ற கன்ஃபூசியசின் கருத்தை எடுத்துக் கூறிய திரு வெங்கையா நாயுடு, செயல்பாடுகள் மூலம் மாணவர்களுக்கு கற்றலை அளிக்க வேண்டும் என்றும், இதையே குருதேவ் தாகூர், அரவிந்தர், மகாத்மாகாந்தி போன்ற கல்வியாளர்கள் எடுத்துரைத்த அடிப்படை கோட்பாடுகள் என்றார்.


    நாடுமுழுவதும் தெரிவு செய்யப்பட்ட 45 ஆசிரியர்களுக்கு அவர் தேசிய விருதுகளை வழங்கினார்.


    ******

    
    
    (Release ID: 1545013) Visitor Counter : 57
    
    
      Read this release in: English , Hindi , Marathi , Malayalam