      சுகாதாரம் மற்றும் குடும்ப நலத்துறை அமைச்சகம்

      தூய்மையே சேவை: தனியார் மருத்துவமனையுடன் இணைந்து சுகாதாரத் துறை புதிய முன்முயற்சி
      சுகாதாரம் மற்றும் தூய்மைப் பணிகளுக்கு காயகல்ப் நடைமுறைகளை பின்பற்ற மருத்துவமனைகள் மற்றும் சுகாதார சேவை நிறுவனங்களுக்கான தேசிய தர நிர்ணய அமைப்பு முடிவு

      Posted On: 19 SEP 2018 4:05PM by PIB Chennai

    பொது சுகாதார மையங்கள் மற்றும் அதன் சுற்றுப்புறங்களை தூய்மையாக பராமரிப்பதற்கான காயகல்ப் திட்டம் வெற்றியடைந்துள்ளதால், தனியார் மருத்துவமனைகளில் வழங்கப்படும் சுகாதார சேவைகளை மதிப்பீடு செய்ய, காயகல்ப் திட்டம் போன்ற புதிய நடைமுறைகளை பின்பற்ற மருத்துவமனைகள் மற்றும் சுகாதார சேவை நிறுவனங்களுக்கான தேசிய தர நிர்ணய அமைப்பு முடிவு செய்துள்ளது. நாடு முழுவதும் மேற்கொள்ளப்பட்டு வரும் “தூய்மையே சேவை” இயக்கத்தின் தூய்மை மற்றும் துப்புரவு பிரச்சார இயக்கத்தின் ஒரு பகுதியாக இந்த நடவடிக்கை மேற்கொள்ளப்பட உள்ளது.


    மருத்துவமனைகளை தூய்மையாகவும், ஆரோக்கியமாகவும் பராமரிப்பதன் மூலம், நோயாளிகள் மற்றும் அவர்களை பார்க்க மருத்துவமனைக்கு வருவோருக்கு தொற்று நோய்கள் பரவாமல் தடுப்பதுடன், வீடுகள் மற்றும் பணியிடங்களில் தூய்மை மற்றும் துப்புரவுப் பணிகளை மேற்கொள்ள வேண்டுமென்ற மனநிலையை ஏற்படுத்தவும் இந்த திட்டம் உதவிகரமாக இருக்கும். தூய்மையா ன மற்றும் தெளிவான சுற்றுப்புறத்துடன் கூடிய மருத்துவமனைகளில், நோயாளிகளை கண்ணியமாகவும், கவுரமாகவும் நடத்துவதன் மூலம், நோயாளிகளை விரைவாக குணப்படுத்தவும், அவர்களிடம் கூடுதலான மன நிறைவை ஏற்படுத்தவும் இந்த புதிய முன்முயற்சிகள் உதவும் வகையில் காயகல்ப் திட்டம் தொடங்கப்பட்டது.


    அரசின் இந்த நடவடிக்கை, தூய்மை மற்றும் ஆரோக்கியத்தை பராமரிப்பதில், அரசு மருத்துவமனைகள் பிற மருத்துவமனைகளுடன் போட்டி போடும் சூழலை உருவாக்கியுள்ளது. அத்துடன், நோயாளிகளிடம் மன நிறைவையும், மருத்துவமனை ஊழியர்களின் நடவடிக்கைகளில் மாற்றத்தையும் ஏற்படுத்தி உள்ளது.


    *****

    
    
    (Release ID: 1546759) Visitor Counter : 139
    
    
      Read this release in: English , Marathi , Hindi