      தொழிலாளர் மற்றும் வேலைவாய்ப்பு அமைச்சகம்

      ஜி-20 தொழிலாளர் நலம் மற்றும் வேலைவாய்ப்பு அமைச்சர்கள் கூட்டத்தில் இந்த அமைப்பு நாடுகளுக்கு இடையே சமூக பாதுகாப்பு ஒப்பந்தங்கள் கையெழுத்திடப்படுவதை திரு. சந்தோஷ் கங்குவார் வலியுறுத்தினார்
      Posted On: 07 SEP 2018 7:52PM by PIB Chennai


    அர்ஜென்டினா நாட்டின் மென்டோசா நகரில் 2018 செப்டம்பர் 6,7 தேதிகளில் நடைபெற்ற ஜி-20 நாடுகள் தொழிலாளர் நலம் மற்றும் வேலைவாய்ப்பு அமைச்சர்கள் மாநாட்டில் மத்திய தொழிலாளர் நலன் வேலைவாய்ப்புத் துறை இணையமைச்சர் (தனிப்பொறுப்பு) திரு. சந்தோஷ் குமார் கங்குவார் தலைமையிலான குழு பங்கேற்றது.


    கூட்டத்தில் உரையாற்றிய திரு. கங்குவார், ஒரு நாட்டின் தொழிலாளர் தேவை மற்றும் அவர்கள் கிடைக்கும் நிலை ஆகியவற்றின் இடையே அமைச்சர்கள் சமநிலையை பராமரிப்பதை ஒருங்கிணைக்க வேண்டும் என்று கேட்டுக் கொண்டார். இந்தியா வேலை பாதுகாப்பு, ஊழியர் பாதுகாப்பு, சமூக பாதுகாப்பு ஆகியவற்றில் அனைத்து ஊழியர்களுக்கும் வழங்க உறுதி பூண்டுள்ளது என்றார். பல்வேறு திட்டங்கள் மூலம் கடந்த சில ஆண்டுகளில் வேலைவாய்ப்புக்களை உருவாக்க நடவடிக்கை எடுக்கப்படுவதாக பணியாளர்களின் சமூக பாதுகாப்பு பயன்களை மாற்றித் தருவதை உறுதி செய்ய ஜி-20 நாடுகள் தங்களுக்கு இடையே சமூக பாதுகாப்பு ஒப்பந்தங்களை செய்துக் கொள்ள வேண்டுமென்று அவர் வலியுறுத்தினார்.


    இந்தியாவின் 40 தொழிலாளர் நல சட்டங்கள் எளிமையாக்கப்பட்டு 4 தொழிலாளர் நல விதிமுறைகளாக வகுக்கப்பட்டுள்ளன என்று அவர் கூறினார். இதன் பயனாக பல்வேறு நலத் திட்டங்கள் சிறப்பாக அமல்படுத்தப்பட்டு சட்டங்கள் சிறப்பாக கடைபிடிக்கப்படுவது உறுதி செய்யப்படுகிறது என்றார்.


    இந்தியாவின் தொழிலாளர்களுக்கு சமூக பாதுகாப்பு உறுதி செய்ய ஊழியர் வருங்கால வைப்பு நிதி அமைப்பு, வருங்கால வைப்பு நிதி, ஓய்வூதியம், மரணத்திற்கு பிந்தைய பலன்கள் ஆகியவற்றை சுமார் ஆர்ஓடி தொழிலாளர்களுக்கு வழங்குகிறது என்று கூறினார். கடந்த 2 ஆண்டுகளில் இந்த நிறுவனம் மேலும் ஒரு கோடி புதிய பணியாளர்களை தனது கட்டமைப்பில் கொண்டு வந்துள்ளது என்றார்.


    இந்திய அரசு சமீபத்தில் தொடங்கியுள்ள ஆயுஷ்மான் பாரத் திட்டம் தொழிலாளர்களின் சிறந்த மருத்துவ பராமரிப்பையும் உறுதி செய்துள்ளது. இந்தத் திட்டத்தின் மூலம் சுமார் 50 கோடி தொழிலாளர்கள் மற்றும் அவர்களது குடும்பத்தினர் பயன் பெறுவார்கள் என எதிர்பார்க்கப்படுகிறது.


    மகளிருக்கு கல்வி, பயிற்சி, திறன் வளர்ப்பு, தொழில் முனைவுத் திறன், குறைந்தபட்ச ஊதியம், சமூக பாதுகாப்பு ஆகியவற்றை உறுதி செய்ய பல்வேறு கொள்கைகளையும், திட்டங்களையும் அமல்படுத்தி வருவதாக திரு. கங்குவார் தெரிவித்தார்.


    இந்த கூட்டத்தில் ஜி-20 நாடுகள் தொழிலாளர் நலன் வேலைவாய்ப்பு அமைச்சர்கள் பிரகடனம், ஜி-20 கல்வி, வேலைவாய்ப்பு, தொழிலாளர் நலன் குறித்த அமைச்சர்கள் கூட்டு பிரகடனம் ஆகியவை இறுதி செய்யப்பட்டன. இந்த ஆண்டின் பிற்பகுதியில் நடைபெற உள்ள அரசுத் தலைவர்கள் உச்சி மாநாட்டின் போது இந்த பிரகடனங்கள் சமர்ப்பிக்கப்படும்.

    
    
    (Release ID: 1545414) Visitor Counter : 49
    
    
      Read this release in: English , Urdu