      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      தொலைநோக்குப் பார்வையை செயல்படுத்துவதே திறமையான திட்ட மேலாண்மை – ஹர்தீப் புரி
      Posted On: 25 SEP 2018 4:19PM by PIB Chennai


    இந்தியாவின் நகர்ப்புறப் பகுதிகள் பன்முகத்தன்மை கொண்ட சவால்களை சந்தித்து வருவதாக மத்திய வீட்டு வசதி மற்றும் நகர்ப்புற விவகாரங்கள் துறை பொறுப்பு வகிக்கும் அமைச்சர் ஹர்தீப் சிங் புரி கூறியுள்ளார். அனைவருக்கும் வீட்டுவசதி, சேவை வசதி, சிறப்பான பசுமை போக்குவரத்து, சிறந்த நிர்வாகம் ஆகியவற்றை குறைவான ஆதாரங்களை கொண்டு அதிகமாக வழங்கும் தொழில்நுட்பத்தை அடிப்படையாக கொண்ட தீர்வுகள் ஆகியவையே ஒருங்கிணைந்த பசுமை முறைமையாகும். “இந்தியாவின் வளர்ச்சியை வலிமையாக்குதல் – திட்ட மேலாண்மையில் புதிய கோணங்கள்” என்ற தலைப்பில் நடைபெற்ற திட்ட மேலாண்மையாளர்களின் உலகளாவிய உச்சிமாநாட்டை தொடங்கி வைத்துப் பேசிய அமைச்சர், இந்த சவால்களை சந்தித்து, தொலைநோக்குப் பார்வையை செயல்படுத்த, திறமையான திட்ட மேலாண்மை தேவைப்படுகிறது என்றார். திட்ட மேலாண்மைக்கு தொழில் சார்ந்த திறன் அவசியமே அன்றி, ஜனரஞ்சகமான அணுகுமுறை அல்ல என்றார் அவர். இதற்கான நடவடிக்கைகள் வெளிப்படையானத் தன்மையோடு, போட்டியோடு கூடிய ஏலமுறையின் மூலமாக நிறைவேற்றப்பட வேண்டும் என்றார் அவர்.


    இவ்வருடம் டிசம்பர் மாதம் முதல் ஒரு நவீன நகரம் எவ்வாறு காட்சி அளிக்கும் என்பது தெரியத் தொடங்கும் என்றார் திரு புரி.


    புதிய தொழில்நுட்பங்களும் களங்களும் குடிமக்கள் அரசோடு தங்களது கருத்துக்களை பகிர்ந்து கொள்ளவும், எண்ணங்களுக்கு குரல் கொடுக்கவும், முயற்சிகளை ஒருங்கிணைக்கவும், அரசு அதிகாரிகளின் கண்காணிப்பை கடந்து செல்லவும் உதவும் என்பதை அமைச்சர் கோடிட்டுக் காட்டினார்.


    *******

    
    
    (Release ID: 1547433) Visitor Counter : 47
    
    
      Read this release in: English , Urdu