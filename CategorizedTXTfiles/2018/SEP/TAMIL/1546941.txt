      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      அதிகாலையில் ஓட்டப்பயிற்சியின்போது வழியில் தெரியும் குப்பையை அகற்றும் பழக்கத்தை வாழ்க்கையில் கொண்டுவர வேண்டும்: துர்கா சங்கர் மிஸ்ரா
      தில்லியில் ஓட்டப் பயிற்சியின்போது குப்பையை அகற்றும் பணியில் வீட்டு வசதித்துறை அமைச்சக அதிகாரிகள்

      Posted On: 22 SEP 2018 12:49PM by PIB Chennai

    மக்களிடம் தூய்மையை கடைபிடிக்க அறிவுறுத்தவும், நமது நகரங்களை தூய்மையாக வைத்திருக்கவும் வலியுறுத்தி, புதுதில்லியில் இன்று அதிகாலை வீட்டு வசதி மற்றும் நகர்ப்புற விவகாரங்களுக்கான அமைச்சகங்களைச் சேர்ந்த 300-க்கும் அதிகமான அதிகாரிகள், ஓட்டப் பயிற்சியின்போது, வழியில் தெரியும் குப்பைகளை அகற்றும் பயிற்சியில் ஈடுபட்டனர். சுமார் 2 மணிநேரம் நடைபெற்ற இந்தப் பயிற்சி, வீட்டுவசதி மற்றும் நகர்ப்புற விவகாரங்கள் துறை செயலர் துர்கா சங்கர் மிஸ்ரா தலைமையில் நடைபெற்றது. புதுதில்லியில் ஜன்பத் சந்தைப் பகுதியில் தொடங்கிய இந்தப் பயிற்சி, சாஸ்திரி பவன் அருகே முடிவுற்றது. வழயில், இந்தப் பயிற்சியை பார்த்துக் கொண்டிருந்தவர்கள், வாகன ஓட்டிகள், வியாபாரிகள் மற்றும் அதிகாலையில் நடைப்பயிற்சி மேற்கொள்வோர்கள் என பல தரப்பினரிடமும் தூய்மை இந்தியா பற்றிய விழிப்புணர்வை பயிற்சியில் கலந்து கொண்டவர்கள் ஏற்படுத்தினார்கள்.


    இந்தப் பயிற்சியின்போது உடைந்த பாட்டில்கள், ஐஸ்க்ரீம் மற்றும் குட்கா உறைகள், நீர் அருந்தும் பிளாஸ்டிக் மற்றும் பேப்பர் டம்ளர்கள் உள்ளிட்ட தூக்கியெறியப்பட்ட பொருட்களை பயிற்சியில் ஈடுபட்டவர்கள் சேகரித்தனர். பயிற்சியில் ஈடுபட்டவர்களிடம் கலந்துரையாடிய அரசு செயலர் மிஸ்ரா, குப்பையில்லாத தூய்மையான நகரமாக பராமரிப்பதை உறுதி செய்ய இதுபோன்ற பயிற்சியை தினமும் நாம் மேற்கொள்ள வேண்டும் என்றார். பிரதமரின் தூய்மையே சேவை முன்முயற்சியின் ஒரு பகுதியாக, வீட்டு வசதி மற்றும் நகர்ப்புற விவகாரங்களுக்கான அமைச்சகம் இந்தப் பயிற்சி நடவடிக்கையை மேற்கொண்டது. தன்னார்வத் தொண்டு நிறுவனங்கள், புதுதில்லி முனிசிபல் கார்ப்பரேசன், மத்திய பொதுப்பணித்துறை மற்றும் பல்வேறு அமைப்புகள் இந்த தூய்மையே சேவை பயிற்சி நிகழ்ச்சியில் கலந்து கொண்டனர்.


    இன்று மட்டும் சுமார் 500 பைகளில் குப்பைகள் அகற்றப்பட்டது. இந்தப் பயிற்சிக்கு கிடைத்த பெரும் ஆதரவை அடுத்து, இதுபோன்ற பயிற்சியை வரும் 30-ஆம் தேதி புதுதில்லியில் உள்ள நேரு பூங்கா, சாணக்கியபுரி உள்ளிட்ட பகுதிகளில் மேற்கொள்ள முடிவு செய்யப்பட்டுள்ளது.


    ---------

    
    
    (Release ID: 1546941) Visitor Counter : 41
    
    
      Read this release in: English