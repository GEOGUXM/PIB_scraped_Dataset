      திறன் மேம்பாடு மற்றும் தொழில் முனைவோர் அமைச்சகம்

      திறன் இந்தியா இயக்கத்தில் தூதர்களாக வருண் தவான் மற்றும் அனுஷ்கா ஷர்மா தேர்வு
      Posted On: 19 SEP 2018 2:00PM by PIB Chennai


    பிரதமர் திரு . நரேந்திர மோடி தலைமையில் இயங்கும் திறன் இந்தியா இயக்கத்தை பரப்புவதற்காக இந்தி திரைப்பட நட்சத்திரங்களான வருண் தவான் , அனுஷ்கா ஷர்மா தேர்வு செய்யப்பட்டுள்ளனர் .


    உலக அளவில் நாட்டுக்கு பெருமை சேர்க்கும் வகையில் உள்ள இந்திய தொழில் முனைவோர் மற்றும் திறன்மிகு ஊழியர்கள் , முக்கியமாக உள்நாட்டு கலைஞர்கள் , கைவினைப்பொருட்கள் கலைஞர்கள் மற்றும் நெசவாளர்களுக்கு மரியாதை அளிக்கும் வகையில் இந்த இருநட்சத்திரங்களும் சூயி தாகா – மேட் இன் இந்தியா என்ற திரைப்படத்தில் நடித்துள்ளனர் . திரைப்படத்தில் இந்தியாவின் சிறந்த கைவினைக் கலைஞர்களின் கண்டறியப்படாத திறன்கள் மற்றும் கடைநிலை ஊழியர்கள் சந்திக்கும் சவால்கள் குறித்து விளக்கப்பட்டுள்ளது . வருண் , அனுஷ்கா மற்றும் திரைப்படக் குழு திறன்மிகு இந்தியா இயக்கத்துடன் இணைந்து நாடுமுழுவதும் உள்ள திறன்மிகு கலைஞர்களுடன் நேரம் செலவழித்து அவர்களின் வேலைப்பாடுகளை பிரபலப்படுத்தவுள்ளனர் .


    இதுகுறித்து மத்திய பெட்ரோலியம் மற்றும் இயற்கை எரிவாயு , திறன் மேம்பாடு மற்றும் தொழில் முனைவோர் அமைச்சர் திரு . தர்மேந்திர பிரதான் , உள்நாட்டுக் கலைஞர்கள் , கைவினைக் கலைஞர்களின் சமூகத்தின் சிறந்த திறன்களை சூயி தாகா – மேட் இன் இந்தியா என்ற திரைப்படத்தின் மூலம் வருண் தவான் மற்றும் அனுஷ்கா ஷர்மா வெளிக்கொண்டு வந்துள்ளனர் . சமூக அக்கறைக் கொண்ட திரைப்படங்களில் இதுபோன்ற நட்சத்திரங்கள் நடிப்பது மிகவும் மகிழ்ச்சி அளிக்கிறது . இதுபோன்ற மனஉறுதி மற்றும் திறன்மிகு இளைய தொழில்முனைவோர்கள் நமது நாட்டிற்கு பெருமை சேர்க்கின்றனர் . இளைஞர்கள் , திறன் பயிற்சி மற்றும் சிறந்த வாழ்வாதாரத்தை பெறும் வகையில் இந்த இருநடிகர்களும் ஊக்குவிக்க வேண்டும் . இது பிரதமர் திரு . நரேந்திர மோடியின் கனவான புதிய இந்தியாவை உருவாக்க முடியும் என்று அமைச்சர் கூறினார் .


    மேலும் விவரங்களுக்கு www.pib.gov.in என்ற இணைய தளத்தை பார்க்கவும் .


    *******

    
    
    (Release ID: 1546688) Visitor Counter : 18
    
    
      Read this release in: English , Marathi