      பழங்குடியினர் நலத்துறை அமைச்சகம்

      ஊட்டச்சத்து மாதத்தையொட்டி பழங்குடியினர் பகுதிகளில் மாநில அரசுகளால் ஏற்பாடு செய்யப்பட்டுள்ள நிகழ்ச்சிகள் குறித்து பழங்குடியினர் நலத்துறைச் செயலாளர் ஆய்வு
      Posted On: 05 SEP 2018 2:58PM by PIB Chennai


    ஊட்டச்சத்து மாதத்தையொட்டி ( தேசிய ஊட்டச்சத்து மாதம் ) அரசுகளால் பழங்குடியினர் வசிக்கும் பகுதிகளில் ஏற்பாடு செய்யப்பட்டுள்ள நிகழ்ச்சிகள் மற்றும் கொண்டாட்டங்கள் குறித்து மத்திய பழங்குடியினர் நலத்துறைச் செயலாளர் திரு . தீபக் கான்டேகர் ஆய்வு செய்தார் . புதுதில்லியிலிருந்து காணொலி காட்சி மூலம் நடைபெற்ற இந்த ஆய்வுக் கூட்டத்தில், 23 மாநிலங்கள் / யூனியன் பிரதேசங்கள் பங்கேற்றன. செப்டம்பர் மாதத்தில் (ஊட்டச்சத்து மாதம்) அந்தந்த மாநில பழங்குடியினர் நலத்துறையினரால் ஏற்பாடு செய்யப்பட்டுள்ள வாராந்திர நிகழ்ச்சிகளின் அட்டவணை மற்றும் செயல்திட்டங்களுக்கான ஆயத்த நிலைக் குறித்து இன்றைய ஆய்வுக் கூட்டத்தில் விரிவாக விவாதிக்கப்பட்டது.


    அப்போது பேசிய பழங்குடியினர் நலத்துறைச் செயலாளர் திரு. தீபக் கான்டேகர், தமது துறையின் கட்டுப்பாட்டில் உள்ள அமைப்புகள் / நிறுவனங்கள், வட்டார, மாவட்ட மற்றும் மாநில அளவில் ஏற்பாடு செய்துள்ள நிகழ்ச்சிகள் குறித்து மனநிறைவு தெரிவித்தார். ஊட்டச்சத்து குறித்து அடிமட்ட அளவில் விழிப்புணர்வு ஏற்படுத்த, கிராமசபைக் கூட்டங்களுக்கு ஏற்பாடு செய்யுமாறும் அவர் மாநில அரசுகளைக் கேட்டுக் கொண்டார். ஊட்டச்சத்து மாத கொண்டாட்டம் பற்றிய நிகழ்ச்சிகள் பற்றிய செய்திகள் மற்றும் விளம்பரத்திற்கான ஏற்பாடுகளைச் செய்யுமாறும் மாநில அரசுகளை அவர் கேட்டுக் கொண்டார்.


    மத்திய மகளிர் மற்றும் குழந்தைகள் மேம்பாட்டுத்துறைச் சார்பில், ஊட்டச்சத்து இயக்கத்தின் கீழ், கொண்டாடப்படும் தேசிய ஊட்டச்சத்து மாதத்தின்போது, பழங்குடியின மக்களின் தேவைகளை நிறைவேற்ற மத்திய பழங்குடியினர் நலத்துறையும் நடவடிக்கை மேற்கொண்டு வருகிறது.


    மேலும் கூடுதல் விவரங்களுக்கு www.pib.nic.in . என்ற வலைதளத்தைப் பார்க்கவும்


    ******

    
    
    (Release ID: 1545016) Visitor Counter : 52
    
    
      Read this release in: English , Urdu , Marathi , Bengali , Malayalam