      பெண்கள் மற்றும் குழந்தை நலன் அமைச்சகம்

      தேசிய குழந்தைகள் விருது 2018க்கு விண்ணப்பங்களை வரவேற்கிறது மகளிர் மற்றும் குழந்தைகள் மேம்பாடு அமைச்சகம்
      விருதுக்கான இலட்சினை வடிவமைப்பு போட்டி அறிமுகம்

      Posted On: 08 SEP 2018 12:30PM by PIB Chennai

    தேசிய குழந்தைகள் விருதுகள் 2018க்கான பரிந்துரைகளுக்கு மத்திய மகளிர் மற்றும் குழந்தைகள் மேம்பாட்டு அமைச்சகம் அழைப்பு விடுத்துள்ளது. புதுமைகள் படைத்தல், அறிவார்ந்த சாதனைகள், விளையாட்டு, கலை மற்றும் கலாச்சாரம், சமூக சேவை மற்றும் வீரதீர செயல்களை ஆகிய துறைகளில் சிறப்பு சாதனைகளை செய்த குழந்தைகளை அங்கீகரிக்கும் வகையிலான இந்த தேசிய அங்கீகார விருதுகளை குடியரசுத் தலைவர் வழங்குவார். விருதுக்கான பரிந்துரைகளை சமர்ப்பிக்க 2018 செப்டம்பர் 30ம் தேதி கடைசி நாளாகும்.


    இந்த விருது குறித்து விளக்கிய மத்திய மகளிர் மற்றும் குழந்தைகள் மேம்பாட்டுத் துறை அமைச்சர் திருமதி மேனகா காந்தி , “இந்த தேசிய குழந்தைகள் விருதுகள் என்பது சிறப்பு சாதனைகள் புரிந்த நமது குழந்தைகளையும் மற்றவர்களுக்கு ஊக்கம் அளிக்கும் வகையில் தங்களது நல்வாழ்வு, வளர்ச்சிமற்றும் பாதுகாப்புக்காக சேவையாற்றியவர்களையும் கவுரவிக்கும் ஓர் அற்புதமான மேடையாகும். இந்த விருதுகளின் மூலம் அரசு நமது குழந்தைகளின் மேம்பாடு மற்றும் அவர்களது திறன்கள் மற்றும் சமுதாயத்திற்கான உறுதிப்பாட்டை உறுதிப்படுத்துவதில் உள்ள உறுதிப்பாட்டை வெளிப்படுத்துகிறது.


    தேசிய குழந்தைகள் விருதுகள் மற்றும் தேசிய குழந்தைகள் நல்வாழ்வு விருதுகள் ஆகிய பிரிவுகளில் விண்ணப்பங்கள் வரவேற்கப்படுகிறது .


    தேசிய குழந்தைகள் விருது பெறுவோருக்கு பதக்கம் , ரூ. 1 லட்சம் ரொக்கப் பரிசு, ரூ. 10 ஆயிரம் மதிப்பிலான புத்தக வவுச்சர்கள், சான்றிதழ் ஆகியவை அளிக்கப்படும்.


    தேசிய குழந்தை நல்வாழ்வு விருதுகள் குழந்தைகள் மேம்பாடு , நல்வாழ்வு மற்றும் பாதுகாப்பில் குறிப்பிடத்தக்க பங்களிப்பை ஆற்றிய தனிநபர் மற்றும் அமைப்புகளின் பணிக்கான அங்கீகாரம் ஆகும். இந்த விருது பெறுவோருக்கு ரூ. 1 லட்சம் ரொக்க பரிசு, பாராட்டுச் சான்றிதழ் ஆகியவை அளிக்கப்படும்.


    இந்த விருதுகளுக்கான இலச்சினை வடிவமைப்பு போட்டி ஒன்றையும் அமைச்சகம் அறிவித்துள்ளது . இந்த போட்டியின் விவரங்கள் அமைச்சகத்தின் ஃபேஸ்புக் மற்றும் டுவிட்டர் பக்கங்களில் உள்ளன. நுழைவுகளை சமர்ப்பிக்க 2018 செப்டம்பர் 23 கடைசி நாளாகும்.


    விருது பெற்ற விவரங்களுக்கு : www.nca-wcd.nic.in


    *****

    
    
    (Release ID: 1545408) Visitor Counter : 149
    
    
      Read this release in: English , Marathi