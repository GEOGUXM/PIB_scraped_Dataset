      பாதுகாப்பு அமைச்சகம்

      குலுவில் மீட்புப் பணிகள்
      Posted On: 24 SEP 2018 12:59PM by PIB Chennai


    இமாச்சல பிரதேச மாநிலம், குலுவில் இடைவிடாது பெய்து வரும் கனமழையில் சிக்கியுள்ளவுர்களை மீட்பதற்காக அம்மாநில அரசிடமிருந்து சர்சவா விமானப் படை நிலையத்திற்கு 23.09.2018-அன்று பிற்பகல் 2.30 மணியளவில் அவசர அழைப்பு வந்தது.


    சர்சவாவில் முகாமிட்டிருந்த விமானப்படையின் மேற்கு கமாண்டின் ஹெலிகாப்டர் பிரிவின் ஹெலிகாப்டர் ஒன்று உடனடியாகப் புறப்பட்டது. அதனை விமானி ஸ்குவாட்ரன் லீடர் விபுல் குப்தா இயக்கினார். துணை விமானி ஸ்குவாட்ரன் லீடர் திமான் உடன் சென்றார். இந்த ஹெலிகாப்டர் குறிப்பிட்ட பகுதியை அடைந்ததும், அங்கு 19 பேர் பியாஸ் நதியில் உள்ள சிறு தீவில் தத்தளிப்பதை அவர்கள் காணமுடிந்தது. விமானத்தைத் தாழ்வாகப் பறக்கச் செய்து, அங்கு உயிருக்காக போராடிக் கொண்டிருந்தவர்களை ஹெலிகாப்டர் வாயிலாக மீட்டனர். பின்னர், அவர்கள் அனைவரும் அருகேயுள்ள புன்ட்டார் விமானத் தளத்திற்கு கொண்டு செல்லப்பட்டனர்.


    இன்று (24.09.18) மேலும் இரண்டு இளைஞர்கள், ஆற்றின் மற்றொரு பகுதியில் தத்தளித்துக் கொண்டிருப்பதை கண்டுபிடித்தனர். அவர்களை புன்ட்டாரில் இருந்து புறப்பட்ட ஹெலிகாப்டர், கயிறு ஏணி மூலம் பாதுகாப்பாக மீட்டுக் கொண்டு வந்தனர். மேலும், மீட்புப் பணிகளுக்கு ஹெலிகாப்டர் தேவைப்படுவதால், புன்ட்டார் விமான தளத்திலேயே அதனை நிறுத்தி வைக்க அறிவுறுத்தப்பட்டுள்ளது.


    “குறுகிய நிலப்பகுதியாக இருந்ததாலும், பலத்த சூறாவளி காரணமாக, அறுந்து கிடந்த உயர் அழுத்த மின்கம்பிகள் மற்றும் சாய்ந்து கிடந்த பெரிய மரங்களால், ஹெலிகாப்டர் தரையிறங்க முடியவில்லை. ஆகவே உயிருக்குப் போராடிய இருவரையும் கயிறு ஏணி மூலம் மீட்டதாகவும், அவர்கள் பாதுகாப்பாக இருப்பதாகவும், மேலும் அவசர உதவிகளுக்காக காத்திருப்பதாகவும் மீட்புப் பணியில் ஈடுபட்ட ஹெலிகாப்டரின் விமானி ஸ்குவாட்ரன் லீடர் விபுல் குப்தா தெரிவித்துள்ளார்.


    *******

    
    
    (Release ID: 1547104) Visitor Counter : 31
    
    
      Read this release in: English , Marathi