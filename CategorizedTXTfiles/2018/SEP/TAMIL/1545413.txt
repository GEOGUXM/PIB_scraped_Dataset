      குடியரசுத் தலைவர் செயலகம்

      இந்திய குடியரசுத் தலைவர் செக் நாட்டில் பயணம்: குழு நிலை பேச்சுக்களுக்கு தலைமையேற்று பாதுகாப்பு, தொழில்நுட்ப உறவுகளை வலியுறுத்தினார் இந்தியாவும், செக் குடியரசும் 5 ஒப்பந்தங்களில் கையெழுத்திட்டன: பயிற்சி பெற்ற இந்திய பணியாளர்களுக்கான சிறப்புத் திட்டத்திற்கு வரவேற்பு
      Posted On: 07 SEP 2018 7:30PM by PIB Chennai


    குடியரசு தலைவர் திரு . ராம் நாத் கோவிந்த் தமது 3 ஐரோப்பிய நாடுகள் பயணத்தின் நிறைவாக ஜெக் குடியரசுக்கு நேற்று முன்தினம் சென்றடைந்தார் . அவர் பிரேக் அரண்மனைக்கு சென்று பார்த்து தமது பயணத்தை தொடங்கிய குடியரசுத் தலைவரை அரண்மனையில் செக் குடியரசின் அதிபர் திரு . மயிலோஸ் ஜெமான் வரவேற்றார் . அவருக்கு பாரம்பரிய வரவேற்பும் அளிக்கப்பட்டது .


    பின்னர் அதிபர் ஜெமானுடன் நடத்திய நேர்முக பேச்சுக்கள் , குழு நிலை பேச்சுக்கள் ஆகியவற்றின் போது குடியரசுத் தலைவர் திரு . ராம் நாத் கோவிந்த் தமக்கும் , தமது குழுவினருக்கும் அளிக்கப்பட்ட சிறப்பான வரவேற்புக்கும் , விருந்தோம்பலுக்கும் நன்றி தெரிவித்துக் கொண்டார் . பாதுகாப்பு , தொழில்நுட்பம் , உற்பத்தி . வர்த்தகம் , பயங்கரவாத எதிர்ப்பு நடவடிக்கைகள் ஆகிய துறைகளில் செக் குடியரசுடன் ஒத்துழைக்க இந்தியா விரும்புவதாக அவர் கூறினார் . செக் நாட்டின் உற்பத்தித் துறை மற்றும் உயர் தொழில்நுட்பம் ஆகியன இந்தியாவின் வளர்ச்சி மற்றும் அடுத்த தலைமுறை மேம்பாடு ஆகியவற்றில் உதவும் இயற்கையான கூட்டாளியாக அந்நாட்டை அமைக்கிறது என்று கூறினார் .


    உயர் திறன் மற்றும் பயிற்சி பெற்ற இந்திய பணியாளர்கள் மற்றும் வர்த்தக நிர்வாகிகளுக்கு சிறப்பு குடி அமர்வுத் திட்டத்தை அறிவித்துள்ள செக் குடியரசுக்கு குடியரசுத் தலைவர் நன்றி தெரிவித்துக் கொண்டார் . தொடக்கமாக ஆண்டுக்கு 500 வீசாக்கள் வழங்கப்படும் என்றும் இந்த புதிய நடைமுறை 2018 அக்டோபர் மாதம் முதல் அமலுக்கு வரும் என்றும் அறிவிக்கப்பட்டது .


    குடியரசுத் தலைவர் திரு . ராம் நாத் கோவிந்த் பயணத்தின் போது அறிவியல் , தொழிலியல் அமைப்புகளிடையே ஒத்துழைப்பு , தூதரக பாஸ்போர்ட் வைத்திருப்போருக்கு விசா விலக்கு , லேசர் தொழில்நுட்பம் , பல்கலைக்கழகங்களுக்கு இடையேயான ஒத்துழைப்பு ஆகிய 5 ஒப்பந்தங்கள் கையெழுத்திடப்பட்டன .


    சிவில் அணுசக்தி ஒத்துழைப்பு நடவடிக்கையை தொடங்கவும் இரு நாடுகளும் ஒத்துக் கொண்டன . திரு . ராம் நாத் கோவிந்தை கவுரவித்து அதிபர் மயிலோஸ் ஜெமான் விருந்தளித்தார் . அப்போது பேசிய குடியரசுத் தலைவர் இந்தியாவின் வளர்ச்சி வரலாறும் செக் நாட்டின் தொழில்நுட்பம் மற்றும் உற்பத்தித் திறன் ஆகியன இவற்றை இயல்பான நட்பு நாடுகளாக்கியுள்ளன என்று கூறினார் .


    குடியரசுத் தலைவரின் பயணம் குறித்த மேலும் விவரங்களுக்கு www.pib.nic.in என்ற வலைதளத்தைப் பார்க்கவும் .

    
    
    (Release ID: 1545413) Visitor Counter : 40
    
    
      Read this release in: English