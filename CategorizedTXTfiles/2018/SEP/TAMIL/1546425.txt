      குடியரசுத் துணைத் தலைவர் செயலகம்

      அரிதான வகையில், செர்பியா நாடாளுமன்ற சிறப்புக் கூட்டத்தில் உரையாற்றிட குடியரசு துணைத் தலைவர் திரு.வெங்கையா நாயுடு அவர்களுக்கு அழைப்பு
      Posted On: 16 SEP 2018 1:30PM by PIB Chennai


    பல ஆண்டுகளாக உள்ள மார்ஷல் டிட்டோ-பண்டித நேரு ஆகியோரின் நல்லுறவு மற்றும் ஒத்துழைப்பின் உணர்வுகளை புதுப்பிப்பதை குறிக்கும் வகையில், நேற்று இரவு செர்பிய குடியரசின் நாடாளுமன்ற சிறப்புக் கூட்டத்தில் உரையாற்றிட இந்திய குடியரசு துணைத் தலைவர் திரு.எம்.வெங்கையா நாயுடு அவர்கள் அழைக்கப்பட்டார்.


    “இரு நாடுகளுக்கிடையேயான உறவுகள் வரலாற்றில் ஆழமாக வேரூன்றியுள்ளது. சுதந்திர இந்தியாவின் தொடக்க காலத்திலிருந்தே, இரு நாடுகளும் அணிசேரா இயக்கத்திற்கு அதிக முக்கியத்துவம் அளித்து, குறிப்பாக இருதுருவ உலகின் கருத்திற்கு சாவலாக இருந்த பிந்தைய-காலனி ஆதிக்க மூன்றாம் உலகின் புதிய மற்றும் ஜனநாயக உலக ஒழுங்கை உருவாக்கிட அதிகளவு பங்காற்றியுள்ளன. தற்போது ஏற்பட்டுள்ள உலகளாவிய பூகோள-அரசியல் மாற்றங்கள், பரஸ்பர நன்மைக்காகவும், பிறருடன் செழிப்புகளை பகிர்ந்துக் கொள்ளும்வகையில், மீண்டும் நாம் இருவரும் கூட்டாக பணியாற்றுவதற்கான வாய்ப்பினை அளித்துள்ளது ” என்றார் அவர்.


    அவர், “பல ஆண்டுகளாக, இந்திய நாடாளுமன்றமானது, பரந்த நாட்டின் பல்வேறு பகுதிகளிலிருந்தும் கவரக்கூடிய சிக்கலான குரல்களை கவனமுடன் கேட்டு, சுறுசுறுப்புடன் பலதரப்பட்ட பிரச்சினைகளுக்கும் தீர்வு காணும் ஜனநாயக மன்றமாக உருவாகியுள்ளது ” என்றார்.


    பங்கேற்பு வளர்ச்சிக்கு ஜனநாயகத்தின் முக்கியத்துவத்தை எடுத்துரைத்த திரு.நாயுடு அவர்கள், இதே இடத்தில் 1961-ம் ஆண்டில் பண்டித நேரு அவர்கள் தனது உரையில், “உண்மையான சுதந்திரத்தால் மட்டுமே நமது நாடுகளை கட்டமைக்க இயலும். சுதந்திரம் இன்றியமையாதது. ஏனெனில், சுதந்திரம் நமக்கு தேவையான சக்தியை அளித்து, வளமான செழிப்புமிக்க சமூகத்தை உருவாக்கும் ” என அறைகூவல் விடுத்ததை குறிப்பிட்டார்.


    செர்பியாவின் பெருந்தலைவர்கள் மற்றும் வணிகர்களுடனான பேச்சுவார்த்தையின்போது, குடியரசு துணைத் தலைவர் அவர்கள் பல்வேறு துறைகளில் இந்தியா விரைவாக அடைந்துள்ள முன்னேற்றங்கள் குறித்து விரிவாக எடுத்துரைத்தார்.


    இரு நாடுகளுக்கிடையேயான தூதரக உறவுகள் ஏற்பட்டு 70 ஆண்டை குறிக்கும் வகையில், செர்பியா தபால் மற்றும் இந்திய தபால் ஆகியவை, புகழ் பெற்ற செர்பிய இயற்பியலாளர் மற்றும் கண்டுபிடிப்பாளர் நிக்கோலா டெஸ்லா மற்றும் சுவாமி விவேகானந்தர் ஆகியோரின் நினைவு தபால்தலைகளை வெளியிட்டன. டெஸ்லாவின் பணிகளில் சுவாமி விவேகானந்தர் அவர்களின் சிந்தனைகள் மற்றும் உத்திகள் ஆழமாக பதிந்துள்ளதை திரு.நாயுடு அவர்கள் குறிப்பிட்டார்.


    குடியரசு துணைத் தலைவராக இரண்டாவது முறையாக வெளிநாட்டு பயணத்தை மேற்கொண்டுள்ள திரு.நாயுடு அவர்கள், அடுத்த வாரம் வெள்ளியன்று தாயகம் திரும்புவதற்கு முன்பாக மால்டா மற்றும் ரோமேனியாவிற்கு விஜயம் செய்கிறார். தனது முதல் வெளிநாட்டு பயணத்தில், திரு.நாயுடு அவர்கள் லத்தின் அமெரிக்க நாடுகளான கவுதமாலா, பனாமா மற்றும் பெரு ஆகியவற்றுக்கு விஜயம் புரிந்தார்.


    மேலும் விபரங்களும், www.pib.nic.in இணையதளத்தை காணவும்.

    
    
    (Release ID: 1546425) Visitor Counter : 70
    
    
      Read this release in: English