      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      அறிவியல் & தொழில்நுட்ப அமைச்சகத்தின் கீழ் இயங்கும் சர்வே ஆஃப் இந்தியா அமைப்பில் பணியாற்றும் ‘பி’ பிரிவு (அரசிதழ் பதிவுறு) அலுவலர் சங்கப் பிரதிநிதிகள், மத்திய இணையமைச்சர் டாக்டர் ஜிதேந்திர சிங்குடன் சந்திப்பு
      Posted On: 04 SEP 2018 3:41PM by PIB Chennai


    அறிவியல் & தொழில்நுட்ப அமைச்சகத்தின் கீழ் இயங்கும் சர்வே ஆஃப் இந்தியா அமைப்பில் பணியாற்றும் ‘ பி ’ பிரிவு ( அரசிதழ் பதிவுறு ) அலுவலர் சங்கப் பிரதிநிதிகள், மத்திய பணியாளர் நலத்துறை இணையமைச்சர் டாக்டர் ஜிதேந்திர சிங்கை புதுதில்லியில் இன்று (04.09.18) சந்தித்துப்பேசினர். சங்கத்தின் பொதுச் செயலாளர் திரு. உமேஷ் மிஸ்ரா தலைமையில் இந்த தூதுக்குழுவினர் அமைச்சரை சந்தித்தனர்.


    இந்த சங்கத்தின் சார்பில், அமைச்சரிடம் அளித்த மனுவில், நில அளவை அதிகாரிகளுக்கு, நில அளவை கண்காணிப்பாளர்களாக பதவி உயர்வு அளிப்பதில் நிலவும் தாமதம் குறித்து எடுத்துரைக்கப்பட்டுள்ளது. ஏராளமான நில அளவை கண்காணிப்பாளர் பணியிடங்கள் பூர்த்தி செய்யப்படாமல் காலியாக இருப்பதையும் சங்க பிரதிநிதிகள் அமைச்சரிடம் சுட்டிக்காட்டினர்.


    இதற்கு பதில் அளித்த டாக்டர் திரு.ஜிதேந்திர சிங், மத்திய அரசு அலுவலர்களுக்கு உரிய நேரத்தில் பதவி உயர்வு வழங்குவதற்கும், பதவி உயர்வு அளிப்பதில் ஏற்படும் தேவையற்ற தாமதத்தை தவிர்க்கவும் பணியாளர் நலத்துறை முன்னுரிமை அளித்து வருவதாக தெரிவித்துள்ளார்.


    மேலும், விதிமுறைகளுக்கு உட்பட்டு இந்த பிரச்சனைக்கு விரைவான நடவடிக்கை எடுக்குமாறு, பணியாளர் நலத்துறை , அதிகாரிகளிடம் அறிவுறுத்துவதாகவும் சங்க பிரதிநிதிகளிடம் அமைச்சர் உறுதி அளித்தார்.


    ***

    
    
    (Release ID: 1544893) Visitor Counter : 49
    
    
      Read this release in: English , Marathi , Bengali