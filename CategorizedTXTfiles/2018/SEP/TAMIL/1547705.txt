      நிதி அமைச்சகம்

      2018, அக்டோபர் 1 முதல் 10-ஆம் தேதி வரை பாரத ஸ்டேட் வங்கியின் அங்கீகாரம் பெற்ற 29 கிளைகளில் தேர்தல் பத்திரங்கள் விற்பனை
      Posted On: 27 SEP 2018 3:55PM by PIB Chennai


    தேர்தல் பத்திரங்கள் திட்டம் தொடர்பாக அரசிதழ் எண்.20, தேதி 02.01.2018-ல் மத்திய அரசு அறிவிக்கை வெளியிட்டுள்ளது. இத்திட்ட விதிகளின்படி, தேர்தல் பத்திரங்களை இந்திய குடிமகனோ அல்லது இந்தியாவுடன் இணைக்கப்பட்ட அல்லது ஏற்படுத்தப்பட்ட பகுதியின் குடிமகனோ தேர்தல் பத்திரங்களை வாங்கத் தகுதி படைத்தவர் ஆகிறார். தனிநபராகவோ, கூட்டாகவோ அல்லது மற்ற தனிநபர்களுடன் இணைந்தோ தேர்தல் பத்திரங்களை வாங்கலாம். 1951 மக்கள் பிரதிநிதித்துவச் சட்டம் 29-ஏ பிரிவின்படி (43 of 1951), பதிவு செய்யப்பட்ட அரசியல் கட்சிகள், கடைசியாக நடைபெற்று முடிந்த நாடாளுமன்ற தேர்தல் அல்லது சட்டமன்றத் தேர்தல்களில், பதிவான மொத்த வாக்குகளில், ஒரு சதவீதத்திற்கும் குறையாமல் வாக்குகளைப் பெற்றிருந்தால் மட்டுமே தேர்தல் பத்திரங்களை வாங்குவதற்கு தகுதி படைத்தவை ஆகும். தேர்தல் பத்திரங்களை அங்கீகாரம் பெற்ற வங்கியில் தங்களது வங்கிக் கணக்கில் தகுதியான அரசியல் கட்சிகள் தேர்தல் பத்திரங்களை பணமாக மாற்றிக் கொள்ளலாம்.


    பாரத ஸ்டேட் வங்கி தனது 5-வது கட்ட விற்பனையில், தேர்தல் பத்திரங்களை விநியோகிக்கவும், பணமாக மாற்றிக் கொடுக்கவும் அங்கீகாரம் பெற்ற 29 கிளைகளில் 01.10.2018 முதல் 10.10.2018 வரை வசதி செய்யப்பட்டுள்ளது.


    தமிழ்நாடு மற்றும் புதுச்சேரியைப் பொறுத்தமட்டில் சென்னை, பாரிமுனை, தம்புச் செட்டி தெருவில் உள்ள பாரத ஸ்டேட் வங்கியின் பிரதான கிளையில் 800 தேர்தல் பத்திரங்கள் விற்பனைக்குக் கிடைக்கும் என்று அறிவிக்கப்பட்டுள்ளது.


    -----------

    
    
    (Release ID: 1547705) Visitor Counter : 46
    
    
      Read this release in: Urdu , Hindi , English , Marathi