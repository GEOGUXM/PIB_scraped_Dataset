      குறு சிறு மற்றும் நடுத்தர தொழில் துறை அமைச்சகம்

      எம்.எஸ்.எம்.இ. இன்சைடர் எனும் மாதாந்தர இணைய செய்தி மடலை அமைச்சகம் வெளியிட்டுள்ளது
      Posted On: 19 SEP 2018 6:02PM by PIB Chennai


    எம்.எஸ்.எம்.இ. இன்சைடர் என்ற இணைய செய்தி மடலை மத்திய சிறு குறு மற்றும் நடுத்தர தொழில்கள் துறை இணையமைச்சர் (தனிப்பொறுப்பு) திரு.கிரிராஜ் சிங் வெளியிடுகிறார்.


    எம்.எஸ்.எம்.இ. இன்சைடர் என்ற மாதாந்தர இணைய செய்தி மடலை மத்திய சிறு குறு மற்றும் நடுத்தர தொழில்கள் துறை இணையமைச்சர் (தனிப்பொறுப்பு) திரு.கிரிராஜ் சிங் இன்று (19.09.2018) புதுதில்லியில் வெளியிட்டார். இந்த நிகழ்ச்சியில் பேசிய திரு. கிரிராஜ் சிங், இந்த இணைய செய்தி மடல் அமைச்சகத்தால் மேற்கொள்ளப்படும் செயல்பாடுகள் பற்றிய தகவலை அளிக்கும் என்றும், நாடு முழுவதும் உள்ள லட்சக்கணக்கான எம்.எஸ்.எம்.இ. தொழில் பிரிவுகளுக்கும் அமைச்சகத்திற்கும் இடையே பாலமாக செயல்படும் என்றும் கூறினார்.


    அமைச்சகத்தின் திட்டங்கள் பற்றி எம்.எஸ்.எம்.இ.-க்களுக்கும், பொது மக்களுக்கும் தகவல் அளிப்பது தவிர, தொழில்நுட்பத் துறையில் அண்மைக் கால கண்டுபிடிப்புகள் அந்தந்த மாதத்தில் நடைபெறவிருக்கும் நிகழ்வுகள் மற்றும் பயிற்சித் திட்டங்கள் பற்றிய தகவலையும் பொருத்தமான தலைப்புகளில் சுவையான கட்டுரைகளையும் இந்த இணைய செய்தி மடல் அளிக்கும்.


    இந்த இணைய செய்தி மடலை அமைச்சகத்தின் www.msme.gov.in என்ற இணைய தளத்தில் காணலாம்.


    ****************

    
    
    (Release ID: 1546762) Visitor Counter : 33
    
    
      Read this release in: English