      குடியரசுத் துணைத் தலைவர் செயலகம்

      சட்டமன்ற நாடாளுமன்ற உறுப்பினர்களின் நடத்தை விதிகளை உருவாக்க அரசியல் கட்சிகளுக்கு குடியரசு துணைத் தலைவர் திரு. வெங்கையா நாயுடு வலியுறுத்தல்
      Posted On: 02 SEP 2018 3:25PM by PIB Chennai


    நாடாளுமன்ற அமைப்புகளின் மீது மக்களின் நம்பி க் கையை தக்க வைத்துக் கொள்ளும் வகையில் நாடாளுமன்ற மற்றும் சட்டமன்ற உறுப்பினர்கள் சிறப்பான முறையில் செயல்படும் வகையில் அவைக்கு உள்ளேயும் வெளியேயும் நடத்தை விதிகளை அனைத்து அரசியல் கட்சிகளும் உருவாக்க வேண்டும் என குடியரசுத் தலைவரும் மாநிலங்களவைத் தலைவருமான திரு எம். வெங்கையா நாயுடு வலியுறுத்தியுள்ளார். தேசிய முக்கியத்துவம் வாய்ந்த பிரச் சி னைகளில் அரசியல் கருத்துகளை கடந்து அனைத்து அரசியல் கட்சிகளும் ஒன்றுபட வேண்டும் என்றும் அவர் வலியுறுத்தினார்.


    குடியரசு துணைத் தலைவராக முதல் ஆண்டு நிறைவு செய்ததை குறிக்கும் வகையில் எழுதப்பட்ட நூலை பிரதமர் திரு. நரேந்திர மோடி இன்று வெளியிட் டார் . அதன் பின்னர் பேசிய திரு. நாயுடு நாட்டில் சட்டமன்ற உறுப்பினர்களின் செயல்பாடுகள் குறித்து கவலை தெரிவித்தார். கடந்த ஆண்டு ஆகஸ்ட் மாதம் 11ம் தேதி குடியரசு துணைத் தலைவராக தாம் பதவியேற்ற பின்னர் கடந்த ஓராண்டில் தனது பணி மற்றும் அதன் வெளிப்பாடுகள் குறித்து மக்களுக்கு அளிக்கப்படும் அறிக்கையே இந்த புத்தகம் என திரு. நாயுடு கூறினார்.


    “இந்தியப் பொருளாதாரம் வடிவெடுத்து வரும் முறை மற்றும் நாடுகளுக்கு இடையே இந்தியாவின் நிலை எவ்வாறு உயர்ந்து வருகிறது என்பது கொண்டாட்டத்தை அளிப்பதற்கான காரணமாக திகழ்கின்ற போதிலும் நமது நாடாளுமன்றம் எவ்வாறு செயல்பட வேண்டுமோ அவ்வாறு செயல்படாமல் இருப்பது எனக்கு வருத்தம் அளிக்கிறது” என்று திரு. நாயுடு கூறினார்.


    மகளிரின் பாதுகாப்பு மற்றும் கண்ணியத்தை உறுதிசெய்யவும் மதம் மற்றும் இதர அம்சங்கள் அடிப்படையில் மகளிருக்கு எதிரான பாகுபாடுகளை முடிவுக்கு கொண்டு வரவும் அரசியல் கட்சிகளை திரு. நாயுடு வலியுறுத்தினார். நாடாளுமன்றம் மற்றும் சட்டப்பேரவைகள் உள்ளிட்ட அனைத்து இடங்களிலும் மகளிருக்கு இடஒதுக்கீடு அளிக்க அவர் அழைப்பு விடுத்தார்.


    திரு நாயுடு சாமானிய மனிதர்களை மேம்படுத்தும் நோக்கம் கொண்ட முழுமையான தொலைநோக்கு பார் வை யால் இயக்கப்படும் நபர் என்று பிரதமர் திரு. நரேந்திர மோடி குறிப்பிட்டார்.


    தற்காலத்தில் அவை நடவடிக்கைகளை மேற்கொள்வது அதிக குழப்பமானதாக ஆகிவிட்டது என்றும் திரு. வெங்கையா நாயுடு, அவையில் உள்ள அனைத்து தரப்பினரின் நலன்களையும் பாதுகாத்து மாநிலங்களவையை நட்த்துவதற்கு தன்னால் இயன்ற சிறப்பான செயல்பாட்டை அளிப்பதாக முன்னாள் பிரதமர் திரு. எ ச்.டி. தேவ கவு டா கூறினார்.


    விழாவில் பேசிய மற்றொரு முன்னாள் பிரதமர் டாக்டர் மன்மோகன் சிங், “திரு. நாயுடு ஏராளமான அரசியல் மற்றும் நிர்வாக அனுபவம் கொண்டவர் என்பது அவரது முதலாவது ஆண்டு செயல்பாடுகளில் பிரதிபலித்துள்ளது” என்றார்.


    மக்களவைத் தலைவர் திருமதி சுமித்ரா மகாஜன் தனது உரையில், திரு. நாயுடுவின் முதலாவது ஆண்டு செயல்பாடுகள் குறித்த இந்த நூல், சாமானிய மனிதர் ஒருவர் மிக உயர்ந்த பதவிக்கு உயரலாம் என்பதை காலவரிசையில் விளக்குவதுடன் சிறந்த தலைமையை எவ்வாறு அளிக்கலாம் என்பதை விளக்குகிறது என்றார். தாம் சரியான பாதையில் செயல்பட்டதை தெரிந்து கொள்ளும் திரு. நாயுடுவின் விருப்பத்தால் இந்த நூல் ஊக்கம் பெற்றிருப்பதாக அவர் மேலும் குறிப்பிட்டார்.


    திரு. நாயுடு உடன் கடந்த 45 ஆண்டுகள் இணைந்த செயல்பாட்டை நினைவுகூர்ந்த நிதி அமைச்சர் திரு. அருண் ஜேட்லி, “ஒரு நாள் கூட ஓய்வின்றி ஆண்டின் 365 நாட்களிலும் வாரத்தின் 7 நாட்களிலும் 24 மணி நேரமும் உழைப்பதும் விவசாயிகளின் மீது தீவிர உறுதிப்பாடும் திரு. நாயுடுவின் தனித்தன்மையான அம்சங்கள்” என்றார்.


    இந்த நிகழ்ச்சியில் மத்திய அமைச்சர்கள், நாடாளுமன்ற உறுப்பினர்கள், சட்டமன்ற உறுப்பினர்கள், மேயர்கள், பணியில் உள்ள மற்றும் ஓய்வு பெற்ற மூத்த அரசு அதிகாரிகள், பல்வேறு நாடுகளின் தூதர்கள், பாதுகாப்பு படை அதிகாரிகள், வழக்கறிஞர்கள், விவசாயிகள், மாணவர்கள், விவசாயிகள் என பெரும் எண்ணிக்கையில் பலரும் இந்த விழாவில் பங்கேற்றனர்.


    ****

    
    
    (Release ID: 1544826) Visitor Counter : 88
    
    
      Read this release in: English