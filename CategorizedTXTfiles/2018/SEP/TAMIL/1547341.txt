      வணிகம் மற்றும் தொழில்துறை அமைச்சகம்

      மற்ற நாடுகள் பின்பற்றக் கூடிய மாதிரியாக வங்களாதேசம் உள்ளது: சுரேஷ் பிரபு
      Posted On: 26 SEP 2018 12:19PM by PIB Chennai


    Suresh Prabhu speaking at a discussion on India-Bangladesh Trade Relations in Dhaka


    டாக்காவில் நடைபெற்ற இந்தியா-வங்காளதேசம் வர்த்தக உறவுகள் குறித்த விவாதத்தில் மத்திய அமைச்சர் திரு. சுரேஷ் பிரபு உரையாற்றுகிறார்


    வங்காளதேசத்தின் பொருளாதார வளர்ச்சி இந்தப் பிராந்தியத்தில் உள்ள குறைந்த அளவு வளர்ச்சி அடைந்துள்ள மற்ற நாடுகள் பின்பற்றக் கூடிய மாதிரியாக உள்ளது என்று மத்திய தொழில் வர்த்தகத் துறை மற்றும் விமானப் போக்குவரத்துத் துறை அமைச்சர் திரு. சுரேஷ் பிரபு தெரிவித்துள்ளார். பொருளாதார வளர்ச்சி, வறுமை ஒழிப்பு, சமூக மற்றும் மனிதகுல மேம்பாடு ஆகியவற்றில் விரைவான முன்னேற்றங்கள் ஏற்பட்டு வருவதற்கு பிரதமர் திருமதி. ஷேக் ஹசீனா தலைமையிலான வங்காளதேசம் அரசுக்கு அவர் பாராட்டுத் தெரிவித்தார். டாக்காவில் நேற்று (25.09.2018) வங்காளதேச வர்த்தக அமைச்சகம் ஏற்பாடு செய்திருந்த இந்தியா – வங்காளதேச வர்த்தகம் தொடர்பான விவாதத்தில் பங்கேற்று அவர் பேசினார்.


    இயற்கையான மற்றும் சுற்றுச்சூழலுக்கு உகந்த வளமாக சணல் இருப்பதை கோடிட்டுக் காட்டிய அவர், இந்தத் துறையில் தொடர்புடைய விஷயங்கள் குறித்து கூட்டு வணிகக் குழு பரிசீலனைச் செய்யலாம் என்று யோசனை தெரிவித்தார்.


    வர்த்தகம் தொடர்பான பிரச்சினைகளுக்குத் தீர்வுகாண திட்டம் ஒன்றை வங்காளதேச வர்த்தக அமைச்சருடன் இணைந்து இந்தக் கூட்டத்தில் உருவாக்கப்படுவதை தாம் எதிர்நோக்கியிருப்பதாக திரு. சுரேஷ் பிரபு மேலும் கூறினார். ஏற்கனவே, ரயில்வேத் துறைக்கு பொறுப்பு வகித்த திரு. சுரேஷ் பிரபு, டாக்காவுடன் வங்காளதேசத்தின் இதரப் பகுதிகளை அகல ரயில்பாதைகள் மூலம் இணைப்பதில் ஒத்துழைப்புக்கான வாய்ப்புகள் குறித்து இருநாடுகளும் பரிசீலனை செய்யலாம் என்றும் கூறினார்.


    உலக வர்த்தக முறைமையில் பிரச்சினைகளுக்கு தீர்வுகாண்பதிலும், பலதரப்பு வர்த்தகத்தை வலுப்படுத்துவதிலும் முக்கியப் பங்காற்றும். வங்காளதேச வர்த்தக அமைச்சர் திரு. டோஃபைல் அகமதுக்கு, திரு. சுரேஷ் பிரபு நன்றித் தெரிவித்தார். உலக வர்த்தக அமைப்பை வலுப்படுத்தவும், உலக வர்த்தகத்தை ஆதரிக்கவும், இந்தியாவும், வங்காளதேசமும் ஒத்துழைப்பைத் தொடரவேண்டும் என்று அவர் கேட்டுக் கொண்டார்.


    ****************

    
    
    (Release ID: 1547341) Visitor Counter : 21
    
    
      Read this release in: English , Hindi , Marathi