      PIB Headquarters

      மத்திய அறிவியல் தொழில் ஆராய்ச்சி அமைப்பின் நிறுவன நாளையொட்டி கட்டுமானப் பொறியியல் ஆராய்ச்சி மையம் மற்றும் மத்திய தோல் ஆராய்ச்சி நிறுவனமும் நாளை பொதுமக்களின் பார்வைக்கு திறந்து வைக்கப்பட்டு இருக்கும்
      Posted On: 25 SEP 2018 6:49PM by PIB Chennai


    மத்திய அறிவியல் தொழில் ஆராய்ச்சி அமைப்பின் நிறுவன நாளையொட்டி கட்டுமானப் பொறியியல் ஆராய்ச்சி மையம் மற்றும் மத்திய தோல் ஆராய்ச்சி நிறுவனமும் நாளை அதாவது இம்மாதம் 26 ஆம் தேதி அன்று பொதுமக்களின் பார்வைக்கு திறந்து வைக்கப்பட்டு இருக்கும்.


    இந்த இருஅமைப்புகளின் ஆராய்ச்சி மற்றும் வளர்ச்சி நடவடிக்கைகள் பற்றி பொதுமக்கள் மற்றும் பள்ளிக் கல்லூரி மாணவர்கள் இடையே அறிவியல் ஆர்வத்தை தூண்டி , அறிவியல் மற்றும் தொழில்நுட்பத் துறையில் அண்மைக்கால வளர்ச்சிப் பற்றிய விழிப்புணர்வை ஏற்படுத்துவதே இந்த நிகழ்ச்சியின் முக்கிய நோக்கமாகும்.


    நாளை இவ்விரு ஆராய்ச்சி நிறுவனங்களில் அறிவியலாளர்கள் பார்வையாளர்களோடு கலந்துரையாடுவதோடு, தங்களது ஆராய்ச்சியின் கண்டுபிடிப்புகள் பற்றிய செய்முறை விளக்கங்களையும் வழங்குவார்கள். இயற்பியல், வேதியியல், உயிரியல், தோல் பதப்படுத்துதல் மற்றும் தோல் பொருட்கள் பற்றிய செயல்முறை விளக்கங்கள் அடங்கிய அறிவியல் சார்ந்த செயல்பாடுகளோடு, பொதுமக்கள் மற்றும் மாணவர்களின் பங்களிப்போடு கட்டுமானப் பொறியியல் ஆராய்ச்சி மையத்திலும் மத்திய தோல் ஆராய்ச்சி நிறுவனத்திலும் ஆய்வகங்களை பார்வையிடுதல், கலந்துரையாடல் நிகழ்ச்சிகள் மற்றும் கண்காட்சிகள் நடைபெறும்.


    மத்திய அறிவியல் மற்றும் தொழில் ஆராய்ச்சியின் கட்டுமானப் பொறியியல் ஆராய்ச்சி மையம் மற்றும் மத்திய தோல் ஆராய்ச்சி அமைப்பில் சமீபகால வளர்ச்சியை அறிந்து கொள்வதற்காக மாநிலத்தின் பல பகுதிகளிலிருந்து இந்திய தொழில்நுட்பக் கழகம் , அண்ணா பல்கலைக் கழகம் மற்றும் அதன் சார்பு பொறியியல் கல்லூரியைச் சேர்ந்த மாணவர்கள், ஆசிரியர்கள், தொழில் நிறுவனங்களின் பிரதிநிதிகள் நாளை இந்நிறுவனங்களுக்கு வருகை தருவார்கள்.


    *********


    ரெசின்/எல்கே/வேணி

    
    
    (Release ID: 1547240) Visitor Counter : 135
    
    
      Read this release in: English