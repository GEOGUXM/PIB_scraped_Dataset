      பாதுகாப்பு அமைச்சகம்

      அக்டோபர் 8-ஆம் தேதி 86-வது விமானப்படை தினம்: விமான சாகசங்கள்
      Posted On: 30 SEP 2018 1:07PM by PIB Chennai


    இந்திய விமானப்படையின் 86-வது ஆண்டு தினம் வரும் அக்டோபர் 8-ம் தேதி கொண்டாடப்படுகிறது. இதையொட்டி, தில்லி அருகே உள்ள ஹிண்டன் (காஜியாபாத்) விமானப் படை தளத்தில் நடைபெறும் விமானப்படை அணிவகுப்பு மற்றும் பல்வேறு விமானங்களின் சாகசங்கள் காண்போரை மெய்சிலிர்க்க வைக்கும் முக்கிய நிகழ்வுகளாக அமையும்.


    போர் விமானங்களின் சாகச ஒத்திகை நாளை முதல் (01.10.18) தொடங்கும் என்று அறிவிக்கப்பட்டுள்ளது.


    விமான சாகசங்களின்போது, பறவைகள் பறந்து வருவது இடையூறாக இருக்கும் என்பதால், அவற்றை தவிர்ப்பதற்காக பார்வையாளர்கள் உணவுப் பொட்டலங்கள் மற்றும் குப்பைகளை திறந்த வெளியில் வீச வேண்டாம் என்று இந்திய விமானப்படை அறிக்கை ஒன்றில் கேட்டுக் கொண்டுள்ளது.


    ஏ.என்-32 விமானத்திலிருந்து பிரபல ஆகாஷ் கங்கா குழுவினர், “டைவ்” அடிப்பது உள்ளிட்ட விமான சாகசங்களை நிகழ்த்திக் காட்டுவார்கள். இந்நிகழ்ச்சிகள் காலை 8 மணிக்கு தொடங்கும் என்று அறிவிக்கப்பட்டுள்ளது.


    பழமையான மற்றும் நவீன விமானங்களுடன், முன்னணி போர் விமானங்களும் இந்த சாகச நிகழ்வில் பங்கேற்பது காண்போரை அதிசயிக்க வைக்கும்.


    -------

    
    
    (Release ID: 1548018) Visitor Counter : 46
    
    
      Read this release in: Marathi , English