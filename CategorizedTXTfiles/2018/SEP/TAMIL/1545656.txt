      நித்தி ஆயோக்

      உருமாற்றும் செயற்கை நுண்ணறிவு மாதிரி சர்வதேச மையம் (ஐ.சி.டி.ஏ.ஐ.) அமைக்க நிதி ஆயோக், இன்டெல், டாடா அடிப்படை ஆராய்ச்சி நிறுவனம் ஆகியவற்றின் இடையே ஒத்துழைப்பு
      Posted On: 11 SEP 2018 10:50AM by PIB Chennai


    உருமாற்றும் செயற்கை நுண்ணறிவு மாதிரி சர்வதேச மையம் அமைக்க நிதி ஆயோக், இன்டெல், டாடா அடிப்படை ஆராய்ச்சி நிறுவனம் (டி.ஐ.எஃப்.ஆர்) ஆகியவற்றின் இடையே ஒத்துழைப்பு ஏற்பட்டிருப்பதாக இம்மாதம் 7 ஆம் தேதி அறிவிக்கப்பட்டுள்ளது. செயற்கை அறிவு அடிப்படையிலான ஆராய்ச்சி திட்டங்களை உருவாக்குவது இதன் நோக்கமாகும். நிதி ஆயோகின் “செயற்கை நுண்ணறிவு குறித்த தேசிய அணுகுமுறை” என்ற விவாத ஆவண தொடர்பாக இந்த நடவடிக்கை எடுக்கப்பட்டுள்ளது. இந்த ஆவணத்தில் தனியார் துறை ஒத்துழைப்பு மூலம் ஐ.சி.டி.ஏ.ஐ. உருவாக்குவதற்கு முக்கிய காரணம் செலுத்தப்பட்டுள்ளது.


    முன்மாதிரி ஐ.சி.டி.ஏ.ஐ. பெங்களூருவில் அமைக்கப்பட்டுள்ளது. மருத்துவ பராமரிப்பு, விவசாயம், அதிநவீன போக்குவரத்து ஆகிய முக்கிய துறைகளில் செயற்கை நுண்ணறிவு அடிப்படையிலான தீர்வுகளை காணும் உயர்நிலை ஆராய்ச்சியை நடத்தும் நோக்கத்துடன் இந்த நிறுவனம் செயல்படுகிறது. இதற்கென இன்டெல் மற்றும் டி.ஐ.எஃப்.ஆர் ஆகியவற்றின் அனுபவத்தை ஒருங்கிணைக்க முயற்சி மேற்கொண்டுள்ளது.


    கூட்டு முயற்சி மூலம் இந்த முன்மாதிரி ஐ.சி.டி.ஏ.ஐ. செயற்கை நுண்ணறிவு அடிப்படை கட்டமைப்பு, கருவிகள், வடிவமைக்கப்பட்ட தரவு சொத்துகள், தனித்தன்மை கொண்ட செயற்கை நுண்ணறிவு வழிமுறை ஆகியவற்றை உருவாக்கும் பணியில் ஈடுபட்டுள்ளது. தகவல் தொழில்நுட்பம் தொடர்பான தரவு சேமிப்பு, தகவல் பாதுகாப்பு, ரகசியம், தரவு சேகரிப்பு பயன்பாடு நன்நெறிகள், ஆகியவற்றை மேம்படுத்தி கொள்கை உருவாக்கத்திற்கும், தரங்கள் உருவாக்கத்திற்கும் உதவுவது இதன் நோக்கமாகும்.


    தொழில்துறை தலைவர்கள், தொடக்கநிலை நிறுவனங்கள், செயற்கை அறிவு சேவைகள், ஆகியவற்றுடன் ஒத்துழைப்பதிலும் இந்த மாதிரி நிறுவனம் முக்கிய கவனம் செலுத்தும். இறுதியாக உலகத் தரம்வாய்ந்த செயற்கை நுண்ணறிவு திறன்களை மேம்படுத்துவதற்கு ஆதரவளிப்பதும் இந்த அமைப்பின் நோக்கமாகும்.


    முன்மாதிரி ஐ.சி.டி.ஏ.ஐ. மூலம் பெறப்பட்ட நுண்ணறிவு, சிறந்த நடைமுறைகள் ஆகியவற்றை பயன்படுத்தி நிதி ஆயோக் நாடெங்கும் ஐ.சி.டி.ஏ.ஐ.-க்களை அமைக்கும்.


    *****

    
    
    (Release ID: 1545656) Visitor Counter : 149
    
    
      Read this release in: English , Urdu , Hindi , Marathi