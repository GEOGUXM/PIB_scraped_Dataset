      வணிகம் மற்றும் தொழில்துறை அமைச்சகம்

      புதுதில்லியில் உலகத் தரத்திலான மாநாட்டு மையத்திற்கு பிரதமர் அடிக்கல் நாட்டுகிறார்
      Posted On: 19 SEP 2018 12:16PM by PIB Chennai


    புதுதில்லியில் இந்தியா சர்வதேச மாநாடு மற்றும் கண்காட்சி மையத்திற்கு பிரதமர் திரு. நரேந்திர மோடி நாளை (20.09.2018) அடிக்கல் நாட்டுகிறார். நாட்டில் தொழில் துறை வளர்ச்சிக்கும், வர்த்தகம் மற்றும் தொழில் மேம்பாட்டிற்கும், ஈர்ப்புக்கும் தேவையான கூட்டங்கள், கருத்தரங்குகள், கண்காட்சிகள் போன்றவற்றை நடத்துவதற்கு கலை நேர்த்திமிக்க மையமாக இது உருவாக்கப்பட்டுள்ளது. புதுதில்லியில் உள்ள துவாரகாவில் 25-வது செக்டாரில் 221.37 ஏக்கர் நிலப்பரப்பில் இதனைக் கட்டுவதற்கு திட்டமிடப்பட்டுள்ளது. இதன் செலவு மதிப்பீடு ரூ.25,703 கோடி ஆகும்.


    சர்வதேச, தேச அளவிலான நிகழ்வுகள், கூட்டங்கள், மாநாடுகள், கண்காட்சிகள், வர்த்தகக் காட்சிகள் போன்றவற்றை நடத்துவதற்கு உலகிலேயே சிறந்த அளவும், தரமும் உள்ளதாக இந்த மையத்தில் வசதிகள் செய்யப்படவுள்ளன. உலகில் முதல் 10 தரம் கொண்டவற்றில் ஒன்றாக இது இருப்பதோடு, இந்தியாவில் உள்ளரங்க கண்காட்சிக்கு மிகப்பெரிய இடம்கொண்டதாகவும் இருக்கும். வர்த்தகத்திற்கும், தொழில் துறைக்கும் உத்வேகம் அளிப்பதோடு, இதன் மூலம் 5 லட்சத்திற்கும் அதிகமான வேலைவாய்ப்புகள் உருவாகும் என்றும் எதிர்பார்க்கப்படுகிறது.


    *******

    
    
    (Release ID: 1546660) Visitor Counter : 20
    
    
      Read this release in: English , Marathi