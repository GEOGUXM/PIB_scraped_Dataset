      தொலைதொடர்பு மற்றும் தகவல் தொழில்நுட்ப அமைச்சகம்

      தகவல் தொடர்புத் துறையில் கடந்த மூன்றாண்டுகளில் அந்நிய நேரடி முதலீடு ஐந்து மடங்கு பெருகி இருக்கிறது: மனோஜ் சின்ஹா
      Posted On: 25 SEP 2018 1:17PM by PIB Chennai


    தகவல் தொடர்புத் துறையில் கடந்த மூன்றாண்டுகளில் அந்நிய நேரடி முதலீடு, 2015-16 ஆம் ஆண்டு 1.3 பில்லியன் அமெரிக்க டாலரிலிருந்து, 2017-18 ஆம் ஆண்டு 6.2 பில்லியன் அமெரிக்க டாலர் என ஐந்து மடங்கு பெருகி இருப்பதாக மத்திய தகவல் தொடர்புத் துறை அமைச்சர் மனோஜ் சின்ஹா கூறியிருக்கிறார். “தகவல் தொடர்புத் துறையில் அந்நிய முதலீடு – அதன் எதிர்காலம்” ( FDI in Telecom Sector: The Way Ahead) என்ற கருத்தரங்கை தொடங்கி வைத்து பேசிய அவர், இந்தியாவில் வளர்ந்து வரும் புதிய தொழில்நுட்பங்களுக்கு பெரிய அளவிலான முதலீடு தேவைப்படுகிறது என்றார். இவை மக்களால் அணுகக்கூடியதாகவும், அதேநேரத்தில் ஆக்கப்பூர்வமான வேலைவாய்ப்பை மக்களுக்கு உருவாக்கக்கூடியதாகவும் இருக்க வேண்டும் என்றார் அவர்.


    தகவல் தொடர்புத் துறையில் உள்ள அழுத்தத்தை தவிர்ப்பதற்கு அமைக்கப்பட்ட அமைச்சரவைகளுக்கு இடையேயான குழுவின் பெரும்பாலான பரிந்துரைகள் ஏற்றுக் கொள்ளப்பட்டு இருப்பதாகவும், இவை செயல்பாட்டின் பல்வேறு கட்டங்களில் இருப்பதாகவும் அவர் தெரிவித்தார்.


    இந்திய பொருளாதாரம் வளர்ச்சிப் பாதையில் திரும்பியிருப்பதாகவும், 2018 ஆம் ஆண்டில் இரண்டாவது மூன்று மாதங்களில் மொத்த உற்பத்தித் திறன் 8.2 சதவீத வளர்ச்சியை கண்டிருப்பதாகவும், மேலும் அடுத்த 20 ஆண்டுகளில் இந்தியா உலகின் ஒன்றாவது பொருளாதாரமாக உருவாகும் என்றார் அவர்.

    
    
    (Release ID: 1547429) Visitor Counter : 31
    
    
      Read this release in: English , Urdu , Hindi , Marathi