      குடியரசுத் தலைவர் செயலகம்

      குடியரசுத் தலைவர் ப்ராக் நகரின் சார்லஸ் பல்கலைக்கழக செக் குடியரசின் இந்தியவியல் வல்லுனர்கள் வட்ட மேஜை கூட்டத்தில் பங்கேற்பு: மும்பையின் டாட்டா அடிப்படை ஆராய்ச்சி நிறுவனத்துடன் ஒப்பந்தம் செய்து கொண்டுள்ள ஐரோப்பாவின் முன்னணி லேசர் ஆராய்ச்சி மையம் இ.எல்.ஐ. பீம்லைன்ஸ் நிறுவனத்தை பார்வையிட்டார். அவருக்கு அதன் செயல்பாடுகள் விளக்கப்பட்டன
      Posted On: 08 SEP 2018 5:50PM by PIB Chennai


    குடியரசுத் தலைவர் திரு. ராம் நாத் கோவிந்த் இன்று (08.09.2018) ப்ராக் நகரில் சார்லஸ் பல்கலைக்கழகத்தின் இந்தியவியல் வல்லுனர்கள் வட்ட மே ஜை கூட்டத்தில் பங்கேற்றார்.


    நிகழ்ச்சியில் பேசிய குடியரசுத் தலைவர் ப்ராக் நகரில் இந்தியவியல் வல்லுனர்கள் பாரம்பரியம் மிகப் பழமையானது என்றும், சார்லஸ் பல்கலைக்கழகத்தில் அது 1850-ம் ஆண்டு சமஸ்கிருத இருக்கை உருவாக்கப்பட்ட போது தொடங்கியது என்றும் கூறினார். செக் நாட்டின் இந்தியவியல் கல்வி மைய நிறுவனர்களில் பேராசிரியர் லெஸ்னியும் ஒருவர். இவர்தான் ரபீந்திர நாத் தாகூரின் கவிதைகளை வங்காள மொழியிலிருந்து செக் மொழிக்கு நேரடியாக மொழியாக்கம் செய்த முதலாவது ஐரோப்பிய இந்தியவியல் வல்லுனர் ஆவார். இந்தியவியல் இந்தியாவையும், செக் குடியரசையும் நெருக்கமாக கொண்டு வந்துள்ளது மட்டுமின்றி நவீன இந்தியாவை உருவாக்குவதிலும் இந்தியாவின் வளமையான பாரம்பரியத்தை மீள கொண்டு வரவும் பெரும் பங்கு ஆற்றியுள்ளது என்றார்.


    பின்னர் குடியரசுத் தலைவர் ப்ராக் நகரில் உள்ள சர்வதேச லேசர் ஆராய்ச்சி மையமான இ.எல்.ஐ. பீம்லைன்சுக்கு சென்று பார்த்தார். உலகின் மிக முக்கியமான லேசர் தொழில்நுட்பம் மற்றும் ஆராய்ச்சி நிறுவனங்களில் ஒன்றான இந்த நிறுவனம் குறித்து குடியரசுத் தலைவருக்கு விளக்கம் அளிக்கப்பட்டது. குடியரசுத் தலைவரின் வருகையை முன்னிட்டு இ.எல்.ஐ. பீம்லைன்ஸ் நிறுவனம், மும்பை டாட்டா அடிப்படை ஆராய்ச்சி நிறுவனத்துடன் ஒப்பந்தம் ஒன்றில் கையெழுத்திட்டுள்ளது.


    குடியரசுத் தலைவர் நாளை (09.09.2018) புதுதில்லி திரும்புகிறார். சைப்ரஸ், பல்கேரியா, செக் குடியரசு ஆகிய 3 நாடுகளில் பயணத்தை முடித்துக் கொண்டு அவர் நாளை திரும்ப உள்ளார். புறப்படுவதற்கு முன் குடியரசுத் தலைவர் தாக்குரோவா பூங்காவுக்கு சென்று பார்க்கிறார். இந்த பூங்கா ரபீந்திர நாத் தாகூரை கவுரவிப்பதற்காக உருவாக்கப்பட்டது. பூங்காவில் குடியரசுத் தலைவர் தாகூருக்கு அஞ்சலி செலுத்துகிறார்.


    சார்லஸ் பல்கலைக்கழக வட்ட மே ஜை நிகழ்ச்சியில் ஆற்றிய உரைக்கு www.pib.nic.in என்ற வலைதளத்தை பார்க்கவும்.

    
    
    (Release ID: 1545429) Visitor Counter : 96
    
    
      Read this release in: English