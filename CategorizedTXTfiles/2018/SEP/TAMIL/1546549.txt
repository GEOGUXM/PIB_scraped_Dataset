      PIB Headquarters

      வழங்கிட வரிப்பிடித்தம் குறித்த விழிப்புணர்வு நிகழ்ச்சி வருமானவரித்துறை ஏற்பாடு
      Posted On: 18 SEP 2018 5:56PM by PIB Chennai


    வழங்கிடத்தில் வரிப்பிடித்தம் செய்யும் (டி.டி.எஸ்) நடைமுறை குறித்த திட்டத்தின் ஒரு பகுதியாக வரிபிடித்தம் செய்வோருக்கென, வருமான வரித்துறை, சென்னை நுங்கம்பாக்கம் நெடுஞ்சாலையில் அமைந்துள்ள அலுவலகத்தில் ஒருநாள் விழிப்புணர்வு நிகழ்ச்சிக்கு இன்று ஏற்பாடு செய்திருந்தது.


    வழங்கிடத்தில் / வரிப்பிடித்தம் செய்வோர் அதற்கான நடைமுறையை அறிந்து கொள்ளவும், இது தொடர்பான வரிப்பிடித்தம் கணக்கு சமன்படுத்தும் பகுப்பாய்வு மற்றும் பிழை திருத்தும் அமைப்பு ஆன்லைன் மேடையை பயன்படுத்துவதற்கு கற்றுக் கொள்ளவும் இந்த நிகழ்ச்சி ஏற்பாடு செய்யப்பட்டது. காசியாபாத், வைஷாலியில் உள்ள மத்திய செயல்முறை மையத்தின் அதிகாரிகள், இந்த அமைப்பின் பல்வேறு பகுதிகள் பயன்பாடு குறித்து செயல் விளக்கம் அளித்தனர். வழங்கிட வரிப்பிடித்தக் கணக்குகளை சமன் செய்து, பிழைகளை திருத்திக் கொள்வதற்கு உள்ள நடைமுறை அம்சங்கள், மின்னணு முறையில் வழங்கிட வரிப்பிடித்த அறிக்கைகள் சமர்ப்பித்தல் போன்றவை இந்த செயல் விளக்கத்தில் இடம் பெற்றன.


    அரசு மற்றும் அரசு சாரா அமைப்புகளைச் சேர்ந்த சுமார் 400 பேர் இந்த நிகழ்ச்சியில் பங்கேற்றனர். வருமான வரித்துறையின் வழங்கிட வரிப்பிடித்தம் பிரிவு அதிகாரிகள், காசியாபாத் மத்திய செயல்முறை மைய அதிகாரிகள், பங்கேற்றவர்களின் வலைதள மேடை பயன்பாடு பற்றிய கேள்விகளுக்கு பதில் அளித்தனர். இந்த நிகழ்ச்சியில் சென்னை வருமான வரி (வரிப்பிடித்தம்) ஆணையாளர் திரு.கே.ரவிசந்திரன், வரிப்பிடித்தம் சரகம் 2 மற்றும் 3 வருமானவரி இணை ஆணையாளர் திரு. ஆர்.வி. அருண் பிரசாத் ஆகியோர் நிகழ்ச்சியில் பங்கேற்று / வழங்கிட வரிப்பிடித்தம் செய்வோருக்கும் , அதிகாரிகளுக்கும் இடையே இணைப்பு ஏற்படுத்த உதவினர்.


    *****

    
    
    (Release ID: 1546549) Visitor Counter : 37