      பழங்குடியினர் நலத்துறை அமைச்சகம்

      பழங்குடியினரின் கைவினைப் பொருட்கள் விற்பனை “பஞ்சதந்திரா தொகுப்பு” விற்பனைக்கு மேரி கோம் விளம்பரத் தூதராக அறிமுகம்
      Posted On: 27 SEP 2018 4:59PM by PIB Chennai


    பழங்குடியினரின் கைவினைப் பொருட்களான கைத்தறி மற்றும் கலைப் பொருட்கள் “பஞ்சதந்திரா தொகுப்பு” என்ற பெயரில் தீபாவளி விற்பனைக்கு பிரபலப்படுத்துவதற்காக குத்துச் சண்டை வீராங்கனை மேரி கோம், விளம்பரத் தூதராக அறிமுகப்படுத்தப்பட்டுள்ளார்.


    மத்திய பழங்குடியினர் விவகாரங்களுக்கான அமைச்சகம் வீராங்கனை மேரி கோமை அறிமுகம் செய்துள்ளது. புதுதில்லியில் இன்று (27.09.18) நடைபெற்ற விழாவில், அவரை அறிமுகம் செய்து வைத்து, மத்திய பழங்குடியினர் விவகாரங்களுக்கான அமைச்சர் திரு. ஜுவல் ஓரம் உரையாற்றினார். பழங்குடியினர் உருவாக்கிய கைவினைப் பொருட்களின் விற்பனையை ஊக்குவிப்பதற்காக, தேசிய திரைப்பட மேம்பாட்டுக் கழகம், விளம்பரத் தூதர் மேரி கோமை முன்னிலைப்படுத்தி தயாரித்த நான்கு விளம்பரப் படங்களும் அப்போது வெளியிடப்பட்டன.


    இந்நிகழ்வில், பழங்குடியின கூட்டுறவு விற்பனை மேம்பாட்டுக் கூட்டமைப்புத் தலைவர் திரு. ஆர்.சி. மீனா, பழங்குடியினர் விவகார அமைச்சக செயலர் திரு. தீபக் கண்டேகர் உள்ளிட்டோர் கலந்து கொண்டனர்.


    ------

    
    
    (Release ID: 1547742) Visitor Counter : 94
    
    
      Read this release in: English