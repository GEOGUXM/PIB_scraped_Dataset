      குடியரசுத் துணைத் தலைவர் செயலகம்

      2வது உலக இந்து மாநாட்டில் பங்கேற்க குடியரசுத் துணைத் தலைவர் அமெரிக்காவுக்கு இரண்டு நாள் பயணம்
      Posted On: 07 SEP 2018 10:44AM by PIB Chennai


    செப்டம்பர் 8 மற்றும் 9 ஆகிய தேதிகளில் அமெரிக்காவில் சுற்றுப்பயணம் மேற்கொள்ளும் குடியரசு துணைத் தலைவர் திரு. எம். வெங்கையா நாயுடு இன்று புறப்பட்டார். கடந்த 1893ம் ஆண்டு சிகாகோவில் நடைபெற்ற சர்வமத மாநாட்டில் சுவாமி விவேகானந்தர் உரையாற்றியதன் 125 ஆண்டைக் குறிக்கும் வகையில் அங்கு நடைபெறும் இரண்டாவது உலக இந்து மாநாட்டில் அவர் உரையாற்றுகிறார்.


    செப்டம்பர் 8ம் தேதி சிகாகோ சென்றடையும் குடியரசு துணைத் தலைவர் அன்றைய தினமே அமெரிக்கவின் 14 தெலுங்கு அமைப்புகள் சிகாகோவின் சமூக கிறிஸ்தவ தேவாலயத்தில் ஏற்பாடு செய்துள்ள மாநாட்டில் பங்கேற்கிறார். அமெரிக்காவின் பல்வேறு பகுதிகளில் இருந்தும் வெளிநாட்டு வாழ் இந்தியர்கள் இந்த நிகழ்ச்சியில் பங்கேற்கினறனர்.


    செப்டம்பர் 9ம் தேதி காலை 10.30 மணிக்கு குடியரசு துணைத் தலைவர் உலக இந்து மாநாட்டின் ஏற்பாட்டாளர்களை சந்திக்கிறார். 11 மணிக்கு அவர் இந்த மாநாட்டில் பங்கேற்கும் இதர பல்வேறு நாடுகளின் தலைவர்களை சந்திக்கிறார்.


    அன்றைய தினம் மாலையில் இந்திய வம்சாவளியினர் ஏற்பாடு செய்துள்ள நிகழ்ச்சி ஒன்றில் குடியரசு துணைத் தலைவர் உரையாற்றுகிறார்.


    செப்டம்பர் 11ம் தேதி குடியரசு துணைத் தலைவர் இந்தியா திரும்புகிறார்.


    ***

    
    
    (Release ID: 1545297) Visitor Counter : 48
    
    
      Read this release in: English , Urdu , Hindi , Marathi