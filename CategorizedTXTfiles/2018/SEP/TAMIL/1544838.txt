      மனித வள மேம்பாட்டு அமைச்சகம்

      ஆசிரியர்கள் தினத்தை முன்னிட்டு ஆசிரியர்களுக்கு தேசிய விருது-விருது பெறும் நபர்களுடன் பிரதமர் கலந்துரையாடுவார்
      Posted On: 03 SEP 2018 5:45PM by PIB Chennai


    தேசிய ஆசிரியர்கள் தினம் செப்டம்பர் 5 ஆம் தேதி கொண்டாடப்படுகிறது. இதனை முன்னிட்டு, தேசிய ஆசிரியர்களுக்கான விருதுபெறும் நபர்களை பிரதமர் திரு. நரேந்திர மோடி நாளை சந்தித்து கலந்துரையாடவுள்ளார். தேசிய ஆசிரியர்கள் தினத்தன்று குடியரசுத் துணைத் தலைவர் விருதுகளை வழங்கவுள்ளார்.


    இந்த ஆண்டு (2017) ஆசிரியர்களுக்கான தேசிய விருது வழங்கும் தேர்வுக்கான விதிமுறைகளை மத்திய மனித வள மேம்பாட்டு அமைச்சகம் மறுசீரமைத்துள்ளது. வெளிப்படைத்தன்மை, நியாயமான முறை மற்றும் சிறந்த பலன் அளிக்கும் செயல், சமீபத்திய கண்டுபிடிப்புகளை அறிந்து கொள்வது போன்றவை தற்போதுள்ள புதிய விதிமுறைகளின்களின் அவசியமாகும்.


    புதிய விதிமுறைகளின் அம்சங்கள்:


     1. இன்று முதல் அனைத்து முழு நேர ஆசிரியர்களும் இந்த விருதுக்கு விண்ணப்பிக்கலாம். குறைந்தபட்ச அனுபவம் எதுவும் தேவையில்லை. இதன்மூலம் சிறந்த இளைய தலைமுறை ஆசிரியர்களும் இந்த விருதுக்கு விண்ணப்பிக்கலாம். (இதற்கு முன்பு குறைந்தபட்சம் 15 ஆண்டுகள் அனுபவம் உள்ள ஆசிரியர்கள் மட்டுமே விண்ணப்பிக்க முடியும்).

     2. முதன்முறையாக, அனைத்து ஆசிரியர்கள் தாங்களாகவே நேரடியாக விண்ணப்பிக்கலாம். (இதற்கு முன்பு இந்த வசதியில்லை)
     3. www.mhrd.gov.in என்ற இணைய தளத்தில் தாங்களாக விண்ணப்பிக்க விரும்பும் ஆசிரியர்களுக்கு விண்ணப்பங்கள் வரவேற்கப்பட்டன. இந்த இணைய தளத்தை இந்திய நிர்வாக ஊழியர் கல்லூரி உருவாக்கியது. இந்த மென்பொருள் எந்தவித பிரச்சினைகளும், புகார்களும் இன்றி செயல்பட்டது. (இணைய தளம் மூலம் விண்ணப்பங்கள் முதன்முறையாக பெறப்பட்டது)
     4. நாடுமுழுவதும் 6692 விண்ணப்பங்கள் ஆசிரியர்களிடம் இருந்து பெறப்பட்டன. இதுவே இந்த திட்டத்தின் வெற்றியை குறிக்கிறது.
     5. விருதுகளின் எண்ணிக்கை 45 –ஆக்கப்பட்டுள்ளது. விருதுகளின் பெருமையை நிலைநிறுத்த இந்த நடவடிக்கை தேவைப்பட்டது. (இதற்கு முன்பு இத்திட்டத்தின் கீழ் 300-க்கும் மேற்பட்டோருக்கு விருதுகள் வழங்கப்பட்டன).
     6. பெறப்பட்ட விண்ணப்பங்களில் ஒவ்வொரு மாவட்டத்திலிருந்தும் மூன்று சிறந்த ஆசிரியர்கள் தேர்வு செய்யப்பட்டு அவர்களின் விண்ணப்பங்கள் மாநிலம் / யூனியன் பிரதேசத்தின் கல்வி செயலரின் கீழ் இயங்கும் குழுவுக்கு அனுப்பி வைக்கப்பட்டு, தேர்வாளர்களின் எண்ணிக்கை 152-ஆக குறைக்கப்பட்டது.
     7. சுயேச்சையான நடுவர் குழுவால் இறுதித் தேர்வு செய்யப்பட்டது. இந்த ஆசிரியர்களை தெரிவு செய்வதற்கு அவர்கள் தங்கள் பணியில் காட்டிய புதிய முயற்சி மற்றும் பள்ளிக்கும் தங்களின் மாணவர்களுக்கும் திறனை மேம்படுத்தியது ஆகியவை கணக்கில் கொள்ளப்பட்டன.
     8. தெரிவு செய்யப்பட்ட இந்த ஆசிரியர்கள் மூத்த கல்வியாளர்களை கொண்ட சுயேச்சையான நடுவர் குழுவின் முன் ஆகஸ்ட் மூன்றாவது வாரத்தில் தன்னிலை விளக்கம் அளித்தனர். அவர்களின் பங்களிப்பும், பணியும் பற்றி நடுவர் குழு முன் தெரிவிப்பதற்கு வாய்ப்பு அளிக்கப்பட்டதை இது உறுதி செய்தது.

    ••••••

    
    
    (Release ID: 1544838) Visitor Counter : 48
    
    
      Read this release in: English , Marathi , Bengali
    
    
    

8.