      மனித வள மேம்பாட்டு அமைச்சகம்

      பிரதமர் திரு. நரேந்திர மோடி புதுதில்லியில் நாளை (29.09.2018) கல்வி மறுமலர்ச்சியில் தலைமைப் பண்பு என்ற மாநாட்டை தொடங்கி வைக்கிறார்
      Posted On: 28 SEP 2018 11:02AM by PIB Chennai


    கல்வி மறுமலர்ச்சியில் தலைமைப் பண்பு என்பது குறித்த மாநாடு புதுதில்லி விஞ்ஞான் பவனில் நாளை (29.09.2018) நடைபெறுகிறது. 350க்கும் மேற்பட்ட பல்கலைக்கழகங்களின் துணைவேந்தர்கள் / இயக்குனர்கள் இதில் பங்கேற்கின்றனர். இந்த மாநாட்டுக்கு பல்கலைக்கழக மானியக் குழு, அகில இந்திய தொழில்நுட்ப சபை, இந்திய சமூக விஞ்ஞான ஆராய்ச்சி சபை, இந்திராகாந்தி தேசிய கலை மையம், இந்திராகாந்தி தேசிய திறந்தநிலை பல்கலைக்கழகம், ஜவஹர்லால் நேரு பல்கலைக்கழகம், ஸ்ரீகோவிந்த் சிங் தொழில்நுட்ப பல்கலைக்கழகம் ஆகியன இணைந்து ஏற்பாடு செய்துள்ளன.


    இந்திய கல்வி அமைப்பை எதிர்நோக்கி உள்ள சவால்கள் குறித்து ஆய்வு செய்வது, கல்வி நோக்கங்களை அடைவதற்கான மாற்றத்திற்குரியத் திட்டம் வரைவது, கல்வி அமைப்பில் கட்டுப்பாடுகள் குறித்து ஆராய்வது ஆகியன இந்த மாநாட்டின் நோக்கங்களாகும்.


    பிரதமர் திரு. நரேந்திர மோடி இந்த மாநாட்டை நாளை காலை தொடங்கி வைக்கிறார். அதனை தொடர்ந்து 8 அமர்வுகள் சிறப்பு கருத்துகள் குறித்து விவாதங்களை நடத்தும்.


    மாநாட்டின் நிறைவு அமர்வுக்கு மத்திய மனிதவள மேம்பாட்டுத்துறை அமைச்சர் திரு பிரகாஷ் ஜவ்டேகர் தலைமையேற்கிறார். இந்த அமர்வில் 8 குழுக்களும் தங்களது செயல் திட்ட அறிக்கையை சமர்ப்பிக்கும். இந்த அறிக்கைகள் மாநாட்டின் முழு அளவு கூட்டத்தில் விவாதிக்கப்படும். இதனையடுத்து, நாட்டின் உயர்கல்வித்துறையை மேம்படுத்துவதற்கான விரிவான செயல் திட்டம் உருவாக்கப்படும் என எதிர்பார்க்கப்படுகிறது.


    உயர்கல்வி சீர்திருத்தம் தொடர்பாக தில்லியில் இந்தாண்டு ஜூலை மாதம் 26 முதல் 28 வரை நடைபெற்ற துணைவேந்தர்கள் மாநாட்டின் தொடர்ச்சியாக நாளை தொடங்கும் மாநாடு ஏற்பாடு செய்யப்பட்டுள்ளது.


    ********

    
    
    (Release ID: 1547880) Visitor Counter : 40
    
    
      Read this release in: English , Urdu , Hindi , Marathi