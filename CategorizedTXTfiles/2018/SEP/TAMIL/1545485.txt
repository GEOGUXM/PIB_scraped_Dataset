      மனித வள மேம்பாட்டு அமைச்சகம்

      அங்கீகாரம் குறித்த 4வது உலக உச்சிமாநாட்டை தொடங்கி வைத்தார் மனித வள மேம்பாட்டு துறை அமைச்சர் பிரகாஷ் ஜவடேகர் தொடங்கி வைத்தார்
      Posted On: 08 SEP 2018 7:47PM by PIB Chennai


    மத்திய மனித வள மேம்பாட்டுத் துறை அமைச்சர் திரு. பிரகாஷ் ஜவடேகர் புதுதில்லியில் இன்று அங்கீகாரம் குறித்த 4வது உலக மாநாட்டைத் தொடங்கி வைத்தார். அப்போது பேசிய அமைச்சர், மதிப்பீடுகள் மற்றும் தரவரிசை ஆகிய இரண்டும் எந்தவொரு கல்வி நிறுவனத்திற்கும் தரக்குறியீடு என்பதால் அங்கீகாரம் மிக முக்கியமானதாக உள்ளது என்றார்.


    ஒவ்வொரு நிறுவனமும் அங்கீகரிக்கப்பட வேண்டியது அவசியம் என்றபோதிலும் தற்போது, அங்கீகாரம் பெற்ற நிறுவனங்களின் எண்ணிக்கை குறைவாகவே உள்ளது என்று அவர் மேலும் கூறினார். முதலாவதாக சில நிறுவனங்கள் அங்கீகாரம் பெறுவதை விரும்பவில்லை, இரண்டாவதாக நமது அங்கீகார நுணுக்கத்தில் சில கட்டுப்பாடுகள் இருப்பதால் என்.பி.ஏ. மற்றும் என்.ஏ.ஏ.சி. ஆகியவற்றின் அதிகாரத்தை அதிகரிக்க அரசு விரும்புகிறது என்றும் இதன்மூலம் அதிக நிறுவனங்களுக்கு அங்கீகாரம் அளிக்க முடியும் என அவர் கூறினார்.


    கல்வி துறை மீது இந்த அரசு அக்கறைக் கொண்டுள்ளதால், பள்ளிக் கல்வி மற்றும் உயர்கல்வியில் மாணவர்களுக்கு தொழில்நுட்ப வசதிகள் அளிக்கப்பட்டுள்ளதாக மத்திய அமைச்சர் குறிப்பிட்டார். கல்வியின் தரத்தை அதிகரிக்க அரசு விரும்புவதால் ஒவ்வோர் ஆண்டும் சரியான செயல்பாடுகளற்ற நிறுவனங்கள் மூடப்படுவதாக அவர் மேலும் கூறினார். செயல்படவேண்டும் அல்லது மூடப்பட்டுவிடும் என்பதே கல்வி நிறுவனங்களுக்கு நமது தெளிவான செய்தியாகும்.


    உயர்கல்வித் துறை செயலர் திரு. சுப்பிரமணியம், ஏ.ஐ.சி.டி.இ. தலைவர் டாக்டர் அனில் சஹஸ்ரபுத்தே, என்.பி.ஏ. தலைவர் டாக்டர் சுரேந்திர பிரசாத் ஆகியோர் நிகழ்ச்சியில் பங்கேற்றனர்.


    மேலும் விவரங்களுக்கு: pib.gov.in

    
    
    (Release ID: 1545485) Visitor Counter : 80
    
    
      Read this release in: English