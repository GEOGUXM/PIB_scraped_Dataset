      பாதுகாப்பு அமைச்சகம்

      ஜிஜிஆர் 2018 படகுப் போட்டியில் வீரர் காயம்
      Posted On: 22 SEP 2018 3:20PM by PIB Chennai


    தங்க உலகப் படகுப் போட்டியில் ( Golden Globe Race # GGR 2018 ) பங்கேற்ற கமாண்டர் அபிலாஷ் டோமி கேசி என்ற இந்தியக் கடற்படை வீரர் படகு விபத்துக்குள்ளாகி, அவர் காயமடைந்தார்.


    அவர் ‘ துரியா ’ ( Thuriya ) என்ற படகில் இந்தப் போட்டியில் பங்கேற்றிருந்தார். நேற்று (செப்டம்பர் 21) இந்தியப் பெருங்கடலில் ஆஸ்திரேலியா பெர்த் நகருக்கு 1900 கடல் மைல் தொலைவு, கன்னியாகுமரிக்கு 2700 கடல் மைல் (சுமார் 5020 கி.மீ. தொலைவில் சென்றபோது இந்த விபத்து நடந்தது.


    விபத்தில் பாதிக்பபட்டோரை மீட்கும் பணியிலும் காப்பாற்றும் பணியிலும் கேன்பெர்ராவில் உள்ள ஆஸ்திரேலிய மீட்பு ஒருங்கிணைப்பு மையம் உள்ளிட்ட அமைப்புகள் ஆஸ்திரேலிய பாதுகாப்புத் துறை, இந்தியக் கடற்படை ஆகியவற்றுடன் இணைந்து ஈடுபட்டு வருகின்றன. விபத்தில் சிக்கிய கமாண்டர் அபிலாஷ் டோமியின் படகு கடலில் சென்று கொண்டிருந்தபோது மணிக்கு 130 கி.மீ. வேகத்தில் காற்று அடித்தது. கடல் அலைகள் 10 மீட்டர் உயரத்துக்கு உயர்ந்தன. டாமி செயற்கைக் கோள் கைபேசி மூலம் தான் பாதுகாப்பாக இருப்பதாகவும் முதுகில் பலத்த காயமேற்பட்டதால், அசைய முடிவில்லை என்றம் தகவல் அனுப்பியுள்ளார்.


    11 நாடுகளைச் சேர்ந்தவர்கள் பங்கேற்ற இந்தப் படகுப்போட்டியில் டாமி மூன்றாம் இடத்தில் இருந்தார். கடந்த ஜூலை 1ம் தேதி முதல் 84 நாட்களாகக் கடல் பயணம் மேற்கொண்டுள்ள அவர் இதுவரை 10,500 கடல் மைல் தூரத்தைக் கடந்திருக்கிறார். கமாண்டர் அபிலாஷ் டாமியை மீட்பதற்கான அனைத்து நடவடிக்கைகளும் எடுக்கப்பட்டு வருகின்றன.


    சேடக் ஹெலிகாப்டர் உள்ள இந்திய கடற்படைக் கப்பல் சாட்புரா மற்றும் ஐஎன்எஸ் ஜோதி என்ற கடற்படைக் கப்பல்கள், இந்தியக் கடல் பகுதியில் மீட்புப் பணியில் ஈடுபட்டுள்ளன.


    ****

    
    
    (Release ID: 1546955) Visitor Counter : 36
    
    
      Read this release in: English