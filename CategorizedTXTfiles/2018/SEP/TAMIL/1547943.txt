      பாதுகாப்பு அமைச்சகம்

      யுத் அபியாஸ் போர் பயிற்சி ஒத்திகை 2018 - நிறைவு விழா
      Posted On: 29 SEP 2018 3:44PM by PIB Chennai


    உத்தராகண்ட் மாநிலம், சவுபாட்டியாவில் நடைபெற்று வந்த இந்திய ராணுவத்தினர் மற்றும் அமெரிக்க ராணுவத்தின் முதல் படைப் பிரிவைச் சேர்ந்த 23-வது காலாட்படைப் பிரிவு ஆகிய இந்திய – அமெரிக்க கூட்டு ராணுவப் பயிற்சி யுத் அபியாஸ் போர் பயிற்சி ஒத்திகை இன்று (29.09.18) நிறைவு பெற்றது.


    அமெரிக்க ராணுவ பசிபிக் கூட்டுத் திட்டத்தின்கீழ், 2004-ஆம் ஆண்டு தொடங்கப்பட்ட இந்தப் பயிற்சி, தற்போது 14-வது ஆண்டாக (யுத் அபியாஸ்) போர் பயிற்சி என்ற பெயரில் நடத்தப்பட்டு வருகிறது. இந்திய – அமெரிக்க ராணுவத்தினரிடையே, இயங்குதன்மையையும், கூட்டுறவையும் வலுப்படுத்தி, விரிவுபடுத்துவதற்கு இந்த போர் பயிற்சி ஒத்திகை உதவுகிறது.


    இந்த போர் பயிற்சி ஒத்திகை, இருநாட்டு ராணுவத்தினருக்கு சிறந்த பயிற்சிக் களமாகவும், பயங்கரவாதத்தை எதிர்த்து போராடுவதிலும், குறிப்பாக, மலைப்பகுதியில் நிகழும் பயங்கரவாதத்தை தடுப்பதிலும் தங்கள் அனுபவங்களை பகிர்ந்து கொள்ளவும் உதவுகிறது.


    ----------

    
    
    (Release ID: 1547943) Visitor Counter : 67
    
    
      Read this release in: English