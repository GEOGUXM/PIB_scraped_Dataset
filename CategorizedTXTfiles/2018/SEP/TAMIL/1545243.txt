      சுற்றுச்சூழல் மற்றும் வனத்துறை அமைச்சகம்

      சுழல் பொருளாதாரம், வள திறன் ஆகியவை பொருளாதார வளர்ச்சியை மறுசீரமைப்பதில் தீர்வுகளை அளிக்கும்: டாக்டர் ஹர்ஷ் வர்தன்
      Posted On: 06 SEP 2018 5:30PM by PIB Chennai


    சுழல் பொருளாதாரம் மற்றும் வளங்களின் திறன் நீடித்த சுற்றுச்சூழலுடன் பொருளாதார வளர்ச்சிக்கான மறுசுழற்சி நடைமுறையில் எதிர்கொள்ளும் சவால்களுக்கு தீர்வுகளை அளிக்கும் என்று கூறிய மத்திய சுற்றுச்சூழல், வனம் மற்றும் பருவநிலை மாற்றத் துறை அமைச்சர் டாக்டர் ஹர்ஷ் வர்தன், வளத் திறனையும் சுழல் பொருளாதாரத்தையும் உருவாக்குவதில் நிறுவனங்களின் பங்களிப்பு தேவை என சுட்டிக்காட்டியுள்ளார். ஒவ்வொருவரின் எதிர்காலம் என்ற நோக்கம் கொண்ட நீடித்த வளர்ச்சிக்கான 13வது உச்சிமாநாட்டில் உரையற்றிய டாக்டர் ஹர்ஷ் வர்தன், வெற்றிகரமான நிர்வாகம் மற்றும் வனங்கள், வனவிலங்குகள் வாழுமிடம் மற்றும் சுற்றுச்சூழல் ஆகியவற்றுடன் இந்திய பொருளாதார வளர்ச்சியை அடிக்கோடிட்டு காட்டினார். இந்திய வன ஆய்வின் சமீபத்திய அறிக்கையின்படி வனம் மற்றும் மர உள்ளடக்கம் ஒரு சதவீத வளர்ச்சியை பதிவு செய்துள்ளது என அவர் குறிப்பிட்டார். நீடித்த வாழ்க்கைமுறையை ஏற்பதில் இந்தியாவின் உறுதியான செயல்பாட்டை எடுத்துக்கூறிய அமைச்சர், இதற்காக மக்கள், கோள், வளம், அமைதி மற்றும் கூட்டணியைக் குறிக்கும் ஆங்கில சொற்களின் முதலெழுத்தான 5 ’பி’க்களுடன் இணைந்திருப்பதாக கூறினார்.
    
    நாட்டு மக்களின் ஆரோக்கியத்தில் தாக்கத்தை ஏற்படுத்தும் சுற்றுச்சூழல் பிரச்சினையாக காற்றின் தரம் இருப்பதை ஏற்பதாக கூறிய டாக்டர் ஹர்ஷ்வர்தன், தேசிய தூய்மை காற்று செயல் திட்டம் மற்றும் காற்று தர கண்காணிப்பு உள்கட்டமைப்பு ஆகியவற்றில் அரசு முக்கிய கண்ணோட்டம் செலுத்தி வருவதாக கூறினார்.


    
    நிகழ்ச்சியில் பேசிய மத்திய வீட்டு வசதி மற்றும் நகர்ப்புற விவகாரங்கள் துறை இணையமைச்சர் (தனிப்பொறுப்பு) திரு. ஹர்தீப் சிங் புரி, “இந்தியாவின் வளர்ச்சிப் பாதை பசுமையாகவும் 2030 வளர்ச்சி செயல்திட்டத்திற்கு இணக்கமாகவும் இருக்கும்’ என்றார். அதிகரித்து வரும் உலகளாவிய வெப்ப அளவுக்கு எதிரான முயற்சிகளில் இந்தியா இணைந்து நிற்பதாக கூறிய அவர், இந்தியாவின் விரும்பத்தக்க தேசிய உறுதி பங்களிப்புகளை நோக்கிய விரைவான பார்வை இதனை உறுதி செய்வதுடன், 175 கிகாவாட் புதுப்பிக்கத்தக்க எரிசக்தி இலக்கு குறித்தும் விளக்கினார்.


    
    புதிய மற்றும் மாற்று கட்டுமான தொழில்நுட்பங்களை வீடுகள் கட்டுவதற்கு பயன்படுத்துவது, உள்ளூரில் கிடைக்கும் சுற்றுச்சூழலுக்கு உகந்த பொருட்களைப் பயன்படுத்த்துவது ஊக்குவிக்கப்படுவதாக கூறினார். இவை கட்டுமான செலவுகளைக் குறைப்பது மட்டுமின்றி கரியமில கால்தடத்தையும் குறைக்கிறது.


    
    இந்தியத் தொழில் கூட்டமைப்பின் தலைமை இயக்குனர், திரு. சந்திரஜித் பானர்ஜி, ஐரோப்பிய ஆணையர் திரு. கார்மெனு வெல்லா மற்றும் தொழில் மற்றும் மக்கள் சமூக பிரதிநிதிகள் நிகழ்ச்சியில் பங்கேற்றனர்.
    
    ***


    

    
    (Release ID: 1545243) Visitor Counter : 124
    
    
      Read this release in: English