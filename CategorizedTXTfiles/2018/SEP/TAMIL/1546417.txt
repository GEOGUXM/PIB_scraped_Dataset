      மின்னணு மற்றும் தகவல் தொழில்நுட்பம்

      இந்தியாவை டிஜிட்டல் மயமாக்குவதில் சி.எஸ்.சி. என்.ஐ.சி ஆகியவற்றுக்கு முக்கிய பங்கு : தகவல் தொழில்நுட்ப அமைச்சர்
      Posted On: 17 SEP 2018 12:52PM by PIB Chennai


    “ தூய்மையே சேவை” இயக்கத்தை மத்திய மின்னணு, தகவல் தொழில்நுட்பத் துறை அமைச்சர் திரு. ரவிசங்கர் பிரசாத் புதுதில்லியில் எலக்டிரானிக்ஸ் நிகேதனில் அமைந்துள்ள தனது அமைச்சகத்தில் இன்று தொடங்கிவைத்தார். 2014ம் ஆண்டு அக்டோபர் மாதம் தொடங்கப்பட்ட தூய்மை இந்தியா இயக்கம் இன்று மக்கள் இயக்கமாக வளர்ந்துள்ளது என்று உறுதிபடக் கூறினார்.


    இந்நிகழ்ச்சியை அடுத்து நிருபர்களிடம் பேசிய தகவல் தொழில்நுட்பத் துறை அமைச்சர், “ ஒட்டுமொத்த ஆளுகையில் பொதுச் சேவை மையங்கள் ( CSCs ), தேசிய தகவல் மையம் ( NIC ) ஆகியவை மிக முக்கிய பங்கினை வகிக்கின்றன” என்று கூறினார்.


    நாடு முழுவதும் 2 லட்சத்து 60 ஆயிரம் கிராம ஊராட்சிகளில் 3 லட்சத்து 5 ஆயிரம் பொதுச் சேவை மையங்கள் ( CSCs ) இயங்குகின்றன என்று கூறிய அமைச்சர் ரவிசங்கர் பிரசாத், டிஜிட்டல் இந்தியா இயக்கத்தை கிராமங்களுக்கு எடுத்துச் செல்வதன் மூலம் தேசிய தகவல் மையம் ( NIC ) நகர்ப்புறத்துக்கும் கிராமப்புறத்துக்கும் இடையில் உள்ள டிஜிட்டல் இடைவெளியே நிரப்புவதில் முக்கியப் பங்கினை ஆற்றி வருகிறது என்றும் குறிப்பிட்டார்.


    ------

    
    
    (Release ID: 1546417) Visitor Counter : 33
    
    
      Read this release in: English , Urdu