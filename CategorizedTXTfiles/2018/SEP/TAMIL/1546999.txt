      வடகிழக்குப் பகுதி வளர்ச்சி அமைச்சகம்

      சிக்கிம் மாநிலத்தின் முதல் விமான நிலையத்தை பிரதமர் திரு. நரேந்திர மோடி திறந்து வைக்கிறார்: டாக்டர் ஜிதேந்திர சிங்
      Posted On: 23 SEP 2018 3:39PM by PIB Chennai


    பிரதமர் திரு . நரேந்திர மோடி , சிக்கிம் மாநிலத்தின் முதல் விமான நிலையத்தை நாளை திறந்து வைக்கிறார் .


    சிக்கிமுக்கு இன்று வருகை தந்த வடகிழக்குப் பிராந்திய மேம்பாட்டுத் துறை அமைச்சரான திரு . ஜிதேந்திர சிங் , செய்தியாளர்களிடம் பேசியபோது இதைத் தெரிவித்தார் . இந்த நிகழ்வு , வடகிழக்குப் பிராந்தியம் முழுமைக்கும் ஒரு வரலாற்றுச் சிறப்புமிக்க நிகழ்வு என்றும் , இதனை நாடுமுழுவதும் கொண்டாட வேண்டும் என்றும் குறிப்பிட்டார் . இந்தியாவோடு சிக்கிம் இணைந்து 40 ஆண்டுகள் ஆகிவிட்ட நிலையில் , மலைப்பகுதி மாநிலமான சிக்கிமில் பிரதமர் நாளை விமான நிலையத்தை துவக்கி வைக்கிறார் என்றார் . இதன்மூலம் இந்த விமான நிலையம் , உலக விமான சேவை வரைபடத்தில் இடம்பெறும் என்றார் அவர் .


    சிக்கிம் மாநிலத்தில் இந்தியா - சீனா எல்லைக்கு அருகே சுமார் 60 கிலோமீட்டர் தூரத்தில் பாக்யாங் விமான நிலையம் உள்ளது என்று தெரிவித்த அவர் , இந்த விமான நிலையம் , நாட்டின் பாதுகாப்பு குறித்த விஷயத்திலும் முக்கியத்துவம் வாய்ந்ததது என்றார் . இந்திய விமானப்படை விமானங்களும் தரையிறங்க மற்றும் புறப்பட்டுச் செல்ல இந்த விமான நிலையம் வசதியாக அமையும் என்றார் அமைச்சர் .


    சுற்றுலா முக்கியத்துவம் வாய்ந்த சிக்கிம் மாநிலத்திற்கு ஆண்டு முழுவதும் சுற்றுலாப் பயணிகள் வந்தவண்ணம் உள்ள நிலையில் , இந்தப் புதிய விமான நிலையம் பயணிகளுக்கு மிகவும் பயனுள்ளதாக அமையும் . சிக்கிம் மாநிலத்திற்கான பயண நேரத்தில் சுமார் 5 மணிநேரம் குறையும் என்றும் அமைச்சர் திரு . ஜிதேந்திர சிங் கூறினார் . தற்போது சிக்கிம் மாநிலத்திற்கு செல்வதற்கு , மேற்குவங்காள மாநிலத்தில் பாக்தோக்ரா விமான நிலையத்திலிருந்து செல்ல வேண்டும் என்பது குறிப்பிடத்தக்கது . பாக்யாங் விமான நிலையம் , 605 கோடி ரூபாய் செலவில் கட்டப்பட்டுள்ளது .


    --------

    
    
    (Release ID: 1546999) Visitor Counter : 63
    
    
      Read this release in: English