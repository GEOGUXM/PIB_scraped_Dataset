      பாதுகாப்பு அமைச்சகம்

      பாதுகாப்புத் துறை அமைச்சர் திருமதி. நிர்மலா சீதாராமன் தமது எகிப்து நாட்டின் சுற்றுப் பயணத்தை நிறைவு செய்தார்
      Posted On: 23 SEP 2018 5:04PM by PIB Chennai


    பாதுகாப்புத் துறை அமைச்சர் திருமதி . நிர்மலா சீதாராமன் , எகிப்து நாட்டின் பாதுகாப்புத் துறை அமைச்சரின் அழைப்பை ஏற்று , இரண்டு நாள் அரசுமுறைப் பயணமாக இந்த மாதம் 20 ஆம் தேதி எகிப்து புறப்பட்டுச் சென்றார் .


    மத்திய பாதுகாப்புத்துறை அமைச்சர் திருமதி . நிர்மலா சீதாராமன் , எகிப்து நாட்டின் பாதுகாப்புத் துறை அமைச்சர் ஜென்ரல் முஹமது அஹமது ஜாக்கி முஹமது ஆகியோர் பாதுகாப்புத் துறையில் சீராக வளர்ந்து வரும் இருநாடுகளின் உறவு குறித்து , திருப்தி தெரிவித்தனர் . மேலும் , பாதுகாப்புத் துறையில் தற்போது நடைபெற்று வரும் இருநாடுகளின் ஒத்துழைப்பு நடவடிக்கைகள் மற்றும் முக்கிய வாய்ப்புகள் குறித்து அவர்கள் மறுஆய்வு செய்தனர் . மேலும் பாதுகாப்புத் துறையில் முக்கிய வாய்ப்புகள் , உறவுகளை வலுப்படுத்துவது குறித்தும் , அவற்றைப் பரிமாறிக் கொள்வது குறித்தும் விவாதிக்கப்பட்டது .


    பாதுகாப்புத் தொழில் , ஆராய்ச்சி மற்றும் மேம்பாட்டுத் துறை , பாதுகாப்பு தளவாடங்களை கூட்டாக உற்பத்தி செய்வது ஆகியவற்றில் ஒத்துழைப்புகளை மேம்படுத்த இருநாடுகளின் பாதுகாப்புத் துறை அமைச்சர்கள் முடிவு செய்தனர் . பயங்கரவாதத் தடுப்பு நடவடிக்கைகள் , கடற்படை ஒத்துழைப்பு , கடல்சார் அதிகார விழிப்புணர்வு ஆகியவற்றில் இருநாடுகளும் ஒத்துழைப்பை மேம்படுத்துவது குறித்தும் உறுதி செய்யப்பட்டது .


    எகிப்து நாட்டு பாதுகாப்புத் துறை அமைச்சரை , இந்தியாவுக்கு வருமாறு திருமதி . நிர்மலா சீதாராமன் விடுத்த அழைப்பை அவர் ஏற்றுக் கொண்டார் .


    முன்னதாக , பாதுகாப்புத்துறை அமைச்சர் திருமதி . நிர்மலா சீதாராமனுக்கு பாரம்பரிய வரவேற்பு அளிக்கப்பட்டது . எகிப்து நாட்டின் மறைந்த அதிபர் அனவர் அல் சதாத் சமாதிக்கும் , ராணுவ வீரர் நினைவுச் சின்னத்திற்கும் திருமதி நிர்மலா சீதாராமன் மலர் வளையம் வைத்து அஞ்சலி செலுத்தினார் .


    -----


    

    
    (Release ID: 1547001) Visitor Counter : 29
    
    
      Read this release in: English