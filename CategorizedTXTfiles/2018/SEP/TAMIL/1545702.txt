      பெண்கள் மற்றும் குழந்தை நலன் அமைச்சகம்

      அங்கன்வாடி பணியாளர்கள் / உதவியாளர்களுக்கு மதிப்பூதியத்தை உயர்த்தி வழங்குவதால், ஊட்டச்சத்து இயக்கம் திட்ட சேவைகளை மேம்படுத்தும்: திருமதி மேனகா சஞ்சய்காந்தி
      மகளிர் குழந்தைகள் மேம்பாட்டு அமைச்சரின் அறிக்கை

      Posted On: 11 SEP 2018 3:45PM by PIB Chennai

    (ஊட்டச்சத்து இயக்கம்) திட்டத்தை முன்னின்று தலைமையேற்று நடத்துவதற்கு பிரதமர் திரு. நரேந்திர மோடிக்கு நன்றி தெரிவித்துக் கொள்கிறேன். ஊட்டச்சத்து குறைவை அகற்றுவதற்கான நமது நடவடிக்கைகளை மக்கள் இயக்கமாக மாற்றினாலன்றி அதனால் முழு வெற்றி கிடைக்காது என்ற கருத்து பிரதமருடையதுதான்.


    கடந்த 4 ஆண்டுகளில் ஊட்டச்சத்து குறைவுக்கு எதிரான தமது போரின் பல்வேறு அம்சங்களை ஒருங்கிணைத்து வந்துள்ளோம். இதனையடுத்து, இந்த முயற்சிகளை மக்கள் இயக்கமாக மாற்ற முடியும்.


    அங்கன்வாடி பணியாளர்கள், உதவியாளர்களின் மதிப்பூதியம் தற்போதுள்ளதைப் போல ஒன்றரை மடங்கு உயர்த்தப்படுகிறது. அங்கன்வாடி பணியாளர்கள் ரூ.3000-லிருந்து, ரூ.4500 பெறவுள்ளனர். மினி அங்கன்வாடி பணியாளர்கள் ரூ.2250-லிருந்து ரூ.3000 பெறுவார்கள். அங்கன்வாடி உதவியாளர்கள் மாதம் ரூ.1500-லிருந்து ரூ.2250 பெறவுள்ளனர். இந்த ஊதிய உயர்வு அவர்களது மன உறுதியை உயர்த்தி, சேவையை மேம்படுத்தும். இதனையடுத்து, போஷான் அபியான் திட்டத்தின் இலக்கு எளிதாக எட்டப்படும்.


    இந்த நடவடிக்கைகளுடன் ஊட்டச்சத்து இயக்கம் திட்டத்தை தொடங்கியுள்ளோம். சிறப்பான, ஆரோக்கியமான, தூய்மையான ஊட்டச்சத்தை அனைத்து பயனாளிகளுக்கும் கிடைக்கச் செய்யும் நடவடிக்கை தொடங்கியுள்ளது. ஊட்டச்சத்து இயக்கம் திட்டத்தில் நம்முடன் இணைந்து பங்காற்றிய அமைச்சரவை சகாக்களுக்கு நான் கடமைப்பட்டுள்ளேன். அடித்தள நிலையில், மகளிர் குழந்தைகள் மேம்பாடு, சுகாதாரம், ஊரக மேம்பாடு, பழங்குடியினர் விவகாரங்கள், மனிதவள மேம்பாடு, குடிநீர் மற்றும் சுகாதாரம் உள்ளிட்ட அமைச்சகங்களின் சேவைகளை இதன்மூலம் ஒருமுகப்படுத்துகிறோம். இந்த நடவடிக்கைகள் எல்லாம் குழந்தைகளின் நலனும், ஆரோக்கியமுமே அரசின் மிக உயர்ந்த முன்னுரிமைகள் ஆகும் என்ற செய்தியை எடுத்துச் சொல்லும் நோக்கம் கொண்டவை.

    
    
    (Release ID: 1545702) Visitor Counter : 150
    
    
      Read this release in: Hindi , English , Marathi , Malayalam