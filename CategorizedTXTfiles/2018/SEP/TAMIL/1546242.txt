      குடியரசுத் தலைவர் செயலகம்

      கர்நாடக வழக்கறிஞர் சங்கம், ராஜா லக்கம்கவுடா சட்டக் கல்லூரி 75வது ஆண்டுவிழாவில் குடியரசுத் தலைவர்
      Posted On: 15 SEP 2018 2:20PM by PIB Chennai


    கர்நாடக வழக்கறிஞர்கள் சங்கம் மற்றும் ராஜா லக்கம்கவுடா சட்டக் கல்லூரியின் 75வது வைர விழா நிகழ்ச்சிகள் பெல்காமில் இன்று (செப்டம்பர் 15ம் தேதி) நடைபெற்றன. அதில், குடியரசுத் தலைவர் திரு. ராம் நாத் கோவிந்த் பங்கேற்று உரையாற்றினார்.


    நிகழ்ச்சியில் பேசிய குடியரசுத் தலைவர், “சட்டம் என்பது தொழில் அல்ல. அது ஏழைகளின் அழைப்புக்கு செவிமடுக்கும் செயலாகும். அது நம்மிடையே ஏழைகள், நலிவுற்றோர் நீதி பெறுவதற்குத் துணை புரியும் கருவியாகும். ஒரு சமூகத்தை, விதிகளைப் பின்பற்றும் தேசத்தைக் கட்டமைக்கும் நடைமுறையாகும். வழக்குரைஞர்களும், நீதிபதிகளும் உண்மையைத் தேடுபவர்கள் ஆவர்” என்றார்.


    “நாம் தற்போது தொழில்நுட்பமும் தொழில்முனைவும் வளர்ந்து வரும் நிலைமையில் வாழ்கிறோம். இது நான்காவது தொழில் புரட்சி யுகம். நாம் எப்படி வாழ்கிறோமோ, எப்படி வேலைசெய்கிறோமோ அப்படித்தான் மாற்றங்களும் ஏற்படுகின்றன. நமது கல்வி நிறுவனங்கள் புதுமையைத் தேடுவதற்கும் மேன்மையை எட்டுவதற்கும் உரியதாக இருந்தாக வேண்டும். அவை 21ம் நூற்றாண்டுக்கு ஏற்றதாக அமைய வேண்டும்” என்றும் குடியரசுத் தலைவர் கூறினார்.


    “சட்டத்தைக் கற்பிப்பதும், சட்டத்தில் ஏற்படும் பரிணாமங்களும் மிகவும் நுட்பமானவை. புதுமையைக் கண்டறிவதற்கான காலக் கெடுவும், அதை சமூகத்தில் பயன்பாட்டுக்குக் கொண்டு வருவதும் நாளுக்கு நாள் குறுகி வருகிறது. இது மரபணுப் பொறியியல், உயிரி நெறிகள், செயற்கை அறிவு உள்ளிட்ட பல்வேறு துறைகளில் சட்டத்துக்கு ஏராளமான சவால்களை எழுப்பும். இவற்றுக்கெல்லாம் சட்டத் தொழில் உடனே தயாராக வேண்டும்” என்றும் குடியரசுத் தலைவர் கேட்டுக் கொண்டார்.


    சட்டத் தொழிலில் இருப்போர், இத்தகைய பிரச்சினைகளில் சிந்தனை செலுத்துவார்கள் என்று குடியரசுத் தலைவர் நம்பிக்கை தெரிவித்தார்.


    குடியரசுத் தலைவரின் முழு உரையைப் படிக்க இணையதளம் : http://www.pib.nic.in/


    ***

    
    
    (Release ID: 1546242) Visitor Counter : 54
    
    
      Read this release in: English