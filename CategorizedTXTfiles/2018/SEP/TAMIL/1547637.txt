      வணிகம் மற்றும் தொழில்துறை அமைச்சகம்

      சீனாவுக்கு கப்பலில் அனுப்பி வைப்பதற்கான இந்திய அரிசியின் முதல் தொகுப்பு தயார்
      Posted On: 27 SEP 2018 11:39AM by PIB Chennai


    100 டன் எடை பாசுமதி அல்லாத சாதாரண அரிசியின் (ஐந்து சதவீதம் குருணை அரிசி) முதல் தொகுப்பு, நாக்பூரிலிருந்து சீனாவுக்கு நாளை (28.09.18) கப்பல் மூலம் அனுப்பி வைக்கப்படவுள்ளது. சீன அரசின் உணவுப் பதப்படுத்தும் தொழில் நிறுவனங்களில் ஒன்றான, சீன தேசிய உணவு தானிய, எண்ணெய் மற்றும் உணவுப் பொருள்கள் நிறுவனம் இந்த முதல் தொகுப்பைப் பெற்றுக் கொள்கிறது. மத்திய அரசின் ஒருமித்த முயற்சிகளின் விளைவாக, இந்தியாவில் உள்ள 19 அரிசி ஆலைகள் மற்றும் பதப்படுத்தும் தொழிற்கூடங்கள், பாசுமதி அல்லாத அரிசியை இந்தியாவிலிருந்து சீனாவுக்கு ஏற்றுமதி செய்வதற்கு பதிவு செய்துள்ளன.


    இந்தியாவிலிருந்து சீனாவுக்கு அரிசி ஏற்றுமதி செய்வதற்கான தாவர சுகாதார தேவைகள் குறித்த ஒப்பந்தம், சீன சுங்க இலாகா பொது நிர்வாகம் மற்றும் இந்தியாவின் வேளாண், கூட்டுறவு மற்றும் விவசாயிகள் மேம்பாட்டுத் துறை ஆகியவற்றுக்கிடையே 09.06.2018 அன்று கையெழுத்தானது. பிரதமர் திரு. நரேந்திர மோடியின் சீனப் பயணத்தின்போது கிங்டோ நகரில் இந்த ஒப்பந்தம் உருவானது. இந்தப் புதிய ஒப்பந்தம், இதற்கு முன்னர் அமலில் இருந்த ஒப்பந்தத்தில் திருத்தம் செய்துள்ளது.


    ---------

    
    
    (Release ID: 1547637) Visitor Counter : 45
    
    
      Read this release in: English , Urdu , Marathi