      சிறுபான்மையினர் நலன் அமைச்சகம்

      அன்றாட வாழ்வில் அவசியம் தூய்மை: சிறுபான்மைத் துறை அமைச்சர் திரு. முக்தர் அப்பாஸ் நக்வி
      Posted On: 15 SEP 2018 11:42AM by PIB Chennai


    புறத் தூய்மையைப்போல் அகத் தூய்மையையும் நாம் கடைப்பிடிக்க வேண்டும் மனத்தில் நேர்மறைச் சிந்தனைகளை வைத்திருக்க வேண்டும் என்று மத்திய சிறுபான்மையின நலத் துறை அமைச்சர் திரு. முக்தர் அப்பாஸ் நக்வி வலியுறுத்தினார்.


    தில்லியில் மவுலானா ஆசாத் கல்வி அறக்கட்டளை இன்று நடத்திய தூய்மையே சேவை ( SWACHHTA HI SEWA ) என்ற நிகழ்ச்சியில் பேசிய அவர், இந்தத் தூய்மை இயக்கத்தை நமக்குள்ளேயே தொடங்க வேண்டும், அதைத் தொடர்ந்து கடைப்பிடிக்கவும் வேண்டும் என்று கேட்டுக் கொண்டார். தூய்மை இயக்கப் பணியில் பயிற்சி பெறுவோர் கடைப்பிடிக்கும் கட்டுப்பாடு, ஆர்வம் ஆகியவற்றை அவர் பெரிதும் பாராட்டினார்.


    “பிரதமர் திரு. நரேந்திர மோடியின் தூய்மை இயக்கம் நிறைவேறுவதற்கு மக்கள் துணை புரிய வேண்டும்” என்று வேண்டுகோள் விடுத்தார்.


    இந்த நிகழ்ச்சியை ஒட்டி ஏற்பாடு செய்யப்பட்ட தொண்டு பணிகளில் திரு. நக்வியும் திரைப்பட நடிகர் அன்னு கபூர், பாடகர்கள் சபரி சகோதரர்கள் உள்ளிட்ட பிரபலங்களும் பங்கேற்றனர். தொண்டு நிகழ்ச்சியில் முக்கியப் பிரமுகர்கள் ஏராளமானோர் பங்கேற்றனர்.


    நிகழ்ச்சியை ஒட்டி, மவுலானா அபுல் கலாம் ஆசாத் அறக்கட்டளை வளாகத்தில் மரக் கன்றுகளையும் அமைச்சர் நக்வி நட்டார்.


    *****

    
    
    (Release ID: 1546243) Visitor Counter : 62
    
    
      Read this release in: English , Hindi