      உள்துறை அமைச்சகம்

      ஐதராபாத் விமான நிலையத்தில் அவசர கால பேரிடர்களை எதிர்கொள்வதற்கான பயிற்சி முகாம்: தேசிய பேரிடர் மேலாண்மை ஆணையம் தொடங்கியது
      Posted On: 24 SEP 2018 3:15PM by PIB Chennai


    ஐ தராபாத், ராஜீவ்காந்தி சர்வதேச விமான நிலையத்தில் அவசர கால பேரிடர்களை எதிர்கொள்வதற்கான ஐந்து நாள் பயிற்சி முகாமை, தேசிய பேரிடர் மேலாண்மை ஆணையம் இன்று தொடங்கியது.


    விமான நிலைய இயக்கம் மற்றும் பராமரிப்புப் பணிகளில் ஈடுபட்டுள்ள பல்வேறு முகமைகளைச் சேர்ந்த 50 பயிற்சியாளர்களுக்கு இந்த முகாமில் பயிற்சி அளிக்கப்படுகிறது.


    விமான நிலையத்தில் அவசர காலத்தில் ஏற்படும் பேரிடர்களை எதிர்கொள்ளும் அலுவலர்கள் தயார் நிலையில் இருப்பதை ஊக்குவிக்க, இந்தப் பயிற்சி நடத்தப்படுகிறது.


    ரசாயன உயிரியல் கதிரியக்கம் மற்றும் அணுசக்திக் கருவிகளால் ஏற்படக்கூடிய அவசரகாலப் பாதிப்புகளை எதிர்கொள்வதை இந்தப் பயிற்சி முகாம் நோக்கமாக கொண்டுள்ளது.


    களப்பயிற்சி, செயல்முறை விளக்கம் உள்ளிட்டவை குறித்து, பயிற்சியாளர்களுக்கு இந்த முகாமில் விரிவாக எடுத்துரைக்கப்படுகிறது.


    அணுசக்தித் துறை, நோய்த் தடுப்பு தேசிய மையம், மனநல மற்றும் நரம்பியல் – அறிவியல் உள்ளிட்ட அமைப்புகளைச் சேர்ந்த நிபுணர்கள் இந்தப் பயிற்சியை அளிக்கின்றனர்.


    ********

    
    
    (Release ID: 1547132) Visitor Counter : 17
    
    
      Read this release in: English