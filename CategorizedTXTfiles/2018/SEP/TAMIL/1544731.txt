      குடியரசுத் தலைவர் செயலகம்

      உச்சநீதிமன்றத்தின் பதிவு பெற்ற வழக்கறிஞர்கள் சங்கம் ஏற்பாடு செய்திருந்த தேசியக் கருத்தரங்கை குடியரசுத் தலைவர் தொடங்கி வைத்தார்
      Posted On: 01 SEP 2018 1:07PM by PIB Chennai


    உச்சநீதிமன்றத்தின் பதிவு பெற்ற வழக்கறிஞர்கள் சங்கம் இன்று (01.09.2018) புதுதில்லியில் ஏற்பாடு செய்திருந்த தேசியக் கருத்தரங்கை குடியரசுத் தலைவர் திரு. ராம் நாத் கோவிந்த் தொடங்கி வைத்தார்.


    இந்த நிகழ்ச்சியில் பேசிய குடியரசுத் தலைவர், பாதுகாப்பு அற்றவர்களுக்கு நீதி வழங்கும் அமைப்பாக உலகம் முழுவதும் இந்திய நீதித் துறைக்கு மதிப்பளிக்கப்படுகிறது என்றார். ஏராளமான வழக்குகள் குவிந்திருப்பது, நமது நீதிபதிகளுக்குப் பெரும் சுமையாக இருப்பதும் உண்மையாகும். இதன் காரணமாக இந்திய நீதி முறை நீண்டக் கால தாமதத்தைக் கொண்டிருப்பதாக கூறப்படுகிறது. நாட்டின் பல்வேறு நீதிமன்றங்களில் 3.3 கோடி வழக்குகள் தேக்கமடைந்துள்ளன என்று அவர் குறிப்பிட்டார். இவற்றில் 2.84 கோடி வழக்குகள் கீழமை நீதிமன்றங்களில் உள்ளன. மற்றவற்றில் 43 லட்சம் வழக்குகள் உயர்நீதிமன்றங்களிலும் சுமார் 58,000 வழக்குகள் உச்சநீதிமன்றத்திலும் உள்ளன.


    இத்தகைய தாமதங்களுக்கு ஏராளமான காரணங்கள் இருக்கின்றன என்றும் குடியரசுத் தலைவர் தெரிவித்தார். அடிப்படை கட்டமைப்புகளின் உள்ள இடைவெளிகள் கணிசமான காலி பணியிடங்கள், முக்கியமாக கீழமை நீதிமன்றங்களில் நிலுவையில் உள்ளன. விதிவிலக்காக என்றில்லாமல், வழக்குகளை ஒத்தி வைப்பது என்பது, ஒரு கலாச்சாரமாகவே மாறிவிட்டது. தொடர்ந்து ஒத்தி வைப்பு இல்லாமல் இருப்பதற்கு புதிய சிந்தனைகள் படிப்படியாக உருவாகி வருகின்றன. நீதித்துறை இந்த நடைமுறையை முடிவுக்குக் கொண்டுவர தீவிரமான முயற்சிகளை மேற்கொண்டிருப்பதாக அவர் கூறினார். மிகத் துல்லியமாக, தவிர்க்க முடியாத சூழலைத் தவிர, மற்றபடி ஒத்திவைப்புகளைக் கோராமல் இருக்கும் வகையில், ஒட்டுமொத்த சட்டத்துறை அமைப்புகளும் தீர்வுகாணும் என்று தாம் நம்புவதாக அவர் கூறினார்.


    =============

    
    
    (Release ID: 1544731) Visitor Counter : 66
    
    
      Read this release in: English