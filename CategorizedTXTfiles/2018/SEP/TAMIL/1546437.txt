      தொழிலாளர் மற்றும் வேலைவாய்ப்பு அமைச்சகம்

      விஸ்வகர்ம தேசிய விருது மற்றும் தேசிய பாதுகாப்பு விருதுகள் வழங்கப்பட்டன
      Posted On: 17 SEP 2018 3:41PM by PIB Chennai


    விஸ்வகர்ம ஜெயந்தியை ஒட்டி தில்லியில் இன்று நடைபெற்ற நிகழ்ச்சியில் மத்திய தொழிலாளர் நலன் மற்றும் வேலைவாய்ப்புத் துறை இணையமைச்சர் (தனிப்பொறுப்பு) திரு. சந்தோஷ் கங்வார் விஸ்வகர்ம தேசிய விருதுகளையும் (VRP) , தேசிய பாதுகாப்பு விருதுகளையும் (NSA) பலருக்கு வழங்கினார்.


    அனைவருக்கும் விஸ்வகர்ம ஜெயந்தி தின வாழ்த்துகளைத் தெரிவித்துக் கொண்ட அமைச்சர் திரு. கங்வார், கைவினைஞர்கள், தொழிலாளர்கள்தான் நவீன இந்தியாவின் சிற்பிகள் என்று வருணித்தார். 2016ம் ஆண்டு சிறந்த வகையில் செயல்பட்டதைப் பாராட்டி, 139 தனி நபர்களுக்கு மொத்தம் 28 விஸ்கர்ம ராஷ்ட்ரீய விருதுகளும், 128 பேருக்கு தேசிய பாதுகாப்பு விருதுகளும் வழங்கப்பட்டன.


    நிகழ்ச்சிகளில் பேசிய அமைச்சர், தொழிலாளிகள், கைவினைஞர்களின் பணி நிலைமை, பாதுகாப்பு, சமூகப் பாதுகாப்பு ஆகியவை மேம்படவும் வாழ்க்கைத் தரம் உயரவும் மத்திய அரசு பல்வேறு நடவடிக்கைகளை எடுத்துவருவதாகக் குறிப்பிட்டார்.


    கட்டடத் தொழிலாளர்களின் நலனுக்காக தீர்வைகள் மூலம் ரூ. 40,000 கோடி திரட்டப்பட்டுள்ளது என்று கூறிய திரு. கங்வார், இந்த நிதி ஐந்து கோடி தொழிலாளர்களின் நலன்களுக்காகப் பயன்படுத்தப்படுகிறது என்றார். பிரதம மந்திரி வேலைவாய்ப்பு ஊக்குவிப்புத் திட்டத்தின் கீழ் வேலைவாய்ப்புகளை அதிகரிக்கத் திட்டமிடப்பட்டுள்ளது என்றும் அவர் தெரிவித்தார்.


    மத்திய தொழிலாளர் நலத் துறைச் செயலர் திரு. ஹீராலால் சமரியா விருது பெற்றவர்களைப் பாராட்டினார். அவர்களைப் பணியில் அமர்த்தியுள்ள நிறுவனங்கள் அவர்களது திறன் மேம்பாட்டுக்கு வழியமைக்க வேண்டும் என்று கேட்டுக் கொண்டார்.


    *********

    
    
    (Release ID: 1546437) Visitor Counter : 74
    
    
      Read this release in: English , Urdu , Marathi , Malayalam