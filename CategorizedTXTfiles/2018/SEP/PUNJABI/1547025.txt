      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ 22 ਸਤੰਬਰ ਨੂੰ ਓਡੀਸ਼ਾ ਅਤੇ ਛੱਤੀਸਗੜ੍ਹ ਦਾ ਦੌਰਾ ਕਰਨਗੇ
      Posted On: 21 SEP 2018 12:32PM by PIB Chandigarh


    PM to visit Odisha and Chhattisgarh on September 22


    ਪ੍ਰਧਾਨ ਮੰਤਰੀ 22 ਸਤੰਬਰ ਨੂੰ ਓਡੀਸ਼ਾ ਅਤੇ ਛੱਤੀਸਗੜ੍ਹ ਦਾ ਦੌਰਾ ਕਰਨਗੇ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 22 ਸਤੰਬਰ, 2018 ਨੂੰ ਓਡੀਸ਼ਾ ਅਤੇ ਛੱਤੀਸਗੜ੍ਹ ਦਾ ਦੌਰਾ ਕਰਨਗੇ।


    ਓਡੀਸ਼ਾ ਦੇ ਤਾਲਚਰ ਵਿਖੇ ਉਹ ਤਾਲਚਰ ਖਾਦ ਪਲਾਂਟ ਵਿਖੇ ਕੰਮ ਦੀ ਮੁੜ ਸ਼ੁਰੂਆਤ ਲਈ ਤਖ਼ਤੀ ਤੋਂ ਪਰਦਾ ਹਟਾਉਣਗੇ। ਇਹ ਭਾਰਤ ਦਾ ਪਹਿਲਾ ਪਲਾਂਟ ਹੈ ਜਿਸ ਵਿੱਚ ਕਿ ਕੋਲ ਗੈਸੀਫਿਕੇਸ਼ਨ ਅਧਾਰਤ ਖਾਦ ਯੂਨਿਟ ਹੋਵੇਗਾ। ਖਾਦ ਤੋਂ ਇਲਾਵਾ, ਇਹ ਪਲਾਂਟ ਕੁਦਰਤੀ ਗੈਸ ਪੈਦਾ ਕਰਕੇ, ਦੇਸ਼ ਦੀਆਂ ਊਰਜਾ ਲੋੜਾਂ ਦੀ ਪੂਰਤੀ ਵਿੱਚ ਹਿੱਸਾ ਪਾਵੇਗਾ।


    ਪ੍ਰਧਾਨ ਮੰਤਰੀ ਇਸ ਤੋਂ ਬਾਅਦ ਝਾਰਸੁਗੁੜਾ ਜਾਣਗੇ, ਜਿੱਥੇ ਉਹ ਝਾਰਸੁਗੁੜਾ ਹਵਾਈ ਅੱਡੇ ਦਾ ਉਦਘਾਟਨ ਕਰਨਗੇ। ਇਹ ਹਵਾਈ ਅੱਡਾ ਪੱਛਮੀ ਓਡੀਸ਼ਾ ਨੂੰ ਹਵਾਈ ਨਕਸ਼ੇ ‘ਤੇ ਲਿਆਵੇਗਾ ਅਤੇ ਨਾਲ ਹੀ 'ਉਡਾਨ' ਸਕੀਮ ਰਾਹੀਂ ਖੇਤਰੀ ਹਵਾਈ ਸੰਪਰਕ ਦੀ ਸਹੂਲਤ ਪ੍ਰਦਾਨ ਕਰੇਗਾ।


    ਪ੍ਰਧਾਨ ਮੰਤਰੀ ਗਜਾਨਬਾਹਲ ਕੋਲਾ ਖਾਣਾਂ ਅਤੇ ਝਾਰਸੁਗੁੜਾ-ਬਾਰਾਪਾਲੀ-ਸਰਦੇਗਾ ਰੇਲ ਲਿੰਕ ਦੇਸ਼ ਨੂੰ ਸਮਰਪਿਤ ਕਰਨਗੇ। ਉਹ ਦੁਲੰਗਾ ਕੋਲਾ ਖਾਣਾਂ ਵਿਖੇ ਕੋਲਾ ਉਤਪਾਦਨ ਅਤੇ ਟ੍ਰਾਂਸਪੋਰਟੇਸ਼ਨ ਦੀ ਸ਼ੁਰੂਆਤ ਲਈ ਤਖ਼ਤੀ ਤੋਂ ਪਰਦਾ ਹਟਾਉਣਗੇ।


    ਇਸ ਤੋਂ ਬਾਅਦ, ਪ੍ਰਧਾਨ ਮੰਤਰੀ ਛੱਤੀਸਗੜ੍ਹ ਦੇ ਜਾਂਜਗੀਰ-ਚੰਪਾ ਪਹੁੰਚਣਗੇ। ਉਹ ਉੱਥੇ ਰਵਾਇਤੀ ਹੈਂਡਲੂਮ ਅਤੇ ਖੇਤੀਬਾੜੀ ਬਾਰੇ ਇੱਕ ਪ੍ਰਦਰਸ਼ਨੀ ਦਾ ਦੌਰਾ ਕਰਨਗੇ। ਉਹ ਰਾਸ਼ਟਰੀ ਰਾਜ ਮਾਰਗ ਪ੍ਰੋਜੈਕਟਾਂ ਅਤੇ ਪੇਂਡਰਾ-ਅਨੂਪਪੁਰ ਤੀਜੀ ਰੇਲ ਲਾਈਨ ਦਾ ਨੀਂਹ ਪੱਥਰ ਵੀ ਰੱਖਣਗੇ। ਉਹ ਇਕੱਠ ਨੂੰ ਸੰਬੋਧਨ ਕਰਨਗੇ।


    *****

    
    
    (Release ID: 1547025) Visitor Counter : 2