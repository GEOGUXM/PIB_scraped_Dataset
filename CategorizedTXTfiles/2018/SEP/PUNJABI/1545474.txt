      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਸੰਯੁਕਤ ਰਾਜ ਅਮਰੀਕਾ ਵਿੱਚ ਦੂਸਰੀ ਵਿਸ਼ਵ ਹਿੰਦੂ ਕਾਂਗਰਸ ਵਿੱਚ ਸ਼ਿਰਕਤ ਕਰਨ ਲਈ ਦੋ ਦਿਨਾ ਯਾਤਰਾ ’ਤੇ ਸ਼ਿਕਾਗੋ ਲਈ ਰਵਾਨਾ ਹੋਏ
      Posted On: 07 SEP 2018 10:23AM by PIB Chandigarh


    Vice President on a two-day visit to US to participate in 2nd World Hindu Congress Emplanes for Chicago


    ਉਪ ਰਾਸ਼ਟਰਪਤੀ ਸੰਯੁਕਤ ਰਾਜ ਅਮਰੀਕਾ ਵਿੱਚ ਦੂਸਰੀ ਵਿਸ਼ਵ ਹਿੰਦੂ ਕਾਂਗਰਸ ਵਿੱਚ ਸ਼ਿਰਕਤ ਕਰਨ ਲਈ ਦੋ ਦਿਨਾ ਯਾਤਰਾ ’ਤੇ ਸ਼ਿਕਾਗੋ ਲਈ ਰਵਾਨਾ ਹੋਏ


    ਭਾਰਤ ਦੇ ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ 8 ਤੋਂ 9 ਸਤੰਬਰ, 2018 ਤੱਕ ਦੋ ਦਿਨਾ ਯਾਤਰਾ ਲਈ ਅੱਜ ਸੰਯੁਕਤ ਰਾਜ ਅਮਰੀਕਾ ਰਵਾਨਾ ਹੋ ਗਏ । ਇਸ ਯਾਤਰਾ ਦੌਰਾਨ ਉਹ ਸਾਲ 1893 ਵਿੱਚ ਵਿਸ਼ਵ ਧਰਮ ਸੰਸਦ ਵਿੱਚ ਸੁਆਮੀ ਵਿਵੇਕਾਨੰਦ ਵੱਲੋਂ ਦਿੱਤੇ ਗਏ ਇਤਿਹਾਸਕ ਭਾਸ਼ਣ ਦੀ 125ਵੀਂ ਵਰ੍ਹੇਗੰਢ ਦੇ ਮੌਕੇ ’ਤੇ ਸ਼ਿਕਾਗੋ ਵਿੱਚ ਆਯੋਜਿਤ ਕੀਤੀ ਜਾਣ ਵਾਲੀ ਦੂਜੀ ਵਿਸ਼ਵ ਹਿੰਦੂ ਕਾਂਗਰਸ ਨੂੰ ਸੰਬੋਧਨ ਕਰਨਗੇ।


    ਉਪ ਰਾਸ਼ਟਰਪਤੀ 8 ਸਤੰਬਰ ਨੂੰ ਸ਼ਿਕਾਗੋ ਪਹੁੰਚਣਗੇ ਅਤੇ ਉਸੇ ਦਿਨ ਉਹ ਅਮਰੀਕਾ ਦੇ 14 ਤੇਲੁਗੂ ਸੰਗਠਨਾਂ ਵੱਲੋਂ ਗ੍ਰੇਟਰ ਸ਼ਿਕਾਗੋ ਦੇ ਪਲੇਨਫੀਲਡ ਸਥਿਤ ਕਮਿਊਨਿਟੀ ਕ੍ਰਿਸ਼ਚਨ ਚਰਚ ਵਿੱਚ ਆਯੋਜਿਤ ਹੋਣ ਵਾਲੇ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣਗੇ। ਅਮਰੀਕਾ ਦੇ ਵੱਖ-ਵੱਖ ਹਿੱਸਿਆਂ ਤੋਂ ਪ੍ਰਵਾਸੀ ਭਾਰਤੀਆਂ ਦੇ ਇਸ ਪ੍ਰੋਗਰਾਮ ਵਿੱਚ ਸ਼ਾਮਲ ਹੋਣ ਦੀ ਉਮੀਦ ਹੈ।


    9 ਸਤੰਬਰ ਨੂੰ ਸਵੇਰੇ 10 .30 ਵਜੇ ਉਪ ਰਾਸ਼ਟਰਪਤੀ ਵਿਸ਼ਵ ਹਿੰਦੂ ਕਾਂਗਰਸ ਦੇ ਆਯੋਜਕਾਂ ਨੂੰ ਮਿਲਣਗੇ। ਫਿਰ ਸਵੇਰੇ 11 ਵਜੇ ਉਹ ਇਸ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣ ਵਾਲੇ ਹੋਰ ਦੇਸ਼ਾਂ ਦੇ ਵੱਖ-ਵੱਖ ਨੇਤਾਵਾਂ ਨਾਲ ਮੁਲਾਕਾਤ ਕਰਨਗੇ। ਦੁਪਹਿਰ 12 ਵਜੇ ਉਹ ਵਿਸ਼ਵ ਹਿੰਦੂ ਕਾਂਗਰਸ ਨੂੰ ਸੰਬੋਧਨ ਕਰਨਗੇ।


    
    9 ਸਤੰਬਰ ਦੀ ਸ਼ਾਮ ਨੂੰ ਹੀ ਉਪ ਰਾਸ਼ਟਰਪਤੀ ਪ੍ਰਵਾਸੀ ਭਾਰਤੀਆਂ ਵੱਲੋਂ ਆਯੋਜਿਤ ਕੀਤੇ ਜਾਣ ਵਾਲੇ ਪ੍ਰੋਗਰਾਮ ਨੂੰ ਸੰਬੋਧਨ ਕਰਨਗੇ।


    
    11 ਸਤੰਬਰ ਨੂੰ ਉਪ ਰਾਸ਼ਟਰਪਤੀ ਭਾਰਤ ਵਾਪਸ ਆ ਜਾਣਗੇ।


    ***

    
    
    (Release ID: 1545474) Visitor Counter : 2