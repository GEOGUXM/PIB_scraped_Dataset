      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਬੁਲਗਾਰੀਆ ਦੇ ਪ੍ਰਧਾਨ ਮੰਤਰੀ ਨਾਲ ਮੁਲਾਕਾਤ ਕੀਤੀ
      Posted On: 06 SEP 2018 2:31PM by PIB Chandigarh


    President of India meets Prime Minister of Bulgaria; calls for stronger bilateral business relations; unveils statue of Mahatma Gandhi in Sofia


    ਰਾਸ਼ਟਰਪਤੀ ਨੇ ਬੁਲਗਾਰੀਆ ਦੇ ਪ੍ਰਧਾਨ ਮੰਤਰੀ ਨਾਲ ਮੁਲਾਕਾਤ ਕੀਤੀ


    ਰਾਸ਼ਟਰਪਤੀ ਨੇ ਦੋਹਾਂ ਦੇਸ਼ਾਂ ਦਰਮਿਆਨ ਮਜ਼ਬੂਤ ਦੁਵੱਲੇ ਵਪਾਰਕ ਰਿਸ਼ਤਿਆਂ ਦਾ ਸੱਦਾ ਦਿੱਤਾ ;
    ਸੋਫੀਆ ਵਿੱਚ ਮਹਾਤਮਾ ਗਾਂਧੀ ਦੀ ਪ੍ਰਤਿਮਾ ਤੋਂ ਪਰਦਾ ਹਟਾਇਆ


    ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨੇ ਅੱਜ (06 ਸਤੰਬਰ, 2018) ਨੂੰ ਬੁਲਗਾਰੀਆ ਦੀ ਰਾਜਧਾਨੀ ਸੋਫੀਆ ਵਿੱਚ ਉੱਥੋਂ ਦੇ ਪ੍ਰਧਾਨ ਮੰਤਰੀ, ਸ਼੍ਰੀ ਬਾਯਕੋ ਬੋਰਿਸੋਵ ( Mr Boyko Borissov ) ਨਾਲ ਮੁਲਾਕਾਤ ਕੀਤੀ । ਚਰਚਾ ਦੌਰਾਨ ਰਾਸ਼ਟਰਪਤੀ ਨੇ ਕਿਹਾ ਕਿ ਸ਼੍ਰੀ ਬਾਯਕੋ ਬੋਰਿਸੋਵ ( Mr Boyko Borissov ) ਦੀ ਅਗਵਾਈ ਵਿੱਚ ਬੁਲਗਾਰੀਆ ਨੇ ਇੱਕ ਰਾਸ਼ਟਰ ਵਜੋਂ ਅਤਿਅੰਤ ਪ੍ਰਸ਼ੰਸਾਯੋਗ ਪ੍ਰਗਤੀ ਕੀਤੀ ਹੈ।


    ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨੇ ਕਿਹਾ ਕਿ ਭਾਰਤ , ਬੁਲਗਾਰੀਆ ਦੇ ਨਾਲ ਆਰਥਕ ਸਬੰਧ ਵਧਾਉਣਾ ਚਾਹੁੰਦਾ ਹੈ । ਬੁਲਗਾਰੀਆ ਨੇ ਸੂਚਨਾ ਟੈਕਨੋਲੋਜੀ , ਫਾਰਮਾ , ਟੈਕਨੋਲੋਜੀ , ਫੂਡ ਪ੍ਰੋਸੈਸਿੰਗ ਆਦਿ ਖੇਤਰਾਂ ਵਿੱਚ ਬਹੁਤ ਪ੍ਰਗਤੀ ਕੀਤੀ ਹੈ। ਇਨ੍ਹਾਂ ਖੇਤਰਾਂ ਵਿੱਚ ਭਾਰਤੀ ਕੰਪਨੀਆਂ ਨੂੰ ਬਹੁਤ ਦਿਲਚਸਪੀ ਹੈ ਅਤੇ ਉਹ ਬੁਲਗਾਰੀਆ ਨਾਲ ਸੰਯੁਕਤ ਰੂਪ ਵਿੱਚ ਪਲਾਂਟ ਲਗਾਉਣਾ ਅਤੇ ਨਿਵੇਸ਼ ਕਰਨਾ ਚਾਹੁੰਦੀਆਂ ਹਨ । ਰਾਸ਼ਟਰਪਤੀ ਨੇ ਕਿਹਾ ਕਿ ਦੋਹਾਂ ਦੇਸ਼ਾਂ ਦਰਮਿਆਨ ਬਹੁਤ ਪਹਿਲਾਂ ਤੋਂ ਰੱਖਿਆ ਸਹਿਯੋਗ ਹੋ ਰਿਹਾ ਹੈ । ਭਾਰਤ , ਬੁਲਗਾਰੀਆ ਤੋਂ ਟੈਕਨੋਲੋਜੀ ਪ੍ਰਾਪਤ ਕਰਨਾ ਚਾਹੁੰਦਾ ਹੈ ਅਤੇ ਆਪਣੇ ‘ ਮੇਕ ਇਨ ਇੰਡੀਆ ’ ਪ੍ਰੋਗਰਾਮ ਤਹਿਤ ਬੁਲਗਾਰੀਆ ਦੀਆਂ ਕੰਪਨੀਆਂ ਨੂੰ ਸੱਦਾ ਦਿੰਦਾ ਹੈ।


    ਇਸ ਤੋਂ ਪਹਿਲਾਂ , ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਅਤੇ ਬੁਲਗਾਰੀਆ ਦੇ ਰਾਸ਼ਟਰਪਤੀ ਨੇ ਸੰਯੁਕਤ ਰੂਪ ਵਜੋਂ ਸਾਊਥ ਪਾਰਕ , ਸੋਫੀਆ ਵਿੱਚ ਮਹਾਤਮਾ ਗਾਂਧੀ ਦੀ ਪ੍ਰਤਿਮਾ ਦਾ ਤੋਂ ਪਰਦਾ ਹਟਾਇਆ । ਇਸ ਮੌਕੇ ’ਤੇ ਰਾਸ਼ਟਰਪਤੀ ਨੇ ਕਿਹਾ ਕਿ ਉਹ ਬੁਲਗਾਰੀਆ ਵਾਸੀਆਂ ਦੇ ਧੰਨਵਾਦੀ ਹਨ ਕਿ ਅੱਜ ਆਪਣੇ ਵਿਸ਼ੇਸ਼ ਦਿਨ-ਰਾਸ਼ਟਰੀ ਏਕੀਕਰਨ ਦਿਵਸ – ’ ਤੇ ਉਨ੍ਹਾਂ ਨੇ ਮਹਾਤਮਾ ਗਾਂਧੀ ਨੂੰ ਸਥਾਈ ਨਿਵਾਸ ਦਿੱਤਾ ਹੈ । ਰਾਸ਼ਟਰਪਤੀ ਜੀ ਨੇ ਕਿਹਾ ਕਿ ਮਹਾਤਮਾ ਗਾਂਧੀ ਨੇ ਆਪਣਾ ਪੂਰਾ ਜੀਵਨ ਮਾਨਵਤਾ ਦੀ ਸੇਵਾ ਵਿੱਚ ਲਗਾ ਦਿੱਤਾ ਸੀ , ਜਿਸ ਦੇ ਮੱਦੇ ਨਜ਼ਰ ਉਨ੍ਹਾਂ ਪ੍ਰਤੀ ਇਹ ਸੱਚੀ ਸ਼ਰਧਾਂਜਲੀ ਹੈ । ਟਕਰਾਅ , ਤਣਾਓ , ਹਿੰਸਾ ਅਤੇ ਤਬਾਹੀ ਦੇ ਦੌਰ ਵਿੱਚ ਮਹਾਤਮਾ ਗਾਂਧੀ ਦੇ ਵਿਚਾਰ ਅਤੇ ਕਦਰਾਂ-ਕੀਮਤਾਂ ਬਹੁਤ ਪ੍ਰਸੰਗਿਕ ਹਨ ।


    ਬੁਲਗਾਰੀਆ ਯਾਤਰਾ ਦੀ ਸਮਾਪਤੀ ਦੇ ਬਾਅਦ ਰਾਸ਼ਟਰਪਤੀ ਜ਼ੈਕ ( Czech ) ਗਣਰਾਜ ਲਈ ਰਵਾਨਾ ਹੋ ਗਏ। ਜ਼ਿਕਰਯੋਗ ਹੈ ਕਿ ਰਾਸ਼ਟਰਪਤੀ ਤਿੰਨ ਯੂਰੋਪੀ ਦੇਸ਼ਾਂ - ਸਾਈਪ੍ਰਸ, ਬੁਲਗਾਰੀਆ ਅਤੇ ਜ਼ੈਕ ਗਣਰਾਜ ਦੀ ਯਾਤਰਾ ਲਈ ਰਵਾਨਾ ਹੋਏ ਸਨ।


    
    ***

    
    
    (Release ID: 1545294) Visitor Counter : 3