      ਪ੍ਰਧਾਨ ਮੰਤਰੀ ਦਫਤਰ

      ਇੰਦੌਰ ਵਿਖੇ ਇਮਾਮ ਹੁਸੈਨ (ਐੱਸਏ) ਦੀ ਸ਼ਹਾਦਤ ਦੇ ਯਾਦਗਾਰੀ ਸਮਾਰੋਹ ਅਸ਼ਰਾ ਮੁਬਾਰਕ ਮੌਕੇ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ
      Posted On: 14 SEP 2018 12:29PM by PIB Chandigarh


    Text of PM’s Speech at Ashara Mubaraka – commemoration of martyrdom of Imam Husain (SA) at Indore


    ਇੰਦੌਰ ਵਿਖੇ ਇਮਾਮ ਹੁਸੈਨ (ਐੱਸਏ) ਦੀ ਸ਼ਹਾਦਤ ਦੇ ਯਾਦਗਾਰੀ ਸਮਾਰੋਹ ਅਸ਼ਰਾ ਮੁਬਾਰਕ ਮੌਕੇ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ


    His Holiness, ਡਾ. ਸਯਦਨਾ ਮੁਫੱਦਲ ਸੈਫ਼-ਉਦ-ਦੀਨ ਸਾਹਿਬ, ਮੱਧ ਪ੍ਰਦੇਸ਼ ਦੇ ਮਕਬੂਲ ਮੁੱਖ ਮੰਤਰੀ, ਸ਼੍ਰੀ ਮਾਨ ਸ਼ਿਵਰਾਜ ਸਿੰਘ ਜੀ ਚੌਹਾਨ, ਅਤੇ ਇੱਥੇ ਹਾਜ਼ਰ ਦਾਊਦੀ ਬੋਹਰਾ ਸਮਾਜ ਦੇ ਸਾਰੇ ਮੇਰੇ ਪਰਿਵਾਰ ਜਨ।


    ਤੁਹਾਡੇ ਸਾਰਿਆਂ ਦਰਮਿਆਨ ਆਉਣਾ । ਹਮੇਸ਼ਾ ਮੇਰੇ ਲਈ ਇੱਕ ਪ੍ਰੇਰਕ ਮੌਕਾ ਬਣਾ ਦਿੰਦਾ ਹੈ, ਮੈਨੂੰ ਇੱਕ ਨਵਾਂ ਅਨੁਭਵ ਦਿੰਦਾ ਹੈ।


    ਅਸ਼ਰਾ ਮੁਬਾਰਕ ਦੇ ਇਸ ਪਵਿੱਤਰ ਮੌਕੇ ‘ਤੇ ਵੀ ਤੁਸੀਂ ਮੈਨੂੰ ਇੱਥੇ ਆਉਣ ਦਾ ਮੌਕਾ ਦਿੱਤਾ, ਇਸ ਲਈ ਮੈਂ ਤੁਹਾਡਾ ਦਿਲੋਂ ਬਹੁਤ-ਬਹੁਤ ਧੰਨਵਾਦੀ ਹਾਂ।


    ਮੈਨੂੰ ਦੱਸਿਆ ਗਿਆ ਹੈ ਕਿ ਟੈਕਨੋਲੋਜੀ ਰਾਹੀਂ ਦੇਸ਼ ਅਤੇ ਦੁਨੀਆ ਦੇ ਵੱਖ-ਵੱਖ ਸਭ ਸੈਂਟਰਸ ਵਿੱਚ ਵੀ ਸਾਡੇ ਸਮਾਜ ਦੇ ਲੋਕ ਹੁਣ ਸਾਡੇ ਨਾਲ ਜੁੜੇ ਹੋਏ ਹਨ। ਦੂਰ-ਦੂਰ ਟੈਕਨੋਲੋਜੀ ਨਾਲ ਜੁੜੇ ਹੋਏ ਤੁਹਾਨੂੰ ਸਾਰਿਆਂ ਨੂੰ ਵੀ ਮੈਂ ਇੱਥੋਂ ਨਮਨ ਕਰਦਾ ਹਾਂ।


    ਸਾਥੀਓ, ਇਮਾਮ ਹੁਸੈਨ ਦੇ ਪਵਿੱਤਰ ਸੰਦੇਸ਼ ਨੂੰ ਤੁਸੀਂ ਆਪਣੇ ਜੀਵਨ ਵਿੱਚ ਉਤਾਰਿਆ ਹੈ, ਅਤੇ ਸਦੀਆਂ ਤੋਂ ਦੇਸ਼ ਅਤੇ ਦੁਨੀਆ ਤੱਕ ਪੈਗ਼ਾਮ ਪਹੁੰਚਾਇਆ ਹੈ। ਇਮਾਮ ਹੁਸੈਨ ਅਮਨ ਅਤੇ ਇਨਸਾਫ਼ ਲਈ ਸ਼ਹੀਦ ਹੋ ਗਏ। ਉਨ੍ਹਾਂ ਨੇ ਅਨਿਆਂ ਅਤੇ ਅਹੰਕਾਰ ਦੇ ਵਿਰੁੱਧ ਆਪਣੀ ਅਵਾਜ਼ ਬੁਲੰਦ ਕੀਤੀ ਸੀ। ਉਨ੍ਹਾਂ ਦੀ ਇਹ ਸਿੱਖਿਆ ਜਿੰਨੀ ਉਦੋਂ ਮਹੱਤਵਪੂਰਨ ਸੀ, ਉਸ ਤੋਂ ਵੀ ਜ਼ਿਆਦਾ ਅੱਜ ਦੀ ਦੁਨੀਆ ਲਈ ਇਹ ਅਹਿਮ ਹੈ। ਇਨ੍ਹਾਂ ਪਰਪੰਰਾਵਾਂ ਨੂੰ ਮੁਖਰਤਾ (ਬੇਬਾਕੀ) ਨਾਲ ਪ੍ਰਸਾਰਿਤ ਕਰਨ ਦੀ ਜ਼ਰੂਰਤ ਹੈ। ਅਤੇ ਮੈਨੂੰ ਪ੍ਰਸੰਨਤਾ ਹੈ ਕਿ ਸਯਦਨਾ ਸਾਹਿਬ, ਬੋਹਰਾ ਸਮਾਜ ਦਾ ਇੱਕ-ਇੱਕ ਜਨ, ਇਸ ਮਿਸ਼ਨ ਨਾਲ ਜੁਟਿਆ ਹੋਇਆ ਹੈ।


    ਸਾਥੀਓ, ਅਸੀਂ ਪੂਰੇ ਵਿਸ਼ਵ ਨੂੰ ਇੱਕ ਪਰਿਵਾਰ ਮੰਨਣ ਵਾਲੇ, ‘‘ਵਸੁਧੈਵ ਕੁਟੁੰਬਕਮ’’, ਅਸੀਂ ਉਹ ਲੋਕ ਜੋ ਸਭ ਨੂੰ ਨਾਲ ਲੈ ਕੇ ਚਲਣ ਦੀ ਪਰੰਪਰਾ ਨੂੰ ਜੀ ਕੇ ਦਿਖਾਉਣ ਵਾਲੇ ਲੋਕ ਹਾਂ। ਸਾਡੇ ਸਮਾਜ ਦੀ, ਸਾਡੀ ਵਿਰਾਸਤ ਦੀ ਇਹੀ ਸ਼ਕਤੀ ਹੈ ਜੋ ਸਾਨੂੰ ਦੁਨੀਆ ਦੇ ਦੂਜੇ ਦੇਸ਼ ਨਾਲੋਂ ਸਾਡੀ ਅਲੱਗ ਪਹਿਚਾਣ ਪੈਦਾ ਕਰਦੀ ਹੈ।


    ਮੈਨੂੰ ਖੁਸ਼ੀ ਹੈ ਕਿ ਬੋਹਰਾ ਸਮਾਜ ਪੂਰੇ ਵਿਸ਼ਵ ਨੂੰ ਭਾਰਤ ਦੀ ਇਸ ਤਾਕਤ ਤੋਂ ਜਾਣੂ ਕਰਵਾ ਰਿਹਾ ਹੈ। ਦੁਨੀਆ ਮੈਂ ਕਹੀਂ ਪਰ ਭੀ ਜਾਈ, ਵੋ ਮੁਝੇ ਮਿਲ ਜਾਈ ਕੇ ਕੈਮ ਛੋ ।


    ਸਾਨੂੰ ਆਪਣੇ ਅਤੀਤ ‘ ਤੇ ਮਾਣ ਹੈ। ਵਰਤਮਾਨ ‘ਤੇ ਵਿਸ਼ਵਾਸ ਹੈ ਅਤੇ ਉੱਜਵਲ ਭਵਿੱਖ ਦੇ ਆਤਮਵਿਸ਼ਵਾਸ ਦੇ ਨਾਲ ਸੰਕਲਪ ਵੀ ਹੈ। ਮੈਂ ਦੁਨੀਆ ਵਿੱਚ ਜਿੱਥੇ ਵੀ ਜਾਂਦਾ ਹਾਂ, ਸ਼ਾਂਤੀ ਅਤੇ ਵਿਕਾਸ ਲਈ ਸਾਡੇ ਸਮਾਜ ਦਾ ਜੋ ਯੋਗਦਾਨ ਹੈ, ਉਸ ਦੀਆਂ ਗੱਲਾਂ ਮੈਂ ਲੋਕਾਂ ਨਾਲ ਜ਼ਰੂਰ ਕਰਦਾ ਹਾਂ।


    ਸਾਥੀਓ, ਸ਼ਾਂਤੀ, ਸਦਭਾਵ , ਸੱਤਿਆਗ੍ਰਹਿ ਅਤੇ ਰਾਸ਼ਟਰ ਭਗਤੀ ਦੇ ਪ੍ਰਤੀ ਬੋਹਰਾ ਸਮਾਜ ਦੀ ਭੂਮਿਕਾ ਹਮੇਸ਼ਾ-ਹਮੇਸ਼ਾ ਮਹੱਤਵਪੂਰਨ ਰਹੀ ਹੈ। ਆਪਣੇ ਦੇਸ਼ ਨਾਲ, ਆਪਣੀ ਮਾਤ-ਭੂਮੀ ਪ੍ਰਤੀ ਪ੍ਰੇਮ ਅਤੇ ਸਮਰਪਣ ਦੀ ਸਿੱਖਿਆ ਖੁਦ ਸਯਦਨਾ ਸਾਹਿਬ ਆਪਣੇ ਪ੍ਰਵਚਨਾਂ ਰਾਹੀਂ ਦਿੰਦੇ ਰਹੇ ਹਨ, ਅਤੇ ਹੁਣ ਵੀ ਜ਼ਿਆਦਾ ਸਮਾਂ ਉਨ੍ਹਾਂ ਨੇ ਜਿੰਨਾ ਵੀ ਬੋਲਿਆ, ਸਾਨੂੰ ਇਹੀ ਸਿੱਖਿਆ ਦਿੱਤੀ ਕਿ ਸਾਨੂੰ ਦੇਸ਼ ਲਈ, ਸਮਾਜ ਲਈ, ਨਿਯਮਾਂ ਲਈ, ਕਾਨੂੰਨ ਲਈ, ਕਿਵੇਂ ਜੀਣਾ ਚਾਹੀਦਾ ਹੈ।


    ਇਸ ਤੋਂ ਪਹਿਲਾ ਪੂਜਨੀਕ ਸਯਦਨਾ ਤਾਹਿਰ ਸੈਫ਼ੂ-ਉਦ-ਦੀਨ ਸਾਹਿਬ ਨੇ ਵੀ ਗਾਂਧੀ ਜੀ ਨਾਲ ਮਿਲ ਕੇ ਇਨ੍ਹਾਂ ਕਦਰਾਂ-ਕੀਮਤਾਂ ਨੂੰ ਸਥਾਪਤ ਕਰਨ ਵਿੱਚ ਬਹੁਤ ਵੱਡੀ ਭੂਮਿਕਾ ਨਿਭਾਈ ਹੈ।


    ਮੈਂ ਕਿਤੇ ਪੜ੍ਹਿਆ ਸੀ ਕਿ ਦੋਹਾਂ ਮਹਾਪੁਰਸ਼ਾਂ ਦੀ ਮੁਲਾਕਾਤ ਟ੍ਰੇਨ ਵਿੱਚ ਸਫਰ ਕਰਦੇ ਸਮੇਂ ਹੋਈ ਸੀ। ਇਸ ਦੇ ਬਾਅਦ ਮਹਾਤਮਾ ਗਾਂਧੀ ਅਤੇ ਉਨ੍ਹਾਂ ਦਰਮਿਆਨ ਨਿਰਰਤਮ, ਹਮੇਸ਼ਾ, ਨਿਰੰਤਰ ਸੰਪਰਕ ਬਣਿਆ ਰਿਹਾ, ਅਤੇ ਹਰ ਪਲ ਘਟਨਾ ਜਾਂ ਅੰਦੋਲਨ ਨੂੰ ਲੈ ਕੇ ਦੋਹਾਂ ਦਰਮਿਆਨ ਸਲਾਹ-ਮਸ਼ਵਰਾ ਹੁੰਦਾ ਸੀ, ਵਿਵਾਦ ਹੁੰਦਾ ਸੀ।


    ਸਾਨੂੰ ਸਭ ਨੂੰ ਪਤਾ ਹੈ ਦਾਂਡੀ ਯਾਤਰਾ ਦੌਰਾਨ, ਜੋ ਹਿੰਦੁਸਤਾਨ ਦੀ ਅਜ਼ਾਦੀ ਦਾ ਇੱਕ ਸੁਨਹਿਰੀ ਪੰਨਾ ਹੈ, ਦਾਂਡੀ ਯਾਤਰਾ। ਦਾਂਢੀ ਯਾਤਰਾ ਦੌਰਾਨ ਪੂਜਨੀਕ ਬਾਪੂ ਮਹਾਤਮਾ ਗਾਂਧੀ, ਸਯਦਨਾ ਸਾਹਿਬ ਦੇ ਘਰ ਸੈਫ਼ੀ ਵਿਲਾ ਵਿੱਚ ਠਹਿਰੇ ਸਨ। ਗਾਂਧੀ ਜੀ ਦੀ ਮਿੱਤਰਤਾ ਅਤੇ ਉਨ੍ਹਾਂ ਦੀਆਂ ਕਦਰਾਂ-ਕੀਮਤਾਂ ਦੇ ਪ੍ਰਤੀ ਸਨਮਾਨ ਪ੍ਰਗਟ ਕਰਦਿਆਂ ਸਯਦਨਾ ਤਾਹਿਰ ਸੈਫ਼-ਉਦ-ਦੀਨ ਸਾਹਿਬ ਨੇ ਇਸ ਸੈਫ਼ੀ ਵਿਲਾ ਨੂੰ ਅਜ਼ਾਦੀ ਦੇ ਬਾਅਦ ਰਾਸ਼ਟਰ ਨੂੰ ਸਮਰਪਿਤ ਕਰ ਦਿੱਤਾ ਸੀ। ਅੱਜ ਓਹੀ ਸੈਫ਼ੀ ਵਿਲਾ ਦੇਸ਼ ਦੀ ਨੌਜਵਾਨ ਪੀੜ੍ਹੀ ਨੂੰ ਪ੍ਰੇਰਿਤ ਕਰ ਰਿਹਾ ਹੈ।


    ਸਾਥੀਓ, ਬੋਹਰਾ ਸਮਾਜ ਨਾਲ ਮੇਰਾ ਵੀ ਰਿਸ਼ਤਾ ਬਹੁਤ ਪੁਰਾਣਾ ਹੈ, ਅਤੇ ਹੁਣ ਸਯਦਨਾ ਸਾਹਿਬ ਨੇ ਜੋ ਵਰਣਨ ਕੀਤਾ, ਮੈਂ ਸਚਮੁੱਚ, ਇੱਕ ਤਰ੍ਹਾਂ ਨਾਲ ਪਰਿਵਾਰ ਦਾ ਮੈਂਬਰ ਬਣ ਗਿਆ । ਹਮੇਸ਼ਾ , ਹਮੇਸ਼ਾ, ਯਾਨੀ ਇੱਕ ਆਪਣਾਪਣ ਮਹਿਸੂਸ ਕਰਨਾ, ਕਦੇ ਉਨ੍ਹਾਂ ਦੇ ਕੋਲ ਚਲੇ ਜਾਣਾ ; ਇਹ ਮੇਰਾ ਇੱਕ ਸਹਿਜ ਆਪਣਾਪਣ ਮੈਂ ਮਹਿਸੂਸ ਕਰਦਾ ਸੀ। ਅੱਜ ਵੀ ਮੇਰੇ ਦਰਵਾਜੇ ਤੁਹਾਡੇ ਪਰਿਵਾਰ ਜਨਾਂ ਲਈ ਹਮੇਸ਼ਾ ਖੁੱਲ੍ਹੇ ਰਹਿੰਦੇ ਹਨ। ਅਤੇ ਮੇਰਾ ਸੁਭਾਗ ਹੈ ਕਿ ਤੁਹਾਡਾ, ਸਨੇਹ, ਤੁਹਾਡੇ ਪੂਰੇ ਪਰਿਵਾਰ ਦਾ ਸਨੇਹ ਮੇਰੇ ‘ਤੇ ਅਪਰੰਪਾਰ ਰਿਹਾ ਹੈ, ਹਮੇਸ਼ਾ ਰਿਹਾ ਹੈ।


    ਅੱਜ ਵੀ, ਅਜੇ ਜਨਮ ਦਿਨ ਤਾਂ ਆਉਣਾ ਬਾਕੀ ਹੈ, ਲੇਕਿਨ ਤੁਸੀਂ ਸਭ ਤੋਂ ਪਹਿਲਾਂ ਅਤੇ ਇਸ ਪਵਿੱਤਰ ਮੰਚ ਤੋਂ ਤੁਸੀਂ ਮੈਨੂੰ ਅਸ਼ੀਰਵਾਦ ਦਿੱਤਾ, ਅਤੇ ਅਸ਼ੀਰਵਾਦ ਵੀ ਰਾਸ਼ਟਰ ਭਲਾਈ ਲਈ ਮੈਨੂੰ ਜ਼ਿਆਦਾ ਸ਼ਕਤੀ ਪ੍ਰਦਾਨ ਕਰਨ ਵਾਲੇ ਦਿੱਤੇ; ਇਹ ਬਹੁਤ ਵੱਡੀ ਗੱਲ ਹੁੰਦੀ ਹੈ; ਇਹ ਬਹੁਤ ਵੱਡੀ ਗੱਲ ਹੁੰਦੀ ਹੈ। ਅਤੇ ਇਸ ਲਈ ਵੀ ਮੈਂ ਤੁਹਾਡਾ ਦਿਲੋਂ ਧੰਨਵਾਦ ਕਰਦਾ ਹਾਂ।


    ਗੁਜਰਾਤ ਦਾ ਸ਼ਾਇਦ ਹੀ ਕੋਈ ਪਿੰਡ ਹੋਵੇ, ਸ਼ਾਇਦ; ਜਿੱਥੇ ਬੋਹਰਾ ਵਪਾਰੀ ਸਮਾਜ ਦਾ ਕੋਈ ਪ੍ਰਤੀਨਿਧ ਉੱਥੇ ਨਾ ਮਿਲੇ। ਮੈਂ ਜਦੋਂ ਗੁਜਰਾਤ ਦਾ ਮੁੱਖ ਮੰਤਰੀ ਰਿਹਾ, ਉਦੋਂ ਕਦਮ-ਕਦਮ ‘ਤੇ ਬੋਹਰਾ ਸਮਾਜ ਨੇ ਸਾਥ ਦਿੱਤਾ। ਤੁਹਾਡਾ ਇਹੀ ਆਪਣਾਪਣ ਮੈਨੂੰ ਅੱਜ ਇੱਥੇ ਖਿੱਚ ਲਿਆਇਆ ਹੈ। ਮੈਨੂੰ ਯਾਦ ਹੈ ਕਿ ਕਿਸ ਤਰ੍ਹਾਂ ,ਸਯਦਨਾ ਸਾਹਿਬ ਤੋਂ ਮੈਂ, ਜੋ ਇੱਕ ਵਾਰ ਸਯਦਨਾ ਸਾਹਿਬ ਪਾਟਨ ਤੋਂ ਵਾਪਸ ਆ ਰਹੇ ਸਨ; ਉਨ੍ਹਾਂ ਨੇ ਸੂਰਤ ਜਾਣਾ ਸੀ, ਸਮਾਂ ਨਹੀਂ ਸੀ ਤਾਂ ਮੈਂ ਏਅਰਪੋਰਟ ‘ਤੇ ਚਲਿਆ ਗਿਆ। ਕਿਉਂਕਿ ਮੈਂ ਕਿਹਾ ਮੈਂ ਇਸ ਤਰ੍ਹਾਂ ਥੋੜ੍ਹਾ ਜਾਣ ਦੇਵਾਂਗਾ। ਤੁਸੀਂ ਨਹੀਂ ਆਓਗੇ ਤਾਂ ਮੈਂ ਆਵਾਂਗਾ। ਅਤੇ ਉਨ੍ਹਾਂ ਨੇ ਮੈਨੂੰ ਇੰਨਾ ਸਮਾਂ ਅਸੀਂ ਏਅਰਪੋਰਟ ‘ਤੇ ਬੈਠੇ ਰਹੇ, ਇੰਨਾ ਪਿਆਰ ਕੀਤਾ, ਜਿਵੇਂ ਇੱਕ ਛੋਟੇ ਬੱਚੇ ਨੂੰ ਕਰਦੇ ਹਨ। ਅਤੇ ਉੱਥੋਂ ਗੱਲਾਂ-ਗੱਲਾਂ ਵਿੱਚ ਮੈਂ ਗੁਜਰਾਤ ਵਿੱਚ ਪਾਣੀ ਦੇ ਸੰਕਟ ਦੀ ਚਰਚਾ ਕੀਤੀ, ਚੈੱਕ ਡੈਮ ਬਣਾਉਣ ਦੀ ਚਰਚਾ ਕੀਤੀ; ਅਤੇ ਮੈਂਨੂੰ ਅੱਜ ਬੜੀ ਤਸੱਲੀ ਨਾਲ ਕਹਿਣਾ ਹੈ ਕਿ ਇੰਨੀ ਜਿਹੀ, ਹਲਕੀ-ਫੁਲਕੀ ਗੱਲ-ਬਾਤ ਨੂੰ ਸਯਦਨਾ ਸਾਹਿਬ ਨੇ ਉਸ ਉਮਰ, ਅਤੇ ਉਹ ਕਰੀਬ ninety seven, ninety eight ਤਾਂ ਪਾਰ ਕਰ ਚੁੱਕੇ ਹੋਣਗੇ ਉਸ ਸਮੇਂ, ਸ਼ਾਇਦ ninety five plus ਹੋਣਗੇ, ਕਿਉਂਕਿ ਕਈ ਸਾਲ ਹੋ ਗਏ, ਪਰ ਜਾਂਦੇ ਹੀ ਉਨ੍ਹਾਂ ਨੇ ਮਿਸ਼ਨ ਮੋਡ ਵਿੱਚ ਇਸ ਕੰਮ ਨੂੰ ਹੱਥ ਵਿੱਚ ਲਿਆ ਅਤੇ ਗੁਜਰਾਤ ਵਿੱਚ ਅਨੇਕ ਸਥਾਨਾਂ ‘ਤੇ ਤੁਹਾਡੇ ਯਤਨਾਂ ਨਾਲ ਅਨੇਕ ਪਿੰਡਾਂ ਨੂੰ ਚੈੱਕ ਡੈਮ ਨਾਲ ਵਰਖਾ ਦਾ ਪਾਣੀ ਇੱਕਠਾ ਕਰਨ ਦਾ ਵੱਡਾ ਅਭਿਆਨ ਸਫਲਤਾਪੂਰਵਕ ਚਲਾਇਆ ਗਿਆ, ਜੋ ਪਿੰਡਾਂ ਨੂੰ ਪਾਣੀ ਮਿਲਿਆ।


    ਇੰਨਾ ਹੀ ਨਹੀਂ, ਅੱਜ ਤੋਂ ਕੁਝ ਸਾਲ ਪਹਿਲਾਂ ਮੈਂ ਇੱਕ ਪ੍ਰੋਗਰਾਮ ਵਿੱਚ ਕੁਪੋਸ਼ਣ, ਉਸ ਦੇ ਵਿਸ਼ੇ ਵਿੱਚ ਗੁਜਰਾਤ ਵਿੱਚ ਉਸ ਦੇ ਖ਼ਿਲਾਫ਼ ਲੜਾਈ ਲੜਨ ਲਈ ਬੋਹਰਾ ਸਮਾਜ ਤੋਂ ਸਹਿਯੋਗ ਮੰਗਿਆ ਸੀ। ਜਨ-ਜਾਗਰਣ ਅਭਿਆਨ ਚਲਾਉਣ ਲਈ ਤਾਕੀਦ ਕੀਤੀ ਸੀ। ਇਸ ਨੂੰ ਵੀ ਬੋਹਰਾ ਸਮਾਜ ਨੇ, ਸਯਦਨਾ ਸਾਹਿਬ ਨੇ ਹੱਥੋ-ਹੱਥ ਲਿਆ ਅਤੇ ਗੰਭੀਰ ਸਮੱਸਿਆ ਨੂੰ ਦੂਰ ਕਰਨ ਵਿੱਚ ਗੁਜਰਾਤ ਦੀ ਸਹਾਇਤਾ ਕੀਤੀ।


    ਸੰਜੋਗ ਦੇਖੋ, ਇਸ ਵਾਰ ਜਦੋਂ ਦਾਊਦੀ ਬੋਹਰਾ ਸਮਾਜ ਅਸ਼ਰਾ ਮੁਬਾਰਕ ਦੇ ਪਾਵਨ, ਪਵਿੱਤਰ ਮੌਕੇ ‘ਤੇ ਜੁੜ ਰਿਹਾ ਹੈ, ਉਦੋਂ ਦੇਸ਼ ਵਿੱਚ, ਅਸੀਂ ਪੂਰੇ ਦੇਸ਼ ਵਿੱਚ ‘ਪੋਸ਼ਣ ਮਾਹ’ 񔞳 ਮਨਾਇਆ ਜਾ ਰਿਹਾ ਹੈ। ਨਿਊਟ੍ਰੇਸ਼ਨ ਮਿਸ਼ਨ ਤਹਿਤ ਚਲਾਇਆ ਜਾ ਰਿਹਾ ਹੈ। ਇੱਕ-ਇੱਕ ਸ਼ਿਸ਼ੂ, ਇੱਕ-ਇੱਕ ਮਾਤਾ ਨੂੰ ਸੁਰੱਖਿਅਤ ਕਰਨ ਦਾ ਇਹ ਅਭਿਆਨ ਅੱਜ ਦੇਸ਼ ਭਰ ਵਿੱਚ ਚੱਲ ਰਿਹਾ ਹੈ।


    ਤੁਸੀਂ ਸਭ, ਹਰ ਬੱਚੇ ਦੀ ਸਿੱਖਿਆ, ਉਸ ਦੇ ਪੋਸ਼ਣ , ਉਸ ਦੀ ਸਿਹਤ ਨੂੰ ਲੈ ਕੇ ਜੋ ਕਾਰਜ ਕਰਦੇ ਰਹੇ ਹੋ, ਉਸ ਨੇ ਸਮਾਜ ਨੂੰ ਸਸ਼ਕਤ ਕਰਨ ਦਾ ਕੰਮ ਕੀਤਾ ਹੈ। ਅਤੇ ਮੈਨੂੰ ਜਾਣਕਾਰੀ ਦਿੱਤੀ ਗਈ ਹੈ ਕਿ ਪ੍ਰੋਜੈਕਟ ਰਾਈਸ ਰਾਹੀਂ ਤੁਸੀਂ ਵੀ ਮਹਾਰਾਸ਼ਟਰ ਸਮੇਤ ਦੇਸ਼ ਦੇ ਦੂਜੇ ਹਿੱਸਿਆਂ ਵਿੱਚ ਬੱਚਿਆਂ ਨੂੰ ਪੋਸ਼ਕ ਆਹਾਰ ਦੇਣ ਦਾ ਅਭਿਆਨ ਚਲਾ ਰਹੇ ਹੋ। ਤੁਹਾਡਾ ਇਹ ਯਤਨ ਨਿਸ਼ਚਿਤ ਤੌਰ ‘ਤੇ ਦੇਸ਼ ਦੇ ਭਵਿੱਖ ਨੂੰ ਤੰਦਰੁਸਤ ਅਤੇ ਸੁਸ਼ਕਤ ਬਣਾਉਣ ਵਿੱਚ ਮਦਦ ਕਰੇਗਾ।


    ਸਾਥੀਓ, ਪੋਸ਼ਣ ਅਤੇ ਸਿਹਤ ਨੂੰ ਲੈ ਕੇ ਦਾਊਦੀ ਬੋਹਰਾ ਸਮਾਜ ਹਮੇਸ਼ਾ ਜਾਗਰੂਕ ਰਿਹਾ ਹੈ। ਫੈਜ਼ ਅਲ ਮਵੇਦ ਅਤੇ ਥਾਲੀ, ਕਮਿਊਨਿਟੀ ਕਿਚਨ ਰਾਹੀਂ ਤੁਹਾਡੇ ਤੋਂ ਸੁਨਿਸ਼ਚਿਤ ਕਰ ਰਹੇ ਹਨ ਕਿ ਸਮਾਜ ਦਾ ਕੋਈ ਵੀ ਵਿਅਕਤੀ ਭੁੱਖਾ ਨਾ ਸੌਂਵੇ। ਇੰਨਾ ਹੀ ਨਹੀਂ, ਦੇਸ਼ ਦੇ ਗ਼ਰੀਬ ਨੂੰ, ਮੱਧ ਵਰਗ ਨੂੰ ਸਿਹਤ ਸੁਵਿਧਾਵਾਂ ਦੇਣ ਲਈ ਦਰਜਨਾਂ ਹਸਪਤਾਲ ਚਲ ਰਹੇ ਹਨ। ਯੂਨੀਵਰਸਲ ਹੈਲਥ ਕੇਅਰ ਪ੍ਰਤੀ ਤੁਹਾਡੀ ਇਹ ਸੋਚ ਦੇਸ਼ ਨੂੰ, ਸਮਾਜ ਨੂੰ ਸ਼ਕਤੀ ਦਿੰਦੀ ਰਹੀ ਹੈ ਅਤੇ ਭਵਿੱਖ ਵਿੱਚ ਵੀ ਹੋਰ ਮਜ਼ਬੂਤ ਕਰੇਗੀ।


    ਤੁਸੀਂ ਸਾਰੇ ਇਹ ਵੀ ਜਾਣਦੇ ਹੋ ਕਿ ਦੇਸ਼ ਵਿੱਚ ਸਿਹਤ ਨੂੰ ਪਹਿਲੀ ਵਾਰ ਸਰਕਾਰ ਨੇ ਇੰਨੀ ਤਰਜ਼ੀਹ ਦਿੱਤੀ ਹੈ। Affordable health care, preventive health care ਨੂੰ ਹੁਲਾਰਾ ਦਿੱਤਾ ਜਾ ਰਿਹਾ ਹੈ। ਕੁਆਲਿਟੀ ਹਸਪਤਾਲਾਂ, ਹੈਲਥ ਐਂਡ ਵੈੱਲਨੈੱਸ ਸੈਂਟਰਸ ਦਾ ਜਾਲ ਵਿਛਾਇਆ ਜਾ ਰਿਹਾ ਹੈ। ਜਨ-ਔਸ਼ਧੀ ਕੇਂਦਰਾਂ ‘ਤੇ ਸਸਤੀਆਂ ਦਵਾਈਆਂ ਉਪਲੱਬਧ ਕੀਤੀਆਂ ਜਾ ਰਹੀਆਂ ਹਨ। ਮੁਫ਼ਤ ਡਾਇਲਿਸਿਸ ਦੀਆਂ ਸੁਵਿਧਾਵਾਂ ਦਿੱਤੀਆਂ ਗਈਆਂ ਹਨ , heart ਅਤੇ knee surgery ਲਈ ਵਰਤੇ ਜਾਣ ਵਾਲੇ ਸਮਾਨ ਦੀਆਂ ਕੀਮਤਾਂ ਵਿੱਚ ਭਾਰੀ ਕਮੀ ਕੀਤੀ ਗਈ ਹੈ। ਹੁਣ ਆਯੁਸ਼ਮਾਨ ਭਾਰਤ ਦੇਸ਼ ਦੇ ਤਕਰੀਬਨ 50 ਕਰੋੜ ਗ਼ਰੀਬ ਭਾਈ-ਭੈਣਾਂ ਲਈ ਸੰਜੀਵਨੀ ਬਣ ਕੇ ਆਇਆ ਹੈ।


    ਇਹ ਛੋਟਾ ਪ੍ਰੋਗਰਾਮ ਨਹੀਂ ਹੈ। ਅਮਰੀਕਾ, ਕੈਨੇਡਾ ਮੈਕਸੀਕੋ ਦੀ ਜਿੰਨੀ ਸੰਖਿਆ ਹੈ, ਉਸ ਤੋਂ ਜ਼ਿਆਦਾ ਲੋਕਾਂ ਲਈ ਆਯੁਸ਼ਮਾਨ ਭਾਰਤ ਦਾ ਪ੍ਰੋਗਰਾਮ ਅਸੀਂ ਹਿੰਦੁਸਤਾਨ ਵਿੱਚ ਲਾਗੂ ਕਰਨ ਜਾ ਰਹੇ ਹਾਂ।


    ਪੂਰੇ ਯੂਰਪ ਦੀ ਜਿੰਨੀ ਜਨਸੰਖਿਆ ਹੈ, ਤਕਰੀਬਨ ਉੱਨੇ ਲੋਕਾਂ ਨੂੰ ਹਿੰਦੁਸਤਾਨ ਦੇ ਅੰਦਰ ਹੈਲਥ ਲਈ ਆਯੁਸ਼ਮਾਨ ਭਾਰਤ ਦੀ ਯੋਜਨਾ ਲਾਗੂ ਹੋ ਰਹੀ ਹੈ। ਕਿੰਨਾ ਵੱਡਾ ਕੰਮ; ਕਿੰਨੇ ਲੋਕਾਂ ਦੀ ਭਲਾਈ ਲਈ ਕੰਮ, ਤੁਸੀਂ ਇਸ ਦੀ ਕਲਪਨਾ ਕਰ ਸਕਦੇ ਹੋ।


    ਇਕ ਸਾਲ ਵਿੱਚ ਪੰਜ ਲੱਖ ਰੁਪਏ ਤੱਕ ਦਾ ਹਰ ਪਰਿਵਾਰ ਨੂੰ ਮੁਫ਼ਤ ਇਲਾਜ, ਇਹ ਛੋਟਾ ਫ਼ੈਸਲਾ ਨਹੀਂ ਹੈ। 50 ਕਰੋੜ ਲੋਕਾਂ ਦਾ ਹਰ ਪਰਿਵਾਰ ਦਾ ਪੰਜ ਲੱਖ ਰੁਪਏ ਦਾ ਸਲਾਨਾ ਤੱਕ ਦਾ ਪੂਰਾ ਖਰਚਾ, ਉਸ ਦੇ ਇਲਾਜ ਦੀ ਪੂਰਾ ਜ਼ਿੰਮਾ ਸੁਨਿਸ਼ਚਿਤ ਕਰਨ ਵਾਲੀ ਇਹ ਆਯੁਸ਼ਮਾਨ ਯੋਜਨਾ ਦਾ ਇਨ੍ਹੀਂ ਦਿਨੀਂ trial ਅਜੇ already ਚਲ ਰਿਹਾ ਹੈ, ਅਤੇ 25 ਸਤੰਬਰ, ਜਦੋਂ ਕਿ ਪੰਡਿਤ ਦੀਨਦਿਆਲ ਉਪਧਿਆਏ ਜੀ ਦੀ ਜਨਮ-ਜਯੰਤੀ ਹੈ, ਉਸ ਨੂੰ ਦੇਸ਼ ਭਰ ਵਿੱਚ ਲਾਗੂ ਕੀਤਾ ਜਾਵੇਗਾ।


    ਸਾਥੀਓ, ਪੋਸ਼ਣ ਅਤੇ ਸਿਹਤ ਸੇਵਾ ਦੇ ਨਾਲ-ਨਾਲ ਗ਼ਰੀਬਾਂ, ਜ਼ਰੂਰਤਮੰਦਾਂ ਲਈ ਘਰ ਦੇਣ ਦਾ ਜੋ ਬੀੜਾ ਤੁਸੀਂ ਉਠਾਇਆ ਹੈ, ਉਹ ਵੀ ਸ਼ਲਾਘਾਯੋਗ ਹੈ। ਮੈਨੂੰ ਦੱਸਿਆ ਗਿਆ ਹੈ ਕਿ ਲਗਭਗ 11 ਹਜ਼ਾਰ ਲੋਕਾਂ ਨੂੰ ਤੁਹਾਡੇ ਯਤਨਾਂ ਨਾਲ ਆਪਣਾ ਘਰ ਮਿਲ ਚੁੱਕਾ ਹੈ। ਸਰਕਾਰ ਨੇ ਵੀ 2022 ਤੱਕ ਦੇਸ਼ ਦੇ ਹਰ ਬੇ-ਘਰ ਗ਼ਰੀਬ ਭਾਈ-ਭੈਣ ਨੂੰ ਪੱਕਾ ਘਰ ਦੇਣ ਦਾ ਟੀਚਾ ਰੱਖਿਆ ਹੈ।


    ਤੁਹਾਨੂੰ ਇਹ ਜਾਣ ਕੇ ਖੁਸ਼ੀ ਹੋਵੇਗੀ ਕਿ ਹੁਣ ਤੱਕ ਇੱਕ ਕਰੋੜ ਤੋਂ ਜ਼ਿਆਦਾ ਭਾਈ-ਭੈਣਾਂ ਨੂੰ ਉਨ੍ਹਾਂ ਦੇ ਘਰ ਦੀ ਚਾਬੀ ਸੌਂਪੀ ਜਾ ਚੁੱਕੀ ਹੈ, ਯਾਨੀ ਐਲਾਨ ਨਹੀਂ, ਉਨ੍ਹਾਂ ਨੂੰ ਘਰ ਦੀ ਚਾਬੀ ਮਿਲ ਗਈ। ਅਤੇ ਬਾਕੀ ਘਰਾਂ ‘ਤੇ ਕੰਮ ਤੇਜ਼ ਗਤੀ ਨਾਲ ਪੂਰਨਤਾ ਵੱਲ ਵਧ ਰਿਹਾ ਹੈ। ਇਸ ਦੇ ਇਲਾਵਾ ਸਿੱਖਿਆ ਅਤੇ ਸਕਿੱਲ ਡਿਵੈਲਪਮੈਂਟ ਦੇ ਖੇਤਰ ਵਿੱਚ ਵੀ ਤੁਹਾਡਾ ਸਹਿਯੋਗ ਸਰਕਾਰ ਦੇ ਯਤਨਾਂ ਨੂੰ ਇੱਕ ਹੋਰ ਤਾਕਤ ਦਿੰਦਾ ਹੈ। ਕਦੇ-ਕਦੇ ਸਮਾਜ ਦੀ ਸ਼ਕਤੀ ਅਤੇ ਸਰਕਾਰ ਦੀ ਸ਼ਕਤੀ ਮਿਲਦੀ ਹੈ ਤਾਂ ਨਤੀਜਾ ਅਨੇਕ ਗੁਣਾ ਜ਼ਿਆਦਾ ਚੰਗਾ ਹੁੰਦਾ ਹੈ। ਦੇਸ਼ ਦੇ ਜਨਮਾਨਸ ਦੇ ਜੀਵਨ ਨੂੰ ਸਰਲ ਬਣਾਉਣ ਲਈ, ਜੀਵਨ ਪੱਧਰ ਨੂੰ ਉੱਪਰ ਉਠਾਉਣ ਲਈ ਅਸੀਂ ਲਗਾਤਾਰ ਕੋਸ਼ਿਸ਼ ਕਰਦੇ ਰਹਿੰਦੇ ਹਾਂ, ਅੱਗੇ ਵਧਦੇ ਰਹਿੰਦੇ ਹਾਂ।


    ਸਾਥੀਓ, ਗ਼ਰੀਬ ਅਤੇ ਮੱਧ ਵਰਗ ਨਾਲ ਜੁੜਿਆ ਇੱਕ ਹੋਰ ਵਿਸ਼ਾ ਹੈ ਜਿਸ ‘ਤੇ ਸਰਕਾਰ ਨੇ ਜ਼ੋਰ ਦਿੱਤਾ ਹੈ। ਉਹ ਵਿਸ਼ਾ ਹੈ ਸਵੱਛਤਾ ਦਾ। ਸਵੱਛ ਭਾਰਤ ਅਭਿਆਨ ਸ਼ੁਰੂ ਭਲੇ ਹੀ ਸਰਕਾਰ ਨੇ ਕੀਤਾ ਹੋਵੇ, ਪਰ ਅੱਜ ਇਸ ਅਭਿਆਨ ਨੂੰ ਦੇਸ਼ ਦੀ ਸੇਵਾ ਸੌ ਕਰੋੜ ਜਨਤਾ ਖ਼ੁਦ ਲੈ ਕੇ ਅੱਗੇ ਵਧ ਰਹੀ ਹੈ । ਪਿੰਡ-ਪਿੰਡ, ਗਲੀ-ਗਲੀ ਵਿੱਚ ਸਵੱਛਤਾ ਪ੍ਰਤੀ ਇੱਕ ਅਨੋਖੀ ਲਹਿਰ ਪੈਦਾ ਹੋਈ ਹੈ ।


    ਚਾਰ ਸਾਲ ਪਹਿਲਾਂ ਤੱਕ ਜਿੱਥੇ ਦੇਸ਼ ਦੇ 40% ਘਰਾਂ ਵਿੱਚ; ਮੈਂ ਪ੍ਰਧਾਨ ਮੰਤਰੀ ਬਣਿਆ ਉਸ ਤੋਂ ਪਹਿਲਾਂ ਸਾਡੇ ਦੇਸ਼ ਵਿੱਚ ਸਿਰਫ 40% ਘਰਾਂ ਵਿੱਚ ਵੀ ਟਾਇਲਟ ਸਨ । ਸਾਡੀਆਂ ਮਾਤਾਵਾਂ -ਭੈਣਾਂ ਨੂੰ ਕਿੰਨੀ ਤਕਲੀਫ਼ ਹੁੰਦੀ ਹੋਵੇਗੀ, ਇਸ ਦਾ ਅਸੀਂ ਅੰਦਾਜਾ ਕਰ ਸਕਦੇ ਹਾਂ। ਘਰਾਂ ਵਿੱਚ ਟਾਇਲਟ ਦੀ ਸੰਖਿਆ ਜਦੋਂ ਆਇਆ ਸੀ ਮੈਂ 40% ਸੀ, ਇੰਨੇ ਘੱਟ ਸਮੇਂ ਵਿੱਚ ਹੁਣ ਉਹ 90% ਤੱਕ ਪਹੁੰਚ ਚੁੱਕੀ ਹੈ। ਅਤੇ ਮੈਨੂੰ ਵਿਸ਼ਵਾਸ ਹੈ ਬਹੁਤ ਹੀ ਜਲਦ ਪੂਰਾ ਦੇਸ਼ ਖੁਦ ਨੂੰ ਖੁਲ੍ਹੇ ਵਿੱਚ ਪਖ਼ਾਨੇ ਜਾਣ ਤੋਂ ਮੁਕਤ ਐਲਾਨ ਕਰਨ ਦੇ ਵੱਲ ਸਫਲਤਾਪੂਰਵਕ ਅੱਗੇ ਵਧੇਗਾ।


    ਅੱਜ ਅਸੀਂ ਜਿਸ ਇੰਦੌਰ ਸ਼ਹਿਰ ਵਿੱਚ ਜੁਟੇ ਹਾਂ। ਇਹ ਤਾਂ ਸਵੱਛਤਾ ਦੇ ਇਸ ਅੰਦੋਲਨ ਦਾ ਆਗੂ ਹੈ, ਲੀਡਰ ਬਣ ਗਿਆ ਹੈ। ਇੰਦੌਰ ਨਿਰੰਤਰ ਸਵੱਛਤਾ ਦੇ ਪੈਮਾਨੇ ‘ਤੇ ਦੇਸ਼ ਭਰ ਵਿੱਚ ਨੰਬਰ ਵੰਨ ਰਿਹਾ ਹੈ ਅਤੇ ਇਸ ਲਈ ਮੈਂ ਇੰਦੌਰ ਦੇ ਸਾਰੇ ਨਾਗਰਿਕਾਂ ਨੂੰ, ਇੱਥੋਂ ਦੇ ਚੁਣੇ ਹੋਏ ਪ੍ਰਤੀਨਿਧੀਆਂ ਨੂੰ, ਇੱਥੋਂ ਦੇ ਕਾਰੋਪੇਰੇਸ਼ਨ ਦੇ ਵਿਵਸਥਾਪਕਾਂ ਨੂੰ, ਇੱਥੋਂ ਦੀ ਰਾਜ ਸਰਕਾਰ ਨੂੰ, ਇੱਥੋਂ ਦੇ ਮੁੱਖ ਮੰਤਰੀ ਸ਼ਿਵਰਾਜ ਜੀ ਨੂੰ, ਉਨ੍ਹਾਂ ਦੀ ਪੂਰੀ ਟੀਮ ਨੂੰ, ਦਿਲੋਂ ਬਹੁਤ-ਬਹੁਤ ਅਭਿਨੰਦਨ ਕਰਦਾ ਹਾਂ।


    ਇੰਦੌਰ ਹੀ ਨਹੀਂ, ਭੋਪਾਲ ਨੇ ਵੀ ਇਸ ਵਾਰ ਕਮਾਲ ਕਰ ਦਿੱਤੀ ਹੈ। ਇੱਕ ਤਰ੍ਹਾਂ ਨਾਲ ਪੂਰੇ ਮੱਧ ਪ੍ਰਦੇਸ਼ ਦੇ ਮੇਰੇ ਨੌਜਵਾਨ ਸਾਥੀ, ਇੱਕ-ਇੱਕ ਜਨ, ਇਸ ਅੰਦੋਲਨ ਨੂੰ ਗਤੀ ਦੇ ਰਹੇ ਹਨ। ਸਵੱਛਤਾ ਅਤੇ ਵਾਤਾਵਰਣ ਦੀ ਪਵਿੱਤਰਤਾ ਸੁਨਿਸ਼ਚਿਤ ਕਰਨ ਵਿੱਚ ਤੁਹਾਡੇ ਸਮਾਜ ਦੇ ਯੋਗਦਾਨ ਨਾਲ ਵੀ ਦੇਸ਼ ਭਲੀ-ਭਾਂਤੀ ਜਾਣੂ ਹੈ। ਸਯਦਨਾ ਸਾਹਿਬ ਤਾਂ ਖੁਦ ਸਵੱਛਤਾ ਅਤੇ ਵਾਤਾਵਰਣ ਦੀ ਸੁਰੱਖਿਆ ਪ੍ਰਤੀ ਆਗ੍ਰਹੀ ਹੈ ਹੀ ਹਨ। ਅਤੇ ਮੈਨੂੰ ਯਾਦ ਹੈ ਕਿ ਵੱਡੇ ਸਯਦਨਾ ਸਾਹਿਬ ਦੀ ਜਨਮ ਸ਼ਤਾਬਦੀ, ਅਤੇ ਉਸ ਪ੍ਰੋਗਰਾਮ ਵਿੱਚ ਮੈਨੂੰ ਬੁਲਾਇਆ ਸੀ।


    ਪਤਾ ਨਹੀਂ ਹੋਰ ਲੋਕ ਕਿਵੇਂ ਜਨਮ ਸ਼ਤਾਬਦੀਆਂ ਮਨਾਉਂਦੇ ਹਨ ਜਾਂ ਜਨਮ ਦਿਨ ਮਨਾਉਂਦੇ ਹਨ? ਉਸ ਦਿਨ ਅਸੀਂ ਲੋਕਾਂ ਨੇ, ਤੁਹਾਨੂੰ ਵੀ ਯਾਦ ਹੈ sparrow ਬਚਾਉਣ ਲਈ, ਆਪਣੀ ਚਕਲੀ ਬਚਾਉਣ ਲਈ ਅੰਦੋਲਨ ਖੜ੍ਹਾ ਕਰ ਦਿੱਤਾ। ਹਰੇਕ ਨੂੰ ਇੱਕ ਬੌਕਸ ਦਿੱਤਾ ਗਿਆ ਜਿਸ ਅੰਦਰ ਉਹ ਆਪਣਾ ਆਲਣਾ ਬਣਾਵੇ। ਇਹ ਵਾਤਾਵਰਣ ਦੀ ਰੱਖਿਆ ਨਹੀਂ ਤਾਂ ਕੀ ਹੈ ਜੀ? ਇਹ ਸਾਡੇ ਸੰਸਕਾਰ ਹਨ, ਅਤੇ ਉਨ੍ਹਾਂ ਨੇ ਮਨ ਦੀ ਪਵਿੱਤਰਤਾ ਨੂੰ ਸਾਡੇ ਵਾਤਾਵਰਣ ਦੀ ਸਵੱਛਤਾ ਅਤੇ ਸ਼ੁੱਧਤਾ ਨਾਲ ਜੋੜਿਆ ਹੈ।


    ਮੈਨੂੰ ਦੱਸਿਆ ਗਿਆ ਹੈ ਅਤੇ ਹੁਣੇ ਸਯਦਨਾ ਸਾਹਿਬ ਨੇ ਇਹੀ ਕਿਹਾ - ਸਵੱਛਤਾ ਦਿਲ ਦੀ ਅਤੇ ਮਨ ਦੀ ਵੀ ਕਰਨੀ ਹੈ। ਮੈਨੂੰ ਦੱਸਿਆ ਗਿਆ ਹੈ ਕਿ ਇੰਦੌਰ ਦੀ ਪ੍ਰਤੀਸ਼ਠਾ ਨੂੰ ਧਿਆਨ ਵਿੱਚ ਰੱਖਦਿਆਂ ਅਸ਼ਰਾ ਮੁਬਾਰਕ ਦੇ ਇਸ ਪੂਰੇ ਆਯੋਜਨ ਨੂੰ ਵਾਤਾਵਰਣ ਅਤੇ ਸਵੱਛਤਾ ਦੇ ਸੰਦੇਸ਼ ਨਾਲ ਜੋੜਿਆ ਗਿਆ ਹੈ।


    ਇੱਥੇ ਪਲਾਸਟਿਕ ਬੈਗ ਪੂਰੀ ਤਰ੍ਹਾਂ ਬੈਨ ਕੀਤੇ ਗਏ ਹਨ, ਇਸ ਪੂਰੇ ਆਯੋਜਨ ਨੂੰ ਜ਼ੀਰੋ waste ਯਾਨੀ ਕੂੜੇ ਤੋਂ ਰਹਿਤ ਬਣਾਉਣ ਦਾ ਪ੍ਰਣ ਕੀਤਾ ਗਿਆ ਹੈ। ਇੱਥੇ ਰੋਜਾਨਾ ਕਰੀਬ ਦਸ ਟਨ ਕਚਰੇ ਨੂੰ recycle ਕਰਨੇ fertilizer ਵਿੱਚ ਬਦਲਣ ਦਾ ਕੰਮ ਕੀਤਾ ਜਾ ਰਿਹਾ ਹੈ ਅਤੇ ਫਿਰ ਇਸ ਨੂੰ ਮੁਫ਼ਤ ਵਿੱਚ ਕਿਸਾਨਾਂ ਵਿੱਚ ਵੰਡਿਆ ਜਾ ਰਿਹਾ ਹੈ।


    ਇਨ੍ਹਾਂ ਸਭ ਕਾਰਜਾਂ ਨਾਲ ਤੁਸੀਂ ਸਾਰੇ ਵਾਤਾਵਰਣ ਦੀ ਸੇਵਾ ਤਾਂ ਕਰ ਹੀ ਰਹੇ ਹੋ, waste to energy


    ਦਾ ਸਰਕਾਰ ਦਾ ਜੋ vision ਹੈ, ਉਸ ਨੂੰ ਵੀ ਤੁਸੀਂ ਬਲ ਦੇ ਰਹੇ ਹੋ। ਨਾਲ ਹੀ ਕਿਸਾਨ ਭਾਈ-ਭੈਣਾਂ ਲਈ ਵੀ ਤੁਹਾਡਾ ਇਹ ਕਦਮ ਲਾਭਕਾਰੀ ਹੋਣ ਵਾਲਾ ਹੈ। ਮੇਰੀ ਤਾਂ ਦੇਸ਼ ਭਰ ਦੇ ਸਵੱਛਾਗ੍ਰਾਹੀਆਂ ਨੂੰ ਤਾਕੀਦ ਹੈ ਕਿ ਇਸ ਤਰ੍ਹਾਂ ਆਯੋਜਨਾਂ ਤੋਂ ਸਬਕ ਲੈਕੇ ਸਵੱਛਤਾ ਨਾਲ ਜੁੜੇ ਜੋ ਸਾਡੇ ਅੱਗੇ ਦੇ ਪ੍ਰੋਗਰਾਮ ਹਨ, ਉਨ੍ਹਾਂ ਵਿੱਚ ਵੀ waste to energy ‘ ਤੇ ਬਲ ਦਿੱਤਾ ਜਾਵੇ।


    ਕੱਲ੍ਹ, 15 ਸਤੰਬਰ ਤੋਂ ਸਵੱਛਤਾ ਹੀ ਸੇਵਾ - 2 ਅਕਤੂਬਰ ਤੱਕ, ਗਾਂਧੀ ਜਯੰਤੀ ਤੱਕ - ਸਵੱਛਤਾ ਹੀ ਸੇਵਾ, ਇਹ ਪਖਵਾੜਾ ਸ਼ੁਰੂ ਹੋ ਰਿਹਾ ਹੈ। ਇਸ ਦੌਰਾਨ ਵੀ ਅਸੀਂ ਇਹ ਪ੍ਰਯੋਗ ਦੇਸ਼ ਭਰ ਵਿੱਚ ਕਰ ਸਕਦੇ ਹਾਂ। ਇਹ ਪ੍ਰੋਗਰਾਮ ਪਿਛਲੇ ਸਾਲ ਦੀ ਤਰ੍ਹਾਂ ਹੀ ਮਹਾਤਮਾ ਗਾਂਧੀ ਦੀ ਜਯੰਤੀ ਯਾਨੀ 2 ਅਕਤੂਬਰ ਤੱਕ ਚਲੇਗਾ।


    ਮੈਂ ਕੱਲ੍ਹ ਖੁਦ ਦੇਸ਼ ਦੇ ਸਵੱਛਾਗ੍ਰਾਹੀਆਂ ਨਾਲ ਸਮਾਜ ਵਿੱਚ ਸਵੱਛਤਾ ਪ੍ਰਤੀ ਜਨ-ਜਾਗਰਣ ਕਰਨ ਵਾਲੇ ਦੇਸ਼ ਦੇ ਸਾਰੇ ਧਰਮ ਗੁਰੂਆਂ, ਸਾਰੇ ਕਲਾਕਾਰਾਂ, ਸਾਰੇ ਖਿਡਾਰੀਆਂ, ਉੱਦਮੀਆਂ, ਸਮਾਜ ਦੇ ਜਿੰਨੇ ਵੀ ਅਗ੍ਰਿਮ ਕੋਟੀ ਦੇ ਲੋਕ ਹਨ, ਉਨ੍ਹਾਂ ਸਭ ਦੇ ਨਾਲ ਕੱਲ੍ਹ ਸਵੇਰੇ 9.30 ਵਜੇ ਵੀਡੀਓ ਕਾਨਫਰੰਸ ਰਾਹੀਂ ਗੱਲਬਾਤ ਕਰਨ ਵਾਲਾ ਹਾਂ ਅਤੇ ਉਸ ਦੇ ਬਾਅਦ ਦੁਨੀਆ ਦਾ ਇੱਕ ਬਹੁਤ ਵੱਡਾ ਰਿਕਾਰਡ ਬਣੇਗਾ। ਇੱਕ ਸਾਥ ਕਰੋੜਾਂ ਲੋਕ ਕੱਲ੍ਹ ਸਵੱਛਤਾ ਦਾ ਕੰਮ ਕਰਨ ਵਾਲੇ ਹਨ।


    ਇੰਨਾ ਹੀ ਨਹੀਂ, 2 ਅਕਤੂਬਰ ਤੋਂ ਮਹਾਤਮਾ ਗਾਂਧੀ ਦੀ ਡੇਢ ਸੌਵੀਂ ਜਨਮ-ਜਯੰਤੀ ਦੇ ਪ੍ਰੋਗਰਾਮ ਸ਼ੁਰੂ ਹੋਣ ਵਾਲੇ ਹਨ ਅਤੇ ਸਯਦਨਾ ਸਾਹਿਬ ਨੇ ਵੀ ਸਾਨੂੰ ਪੂਜਨੀਕ ਬਾਪੂ ਦੀ 150ਵੀਂ ਜਨਮ ਜਯੰਤੀ ਲਈ ਸੰਦੇਸ਼ ਦਿੱਤਾ ਹੈ। ਅਗਲੇ ਦੋ ਸਾਲ ਤੱਕ ਇਨ੍ਹਾਂ ਪ੍ਰੋਗਰਾਮਾਂ ਦੌਰਾਨ ਸਵੱਛਤਾ ਸਮੇਤ ਬਾਪੂ ਦੇ ਦੱਸੇ ਰਸਤੇ ‘ਤੇ ਚਲਣ ਲਈ ਦੇਸ਼ ਅਤੇ ਦੁਨੀਆ ਨੂੰ ਪ੍ਰੋਤਸਾਹਿਤ ਕਰਾਂਗੇ ।


    ਅੱਜ ਇੱਥੇ ਇੰਦੌਰ ਵਿੱਚ, ਤੁਹਾਡੇ ਸਾਰਿਆਂ ਦੇ ਦਰਮਿਆਨ ਦਾਊਦੀ ਬੋਹਰਾ ਸਮਾਜ ਨੂੰ ਅਤੇ ਮੱਧ ਪ੍ਰਦੇਸ਼ ਦੇ ਮੇਰੇ ਭਾਈ-ਭੈਣਾਂ ਨੂੰ ਸਵੱਛਤਾ ਦੇ ਇਸ ਅਭਿਆਨ ਨਾਲ ਜੁੜਨ ਦਾ ਮੈਂ ਸੱਦਾ ਵੀ ਦੇਣ ਆਇਆ ਹਾਂ।


    ਸਾਥੀਓ, ਅੱਜ ਇਸ ਮੌਕੇ ‘ਤੇ ਮੈਂ ਵੀ ਤੁਹਾਡੇ ਸਾਰਿਆਂ ਦੀ ਇੱਕ ਹੋਰ ਵਿਸ਼ੇ ‘ਤੇ ਸ਼ਲਾਘਾ ਕਰਨਾ ਚਾਹੁੰਦਾ ਹਾਂ । ਤੁਹਾਡੇ ਵਿੱਚੋਂ ਜ਼ਿਆਦਾਤਰ ਵਪਾਰ ਅਤੇ ਕਾਰੋਬਾਰ ਨਾਲ ਜੁੜੇ ਹੋਏ ਹਨ। ਨਿਯਮ , ਕਾਇਦੇ ਨਾਲ ਕੰਮ ਕਿਵੇਂ ਕੀਤਾ ਜਾਂਦਾ ਹੈ, ਅਨੁਸ਼ਾਸਨ ਵਿੱਚ ਰਹਿੰਦਿਆਂ ਵਪਾਰ ਨੂੰ ਅੱਗੇ ਕਿਵੇਂ ਵਧਾਇਆ ਜਾਂਦਾ ਹੈ; ਤੁਸੀਂ ਇਸ ਮਾਮਲੇ ਵਿੱਚ ਆਦਰਸ਼ ਸਥਾਪਤ ਕੀਤਾ ਹੈ ਅਤੇ ਹੁਣ ਸਯਦਨਾ ਸਾਹਿਬ ਨੇ ਸਾਨੂੰ ਉਹੀ ਸਿੱਖਿਆ ਦਿੱਤੀ। ਵਾਰ-ਵਾਰ ਇਹੀ ਸਿੱਖਿਆ ਦਿੱਤੀ ਜਾਂਦੀ ਹੈ। ਇਹ ਛੋਟੀ ਗੱਲ ਨਹੀਂ ਹੈ। ਦਾਊਦੀ ਬੋਹਰਾ ਸਮਾਜ ਦੁਨੀਆ ਵਿੱਚ ਜਿੱਥੇ-ਜਿੱਥੇ ਵੀ ਵਸਿਆ, ਇਨ੍ਹਾਂ ਕਦਰਾਂ-ਕੀਮਤਾਂ ਨਾਲ ਉਸ ਨੇ ਆਪਣੀ ਇੱਕ ਅਲੱਗ ਪਹਿਚਾਣ ਬਣਾਈ ਹੈ, ਇੱਕ ਨਵੀਂ ਇੱਜ਼ਤ ਬਣਾਈ ਹੈ।


    ਇਮਾਨਦਾਰੀ, ਸਚਾਈ ਅਤੇ ਨਿਸ਼ਠਾ ਨਾਲ ਵਪਾਰ ਕਰਨ ਨਾਲ ਕਿਵੇਂ ਜੀਵਨ ਚਲਦਾ ਹੈ, ਇਸ ਦਾ ਉਦਹਾਰਨ ਤੁਸੀਂ ਸਾਰਿਆਂ ਨੇ ਆਪਣੇ ਆਚਰਣ ਰਾਹੀਂ ਪ੍ਰਸਥਪਿਤ ਕੀਤਾ ਹੈ। ਦੇਸ਼ ਦਾ ਵਪਾਰੀ ਅਤੇ ਕਾਰੋਬਾਰੀ, ਉਹ ਅਰਥਵਿਵਸਥਾ ਦੀ ਰੀੜ੍ਹ ਹੁੰਦਾ ਹੈ। ਉਹ ਦੇਸ਼ ਵਿੱਚ ਰੋਜ਼ਗਾਰ ਦੇ ਮੌਕੇ ਪੈਦਾ ਕਰਨ ਵਾਲੀ ਮਹੱਤਵਪੂਰਨ ਇਕਾਈ ਹੈ । ਉਸ ਨੂੰ ਜਿੰਨਾਂ ਪ੍ਰੋਤਸਾਹਨ ਸੰਭਵ ਹੋਵੇ , ਵਰਤਮਾਨ ਭਾਰਤ ਦੀ ਸਰਕਾਰ ਅਤੇ ਜਿੱਥੇ-ਜਿੱਥੇ ਰਾਜਾਂ ਵਿੱਚ ਸਾਨੂੰ ਸੇਵਾ ਕਰਨ ਦਾ ਮੌਕਾ ਮਿਲਿਆ ਹੈ, ਇਹ ਸਾਡੀ ਪ੍ਰਾਥਮਿਕਤਾ ਹੈ, ਅਸੀਂ ਦੇ ਰਹੇ ਹਾਂ।


    ਲੇਕਿਨ ਇਹ ਵੀ ਸੱਚ ਹੈ ਕਿ ਪੰਜੇ ਉਂਗਲੀਆਂ ਇੱਕ ਸਮਾਨ ਨਹੀਂ ਹੁੰਦੀਆਂ ਹਨ । ਸਾਡੇ ਵਿੱਚੋਂ ਹੀ ਅਜਿਹੇ ਲੋਕ ਨਿਕਲਦੇ ਹਨ ਜੋ ਛਲ ਨੂੰ ਹੀ ਕਾਰੋਬਾਰ ਮੰਨਦੇ ਹਨ। ਬੀਤੇ ਚਾਰ ਸਾਲਾਂ ਵਿੱਚ ਸਰਕਾਰ ਇਹ ਸਾਫ਼ ਸੰਦੇਸ਼ ਦੇਣ ਵਿੱਚ ਸਫਲ ਹੋਈ ਹੈ ਕਿ ਜੋ ਵੀ ਹੋਵੇ, ਉਹ ਨਿਯਮਾਂ ਦੇ ਦਾਇਰੇ ਵਿੱਚ ਹੀ ਹੋਣਾ ਚਾਹੀਦਾ ਹੈ। ਜੀਐੱਸਟੀ , insolvency and bankruptcy code ਜਿਹੇ ਅਨੇਕ ਕਾਨੂੰਨਾਂ ਰਾਹੀਂ ਇਮਾਨਦਾਰ ਕਾਰੋਬਾਰੀਆਂ ਨੂੰ ਪ੍ਰੋਤਸਾਹਿਤ ਕੀਤਾ ਜਾ ਰਿਹਾ ਹੈ। ਅਤੇ ਇਸ ਦਾ ਸਭ ਤੋਂ ਜ਼ਿਆਦਾ ਫਾਇਦਾ ਕੋਈ ਉਠਾ ਰਿਹਾ ਹੈ ਤਾਂ ਮੇਰਾ ਬੋਹਰਾ ਸਮਾਜ ਉਠਾ ਰਿਹਾ ਹੈ।


    ਇਹ ਇੱਕ ਵੱਡਾ ਕਾਰਨ ਹੈ ਕਿ ਚਾਰ ਸਾਲ ਦੇ ਅੰਦਰ-ਅੰਦਰ ਦੇਸ਼ ਭਰ, ਦੁਨੀਆ ਭਰ ਦੇ ਨਿਵੇਸ਼ਕਾਂ ਦਾ ਵਿਸ਼ਵਾਸ ਵਧਿਆ ਹੈ। ਅੱਜ ਸਥਿਤੀ ਇਹ ਹੈ ਕਿ Make In India ਤਹਿਤ ਮੋਬਾਈਲ ਫੋਨ ਹੋਵੇ, ਗੱਡੀਆਂ ਹੋਣ ਜਾਂ ਫਿਰ ਦੂਜੇ ਸਾਮਾਨ, ਰਿਕਾਰਡ ਉਤਪਾਦਨ ਅੱਜ ਸਾਡੇ ਇੱਥੇ ਹੋ ਰਿਹਾ ਹੈ। ਰਿਕਾਰਡ ਪੱਧਰ ‘ਤੇ ਨਿਵੇਸ਼ ਹੋ ਰਿਹਾ ਹੈ। ਇਸੇ ਦਾ ਨਤੀਜਾ ਹੈ ਕਿ ਪਿਛਲੇ ਕਵਾਟਰ ਵਿੱਚ 8% ਤੋਂ ਜ਼ਿਆਦਾ ਦੀ ਵਿਕਾਸ ਦਰ ਤੁਹਾਡੇ ਸਭ ਦੇ ਯਤਨ ਨਾਲ, ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦੇ ਸ਼੍ਰਮ ਨਾਲ ਦੇਸ਼ ਨੇ ਹਾਸਲ ਕੀਤੀ ਹੈ ਜੋ ਦੁਨੀਆ ਦੀ ਵੱਡੀ ਇਕੌਨਮੀ ਵਿੱਚ ਸਭ ਤੋਂ ਤੇਜ਼ ਗਤੀ ਨਾਲ ਅੱਗੇ ਵੱਧਣ ਵਾਲੀ ਹੈ।


    ਹੁਣ ਦਹਾਈ ਦੀ ਵਿਕਾਸ ਦਰ ‘ਤੇ ਦੇਸ਼ ਦੀ ਨਜ਼ਰ ਹੈ ਅਤੇ ਜਿਸ ਗਤੀ ਨਾਲ ਅਸੀਂ ਅੱਗੇ ਵਧ ਰਹੇ ਹਾਂ ਉੱਥੇ ਬਹੁਤ ਸਾਰੀਆਂ ਚੁਣੌਤੀਆਂ ਦੇ ਬਾਵਜੂਦ ਦੇਸ਼ ਦੀ ਤਾਕਤ ਹੈ, ਦੇਸ਼ ਪਹੁੰਚ ਸਕਦਾ ਹੈ ਅਤੇ ਮੇਰਾ ਵੀ ਵਿਸ਼ਵਾਸ ਹੈ।


    ਸਾਥੀਓ, ਦੁਨੀਆਂ ਭਰ ਵਿੱਚ ਭਾਰਤ ਪ੍ਰਤੀ ਸਦਭਾਵਨਾ ਬਣਾਉਣ ਵਿੱਚ ਆਪ ਸਭ ਇੱਕ ਮਹੱਤਵਪੂਰਨ ਭੂਮਿਕਾ ਨਿਭਾ ਰਹੇ ਹੋ । ਦ ੁਨੀਆ ਵਿੱਚ ਜਿਸ ਤਰ੍ਹਾਂ ਪ੍ਰਾਚੀਨ ਭਾਰਤ ਦੀ ਚਮਕ ਸੀ ਅੱਜ ਨਿਊ ਇੰਡੀਆ ਨੂੰ ਉਹ ਸਨਮਾਨ ਦੇਣ ਦਾ ਸੁਭਾਗ ਸਾਨੂੰ ਸਭ ਨੂੰ ਮਿਲਿਆ ਹੈ।


    ਦੇਸ਼ ਦੇ ਨਵ-ਨਿਰਮਾਣ ਲਈ ਅਸੀਂ ਨਿਰੰਤਰ ਮਿਲ ਕੇ ਅੱਗੇ ਵਧਦੇ ਰਹਾਂਗੇ। ਇਸ ਵਿਸ਼ਵਾਸ ਨਾਲ ਮੈਂ ਆਪਣੀ ਗੱਲ ਸਮਾਪਤ ਕਰਦਾ ਹਾਂ। ਤੁਹਾਡਾ ਸਾਰਿਆਂ ਦਾ ਇੱਕ ਵਾਰ ਫਿਰ ਬਹੁਤ-ਬਹੁਤ ਧੰਨਵਾਦ ਕਰਦਾ ਹਾਂ। ਸਯਦਨਾ ਸਾਹਿਬ ਦਾ, ਉਨ੍ਹਾਂ ਦੇ ਸਭ ਪਰਿਵਾਰ ਜਨਾਂ ਦਾ ਮੈਂ ਦਿਲੋਂ ਆਭਾਰ ਪ੍ਰਗਟ ਕਰਦਾ ਹਾਂ ਅਤੇ ਮੈਨੂੰ ਨਿਰੰਤਰ ਪ੍ਰੇਮ, ਸਨੇਹ, ਅਸ਼ੀਰਵਾਦ, ਤੁਹਾਡੇ ਸਭ ਵੱਲੋਂ ਮਿਲਦਾ ਰਿਹਾ ਹੈ। ਤੁਹਾਡੇ ਅਸ਼ੀਰਵਾਦ, ਇਹ ਮੇਰੀ ਅਮਾਨਤ ਹਨ, ਇਹ ਮੇਰੀ ਸ਼ਕਤੀ ਹਨ, ਜੋ ਸ਼ਕਤੀ ਮੇਰੇ ਲਈ ਨਹੀਂ ਹੈ, ਸਿਰਫ ਅਤੇ ਸਿਰਫ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਲਈ ਹੈ। ਇਹ ਅਸ਼ੀਰਵਾਦ, ਇਹ ਸ਼ਕਤੀ, ਇਹ ਸਮਰੱਥਾ, ਮੈਂ ਦੇਸ਼ ਵਾਸੀਆਂ ਦੇ ਚਰਨਾਂ ਵਿੱਚ ਸਮਰਪਿਤ ਕਰਦਿਆਂ ਮੈਂ ਫਿਰ ਇੱਕ ਵਾਰ ਤੁਹਾਡਾ ਸਭ ਦਾ ਦਿਲੋਂ ਅਭਿਨੰਦਨ ਕਰਦਾ ਹਾਂ।


    ਧੰਨਵਾਦ।


    *****

    
    
    (Release ID: 1546310) Visitor Counter : 1