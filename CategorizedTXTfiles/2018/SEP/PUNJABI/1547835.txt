      ਗ੍ਰਹਿ ਮੰਤਰਾਲਾ

      ਕੇਂਦਰ ਸਰਕਾਰ ਨੇ ਰਾਜ ਆਪਦਾ ਰਾਹਤ ਫੰਡ (ਐੱਸਡੀਆਰਐੱਫ) ਵਿੱਚ ਆਪਣਾ ਯੋਗਦਾਨ ਵਧਾਇਆ
      Posted On: 27 SEP 2018 5:11PM by PIB Chandigarh


    Central Government enhances its Contribution in the State Disaster Response Fund (SDRF)


    ਕੇਂਦਰ ਸਰਕਾਰ ਨੇ ਰਾਜ ਆਪਦਾ ਰਾਹਤ ਫੰਡ (ਐੱਸਡੀਆਰਐੱਫ) ਵਿੱਚ ਆਪਣਾ ਯੋਗਦਾਨ ਵਧਾਇਆ


    ਭਾਰਤ ਸਰਕਾਰ ਨੇ ਰਾਜ ਆਪਦਾ ਰਾਹਤ ਫੰਡ (ਐੱਸਡੀਆਰਐੱਫ) ਵਿੱਚ ਆਪਣਾ ਯੋਗਦਾਨ 75% ਤੋਂ ਵਧਾ ਕੇ 90% ਕਰਨ ਦਾ ਇੱਕ ਮਹੱਤਵਪੂਰਨ ਫ਼ੈਸਲਾ ਕੀਤਾ ਹੈ, ਜੋ 1 ਅਪ੍ਰੈਲ 2018 ਤੋਂ ਹੀ ਲਾਗੂ ਮੰਨਿਆ ਜਾਵੇਗਾ। ਕੇਂਦਰ ਸਰਕਾਰ ਐੱਸਡੀਆਰਐੱਫ ਵਿੱਚ 90% ਦਾ ਯੋਗਦਾਨ ਦੇਵੇਗੀ, ਜਦੋਂ ਕਿ ਸਾਰੇ ਰਾਜ 10 % ਦਾ ਯੋਗਦਾਨ ਦੇਣਗੇ। ਇਸ ਫੈਸਲੇ ਸਦਕਾ ਐੱਸਡੀਆਰਐੱਫ ਵਿੱਚ ਕੇਂਦਰ ਸਰਕਾਰ ਦਾ ਅਤਿਰਿਕਤ ਯੋਗਦਾਨ ਵਿੱਤ ਵਰ੍ਹੇ 2018-19 ਵਿੱਚ 1690.35 ਕਰੋੜ ਰੁਪਏ ਅਤੇ ਵਿੱਤ ਵਰ੍ਹੇ 2019-20 ਵਿੱਚ 1774.67 ਕਰੋੜ ਰੁਪਏ ਹੋਵੇਗਾ।


    ਆਪਦਾ ਪ੍ਰਬੰਧਨ ਐਕਟ 2005 ਤਹਿਤ ਰਾਸ਼ਟਰੀ ਪੱਧਰ ’ਤੇ ਰਾਸ਼ਟਰੀ ਆਪਦਾ ਰਾਹਤ ਫੰਡ (ਐੱਨਡੀਆਰਐੱਫ) ਅਤੇ ਰਾਜ ਪੱਧਰ ’ਤੇ ਰਾਜ ਆਪਦਾ ਰਾਹਤ ਫੰਡ (ਐੱਸਡੀਆਰਐੱਫ) ਦੇ ਜਰੀਏ ਇੱਕ ਸਮੁੱਚਿਤ ਵਿੱਤੀ ਵਿਵਸਥਾ ਕੀਤੀ ਗਈ ਹੈ,ਤਾਂ ਕਿ ਕਿਸੇ ਵੀ ਅਧਿਸੂਚਿਤ ਆਪਦਾ ਦੌਰਾਨ ਬਚਾਅ ਤੇ ਰਾਹਤ ਕਾਰਜ ਖਰਚ ਦਾ ਇੰਤਜਾਮ ਹੋ ਸਕੇ। ਹਰੇਕ ਰਾਜ ਵਿੱਚ ਐੱਸਡੀਆਰਐੱਫ ਬਣਾਇਆ ਗਿਆ ਹੈ ਜਿਸ ਵਿੱਚ ਕੇਂਦਰ ਸਰਕਾਰ ਹੁਣ ਤੱਕ ਹਰੇਕ ਵਰ੍ਹੇ ਜਨਰਲ ਸ਼੍ਰੇਣੀ ਦੇ ਰਾਜਾਂ ਲਈ 75% ਦਾ ਯੋਗਦਾਨ ਅਤੇ ਪਹਾੜੀ ਖੇਤਰਾਂ ਦੇ ਵਿਸ਼ੇਸ਼ ਸ਼੍ਰੇਣੀ ਵਾਲੇ ਰਾਜਾਂ ਲਈ 90% ਦਾ ਯੋਗਦਾਨ ਦਿੰਦੀ ਰਹੀ ਹੈ।


    ਐੱਸਡੀਆਰਐੱਫ, ਰਾਜਾਂ ਲਈ ਉਪਲੱਬਧ ਇੱਕ ਅਜਿਹਾ ਸੰਸਾਧਨ ਹੈ ਜਿਸ ਨਾਲ ਅਨੇਕ ਤਰ੍ਹਾਂ ਦੀਆਂ ਵਿਸ਼ੇਸ਼ ਆਪਦਾਵਾਂ ਦੌਰਾਨ ਤਤਕਾਲ ਜ਼ਰੂਰੀ ਸਮਝੇ ਜਾਣ ਵਾਲੇ ਰਾਹਤ ਕਾਰਜਾਂ ਨਾਲ ਜੁੜੇ ਖਰਚ ਦਾ ਇੰਤਜਾਮ ਕੀਤਾ ਜਾਂਦਾ ਹੈ। ਐੱਸਡੀਆਰਐੱਫ ਤਹਿਤ ਕਿਸੇ ਵੀ ਸਮੇਂ ਰਾਜ ਸਰਕਾਰ ਲਈ ਉਚਿਤ ਧਨਰਾਸ਼ੀ ਉਪਲੱਬਧ ਰਹਿੰਦੀ ਹੈ। ਜਦੋਂ ਵੀ ਕੋਈ ਅਜਿਹੀ ਕੁਦਰਤੀ ਆਪਦਾ ਆਉਂਦੀ ਹੈ ਜਿਸ ਦਾ ਸਾਹਮਣਾ ਕਰਨ ਵਿੱਚ ਸਬੰਧਤ ਰਾਜ ਨੂੰ ਭਾਰੀ ਮੁਸ਼ਕਿਲਾਂ ਦਾ ਸਾਹਮਣਾ ਕਰਨਾ ਪੈਂਦਾ ਹੈ ਤਾਂ ਅਜਿਹੀ ਸਥਿਤੀ ਵਿੱਚ ਨਿਰਧਾਰਿਤ ਮਿਆਰਾਂ ਅਨੁਸਾਰ ਕੇਂਦਰ ਸਰਕਾਰ ਵੱਲੋਂ ਐੱਨਡੀਆਰਐੱਫ ਤੋਂ ਵਾਧੂ ਵਿੱਤੀ ਸਹਾਇਤਾ ਮੁਹੱਈਆ ਕਰਵਾਈ ਜਾਂਦੀ ਹੈ। ਐੱਨਡੀਆਰਐੱਫ ਵਿੱਚ 100% ਵਿੱਤ ਪੋਸ਼ਣ ਕੇਂਦਰ ਸਰਕਾਰ ਵੱਲੋਂ ਕੀਤਾ ਜਾਂਦਾ ਹੈ।


    *****


    ਬੀਬੀ/ਐੱਨਕੇ/ਪੀਕੇ/ਐੱਸਐੱਸ

    
    
    (Release ID: 1547835) Visitor Counter : 2