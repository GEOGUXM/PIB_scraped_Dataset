      ਪ੍ਰਧਾਨ ਮੰਤਰੀ ਦਫਤਰ

      ਵਾਰਾਣਸੀ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦੇ ਨੀਂਹ ਪੱਥਰ ਰੱਖਣ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ
      Posted On: 18 SEP 2018 5:47PM by PIB Chandigarh


    Text of PM's speech at the laying of the Foundation Stones of various Development Projects in Varanasi


    ਵਾਰਾਣਸੀ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦੇ ਨੀਂਹ ਪੱਥਰ ਰੱਖਣ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ


    ਵੱਡੀ ਗਿਣਤੀ ਵਿੱਚ ਪਹੁੰਚੇ ਹੋਏ ਹੋਏ ਕਾਸ਼ੀ ਦੇ ਮੇਰੇ ਨੌਜਵਾਨ ਸਾਥੀਓ। ਕਾਸ਼ੀ ਕੇ ਆਪ ਸਭੀ ਭਾਈ-ਬੰਧੂ, ਭਗਿਨੀ ਕੋ ਮੇਰਾ ਪ੍ਰਣਾਮ ਬਾ।


    ਹਮਰੇ ਕਾਸ਼ੀ ਕੇ ਲੋਗਨ ਹਮੇਂ ਏਤਨਾ ਪਿਆਰ ਦੇਲਨ ਸਚ ਮੇਂ ਮਨ ਹਿਰਦੈ ਗਦਗਦ ਹੋਈ ਜਾਲਾ। ਆਪ ਲੋਗਨ ਕੇ ਬੇਟਾ ਹਈ, ਸਮਯ ਨਿਕਾਲ ਬਾਰ-ਬਾਰ ਕਾਸ਼ੀ ਆਵੇ ਕਾ ਮਨ ਕਰੇਲਾ।


    ਭਾਈਓ-ਭੈਣੋਂ, ਹਰ-ਹਰ ਮਹਾਦੇਵ।


    ਮੇਰੇ ਲਈ ਸੁਭਾਗ ਦੀ ਗੱਲ ਹੈ ਦੇਸ਼ ਦੇ ਲਈ ਸਮਰਪਿਤ ਇੱਕ ਹੋਰ ਵਰ੍ਹੇ ਦੀ ਸ਼ੁਰੂਆਤ, ਮੈਂ ਬਾਬਾ ਵਿਸ਼ਵਨਾਥ ਅਤੇ ਮਾਂ ਗੰਗਾ ਦੀ ਸ਼ੁਭ ਅਸੀਸ ਨਾਲ ਕਰ ਰਿਹਾ ਹਾਂ। ਤੁਹਾਡਾ ਸਾਰਿਆਂ ਦਾ ਇਹ ਸਨੇਹ, ਇਹ ਅਸ਼ੀਰਵਾਦ ਮੈਨੂੰ ਹਰ ਪਲ ਪ੍ਰੇਰਿਤ ਕਰਦਾ ਅਤੇ ਸਾਰੇ ਦੇਸ਼ ਵਾਸੀਆਂ ਦੀ ਸੇਵਾ ਦੇ ਸੰਕਲਪ ਨੂੰ ਹੋਰ ਮਜ਼ਬੂਤ ਕਰਦਾ ਹੈ।


    ਸਾਥੀਓ, ਇਸੇ ਸੇਵਾ ਭਾਵ ਨੂੰ ਅੱਗੇ ਵਧਾਉਣ ਲਈ ਅੱਜ ਇੱਥੇ 550 ਕਰੋੜ ਰੁਪਏ ਤੋਂ ਜ਼ਿਆਦਾ ਰਕਮ ਦੇ projects ਦਾ ਜਾਂ ਤਾਂ ਲੋਕ ਅਰਪਣ ਹੋਇਆ ਹੈ ਜਾਂ ਫਿਰ ਨੀਂਹ ਪੱਥਰ ਰੱਖਿਆ ਗਿਆ ਹੈ।


    ਵਿਕਾਸ ਦੇ ਇਹ ਕਾਰਜ ਬਨਾਰਸ ਸ਼ਹਿਰ ਹੀ ਨਹੀਂ, ਬਲਕਿ ਆਸ ਪਾਸ ਦੇ ਪਿੰਡਾਂ ਨਾਲ ਵੀ ਜੁੜੇ ਹੋਏ ਹਨ। ਇਨ੍ਹਾਂ ਵਿੱਚ ਬਿਜਲੀ, ਪਾਣੀ ਵਰਗੀਆਂ ਬੁਨਿਆਦੀ ਜ਼ਰੂਰਤਾਂ ਨਾਲ ਜੁੜੇ ਪ੍ਰੋਜੈਕਟ ਤਾਂ ਹਨ ਹੀ, ਨਾਲ ਹੀ ਕਿਸਾਨਾਂ, ਬੁਣਕਰਾਂ ਅਤੇ ਸ਼ਿਲਪਕਾਰਾਂ ਨੂੰ ਨਵੇਂ ਮੌਕਿਆਂ ਨਾਲ ਜੋੜਨ ਵਾਲੇ ਪ੍ਰੋਜੈਕਟ ਵੀ ਸ਼ਾਮਲ ਹਨ।


    ਇੰਨਾ ਹੀ ਨਹੀਂ, ਬਨਾਰਸ ਹਿੰਦੂ ਯੂਨੀਵਰਸਿਟੀ ਨੂੰ 21ਵੀਂ ਸਦੀ ਦਾ ਮਹੱਤਵਪੂਰਨ knowledge centre ਬਣਾਉਣ ਲਈ ਵੀ ਕਈ projects ਦੀ ਸ਼ੁਰੂਆਤ ਕੀਤੀ ਗਈ ਹੈ। ਇਨ੍ਹਾਂ ਪ੍ਰੋਜੈਕਟਾਂ ਲਈ ਮੈਂ ਬਨਾਰਸ ਦੇ ਲੋਕਾਂ ਨੂੰ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ, ਸ਼ੁਭਕਾਮਨਾਵਾਂ ਦਿੰਦਾ ਹਾਂ।


    ਸਾਥੀਓ, ਮੈਂ ਜਦੋਂ ਵੀ ਤੁਹਾਡੇ ਦਰਮਿਆਨ ਆਉਂਦਾ ਹਾਂ ਤਾਂ ਇੱਕ ਗੱਲ ਜ਼ਰੂਰ ਯਾਦ ਦਿਵਾਉਂਦਾ ਹਾਂ, ਅਸੀਂ ਕਾਸ਼ੀ ਵਿੱਚ ਜੋ ਵੀ ਬਦਲਾਅ ਲਿਆਉਣ ਦਾ ਪ੍ਰਯਤਨ ਕਰ ਰਹੇ ਹਾਂ, ਉਹ ਉਸ ਦੀਆਂ ਪਰੰਪਰਾਵਾਂ ਨੂੰ ਸੰਜੋਂਦੇ ਹੋਏ, ਉਸ ਦੀ ਪੌਰਾਣਿਕਤਾ ਨੂੰ ਬਚਾਉਂਦੇ ਹੋਏ ਕੀਤਾ ਜਾ ਰਿਹਾ ਹੈ। ਅਨੰਤ ਕਾਲ ਤੋਂ ਜੋ ਇਸ ਸ਼ਹਿਰ ਦੀ ਪਹਿਚਾਣ ਰਹੀ ਹੈ, ਉਸ ਨੂੰ ਸੁਰੱਖਿਅਤ ਕਰਦਿਆਂ ਇਸ ਸ਼ਹਿਰ ਵਿੱਚ ਆਧੁਨਿਕ ਵਿਵਸਥਾਵਾਂ ਦਾ ਸਮਾਵੇਸ਼ ਕੀਤਾ ਜਾ ਰਿਹਾ ਹੈ।


    ਚਾਰ-ਸਵਾ ਚਾਰ ਵਰ੍ਹੇ ਪਹਿਲਾਂ ਜਦੋਂ ਕਾਸ਼ੀ ਵਾਸੀ ਬਦਲਾਅ ਦੇ ਇਸ ਸੰਕਲਪ ਨੂੰ ਲੈ ਕੇ ਨਿਕਲੇ ਸਨ, ਉਦੋਂ ਅਤੇ ਅੱਜ ਵਿੱਚ ਅੰਤਰ ਸਪਸ਼ਟ ਦਿਖਾਈ ਦਿੰਦਾ ਹੈ। ਦਿਸਦਾ ਹੈ ਨਾ? ਅੰਤਰ ਦਿਸਦਾ ਹੈ ਕਿ ਨਹੀਂ ਦਿਸਦਾ ਹੈ? ਬਦਲਾਅ ਨਜ਼ਰ ਆ ਰਿਹਾ ਹੈ? ਧਰਤੀ ’ਤੇ ਪਰਿਵਰਤਨ ਦਿਸ ਰਿਹਾ ਹੈ? ਧੰਨਵਾਦ।


    ਵਰਨਾ ਤੁਸੀਂ ਤਾਂ ਉਸ ਵਿਵਸਥਾ ਦੇ ਗਵਾਹ ਰਹੇ ਹੋ ਜਦੋਂ ਸਾਡੀ ਕਾਸ਼ੀ ਨੂੰ ਭੋਲ਼ੇ ਦੇ ਭਰੋਸੇ ਆਪਣੇ ਹਾਲ ’ਤੇ ਛੱਡ ਦਿੱਤਾ ਗਿਆ ਸੀ। ਅੱਜ ਮੈਨੂੰ ਬਹੁਤ ਤਸੱਲੀ ਹੈ ਕਿ ਬਾਬਾ ਵਿਸ਼ਵਨਾਥ ਦੇ ਅਸ਼ੀਰਵਾਦ ਨਾਲ ਅਸੀਂ ਵਾਰਾਣਸੀ ਨੂੰ ਵਿਕਾਸ ਦੀ ਨਵੀਂ ਦਿਸ਼ਾ ਦੇਣ ਵਿੱਚ ਸਫ਼ਲ ਹੋਏ ਹਾਂ ।


    ਵਰਨਾ ਵਰ੍ਹਿਆਂ ਪਹਿਲਾਂ ਦੇ ਉਹ ਵੀ ਦਿਨ ਸਨ ਜਦੋਂ ਕਾਸ਼ੀ ਦੀਆਂ ਢਹਿ ਰਹੀਆਂ ਵਿਵਸਥਾਵਾਂ ਨੂੰ ਦੇਖ ਕੇ ਇੱਥ ਆਉਣ ਵਾਲੇ ਹਰ ਵਿਅਕਤੀ ਦਾ ਮਨ ਉਦਾਸ ਹੋ ਜਾਂਦਾ ਸੀ। ਬਿਜਲੀ ਦੀਆਂ ਤਾਰਾਂ ਦੇ ਜਾਲ, ਉਸੇ ਤਰ੍ਹਾਂ ਇਹ ਸ਼ਹਿਰ ਵੀ ਆਪਣੀਆਂ ਅਵਿਵਸਥਾਵਾਂ ਵਿੱਚ ਉਲਝਿਆ ਹੋਇਆ ਸੀ। ਅਤੇ ਇਸੇ ਲਈ ਮੈਂ ਠਾਣਿਆ (ਨਿਸ਼ਚਾ ਕੀਤਾ) ਸੀ ਕਿ ਕਾਸ਼ੀ ਦੀ ਚੌਤਰਫਾ ਅਵਿਵਸਥਾ ਨੂੰ, ਚੌਤਰਫਾ ਵਿਕਾਸ ਵਿੱਚ ਬਦਲਣਾ ਹੈ।


    ਅੱਜ ਕਾਸ਼ੀ ਵਿੱਚ ਹਰ ਦਿਸ਼ਾ ਵਿੱਚ ਬਦਲਾਅ ਹੋ ਰਿਹਾ ਹੈ। ਮੈਨੂੰ ਯਾਦ ਹੈ ਸਾਂਸਦ ਬਣਨ ਤੋਂ ਪਹਿਲਾਂ ਵੀ ਜਦੋਂ ਮੈਂ ਇੱਥੇ ਆਉਂਦਾ ਸੀ ਤਾਂ ਸ਼ਹਿਰ ਭਰ ਵਿੱਚ ਬਿਜਲੀ ਦੀਆਂ ਲਟਕਦੀਆਂ ਤਾਰਾਂ ਨੂੰ ਦੇਖਕੇ ਹਮੇਸ਼ਾ ਸੋਚਦਾ ਸੀ ਕਿ ਆਖ਼ਰ ਕਦੋਂ ਬਨਾਰਸ ਨੂੰ ਇਸ ਤੋਂ ਮੁਕਤੀ ਮਿਲੇਗੀ? ਅੱਜ ਦੇਖੋ, ਸ਼ਹਿਰ ਦੇ ਇੱਕ ਵੱਡੇ ਹਿੱਸੇ ਵਿੱਚ ਲਟਕਦੀਆਂ ਹੋਈਆਂ ਤਾਰਾਂ ਗ਼ਾਇਬ ਹੋ ਗਈਆਂ ਹਨ। ਬਾਕੀ ਥਾਵਾਂ ’ਤੇ ਵੀ ਇਨ੍ਹਾਂ ਤਾਰਾਂ ਨੂੰ ਜ਼ਮੀਨ ਦੇ ਅੰਦਰ ਵਿਛਾਉਣ ਦਾ ਕੰਮ ਤੇਜ਼ੀ ਨਾਲ ਜਾਰੀ ਹੈ।


    ਅੱਜ ਬਿਜਲੀਕਰਨ ਨਾਲ ਜੁੜੇ ਜਿਨ੍ਹਾਂ ਪੰਜ ਵੱਡੇ projects ਨੂੰ ਲੋਕ ਅਰਪਣ ਕੀਤਾ ਗਿਆ ਹੈ, ਉਨ੍ਹਾਂ ਵਿੱਚ ਪੁਰਾਣੀ ਕਾਸ਼ੀ ਨੂੰ ਬਿਜਲੀ ਦੀਆਂ ਲਟਕਦੀਆਂ ਤਾਰਾਂ ਤੋਂ ਮੁਕਤੀ ਦਾ ਵੀ ਕੰਮ ਉਸ ਵਿੱਚ ਸ਼ਾਮਲ ਹੈ। ਇਨ੍ਹਾਂ ਸਾਰੇ projects ਨਾਲ ਵਾਰਾਣਸੀ ਸ਼ਹਿਰ ਦੇ ਇਲਾਵਾ ਆਸ ਪਾਸ ਦੇ ਅਨੇਕ ਪਿੰਡਾਂ ਨੂੰ ਲੋੜੀਂਦੀ ਬਿਜਲੀ ਦੇਣ ਦੇ ਟੀਚੇ ਨੂੰ ਹੋਰ ਬਲ ਮਿਲਣ ਵਾਲਾ ਹੈ। ਇਸ ਦੇ ਇਲਾਵਾ ਅੱਜ ਇੱਕ ਹੋਰ ਬਿਜਲੀ ਉਪ ਕੇਂਦਰ ਦਾ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਜਦੋਂ ਇਹ ਤਿਆਰ ਹੋ ਜਾਵੇਗਾ ਤਾਂ ਆਸ ਪਾਸ ਦੇ ਬਹੁਤ ਵੱਡੇ ਖੇਤਰ ਨੂੰ ਘੱਟ ਵੋਲਟੇਜ ਦੀ ਸਮੱਸਿਆ ਤੋਂ ਛੁਟਕਾਰਾ ਮਿਲੇਗਾ।


    ਸਾਥੀਓ, ਵਾਰਾਣਸੀ ਨੂੰ ਪੂਰਬੀ ਭਾਰਤ ਦੇ Gate Way ਵਜੋਂ ਵਿਕਸਿਤ ਕਰਨ ਦਾ ਭਰਪੂਰ ਪ੍ਰਯਤਨ ਹੋ ਰਿਹਾ ਹੈ। ਅਤੇ ਇਸ ਲਈ ਸਰਕਾਰ ਦੀ ਪ੍ਰਾਥਮਿਕਤਾ ਵਾਰਾਣਸੀ ਨੂੰ World class infrastructure ਨਾਲ ਜੋੜਨ ਦੀ ਹੈ। 21ਵੀਂ ਸਦੀ ਦੀ ਜ਼ਰੂਰਤ ਦੇ ਅਨੁਸਾਰ ਟ੍ਰਾਂਸਪੋਰਟ ਹੋਵੇ, ਮੈਡੀਕਲ ਸੁਵਿਧਾਵਾਂ ਹੋਣ, ਸਿੱਖਿਆ ਸੁਵਿਧਾਵਾਂ ਹੋਣ, ਸਭਨਾ ਦਾ ਵਿਕਾਸ ਕੀਤਾ ਜਾ ਰਿਹਾ ਹੈ।


    ਅੱਜ ਕਾਸ਼ੀ LED ਦੀ ਰੋਸ਼ਨੀ ਨਾਲ ਜਗਮਗਾ ਰਹੀ ਹੈ। ਸ਼ਹਿਰ ਦੀਆਂ ਸੜਕਾਂ- ਉਸ ਪਾਰ ਰਾਤ ਵਿੱਚ ਵੀ ਮਾਂ ਗੰਗਾ ਦਾ ਪ੍ਰਵਾਸ ਦਿਸਦਾ ਹੈ। LED Bulb ਨਾਲ ਰੋਸ਼ਨੀ ਤਾਂ ਹੋਈ ਹੈ, ਤੁਹਾਡੇ ਲੋਕਾਂ ਦੇ ਬਿਜਲੀ ਦੇ ਬਿਲ ਵਿੱਚ ਵੀ ਬਹੁਤ ਕਮੀ ਆਈ ਹੈ। ਵਾਰਾਣਸੀ ਨਗਰ ਨਿਗਮ ਦੇ LED Bulb ਲਗਾਉਣ ਦੇ ਬਾਅਦ ਕਰੋੜਾਂ ਕਰੋੜ ਰੁਪਏ ਦੀ ਬੱਚਤ ਕੀਤੀ ਹੈ।


    ਸਾਥੀਓ, ਚਾਰ ਵਰ੍ਹੇ ਪਹਿਲਾਂ ਜੋ ਕਾਸ਼ੀ ਆਇਆ ਸੀ, ਉਹ ਜਦੋਂ ਅੱਜ ਕਾਸ਼ੀ ਨੂੰ ਦੇਖਦਾ ਹੈ ਤਾਂ ਉਸ ਨੂੰ ਨਵੀਂਆਂ ਸੜਕਾਂ ਦਾ ਵਿਸਤਾਰ ਹੁੰਦਾ ਦਿਸਦਾ ਹੈ। ਵਰ੍ਹਿਆਂ ਤੋਂ ਬਨਾਰਸ ਵਿੱਚ Ring road ਦੀ ਚਰਚਾ ਹੋ ਰਹੀ ਸੀ, ਲੇਕਿਨ ਇਸ ਦਾ ਕੰਮ ਫਾਈਲਾਂ ਵਿੱਚ ਦੱਬਿਆ ਹੋਇਆ ਸੀ। 2014 ਵਿੱਚ ਸਰਕਾਰ ਬਣਨ ਦੇ ਬਾਅਦ ਕਾਸ਼ੀ ਵਿੱਚ Ring road ਦੀ ਫਾਈਲ ਨੂੰ ਫਿਰ ਤੋਂ ਕੱਢਿਆ ਗਿਆ ਹੈ। ਲੇਕਿਨ ਯੂਪੀ ਵਿੱਚ ਪਹਿਲਾਂ ਦੀ ਸਰਕਾਰ ਨੇ ਇਸ ਪ੍ਰੋਜੈਕਟ ਵਿੱਚ ਗਤੀ ਨਹੀਂ ਆਉਣ ਦਿੱਤੀ। ਉਨ੍ਹਾਂ ਨੂੰ ਚਿੰਤਾ ਹੋ ਰਹੀ ਸੀ, ਕਿਤੇ ਇਹ ਕੰਮ ਹੋ ਗਿਆ ਤਾਂ ਮੋਦੀ ਦੀ ਜੈ-ਜੈਕਾਰ ਹੋ ਜਾਵੇਗੀ, ਅਤੇ ਇਸ ਲਈ ਦਬਾ ਕੇ ਬੈਠੇ ਸਨ।


    ਲੇਕਿਨ ਜਿਵੇਂ ਹੀ ਤੁਸੀਂ ਸਾਰਿਆਂ ਨੇ ਯੋਗੀ ਜੀ ਦੀ ਸਰਕਾਰ ਬਣਾਈ, ਸਰਕਾਰ ਬਣਨ ਦੇ ਬਾਅਦ ਹੁਣ ਇਹ ਕੰਮ ਬਹੁਤ ਤੇਜ਼ੀ ਨਾਲ ਪੂਰਾ ਕੀਤਾ ਜਾ ਰਿਹਾ ਹੈ। ਹਰਹਆ ਤੋਂ ਗਾਜੀਪੁਰ ਤੱਕ ਚਾਰ ਲੇਨ ਸੜਕ ਦਾ ਕੰਮ ਲਗਭਗ ਪੂਰਾ ਹੋਣ ਵਾਲਾ ਹੈ। ਹਰਹਆ ਤੋਂ ਰਾਜਾ ਤਲਾਬ ਅਤੇ ਚੰਦੌਲੀ ਤੱਕ ਇੱਕ ਨਵੇਂ ਸਰਕਿਟ ਨੂੰ ਤਿਆਰ ਕਰਨ ’ਤੇ ਤੇਜ਼ੀ ਨਾਲ ਕੰਮ ਚੱਲ ਰਿਹਾ ਹੈ। ਇਸ ਰਸਤੇ ਵਿੱਚ ਗੰਗਾ ’ਤੇ ਇੱਕ ਪੁਲ਼ ਵੀ ਬਣਾਇਆ ਜਾਵੇਗਾ, ਜਿਸ ਨਾਲ ਬਨਾਰਸ ਵਿੱਚ ਆਉਣ ਵਾਲੇ ਵੱਡੇ ਟਰੱਕਾਂ ਦੀ ਗਿਣਤੀ ਘਟ ਜਾਵੇਗੀ।


    ਸਾਥੀਓ, ਕਾਸ਼ੀ ਰਿੰਗ ਰੋਡ ਦੇ ਨਿਰਮਾਣ ਨਾਲ ਸਿਰਫ਼ ਕਾਸ਼ੀ ਹੀ ਨਹੀਂ, ਆਸ ਪਾਸ ਦੇ ਅਨੇਕ ਜ਼ਿਲ੍ਹਿਆਂ ਨੂੰ ਲਾਭ ਹੋਣ ਵਾਲਾ ਹੈ। ਬਿਹਾਰ, ਨੇਪਾਲ, ਝਾਰਖੰਡ, ਮੱਧ ਪ੍ਰਦੇਸ਼, ਉੱਥੇ ਜਾਣ ਦੇ ਲਈ ਇੱਥੋਂ ਨਿਕਲ ਰਹੀਆਂ ਸੜਕਾਂ ਦਾ ਬਹੁਤ ਹੀ ਮਹੱਤਵ ਹੈ। ਇਹੀ ਕਾਰਨ ਹੈ ਕਿ ਵਾਰਾਣਸੀ ਸ਼ਹਿਰ ਦੇ ਅੰਦਰ ਅਤੇ ਵਾਰਾਣਸੀ ਨੂੰ ਦੂਜੇ ਰਾਜਾਂ ਨਾਲ ਜੋੜਨ ਵਾਲੀਆਂ ਸੜਕਾਂ ਨੂੰ ਚੌੜਾ ਕੀਤਾ ਜਾ ਰਿਹਾ ਹੈ, ਉਨ੍ਹਾਂ ਨੂੰ ਵਿਸਤਾਰ ਦਿੱਤਾ ਜਾ ਰਿਹਾ ਹੈ। ਵਾਰਾਣਸੀ ਹਨਮਨਾ ਭਾਵ ਨੈਸ਼ਨਲ ਹਾਈਵੇ ਨੰਬਰ-7, ਵਾਰਾਣਸੀ-ਸੁਲਤਾਨਪੁਰ ਮਾਰਗ, ਵਾਰਾਣਸੀ-ਗੋਰਖਪੁਰ ਸੈਕਸ਼ਨ, ਵਾਰਾਣਸੀ-ਹੰਡੀਆ ਸੜਕ ਸੰਪਰਕ ’ਤੇ ਵੀ ਹਜ਼ਾਰਾਂ ਕਰੋੜ ਰੁਪਏ ਖਰਚ ਕੀਤੇ ਜਾ ਰਹੇ ਹਨ।


    ਭਾਈਓ ਅਤੇ ਭੈਣੋਂ, ਬਨਾਰਸ ਦੇ ਅੰਦਰ ਵੀ ਹਜ਼ਾਰਾਂ ਕਰੋੜ ਰੁਪਏ ਦੇ ਅਨੇਕ ਸੜਕ ਪ੍ਰੋਜੈਕਟ ਚਲ ਰਹੇ ਹਨ। ਮਹਮੂਰਗੰਜ ਤੋਂ ਮੰਡੁਆਡੀਹ ਆਉਣ-ਜਾਣ ਵਾਲਿਆਂ ਨੂੰ ਪਹਿਲਾਂ ਕਿੰਨੀ ਪਰੇਸ਼ਾਨੀ ਹੁੰਦੀ ਸੀ। ਸਕੂਲ ਆਉਣ-ਜਾਣ ਵਾਲੇ ਬੱਚਿਆਂ ਨੂੰ ਕਿਸ ਤਰ੍ਹਾਂ ਮੁਸ਼ਕਲਾਂ ਝੱਲਣੀਆਂ ਪੈਂਦੀਆਂ ਸਨ, ਇਹ ਵੀ ਤੁਹਾਨੂੰ ਯਾਦ ਕਰਵਾਉਣ ਦੀ ਜ਼ਰੂਰਤ ਨਹੀਂ ਹੈ। ਵਰ੍ਹਿਆਂ ਦੇ ਇੰਤਜਾਰ ਦੇ ਬਾਅਦ ਮੰਡੁਆਡੀਹ ਫਲਾਈਓਵਰ ਦਾ ਕੰਮ ਵੀ ਪੂਰਾ ਹੋ ਚੁੱਕਾ ਹੈ। ਉੱਥੇ ਹੀ ਗੰਗਾ ਨਦੀ ’ਤੇ ਬਣੇ ਸਾਮਨੇਗਾਟ ਪੁਲ਼ ਦੇ ਪੂਰਾ ਹੋਣ ਨਾਲ ਰਾਮਨਗਰ ਆਉਣਾ – ਜਾਣਾ ਹੋਰ ਅਸਾਨ ਹੋਇਆ ਹੈ। ਸ਼ਹਿਰ ਦਾ ਅਧੂਰਾ ਪੁਲ਼ ਜਿੰਨਾ ਪੁਰਾਣਾ ਸੀ, ਓਨੀ ਹੀ ਪੁਰਾਣੀ ਉਸ ਨੂੰ ਚੌੜਾ ਕਰਨ ਦੀ ਮੰਗ ਸੀ। ਕਈ ਦਹਾਕਿਆਂ ਤੋਂ ਅਧੂਰੇ ਪੁਲ਼ ਨੂੰ ਚੌੜਾ ਅਤੇ ਪੂਰਾ ਕਰਨ ਦਾ ਕੰਮ ਅਟਕਿਆ ਹੋਇਆ ਸੀ। ਇਸ ਕੰਮ ਨੂੰ ਵੀ ਪੂਰਾ ਕੀਤਾ ਗਿਆ ਹੈ। ਇਸ ਦੇ ਇਲਾਵਾ ਬੋਜੂਵਿਡ-ਸਿੰਦੌਰਾ ਮਾਰਗ ਨੂੰ ਚੌੜਾ ਕਰਨ ਦਾ ਕੰਮ, ਸ਼ਿਵਪੁਰ-ਫੁਲਵਰੀਆ ਮਾਰਗ ਨੂੰ 4 Lane ਕਰਨ ਦਾ ਕੰਮ, ਰਾਜਾ ਤਲਾਬ ਪੁਲਿਸ ਚੌਕੀ ਤੋਂ ਜਖਿਨੀ ਤੱਕ ਸੜਕ ਦੇ ਚੌੜੀਕਰਨ ਦਾ ਕੰਮ ਹੋਵੇ, ਸ਼ਹਿਰ ਦੇ ਅਲੱਗ-ਅਲੱਗ ਹਿੱਸਿਆਂ ਵਿੱਚ ਅੱਜ ਤੇਜ਼ ਗਤੀ ਨਾਲ ਕੰਮ ਚਲ ਰਿਹਾ ਹੈ। ਆਸਥਾ ਅਤੇ ਸੈਰ-ਸਪਾਟੇ ਦੀ ਦ੍ਰਿਸ਼ਟੀ ਤੋਂ ਅਹਿਮ ਪੰਚਕੋਸੀ ਮਾਰਗ ਦੇ ਵਿਕਾਸ ਦਾ ਕਾਰਜ ਵੀ ਤੇਜ਼ ਗਤੀ ਨਾਲ ਚਲ ਰਿਹਾ ਹੈ।


    ਭਾਵਤਪੁਲ ਤੋਂ ਕਚਹਿਰੀ ਮਾਰਗ ਤੱਕ ਬਣ ਰਹੀ ਸੜਕ ’ਤੇ ਲਗਭਗ 750 ਕਰੋੜ ਰੁਪਏ ਖਰਚ ਕੀਤੇ ਜਾ ਰਹੇ ਹਨ। ਪਹਿਲਾਂ ਇਹ ਸੜਕ ਕਿੰਨੀ ਤੰਗ ਸੀ। ਇਸ ਤੋਂ ਤੁਸੀਂ ਸਾਰੇ ਭਲੀ-ਭਾਂਤ ਜਾਣੂ ਹੋ। ਕੁਝ ਹੀ ਮਿੰਟਾਂ ਦਾ ਰਸਤਾ ਤੈਅ ਕਰਨ ਵਿੱਚ ਘੰਟਿਆਂ ਦਾ ਸਮਾਂ ਲਗ ਜਾਂਦਾ ਸੀ। ਭਾਰੀ ਜਾਮ ਦੇ ਕਾਰਨ ਕਈ ਵਾਰ ਫਲਾਈਟ ਤੱਕ, ਟ੍ਰੇਨ ਤੱਕ ਛੁੱਟ ਜਾਂਦੀ ਸੀ। ਜਦੋਂ ਇਹ ਸੜਕ ਪੂਰੀ ਤਰ੍ਹਾਂ ਨਾਲ ਤਿਆਰ ਹੋ ਜਾਵੇਗੀ, ਤਾਂ ਇਨ੍ਹਾਂ ਸਾਰੀਆਂ ਸਮੱਸਿਆਵਾਂ ਤੋਂ ਮੁਕਤੀ ਮਿਲਣਾ ਸੁਨਿਸ਼ਚਿਤ ਹੈ।


    ਸਾਥੀਓ, ਵਾਰਾਣਸੀ ਵਿੱਚ ਹੋ ਰਹੇ ਵਿਕਾਸ ਦੇ ਗਵਾਹ ਇਹ ਏਅਰਪੋਰਟ ’ਤੇ ਆਉਣ ਵਾਲੇ ਲੋਕ ਵੀ ਬਣ ਰਹੇ ਹਨ। ਹਵਾਈ ਜਹਾਜ਼ ਰਾਹੀਂ ਬਨਾਰਸ ਆਉਣ ਵਾਲੇ ਲੋਕਾਂ ਅਤੇ ਟੂਰਿਸਟਾਂ ਦੀ ਗਿਣਤੀ ਵਿੱਚ ਲਗਾਤਾਰ ਵਾਧਾ ਹੋ ਰਿਹਾ ਹੈ। ਚਾਰ ਸਾਲ ਪਹਿਲਾਂ ਜਿੱਥੇ ਬਾਵਤਪੁਰ ਏਅਰਪੋਰਟ ’ਤੇ ਅੱਠ ਲੱਖ ਲੋਕ ਆਉਂਦੇ-ਜਾਂਦੇ ਸਨ, ਹੁਣ ਇਹ ਅੰਕੜਾ 21 ਲੱਖ ’ਤੇ ਪਹੁੰਚ ਗਿਆ ਹੈ।


    ਸਮਾਰਟ ਬਨਾਰਸ ਵਿੱਚ ਸਮਾਰਟ ਪਰਿਵਰਤਨ ਹੋਣ, ਇਸ ਦੇ ਲਈ ਟ੍ਰਾਂਸਪੋਰਟ ਦੇ ਹਰ ਤਰੀਕੇ ਨੂੰ ਆਧੁਨਿਕ ਬਣਾਉਣ ਦਾ ਕੰਮ ਹੋ ਰਿਹਾ ਹੈ। ਟ੍ਰੈਫਿਕ ਵਿਵਸਥਾ ਨੂੰ integrate ਕੀਤਾ ਜਾ ਰਿਹਾ ਹੈ ਤਾਕਿ ਕਿਸੇ ਇੱਕ ਟਰਾਂਸਪੋਰਟ ਵਿਵਸਥਾ ’ਤੇ ਬੋਝ ਨਾ ਪਵੇ । ਇੱਥ ਬਣ ਰਿਹਾ integrated command ਅਤੇ control centre ਪੂਰੇ ਸ਼ਹਿਰ ਦੇ ਪ੍ਰਸ਼ਾਸਨ ਅਤੇ ਪਬਲਿਕ ਸੁਵਿਧਾਵਾਂ ’ਤੇ ਕੰਟਰੋਲ ਕਰਨ ਵਾਲਾ ਹੈ।


    ਬਨਾਰਸ ਅਤੇ ਬਨਾਰਸ ਵਿੱਚ ਤੇਜ਼ੀ ਨਾਲ ਬਣ ਰਹੇ multi model terminal ਦਾ ਕੰਮ ਪੂਰਾ ਹੋਣ ’ਤੇ ਇਹ ਸ਼ਹਿਰ transport ਅਤੇ logistic ਦੇ ਵੱਡੇ hub ਵਜੋਂ ਵੀ ਉੱਭਰਨ ਵਾਲਾ ਹੈ। ਇਸ ਨਾਲ ਸੜਕ, ਰੇਲ ਅਤੇ ਜਲ-ਟਰਾਂਸਪੋਰਟ, ਤਿੰਨਾਂ ਦੀ connectivity ਵਧੇਗੀ, ਜਿਸ ਦਾ ਵੱਡਾ ਲਾਭ ਇੱਥੋਂ ਦੇ ਵਪਾਰ ਅਤੇ ਉਦਯੋਗ ਨੂੰ ਮਿਲਣ ਵਾਲਾ ਹੈ।


    ਸਾਥੀਓ, ਕਾਸ਼ੀ ਆਉਣ-ਜਾਣ ਵਾਲਿਆਂ ਦਾ ਸਮਾਂ ਬਚੇ, ਇਸ ਲਈ ਗੰਗਾ ’ਤੇ ਫੈਰੀ ਚਲਾਉਣ ਦੀ ਯੋਜਨਾ ’ਤੇ ਕੰਮ ਹੋ ਰਿਹਾ ਹੈ। ਵਾਰਾਣਸੀ ਤੋਂ ਹਲਦੀਆ ਤੱਕ national water way no-1 ਦਾ ਕੰਮ ਵੀ ਜਾਰੀ ਹੈ। CNG ਨਾਲ ਗੱਡੀਆਂ ਚਲਾਉਣ ਦੀ ਦਿਸ਼ਾ ਵਿੱਚ ਤੇਜ਼ ਗਤੀ ਨਾਲ ਕੰਮ ਹੋ ਰਿਹਾ ਹੈ।


    ਭਾਈਓ ਅਤੇ ਭੈਣੋਂ, ਸੋਸ਼ਲ ਮੀਡੀਆ ’ਤੇ ਜਦੋਂ ਲੋਕਾਂ ਨੂੰ ਖੁਸ਼ੀ ਵਿੱਚ ਵਾਰਾਣਸੀ ਕੈਂਟ ਸਟੇਸ਼ਨ ਦੀਆਂ ਤਸਵੀਰਾਂ ਪੋਸਟ ਕਰਦਿਆਂ ਦੇਖਦਾ ਹਾਂ ਤਾਂ ਮੇਰੀ ਪ੍ਰਸੰਨਤਾ ਵੀ ਦੁੱਗਣੀ ਹੋ ਜਾਂਦੀ ਹੈ। ਕੈਂਟ ਸਟੇਸ਼ਨ ਹੋਵੇ, ਮੰਡੁਆਡੀਹ ਹੋਵੇ ਜਾਂ ਫਿਰ ਸਿਟੀ ਸਟੇਸ਼ਨ, ਸਾਰਿਆਂ ’ਤੇ ਵਿਕਾਸ ਦੇ ਕਾਰਜਾਂ ਨੂੰ ਗਤੀ ਦਿੱਤੀ ਗਈ ਹੈ। ਉਨ੍ਹਾਂ ਨੂੰ ਆਧੁਨਿਕ ਬਣਾਉਣ ਦਾ ਕੰਮ ਕੀਤਾ ਜਾ ਰਿਹਾ ਹੈ। ਰੇਲ ਰਾਹੀਂ ਕਾਸ਼ੀ ਆਉਣ ਵਾਲਿਆਂ ਨੂੰ ਹੁਣ ਸਟੇਸ਼ਨ ’ਤੇ ਹੀ ਨਵੀਂ ਕਾਸ਼ੀ ਦੀ ਤਸਵੀਰ ਨਜ਼ਰ ਆਉਂਦੀ ਹੈ।


    ਸਾਥੀਓ, ਇਸ ਦੇ ਇਲਾਵਾ ਵਾਰਾਣਸੀ ਨੂੰ ਇਲਾਹਾਬਾਦ ਅਤੇ ਛਪਰਾ ਨਾਲ ਜੋੜਨ ਵਾਲੇ ਟ੍ਰੈਕ ਦੀ doubling ਦਾ ਕੰਮ ਪ੍ਰਗਤੀ ’ਤੇ ਹੈ। ਵਾਰਾਣਸੀ ਤੋਂ ਲੈ ਕੇ ਬਲੀਆ ਤੱਕ ਬਿਜਲੀਕਰਨ ਦਾ ਕੰਮ ਵੀ ਪੂਰਾ ਹੋ ਚੁੱਕਿਆ ਹੈ। ਵਾਰਾਣਸੀ – ਇਲਾਹਾਬਾਦ ਸਿਟੀ ਖੇਤਰ ਦੇ ਦੋਹਰੀਕਰਨ ਅਤੇ ਬਿਜਲੀਕਰਨ ਦਾ ਕੰਮ ਜਾਰੀ ਹੈ।


    Infrastructure ਦੇ ਨਾਲ-ਨਾਲ ਵਾਰਾਣਸੀ ਦੀ ਦੇਸ਼ ਦੇ ਬਾਕੀ ਹਿੱਸਿਆਂ ਨਾਲ ਰੇਲ connectivity ਵਿੱਚ ਵੀ ਕਈ ਗੁਣਾ ਵਾਧਾ ਹੋਇਆ ਹੈ। ਵਾਰਾਣਸੀ ਤੋਂ ਅਨੇਕ ਨਵੀਆਂ ਗੱਡੀਆਂ ਦੀ ਸ਼ੁਰੂਆਤ ਪਿਛਲੇ ਚਾਰ ਸਾਲ ਵਿੱਚ ਕੀਤੀ ਗਈ ਹੈ। ਵਾਰਾਣਸੀ ਤੋਂ ਨਵੀਂ ਦਿੱਲੀ, ਵੜੋਦਰਾ, ਪਟਨਾ ਜਾਣ ਲਈ ਅਲੱਗ-ਅਲੱਗ ਮਹਾਮਨਾ ਐਕਸਪ੍ਰੈੱਸ, ਵਾਰਾਣਸੀ –ਪਟਨਾ ਜਨ ਸ਼ਤਾਬਦੀ ਐਕਸਪ੍ਰੈੱਸ ਵਰਗੀਆਂ ਸੁਵਿਧਾਵਾਂ ਵਾਲੀਆਂ ਟ੍ਰੇਨਾਂ ਨੇ ਵੀ ਸਾਰਿਆਂ ਦਾ ਧਿਆਨ ਖਿੱਚਿਆ ਹੈ। ਹੁਬਲੀ ਹੋਵੇ, ਮੈਸੂਰ ਹੋਵੇ, ਗੁਹਾਟੀ ਹੋਵੇ, ਦੇਸ਼ ਦੇ ਹੋਰ ਸ਼ਹਿਰਾਂ ਦੇ ਨਾਲ ਵਾਰਾਣਸੀ ਦਾ ਰੇਲ ਸੰਪਰਕ ਹੋਰ ਮਜ਼ਬੂਤ ਹੋਇਆ ਹੈ।


    ਸਾਥੀਓ, ਅੱਜ ਕਾਸ਼ੀ ਵਿੱਚ ਨਾ ਸਿਰਫ਼ ਆਉਣਾ-ਜਾਣਾ ਅਸਾਨ ਹੋ ਰਿਹਾ ਹੈ, ਬਲਕਿ ਸ਼ਹਿਰ ਦੀ ਸੁੰਦਰਤਾ ਨੂੰ ਵੀ ਨਿਖਾਰਿਆ ਗਿਆ ਹੈ। ਸਾਡੇ ਘਾਟ ਹੁਣ ਗੰਦਗੀ ਨਾਲ ਨਹੀਂ, ਰੋਸ਼ਨੀ ਨਾਲ ਮਹਿਮਾਨਾਂ ਦਾ ਸਤਿਕਾਰ ਕਰਦੇ ਹਨ। ਮਾਂ ਗੰਗਾ ਦੇ ਜਲ ਵਿੱਚ ਹੁਣ ਕਿਸ਼ਤੀ ਦੇ ਨਾਲ-ਨਾਲ ਕੁਰੂੰਜ ਦੀ ਵੀ ਸਵਾਰੀ ਸੰਭਵ ਹੋ ਸਕੀ ਹੈ। ਸਾਡੇ ਮੰਦਰ, ਪੂਜਾ-ਸਥਾਨਾਂ ਤੱਕ ਸ਼ਰਧਾਲੂਆਂ ਨੂੰ ਪਹੁੰਚਣ ਵਿੱਚ ਮੁਸ਼ਕਿਲ ਨਾ ਹੋਵੇ, ਇਸ ਦੇ ਇੰਤਜ਼ਾਮ ਕੀਤੇ ਗਏ ਹਨ। ਸੈਰ-ਸਪਾਟੇ ਨਾਲ ਬਦਲਾਅ ਦੀ ਇਹ ਮੁਹਿੰਮ ਲਗਾਤਾਰ ਜਾਰੀ ਹੈ।


    ਭਾਈਓ ਅਤੇ ਭੈਣੋਂ, ਬੀਤੇ ਚਾਰ ਵਰ੍ਹਿਆਂ ਤੋਂ ਕਾਸ਼ੀ ਦੀ ਵਿਰਾਸਤ, ਸਾਡੀਆਂ ਧਰੋਹਰਾਂ ਵਿਰਾਸਤਾਂ ਨੂੰ ਸੰਜੋਣ ਦਾ, ਉਨ੍ਹਾਂ ਨੂੰ ਸੰਵਾਰਨ ਦਾ ਕੰਮ ਕੀਤਾ ਜਾ ਰਿਹਾ ਹੈ। ਮੈਦਾਗਿਰਸਿਤ ਟਾਊਨ ਹਾਲ ਉਹ ਜਗ੍ਹਾ ਹੈ ਜਿੱਥੇ ਗਾਂਧੀ ਜੀ ਨੇ ਸੁਤੰਤਰਤਾ ਅੰਦੋਲਨ ਦੀ ਅਲਖ ਜਗਾਈ ਸੀ। ਅਸੀਂ ਹਰਿਤੇਜ ਭਵਨ ਦਾ ਮਾਣ ਵਾਪਸ ਲਿਆਉਣ ਦਾ ਕੰਮ ਕੀਤਾ ਹੈ। ਇਹ ਫਿਰ ਤੋਂ ਆਪਣੇ ਮੂਲ ਰੂਪ ਵਿੱਚ ਦਿਖਣ ਲਗਿਆ ਹੈ।


    ਵਾਰਾਣਸੀ ਦੇ ਵੱਡੇ ਅਤੇ ਮੁੱਖ ਪਾਰਕਾਂ ਦੀ ਮੁਰੰਮਤ, ਵਿਕਾਸ ਅਤੇ ਸੁੰਦਰੀਕਰਨ ਵੀ ਕੀਤਾ ਗਿਆ ਹੈ। ਸਾਰਨਾਥ ਵਿੱਚ ਸੈਲਾਨੀਆਂ ਦੇ ਲਈ light and sound show ਦੀ ਵਿਵਸਥਾ ਕੀਤੀ ਗਈ ਹੈ। ਸੈਰ-ਸਪਾਟੇ ਨੂੰ ਹੁਲਾਰਾ ਦੇਣ ਲਈ Budha theme park , ਸਾਰੰਗਨਾਥ ਤਲਾਬ, ਗੁਰੂਧਾਮ ਮੰਦਰ, ਮਾਰਕੰਡੇਯ ਮਹਾਦੇਵ ਮੰਦਰ ਵਰਗੇ ਆਸਥਾ ਨਾਲ ਜੁੜੇ ਅਨੇਕ ਸਥਾਨਾਂ ਦਾ ਸੁੰਦਰੀਕਰਨ ਵੀ ਕੀਤਾ ਜਾ ਚੁੱਕਿਆ ਹੈ।


    ਭੈਰੋ ਕੁੰਡ, ਸਾਰੰਗਨਾਥ ਕੁੰਡ, ਲਕਸ਼ਮੀ ਕੁੰਡ ਅਤੇ ਦੁਰਗਾ ਕੁੰਡ ਦੀ ਸਾਫ਼-ਸਫ਼ਾਈ ਅਤੇ ਸੁੰਦਰੀਕਰਨ ਦਾ ਕਾਰਜ ਪੂਰਾ ਹੋ ਚੁੱਕਾ ਹੈ। ਪਿਛਲੇ ਚਾਰ ਵਰ੍ਹਿਆਂ ਵਿੱਚ ਦੂਜੇ ਦੇਸ਼ਾਂ ਦੇ ਅਨੇਕ ਸਿਖਰਲੇ ਨੇਤਾਵਾਂ ਦਾ ਸੁਆਗਤ ਕਾਸ਼ੀ ਵਾਸੀਆਂ ਨੇ ਕੀਤਾ ਹੈ, ਅਦਭੁਤ ਸੁਆਗਤ ਕੀਤਾ ਹੈ। ਜਪਾਨ ਦੇ ਪ੍ਰਧਾਨ ਮੰਤਰੀ ਸਿੰਜ਼ੋਆਬੇ, ਫਰਾਂਸ ਦੇ ਰਾਸ਼ਟਰਪਤੀ ਮੈਂਕਰੋ, ਜਰਮਨੀ ਦੇ ਰਾਸ਼ਟਰਪਤੀ ਫੈਂਕ ਵਾਲਟਰ ਨੇ ਕਾਸ਼ੀ ਦੀ ਪ੍ਰਾਹੁਣਚਾਰੀ ਨੂੰ ਸਾਰੀ ਦੁਨੀਆ ਵਿੱਚ ਸਰਾਹਿਆ ਹੈ, ਜਿੱਥੇ ਗਏ ਉਸ ਦੀ ਗੱਲ ਕੀਤੀ ਹੈ। ਜਪਾਨ ਨੇ ਤਾਂ ਕਾਸ਼ੀ ਦੇ ਲਈ convention centre ਦਾ ਵੀ ਤੋਹਫਾ ਦਿੱਤਾ ਹੈ।


    ਸਾਥੀਓ, ਬਨਾਰਸ ਦੀ ਪ੍ਰਾਹੁਣਚਾਰੀ ’ਤੇ ਅਗਲੇ ਵਰ੍ਹੇ ਦੀ ਸ਼ੁਰੂਆਤ ਵਿੱਚ ਵੀ ਦੁਨੀਆ ਭਰ ਦੀਆਂ ਨਜ਼ਰਾਂ ਹੋਣਗੀਆਂ। ਜਨਵਰੀ ਵਿੱਚ ਦੁਨੀਆ ਭਰ ਵਿੱਚ ਵਸੇ ਭਾਰਤੀਆਂ ਦਾ ਕੁੰਭ, ਇੱਥੇ ਕਾਸ਼ੀ ਵਿੱਚ ਲਗਣ ਵਾਲਾ ਹੈ। ਅਤੇ ਇਸ ਦੇ ਲਈ ਸਰਕਾਰ ਆਪਣੇ ਪੱਧਰ ’ਤੇ ਕੰਮ ਕਰ ਰਹੀ ਹੈ। ਲੇਕਿਨ ਤੁਹਾਡਾ ਸਹਿਯੋਗ ਵੀ ਜ਼ਰੂਰੀ ਹੋਵੇਗਾ। ਇੱਕ-ਇੱਕ ਕਾਸ਼ੀਵਾਸੀ ਨੂੰ ਇਸ ਦੇ ਲਈ ਅੱਗੇ ਆਉਣਾ ਹੋਵੇਗਾ। ਕਾਸ਼ੀ ਦੀ ਗਲ਼ੀ-ਗਲ਼ੀ, ਨੁੱਕੜ, ਚੌਰਾਹੇ ’ਤੇ ਬਨਾਰਸ ਦਾ ਰਸ, ਬਨਾਰਸ ਦਾ ਰੰਗ, ਬਨਾਰਸ ਦੀ ਸੱਭਿਆਚਾਰਕ ਵਿਰਾਸਤ ਨਜ਼ਰ ਆਉਣੀ ਚਾਹੀਦੀ ਹੈ। ਸਾਫ਼ – ਸਫ਼ਾਈ ਤੋਂ ਲੈ ਕੇ ਮਹਿਮਾਨ-ਸਤਿਕਾਰ ਦੀ ਅਜਿਹੀ ਮਿਸਾਲ ਅਸੀਂ ਬਣਾਉਣੀ ਹੈ ਕਿ ਸਾਡੇ ਪ੍ਰਵਾਸੀ ਭਾਈ-ਭੈਣਾਂ ਜੀਵਨ ਭਰ ਯਾਦ ਰੱਖ ਸਕਣ। ਅਤੇ ਮੈਂ ਤਾਂ ਚਾਹਾਂਗਾ ਕਿ ਪ੍ਰਵਾਸੀ ਭਾਰਤੀ ਦਿਵਸ ਵਿੱਚ ਦੁਨੀਆ ਭਰ ਦੇ ਲੋਕ ਇੱਥੇ ਆਉਣਗੇ, ਉਹ ਅਜਿਹਾ ਅਨੁਭਵ ਕਰਕੇ ਜਾਣ, ਅਜਿਹਾ ਅਨੁਭਵ ਕਰਕੇ ਜਾਣ ਕਿ ਉਹ ਹਮੇਸ਼ਾ ਦੇ ਲਈ ਕਾਸ਼ੀ ਦੇ ਟੂਰਿਜ਼ਮ ਦੇ ambassador ਬਣ ਜਾਣ। ਉਹ ਜਿੱਥੇ ਜਾਣ, ਕਾਸ਼ੀ ਦੀ ਤਰੀਫ਼ ਕਰਦੇ ਰਹਿਣ।


    ਭਾਈਓ ਅਤੇ ਭੈਣੋਂ, ਸਵੱਛਤਾ ਦੇ ਮਾਮਲੇ ਵਿੱਚ ਵੀ ਕਾਸ਼ੀ ਨੇ ਪਰਿਵਰਤਨ ਦੇਖਿਆ ਹੈ। ਅੱਜ ਇੱਥੋਂ ਦੇ ਘਾਟਾਂ, ਸੜਕਾਂ ਅਤੇ ਗਲ਼ੀਆਂ ਵਿੱਚ ਸਵੱਛਤਾ ਸਥਾਈ ਬਣਦੀ ਜਾ ਰਹੀ ਹੈ। ਨਾ ਸਿਰਫ਼ ਸਾਫ਼-ਸਫ਼ਾਈ ਬਲਕਿ ਕੂੜੇ ਦੇ ਨਿਪਟਾਰੇ ਦੇ ਵੀ ਠੋਸ ਉਪਾਅ ਕੀਤੇ ਗਏ ਹਨ। ਕੂੜੇ ਤੋਂ ਆਧੁਨਿਕ ਤਕਨੀਕ ਰਾਹੀਂ ਖਾਦ ਬਣਾਉਣ ਦਾ ਕੰਮ ਵੀ ਕੀਤਾ ਜਾ ਰਿਹਾ ਹੈ। ਕਰਸਰਾ ਵਿੱਚ ਕਚਰੇ ਤੋਂ ਖਾਦ ਬਣਾਉਣ ਦਾ ਬਹੁਤ ਵੱਡਾ ਕਾਰਖਾਨਾ ਸਥਾਪਤ ਕੀਤਾ ਗਿਆ ਹੈ। ਹਰ ਰੋਜ਼ ਸੈਕੜੇ ਮੀਟ੍ਰਿਕ ਟਨ ਕੂੜੇ ਦਾ ਨਿਪਟਾਰਾ ਹੋ ਰਿਹਾ ਹੈ। ਕੂੜੇ ਤੋਂ ਕੰਪੋਸਟ ਖਾਦ ਬਣਾਉਣ ਦਾ ਕੰਮ ਹੋ ਰਿਹਾ ਹੈ। ਕਰਸਰਾ ਵਿੱਚ ਹੀ waste and energy plant ਦੀ ਸਥਾਪਨਾ ਕੀਤੀ ਗਈ ਹੈ। ਇਸ ਪਲਾਂਟ ਤੋਂ ਬਿਜਲੀ ਪੈਦਾ ਕਰਨ ਦਾ ਕੰਮ ਕੀਤਾ ਜਾ ਰਿਹਾ ਹੈ। ਇਸ ਦੇ ਇਲਾਵਾ ਭਵਨੀਆ ਪੋਖਰੀ, ਪਹਾੜੀਆ ਮੰਡੀ ਅਤੇ ਆਈਡੀਏ ਪਰਿਸਰ ਵਿੱਚ ਬਾਇਓ ਫਿਊਲ ਬਣਾਉਣ ਵਾਲੇ ਪਲਾਂਟ ਸਥਾਪਤ ਕੀਤੇ ਗਏ ਹਨ।


    ਸਾਥੀਓ, ਮਾਂ ਗੰਗਾ ਦੀ ਸਫ਼ਾਈ ਦੇ ਲਈ ਗੰਗੋਤਰੀ ਤੋਂ ਲੈ ਕੇ ਗੰਗਾ ਸਾਗਰ ਤੱਕ ਇਕੱਠੇ ਪ੍ਰਯਤਨ ਚਲ ਰਹੇ ਹਨ। ਸਿਰਫ਼ ਸਾਫ਼-ਸਫ਼ਾਈ ਹੀ ਨਹੀਂ, ਬਲਕਿ ਸ਼ਹਿਰਾਂ ਦੀ ਗੰਦਗੀ ਗੰਗਾ ਵਿੱਚ ਨਾ ਗਿਰੇ, ਇਸ ਦੇ ਲਈ ਵੀ ਪ੍ਰਬੰਧ ਕੀਤਾ ਜਾ ਰਿਹਾ ਹੈ। ਅਤੇ ਇਸ ਦੇ ਲਈ ਹੁਣ ਤੱਕ ਲਗਭਗ 21 ਹਜ਼ਾਰ ਕਰੋੜ ਦੇ 200 ਤੋਂ ਅਧਿਕ ਪ੍ਰੋਜੈਕਟਾਂ ਨੂੰ ਪ੍ਰਵਾਨਗੀ ਦਿੱਤੀ ਜਾ ਚੁੱਕੀ ਹੈ।


    ਬਨਾਰਸ ਵਿੱਚ ਵੀ 600 ਕਰੋੜ ਰੁਪਏ ਤੋਂ ਵੱਧ ਦੇ ਪ੍ਰੋਜੈਕਟ ਸਿਰਫ਼ ਇਸ ਮਕਸਦ ਨਾਲ ਸ਼ੁਰੂ ਕੀਤੇ ਗਏ ਹਨ। ਬਿਨਾਪੁਰ ਅਤੇ ਰਾਮਾਣਾ ਵਿੱਚ ਸੀਵਰੇਜ ਟ੍ਰਿਪਲ ਪਲਾਂਟ ਦਾ ਨਿਰਮਾਣ ਤੇਜ਼ ਗਤੀ .’ਤੇ ਹੈ। ਸੀਵਰ ਪਲਾਂਟ ਦੇ ਨਾਲ-ਨਾਲ ਉਸ ਨਾਲ ਜੁੜੇ infrastructure ’ਤੇ ਵੀ ਕੰਮ ਕੀਤਾ ਜਾ ਰਿਹਾ ਹੈ। ਸ਼ਹਿਰ ਭਰ ਵਿੱਚ ਹਜ਼ਾਰਾਂ ਨਵੇਂ ਸੀਵਰ ਚੈਂਬਰਾਂ ਦੇ ਨਿਰਮਾਣ ਦੇ ਨਾਲ-ਨਾਲ 150 ਤੋਂ ਵੱਧ ਕਮਿਊਨਿਟੀ ਪਖਾਨਿਆਂ ਦਾ ਨਿਰਮਾਣ ਵੀ ਕੀਤਾ ਜਾ ਚੁੱਕਾ ਹੈ। ਸੀਵਰ ਦੇ ਨਾਲ-ਨਾਲ ਪੇਅਜਲ ਦੀ ਵਿਵਸਥਾ ਸੁਧਾਰਨ ਦੇ ਲਈ ਕੰਮ ਜਾਰੀ ਹੈ। ਹਜ਼ਾਰਾਂ ਘਰਾਂ ਵਿੱਚ ਪਾਣੀ ਦੇ ਕਨੈਕਸ਼ਨ ਅਤੇ ਪਾਣੀ ਦੇ ਮੀਟਰ ਲਗਾਉਣ ਦਾ ਵੀ ਕੰਮ ਤੇਜ਼ ਗਤੀ ਨਾਲ ਅੱਗੇ ਵੱਧ ਰਿਹਾ ਹੈ।


    ਸਾਥੀਓ, ਵਾਰਾਣਸੀ ਸ਼ਹਿਰ ਹੀ ਨਹੀਂ, ਬਲਕਿ ਆਸ ਪਾਸ ਦੇ ਪਿੰਡਾਂ ਨੂੰ ਵੀ ਸੜਕ, ਬਿਜਲੀ, ਪਾਣੀ ਵਰਗੀਆਂ ਸੁਵਿਧਾਵਾਂ ਪਹੁੰਚਾਈਆਂ ਗਈਆਂ ਹਨ । ਸਾਂਸਦ ਦੇ ਰੂਪ ਵਿੱਚ ਜਿਨ੍ਹਾਂ ਪਿੰਡਾਂ ਨੂੰ ਵਿਸ਼ੇਸ਼ ਰੂਪ ਵਿੱਚ ਵਿਕਸਿਤ ਕਰਨ ਦਾ ਜ਼ਿੰਮਾ ਮੇਰੇ ਕੋਲ ਹੈ, ਉਨ੍ਹਾਂ ਵਿੱਚੋਂ ਇੱਕ ਨਾਗੇਪੁਰ ਪਿੰਡ ਦੇ ਲਈ ਅੱਜ ਪਾਣੀ ਦੇ ਵੱਡੇ ਪ੍ਰੋਜੈਕਟ ਦਾ ਲੋਕ ਅਰਪਣ ਕੀਤਾ ਗਿਆ ਹੈ। ਨਾਗੇਪੁਰ ਹੋਵੇ, ਜਯਾਪੁਰ ਹੋਵੇ, ਕਕਰੀਆ ਹੋਵੇ ਜਾ ਡੋਮਰੀ ਹੋਵੇ, ਸਾਰੇ ਪਿੰਡਾਂ ਨੂੰ ਪੂਰੀ ਤਰ੍ਹਾਂ ਸੜਕ, ਪਾਣੀ, ਬਿਜਲੀ, ਜਲ ਵਰਗੀਆਂ ਸੁਵਿਧਾਵਾਂ ਨਾਲ ਜੋੜਿਆ ਜਾ ਰਿਹਾ ਹੈ। ਖੇਡਣ-ਕੁੱਦਣ ਦੇ ਲਈ ਮੈਦਾਨ, ਸਵੈਰੋਜ਼ਗਾਰ ਦੇ ਕੇਂਦਰ, ਖੇਤੀ-ਕਿਸਾਨੀ ਦੀ ਬਿਹਤਰ ਵਿਵਸਥਾ ਅਤੇ ਉਚਿਤ ਸਿਹਤ ਸੇਵਾਵਾਂ ਵਰਗੇ ਅਨੇਕ ਇੰਤਜ਼ਾਮ ਕੀਤੇ ਜਾ ਰਹੇ ਹਨ।


    ਸਾਥੀਓ, ਤੁਹਾਡੇ ਸਰਗਰਮ ਸਹਿਯੋਗ ਨਾਲ ਕਾਸ਼ੀ ਅੱਜ ਪੂਰਬੀ ਭਾਰਤ ਦੇ ਇੱਕ health hub ਵਜੋਂ ਉਭਰਨ ਲੱਗਿਆ ਹੈ। ਅਲੱਗ-ਅਲੱਗ ਖੇਤਰਾਂ ਵਿੱਚ ਬਣ ਰਹੇ ਨਵੇਂ ਹਸਪਤਾਲ ਆਉਣ ਵਾਲੇ ਦਿਨਾਂ ਵਿੱਚ ਵਾਰਾਣਸੀ ਨੂੰ ਪੂਰੇ ਪੂਰਬੀ ਭਾਰਤ ਦਾ ਵੱਡਾ ਮੈਡੀਕਲ ਸੈਂਟਰ ਬਣਾਉਣ ਲੱਗੇ ਹਨ । ਬੀਐੱਚਯੂ ਵਿੱਚ ਬਣਿਆ ਆਧੁਨਿਕ ਟ੍ਰੋਮਾ ਸੈਂਟਰ ਹਜ਼ਾਰਾਂ ਲੋਕਾਂ ਦੇ ਜੀਵਨ ਨੂੰ ਬਚਾਉਣ ਦਾ ਕੰਮ ਕਰ ਰਿਹਾ ਹੈ। ਬਨਾਰਸ ਵਿੱਚ ਬਣ ਰਹੇ ਨਵੇਂ ਕੈਂਸਰ ਹਸਪਤਾਲ, super-speciality ਹਸਪਤਾਲ, ਲੋਕਾਂ ਨੂੰ ਇਲਾਜ ਦੀਆਂ ਆਧੁਨਿਕ ਸੁਵਿਧਾਵਾਂ ਦੇਣ ਵਿੱਚ ਵੱਡੀ ਭੂਮਿਕਾ ਨਿਭਾਉਣ ਵਾਲੇ ਹਨ।


    ਹਾਲ ਹੀ ਵਿੱਚ ਬੀਐੱਚਯੂ ਨੇ ਏਮਸ ਨਾਲ ਇੱਕ world class health institute ਵੀ ਬਣਾਉਣ ਲਈ ਸਮਝੌਤਾ ਕੀਤਾ ਹੈ। ਸਾਥੀਓ ਅੱਜ BHU ਵਿੱਚ Regional ophthalmology ਭਾਵ ਖੇਤਰੀ ਨੇਤਰ ਸੰਸਥਾਨ ਦਾ ਵੀ ਨੀਂਹ ਪੱਥਰ ਰੱਖਿਆ ਗਿਆ ਹੈ। 54 ਵਰ੍ਹੇ ਪਹਿਲਾਂ ਲਾਲ ਬਹਾਦੁਰ ਸ਼ਾਸਤਰੀ ਜੀ ਨੇ ਇੱਥੇ ਨੇਤਰ ਵਿਭਾਗ ਦਾ ਉਦਘਾਟਨ ਕੀਤਾ ਸੀ। ਇਸ ਨੂੰ ਰੀਜਨਲ ਸੈਂਟਰ ਵਜੋਂ ਵਿਸਤਾਰ ਦੇਣ ਦਾ ਮੌਕਾ ਅੱਜ ਮੈਨੂੰ ਪ੍ਰਾਪਤ ਹੋਇਆ ਹੈ। ਜਦੋਂ ਇਹ ਸੁਵਿਧਾ ਬਣਕੇ ਤਿਆਰ ਹੋ ਜਾਵੇਗੀ ਤਾਂ ਪੂਰਬੀ ਉੱਤਰ ਪ੍ਰਦੇਸ਼, ਬਿਹਾਰ, ਛੱਤੀਸਗੜ੍ਹ, ਮੱਧ ਪ੍ਰਦੇਸ਼, ਝਾਰਖੰਡ ਅਤੇ ਨੇਪਾਲ ਤੱਕ ਦੇ ਕਰੋੜਾਂ ਲੋਕਾਂ ਨੂੰ ਇਸ ਦਾ ਲਾਭ ਮਿਲੇਗਾ।


    ਇੰਨਾ ਹੀ ਨਹੀਂ ਬਲਕਿ ਕਾਸ਼ੀ ਵਾਸੀਆਂ ਨੂੰ ਹੁਣ ਅੱਖਾਂ ਦੀ ਗੰਭੀਰ ਬਿਮਾਰੀ ਦੇ ਇਲਾਜ ਲਈ ਵੱਡੇ-ਵੱਡੇ ਸ਼ਹਿਰਾਂ ਵਿੱਚ ਨਹੀਂ ਜਾਣਾ ਪਵੇਗਾ। ਇਸ ਨਾਲ ਮੋਤੀਆਬਿੰਦ ਤੋਂ ਲੈ ਕੇ ਅੱਖਾਂ ਦੀਆਂ ਗੰਭੀਰ ਤੋਂ ਗੰਭੀਰ ਬਿਮਾਰੀਆਂ ਦੇ ਹੋਣ ਵਾਲੇ ਇਲਾਜ ’ਤੇ ਖਰਚ ਵੀ ਬਹੁਤ ਘੱਟ ਹੋ ਜਾਵੇਗਾ। ਇੰਨਾ ਹੀ ਨਹੀਂ, ਇਹ ਸੰਸਥਾਨ ਹੁਣ ਉੱਚ ਪੱਧਰ ਦੇ ਅੱਖਾਂ ਦੇ ਡਾਕਟਰ ਵੀ ਤਿਆਰ ਕਰੇਗਾ ਅਤੇ ਰਿਸਰਚ ਵਿੱਚ ਗੁਣਵੱਤਾ ਨਿਸ਼ਚਿਤ ਸੁਨਿਸ਼ਚਿਤ ਕਰੇਗਾ।


    ਸਾਥੀਓ, ਬਨਾਰਸ ਵਿੱਚ ਨਵੇਂ ਹਸਪਤਾਲ ਦਾ ਨਿਰਮਾਣ ਤਾਂ ਹੋ ਹੀ ਰਿਹਾ ਹੈ, ਪਹਿਲਾਂ ਤੋਂ ਜੋ ਹਸਪਤਾਲ ਮੌਜੂਦ ਸਨ, ਉਨ੍ਹਾਂ ਦੀ ਵੀ ਸੁਧ ਲਈ ਗਈ ਹੈ। ਪਾਂਡੇਪੁਰ ਵਿੱਚ 150 ਕਰੋੜ ਦੀ ਲਾਗਤ ਨਾਲ ਈਐੱਸਆਈ ਹਸਪਤਾਲ ਦਾ ਆਧੁਨਿਕੀਕਰਨ ਕੀਤਾ ਗਿਆ ਹੈ। ਇਸ ਦੇ ਇਲਾਵਾ ਬਨਾਰਸ ਵਿੱਚ ਪਹਿਲਾਂ ਤੋਂ ਕੰਮ ਕਰ ਰਹੇ ਹਸਪਤਾਲ ਵਿੱਚ ਬੈੱਡਾਂ ਦੀ ਗਿਣਤੀ ਵਧਾਈ ਜਾ ਰਹੀ ਹੈ। ਨਿਜੀ ਖੇਤਰ ਨੂੰ ਵੀ ਇੱਥੇ ਹਸਪਤਾਲ ਖੋਲ੍ਹਣ ਲਈ ਪ੍ਰੋਤਸਾਹਿਤ ਕੀਤਾ ਜਾ ਰਿਹਾ ਹੈ। ਇਸ ਦੇ ਇਲਾਵਾ ਬਲਾਕ ਅਤੇ ਤਹਿਸੀਲ ਪੱਧਰ ’ਤੇ ਵੀ ਅਨੇਕ ਸਿਹਤ ਕੇਂਦਰਾਂ ਅਤੇ ਹਸਪਤਾਲਾਂ ਦਾ ਨਿਰਮਾਣ ਕੀਤਾ ਜਾ ਰਿਹਾ ਹੈ।


    ਸਾਥੀਓ, ਯੂਪੀ ਵਿੱਚ ਭਾਜਪਾ ਦੀ ਯੋਗੀ ਜੀ ਦੀ ਸਰਕਾਰ ਬਣਨ ਤੋਂ ਬਾਅਦ ਇਨ੍ਹਾਂ ਸਾਰੇ ਕਾਰਜਾਂ ਵਿੱਚ ਲਾਮਿਸਾਲ ਤੇਜ਼ੀ ਆਈ ਹੈ। ਮੈਂ ਯੋਗੀ ਜੀ ਅਤੇ ਉਨ੍ਹਾਂ ਦੀ ਪੂਰੀ ਟੀਮ ਨੂੰ ਆਯੁਸ਼ਮਾਨ ਭਾਰਤ, ਇਸ ਨਾਲ ਜੁੜਨ ਦੇ ਲਈ ਵੀ ਵਧਾਈ ਦਿੰਦਾ ਹਾਂ। ਦੇਸ਼ ਦੇ 50 ਕਰੋੜ ਗ਼ਰੀਬ ਭਾਈ-ਭੈਣਾਂ ਨੂੰ ਪੰਜ ਲੱਖ ਰੁਪਏ ਤੱਕ ਦਾ ਮੁਫ਼ਤ ਇਲਾਜ ਸੁਨਿਸ਼ਚਿਤ ਕਰਨ ਵਾਲੀ ਇਸ ਯੋਜਨਾ ਦਾ ਟ੍ਰਾਇਲ ਯੂਪੀ ਸਮੇਤ ਦੇਸ਼ ਦੇ ਅਨੇਕ ਹਿੱਸਿਆਂ ਵਿੱਚ ਚਲ ਰਿਹਾ ਹੈ। 23 ਸਤੰਬਰ ਤੋਂ ਇਸ ਯੋਜਨਾ ਨੂੰ ਦੇਸ਼ ਭਰ ਵਿੱਚ ਲਾਗੂ ਕੀਤਾ ਜਾਵੇਗਾ।


    ਭਾਈਓ ਅਤੇ ਭੈਣੋਂ, ਸਿਹਤ ਦੇ ਨਾਲ ਹੀ ਸਿੱਖਿਆ ਵਿਵਸਥਾ ਨੂੰ ਮਜ਼ਬੂਤ ਕਰਨ ’ਤੇ ਸਰਕਾਰ ਨੇ ਬਲ ਦਿੱਤਾ ਹੈ। ਇਹ ਮਾਲਵੀਆ ਜੀ ਦਾ ਸੁਪਨਾ ਸੀ ਕਿ ਇੱਕ ਹੀ ਪਰਿਸਰ ਵਿੱਚ ਪ੍ਰਾਚੀਨ ਵਿੱਦਿਆਵਾਂ ਦੇ ਨਾਲ-ਨਾਲ ਆਧੁਨਿਕਤਾ ਦੀ ਪੜਾਈ ਹੋਵੇ। ਉਨ੍ਹਾਂ ਦੇ ਇਸੇ ਸੁਪਨੇ, ਭਾਵ ਸਾਡੇ ਬੀਐੱਚਯੂ ਨੂੰ ਵਿਸਤਾਰ ਦੇਣ ਦੇ ਲਈ ਅੱਜ ਅਨੇਕ ਸੈਂਟਰਾਂ ਦਾ ਲੋਕ ਅਰਪਣ ਹੋਇਆ ਹੈ।


    ਵੇਦ ਦੇ ਗਿਆਨ ਤੋਂ ਲੈ ਕੇ 21ਵੀਂ ਸਦੀ ਦੇ ਵਿਗਿਆਨ ਅਤੇ ਭਵਿੱਖ ਦੇ ਟੈਕਨੋਲੋਜੀ ਦੇ ਹੱਲ ਦੇਣ ਵਾਲੇ ਆਯਾਮ ਅੱਜ ਇੱਥੇ ਜੋੜੇ ਗਏ ਹਨ। ਵੇਦ ਤੋਂ ਲੈ ਕੇ ਵਰਤਮਾਨ ਤੱਕ ਨੂੰ ਜੋੜਿਆ ਗਿਆ ਹੈ। ਅੱਜ ਇੱਥੇ ਇੱਕ ਪਾਸੇ ਵੈਦਿਕ ਵਿਗਿਆਨ ਕੇਂਦਰ ਦਾ ਨੀਂਹ ਪੱਥਰ ਰੱਖਿਆ ਗਿਆ ਹੈ ਤਾਂ ਦੂਜੇ ਪਾਸੇ ਅਟਲ incubation centre ਦੀ ਵੀ ਸ਼ੁਰੂਆਤ ਹੋਈ ਹੈ।


    ਨੌਜਵਾਨ ਸਾਥੀਓ, ਸਾਨੂੰ ਸਾਰਿਆਂ ਨੂੰ ਜਿੰਨਾ ਆਪਣੇ ਪੁਰਾਤਨ ਸੱਭਿਆਚਾਰਾਂ, ਸੱਭਿਅਤਾ ’ਤੇ ਮਾਣ ਹੈ, ਓਨਾ ਹੀ ਭਵਿੱਖ ਦੀ ਤਕਨੀਕ ਦੇ ਪ੍ਰਤੀ ਸਾਡੀ ਖਿੱਚ ਹੈ। 80 ਕਰੋੜ ਤੋਂ ਜ਼ਿਆਦਾ ਨੌਜਵਾਨਾਂ ਦੀ ਸ਼ਕਤੀ ਨਾਲ ਭਰਿਆ ਇਹ ਦੇਸ਼ ਤੇਜ਼ੀ ਨਾਲ ਬਦਲਦੇ technological Landscape ਵਿੱਚ ਆਪਣੀ ਛਾਪ ਛੱਡ ਰਿਹਾ ਹੈ। ਭਵਿੱਖ ਦੀ ਤਕਨੀਕ ਦੇ ਨਾਲ ਭਾਰਤ ਦੇ ਇਸੇ ਕਦਮਤਾਲ ਨਾਲ ਤਾਲ ਮਿਲਾਉਂਦਿਆ ਬੀਐੱਚਯੂ ਵਿੱਚ ਅਟਲ incubation centre ਦੀ ਸ਼ੁਰੂਆਤ ਕੀਤੀ ਗਈ ਹੈ। ਬੀਐੱਚਯੂ ਦਾ ਇਹ incubation centre ਆਉਣ ਵਾਲੇ ਸਮੇਂ ਵਿੱਚ ਇੱਥੇ start up ਦੇ ਲਈ ਨਵੀਂ ਊਰਜਾ ਦੇਣ ਦਾ ਕੰਮ ਕਰੇਗਾ।


    ਮੈਨੂੰ ਜਾਣਕਾਰੀ ਦਿੱਤੀ ਗਈ ਹੈ ਕਿ ਦੇਸ਼ ਭਰ ਤੋਂ ਕਰੀਬ 80 start up ਦੇ ਬਿਨੈ ਪੱਤਰ ਇਸ ਨਾਲ ਜੁੜਨ ਲਈ ਆ ਚੁੱਕੇ ਹਨ ਅਤੇ 20 start up already ਇੱਥੇ ਜੁੜ ਚੁੱਕੇ ਹਨ। ਇਸ ਸੈਂਟਰ ਦੇ ਲਈ ਮੈਂ ਬਨਾਰਸ ਦੇ ਨੌਜਵਾਨਾਂ ਅਤੇ ਵਿਸ਼ੇਸ਼ ਕਰਕੇ ਜੋ ਇਸ ਤਰ੍ਹਾਂ ਦਾ ਸਾਹਸ ਰੱਖਦੇ ਹਨ, ਸੋਚ ਰੱਖਦੇ ਹਨ; ਉਨ੍ਹਾਂ ਨੂੰ ਮੈਂ ਵਧਾਈ ਦਿੰਦਾ ਹਾਂ।


    ਸਾਥੀਓ, ਕਿਸਾਨਾਂ ਅਤੇ ਗ੍ਰਾਮੀਣ ਅਰਥਵਿਵਸਥਾਵਾਂ ਨੂੰ ਗਤੀ ਦੇਣ ਦਾ ਕੰਮ ਵੀ ਬੀਤੇ ਚਾਰ ਸਾਲਾਂ ਤੋਂ ਤੇਜ਼ ਹੋਇਆ ਹੈ। ਰਾਜਾ ਤਾਲਾਬ ਵਿੱਚ ਬਣੇ ਪੈਰਿਸ਼ੇਬਲ ਕਾਰਗੋ ਕੇਂਦਰ ਨੂੰ ਜੁਲਾਈ ਵਿੱਚ ਹੀ ਲੋਕਾਅਰਪਣ ਕੀਤਾ ਗਿਆ। ਇਹ ਕਾਰਗੋ ਸੈਂਟਰ, ਵਾਰਾਣਸੀ ਅਤੇ ਆਸ ਪਾਸ ਦੇ ਕਿਸਾਨਾਂ ਦੀਆਂ ਫ਼ਸਲਾਂ ਨੂੰ ਨਾ ਕੇਵਲ ਖ਼ਰਾਬ ਹੋਣ ਤੋਂ ਬਚਾ ਰਿਹਾ ਹੈ, ਬਲਕਿ ਆਮਦਨ ਵਧਾਉਣ ਅਤੇ value addition ਵਿੱਚ ਵੀ ਮਦਦ ਕਰ ਰਿਹਾ ਹੈ। ਇੱਥੇ ਨਾ ਸਿਰਫ ਆਲੂ, ਟਮਾਟਰ ਸਮੇਤ ਦੂਜੇ ਫਲ-ਸਬਜ਼ੀਆਂ ਦੀ ਸਟੋਰੇਜ ਦੀ ਸੁਵਿਧਾ ਹੈ, ਬਲਕਿ ਰੇਲਵੇ ਸਟੇਸ਼ਨ ਨਾਲ ਵੀ ਇਹ ਸਟਿਆ ਹੋਇਆ ਹੈ। ਇਸ ਨਾਲ ਫ਼ਲ-ਸਬਜ਼ੀਆਂ ਨੂੰ ਦੂਜੇ ਸ਼ਹਿਰਾਂ ਤੱਕ ਭੇਜਣ ਵਿੱਚ ਅਸਾਨੀ ਰਹਿੰਦੀ ਹੈ।


    ਇਸ ਕਾਰਗੋ ਸੈਂਟਰ ਤੋਂ ਇਲਾਵਾ ਹੁਣ international rice research centre ਦਾ ਕੰਮ ਵੀ ਕਰੀਬ-ਕਰੀਬ ਸਮਾਪਤੀ 'ਤੇ ਹੈ। ਅਰਥਾਤ ਭਵਿੱਖ ਵਿੱਚ ਕਾਸ਼ੀ, ਧਾਨ ਦੀਆਂ ਉੱਨਤ ਕਿਸਮਾ ਦੇ ਸਟੋਰ ਵਿੱਚ ਵੀ ਅਗੇਤੀ ਭੂਮਿਕਾ ਨਿਭਾਉਣ ਵਾਲਾ ਹੈ। ਵਾਰਾਣਸੀ ਦੇ ਕਿਸਾਨ ਭਰਾਵਾਂ-ਭੈਣਾਂ ਨੂੰ ਖੇਤੀ ਦੇ ਨਾਲ-ਨਾਲ ਦੂਜੇ ਕਿੱਤਿਆਂ ਨਾਲ ਵੀ ਆਮਦਨ ਹੋ ਸਕੇ, ਇਸ ਦੀ ਵੀ ਵਿਵਸਥਾ ਜਾਰੀ ਹੈ। ਕਿਸਾਨ ਭਰਾਵਾਂ, ਭੈਣਾਂ ਨੂੰ ਖੇਤੀ ਦੇ ਨਾਲ-ਨਾਲ ਪਸ਼ੂ ਪਾਲਣ ਅਤੇ ਮਧੂਮੱਖੀ ਪਾਲਣ ਲਈ ਵੀ ਉਤਸ਼ਾਹਿਤ ਕੀਤਾ ਜਾ ਰਿਹਾ ਹੈ।


    ਥੋੜ੍ਹੀ ਦੇਰ ਪਹਿਲਾਂ ਕਿਸਾਨਾਂ, ਨੂੰ ਮਧੂਮੱਖੀਆਂ ਨਾਲ ਭਰੇ ਬਾਕਸ ਅੱਜ ਇੱਥੇ ਦਿੱਤੇ ਗਏ। ਇੱਥੇ ਤਾਂ ਸਿਰਫ ਤਸਵੀਰ ਦਿੱਤੀ ਗਈ, ਪਰ ਉਨ੍ਹਾਂ ਨੂੰ ਦੇ ਦਿੱਤੇ ਗਏ। ਉਸ ਦੇ ਪਿੱਛੇ ਵੀ ਇਹੀ ਮਕਸਦ ਹੈ। ਮਧੂਮੱਖੀ ਹੋਣਾ ਨਾ ਸਿਰਫ ਸਾਡੀ ਉਪਜ ਵਧਾਉਣ ਨੂੰ ਉਤਸ਼ਾਹਿਤ ਕਰਦਾ ਹੈ, ਬਲਕਿ ਸ਼ਹਿਦ ਦੇ ਰੂਪ ਵਿੱਚ ਵਾਧੂ ਆਮਦਨ ਦਾ ਵੀ ਸਰੋਤ ਹੈ। ਤੁਹਾਨੂੰ ਇਹ ਜਾਣ ਕੇ ਖੁਸ਼ੀ ਹੋਵੇਗੀ ਕਿ ਅੱਜ ਦੇਸ਼, ਰਿਕਾਰਡ ਮਾਤਰਾ ਵਿੱਚ ਅਨਾਜ ਪੈਦਾ ਕਰਨ ਦੇ ਨਾਲ-ਨਾਲ ਰਿਕਾਰਡ ਮਾਤਰਾ ਵਿੱਚ ਸ਼ਹਿਦ ਵੀ ਪੈਦਾ ਕਰ ਰਿਹਾ ਹੈ।


    ਭਾਈਓ ਅਤੇ ਭੈਣੋਂ, ਬਨਾਰਸ ਅਤੇ ਪੂਰਬੀ ਭਾਰਤ ਬੁਣਕਰ, ਸ਼ਿਲਪਕਾਰਾਂ, ਮਿੱਟੀ ਨੂੰ ਸੋਨਾ ਬਣਾਉਣ ਵਾਲੇ ਕਲਾਕਾਰਾਂ ਦੀ ਧਰਤੀ ਹੈ। ਵਾਰਾਣਸੀ ਦੇ ਹੱਥਕਰਘਾ ਅਤੇ ਹਸਤਸ਼ਿਲਪ ਉਦਯੋਗ ਨੂੰ ਤਕਨੀਕੀ ਸਹਾਇਤਾ ਦੇਣ ਅਤੇ ਕਾਰੀਗਰਾਂ ਨੂੰ ਨਵੇਂ ਬਜ਼ਾਰਾਂ ਨਾਲ ਜੋੜਨ ਲਈ trade facilitation ਸੈਂਟਰਾਂ ਦਾ ਨਿਰਮਾਣ ਕੀਤਾ ਗਿਆ ਹੈ। ਇਸ ਤੋਂ ਇਲਾਵਾ ਬੁਣਕਰਾਂ ਨੂੰ ਚੰਗੇ ਉਤਪਾਦਨ ਦੀ ਸੁਵਿਧਾ ਲਈ 9 ਸਥਾਨਾਂ 'ਤੇ common facilitation centre ਵੀ ਬਣਾਏ ਗਏ ਹਨ। ਹੁਣ ਬੁਣਕਾਰ ਭਾਈ-ਭੈਣਾਂ ਨੂੰ ਵਾਪ ਮਸ਼ੀਨ ਦਿੱਤੀ ਜਾ ਰਹੀ ਹੈ, ਇਸ ਨਾਲ ਬੁਣਕਰਾਂ ਦਾ ਕੰਮ ਹੋਰ ਅਸਾਨ ਹੋ ਜਾਵੇਗਾ।


    ਬੁਣਕਰ ਹੀ ਨਹੀਂ, ਮਿੱਟੀ ਦੇ ਬਰਤਨ ਅਤੇ ਮਿੱਟੀ ਨਾਲ ਕਲਾਕ੍ਰਿਤੀਆਂ ਬਣਾਉਣ ਵਾਲੇ ਭਰਾਵਾਂ-ਭੈਣਾਂ ਨੂੰ ਵੀ ਤਕਨੀਕੀ ਤਾਕਤ ਦਿੱਤੀ ਜਾ ਰਹੀ ਹੈ। ਅੱਜ ਇੱਥੇ ਇਸ ਪ੍ਰੋਗਰਾਮ ਵਿੱਚ ਕਈ ਭਾਈ-ਭੈਣਾਂ ਨੂੰ ਇਲੈਕਟ੍ਰਿਕ ਚਾਰਜ ਦਿੱਤੇ ਗਏ ਹਨ । ਇਸ ਤੋਂ ਇਲਾਵਾ ਮ ਿੱਟੀ ਗੁੰਨਣ ਅਤੇ ਸੁਕਾਉਣ ਦੀਆਂ ਆਧੁਨਿਕ ਮਸ਼ੀਨਾਂ ਉਨ੍ਹਾਂ ਨੂੰ ਦਿੱਤੀਆਂ ਜਾ ਰਹੀਆਂ ਹੈ। ਇਸ ਨਾਲ ਜਿੱਥੇ ਤੁਹਾਡੇ ਸ਼੍ਰਮ ਦੀ ਬੱਚਤ ਹੋਵੇਗੀ, ਉੱਥੇ ਘੱਟ ਸਮੇਂ ਵਿੱਚ ਚੰਗੀ ਕਵਾਲਿਟੀ ਦੇ ਬਰਤਨ ਜਾਂ ਫਿਰ ਸਜਾਵਟੀ ਸਮਾਨ ਬਣਾਏ ਜਾ ਸਕਣਗੇ।


    ਸਾਥੀਓ, ਵਾਰਾਣਸੀ ਦੇ ਹਰ ਵਰਗ, ਹਰ ਤਬਕੇ ਦਾ ਜੀਵਨ ਪੱਧਰ ਉੱਪਰ ਚੁੱਕਣ ਲਈ ਸਰਕਾਰ ਲਗਾਤਾਰ ਯਤਨ ਕਰ ਰਹੀ ਹੈ। ਕਾਸ਼ੀ ਹੁਣ ਦੇਸ਼ ਦੇ ਉਨ੍ਹਾਂ ਚੁਨਿੰਦਾ (ਚੁਣੇ ਹੋਏ) ਸ਼ਹਿਰਾਂ ਵਿੱਚ ਸ਼ਾਮਲ ਹੈ ਜਿੱਥੋਂ ਦੇ ਘਰਾਂ ਵਿੱਚ ਪਾਈਪ ਨਾਲ ਕੁੱਕਿੰਗ ਗੈਸ ਪਹੁੰਚ ਰਹੀ ਹੈ। ਇਸ ਲਈ ਇਲਾਹਾਬਾਦ ਤੋਂ ਬਨਾਰਸ ਤੱਕ ਪਾਈਪ ਲਾਈਨ ਵਿਛਾਈ ਗਈ ਹੈ। ਹੁਣ ਤੱਕ ਬਨਾਰਸ ਵਿੱਚ ਅੱਠ ਹਜ਼ਾਰ ਤੋਂ ਵੱਧ ਘਰਾਂ ਤੱਕ ਪਾਈਪ ਵਾਲੀ ਗੈਸ ਦਾ ਕਨੈਕਸ਼ਨ ਪਹੁੰਚ ਚੁੱਕਾ ਹੈ। ਆਉਣ ਵਾਲੇ ਸਮੇਂ ਵਿੱਚ ਇਸ ਨੂੰ 40 ਹਜ਼ਾਰ ਤੋਂ ਜ਼ਿਆਦਾ ਘਰਾਂ ਤੱਕ ਪਹੁੰਚਾਉਣ ਲਈ ਕੰਮ ਚਲ ਰਿਹਾ ਹੈ। ਇਸ ਤੋਂ ਇਲਾਵਾ ਉਜਵਲਾ ਯੋਜਨਾ ਤਹਿਤ ਕੀਤੇ ਗਏ 60 ਹਜ਼ਾਰ ਤੋਂ ਜ਼ਿਆਦਾ ਗੈਸ ਕਨੈਕਸ਼ਨਾਂ ਨੇ ਵੀ ਬਨਾਰਸ ਦੇ ਆਸਪਾਸ ਦੇ ਪਿੰਡਾਂ ਵਿੱਚ ਮਹਿਲਾਵਾਂ ਦੇ ਜੀਵਨ ਨੂੰ ਅਸਾਨ ਬਣਾਉਣ ਦਾ ਕੰਮ ਕੀਤਾ ਹੈ।


    ਸਾਥੀਓ, 'ਸਬਕਾ ਸਾਥ-ਸਬਕਾ ਵਿਕਾਸ' ਦੇ ਰਸਤੇ 'ਤੇ ਚਲਦਿਆਂ ਕਾਸ਼ੀ ਇੱਕ ਨਵੇਂ ਉਤਸ਼ਾਹ ਨਾਲ, ਨਵੇਂ ਜੋਸ਼ ਨਾਲ ਆਪਣਾ ਭਵਿੱਖ ਤੈਅ ਕਰ ਰਿਹਾ ਹੈ। ਹਜ਼ਾਰਾਂ ਕਰੋੜ ਦੇ ਪ੍ਰੋਜੈਕਟਾਂ 'ਤੇ ਕੰਮ ਜਾਰੀ ਹੈ। Infrastructure ਦੇ ਜਿਨ੍ਹਾਂ ਪ੍ਰੋਜੈਕਟਾਂ 'ਤੇ ਕੰਮ ਚਲ ਰਿਹਾ ਹੈ, ਉਨ੍ਹਾਂ ਵਿੱਚੋਂ ਅਨੇਕ ਆਉਣ ਵਾਲੇ ਕੁਝ ਮਹੀਨਿਆਂ ਵਿੱਚ ਪੂਰੇ ਹੋਣ ਦੀ ਸਥਿਤੀ ਵਿੱਚ ਹਨ। ਰਿੰਗ ਰੋਡ, ਏਅਰਪੋਰਟ ਤੋਂ ਕਚਹਿਰੀ ਤੱਕ ਦੀ ਸੜਕ, rice research institute, ਬੀਨਾਪੁਰ-ਗੋਏਠਾ ਦੇ sewer treatment plant, multi moral terminal , ਵਿਸ਼ਵ ਪੱਧਰੀ ਕੈਂਸਰ ਹਸਪਤਾਲ ਜਿਹੇ ਵੱਡੇ ਪ੍ਰੋਜੈਕਟ ਪੂਰੇ ਹੋਣਗੇ ਤਾਂ ਇਸ ਸ਼ਹਿਰ ਦੇ ਵਿਕਾਸ ਨੂੰ ਨਵੇਂ ਆਯਾਮ ਮਿਲਣਗੇ।


    ਸਾਥੀਓ, ਇਹ ਸਾਰੇ ਪ੍ਰੋਜੈਕਟ ਵਾਰਾਣਸੀ ਵਿੱਚ ਇੱਥੋਂ ਦੇ ਨੌਜੁਆਨਾਂ ਨੂੰ ਰੋਜ਼ਗਾਰ ਦੇ ਅਨੰਤ ਮੌਕੇ ਵੀ ਉਪਲੱਬਧ ਕਰਾ ਰਹੇ ਹਨ । ਬਨਾਰਸ ਵਿੱਚ ਹੋ ਰਹੇ ਵਿਕਾਸ ਨੇ ਇੱਥੋਂ ਦੇ ਉੱਦਮੀਆਂ ਲਈ ਵੀ ਵਪਾਰ ਦੀ ਆਂ ਨਵੀਂਆਂ ਸੰਭਾਵਨਾਵਾਂ ਦਾ ਰਸਤਾ ਖੋਲ੍ਹਿਆ ਹੈ। ਆਓ, ਅਸੀਂ ਪੂਰੇ ਸਮਰਪਣ ਨਾਲ ਬਨਾਰਸ ਵਿੱਚ ਹੋ ਰਹੇ ਪਰਿਵਰਤਨ ਦੇ ਇਸ ਸੰਕਲਪ ਨੂੰ ਹੋਰ ਮਜਬੂਤ ਕਰੀਏ । ਨਵੀਂ ਕਾਸ਼ੀ , ਨਵੇਂ ਭਾਰਤ ਦੇ ਨਿਰਮਾਣ ਵਿੱਚ ਅੱਗੇ ਵਧ ਕੇ ਆਪਣਾ ਯੋਗਦਾਨ ਪਾਈਏ ।


    ਇੱਕ ਵਾਰ ਫਿਰ ਆਪ ਸਭ ਨੂੰ ਨਵੇਂ ਸ਼ੁਰੂ ਹੋਏ ਸਾਰੇ ਪ੍ਰੋਜੈਕਟਾਂ ਲਈ ਵਧਾਈ ਦਿੰਦਾ ਹਾਂ। ਤੁਸੀਂ ਇਸ ਤਰ੍ਹਾਂ ਹੀ ਮੈਨੂੰ ਆਪਣੇ ਸਨੇਹ ਅਤੇ ਅਸ਼ੀਰਵਾਦ ਨਾਲ ਪ੍ਰੇਰਣਾ ਦਿੰਦੇ ਰਹੋ । ਇਸ ਕਾਮਨਾ ਨਾਲ ਅਤੇ ਭ ਾਈਓ-ਭੈਣੋ, ਤੁਸੀਂ ਭਲੇ ਹੀ ਮੈਨੂੰ ਪ੍ਰਧਾਨ ਮੰਤਰੀ ਪਦ ਦੀ ਜ਼ਿੰਮੇਵਾਰੀ ਦਿੱਤੀ ਹੋਵੇ, ਪਰ ਮੈਂ ਇੱਕ ਸਾਂਸਦ ਵਜੋਂ ਵੀ ਤੁਹਾਨੂੰ ਮੇਰੇ ਕੰਮ ਦਾ ਹਿਸਾਬ ਦੇਣ ਲਈ ਜ਼ਿੰਮੇਵਾਰ ਹਾਂ। ਅਤੇ ਅੱਜ ਮੈਂ ਤੁਹਾਨੂੰ ਚਾਰ ਸਾਲ ਵਿੱਚ ਇੱਕ ਸਾਂਸਦ ਵਜੋਂ ਜੋ ਕੰਮ ਕੀਤਾ, ਇਸ ਦੀ ਇੱਕ ਛੋਟੀ ਜਿਹੀ ਝਲਕ ਦਿਖਾਈ ਹੈ। ਅਤੇ ਮੈਂ ਮੰਨਦਾ ਹਾਂ ਜਨ-ਪ੍ਰਤੀਨਿਧੀ ਦੇ ਨਾਤੇ, ਤੁਹਾਡੇ ਸੇਵਕ ਵਜੋਂ, ਤੁਸੀਂ ਮੇਰੇ ਮਾਲਕ ਹੋ, ਤੁਸੀਂ ਮੇਰੇ high command ਹੋ । ਅਤੇ ਇਸ ਲਈ ਪਾਈ-ਪਾਈ ਦਾ ਹਿਸਾਬ ਦੇਣਾ, ਪਲ-ਪਲ ਦਾ ਹਿਸਾਬ ਦੇਣਾ, ਇਹ ਮੇਰੀ ਜ਼ਿੰਮੇਵਾਰੀ ਬਣਦੀ ਹੈ।


    ਅਤੇ ਇੱਕ ਸਾਂਸਦ ਵਜੋਂ ਅੱਜ ਮੈਨੂੰ ਖੁਸ਼ੀ ਹੈ ਕਿ ਇਨ੍ਹਾਂ ਵਿਕਾਸ ਦੀਆਂ ਗੱਲਾਂ ਨੂੰ ਆਪ ਦੇ ਸਾਹਮਣੇ ਪੇਸ਼ ਕਰਨ ਦਾ ਮੈਨੂੰ ਅਵਸਰ ਮਿਲਿਆ। ਮੈਂ ਫਿਰ ਇੱਕ ਵਾਰ ਤੁਹਾਡੇ ਸਨੇਹ ਲਈ, ਆਪ ਦੇ ਅਸ਼ੀਰਵਾਦ ਲਈ, ਆਪ ਦੇ ਅਪਾਰ ਪਿਆਰ ਲਈ ਦਿਲੋਂ ਬਹੁਤ-ਬਹੁਤ ਧੰਨਵਾਦ ਕਰਦਾ ਹਾਂ।


    ਮੇਰੇ ਨਾਲ ਬੋਲੋ- ਭਾਰਤ ਮਾਤਾ ਕੀ -ਜੈ


    ਭਾਰਤ ਮਾਤਾ ਕੀ -ਜੈ


    ਭਾਰਤ ਮਾਤਾ ਕੀ -ਜੈ


    ਬਹੁਤ-ਬਹੁਤ ਧੰਨਵਾਦ ।


    *****

    
    
    (Release ID: 1546730) Visitor Counter : 1