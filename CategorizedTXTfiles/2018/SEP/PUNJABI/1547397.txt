      ਨਵੀਂਨ ਅਤੇ ਨਵਿਆਉਣਯੋਗ ਊਰਜਾ ਮੰਤਰਾਲਾ

      ਆਈਐੱਸਏ ਦੀ ਪਹਿਲੀ ਅਸੈਂਬਲੀ ਅਤੇ ਆਈਓਆਰਏ ਦੀ ਮੰਤਰੀ ਪੱਧਰੀ ਦੂਜੀ ਬੈਠਕ ਅਤੇ ਦੂਜੀ ਰੀ-ਇਨਵੈਂਸਟ ਮੀਟ ਭਾਰਤ ਵਿੱਚ ਆਯੋਜਿਤ ਹੋਣਗੇ
      Posted On: 25 SEP 2018 5:51PM by PIB Chandigarh


    First assembly of ISA, Second ministerial of IORA and Second REINVEST meet to be held in India
    
    Events to be inaugurated by Prime Minister Narendra Modi
    
    UN Secretary General Antonio Guterres to attend the event


    ਆਈਐੱਸਏ ਦੀ ਪਹਿਲੀ ਅਸੈਂਬਲੀ ਅਤੇ ਆਈਓਆਰਏ ਦੀ ਮੰਤਰੀ ਪੱਧਰੀ ਦੂਜੀ ਬੈਠਕ ਅਤੇ ਦੂਜੀ ਰੀ - ਇਨਵੈਂਸਟ ਮੀਟ ਭਾਰਤ ਵਿੱਚ ਆਯੋਜਿਤ ਹੋਣਗੇ


    ਸਮਾਰੋਹਾਂ ਦਾ ਉਦਘਾਟਨ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਕਰਨਗੇ


    ਸੰਯੁਕਤ ਰਾਸ਼ਟਰ ਸੈਕਟਰੀ ਜਨਰਲ ਐਨਟੋਨੀਓ ਗੁਟੇਰੇਸ ( Antonio Guterres ) ਸਮਾਰੋਹ ਵਿੱਚ ਸ਼ਾਮਲ ਹੋਣਗੇ


    ਨਵੀਨ ਤੇ ਅਖੁੱਟ ਊਰਜਾ ਮੰਤਰਾਲਾ 2 ਤੋਂ 5 ਅਕਤੂਬਰ ਤੱਕ ਨਵੀਂ ਦਿੱਲੀ ਵਿੱਚ ਅੰਤਰਰਾਸ਼ਟਰੀ ਸੌਰ ਗਠਬੰਧਨ (ਆਈਐੱਸਏ) ਦੀ ਪਹਿਲੀ ਅਸੈਂਬਲੀ ਅਤੇ ਹਿੰਦ ਮਹਾਸਾਗਰ ਤਟੀ ਖੇਤਰੀ ਸਹਿਯੋਗ ਸੰਘ (ਆਈਓਆਰਏ) ਦੇ ਅਖੁੱਟ ਊਰਜਾ ਮੰਤਰੀਆਂ ਅਤੇ ਗਲੋਬਲ ਅਖੁੱਟ ਊਰਜਾ ਨਿਵੇਸ਼ ਦੀ ਦੂਜੀ ਰੀ-ਇਨਵੈਸਟ ਮੀਟ ਅਤੇ ਐਕਸਪੋ 2018 ਦਾ ਆਯੋਜਨ ਕਰੇਗਾ।


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ 2 ਅਕਤੂਬਰ ਨੂੰ ਨਵੀਂ ਦਿੱਲੀ ਵਿੱਚ ਸੰਯੁਕਤ ਰਾਸ਼ਟਰ ਜਨਰਲ ਸਕੱਤਰ ਸ਼੍ਰੀ ਐਨਟੋਨੀਓ ਗੁਟੇਰੇਸ ਦੀ ਹਾਜ਼ਰੀ ਵਿੱਚ ਇਕੱਠੇ ਇਨ੍ਹਾਂ ਤਿੰਨਾ ਆਯੋਜਨਾਂ ਦਾ ਉਦਘਾਟਨ ਕਰਨਗੇ। ਬੈਠਕਾਂ ਦੇ ਕਾਰੋਬਾਰੀ ਅਤੇ ਤਕਨੀਕੀ ਸੈਸ਼ਨ ਦਾ ਆਯੋਜਨ ਉੱਤਰ ਪ੍ਰਦੇਸ਼ ਦੇ ਗ੍ਰੇਟਰ ਨੋਇਡਾ ਵਿੱਚ ਕੀਤਾ ਜਾਵੇਗਾ।


    ਅੰਤਰਰਾਸ਼ਟਰੀ ਸੌਰ ਗਠਬੰਧਨ ਦੀ ਸ਼ੁਰੂਆਤ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਅਤੇ ਫਰਾਂਸ ਦੇ ਤਤਕਾਲੀ ਰਾਸ਼ਟਰਪਤੀ ਫ੍ਰਾਂਸਵਾ ਔਲਾਂਦ ਨੇ 30 ਨਵੰਬਰ, 2015 ਨੂੰ ਪੈਰਿਸ ਵਿੱਚ ਕੀਤੀ ਸੀ, ਜਦੋਂ ਉੱਥੇ ਪੈਰਿਸ ਜਲਵਾਯੂ ਸੰਮੇਲਨ ਚਲ ਰਿਹਾ ਸੀ।


    ਅੰਤਰਰਾਸ਼ਟਰੀ ਸੌਰ ਗਠਬੰਧਨ ਦੀ ਪਹਿਲੀ ਬੈਠਕ ਵਿੱਚ ਸੌਰ ਊਰਜਾ ਦੇ ਖੇਤਰ ਵਿੱਚ ਵੈਸ਼ਵਿਕ ਸਹਿਯੋਗ ਵਧਾਉਣ ’ਤੇ ਜ਼ੋਰ ਦਿੱਤਾ ਜਾਵੇਗਾ। ਅਜਿਹੀ ਕੋਸ਼ਿਸ਼ ਕੀਤੀ ਜਾਵੇਗੀ ਕਿ ਸੌਰ ਊਰਜਾ ਕਿਫ਼ਾਇਤੀ ਦਰ ’ਤੇ ਲੋਕਾਂ ਨੂੰ ਮਿਲ ਸਕੇ। ਬੈਠਕ ਵਿੱਚ ਸੌਰ ਊਰਜਾ ਨਾਲ ਸਬੰਧਤ ਵਿੱਤੀ, ਪ੍ਰਸ਼ਾਸਨਿਕ ਅਤੇ ਲਾਗੂਕਰਨ ਸਬੰਧੀ ਮੁੱਦਿਆਂ ’ਤੇ ਗੰਭੀਰਤਾ ਨਾਲ ਵਿਚਾਰ-ਵਟਾਂਦਰਾ ਕੀਤਾ ਜਾਵੇਗਾ। ਗਠਬੰਧਨ ਵਿੱਚ ਸ਼ਾਮਲ ਹੋਣ ਦੇ ਲਈ ਸਹਿਮਤੀ ਜਤਾਉਣ ਵਾਲੇ ਦੇਸ਼ਾਂ ਦੇ ਊਰਜਾ ਮੰਤਰੀਆਂ ਨੂੰ ਇਸ ਵਿੱਚ ਸੱਦਿਆ ਗਿਆ ਹੈ।


    ਮੰਤਰਾਲੇ ਅਨੁਸਾਰ ਹੁਣ ਤੱਕ 18 ਦੇਸ਼ਾਂ ਦੇ ਮੰਤਰੀ ਪੱਧਰੀ ਵਫ਼ਦਾਂ ਨੇ ਬੈਠਕ ਵਿੱਚ ਸ਼ਾਮਲ ਹੋਣ ਲਈ ਸਹਿਮਤੀ ਭੇਜ ਦਿੱਤੀ ਹੈ। ਕਈ ਸਾਂਝੇਦਾਰ ਸੰਗਠਨ ਅਤੇ ਅਬਜ਼ਰਵਰ ਵੀ ਬੈਠਕ ਵਿੱਚ ਸ਼ਾਮਲ ਹੋਣਗੇ।


    ਐਕਸਪੋ ਵਿੱਚ ਆਈਐੱਸਏ ਅਤੇ ਆਈਓਆਰਏ ਦੇ ਮੈਂਬਰ ਦੇਸ਼ਾਂ ਦੇ ਇਲਾਵਾ ਦੁਨੀਆਭਰ ਦੇ 600 ਤੋਂ ਜ਼ਿਆਦ ਉਦਯੋਗਪਤੀਆਂ ਅਤੇ 10,000 ਪ੍ਰਤੀਨਿਧੀਆਂ ਦੇ ਵੀ ਹਿੱਸਾ ਲੈਣ ਦੀ ਸੰਭਾਵਨਾ ਹੈ।


    *******

    
    
    (Release ID: 1547397) Visitor Counter : 1