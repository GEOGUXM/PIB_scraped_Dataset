      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਭਾਰਤੀ ਖਿਡਾਰੀਆਂ ਨੂੰ ਏਸ਼ਿਆਈ ਖੇਡਾਂ, 2018 ਵਿੱਚ ਸ਼ਾਨਦਾਰ ਪ੍ਰਦਰਸ਼ਨ ਲਈ ਵਧਾਈ ਦਿੱਤੀ
      Posted On: 02 SEP 2018 2:01PM by PIB Chandigarh


    PM congratulates Indian contingent for the excellent performance in Asian Games 2018


    ਪ੍ਰਧਾਨ ਮੰਤਰੀ ਨੇ ਭਾਰਤੀ ਖਿਡਾਰੀਆਂ ਨੂੰ ਏਸ਼ਿਆਈ ਖੇਡਾਂ, 2018 ਵਿੱਚ ਸ਼ਾਨਦਾਰ ਪ੍ਰਦਰਸ਼ਨ ਲਈ ਵਧਾਈ ਦਿੱਤੀ


    ਪ੍ਰਧਾਨ ਮੰਤਰੀ , ਸ੍ਰੀ ਨਰੇਂਦਰ ਮੋਦੀ ਨੇ ਭਾਰਤੀ ਖਿਡਾਰੀਆਂ ਨੂੰ ਏਸ਼ਿਆਈ ਖੇਡਾਂ, 2018 ਵਿੱਚ ਉਨ੍ਹਾਂ ਦੇ ਸ਼ਾਨਦਾਰ ਪ੍ਰਦਰਸ਼ਨ ’ ਤੇ ਵਧਾਈ ਦਿੱਤੀ ਹੈ ।


    ਪ੍ਰਧਾਨ ਮੰਤਰੀ ਨੇ ਕਈ ਟਵੀਟਾਂ ਵਿੱਚ ਕਿਹਾ, '' ਏਸ਼ਿਆਈ ਖੇਡਾਂ, 2018 ਦੀ ਸਮਾਪਤੀ ਹੋ ਗਈ ਹੈ , ਮੈਂ ਇੱਕ ਵਾਰੀ ਫੇਰ ਭਾਰਤੀ ਖਿਡਾਰੀਆਂ ਨੂੰ ਉਨ੍ਹਾਂ ਦੇ ਸ਼ਾਨਦਾਰ ਪ੍ਰਦਰਸ਼ਨ ’ ਤੇ ਵਧਾਈ ਦਿੰਦਾ ਹਾਂ । ਏਸ਼ਿਆਈ ਖੇਡਾਂ, 2018 ਵਿੱਚ ਭਾਰਤ ਦਾ ਪ੍ਰਦਰਸ਼ਨ ਏਸ਼ਿਆਈ ਖੇਡਾਂ ਦੇ ਇਤਿਹਾਸ ਵਿੱਚ ਹੁਣ ਤੱਕ ਦਾ ਸਭ ਤੋਂ ਸ਼ਾਨਦਾਰ ਪ੍ਰਦਰਸ਼ਨ ਰਿਹਾ । ਹਰ ਅਥਲੀਟ , ਜਿਸ ਨੇ ਵੀ ਇਨ੍ਹਾਂ ਖੇਡਾਂ ਵਿੱਚ ਹਿੱਸਾ ਲਿਆ, ਉਹ ਭਾਰਤ ਦਾ ਮਾਣ ਹੈ ।


    ਏਸ਼ਿਆਈ ਖੇਡਾਂ, 2018 ਦੌਰਾਨ ਅਸੀਂ ਉਨ੍ਹਾਂ ਮੁਕਾਬਲਿਆਂ ਵਿੱਚ ਆਪਣੀ ਸਥਿਤੀ ਹੋਰ ਮਜ਼ਬੂਤ ਕੀਤੀ ਜਿਨ੍ਹਾਂ ਵਿੱਚ ਅਸੀਂ ਇਤਿਹਾਸਕ ਤੌਰ ’ ਤੇ ਵੀ ਮਜ਼ਬੂਤ ਸੀ ਅਤੇ ਅਸੀਂ ਉਨ੍ਹਾਂ ਖੇਡਾਂ ਵਿੱਚ ਵੀ ਨਾਮਣਾ ਖੱਟਿਆ ਜਿਨ੍ਹਾਂ ਵਿੱਚ ਅਸੀਂ ਪਹਿਲਾਂ ਵਧੇਰੇ ਜਿੱਤਾਂ ਨਹੀਂ ਹਾਸਲ ਕਰ ਸਕੇ ਸੀ । ਇਹ ਇੱਕ ਬਹੁਤ ਹੀ ਹਾਂ - ਪੱਖੀ ਸੰਕੇਤ ਹੈ ਅਤੇ ਭਾਰਤੀ ਖੇਡਾਂ ਲਈ ਵੀ ਸ਼ੁਭ ਸੰਕੇਤ ਹੈ ।


    ਮੈਂ ਭਾਰਤੀ ਅਥਲੀਟਾਂ ਦੇ ਕੋਚਾਂ , ਸਹਾਇਕ ਸਟਾਫ਼ , ਪਰਿਵਾਰਾਂ ਅਤੇ ਮਿੱਤਰਾਂ ਨੂੰ ਨਮਨ ਕਰਦਾ ਹਾਂ । ਸਾਡੇ ਚੈਂਪੀਅਨਾਂ ਦਾ ਲਗਾਤਾਰ ਸਮਰਥਨ ਕਰਨ ਲਈ ਧੰਨਵਾਦ । ਸਾਡੇ ਸਾਰੇ ਅਥਲੀਟਾਂ ਲਈ ਉਨ੍ਹਾਂ ਦੇ ਭਵਿੱਖ ਦੇ ਯਤਨਾਂ ਲਈ, ਮੇਰੀਆਂ ਸ਼ੁਭ ਕਾਮਨਾਵਾਂ ।


    ਇੰਡੋਨੇਸ਼ੀਆ ਦੇ ਰਾਸ਼ਟਰਪਤੀ ਜੋਕੋ ਵਿਡੋਡੋ ਅਤੇ ਉੱਥੋਂ ਦੀ ਜਨਤਾ ਨੂੰ ਏਸ਼ਿਆਈ ਖੇਡਾਂ 2018 ਦੇ ਇੰਨੇ ਸ਼ਾਨਦਾਰ ਆਯੋਜਨ ’ ਤੇ ਵਧਾਈ । ਇਨ੍ਹਾਂ ਖੇਡਾਂ ਵਿੱਚ ਅਥਲੀਟਾਂ ਦੀ ਸ਼ਾਨਦਾਰ ਕਾਰਗੁਜ਼ਾਰੀ ਅਤੇ ਖੇਡ ਭਾਵਨਾ ਦੇਖਣ ਨੂੰ ਮਿਲੀ । ''


    *****

    
    
    (Release ID: 1544962) Visitor Counter : 1