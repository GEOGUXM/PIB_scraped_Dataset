      ਕਿਰਤ ਤੇ ਰੋਜ਼ਗਾਰ ਮੰਤਰਾਲਾ

      ਅਟਲ ਬੀਮਿਤ ਵਿਅਕਤੀ ਕਲਿਆਣ ਯੋਜਨਾ ਨਾਲ 3 ਕਰੋੜ ਤੋਂ ਜ਼ਿਆਦਾ ਬੀਮਾ ਕੀਤੇ ਲੋਕਾਂ ਨੂੰ ਲਾਭ ਹੋਵੇਗਾ
      Posted On: 26 SEP 2018 5:30PM by PIB Chandigarh


    Newly Launched Atal Bimit Vyakti Kalyan Yojna to Benefit More Than 3 Crore Insured Persons


    ਅਟਲ ਬੀਮਿਤ ਵਿਅਕਤੀ ਕਲਿਆਣ ਯੋਜਨਾ ਨਾਲ 3 ਕਰੋੜ ਤੋਂ ਜ਼ਿਆਦਾ ਬੀਮਾ ਕੀਤੇ ਲੋਕਾਂ ਨੂੰ ਲਾਭ ਹੋਵੇਗਾ


    ਕਰਮਚਾਰੀ ਰਾਜ ਬੀਮਾ ਨਿਗਮ ( ਈਐੱਸਆਈਸੀ ) ਦੀ ਹਾਲ ਹੀ ਵਿੱਚ ਲਾਂਚ ਕੀਤੀ ‘ ਅਟਲ ਬੀਮਿਤ ਵਿਅਕਤੀ ਕਲਿਆਣ ਯੋਜਨਾ ’ ਜਰੀਏ ਲਗਭਗ 3.2 ਕਰੋੜ ਬੀਮਿਤ ਵਿਅਕਤੀਆਂ ਨੂੰ ਲਾਭ ਹੋਵੇਗਾ । ਕਰਮਚਾਰੀ ਰਾਜ ਬੀਮਾ ਨਿਗਮ ( ਈਐੱਸਆਈ ) ਨਿਗਮ ਨੇ ਰਾਜ ਕਰਮਚਾਰੀ ਬੀਮਾ ਕਾਨੂੰਨ , 1948 ਤਹਿਤ ਬੀਮਾ ਕੀਤੇ ਵਿਅਕਤੀਆਂ ਲਈ ‘ ਅਟਲ ਬੀਮਿਤ ਵਿਅਕਤੀ ਕਲਿਆਣ ਯੋਜਨਾ ’ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਯੋਜਨਾ ਵਿੱਚ ਬੇਰੋਜ਼ਗਾਰ ਹੋਣ ਦੀ ਹਾਲਤ ਵਿੱਚ ਨੌਕਰੀ ਲੱਭਣ ਦੀ ਮਿਆਦ ਦੌਰਾਨ ਰਾਹਤ ਰਾਸ਼ੀ ਦਾ ਭੁਗਤਾਨ ਸਿੱਧਾ ਬੈਂਕ ਖਾਤੇ ਵਿੱਚ ਕਰਨ ਦੀ ਵਿਵਸਥਾ ਹੈ। ਬੇਰੋਜ਼ਗਾਰ ਵਿਅਕਤੀ ਜੋ ਕਿ ਨਵਾਂ ਰੋਜ਼ਗਾਰ ਲੱਭ ਰਿਹਾ ਹੋਵੇ ਉਸ ਨੂੰ ਨਕਦ ਲਾਭ ਉਸ ਦੀ ਪਿਛਲੇ 90 ਦਿਨਾਂ ਦੀ ਔਸਤ ਆਮਦਨ ਦੇ 25% ਦੇ ਬਰਾਬਰ ਦਿੱਤਾ ਜਾਵੇਗਾ।


    ਕੇਂਦਰੀ ਕਿਰਤ ਤੇ ਰੋਜ਼ਗਾਰ ਰਾਜ ਮੰਤਰੀ ( ਸੁਤੰਤਰ ਚਾਰਜ ) ਸ਼੍ਰੀ ਸੰਤੋਸ਼ ਕੁਮਾਰ ਗੰਗਵਾਰ ਅੱਜ ਨਵੀਂ ਦਿੱਲੀ ਵਿੱਚ ਕਾਰਜਸਥਲਾਂ ਵਿੱਚ ਸੇਫਟੀ ਅਤੇ ਸਕਿਉਰਿਟੀ ਬਾਰੇ ਸੱਤਵੇਂ ਰਾਸ਼ਟਰੀ ਸੰਮੇਲਨ ਅਤੇ ਸੇਫਟੀ ਸਿਸਟਮ ਐਕਸੀਲੈਂਸ ਅਵਾਰਡ ਵੰਡ ਸਮਾਗਮ ਨੂੰ ਸੰਬੋਧਨ ਕਰ ਰਹੇ ਸਨ।


    ਸੰਮੇਲਨ ਨੂੰ ਸੰਬੋਧਨ ਕਰਦਿਆਂ ਮੰਤਰੀ ਨੇ ਕਿਹਾ ਕਿ ਇਸ ਸਮੇਂ ਸੰਗਠਿਤ ਖੇਤਰ ਵਿੱਚ ਕਰੀਬ 6 ਕਰੋੜ ਮਜ਼ਦੂਰ ਹਨ ਜਿਨ੍ਹਾਂ ਨੂੰ ਈਪੀਐੱਫਓ , ਈਐੱਸਆਈਸੀ ਅਤੇ ਸਮਾਜਕ ਸੁਰੱਖਿਆ ਯੋਜਨਾਵਾਂ ਦਾ ਲਾਭ ਮਿਲਦਾ ਹੈ। ਅਤੇ ਕੇਂਦਰੀ ਸਰਕਾਰ ਨੇ ਉਨ੍ਹਾਂ ਦੇ ਕੰਮ ਦੇ ਹਾਲਾਤ ਨੂੰ ਸੁਧਾਰਨ , ਸਕਿਉਰਿਟੀ ਅਤੇ ਸਮਾਜਕ ਸੁਰੱਖਿਆ ਨੂੰ ਸੁਨਿਸ਼ਚਿਤ ਕਰਨ ਲਈ ਕਈ ਕਦਮ ਉਠਾਏ ਹਨ ਤਾਂ ਕਿ ਉਨ੍ਹਾਂ ਦੇ ਜੀਵਨ ਪੱਧਰ ਨੂੰ ਸੁਧਾਰਿਆ ਜਾ ਸਕੇ। ਵਰਤਮਾਨ ਸਰਕਾਰ ਅਸੰਗਠਿਤ ਖੇਤਰ ਦੇ ਕਰੀਬ 40 ਕਰੋੜ ਮਜ਼ਦੂਰਾਂ ਦੀ ਸਥਿਤੀ ਵਿੱਚ ਸੁਧਾਰ ਲਈ ਲਗਾਤਾਰ ਪ੍ਰਯਤਨ ਕਰ ਰਹੀ ਹੈ। ਪਿਛਲੇ ਦੋ ਵਰ੍ਹਿਆਂ ਵਿੱਚ ਕਰੀਬ ਇੱਕ ਕਰੋੜ ਕਰਮਚਾਰੀਆਂ ਨੂੰ ਈਐੱਸਆਈਸੀ ਦੇ ਲਾਭਾਂ ਨਾਲ ਜੋੜਿਆ ਗਿਆ ਹੈ ਅਤੇ ਇੱਕ ਕਰੋੜ ਤੋਂ ਜ਼ਿਆਦਾ ਨੂੰ ਈਪੀਐੱਫਓ ਦੇ ਦਾਇਰੇ ਵਿੱਚ ਲਿਆਂਦਾ ਗਿਆ ਹੈ। ਅਤੇ ਅਸੰਗਠਿਤ ਖੇਤਰ ਵਿੱਚ ਕੰਮ ਕਰਨ ਵਾਲਿਆਂ ਲਈ ਪ੍ਰਧਾਨ ਮੰਤਰੀ ਜੀਵਨ ਜਯੋਤੀ ਬੀਮਾ ਯੋਜਨਾ ਅਤੇ ਪ੍ਰਧਾਨ ਮੰਤਰੀ ਸੁਰਕਸ਼ਾ ਬੀਮਾ ਯੋਜਨਾ ਪੂਰੀ ਤਰ੍ਹਾਂ ਨਾਲ ਮੁਫ਼ਤ ਹਨ ।


    ਉਨ੍ਹਾਂ ਕਿਹਾ ਕਿ ਕਰੀਬ 3 ਕਰੋੜ ਵਰਕਰਾਂ ਨੂੰ ਇਨ੍ਹਾਂ ਸਮਾਜਕ ਸੁਰੱਖਿਆ ਯੋਜਨਾਵਾਂ ਦਾ ਲਾਭ ਮਿਲ ਰਿਹਾ ਹੈ।


    ****

    
    
    (Release ID: 1547701) Visitor Counter : 1