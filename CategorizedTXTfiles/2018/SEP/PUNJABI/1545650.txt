      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਭਾਰਤ ਵਿੱਚੋਂ ਅਨਪੜ੍ਹਤਾ ਨੂੰ ਖਤਮ ਕਰਨ ‘ਚ ਬੱਚਿਆਂ ਦੀ ਮੁੱਖ ਭੂਮਿਕਾ : ਸ਼੍ਰੀ ਪ੍ਰਕਾਸ਼ ਜਾਵਡੇਕਰ
      Posted On: 08 SEP 2018 4:02PM by PIB Chandigarh


    Children have key role to eradicate illiteracy from India - Shri Prakash Javadekar


    ਭਾਰਤ ਵਿੱਚੋਂ ਅਨਪੜ੍ਹਤਾ ਨੂੰ ਖਤਮ ਕਰਨ ‘ ਚ ਬੱਚਿਆਂ ਦੀ ਮੁੱਖ ਭੂਮਿਕਾ : ਸ਼੍ਰੀ ਪ੍ਰਕਾਸ਼ ਜਾਵਡੇਕਰ


    ਬਵੰਜਵੇਂ (52ਵਾਂ) ਅੰਤਰਰਾਸ਼ਟਰੀ ਸਾਖਰਤਾ ਦਿਵਸ ਮਨਾਉਣ ਲਈ ਰਾਸ਼ਟਰੀ ਪੱਧਰ ਦਾ ਪ੍ਰੋਗਰਾਮ ਅੱਜ ਨਵੀਂ ਦਿੱਲੀ ਵਿੱਚ ਆਯੋਜਿਤ ਕੀਤਾ ਗਿਆ। ਕੇਂਦਰੀ ਮਾਨਵ ਸੰਸਾਧਨ ਵਿਕਾਸ ਮੰਤਰੀ , ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਇਸ ਮੌਕੇ ‘ ਤੇ ਮੁੱਖ ਮਹਿਮਾਨ ਸਨ। ਇਸ ਮੌਕੇ ‘ ਤੇ ਬੋਲਦਿਆਂ , ਕੇਂਦਰੀ ਮੰਤਰੀ ਨੇ ਕਿਹਾ ਕਿ 70 ਸਾਲ ਦੀ ਸੁਤੰਤਰਤਾ ਤੋਂ ਬਾਅਦ ਇਹ ਜਾਣਨਾ ਅਤਿਅੰਤ ਦੁਖਦਾਈ ਹੈ ਕਿ ਦੇਸ਼ ਵਿੱਚ ਵੱਡੀ ਸੰਖਿਆ ‘ ਚ ਅਨਪੜ੍ਹ ਮੌਜੂਦ ਹਨ। ਭਾਰਤ ਵਿੱਚੋਂ ਅਨਪੜ੍ਹਤਾ ਨੂੰ ਖਤਮ ਕਰਨ ਲਈ ਸਾਖਰਤਾ ਅਭਿਆਨ ਨਿਸ਼ਚਿਤ ਤੌਰ ‘ ਤੇ ਦੇਸ਼ ਭਰ ਵਿੱਚ ਇੱਕ ਸਮਾਜਕ ਅਭਿਆਨ ਹੋਣਾ ਚਾਹੀਦਾ ਹੈ। ਉਨ੍ਹਾਂ ਕਿਹਾ ਕਿ ਸਰਕਾਰ ਨਵਾਂ ਭਾਰਤ ਬਣਾਉਣ ਪ੍ਰਤੀ ਵਚਨਬੱਧ ਹੈ ਅਤੇ ਨਵਾਂ ਭਾਰਤ ਸਾਖਰ ਭਾਰਤ ਹੋਵੇਗਾ। ਉਦੇਸ਼ ਦੀ ਸਮਾਂ-ਬੱਧ ਪ੍ਰਾਪਤੀ ਲਈ ਸਵੱਛ ਭਾਰਤ ਅਭਿਆਨ ਦੀ ਤਰ੍ਹਾਂ ਰਾਸ਼ਟਰੀ ਪੱਧਰ ਦਾ ਇੱਕ ਨਵਾਂ ਪ੍ਰੋਗਰਾਮ ਵੀ ਸ਼ੁਰੂ ਕੀਤਾ ਜਾਵੇਗਾ।


    ਮੰਤਰੀ ਨੇ ਕਿਹਾ ਕਿ ਸਾਡੇ ਦੇਸ਼ ਵਿੱਚੋਂ ਅਨਪੜ੍ਹਤਾ ਦੀ ਸਮਾਪਤੀ ਵਿੱਚ ਬੱਚਿਆਂ ਦੀ ਮੁੱਖ ਭੂਮਿਕਾ ਹੈ। ਉਨ੍ਹਾਂ ਨੇ ਸਾਰੇ ਵਿਦਿਆਰਥੀਆਂ ਨੂੰ ਕਿਹਾ ਕਿ ਉਹ ਆਪਣੇ ਪਰਿਵਾਰ ਦੇ ਅਨਪੜ੍ਹ ਮੈਂਬਰਾਂ ਨੂੰ ਪੜ੍ਹਾਉਣ ਲਈ ਅੱਗੇ ਆਉਣ ਤਾਂ ਕਿ ਉਹ ਵੀ ਪੜ੍ਹ ਅਤੇ ਲਿਖ ਸਕਣ। ਉਨ੍ਹਾਂ ਨੇ ਇਹ ਵੀ ਕਿਹਾ ਕਿ ਜੇ ਅਸੀਂ ਆਉਣ ਵਾਲੇ ਸਾਲਾਂ ਵਿੱਚ ਪੂਰਨ ਸਾਖਰਤਾ ਦਾ ਉਦੇਸ਼ ਪ੍ਰਾਪਤ ਕਰਨਾ ਚਾਹੁਦੇ ਹਾਂ ਤਾਂ ਸਾਨੂੰ ਮਿਲ ਜੁਲ ਕੇ ਸਿੱਖਿਆ ਦੇ ਖੇਤਰ ਵਿੱਚ ਕੰਮ ਕਰਨਾ ਹੋਵੇਗਾ। ਉਨ੍ਹਾਂ ਇਹ ਵੀ ਕਿਹਾ ਕਿ ਅਨਪੜ੍ਹ ਲੋਕਾਂ ਨੂੰ ਪੜ੍ਹਾਉਣ ਦੀ ਗਤੀ ਵਿੱਚ ਤੇਜ਼ੀ ਲਿਆਉਣ ਲਈ ਸਾਨੂੰ ਸਮੱਗਰੀ ਅਤੇ ਸਿੱਖਿਆ ਦਾ ਸਰਲੀਕਰਨ ਕਰਨਾ ਹੋਵੇਗਾ ਤਾਂ ਕਿ ਉਹ ਜਲਦੀ ਸਿੱਖ ਜਾਣ।


    ਮੰਤਰੀ ਨੇ ਇਹ ਵੀ ਕਿਹਾ ਕਿ ਅਸੀਂ ਸਿੱਖਿਆ ਦੇ ਖੇਤਰ ਨੂੰ ਸੰਪੂਰਨ ਰੂਪ ਵਿੱਚ ਦੇਖਦੇ ਹਾਂ ਇਸ ਲਈ ਅਸੀਂ ਹਾਲ ਹੀ ਵਿੱਚ ‘ ਸਮਗਰ ਸ਼ਿਕਸ਼ਾ ’ ( Samagra Shiksha) ਦੀ ਸ਼ੁਰੂਆਤ ਕੀਤੀ ਹੈ। ਜੋ ਮੁੱਢਲੇ ਪੱਧਰ ਤੋਂ ਉੱਚ ਸੈਕੰਡਰੀ ਪੱਧਰ ਤੱਕ ਸਕੂਲੀ ਸਿੱਖਿਆ ਲਈ ਪਹਿਲੀ ਵਾਰ ਪ੍ਰਦੇਸ਼ਾਂ ਦੀ ਸਹਾਇਤਾ ਲਈ ਇੱਕ ਏਕੀਕ੍ਰਿਤ ਯੋਜਨਾ ਹੈ। ਇਸ ਯੋਜਨਾ ਤਹਿਤ ‘ ਪੜ੍ਹੇਗਾ ਭਾਰਤ ਬੜੇਗਾ ਭਾਰਤ ’ ਨੂੰ ਯਕੀਨੀ ਬਣਾਉਣ ਲਈ 5 , 000 ਰੁਪਏ ਤੋਂ ਲੈ ਕੇ 20 , 000 ਰੁਪਏ ਤੱਕ ਦੀ ਲਾਇਬ੍ਰੇਰੀ ਗ੍ਰਾਂਟ ਪ੍ਰਦਾਨ ਕੀਤੀ ਜਾਵੇਗੀ। ਉਨ੍ਹਾਂ ਨੇ ਅੱਗੇ ਕਿਹਾ ਕਿ ਸਮਗਰ ਸ਼ਿਕਸ਼ਾ ਤਹਿਤ ‘ ਖੇਲੇਗਾ ਇੰਡੀਆ , ਖਿਲੇਗਾ ਇੰਡੀਆ ’ ਦੇ ਸੁਪਨੇ ਨੂੰ ਸਾਕਾਰ ਕਰਨ ਲਈ ਖੇਡਾਂ ਦੀ ਪ੍ਰਾਸੰਗਿਕਤਾ ਅਪਣਾਉਣ ਅਤੇ ਉਸ ‘ ਤੇ ਜ਼ੋਰ ਦੇਣ ਲਈ ਹਰੇਕ ਸਕੂਲ , ਪ੍ਰਾਇਮਰੀ ਸਕੂਲ ਲਈ 5000 ਰੁਪਏ , ਉੱਚ ਪ੍ਰਾਇਮਰੀ ਲਈ 10 , 000 ਰੁਪਏ ਅਤੇ ਐੱਸਐੱਸਸੀ ਅਤੇ ਐੱਚਐੱਸਸੀ ਸਕੂਲਾਂ ਲਈ 25 , 000 ਰੁਪਏ ਦੇ ਸਪੋਰਟਸ ਉਪਕਰਨ ਮੁਹੱਈਆ ਕਰਵਾਏ ਜਾਣਗੇ। ਸ਼੍ਰੀ ਜਾਵਡੇਕਰ ਨੇ ਕਿਹਾ ਕਿ ‘ ਬੇਟੀ ਬਚਾਓ ਬੇਟੀ ਪੜ੍ਹਾਓ ’ ਦੇ ਪ੍ਰਤੀ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਵਚਨਬੱਧਤਾ ਨੂੰ ਪੂਰਾ ਕਰਨ ਲਈ ਕਸਤੂਰਬਾ ਗਾਂਧੀ ਬਾਲਿਕਾ ਸਕੂਲ (ਕੇਜੀਬੀਵੀ) ਦਾ ਕਲਾਸ 6-8 ਤੋਂ ਕਲਾਸ 6-12 ਤੱਕ ਵਿਸਤਾਰ ਕੀਤਾ ਜਾਵੇਗਾ।


    ਪ੍ਰੋਗਰਾਮ ਦੇ ਉਦਘਾਟਨ ਸ਼ੈਸਨ ਦੇ ਬਾਅਦ ਦੇਸ਼ ਵਿੱਚੋਂ ਅਨਪੜ੍ਹਤਾ ਦੇ ਸਰਾਪ ਨੂੰ ਖ਼ਤਮ ਕਰਨ ਦੇ ਲਈ ਭਵਿੱਖ ਵਿੱਚ ਉਠਾਏ ਜਾਣ ਵਾਲੇ ਜ਼ਰੂਰੀ ਕਦਮਾਂ ਦੀ ਪਹਿਚਾਣ ਲਈ ਬਾਲਗ਼ ਸਾਖਰਤਾ ਦੇ ਸਮਕਾਲੀ ਵਿਸ਼ਿਆਂ ‘ ਤੇ ਇੱਕ ਪੈਨਲ ਦਾ ਆਯੋਜਨ ਵੀ ਕੀਤਾ ਗਿਆ। ਇਸ ਦੇ ਇਲਾਵਾ ਬਾਲਗ਼ ਸਾਖਰਤਾ ਨੂੰ ਹੁਲਾਰਾ ਦੇਣ ਲਈ ਸਵੈ-ਸੇਵੀ ਗਤੀਵਿਧੀਆਂ ਦੀ ਭੂਮਿਕਾ ’ ਵਿਸ਼ੇ ਤਹਿਤ ਸਵੈ-ਸੇਵੀ ਸੰਸਥਾਵਾਂ ਵੱਲੋਂ ਉਨ੍ਹਾਂ ਦੇ ਅਨੁਭਵ ਵੀ ਸਾਂਝੇ ਕੀਤੇ ਜਾਣਗੇ ਜਿਵੇਂ- ਰੋਟਰੀ ਇੰਡੀਆਂ ਲਿਟ੍ਰੇਸੀ ਮਿਸ਼ਨ ’ ਅਤੇ ‘ ਦਿੱਲੀ ਸਕੂਲ ਲਿਟ੍ਰੇਸੀ ਪ੍ਰੋਜੈਕਟ ’ । ਇਸ ਸੈਸ਼ਨ ਨੂੰ ਰੋਟਰੀ ਇੰਡੀਆ ਲਿਟ੍ਰੇਸੀ ਮਿਸ਼ਨ ਦੇ ਚੇਅਰਮੈਨ ਸ਼੍ਰੀ ਸ਼ੇਖਰ ਮਹਿਤਾ ਵੱਲੋਂ ਸੰਚਾਲਿਤ ਕੀਤਾ ਜਾਵੇਗਾ।


    ਰਾਸ਼ਟਰੀ ਸਾਖਰਤਾ ਅਭਿਆਨ ਅਥਾਰਟੀ , ਸਕੂਲੀ ਸਿੱਖਿਆ ਅਤੇ ਸਾਖਰਤਾ ਵਿਭਾਗ , ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ , ਭਾਰਤ ਸਰਕਾਰ ਨੇ ਦੇਸ਼ ਭਰ ਤੋਂ 650 ਤੋਂ ਵੀ ਜ਼ਿਆਦਾ ਵਿਅਕਤੀਆਂ/ਹਿਤਧਾਰਕਾਂ ਨੂੰ ਪ੍ਰਵਾਸੀ ਭਾਰਤੀ ਕੇਂਦਰ , 15-ਏ ਰਿਜ਼ਾਲ ਮਾਰਗ , ਚਣਾਕਿਆਪੁਰੀ , ਨਵੀਂ ਦਿੱਲੀ-110021 ਵਿੱਚ ਅੰਤਰਰਾਸ਼ਟਰੀ ਸਾਖਰਤਾ ਦਿਵਸ , 2018 ਵਿੱਚ ਹਿੱਸਾ ਲੈਣ ਲਈ ਸੱਦਾ ਦਿੱਤਾ ਹੈ , ਇਹ ਉਮੀਦ ਰੱਖਦਿਆਂ ਕਿ ਅਨਪੜ੍ਹਤਾ ਦੇ ਖ਼ਾਤਮੇ ਵਿੱਚ ਉਹ ਅਭਿਆਨ ਪੱਧਰ ਤੇ ਸਾਖਰਤਾ ਦਾ ਸੰਦੇਸ਼ ਪ੍ਰਸਾਰਿਤ ਕਰਨਗੇ।


    *****

    
    
    (Release ID: 1545650) Visitor Counter : 1