      ਪ੍ਰਧਾਨ ਮੰਤਰੀ ਦਫਤਰ

      ਸਿੱਕਮ ਵਿੱਚ ਪਾਕਯੋਂਗ ਹਵਾਈ ਅੱਡੇ ਦੇ ਉਦਘਾਟਨ ਮੌਕੇ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 24 SEP 2018 6:44PM by PIB Chandigarh


    Text of PM’s address at the inauguration of Pakyong airport, Sikkim


    ਸਿੱਕਮ ਵਿੱਚ ਪਾਕਯੋਂਗ ਹਵਾਈ ਅੱਡੇ ਦੇ ਉਦਘਾਟਨ ਮੌਕੇ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ


    ਸਿੱਕਮ ਦੇ ਰਾਜਪਾਲ ਸ਼੍ਰੀ ਮਾਨ ਗੰਗਾ ਪ੍ਰਸਾਦ ਜੀ , ਰਾਜ ਦੇ ਮੁੱਖ ਮੰਤਰੀ ਸ਼੍ਰੀ ਮਾਨ ਪਵਨ ਚਾਮਲਿੰਗ ਜੀ, ਕੇਂਦਰ ਵਿੱਚ ਮੰਤਰੀ ਪਰਿਸ਼ਦ ਦੇ ਮੇਰੇ ਸਾਥੀ ਸ਼੍ਰੀ ਮਾਨ ਸੁਰੇਸ਼ ਪ੍ਰਭੂ ਜੀ, ਡਾਕਟਰ ਜਿਤੇਂਦਰ ਸਿੰਘ ਜੀ, ਐੱਸ. ਐੱਸ ਆਹਲੂਵਾਲੀਆ ਜੀ, ਰਾਜ ਵਿਧਾਨ ਸਭਾ ਦੇ ਸਪੀਕਰ ਸ਼੍ਰੀ ਮਾਨ ਕੇ.ਐੱਨ.ਰਾਏ ਜੀ, ਰਾਜ ਸਰਕਾਰ ਵਿੱਚ ਮੰਤਰੀ ਸ਼੍ਰੀ ਮਾਨ ਦੋਰਜੀ ਸ਼ੇਰਿੰਗ ਲੇਪੱਚਯਾ ਜੀ, ਇੱਥੇ ਹਾਜ਼ਰ ਹੋਰ ਸਭ ਮਹਾਨੁਭਾਵ ਅਤੇ ਮੇਰੇ ਪਿਆਰੇ ਭਾਈਓ ਅਤੇ ਭੈਣੋਂ।


    ਸਾਥੀਓ , ਮੈਂ ਬੀਤੇ ਤਿੰਨ ਦਿਨਾਂ ਤੋਂ ਹਿੰਦੁਸਤਾਨ ਦੇ ਪੂਰਬੀ ਇਲਾਕੇ ਵਿੱਚ, ਪੂਰਬੀ ਭਾਰਤ ਵਿੱਚ ਦੌਰਾ ਕਰ ਰਿਹਾ ਹਾਂ ਅਤੇ ਇਸ ਦੌਰਾਨ infrastructure ਅਤੇ ਮਾਨਵਤਾ ਦੀ ਸੇਵਾ ਨਾਲ ਜੁੜੇ ਬਹੁਤ ਵੱਡੇ-ਵੱਡੇ projects ਦੇਸ਼ ਨੂੰ ਸਮਰਪਿਤ ਕਰਨ ਦਾ ਮੈਨੂੰ ਸੁਭਾਗ ਮਿਲਿਆ ਹੈ।


    ਕੱਲ੍ਹ ਝਾਰਖੰਡ ਵਿੱਚ ਪ੍ਰਧਾਨ ਮੰਤਰੀ ਜਨ-ਆਰੋਗਯ ਯੋਜਨਾ PMJAY ਦੀ ਸ਼ੁਰੂਆਤ ਆਯੁਸ਼ਮਾਨ ਭਾਰਤ ਯੋਜਨਾ ਨੂੰ ਲਾਂਚ ਕਰਨ ਤੋਂ ਬਾਅਦ , ਕੱਲ੍ਹ ਸ਼ਾਮ ਮੈਂ ਸਿੱਕਮ ਆ ਗਿਆ ਸੀ। ਅਤੇ ਅੱਜ ਸਵੇਰੇ ਸਿੱਕਮ ਵਿੱਚ ਸਿੱਕਮ ਦੀ ਸਵੇਰ, ਉੱਗਦਾ ਸੂਰਜ, ਠੰਢੀ ਹਵਾ, ਪਹਾੜਾਂ ਦੀ, ਕੁਦਰਤੀ ਦੀ ਖੂਬਸੂਰਤੀ, ਤਾਂ ਮੈਂ ਵੀ ਅੱਜ ਸਵੇਰੇ ਕੈਮਰੇ ‘ਤੇ ਹੱਥ ਲਗਾਉਣ ਲੱਗ ਗਿਆ ਸੀ। ਇੱਥੋਂ ਦੀ ਸੁੰਦਰਤਾ, ਸ਼ਾਨੋ/ਸ਼ੌਕਤਾ ਨੂੰ ਕੌਣ ਪਸੰਦ ਨਹੀਂ ਕਰਦਾ ਹੋਵੇਗਾ। ਹਰ ਕੋਈ ਉਸ ਦਾ ਮੁਰੀਦ ਹੈ। ਕੁਦਰਤ ਨੇ ਤੁਹਾਨੂੰ ਇੰਨਾ ਸਭ ਦਿੱਤਾ ਹੈ, ਉਸ ਨੂੰ ਪ੍ਰਾਪਤ ਕਰਨ ਲਈ ਹਰ ਕੋਈ ਇੱਥੇ ਦੌੜਿਆ ਆਉਂਦਾ ਹੈ।


    ਭਾਈਓ-ਭੈਣੋਂ , ਪੂਰਬੀ ਦਿਸ਼ਾ ਦਾ ਸਾਡੇ ਸੱਭਿਆਚਾਰ ਅਤੇ ਪਰੰਪਰਾ ਵਿੱਚ ਕੀ ਮਹੱਤਵ ਹੈ, ਇਹ ਤੁਸੀਂ ਵੀ ਭਲੀ-ਭਾਂਤੀ ਜਾਣਦੇ ਹੋ, ਦੇਸ਼ ਵੀ ਭਲੀ-ਭਾਂਤੀ ਜਾਣਦਾ ਹੈ।


    ਪੂਰਬ ਵਿੱਚ ਵੀ ਉੱਤਰ-ਪੂਰਬ North-East ਦਾ ਤਾਂ ਅਲੱਗ ਹੀ ਮਹੱਤਵ ਹੈ। ਇਸ ਖੂਬਸੂਰਤ ਪੂਰਬੀ ਰਾਜ ਵਿੱਚ ਰਹਿਣ ਵਾਲੇ ਆਪ ਸਭ ਲੋਕਾਂ ਨੂੰ ਮੈਂ ਆਦਰਪੂਰਵਕ ਨਮਨ ਕਰਦਾ ਹਾਂ ਅਤੇ ਸਿੱਕਮ ਦਾ, ਆਪ ਸਭ ਦਾ ਪਹਿਲਾ Pakyong airport ਤੁਹਾਨੂੰ ਭੇਂਟ ਕਰਦਾ ਹਾਂ।


    ਅੱਜ ਦਾ ਇਹ ਦਿਨ ਸਿੱਕਮ ਲਈ ਤਾਂ ਇਤਿਹਾਸਕ ਹੈ ਹੀ , ਦੇਸ਼ ਲਈ ਵੀ ਬਹੁਤ ਮਹੱਤਵਪੂਰਨ ਹੈ। Pakyong airport ਦੇ ਖੁੱਲ੍ਹਦੇ ਹੀ ਤੁਹਾਨੂੰ ਵੀ ਮਾਣ ਹੋਵੇਗਾ। ਕ੍ਰਿਕਟ ਦੇ ਮੈਦਾਨ ਵਿੱਚ ਲੋਕ ਸੈਂਚੁਰੀ ਲਗਾਉਂਦੇ ਹਨ , ਅੱਜ ਹਿੰਦੁਸਤਾਨ ਨੇ ਸੈਂਚੁਰੀ ਲਗਾਈ ਹੈ। ਯਾਨੀ ਕਿ ਇਹ ਏਅਰਪੋਰਟ ਖੁੱਲ੍ਹਣ ਦੇ ਬਾਅਦ ਪੂਰੇ ਹਿੰਦੁਸਤਾਨ ਵਿੱਚ 100 ਏਅਰਪੋਰਟ hundred airports ਕੰਮ ਕਰਨ ਲਗ ਗਏ ਹਨ ਅਤੇ ਇਸ ਅਰਥ ਵਿੱਚ ਦੇਸ਼ ਨੇ ਅੱਜ ਸੈਂਚੁਰੀ ਲਗਾਈ ਹੈ। ਅਤੇ ਦੇਸ਼ ਕਿਵੇਂ ਬਦਲ ਰਿਹਾ ਹੈ ਇਹ ਸਾਡਾ ਸਿੱਕਮ ਫੁੱਟਬਾਲ ਲਈ ਜਾਣਿਆ ਜਾਂਦਾ ਹੈ। ਹਰ ਕੋਈ ਫੁੱਟਬਾਲ ਖੇਡਦਾ ਹੈ। ਲੇਕਿਨ ਉਹੀ ਸਿੱਕਮ ਹੁਣ ਕ੍ਰਿਕਟ ਵਿੱਚ ਵੀ ਹੱਥ ਅਜਮਾਉਣ ਲਗਿਆ ਹੈ।


    ਅਤੇ ਮੈਂ ਕੱਲ੍ਹ , ਅੱਜ ਅਖਬਾਰ ਵਿੱਚ ਪੜ੍ਹਿਆ ਕਿ ਇੱਥੋਂ ਦੇ ਕੈਪਟਨ ਨੀਲੇਸ਼ ਲਮੀਛਾ ਨੇ ਸੈਂਚੁਰੀ ਲਗਾਈ। ਜੇ ਸਿੱਕਮ ਫੁੱਟਬਾਲ ਖੇਡਦਾ ਸੀ ਉੱਥੋਂ ਦਾ ਨੀਲੇਸ਼ ਸੈਂਚੁਰੀ ਲਗਾਉਂਦਾ ਕ੍ਰਿਕਟ ਵਿੱਚ ਪਹਿਲਾ ਸਿੱਕਮ ਵਾਸੀ ਸੈਂਚੁਰੀ ਲਗਾਉਣ ਵਾਲਾ ਬਣ ਸਕਦਾ ਹੈ ਤਾਂ ਇੱਥੋਂ ਦਾ ਏਅਰਪੋਰਟ ਦੇਸ਼ ਦੀ ਸੈਂਚੁਰੀ ਦਾ ਸੈਂਕੜਾ ਇੱਥੇ ਪੂਰਾ ਕਰ ਰਿਹਾ ਹੈ।


    ਭਾਈਓ ਅਤੇ ਭੈਣੋਂ , ਇਹ ਏਅਰਪੋਰਟ ਤੁਹਾਡੇ ਜੀਵਨ ਨੂੰ ਹੋਰ ਅਸਾਨ ਕਰਨ ਵਿੱਚ ਬਹੁਤ ਵੱਡੀ ਭੂਮਿਕਾ ਨਿਭਾਉਣ ਵਾਲਾ ਹੈ। ਅੱਜ ਤੱਕ ਸਾਨੂੰ ਸਭ ਨੂੰ ਅਗਰ ਦੇਸ਼ ਦੇ ਦੂਜੇ ਹਿੱਸੇ ਤੋਂ ਸਿੱਕਮ ਆਉਣਾ ਹੋਵੇ ਅਤੇ ਫਿਰ ਇੱਥੋਂ ਦੂਜੇ ਖੇਤਰ ਵਿੱਚ ਜਾਣਾ ਹੋਵੇ, ਤਾਂ ਕਿੰਨਾ ਮੁਸ਼ਕਿਲ ਹੁੰਦਾ ਸੀ। ਇਹ ਇੱਥੋਂ ਦੇ ਲੋਕ ਵੀ ਜਾਣਦੇ ਹਨ ਅਤੇ ਇੱਥੇ ਆਉਣ ਵਾਲੇ ਲੋਕ ਵੀ ਜਾਣਦੇ ਹਨ।


    ਪਹਿਲਾਂ ਪੱਛਮੀ ਬੰਗਾਲ ਦੇ ਬਾਗਡੋਰਾ ਤੱਕ ਹਵਾਈ ਜਹਾਜ਼ ਤੋਂ ਉਤਰੋ, ਫਿਰ ਉੱਥੋਂ ਕਰੀਬ ਸਵਾ ਸੌ ਕਿਲੋਮੀਟਰ ਤੱਕ ਦੇ ਉੱਚੇ-ਨੀਚੇ ਰਸਤੇ ‘ਤੇ 5-6 ਘੰਟੇ ਥਕਾ ਦੇਣ ਵਾਲਾ ਸਫ਼ਰ ਅਤੇ ਤਦ ਜਾ ਕੇ ਗੰਗਟੋਕ ਪਹੁੰਚਦੇ ਸਾਂ । ਹੁਣ Pakyong airport ਇਸ ਥਕਾ ਦੇਣ ਵਾਲੀ ਦੂਰੀ ਨੂੰ ਮਿੰਟਾਂ ਵਿੱਚ ਸਮੇਟਣ ਵਾਲਾ ਹੈ।


    ਭਾਈਓ ਅਤੇ ਭੈਣੋਂ , ਇਸ ਨਾਲ ਸਫ਼ਰ ਤਾਂ ਅਸਾਨ ਅਤੇ ਘੱਟ ਹੋਇਆ ਹੀ ਹੈ, ਸਰਕਾਰ ਨੇ ਇਹ ਵੀ ਕੋਸ਼ਿਸ਼ ਕੀਤੀ ਹੈ ਕਿ ਇੱਥੋਂ ਆਉਣਾ-ਜਾਣਾ ਸਧਾਰਨ ਵਿਅਕਤੀ ਦੀ ਪਹੁੰਚ ਵਿੱਚ ਵੀ ਰਹੇ। ਅਤੇ ਇਸ ਲਈ ਇਸ ਏਅਰਪੋਰਟ ਨੂੰ ਉਡਾਨ ਯੋਜਨਾ ਨਾਲ ਜੋੜਿਆ ਗਿਆ ਹੈ। ਇਸ ਯੋਜਨਾ ਤਹਿਤ 2500-2600 ਰੁਪਏ ਤੱਕ ਹੀ ਦੇਣੇ ਹੁੰਦੇ ਹਨ। ਢਾਈ ਹਜ਼ਾਰ ਰੁਪਏ ਕਰੀਬ-ਕਰੀਬ।


    ਸਰਕਾਰ ਦੇ ਇਸੇ vision ਅਤੇ ਪ੍ਰਯਤਨਾਂ ਦੀ ਵਜ੍ਹਾ ਨਾਲ ਅੱਜ ਹਵਾਈ ਜਹਾਜ਼ ਦਾ ਸਫ਼ਰ ਰੇਲਵੇ ਦੇ ਏਅਰਕੰਡੀਸ਼ਨ ਕਲਾਸ ਜਿੰਨਾ ਸਸਤਾ ਹੋ ਗਿਆ ਹੈ। ਅਤੇ ਸਾਡੇ ਇੱਥੇ ਕਹਿੰਦੇ ਹਨ ਨਾ - Time is money, ਸੁਣਾਦੇ ਆਏ ਹਾਂ ਨਾ , Time is money. ਹਵਾਈ ਜਹਾਜ਼ ਵਿੱਚ ਜਾਣ ਨਾਲ ਟਾਈਮ ਬਚਦਾ ਹੈ ਮਤਲਬ money ਬਚਦਾ ਹੈ। ਇਹੀ ਕਾਰਨ ਹੈ ਕਿ ਦੇਸ਼ ਦੇ ਲੱਖਾਂ ਮਧਿਅਮ ਵਰਗ ਦੇ ਪਰਿਵਾਰ ਅੱਜ ਹਵਾਈ ਯਾਤਰਾ ਕਰਨ ਦੇ ਸਮਰੱਥ ਹੋਏ ਹਨ।


    ਸਾਥੀਓ , ਹੁਣ ਤਾਂ ਏਅਰਪੋਰਟ ਦੀ ਸ਼ੁਰੂਆਤ ਹੋਈ ਹੈ। ਹੁਣੇ-ਹੁਣੇ ਮੈਨੂੰ ਏਅਰਪੋਰਟ ਦਾ ਉਦਘਾਟਨ ਕਰਨ ਦਾ ਮੌਕਾ ਮਿਲਿਆ ਹੈ। ਪਰ ਅਗਲੇ ਇੱਕ - ਦੋ ਹਫ਼ਤਿਆਂ ਦੇ ਅੰਦਰ ਹੀ ਇੱਥੋਂ ਗੁਵਾਹਾਟੀ ਅਤੇ ਕਲਕੱਤਾ ਲਈ regular flight ਸ਼ੁਰੂ ਹੋ ਜਾਵੇਗੀ। ਆਉਣ ਵਾਲੇ ਦਿਨਾਂ ਵਿੱਚ ਦੇਸ਼ ਦੇ ਦੂਜੇ ਹਿੱਸਿਆਂ ਵਿੱਚ ਅਤੇ ਗੁਆਂਢੀ ਦੇਸ਼ਾਂ ਨੂੰ ਵੀ ਇੱਥੋਂ connect ਕਰਨ ਦਾ ਯਤਨ ਕੀਤਾ ਜਾਵੇਗਾ।


    ਸਾਥੀਓ , Pakyong airport ਨਾ ਸਿਰਫ ਸੁੰਦਰਤਾ ਬਲਕਿ ਸਾਡੇ ਇੰਜੀਨੀਅਰਿੰਗ ਕੌਸ਼ਲ ਦਾ ਵੀ ਪ੍ਰਤੀਕ ਹੈ। ਜੋ ਲੋਕ ਸੋਸ਼ਲ ਮੀਡੀਆ ਨਾਲ ਜੁੜੇ ਹੋਏ ਹੋਣਗੇ , ਉਨ੍ਹਾਂ ਨੇ ਪਿਛਲੇ ਤਿੰਨ ਦਿਨ ਤੋਂ ਇਸ ਏਅਰਪੋਰਟ ਦੀ ਤਸਵੀਰ ਅਤੇ ਪ੍ਰਕਿਰਤੀ ਦੀ ਗੋਦ ਵਿੱਚ ਕਿਸ ਤਰ੍ਹਾਂ ਜਹਾਜ਼ ਉਤਰ ਰਿਹਾ ਹੈ, ਇਹ ਤਸਵੀਰਾਂ ਸ਼ਾਇਦ ਸੋਸ਼ਲ ਮੀਡੀਆ ਵਿੱਚ ਇੰਨੀਆਂ ਵਾਇਰਲ ਹੋਈਆਂ ਹਨ; ਤੁਸੀਂ ਦੇਖਿਆ ਹੋਵੇਗਾ। ਅੱਜ ਉਦਘਾਟਨ ਤਾਂ ਅੱਜ ਹੋਇਆ ਹੈ ਲੇਕਿਨ ਲੋਕਾਂ ਨੇ ਇਸ ਦੀ ਜੈ-ਜੈਕਾਰ ਲਗਾਤਾਰ ਸ਼ੁਰੂ ਕਰ ਦਿੱਤੀ ਹੈ।


    ਸਾਢੇ 500 ਕਰੋੜ ਦੀ ਲਾਗਤ ਨਾਲ ਬਣਿਆ ਇਹ ਏਅਰਪੋਰਟ ਸਾਡੇ ਇੰਜੀਨੀਅਰਾਂ , ਵਰਕਰਾਂ, ਉਨ੍ਹਾਂ ਦੀ ਸਮਰੱਥਾ ਦਾ ਇੱਕ ਗੌਰਵਪੂਰਨ/ ਪਹਿਲੂ ਹੈ। ਕਿਵੇਂ ਪਹਾੜਾਂ ਨੂੰ ਕੱਟਿਆ ਗਿਆ, ਉਸ ਦੇ ਮਲਬੇ ਨਾਲ ਖਾਈ ਨੂੰ ਭਰਿਆ ਗਿਆ, ਭਾਰੀ ਬਾਰਿਸ਼ ਦੀਆਂ ਚੁਣੌਤੀਆਂ ਨਾਲ ਨਿਪਟਿਆ ਗਿਆ। ਇੱਥੋਂ ਗੁਜਰਨ ਵਾਲੀਆਂ ਜਲਧਾਰਾਵਾਂ ਨੂੰ ਏਅਰਪੋਰਟ ਦੇ ਹੇਠੋਂ ਗੁਜਾਰਿਆ ਗਿਆ। ਸੱਚ ਵਿੱਚ ਇਹ ਅਦਭੁੱਤ ਇੰਜਨੀਅਰਿੰਗ ਦਾ ਕਮਾਲ ਹੈ।


    ਅੱਜ ਇਸ ਮੌਕੇ ‘ਤੇ ਮੈਂ ਏਅਰਪੋਰਟ ਦੀ planning ਅਤੇ ਨਿਰਮਾਣ ਨਾਲ ਜੁੜੇ ਸਭ ਇੰਜਨੀਅਰਾਂ , ਸਭ ਮਜ਼ਦੂਰਾਂ ਨੂੰ ਇਸ ਅਦਭੁੱਤ ਕਾਰਜ ਲਈ ਹਿਰਦੇ ਪੂਰਵਕ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ। ਤੁਸੀਂ ਸਭ ਨੇ ਵਾਕਈ ਹੀ ਕਮਾਲ ਕਰਕੇ ਦਿਖਾਇਆ ਹੈ।


    ਭਾਈਓ ਅਤੇ ਭੈਣੋਂ, ਸਿੱਕਮ ਨੂੰ ਅਤੇ North-East ਵਿੱਚ infrastructure ਅਤੇ emotional, ਦੋਵੇਂ ਹੀ ਤਰ੍ਹਾਂ ਦੀ connectivity ਨੂੰ ਵਿਸਤਾਰ ਦੇਣ ਦਾ ਕੰਮ ਤੇਜ਼ੀ ਨਾਲ ਚਲ ਰਿਹਾ ਹੈ। ਬੀਤੇ ਚਾਰ ਸਾਲ ਦੌਰਾਨ ਅਨੇਕ ਵਾਰ ਮੈਂ ਖੁਦ North-East ਦੇ ਰਾਜਾਂ ਵਿੱਚ ਤੁਹਾਡਾ ਸਭ ਦਾ ਅਸ਼ੀਰਵਾਦ ਲੈਣ , ਇੱਥੋਂ ਦੇ ਵਿਕਾਸ ਦੀ ਜਾਣਕਾਰੀ ਲੈਣ ਲਈ ਰੂ-ਬ-ਰੂ ਹੋਇਆ ਹਾਂ।


    ਇੰਨੀ ਹੀ ਨਹੀਂ , ਹਰ ਹਫ਼ਤੇ-ਦੋ ਹਫ਼ਤੇ ਵਿੱਚ ਕੋਈ ਨਾ ਕੋਈ ਕੇਂਦਰ ਸਰਕਾਰ ਦਾ ਮੰਤਰੀ North-East ਦੇ ਕਿਸੇ ਨਾ ਕਿਸੇ ਰਾਜ ਵਿੱਚ ਭਾਸ਼ਣ ਕਰਦਾ ਹੈ , ਆਉਂਦਾ ਹੈ, ਪੁੱਛ-ਗਿੱਛ ਕਰਦਾ ਹੈ, ਕੰਮ ਕਾਜ ਦਾ ਹਿਸਾਬ ਲੈਂਦਾ ਹੈ। ਇਸ ਦਾ ਨਤੀਜਾ ਕੀ ਹੋਇਆ ਹੈ, ਇਹ ਵੀ ਤੁਸੀਂ ਸਭ ਅੱਜ ਜ਼ਮੀਨ ‘ਤੇ ਦੇਖ ਰਹੇ ਹੋ।


    ਸਿੱਕਮ ਹੋਵੇ , ਅਰੁਣਾਚਲ ਪ੍ਰਦੇਸ਼ ਹੋਵੇ, ਮੇਘਾਲਿਆ ਹੋਵੇ, ਮਣੀਪੁਰ ਹੋਵੇ, ਨਾਗਾਲੈਂਡ ਹੋਵੇ, ਅਸਾਮ ਹੋਵੇ, ਤ੍ਰਿਪੁਰਾ ਹੋਵੇ, ਮਿਜ਼ੋਰਮ ਹੋਵੇ, North-East ਦੇ ਸਭ ਰਾਜਾਂ ਵਿੱਚ ਬਹੁਤ ਸਾਰੇ ਕੰਮ , ਅਜ਼ਾਦੀ ਤੋਂ ਬਾਅਦ ਬਹੁਤ ਸਾਰੇ ਕੰਮ ਪਹਿਲੀ ਵਾਰ ਹੋ ਰਹੇ ਹਨ। ਹਵਾਈ ਜਹਾਜ਼ ਪਹਿਲੀ ਵਾਰ ਪਹੁੰਚੇ ਹਨ। ਰੇਲ connectivity ਪਹਿਲੀ ਵਾਰ ਪਹੁੰਚੀ ਹੈ। ਕਈ ਜਗ੍ਹਾ ਬਿਜਲੀ ਵੀ ਪਹਿਲੀ ਵਾਰ ਪਹੁੰਚੀ ਹੈ।


    ਚੌੜੇ National Highway ਬਣ ਰਹੇ ਹਨ , ਪਿੰਡ ਦੀਆਂ ਸੜਕਾਂ ਵੀ ਬਣ ਰਹੀਆਂ ਹਨ। ਨਦੀਆਂ ‘ਤੇ ਵੱਡੇ-ਵੱਡੇ ਪੁਲ ਬਣ ਰਹੇ ਹਨ। Digital India ਦਾ ਵਿਸਤਾਰ ਹੋ ਰਿਹਾ ਹੈ। ‘ਸਬਕਾ ਸਾਥ-ਸਬਕਾ ਵਿਕਾਸ’ ਦੇ ਮੰਤਰ ‘ਤੇ ਚਲ ਰਹੀ ਸਾਡੀ ਸਰਕਾਰ ਖੇਤਰੀ ਅਸੰਤੁਲਨ, ਉਸ ਨੂੰ ਦੂਰ ਕਰਨ ਅਤੇ ਪੂਰਬ -ਉੱਤਰ ਅਤੇ ਪੂਰਬੀ ਭਾਰਤ ਨੂੰ ਦੇਸ਼ ਦੀ growth story ਦਾ engine ਬਣਾਉਣ ਲਈ ਪੁਰਜੋਸ਼ ਮੇਹਨਤ ਕਰ ਰਹੀ ਹੈ , ਅਸੀਂ ਇਸ ਲਈ ਪ੍ਰਤੀਬੱਧ ਹਾਂ।


    ਇਸੇ vision ਤਹਿਤ ਸਿੱਕਮ ਨੂੰ ਆਪਣਾ ਏਅਰਪੋਰਟ ਦੇਣ ਦਾ ਕੰਮ ਅਸੀਂ ਤੇਜ਼ ਕੀਤਾ। ਅੜਚਣਾਂ ਨੂੰ ਦੂਰ ਕੀਤਾ ਅਤੇ ਅੱਜ ਤੁਹਾਡਾ ਸੁਪਨਾ ਪੂਰਾ ਹੋਇਆ ਹੈ। ਨਹੀਂ ਤਾਂ ਤੁਸੀਂ ਵੀ ਭਲੀ-ਭਾਂਤੀ ਜਾਣਦੇ ਹੋ ਕਰੀਬ-ਕਰੀਬ 6 ਦਹਾਕੇ ਪਹਿਲਾਂ ਇੱਕ ਛੋਟਾ ਜਿਹਾ ਜਹਾਜ਼ ਇੱਥੋਂ ਉੱਡਿਆ ਸੀ। ਉਸ ਤੋਂ ਬਾਅਦ ਛੇ ਦਹਾਕਿਆਂ ਤੱਕ ਤੁਹਾਨੂੰ ਏਅਰਪੋਰਟ ਲਈ ਇੰਤਜ਼ਾਰ ਹੀ ਇੰਤਜ਼ਾਰ ਕਰਨਾ ਪਿਆ।


    ਸਾਥੀਓ , ਸਿੱਕਮ ਹੀ ਨਹੀਂ, ਅਰੁਣਾਚਲ ਸਮੇਤ ਦੇਸ਼ ਦੇ ਅਨੇਕ ਰਾਜਾਂ ਵਿੱਚ ਨਵੇਂ ਏਅਰਪੋਰਟ ਬਣੇ ਹਨ। ਜਿਵੇਂ ਕਿ ਪਹਿਲਾਂ ਵੀ ਮੈਂ ਸ਼ੁਰੂ ਵਿੱਚ ਦੱਸਿਆ ਕਿ ਅੱਜ ਸਾਡੇ 100 ਏਅਰਪੋਰਟ, hundred airport ਚਾਲੂ ਹੋ ਗਏ ਹਨ। ਅਤੇ ਤੁਹਾਨੂੰ ਜਾਣ ਕੇ ਹੈਰਾਨੀ ਹੋਵੇਗੀ , ਇਨ੍ਹਾਂ ਵਿੱਚੋਂ thirty five airport, 35 ਏਅਰਪੋਰਟ ਪਿਛਲੇ ਚਾਰ ਸਾਲਾਂ ਵਿੱਚ ਬਣੇ ਹਨ।


    ਅਜ਼ਾਦੀ ਦੇ ਬਾਅਦ ਤੋਂ 2014 ਤੱਕ , ਤੇਜ਼ ਗਤੀ ਨਾਲ ਕੰਮ ਹੋਣ ਦਾ ਮਤਲਬ ਕੀ ਹੁੰਦਾ ਹੈ? ਚਾਰੇ ਦਿਸ਼ਾਵਾਂ ਵਿੱਚ ਕੰਮ ਹੋਣ ਦਾ ਮਤਲਬ ਕੀ ਹੁੰਦਾ ਹੈ? Vision ਦੇ ਨਾਲ ਕੰਮ ਕਰਨ ਦਾ ਮਤਲਬ ਕੀ ਹੁੰਦਾ ਹੈ ? ਇਸ ਇੱਕ ਉਦਹਾਰਨ ਨਾਲ ਤੁਸੀਂ ਸਮਝ ਜਾਓਗੇ। ਅਜ਼ਾਦੀ ਦੇ ਬਾਅਦ ਤੋਂ 2014 ਤੱਕ ਯਾਨੀ sixty seven years, 67 ਸਾਲ ਵਿੱਚ 65 ਏਅਰਪੋਰਟ ਸਨ , sixty five. sixty seven years ਵਿੱਚ sixty five airport, ਯਾਨੀ ਕਿ ਐਵਰੇਜ ਇੱਕ ਸਾਲ ਵਿੱਚ ਇੱਕ ਹਵਾਈ ਅੱਡਾ। ਗੱਲ ਸਮਝ ਆ ਰਹੀ ਹੈ ਤਹਾਨੂੰ ? ਮੇਰੀ ਗੱਲ ਤਹਾਨੂੰ ਸਮਝ ਆ ਰਹੀ ਹੈ? ਇੱਕ ਸਾਲ ਵਿੱਚ ਇੱਕ ਹਵਾਈ ਅੱਡਾ। ਇਹ ਉਨ੍ਹਾਂ ਦੀ ਗਤੀ ਸੀ, ਇਹ ਉਨ੍ਹਾਂ ਦੀ ਸੋਚ ਸੀ। ਬੀਤੇ ਚਾਰ ਸਾਲਾਂ ਵਿੱਚ ਇੱਕ ਸਾਲ ਵਿੱਚ 9 ਏਅਰਪੋਰਟ ਉਡਾਨ ਲਈ ਤਿਆਰ ਹਨ। 9 ਗੁਣਾ ਗਤੀ ਨਾਲ ਯਾਨੀ ਇਸ ਕੰਮ ਨੂੰ ਪੂਰਾ ਕਰਨਾ ਹੁੰਦਾ ਤਾਂ ਸ਼ਾਇਦ ਉਹ 40 ਸਾਲ ਹੋਰ ਲਗਾ ਲੈਂਦੇ, ਜੋ ਅਸੀਂ ਚਾਰ ਸਾਲ ਵਿੱਚ ਕਰਕੇ ਦਿਖਾਇਆ ਹੈ।


    ਭਾਈਓ-ਭੈਣੋਂ , ਅੱਜ ਭਾਰਤ domestic flights ਦੇ ਮਾਮਲੇ ਵਿੱਚ ਦੁਨੀਆ ਦੀ ਤੀਜੀ ਸਭ ਤੋਂ ਵੱਡੀ ਮਾਰਕੀਟ ਬਣ ਗਿਆ ਹੈ , ਦੁਨੀਆ ਦੀ ਤੀਜੀ । ਭਾਰਤ ਵਿੱਚ ਹਵਾਈ ਸੇਵਾ ਦੇਣ ਵਾਲੀਆਂ ਕੰਪਨੀਆਂ ਕੋਲ ਜਹਾਜ਼ ਘੱਟ ਰਹਿ ਗਏ ਹਨ। ਨਵੇਂ ਜਹਾਜ਼ਾਂ ਲਈ ਆਰਡਰ ਦਿੱਤੇ ਜਾ ਰਹੇ ਹਨ। ਤਹਾਨੂੰ ਇੱਕ ਹੋਰ ਅੰਕੜਾ ਮੈਂ ਦਿੰਦਾ ਹਾਂ , ਉਹ ਵੀ ਤਹਾਨੂੰ ਜ਼ਰਾ ਹੈਰਾਨ ਕਰੇਗਾ। ਅਜ਼ਾਦੀ ਦੇ 70 ਸਾਲਾਂ ਵਿੱਚ ਦੇਸ਼ ਵਿੱਚ 400 ਜਹਾਜ਼ ਸੇਵਾ ਦੇ ਰਹੇ ਸੀ, 400 ਜਹਾਜ਼ । 70 ਸਾਲ ਵਿੱਚ 400 ਜਹਾਜ਼ । ਹੁਣ ਜਹਾਜ਼ ਸੇਵਾ ਦੇਣ ਵਾਲੀਆਂ ਕੰਪਨੀਆਂ ਨੇ ਇਸ ਇੱਕ ਸਾਲ ਵਿੱਚ 1000 ਨਵੇਂ ਜਹਾਜ਼ਾਂ ਦਾ ਆਰਡਰ ਦਿੱਤਾ ਹੈ। 70 ਸਾਲ ਵਿੱਚ 400 ਅਤੇ ਇੱਕ ਸਾਲ ਵਿੱਚ 1000 ਨਵੇਂ। ਤੁਸੀਂ ਕਲਪਨਾ ਕਰ ਸਕਦੇ ਹੋ । ਅਤੇ ਇਸ ਤੋਂ ਪਤਾ ਚਲਦਾ ਹੈ ਜੋ ਮੇਰਾ ਸੁਪਨਾ ਹੈ, ਹਵਾਈ ਚੱਪਲ ਪਹਿਨਣ ਵਾਲੇ ਸਧਾਰਨ ਵਿਅਕਤੀ ਨੂੰ ਹਵਾਈ ਯਾਤਰਾ ਕਰਵਾਉਣ ਦਾ ਸਾਡਾ ਸੁਪਨਾ ਕਿੰਨੀ ਤੇਜ਼ੀ ਨਾਲ ਪੂਰਾ ਹੋ ਰਿਹਾ ਹੈ।


    ਭਾਈਓ ਅਤੇ ਭੈਣੋਂ , ਤੁਹਾਨੂੰ ਤੁਹਾਡਾ ਏਅਰਪੋਰਟ ਬਣਨ ਨਾਲ ਤੁਹਾਨੂੰ ਸਭ ਨੂੰ ਦੇਸ਼ ਦੇ ਦੂਜੇ ਹਿੱਸਿਆਂ ਵਿੱਚ ਆਉਣ-ਜਾਣ ਦੀ ਸੁਵਿਧਾ ਤਾਂ ਮਿਲੇਗੀ ਹੀ, ਤੁਹਾਡੀ ਆਮਦਨ ਵੀ ਵਧੇਗੀ , income ਵੀ ਵਧੇਗੀ। ਸਿੱਕਮ ਤਾਂ ਵੈਸੇ ਹੀ ਦੇਸ਼ੀ-ਵਿਦੇਸ਼ੀ ਟੂਰਿਸਟਾਂ ਦਾ ਮਕਬੂਲ destination ਰਿਹਾ ਹੈ। ਇੱਥੇ ਜਨਸੰਖਿਆ ਤੋਂ ਜ਼ਿਆਦਾ ਟੂਰਿਸਟ ਆਉਂਦੇ ਹਨ। ਮੈਨੂੰ ਦੱਸਿਆ ਗਿਆ ਹੈ ਕਿ ਏਅਰਪੋਰਟ ਨਾ ਹੋਣ ਦੇ ਬਾਵਜੂਦ ਰਾਜ ਦੀ ਕੁੱਲ ਅਬਾਦੀ ਤੋਂ ਡੇਢ ਗੁਣਾ ਟੂਰਿਸਟ ਇੱਥੇ ਆਉਂਦੇ ਹਨ।


    ਹੁਣ ਇਹ ਏਅਰਪੋਰਟ ਬਣ ਜਾਣ ਦੇ ਬਾਅਦ ਸੈਲਾਨੀਆਂ ਦੀ ਸੰਖਿਆ ਇੰਨੀ ਸੀਮਤ ਨਹੀਂ ਰਹਿਣ ਵਾਲੀ ਹੈ , ਮੰਨ ਕੇ ਚੱਲੋ। ਇਸ ਦੀਵਾਲੀ ਵਿੱਚ ਹੀ ਦਿਖਾਈ ਦੇਵੇਗਾ, ਇਸ ਦੁਰਗਾ ਪੂਜਾ ਵਿੱਚ ਹੀ ਦਿਖਾਈ ਦੇਵੇਗਾ ਕਿ ਕਿਸ ਤਰ੍ਹਾਂ ਨਾਲ ਟੂਰਿਸਟਾਂ ਦਾ ਮੇਲਾ ਲਗਣ ਵਾਲਾ ਹੈ ਇੱਥੇ ਏਅਰਪੋਰਟ , ਸਿੱਕਮ ਦੇ ਨੌਜਵਾਨਾਂ ਲਈ ਰੋਜ਼ਗਾਰ ਦਾ ਨਵਾਂ Gateway ਸਾਬਤ ਹੋਣ ਵਾਲਾ ਹੈ । ਅਤੇ ਇਸ ਦੀ ਵਜ੍ਹਾ ਨਾਲ ਇੱਥੇ hotel, motel, guest house , camping sites , homestay , tourist , guide , restaurant , ਕਿੰਨੇ ਹੀ । ਅਤੇ ਟੂਰਿਜ਼ਮ ਅਜਿਹਾ ਹੈ , ਗ਼ਰੀਬ ਤੋਂ ਗ਼ਰੀਬ ਆਦਮੀ ਵੀ ਕਮਾਉਂਦਾ ਹੈ , ਸੀਂਗ - ਚਣਾ ਵੇਚਣ ਵਾਲਾ ਵੀ ਕਮਾਏਗਾ , ਫੁੱਲ - ਬੂਟੇ ਵੇਚਣ ਵਾਲਾ ਵੀ ਕਮਾਏਗਾ , ਆਟੋ – ਰਿਕਸ਼ਾ ਵਾਲਾ ਵੀ ਕਮਾਏਗਾ , ਗੈਸਟ ਹਾਊਸ ਵਾਲਾ ਵੀ ਕਮਾਏਗਾ ਅਤੇ ਚਾਹ ਵੇਚਣ ਵਾਲਾ ਵੀ ਕਮਾਏਗਾ ।


    ਸਾਥੀਓ , ਟਰਾਂਸਪੋਰਟ ਅਤੇ ਟੂਰਿਜ਼ਮ ਨੂੰ ਸਰਕਾਰ ਨੇ transformation ਦਾ ਸਾਧਨ ਬਣਾਇਆ ਹੈ। ਆਸਥਾ ਨਾਲ ਜੁੜੇ ਸਥਾਨ ਹੋਣ , ਅਧਿਆਤਮ ਨਾਲ ਜੁੜੇ ਸਥਾਨ ਹੋਣ , ਆਦਿਵਾਸੀ ਪਹਿਚਾਣ ਦੇ ਖੇਤਰ ਹੋਣ , ਇਨ੍ਹਾਂ ਸਾਰੇ ਖੇਤਰਾਂ ਉੱਤੇ ਵਿਸ਼ੇਸ਼ ਧਿਆਨ ਦਿੱਤਾ ਜਾ ਰਿਹਾ ਹੈ । ਇੱਥੇ ਸ਼ਰਧਾਲੂਆਂ ਲਈ , ਟੂਰਿਸਟਾਂ/ਸੈਨਾਲੀਆਂ ਲਈ ਸੁਵਿਧਾਵਾਂ ਦਾ ਨਿਰਮਾਣ ਕੀਤਾ ਜਾ ਰਿਹਾ ਹੈ । ਇਸ ਖੇਤਰ ਵਿੱਚ ਤਾਂ ਸਭ ਤੋਂ ਉੱਚੀ ਚੋਟੀ ਕੰਚਨਜੰਗਾ ਵੀ ਹੈ ਅਤੇ ਇੱਥੇ ਨਾਥੂਲਾ ਦੱਰਾ ਵੀ ਹੈ। ਜਿਸ ਨੂੰ ਸਾਡੀ ਸਰਕਾਰ ਨੇ ਹੀ ਕੈਲਾਸ਼ ਮਾਨਸਰੋਵਰ ਦੀ ਯਾਤਰਾ ਲਈ ਖੋਲ੍ਹਿਆ ਹੈ ।


    ਇੱਥੇ ਸ਼ਰਧਾਲੂਆਂ ਲਈ ਸੁਵਿਧਾਵਾਂ ਦਾ ਨਿਰਮਾਣ ਕਰਨ ਲਈ 40 ਕਰੋੜ ਤੋਂ ਜ਼ਿਆਦਾ ਪ੍ਰਵਾਨ ਵੀ ਕੀਤਾ ਗਿਆ ਹੈ । ਇੱਥੋਂ ਦੇ ਵਾਤਾਵਰਣ ਨੂੰ ਸੁਰੱਖਿਅਤ ਰੱਖਣ ਲਈ, ਸਿੱਕਮ ਨੂੰ ਹਰਾ - ਭਰਾ ਬਣਾਈ ਰੱਖਣ ਲਈ ਵੀ ਰਾਜ ਸਰਕਾਰ ਦੇ ਨਾਲ ਮਿਲ ਕੇ ਅਨੇਕ ਕੋਸ਼ਿਸ਼ਾਂ ਕੀਤੀਆਂ ਜਾ ਰਹੀਆਂ ਹਨ ।


    ਕੇਂਦਰ ਸਰਕਾਰ ਨੇ National river conservation plan ਦੇ ਤਹਿਤ 350 ਕਰੋੜ ਤੋਂ ਜ਼ਿਆਦਾ ਦੀ ਰਾਸ਼ੀ ਮਨਜ਼ੂਰ ਕੀਤੀ ਹੈ । ਇਸ ਦੇ ਤਹਿਤ ਜੋ 9 projects ਪ੍ਰਵਾਨ ਹੋਏ ਹਨ , ਅਤੇ ਉਨ੍ਹਾਂ ਵਿੱਚੋਂ 8 ਗੰਗਟੋਕ ਅਤੇ ਸਿੰਗਟਮ ਲਈ ਹਨ । ਕਰੀਬ ਸਾਢੇ ਸੌ ਕਰੋੜ ਦੇ projects ਰਾਨੀਚੂ ਨਦੀ ਨੂੰ ਪ੍ਰਦੂਸ਼ਿਤ ਹੋਣ ਤੋਂ ਬਚਾਉਣ ਵਾਲੇ ਹਨ । ਇਸ ਦੇ ਇਲਾਵਾ ਵਾਤਾਵਰਣ ਨੂੰ ਬਚਾਉਣ ਲਈ ਪੂਰੇ North - East ਲਈ ਕਰੀਬ ਸਵਾ ਸੌ ਕਰੋੜ ਰੁਪਏ ਦੀ ਪ੍ਰਵਾਨਗੀ ਦਿੱਤੀ ਜਾ ਚੁੱਕੀ ਹੈ ਜਿਸ ਵਿੱਚੋਂ 50 ਕਰੋੜ ਤੋਂ ਜ਼ਿਆਦਾ ਰਿਲੀਜ਼ ਵੀ ਕੀਤੇ ਜਾ ਚੁੱਕੇ ਹਨ ।


    ਸਾਥੀਓ , ਵਾਤਾਵਰਣ , ਟ੍ਰਾਂਸਪੋਰਟ ਅਤੇ ਸੈਰ-ਸਪਾਟਾ , ਇਸ ਦਾ ਆਪਸ ਵਿੱਚ ਗਹਿਰਾ ਰਿਸ਼ਤਾ ਹੈ । ਇਸ ਲਈ ਸਿੱਕਮ ਦੇ ਲਈ ਸਿਰਫ਼ air connectivity ਉੱਤੇ ਹੀ ਜ਼ੋਰ ਨਹੀਂ ਦਿੱਤਾ ਜਾ ਰਿਹਾ ਹੈ , ਦੂਜੇ ਸਾਧਨਾਂ ਨੂੰ ਵੀ ਮਜ਼ਬੂਤ ਕੀਤਾ ਜਾ ਰਿਹਾ ਹੈ । ਕਰੀਬ 1500 ਕਰੋੜ ਰੁਪਏ ਤੋਂ ਜ਼ਿਆਦਾ ਦੇ National Highway project ‘ਤੇ ਵੀ ਇੱਥੇ ਕੰਮ ਚਲ ਰਿਹਾ ਹੈ । ਇਸ ਦੇ ਇਲਾਵਾ ਕਰੀਬ 250 ਕਰੋੜ ਰੁਪਏ ਦੀ ਲਾਗਤ ਨਾਲ ਛੋਟੀਆਂ - ਛੋਟੀਆਂ ਸੜਕਾਂ ਨੂੰ ਬਣਾਇਆ ਜਾ ਰਿਹਾ ਹੈ , ਚੌੜਾ ਕੀਤਾ ਜਾ ਰਿਹਾ ਹੈ ।


    ਸੜਕ ਦੇ ਨਾਲ-ਨਾਲ ਸਿੱਕਮ ਵਿੱਚ ਰੇਲਵੇ ਨੂੰ ਵੀ ਮਨਬੂਤ ਕੀਤਾ ਜਾ ਰਿਹਾ ਹੈ। ਗੰਗਟੋਕ ਨੂੰ broadguage ਨਾਲ ਜੋੜਨ ਦਾ ਕੰਮ ਤੇਜ਼ ਗਤੀ ਨਾਲ ਚਲ ਰਿਹਾ ਹੈ।


    ਸਿੱਕਮ ਵਿੱਚ ਬਿਜਲੀ ਦੀ ਵਿਵਸਥਾ ਨੂੰ ਸੁਧਾਰਨ ਲਈ transmission line ਨੂੰ ਠੀਕ ਕਰਨ ਲਈ 1500 ਕਰੋੜ ਤੋਂ ਜ਼ਿਆਦਾ ਦੀ ਸਹਾਇਤਾ ਰਾਜ ਨੂੰ ਦਿੱਤੀ ਗਈ ਹੈ । ਮੈਨੂੰ ਦੱਸਿਆ ਗਿਆ ਹੈ ਕਿ ਇਸ ਸਾਲ ਦਸੰਬਰ ਤੱਕ ਇਸ ਕੰਮ ਨੂੰ ਪੂਰਾ ਕਰਨ ਦੀ ਕੋਸ਼ਿਸ਼ ਕੀਤੀ ਜਾ ਰਹੀ ਹੈ।


    ਇਸ ਤੋਂ ਇਲਾਵਾ ਬਿਜਲੀ ਪੈਦਾ ਕਰਨ ਦੇ ਮਾਮਲੇ ਵਿੱਚ ਵੀ ਸਿੱਕਮ ਨੂੰ ਦੇਸ਼ ਦੇ ਮੋਹਰੀ ਰਾਜਾਂ ਵਿੱਚ ਖੜ੍ਹਾ ਕਰਨ ਦੀ ਤਰਫ ਅਸੀਂ ਅੱਗੇ ਵਧ ਰਹੇ ਹਾਂ । ਕਰੀਬ 14 ਹਜ਼ਾਰ ਕਰੋੜ ਦੀ ਲਾਗਤ ਨਾਲ 6 ਹਾਈਡਰੋ ਇਲੈਕਟ੍ਰਿਕ ਪ੍ਰੋਯੈਜਟਾਂ ‘ਤੇ ਇੱਥੇ ਕੰਮ ਚਲ ਰਿਹਾ ਹੈ ।


    ਭਾਈਓ ਅਤੇ ਭੈਣੋਂ , ਮੈਂ ਤੁਹਾਨੂੰ ਸਾਰੇ ਸਿੱਕਮ ਵਾਸੀਆਂ ਨੂੰ , ਇੱਥੋਂ ਦੀ ਸਰਕਾਰ ਨੂੰ ਅਤੇ ਖ਼ਾਸ ਤੌਰ ' ਤੇ ਇੱਥੋਂ ਦੇ ਕਿਸਾਨਾਂ ਨੂੰ ਵਧਾਈ ਦਿੰਦਾ ਹਾਂ ਕਿ ਤੁਸੀਂ organic farming ਨੂੰ ਲੈ ਕੇ ਦੇਸ਼ ਵਿੱਚ ਉਦਾਹਰਣ ਬਣਕੇ ਸਾਹਮਣੇ ਆਏ ਹੈ । ਸਿੱਕਮ 100% organic farmingstate ਬਣਨ ਵਾਲਾ ਪਹਿਲਾ ਰਾਜ ਹੈ


    Organic farming ਨੂੰ ਦੇਸ਼ ਭਰ ਵਿੱਚ ਪ੍ਰੋਤਸਾਹਨ ਦੇਣ ਲਈ ਸਰਕਾਰ ਅਨੇਕ ਕੋਸ਼ਿਸ਼ਾਂ ਕਰ ਰਹੀ ਹੈ । ਇਸ ਲਈ ਪਰੰਪਰਾਗਤ ਖੇਤੀਬਾੜੀ ਵਿਕਾਸ ਯੋਜਨਾ ਦੇ ਤਹਿਤ ਕੰਮ ਕੀਤਾ ਜਾ ਰਿਹਾ ਹੈ । ਨਾ ਸਿਰਫ਼ organic farming ਨੂੰ ਬਲ ਦਿੱਤਾ ਜਾ ਰਿਹਾ ਹੈ , ਬਲਕਿ ਉਸ ਲਈ value addition ਅਤੇ ਮਾਰਕੀਟ ਦੀ ਵਿਵਸਥਾ ਵੀ ਕੀਤੀ ਜਾ ਰਹੀ ਹੈ । ਅਤੇ ਇਹ ਜੋ ਹਵਾਈ ਅੱਡਾ ਹੈ , ਅੱਜ ਤੋਂ ਯਾਤਰੀਆਂ ਲਈ ਸ਼ੁਰੂ ਹੋ ਰਿਹਾ ਹੈ , ਲੇਕਿਨ ਉਹ ਦਿਨ ਦੂਰ ਨਹੀਂ ਹੋਵੇਗਾ ਜਦੋਂ ਇੱਥੋਂ ਫਲ , ਫੁੱਲ ਘੰਟੇ ਭਰ ਵਿੱਚ ਦਿੱਲੀ ਦੇ ਬਜ਼ਾਰ ਵਿੱਚ ਪਹੁੰਚ ਜਾਣ , ਉਹ ਦਿਨ ਦੂਰ ਨਹੀਂ ਹੋਵੇਗਾ ।


    ਹਿੰਦੁਸਤਾਨ ਦੇ ਕਈ ਭਗਵਾਨ ਹੋਣਗੇ ਜਿਨ੍ਹਾਂ ਦੇ ਚਰਨਾਂ ਵਿੱਚ ਹੁਣ ਸਿੱਕਮ ਦੇ ਕਿਸਾਨਾਂ ਨੇ ਜੋ ਫੁੱਲ ਤਿਆਰ ਕੀਤੇ ਹਨ ਉਹ ਪੁੱਜਣ ਵਾਲੇ ਹਨ । North - East ਦੇ ਰਾਜਾ ਵਿੱਚ ਸਰਕਾਰ ਨੇ mission organic value development for North - Eastern region ਨਾਮ ਨਾਲ ਇੱਕ ਵਿਸ਼ੇਸ਼ ਯੋਜਨਾ ਵੀ ਚਲਾਈ ਹੈ । ਇਸ ਦੇ ਲਈ ਕਰੀਬ 400 ਕਰੋੜ ਰੁਪਏ ਦਾ ਪ੍ਰਬੰਧ ਕੀਤਾ ਗਿਆ ਹੈ ।


    ਸਾਥੀਓ , ਆਰਗੈਨਿਕ ਉਤਪਾਦ ਨਾ ਸਿਰਫ਼ ਸਾਡੇ ਵਾਤਾਵਰਣ ਲਈ , ਸਾਡੀ ਧਰਤੀ ਲਈ ਸੁਰੱਖਿਅਤ ਹਨ , ਬਲਕਿ ਸਾਨੂੰ ਬਿਮਾਰੀਆਂ ਤੋਂ ਵੀ ਦੂਰ ਰੱਖਦੇ ਹਨ । ਦੇਸ਼ ਵਾਸੀਆਂ ਦੀ ਸਿਹਤ ਸਰਕਾਰ ਦੀ ਸਭ ਤੋਂ ਵੱਡੀ ਪ੍ਰਾਥਮਿਕਤਾ ਹੈ । ਅਤੇ ਮੈਨੂੰ ਕੱਲ੍ਹ ਮੁੱਖ ਮੰਤਰੀ ਜੀ ਦੱਸ ਰਹੇ ਸਨ ਕਿ ਇੱਥੇ ਪਿਛਲੇ ਦਸ ਸਾਲ ਵਿੱਚ ਇਸ organic ਸਫ਼ਲਤਾ ਦਾ ਇੱਕ ਸਿੱਧਾ ਨਤੀਜਾ ਵਿਖਾਈ ਦੇ ਰਿਹਾ ਹੈ , ਇੱਥੇ ਉਮਰ ਹੁਣ ਵਧ ਰਹੀ ਹੈ । ਪਹਿਲਾਂ ਦੀ ਦੁਨੀਆ ਵਿੱਚ ਪਿਛਲੇ ਦਸ ਸਾਲ ਵਿੱਚ ਜੀਵਨ ਜੀਣ ਦੀ ਉਮਰ ਸੀਮਾ ਤੇਜ਼ ਗਤੀ ਨਾਲ ਵਧ ਰਹੀ ਹੈ ਅਤੇ ਉਸ ਵਿੱਚੋਂ ਵੀ ਪੁਰਸ਼ਾਂ ਤੋਂ ਜ਼ਿਆਦਾ ਔਰਤਾਂ ਦੀ ਵਧ ਰਹੀ ਹੈ ।


    ਮੈਨੂੰ ਵਿਸ਼ਵਾਸ ਹੈ ਕਿ ਦੇਸ਼ ਦੇ ਲੋਕ ਵੀ ਇਹ ਕੈਮੀਕਲ ਫਰਟੀਲਾਈਜ਼ਰ ਤੋਂ ਮੁਕਤੀ ਪਾ ਕੇ ਕਿੰਨਾ ਜੀਵਨ ਅੱਛਾ ਜੀਣਿਆ ਜਾ ਸਕਦਾ ਹੈ, ਉਹ ਜ਼ਰੂਰ ਸਿੱਕਮ ਤੋਂ ਸਿੱਖਣਗੇ, ਸਮਝਣਗੇ ।


    ਮੈਨੂੰ ਜਾਣਕਾਰੀ ਹੈ ਕਿ ਸਵੱਛਤਾ ਹੀ ਸੇਵਾ ਦੀ ਮੁਹਿੰਮ ਨੂੰ ਸਿੱਕਮ ਵਾਸੀਆਂ ਨੇ ਇੱਕ ਪ੍ਰਕਾਰ ਨਾਲ ਗਲੇ ਲਗਾਇਆ ਹੈ , ਬਹੁਤ ਅੱਗੇ ਵਧਾਇਆ ਹੈ । ਤੁਸੀਂ ਸਾਰਿਆਂ ਦੀਆਂ ਕੋਸ਼ਿਸ਼ਾਂ , ਤੁਹਾਡੀ ਜਾਗਰੂਕਤਾ ਦੀ ਵਜ੍ਹਾ ਨਾਲ ਸਿੱਕਮ ਨੇ 2016 ਵਿੱਚ ਸਭ ਤੋਂ ਪਹਿਲਾਂ ਸਿੱਕਮ ਨੂੰ ਖੁੱਲ੍ਹੇ ਵਿੱਚ ਪਖਾਨੇ ਤੋਂ ਮੁਕਤ, ਐਲਾਨਿਆਂ ਕੀਤਾ ਸੀ । Open defecation free . ਇੰਨਾ ਹੀ ਨਹੀਂ , ਪਲਾਸਟਿਕ ਦੇ ਕੂੜੇ ਤੋਂ ਮੁਕਤੀ ਲਈ ਵੀ ਤੁਸੀਂ ਲੋਕਾਂ ਨੇ ਬਹੁਤ ਪ੍ਰਸ਼ੰਸਾਯੋਗ ਕੰਮ ਕੀਤਾ ਹੈ ।


    ਭਾਈਓ ਅਤੇ ਭੈਣੋਂ , ਜਿਵੇਂ ਮੈਂ ਪਹਿਲਾਂ ਕਿਹਾ , ਕੱਲ੍ਹ ਦੇਸ਼ ਵਿੱਚ ਆਯੁਸ਼ਮਾਨ ਭਾਰਤ ਦੇ ਰੂਪ ਵਿੱਚ ਦੁਨੀਆ ਦੀ ਸਭ ਤੋਂ ਵੱਡੀ Health care scheme , ਇਸ ਦਾ ਅਰੰਭ ਹੋਇਆ ਹੈ । ਅਤੇ ਸਿੱਕਮ ਵੀ ਇਸ ਦੇ ਨਾਲ ਜੁੜਿਆ ਹੋਇਆ ਹੈ । ਅਤੇ ਉਸ ਦੇ ਕਾਰਨ ਸਿੱਕਮ ਦੇ ਗ਼ਰੀਬ ਪਰਿਵਾਰਾਂ ਨੂੰ ਹਰ ਸਾਲ 5 ਲੱਖ ਰੁਪਏ ਤੱਕ ਦੀ ਬਿਮਾਰੀ , ਗੰਭੀਰ ਬਿਮਾਰੀ ਦਾ ਖਰਚਾ ਹੁਣ ਸਰਕਾਰ ਵੱਲੋਂ ਦਿੱਤਾ ਜਾਵੇਗਾ ਅਤੇ ਇੱਥੋਂ ਦਾ ਨਾਗਰਿਕ ਹਿੰਦੁਸਤਾਨ ਦੇ ਕਿਸੇ ਵੀ ਕੋਨੇ ਵਿੱਚ ਜਾਵੇਗਾ , ਉਸ ਨੂੰ ਉੱਥੋ ਦੇ ਹਸਪਤਾਲਾਂ ਦੀ ਜ਼ਰੂਰਤ ਹੋਵੇਗੀ ਤਾਂ ਉੱਥੇ ਵੀ ਉਹ ਪੈਸਾ ਦਿੱਤਾ ਜਾਵੇਗਾ । ਬਿਮਾਰ ਵਿਅਕਤੀ ਜਿੱਥੇ ਵੀ ਜਾਵੇਗਾ , ਇਹ ਜੋ ਆਯੁਸ਼ਮਾਨ ਭਾਰਤ ਦਾ ਸੁਰੱਖਿਆ ਕਵਚ ਹੈ , ਇਹ ਉਸ ਦੇ ਨਾਲ- ਨਾਲ ਚਲੇਗਾ ।


    ਸਾਥੀਓ , ਬੀਤੇ ਚਾਰ ਸਾਲ ਵਿੱਚ ਜਨ ਸਧਾਰਨ ਦੇ ਜੀਵਨ ਪੱਧਰ ਨੂੰ ਉੱਪਰ ਚੁੱਕਣ ਲਈ ਅਨੇਕ ਪ੍ਰਕਾਰ ਦੀਆਂ ਯੋਜਨਾਵਾਂ ਕੇਂਦਰ ਸਰਕਾਰ ਚਲਾ ਰਹੀ ਹੈ , ਜਿਸ ਦਾ ਸਿੱਕਮ ਨੂੰ ਵੀ ਲਾਭ ਮਿਲ ਰਿਹਾ ਹੈ । ਜਨ-ਧਨ ਯੋਜਨਾ ਦੀ ਵਜ੍ਹਾ ਨਾਲ ਇੱਥੋ ਦੇ ਕਰੀਬ ਇੱਕ ਲੱਖ ਲੋਕਾਂ ਦੇ ਬੈਂਕ ਖ਼ਾਤੇ ਖੁੱਲ੍ਹੇ ਹਨ । ਲਗਭਗ 80 ਹਜ਼ਾਰ ਭਾਈ- ਭੈਣਾਂ ਨੂੰ ਸਿਰਫ਼ ਇੱਕ ਰੁਪਏ ਮਹੀਨਾ ਅਤੇ 90 ਪੈਸੇ ਹਰ ਦਿਨ ਸੁਰੱਖਿਆ ਬੀਮਾ ਯੋਜਨਾਵਾਂ ਨਾਲ ਜੋੜਿਆ ਗਿਆ ਹੈ ।


    ਉੱਜਵਲਾ ਯੋਜਨਾ ਤਹਿਤ ਕਰੀਬ 38 ਹਜ਼ਾਰ ਗ਼ਰੀਬ ਪਰਿਵਾਰਾਂ ਨੂੰ ਕਿਚਨ ਤੱਕ ਮੁਫ਼ਤ ਵਿੱਚ ਗੈਸ ਕਨੈਕਸ਼ਨ ਪਹੁੰਚਾਇਆ ਗਿਆ ਹੈ ।


    ਸਾਥੀਓ , ਪੂਰਬੀ ਭਾਰਤ , ਉੱਤਰ-ਪੂਰਬ ਦੇ ਜੀਵਨ ਨੂੰ ਸਰਲ ਬਣਾਉਣ , ਇੱਥੋਂ ਦੀ ਮੁਸ਼ਕਿਲ ਪ੍ਰਸਥਿਤੀਆਂ ਨੂੰ ਸਰਲ ਬਣਾਉਣ ਲਈ , ease of living ਸੁਨਿਸ਼ਚਿਤ ਕਰਨ ਲਈ ਐੱਨਡੀਏ ਸਰਕਾਰ ਪ੍ਰਤੀਬੱਧਤਾ ਦੇ ਨਾਲ ਅੱਗੇ ਵਧ ਰਹੀ ਹੈ । ਅਸੀਂ ਇਸ ਖੇਤਰ ਨੂੰ ਵਿਕਾਸ ਦੇ ਲਈ ਨਵੇਂ ਯੁੱਗ ਨਾਲ ਜੋੜਨਾ ਚਾਹੁੰਦੇ ਹਾਂ । ਨਿਊੇ ਇੰਡੀਆ ਦੀ ਨਵੀਂ ਧੁਰੀ ਬਣਾਉਣੀ ਚਾਹੁੰਦੇ ਹਾਂ ।


    ਇਸ ਏਅਰਪੋਰਟ ਦੀ ਵਜ੍ਹਾ ਨਾਲ ਇੱਥੇ ਅਨੇਕ ਸੁਵਿਧਾਵਾਂ ਇੱਥੇ ਵਿਕਸਿਤ ਹੋਣਗੀਆਂ ਜੋ ਸਿੱਕਮ ਨੂੰ ਵਿਕਾਸ ਵਿੱਚ ਨਵੀਂ ਉਚਾਈ ਦੇਣਗੀਆਂ । ਤੁਹਾਨੂੰ ਸਾਰਿਆਂ ਨੂੰ ਆਪਣੇ ਪਹਿਲੇ ਏਅਰਪੋਰਟ ਲਈ ਮੈਂ ਫਿਰ ਇੱਕ ਵਾਰ ਹਿਰਦੇ ਤੋਂ ਬਹੁਤ - ਬਹੁਤ ਵਧਾਈ ਦਿੰਦਾ ਹਾਂ ।


    ਮੁੱਖ ਮੰਤਰੀ ਜੀ ਨੇ ਕਈ ਵਿਸ਼ਿਆਂ ਦਾ ਉਲੇਖ ਕੀਤਾ ਹੈ , ਇਨ੍ਹਾਂ ਸਾਰਿਆਂ ਵਿਸ਼ਿਆਂ ਦੀ ਮੇਰੀ ਉਨ੍ਹਾਂ ਦੇ ਨਾਲ ਵਿਅਕਤੀਗਤ ਚਰਚਾ ਹੁੰਦੀ ਰਹਿੰਦੀ ਹੈ । ਅਤੇ ਇਸ ਲਈ ਉਸ ਨੂੰ ਜਨਤਕ ਰੂਪ ਵਿੱਚ ਅਲੱਗ ਤੋਂ ਮੈਨੂੰ ਜ਼ਿਕਰ ਕਰਨ ਦੀ ਜ਼ਰੂਰਤ ਨਹੀਂ ਹੈ । ਲੇਕਿਨ ਮੈਂ ਤੁਹਾਨੂੰ ਵਿਸ਼ਵਾਸ ਦਿਵਾਉਂਦਾ ਹਾਂ ਇਸ ਦੇਸ਼ ਨੂੰ ਨਵੀਆਂ ਉਚਾਈਆਂ ’ਤ ਲਿਜਾਣਾ ਹੈ , ਸਿੱਕਮ ਨੂੰ ਵੀ ਅੱਗੇ ਵਧਾਉਣਾ ਹੈ , ਸਿੱਕਮ ਦੇ ਹਰ ਸਮਾਜ ਨੂੰ ਹਰ ਵਿਅਕਤੀ ਨੂੰ , ਹਰ ਨੌਜਵਾਨ ਨੂੰ , ਉਸ ਦੇ ਸੁਪਨਿਆਂ ਨੂੰ ਪੂਰਾ ਕਰਨ ਲਈ ਹਰ ਕੋਸ਼ਿਸ਼ ਕੀਤੀ ਜਾਵੇਗੀ ।


    ਇਸ ਵਿਸ਼ਵਾਸ ਦੇ ਨਾਲ ਮੈਂ ਫਿਰ ਇੱਕ ਵਾਰ ਆਪ ਸਭ ਨੂੰ ਬਹੁਤ-ਬਹੁਤ ਸ਼ੁਭਕਾਮਾਨਾਵਾਂ, ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ।


    ਧੰਨਵਾਦ।


    *****

    
    
    (Release ID: 1547235) Visitor Counter : 1