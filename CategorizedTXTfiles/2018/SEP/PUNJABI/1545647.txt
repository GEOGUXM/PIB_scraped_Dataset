      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ 11 ਸਤੰਬਰ ਨੂੰ ਲੱਖਾਂ ਆਸ਼ਾ, ਏਐੱਨਐੱਮ ਅਤੇ ਆਂਗਨਵਾੜੀ ਵਰਕਰਾਂ ਨਾਲ ਗੱਲਬਾਤ ਕਰਨਗੇ
      Posted On: 10 SEP 2018 3:58PM by PIB Chandigarh


    PM to interact with lakhs of ASHA, ANM and Anganwadi workers on 11th September


    ਪ੍ਰਧਾਨ ਮੰਤਰੀ 11 ਸਤੰਬਰ ਨੂੰ ਲੱਖਾਂ ਆਸ਼ਾ , ਏਐੱਨਐੱਮ ਅਤੇ ਆਂਗਨਵਾੜੀ ਵਰਕਰਾਂ ਨਾਲ ਗੱਲਬਾਤ ਕਰਨਗੇ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 11 ਸਤੰਬਰ , 2018 ਨੂੰ ਲੱਖਾਂ ਆਸ਼ਾ , ਏਐੱਨਐੱਮ ਅਤੇ ਆਂਗਨਵਾੜੀ ਵਰਕਰਾਂ ਅਤੇ ਸਿਹਤ ਲਾਭਾਰਥੀਆਂ ਨਾਲ '' ਪੋਸ਼ਣ ਮਾਹ '' ਦੇ ਹਿੱਸੇ ਵਜੋਂ ਵੀਡੀਓ ਕਾਨਫਰੰਸ ਰਾਹੀਂ ਗੱਲਬਾਤ ਕਰਨਗੇ ।


    '' ਪੋਸ਼ਣ ਮਾਹ '' ( ਪੋਸ਼ਣ ਨੂੰ ਸਮਰਪਿਤ ਮਹੀਨਾ) , ਸਤੰਬਰ , 2018 ਵਿੱਚ ਦੇਸ਼ ਭਰ ਵਿੱਚ ਮਨਾਇਆ ਜਾ ਰਿਹਾ ਹੈ । ਇਸ ਦਾ ਉਦੇਸ਼ ਦੇਸ਼ ਦੇ ਹਰ ਘਰ ਵਿੱਚ ਵੱਧ ਤੋਂ ਵੱਧ ਪੋਸ਼ਣ ਦੀ ਅਹਿਮੀਅਤ ਦਾ ਸੰਦੇਸ਼ ਲੈ ਕੇ ਪਹੁੰਚਣਾ ਹੈ ।


    ਇਹ ਯਤਨ ਪੋਸ਼ਣ ਮੁਹਿੰਮ (ਰਾਸ਼ਟਰੀ ਪੋਸ਼ਣ ਮਿਸ਼ਨ) ਦੇ ਟੀਚਿਆਂ ਨੂੰ ਹੋਰ ਅਗਾਂਹ ਲਿਜਾਵੇਗਾ । ਇਹ ਮਿਸ਼ਨ ਕੇਂਦਰ ਸਰਕਾਰ ਵੱਲੋਂ ਨਵੰਬਰ , 2017 ਵਿੱਚ ਸ਼ੁਰੂ ਕੀਤਾ ਗਿਆ ਸੀ । ਮਿਸ਼ਨ ਦਾ ਉਦੇਸ਼ ਸਟੰਟਿੰਗ , ਘੱਟ ਪੋਸ਼ਣ , ਅਨੀਮੀਆ ਅਤੇ ਘੱਟ ਭਾਰ ਵਾਲੇ ਬੱਚਿਆਂ ਦੇ ਜਨਮ ਵਿੱਚ ਕਮੀ ਲਿਆਉਣਾ ਹੈ । ਪੋਸ਼ਣ ਮੁਹਿੰਮ ਤਹਿਤ ਭਾਰਤ ਸਰਕਾਰ ਨੇ (ਨੌਜਵਾਨਾਂ , ਬੱਚਿਆਂ , ਔਰਤਾਂ ਅਤੇ ਅਲ੍ਹੜ ਕੁੜੀਆਂ ਵਿੱਚ) ਸਟੰਟਿੰਗ , ਘੱਟ ਪੋਸ਼ਣ , ਅਨੀਮੀਆ ਨੂੰ ਘਟਾਉਣ ਦਾ ਅਤੇ ਘੱਟ ਭਾਰ ਵਾਲੇ ਬੱਚਿਆਂ ਦੀ ਮਾਤਰਾ ਪ੍ਰਤੀ ਸਾਲ ਕ੍ਰਮਵਾਰ 2% , 2% , 3% ਅਤੇ 2% ਤੱਕ ਘਟਾਉਣ ਦਾ ਟੀਚਾ ਰੱਖਿਆ ਹੈ ।


    ਇਸ ਟੀਚੇ ਦੀ ਪੂਰਤੀ ਵੱਲ ਪ੍ਰਧਾਨ ਮੰਤਰੀ ਦੀ ਇਸ ਗੱਲਬਾਤ ਵਿੱਚ ਮਿਸ਼ਨ ਦੀਆਂ ਵੱਖ-ਵੱਖ ਧਿਰਾਂ ਸ਼ਾਮਲ ਹੋਣਗੀਆਂ । ਇਹ ਪੋਸ਼ਣ ਦੇ ਖੇਤਰ ਵਿੱਚ ਸਫਲਤਾ ਦੀਆਂ ਕਹਾਣੀਆਂ ਨੂੰ ਸਾਂਝਾ ਕਰਨ ਲਈ ਇੱਕ ਪਲੇਟਫਾਰਮ ਬਣੇਗਾ ।


    

    
    (Release ID: 1545647) Visitor Counter : 3