      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਰਾਸ਼ਟਰੀ ਬਾਲ ਪੁਰਸਕਾਰ 2018 ਲਈ ਅਰਜ਼ੀਆਂ ਮੰਗੀਆਂ
      Posted On: 08 SEP 2018 5:12PM by PIB Chandigarh


    WCD Ministry invites applications for National Children Awards 2018
    
    Logo design contest for the Awards launched


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਰਾਸ਼ਟਰੀ ਬਾਲ ਪੁਰਸਕਾਰ 2018 ਲਈ ਅਰਜ਼ੀਆਂ ਮੰਗੀਆਂ


    ਪੁਰਸਕਾਰਾਂ ਲਈ ਪ੍ਰਤੀਕ ਚਿੰਨ੍ਹ (ਲੋਗੋ) ਬਣਾਉਣ ਦੀ ਪ੍ਰਤੀਯੋਗਤਾ ਸ਼ੁਰੂ


    ਰਾਸ਼ਟਰੀ ਬਾਲ ਪੁਰਸਕਾਰ 2018 ਲਈ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਅਰਜ਼ੀਆਂ ਮੰਗੀਆਂ ਹਨ । ਭਾਰਤ ਦੇ ਰਾਸ਼ਟਰਪਤੀ ਵੱਲੋਂ ਪ੍ਰਦਾਨ ਕੀਤਾ ਜਾਣ ਵਾਲਾ ਇਹ ਰਾਸ਼ਟਰੀ ਸਨਮਾਨ ਇਨੋਵੇਸ਼ਨ, ਵਿੱਦਿਅਕ ਉਪਲੱਬਧੀਆਂ , ਖੇਡਾਂ, ਕਲਾ ਅਤੇ ਸੱਭਿਆਚਾਰ, ਸਮਾਜ ਸੇਵਾ ਅਤੇ ਬਹਾਦਰੀ ਦੇ ਖੇਤਰ ਵਿੱਚ ਸ਼ਾਨਦਾਰ ਉਪਲੱਬਧੀਆਂ ਪ੍ਰਾਪਤ ਕਰਨ ਵਾਲੇ ਬੱਚਿਆਂ ਨੂੰ ਦਿੱਤਾ ਜਾਂਦਾ ਹੈ। ਅਰਜ਼ੀਆਂ ਜਮਾ ਕਰਨ ਦੀ ਅੰਤਿਮ ਤਾਰੀਖ ਹੁਣ 30 ਸਤੰਬਰ 2018 ਹੈ।


    ਪੁਰਸਕਾਰਾਂ ਬਾਰੇ ਦੱਸਦਿਆਂ ਕੇਂਦਰੀ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ, ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਕਿਹਾ, “ ਰਾਸ਼ਟਰੀ ਬਾਲ ਪੁਰਸਕਾਰ ਸਾਡੇ ਬੱਚਿਆਂ ਅਤੇ ਉਨ੍ਹਾਂ ਲੋਕਾਂ ਦੀਆਂ ਅਸਧਾਰਨ ਉਪਲੱਬਧੀਆਂ ਦਾ ਸਨਮਾਨ ਕਰਨ ਦਾ ਪ੍ਰਮੱਖ ਮੰਚ ਹੈ ਜੋ ਬੱਚਿਆਂ ਦੀ ਭਲਾਈ, ਵਿਕਾਸ ਅਤੇ ਸੁਰੱਖਿਆ ਲਈ ਇਸ ਰੂਪ ਵਿੱਚ ਯਤਨਸ਼ੀਲ ਹੈ ਕਿ ਜਿਸ ਤੋਂ ਹੋਰਾਂ ਲੋਕਾਂ ਨੂੰ ਵੀ ਪ੍ਰੇਰਣਾ ਮਿਲੇ। ਇਨ੍ਹਾਂ ਪੁਰਸਕਾਰਾਂ ਰਾਹੀਂ ਸਰਕਾਰ ਸਾਡੇ ਬੱਚਿਆਂ ਦਾ ਵਿਕਾਸ ਸੁਨਿਸ਼ਚਿਤ ਕਰਨ ਪ੍ਰਤੀ ਅਤੇ ਉਨ੍ਹਾਂ ਦੀ ਪ੍ਰਤਿਭਾ ਅਤੇ ਸਮਾਜਕ ਜ਼ਿੰਮੇਵਾਰੀ ਪ੍ਰਤੀ ਆਪਣੀ ਵਚਨਬੱਧਤਾ ਨੂੰ ਦੁਹਰਾਉਂਦੀ ਹੈ। ”


    ਰਾਸ਼ਟਰੀ ਬਾਲ ਪੁਰਸਕਾਰ ਅਤੇ ‘ਰਾਸ਼ਟਰੀ ਬਾਲ ਭਲਾਈ ਪੁਰਸਕਾਰ’ ਦੀਆਂ ਸ਼੍ਰੇਣੀਆਂ ਵਿੱਚ ਅਰਜੀਆਂ ਮੰਗੀਆਂ ਹਨ।


    ਪੁਰਸਕਾਰਾਂ ਬਾਰੇ ਵਿਸਤ੍ਰਿਤ ਸੂਚਨਾ www.nca-wcd.nic.in ’ ਤੇ ਉਪਲੱਬਧ ਹੈ ।


    *****

    
    
    (Release ID: 1545526) Visitor Counter : 1