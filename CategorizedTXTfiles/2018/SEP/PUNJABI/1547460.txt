      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਦੇਸ਼ ਵਿੱਚ ਜ਼ਰੂਰਤ ਤੋਂ ਜ਼ਿਆਦਾ ਚੀਨੀ ਉਤਪਾਦਨ ਨਾਲ ਨਿਪਟਣ ਲਈ ਵਿਆਪਕ ਨੀਤੀ ਨੂੰ ਪ੍ਰਵਾਨਗੀ ਦਿੱਤੀ
      Posted On: 26 SEP 2018 6:21PM by PIB Chandigarh


    Cabinet approves comprehensive policy to deal with excess sugar production in the country


    ਮੰਤਰੀ ਮੰਡਲ ਨੇ ਦੇਸ਼ ਵਿੱਚ ਜ਼ਰੂਰਤ ਤੋਂ ਜ਼ਿਆਦਾ ਚੀਨੀ ਉਤਪਾਦਨ ਨਾਲ ਨਿਪਟਣ ਲਈ ਵਿਆਪਕ ਨੀਤੀ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਅਗਾਮੀ ਚੀਨੀ ਸੀਜਨ 2018-19 ਵਿੱਚ ਜ਼ਿਆਦਾ ਚੀਨੀ ਉਤਪਾਦਨ ਦੀ ਸੰਭਾਵਨਾ ਨੂੰ ਦੇਖਦਿਆਂ ਲਾਗਤ ਸੰਤੁਲਨ ਬਣਾ ਕੇ ਚੀਨੀ ਖੇਤਰ ਵਿੱਚ ਸਮਰਥਨ ਦੇਣ ਲਈ 5500 ਕਰੋੜ ਰੁਪਏ ਦੀ ਕੁੱਲ ਸਹਾਇਤਾ ਦੀ ਪ੍ਰਵਾਨਗੀ ਦਿੱਤੀ ਹੈ।


    ਇਸ ਪ੍ਰਵਾਨਗੀ ਨਾਲ ਦੇਸ਼ ਤੋਂ ਚੀਨੀ ਦੇ ਨਿਰਯਾਤ ਨੂੰ ਪ੍ਰੋਤਸਾਹਨ ਮਿਲੇਗਾ ਅਤੇ ਚੀਨੀ ਉਦਯੋਗ ਨੂੰ ਕਿਸਾਨਾਂ ਦੀ ਬਕਾਇਆ ਗੰਨਾ ਰਾਸ਼ੀ ਦਾ ਭੁਗਤਾਨ ਕਰਨ ਵਿੱਚ ਮਦਦ ਮਿਲੇਗੀ।


    ਬਕਾਇਆ ਸਟਾਕ ਜ਼ਿਆਦਾ ਹੋਣ ਦੇ ਕਾਰਨ ਅਤੇ ਚੀਨੀ ਸੀਜਨ 2018-19 ਵਿੱਚ ਅਧਿਕ ਉਤਪਾਦਨ ਦੀ ਸੰਭਾਵਨਾ ਨੂੰ ਦੇਖਦਿਆਂ ਇਸ ਸੀਜਨ ਵਿੱਚ ਵੀ ਚੀਨੀ ਮਿੱਲਾਂ ਦੀ ਬੈਂਕ ਨਕਦੀ ਵਿੱਚ ਸੁਧਾਰ ਹੋਵੇਗਾ ਜਿਸ ਨਾਲ ਉਹ ਕਿਸਾਨਾਂ ਦੀਆਂ ਗੰਨਾ ਕੀਮਤਾਂ ਦੇ ਬਕਾਏ ਦਾ ਭੁਗਤਾਨ ਕਰਨ ਦੇ ਯੋਗ ਹੋਣਗੀਆਂ।


    ਵੇਰਵਾ :-

      * ਚੀਨੀ ਸੀਜ਼ਨ 2018-19 ਵਿੱਚ ਨਿਰਯਾਤ ਵਧਾਉਣ ਲਈ ਅੰਦਰੂਨੀ ਟਰਾਂਸਪੋਰਟ , ਢੋਆ - ਢੁਆਈ , ਹੈਂਡਲਿੰਗ ਅਤੇ ਹੋਰ ਚਾਰਾਜਾਂ ਦਾ ਖਰਚ ਅਦਾ ਕਰਕੇ ਚੀਨੀ ਮਿੱਲਾਂ ਦੀ ਸਹਾਇਤਾ ਕੀਤੀ ਜਾਵੇਗੀ। ਇਸ ਤਹਿਤ ਬੰਦਰਗਾਹ ਤੋਂ 100 ਕਿਲੋਮੀਟਰ ਦੇ ਅੰਦਰ ਸਥਾਪਤ ਮਿੱਲਾਂ ਦੇ ਲਈ 100/ ਐੱਮਟੀ ਰੁਪਏ , ਤਟੀ ਰਾਜਾਂ ਵਿੱਚ ਬੰਦਰਗਾਹ ਤੋਂ 100 ਕਿਲੋਮੀਟਰ ਅੱਗੇ ਸਥਾਪਿਤ ਮਿੱਲਾਂ ਦੇ ਲਈ 2500/ ਐੱਮਟੀ ਅਤੇ ਤਟਵਰਤੀ ਰਾਜਾਂ ਦੇ ਇਲਾਵਾ ਦੂਜੀਆਂ ਥਾਵਾਂ ਦੀਆਂ ਮਿੱਲਾਂ ਦੇ ਲਈ 300/ ਐੱਮਟੀ ਦੀ ਦਰ ਜਾਂ ਅਸਲ ਖਰਚ ਦੇ ਅਧਾਰ ’ ਤੇ ਖਰਚ ਅਦਾ ਕੀਤਾ ਜਾਵੇਗਾ। ਇਸ ’ ਤੇ ਲਗਭਗ ਕੁੱਲ 1375 ਕਰੋੜ ਰੁਪਏ ਦਾ ਖਰਚ ਆਵੇਗਾ ਅਤੇ ਇਸ ਨੂੰ ਸਰਕਾਰ ਅਦਾ ਕਰੇਗੀ।
      * ਕਿਸਾਨਾਂ ਦੀ ਬਕਾਇਆ ਗੰਨਾ ਰਾਸ਼ੀ ਚੁਕਾਉਣ ਵਿੱਚ ਚੀਨੀ ਮਿੱਲਾਂ ਦੀ ਸਹਾਇਤਾ ਲਈ ਸਰਕਾਰ ਨੇ ਚੀਨੀ ਮਿੱਲਾਂ ਨੂੰ ਚੀਨੀ ਸੀਜ਼ਨ 2018-19 ਵਿੱਚ 13.88 ਰੁਪਏ ਪ੍ਰਤੀ ਕੁਇੰਟਲ ਪੀੜੇ ਹੋਏ ਗੰਨੇ ਦੀ ਦਰ ਨਾਲ ਵਿੱਤੀ ਸਹਾਇਤਾ ਦੇਣ ਦਾ ਫੈਸਲਾ ਕੀਤਾ ਹੈ , ਤਾ ਕਿ ਗੰਨੇ ਦੀ ਲਾਗਤ ਦਾ ਸਮਾਯੋਜਨ ਹੋ ਸਕੇ। ਇਹ ਸਹਾਇਤਾ ਸਿਰਫ਼ ਉਨ੍ਹਾਂ ਮਿੱਲਾਂ ਨੂੰ ਦਿੱਤੀ ਜਾਵੇਗੀ ਜੋ ਖੁਰਾਕ ਅਤੇ ਜਨਤਕ ਵੰਡ ਵਿਭਾਗ ਵੱਲੋਂ ਨਿਰਧਾਰਿਤ ਸ਼ਰਤਾਂ ਪੂਰਾ ਕਰਦੀਆਂ ਹਨ। ਇਸ ’ ਤੇ ਕੁੱਲ 4163 ਕਰੋੜ ਰੁਪਏ ਦਾ ਖਰਚ ਆਵੇਗਾ ਅਤੇ ਇਸ ਨੂੰ ਸਰਕਾਰ ਇਸ ਨੂੰ ਅਦਾ ਕਰੇਗੀ।
      * ਕਿਸਾਨਾਂ ਦੇ ਗੰਨੇ ਦੀ ਬਕਾਇਆ ਰਾਸ਼ੀ ਦਾ ਭੁਗਤਾਨ ਸੁਨਿਸ਼ਚਿਤ ਕਰਨ ਦੇ ਲਈ ਦੋਵੇਂ ਪ੍ਰਕਾਰ ਦੀ ਸਹਾਇਤਾ ਰਾਸ਼ੀ ਚੀਨੀ ਮਿੱਲਾਂ ਵੱਲੋਂ ਸਿੱਧੀ ਕਿਸਾਨਾਂ ਦੇ ਖਾਤੇ ਵਿੱਚ ਭੇਜ ਦਿੱਤੀ ਜਾਵੇਗੀ। ਐੱਫਆਰਪੀ ਦੇ ਲਈ ਚੀਨੀ ਮਿੱਲਾਂ ਕਿਸਾਨਾਂ ਦੇ ਖਾਤਿਆਂ ਵਿੱਚ ਇਹ ਰਾਸ਼ੀ ਦੇਣਯੋਗ ਬਕਾਇਆ ਰਾਸ਼ੀ ਵਜੋਂ ਜਮ੍ਹਾ ਕਰਾਉਣਗੀਆਂ ।
      * ਇਸ ਵਿੱਚ ਪਹਿਲਾਂ ਦੇ ਵਰ੍ਹਿਆਂ ਦੀ ਬਕਾਇਆ ਰਾਸ਼ੀ ਅਤੇ ਬਾਅਦ ਦੀ ਬਾਕੀ ਰਾਸ਼ੀ , ਜੇਕਰ ਕੋਈ ਹੋਵੇ ਤਾਂ , ਮਿੱਲਾਂ ਦੇ ਖਾਤੇ ਵਿੱਚ ਭੇਜੀ ਜਾਵੇਗੀ। ਇਹ ਸਹਾਇਤਾ ਉਨ੍ਹਾਂ ਮਿੱਲਾਂ ਨੂੰ ਹੀ ਦਿੱਤੀ ਜਾਵੇਗੀ ਜੋ ਸਰਕਾਰ ਵੱਲੋਂ ਨਿਰਧਾਰਤ ਯੋਗਤਾ ਸ਼ਰਤਾਂ ਪੂਰੀਆਂ ਕਰਨਗੀਆਂ।

    ****

    
    
    (Release ID: 1547460) Visitor Counter : 2
    
    
    
    
    

*