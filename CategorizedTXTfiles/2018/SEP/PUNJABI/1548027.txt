      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਅੰਜਾਰ ਵਿਖੇ ਐੱਲਐੱਨਜੀ ਟਰਮੀਨਲ ਅਤੇ ਪਾਈਪਲਾਈਨ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ
      Posted On: 30 SEP 2018 11:17AM by PIB Chandigarh


    PM inaugurates LNG terminal and pipeline projects at Anjar


    ਪ੍ਰਧਾਨ ਮੰਤਰੀ ਨੇ ਅੰਜਾਰ ਵਿਖੇ ਐੱਲਐੱਨਜੀ ਟਰਮੀਨਲ ਅਤੇ ਪਾਈਪਲਾਈਨ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ


    ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਅੰਜਾਰ ਵਿਖੇ ਮੁੰਦਰਾ ਐੱਲਐੱਨਜੀ ਟਰਮੀਨਲ , ਅੰਜਾਰ-ਮੁੰਦਰਾ ਪਾਈਪਲਾਈਨ ਪ੍ਰੋਜੈਕਟ ਅਤੇ ਪਾਲਨਪੁਰ-ਪਾਲੀ-ਬਾੜਮੇਰ ਪਾਈਪਲਾਈਨ ਪ੍ਰੋਜੈਕਟ ਦਾ ਉਦਘਾਟਨ ਕੀਤਾ ।


    ਇਸ ਮੌਕੇ ‘ ਤੇ ਬੋਲਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਕੱਛ ਵਿੱਚ ਉਨ੍ਹਾਂ ਨੂੰ ਬੇਮਿਸਾਲ ਪਿਆਰ ਮਿਲਿਆ ਹੈ । ਉਨ੍ਹਾਂ ਨੇ ਪਿਛਲੇ 20 ਵਰ੍ਹਿਆਂ ‘ ਚ ਕੱਛ ਖੇਤਰ ਵਿੱਚ ਹੋਏ ਵਿਕਾਸ ਕਾਰਜ ਦੀ ਪ੍ਰਸ਼ੰਸਾ ਕੀਤੀ ।


    ਉਨ੍ਹਾਂ ਕਿਹਾ ਕਿ ਐੱਲਐੱਨਜੀ ਟਰਮੀਨਲ ਦਾ ਉਦਘਾਟਨ ਅੱਜ ਦੇ ਪ੍ਰੋਗਰਾਮ ਦੀ ਮੁੱਖ ਵਿਸ਼ੇਸ਼ਤਾ ਹੈ । ਉਨ੍ਹਾਂ ਕਿਹਾ, ਮੈਂ ਖੁਸ਼ਕਿਸਮਤ ਹਾਂ ਕਿ ਮੈਨੂੰ ਤਿੰਨ ਐੱਲਐੱਨਜੀ ਟਰਮੀਨਲਾਂ ਦਾ ਉਦਘਾਟਨ ਕਰਨ ਦਾ ਮੌਕਾ ਮਿਲਿਆ ਹੈ ।


    ਸ਼੍ਰੀ ਨਰੇਂਦਰ ਮੋਦੀ ਨੇ ਕਿਹਾ ਕਿ ਜਦੋਂ ਗੁਜਰਾਤ ਨੂੰ ਪਹਿਲਾ ਐੱਲਐੱਨਜੀ ਟਰਮੀਨਲ ਮਿਲਿਆ ਤਾਂ ਲੋਕ ਹੈਰਾਨ ਰਹਿ ਗਏ ਸਨ । ਉਨ੍ਹਾਂ ਕਿਹਾ, ਹੁਣ, ਰਾਜ ਵਿੱਚ ਚੌਥਾ ਐੱਲਐੱਨਜੀ ਟਰਮੀਨਲ ਬਣਾਉਣ ਲਈ ਤਿਆਰ ਹੈ ।


    ਪ੍ਰਧਾਨ ਮੰਤਰੀ ਨੇ ਕਿਹਾ, ਗੁਜਰਾਤ ਭਾਰਤ ਦੀ ਐੱਲਐੱਨਜੀ ਹੱਬ ਵਜੋਂ ਉੱਭਰ ਰਿਹਾ ਹੈ , ਜਿ ਸ ਉੱਤੇ ਸਾਰੇ ਗੁਜਰਾਤੀਆਂ ਨੂੰ ਮਾਣ ਹੋਣਾ ਚਾਹੀਦਾ ਹੈ । ਕਿਸੇ ਦੇਸ਼ ਦੇ ਵਿਕਾਸ ਲਈ ਊਰਜਾ ਖੇਤਰ ਦੇ ਮਜ਼ਬੂਤ ਹੋਣ ਦੀ ਲੋੜ ‘ ਤੇ ਜ਼ੋਰ ਦਿੰਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਜੇ ਊਰਜਾ ਪੱਖੋਂ ਅਸੀਂ ਗ਼ਰੀਬ ਹੋਈਏ ਤਾਂ ਅਸੀਂ ਗ਼ਰੀਬੀ ਘੱਟ ਨਹੀਂ ਕਰ ਸਕਦੇ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਲੋਕਾਂ ਦੀਆਂ ਖਾਹਿਸ਼ਾਂ ਵਧ ਰਹੀਆਂ ਹਨ, ਅਤੇ ਉਹ ਰਵਾਇਤੀ ਬੁਨਿਆਦੀ ਢਾਂਚੇ ਤੋਂ ਇਲਾਵਾ ਆਈ-ਵੇਜ਼ , ਗੈਸ ਗ੍ਰਿੱਡ , ਵਾਟਰ ਗ੍ਰਿੱਡ ਅਤੇ ਔਪਟੀਕਲ ਫਾਈਬਰ ਨੈੱਟਵਰਕ ਚਾਹੁੰਦੇ ਹਨ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਸੈਰ-ਸਪਾਟਾ ਖੇਤਰ ਵਿੱਚ ਭਰਪੂਰ ਮੌਕੇ ਹਨ ਅਤੇ ਦੁਨੀਆ ਭਾਰਤ ਆਉਣ ਦੀ ਚਾਹਵਾਨ ਹੈ । ਉਨ੍ਹਾਂ ਕਿਹਾ, ਅਸੀਂ ਕੱਛ ਵਿੱਚ ਵੀ ਦੇਖਿਆ ਹੈ, ਕਿਵੇਂ ਵ੍ਹਾਈਟ ਰਣ ਦੁਨੀਆ ਭਰ ਤੋਂ ਆਉਣ ਵਾਲੇ ਲੋਕਾਂ ਦੀ ਖਿੱਚ ਦਾ ਕੇਂਦਰ ਬਣ ਗਿਆ ਹੈ । ਉਨ੍ਹਾਂ ਨੇ ਹਵਾਬਾਜ਼ੀ ਖੇਤਰ ਨੂੰ ਹੋਰ ਕਿਫਾਇਤੀ ਬਣਾਉਣ ਅਤੇ ਕਨੈਕਟੀਵਿਟੀ ਸੁਧਾਰਨ ਲਈ ਕੇਂਦਰ ਸਰਕਾਰ ਦੇ ਕਦਮਾਂ ਦਾ ਜ਼ਿਕਰ ਕੀਤਾ ।


    ਪ੍ਰਧਾਨ ਮੰਤਰੀ ਨੇ ਭਾਰਤ ਵਿੱਚ ਸਾਰੇ ਪਿੰਡਾਂ ਦੇ ਬਿਜਲੀਕਰਨ ਅਤੇ ਹਰ ਘਰ ਨੂੰ ਰੁਸ਼ਨਾਉਣ ਲਈ ਕੀਤੇ ਜਾ ਰਹੇ ਕਾਰਜ ਦਾ ਵੀ ਜ਼ਿਕਰ ਕੀਤਾ । ਉਨ੍ਹਾਂ ਕਿਹਾ, ਅਸੀਂ ਭਾਰਤ ਦੇ ਆਮ ਨਾਗਰਿਕ ਦੇ ਜੀਵਨ ਵਿੱਚ ਗੁਣਾਤਮਕ ਤਬਦੀਲੀਆਂ ਲਿਆਉਣਾ ਚਾਹੁੰਦੇ ਹਾਂ ।


    

    
    (Release ID: 1548027) Visitor Counter : 3