      ਘੱਟ ਗਿਣਤੀ ਮਾਮਲੇ ਮੰਤਰਾਲਾ

      ਕੇਂਦਰੀ ਘੱਟ ਗਿਣਤੀ ਮਾਮਲੇ ਮੰਤਰੀ ਸ਼੍ਰੀ ਮੁਖਤਾਰ ਅੱਬਾਸ ਨਕਵੀ ਨੇ ਮੌਲਾਨਾ ਆਜ਼ਾਦ ਐਜੂਕੇਸ਼ਨ ਫਾਊਂਡੇਸ਼ਨ ਦੀ ਜਨਰਲ ਬਾਡੀ ਦੀ 57ਵੀਂ ਮੀਟਿੰਗ ਅਤੇ ਗਵਰਨਿੰਗ ਬਾਡੀ ਦੀ 101ਵੀਂ ਮੀਟਿੰਗ ਬੈਠਕ ਦੀ ਪ੍ਰਧਾਨਗੀ ਕੀਤੀ
      Posted On: 25 SEP 2018 5:50PM by PIB Chandigarh


    Union Minister for Minority Affairs Shri Mukhtar Abbas Naqvi Chairs 57 th Meeting of General Body and 101 st Meeting of Governing Body of Maulana Azad Education Foundation


    ਕੇਂਦਰੀ ਘੱਟ ਗਿਣਤੀ ਮਾਮਲੇ ਮੰਤਰੀ ਸ਼੍ਰੀ ਮੁਖਤਾਰ ਅੱਬਾਸ ਨਕਵੀ ਨੇ ਮੌਲਾਨਾ ਆਜ਼ਾਦ ਐਜੂਕੇਸ਼ਨ ਫਾਊਂਡੇਸ਼ਨ ਦੀ ਜਨਰਲ ਬਾਡੀ ਦੀ 57 ਵੀਂ ਮੀਟਿੰਗ ਅਤੇ ਗਵਰਨਿੰਗ ਬਾਡੀ ਦੀ 101 ਵੀਂ ਮੀਟਿੰਗ ਬੈਠਕ ਦੀ ਪ੍ਰਧਾਨਗੀ ਕੀਤੀ


    ਕੇਂਦਰੀ ਘੱਟ ਗਿਣਤੀ ਮਾਮਲੇ ਮੰਤਰੀ ਸ਼੍ਰੀ ਮੁਖਤਾਰ ਅੱਬਾਸ ਨਕਵੀ ਨੇ ਦੱਸਿਆ ਹੈ ਕਿ ਗ਼ਰੀਬ , ਪਿਛੜਾ ਵਰਗ ਅਤੇ ਘੱਟ ਗਿਣਤੀ ਭਾਈਚਾਰੇ ਦੇ ਲੋਕਾਂ ਲਈ ਰਾਜਸਥਾਨ ਦੇ ਅਲਵਰ ਵਿੱਚ 1 ਅਕਤੂਬਰ , 2018 ਨੂੰ ਇੱਕ ਵਿਸ਼ਵ ਪੱਧਰੀ ਸਿੱਖਿਆ ਸੰਸਥਾਨ ਦਾ ਨੀਂਹ ਪੱਥਰ ਰੱਖਿਆ ਜਾਵੇਗਾ।


    ਸ਼੍ਰੀ ਨਕਵੀ ਨੇ ਅੱਜ ਨਵੀਂ ਦਿੱਲੀ ਵਿੱਚ ਮੌਲਾਨਾ ਆਜ਼ਾਦ ਸਿੱਖਿਆ ਫਾਊਂਡੇਸ਼ਨ ਦੀ ਜਨਰਲ ਬਾਡੀ ਅਤੇ ਗਵਰਨਿੰਗ ਬਾਡੀ ਦੀ ਬੈਠਕ ਦੀ ਪ੍ਰਧਾਨਗੀ ਕਰਨ ਸਮੇਂ ਇਹ ਸੂਚਨਾ ਦਿੱਤੀ। ਉਨ੍ਹਾਂ ਕਿਹਾ ਕਿ ਅਲਵਰ ਵਿੱਚ ਬਣਾਏ ਜਾਣ ਵਾਲੇ ਸਿੱਖਿਆ ਸੰਸਥਾਨ ਲਈ ਰਾਜਸਥਾਨ ਸਰਕਾਰ ਨੇ ਅਲਵਰ ਜ਼ਿਲ੍ਹੇ ਦੇ ਕਿਸ਼ਨਗੜ੍ਹ ਬਾਸ ( Bas ) ਤਹਿਸੀਲ ਦੇ ਕੋਹਰਾਪੀਪਲੀ ਪਿੰਡ ਵਿੱਚ 15 ਏਕੜ ਜ਼ਮੀਨ ਉਪਲੱਬਧ ਕਰਵਾਈ ਹੈ। ਇਸ ਸੰਸਥਾਨ ਵਿੱਚ ਖੋਜ ਕੇਂਦਰ , ਪ੍ਰਯੋਗਸ਼ਲਾ , ਲਾਏਬਰੇਰੀਆਂ ਅਤੇ ਪ੍ਰਾਇਮਰੀ ਤੇ ਉੱਚ ਸਿੱਖਿਆ ਸੁਵਿਧਾਵਾਂ ਦੇ ਨਾਲ ਹੀ ਖੇਡਾਂ ਲਈ ਵੀ ਅਲੱਗ ਤੋਂ ਵਿਵਸਥਾ ਹੋਵੇਗੀ।


    ਉਨ੍ਹਾਂ ਨੇ ਦੱਸਿਆ ਕਿ ਸੰਸਥਾਨ ਵਿੱਚ ਤਕਨੀਕੀ ਸਿੱਖਿਆ ਦੇ ਨਾਲ ਹੀ ਚਿਕਿਤਸਾ , ਆਯੁਰਵੇਦ , ਯੂਨਾਨੀ ਅਤੇ ਰੋਜ਼ਗਾਰ ਮੁਖੀ ਹੁਨਰ ਵਿਕਾਸ ਨਾਲ ਜੁੜੇ ਪਾਠਕ੍ਰਮ ਵੀ ਹੋਣਗੇ। ਸੰਸਥਾਨ ਵਿੱਚ 40% ਸੀਟਾਂ ਲੜਕੀਆਂ ਲਈ ਰਿਜ਼ਰਵ ਕਰਨ ਦਾ ਪ੍ਰਸਤਾਵ ਰੱਖਿਆ ਗਿਆ ਹੈ।


    ਘੱਟ ਗਿਣਤੀ ਮਾਮਲੇ ਮੰਤਰਾਲਾ ਨੇ ਸੰਸਥਾਨ ਦੇ ਗਠਨ ਅਤੇ ਉਸ ਦੀ ਸਮੁੱਚੀ ਪ੍ਰਕਿਰਿਆ ਤੈਅ ਕਰਨ ਲਈ ਮੰਤਰਾਲੇ ਦੇ ਅਧਿਕਾਰੀਆ ਅਤੇ ਸੰਸਥਾਨ ਦੇ ਮੈਂਬਰਾਂ ਨੂੰ ਮਿਲਾ ਕੇ ਇੱਕ ਤਿੰਨ ਮੈਂਬਰੀ ਕਮੇਟੀ ਗਠਿਤ ਕੀਤੀ ਹੈ। ਕਮੇਟੀ ਜਲਦੀ ਹੀ ਆਪਣੀ ਰਿਪੋਰਟ ਸੌਂਪੇਗੀ।


    ਮੌਲਾਨਾ ਆਜ਼ਾਦ ਐਜੂਕੇਸ਼ਨਲ ਫਾਉਂਡੇਸ਼ਨ ਦੀ ਜਨਰਲ ਬਾਡੀ ਦੀ 57 ਵੀਂ ਅਤੇ ਗਵਰਨਿੰਗ ਬਾਡੀ ਦੀ 101 ਵੀਂ ਬੈਠਕ ਵਿੱਚ ਘੱਟ ਗਿਣਤੀ ਭਾਈਚਾਰੇ ਦੇ ਲੋਕਾਂ ਨੂੰ ਵਿੱਦਿਅਕ ਤੌਰ ’ ਤੇ ਸਸ਼ਕਤ ਬਣਾਉਣ ਲਈ ਸ਼ੁਰੂ ਕੀਤੀ ਗਈ ਬੇਗ਼ਮ ਹਜ਼ਰਤ ਮਹਲ ਸਕਾਲਰਸ਼ਿਪ ਅਤੇ ਗ਼ਰੀਬ ਨਵਾਜ਼ ਕੌਸ਼ਲ ਵਿਕਾਸ ਯੋਜਨਾ ਅਤੇ ਅਜਿਹੀਆਂ ਹੀ ਕਈ ਹੋਰ ਯੋਜਨਾਵਾਂ ਦੀ ਵੀ ਸਮੀਖਿਆ ਕੀਤੀ ਗਈ।


    ਸ਼੍ਰੀ ਨਕਵੀ ਨੇ ਇਸ ਮੌਕੇ ’ ਤੇ ਕਿਹਾ ਕਿ ਪਿਛਲੇ ਚਾਰ ਵਰ੍ਹਿਆਂ ਵਿੱਚ ਸਮਾਜ ਦੇ ਗ਼ਰੀਬ ਅਤੇ ਕਮਜ਼ੋਰ ਵਰਗ ਤੇ ਘੱਟ ਗਿਣਤੀ ਭਾਈਚਾਰੇ ਦੇ ਕਰੀਬ 3 ਕਰੋੜ ਵਿਦਿਆਰਥੀਆਂ ਨੂੰ ਲਾਭ ਮਿਲਿਆ ਹੈ , ਜਿਨ੍ਹਾਂ ਵਿੱਚ 1 ਕਰੋੜ 63 ਲੱਖ ਲੜਕੀਆਂ ਹਨ। ਉਨ੍ਹਾਂ ਕਿਹਾ ਕਿ ਪਹਿਲਾਂ 70% ਮੁਸਲਿਮ ਲੜਕੀਆਂ ਸਕੂਲ ਵਿੱਚੋਂ ਹੀ ਛੱਡ ਦਿੰਦੀਆਂ ਸਨ , ਲੇਕਿਨ ਹੁਣ ਇਹ ਗਿਣਤੀ ਘਟ ਕੇ 35 ਤੋਂ 40 % ਰਹਿ ਗਈ ਹੈ। ਸਰਕਾਰ ਇਸ ਨੂੰ ਜ਼ੀਰੋ ਪ੍ਰਤੀਸ਼ਤ ’ ਤੇ ਲਿਆਉਣਾ ਚਾਹੁੰਦੀ ਹੈ। ਘੱਟ ਗਿਣਤੀ ਵਰਗ ਦੇ ਵਿਦਿਆਰਥੀਆਂ ਲਈ ਸ਼ੁਰੂ ਕੀਤੇ ਗਏ ਵਜ਼ੀਫੇ ਨੇ ਇਸ ਵਿੱਚ ਵੱਡੀ ਭੂਮਿਕਾ ਨਿਭਾਈ ਹੈ।


    ਕੇਂਦਰੀ ਮੰਤਰੀ ਨੇ ਕਿਹਾ ਕਿ ਉਨ੍ਹਾਂ ਦਾ ਮੰਤਰਾਲਾ 3- ਈ ਭਾਵ , ਐਜੂਕੇਸ਼ਨ , ਇੰਪਲਾਇਮੈਂਟ ਤੇ ਇੰਪਾਵਰਮੈਂਟ - ਸਿੱਖਿਆ , ਰੋਜ਼ਗਾਰ ਅਤੇ ਸਸ਼ਕਤੀਕਰਨ ਦੇ ਲਈ ਪ੍ਰਤੀਬੱਧ ਹੈ। ਪਿਛਲੇ ਇੱਕ ਵਰ੍ਹੇ ਦੌਰਾਨ ਘੱਟ ਗਿਣਤੀ ਮਦਰੱਸਿਆਂ ਸਹਿਤ ਘੱਟ ਗਿਣਤੀ ਭਾਈਚਾਰੇ ਦੀਆਂ ਹਜ਼ਾਰਾਂ ਸਿੱਖਿਆ ਸੰਸਥਾਵਾਂ ਨੂੰ ਸਿੱਖਿਆ ਪ੍ਰਣਾਲੀ ਦੀ ਮੁੱਖ ਧਾਰਾ ਨਾਲ ਜੋੜ ਦਿੱਤਾ ਗਿਆ ਹੈ।


    *****

    
    
    (Release ID: 1547395) Visitor Counter : 1