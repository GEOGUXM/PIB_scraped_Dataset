      ਵਾਤਾਵਰਣ,ਜੰਗਲਾਤ ਅਤੇ ਜਲਵਾਯੂ ਪਰਿਵਰਤਨ ਮੰਤਰਾਲਾ

      ਮੰਤਰੀ ਮੰਡਲ ਨੇ 12ਵੀਂ ਪੰਜ ਸਾਲਾ ਯੋਜਨਾ ਦੇ ਬਾਅਦ ਜੰਗਲੀ ਜੀਵ ਕੁਦਰਤੀ ਵਾਸ ਦੇ ਏਕੀਕ੍ਰਿਤ ਵਿਕਾਸ ਦੀ ਕੇਂਦਰ ਪ੍ਰਾਯੋਜਿਤ ਪ੍ਰਮੁੱਖ ਯੋਜਨਾ ਨੂੰ ਜਾਰੀ ਰੱਖਣ ਦੀ ਪ੍ਰਵਾਨਗੀ ਦਿੱਤੀ
      Posted On: 05 SEP 2018 5:26PM by PIB Chandigarh


    Cabinet approves continuation of the Centrally Sponsored Umbrella Scheme of Integrated Development of Wildlife Habitats beyond 12 th Plan


    ਮੰਤਰੀ ਮੰਡਲ ਨੇ 12ਵੀਂ ਪੰਜ ਸਾਲਾ ਯੋਜਨਾ ਦੇ ਬਾਅਦ ਜੰਗਲੀ ਜੀਵ ਕੁਦਰਤੀ ਵਾਸ ਦੇ ਏਕੀਕ੍ਰਿਤ ਵਿਕਾਸ ਦੀ ਕੇਂਦਰ ਪ੍ਰਾਯੋਜਿਤ ਪ੍ਰਮੁੱਖ ਯੋਜਨਾ ਨੂੰ ਜਾਰੀ ਰੱਖਣ ਦੀ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਆਰਥਿਕ ਮਾਮਲਿਆਂ ਦੀ ਮੰਤਰੀ ਮੰਡਲ ਕਮੇਟੀ ਨੇ 2017-18 ਤੋਂ 2019-20 ਤੱਕ 12ਵੀਂ ਪੰਜ ਸਾਲਾ ਯੋਜਨਾ ਵਿੱਚ ਜੰਗਲੀ ਜੀਵ ਕੁਦਰਤੀ ਵਾਸ (ਸੀਐੱਸਐੱਸ-ਆਈਡੀਡਬਲਿਊਐੱਚ) ਦੇ ਏਕੀਕ੍ਰਿਤ ਵਿਕਾਸ ਦੀ ਕੇਂਦਰ ਪ੍ਰਾਯੋਜਿਤ ਪ੍ਰਮੁੱਖ ਯੋਜਨਾ ਨੂੰ ਜਾਰੀ ਰੱਖਣ ਦੀ ਮਨਜ਼ੂਰੀ ਦੇ ਦਿੱਤੀ ਹੈ। ਇਸ ਵਿੱਚ ਕੇਂਦਰ ਪ੍ਰਾਯੋਜਿਤ ਪ੍ਰੋਜੈਕਟ ਟਾਈਗਰ ਯੋਜਨਾ (ਸੀਐੱਸਐੱਸ-ਪੀਟੀ), ਜੰਗਲੀ ਜੀਵ ਕੁਦਰਤੀ ਵਾਸ ਯੋਜਨਾ (ਸੀਐੱਸਐੱਸ-ਡੀਡਬਲਿਊਐੱਚ) ਅਤੇ ਪ੍ਰੋਜੈਕਟ ਹਾਥੀ (ਸੀਐੱਸਐੱਸ-ਪੀਈ) ਯੋਜਨਾ ਸ਼ਾਮਲ ਹਨ। ਕੇਂਦਰੀ ਹਿੱਸੇ ਵਜੋਂ 2017-18 ਤੋਂ 2019-20 ਤੱਕ ਕੁੱਲ ਖਰਚ 1731.72 ਕਰੋੜ ਰੁਪਏ (ਪ੍ਰੋਜੈਕਟ ਟਾਈਗਰ ਲਈ 1143 ਕਰੋੜ ਰੁਪਏ, ਜੰਗਲੀ ਜੀਵ ਕੁਦਰਤੀ ਵਾਸ ਦੇ ਵਿਕਾਸ ਲਈ 4 96.50 ਕਰੋੜ ਰੁਪਏ ਅਤੇ ਪ੍ਰੋਜੈਕਟ ਹਾਥੀ ਲਈ 92.22 ਕਰੋੜ ਰੁਪਏ) ਹੈ ।


    ਦੇਸ਼ ਦੇ ਪੰਜ ਹਿੱਸਿਆਂ ਵਿੱਚ ਫੈਲੇ ਬਾਘ ਵਾਲੇ ਕੁੱਲ 18 ਰਾਜ, ਪ੍ਰੋਜੈਕਟ ਟਾਈਗਰ ਯੋਜਨਾ ਤਹਿਤ ਹਨ। ਇਸ ਪ੍ਰਕਾਰ ਦੀਆਂ ਹੋਰ ਦੋ ਯੋਜਨਾਵਾਂ ਲਈ, ਜੰਗਲੀ ਜੀਵ ਕੁਦਰਤੀ ਵਾਸ ਅਤੇ ਹਾਥੀ ਵਾਲੇ 23 ਰਾਜਾਂ ਦੇ ਵਿਕਾਸ ਦੇ ਮਾਮਲੇ ਵਿੱਚ ਪੂਰੇ ਦੇਸ਼ ਨੂੰ ਸ਼ਾਮਲ ਕੀਤਾ ਜਾਵੇਗਾ। ਇਸ ਨਾਲ ਜੰਗਲੀ ਜੀਵ ਸੁਰੱਖਿਆ ਦੇ ਇਲਾਵਾ ਪ੍ਰੋਜੈਕਟ ਟਾਈਗਰ ਵਿੱਚ ਬਾਘਾਂ ਅਤੇ ਪ੍ਰੋਜੈਕਟ ਹਾਥੀ ਖੇਤਰ ਵਿੱਚ ਹਾਥੀਆਂ ਲਈ ਵਿਸ਼ੇਸ਼ ਸਹਿਯੋਗ ਮਿਲੇਗਾ।


    ਇਸ ਨਾਲ ਵਾਤਾਵਰਣ ਸਬੰਧੀ ਲਾਭ ਅਤੇ ਪ੍ਰੋਜੈਕਟ ਟਾਈਗਰ ਤਹਿਤ ਬਾਘ ਸੁਰੱਖਿਆ ਖੇਤਰ ਦੇ ਅੰਦਰ ਅਤੇ ਉਸ ਦੇ ਨੇੜੇ-ਤੇੜੇ ਵੱਡੇ ਪੈਮਾਨੇ ‘ਤੇ ਬਾਘ ਸੁਰੱਖਿਆ ਸਹਿਯੋਗ, ਜੰਗਲੀ ਜੀਵ ਕੁਦਰਤੀ ਵਾਸ ਵਿਕਾਸ ਅਤੇ ਪ੍ਰੋਜੈਕਟ ਹਾਥੀ ਖੇਤਰ ਵਿੱਚ ਹਾਥੀਆਂ ਦੀ ਸੁਰੱਖਿਆ ਤਹਿਤ ਸੁਰੱਖਿਅਤ ਅਤੇ ਨਜ਼ਦੀਕੀ ਇਲਾਕਿਆਂ ਵਿੱਚ ਜੰਗਲੀ ਜੀਵਾਂ ਦੀ ਸੁਰੱਖਿਆ ਸੁਨਿਸ਼ਚਿਤ ਹੋਵੇਗੀ। ਇਹ ਯੋਜਨਾ ਦੇਸ਼ ਵਿੱਚ ਬਾਘਾਂ, ਹਾਥੀਆਂ ਅਤੇ ਜੰਗਲੀ ਜੀਵ ਸੁਰੱਖਿਆ ਨੂੰ ਮਜ਼ਬੂਤੀ ਪ੍ਰਦਾਨ ਕਰੇਗੀ।


    ਇਹ ਯੋਜਨਾ ਪ੍ਰਭਾਵਸ਼ਾਲੀ ਤਰੀਕੇ ਨਾਲ ਮਨੁੱਖ ਅਤੇ ਜੰਗਲੀ ਜੀਵਾਂ ਵਿੱਚ ਟਕਰਾਅ ਨੂੰ ਦੂਰ ਕਰੇਗੀ। ਇਸ ਦੇ ਇਲਾਵਾ ਜੋ ਭਾਈਚਾਰੇ ਸਵੈ-ਇੱਛਾ ਨਾਲ ਪ੍ਰਮੁੱਖ/ਮਹੱਤਵਪੂਰਨ ਬਾਘ ਕੁਦਰਤੀ ਵਾਸਾਂ (6900 ਪਰਿਵਾਰ) ਤੋਂ ਹਟਕੇ ਕਿਤੇ ਹੋਰ ਵਸਣਾ ਚਾਹੁਣਗੇ ਉਨ੍ਹਾਂ ਨੂੰ ਪ੍ਰੋਜੈਕਟ ਟਾਈਗਰ ਦੀ ਕੇਂਦਰ ਪ੍ਰਾਯੋਜਿਤ ਯੋਜਨਾ ਤਹਿਤ ਅਤੇ 800 ਪਰਿਵਾਰਾਂ ਨੂੰ ਜੰਗਲੀ ਜੀਵ ਕੁਦਰਤੀ ਵਾਸ ਵਿਕਾਸ ਦੀ ਕੇਂਦਰ ਪ੍ਰਾਯੋਜਿਤ ਯੋਜਨਾ ਤੋਂ ਲਾਭ ਮਿਲੇਗਾ।


    ਇਹ ਯੋਜਨਾਵਾਂ ਰੋਜ਼ਗਾਰ ਦੇ ਮੌਕੇ ਉਤਪੰਨ ਕਰਨਗੀਆਂ ਜਿਸ ਸਦਕਾ ਬਾਘ ਸੁਰੱਖਿਅ ਖੇਤਰਾਂ ਅੰਦਰ ਅਤੇ ਉਸ ਦੇ ਨੇੜੇ-ਤੇੜੇ ਲੋਕਾਂ ਨੂੰ ਆਰਥਕ ਪੱਖੋਂ ਤੋਂ ਉਪਰ ਉਠਾਇਆ ਜਾ ਸਕੇਗਾ। ਨਾਲ ਹੀ ਕੁਦਰਤੀ ਸੰਸਾਧਨਾਂ ‘ ਤੇ ਨਿਰਭਰਤਾ ਨੂੰ ਘੱਟ ਕਰਦਿਆਂ ਸਵੱਛ ਊਰਜਾ ਦੀ ਵਰਤੋਂ ਹੋ ਸਕੇਗੀ। ਇਸ ਨਾਲ ਹਰ ਸਾਲ ਕਰੀਬ 30 ਲੱਖ ਮਾਨਵ ਦਿਵਸਾਂ ਦਾ ਪ੍ਰਤੱਖ ਰੋਜ਼ਗਾਰ ਮਿਲੇਗਾ ਜਿਸ ਵਿੱਚ ਅਨੇਕ ਸਥਾਨਕ ਜਨਜਾਤੀਆਂ ਤੋਂ ਇਲਾਵਾ ਗ਼ੈਰ-ਜਨਜਾਤੀ ਸਥਾਨਕ ਕਾਰਜ ਬਲ ਸ਼ਾਮਲ ਹੋਣਗੇ । ਇਸ ਦੇ ਦਾਇਰੇ ਵਿੱਚ ਰਹਿਣ ਵਾਲੇ ਲੋਕਾਂ ਨੂੰ ਬਹੁਤ ਲਾਭ ਮਿਲੇਗਾ। ਸਥਾਨਕ ਅਬਾਦੀ ਨੂੰ ਗਾਈਡਾਂ, ਡ੍ਰਾਈਵਰਾਂ, ਮਹਿਮਾਨਾਂ ਨਿਵਾਜ਼ੀ ਕਰਮਚਾਰੀ ਅਤੇ ਹੋਰ ਸਹਾਇਕ ਨੌਕਰੀਆਂ ਦੇ ਮੌਕੇ ਮਿਲਣਗੇ। ਇਹ ਯੋਜਨਾਵਾਂ ਵਾਤਾਵਰਣ ਵਿਕਾਸ ਦੇ ਵੱਖ-ਵੱਖ ਪ੍ਰੋਜੈਕਟਾਂ ਰਾਹੀਂ ਲੋਕਾਂ ਨੂੰ ਆਤਮ ਨਿਰਭਰ ਬਣਾਉਣ ਦੀ ਦਿਸ਼ਾ ਵਿੱਚ ਵੱਖ-ਵੱਖ ਹੁਨਰਾਂ ਨੂੰ ਉਤਸ਼ਾਹਿਤ ਕਰਨਗੀਆਂ, ਤਾਂਕਿ ਉਹ ਸਵੈ-ਰੋਜ਼ਗਾਰ ਅਪਣਾ ਸਕਣ।


    ਇਨ੍ਹਾਂ ਪ੍ਰੋਜੈਕਟਾਂ ਨਾਲ ਸੈਲਾਨੀਆਂ ਦੇ ਜਰੀਏ ਸੰਸਾਧਨ ਨਿਰਮਾਣ ਹੋਵੇਗਾ ਜਿਸ ਨਾਲ ਬਾਘ ਸਰੋਤ ਖੇਤਰਾਂ ਅਤੇ ਹੋਰ ਜੰਗਲੀ ਜੀਵ ਸੁਰੱਖਿਆ ਦੀ ਦ੍ਰਿਸ਼ਟੀ ਨਾਲ ਮਹੱਤਵਪੂਰਨ ਹੋਰ ਖੇਤਰਾਂ ਨੂੰ ਸੁਰੱਖਿਅਤ ਕਰਨ ਨੂੰ ਹੁਲਾਰਾ ਮਿਲੇਗਾ। ਨਾਲ ਹੀ ਇਹ ਜੀਵਨ ਰੱਖਿਅਕ ਪ੍ਰਣਾਲੀਆਂ ਨੂੰ ਬਣਾਈ ਰੱਖਣ ਦੇ ਨਾਲ-ਨਾਲ ਖੁਰਾਕ, ਜਲ ਅਤੇ ਰੋਜ਼ਗਾਰ ਸੁਰੱਖਿਆ ਪ੍ਰਦਾਨ ਕਰਨ ਵਿੱਚ ਮਦਦਗਾਰ ਹੋਣਗੇ ।


    ਯੋਜਨਾਵਾਂ ਦਾ ਲਾਗੂਕਰਨ ਸਬੰਧਤ ਰਾਜਾਂ ਦੇ ਬਾਘ ਸੁਰੱਖਿਆ ਖੇਤਰਾਂ (ਟਾਈਗਰ ਰਿਜ਼ਰਵਜ਼), ਸੁਰੱਖਿਅਤ ਇਲਾਕਿਆਂ ਅਤੇ ਹਾਥੀ ਸੁਰੱਖਿਆ ਖੇਤਰਾਂ (ਐਲੀਫੈਂਟ ਰਿਜ਼ਰਵਜ਼) ਰਾਹੀਂ ਕੀਤਾ ਜਾਵੇਗਾ।


    *****

    
    
    (Release ID: 1545177) Visitor Counter : 1