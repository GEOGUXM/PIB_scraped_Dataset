      ਕਾਰਪੋਰੇਟ ਮਾਮਲੇ ਮੰਤਰਾਲਾ

      ਸਰਕਾਰ ਨੇ ਕੰਪੀਟੀਸ਼ਨ (ਪ੍ਰਤੀਯੋਗਿਤਾ) ਐਕਟ ਦੀ ਸਮੀਖਿਆ ਲਈ ਕੰਪੀਟੀਸ਼ਨ ਲਾਅ ਰਿਵੀਊ ਕਮੇਟੀ ਗਠਿਤ ਕੀਤੀ
      Posted On: 30 SEP 2018 4:02PM by PIB Chandigarh


    Government constitutes Competition Law Review Committee to review the Competition Act


    ਸਰਕਾਰ ਨੇ ਕੰਪੀਟੀਸ਼ਨ (ਪ੍ਰਤੀਯੋਗਿਤਾ) ਐਕਟ ਦੀ ਸਮੀਖਿਆ ਲਈ ਕੰਪੀਟੀਸ਼ਨ ਲਾਅ ਰਿਵੀਊ ਕਮੇਟੀ ਗਠਿਤ ਕੀਤੀ


    ਇਹ ਯਕੀਨੀ ਬਣਾਉਣ ਦੇ ਆਪਣੇ ਉਦੇਸ਼ ਦੀ ਪੂਰਤੀ ਲਈ ਕਿ ਕਾਨੂੰਨ ਮਜ਼ਬੂਤ ਆਰਥਿਕ ਸਿਧਾਂਤਾਂ ਦੀ ਲੋੜ ਉੱਤੇ ਪੂਰਾ ਉਤਰਦਾ ਹੋਵੇ, ਸਰਕਾਰ ਨੇ ਪ੍ਰਤੀਯੋਗਿਤਾ ਕਾਨੂੰਨ ਦੀ ਸਮੀਖਿਆ ਲਈ ਕੰਪੀਟੀਸ਼ਨ ਲਾਅ ਰਿਵੀਊ ਕਮੇਟੀ ਗਠਿਤ ਕੀਤੀ ਹੈ।


    ਪ੍ਰਤੀਯੋਗਿਤਾ ਐਕਟ ਸਾਲ 2002 ਵਿੱਚ ਪਾਸ ਕੀਤਾ ਗਿਆ ਸੀ ਅਤੇ ਭਾਰਤ ਦੇ ਪ੍ਰਤੀਯੋਗਿਤਾ ਕਮਿਸ਼ਨ ਦੀ ਸਥਾਪਨਾ ਇਸ ਦੇ ਅਨੁਸਾਰ ਹੀ ਕੀਤੀ ਗਈ ਸੀ। ਕਮਿਸ਼ਨ ਨੇ 2009 ਤੋਂ ਆਪਣਾ ਕੰਮ ਚੰਗੀ ਤਰ੍ਹਾਂ ਕਰਨਾ ਸ਼ੁਰੂ ਕੀਤਾ ਸੀ ਅਤੇ ਉਸ ਨੇ ਭਾਰਤੀ ਮਾਰਕੀਟ ਵਿੱਚ ਪ੍ਰਤੀਯੋਗਿਤਾ ਅਤੇ ਨਿਰਪੱਖ ਪਿਰਤਾਂ ਦੇ ਵਿਕਾਸ ਵਿੱਚ ਵੱਡਾ ਯੋਗਦਾਨ ਪਾਇਆ ਹੈ। ਪਿਛਲੇ 9 ਸਾਲਾਂ ਦੌਰਾਨ ਭਾਰਤੀ ਅਰਥਵਿਵਸਥਾ ਦਾ ਅਕਾਰ ਕਾਫੀ ਵਧਿਆ ਹੈ ਅਤੇ ਭਾਰਤ ਅੱਜ ਦੁਨੀਆ ਦੀਆਂ 5 ਪ੍ਰਮੁੱਖ ਅਰਥਵਿਵਸਥਾਵਾਂ ਵਿੱਚ ਸ਼ਾਮਲ ਹੋ ਗਿਆ ਹੈ ਅਤੇ ਉਸ ਦੇ ਅਜੇ ਹੋਰ ਅੱਗੇ ਵਧਣ ਦੀ ਵੀ ਉਮੀਦ ਹੈ। ਇਸ ਸੰਦਰਭ ਵਿੱਚ ਇਹ ਜ਼ਰੂਰੀ ਹੈ ਕਿ ਪ੍ਰਤੀਯੋਗਿਤਾ ਕਾਨੂੰਨ ਨੂੰ ਮਜ਼ਬੂਤ ਕੀਤਾ ਜਾਵੇ ਅਤੇ ਇਸ ਵਿੱਚ ਲੋੜੀਂਦੀਆਂ ਸੋਧਾਂ ਕੀਤੀਆਂ ਜਾਣ ਤਾ ਕਿ ਸਭ ਤੋਂ ਵਧੀਆ ਪਿਰਤਾਂ ਨੂੰ ਉਤਸ਼ਾਹਿਤ ਕੀਤਾ ਜਾਵੇ ਅਤੇ ਨਤੀਜੇ ਵਜੋਂ ਇਸ ਦੇਸ਼ ਦੇ ਨਾਗਰਿਕਾਂ ਦੀਆਂ ਖਾਹਿਸ਼ਾਂ ਪੂਰੀਆਂ ਹੋਣ ਅਤੇ ਉਨ੍ਹਾਂ ਨੂੰ ਖਰਚੇ ਗਏ ਪੈਸਿਆਂ ਦਾ ਪੂਰਾ ਮੁੱਲ ਪ੍ਰਾਪਤ ਹੋਵੇ।


    ਰਿਵੀਊ ਕਮੇਟੀ ਵਿੱਚ ਹੇਠ ਲਿਖੇ ਸ਼ਾਮਲ ਹਨ -


    ਸਕੱਤਰ, ਕਾਰਪੋਰੇਟ ਮਾਮਲੇ ਦਾ ਮੰਤਰਾਲਾ - ਚੇਅਰਪਰਸਨ


    ਚੇਅਰਪਰਸਨ, ਭਾਰਤੀ ਕੰਪੀਟੀਸ਼ਨ ਕਮਿਸ਼ਨ (ਸੀਸੀਆਈ) - ਮੈਂਬਰ


    ਚੇਅਰਪਰਸਨ, ਇਨਸੌਲਵੈਂਸੀ ਐਂਡ ਬੈਂਕਰਪਸੀ ਬੋਰਡ ਆਵ੍ ਇੰਡੀਆ - ਮੈਂਬਰ


    ਸ਼੍ਰੀ ਹੈਗਰੀਵ ਖੈਤਾਨ (Haigreve Khaitan), ਮੈਸਰਜ਼ ਖੇਤਾਨ ਐਂਡ ਕੰਪਨੀ - ਮੈਂਬਰ


    ਸ਼੍ਰੀ ਹਰਸ਼ ਵਰਧਨ ਸਿੰਘ, ਆਈਕੇਡੀਐੱਚਵੀਏਜੇ, ਸਲਾਹਕਾਰ ਐੱਲਐੱਲਪੀ - ਮੈਂਬਰ


    ਸੁਸ਼੍ਰੀ ਪੱਲਵੀ ਸ਼ਾਰਦੁਲ ਸ਼ਰੌਫ, ਐਡਵੋਕੇਟ - ਮੈਂਬਰ


    ਮੈਸਰਜ਼ ਸ਼ਾਰਦੁਲ ਅਮਰਚੰਦ ਮੰਗਲਦਾਸ ਐਂਡ ਕੰਪਨੀ


    ਡਾ. ਐੱਸ ਚਕਰਵਰਤੀ, ਆਈਏਐੱਸ (ਰਿਟਾਇਰਡ), ਆਨਰੇਰੀ ਵਿਜ਼ੀਟਿੰਗ ਪ੍ਰੋਫੈਸਰ ਏਐੱਸਸੀਆਈਆਈ - ਮੈਂਬਰ


    ਸ਼੍ਰੀ ਅਦਿੱਤਯ ਭੱਟਾਚਾਰਜੀ ਪ੍ਰੋਫੈਸਰ ਆਵ੍ ਇਕਨਾਮਿਕਸ - ਮੈਂਬਰ


    ਦਿੱਲੀ ਸਕੂਲ ਆਵ੍ ਇਕਨਾਮਿਕਸ


    ਸੰਯੁਕਤ ਸਕੱਤਰ (ਕੰਪੀਟੀਸ਼ਨ), ਐੱਮਸੀਏ - ਮੈਂਬਰ ਸਕੱਤਰ।


    ਕਮੇਟੀ ਦੀਆਂ ਸ਼ਰਤਾਂ ਅਤੇ ਨਿਯਮ ਹੇਠ ਲਿਖੇ ਅਨੁਸਾਰ ਹਨ -


    ਬਦਲ ਰਹੇ ਕਾਰੋਬਾਰੀ ਮਾਹੌਲ ਦੇ ਮੱਦੇ ਨਜ਼ਰ ਅਤੇ ਜੇ ਜ਼ਰੂਰੀ ਹੋਵੇ ਤਾਂ ਲੋੜੀਂਦੀਆਂ ਤਬਦੀਲੀਆਂ ਕਰਨ ਲਈ ਪ੍ਰਤੀਯੋਗਿਤਾ ਐਕਟ/ ਨਿਯਮਾਂ/ ਰੈਗੂਲੇਸ਼ਨਾਂ ਦੀ ਸਮੀਖਿਆ ਕਰਨਾ;


    ਵਿਸ਼ੇਸ਼ ਤੌਰ ’ਤੇ ਐਂਟੀ - ਟਰੱਸਟ ਕਾਨੂੰਨਾਂ, ਰਲੇਵੇਂ ਦੇ ਦਿਸ਼ਾ ਨਿਰਦੇਸ਼ਾਂ ਅਤੇ ਸਰਹੱਦ ਪਾਰਲੇ ਪ੍ਰਤੀਯੋਗਿਤਾ ਮੁੱਦਿਆਂ ਨਾਲ ਨਜਿੱਠਣ ਲਈ ਪ੍ਰਤੀਯੋਗਿਤਾ ਖੇਤਰ ਵਿੱਚ ਸਭ ਤੋਂ ਵਧੀਆ ਅੰਤਰਰਾਸ਼ਟਰੀ ਪਿਰਤਾਂ ਦੀ ਘੋਖ ਕਰਨਾ;


    ਪ੍ਰਤੀਯੋਗਿਤਾ ਐਕਟ ਨਾਲ ਪਰਸਪਰ ਵਿਆਪੀ ਹੋਰ ਰੈਗੂਲੇਟਰੀ ਸ਼ਾਸਨਾਂ /ਸੰਸਥਾਗਤ ਮੈਕਾਨਿਜ਼ਮਾਂ /ਸਰਕਾਰੀ ਨੀਤੀਆਂ ਦਾ ਅਧਿਐਨ ਕਰਨਾ ;


    ਪ੍ਰਤੀਯੋਗਿਤਾ ਨਾਲ ਸਬੰਧਤ ਹੋਰ ਅਤੇ ਕਮੇਟੀ ਵੱਲੋਂ ਜ਼ਰੂਰੀ ਸਮਝੇ ਜਾਂਦੇ ਮੁੱਦੇ;


    ਆਪਣੀ ਪਹਿਲੀ ਮੀਟਿੰਗ ਤੋਂ ਲੈ ਕੇ ਤਿੰਨ ਮਹੀਨੇ ਦੇ ਅੰਦਰ-ਅੰਦਰ ਕਮੇਟੀ ਆਪਣਾ ਕੰਮ ਪੂਰਾ ਕਰਕੇ ਆਪਣੀ ਰਿਪੋਰਟ ਦੇਵੇਗੀ।


    ਡੀਐੱਸਐੱਮ/ ਆਰਐੱਮ

    
    
    (Release ID: 1547999) Visitor Counter : 2