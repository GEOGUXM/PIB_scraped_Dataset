      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸਵੱਛਤਾ ਹੀ ਸੇਵਾ: ਪ੍ਰਾਈਵੇਟ ਹਸਪਤਾਲਾਂ ਦੇ ਨਾਲ ਸਿਹਤ ਮੰਤਰਾਲੇ ਦਾ ਨਵਾਂ ਉਪਰਾਲਾ
      Posted On: 19 SEP 2018 11:16AM by PIB Chandigarh


    Swachchta hi Sewa: New Health Ministry initiative with private hospitals
    
    NABH to adopt Kayakalp parameters of hygiene and cleanliness


    ਸਵੱਛਤਾ ਹੀ ਸੇਵਾ: ਪ੍ਰਾਈਵੇਟ ਹਸਪਤਾਲਾਂ ਦੇ ਨਾਲ ਸਿਹਤ ਮੰਤਰਾਲੇ ਦਾ ਨਵਾਂ ਉਪਰਾਲਾ


    ਨਾਭ (ਐੱਨਏਬੀਐੱਚ) ਸਿਹਤ ਤੇ ਸਫਾਈ ਦੇ ਕਾਇਆਕਲਪ ਪੈਮਾਨਿਆਂ ਨੂੰ ਅਪਣਾਏਗਾ


    ਹਸਪਤਾਲਾਂ ਅਤੇ ਸਿਹਤ ਦੇਖਭਾਲ ਪ੍ਰਦਾਤਾਵਾਂ ਲਈ ਰਾਸ਼ਟਰੀ ਮਾਨਤਾ ਬੋਰਡ (ਲਾਭ-ਐਨਏਬੀਐੱਚ) ਨੇ ਕਾਇਆਕਲਪ ਯੋਜਨਾ ਦੇ ਪੈਮਾਨਿਆਂ ਦੀ ਤਰਜ ’ਤੇ ਨਿਜੀ ਖੇਤਰ ਵਿੱਚ ਸਿਹਤ ਦੇਖਭਾਲ ਸੁਵਿਧਾਵਾਂ ਦੇ ਮੁੱਲਾਂਕਣ ’ਤੇ ਵਿਚਾਰ ਕਰਨ ਦਾ ਫੈਸਲਾ ਕੀਤਾ ਹੈ। ਇਹ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਵਿੱਚ ਚਲਾਏ ਜਾ ਰਹੇ ਸਫ਼ਾਈ ਤੇ ਸਵੱਛਤਾ ਅਭਿਆਨ ਸਵੱਛਤਾ ਹੀ ਸੇਵਾ ਤਹਿਤ ਇੱਕ ਉਪਰਾਲਾ ਵੀ ਹੈ।


    ਛੂਤ (ਇਨਫੈਕਸ਼ਨ) ਰੋਕਣ ਦੇ ਲਈ ਮਹੱਤਵਪੂਰਨ ਹੋਣ ਤੋਂ ਇਲਾਵਾ ਹਸਪਤਾਲਾਂ ਵਿੱਚ ਸਫਾਈ ਤੇ ਤੰਦਰੁਸਤ ਵਾਤਾਵਰਣ ਨਾਲ ਰੋਗੀਆਂ ਅਤੇ ਮੁਲਾਕਾਤੀਆਂ ਨੂੰ ਇੱਕ ਸਕਾਰਾਤਮਕ ਅਨੁਭਵ ਮਿਲਦਾ ਹੈ ਅਤੇ ਇਹ ਲੋਕਾਂ ਨੂੰ ਆਪਣੇ ਘਰਾਂ ਅਤੇ ਕਾਰਜ ਸਥਾਨਾਂ ’ਤੇ ਸਵੱਛਤਾ ਤੇ ਸਫਾਈ ਨਾਲ ਸਬੰਧਤ ਵਿਵਹਾਰ ਵਿੱਚ ਬਦਲਾਅ ਲਿਆਉਣ ਲਈ ਪ੍ਰੋਤਸਾਹਿਤ ਵੀ ਕਰਦਾ ਹੈ। ਰੋਗੀਆਂ ਦੀ ਤਤਕਾਲ ਦੇਖਭਾਲ ਦੇ ਨਾਲ ਹਸਪਤਾਲਾਂ ਵਿੱਚ ਸਫਾਈ ਅਤੇ ਤੰਦਰੁਸਤ ਵਾਤਾਵਰਣ ਵਿੱਚ ਉਨ੍ਹਾਂ ਨੂੰ ਮਾਣ ਅਤੇ ਸਨਮਾਨ ਸਹਿਤ ਰੱਖਣ ਨਾਲ ਉਨ੍ਹਾਂ ਦੀ ਬਿਮਾਰੀ ਵਿੱਚ ਤੇਜ਼ੀ ਨਾਲ ਸੁਧਾਰ ਹੁੰਦਾ ਹੈ ਅਤੇ ਉਨ੍ਹਾਂ ਨੂੰ ਸੰਤੁਸ਼ਟੀ ਵੀ ਮਿਲਦੀ ਹੈ। ਇਨ੍ਹਾਂ ਕੋਸ਼ਿਸ਼ਾਂ ਤਹਿਤ ਭਾਰਤ ਸਰਕਾਰ ਦੇ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਨੇ ਵਰ੍ਹੇ 2015 ਵਿੱਚ ‘ਸਵੱਛ ਭਾਰਤ ਅਭਿਆਨ’ ਤਹਿਤ ਅਜਿਹੀਆਂ ਕੋਸ਼ਿਸ਼ਾਂ ਨੂੰ ਪਹਿਚਾਨਣ ਲਈ ‘ਕਾਇਆਕਲਪ’ ਯੋਜਨਾ ਲਾਂਚ ਕੀਤੀ।


    ਸਰਕਾਰ ਦੇ ਇਸ ਉਪਰਾਲੇ ਨਾਲ ਜਨਤਕ ਖੇਤਰ ਵਿੱਚ ਸਿਹਤ ਦੇਖਭਾਲ ਕੇਂਦਰ, ਸਫਾਈ ਤੇ ਸਿਹਤ ਦੇਖਭਾਲ ਵਿੱਚ ਉੱਚ ਪੱਧਰ ਹਾਸਲ ਕਰਨ ਲਈ ਇੱਕ ਦੂਜੇ ਨਾਲ ਮੁਕਾਬਲਾ ਕਰ ਰਹੇ ਹਨ। ਇਸ ਉਪਰਾਲੇ ਨਾਲ ਸਫਾਈ ਤੇ ਸਿਹਤ ਦੇਖਭਾਲ, ਰੋਗੀਆਂ ਦੀ ਸੰਤੁਸ਼ਟੀ, ਹਸਪਤਾਲਾਂ/ਸੰਸਥਾਨਾਂ ਦੇ ਕਰਮਚਾਰੀਆਂ, ਰੋਗੀਆਂ ਅਤੇ ਉਨ੍ਹਾਂ ਦੇ ਤਿਮਾਰਦਾਰਾਂ ( attendants )ਦੇ ਵਿਵਹਾਰ ਵਿੱਚ ਸਵੱਛਤਾ ਨੂੰ ਲੈ ਕੇ ਮਹੱਤਵਪੂਰਨ ਬਦਲਾਅ ਹੋਏ ਹਨ। ਜਨਤਕ ਖੇਤਰ ਦੇ ਸਿਹਤ ਦੇਖਭਾਲ ਕੇਂਦਰਾਂ ਵਿੱਚ ਸਫਾਈ ਅਤੇ ਸਵੱਛਤਾ ਨੂੰ ਲੈਕੇ ਜਨਤਕ ਧਾਰਨਾ ਵੀ ਬਦਲ ਰਹੀ ਹੈ। ਸਿਹਤ ਮੰਤਰਾਲਾ, ਸਲਾਨਾ ਅਧਾਰ ’ਤੇ ਨਿਜੀ ਹਸਪਤਾਲਾਂ ਦੇ ਬਿਹਤਰੀਨ ਕਾਰਾਜਾਂ ਦੀ ਪਹਿਚਾਣ ਕਰੇਗਾ।


    *****

    
    
    (Release ID: 1547014) Visitor Counter : 1