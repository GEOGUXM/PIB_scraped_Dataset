      ਗ੍ਰਹਿ ਮੰਤਰਾਲਾ

      ਸ਼੍ਰੀ ਰਾਜਨਾਥ ਸਿੰਘ ਨੇ ਜੰਮੂ ਕਸ਼ਮੀਰ ਵਿੱਚ ਅੰਤਰ ਰਾਸ਼ਟਰੀ ਸੀਮਾ 'ਤੇ ਸਮਾਰਟ ਫੈਂਸਿੰਗ (ਵਾੜ) ਪ੍ਰੋਜੈਕਟ ਦਾ ਉਦਾਘਾਟਨ ਕੀਤਾ
      Posted On: 17 SEP 2018 5:02PM by PIB Chandigarh


    Shri Rajnath Singh inaugurates smart fencing project along International Border in J&K


    ਸ਼੍ਰੀ ਰਾਜਨਾਥ ਸਿੰਘ ਨੇ ਜੰਮੂ ਕਸ਼ਮੀਰ ਵਿੱਚ ਅੰਤਰ ਰਾਸ਼ਟਰੀ ਸੀਮਾ 'ਤੇ ਸਮਾਰਟ ਫੈਂਸਿੰਗ (ਵਾੜ) ਪ੍ਰੋਜੈਕਟ ਦਾ ਉਦਾਘਾਟਨ ਕੀਤਾ


    ਕੇਂਦਰੀ ਗ੍ਰਹਿ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਅੱਜ ਜੰਮੂ ਵਿੱਚ ਭਾਰਤ-ਪਾਕਿ ਅੰਤਰ ਰਾਸ਼ਟਰੀ ਸੀਮਾ 'ਤੇ ਸਮਾਰਟ ਫੈਂਸਿੰਗ (ਵਾੜ) ਲਈ ਦੋ ਪਾਇਲਟ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ।


    ਇਸ ਮੌਕੇ 'ਤੇ ਸ਼੍ਰੀ ਰਾਜਨਾਥ ਸਿੰਘ ਨੇ ਕਿਹਾ ਕਿ ਸਰਕਾਰ ਨੇ ਦੇਸ਼ ਦੀਆਂ ਸੀਮਾਵਾਂ ਦੀ ਹੋਰ ਸੁਰੱਖਿਆ ਲਈ ਕਈ ਕਦਮ ਚੁੱਕੇ ਹਨ । ਉਨ੍ਹਾਂ ਕਿਹਾ ਕਿ ਕੇਂਦਰ ਸਰਕਾਰ ਸੀਮਾ ਦੀ ਸੁਰੱਖਿਆ -ਵਿਵਸਥਾ ਨੂੰ ਹੋਰ ਮਜ਼ਬੂਤ ਅਤੇ ਪ੍ਰਭਾਵੀ ਬਣਾਉਣ ਲਈ ਟੈਕਨੋਲੋਜੀ ਦੀ ਅਧਿਕ ਵਰਤੋਂ ਕਰਦੀ ਰਹੀ ਹੈ। ਉਨ੍ਹਾਂ ਕਿਹਾ ਕਿ ਸੀਮਾਵਰਤੀ ਰਾਜਾਂ ਦੀ ਸੁਰੱਖਿਆ ਨਾਲ ਜੁੜੇ ਮੁੱਦਿਆਂ ਨਾਲ ਨਜਿੱਠਣ ਲਈ ਸੀਮਾ 'ਤੇ ਸਮਾਰਟ ਫੈਂਸਿੰਗ (ਵਾੜ) ਇੱਕ ਤਕਨੀਕੀ ਹੱਲ ਹੈ। ਜੰਮੂ ਵਿੱਚ ਭਾਰਤ-ਪਾਕਿ ਅੰਤਰ ਰਾਸ਼ਟਰੀ ਸੀਮਾ 'ਤੇ ਪਾਇਲਟ ਅਧਾਰ 'ਤੇ ਦੋ ਪ੍ਰੋਜੈਕਟ ਸਥਾਪਤ ਕੀਤੇ ਗਏ ਹਨ।


    ਉਨ੍ਹਾਂ ਨੇ ਕਿਹਾ ਕਿ ਇਸ ਸਮਾਰਟ ਫੈਂਸਿੰਗ (ਵਾੜ) ਨਾਲ ਸੀਮਾ 'ਤੇ ਸ਼ਹੀਦ ਹੋ ਰਹੇ ਸਾਡੇ ਜਵਾਨਾਂ ਦੀ ਸੰਖਿਆ ਵਿੱਚ ਕਮੀ ਆਵੇਗੀ ਅਤੇ ਜਵਾਨਾਂ ਵਿੱਚ ਤਣਾਅ ਦਾ ਪੱਧਰ ਵੀ ਬਹੁਤ ਹੱਦ ਤੱਕ ਘੱਟ ਹੋਵੇਗਾ।


    ਕੇਂਦਰੀ ਗ੍ਰਹਿ ਮੰਤਰੀ ਨੇ ਕਿਹਾ ਕਿ ਡਿਜੀਟਲ ਸਮਾਰਟ ਫੈਂਸਿੰਗ (ਵਾੜ) ਨਾਲ ਸਾਡੀਆਂ ਸੀਮਾਵਾਂ ਬਿਲਕੁਲ ਸੁਰੱਖਿਅਤ ਰਹਿਣਗੀਆਂ ਕਿਉਂਕਿ ਆਤੰਕਵਾਦੀਆਂ ਲਈ ਇਸ ਨੂੰ ਤੋੜਨਾ ਅਤੇ ਸੀਮਾ ਪਾਰ ਤੋਂ ਘੁਸਪੈਠ ਕਰਨਾ ਅਸੰਭਵ ਹੋਵੇਗਾ।


    ਜੰਮੂ ਯਾਤਰਾ ਦੌਰਾਨ ਗ੍ਰਹਿ ਮੰਤਰੀ ਸਵੱਛ ਭਾਰਤ ਅਭਿਆਨ ਵਿੱਚ ਵੀ ਸ਼ਾਮਲ ਹੋਏ ਅਤੇ ਬੀਐੱਸਐੱਫ ਅਧਿਕਾਰੀਆਂ ਤੇ ਜਵਾਨਾਂ ਨੂੰ ਸਵੱਛਤਾ ਦੀ ਸਹੁੰ ਚੁਕਾਈ ।


    ***

    
    
    (Release ID: 1546522) Visitor Counter : 2