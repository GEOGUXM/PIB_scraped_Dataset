      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਕਰਨਾਟਕ ਲਾਅ ਸੋਸਾਇਟੀ ਅਤੇ ਰਾਜਾ ਲਖਮਗੌਡਾ (Lakhamgouda) ਲਾਅ ਕਾਲਜ ਦੇ ਪਲੈਟੀਨਮ ਜੁਬਲੀ ਸਮਾਰੋਹ ਵਿੱਚ ਹਿੱਸਾ ਲਿਆ
      Posted On: 15 SEP 2018 5:45PM by PIB Chandigarh


    President of India graces Platinum Jubilee celebrations of Karnatak Law Society and Raja Lakhamgouda Law College


    ਰਾਸ਼ਟਰਪਤੀ ਨੇ ਕਰਨਾਟਕ ਲਾਅ ਸੋਸਾਇਟੀ ਅਤੇ ਰਾਜਾ ਲਖਮਗੌਡਾ ( Lakhamgouda ) ਲਾਅ ਕਾਲਜ ਦੇ ਪਲੈਟੀਨਮ ਜੁਬਲੀ ਸਮਾਰੋਹ ਵਿੱਚ ਹਿੱਸਾ ਲਿਆ


    ਰਾਸ਼ਟਰਪਤੀ, ਸ਼੍ਰੀ ਰਾਮਨਾਥ ਕੋਵਿੰਦ ਨੇ ਅੱਜ ( 15 ਸਤੰਬਰ, 2018) ਕਰਨਾਟਕ ਦੇ ਬੇਲਾਗਵੀ ਵਿੱਚ ਕਰਨਾਟਕ ਲਾਅ ਸੋਸਾਇਟੀ ਅਤੇ ਰਾਜਾ ਲਖਮਗੌਡਾ ( Lakhamgouda ) ਲਾਅ ਕਾਲਜ ਦੀ ਪਲੈਟੀਨਮ ਜੁਬਲੀ ਸਮਾਰੋਹਾਂ ਵਿੱਚ ਹਿੱਸਾ ਲਿਆ ਅਤੇ ਉਨ੍ਹਾਂ ਨੂੰ ਸੰਬੋਧਨ ਕੀਤਾ।


    ਇਸ ਮੌਕੇ ਬੋਲਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਕਾਨੂੰਨ ਕੋਈ ਕਰੀਅਰ ਨਹੀਂ ਹੈ, ਇਹ ਇੱਕ ਸੱਦਾ (ਕਾਲਿੰਗ) ਹੈ। ਇਹ ਨਿਆਂ ਦੇ ਪ੍ਰਯੋਜਨ ਵਿੱਚ ਸਹਾਇਤਾ ਕਰਨ ਦਾ, ਸਮਾਜ ਦੇ ਗ਼ਰੀਬ ਤੋਂ ਗ਼ਰੀਬ ਵਿਅਕਤੀ ਦੀ ਮਦਦ ਕਰਨ ਦਾ ਅਤੇ ਨਿਯਮਾਂ, ਪਰੰਪਰਾਵਾਂ ਅਤੇ ਨਿਰਪੱਖਤਾ ਦੀ ਪਾਲਣਾ ਕਰਨ ਦੇ ਜਰੀਏ ਪਰਿਭਾਸ਼ਿਤ ਸਮਾਜ ਅਤੇ ਰਾਸ਼ਟਰ ਦਾ ਨਿਰਮਾਣ ਕਰਨ ਦਾ ਇੱਕ ਤੰਤਰ ਹੈ। ਮੁਢਲੇ ਵਿਸ਼ਲੇਸ਼ਣ ਵਿੱਚ ਵਕੀਲ ਅਤੇ ਜੱਜ ਸਚਾਈ ਦੇ ਹੀ ਤਫ਼ਤੀਸਕਾਰ ਹਨ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਅਸੀਂ ਟੈਕਨੋਲੋਜੀ ਅਤੇ ਉੱਦਮਸ਼ੀਲਤਾ ਦੇ ਯੁੱਗ ਵਿੱਚ ਰਹਿੰਦੇ ਹਾਂ। ਚੌਥੀ ਉਦਯੋਗਿਕ ਕ੍ਰਾਂਤੀ ਸਾਡੇ ਕਰੀਬ ਹੈ। ਇਹ ਸਾਡੇ ਜਿਊਣ ਅਤੇ ਕੰਮ ਕਰਨ ਦੇ ਢੰਗ ਵਿੱਚ ਬਦਲਾਅ ਲਿਆ ਰਹੀ ਹੈ। ਇਹ ਸਾਡੇ ਨੌਜਵਾਨਾਂ ਦੀਆਂ ਅਕਾਂਖਿਆਵਾਂ ਨੂੰ ਬਦਲ ਰਹੀ ਹੈ। ਸਾਡੇ ਵਿੱਦਿਅਕ ਸੰਸਥਾਨਾਂ ਨੂੰ ਇਨੋਵੇਸ਼ਨ ਅਤੇ ਉਤਕ੍ਰਿਸ਼ਟਾ ਦੀ ਇਸ ਖੋਜ ਨਾਲ ਸੁਸੰਗਤ ਹੋਣਾ ਪਵੇਗਾ। ਉਨ੍ਹਾਂ ਨੂੰ 21ਵੀਂ ਸਦੀ ਦੇ ਅਨੁਕੂਲ ਬਣਨਾ ਪਵੇਗਾ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਤੇਜ਼ ਟੈਕਨੋਲੋਜੀ ਵਿਕਾਸ ਦਰਮਿਆਨ ਕਾਨੂੰਨ ਦੀ ਪੜ੍ਹਾਈ, ਕਾਨੂੰਨ ਦਾ ਵਿਕਾਸ ਬੇਹੱਦ ਮਹੱਤਵਪੂਰਨ ਹੈ। ਕਿਸੇ ਇਨੋਵੇਸ਼ਨ ਦੇ ਹੋਣ ਅਤੇ ਸਮਾਜ ਵਿੱਚ ਇਸ ਦੀ ਵਿਆਪਕ ਵਰਤੋਂ ਦਰਮਿਆਨ ਸਮਾਂ ਬੜੀ ਤੇਜ਼ੀ ਨਾਲ ਘਟ ਰਿਹਾ ਹੈ। ਇਹ, ਜੈਨੇਟਿਕ ਇੰਜਨੀਅਰਿੰਗ, ਬਾਇਓਐਥਿਕਸ ਅਤੇ ਆਰਟੀਫੀਸ਼ਿਅਲ ਇੰਟੈਲੀਜੈਂਸ ਵਰਗੇ ਖੇਤਰਾਂ ਵਿੱਚ ਕਾਨੂੰਨ ਲਈ ਅਣਗਿਣਤ ਚੁਣੌਤੀਆਂ ਪੇਸ਼ ਕਰੇਗੀ। ਕਾਨੂੰਨੀ ਕਾਰੋਬਾਰ ਨੂੰ ਤੇਜ਼ੀ ਨਾਲ ਇਸ ਦਾ ਜਵਾਬ ਦੇਣਾ ਪਵੇਗਾ ।


    ਉਨ੍ਹਾਂ ਨੇ ਵਿਸ਼ਵਾਸ ਪ੍ਰਗਟਾਇਆ ਕਿ ਸਾਡੇ ਉੱਘੇ ਕਾਨੂੰਨੀ ਮਾਹਰ ਅਜਿਹੇ ਮਾਮਲਿਆਂ ‘ਤੇ ਚਿੰਤਨ ਕਰਨਗੇ।


    ****

    
    
    (Release ID: 1546396) Visitor Counter : 2