      ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲਾ

      ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲੇ ਵਿੱਚ ਰੁੱਖ ਲਗਾਓ ਅਤੇ ਸਾਫ਼-ਸਫ਼ਾਈ ਅਭਿਆਨ ਆਯੋਜਿਤ
      Posted On: 17 SEP 2018 6:18PM by PIB Chandigarh


    Tree plantation and Cleanliness drive done at Electronics & IT ministry
    
    CSC’s and NIC have become a vital cog in the digitalisation of Bharat: IT Minister


    ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲੇ ਵਿੱਚ ਰੁੱਖ ਲਗਾਓ ਅਤੇ ਸਾਫ਼-ਸਫ਼ਾਈ ਅਭਿਆਨ ਆਯੋਜਿਤ
    

    ਭਾਰਤ ਦੇ ਡਿਜੀਟਲੀਕਰਨ ਵਿੱਚ ਸੀਐੱਸਸੀ ਅਤੇ ਐੱਨਆਈਸੀ ਮਹੱਤਰਵਪੂਰਨ ਕੇਂਦਰ ਬਣ ਗਏ ਹਨ:


    ‘ਸਵੱਛਤਾ ਹੀ ਸੇਵਾ ਅਭਿਆਨ’ ਤਹਿਤ ਕੇਂਦਰੀ ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਅਤੇ ਕਾਨੂੰਨ ਤੇ ਨਿਆਂ ਮੰਤਰੀ, ਸ਼੍ਰੀ ਰਵੀਸ਼ੰਕਰ ਪ੍ਰਸਾਦ ਨੇ ਅੱਜ ਇਲੈਕਟ੍ਰੌਨਿਕਸ ਨਿਕੇਤਨ ਸਥਿਤ ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲੇ ਵਿੱਚ ਸਵੱਛਤਾ ਅਭਿਆਨ ਦੀ ਸ਼ੁਰੂਆਤ ਕੀਤੀ। ਸੂਚਨਾ ਟੈਕਨੋਲੋਜੀ ਮੰਤਰੀ ਨੇ ਸਾਰੇ ਦੇਸ਼ ਵਿੱਚ ਇਸ ਅਭਿਆਨ ਦੀ ਪ੍ਰਗਤੀ ‘ਤੇ ਪ੍ਰਸ਼ੰਸਾ ਜ਼ਾਹਰ ਕਰਦਿਆਂਕਿਹਾ ਕਿ ਅਕਤੂਬਰ 2014 ਵਿੱਚ ਸ਼ੁਰੂ ਕੀਤਾ ਗਿਆ ਸਵੱਛ ਭਾਰਤ ਮਿਸ਼ਨ ਅੱਜ ਇੱਕ ਜਨ ਅੰਦੋਲਨ ਬਣ ਗਿਆ ਹੈ। ਸ਼੍ਰੀ ਪ੍ਰਸਾਦ ਨੇ ਡਿਜੀਟਲ ਇੰਡੀਆ ਦੀ ਤਰਜ ‘ਤੇ ਮੰਤਰਾਲੇ ਦੇ ਅਧਿਕਾਰੀਆਂ ਨਾਲ ਭਾਰਤ ਨੂੰ ਸਵੱਛ ਬਣਾਉਣ ਅਤੇ ਸਵੈਇੱਛਾ ਨਾਲ ਸਵੱਛਤਾ ਸੁਨਿਸ਼ਚਿਤ ਕਰਨ ਲਈ ਹਰ ਹਫ਼ਤੇ 2 ਘੰਟੇ ਸ਼੍ਰਮਦਾਨ ਕਰਨ ਨੂੰ ਕਿਹਾ। ਸੂਚਨਾ ਟੈਕਨੋਲੋਜੀ ਮੰਤਰੀ ਸਹਿਤ ਮੰਤਰਾਲੇ ਦੇ ਹੋਰ ਅਧਿਕਾਰੀਆਂ ਵੱਲੋਂ ਮੰਤਰਾਲਾ ਪਰਿਸਰ ਵਿੱਚ ਰੁੱਖ ਲਗਾਓ ਅਭਿਆਨ ਵੀ ਆਯੋਜਿਤ ਕੀਤਾ ਗਿਆ।


    ਇਸ ਮੌਕੇ ‘ਤੇ ਜਾਣਕਾਰੀ ਦਿੰਦਿਆਂ ਸੂਚਨਾ ਟੈਕਨੋਲੋਜੀ ਮੰਤਰੀ ਨੇ ਕਿਹਾ ਕਿ ਅੱਜ ਸੀਐੱਸਸੀ, ਐੱਨਆਈਸੀ ਆਦਿ ਕੇਂਦਰ ਸਮੁੱਚੀ ਗਵਰਨੈਂਸ ਦੀ ਦ੍ਰਿਸ਼ਟੀ ਤੋਂ ਅਤਿਅੰਤ ਮਹੱਤਵਪੂਰਨ ਹੋ ਗਏ ਹਨ। ਮੰਤਰੀ ਨੇ ਇਸ ਤੱਥ ‘ਤੇ ਜ਼ੋਰ ਦਿੰਦਿਆਂ ਕਿਹਾ ਕਿ ਸਾਰੇ ਦੇਸ਼ ਵਿੱਚ ਮੌਜੂਦਾ ਸਮੇਂ ਵਿੱਚ ਲਗਭਗ 3.05 ਲੱਖ ਸਾਂਝੇ ਸੇਵਾ ਕੇਂਦਰ ਹਨ ਜੋ 2.6 ਲੱਖ ਗ੍ਰਾਮ ਪੰਚਾਇਤਾਂ ਨੂੰ ਆਪਣੀਆਂ ਸੇਵਾਵਾਂ ਪ੍ਰਦਾਨ ਕਰ ਰਹੇ ਹਨ। ਸ਼੍ਰੀ ਪ੍ਰਸਾਦ ਨੇ ਸ਼ਹਿਰੀ ਅਤੇ ਗ੍ਰਾਮੀਣ ਡਿਜੀਟਲ ਕੜੀਆਂ ਵਿੱਚ ਪੁਲ ਦੀ ਤਰ੍ਹਾਂ ਕੰਮ ਕਰਕੇਡਿਜੀਟਲ ਇੰਡੀਆ ਦੀ ਪਿੰਡਾਂ ਅਤੇ ਦੂਰ-ਦਰਾਡੇ ਖੇਤਰਾਂ ਤੱਕ ਪਹੁੰਚ ਸੁਨਿਸ਼ਚਿਤ ਕਰਨ ਵਰਗੇ ਚੁਣੌਤੀਪੂਰਨ ਕਾਰਜ ਵਿੱਚ ਐੱਨਆਈਸੀ ਦੀ ਭੂਮਿਕਾ ਦੀ ਪ੍ਰਸ਼ੰਸਾ ਕੀਤੀ।


    ਸਾਂਝਾ ਸੇਵਾ ਕੇਂਦਰ (ਸੀਐੱਸਸੀ) ਯੋਜਨਾ ਭਾਰਤ ਸਰਕਾਰ ਦੇ ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲੇ ਦੀ “ਡਿਜੀਟਲ ਇੰਡੀਆ” ਪਹਿਲ ਦਾ ਇੱਕ ਅਹਿਮ ਹਿੱਸਾ ਹੈ। ਸੀਐੱਸਸੀ ਪਿੰਡਾਂ ਵਿੱਚ ਕੰਮ ਕਰ ਰਹੇ ਆਈਸੀਟੀ ਅਧਾਰਤ ਸੇਵਾ ਪ੍ਰਦਾਤਾ ਕੇਂਦਰ ਹਨ ਜੋ ਖੇਤੀ, ਸਿਹਤ, ਸਿੱਖਿਆ, ਮਨੋਰੰਜਨ, ਐੱਫਐੱਮਸੀਜੀ ਉਤਪਾਦਾਂ, ਬੈਂਕਿੰਗ, ਬੀਮਾ, ਪੈਨਸ਼ਨ, ਉਪਯੋਗਤਾ ਭੁਗਤਾਨ ਆਦਿ ਦੇ ਖੇਤਰਾਂ ਵਿੱਚ ਸਰਕਾਰੀ, ਵਿੱਤੀ, ਸਮਾਜਕ ਅਤੇ ਨਿਜੀ ਖੇਤਰ ਨਾਲ ਜੁੜੀਆਂ ਸੇਵਾਵਾਂ ਮੁਹੱਈਆ ਕਰਾਉਂਦੇ ਹਨ। ਸੀਐੱਸਸੀ ਦਾ ਪ੍ਰਬੰਧਨ ਅਤੇ ਸੰਚਾਲਨ ਗ੍ਰਾਮੀਣ ਪੱਧਰ ਦੇ ਉੱਦਮੀ (ਵੀਐੱਲਈ) ਰਾਹੀਂ ਕੀਤਾ ਜਾਂਦਾ ਹੈ।


    ***

    
    
    (Release ID: 1546410) Visitor Counter : 1