      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਆਂਗਨਵਾੜੀ ਵਰਕਰਾਂ ਅਤੇ ਆਂਗਨਵਾੜੀ ਹੈਲਪਰਾਂ ਦਾ ਮਾਣ ਭੱਤਾ ਵਧਾਉਣ ਅਤੇ ਆਂਗਨਵਾੜੀ ਸੇਵਾਵਾਂ (ਅੰਬ੍ਰੇਲਾ ਆਈਸੀਡੀਐੱਸ ਸਕੀਮ) ਤਹਿਤ ਆਂਗਨਵਾੜੀ ਹੈਲਪਰਾਂ ਨੂੰ ਕਾਰਗੁਜ਼ਾਰੀ ਲਿੰਕਡ ਇਨਸੈਂਟਿਵ (ਪ੍ਰੋਤਸਾਹਨ ਭੱਤਾ) ਦਿੱਤੇ ਜਾਣ ਨੂੰ ਮੰਤਰੀ ਮੰਡਲ ਦੀ ਪ੍ਰਵਾਨਗੀ
      Posted On: 19 SEP 2018 6:30PM by PIB Chandigarh


    Cabinet approves enhancement of Honorarium to Anganwadi Workers (AWWs) and Anganwadi Helpers (AWHs) and Performance Linked Incentive to AWHs Under Anganwadi Services (Umbrella ICDS Scheme)


    ਆਂਗਨਵਾੜੀ ਵਰਕਰਾਂ ਅਤੇ ਆਂਗਨਵਾੜੀ ਹੈਲਪਰਾਂ ਦਾ ਮਾਣ ਭੱਤਾ ਵਧਾਉਣ ਅਤੇ ਆਂਗਨਵਾੜੀ ਸੇਵਾਵਾਂ (ਅੰਬ੍ਰੇਲਾ ਆਈਸੀਡੀਐੱਸ ਸਕੀਮ) ਤਹਿਤ ਆਂਗਨਵਾੜੀ ਹੈਲਪਰਾਂ ਨੂੰ ਕਾਰਗੁਜ਼ਾਰੀ ਲਿੰਕਡ ਇਨਸੈਂਟਿਵ (ਪ੍ਰੋਤਸਾਹਨ ਭੱਤਾ) ਦਿੱਤੇ ਜਾਣ ਨੂੰ ਮੰਤਰੀ ਮੰਡਲ ਦੀ ਪ੍ਰਵਾਨਗੀ


    ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਆਂਗਨਵਾੜੀ ਵਰਕਰਾਂ ਅਤੇ ਆਂਗਨਵਾੜੀ ਹੈਲਪਰਾਂ ਦਾ ਮਾਣ ਭੱਤਾ ( Honorarium ) ਵਧਾਉਣ ਅਤੇ ਆਂਗਨਵਾੜੀ ਸੇਵਾਵਾਂ (ਅੰਬ੍ਰੇਲਾ ਆਈਸੀਡੀਐੱਸ ਸਕੀਮ) ਤਹਿਤ ਆਂਗਨਵਾੜੀ ਹੈਲਪਰਾਂ ਨੂੰ ਕਾਰਗੁਜ਼ਾਰੀ ਲਿੰਕਡ ਇਨਸੈਂਟਿਵ ਦਿੱਤੇ ਜਾਣ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਦੇ ਲਈ 1 ਅਕਤੂਬਰ 2018 ਤੋਂ 31 ਮਾਰਚ 2020 ਦੇ ਸਮੇਂ ਲਈ ਕੇਂਦਰ ਸਰਕਾਰ ਦੇ ਹਿੱਸੇ ਵਜੋਂ ਕੁੱਲ 10649.41 ਕਰੋੜ ਰੁਪਏ ਦਾ ਭੁਗਤਾਨ ਕੀਤਾ ਜਾਵੇਗਾ।


    ਮਾਣ ਭੱਤਾ ਵਧਾਏ ਜਾਣ ਨਾਲ ਕਰੀਬ 27 ਲੱਖ ਆਂਗਨਵਾੜੀ ਵਰਕਰਾਂ ਨੂੰ ਲਾਭ ਹੋਵੇਗਾ। ਆਂਗਨਵਾੜੀ ਸੇਵਾ (ਅੰਬ੍ਰੇਲਾ ਆਈਸੀਡੀਐੱਸ) ਇੱਕ ਵਿਆਪਕ ਸਕੀਮ ਹੈ ਜਿਸ ਤਹਿਤ ਏਡਬਲਿਊਸੀ/ਪਿੰਡ ਪੱਧਰ ਦੇ ਲਾਭਾਰਥੀ ਸਾਰੇ ਦੇਸ਼ ਵਿੱਚ ਫੈਲੇ ਹੋਏ ਹਨ।


    ਵੇਰਵਾ :


    ਪ੍ਰਵਾਨ ਕੀਤੇ ਪ੍ਰਸਤਾਵਾਂ ਵਿੱਚ ਹੇਠ ਲਿਖੇ ਸ਼ਾਮਲ ਹਨ:

                                                                                 
ਕਾਰਜਕਰਤਾ ਦਾ ਨਾਮ                ਪੁਰਾਣੀਆਂ ਦਰਾਂ/ਪ੍ਰਤੀ ਮਹੀਨਾ  ਸੋਧੀਆਂ ਦਰਾਂ/ਪ੍ਰਤੀ ਮਹੀਨਾ
                                                                                 
                                                                                 
                                                                                 
ਆਂਗਨਵਾੜੀ ਵਰਕਰ                  Rs.3,000/-                 Rs.4,500/-             
                                                                                 
                                                                                 
                                                                                 
ਆਂਗਨਵਾੜੀ ਵਰਕਰ (ਮਿਨੀ-ਏਡਬਲਿਊਸੀ)  Rs.2,250/-                 Rs.3,500/-             
                                                                                 
                                                                                 
                                                                                 
ਆਂਗਨਵਾੜੀ ਹੈਲਪਰ                 Rs.1,500/-                 Rs.2,250/- (*)         
                                                                                 
                                                                                 

    (*) ਆਂਗਨਵਾੜੀ ਕੇਂਦਰਾਂ ਦੇ ਬਿਹਤਰ ਸੰਚਾਲਨ ਲਈ ਕਾਰਗੁਜ਼ਾਰੀ ਦੇ ਹਿਸਾਬ ਨਾਲ ਆਂਗਨਵਾੜੀ ਹੈਲਪਰਾਂ ਲਈ ਪ੍ਰਤੀਮਹੀਨਾ 250/- ਰੁਪਏ ਦੇ ਕਾਰਗੁਜ਼ਾਰੀ ਲਿੰਕਡ ਇਨਸੈਂਟਿਵ ਦੇ ਭੁਗਤਾਨ ਨੂੰ ਵੀ ਪ੍ਰਵਾਨਗੀ ਦਿੱਤੀ ਗਈ ਹੈ।


    ਮਾਣ ਭੱਤੇ ਅਤੇ ਇਨਸੈਂਟਿਵ ਵਿੱਚ ਵਾਧਾ 1 ਅਕਤੂਬਰ 2018 ਤੋਂ ਪ੍ਰਭਾਵੀ ਹੋਵੇਗਾ।


    ਪ੍ਰਭਾਵ:


    ਟੀਚਾਗਤ ਦਖਲਅੰਦਾਜ਼ੀਆਂ ਦੇ ਮਾਧਿਅਮ ਨਾਲ ਸ਼ੁਰੂ ਕੀਤੇ ਗਏ ਇਸ ਪ੍ਰੋਗਰਾਮ ਨਾਲ ਨਵਜਾਤ ਸ਼ਿਸ਼ੂਆਂ ਵਿੱਚ ਕੁਪੋਸ਼ਣ ਅਤੇ ਖੂਨ ਦੀ ਕਮੀ ਅਤੇ ਜਨਮ ਦੇ ਸਮੇਂ ਘੱਟ ਵਜ਼ਨ ਵਰਗੀਆਂ ਸਮੱਸਿਆਵਾਂ ਨਾਲ ਨਿਪਟਣ ਵਿੱਚ ਮਦਦ ਮਿਲੇਗੀ, ਕਿਸ਼ੋਰ ਅਵੱਸਥਾ ਵਿੱਚ ਬਾਲੜੀਆਂ ਦਾ ਸਸ਼ਕਤੀਕਰਨ, ਕਾਨੂੰਨੀ ਮਾਮਲਿਆਂ ਵਿੱਚ ਉਲਝੇ ਬੱਚਿਆਂ ਨੂੰ ਸੁਰੱਖਿਆ ਉਪਲੱਬਧ ਕਰਾਉਣ ਅਤੇ ਕੰਮਕਾਜੀ ਮਹਿਲਾਵਾਂ ਦੇ ਬੱਚਿਆਂ ਦੀ ਦੇਖਭਾਲ ਲਈ ਸੁਰੱਖਿਅਤ ਸਥਾਨ ਵੀ ਸੁਨਿਸ਼ਚਿਤ ਕੀਤਾ ਜਾ ਸਕੇਗਾ। ਇਸ ਦੇ ਇਲਾਵਾ ਟੀਚਾਗਤ ਉਦੇਸ਼ਾਂ ਦੀ ਪ੍ਰਾਪਤੀ ਅਤੇ ਜ਼ਿਆਦਾ ਪਾਰਦਰਸ਼ਿਤਾ ਲਿਆਉਣ ਲਈ ਸਬੰਧਿਤ ਮੰਤਰਾਲਿਆਂ ਅਤੇ ਰਾਜਾਂ ਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦਰਮਿਆਨ ਤਾਲਮੇਲ ਅਤੇ ਉਨ੍ਹਾਂ ਨੂੰ ਸਹੀ ਦਿਸ਼ਾ-ਨਿਰਦੇਸ਼ ਜਾਰੀ ਕਰਨ ਅਤੇ ਉਨ੍ਹਾਂ ਦੇ ਪ੍ਰਦਰਸ਼ਨ ’ਤੇ ਨਿਗਰਾਨੀ ਰੱਖਣ ਦੀ ਵਿਵਸਥਾ ਨੂੰ ਵੀ ਬਿਹਤਰ ਬਣਾਇਆ ਜਾ ਸਕੇਗਾ।


    ਵਿੱਤੀ ਪ੍ਰਭਾਵ


    ਆਂਗਨਵਾੜੀ ਵਰਕਰਾਂ/ਹੈਲਪਰਾਂ ਦੇ ਮਾਣਭੱਤੇ ਅਤੇ ਇਨਸੈਂਟਿਵ ਵਿੱਚ ਵਾਧੇ ’ਤੇ 1 ਅਕਤੂਬਰ, 2018 ਤੋਂ 31 ਮਾਰਚ, 2020 ਦੀ ਮਿਆਦ ਵਿੱਚ ਹੋਣ ਵਾਲੇ ਖਰਚ ਦਾ ਬਿਓਰਾ ਇਸ ਤਰ੍ਹਾਂ ਹੈ -

                                                              
ਹਿੱਸਿਆਂ ਦੇ ਨਾਮ                    2018-19    2019-20  ਕੁੱਲ    
                                                              
                                                              
                                  (6 ਮਹੀਨੇ)                   
                                                              
                                                              
                                                              
ਆਂਗਨਵਾੜੀ ਵਰਕਰਾਂ ਦਾ ਮਾਣਭੱਤਾ        2182.63    4365.27  6547.90 
                                                              
                                                              
                                                              
ਮਿੰਨੀ ਆਂਗਨਵਾੜੀ ਵਰਕਰਾਂ ਦਾ ਮਾਣਭੱਤਾ  154.60     309.19   463.79  
                                                              
                                                              
                                                              
ਆਂਗਨਵਾੜੀ ਹੈਲਪਰਾਂ ਦਾ ਮਾਣਭੱਤਾ       1212.57    2425.15  3637.72 
                                                              
                                                              
                                                              
ਕੁੱਲ                              3549.8     7099.61  10649.41
                                                              
                                                              

    *******

    
    
    (Release ID: 1546746) Visitor Counter : 3