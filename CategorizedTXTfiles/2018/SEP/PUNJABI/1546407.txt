      ਵਿੱਤ ਮੰਤਰਾਲਾ

      ਵਿੱਤ ਕਮਿਸ਼ਨ 17 ਸਤੰਬਰ ਤੋਂ ਮਹਾਰਾਸ਼ਟਰ ਦੇ ਦੌਰੇ ’ਤੇ, ਰਾਜ ਵਿਚਲੀ ਅਸਮਾਨਤਾ ਅਤੇ ਸ਼ਹਿਰੀਕਰਨ ਨਾਲ ਸਬੰਧਤ ਮੁੱਦਿਆਂ ‘ਤੇ ਧਿਆਨ ਕੇਂਦਰਤ ਕੀਤਾ ਜਾਵੇਗਾ
      Posted On: 15 SEP 2018 6:14PM by PIB Chandigarh


    Finance Commission to visit Maharashtra from 17th Sep, Intra state disparity and issues related to urbanisation to be focussed


    ਵਿੱਤ ਕਮਿਸ਼ਨ 17 ਸਤੰਬਰ ਤੋਂ ਮਹਾਰਾਸ਼ਟਰ ਦੇ ਦੌਰੇ ’ਤੇ, ਰਾਜ ਵਿਚਲੀ ਅਸਮਾਨਤਾ ਅਤੇ ਸ਼ਹਿਰੀਕਰਨ ਨਾਲ ਸਬੰਧਤ ਮੁੱਦਿਆਂ ‘ਤੇ ਧਿਆਨ ਕੇਂਦਰਤ ਕੀਤਾ ਜਾਵੇਗਾ


    ਭਾਰਤ ਸਰਕਾਰ ਦਾ 15ਵਾਂ ਵਿੱਤ ਕਮਿਸ਼ਨ 17 ਸਤੰਬਰ ਤੋਂ 19 ਸਤੰਬਰ, 2018 ਤੱਕ ਮਹਾਰਾਸ਼ਟਰ ਦੇ ਦੌਰੇ ‘ਤੇ ਜਾਵੇਗਾ। ਚੇਅਰਮੈਨ, ਸ਼੍ਰੀ ਐੱਨ ਕੇ ਸਿੰਘ ਦੀ ਅਗਵਾਈ ਵਿੱਚ ਕਮਿਸ਼ਨ ਮੈਂਬਰ- ਸ਼੍ਰੀ ਸ਼ਕਤੀਕਾਂਤ ਦਾਸ, ਡਾ: ਅਨੂਪ ਸਿੰਘ, ਡਾ: ਅਸ਼ੋਕ ਲਾਹਿਡੀ, ਡਾ: ਰਮੇਸ਼ ਚੰਦ, ਸਕੱਤਰ ਸ਼੍ਰੀ ਅਰਵਿੰਦ ਮਹਿਤਾ ਅਤੇ ਹੋਰ ਅਧਿਕਾਰੀਆਂ ਸਮੇਤ ਮੁੰਬਈ ਵਿੱਚ ਮੁੱਖ ਮੰਤਰੀ, ਮੰਤਰੀਆਂ ਅਤੇ ਰਾਜ ਦੇ ਹੋਰ ਅਧਿਕਾਰੀਆਂ ਨਾਲ ਬੈਠਕ ਕਰੇਗਾ । ਰਾਜ ਨਾਲ ਸਬੰਧਿਤ ਮੁੱਦਿਆਂ ਨੂੰ ਸਮਝਣ ਲਈ ਵੱਖ-ਵੱਖ ਰਾਜਨੀਤਕ ਦਲਾਂ ਦੇ ਨੇਤਾਵਾਂ, ਵਪਾਰ ਅਤੇ ਉਦਯੋਗ ਦੇ ਪ੍ਰਤਿਨਿਧੀਆਂ, ਸ਼ਹਿਰੀ ਸਥਾਨਕ ਸੰਸਥਾਵਾਂ ਅਤੇ ਪੰਚਾਇਤੀ ਰਾਜ ਸੰਸਥਾਨਾਂ ਨਾਲ ਬੈਠਕਾਂ ਦਾ ਆਯੋਜਨ ਕੀਤਾ ਜਾਵੇਗਾ।


    ਖੇਤਰ ਨਾਲ ਸਬੰਧਿਤ ਮੁੱਦਿਆਂ ਨੂੰ ਸਮਝਣ ਲਈ ਕਮਿਸ਼ਨ ਦੀ ਅਗਸਤ ਮਹੀਨੇ ਪੁਣੇ ਵਿੱਚ ਅਰਥਸ਼ਾਸਤਰੀਆਂ ਨਾਲ ਵੀ ਸਲਾਹ-ਮਸ਼ਵਰਾ ਬੈਠਕ ਹੋਈ ਸੀ। ਆਪਣਾ ਦੌਰਾ ਅਰੰਭ ਕਰਨ ਤੋਂ ਪਹਿਲਾਂ, ਕਮਿਸ਼ਨ ਨੇ ਨਵੀਂ ਦਿੱਲੀ ਵਿੱਚ ਮਹਾਰਾਸ਼ਟਰ ਦੇ ਮਹਾਲੇਖਾਪਾਲ ਤੋਂ ਰਾਜ ਦੀ ਵਿੱਤੀ ਸਥਿਤੀ ਅਤੇ ਸਮਾਜਕ-ਆਰਥਕ ਖੇਤਰਾਂ ਨਾਲ ਸਬੰਧਿਤ ਮੁੱਦਿਆਂ ਅਤੇ ਵੱਖ-ਵੱਖ ਪਹਿਲੂਆਂ ਦੀ ਜਾਣਕਾਰੀ ਪ੍ਰਾਪਤ ਕੀਤੀ।


    ਮਹਾਰਾਸ਼ਟਰ, ਭਾਰਤੀ ਸੰਘ ਦੇ ਉੱਚ ਆਮਦਨ ਰਾਜਾਂ ਵਿੱਚੋਂ ਇੱਕ ਹੈ। ਇਹ ਇੱਕ ਪ੍ਰਮੁੱਖ ਉਦਯੋਗਿਕ ਰਾਜ ਹੈ ਅਤੇ ਭਾਰਤ ਦੇ ਸਭ ਤੋਂ ਸ਼ਹਿਰੀਕ੍ਰਿਤ ਰਾਜਾਂ ਵਿੱਚੋਂ ਇੱਕ ਹੈ। ਮਹਾਰਾਸ਼ਟਰ ਭਾਰਤ ਦੇ ਕੁੱਲ ਘਰੇਲੂ ਉਤਪਾਦ ਵਿੱਚ ਲਗਭਗ 15 % ਦਾ ਯੋਗਦਾਨ ਦਿੰਦਾ ਹੈ। ਪਰ, ਉੱਚ ਅੰਤਰ-ਖੇਤਰੀ ਅਸਮਾਨਤਾਅਰੰਭ ਤੋਂ ਹੀ ਰਾਜ ਵਿੱਚ ਵਿਆਪਤ ਹੈ। ਰਾਜ ਆਪਣੀ ਉੱਚ ਆਰਥਕ ਵਿਕਾਸ ਗਤੀ ਨੂੰ ਮਾਨਵ ਵਿਕਾਸ ਦੇ ਅਨੁਰੂਪ ਢਾਲਣ ਵਿੱਚ ਅਸਫ਼ਲ ਰਿਹਾ ਹੈ।


    ਪ੍ਰਮੁੱਖ ਮੁੱਦੇ ਜਿਨ੍ਹਾਂ ‘ਤੇ ਕਮਿਸ਼ਨ ਧਿਆਨ ਕੇਂਦਰਿਤ ਕਰੇਗਾ:

      * ਰਾਜ 2009-13 ਤੋਂ 2014-17 ਦੌਰਾਨ ਮਾਲੀਆ ਪ੍ਰਾਪਤੀ ਦੇ ਵਿਕਾਸ ਦੀ ਗਤੀ ਕਾਇਮ ਨਹੀਂ ਰੱਖ ਸਕਿਆ।
      * ਰਾਜ ਦੇ ਆਪਣੇ ਟੈਕਸ ਰੈਵੇਨਿਊ ਦੇ ਰੁਝਾਨ ਵਾਧੇ ਵਿੱਚ ਗਿਰਾਵਟ ਆਈ ਅਤੇ ਇਹ 2009-13 ਦੇ 19.44 % ਦੀ ਤੁਲਨਾ ਵਿੱਚ 2014-17 ਦੌਰਾਨ 8.16% ਰਹਿ ਗਿਆ।
      * ਕੁੱਲ ਖਰਚੇ ਵਿੱਚੋਂ ਪੂੰਜੀਗਤ ਖਰਚ ਦਾ ਪ੍ਰਤੀਸ਼ਤ 2013-17 ਦੌਰਾਨ 11 ਅਤੇ 12 ਪ੍ਰਤੀਸ਼ਤ ਦਰਮਿਆਨ ਰਿਹਾ ।

    ਵੱਖ-ਵੱਖ ਜ਼ਿਲ੍ਹਿਆਂ ਦਰਮਿਆਨ ਵਿਆਪਤ ਸਮਾਜਕ ਅਤੇ ਆਰਥਕ-ਸਮਾਜਕ ਅਸਮਾਨਤਾ

      * 2011 ਦੀ ਜਨ ਗਣਨਾ ਅਨੁਸਾਰ 31.16 % ਦੀ ਅਖਿਲ ਭਾਰਤੀ ਔਸਤ ਦੀ ਤੁਲਨਾ ਵਿੱਚ ਰਾਜ ਦੀ ਸ਼ਹਿਰੀਕਰਨ ਦਰ 45.23% ਹੈ।
      * ਦੂਜੇ ਪਾਸੇ, ਮਹਾਰਾਸ਼ਟਰ ਦੇ 34 ਜ਼ਿਲ੍ਹਿਆਂ ਵਿੱਚੋਂ ਵਿਦਰਭ ਅਤੇ ਮਰਾਠਵਾੜਾ ਦੇ 16 ਜ਼ਿਲ੍ਹਿਆਂ ਦੀ ਪ੍ਰਤੀ ਵਿਅਕਤੀ ਆਮਦਨ ਰਾਜ ਅਤੇ ਰਾਸ਼ਟਰੀ ਔਸਤ ਤੋਂ ਘੱਟ ਹੈ।
      * 351 ਵਿਕਾਸ ਬਲਾਕਾਂ ਵਿੱਚੋਂ, ਰਾਜ ਵਿੱਚ 125 ਵਿਕਾਸ ਬਲਾਕਾਂ ਦੀ ਪਹਿਚਾਣ ਮਾਨਵ ਵਿਕਾਸ ਸੂਚਕ ਅੰਕ ‘ਤੇ ਸਮਾਜਕ ਪੱਖ ਤੋਂ ਪਿਛੜੇ ਬਲਾਕ ਵਜੋਂ ਕੀਤੀ ਗਈ ਹੈ।

    ਗ੍ਰਾਮੀਣ ਨਿਰਧਨਤਾ ਅਤੇ ਕਿਸਾਨ ਖ਼ੁਦਕੁਸ਼ੀਆਂ

      * ਕਿਸਾਨਾਂ ਨੂੰ ਰਸਮੀ ਉਧਾਰ ਦੀ ਸਥਿਤੀ
      * ਮਹਾਰਾਸ਼ਟਰ ਦੀ ਕੁੱਲ ਖੇਤੀਯੋਗ ਭੂਮੀ ਦਾ ਕੇਵਲ 18% ਹੀ ਸਿੰਚਤ ਹੈ ਜਦੋਂ ਕਿ ਰਾਸ਼ਟਰੀ ਔਸਤ 35% ਤੋਂ ਵੱਧ ਦਾ ਹੈ।
      * ਸਿੰਚਾਈ ਪ੍ਰੋਜੈਕਟਾਂ ਅਤੇ ਭੂਮੀ ਅਧਿਗ੍ਰਹਿਣਾਂ ਵਿੱਚ ਲਾਗਤ ’ਚ ਵਾਧੇ ਦਾ ਮੁੱਦਾ

    ਰਾਜ ਸਰਕਾਰ ਨੇ ਵੀ ਕਮਿਸ਼ਨ ਦੇ ਸਾਹਮਣੇ ਵਿਚਾਰ ਕਰਨ ਲਈ ਇੱਕ ਵਿਸਤ੍ਰਿਤ ਪੱਤਰ ਪੇਸ਼ ਕੀਤਾ ਹੈ।


    ****

    
    
    (Release ID: 1546407) Visitor Counter : 1
    
    
    
    
    

*