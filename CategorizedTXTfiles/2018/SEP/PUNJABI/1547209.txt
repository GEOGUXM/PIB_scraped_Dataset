      ਰਾਸ਼ਟਰਪਤੀ ਸਕੱਤਰੇਤ

      ਭੂਟਾਨ ਦੀ ਰਾਜਮਾਤਾ ਨੇ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ
      Posted On: 22 SEP 2018 5:31PM by PIB Chandigarh


    Queen Mother of Bhutan Call on the President


    ਭੂਟਾਨ ਦੀ ਰਾਜਮਾਤਾ ਨੇ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ


    ਭੂਟਾਨ ਦੀ ਰਾਜਮਾਤਾ ਮਹਾਮਹਿਮ ਗਯਾਲਯੂਮ ਦੋਰਜੀ ਵਾਂਗਮੋ ਵਾਂਗਚੁਕ ( Majesty Gyalyum Dorji Wangmo Wangchuck ) ਨੇ ਅੱਜ 22 ਸਤੰਬਰ, 2018 ਨੂੰ ਰਾਸ਼ਟਰਪਤੀ ਭਵਨ ਵਿੱਚ ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਨਾਲ ਮੁਲਾਕਾਤ ਕੀਤੀ।


    ਰਾਸ਼ਟਰਪਤੀ ਭਵਨ ਵਿੱਚ ਰਾਜਮਾਤਾ ਦਾ ਸੁਆਗਤ ਕਰਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਅਤੇ ਭੂਟਾਨ ਦਰਮਿਆਨ ਸਫ਼ਾਰਤੀ ਸੰਬਧਾਂ ਦੇ ,ਸਾਵਰਨ ਗੋਲਡਨ ਜੁਬਲੀ (50ਵੀਂ ਵਰ੍ਹੇਗੰਢ) ਸਾਲ ਵਿੱਚ ਭੂਟਾਨ ਸਰਕਾਰ ਵੱਲੋਂ ‘ ਭੂਟਾਨ ਹਫ਼ਤਾ’ ਮਨਾਏ ਜਾਣ ਦੀ ਪਹਿਲ ਦਾ ਭਾਰਤ ਤਹਿ ਦਿਲੋਂ ਸੁਆਗਤ ਕਰਦਾ ਹੈ। ਇੱਕ ਹਫ਼ਤੇ ਤੱਕ ਚਲਣ ਵਾਲੇ ਇਸ ਸਮਾਰੋਹ ਵਿੱਚ ਭੂਟਾਨ ਦੇ ਜੀਵਨ ਅਤੇ ਭਾਰਤ ਦੇ ਸਮ੍ਰਿੱਧ ਸੱਭਿਆਚਾਰ ਦਾ ਪ੍ਰਦਰਸ਼ਨ ਹੋਵੇਗਾ ਅਤੇ ਦੋਵਾਂ ਦੇਸ਼ਾਂ ਦੇ ਆਮ ਲੋਕਾਂ ਦਰਮਿਆਨ ਵੀ ਸੰਪਰਕ ਵਧੇਗਾ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਅਤੇ ਭੂਟਾਨ ਇੱਕ ਮਿਸਾਲੀ ਦੁਵੱਲੀ ਹਿੱਸੇਦਾਰੀ ਸਾਂਝੀ ਕਰਦੇ ਹਨ। ਸਾਡੇ ਸਬੰਧ ਵਿਲੱਖਣ ਅਤੇ ਵਿਸ਼ੇਸ਼ ਹਨ ਅਤੇ ਸਾਡੇ ਇਤਿਹਾਸਕ ਅਤੇ ਸੱਭਿਆਚਾਰਕ ਸਬੰਧ ਸਾਨੂੰ ਸੁਭਾਵਿਕ ਮਿੱਤਰ ਅਤੇ ਹਿੱਸੇਦਾਰ ਬਣਾਉਂਦੇ ਹਨ। ਭੂਟਾਨ ਦੀਆਂ ਪ੍ਰਾਥਮਿਕਤਾਵਾਂ ਦੇ ਅਨੁਸਾਰ ਭੂਟਾਨ ਨਾਲ ਭਾਰਤ ਆਪਣੇ ਗਿਆਨ, ਅਨੁਭਵ ਅਤੇ ਸੰਸਾਧਨਾਂ ਨੂੰ ਸਾਂਝਾ ਕਰਨ ਵਿੱਚ ਮਾਣ ਮਹਿਸੂਸ ਕਰਦਾ ਹੈ। ਉਨ੍ਹਾਂ ਨੇ ਜ਼ੋਰ ਦੇ ਕੇ ਕਿਹਾ ਕਿ ਭਾਰਤ ਭੂਟਾਨ ਨਾਲ ਚਲ ਰਹੇ ਆਰਥਕ ਸਹਿਯੋਗ ਨੂੰ ਹੋਰ ਮਜ਼ਬੂਤ ਬਣਾਉਣ ਲਈ ਪ੍ਰਤੀਬੱਧ ਹੈ।


    ****

    
    
    (Release ID: 1547209) Visitor Counter : 1