      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਕਰਨਲ ਰਾਜਯਵਰਧਨ ਰਾਠੌੜ (ਰਿਟਾਇਰਡ) ਨੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਸਹਾਲਕਾਰ ਕਮੇਟੀ ਦੀ ਬੈਠਕ ਦੀ ਪ੍ਰਧਾਨਗੀ ਕੀਤੀ
      Posted On: 10 SEP 2018 4:07PM by PIB Chandigarh

                                                                                                                                                                                                                                                                                                                                            
Col. Rajyavardhan Rathore (Retd.) Chairs Consultative Committee Meeting of the Ministry of Information & Broadcasting                                                                                                                                                                                                                       
                                                                                                                                                                                                                                                                                                                                            
Seminar for Working Journalist at IIMC suggested                                                                                                                                                                                                                                                                                            
                                                                                                                                                                                                                                                                                                                                            
                                                                                                                                                                                                                                                                                                                                            
ਕਰਨਲ ਰਾਜਯਵਰਧਨ ਰਾਠੌੜ ( ਰਿਟਾਇਰਡ ) ਨੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਸਹਾਲਕਾਰ ਕਮੇਟੀ ਦੀ ਬੈਠਕ ਦੀ ਪ੍ਰਧਾਨਗੀ ਕੀਤੀ                                                                                                                                                                                                                                         
ਪੱਤਰਕਾਰਾਂ ਲਈ ਆਈਆਈਐੱਮਸੀ ਵਿੱਚ ਸੈਮੀਨਾਰ ਆਯੋਜਿਤ ਕਰਵਾਉਣ ਦੀ ਸਲਾਹ ਦਿੱਤੀ                                                                                                                                                                                                                                                                             
                                                                                                                                                                                                                                                                                                                                            
                                                                                                                                                                                                                                                                                                                                            
                                                                                                                                                                                                                                                                                                                                            
ਕੇਂਦਰੀ ਸੂਚਨਾ ਤੇ ਪ੍ਰਸਾਰਣ ਅਤੇ ਖੇਡ ਤੇ ਯੁਵਾ ਮਾਮਲੇ ਰਾਜ ਮੰਤਰੀ (ਸੁਤੰਤਰ ਚਾਰਜ) ਕਰਨਲ ਰਾਜਯਵਰਧਨ ਸਿੰਘ ਰਾਠੌੜ( ਰਿਟਾਇਰਡ ) ਨੇ ਭਾਰਤੀ ਜਨ ਸੰਚਾਰ ਸੰਸਥਾਨ ( ਆਈਆਈਐੱਮਸੀ ) ਨਾਲ ਜੁੜੇ ਮੁੱਦਿਆਂ ਅਤੇ ਕੰਮਕਾਜ ਬਾਰੇ ਵਿਚਾਰ ਲਈ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੀ ਸਹਾਲਕਾਰ ਕਮੇਟੀ ਦੀ ਬੈਠਕ ਦੀ ਪ੍ਰਧਾਨਗੀ ਕੀਤੀ।                                                                             
                                                                                                                                                                                                                                                                                                                                            
                                                                                                                                                                                                                                                                                                                                            
ਕਰਨਲ ਰਾਠੌੜ ਨੇ ਆਈਆਈਐੱਮਸੀ ਦੇ ਕੰਮਕਾਜ ਬਾਰੇ ਕਮੇਟੀ ਦੇ ਮੈਂਬਰਾਂ ਨੂੰ ਜਾਣਕਾਰੀ ਦਿੱਤੀ। ਉਨ੍ਹਾਂ ਨੇ ਮੈਂਬਰਾਂ ਨੂੰ ਆਈਆਈਐੱਮਸੀ ਦੇ ਸਾਹਮਣੇ ਮੁੱਦਿਆਂ ਬਾਰੇ ਵੀ ਦੱਸਿਆ ਅਤੇ ਉਨ੍ਹਾਂ ਨਾਲ ਨਿਪਟਣ ਦੇ ਉਪਰਾਲਿਆਂ ਬਾਰੇ ਵੀ ਜਾਣਕਾਰੀ ਦਿੱਤੀ। ਉਨ੍ਹਾਂ ਨੇ ਸੰਸਥਾਨ ਨੂੰ ਵਧੀਆ ਆਡੀਓ ਵਿਜੂਅਲ ਉਪਕਰਨ ਉਪਲੱਬਧ ਕਰਵਾਉਣ ਲਈ ਕੈਨਨ ਅਤੇ ਸੋਨੀ ਨਾਲ ਸਹਿਮਤੀ ਪੱਤਰ ‘ਤੇ ਦਸਤਖ਼ਤ ਕਰਨ ਲਈ ਕੀਤੀਆਂ ਕੋਸ਼ਿਸ਼ਾਂ ਦੀ ਸ਼ਲਾਘਾ ਕੀਤੀ।
                                                                                                                                                                                                                                                                                                                                            
                                                                                                                                                                                                                                                                                                                                            
ਕਮੇਟੀ ਦੇ ਮੈਂਬਰਾਂ ਨੇ ਸੰਸਥਾਨ ਵਿੱਚ ਸੰਚਾਰ ‘ਤੇ ਖੋਜ ਕਾਰਜ ਦੀ ਗੁਣਵੱਤਾ ਵਿੱਚ ਸੁਧਾਰ ਲਈ ਮੰਤਰਾਲੇ ਦੀ ਸ਼ਲਾਘਾ ਕੀਤੀ। ਮੈਂਬਰਾਂ ਨੇ ਫੇਕ ਨਿਊਜ਼ ਜਿਹੇ ਵੱਖ-ਵੱਖ ਸਮਕਾਲੀਨ ਮੁੱਦਿਆਂ ‘ਤੇ ਖੋਜ ਕਰਵਾਉਣ ਦੀ ਸਲਾਹ ਦਿੱਤੀ। ਬੈਠਕ ਵਿੱਚ ਪੱਤਰਕਾਰਾਂ ਦੇ ਕੌਸ਼ਲ ਵਿਕਾਸ ਲਈ ਸੈਮੀਨਾਰ ਆਯੋਜਿਤ ਕਰਵਾਉਣ ਦਾ ਵੀ ਸੁਝਾਅ ਦਿੱਤਾ ਗਿਆ।                                                                         
                                                                                                                                                                                                                                                                                                                                            
                                                                                                                                                                                                                                                                                                                                            
ਬੈਠਕ ਵਿੱਚ ਆਈਆਈਐੱਮਸੀ ਦੇ ਡਾਇਰੈਕਟਰ ਜਨਰਲ ਡਾ. ਕੇ.ਜੀ. ਸੁਰੇਸ਼ ਨੇ ਆਈਆਈਐੱਮਸੀ ਦੇ ਕੰਮ ਕਾਜ ਅਤੇ ਇਸ ਨਾਲ ਜੁੜੇ ਵੱਖ-ਵੱਖ ਮੁੱਦਿਆਂ ਨੂੰ ਲੈ ਕੇ ਇੱਕ ਪੇਸ਼ਕਾਰੀ ਦਿੱਤੀ।                                                                                                                                                                                                 
                                                                                                                                                                                                                                                                                                                                            
                                                                                                                                                                                                                                                                                                                                            
ਬੈਠਕ ਵਿੱਚ ਸਾਂਸਦ ਸ਼੍ਰੀਮਤੀ ਦੇਵ (ਮੂਨ ਮੂਨ ਸੇਨ) ਵਰਮਾ, ਡਾ. ਸੰਜੈ ਜੈਸਵਾਲ, ਸ਼੍ਰੀ ਨੀਰਜ ਸ਼ੇਖਰ ਵੀ ਸ਼ਾਮਲ ਹੋਏ। ਇਸ ਮੌਕੇ ‘ਤੇ ਸੂਚਨਾ ਅਤੇ ਪ੍ਰਸਾਰਣ ਸਕੱਤਰ ਸ਼੍ਰੀ ਅਮਿਤ ਖਰੇ ਅਤੇ ਮੰਤਰਾਲੇ ਦੇ ਸੀਨੀਅਰ ਅਧਿਕਾਰੀ ਵੀ ਮੌਜੂਦ ਸਨ।                                                                                                                                                   
                                                                                                                                                                                                                                                                                                                                            
                                                                                                                                                                                                                                                                                                                                            
***                                                                                                                                                                                                                                                                                                                                         
                                                                                                                                                                                                                                                                                                                                            
                                                                                                                                                                                                                                                                                                                                            
                                                                                                                                                                                                                                                                                                                                            
                                                                                                                                                                                                                                                                                                                                            
    
    
    (Release ID: 1545652) Visitor Counter : 2