      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਭਾਰਤੀ ਰੇਲਵੇ ਦੇ ਬਰੌਡ ਗੇਜ ਮਾਰਗਾਂ ਦਾ 100% ਬਿਜਲੀਕਰਨ
      Posted On: 12 SEP 2018 2:28PM by PIB Chandigarh


    100% Electrification of Broad Gauge Routes of Indian Railways


    CCEA has approved electrification of remaining unelectrified broad gauge (BG) routes of Indian Railways Upon completion of electrification of the proposed routes, Indian Railways broad gauge network will be 100% operational on electric traction Significant benefits in the areas of Safety, Capacity, Speed, Energy Security & Sustainability Proposed electrification is mainly for missing links and last mile connectivity and will increase the operational efficiency, enhance the line capacity and improve the average speed of trains Post electrification, Indian Railways is likely to save Rs 13,510 crore per annum in fuel bill Will generate direct employment of about 20.4 crore man days during the period of construction.


    ਭਾਰਤੀ ਰੇਲਵੇ ਦੇ ਬਰੌਡ ਗੇਜ ਮਾਰਗਾਂ ਦਾ 100% ਬਿਜਲੀਕਰਨ


    ਸੀਸੀਈਏ ਨੇ ਭਾਰਤੀ ਰੇਲਵੇ ਦੇ ਬਿਜਲੀਕਰਨ ਤੋਂ ਵਾਂਝੇ ਬਾਕੀ ਬਰੌਡ ਗੇਜ ਮਾਰਗਾਂ ਦੇ ਬਿਜਲੀਕਰਨ ਦੀ ਪ੍ਰਵਾਨਗੀ ਦਿੱਤੀ । ਪ੍ਰਸਤਾਵਿਤ ਮਾਰਗਾਂ ਦਾ ਬਿਜਲੀਕਰਨ ਪੂਰਾ ਹੋਣ ‘ ਤੇ ਭਾਰਤੀ ਰੇਲਵੇ ਦਾ ਬਰੌਡ ਗੇਜ ਨੈੱਟਵਰਕ 100% ਬਿਜਲੀ ਟ੍ਰੈਕਸ਼ਨ ਨਾਲ ਸੰਚਾਲਿਤ ਹੋਵੇਗਾ । ਸੁਰੱਖਿਆ , ਸਮਰੱਥਾ , ਗਤੀ, ਊਰਜਾ ਸੁਰੱਖਿਆ ਅਤੇ ਨਿਰੰਤਰਤਾ ਵਰਗੇ ਖੇਤਰਾਂ ਵਿੱਚ ਮਹੱਤਵਪੂਰਨ ਲਾਭ । ਪ੍ਰਸਤਾਵਿਤ ਬਿਜਲੀਕਰਨ ਮੁੱਖ ਤੌਰ ‘ ਤੇ ਉਨ੍ਹਾਂ ਖੇਤਰਾਂ ਨੂੰ ਜੋੜਨ ਲਈ ਹੈ ਜਿੱਥੇ ਹੁਣ ਤੱਕ ਬਿਜਲੀਕਰਨ ਅਤੇ ਅੰਤਮ ਮੀਲ ਸੰਪਰਕ ਨਹੀਂ ਹੋਇਆ ਹੈ। ਇਸ ਨਾਲ ਅਪਰੇਸ਼ਨਲ ਕੁਸ਼ਲਤਾ ਵਧੇਗੀ , ਲਾਈਨ ਸਮਰੱਥਾ ਵਿੱਚ ਵਾਧਾ ਹੋਵੇਗਾ ਅਤੇ ਰੇਲਵੇ ਗੱਡੀਆਂ ਦੀ ਔਸਤ ਗਤੀ ਵਧੇਗੀ । ਬਿਜਲੀਕਰਨ ਬਾਅਦ ਭਾਰਤੀ ਰੇਲਵੇ ਦੇ ਈਂਧਣ ਬਿਲ ਵਿੱਚ ਪ੍ਰਤੀ ਸਾਲ 13,510 ਕਰੋੜ ਰੁਪਏ ਦੀ ਬੱਚਤ । ਨਿਰਮਾਣ ਸਮੇਂ ਦੌਰਾਨ ਲਗਭਗ 20.04 ਮਾਨਵ ਦਿਵਸਾਂ ਦਾ ਪ੍ਰਤੱਖ ਰੋਜ਼ਗਾਰ ਸਿਰਜਣ ਹੋਵੇਗਾ


    ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਆਰਥਕ ਮਾਮਲਿਆਂ ਦੀ ਮੰਤਰੀ ਮੰਡਲ ਕਮੇਟੀ ਨੇ ਭਾਰਤੀ ਰੇਲਵੇ ਦੇ ਬਿਜਲੀਕਰਨ ਤੋਂ ਵਾਂਝੇ ਬਾਕੀ ਬਰੌਡ ਗੇਜ (ਵੱਡੀ ਲਾਈਨ) ਮਾਰਗਾਂ ਵਿੱਚ ਬਿਜਲੀਕਰਨ ਦੇ ਪ੍ਰਸਤਾਵ ਨੂੰ ਆਪਣੀ ਪ੍ਰਵਾਨਗੀ ਦਿੱਤੀ ਹੈ। ਇਨ੍ਹਾਂ ਮਾਰਗਾਂ ਦੇ 108 ਸੈਕਸ਼ਨ ਦੇ ਤਹਿਤ 13,675 ਰੂਟ ਕਿਲੋਮੀਟਰ (16,540 ਟ੍ਰੈਕ ਕਿਲੋਮੀਟਰ) ਦੇ ਬਿਜਲੀਕਰਨ ਦਾ ਕੰਮ 12,134.50 ਕਰੋੜ ਰੁਪਏ ਦੀ ਲਾਗਤ ਨਾਲ 2021-22 ਤੱਕ ਪੂਰਾ ਕੀਤਾ ਜਾਣਾ ਹੈ।


    ਭਾਰਤੀ ਰੇਲ ਨੈੱਟਵਰਕ ਦੇ ਵੱਡੇ ਟ੍ਰੰਕ ਰੂਟਾਂ ਦਾ ਬਿਜਲੀਕਰਨ ਕੀਤਾ ਜਾ ਚੁੱਕਾ ਹੈ ਅਤੇ ਇਹ ਰੂਟ ਚਾਲੂ ਹਨ। ਪੂਰੇ ਨੈੱਟਵਰਕ ਵਿੱਚ ਰੁਕਾਵਟ ਰਹਿਤ ਟਰਾਂਸਪੋਰਟ ਦੀ ਜ਼ਰੂਰਤ ‘ ਤੇ ਵਿਚਾਰ ਕਰਦਿਆਂ ਇਹ ਜ਼ਰੂਰੀ ਹੈ ਕਿ ਟ੍ਰੈਕਸ਼ਨ ਤਬਦੀਲੀ ਦੀ ਜ਼ਰੂਰਤ ਸਮੇਂ ਉਤਪੰਨ ਰੁਕਾਵਟਾਂ ਦੂਰ ਕੀਤੀਆਂ ਜਾਣ। ਪ੍ਰਸਤਾਵਿਤ ਬਿਜਲੀਕਰਨ ਮੁੱਖ ਤੌਰ ‘ ਤੇ ਉਨ੍ਹਾਂ ਖੇਤਰਾਂ ਨੂੰ ਜੋੜਨ ਲਈ ਹੈ ਜਿੱਥੇ ਹੁਣ ਤੱਕ ਬਿਜਲੀਕਰਨ ਅਤੇ ਅੰਤਮ ਮੀਲ ਸੰਪਰਕ ਨਹੀਂ ਹੋਇਆ ਹੈ ਅਤੇ ਇਸ ਨਾਲ ਸੰਚਾਲਨ ਸਮਰੱਥਾ ਵਧੇਗੀ , ਲਾਈਨ ਸਮਰੱਥਾ ਵਿੱਚ ਵਾਧਾ ਹੋਵੇਗਾ ਅਤੇ ਰੇਲਵੇ ਗੱਡੀਆਂ ਦੀ ਔਸਤ ਗਤੀ ਵਿੱਚ ਸੁਧਾਰ ਹੋਵੇਗਾ।


    ਪ੍ਰਵਾਨਿਤ ਬਿਜਲੀਕਰਨ ਨਾਲ ਆਯਾਤ ਜੀਵਾਸ਼ਮ ਈਂਧਣਾਂ ਦੀ ਵਰਤੋਂ ਵਿੱਚ ਕਮੀ ਆਵੇਗੀ , ਜਿਸ ਨਾਲ ਦੇਸ਼ ਦੀ ਊਰਜਾ ਸੁਰੱਖਿਆ ਵਿੱਚ ਸੁਧਾਰ ਹੋਵੇਗਾ। ਨਿਯੋਜਿਤ ਬਿਜਲੀਕਰਨ ਦੇ ਬਾਅਦ ਪ੍ਰਤੀ ਸਾਲ 2.83 ਬਿਲੀਅਨ ਲੀਟਰ ਹਾਈ ਸਪੀਡ ਡੀਜ਼ਲ ਦੀ ਖਪਤ ਵਿੱਚ ਕਮੀ ਆਵੇਗੀ ਅਤੇ ਜੀਐੱਚਜੀ ਨਿਕਾਸ ਘੱਟ ਹੋਵੇਗਾ। ਇਸ ਨਾਲ ਰੇਲਵੇ ਦੇ ਵਾਤਾਵਰਣ ਪ੍ਰਭਾਵ ਵਿੱਚ ਵੀ ਕਮੀ ਆਵੇਗੀ।


    ਹੁਣੇ ਭਾਰਤੀ ਰੇਲਵੇ ਦੇ ਲਗਭਗ ਦੋ ਤਿਹਾਈ ਮਾਲ ਢੁਆਈ ਅਤੇ ਯਾਤਰੀ ਟਰਾਂਸਪੋਰਟ ਦੇ ਅੱਧੇ ਤੋਂ ਜ਼ਿਆਦਾ ਦਾ ਸੰਚਾਲਨ ਬਿਜਲੀ ਟ੍ਰੈਕਸ਼ਨ ਨਾਲ ਹੋ ਰਿਹਾ ਹੈ। ਪਰ ਬਿਜਲੀ ਟ੍ਰੈਕਸ਼ਨ ਦਾ ਭਾਰਤੀ ਰੇਲਵੇ ਦੇ ਕੁੱਲ ਊਰਜਾ ਖਰਚੇ ਵਿੱਚ ਕੇਵਲ 37% ਦਾ ਯੋਗਦਾਨ ਹੈ। ਇਸ ਲਾਭ ਦੇ ਕਾਰਨ ਬਿਜਲੀਕਰਨ ਤੋਂ ਬਾਅਦ ਭਾਰਤੀ ਰੇਲਵੇ ਆਪਣੇ ਈਂਧਣ ਬਿਲ ਵਿੱਚ ਪ੍ਰਤੀ ਸਾਲ 13,510 ਕਰੋੜ ਰੁਪਏ ਦੀ ਬੱਚਤ ਕਰੇਗਾ ਅਤੇ ਇਸ ਨਾਲ ਵਿੱਤੀ ਸਥਿਤੀ ਵਿੱਚ ਸੁਧਾਰ ਹੋਵੇਗਾ।


    ਪ੍ਰਸਤਾਵਿਤ ਬਿਜਲੀਕਰਨ ਨਾਲ ਨਿਰਮਾਣ ਸਮੇਂ ਦੌਰਾਨ 20.4 ਕਰੋੜ ਮਾਨਵ ਦਿਵਸਾਂ ਦਾ ਪ੍ਰਤੱਖ ਰੋਜ਼ਗਾਰ ਸਿਰਜਣ ਹੋਵੇਗਾ।


    ਇਸ ਫ਼ੈਸਲੇ ਦੇ ਲਾਭ ਹੇਠ ਲਿਖੇ ਹਨ-


    ਸਮਰੱਥਾ ਅਤੇ ਗਤੀ


    • 100% ਬਿਜਲੀਕਰਨ ਨਾਲ ਰੁਕਾਵਟ ਰਹਿਤ ਟ੍ਰੇਨ ਸੰਚਾਲਨ ਹੋਵੇਗਾ ਅਤੇ ਟ੍ਰੈਕਸ਼ਨ ਪਰਿਵਰਤਨ ਯਾਨੀ ਡੀਜ਼ਲ ਤੋਂ ਇਲੈਕਟ੍ਰਿਕ ਅਤੇ ਇਲੈਕਟ੍ਰਿਕ ਤੋਂ ਡੀਜ਼ਲ ਟ੍ਰੈਕਸ਼ਨ ਵਿੱਚ ਪਰਿਵਰਤਨ ਦੇ ਕਾਰਨ ਟ੍ਰੇਨਾਂ ਨੂੰ ਰੋਕ ਕੇ ਰੱਖਣ ਦੀ ਪ੍ਰਵਿਰਤੀ ਸਮਾਪਤ ਹੋਵੇਗੀ।


    • ਬਿਜਲੀ ਇੰਜਣਾਂ ਦੀ ਉੱਚ ਗਤੀ ਅਤੇ ਉੱਚ ਢੋਆ-ਢੁਆਈ ਸਮਰੱਥਾ ਦੇ ਕਾਰਨ ਰੇਲਵੇ ਨੂੰ ਲਾਈਨ ਸਮਰੱਥਾ ਵਧਾਉਣ ਵਿੱਚ ਮਦਦ ਮਿਲੇਗੀ।


    ਸੁਰੱਖਿਆ


    • ਸੁਧਰੀ ਹੋਈ ਸਿਗਨਲ ਪ੍ਰਣਾਲੀ ਨਾਲ ਟ੍ਰੇਨ ਸੰਚਾਲਨ ਵਿੱਚ ਸੁਰੱਖਿਆ ਵਧੇਗੀ


    ਊਰਜਾ ਸੁਰੱਖਿਆ


    • ਸਰਕਾਰ ਦੀ ਨਵੀਂ ਆਟੋ ਈਂਧਣ ਨੀਤੀ ਅਨੁਰੂਪ ਪੂਰੀ ਤਰ੍ਹਾਂ ਬਿਜਲੀ ਟ੍ਰੈਕਸ਼ਨ ਅਪਣਾਉਣ ਨਾਲ ਪ੍ਰਤੀ ਸਾਲ ਜੀਵਾਸ਼ਮ ਈਂਧਣ ਖਪਤ ਵਿੱਚ ਲਗਭਗ 2.83 ਬਿਲੀਅਨ ਲੀਟਰ ਦੀ ਕਮੀ ਆਵੇਗੀ।


    • ਪੈਟ੍ਰੋਲੀਅਮ ਅਧਾਰਤ ਈਂਧਣਾਂ ਦੀ ਆਯਾਤ ਨਿਰਭਰਤਾ ਦੀ ਕਮੀ ਨਾਲ ਦੇਸ਼ ਦੀ ਊਰਜਾ ਸੁਰੱਖਿਆ ਸੁਨਿਸ਼ਚਿਤ ਹੋਵੇਗੀ।


    ਊਰਜਾ ਬਿਲ ਬੱਚਤ


    • ਈਂਧਣ ਬਿਲ ਵਿੱਚ ਕੁੱਲ ਮਿਲਾ ਕੇ ਪ੍ਰਤੀ ਸਾਲ 13,510 ਕਰੋੜ ਰੁਪਏ ਦੀ ਬੱਚਤ। ਇਸ ਫ਼ੈਸਲੇ ਤਹਿਤ ਕਵਰ ਕੀਤੇ ਗਏ ਸੈਕਸ਼ਨਾਂ ਦੇ ਬਿਜਲੀਕਰਨ ਨਾਲ ਪ੍ਰਤੀ ਸਾਲ 3,793 ਕਰੋੜ ਰੁਪਏ ਦੀ ਬੱਚਤ ਹੋਵੇਗੀ।


    • ਇੰਜਣਾਂ ਦੇ ਰੱਖ-ਰਖਾਅ ‘ ਤੇ ਖਰਚ ਵਿੱਚ ਕਮੀ ਆਵੇਗੀ , ਕਿਉਂਕਿ ਬਿਜਲੀ ਇੰਜਣਾਂ ਦੀ ਰੱਖ-ਰਖਾਅ ਲਾਗਤ 16.45 ਰੁਪਏ ਪ੍ਰਤੀ ਹਜ਼ਾਰ ਜੀਟੀਕੇਐੱਮ ਹੈ ਜਦੋਂ ਕਿ ਡੀਜ਼ਲ ਇੰਜਣਾਂ ਦੇ ਰੱਖ-ਰਖਾਅ ਦੀ ਲਾਗਤ ਪ੍ਰਤੀ ਹਜ਼ਾਰ ਜੀਟੇਕੇਐੱਮ 32.84 ਰੁਪਏ ਹੈ ।


    • ਬਿਜਲੀ ਇੰਜਣਾਂ ਦੀ ਪੁਨਰ ਉਤਪਾਦਨ ਸੁਵਿਧਾ ਨਾਲ 15-20% ਊਰਜਾ ਦੀ ਬੱਚਤ ਹੋਵੇਗੀ।


    • ਉੱਚ ਹੌਰਸ ਪਾਵਰ ਦੇ ਕਾਰਨ ਇਲੈਕਟ੍ਰਿਕ ਲੋਕੋ ਦੀ ਜ਼ਰੂਰਤ ਘਟੇਗੀ ।


    ਨਿਰੰਤਰਤਾ


    • ਕਾਰਬਨ ਨਿਕਾਸੀ ਵਿੱਚ ਕਮੀ ਆਵੇਗੀ ਕਿਉਂਕਿ ਬਿਜਲੀ ਟ੍ਰੈਕਸ਼ਨ ਲਈ ਪ੍ਰਤੀ ਟਨ ਵਾਤਾਵਰਣ ਲਾਗਤ 1.5 ਪੈਸੇ ਹੁੰਦੀ ਹੈ ਅਤੇ ਡੀਜ਼ਲ ਟ੍ਰੈਕਸ਼ਨ ਲਈ 5.1 ਪੈਸੇ ਹੁੰਦੀ ਹੈ


    • ਸੀਓਪੀ21 ਵਿੱਚ ਭਾਰਤ ਦੀ ਵਚਨਬੱਧਤਾ ਦੇ ਅਨੁਰੂਪ ਪੂਰੀ ਤਰ੍ਹਾਂ ਬਿਜਲੀ ਟ੍ਰੈਕਸ਼ਨ ਅਪਣਾਉਣ ਨਾਲ 2027-28 ਤੱਕ ਰੇਲਵੇ ਦੀ ਕਾਰਬਨ ਨਿਕਾਸੀ ਵਿੱਚ 24% ਦੀ ਕਮੀ ਆਵੇਗੀ।


    • 2019-20 ਤੱਕ ਬਿਜਲੀ ਟ੍ਰੈਕਸ਼ਨ ਲਈ ਗ੍ਰੀਨ ਹਾਊਸ ਗੈਸ ਨਿਕਾਸੀ ਡੀਜ਼ਲ ਟ੍ਰੈਕਸ਼ਨ ਤੋਂ ਘੱਟ ਹੋਵੇਗਾ ਅਤੇ ਇਸ ਤਰ੍ਹਾ ਇਹ ਵਾਤਾਵਰਣ ਅਨੁਕੂਲ ਵਿਕਲਪ ਹੋਵੇਗਾ।


    ਰੋਜ਼ਗਾਰ ਸਿਰਜਣ


    • ਨਿਰਮਾਣ ਸਮੇਂ ਦੌਰਾਨ ਲਗਭਗ 20.4 ਮਾਨਵ ਦਿਵਸਾਂ ਦਾ ਪ੍ਰਤੱਖ ਰੋਜ਼ਗਾਰ


    ਰੇਲਵੇ ਦੇ ਸੰਪੂਰਨ ਬਿਜਲੀਕਰਨ ਨਾਲ ਭਾਰਤੀ ਰੇਲਵੇ ਦੀ ਵਿਕਾਸਗਾਥਾ ਜਾਰੀ ਰਹੇਗੀ। ਉਪਰੋਕਤ ਲਾਭਾਂ ਰਾਹੀਂ ਸੰਪੂਰਨ ਬਿਜਲੀਕਰਨ, ਆਧੁਨਿਕੀਕਰਨ ਪ੍ਰਕਿਰਿਆ ਲਈ ਉਤਪ੍ਰੇਰਕ ਦਾ ਕੰਮ ਕਰੇਗਾ ਅਤੇ ਆਰਥਕ ਲਾਭ ਪ੍ਰਦਾਨ ਕਰੇਗਾ। ਇਹ ਭਾਰਤੀ ਰੇਲਵੇ ਨੂੰ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੇ ਵਿਜ਼ਨ ਅਨੁਸਾਰ ਭਾਰਤ ਦਾ ਵਿਕਾਸ ਇੰਜਣ ਬਣਨ ਵਿੱਚ ਮਦਦ ਕਰੇਗਾ।


    ****

    
    
    (Release ID: 1546123) Visitor Counter : 2