      ਰੇਲ ਮੰਤਰਾਲਾ

      ਮੰਤਰੀ ਮੰਡਲ ਨੇ ਬਿਜਲੀਕਰਨ ਦੇ ਨਾਲ ਇੰਦੌਰ (ਮਾਂਗਲੀਯਾਗਾਓਂ) – ਬੁਦਨੀ ਨਵੀਂ ਲਾਈਨ (205.5 ਕਿ.ਮੀ) ਨੂੰ ਪ੍ਰਵਾਨਗੀ ਦਿੱਤੀ
      Posted On: 19 SEP 2018 5:07PM by PIB Chandigarh


    Cabinet approves Indore (Mangaliyagaon) — Budni New Line (205.5 Km) with Electrification
    
    Will reduce the distance between Jabalpur and Indore by 68 Kms Reduce travel time between Indore to Mumbai and towards South India as well Project will generate direct employment during construction for about 49.32 lakh mandays


    ਮੰਤਰੀ ਮੰਡਲ ਨੇ ਬਿਜਲੀਕਰਨ ਦੇ ਨਾਲ ਇੰਦੌਰ (ਮਾਂਗਲੀਯਾਗਾਓਂ) – ਬੁਦਨੀ ਨਵੀਂ ਲਾਈਨ (205.5 ਕਿ.ਮੀ) ਨੂੰ ਪ੍ਰਵਾਨਗੀ ਦਿੱਤੀ


    ਇਸ ਨਾਲ ਜਬਲਪੁਰ ਅਤੇ ਇੰਦੌਰ ਦਰਮਿਆਨ ਦੂਰੀ 68 ਕਿਲੋਮੀਟਰ ਘੱਟ ਹੋ ਜਾਵੇਗੀ । ਇੰਦੌਰ ਤੋਂ ਮੁੰਬਈ ਤੱਕ ਅਤੇ ਦੱਖਣੀ ਭਾਰਤ ਵੱਲ ਦੇ ਯਾਤਰਾ ਸਮੇਂ ਵਿੱਚ ਕਮੀ ਆਵੇਗੀ। ਪ੍ਰੋਜੈਕਟ ਦੇ ਨਿਰਮਾਣ ਦੌਰਾਨ ਲਗਭਗ 49.32 ਲੱਖ ਮਾਨਵਦਿਵਸਾਂ ਦਾ ਪ੍ਰਤੱਖ ਰੋਜ਼ਗਾਰ ਸਿਰਜਣ ਹੋਵੇਗਾ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਬਾਰੇ ਕਮੇਟੀ ਨੇ ਬੁਦਨੀ ਤੋਂ ਇੰਦੌਰ (ਮਾਂਗਲੀਯਾਗਾਓਂ) ਦਰਮਿਆਨ 205.5 ਕਿਲੋਮੀਟਰ ਲੰਮੀ ਨਵੀਂ ਲਾਈਨ ਦੇ ਨਿਰਮਾਣ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਪ੍ਰੋਜੈਕਟ ਦੀ ਕੁੱਲ ਅਨੁਮਾਨਿਤ ਲਾਗਤ 3261.82 ਕਰੋੜ ਰੁਪਏ ਹੈ।


    ਇਸ ਪ੍ਰੋਜੈਕਟ ਦਾ ਮੁੱਖ ਉਦੇਸ਼ ਪਿਛੜੇ ਖੇਤਰਾਂ ਦਾ ਵਿਕਾਸ ਅਤੇ ਇੰਦੌਰ ਤੋਂ ਜਬਲਪੁਰ ਦਰਮਿਆਨ ਯਾਤਰਾ ਦੇ ਸਮੇਂ ਵਿੱਚ ਕਮੀ ਅਤੇ ਇੰਦੌਰ ਤੋਂ ਮੁੰਬਈ ਅਤੇ ਦੱਖਣ ਵੱਲ ਯਾਤਰਾ ਦੇ ਸਮੇਂ ਵਿੱਚ ਕਮੀ ਲਿਆਉਣਾ ਹੈ। ਇਸ ਨਾਲ ਭੋਪਾਲ ਦੇ ਰਸਤੇ ਵਰਤਮਾਨ ਮਾਰਗ ਦੀ ਤੁਲਨਾ ਵਿੱਚ ਇੰਦੌਰ ਅਤੇ ਜਬਲਪੁਰ ਦਰਮਿਆਨ ਦੂਰੀ 68 ਕਿਲੋਮੀਟਰ ਘਟ ਜਾਵੇਗੀ। ਇਸ ਨਾਲ ਖੇਤਰ ਦੇ ਲੋਕਾਂ ਅਤੇ ਉਦਯੋਗਾਂ ਨੂੰ ਬਿਹਤਰ ਟਰਾਂਸਪੋਰਟ ਸੁਵਿਧਾ ਮਿਲੇਗੀ। ਇਸ ਨਾਲ ਪ੍ਰੋਜੈਕਟ ਖੇਤਰ ਵਿੱਚ ਰੋਜ਼ਗਾਰ ਸਿਰਜਣ ਹੋਵੇਗਾ। ਨਿਰਮਾਣ ਮਿਆਦ ਦੌਰਾਨ 49.32 ਲੱਖ ਮਾਨਵਦਿਵਸਾਂ ਦਾ ਪ੍ਰਤੱਖ ਰੋਜ਼ਗਾਰ ਸਿਰਜਣ ਹੋਵੇਗਾ।


    ਪ੍ਰਸਤਾਵਿਤ ਲਾਈਨ ਬੁਦਨੀ ( Budni ) ਦੇ ਵਰਤਮਾਨ ਯਾਰਡ ਤੋਂ ਸ਼ੁਰੂ ਹੋਵੇਗੀ ਅਤੇ ਇੰਦੌਰ ਦੇ ਨੇੜੇ ਪੱਛਮੀ ਰੇਲਵੇ ਦੇ ਵਰਤਮਾਨ ਸਟੇਸ਼ਨ ਮਾਂਗਲੀਯਾਗਾਓਂ ਨਾਲ ਜੁੜੇਗੀ। ਇਸ ਮਾਰਗ ’ਤੇ ਦਸ ਨਵੇਂ ਕ੍ਰਾਸਿੰਗ ਸਟੇਸ਼ਨ ਅਤੇ ਸੱਤ ਨਵੇਂ ਹਾਲਟ ਸਟੇਸ਼ਨ ਬਣਾਉਣ ਦਾ ਪ੍ਰਸਤਾਵ ਹੈ। ਨਵੀਂ ਲਾਈਨ ਤੋਂ ਸਿਹੋਰ, ਦੇਵਾਸ ਅਤੇ ਇੰਦੌਰ ਜ਼ਿਲ੍ਹਿਆਂ ਨੂੰ ਲਾਭ ਹੋਵੇਗਾ ਅਤੇ ਬੁਦਨੀ ਤੋਂ ਇੰਦੌਰ ਦਰਮਿਆਨ ਸਿੱਧਾ ਸੰਪਰਕ ਸਥਾਪਤ ਹੋਵੇਗਾ। ਹੁਣ ਬੁਦਨੀ ਤੋਂ ਬਰਖੇੜਾ ਘਾਟ ਸੈਕਸ਼ਨ ਸਹਿਤ ਭੋਪਾਲ-ਇਟਾਰਸੀ ਦੇ ਭੀੜ ਵਾਲੇ ਮਾਰਗ ਤੋਂ ਜਾਣਾ ਪੈਂਦਾ ਹੈ।


    ਨਵੀਂ ਲਾਈਨ ਆਸ-ਪਾਸ ਦੇ ਖੇਤਰ ਦੇ ਉਦਯੋਗਿਕ ਵਿਕਾਸ ਦੇ ਲਈ ਬੁਨਿਆਦੀ ਢਾਂਚਾਗਤ ਸੁਵਿਧਾ ਪ੍ਰਦਾਨ ਕਰੇਗੀ ਅਤੇ ਇਸ ਨਾਲ ਸਮਾਜਕ ਆਰਥਿਕ ਲਾਭ ਹੋਣਗੇ। ਇਸ ਪ੍ਰੋਜੈਕਟ ਨਾਲ ਇਸ ਖੇਤਰ ਦੇ ਪਿਛੜੇ ਵਰਗ ਦਾ ਵਿਕਾਸ ਹੋਵੇਗਾ ਅਤੇ ਨਸਰ-ਉਲ੍ਹਾ-ਗੰਜ, ਖਾਤੇਗਾਂਓ ਅਤੇ ਕੰਨੌਦ ਵਰਗੇ ਵੱਖ-ਵੱਖ ਸ਼ਹਿਰਾਂ/ਪਿੰਡਾਂ ਨਾਲ ਰੇਲ ਸੰਪਰਕ ਸਥਾਪਤ ਹੋਵੇਗਾ, ਜਿੱਥੇ ਕਿ ਹਾਲੇ ਰੇਲ ਸੰਪਰਕ ਨਹੀਂ ਹੈ।


    ****

    
    
    (Release ID: 1546703) Visitor Counter : 1