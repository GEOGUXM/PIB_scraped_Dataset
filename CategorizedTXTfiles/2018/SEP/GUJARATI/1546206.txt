      પ્રધાનમંત્રીનું કાર્યાલય

      પ્રધાનમંત્રી 15 સપ્ટેમ્બરનાં રોજ સ્વચ્છતા હી સેવા અભિયાનનો શુભારંભ કરશે
      Posted On: 14 SEP 2018 4:50PM by PIB Ahmedabad


    પ્રધાનમંત્રી શ્રી નરેન્દ્ર મોદી 15 સપ્ટેમ્બરે સ્વચ્છતા હી સેવા અભિયાનનો શુભારંભ કરશે.


    પખવાડિયા સુધી ચાલનારા આ અભિયાનના શુભારંભ કાર્યક્રમનાં ભાગરૂપે પ્રધાનમંત્રી વીડિયો કોન્ફરન્સિંગ મારફતે દેશભરમાં 18 સ્થળેથી વિવિધ તબક્કાનાં લોકો સાથે વાત કરશે , જેમાં શાળાનાં બાળકો , સેનાનાં જવાનો , ધર્મગુરૂઓ , દૂધ અને કૃષિ સહકારી મંડળીઓનાં સભ્યો , મીડિયાનાં પ્રતિનિધિઓ , સ્થાનિક સરકારનાં પ્રતિનિધિઓ , રેલવેનાં કર્મચારીઓ , સ્વયંસહાય જૂથો અને સ્વચ્છાગ્રાહીઓ વગેરે સામેલ છે.


    સ્વચ્છતા હી સેવા અભિયાનનો ઉદ્દેશ સ્વચ્છતા માટે લોકોની ભાગીદારી ઊભી કરવાનો છે , જે બીજી ઓક્ટોબર , 2018 નાં રોજ સ્વચ્છ ભારત અભિયાનની ચોથી વર્ષગાંઠની ઉજવણી સાથે યોજાશે. ચાલુ વર્ષે બીજી ઓક્ટોબરથી મહાત્મા ગાંધીની 150 મી જન્મજયંતિની ઉજવણી શરૂ થશે , જેનાં પ્રતીકરૂપે આ અભિયાન ચાલશે.


    અગાઉ આ અભિયાનને “ બાપુને શ્રેષ્ઠ શ્રદ્ધાંજલિ ” તરીકે ગણાવી પ્રધાનમંત્રી લોકોને વીડિયો સંદેશ આપ્યો હતો , જેમાં તેમણે લોકોને “ આ અભિયાનમાં સામેલ થવા અને સ્વચ્છ ભારતનું નિર્માણ કરવાનાં પ્રયાસોને મજબૂત કરવા ” લોકોને અનુરોધ કર્યો હતો.


    RP

    
    
    (Release ID: 1546206) Visitor Counter : 37
    
    
      Read this release in: Assamese , English , Marathi , Bengali , Bengali , Tamil , Kannada , Malayalam