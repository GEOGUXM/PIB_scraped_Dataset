      પ્રધાનમંત્રીનું કાર્યાલય

      પ્રધાનમંત્રીએ પાક્યોંગ એરપોર્ટનું ઉદઘાટન કર્યું, સિક્કિમમાં એર કનેક્ટિવિટીની સુવિધામાં વધારો થયો
      Posted On: 24 SEP 2018 1:24PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે સિક્કિમમાં પાક્યોંગ એરપોર્ટનું ઉદઘાટન કર્યું હતું. હિમાલયની પર્વતમાળાઓની વચ્ચે સ્થિત આ પ્રથમ એરપોર્ટ છે અને દેશનું 100 મું એરપોર્ટ છે.


    આ પ્રસંગે પ્રધાનમંત્રીએ વિશાળ જનમેદનીને સંબોધતા સિક્કિમ માટે આજના દિવસને ઐતિહાસિક અને ભારત માટે મહત્ત્વપૂર્ણ ગણાવ્યો હતો. તેમણે જણાવ્યું હતું કે , દેશે આજે પાક્યોંગ એરપોર્ટ સાથે એરપોર્ટની સદી ફટકારી છે. પ્રધાનમંત્રીએ સિક્કિમનાં યુવાન ક્રિકેટર નિલેશ લામિચનયનો ઉલ્લેખ પણ કર્યો હતો , જેઓ તાજેતરમાં વિજય હઝારે ટ્રોફીમાં રાજ્ય તરફથી સદી ફટકારનાર પ્રથમ ક્રિકેટર બન્યાં હતાં.


    પ્રધાનમંત્રીએ કહ્યું હતું કે , પાક્યોંગ એરપોર્ટ સિક્કિમને કનેક્ટિવિટીની સરળ સુવિધા આપશે. તેમણે જણાવ્યું હતું કે , સામાન્ય માણસ પણ આ હવાઇમથકનો ઉપયોગ કરે એ સુનિશ્ચિત કરવા માટે આ એરપોર્ટ ઉડાન યોજનાનો ભાગ છે.


    પ્રધાનમંત્રીએ જણાવ્યું હતું કે , પૂર્વોત્તર ક્ષેત્રમાં ઝડપથી માળખાગત સુવિધાઓ વધારવા અને દેશનાં બાકી રાજ્યો સાથે કનેક્ટિવિટી વધારવા પર ભાર મુકવામાં આવે છે. તેમણે કહ્યું હતું કે , વિકાસ કાર્યોની સમીક્ષા કરવા માટે એમણે કેટલીક વાર વ્યક્તિગત રૂપે પૂર્વોત્તરનાં રાજ્યોની મુલાકાત લીધી છે. આ ઉપરાંત કેન્દ્રીય મંત્રીઓ પણ આ ક્ષેત્રની નિયમિતપણે મુલાકાત લે છે , તેનાં પરિણામ સ્પષ્ટપણે દેખાય છે. તેમણે એર અને રેલ કનેક્ટિવિટી , વધારે સારા માર્ગો અને મોટાં પુલ વધારવાની બાબતનો ઉલ્લેખ કર્યો હતો.


    પ્રધાનમંત્રીએ જણાવ્યું હતું કે , અત્યારે દેશના 100 માંથી 35 એરપોર્ટ છેલ્લાં ચાર વર્ષમાં કાર્યરત થયા છે.


    પ્રધાનમંત્રીએ સિક્કિમની સજીવ ખેતીમાં પ્રગતિનો ઉલ્લેખ કર્યો હતો. તેમણે જણાવ્યું હતું કે , કેન્દ્ર સરકારે પૂર્વોત્તર ક્ષેત્ર માટે ‘મિશન ઓર્ગેનિક વેલ્યુ ડેવલપમેન્ટ’ શરૂ કર્યું છે.


    J.Khunt/GP/RP

    
    
    (Release ID: 1547085) Visitor Counter : 59
    
    
      Read this release in: English , Marathi , Bengali , Assamese , Tamil , Telugu , Kannada , Malayalam