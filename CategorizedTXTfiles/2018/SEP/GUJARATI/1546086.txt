      પ્રધાનમંત્રીનું કાર્યાલય

      જસ્ટિસ રંજન ગોગોઇને ભારતના આગામી મુખ્ય ન્યાયાધિશ તરીકે નિયુક્ત કરવામાં આવ્યા
      Posted On: 13 SEP 2018 7:18PM by PIB Ahmedabad


    ભારતના રાષ્ટ્રપતિએ જસ્ટિસ રંજન ગોગોઇને ભારતના આગામી મુખ્ય ન્યાયાધિશ તરીકે નિયુક્ત કર્યા છે. તેઓ હાલના મુખ્ય ન્યાયાધિશ જસ્ટિસ દિપક મિશ્રાની નિવૃત્તિ બાદ ત્રીજી ઓક્ટોબર , 2018 થી પોતાનો કાર્યભાર સંભાળશે.


    18 નવેમ્બર , 1954 ના રોજ જન્મેલા જસ્ટિસ ગોગોઇ વર્ષ 1978 માં વકિલ બન્યા હતા. તેઓ ગુવાહાટી હાઇકોર્ટમાં બંધારણીય બાબતો , કરવેરા અને કંપનીને લગતા કેસોની પ્રક્ટિસ કરતા હતા. 28 ફેબ્રુઆરી , 2001 ના રોજ તેઓને ગુવાહાટી હાઇકોર્ટના સ્થાયી ન્યાયાધિશ તરીકે નિયુક્ત કરવામાં આવ્યા હતા. 09 સપ્ટેમ્બર , 2010 ના રોજ તેમની પંજાબ અને હરિયાણાની હાઇકોર્ટમાં બદલી કરવામાં આવી હતી. 12 ફેબ્રુઆરી , 2011 ના રોજ તેમને પંજાબ અને હરિયાણા હાઇકોર્ટના મુખ્ય ન્યાયાધિશ તરીકે નિયુક્ત કરવામાં આવ્યા હતા. 23 એપ્રિલ , 2012 ના રોજ તેઓને સર્વોચ્ચ ન્યાયાલયમાં ન્યાયાધિશ તરીકે નીમવામાં આવ્યા હતા.


    J.Khunt/RP

    
    
    (Release ID: 1546086) Visitor Counter : 70
    
    
      Read this release in: English , Marathi , Assamese , Bengali , Tamil , Kannada , Malayalam