      પ્રધાનમંત્રીનું કાર્યાલય

      પ્રધાનમંત્રીની અધ્યક્ષતામાં કેન્દ્રીય હિંદી સમિતિની 31મી બેઠક સંપન્ન થઈ
      Posted On: 06 SEP 2018 4:57PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં આજે નવી દિલ્હીમાં કેન્દ્રીય હિંદી સમિતિની 31 મી બેઠક યોજાઈ હતી .


    પ્રધાનમંત્રીએ પોતાનાં સંબોધનમાં સમિતિનાં તમામ સભ્યોને રચનાત્મક અને વ્યવહારિક સૂચનો આપવા બદલ અભિનંદન પાઠવ્યા હતાં .


    તેમણે ભારપૂર્વક જણાવ્યું હતું કે , હિંદી ભાષાનો પ્રસાર સામાન્ય બોલચાલની ભાષામાં જ થવો જોઈએ તથા સરકારી કામકાજમાં પણ ક્લિષ્ટ તકનીકી શબ્દોનો ઉપયોગ ઓછામાં ઓછો થવો જોઈએ . સરકારી અને સામાજિક હિંદી વચ્ચે અંતર ઘટાડવાની જરૂરિયાત પર ભાર મૂકતા પ્રધાનમંત્રીએ જણાવ્યું હતું કે , શૈક્ષણિક સંસ્થાઓ આ અભિયાનનું નેતૃત્વ કરી શકે છે .


    વિશ્વભરમાં પોતાનાં અનુભવોની ચર્ચા કરીને પ્રધાનમંત્રીએ તમામ સભ્યોને આશ્વાસન આપ્યું હતું કે , આપણે હિંદી સહિત તમામ ભારતીય ભાષાઓનાં માધ્યમથી સંપૂર્ણ દુનિયા સાથે જોડાઈ શકીએ છીએ .


    આ પ્રકારે પ્રધાનમંત્રીએ જણાવ્યું હતું કે , આપણે તમિલ જેવી વિશ્વની પ્રાચીન ભારતીય ભાષાઓ પર ગર્વ કરીએ છીએ . તેમણે એમ પણ જણાવ્યું હતું કે , દેશની તમામ ભાષાઓ હિંદીને પણ સમૃદ્ધ કરી શકે છે . આ સંબંધમાં પ્રધાનમંત્રીએ સરકારની ‘ એક ભારત , શ્રેષ્ઠ ભારત ’ પહેલનો પણ ઉલ્લેખ કર્યો હતો .


    આ અગાઉ ગૃહમંત્રી શ્રી રાજનાથ સિંહના સ્વાગત સંબોધન બાદ સચિવ ( રાજભાષા ) એ કાર્યસૂચીને અનુરૂપ વિવિધ વિષયો પર અત્યાર સુધી થયેલી પ્રગતિની સમીક્ષા પ્રસ્તુત કરી હતી . વિવિધ સભ્યોએ આ મુદ્દાઓ પર અને હિંદી ભાષાનાં પ્રચાર - પ્રસાર સાથે સંબંધિત અન્ય મુદ્દાઓ પર પોતાનાં વિચારો વ્યક્ત કર્યા હતાં .


    આ પ્રસંગે પ્રધાનમંત્રી નરેન્દ્ર મોદીએ કેન્દ્રીય હિંદી નિર્દેશાલય દ્વારા પ્રકાશિત ગુજરાતી - હિંદી કોષનું વિમોચન પણ કર્યું હતું .


    લગભગ બે કલાક ચાલેલી આ બેઠકમાં કેન્દ્ર સરકારનાં વરિષ્ઠ મંત્રીઓ , અરુણાચલ પ્રદેશ , હિમાચલ પ્રદેશ અને ગુજરાતનાં મુખ્યમંત્રી તથા સમિતિનાં અન્ય સભ્યોએ ભાગ લીધો હતો .

    
    
    (Release ID: 1545181) Visitor Counter : 52
    
    
      Read this release in: English , Marathi , Assamese , Tamil , Telugu , Kannada , Malayalam