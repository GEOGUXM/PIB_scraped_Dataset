      কেবিনেট

      ফাৰ্মাচিউটিকেল ক্ষেত্ৰত ভাৰত আৰু উজবেকিস্তানৰ মাজত সহযোগিতাৰ বুজাবুজিৰ চুক্তিপত্ৰত কেবিনেটৰ অনুমোদন
      Posted On: 26 SEP 2018 4:12PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে ভাৰত আৰু উজবেকিস্তানৰ মাজত ফাৰ্মাচিউটিকেল সামগ্ৰীসমূহৰ বাণিজ্য , উদ্যোগ , আৰু গৱেষণা তথা উন্নয়ন আদিৰ ক্ষেত্ৰত সহযোগিতা বৃদ্ধিৰ বাবে স্বাক্ষৰিত হোৱা বুজাবুজিৰ চুক্তিপত্ৰত অনুমোদন প্ৰদান কৰে৷ এই বুজাবুজিৰ চুক্তিপত্ৰখন ১ অক্টোবৰ ২০১৮ তাৰিখে উজবেকিস্তানৰ ৰাষ্ট্ৰপতিয়ে ভাৰত ভ্ৰমণলৈ অহাৰ সময়ত স্বাক্ষৰিত কৰা হৈছিল৷


    দুয়োখন দেশৰ ফাৰ্মাচিউটিকেল উদ্যোগৰ উত্তৰণৰ গুৰুত্ব তথা এই খণ্ডৰ বাণিজ্য , উৎপাজন , গৱেষণা আৰু বিকাশৰ প্ৰয়োজনীয়তাৰ প্ৰতি লক্ষ্য ৰাখি দুয়োখন চৰকাৰে এক আনুষ্ঠানিক দ্বিপাক্ষিক সহযোগিতা স্থাপনৰ বাবে চেষ্টা কৰিছে৷ এই বুজাবুজিৰ চুক্তিপত্ৰৰ দ্বাৰা সক্ৰিয় ফাৰ্মাচিউটিকেল উপাদান ( এপিআই ) কে ধৰি বিভিন্ন চিকিৎসাৰ শাখাত ঔষধৰ উৎপাদনৰ সম্ভাৱনীয়তাসমূহ মুকলি কৰিব৷ তাৰোপৰি ইয়াৰ জৰিয়তে এপিআইকে ধৰি ফাৰ্মাচিউটিকেল সামগ্ৰীসমূহৰ আমদানি - ৰপ্তানিৰ প্ৰয়োজনীয় নিয়ামক , বাণিজ্য আৰু পঞ্জীয়ন প্ৰক্ৰিয়াৰ তথ্যসমূহৰ বিনিময় সম্ভৱ হ ’ ব৷ এই বুজাবুজিৰ চুক্তিপত্ৰই উজবেকিস্তান গণতন্ত্ৰৰ সৈতে ফাৰ্মাচিউটিকেল সামগ্ৰীসমূহৰ বাণিজ্য , উদ্যোগ আৰু গৱেষণা তথা বিকাশৰ ক্ষেত্ৰত সহযোগিতাৰ পথ বৃদ্ধি কৰিব৷


    *********


    NW/AKT/SH/MANN

    
    
    (Release ID: 1547902) Visitor Counter : 1
    
    
      Read this release in: English , Marathi , Gujarati , Tamil , Telugu , Kannada , Malayalam