      আইন আৰু ন্যায় মন্ত্ৰালয়

      আজি গুৱাহাটীত অনুষ্ঠিত দ্বিতীয় নেশ্যনেল জুদিছিয়েল পে’ কমিছনৰ প্ৰথমখন আঞ্চলিক সন্মিলন
      পৰৱৰ্তী চাৰি মাহত চূড়ান্ত প্ৰতিবেদন দাখিলৰ সম্ভাৱনা

      Posted On: 15 SEP 2018 6:10PM by PIB Guwahati

    আজি গুৱাহাটীত দ্বিতীয় ৰাষ্ট্ৰীয় জুদিছিয়েল পে ’ কমিছনৰ প্ৰথমখন আঞ্চলিক সন্মিলন অনুষ্ঠিত হয়৷ উত্তৰ পূৰ্বাঞ্চলৰ নিম্ন আদালতৰ ন্যায়িক বিষয়াই এই সন্মিলনখনত অংশগ্ৰহণ কৰে আৰু তেওঁলোকৰ মন্তব্য আগবঢ়ায়৷ এই সন্মিলনখনত আলোচনা কৰা মুখ্য বিষয়সমূহ আছিল পে ’ স্কেল , বেতন , সেৱাৰ স্থিতি , অৱসৰকালীন ভাট্টা , ন্যায়ালয়ত পচ্ছাদ অৱসৰকালীন চাকৰি , নিম্ন আদালতৰ আন্তঃগাঁথনি তথা পৰিৱেশ আৰু ন্যায়িক কৰ্ম স্থিতি আদি৷


    সন্মিলনখনৰ অন্তত ৰাষ্ট্ৰীয় ন্যায়িক পে ’ কমিছনৰ অধ্যক্ষ তথা উচ্চতম ন্যায়ালয়ৰ প্ৰাক্তন ন্যায়াধীশ পি . ভি . ৰেড্ডি আৰু কেৰেলা উচ্চ ন্যায়ালয়ৰ প্ৰাক্তন ন্যায়াধীশ আৰ . বাসন্তে সংবাদ মাধ্যমৰ সন্মুখত নিজৰ প্ৰতিক্ৰিয়া প্ৰকাশ কৰি এই পে ’ কমিছনে অহা চাৰিমাহৰ ভিতৰত চূড়ান্ত প্ৰতিবেদন দাখিল কৰাৰ সম্ভাৱনা আছে বুলি আশা প্ৰকাশ কৰে৷ ন্যায়াধীশ পি . ভি . ৰেড্ডিয়ে কয় যে এই পে ’ কমিছনৰ কামসমূহৰ প্ৰথম পৰ্যায়ত আছে বেতনৰ সংশোধনীকৰণ , ভাট্টা আৰু দেশৰ ন্যায়িক বিষয়াসকলৰ পেন্সন৷ বিভিন্ন উচ্চ ন্যায়ালয় , ৰাজ্য চৰকাৰ , ন্যায়িক বিষয়াৰ সংস্থা আদিৰ পৰা প্ৰতিক্ৰিয়া লাভ কৰাৰ পিছত চূড়ান্ত প্ৰতিবেদনখন প্ৰস্তুত কৰা হ ’ ব৷ এই চূড়ান্ত প্ৰতিবেদনখনত বেতনৰ সংশোধনীকৰণ , ন্যায়িক বিষয়াসকলৰ ভাট্টা আৰু পেন্সন আদিৰ বিষয়সমূহৰ ব্যৱস্থাৱলী অন্তৰ্ভুক্ত থাকিব৷ ন্যায়াধীশ ৰেড্ডিয়ে কয় যে গুৱাহাটীত এই প্ৰথম সন্মিলনখন অনুষ্ঠিত কৰাৰ কাৰণ হৈছে সমগ্ৰ উত্তৰ পূৰ্বাঞ্চলৰ ন্যায়িক বিষয়াসকলৰ পৰা মতামত গ্ৰহণ কৰাটো৷ দেশৰ অন্য প্ৰান্ততো অন্যান্য আঞ্চলিক সন্মিলন অনুষ্ঠিত কৰা হ ’ ব আৰু চূড়ান্ত প্ৰতিবেদনখন উচ্চতম ন্যায়ালয়ত দাখিল কৰা হ ’ ব৷ সন্মিলনখনৰ পৰৱৰ্তী অংশত ন্যায়ালয়ৰ কৰ্মৰ স্থিতি তথা পৰিৱেশ সন্দৰ্ভতো আলোচনা কৰা হ ’ ব বুলি তেখেতে জানিবলৈ দিয়ে৷


    উল্লেখ্য , প্ৰায় ২০ বছৰৰ বিৰতিৰ পিছত এই পে ’ কমিছন গঠন কৰা হৈছে৷ প্ৰথমখন ৰাষ্ট্ৰীয় ন্যায়িক পে ’ কমিছন ১৯৯৬ চনত গঠন কৰা হৈছিল৷ ২০০৯ চনত এখন এড - হক কমিছন গঠন কৰা হৈছিল৷ উচ্চতম ন্যায়ালয়ৰ নিৰ্দেশানুসাৰে ২০১৭ চনৰ জুন মাহত দ্বিতীয়খন আয়োগ গঠন কৰা হয়৷

    
    
    (Release ID: 1546280) Visitor Counter : 7
    
    
      Read this release in: English