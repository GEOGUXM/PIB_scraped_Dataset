      ৰেচম মন্ত্ৰালয়

      গুৱাহাটীত পাঁচ দিনীয়াকৈ ছিল্ক মাৰ্ক এক্সপ’ আৰম্ভ
      Posted On: 05 SEP 2018 3:13PM by PIB Guwahati


    ভাৰতীয় ছিল্ক মাৰ্গ অৰ্গনাইজেছন চমুকৈ এছএমঅ ’ আইয়ে বয়ন মন্ত্ৰালয়ৰ অধীনৰ কেন্দ্ৰীয় ৰেচম ব ’ ৰ্ডৰ উদ্যোগত গুৱাহাটীত পাঁচ দিনীয়াকৈ নেডফি হাউচত ছিল্ক মাৰ্ক মেলা আৰম্ভ কৰিছে৷ এই মেলা মুকলি কৰে অসম চৰকাৰৰ হস্ততাঁত , বয়ন আৰু ৰেচম মন্ত্ৰী শ্ৰী ৰঞ্জিৎ দত্তই৷ এই মেলাখনত সমগ্ৰ দেশৰ ৪৪টা অনুমোদিত ব্যৱহাৰকাৰীয়ে তেওঁলোকৰ সামগ্ৰী সমূহ প্ৰদৰ্শিত কৰিব৷ মেলাখন মুকলি কৰি শ্ৰী দত্তই কয় , ছিল্ক মাৰ্ক হ ’ ল শুদ্ধতাৰ প্ৰতীক আৰু ই ক্ৰেতাক প্ৰকৃত ৰেচম সামগ্ৰী ক্ৰয় কৰাত সহায় কৰে৷ তেওঁ কয় যে ছিল্ক মাৰ্কে জনপ্ৰিয়তা লাভ কৰাতো নিশ্চিত কৰিবলৈ জনসমাজত ইয়াত অধিক প্ৰচাৰ কৰা প্ৰয়োজন৷ মন্ত্ৰীগৰাকীয়ে ইয়াকো কয় যে অসম চৰকাৰে শুৱালকুছিত সূতা বেংক স্থাপন কৰিব যাতে বজাৰত ২০ % ৰাজসাহায্যত কেঁচামাল উপলব্ধ হয় আৰু স্থানীয় ৱোঁৱনীসকলে যাতে ইয়াৰ পৰা সঁকাহ পায়৷ এই সূতা বেংক অহা ১৫ ছেপ্টেম্বৰত অসমৰ মুখ্যমন্ত্ৰী শ্ৰী সৰ্বানন্দ সোণোৱালে মুকলি কৰিব৷


    এছএমঅ ’ আইৰ কাৰ্যবাহী বিষয়া শ্ৰী মমতা বি শৰ্মাই কয় যে এই প্লেটফ ’ ৰ্মৰ জৰিয়তে ছিল্ক মাৰ্কক কেৱল জনপ্ৰিয় কৰাই নহয় , ইয়াৰ দ্বাৰা ৰেচম উদ্যোগত ষ্টেক হ ’ ল্ডাৰসকলে প্ৰয়োজনীয় সংযোগ আদিও প্ৰাপ্ত কৰিব তথা স্থানীয় উদ্যোগীসকলো লাভান্বিত হ ’ ব৷


    পাঁচ দিনীয়াকৈ পালন কৰা এইমেলাত ৪৪টা ছিল্ক মাৰ্ক সদস্যই অংশগ্ৰহণ কৰিব৷ বন্যছিল্ক যেনে মুগা , এড়ী , তাছাৰ ইত্যাদিৰ সামগ্ৰীসমূহ ইয়াত প্ৰদৰ্শন কৰা হ ’ ব৷


    উল্লেখ্য , ছিল্ক মাৰ্কৰ ৩৮১৮টাত কৈও অধিক অনুমোদিত ব্যৱহাৰকাৰী আছে আৰু প্ৰায় ২ . ৯০ লাখ ছিল্ক মাৰ্ক লেবেলযুক্ত সামগ্ৰী বজাৰত উপলব্ধ৷ এই লেবেলকেইটাই সামগ্ৰী বিধৰ শুদ্ধতা প্ৰকাশেই নহয় আনকি ক্ৰেতাসকলকো ৰেচম ক্ৰয়ৰ সময়ত ছিল্ক মাৰ্কযুক্ত সামগ্ৰী ক্ৰয় কৰিবলৈ উৎসাহিত কৰে৷

    
    
    (Release ID: 1545450) Visitor Counter : 2
    
    
      Read this release in: English