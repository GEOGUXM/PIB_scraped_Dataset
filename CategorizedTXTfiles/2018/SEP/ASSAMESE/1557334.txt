      প্ৰধানমন্ত্ৰীৰ কাৰ্যালয়

      দেশৰআশা, এএনএমআৰুঅংগনৱাৰীকৰ্মীসকলৰসৈতেভিডিঅকনফাৰেন্সিংযোগেহোৱাপ্ৰধানমন্ত্ৰীৰবাৰ্তালাপ
      Posted On: 11 SEP 2018 4:47PM by PIB Guwahati


    এই প্ৰথম বাৰৰ বাবে মই আপোনালোকৰ সৈতে পোনপতীয়াকৈ কথা পতাৰ প্ৰয়াস কৰিছো। দেশৰ প্ৰায় প্ৰতিটো ব্লকৰ পৰাই আপোনালোকে আজি মোৰ সৈতে সংযুক্ত হৈছে বুলি ইতিমধ্যে মই জানিব পাৰিছো। আশা, এএনএম আৰু অংগনৱাৰী কৰ্মীসকল দৰাচলতেই ৰাষ্ট্ৰ নিৰ্মাণৰ আগশাৰীৰ সৈনিক। আপোনালোকৰ অবিহনে সুস্থ-সবল মাতৃত্বৰ কথা কল্পনাও কৰিব নোৱাৰি। দেশৰ সোণোৱালী ভৱিষ্যতৰ শক্তিশালী আধাৰ নিৰ্মাণৰ ক্ষেত্ৰত আপোনালোকে গুৰুত্বপূৰ্ণ ভূমিকা গ্ৰহণ কৰি অহা দেখি মই অতিকে আহ্লদিত হৈছো। প্ৰতিগৰাকী মাতৃ আৰু শিশুৰ চৌপাশে সুৰক্ষা চক্ৰ শক্তিশালীকৈ গঢ়ি তোলাৰ গুৰু দায়িত্ব আপোনালোকে কান্ধ পাতি লয়। এই সুৰক্ষা-চক্ৰৰ তিনিটা দিশ আছে। প্ৰথমটো হৈছে পুষ্টি, অৰ্থাত্ সন্তুলিত আহাৰ, দ্বিতীয়টো হৈছে টীকাকৰণ আৰু তৃতীয়টো হৈছে পৰিচ্ছন্নতা। সৰ্ব-সাধাৰণ ৰাইজে এইবোৰ কথা আগতে জনা নাছিল অথবা এনে ধৰণৰ আঁচনি কৰা নাছিল বুলি কোৱাটো শুদ্ধ নহব। স্বাধীনতাৰ পৰৱৰ্তী সময়ত এই ক্ষেত্ৰত বহুবোৰ আঁচনি গ্ৰহণ কৰা হৈছিল যদিও বিশেষ সাফল্য লাভ কৰিব পৰা নগৈছিল। এই ক্ষেত্ৰত আমাতকৈ কম সম্পদশালী বহুকেইখন দেশে কিন্তু বহু সাফল্য লাভ কৰিবলৈ সক্ষম হোৱা আমি দেখিবলৈ পাইছো। এই পৰিস্থিতিৰ পৰা আঁতৰি আহিবলৈ সেয়ে আমি ২০১৪ চনত এক নতুন কৌশল গ্ৰহণ কৰিছিলো ।


    আপোনালোক সকলোৱে ইন্দ্ৰধনুষ অভিযানৰ সৈতে ভালকৈয়ে পৰিচিত নহয় জানো। এই অভিযানৰ জৰিয়তে দেশৰ ভিতৰুৱা আৰু পিচপৰা অঞ্চলসমূহৰ শিশুসকলৰ টীকাকৰণ সম্পন্ন কৰাৰ লক্ষ্য নিৰ্ধাৰণ কৰা হৈছিল। এই অভিযানক নিৰহ-নিপানীকৈ আগুৱাই লৈ যোৱাৰ ক্ষেত্ৰত আপোনালোকে গুৰুত্বপূৰ্ণ ভূমিকা পালন কৰিছে আৰু ইতিমধ্যে ৮৫ লাখতকৈয়ো অধিক সংখ্যক গৰ্ভৱতী মহিলাৰ টীকাকৰণ সম্ভৱ কৰি তুলিছে। শিশুসকল যে এনকেফেলাইটিছৰ দৰে ব্যাধিৰ ভয়াৱহতাৰ সন্মুখীন হবলগীয়া হয় এই কথা পূব ভাৰত আৰু পূব উত্তৰ ভাৰতৰ কৰ্মীসকলে বাৰুকৈয়ে জানে। সাৰ্বজনীন টীকাকৰণ কাৰ্মসূচীৰ অধীনত এনকেফেলাইটীছকে ধৰি এনে ৫বিধ ব্যাধি নিয়ন্ত্ৰয়ণৰ লক্ষ্য নিৰ্দ্ধাৰণ কৰা হৈছে। দুবছৰ পূৰ্বে প্ৰধানমন্ত্ৰী সুৰক্ষিত মাতৃত্ব অভিযানৰো শুভাৰম্ভ কৰা হৈছিল। এই আঁচনি ৰূপায়ণৰ বেলিকাও আপোনালোকে বিশেষ ভূমিকা পালন কৰি আহিছে। আপোনালোক মোৰ সতীৰ্থ। ভগৱানৰ সহস্ৰ হাত থাকে বুলি কোৱা হয়। কাৰোবাৰ দেহত সহস্ৰ হাত জোৰা লগোৱাতো সম্ভৱ নিশ্চয় নহয়। দৰাচলতে তেওঁৰ লগত ৫০০গৰাকী লোকৰ এটা দলে অহৰ্নিশে কাম কৰি সকলো সমস্যাৰ সমাধান কৰাত সহযোগিতা আগবঢ়াই থাকে। সেইদৰেই প্ৰিয় সতীৰ্থবৃন্দ, আপোনালোক সকলো মোৰ হাত।


    বান্ধৱীসকল, স্বস্থ্যৰ সৈতে পুষ্টিৰ সম্পৰ্ক থাকে। তদুপৰি পুষ্টি বুলিলে কেৱল কি বস্তু খোৱা উচিত অথবা কেনেকৈ খোৱা উচিত সিমানতে সম্পূৰ্ণ নহয়। পৰিষ্কাৰ-পৰিচ্ছন্নতাৰ লগতে টীকাকৰণো এই ক্ষেত্ৰত সমানেই গুৰুত্বপূৰ্ণ। আপোনালোকে শুনি হয়তো আচৰিত হব যে কম বয়সত বিয়া হোৱাটোও সমস্যাৰ অন্যতম কাৰণ। বিয়া কিম্বা গৰ্ভধাৰণ উচিত বয়সত হোৱাটো খুবেই প্ৰয়োজন। উচিত বয়সৰ পূৰ্বে গৰ্ভধাৰণ কৰিলে মাতৃ আৰু সন্তান উভয়ৰ স্বাস্থ্যৰ প্ৰতিয়ে ভাবুকি আহিব পাৰে।


    ভাত খোৱাৰ আগতে হাত কেনেকৈ ধুব লাগে দৰে আদি কথাবোৰ পুষ্টিৰ সৈতে জড়িত হৈ আছে। এই কথাৰ প্ৰতি লক্ষ্য ৰাখিয়ে চলিত বছৰত ৰাজস্থানৰ ঝুনঝুনৱালাত ৰাষ্ট্ৰীয় পুষ্টি মিছন শী্ৰ্ষক অভিযানৰ শুভাৰম্ভ কৰা হৈছিল। ইয়াক সফল কৰি তোলাটো এক বৃহত্ প্ৰতাহ্বান যদিও মই ইয়াক মোৰ বাবে প্ৰতাহ্বান বুলি নাভাবো। মই এই প্ৰত্যাহ্বান গ্ৰহণ কৰা কথাটোৱে মোৰ আপোনালোকৰ ওপৰত থকা বিশ্বাসকে প্ৰতিয়মান কৰিছে। ইতিমধ্যে আপোনালোকে আপোনালোকৰ সামৰ্থ্য প্ৰতিপন্ন কৰি অহাৰ দৰেই এইবাৰো আপোনালোকে আপোনালোকৰ সামৰ্থ্য পুনৰ বাৰ প্ৰতিপন্ন কৰিব পাৰিব। আপোনালোকৰ ওপৰত থকা এই বিশ্বাসৰ বাবেই আমি এই প্ৰত্যাহ্বান গ্ৰহণ কৰিব খুজিছো। যদি আমি পোষণ মিছনৰ লক্ষ্যসমূহ সফলতাৰে ৰূপায়ণ কৰিব পাৰো তেন্তে দেশৰ লাখ লাখ মাতৃ-সন্তানৰ জীৱন ৰক্ষা পৰিব। ই দেশৰ বিকাশৰ যাত্ৰাক এক বিশেষ মাত্ৰাও প্ৰদান কৰিব।


    পানীত পৰা মানুহ এজনক উদ্ধাৰ কৰা ব্যক্তি এজন তেওঁৰ গাঁৱত জনাজাত হৈ পৰে। সেইদৰে ৰেলৰ আগত পৰা মানুহ এজনক উদ্ধাৰ কৰা ব্যক্তি এজনৰ কথা টেলিভিশ্বন চেনেল কিম্বা খবৰ কাকতৰ বাতৰি হয়। পিচে আপোনালোকে প্ৰতি দিনে কণ কণ নিৰীহ শিশুৰ প্ৰাণ ৰক্ষা কৰিবলৈ কিমান যে কষ্ট আৰু ত্যাগ স্বীকাৰ কৰি আহিছে। ডাক্তৰসকলে তেওঁলোকৰ জীৱনত অসংখ্য মানুহৰ প্ৰাণ ৰক্ষা কৰে। মই ভাবো আশা আৰু অংগণৱাৰী কৰ্মীসকলে আচলতে অধিক সংখ্যক ব্যক্তিৰ প্ৰাণ ৰক্ষা কৰে।


    পুষ্টি মাহ সফল কৰি তোলাৰ বাবে ২৪ লাখৰো অধিক কৰ্মীয়ে কৰা আন্তৰিক প্ৰয়াসৰ লগতে আৰ্তজনৰ প্ৰাণ ৰক্ষা কৰাৰ বাবে দিন-ৰাতি একাকাৰ কৰা আপোনালোক আটাইকে মই প্ৰণাম জনাব খুজিছো। আপোনালোকক প্ৰণাম জনোৱাৰ বাবে মই আজি সুযোগ লাভ কৰিছো। মই আপোনালোকে সন্মুখীন হোৱা প্ৰত্যাহ্বানসূহৰ লগতে আপোনালোকৰ পৰামৰ্শ তথা অভিজ্ঞতাৰ কথা শুনিব খুজিছো। মই ভাবো ইয়ে আমাৰ আঁচনিসমূহত থকা ত্ৰুতি আঁতৰাই ইয়াক সফলতাৰে ৰূপায়ণত সহায়ক হব। সদায় শীত-তাপ নিয়ন্ত্ৰিত কোঠাত বহি কাম কৰা আমাৰ দৰে মানুহে কৰ্মক্ষেত্ৰত আপোনালোকে দিনৌ সন্মুখীন হৈ অহা সমস্যৱলীৰ সমাধানসূত্ৰ উলিয়াব নোৱাৰো। আজি সমগ্ৰ দেশে আপোনালোকৰ কথা শুনিছে আৰু আপোনালোকৰ অভিজ্ঞতাৰ কথা শুনি লাখ লাখ বাই-ভনী বাৰুকৈয়ে উপকৃত হব বুলি মই নিশ্চিত। সেই কাৰণেই মই আপোনালোকৰ কথা শুনিব খুজিছো।


    *****


    AKT/VJ

    
    
    (Release ID: 1557334) Visitor Counter : 1
    
    
      Read this release in: English , Urdu , Hindi , Marathi , Bengali , Tamil , Kannada