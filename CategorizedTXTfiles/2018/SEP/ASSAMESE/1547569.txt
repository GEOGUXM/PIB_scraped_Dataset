      কেবিনেট

      জম্মু আৰু কাশ্মীৰৰ পিছপৰা গ্ৰামীণ পৰিয়াললৈ সকাহ
      ডিএৱাই-এনআৰএলএম ৰূপায়ণৰ বাবে জম্মু আৰু কাশ্মীৰক বিশেষ পেকেজ-দৰিদ্ৰতাৰ অনুপাতৰ সৈতে যোগসূত্ৰ নৰখাকৈয়ে ডিএৱাই-এনআৰএলএম অধীনত জম্মু আৰু কাশ্মীৰলৈ পূঁজি আবণ্টনত কেবিনেটৰ অনুমোদন

      Posted On: 19 SEP 2018 1:22PM by PIB Guwahati

    প্রধানমন্ত্রী শ্রী নৰেন্দ্র মোদীৰ অধ্যক্ষতাত আজি কেন্দ্রীয় কেবিনেট বৈঠকত জম্মু আৰু কাশ্মীৰত দীনদয়াল অন্ত্যোদয়া যোজনা-ৰাষ্ট্ৰীয় গ্রামীণ জীৱিকা অভিযান(ডিএৱাই-এনআৰএলএম)ৰ অধীনত বিশেষ পেকেজ ৰূপায়ণৰ সময়সীমা ২০১৮-১৯ বিত্তীয় বৰ্ষৰ পৰা আৰু এবছৰ বৃদ্ধিত অনুমোদন জনায় ।


    দৰিদ্ৰতাৰ অনুপাতৰ সৈতে বিশেষ পেকেজৰ যোগসূত্ৰ নৰখাকৈয়ে চাহিদাৰ ভিত্তিত সেই ৰাজ্যক ধন আবণ্টনৰ বিষয়টো কেবিনেটে অনুমোদন জনায় । ইয়াৰ বাবে অৱশ্যে কোনো অতিৰিক্ত ধনৰ প্ৰয়োজন নহয় আৰু সময়সীমা বৃদ্ধিৰ বাবেই এই অনুমোদন জনোৱা হৈছে, যাতে ৰাজ্যখনৰ ক্ষতিগ্রস্ত পৰিয়ালৰ দুই-তৃতীয়াংশক সৰ্বমুঠ অনুমোদিত ধন আবণ্টনৰ আওঁতালৈ আনিব পৰা যায়। মূল আবণ্টিত ধন পৰিমাণ ৭৫৫.৩২ কোটি টকা। উল্লেখ্য যে ২০১৮-১৯ বিত্তীয় বৰ্ষৰ বাবে ৰাজ্যখনত ১৪৩.৬০৪ কোটি টকাৰ প্রয়োজন।


    এই প্ৰচেষ্টা স্বয়ংক্রিয় অন্তর্ভুক্তি কেটেগৰীত ৰাজ্যখনৰ ক্ষতিগ্রস্ত পৰিয়ালসমূহ সক্রিয় কৰি ৰাখিব । ইয়াৰ সমান্তৰালভাৱে ২০১১ চনৰ আর্থ-সামাজিক জাতি পিয়ল অনুসৰি ইয়াৰ আওঁতাত থকা লোকৰ অতি কমেও তালিকা বৰ্হিভুত বঞ্চিত শ্রেণীৰ পৰিয়ালবর্গক সক্ৰিয় কৰিব ৰখাটো সম্ভৱ হ ’ ব । এই প্ৰচেষ্টাই একেসময়তে ডিএৱাই-এনআৰএলএমৰ আওঁতাত জম্মু আৰু কাশ্মীৰৰ সকলো ব্লকক সামৰি ল ’ ব ।


    ****


    NW/AKT/SH /DB

    
    
    (Release ID: 1547569) Visitor Counter : 1
    
    
      Read this release in: English , Marathi , Gujarati , Tamil , Kannada , Malayalam