      ভুবিজ্ঞান মন্ত্ৰালয়

      গুৱাহাটীত অনুষ্ঠিত হ’ল বিজ্ঞান শিক্ষা প্ৰসাৰৰ অনুষ্ঠান
      Posted On: 26 SEP 2018 6:09PM by PIB Guwahati


    ৪ৰ্থ ইণ্ডিয়া ইণ্টাৰনেশ্যনেল ছায়েন্স ফেষ্টিভেলৰ বিভিন্ন কাৰ্যসূচীৰ অংশ হিচাপে আজি গুৱাহাটীত ইনষ্টিটিউট অৱ এডভান্সড ষ্টাডি ইন ছায়েন্স এণ্ড টেকন ’ ল ’ জী ( আইএএছএছটি ) ৰ উদ্যোগত এখন ৰাজহুৱা প্ৰসাৰ অনুষ্ঠান অনুষ্ঠিত হৈ যায় । আইএএছএছটিৰ সঞ্চালক এন চি তালুকদাৰে আজি এই অনুষ্ঠান উদ্বোধন কৰাৰ লগতে আদৰণি ভাষণো প্ৰদান কৰে । তেওঁ কয় , “ আজিৰ এই এদিনীয়া কাৰ্যসূচীৰে আয়োজন কৰা অনুষ্ঠানৰ উদ্দেশ্য হৈছে ভৱিষ্যতে বিজ্ঞান শিক্ষা আৰু গৱেষণাৰ প্ৰতি শিক্ষাৰ্থীসকলক আকৰ্ষিত কৰা আৰু আগ্ৰহী কৰি তোলা । সেই উদ্দেশ্যে আমি আজিৰ এই অনুষ্ঠানলৈ স্থানীয় ১০ খন মহাবিদ্যালয়ৰ শিক্ষাৰ্থীসকলক আমন্ত্ৰণ কৰিছিলো । ইয়াৰ উপৰি আমি বিজ্ঞানসন্মত ভাৱধাৰা , চিন্তাধাৰাক উৎসাহিত কৰাৰ প্ৰয়োজনীয়তা আছে তথা শিক্ষাৰ্থী তথা সাধাৰণ লোকসকলে কৰা উদ্ভাৱনসমূহক উৎসাহিত কৰিব লাগে । ”


    বিভিন্ন শিক্ষা প্ৰতিষ্ঠানৰ পৰা ৮০ ৰো অধিক ছাত্ৰ - ছাত্ৰী ভাগ লোৱা আজিৰ এই অনুষ্ঠানত বিজ্ঞান ভাৰতী , উত্তৰ - পূৱৰ সচিব শ্ৰী ৰাজীৱ শৰ্মা উপস্থিত থাকি কয় , “ এই অনুষ্ঠানৰ মূল উদ্দেশ্য হৈছে শিক্ষাৰ্থী , সাধাৰণ জনতা আৰুস্থানীয় সংবাদমাধ্যমক এই কেন্দ্ৰটোৰ সাফল্য , উপলব্ধি আৰু ইয়াৰ গৱেষণাৰ উপকৰণ তথা সা - সুবিধাসমূহৰ প্ৰদৰ্শন , তাৰ লগতে বিজ্ঞান তথা গৱেষণাৰ ক্ষেত্ৰত ব্যৱহৃত শেহতীয়া অত্যাধুনিক প্ৰযুক্তিসমূহৰ শেহতীয়া পৰিৱৰ্তনসমূহৰ বিষয়ে অৱগত কৰাৰো উদ্দেশ্য আছিল এই অনুষ্ঠান । ”


    উল্লেখ্য যে দিনজোৰা কাৰ্যসূচীৰে আয়োজন কৰা এই অনুষ্ঠানত সন্নিৱিষ্ট আছিল তথ্যচিত্ৰ প্ৰদৰ্শন , আইএএছএছটিৰ শীৰ্ষ বিষয়াসকলৰ দ্বাৰা জনপ্ৰিয় বিজ্ঞানভিত্তিক কথা - বতৰা , বিজ্ঞানীসকলৰ সৈতে মতবিনিময় , শিশু বিজ্ঞানী - উদ্ভাৱকসকলক সম্বৰ্ধনা , আইএএছএছটি পৰীক্ষাগাৰসমূহ ভ্ৰমণ , জৈৱ - উৎস উদ্যান , ভাৰ্মিকম্প ’ ষ্ট গোট আৰু কাঠফুলা উৎপাদন কাৰখানা ভ্ৰমণৰ দৰে কাৰ্যসূচী সম্পন্ন কৰা হয় । অনুষ্ঠানৰ সৈতে সংগতি ৰাখি ছাত্ৰ - ছাত্ৰীসকলৰ মাজত এখন চিত্ৰাঙ্কন প্ৰতিযোগিতাৰো আয়োজন কৰা হয় ।


    ইণ্ডিয়া ইণ্টাৰনেশ্যনেল ছায়েন্স ফেষ্টিভেল ( আইআইএছএফ ) ৰ ৪ৰ্থ সংস্কৰণ অহা ০৫ অক্টোবৰৰ পৰা ০৮ অক্টোবৰলৈ লক্ষ্ণৌৰ ইন্দিৰা গান্ধী প্ৰতিষ্ঠানত অনুষ্ঠিত হ ’ ব। এই মহোৎসৱ আয়োজন কৰিছে বিজ্ঞান আৰু প্ৰযুক্তি আৰু ভু - বিজ্ঞান মন্ত্ৰালয়ে। সহযোগ কৰিছে বিজ্ঞান আৰু প্ৰযুক্তি মন্ত্ৰালয়ৰ জৈৱ - প্ৰযুক্তি বিভাগে।

    
    
    (Release ID: 1547589) Visitor Counter : 4
    
    
      Read this release in: English