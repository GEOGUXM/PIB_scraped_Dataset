      পৰিসংখ্যা আৰু কাৰ্যসূচী ৰূপায়ণ মন্ত্ৰালয়

      কেন্দ্ৰীয় মন্ত্ৰী সদানন্দ গৌড়াই গুৱাহাটীত মুকলি কৰিব আৰ্থ-সামাজিক সমীক্ষাৰ প্ৰশিক্ষণ কৰ্মশালা
      Posted On: 26 SEP 2018 3:04PM by PIB Guwahati


    ভাৰত চৰকাৰৰ পৰিসংখ্যা আৰু আঁচনি ৰূপায়ন মন্ত্ৰালয়ৰ অধীনস্থ ৰাষ্ট্ৰীয় নমুনা সমীক্ষা কাৰ্যালয়ে অহা ২৭ আৰু ২৮ ছেপ্তেম্বৰ , ২০১৮ তাৰিখে গুৱাহাটীত ইয়াৰ আৰ্থ-সামাজিক সমীক্ষাৰ ৭৭ তম সংস্কৰণৰ এক সৰ্বভাৰতীয় প্ৰশিক্ষাৰ্থী কৰ্মশালাৰ আয়োজন কৰিছে । ৰাষ্ট্ৰীয় নমুনা সমীক্ষা কাৰ্যালয়ৰ বিষয়াসকলৰ বাবে ২৯ ছেপ্তেম্বৰ , ২০১৮ তাৰিখে গুৱাহাটীতে টাইম ইউজ চাৰ্ভেৰ বাবে এখন সৰ্বভাৰতীয় প্ৰশিক্ষাৰ্থী কৰ্মশালাৰো আয়োজন কৰা হৈছে ।


    পৰিসংখ্যা আৰু আঁচনি ৰূপায়ন মন্ত্ৰালয়ৰ কেন্দ্ৰীয় মন্ত্ৰী শ্ৰী ডি ভি সদানন্দ গৌড়াই অহা ২৭ ছেপ্তেম্বৰত এই কৰ্মশালা মুকলি কৰিব । অনুষ্ঠানত পৰিসংখ্যা আৰু আঁচনি ৰূপায়ন মন্ত্ৰালয়ৰ কেন্দ্ৰীয় স্বতন্ত্ৰ মন্ত্ৰী শ্ৰী বিজয় গোৱেলো উপস্থিত থাকিব । তদুপৰি এই কৰ্মশালা মুকলি অনুষ্ঠানত উপস্থিত থাকিব ক্ৰমে ৰাষ্ট্ৰীয় পৰিসংখ্যা আয়োগৰ ভাৰপ্ৰাপ্ত অধ্যক্ষ ড . মনোজ কুমাৰ পাণ্ডা , পৰিসংখ্যা আৰু আঁচনি ৰূপায়ন মন্ত্ৰালয়ৰ সচিব শ্ৰী কে ভি য়াপেন , আই এ এছ , ৰাষ্ট্ৰীয় পৰিসংখ্যা আয়োগৰ সদস্যবৃন্দ , ৰাষ্ট্ৰীয় নমুনা সমীক্ষা কাৰ্যালয়ৰ জ্যেষ্ঠ বিষয়াসকল আৰু অৰ্থনীতি আৰু পৰিসংখ্যা বিভাগৰ ৰাজ্যিক সঞ্চালকালয়ৰ বিষয়ববীয়াসকল ।


    উল্লেখ্য যে ৰাষ্ট্ৰীয় নমুনা সমীক্ষা কাৰ্যালয়ে ইয়াৰ বিভিন্ন সংস্কৰণত আয়োজন কৰি অহা আৰ্থ - সামাজিক সমীক্ষাসমূহ হৈছে পৰিকল্পনা , নীতি , নিৰ্ধাৰণ আৰু সিদ্ধান্ত গ্ৰহণৰ বাবে চৰকাৰৰ দ্বাৰা ব্যৱহৃত ভিন ভিন কাৰকৰ প্ৰাথমিক উৎস । এই সমীক্ষাত সামৰি ল ’ বলগীয়া বিষয়সমূহ হৈছে ‘ পৰিয়ালৰ ভ ূ মি আৰু পোহনীয়া জীৱ - জন্তুৰ অৱস্থা আৰু কৃষিজীৱী পৰিয়ালসমূহৰ সামগ্ৰিক অৱস্থা বিশ্লেষণ ’ আৰু ‘ ঋণ আৰু বিনিয়োগ ’ । ৰাষ্ট্ৰীয় নমুনা সমীক্ষা কাৰ্যালয় আৰু ৰাজ্যিক অৰ্থনীতি আৰু পৰিসংখ্যা সঞ্চালকালয়ে অহা ১ জানুৱাৰী ২০১৯ তাৰিখৰ পৰা এবছৰলৈ এই ৭৭ সংখ্যক সমীক্ষা কাৰ্যসূচী যুটীয়াভাৱে কাৰ্যকৰী কৰিব । ইয়াৰ উপৰিও অহা ১ জানুৱাৰী ২০১৯ তাৰিখেই মুকলি কৰা হ ’ ব ‘ টাইম ইউজ ছাৰ্ভে ’ ।


    ***

    
    
    (Release ID: 1547587) Visitor Counter : 1
    
    
      Read this release in: English