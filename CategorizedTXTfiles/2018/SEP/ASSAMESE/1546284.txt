      তথ্য আৰু সম্প্ৰচাৰ মন্ত্ৰালয়

      গুৱাহাটীত প্ৰায় ২০০ লোকৰ ‘স্বচ্ছতা হি সেৱা’ অভিযানৰ অংশ হিচাপে শ্ৰমদান
      Posted On: 16 SEP 2018 3:38PM by PIB Guwahati


    ভাৰতৰ প্ৰধানমন্ত্ৰী শ্ৰী নৰেন্দ্ৰ মোদীয়ে ২০১৪ চনৰ ২ অক্টোবৰত স্বচ্ছ ভাৰত অভিযানৰ শুভাৰম্ভ কৰে৷ এই অভিযানটোৰ জৰিয়তে ২০১৯ চনৰ ২ অক্টোবৰ অৰ্থাৎ মহাত্মা গান্ধীৰ ১৫০তম জন্ম জয়ন্তী পৰ্যন্ত সমগ্ৰ ভাৰতক ‘ স্বচ্ছ ভাৰত ’ হিচাপে গঢ়াৰ পৰিকল্পনা গ্ৰহণ কৰা হৈছে৷ এই অভিযানৰ লগত সংগতি ৰাখি চলিত বৰ্ষৰ ১৫ ছেপ্টেম্বৰ তাৰিখে প্ৰধানমন্ত্ৰীয়ে স্বচ্ছতা হি সেৱা অভিযানৰ শুভাৰম্ভ কৰে৷ ইয়াৰ জৰিয়তে অনাগত দুসস্তাহ পৰ্যন্ত সমগ্ৰ ভাৰততে শৌচাগাৰ নিৰ্মাণ তথা ৰাজহুৱা স্থানসমূহ পৰিষ্কাৰ কৰি ৰাখিবলৈ শ্ৰমদানৰ পদক্ষেপ গ্ৰহণ কৰা হৈছে৷


    এই অভিযানৰ অংশ হিচাপে আজি গুৱাহাটীৰ দুটা স্থান - ব্ৰহ্মপুত্ৰ নদীৰ পাৰত ফাঁচী বজাৰৰ বিপৰীতে আন্তঃৰাজ্যিক জল পৰিবহণ কাৰ্যালয় আৰু আনটো চক্ৰেশ্বৰ মন্দিৰৰ কালিপুৰৰ চক্ৰেশ্বৰ পথত প্ৰায় ২০০ গৰাকী ব্যক্তিয়ে স্বচ্ছতা শ্ৰমদানত অংশগ্ৰহণ কৰে৷


    তেওঁলোকে ব্ৰহ্মপুত্ৰৰ দক্ষিণ পাৰৰ আৱৰ্জনাসমূহৰ পৰিষ্কাৰ কৰাৰ লগতে যাত্ৰী তথা স্থানীয় বাসিন্দাই নিক্ষেপ কৰা জাৱৰ - জোঁথৰসমূহ পৰিষ্কাৰ কৰে৷ কমাণ্ডাৰ উদয় শংকৰ বৰ্মন আৰু কৰ্ণেল ডি চি কাকতিৰ নেতৃত্বত প্ৰায় ১০০ গৰাকী অৱসৰ প্ৰাপ্ত চাকৰিয়ালে এই অভিযানত অংশগ্ৰহণ কৰে৷ আনহাতে আঞ্চলিক আউটৰিচ্চ ব্যুৰ ’ ৰ মু্খ্য বিষয়া ডঃ এ এম ফাৰুকিৰ নেতৃত্বত তথ্য আৰু সম্প্ৰচাৰ মন্ত্ৰালয়ৰ ৫০ গৰাকী ব্যক্তিয়ে এই অভিযানত অংশগ্ৰহণ কৰে৷ তাৰোপৰি ৫০ গৰাকী জিএমচিৰ কৰ্মীয়েও বিভিন্ন কাৰ্যবাহী অভিযন্তাৰ অধীনত এই অভিযানত অংশগ্ৰহণ কৰে৷


    এই কাৰ্যসূচীত স্থানীয় বাসিন্দাসকলক স্বচ্ছতাৰ বিষয়ে সজাগতাও প্ৰদান কৰা হয়৷ শুকান তথা সেমেকা জাৱৰ , জাৱৰ নিষ্কাশন , ডাষ্টবিন আদিৰ ব্যৱহাৰ সম্পৰ্কে উপস্থিত ৰাইজক অৱগত কৰোৱা হয়৷ স্থানীয় বাসিন্দাসকলেও এই শ্ৰমদানত অংশগ্ৰহণ কৰি উপযুক্ত স্থানত জাৱৰ নিক্ষেপৰ বাবে সন্মতি প্ৰদান কৰে৷ উল্লেখ্য যে এনজিঅ ’ সমূহৰ বাহনে এই জাৱৰসমূহ নিতৌ সংগ্ৰহ কৰিব৷ বিদ্যালয়ৰ শিক্ষাৰ্থীসকলকো এই অভিযান সম্পৰ্কে অৱগত কৰোৱা হয়৷ দৈনন্দিন জীৱনত এই স্বচ্ছতা অভিযানৰ অভ্যাস সদায়েই কৰিবলৈ তেওঁলোকক আহ্বান জনোৱা হয়৷


    এই শ্ৰমদান কাৰ্যসূচীত উপস্থিত আছিল ভাৰত চৰকাৰৰ তথ্য আৰু সম্প্ৰচাৰ মন্ত্ৰালয়ৰ উত্তৰ পূব মণ্ডলৰ সঞ্চালক প্ৰধান শ্ৰী কুলদ্বীপ সিং ধাতৱালিয়া , জিএমচিৰ আয়ুক্ত শ্ৰীমতী মনালিছা গোস্বামী , সৈনিক সঞ্চালকালয়ৰ সঞ্চালক ব্ৰিগেডিয়াৰ এন ডি যোশী ইত্যাদি৷


    এই অভিযানক জন আন্দোলন হিচাপে অভিহিত কৰি শ্ৰী কুলদ্বীপ সিং ধাতৱালিয়াই কয় , বিভিন্ন ৰাজ্যত পিআইবি , প্ৰচাৰ ভাৰতী আৰু ব্যুৰ ’ অৱ আউচৰিচ্চৰ অধীনত তথ্য আৰু সম্প্ৰচাৰ মন্ত্ৰালয়ৰ কাৰ্যালয়সমূহে স্বচ্ছ ভাৰত অভিযান সম্পৰ্কে প্ৰচাৰ কৰিব পাৰে৷


    শ্ৰীমতী মনালিছা গোস্বামীয়ে ‘ স্বচ্ছতা হি সেৱা ’ ৰ সজাগতাৰ বাবে উক্ত কাৰ্যসূচী অনুষ্ঠিত কৰা বুলি মন্তব্য প্ৰদান কৰি কয় যে অনাগত সপ্তাহত জিএমচিৰ তৰফৰ পৰা স্বচ্ছতা অভিযান উপলক্ষে বিভিন্ন কাৰ্যসূচী গ্ৰহণ কৰা হ ’ ব৷ তেওঁ কয় যে আমি সকলোৱে মিলি ব্ৰহ্মপুত্ৰৰ পাৰ পৰিষ্কাৰ কৰাৰ বাবে পদক্ষেপ গ্ৰহণ কৰিব পাৰোঁ৷ তেওঁ গুৱাহাটীবাসীক নিজৰ বাসস্থান পৰিষ্কাৰ কৰি ৰাখিবলৈ আহ্বান জনায়৷


    ব্ৰিগেডিয়াৰ এন জি যোশীয়ে কয় , ‘‘ স্বচ্ছতা হি সেৱা অভিযানলৈ জনসাধাৰণক আমন্ত্ৰণ কৰি অনাৰ জৰিয়তে ই এক বৃহৎ আন্দোলনলৈ পৰিৱৰ্তিত হৈছে৷ নাগৰিকসকলে বৰ্তমানে সক্ৰিয় ৰূপত সমগ্ৰ ৰাষ্ট্ৰতে স্বচ্ছতাৰ কাৰ্যসূচীত অংশগ্ৰহণ কৰিছে৷ ইয়াৰ জৰিয়তে মহাত্মা গান্ধীৰ ‘ স্বচ্ছ ভাৰত ’ ৰ সপোন বাস্তৱায়িত হ ’ ব৷ ’’


    ইণ্টাৰ মিডিয়া পাব্লিচিটী কো - অৰ্ডিনেচন কমিটী ( আইএমপিচিচি ) য়ে ১৩ আগষ্ট ২০১৮ তাৰিখে তেওঁলোকৰ মাহিলী সন্মিলনত ব্ৰহ্মপুত্ৰ নদীৰ উন্নয়ন আৰু ইয়াৰ পাৰৰ সৌন্দৰ্যৱৰ্ধনৰ বিষয়ে আলোচনা কৰিছিল৷ এই সন্মিলনৰ সময়চোৱাত অংশগ্ৰহণকাৰীসকলে দেওবাৰ এটাত স্বচ্ছতা কাৰ্যসূচীত স্বেচ্ছামূলকভাৱে অংশগ্ৰহণ কৰিছিল যাতে প্ৰত্যেকেই এই কাৰ্যসূচীৰ বিষয়ে অৱগত হয়৷


    KSD/GD/HD /MANN

    
    
    (Release ID: 1546284) Visitor Counter : 24
    
    
      Read this release in: English