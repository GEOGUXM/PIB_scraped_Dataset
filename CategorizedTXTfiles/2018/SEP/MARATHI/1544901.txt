      वाणिज्य आणि उदयोग मंत्रालय

      2022 सालापर्यंत भारतात 100 गिगावॅट सौर ऊर्जेची निर्मिती होणार-सुरेश प्रभू
      Posted On: 04 SEP 2018 5:58PM by PIB Mumbai


      नवी दिल्ली, 4 सप्टेंबर 201 8


      भारतात सध्या सुरू असलेली विकास प्रक्रिया लक्षात घेत त्यासाठी आवश्यक ऊर्जेची गरज वाढणार आहे आणि ती पूर्ण करण्यासाठी नवीकरणीय ऊर्जा उपयुक्त ठरेल, असे मत वाणिज्य आणि उद्योग मंत्री सुरेश प्रभू यांनी व्यक्त केले. इंटरनॅशनल सोलार अलायन्सच्या नाविन्यता आणि गुंतवणूक मंचातर्फे नवी दिल्लीत आयोजित कार्यक्रमात ते आज बोलत होते.


      वातावरणातील बदलांचे दुष्परिणाम आता जाणवू लागले असून त्यामुळे पृथ्वीवरील जैवविवधिता धोक्यात आली आहे. जगाच्या विविध भागात ऊर्जेचा असंतुलित वापर, हे यामागचे मुख्य कारण आहे. अशा वेळी सौर ऊर्जेसारखा स्वच्छ पर्याय उपयुक्त ठरेल, असे मत प्रभू यांनी व्यक्त केले. यादृष्टीने केंद्र सरकार प्रयत्नशील असून 2022 सालापर्यंत भारतात 100 गिगावॅट सौर ऊर्जेची निर्मिती होईल, अशी माहिती त्यांनी यावेळी दिली.


      B.Gokhale /M.Pange/P.Kor

    
    
    (Release ID: 1544901) Visitor Counter : 50
    
    
      Read this release in: English