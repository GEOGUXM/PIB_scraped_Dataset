      महिला आणि बालविकास मंत्रालय

      देशभरात राष्ट्रीय पोषण महिना उपक्रम सुरू
      Posted On: 04 SEP 2018 6:26PM by PIB Mumbai


    नवी दिल्ली, 4 सप्टेंबर 201 8


    ‘राष्ट्रीय पोषण महिना’ हा उपक्रम सध्या देशभरात राबवला जात असून सर्व सहकारी मंत्रालयांनी या उपक्रमाला सर्वतोपरी सहाय्य करावे, असे आवाहन महिला आणि बालविकास मंत्री मनेका संजय गांधी यांनी केले आहे. पोषण अभियानांतर्गत केंद्र सरकारतर्फे सप्टेंबर 2018 हा महिना ‘राष्ट्रीय पोषण महिना’ म्हणून साजरा केला जात आहे.


    देशातील बालकांमधील कुपोषणाची समस्या दूर करण्याबरोबर सर्व स्तरातील, वयोगटातील नागरिक स्वस्थ रहावे, या दृष्टीने लोकप्रतिनिधींनी आपापल्या क्षेत्रात जनजागृतीपर उपक्रम राबवावेत, असे आवाहनही मनेका गांधी यांनी केले.


    सक्षम आणि निरोगी देशाची उभारणी करणे हा या कार्यक्रमाचा मुख्य उद्देश आहे. 2020 सालापर्यंत हा उद्देश साध्य करण्यासाठी देशातील सर्व 36 राज्ये/केंद्रशासित प्रदेश आणि 718 जिल्ह्यांमध्ये टप्प्याटप्प्याने विविध उपक्रम राबविले जात आहेत. या मोहिमेला जन आंदोलनाचे स्वरुप मिळावे, अशी अपेक्षा त्यांनी व्यक्त केली.


    B.Gokhale /M.Pange/P.Kor

    
    
    (Release ID: 1544907) Visitor Counter : 83
    
    
      Read this release in: English