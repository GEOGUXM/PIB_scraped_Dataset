      मंत्रिमंडळ

      इन्स्टिट्यूट ऑफ चार्टर्ड अकाउंटंट्स ऑफ इंडिया (ICAI) आणि इन्स्टिट्यूट ऑफ सर्टिफाईड पब्लिक अकाउंट्स ऑफ केनिया (ICPAK) यांच्यातील सामंजस्य कराराला मंत्रिमंडळाची मंजुरी
      Posted On: 26 SEP 2018 4:14PM by PIB Mumbai


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने इन्स्टिट्यूट ऑफ चार्टर्ड अकाउंटंट्स ऑफ इंडिया ( ICAI) आणि इन्स्टिट्यूट ऑफ सर्टिफाईड पब्लिक अकाउंट्स ऑफ केनिया (ICPAK) यांच्यातील सामंजस्य करारावर स्वाक्षरी करायला मंजुरी दिली. यामुळे संयुक्‍त संशोधन, गुणवत्‍ता समर्थन, क्षमता निर्मिती , प्रशिक्षणार्थी लेखापाल आदान-प्रदान कार्यक्रमाच्या माध्यमातून ज्ञानाचे आदानप्रदान करण्याच्या क्षेत्रात परस्‍पर सहकार्य निर्माण करण्यात आणि निरंतर व्यावसायिक विकास (सीपीडी) अभ्यासक्रम , कार्यशाळा आणि परिषदांचे आयोजन करण्यात मदत होईल.


    विवरण:-


    आयसीएआआय आणि आईसीपीएके दोन्ही संस्थांच्या सदस्यांना एका कार्यपत्रिकेनुसार सहमतीच्या औपचारिक वर्क प्‍लेसमेंटच्या माध्यमातून अनुभवातून शिकण्याच्या संधी उपलब्ध करून देतील. जागरूकता वाढवणे आणि आईसीएआई/आईसीपीएकेच्या धोरणात्मक भागीदारीच्या उपक्रमांना संयुक्तपणे प्रोत्‍साहन दिले जाईल आणि सामंजस्य करारात नमूद करण्यात आलेल्या क्षेत्रात सहकार्याला प्रोत्सहन दिले जाईल.


    आईसीएआई/आईसीपीएके मानक उपक्रम आणि प्रशिक्षणार्थी लेखापाल आदान-प्रदान कार्यक्रमात सहकार्य करतील.


    प्रमुख प्रभाव:-


    भारत केनियाचा सहावा सर्वात मोठा व्यापार भागीदार आणि केनियाचा सर्वात मोठा निर्यातदार आहे. आफ्रिकी देशांवरील एका अहवालानुसार केनियाची अर्थव्यवस्था स्थूल राष्ट्रीय उत्पादनाच्या दृष्टीने २०१७ मध्ये आफ्रिकेत उत्तम कामगिरी करणारी अर्थव्‍यवस्‍था आहे. केनियाचा आर्थिक आधार व्‍यापक असून त्यांना केनियन वस्तूंसाठी भारतीय बाजारपेठ विस्तारायची आहे . तर दुसरीकडे भारत केनियाचा अव्वल परराष्ट्र व्यापार भागीदार बनण्यासाठी उत्सुक आहे.


    अफ्रीकी देशांमध्ये केनियाची अर्थव्‍यवस्‍था अव्वल अर्थव्‍यवस्‍थापैकी एक असल्यामुळे आणि दोन्ही देशांमध्ये गुंतवणूक आणि विश्वास यांचा विचार करून भारताचे सनदी लेखापाल विकासात महत्वपूर्ण भूमिका पार पाडत आहेत आणि केनियामध्ये भारताच्या सनदी लेखापालांसाठी अमाप संधी आहेत.


    ***


    N.Sapre/S.Kane/P.Malandkar

    
    
    (Release ID: 1547463) Visitor Counter : 13
    
    
      Read this release in: English , Urdu , Gujarati , Tamil , Telugu , Kannada , Malayalam