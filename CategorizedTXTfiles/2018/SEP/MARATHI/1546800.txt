      उपराष्ट्रपती कार्यालय

      अस्सल आणि बहुआयामी भारत-रुमानिया भागीदारी विकसित करण्याचे उपराष्ट्रपतींचे आवाहन
      Posted On: 20 SEP 2018 2:20PM by PIB Mumbai


    नवी दिल्ली , 20 सप्टेंबर 201 8


    उपराष्ट्रपती एम. व्यंकय्या नायडू यांनी रुमानियाच्या उद्योगपतींना अस्सल आणि बहुआयामी भारत-रुमानिया भागीदारी विकसित करण्याचे आवाहन केले. ते आज रुमानिया येथे बुचारेस्ट येथे भारत-रुमानिया व्यापार मंचाच्या बैठकीला संबोधित करत होते. रुमानियाचे अध्यक्ष कॅलिन पॉपेस्कू तरीसीनू, रुमानियाचे उप पंतप्रधान डॉ. ॲना बिरचाल, अर्थ राज्यमंत्री शिव प्रताप शुक्ला आणि अन्य मान्यवर यावेळी उपस्थित होते.


    भारताच्या परिवर्तनात्मक यात्रेत भागीदार होण्याचे निमंत्रण उपराष्ट्रपतींनी रुमानियाच्या उद्योगपतींना दिले. 2017-18 मध्ये उभय देशांमधील द्विपक्षीय व्यापार 810 दशलक्ष अमेरिकन डॉलर्सपर्यंत वाढल्याचे ते म्हणाले. द्विपक्षीय आर्थिक संबंधातील ही मोठी बाब असून ही गती आपण कायम राखण्याची गरज असल्याचे ते म्हणाले.


    गेल्या काही दिवसात भारताच्या आर्थिक परिवर्तनामुळे रुमानियाच्या उद्योगपतींसाठी अनेक क्षेत्रात नवीन संधी उपलब्ध झाल्या असून त्यात गुंतवणूक करण्याचे निमंत्रण उपराष्ट्रपतींनी दिले. 8 टक्के विकासदरासह भारत जगातील सर्वात वेगाने वाढणारी अर्थव्यवस्था असल्याचे ते म्हणाले.


    पारदर्शक, आधुनिक आणि एकसंघ बाजारपेठ म्हणून उदयाला येण्यासाठी विमुद्रीकरण आणि जीएसटीची यशस्वीपणे अंमलबजावणी केल्याचे त्यांनी सांगितले.


    N.Sapre/S.Kane/P.Malandkar


    

    
    (Release ID: 1546800) Visitor Counter : 28
    
    
      Read this release in: English