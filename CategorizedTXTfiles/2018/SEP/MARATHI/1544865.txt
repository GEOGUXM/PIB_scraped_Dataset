      मनुष्यबळ विकास मंत्रालय

      शिक्षक दिनाच्या पूर्वसंध्येला, राष्ट्रीय शिक्षक पुरस्कार विजेत्यांची पंतप्रधान संवाद साधणार
      
      सुधारित मार्गदर्शक तत्त्वांनुसार उत्कृष्टता तसेच कामगिरीच्या आधारे पारदर्शक आणि योग्य व्यक्तीची निवड

      Posted On: 03 SEP 2018 7:32PM by PIB Mumbai

    नवी दिल्ली, 3 सप्टेंबर 201 8


    शिक्षक दिनाच्या पूर्वसंध्येला येत्या 4 सप्टेंबर रोजी पंतप्रधान नरेंद्र मोदी राष्ट्रीय शिक्षक पुरस्कार विजेत्यांशी संवाद साधणार आहेत. 5 सप्टेंबर रोजी शिक्षक दिनी एका विशेष समारंभात उपराष्ट्रपतींच्या हस्ते हे पुरस्कार प्रदान केले जातील.


    2017 या वर्षासाठी राष्ट्रीय शिक्षक पुरस्काराच्या निवडीसाठी मनुष्यबळ विकास मंत्रालयाने सुधारित मार्गदर्शक तत्त्वांचा अवलंब केला. नवीन पद्धत ही पारदर्शक, योग्य आणि कामगिरीवर आधारित असावी तसेच पुरस्कार विजेत्यांच्या नाविन्यपूर्ण आणि दखलपात्र कामगिरीतून इतरांना प्रेरणा मिळावी या दृष्टीने मार्गदर्शक तत्त्वांमध्ये बदल करण्यात आले आहेत.


    नवीन मार्गदर्शक तत्त्वांची ठळक वैशिष्ट्ये पुढीलप्रमाणे -

     1. यापुढे सेवेत असणाऱ्या सर्व नियमित शिक्षकांना अर्ज करता येईल आणि त्यासाठी सेवेची विशिष्ट वर्षे पूर्ण करण्याची आवश्यकता नाही. यामुळे गुणवत्ताधारक युवा शिक्षकांना या पुरस्कारासाठी अर्ज करता येईल. (यापूर्वी या योजनेअंतर्गत, अर्ज करण्यासाठी शिक्षकांनी सेवेची किमान 15 वर्षे पूर्ण करणे बंधनकारक होते.)
     2. पहिल्यांदाच शिक्षक या पुरस्कारासाठी थेट अर्ज करू शकतात आणि स्वत:ला नामनिर्देशित करू शकतात. (यापूर्वीच्या योजनेत ही तरतूद नव्हती)
     3. www.mhrd.gov.in . या संकेतस्थळावर शिक्षकांची स्वयं-नामांकने आमंत्रित करण्यात आली. ॲडमेनिस्ट्रेटिव्ह स्टाफ कॉलेज ऑफ इंडियाने हे वेब पोर्टल विकसित केले असून संपूर्ण सॉफ्टवेअरने कोणत्याही तक्रारी अथवा समस्यांशिवाय काम पूर्ण केले आहे. (या पुरस्कारांसाठी पहिल्यांदाच ऑनलाईन अर्ज मागवण्यात आले)
     4. देशभरातून या पुरस्कारासाठी शिक्षकांकडून 6,692 अर्ज प्राप्त झाले. यावरुन हा उपक्रम यशस्वी ठरल्याचे दिसून येते.
     5. पुरस्कारांची संख्या 45 इतकी मर्यादित ठेवण्यात आली. पुरस्कारांची प्रतिष्ठा राखली जावी यादृष्टीने असे करणे आवश्यक होते. (या योजनेअंतर्गत यापूर्वी पुरस्कार विजेत्यांची संख्या 300 पेक्षा जास्त असे)
     6. प्राप्त अर्जांपैकी प्रत्येक जिल्ह्यांतून तीन उत्कृष्ट शिक्षकांची निवड करण्यात आली आणि राज्य/केंद्रशासित प्रदेशांच्या शिक्षण सचिवांच्या अध्यक्षतेखालील समितीने त्यातील नावांची छाननी केली. सर्व राज्ये, केंद्रशासित प्रदेश आणि संघटनांमार्फत अशा प्रकारे अंतिमत: 152 नामांकने प्राप्त झाली.
     7. अंतिम निवड स्वतंत्र ज्युरीमार्फत करण्यात आली. आपल्या कामात नाविन्यता आणणारे तसेच शाळा आणि शाळेतील विद्यार्थ्यांसाठी उपयुक्त ठरणारे शिक्षक निवडणे, या निकषावर अंतिम निवड करण्यात आली.
     8. ऑगस्ट 2018च्या तिसऱ्या आठवड्यात या शिक्षकांनी ज्येष्ठ शिक्षणतज्ज्ञांचा समावेश असणाऱ्या स्वतंत्र ज्युरीसमोर सादरीकरण केले. याद्वारे प्रत्येक शिक्षकाला आपली कामगिरी आणि आपण केलेले काम ज्युरींसमोर सादर करण्याची संधी प्राप्त होईल, याची खातरजमा करण्यात आली.

    B.Gokhale /M.Pange/P.Kor

    
    
    (Release ID: 1544865) Visitor Counter : 16
    
    
      Read this release in: English
    
    
    

8.