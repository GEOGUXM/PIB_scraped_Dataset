      कार्मिक, सार्वजनिक तक्रार आणि निवृत्ती वेतन मंत्रालय

      केंद्रीय राज्यमंत्री जितेंद्र सिंग आणि किरेन रिजीजू यांच्या हस्ते शिक्षक दिनानिमित्त पुरस्कार प्रदान
      Posted On: 05 SEP 2018 5:49PM by PIB Mumbai


      नवी दिल्ली, 5 सप्टेंबर 201 8


      समाजातील सर्व बालकांना योग्य प्रकारचे शिक्षण मिळावे ही समाजाची जबाबदारी आहे, असे मत केंद्रीय राज्यमंत्री (स्वतंत्र प्रभार) डॉ. जितेंद्र सिंग यांनी व्यक्त केले. उत्तर दिल्ली महानगरपालिकेतर्फे शिक्षक दिनानिमित्त आयोजित कार्यक्रमात ते आज बोलत होते. विद्यार्थ्यांना जबाबदार नागरिक म्हणून घडविण्याच्या शिक्षकांच्या कार्याचे त्यांनी कौतुक केले.


      माजी राष्ट्रपती डॉ. सर्वपल्ली राधाकृष्णन यांच्या जयंतीनिमित्त शिक्षक दिन साजरा केला जातो. त्यांनी निश्चित केलेल्या शिक्षणविषयक धोरणानुसार आपण प्रामाणिकपणे काम करतो आहोत का , याचे आ त्मपरिक्षण केले पाहिजे, असे ते म्हणाले. भारताच्या एकूण लोकसंख्येपैकी 70 टक्के लोकसंख्या 40 वर्षे वयोगटातील आहे, त्यामुळे बालक आणि युवकांना योग्य प्रकारचे शिक्षण देणे महत्त्वाचे आहे, असे त्यांनी सांगितले. युवकांच्या आकांक्षा पूर्ण करण्यासाठी त्यांना योग्य प्रकारचे शिक्षण घेता यावे यासाठी पंतप्रधान नरेंद्र मोदी यांच्या नेतृत्वाखाली केंद्र सरकार अनेक पावले उचलत असल्याचेही त्यांनी सांगितले.


      शिक्षणाची संकल्पना सध्या बदलत असल्याचे मत गृहराज्यमंत्री किरेन रिजीजू यांनी व्यक्त केले. पंतप्रधान नरेंद्र मोदी यांनी निर्धारित केलेली उद्दिष्ट साध्य करण्यासाठी आपण सर्वतोपरी प्रयत्न करत आहोत, असे त्यांनी सांगितले. शिक्षक हे खऱ्या अर्थाने राष्ट्र उभारणी करतात, असे गौरवोद्गारही त्यांनी काढले. या समारंभात डॉ. जितेंद्र जिंग आणि किरेन रिजीजू यांनी 40 शिक्षकांना पुरस्कार प्रदान केले.


      S.Tupe /M.Pange/P.Kor

    
    
    (Release ID: 1545007) Visitor Counter : 15
    
    
      Read this release in: English