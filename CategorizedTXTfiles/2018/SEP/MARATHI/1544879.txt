      कार्मिक, सार्वजनिक तक्रार आणि निवृत्ती वेतन मंत्रालय

      विज्ञान आणि तंत्रज्ञान विभागातील सर्व्हे ऑफ इंडियाच्या ब गटातील राजपत्रित अधिकाऱ्यांच्या शिष्टमंडळाने घेतली राज्यमंत्री डॉ. जितेंद्र सिंग यांची भेट
      Posted On: 04 SEP 2018 4:45PM by PIB Mumbai


      नवी दिल्ली, 4 सप्टेंबर 201 8


      विज्ञान आणि तंत्रज्ञान विभागातील सर्व्हे ऑफ इंडियाच्या ब गटातील राजपत्रित अधिकाऱ्यांच्या शिष्टमंडळाने आज कार्मिक, अवकाश आणि अंतराळ राज्यमंत्री डॉ. जितेंद्र सिंग यांची भेट घेतली. या अधिकाऱ्यांच्या संघटनेचे सरचिटणीस उमेश मिश्रा यांनी या शिष्टमंडळाचे नेतृत्व केले.


      अधिकाऱ्यांच्या पदोन्नतीमध्ये होत असलेल्या विलंबासंदर्भात या अधिकाऱ्यांच्या संघटनेतर्फे एक निवेदन मंत्रीमहोदयांना सुपूर्द करण्यात आले. आपल्या विभागासाठी मंजूर अधीक्षक सर्व्हेक्षकांच्या 160 पदांपैकी 125 पदे रिक्त असल्याचे या अधिकाऱ्यांनी सांगितले. सुमारे 200 अधिकारी सर्व्हेक्षकांनी पात्रतेची 8 वर्षे पूर्ण केली असून गेली 12 ते 15 वर्षे ते आपल्या पुढील पदोन्नतीच्या प्रतिक्षेत असल्याचे या शिष्टमंडळाने निदर्शनाला आणून दिले.


      अधिकाऱ्यांच्या पदोन्नतीत होणाऱ्या विलंबाचा मुद्दा लवकरात लवकर मार्गी काढला जाईल, असे आश्वासन डॉ. जितेंद्र सिंग यांनी या शिष्टमंडळाला दिले.


      B.Gokhale /M.Pange/P.Kor

    
    
    (Release ID: 1544879) Visitor Counter : 23
    
    
      Read this release in: English