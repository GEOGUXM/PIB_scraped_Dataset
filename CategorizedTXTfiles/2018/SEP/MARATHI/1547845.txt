      गृह मंत्रालय

      जम्मू काश्मीरमध्ये नवा उपक्रम
      Posted On: 28 SEP 2018 5:50PM by PIB Mumbai


    नवी दिल्ली , 28 सप्टेंबर 201 8


    केंद्रीय गृह मंत्री राजनाथ सिंह यांनी जम्मू काश्मीरला भेट देऊन 4-5 जुलैला घेतलेल्या आढावा बैठकीनुसार जम्मू काश्मीर सरकारने महत्वाचे निर्णय घेतले आहेत. स्थानिक स्वराज्य संस्थांच्या निवडणुका हा सर्वात महत्वाचा निर्णय असून या निवडणुका सध्या सुरु आहेत. या निवडणुका सुरळीत पार पडाव्यात यासाठी केंद्र सरकार आवश्यक ती सर्व मदत उपलब्ध करुन देत आहे.


    स्थानिक संस्था निवडणूक- या निवडणुकीला अनेक पैलूंनी ऐतिहासिक महत्व आहे. या निवडणुकांमुळे जम्मू काश्मीरमध्ये फार मोठ्या काळापासून प्रतिक्षा असलेली स्थानिक स्तरावर लोकशाही व्यवस्था पुनर्स्थापित होणार आहे. 2005 च्या शहरी स्थानिक संस्था निवडणुका आणि 2011 च्या पंचायत निवडणुकांनंतर या निवडणुका घेण्यात येत आहेत.


    लेह आणि कारगील स्वायत्त पर्वत विकास परिषदा मजबूत करणे.


    लेह आणि कारगील स्वायत्त पर्वत विकास परिषदेला सक्षम करण्यात येत आहे.


    स्थानिक स्तरावर कर लावून तो वसूल करण्याचा अधिकार या परिषदेला देण्यात आला आहे.


    N.Sapre/N.Chitale/ P.Malandkar


    

    
    (Release ID: 1547845) Visitor Counter : 15
    
    
      Read this release in: English