      उपराष्ट्रपती कार्यालय

      अमेरिकेतील भारतीयांनी आपल्या आध्यात्म आणि संस्कृतीची कास सोडू नये - उपराष्ट्रपती
      Posted On: 09 SEP 2018 5:27PM by PIB Mumbai


    अमेरिकेतील भारतीयांनी आपल्या आध्यात्म आणि सांस्कृतीची कास सोडू नये आणि नवभारत निर्मितीत त्यांचे योगदान द्यावे असे आवाहन उपराष्ट्रपती एम. व्यंकय्या नायडू यांनी केले.


    शिकागोमधील 21 तेलगू संघटनांच्या सभासदांना ते आज संबोधित करत होते. यावेळी अमेरिकेतील भारताचे राजदूत नवतेज सरना आणि अन्य मान्यवर यावेळी उपस्थित होते.


    भारताची महत्वपूर्ण मूल्ये जपतानाच सामायिकरण, काळजी घेणे व संपूर्ण जगाला एक कुटुंब' - वसुधैव कुटुम्बकम् हे आपले विचारही जोपासावेत असे उपराष्ट्रपती म्हणाले.


    भारत ही जगाची आध्यात्मिक राजधानी आहे, असे सांगताना ते म्हणाले की भारत हा सर्वात जुन्या संस्कृतींपैकी एक आहे आणि शून्यापासून योगापर्यंत विविध क्षेत्रांत भारतीयांनी शतकानुशतके दिलेल्या अमूल्य योगदानाचे त्यांनी स्मरण केले.


    उपराष्ट्रपती म्हणाले की आपल्या मातृभाषा, स्थानिक गाव, मातृभूमी, पालक आणि गुरु, ज्यांच्यामुळे आपल्याला यश लाभले आहे, त्यांच्याकडे कधीही दुर्लक्ष करू नका. जीवनात पुढे जायचे असेल तर त्यांनी आपल्या भूतकाळाला कधीच विसरू नये, असेही ते म्हणाले.


    अमेरिकेच्या प्रगतीसाठी तेलगू समुदायाच्या योगदानाचे कौतुक करताना, उपराष्ट्रपतीं म्हणाले की अनेक तेलगू विविध क्षेत्रात उच्च पदांवर आहेत ही गौरवाची बाब आहे.


    जगात इतरत्र असलेल्या सर्वोत्तम सवयींना स्वीकारून त्या आत्मसात करताना, भारतातील समृद्ध सांस्कृतिक वारसा आणि परंपरेचा वसा कायम जपण्याचा सल्ला उपराष्ट्रपतींनी यावेळी दिला. आपले सण साजरे करणे आणि आपल्या परंपरा जोपासणे आवश्यक आहे. पण त्याचवेळी, अमेरिकेतील तेलुगू आणि इतर भारतीयांनी भारत आणि अमेरिका यांच्यातील संबंध बळकट करण्यासाठी एक दुवा म्हणून काम केले. मैत्रीची बंधने मजबूत करण्यासाठी लोकसंवाद आवश्यक आहे, असेही ते म्हणाले.


    S. Tupe

    
    
    (Release ID: 1545453) Visitor Counter : 33