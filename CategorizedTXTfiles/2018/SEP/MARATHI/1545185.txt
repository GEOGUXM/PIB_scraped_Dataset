      वाणिज्य आणि उदयोग मंत्रालय

      तुर्कीमध्ये आयोजित 87 व्या इझ्मीर इंटरनॅशनल ट्रेड शो मध्ये ‘सोर्स इंडिया’
      Posted On: 06 SEP 2018 5:47PM by PIB Mumbai


      नवी दिल्ली, 6 सप्टेंबर 201 8


      तुर्कीमध्ये 7 सप्टेंबरपासून सुरू होणाऱ्या 87 व्या इझ्मीर आंतरराष्ट्रीय ट्रेड शो मध्ये भारत सहयोगी देश म्हणून सहभागी होत आहे. या ट्रेड शोच्या माध्यमातून तुर्की आणि इतर शेजारी देशांना भारतातून होणाऱ्या निर्यातीत वाढ व्हावी, या उद्देशाने ‘सोर्स इंडिया’ हे उद्योग दालन समाविष्ट करण्यात आले आहे. यात 75 भारतीय कंपन्यांचा समावेश आहे.


      7 ते 11 सप्टेंबर 2018 या अवधीत इझ्मीर या तुर्कीमधल्या सर्वाधिक लोकसंख्या असणाऱ्या तिसऱ्या क्रमांकाच्या शहरात या ट्रेड शो चे आयोजन करण्यात आले आहे. भारत आणि तुर्कीमधील कृषी आणि अन्न प्रक्रिया क्षेत्रातील उद्योगांना परस्परांशी हातमिळवणी करून संयुक्त प्रकल्प राबविण्याच्या दृष्टीने हा ट्रेड शो ही उत्तम संधी असल्याचे भारताचे अंकारा येथील राजदूत संजय भट्टाचार्य यांनी म्हटले आहे. या ट्रेड शो मध्ये तुर्की आणि युरोपियन बाजारपेठांच्या माध्यमातून भारतीय उद्योजकांना संयुक्त उपक्रम सुरू करता येतील, असा विश्वासही त्यांनी व्यक्त केला.


      S.Tupe /M.Pange/P.Kor

    
    
    (Release ID: 1545185) Visitor Counter : 35
    
    
      Read this release in: English