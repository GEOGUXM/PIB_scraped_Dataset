      उपराष्ट्रपती कार्यालय

      भारतीय संगीताचे वैविध्य आणि वैभव जतन करण्याची गरज- उपराष्ट्रपती
      50 युवा प्रतिभावान संगीतकारांना उपराष्ट्रपतींकडून पदवी प्रदान

      Posted On: 28 SEP 2018 6:54PM by PIB Mumbai

    मुंबई , 28 सप्टेंबर 201 8


    भारतरत्न डॉ . एम . एस . सुब्बुलक्ष्मी यांच्या १०२व्या जयंतीनिमित्त ५० युवा संगीतकरांना आज उपराष्ट्रपती एम . वेंकय्या नायडू यांच्या हस्ते पदवी प्रदान करण्यात आली . डॉ . एम . एस . सुब्बुलक्ष्मी यांच्या जीवनप्रवासावरून युवा संगीतकारांनी प्रेरणा घ्यावी आणि आपल्या संगीत कारकिर्दीतील सर्वोच्च शिखर संपादन करण्यासाठी कठोर प्रयत्न करावेत असे आवाहन नायडू यांनी यावेळी केले .


    उपराष्ट्रपतींनी सांगितले की आजच्या युवा संगीतकारांनी सुब्बुलक्ष्मी यांचा संगीत वारसा जपण्या बरोबर सुब्बुलक्ष्मी यांचे रसिकांबद्दलचे प्रेम , त्यांची कलाकार साथीदारांबद्दलची आस्था हे गुणही आत्मसात केले पाहिजे असे उपराष्ट्रपती म्हणाले .


    भारतीय संगीतातील मंत्रमुग्ध करणारे वैविध्य , संस्कृती , कला आणि असामान्य आणि अतुल्य वैभव याचे जतन करण्यावर उपराष्ट्रपतींनी भर दिला . इलेक्ट्रॉनिक युगाने संगीत क्षेत्राला नवीन परिमाण लाभले आहे . तंत्रज्ञानाने संगीत निर्मितीच्या पद्धतीत बदल होत असल्याचे त्यांनी नमूद केले .


    कला हृदय आणि मन जोडते . संगीतात भूगोल आणि इतिहासाच्या पारंपरिक कक्षा पार करण्याची ताकद आहे संगीताला कुठलाही धर्म नाही , ते आपले जीवन समृद्ध करते , असेही उपराष्ट्रपतींनी स्पष्ट केले .


    संगीत टिकून रहावे तसेच सतत ते समृद्ध व्हावे हे सुनिश्चित करणे आवश्यक आहे, असेही ते म्हणाले.


    आजच्या काळातील संधींचा उपयोग करुन संगीताचे हे व्यापक विश्व आणखी समृध्द व्हावे अशी अपेक्षा उपराष्ट्रपतींनी व्यक्त केली . यासाठी सरकार , खासगी संस्था , सभा आणि गुरु यांच्याकडून ठोस पावले उचलली जाण्याची गरज त्यांनी व्यक्त केली .


    या ज्ञानाचा प्रसार करण्यासाठी तंत्रज्ञ ा नाचा वापर केला जात आहे आणि भारत आणि परदेशातील जास्तीत जास्त विद्यार्थी ऑनलाईन आणि शिक्षकाद्वारे शास्त्रीय संगीताचे धडे गिरवत आहे त . हे प्रयत्न आणखी विस्तारित करण्याची गरज उपराष्ट्रपतींनी व्यक्त केली .


    भारतीय शास्त्रीय संगीत , विशेषत : कर्नाटक संगीताने , तालबद्धतेने संदेश , कारणासोबत लय , आध्यात्मिकतेसह गायन यांचा मिलाफ केला आहे , असे सांगत उपराष्ट्रपती म्हणाले की , डॉ . एम . एस . सुब्बुलक्ष्मी या भारतीय शास्त्रीय संगीताच्या विस्तीर्ण अवकाशातील एक अढळ तारा राहिल्या आहेत.


    त्यांच्या संगीताने उत्तर आणि दक्षिण आणि पश्चिम आणि पूर्व दरम्यान एक संवाद घडवला . त्या ंनी सर्व रसिकांच्या मनात घर केल्याचे ते म्हणाले .


    N.Sapre/S.Tupe/P.Malandkar


    

    
    (Release ID: 1547870) Visitor Counter : 10