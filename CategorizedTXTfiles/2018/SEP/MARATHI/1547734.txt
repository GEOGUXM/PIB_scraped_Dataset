      गृह मंत्रालय

      दालमिया एम टी बी अरुणाचल; हॉर्नबिल्स फ्लाईट इंटरनॅशनल रेस-2018 च्या दुसऱ्या पर्वाचे 14 ते 22 नोव्हेंबर दरम्यान आयोजन
      सुमारे 22 लाख रुपयांची पारितोषिके
      सायकलिंग करणे हे पर्यावरणपूरक आणि उत्तम व्यायाम असून सरकार त्याला प्रोत्साहन देणार-किरेन रिजीजू
      Posted On: 27 SEP 2018 6:58PM by PIB Mumbai


    मुंबई , 27 सप्टेंबर 201 8


    दालमिया एम टी बी अरुणाचल ; हॉर्नबिल्स फ्लाईट इंटरनॅशनल रेस-2018 च्या दुसऱ्या पर्वाचे अरुणाचल प्रदेशची राजधानी इटानगर ते मेचुका येथे 14 ते 22 नोव्हेंबर दरम्यान आयोजन करण्यात येणार आहे. या स्पर्धेचा मार्ग वेस्ट सिया जिल्ह्यातल्या निसर्गरम्य दरीतून जाणार असून तो 650 कि.मी. इतका असणार आहे.


    अत्यंत उंचीवरील पर्वतीय प्रदेशातून या स्पर्धेचा मार्ग जाणार असल्यामुळे ही जगातील अत्यंत कठीण स्पर्धा मानली जात आहे. सुमारे 10 देशातील 100 सायकलिस्ट या दऱ्याखोऱ्यातून आणि जंगलातून आपला मार्ग काढत सुमारे 22 लाखांच्या पारितोषिकांसाठी प्रयत्न करणार आहेत.


    या वर्षीच्या स्पर्धेसाठी प्रसिद्ध आंतरराष्ट्रीय सायकलिस्ट इल्डा (पोर्तुगाल), सीलीया (कॅनडा), सराह, हेदी आणि लौरी (अमेरिका), ॲन्ड्रु, सीवर्ल्ड, थॉमस बूश, सराह, फ्रँक, होल्गर (जर्मनी), कॅथरीन (यू.के.) तसेच भारतातून लष्कर, एसएसबी, नौदल आणि हिरो ॲक्शन हे संघ, नेपाळ लष्कर, भूतान रॉयल आर्मी टीम आणि एपीएफ टीम सहभागी झाले आहेत.


    केंद्रीय गृह राज्यमंत्री किरेन रिजीजू यांच्या हस्ते आज मुंबईत या स्पर्धेचा कर्टन रेझर सोहळा पार पडला. एमटीबी अरुणाचलचे अध्यक्ष आणि अरुणाचल प्रदेशचे आमदार पासंग दोरजी सोना आणि सुप्रसिद्ध अभिनेता सलमान खान तसेच सशस्त्र सीमा दलाचे महानिरीक्षक एस.एस.चतुर्वेदी यावेळी उपस्थित होते. यावेळी बोलताना रिजीजू म्हणाले की, शहरामध्ये सायकलस्वारांना देण्यात येणाऱ्या सुविधांच्या तरतूदीवर त्या शहराची ओळख ठरविण्यात येते. सरकार सायकलिंगला प्रोत्साहन देत आहे कारण सायकलिंग शारीरिक व्यायाम आणि पर्यावरणपूरक आहे. रिजीजू म्हणाले की, अरुणाचल प्रदेश हा अनन्वेषित असून नैसर्गिक सौंदर्याचा लाभ घेण्यासाठी एकदा तरी या प्रदेशाला भेट द्यावी. त्यांनी चित्रपट उद्योगाला आवश्यक सवलत आणि साहाय्य करण्याचे आश्वासन दिले तसेच त्यांनी सशस्त्र सीमा दलाने हा कार्यक्रम यशस्वीरित्या आयोजित केल्याबद्दल आभार मानले. आयटीबीपी, सीआरपीएफ, सीआयएसएफ, बीएसएफ यासारख्या पॅरामिल्ट्री दल विविध स्पर्धांमध्ये सहभागी होऊन हा आंतरराष्ट्रीय कार्यक्रम यशस्वी होण्यासाठी हातभार लावत आहेत.


    माध्यमांशी चर्चा करतांना प्रसिद्ध सिनेअभिनेता सलमान खान म्हणाले की, माझे अरुणाचल प्रदेशच्या सायकल असोसिएशनशी फार पूर्वीचे घनिष्ठ संबंध आहेत. सायकलिंग हा दळणवळणाचा सर्वात संरक्षित प्रकार आहे. त्यांनी अरुणाचल प्रदेशला कार्यक्रमादरम्यान भेट देण्याचे आश्वासन दिले.


    डोंगराळ भागात विशिष्ट प्रकारे डिझाइन केलेल्या सायकलच चालू शकतात कारण डोंगराळ भागातील चढ-उतार पेलण्याचे सामर्थ्य, जसे की पुढील आणि मागील ब्रेक्स, टायर्स ज्यांना मोठ्या प्रकारची गती असते.


    स्पर्धेची एकूण बक्षीसमूल्य रुपये 22,50,000 असून त्याची आठ प्रकारे वर्गवारी केली आहे जसे की, पुरुष एकेरी स्पर्धा (रुपये 1,50,000), खुली महिला एकेरी स्पर्धा (रुपये 1,50,000), दुहेरी गट (रुपये 2,40,000), विद्यार्थी (रुपये 1,00,000), प्रशिक्षक 40 + (रुपये 1,50,000), सर्वोत्कृष्ट अरुणाचल चालक (रुपये 1,00,000), बेस्ट पॅरारायडर (रुपये 1,00,000), प्रॉमिसिंग रायडर (रुपये 1,00,000) एवढी आहे.


    B.Gokhale/S.Tupe/P.Malandkar


    

    
    (Release ID: 1547734) Visitor Counter : 12
    
    
      Read this release in: English