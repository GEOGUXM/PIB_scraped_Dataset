      गृह आणि शहरी व्यवहार मंत्रालय

      नवीन तंत्रज्ञानासाठीच्या ‘शेड्यूल ऑफ रेट्स-2018’ पुस्तिकेचे हरदीप पुरी यांच्या हस्ते प्रकाशन
      Posted On: 05 SEP 2018 4:54PM by PIB Mumbai


      नवी दिल्ली, 5 सप्टेंबर 201 8


      भारतात दरवर्षी शहरी भागांमध्ये 700 ते 900 दशलक्ष चौरस मीटर बांधकाम उभारण्याची आवश्यकता असून, केंद्रीय सार्वजनिक बांधकाम विभागासाठी ही एक फार मोठी संधी असल्याचे गृहनिर्माण राज्यमंत्री हरदीपसिंग पुरी यांनी म्हटले आहे. 2030 सालापर्यंत हे काम पूर्ण करायचे असून त्या माध्यमातून हरित आणि पर्यावरण स्नेही असे बांधकाम उभारायचे आहे, अशी माहिती त्यांनी दिली. वेगळ्या शब्दात सांगायचे तर भारताला दरवर्षी एक नवे शिकागो उभारायचे आहे, असे ते म्हणाले.


      केंद्रीय सार्वजनिक बांधकाम विभागाच्या ‘शेड्यूल ऑफ रेट 2018’ या पुस्तिकेचे प्रकाशन आज पुरी यांच्या हस्ते झाले, त्यावेळी ते बोलत होते. विभागाच्या अधिकृत फेसबुक आणि ट्विटर खात्याचेही त्यांनी यावेळी अनावरण केले.


      देशाची अर्थव्यवस्था सध्या वेगाने विकसित होत असल्याचे सांगत बांधकाम आणि पायाभूत सुविधांशी संबंधित विविध प्रकल्पांचे कामही वेगाने सुरू असल्याचे पुरी यांनी नमूद केले. केंद्रीय सार्वजनिक बांधकाम विभागाने आपल्या प्रकल्पांसाठी उत्कृष्टतेचा आग्रह धरला पाहिजे, अशी अपेक्षा त्यांनी व्यक्त केली. बांधकामासाठी पारंपारिक मार्गच न अवलंबता नैसर्गिक स्रोत आणि नवतंत्रज्ञानाचा वापर करून दर्जेदार आणि सुरक्षित बांधकाम वेगाने करण्याचा प्रयत्न करावा, असे त्यांनी सांगितले.


      S.Tupe /M.Pange/P.Kor

    
    
    (Release ID: 1544997) Visitor Counter : 28
    
    
      Read this release in: English