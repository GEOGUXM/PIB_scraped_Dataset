      वाणिज्य आणि उदयोग मंत्रालय

      स्टार्ट अप इंडिया- महाराष्ट्र यात्रेला 3 ऑक्टोबरपासून प्रारंभ
      Posted On: 27 SEP 2018 3:38PM by PIB Mumbai


    नवी दिल्ली , 27 सप्टेंबर 201 8


    स्टार्ट अप इंडिया- महाराष्ट्र यात्रा, येत्या 3 ऑक्टोबर पासून सुरु होणार असून केंद्रीय वाणिज्य, उद्योग आणि हवाई वाहतूक मंत्री सुरेश प्रभू यांच्या हस्ते मुंबईत राजभवनात याचा प्रारंभ होणार आहे. महाराष्ट्राचे राज्यपाल चे विद्यासागर राव, मुख्यमंत्री देवेंद्र फडणवीस तसेच कामगार आणि कौशल्य विकास मंत्री संभाजी पाटील निलंगेकर या कार्यक्रमाला उपस्थित राहतील.


    गुजरात, उत्तर प्रदेश, ओदिशा, उत्तराखंड, मध्य प्रदेश, छत्तीसगड, झारखंड, आंध्र प्रदेश आणि तेलंगण इथे यशस्वी ठरलेली स्टार्ट अप इंडिया यात्रा आता महाराष्ट्रात दाखल होत आहे.


    नवकल्पना घेऊन येणाऱ्या व्यक्तींसाठी आणि स्टार्ट अपसाठी आवश्यक त्या सुविधांनी युक्त अशी स्टार्ट अप इंडिया यात्रा व्हॅन 16 जिल्ह्यातून 23 थांबे आणि 14 बूट कॅम्प घेत नागपूरला 3 नोव्हेंबर रोजी यात्रेचा समारोप कार्यक्रम होणार आहे. बूट कॅम्पमध्ये स्टार्ट अप इंडिया आणि महाराष्ट्र स्टार्ट अप धोरण यावर सादरीकरण होणार आहे. या यात्रेत सहभागी होण्यासाठी www.startupindia.gov.in वर नोंदणी करणे आवश्यक आहे.


    उद्योजकता कौशल्याचा शोध घेण्यासाठी आणि नव उद्योजकांच्या कल्पनांना मूर्त स्वरुप देत त्यांचा स्टार्ट अप विकसित करण्यासाठी मदत करण्याच्या उद्देशाने स्टार्ट अप इंडिया उपक्रमाअंतर्गत स्टार्ट अप इंडिया यात्रा सुरु करण्यात आली आहे.


    S.Tupe/N.Chitale/P.Malandkar


    

    
    (Release ID: 1547662) Visitor Counter : 34
    
    
      Read this release in: English