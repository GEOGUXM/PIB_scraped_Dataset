      मनुष्यबळ विकास मंत्रालय

      केंद्रीय मनुष्यबळ विकास मंत्र्यांच्या हस्ते स्वच्छ विद्यालय पुरस्कार 2017-18 प्रदान
      Posted On: 18 SEP 2018 5:37PM by PIB Mumbai


    नवी दिल्ली , 18 सप्टेंबर 201 8


    केंद्रीय मनुष्यबळ विकास मंत्री प्रकाश जावडेकर यांनी आज नवी दिल्लीतील डॉ. आंबेडकर आंतरराष्ट्रीय केंद्रात स्वच्छ विद्यालय पुरस्कार 2017-18 प्रदान केले. 2014 मध्ये सुरु करण्यात आलेल्या स्वच्छ विद्यालय उपक्रमाचा हा एक भाग आहे.


    स्वच्छता अभियान ही लोक चळवळ बनली असून देशात सर्वत्र स्वच्छतेचा आग्रह दिसून येत आहे असे ते म्हणाले. शाळांमध्ये स्वच्छता उपक्रमांमुळे समाजात सकारात्मक बदल घडून येईल असे ते म्हणाले. विद्यार्थी हे स्वच्छतादूत असून जनजागृती कार्यक्रमांच्या माध्यमातून पंतप्रधान नरेंद्र मोदी यांचे स्वच्छ भारताचे स्वप्न ते प्रत्यक्षात साकारतील असे ते म्हणाले.


    या पुरस्कारासाठी 6,15,152 शाळांनी नोंदणी केली होती असे ते म्हणाले. गेल्या वर्षीपेक्षा ही संख्या दुपटीने अधिक आहे. पुरस्कार प्राप्त शाळांना मान्यता पत्रासह 50,000 रुपये अतिरिक्त अनुदान देण्यात येते. पाणी, स्वच्छता या क्षेत्रात उल्लेखनीय कार्य केलेल्या शाळांना स्वच्छ विद्यालय पुरस्कारांनी गौरवण्यात येते. या वर्षी प्रथमच सरकारी शाळांखेरीज खाजगी शाळांनाही पुरस्कार देण्यात आले.


    N.Sapre/S.Kane/P.Malandkar

    
    
    (Release ID: 1546535) Visitor Counter : 31
    
    
      Read this release in: English