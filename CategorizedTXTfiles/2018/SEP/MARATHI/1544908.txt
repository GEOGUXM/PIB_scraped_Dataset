      गृह आणि शहरी व्यवहार मंत्रालय

      67 लाख वैयक्तीक शौचालये आणि 5 लाख सामुदायिक शौचालये 2019 पर्यंत तयार होणार - हरदीप सिंह पुरी
      Posted On: 04 SEP 2018 6:27PM by PIB Mumbai


      नवी दिल्ली, 4 सप्टेंबर 201 8


      गृह निर्माण आणि शहरी विकास मंत्री हरदीप सिंग पुरी स्वच्छ सर्वेक्षण 2019 च्या कार्यशाळेचे उद्‌घाटन करताना म्हणाले की, राजधानीतील स्थानिक स्वराज्य संस्था 2019 पर्यंत 67 लाख वैयक्तीक शौचालये आणि 5 लाख सामुदायिक शौचालये बांधण्याचे त्यांचे उद्दिष्ट पूर्ण करतील. हागणदारी मुक्तीचे उद्दिष्ट पार करण्यासाठी ग्रामीण आणि शहरी जनतेच्या वर्तणुकीत बदल अपेक्षित आहे.


      नवी दिल्ली नगरपालिकेने गृह निर्माण आणि शहरी विकास मंत्रालयाबरोबर संयुक्तपणे आयोजित केलेल्या स्वच्छ सर्वेक्षण 2019 मध्ये दिल्लीतील तिन्ही नगरपालिकांचे आणि दिल्ली छावणी बोर्डाचे प्रतिनिधी उपस्थित होते.


      हरदीप पुरी पुढे म्हणाले की, वर्तणूक बदलाचे महिला सक्षमीकरण, मुलींचा सन्मान आणि स्वच्छ आणि हरित शहरे असे काही पैलू आहेत. शौचालयांच्या बांधकामाबरोबरच घनकचऱ्याचे शास्त्रीय व्यवस्थापन होणे अपेक्षित आहे. स्वच्छता अभियान हे आता जन आंदोलन बनले आहे.


      नवी दिल्ली नगरपालिकेने 1 ते 3 लाख लोकसंख्येच्या गटात प्रथम स्थान तर सर्वसाधारण चतुर्थ स्थान मिळवल्याबद्दल पुरी यांनी अभिनंदन केले आणि अशी अपेक्षा व्यक्त केली की, 2019 मध्ये सर्वसाधारण गटातही पालिका प्रथम स्थान मिळवेल. हरदीप पुरी पुढे म्हणाले की, स्मार्ट सिटी उपक्रमांतर्गत नवी दिल्ली नगरपालिकेने वाय-फाय, स्मार्ट खांब, सोलर ट्री असे नवनवीन प्रकल्प हाती घेतले आहेत.


      प्लॅस्टिकचा दैनंदिन वापर कमी करणे ही आता काळाची गरज बनली आहे, असे प्रतिपादन खासदार मिनाक्षी लेखी यांनी केले. तसेच प्लॅस्टिकचा कमी वापर, पुनर्वापर तसेच पुनर्प्रक्रिया करून पर्यावरण राखण्याचे आवाहन केले. गृह निर्माण आणि शहरी विकास मंत्रालयाने तसेच स्वच्छ भारत अभियानाअंतर्गत राष्ट्रीय मिशन संचालकांनी उचललेल्या विविध पावलांविषयी व्ही. के. जिंदल यांनी माहिती दिली. तसेच 2019 पर्यंत पूर्ण देश हागणदारी मुक्त करण्याचे आवाहन केले. कचऱ्याची शास्त्रीय वर्गवारी जी 2016 मध्ये 73 शहरांमध्ये होत होती ती आता 2018 मध्ये 4,203 शहरांमध्ये होत आहे. तसेच 2019 पर्यंत पूर्ण देशभर उपक्रम राबवला जाईल, असे ते म्हणाले.


      B.Gokhale / M.Chopade /P.Kor

    
    
    (Release ID: 1544908) Visitor Counter : 30
    
    
      Read this release in: English