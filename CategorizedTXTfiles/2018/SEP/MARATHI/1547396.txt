      मंत्रिमंडळ

      राष्ट्रीय डिजिटल संचार धोरण-2018 ला मंत्रिमंडळाची मंजुरी
      प्रत्येक नागरिकाला 50 एमबीपीएस प्रमाणे सार्वत्रिक ब्रॉडबँड जोडणी
      
      सर्व ग्रामपंचायतींना 1 जीबीपीएस जोडणी
      
      सर्व दुर्गम भागांना जोडणी सुनिश्चित करणार
      
      डिजिटल संचार क्षेत्रात 100 अब्ज डॉलर्सची गुंतवणूक आकर्षित करणार

      Posted On: 26 SEP 2018 4:03PM by PIB Mumbai

    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने राष्ट्रीय डिजिटल संचार धोरण- 2018 ला आणि “ डिजिटल संचार आयोग ” म्हणून दूरसंचार आयोगाच्या पुनर्रचनेला मंजुरी दिली.


    परिणाम:-


    एनडीसीपी-2018 एक व्यापक , लवचिक आणि किफायतशीर डिजिटल संचार पायाभूत रचना आणि सेवांच्या स्थापनेद्वारे नागरिकांच्या आणि उद्योगांच्या माहिती आणि संचारविषयक गरजा पूर्ण करून डिजिटलरित्या सक्षम अर्थव्यवस्था आणि समाजातील भारताच्या परिवर्तनाला मदत करत आहे.


    “ ग्राहक केंद्री ” आणि “ वापर प्रणित ” एनडीसीपी - 2018 यामुळे नवीन कल्पना आणि नवकल्पना निर्माण होतील ज्या 5 जी, आयओटी, एम 2 एम इत्यादीसारखे प्रगत तंत्रज्ञान सुरु झाल्यानंतर भारताच्या दूरसंचार क्षेत्राचे व्यवस्थापन करतील.


    उद्दिष्टे:-


    धोरणाची प्रमुख उद्दिष्टये :


    · सर्वाना ब्रॉडबँड सेवा


    · डिजटल संचार क्षेत्रात 40 लाख अतिरिक्त रोजगार निर्माण करणे


    · देशाच्या स्थूल राष्ट्रीय उत्पादनात डिजिटल संचार क्षेत्राचे योगदान 6 वरून 8 टक्क्यांपर्यंत वाढवणे


    · आयटीयूच्या आयसीटी विकास निर्देशांकात भारताला अव्वल 50 देशात स्थान मिळवून देणे


    · जागतिक मूल्य साखळीतील भारताचे योगदान वाढवणे


    आणि


    · डिजिटल सार्वभौमत्व सुनिश्चित करणे


    2022 पर्यंत ही उद्दिष्ट्ये साध्य करायची आहेत.


    वैशिष्ट्ये:-


    · प्रत्येक नागरिकाला 50 एमबीपीएस प्रमाणे सार्वत्रिक ब्रॉडबँड जोडणी पुरवणे


    · सर्व ग्रामपंचायतींना 2020 पर्यंत 1 जीबीपीएस आणि 2022 पर्यंत 10 जीबीपीएस जोडणी पुरवणे


    · सर्व दुर्गम भागात जोडणी सुनिश्चित करणे


    · डिजिटल संचार क्षेत्रात 100 अब्ज डॉलर्सची गुंतवणूक आकर्षित करणे


    · नवीन युगातील कौशल्य निर्माण करण्यासाठी एक लाख मनुष्यबळ प्रशिक्षित करणे


    · आयओटी परिसंस्थेचा विस्तार 5 अब्ज कनेक्टेड डिव्हाईस पर्यंत करणे


    · खासगीपणा , स्वायत्तता आणि पर्यायाने संरक्षण करण्यासाठी डिजिटल संचारासाठी व्यापक माहिती संरक्षण व्यवस्था निर्माण करणे


    रणनीती:-


    · राष्ट्रीय फायबर प्राधिकरणाची निर्मिती करून राष्ट्रीय डिजिटल ग्रीड स्थापन करणे


    · सर्व नवीन शहरे आणि महामार्ग रस्ते प्रकल्पांमध्ये सामायिक सर्विस डक्त आणि युटिलिटी कॉरिडॉर्स स्थापन करणे


    · केंद्र , राज्य आणि स्थानिक संस्थांमध्ये खर्च आणि मुदतीच्या प्रमाणीकरणासाठी एकत्रित संस्थात्मक यंत्रणा निर्माण करणे


    · मंजुरीतील अडथळे दूर करणे


    आणि


    · ओपन ऍक्सेस नेक्स्ट जनरेशन नेटवर्क विकसित करणे


    ***


    N.Sapre/S.Kane/P.Malandkar

    
    
    (Release ID: 1547396) Visitor Counter : 45
    
    
      Read this release in: Telugu , Assamese , English , Bengali , Gujarati , Tamil , Kannada , Malayalam