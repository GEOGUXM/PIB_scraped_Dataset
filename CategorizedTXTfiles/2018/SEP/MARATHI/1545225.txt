      रेल्वे मंत्रालय

      रेल्वे मंत्रालयातर्फे ‘संचार वाढविण्यासाठी तंत्रज्ञानाचा वापर’ या विषयावरील परिसंवादाचे आयोजन, आपूर्ती मोबाईल ॲपचे पियुष गोयल यांच्या हस्ते उद्‌घाटन
      Posted On: 06 SEP 2018 6:40PM by PIB Mumbai


      नवी दिल्ली, 6 सप्टेंबर 201 8


      रेल्वे मंत्रालय आणि रेल्वे माहिती सेवा केंद्रातर्फे आज नवी दिलली येथे ‘संचार वाढविण्यासाठी तंत्रज्ञानाचा वापर’ या विषयासंदर्भात परिसंवाद आयोजित करण्यात आला. रेल्वे मंत्री पियुष गोयल या समारंभाला प्रमुख पाहुणे म्हणून उपस्थित होते. भारतीय रेल्वेच्या ई खरेदी यंत्रणेच्या ‘आपूर्ती’ या मोबाईल ॲपचे उद्‌घाटनही यावेळी रेल्वेमंत्र्यांच्या हस्ते झाले.


      भारतीय रेल्वेला तिचे वैभव परत मिळवून देण्यासाठी तंत्रज्ञानाचा वापर अपरिहार्य असल्याचे मत गोयल यांनी यावेळी व्यक्त केले. रेल्वेशी संबंधित विविध घटकांचे आधुनिकीकरण होत असून त्यामुळे रेल्वेची कार्यक्षमता वाढत असल्याचे त्यांनी नमूद केले. देशभरातील 710 रेल्वे स्थानकांवर वायफाय सुविधा उपलब्ध असल्याची माहितीही त्यांनी यावेळी दिली.


      S.Tupe /M.Pange/P.Kor

    
    
    (Release ID: 1545225) Visitor Counter : 30
    
    
      Read this release in: English