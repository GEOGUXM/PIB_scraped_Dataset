      वाणिज्य आणि उदयोग मंत्रालय

      सर्व अविकसित देशांसाठी बांग्लादेशचा आदर्श अनुसरणीय- सुरेश प्रभू
      Posted On: 26 SEP 2018 3:07PM by PIB Mumbai


    नवी दिल्ली , 26 सप्टेंबर 201 8


    बांग्लादेशाच्या वित्तीय विकासाचा आदर्श आशिया खंडातील इतर अविकसित देशांसाठी अनुसरणीय ठरु शकेल, असे मत केंद्रीय वाणिज्य आणि उद्योग तसेच नागरी विमान वाहतूक मंत्री सुरेश प्रभू यांनी व्यक्त केले. भारत-बांग्लादेश व्यापार संबंधांविषयी बांग्लादेशच्या वाणिज्य मंत्रालयाने आयोजित केलेल्या कार्यक्रमात ते बोलत होते. देशाचा आर्थिक विकास, दारिद्रय निर्मूलन, सामाजिक आणि मानवविकास या क्षेत्रात, बांग्लादेशाने अल्पावधीत केलेल्या प्रगतीसाठी त्यांनी बांग्लादेश सरकारचे कौतुक केले.


    बांग्लादेश आता अविकसित देशांच्या श्रेणीतून वर गेला असल्याने, साफ्टा ( SAFTA ) कायद्यानुसार आतापर्यंत भारतीय बाजारपेठेत मिळणारी करमुक्त आणि कोटामुक्त व्यापार सुविधा यापुढे मिळणार नाही, असेही त्यांनी स्पष्ट केले. या पार्श्वभूमीवर, भारत-बांग्लादेश यांनी सर्वसमावेशक आर्थिक भागीदारी करारावर स्वाक्षऱ्या कराव्यात, असा प्रस्ताव सुरेश प्रभू यांनी मांडला.


    N.Sapre/R.Aghor/P.Malandkar


    

    
    (Release ID: 1547290) Visitor Counter : 13
    
    
      Read this release in: English