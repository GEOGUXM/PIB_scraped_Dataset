      उपराष्ट्रपती कार्यालय

      स्वामी विवेकानंद हिंदू संस्कृतीचे मूर्त स्वरुप-उपराष्ट्रपती
      
      स्वामी विवेकानंदांच्या भाषणाच्या 125 व्या वर्षानिमित्त आयोजित दुसऱ्या जागतिक हिंदू परिषदेच्या समारोप सत्राला संबोधन

      Posted On: 10 SEP 2018 5:26PM by PIB Mumbai

      नवी दिल्ली, 10 सप्टेंबर 201 8


      स्वामी विवेकानंद हिंदू संस्कृतीचे मूर्त स्वरुप असून त्यांचा संदेश आजच्या काळाला सुसंगत असल्याचे उपराष्ट्रपती एम. व्यंकय्या नायडू यांनी म्हटले आहे. 1893 मध्ये शिकागो येथे भरलेल्या विश्व धर्म संसदेत स्वामी विवेकानंद यांनी केलेल्या भाषणाच्या 125 व्या वर्षानिमित्त शिकागो येथे आयोजित दुसऱ्या जागतिक हिंदू परिषदेच्या समारोप सत्रात उपराष्ट्रपती बोलत होते.


      प्राचीन भारतीय संस्कृतीने दिलेला संदेश वैश्विक, एकात्मिक आणि समग्र असून तो अनादि-अनंत काळासाठी मार्गदर्शक आहे. जग जेव्हा दुहीचा, द्वेषाचा, अविवेकी पूर्वग्रहांचा सामना करतं तेव्हा भारतीय आवाज जगासाठी सुखदायक आणि सर्वसमावेशक दृष्टीकोन मांडणारा ठरतो, असे उपराष्ट्रपतींनी सांगितले.


      स्वामी विवेकानंदांसारख्या व्यक्तींनी दिलेल्या सहिष्णुता, स्वीकृती, प्रेम, एकता, दया, सेवा, स्त्री-पुरुष समानता, दारिद्रयमुक्ती, पर्यावरण संरक्षण यावरील संदेश आजच्या काळात अंमलात आणण्याची आवश्यकता नायडू यांनी यावेळी व्यक्त केली.


      B.Gokhale /S.Kakde/P.Kor

    
    
    (Release ID: 1545536) Visitor Counter : 35
    
    
      Read this release in: English