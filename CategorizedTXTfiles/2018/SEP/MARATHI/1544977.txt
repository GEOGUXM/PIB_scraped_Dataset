      सामाजिक न्याय आणि सबलीकरण मंत्रालय

      जागतिक वार्धक्य आणि ज्येष्ठ व्यक्तींचे मानवाधिकार या संदर्भात आयोजित परिषदेसाठी थावरचंद गेहलोत सेऊल येथे रवाना
      Posted On: 05 SEP 2018 3:46PM by PIB Mumbai


      नवी दिल्ली, 5 सप्टेंबर 201 8


      केंद्रीय सामाजिक न्याय आणि सक्षमीकरण मंत्री थावरचंद गेहलोत कोरियामध्ये सेऊल येथे आयोजित परिषदेत सहभागी होण्यासाठी काल रवाना झाले. तिसऱ्या एएसईएम (आशिया युरोप मिटींग) परिषदेत सहभागी होणाऱ्या तीन सदस्यीय भारतीय शिष्टमंडळाचे ते नेतृत्व करत आहेत. कोरियामध्ये सेऊल येथे 5 ते 7 सप्टेंबर या अवधित कोरिया आणि कोरियाच्या राष्ट्रीय मानवाधिकार आयोगातर्फे आयोजित ‘जागतिक वार्धक्य आणि ज्येष्ठ नागरिकांचे मानवाधिकार’ या विषयासंदर्भात ही परिषद आयोजित करण्यात आली आहे.


      ज्येष्ठ नागरिकांच्या मानवाधिकारांचे संरक्षण, ज्येष्ठ नागरिकांना मिळणारी वागणूक तसेच ज्येष्ठ नागरिकांशी संबंधित इतर मुद्यांसंदर्भात या परिषदेत प्रामुख्याने चर्चा अपेक्षित आहे. ज्येष्ठ नागरिकांच्या मानवाधिकारांचे संरक्षण करण्यासाठी एएसईएम जागतिक वार्धक्य केंद्र करत असलेल्या कार्याबाबतही या परिषदेत चर्चा होईल. संयुक्त राष्ट्रासह इतर अनेक आंतरराष्ट्रीय संस्था या तीन दिवसीय परिषदेत सहभागी होणार आहेत.


      S.Tupe /M.Pange/P.Kor

    
    
    (Release ID: 1544977) Visitor Counter : 37
    
    
      Read this release in: English