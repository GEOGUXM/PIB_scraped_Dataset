      श्रम आणि रोजगार मंत्रालय

      कामगार हे आधुनिक भारताचे शिल्पकार-संतोष गंगवार
      
      विश्वकर्मा राष्ट्रीय पुरस्कार आणि राष्ट्रीय सुरक्षा पुरस्कारांचे नवी दिल्लीत वितरण

      Posted On: 17 SEP 2018 3:41PM by PIB Mumbai
        विश्वकर्मा जयंतीनिमित्त श्रम आणि रोजगार राज्यमंत्री (स्वतंत्र कार्यभार) संतोष कुमार गंगवार यांनी सर्वाना शुभेच्छा दिल्या आणि कामगार हे आधुनिक भारताचे शिल्पकार असल्याचे म्हटले आहे. त्यांनी आज नवी दिल्लीत एका विशेष कार्यक्रमात २०१६ वर्षातील उल्लेखनीय कामगिरीसाठी १३९ जणांना २८ विश्वकर्मा राष्ट्रीय पुरस्कार आणि १२८ राष्ट्रीय पुरस्कार प्रदान केले. संघटित क्षेत्रातील सुमारे सहा कोटी कर्मचाऱ्यांना ईपीएफओ आणि ईएसआयसीचे लाभ मिळत आहेत. असे ते म्हणाले. उर्वरित ४० कोटी असंघटित क्षेत्रातील कर्मचाऱ्यांची पंतप्रधानांना चिंता वाटत असून त्यांचे जीवनमान सुधारण्यासाठी त्यांच्या कामाच्या ठिकाणची परिस्थिती सुधारणे आणि सामाजिक सुरक्षा वाढवण्यावर भर दिला जात आहे. बांधकाम क्षेत्रातील कामगारांच्या कल्याणासाठी ४० हजार कोटी रुपयांचा उपकर जमा करण्यात आला असून राज्य सरकार त्यांच्या कल्याणासाठी याचा वापर करत आहे.

            अलिकडेच ५० पेक्षा अधिक कर्मचारी असलेल्या संघटनांसाठी पाळणाघराची सुविधा बंधनकारक करण्यात आली आहे. तर मातृत्व रजेचा कालावधीही १२ वरून २६ आठवड्यांपर्यंत वाढवला आहे. १४ लाख अंगणवाडी कर्मचाऱ्यांचे मानधनही दरमहा साडेचार हजार रुपयांपर्यंत वाढवण्यात आले आहे असे ते म्हणाले. प्रधानमंत्री रोजगार प्रोत्साहन योजनेच्या माध्यमातून रोजगाराच्या संधी वाढवण्याचे प्रयत्न मंत्रालयाकडून सुरु असल्याचे त्यांनी सांगितले.


            औद्योगिक आस्थापनातील उल्लेखनीय कामगिरीबद्दल विश्वकर्मा राष्ट्रीय पुरस्कार आणि राष्ट्रीय सुरक्षा पुरस्कार हे पुरस्कार दिले जातात .


            ***


    
    
    (Release ID: 1546374) Visitor Counter : 21
    
    
      Read this release in: English , Urdu , Tamil , Malayalam