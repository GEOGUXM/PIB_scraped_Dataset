      गृह मंत्रालय

      डिफेन्स ॲण्ड होमलॅण्ड सिक्युरिटी एक्स्पो आणि परिषद 2018 चे गृहमंत्र्यांच्या हस्ते उद्‌घाटन
      Posted On: 06 SEP 2018 6:26PM by PIB Mumbai


      नवी दिल्ली, 6 सप्टेंबर 201 8


      देशाच्या सुरक्षेसमोरील आव्हानांचा मुकाबला करण्यासाठी कायद्याची अंमलबजावणी करणाऱ्या संस्थांनी नव तंत्रज्ञान स्वीकारावे, असे आवाहन गृहमंत्री राजनाथ सिंग यांनी केले. अनेक वर्षे भारत, संरक्षण आणि दहशतवादाशी संबंधित आव्हानांचा मुकाबला करत असून अनेक संवेदनशील क्षेत्रांना जोखीम असल्याचे दिसत असल्याचेही त्यांनी नमूद केले. सुक्ष्म, लघु आणि मध्यम उद्योग मंत्रालयाच्या सहयोगाने पीएचडी चेंबर ऑफ कॉमर्स ॲण्ड इंडस्ट्रीतर्फे आयोजित ‘डिफेन्स ॲण्ड होमलॅण्ड सिक्युरिटी एक्स्पो आणि परिषदे’चे उद्‌घाटन गृहमंत्र्यांच्या हस्ते झाले, त्यावेळी ते बोलत होते.


      ड्रोन्सच्या वापराचे नियमन करण्यासाठी केंद्र सरकार लवकरच नवे ड्रोन धोरण अंमलात आणणार असल्याची माहिती त्यांनी दिली. संवेदनशील क्षेत्रांच्या सुरक्षेसाठी भारतीय संरक्षण यंत्रणांमध्ये ड्रोनचा वापर वाढत असल्याचे त्यांनी सांगितले. जम्मू आणि काश्मीर, गुजरात आणि आसामसारख्या ठिकाणी वाढत्या दहशतवादी कारवायांवर देखरेख ठेवण्यासाठी अद्ययावत आणि आधुनिक तंत्रज्ञान वापरले जाणार असल्याची माहिती त्यांनी दिली.


      सायबर गुन्हे हे आजघडीला मोठे आव्हान असून त्याचा सामना करण्यासाठी अत्याधुनिक तंत्रज्ञानाची कास धरण्याशिवाय पर्याय नाही, अशी स्पष्टोक्ती राजनाथ सिंग यांनी केली.


      S.Tupe /M.Pange/P.Kor

    
    
    (Release ID: 1545214) Visitor Counter : 37
    
    
      Read this release in: English