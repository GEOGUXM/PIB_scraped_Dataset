      निती आयोग

      2018-2022 या काळासाठी शाश्वत विकास आराखड्यावर नीती आयोग आणि संयुक्त राष्ट्र (भारत) यांच्या स्वाक्षऱ्या
      Posted On: 28 SEP 2018 4:22PM by PIB Mumbai


    नवी दिल्ली , 28 सप्टेंबर 201 8


    2018-2022 या काळासाठी शाश्वत विकास आराखड्यावर नीती आयोग आणि संयुक्त राष्ट्र (भारत) यांनी आज नवी दिल्लीत स्वाक्षऱ्या केल्या. शाश्वत विकास उद्दिष्ट साध्य करण्यासाठी भारताची कटिबद्धता आणि प्रयत्न या करारातून प्रतिबिंबित होत आहेत. नीती आयोगाचे मुख्य कार्यकारी अधिकारी अमिताभ कांत आणि संयुक्त राष्ट्रांचे निवासी समन्वयक युरी आफान्सीव यांनी एका विशेष कार्यक्रमात यावर स्वाक्षऱ्या केल्या. 2018-2022 हा काळ भारताच्या विकास गाथेसाठी महत्वाचा आहे. कारण 2022 मध्ये भारताच्या स्वातंत्र्याला 75 वर्ष होत आहेत असे नीती आयोगाचे उपाध्यक्ष डॉ. राजीव कुमार यांनी सांगितले. सरकारी संस्था, सामाजिक प्रतिनिधी, शिक्षण तसेच खाजगी क्षेत्राशी चर्चा करुन हा आराखडा तयार करण्यात आला आहे. दारिद्रय निर्मुलन, नागरीकरण, आरोग्य, पाणी आणि स्वच्छता, शिक्षण, अन्न सुरक्षा आणि पोषण आहार, हवामान बदल, स्वच्छ उर्जा, कौशल्य विकास, उद्योजकता, रोजगार निर्मिती, स्त्री-पुरुष समानता आणि युवा विकास या क्षेत्रावर यामध्ये भर देण्यात आला आहे. 11,000 कोटी रुपयांचा हा आराखडा असून यामधला 47 टक्के निधी सरकारी आणि खाजगी क्षेत्रासह इतर स्रोतांकडून निर्माण करण्यात येईल.


    N.Sapre/N.Chitale/ P.Malandkar


    

    
    (Release ID: 1547823) Visitor Counter : 39
    
    
      Read this release in: English