      कार्मिक, सार्वजनिक तक्रार आणि निवृत्ती वेतन मंत्रालय

      जम्मू-काश्मीरमधील 90 शालेय विद्यार्थ्यांच्या गटाने राज्यमंत्री डॉ. जितेंद्र सिंग यांची भेट घेतली
      Posted On: 07 SEP 2018 5:45PM by PIB Mumbai


      नवी दिल्ली, 7 सप्टेंबर 201 8


      जम्मू आणि काश्मीरमधील 90 शालेय विद्यार्थ्यांच्या गटाने आज नवी दिल्लीत पंतप्रधान कार्यालयाचे राज्यमंत्री डॉ. जितेंद्र सिंग यांची भेट घेतली. बांदीपोरा आणि सांबा जिल्ह्यातील या विद्यार्थ्यांमध्ये 11 मुली आणि 79 मुलांचा समावेश होता. जम्मू आणि काश्मीर पोलिसांनी आयोजित केलेल्या भारत दर्शन कार्यक्रमांतर्गत त्यांचा दौरा सुरू आहे. या भेटीदरम्यान विद्यार्थ्यांनी आग्य्रासह कुतुबमिनार, लाल किल्ला, इंडिया गेट अशा विविध ठिकाणांना भेट दिली.


      या विद्यार्थ्यांशी संवाद साधताना पंतप्रधान नरेंद्र मोदी यांच्या नेतृत्वाखाली केंद्र सरकार जम्मू-काश्मीरच्या विकासासाठी करत असलेल्या प्रयत्नांबाबत डॉ. जितेंद्र सिंग यांनी माहिती दिली. जम्मू-काश्मीरमधील ऐतिहासिक ठिकाणांबद्दल त्यांनी विद्यार्थ्यांशी चर्चा केली आणि या विद्यार्थ्यांनी त्या ठिकाणांनाही भेट द्यावी, असे सुचवले. ऐतिहासिक ठिकाणांची जपणूक करण्याकडे लक्ष देण्याची सुचनाही त्यांनी केली.


      अशा प्रकारचा कार्यक्रम हाती घेतल्याबद्दल डॉ. जितेंद्र सिंग यांनी जम्मू आणि काश्मीर पोलिसांचे कौतुक केले. विद्यार्थ्यांना भावी आयुष्यात यश आणि आनंद मिळावा, अशा सदिच्छा मंत्री महोदयांनी व्यक्त केल्या.


      B.Gokhale /M.Pange/P.Kor

    
    
    (Release ID: 1545344) Visitor Counter : 17
    
    
      Read this release in: English