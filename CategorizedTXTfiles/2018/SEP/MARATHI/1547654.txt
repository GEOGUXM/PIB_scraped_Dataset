      विज्ञान आणि तंत्रज्ञान मंत्रालय

      सीएसआयआरचा स्थापना दिन नागपूरमध्ये नीरी येथे साजरा
      Posted On: 27 SEP 2018 3:01PM by PIB Mumbai


    नागपूर , 27 सप्टेंबर 201 8


    देशातल्या पर्यावरणविषयक समस्यांवर मात करण्यासाठी सीएसआयआर-नीरी या पर्यावरणसंबंधित संस्थेच्या क्षमतांचा पुरेपुर उपयोग करायला हवा असे मत केंद्रीय गृहराज्यमंत्री हंसराज अहिर यांनी व्यक्त केले आहे. सीएसआयआर-नीरीने नागपूर येथे इंडिया इंटरनॅशनल सायन्स फेस्टीवल आउटरिच प्रोग्रॅम आणि 76 वा सीएसआयआर स्थापना दिन कार्यक्रम आयोजित केला होता त्यावेळी प्रमुख पाहुणे म्हणून ते बोलत होते. या संस्थेवर जनतेला स्वच्छ हवा आणि पाणी पुरवण्याची मोठी जबाबदारी आहे. या संस्थेचे योगदान मोठे आहे मात्र सध्याच्या पर्यावरणविषयक समस्या पाहता या संस्थेकडून अद्याप मोठ्या अपेक्षा असल्याचे ते म्हणाले. आपत्तीसंदर्भात चिंता व्यक्त करतानाच या पावसाळ्यात काही ठिकाणची पूरस्थिती, भूस्खलन यामुळे हजारो लोक बाधित झाले होते. या आपत्तीवर मात करण्यासाठी प्रभावी उपाययोजना शोधणं गरजेचं असल्याचे ते म्हणाले. रसायनं आणि खतांसंदर्भातल्या पर्यावरण समस्या वाढत असल्याबद्दल त्यांनी चिंता व्यक्त केली.


    जी एच रायसोनी विद्यापीठाचे प्रकुलगुरु डॉ. राजन वेळूकर यावेळी उपस्थित होते.


    शालेय विद्यार्थ्यांसाठी पर्यावरण विज्ञानविषयक विज्ञान मॉडेल प्रदर्शन आणि स्पर्धेचे यावेळी आयोजन करण्यात आले होते. या संस्थेने यानिमित्त आपल्या प्रयोगशाळा जनतेसाठी खुल्या केल्या होत्या आणि प्रदर्शन, व्याख्यानाचे आयोजनही केले होते.


    B.Gokhale/N.Chitale/P.Malandkar


    

    
    (Release ID: 1547654) Visitor Counter : 13
    
    
      Read this release in: English