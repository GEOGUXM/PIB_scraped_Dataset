      राष्ट्रपती कार्यालय

      सायप्रस विद्यापीठात राष्ट्रपतींचे भाषण
      
      उत्कृष्टतेच्या ध्यासामुळे भावी पिढ्यांना प्रेरणा मिळावी-राष्ट्रपती

      Posted On: 04 SEP 2018 6:00PM by PIB Mumbai

      नवी दिल्ली, 4 सप्टेंबर 201 8


      राष्ट्रपती राम नाथ कोविंद यांनी आज सायप्रस विद्यापीठाला उद्देशून भाषण केले. ‘युवा, तंत्रज्ञान आणि संकल्पना-21 व्या शतकाच्या रुपरेषेला आकार’ अशी या भाषणाची संकल्पना होती. अतिशय वेगाने बदलणाऱ्या जगात आपण राहतो आहोत, असे सांगत तंत्रज्ञान, स्टार्ट अप्स, नाविन्यता, नव कल्पना, डिजिटल सहाय्य स्वच्छ ऊर्जा अशा अनेक बाबी अविश्वसनीय पद्धतीने आपल्या दैनंदिन जगण्यावर परिणाम करत आहोत असे मत राष्ट्रपतींनी यावेळी व्यक्त केले.


      तंत्रज्ञानाने असंख्य नवीन बाबी आत्मसात करण्याचे एक नवे द्वार उघडले आहे. आपली कामे पूर्ण करणे, तंत्रज्ञानामुळे बरेच सोपे झाले आहे. मात्र झटपट कामे उरकण्याच्या, तंत्रज्ञानाच्या या वैशिष्टयांच्या आहारी न जाता उत्कृष्टतेचा ध्यास धरावा आणि त्या माध्यमातून भावी पिढ्यांना प्रेरणा द्यावी, असे आवाहन राष्ट्रपतींनी केले. विज्ञान आणि तंत्रज्ञानाचा लाभ सर्वांना मिळावा यासाठी समुदाय आणि देशांसाठी स्रोतांचे नवे मंच निर्माण केले जावेत, अशी अपेक्षाही त्यांनी व्यक्त केली.


      शाश्वत विकासासाठी पर्यावरणाचे रक्षण करत जैवसंस्थांना जोपासत आणि स्वच्छ ऊर्जेचे पर्याय स्वीकारत आपण मोठी मजल मारू शकतो, असे राष्ट्रपती म्हणाले. भारत आणि सायप्रस यांच्यात फार पूर्वीपासून स्नेहपूर्ण संबंध असून तंत्रज्ञानाच्या नव्या युगात, आधुनिक जीवन जगताना शाश्वत सवयींचा अवलंब केला पाहिजे, असे आग्रही मत त्यांनी व्यक्त केले.


      B.Gokhale /M.Pange/P.Kor

    
    
    (Release ID: 1544904) Visitor Counter : 32
    
    
      Read this release in: English