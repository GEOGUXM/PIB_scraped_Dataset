      संरक्षण मंत्रालय

      पराक्रम पर्वानिमित्त धुळे येथे “लष्कराविषयी जाणून घ्या” या कार्यक्रमाचे आयोजन
      Posted On: 27 SEP 2018 6:49PM by PIB Mumbai


    मुंबई , 27 सप्टेंबर 201 8


    नियंत्रण रेषेपलिकडच्या दहशतवादी तळावर सर्जिकल स्ट्राईक अर्थात लक्ष्यभेदी हल्ल्याच्या द्विवर्षपूर्तीनिमित्त आणि लष्कराच्या शौर्याचे दर्शन घडवण्यासाठी भारतीय लष्कर 28 ते 30 सप्टेंबर या काळात “ पराक्रम पर्व ” साजरे करणार आहे.


    पराक्रम पर्वाचा एक भाग म्हणून भारतीय लष्कराच्या वतीने धुळ्यातील स्टेट रिझर्व पोलीस कॉम्प्लेक्स येथे 30 सप्टेंबर रोजी “ लष्कराविषयी जाणून घ्या ” या कार्यक्रमाचे आयोजन करण्यात आले आहे. संरक्षण राज्यमंत्री डॉ. सुभाष रामराव भामरे तसेच लष्करातील वरिष्ठ अधिकारी या कार्यक्रमाला उपस्थित राहणार आहेत.


    भारतीय लष्करातील अत्याधुनिक साहित्य आणि शस्त्रास्त्रांचे प्रदर्शन रविवारी सकाळी 9.00 वाजल्यापासून सामान्य नागरिकांसाठी यावेळी खुले राहणार आहे. यामध्ये रणगाडे, लढाऊ वाहनं, बंदुका आणि रडार्स यांचा समावेश आहे. याशिवाय अश्वारोहण सादरीकरणाबरोबरच प्रेक्षणीय हवाई प्रात्यक्षिकांचे आयोजनही करण्यात आले आहे. भारतीय लष्कराच्या शौर्याचं दर्शन घडवणारी थरारक लढाऊ प्रात्यक्षिकंही यावेळी सादर केली जाणार आहेत.


    या कार्यक्रमादरम्यान धुळ्यातल्या नागरिकांना पॅरा मोटर डिस्प्ले, मोटर सायकल डेअरडेव्हिल शो, डॉग शो, मार्शल आर्ट डिस्प्ले आणि बॅन्ड डिस्प्ले यांचेही सादरीकरण पाहायला मिळणार आहे. जास्तीत जास्त नागरिकांनी या कार्यक्रमाला उपस्थित राहावे असे आवाहन करण्यात आले आहे.


    S.Tupe/ P.Malandkar


    

    
    (Release ID: 1547727) Visitor Counter : 26