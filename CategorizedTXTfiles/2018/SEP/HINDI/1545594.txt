      सूचना और प्रसारण मंत्रालय

      कर्नल राज्यवर्धन राठौर (सेवानिवृत्त) ने सूचना एवं प्रसारण मंत्रालय सलाहकार समिति की बैठक की अध्यक्षता की
      
      पत्रकारों के लिए आईआईएमसी में सेमीनार आयोजित कराने का सुझाव

      Posted On: 10 SEP 2018 8:34PM by PIB Delhi

    केंद्रीय सूचना एवं प्रसारण और खेल एवं युवा मामलों के राज्यमंत्री (स्वतंत्र प्रभार) कर्नल राज्यवर्धन राठौर (सेवानिवृत्त) ने भारतीय जन संचार संस्थान से जुड़े मुद्दों और कामकाज के बारे में विचार के लिए सूचना और प्रसारण मंत्रालय की सलाहकार समिति की बैठक की अध्यक्षता की।


    कर्नल राठौर ने आईआईएमसी के कामकाज के बारे में समिति के सदस्यों को जानकारी दी। उन्होंने सदस्यों को आईआईएमसी के समक्ष मुद्दों के बारे में भी बताया और उनसे निपटने के उपायों के बारे में भी जानकारी दी। उन्होंने संस्थान को सर्वोत्कृष्ट दृश्य-श्रव्य उपकरण उपलब्ध कराने के लिए कैनन और सोनी से सहमति पत्र पर हस्ताक्षर करने के लिए की गई कोशिशों के लिए सराहना की।


    समिति के सदस्यों ने संस्थान में संचार पर अनुसंधान कार्य की गुणवत्ता में सुधार के लिए मंत्रालय की सराहना की। सदस्यों ने फेक न्यूज जैसे विभिन्न समकालीन मुद्दों पर अनुसंधान कराने का सुझाव दिया। बैठक में पत्रकारों के कौशल विकास के लिए सेमीनार आयोजित कराने का भी सुझाव दिया गया।


    बैठक में आईआईएमसी के महानिदेशक डॉ. के. जी. सुरेश ने आईआईएमसी के कामकाज और इससे जुड़े विभिन्न मुद्दों को लेकर एक प्रस्तुति दी।


    बैठक में सांसद श्रीमती देव (मून मून सेन) वर्मा, डॉ. संजय जायसवाल, श्री नीरज शेखर भी शामिल हुए। इस अवसर पर सूचना एवं प्रसारण सचिव श्री अमित खरे और मंत्रालय के वरिष्ठ अधिकारी भी मौजूद थे।


    ***


    वीके/एएम/एके/सीएल-10161


    

    
    (Release ID: 1545594) Visitor Counter : 140