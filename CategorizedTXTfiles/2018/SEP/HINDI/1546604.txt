      कॉरपोरेट कार्य मंत्रालय

      भारतीय प्रतिस्पर्धा आयोग ने प्रतिस्पर्धा अधिनियम, 2002 की धारा 31(7) के अंतर्गत लिंडे एक्टींगसेलशेफ्ट एवं प्रैक्सेयर इन्कॉर्पोरेशन के संयोजन को सशर्त अनुमति प्रदान की; संयोजन की वजह से प्रतिस्पर्धा-विरोधी प्रभावों को दूर करने के लिये सुधारों/ उपायों की शर्त रखी गई
      Posted On: 18 SEP 2018 6:11PM by PIB Delhi


      लिंडे एक्टिंगसेलशेफ्ट (लिंडे) एवं प्रैक्सेयर इन्कॉर्पोरेशन (प्रैक्सेयर) द्वारा एक नई कम्पनी के अंतर्गत दोनों के सम्मिलन के बारे में संयुक्त रूप से दिया गया एक नोटिस दिनांक 11 जनवरी 2018 को भारतीय प्रतिस्पर्धा आयोग को प्राप्त हुआ, नई कंपनी का मालिकाना अधिकार इन कंपनियों के वर्तमान शेयरधारकों के पास होगा ।


      जर्मनी के म्यूनिख में मुख्यालय वाली लिंडे एक अंतर्राष्ट्रीय गैस एवं इंजीनियरिंग कंपनी है एवं मुख्यतः औद्योगिक गैसों, चिकित्सा में प्रयुक्त गैसों, विशिष्ट गैसों एवं संबंधित इंजीनियरिंग एवं सेवा क्षेत्रों में कार्यरत है । अमेरिका के कनेक्टिकट में मुख्यालय वाली प्रैक्सेयर एक अंतर्राष्ट्रीय गैस कंपनी है एवं मुख्यतः औद्योगिक गैसों, चिकित्सा में प्रयुक्त गैसों एवं विशिष्ट गैसों के निर्माण एवं / या आपूर्ति के क्षेत्र में सक्रिय है ।


      अपने अध्ययन के आधार पर आयोग का विचार था कि प्रस्तावित संयोजन भारत के कुछ बाज़ारों में प्रतिस्पर्धा पर विवेचना करने योग्य प्रतिकूल प्रभाव डालेगा, किंतु इस प्रभाव को प्रस्तावित संयोजन में बदलाव के माध्यम से दूर किया जा सकता है । तदनुसार आयोग ने प्रतिस्पर्धा अधिनियम, 2002 की धारा 31(7) के अंतर्गत प्रस्तावित संयोजन को निम्न विनिवेशों के अधीन अनुमति प्रदान कर दी, जिसका दोनों कंपनियों द्वारा कार्यान्वयन किया जाना हैः


      क. लिंडे इण्डिया की संपूर्ण शेयरधारिता का बेल्लारी ऑक्सीजन कंपनी प्राइवेट लिमिटेड (बेलॉक्सी), लिंडे इण्डिया एवं आइनॉक्स एयर प्रोडक्ट्स लिमिटेड के संयुक्त उद्यम, में विनिवेश ;


      ख. पूर्वी क्षेत्र में प्रैक्सेयर के तीन ऑन-साइट संयंत्रों यानी जमशेदपुर स्थित टाटा 1 तथा टाटा 2 एवं 3 एवं आसनसोल व कोलकाता स्थिति दो सिलेण्डर भरण स्टेशनों का विनिवेश ; एवं


      ग. दक्षिण क्षेत्र में लिंडे के ऑन-साइट संयंत्र यानी- बेल्लारी, कर्नाटक स्थित जेएसडबल्यू- 2 एवं हैदराबाद व चेन्नई स्थित दो सिलेण्डर भरण स्टेशनों का विनिवेश ।


      उपरोक्त उपाय, इन व्यवसायों को आयोग के आदेश में उल्लिखित शर्तों का पालन करने वाली एक स्वतंत्र सत्ता (एक से अधिक सत्ता), को विक्रय एवं हस्तानांतरित कर कार्यान्वित किये जाएंगे ।


      आयोग द्वारा आदेशित उपायों का उद्देश्य प्रभावित क्षेत्रों में मौजूद कंपनियों के अतिव्यापन को रोकना एवं स्वतंत्र प्रतिस्पर्धी या एकाधिक प्रतिस्पर्धियों की स्थापना करना अथवा मौजूदा प्रतिस्पर्धियों को यह सुनिश्चित कर सशक्त बनाना है कि उनकी औद्योगिक गैसों के टनभार, थोक एवं सिलेण्डर व्यवसायों में बाज़ारों में समेकित मौजूदगी है ।


      क़ानूनी रूप से बाध्यकारी बदलावों एवं अन्य विस्तृत जानकारी के लिये, कृपया निम्न लिंक पर जाएं


      https://www.cci.gov.in/sites/default/files/Notice_order_document/C-2018-01-545.pdf


      ----------


      आर.के.मीणा /ए.एम/ए.बी-10288


    

    
    (Release ID: 1546604) Visitor Counter : 95
    
    
      Read this release in: English