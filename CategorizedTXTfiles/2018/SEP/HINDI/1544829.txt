      पृथ्‍वी विज्ञान मंत्रालय

      केरल में अगस्त 2018 में भीषण बारिश के बारे में जारी की गई मौसम संबंधी चेतावनियों/कलर कोडिड एलर्ट्स संबंधी जानकारी
      Posted On: 03 SEP 2018 5:38PM by PIB Delhi


    भारत मौसम विज्ञान विभाग ने अपने तिरुवनंतपुरम कार्यालय से विषम मौसम संबंधी सभी आवश्‍यक चेतावनियां जारी कीं। नियमित पद्धति के अनुसार चेतावनियां हर रोज स्‍थानीय वेबसाइट (www.imdtvm.gov.in) पर जारी की जाती हैं। कलर कोडिड एलर्ट्स के साथ वर्षा के बारे में जिला वार चेतावनियां वेबसाइट पर अपलोड की जाती हैं और हर रोज दिन में तीन बार उन्‍हें अपडेट किया जाता है। डोपलर मौसम रडार डेटा का इस्‍तेमाल करते हुए अगले तीन घंटे के बारे में अद्यतन चेतावनी एसडीएमए, एसईओसी, जिला कलेक्‍टर को एसएमएस के जरिए भी भेजी जाती है।


    केरल सरकार के उच्‍च स्तरीय अधिकारियों को 9 अगस्त को मुख्‍य मंत्री द्वारा बुलायी गई एक उच्‍च स्‍तरीय बैठक में सुदृढ़ मानसून और भारी वर्षा संबंधी गतिविधियों से भी अवगत कराया गया था। 10 अगस्‍त को एसडीएमए को विषम मौसम संबंधी चेतावनियों की जानकारी दी गई। कोल्‍लम और तिरुवंनतपुरम के जिला कलेक्‍टरों को 14 अगस्त को स्थिति से अवगत कराया गया।


    दिल्‍ली से विस्‍तारित रेंज की भविष्‍य वाणी (दो सप्‍ताह अग्रिम) जारी की गई 2 अगसत, 2018 को जारी एक प्रेस विज्ञप्ति में बताया गया था कि सुदूर दक्षिण प्रायद्वीप में 9 अगस्‍त से 15 अगस्त के बीच सामान्‍य से तेज वर्षा होगी। 13 अगस्‍त को परवर्ती बयान में भी इसी चेतावनी को दोहराया गया। उपरोक्‍त प्रेस विज्ञिप्तियां सभी राज्‍यों के मुख्‍य सचिवों को ई-मेल के जरिए भेजी गईं थी।


    तिरुवनंतपुरम आईएमडी कार्यालय से भी अल्‍पावधि और मध्‍यम अवधि की चेतावनियां जारी की गईं। 12 अगस्त को इदुक्‍की के लिए रेड एलर्ट जारी किया गया था। 14 अगस्त को फिर से भारी वर्षा की चेतावनी जारी की गई, जो 14 और 15 अगस्त के लिए प्रभावी थी।


    दिल्‍ली कार्यालय से 2 से 3 दिन अग्रिम जारी मौसम बुलेटिनों में भी ऑरेंज और रेड कलर में केरल के लिए चेतावनियां जारी की गईं थीं, जिनमें आपदा प्रबंधन करने वालों को सलाह दी गई थी कि वे सतर्क रहें और तदनुरूप कार्रवाई की योजना बनाएं


    ****


    वीके/एएम/आरएसबी/एनके–10094


    

    
    (Release ID: 1544829) Visitor Counter : 322