      उप राष्ट्रपति सचिवालय

      उपराष्‍ट्रपति ने सर्बिया, माल्‍टा एवं रोमानिया के तीन देशों के दौरे की शुरुआत की
      Posted On: 14 SEP 2018 8:41PM by PIB Delhi


    उपराष्‍ट्रपति श्री एम वेंकैया नायडु ने आज 14 सितंबर से 21 सितंबर के एक सप्‍ताह की यात्रा के लिए सर्बिया, माल्‍टा एवं रोमानिया के तीन देशों के दौरे की शुरुआत की। उनका सभी तीनों देशों के राष्‍ट्राध्‍यक्षों से मुलाकात करने एवं समझौता ज्ञापनों (एमओयू) पर हस्‍ताक्षर के साक्षी बनने का कार्यक्रम है। राज्‍यसभा के सभापति होने के रूप में उनका कार्यक्रम अपने समकक्षों के साथ शिष्‍टमंडल स्‍तर वार्ता करने एवं उनके संबंधित संसदों को संबोधित करने का भी है।


    उपराष्‍ट्रपति के दौरे से इन तीनों देशों के साथ भारत के द्विपक्षीय रिश्‍तों के मजबूत होने की उम्‍मीद है। यह दौरा विशेषज्ञता के आदान प्रदान एवं अर्थव्‍यवस्‍था, पर्यावरण, व्‍यापार एवं संस्‍कृति के क्षेत्रों में ज्ञान को साझा करने में मदद करेगा।


    उपराष्‍ट्रपति आज नई दिल्‍ली से रवाना हुए और आज ही शाम को बेलग्रेड, सर्बिया पहुंचेंगे तथा भारतीय प्रवासियों को संबोधित करेंगे।


    उपराष्‍ट्रपति शनिवार को सर्बिया द्वारा आयोजित आधिकारिक स्‍वागत समारोह में भाग लेंगे और सर्बिया के राष्‍ट्रपति श्री अलेक्‍जेंडर वुकि‍क के साथ एकांत वार्ता करने के लिए सर्बिया पैलेस के लिए रवाना होंगे।


    उपराष्‍ट्रपति रविवार, 16 सितंबर को माल्‍टा के लिए रवाना होंगे। माल्‍टा में सायं में उनके आगमन पर माल्‍टा में भारत के राजदूत की मेजबानी में भारतीय समुदाय द्वारा आयोजित स्‍वागत समारोह में भाग लेंगे।


    17 सितंबर, 2018 को उपराष्‍ट्रपति माल्‍टा की राष्‍ट्रपति सुश्री मैरी लुई कोलेरो प्रेका के साथ शिष्‍टमंडल स्‍तर वार्ता करेंगे तथा माल्‍टा के राष्‍ट्रपति की मेजबानी में लंच में भाग लेने से पूर्व परस्‍पर सहयोग पर एमओयू पर हस्‍ताक्षर किए जाने के साक्षी बनेंगे।


    मंगलवार 18 सितंबर, 2018 को उपराष्‍ट्रपति रोमानिया की अपनी यात्रा शुरु करने से पहले नगर के दो महत्‍वपूर्ण स्‍थलों- वेलेटा में सेंट जॉन के को कैथेड्रल एवं उपर बरक्‍का गार्डेंस का भ्रमण करेंगे।


    रोमानिया में उपराष्‍ट्रपति रोमानिया के सीनेट के प्रेसीडेंट श्री कलिन पोपेस्‍कु’तरिकेनु के साथ शिष्‍टमंडल स्‍तर वार्ता करेंगे तथा एमओयू पर हस्‍ताक्षर किए जाने के साक्षी बनेंगे। अपनी यात्रा के अंतिम दिन उपराष्‍ट्रपति रोमानिया में भारत के राजदूत द्वारा आयोजित स्‍वागत समारोह में भारतीय समुदाय को संबोधित करेंगे।


    उपराष्‍ट्रपति के साथ तीन देशों के इस दौरे में केंद्रीय वित्‍त राज्‍य मंत्री श्री शिव प्रताप शुक्‍ल एवं संसद के सदस्‍य- श्री प्रसन्‍ना आचार्य, सांसद (राज्‍यसभा), श्री राघव लखनपाल, सांसद (लोकसभा), सुश्री सरोज पांडेय, सांसद (राज्‍यसभा), श्रीमती विजिला सत्‍यानंथ सांसद (राज्‍यसभा) भी उनके साथ होंगी।


    ***


    वीके/आरकेएम/एएम/एसकेजे–10228


    

    
    (Release ID: 1546209) Visitor Counter : 290