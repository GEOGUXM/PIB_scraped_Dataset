      राष्ट्रपति सचिवालय

      भूटान की राजमाता ने राष्ट्रपति से मुलाकात की
      Posted On: 22 SEP 2018 9:43AM by PIB Delhi


    भूटान की राजमाता महामहिम ग्यालयूम दोरजी वांगमो वांगचूक ने आज (22 सितंबर , 2018) को राष्ट्रपति भवन में राष्ट्रपति श्री राम नाथ कोविंद से मुलाकात की।


    राष्ट्रपति भवन में राजमाता का स्वागत करते हुए राष्ट्रपति ने कहा कि भारत और भूटान के बीच के राजनयिक संबंधों की स्वर्ण जयंती (50 वीं वर्षगाठ ) वर्ष में भूटान सरकार द्वारा ‘ भूटान सप्ताह ’ मनाये जाने की पहल का भारत तहे दिल से स्वागत करता है। एक सप्ताह तक चलने वाले इस समारोह में भूटान के जीवन और भारत की समृद्ध संस्कृति का प्रदर्शन होगा तथा दोनों देशों के आम लोगों के बीच भी संपर्क बढ़ेगा।


    राष्ट्रपति ने कहा कि भारत और भूटान एक अनुकरणीय द्विपक्षीय भागीदारी साझा करते हैं। हमारे संबंध अद्वितीय और विशेष हैं तथा हमारे ऐतिहासिक एवं सांस्कृतिक संबंध हमें स्वाभाविक मित्र और भागीदार बनाते हैं। भूटान की प्राथमिकताओं के अनुसार भूटान के साथ भारत अपने ज्ञान , अनुभव और संसाधनों को साझा करने में गौरवान्वित महसूस करता है। उन्होंने जोर देकर कहा कि भारत भूटान के साथ चल रहे आर्थिक सहयोग को और मजबूत बनाने के लिए प्रतिबद्ध है।


    ***


    वीके / आर.के.मीणा / एएम/पीकेपी – 10344

    
    
    (Release ID: 1546982) Visitor Counter : 141