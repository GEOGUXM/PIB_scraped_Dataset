      स्‍वास्‍थ्‍य एवं परिवार कल्‍याण मंत्रालय

      स्वास्थ्य और परिवार कल्याण मंत्रालय के अपर सचिव एवं मिशन निदेशक (एनएचएम) श्री मनोज झलानी को यूएनआईएटीएफ पुरस्कार
      Posted On: 12 SEP 2018 8:34PM by PIB Delhi


    स्वास्थ्य और परिवार कल्याण मंत्रालय के अपर सचिव एवं मिशन निदेशक (एनएचएम) श्री मनोज झलानी को गैर-संक्रमणीय बीमारियों (एनसीडी) की रोकथाम और नियंत्रण के प्रति उनके उत्कृष्ट योगदान के लिए प्रतिष्ठित यूएन इंटरैगेंसी टास्क फोर्स (यूएनआईएटीएफ) पुरस्कार से सम्मानित किया गया है।


    यह गैर-संक्रमणीय रोगों की रोकथाम और नियंत्रण के क्षेत्र में भारत सरकार द्वारा किए गए प्रयासों की मान्यता है। एनसीडी को नियंत्रित करने के लिए राष्ट्रीय कार्यक्रम में पिछले चार वर्षों के दौरान आठ गुना से अधिक वृद्धि कर दी गई है और सभी 36 राज्यों/ केंद्र शासित प्रदेशों को शामिल किया गया है। सरकार ने एनएचएम के तहत लगभग 200 जिलों में जनसंख्या स्तर की रोकथाम, नियंत्रण और प्रबंधन पहल भी शुरू की है जिसमें 30 वर्ष से अधिक उम्र के लोगों को शामिल किया जाएगा।


    न्यूयॉर्क में 27 नवंबर को टास्क फोर्स द्वारा आयोजित समारोह में श्री मनोज़ झलानी को यह पुरस्कार संयुक्त राष्ट्र महासभा की आगामी तीसरी उच्चस्तरीय बैठक के दौरान दिया जाएगा।


    ***


    वीके/आरकेएम/एएम/केजे-10194


    

    
    (Release ID: 1545925) Visitor Counter : 145