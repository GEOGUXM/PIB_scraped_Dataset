      जनजातीय कार्य मंत्रालय

      ट्राइब्‍स इंडिया ने ‘पंच तंत्र संकलन’ जारी किया और सुश्री मैरी कॉम को ट्राइब्‍स इंडिया का ब्रांड एम्‍बेसडर घोषित किया
      Posted On: 27 SEP 2018 6:34PM by PIB Delhi


    जनजतीय कार्य मंत्रालय के अधीन ट्राइब्‍स इंडिया और ट्राइफेड ने आज नई दिल्‍ली में एक समारोह में ‘ पंच तंत्र संकलन ’ जारी किया और सुश्री मैरी कॉम को ट्राइब्‍स इंडिया का ब्रांड एम्‍बेसडर घोषित किया। जनजातीय कार्य मंत्री श्री जुएल ओराम ने भारतीय खेल दिग्‍गज और विश्‍व मुक्‍केबाजी चैंपियन सुश्री मैरी कॉम को ‘ ट्राइब्‍स इंडिया ’ का ब्रांड एम्‍बेसडर नियुक्‍त किया तथा ‘ पंच तंत्र ’ दीवाली संकलन जारी किया। इस अवसर पर एनएफडीसी द्वारा निर्मित चार वीडियो भी जारी किए गए , जिनमें ब्रांड एम्‍बेसडर सुश्री मैरी कॉम को ट्राइब्‍स इंडिया के जनजातीय उत्‍पादों को प्रोत्‍साहित करते हुए दिखाया गया है।


    पंच तंत्र में हथकरघा और दस्‍तकारी सहित जनजातीय उत्‍पादों की श्रेणी पेश की गई है , जिन्‍हें विश्‍व मुक्‍केबाजी चैंपियन सुश्री मैरी कॉम प्रेरित और प्रोत्‍साहित करती हैं। इस अवसर पर ट्राइफेड के अध्‍यक्ष श्री आर.सी मीणा , जनजातीय कार्य सचिव श्री दीपक खांडेकर और ट्राइफेड के प्रबंध निदेशक श्री प्रवीण कृष्‍ण उपस्थित थे।


    श्री जुएल ओराम ने कहा कि यदि ट्राइफेड का उपयोग उचित तरीके से किया जाए , तो सरकार के अन्‍य सार्वजनिक उपक्रमों की तुलना में इसमें अधिक क्षमता है। यह भारतीय अर्थव्‍यवस्‍था में प्रमुख भूमिका निभा सकता है। उन्‍होंने ट्राइब्‍स इंडिया शोरूम के विस्‍तृत नेटवर्क , आदि महोत्‍सवों/प्रदर्शनियों तथा अमेज़न , फ्लिपकार्ट , स्‍नैपडील जैसी विभिन्‍न ई-वार्णिज्‍य प्‍लेटफार्मों के जरिए जनजातीय उत्‍पादों को प्रोत्‍साहन देने के लिए ट्राइफेड के प्रयासों की सराहना की। उल्‍लेखनीय है कि ट्राइफेड ने देश भर में 103 बिक्री केन्‍द्र खोले हैं और उसका कारोबार 300 गुना बढ़ गया है। श्री ओराम ने कहा कि हमारे यहां अत्‍यंत प्रतिभाशली जनजातीय कालाकार और उस्‍ताद दस्‍कार मौजूद हैं। आवश्‍यकता है कि हम उनकी क्षमता का उपयोग करें , ताकि वे उद्यमियों के रूप में विकसित हो सकें।


    उन्‍होंने कहा कि जनजातीय कार्य मंत्रालय सुश्री मैरी कॉम का ऋणी है कि वे बिना किसी पारिश्रमिक के जनजातीय उत्‍पादों को अपना समर्थन देती हैं। उन्‍होंने उम्‍मीद जाहिर की कि सुश्री मैरी कॉम को सम्‍मलित करने के बाद ट्राइब्‍स इंडिया के उत्‍पादों की बिक्री नई ऊंचाईयां प्राप्‍त कर लेगी।


    ****


    वीके/आर.के मीणा/एएम/एकेपी/वाईबी–10392


    

    
    (Release ID: 1547720) Visitor Counter : 282