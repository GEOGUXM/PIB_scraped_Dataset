      प्रधानमंत्री कार्यालय

      प्रधानमंत्री 30 सितंबर को गुजरात जाएंगे
      
      प्रधानमंत्री श्री नरेन्द्र मोदी 30 सितंबर, 2018 को गुजरात का दौरा करेंगे।

      Posted On: 29 SEP 2018 5:00PM by PIB Delhi

    आणंद में, प्रधानमंत्री अमूल के अत्याधुनिक चॉकलेट संयंत्र सहित मॉडर्न फूड प्रोसेसिंग सुविधा केंद्रों का उद्घाटन करेंगे। प्रधानमंत्री आणंद कृषि विश्वविद्यालय के फूड प्रोसेसिंग में इंक्युबेशन सेंटर कम सेंटर ऑफ एक्सेलेंस तथा मुझाकुवा गांव में सोलर कॉपरेटिव सोसाइटी का भी उद्घाटन करेंगे। प्रधानमंत्री आणंद एवं खतराज में अमूल विनिर्माण सुविधा केंद्रों के विस्तार का भी शिलान्यास करेंगे । वह वहां उपस्थित जनसमूह को भी संबोधित करेंगे।


    उसके बाद प्रधानमंत्री अंजार जाएंगे। वह वहां मुंद्रा एलएनजी टर्मिनल, अंजार-मुंद्रा पाइपलाइन परियोजना तथा पालनपुर-पाली-बाड़मेर पाइपलाइन परियोजना का उद्घाटन करेंगे। वह वहां उपस्थित जनसमूह को भी संबोधित करेंगे।


    उसके बाद प्रधानमंत्री राजकोट पहुंचेंगे। वह महात्मा गांधी संग्रहालय का उद्घाटन करेंगे। इस संग्रहालय का निर्माण राजकोट में अल्फ्रेड उच्च विद्यालय में किया गया है जो महात्मा गांधी के रचनात्मक वर्षों का एक महत्वपूर्ण हिस्सा था। यह गांधीवादी संस्कृति, मूल्यों एवं दर्शन के बारे में जागरुकता फैलाएगा। प्रधानमंत्री 624 आवासों की एक सार्वजनिक आवास परियोजना के उद्घाटन को चिन्हित करने के लिए एक पट्टिका का अनावरण भी करेंगे। वह 240 लाभार्थी परिवारों के ई-गृह प्रवेश के साक्षी बनेंगे।


    नई दिल्ली लौटने से पूर्व, प्रधानमंत्री महात्मा गांधी संग्रहालय जाएंगे।


    वीके/एएम/एसकेजे/सीएल-10417

    
    
    (Release ID: 1547936) Visitor Counter : 213