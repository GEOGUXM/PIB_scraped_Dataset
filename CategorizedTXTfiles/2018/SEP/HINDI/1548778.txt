      प्रधानमंत्री कार्यालय

      संयुक्त राज्य अमेरिका के रक्षा एवं विदेश मंत्रियों ने प्रधानमंत्री से मुलाकात की
      Posted On: 06 SEP 2018 8:07PM by PIB Delhi


    अमेरिका के विदेश मंत्री श्री माइकल पोम्पियो एवं रक्षा मंत्री श्री जेम्स मैटिस ने प्रधानमंत्री श्री नरेंद्र मोदी से आज मुलाकात की । उन्होंने प्रधानमंत्री को अमेरिकी राष्ट्रपति श्री ट्रम्प का शुभकामना संदेश दिया । प्रधानमंत्री ने स्नेहपूर्वक राष्ट्रपति ट्रम्प से हुई वार्ता का स्मरण किया एवं सचिवों को उनकी ओर से राष्ट्रपति ट्रम्प को शुभकामनाएं प्रेषित करने का अनुरोध किया ।


    सचिवों ने प्रधानमंत्री को आज इससे पहले हुई परिणामदायी एवं फलप्रद 2+2 वार्ता के बारे में बताया । प्रधानमंत्री ने दोनों सचिवों एवं उनके भारतीय समकक्षों, विदेश एवं रक्षा मंत्रियों को, दोनों देशों के बीच 2+2 वार्ता के आयोजन के लिये बधाई दी ।


    ***


    एबी-10544


    

    
    (Release ID: 1548778) Visitor Counter : 19