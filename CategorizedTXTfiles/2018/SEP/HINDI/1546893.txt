      पृथ्‍वी विज्ञान मंत्रालय

      मौसम विभाग ने ओडिशा के दक्षिणी तट और आंध्र प्रदेश के उत्‍तरी तट पर चक्रवाती तूफान का अलर्ट जारी किया
      Posted On: 20 SEP 2018 8:19PM by PIB Delhi


    बंगाल की खाड़ी के पश्चिम-मध्‍य में बना गहरा विक्षोभ आज लगभग 12 किलोमीटर प्रति घंटे की रफ्तार से पश्चिम-उत्‍तर पश्चिम की ओर अग्रसर हो गया। यह आज 20 सितम्‍बर, 2018 को भारतीय समयानुसार प्रात: 11 बजकर 30 मिनट पर कलिंगपत्‍तनम (तटीय आंध्र प्रदेश) से लगभग 290 किलोमीटर पूर्व-दक्षिण पूर्व और गोपालपुर (ओडिशा) से लगभग 270 किलोमीटर दक्षिण-पूर्व में अक्षांश 17.6 ० एन और देशांतर 86.8 ० ई के निकट बंगाल की खाड़ी के पश्चिम-मध्‍य में केन्द्रित था।


    अगले 12 घंटों में इसके तीव्र होकर चक्रवाती तूफान का स्‍वरूप लेने का अंदेशा है। ऐसी संभावना जताई जा रही है कि यह आज 20 सितम्‍बर को मध्‍यरात्रि के आसपास पश्चिम-उत्‍तर पश्चिम की ओर अग्रसर हो जाएगा और कलिंगपत्‍तनम एवं पुरी (ओडिशा) के बीच गोपालपुर के निकट ओडिशा के दक्षिण तट और आंध्र प्रदेश के उत्‍तरी तट को पार कर जाएगा। यह भी संभावना जताई जा रही है कि यह चक्रवाती तूफान का स्‍वरूप धारण कर लेगा, जिसकी गति 60-70 किलोमीटर प्रति घंटा होगी और जिसके बाद में और भी ज्‍यादा तेज होकर 80 किलोमीटर प्रति घंटे हो जाने की आशंका है।


    चक्रवाती तूफान के बारे में पूर्वानुमान और इसकी तीव्रता के संबंध में विस्‍तृत जानकारी के लिए अंग्रेजी का अनुलग्‍नक यहां क्लिक करें


    ***


    वीके/आरकेएम / एएम/आरआरएस/जीआरएस -10330

    
    
    (Release ID: 1546893) Visitor Counter : 173