      इलेक्ट्रानिक्स एवं आईटी मंत्रालय

      श्री अहलुवालिया ने सी-डैक सूचना मीडिया सर्वर (सीआईएमएस) लॉन्च की
      Posted On: 18 SEP 2018 6:29PM by PIB Delhi


    इलेक्ट्रॉनिकी एवं सूचना प्रौद्योगिकी राज्यमंत्री श्री एस. एस. अहलुवालिया ने सुशासन के लिए सी-डैक सूचना मीडिया सर्वर (सीआईएमएस) लॉन्च की।


    सी-डैक सूचना मीडिया सर्वर (सीआईएमएस) एक कम्प्यूटर उपकरण है जिसमें मांग पर ऑडियो और वीडियो उपलब्ध कराने वाला विशेष एप्लीकेशन सॉफ्टवेयर होता है। कम लागत वाली यह किफायती प्रणाली शक्तिशाली और ऊजा कुशल मल्टीकोर प्रोसेसर वाले सिंगल बोर्ड कम्प्यूटर के साथ बनाई गई है। इसे किसी विशेष इंटरनेट सेवा प्रदाता या डेटा कनेक्टिविटी की आवश्यकता नहीं है। इसमें ऑफलाइन संदर्भ के लिए देखने या डाउनलोड करने के वास्ते टेक्स्ट प्रदर्शित करना, तस्वीरें देखना, वीडियों स्ट्रीमिंग, ई-ब्रोशर जैसी सामान्य विशेषताएं शामिल हैं।


    श्री अहलुवालिया ने कहा कि हमारी सरकार देश के प्रत्येक नागरिकों को सुशासन उपलब्ध कराने के लिए प्रतिबद्ध है और उन्हें प्रधानमंत्री जनधन योजन (पीएमजेडीवाई), प्रधान मंत्री मुद्रा योजना (पीएमएमवाई), प्रधानमंत्री जीवन ज्योति बीमा योजना (पीएमजेजेबीवाई), अटल पेंशन योजना (एपीवाई), प्रधानमंत्री आवास योजना (पीएमएवाई), प्रधानमंत्री फसल बीमा योजना (पीएमएफबीवाई), मेक इन भारत, स्वच्छ भारत अभियान, मृदा स्वास्थ्य कार्ड योजना, डिजिटल इंडिया, कौशल भारत कार्यक्रम, बेटी बचाओ बेटी पढ़ाओ योजना, दीनदयाल उपाध्याय ग्राम ज्योति योजना (डीडीयूजीजेवाई), कायाकल्प और शहरी परिवर्तन के लिए अटल मिशन (एएमआरयूटी), समान रैंक समान पेंशन योजना जैसी विभिन्न सरकारी योजनाओं के बारे में इस प्रणाली के जरिए लोगों को जागरूक करना है। यह सभी प्रकार के इलेक्ट्रॉनिक और मोबाइल प्लेटफॉर्म पर उपलब्ध है।


    सी-डैक के महानिदेशक डॉ हेमंत दरबारी ने बताया कि सीआईएमएस की स्थापना और संसद, (मौजूदा राज्यसभा, सदस्यों का विवरण), शिक्षा संस्थानों (ई-बुक्स, समय सारिणी, दिन की खबर, सूचनाएं), रेलवे (ट्रेन चलने की जानकारी, स्टेशन ले-आउट मानचित्र), अस्पतालों (ड्यूटी पर डॉक्टर, रोगियों के रिकार्ड) जैसी जगहों पर इनकी तैनाती बहुत आसान है। उपयोगकर्ता किसी भी स्मार्ट यंत्र के माध्यम से वाईफाई क्षमता के साथ कनेक्ट हो सकता है और उपलब्ध जानकारी मुफ्त में हासिल कर सकता है।


    ***


    आरकेमीण/एएम/एके/सीएल-10268


    

    
    (Release ID: 1546562) Visitor Counter : 197