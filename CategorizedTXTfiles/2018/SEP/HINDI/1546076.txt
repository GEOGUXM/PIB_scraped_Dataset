      निर्वाचन आयोग

      निर्वाचन आयोग ने चुनाव अधिकारियों के लिए सांकेतिक भाषा प्रशिक्षण सत्र का आयोजन किया
      Posted On: 13 SEP 2018 7:57PM by PIB Delhi


    निर्वाचन आयोग ने सुलभ चुनाव के प्रति अपने संकल्प के तहत चुनाव अधिकारियों के लिए नई दिल्ली स्थित निर्वाचन आयोग मुख्यालय में आईएसएलआरटीसी (भारतीय सांकेतिक भाषा अनुसंधान एवं प्रशिक्षण केंद्र) के सहयोग से सांकेतिक भाषा प्रशिक्षण सत्र का आयोजन किया।


    फिंगरस्पेलिंग अक्षरों के साथ अभ्यास करते चुनाव अधिकारियों के साथ बातचीत करते सांकेतिक भाषा के विशेषज्ञ


    आईएसएलआरटीसी (भारतीय सांकेतिक भाषा अनुसंधान एवं प्रशिक्षण केंद्र) के विशेषज्ञों ने प्रशिक्षण का संचालन किया। इसमें चुनाव अधिकारियों को चुनाव, पहचान-पत्र, पता और मतदान केंद्रों इत्यादि से संबंधित सांकेतिक भाषा की मूलभूत जानकारी दी गई। इसके अलावा चुनाव अधिकारियों को दिव्यांग मतदाताओं के साथ बातचीत में शिष्टाचार बरतने की जानकारी दी गई और उन्हें खासकर बधिर मतदाताओं की जरूरतों के प्रति संवेदनशील बनाया गया। सत्र में अधिकारियों ने बड़े उत्साह के साथ भाग लिया।


    कार्यशाला का उद्देश्य दिव्यांगजनों के साथ बर्ताव में चुनाव अधिकारियों को संवेदनशील बनाना था ताकि चुनावी प्रक्रिया के दौरान वे दिव्यांगजनों की जरूरतों का बेहतर तरीके से ख्याल रख सकें।


    वीके/आरकेएम / एके/सीएल-10207

    
    
    (Release ID: 1546076) Visitor Counter : 160