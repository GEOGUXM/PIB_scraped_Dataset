      प्रधानमंत्री कार्यालय

      प्रधानमंत्री ने सिक्किम में पाक्‍योंग हवाई अड्डे का उद्घाटन किया, इसके साथ ही राज्‍य हवाई संपर्क सेवा से जुड़ा
      Posted On: 24 SEP 2018 3:57PM by PIB Delhi


    प्रधानमंत्री नरेन्‍द्र मोदी ने आज सिक्किम में पाक्‍योंग हवाई अड्डे का उद्घाटन किया। यह सिक्किम का पहला और देश का सौंवा हवाई अड्डा है। इस मौके पर विशाल जनसभा को संबोधित करते हए उन्‍होंने कहा कि आज का दिन सक्किम के लिए ऐतिहासिक दिन होने के साथ ही देश के लिए भी एक महत्‍वपूर्ण दिन है। प्रधानमंत्री ने कहा कि पाक्‍योंग हवाई अड्डे के साथ ही देश में हवाई अड्डों की कुल संख्‍या बढ़कर सौ हो गयी है। उन्‍होंने इस अवसर पर सिक्किम के युवा क्रिकेट खिलाड़ी निलेश लामीचाने का भी जिक्र किया जो विजय हजारे ट्राफी में शतक बनाने वाला राज्‍य का पहला खिलाड़ी बना है।


    श्री मोदी ने कहा कि पाक्‍योंग हवाई अड्डा सिक्किम के लिए हवाई संपर्क सेवा को सुगम बनाएगा। उन्‍होंने कहा कि‍ यह सुनिश्चित करने के लिए कि यह आम आदमी के लिए उपयोगी बन सके , हवाई अड्डे को उड़ान योजना का हिस्‍सा बनाया गया है।


    प्रधानमंत्री ने कहा कि‍ समूचे पूर्वोत्‍तर क्षेत्र के लिए बेहतर आधारभूत संरचना और भावानात्‍मक जुड़ाव पर तेज गति से काम किए जाने पर जोर दिया गया है। उन्‍होंने कहा कि विकास कार्यो की समीक्षा के लिए व्‍यक्‍तिगत रूप से वह कई बार पूर्वोत्‍तर राज्‍यों का दौरा कर चुके हैं और इसके अलावा कई केन्‍द्रीय मंत्रियों ने भी इस क्षेत्र का नियमित रूप से दौरा किया है। श्री मोदी ने कहा कि इसके नतीजे सामने दिखाई रहे हैं। उन्‍होंने इस संदर्भ में क्षेत्र में बेहतर रेल और हवाई संपर्क सेवा तथा सड़कों और पुलों आदि का जिक्र किया।


    प्रधानमंत्री ने कहा कि देश के सौ हवाई अड्डों में से 35 हवाई अड्डों का परिचालन पिछले चार वर्षों के दौरान हुआ। उन्‍होंने इस अवसर पर जैविक खेती के क्षेत्र में सिक्किम की प्रगति का उल्‍लेख भी किया। उन्‍होंने कहा कि‍ पूर्वोत्‍तर क्षेत्र के लिए मिशन आर्गेनिक वैल्‍यू डेवलपमेंट की पहल केन्‍द्र सरकार की ओर से की गयी है।


    ***


    वीके/आर.के.मीणा/एएम/एमएस/एमएस-10334
    

    
    (Release ID: 1547064) Visitor Counter : 323