      स्‍वास्‍थ्‍य एवं परिवार कल्‍याण मंत्रालय

      बजट डैशबोर्ड के साथ डिजिटल बना स्‍वास्‍थ्‍य मंत्रालय
      Posted On: 19 SEP 2018 5:49PM by PIB Delhi


    स्‍वास्‍थ्‍य एवं परिवार कल्‍याण मंत्रालय ने बजट, व्‍यय और बिल भुगतान की स्थिति पर एक नया बजट डैशबोर्ड तैयार किया है। इस बजट डैशबोर्ड में आयुष मंत्रालय और स्‍वास्‍थ्‍य शोध विभाग भी शामिल हैं। बजट और व्‍यय एक स्नैपशॉट में उपलब्ध है और इसके साथ ही इसमें विभिन्‍न श्रेणियों जैसे कि प्रमुख योजनाओं, केन्‍द्रीय क्षेत्र के व्‍यय, पूर्वोत्तर, एससी/एसटी, केन्‍द्र प्रायोजित योजनाओं, इत्‍यादि का विस्‍तृत विवरण भी दिया गया है। विभिन्‍न संबंधित प्रस्‍तुतियां, अनुदान मांगें और समस्‍त संबंधित बजट परिपत्र भी डैशबोर्ड पर उपलब्‍ध हैं।


    डैशबोर्ड में इस मंत्रालय के अखिल भारतीय वेतन एवं लेखा कार्यालयों (पीएओ) के लिए बिलों की स्थिति से जुड़ी जानकारी देने की अनूठी विशेषता भी है और इसके साथ ही इसमें बिलों के वापस होने के कारणों का भी उल्‍लेख किया गया है। यह पारदर्शिता की दिशा में एक और अहम कदम है।


    बजट डैशबोर्ड में मांग से जुड़ी सूचनाओं के लिए एसएमएस सुविधा है और यह मोबाइल पर भी उपलब्‍ध है। कुल व्‍यय में कमी होने की स्थिति में संबंधित अधिकारियों को एसएमएस अलर्ट भेजने की सुविधा भी दी जा रही है।


    विशेष सचिव एवं वित्तीय सलाहकार श्रीमती विजया श्रीवास्‍तव और मुख्य लेखा नियंत्रक (सीसीए) श्रीमती भारती दास की अगुवाई वाली स्‍वास्‍थ्‍य मंत्रालय की टीम ने आज व्‍यय सचिव श्री ए. एन. झा के समक्ष डिजिटल बजट डैशबोर्ड पर एक प्रस्‍तुति दी।


    ***


    आर.के.मीणा / एएम/आरआरएस/वीके -10303

    
    
    (Release ID: 1546731) Visitor Counter : 126