      रक्षा मंत्रालय

      डिफेंस इंडिया स्‍टार्टअप चैलेंज के लिए आवेदन की समय अवधि बढ़ाई गई
      Posted On: 24 SEP 2018 8:05PM by PIB Delhi


    डिफेंस इंडिया स्‍टार्टअप चैलेंज (डीआईएससी) के लिए आवेदन की अंतिम तिथि 31 अक्तूबर तक बढ़ा दी गयी है।


    डीआईएससी का आयोजन रक्षा नवोन्‍मेषण संगठन (डीआईओ) ने रक्षा उत्‍पादन विभाग, अटल इनोवेशन मिशन, नीति आयोग तथा इनोवेशन ऑफ डिफेंस एक्सिलेंस (आईडेक्स) के सहयोग से किया है। इसकी शुरूआत 4 अगस्त, 2018 को रक्षा मंत्री श्रीमती निर्मला सीतारमण ने की थी। इसके तहत रक्षा मंत्री ने भारतीय रक्षा प्रतिष्‍ठानों की जरुरतों के हिसाब से 11 तकनीकी चुनौतियों को स्टार्टअप शुरू करनेवाले उद्यमियों के सामने रखा है। इन चुनौतियों में ज्यादातर ऐसी हैं, जो सुरक्षा बलों से जुड़ी हैं। इसमें क्षमता के हिसाब से प्रोटोटाइप तैयार करने वालों को 1.5 करोड़ रुपये तक का अनुदान दिया जाएगा।


    ***


    वीके/आर.के.मीणा/एएम/एमएस/एमएस-10345

    
    
    (Release ID: 1547146) Visitor Counter : 170