      अल्‍पसंख्‍यक कार्य मंत्रालय

      केंद्रीय अल्पसंख्यक मामले मंत्री श्री मुख्तार अब्बास नकवी ने हमारे दैनिक जीवन में स्वच्छता का पालन करने की आवश्यकता पर बल दिया
      Posted On: 15 SEP 2018 11:42AM by PIB Delhi


      केंद्रीय अल्पसंख्यक मामले मंत्री श्री मुख्तार अब्बास नकवी ने हमारे दैनिक जीवन में स्वच्छता का पालन करने की आवश्यकता पर बल दिया है। आज मौलाना आजाद शैक्षणिक संगठन में स्वच्छता ही सेवा कार्यक्रम में बोलते हुए , श्री नकवी ने कहा कि हमें न केवल अपने आसपास के वातावरण को स्वच्छ रखना चाहिए बल्कि एक स्वच्छ दिमाग एवं सकारात्मक सोच भी सुनिश्चित करना चाहिए।


      दिल्ली की आठ परियोजना कार्यान्वयन एजेन्सियों के एक विशाल जन समूह को संबोधित करते हुए श्री नकवी ने कहा कि हमें अपनी अंतरात्मा से स्वच्छता कार्यक्रम आरंभ करना चाहिए एवं इसे एक आदत के रूप में जारी रखा जाना चाहिए। उन्होंने स्वच्छता मुहिम में प्रतिभागी प्रशिक्षुओं की भावना एवं अनुशासन की सराहना की एवं श्रोताओं से प्रधानमंत्री श्री नरेन्द्र मोदी के स्वच्छता मिशन को पूरा करने की अपील की।


      श्री नकवी ने फिल्म कलाकार अन्नू कपूर , गायक साबरी बंधु एवं अन्य गणमान्य व्यक्तियों के साथ कार्यक्रम स्थल पर श्रमदान गतिविधियों में भाग लिया। बड़ी संख्या में गणमान्य व्यक्तियों ने उस स्थान पर श्रमदान कार्यकलापों में भाग लिया। श्री नकवी ने मौलाना आजाद शैक्षणिक संगठन के परिसर में एक पौधा भी रोपा।


      ****


      वीके/आरकेएम/एएम/एसकेजे/एनके –10229


    

    
    (Release ID: 1546226) Visitor Counter : 200
    
    
      Read this release in: English , Tamil