      प्रधानमंत्री कार्यालय

      प्रधानमंत्री ने ‘स्वच्छता ही सेवा‘ में भाग लिया, दिल्ली के एक विद्यालय में श्रमदान किया
      Posted On: 15 SEP 2018 4:51PM by PIB Delhi


    प्रधानमंत्री श्री नरेन्द्र मोदी ने आज दिल्ली के एक विद्यालय में श्रमदान कर ‘स्वच्छता ही सेवा‘ अभियान में भाग लिया।


    पूरे देश के 17 स्थानों के विभिन्न वर्गों के लोगों के साथ वीडियो कांफ्रेस संवाद के द्वारा अभियान आरंभ करने के तुरंत बाद, प्रधानमंत्री मध्य दिल्ली के रानी झांसी मार्ग स्थित बाबा साहेब अंबेडकर उच्चतर माध्यमिक विद्यालय के लिए रवाना हो गए। वहां उन्होंने बाबा साहेब अंबेडकर की एक प्रतिमा को पुष्पांजलि अर्पित की और स्वच्छता अभियान में भाग लिया। उन्होंने विद्यालय में छात्रों के साथ बातचीत भी की तथा उन्हें स्वच्छता के प्रयोजन की दिशा में प्रेरित किया।


    प्रधानमंत्री ने सामान्य यातायात में एवं बिना किसी पारंपरिक प्रोटोकॉल के स्कूल की यात्रा की। उनकी यात्रा के लिए किसी विशेष यातायात की व्यवस्था नहीं की गई थी।


    डॉ अंबेडकर ने 1946 में अनुसूचित जातियों के शैक्षणिक, सामाजिक एवं आर्थिक कल्याण को आगे बढ़ाने के लिए खुद इस स्कूल परिसर को खरीदा था।


    ****


    वीके/आरकेएम/एएम/एसकेजे/एनके–10231

    
    
    (Release ID: 1546228) Visitor Counter : 166
    
    
      Read this release in: English