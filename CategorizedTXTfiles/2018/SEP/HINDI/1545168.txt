      वाणिज्‍य एवं उद्योग मंत्रालय

      तुर्की में 87वें इज़मीर अंतर्राष्ट्रीय व्यापार मेला में ‘सोर्स इंडिया’
      Posted On: 06 SEP 2018 3:07PM by PIB Delhi


    भारत, तुर्की में शुक्रवार 07 सितंबर, 2018 से शुरू हो रहे 87वें इज़मीर अंतर्राष्ट्रीय व्यापार मेले का साझेदार देश है। इस व्यापार मेले में भारत एक बड़ा बिजेनस पैविलियन ‘ सोर्स इंडिया ’ लांच करेगा जिसके जरिए भारत की 75 कंपनियां तुर्की और अन्य पड़ोसी देशों के साथ भारत का निर्यात बढ़ाने के उद्देश्य से मेल-जोल बढ़ाएंगी।


    यह सोर्स इंडिया पैविलियन का एक श्रृंखला है जिसे भारत व्यापार संवर्धन परिषद (टीपीसीआई) भारत का निर्यात बढ़ाने के लिए दुनियाभर के महत्वपूर्ण व्यापार मेले में आयोजित कर रहा है। टीपीसीआई, वाणिज्य एवं उद्योग मंत्रालय में वाणिज्य विभाग का व्यापार एवं निवेश संवर्धन संगठन है। यह भारत और बाकी दुनिया के बीच व्यपार और निवेश में सहयोग के नए रास्ते तलाशने का काम करता है।


    87वें इज़मीर अंतर्राष्ट्रीय व्यापार मेला इंस्ताबुल और अंकारा के बाद तुर्की के तीसरे सबसे बड़ी जनसंख्या वाले इज़मीर शहर में 07 सितंबर से 11 सितंबर तक चलेगा। मेले में केंद्रित देश के रूप में भारत की भागीदारी होने की वजह से भारत का राष्ट्रगान गाया जाएगा और मेले में रखे स्क्रीन पर भारत का तिरंगा भी लहराता दिखेगा। सोर्स पैविलियन तक खरीदारों और आगुंतकों को पहुंचने में आसानी के लिए विशेष संकेतक लगाए जाएंगे।


    अंकारा में भारत के राजदूत संजय भट्टाचार्य ने कहा कि भारत और तुर्की के बीच कृषि और खाद्य प्रसंस्करण के क्षेत्र में व्यापारिक सहयोग बढ़ाने की बड़ी संभावना हैं। उन्होंने बताया कि तुर्की के विशाल बाजार और यूरोपीय बाजारों तक पहुंच की वजह से तुर्की में भारतीय उद्यमियों के संयुक्त उपक्रम स्थापित करने की अपार संभावनाएं हैं।


    ***


    वीके/एएम/एके / डीए – 10122

    
    
    (Release ID: 1545168) Visitor Counter : 255
    
    
      Read this release in: English , Marathi