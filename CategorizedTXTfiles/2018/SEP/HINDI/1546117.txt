      स्‍वास्‍थ्‍य एवं परिवार कल्‍याण मंत्रालय

      श्री जेपी नड्डा ने एम्स में बैट्री चालित बस सेवाओं को हरी झंडी दिखाई
      Posted On: 13 SEP 2018 8:44PM by PIB Delhi


      केंद्रीय स्वास्थ्य एवं परिवार कल्याण मंत्री श्री जेपी नड्डा ने आज नई दिल्ली के एम्स में इंडीपेन्डेंट न्यूज सर्विसेज प्राइवेट लिमिटेड (इंडिया टीवी) की कार्पोरेट सामाजिक दायित्व(सीएसआर) पहल के अंतर्गत बैट्री चालित बस सेवाओं को हरी झंडी दिखाई। उद्घाटन समारोह के अवसर पर इंडिया टीवी के अध्यक्ष श्री रजत शर्मा, एम्स ऩई दिल्ली के निदेशक प्रोफेसर रणदीप गुलेरिया,इंडिया टीवी की प्रबंध निदेशक और सीईओ सुश्री रितू धवन और सीएसआर समिति एम्स के अध्यक्ष ओ.पी.खरबंदा भी उपस्थित थे। श्री जे पी नड्डा ने इसके पश्चात एम्स, नई दिल्ली और इंडिया टीवी के बीच समझौता ज्ञापन के आदान प्रदान समारोह की अध्यक्षता भी की।


      इस अवसर पर अपने संबोधन में श्री नड्डा ने कहा कि एम्स एक अग्रणी और अनोखा संस्थान हैं जिसने संख्या और गुणवत्ता के बीच उचित संतुलन बनाए रखा है। सरकार नए एम्स को सेवाओं के वही मानक देने के लिए प्रतिबद्ध है, जो नई दिल्ली स्थित एम्स को मिले हुए हैं। नए एम्स को श्रेष्ठ बनाने में कोई कसर नही छोड़ी जायेगी। एम्स ने ना केवल राष्ट्रीय स्तर पर बल्कि अंतराष्ट्रीय स्तर पर भी स्वास्थ्य सेवाओं के क्षेत्र में कीर्तिमान स्थापित किए हैं। इसका गौरवशाली इतिहास रहा है और हमें नए एम्स में इसे बनाए रखने का प्रयास करना चाहिए। उन्होने कहा कि नए संस्थानों में नई दिल्ली स्थित एम्स के समान कार्य संस्कृति रहेगी। श्री नड्डा ने कहा ’’ कम लागत और वहनीय स्वास्थ्य सेवाओं के लिए नवाचार आज की आवश्यकता हैं। इन सभी चुनौतियों का सामना करने के लिए एम्स की मजबूती और इसकी सेवाओं का विस्तार करने की आवश्यकता है, जिन्हे लोगों तक पंहुचाने के लिए हम प्रतिबद्ध हैं।


      श्री नड्डा ने कहा माननीय प्रधानमंत्री श्री नरेन्द्र मोदी जी के कुशल नेतृत्व में स्वास्थ्य मंत्रालय देशवासियों को श्रेष्ठ और उच्च गुणवत्ता की स्वास्थ सेवाएं उपलब्ध कराने के लिए प्रतिबद्ध हैं।उन्होने कहा कि आयुष्मान भारत-प्रधानमंत्री जन आरोग्य योजना वैश्विक स्वास्थ्य पंहुच में एक बड़ी योजना है। योजना के अंतर्गत 10.74 करोड़ गरीब परिवारों को स्वास्थ्य सेवाएं प्रदान की जाएगी अर्थात इसके लाभार्थियों की संख्या 55 करोड़ से अधिक होगी। उन्होने आगे कहा कि यह योजना हस्पताल में भर्ती के समय अधिक सेवाएं प्रदान करेगी और यह कागज रहित एवं नकद रहित होगा। इन सेवाओँ में 1350 से अधिक प्रक्रियाएं होगे जिनमें अस्पताल में भर्ती से पूर्व एवं पश्चात, रोग निदान,दवाइयां इत्यादि शामिल होगें।


      इस अवसर पर इंडिया टीवी द्वारा इसकी कार्पोरेट सामाजिक दायित्व(सीएसआर) की पहल के अंतर्गत एम्स को 10 बैट्री चलित बस प्रदान की गई। इन 10 बसों के रख- रखाव में बस चालकों और अन्य सहयोगी स्टाफ की दो वर्षों के लिए वेतन की जिम्मेदारी इंडिया टीवी द्वारा उठाई जायेगी और बाद में इसे आगे बढाया भी जा सकता हैं । इन बसों का इस्तेमाल परिसर में आगतुंक, रोगियों,रोगी परिचारक और एम्स में कार्यरत कर्मचारियों द्वारा भी किया जा सकेगा। इस नई बस सेवा का प्रतिदिन लगभग 5000 यात्री प्रयोग कर सकेगें।


      एम्स नई दिल्ली ने वर्ष 2017 में सीएसआर नीति का प्रतिपादन किया। इसके अंतर्गत तीन सीएसआर उप समितियों का गठन किया जा चुका है : जिनमे सीएसआर के अंतर्गत प्राप्त होने वाली निधि के नियंत्रण और उचित प्रयोग के लिए अनुसंधान समिति,ढांचागत समिति और रोगी की देखभाल शामिल हैं।


      ***


      वीके//एएम / पीकेए /पीबी/-10212


    

    
    (Release ID: 1546117) Visitor Counter : 52
    
    
      Read this release in: English