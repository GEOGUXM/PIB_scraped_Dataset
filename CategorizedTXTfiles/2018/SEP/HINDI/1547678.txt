      इलेक्ट्रानिक्स एवं आईटी मंत्रालय

      श्री रविशंकर प्रसाद डाटा एनालिटिक्स के लिए उत्कृष्टता केंद्र लांच करेंगे
      Posted On: 27 SEP 2018 4:33PM by PIB Delhi


    केंद्रीय इलेक्ट्रॉनिकी तथा सूचना प्रौद्योगिक मंत्री श्री रविशंकर प्रसाद कल 28 सितंबर, 2018 को नई दिल्ली में डाटा एनालिटिक्स के लिए उत्कृष्टता केंद्र (सीईडीए) लांच करेंगे। इस अवसर पर इलेक्ट्रॉनिक्स एवं सूचना प्रौद्योगिकी राज्य मंत्री तथा केंद्र सरकार के गणमान्य व्यक्ति उपस्थित रहेंगे।


    नेशनल इंफॉरमेटिक सेंटर (एनआईसी) और नेशनल इंफॉरमेटिक सेंटर सर्विसिस इंकॉरपोरेटेड (एनआईसीएसआई) ने संयुक्त रूप से डाटा एनालिटिक्स के लिए उत्कृष्टता केंद्र की स्थापना की है ताकि शासन प्रक्रियाओं में उत्पन्न होने वाले डाटा क्षमता का विस्तार किया जा सके और समग्र शासन संचालन सुधार में डाटा का उपयोग किया जा सके ।


    डाटा एनालिटिक्स के लिए उत्कृष्टता केंद्र (सीईडीए) की स्थापना अग्रणी एनालिटिक्स तथा मशीन लर्निंग क्षमताओं को अपनाने के काम में तेजी लाने के लिए की गई है। इसके लिए उत्कृष्टता केंद्र डाटा एनालिटिक्स के क्षेत्र में विशेषज्ञता और उत्कृष्ट गतिविधि का केंद्र होगा। यह केंद्र सभी स्तरों पर सरकारी विभागों को गुणवत्ता संपन्न डाटा एनालिटिक्स सेवाएं प्रदान करेगा और इस कार्य में उचित टेक्नॉलाजी की पहचान करेगा और विशेषज्ञों की तैनाती करेगा।


    केंद्र का उद्देश्य विभागों को डाटा एनालिटिक्स सेवा प्रदान करके डाटा प्रेरित निर्णय प्रक्रिया के माध्यम से जटिल नीतिगत विषयों के समाधान में मदद करना है ताकि विभिन्न विकास कार्यक्रमों को कारगर तरीके से बनाने और लागू करने का काम सुनिश्चित किया जा सके।


    यह उत्कृष्टता केंद्र अकादमी और उद्योग के सहयोग से टेक्नॉलाजी स्थापित करेगा जिससे कम लागत पर सरकार को गुणवत्ता संपन्न टूल्स उपलब्ध होंगे।


    ***


    वीके/आर.के.मीणा/एजी/डीए -10383


    

    
    (Release ID: 1547678) Visitor Counter : 183