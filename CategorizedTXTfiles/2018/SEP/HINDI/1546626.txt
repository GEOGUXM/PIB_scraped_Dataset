      जल संसाधन, नदी विकास एवं गंगा संरक्षण मंत्रालय

      मंत्रिमंडल ने बांध पुन:स्‍थापन और सुधार परियोजना के संशोधित लागत अनुमान को मंजूरी दी
      Posted On: 19 SEP 2018 1:34PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में मंत्रिमंडलीय आर्थिक समिति (सीसीईए) ने 3466 करोड़ रुपए की संशोधित लागत पर बांध पुन:स्‍थापन और सुधार परियोजना (डीआरआईपी) के संशोधित लागत अनुमान को अपनी मंजूरी दे दी है। 198 बांधों की सुरक्षा और संचालन प्रदर्शन में सुधार तथा व्‍यापक प्रबंधन प्रणाली के साथ संस्‍थागत मजबूती के लिए विश्‍व बैंक वित्‍तीय सहायता देगा। 3466 करोड़ रुपए की परियोजना में 2628 करोड़ रुपए विश्‍व बैंक देगा और 747 करोड़ रुपए डीआरआईपी राज्‍य/क्रियान्‍वयन एजेंसियां और शेष 91 करेाड़ रुपए केन्‍द्रीय जल आयोग देगा।


    सीसीईए ने पूर्व प्रभाव से 01 जुलाई, 2018 से 30 जून, 2020 तक दो वर्ष के समय विस्‍तार की स्‍वीकृति भी दी है।


    प्रभाव:


    यह परियोजना च‍यनित वर्तमान बांधों की सुरक्षा और संचालन प्रदर्शन में सुधार लाएगी तथा जाखिम मिटाकर निचले इलाकों की आबादी और संपत्ति की सुरक्षा सुनिश्चित करेगी। परियोजना से प्राथमिक रूप में जलाशय पर निर्भर शहरी और ग्रामीण समुदाय तथा नीचले इलाके के समुदाय लाभान्वित होंगे। नीचले इलाकों में रहने वाले लोग बांध के विफल होने या संचालन विफलता के कारण जोखिम में रहते हैं। संस्‍थागत व्‍यवस्‍था को मजबूत बनाकर बांध सुरक्षा संगठनों को और अधिक करागर बनाया जाएगा ताकि बांध ढांचागत दृष्टि से मजबूत हों और कर्मचारी तथा अधिकारियों के क्षमता सृजन के साथ संचालन की दृष्टि से भी मजबूत हों।


    डीआरआईपी के निम्‍नलिखित उद्देश्‍य हैं


    ए) घटक -। बांध तथा इसके आसपास के ढांचों का पुन:स्‍थापन


    बी) घटक -।। संस्‍थागत मजबूती तथा


    सी) घटक -।।। परियोजना प्रबंधन


    इस योजना में 198 बांध परियोजनाओं के पुन:स्‍थापन का प्रावधान है। ये परियोजनाएं भारत के 7 राज्‍यों – केरल, मध्‍य प्रदेश, ओडिशा, तमिलनाडु, कर्नाटक, झारखंड (दामोदर घाटी निगम) तथा उत्‍तराखंड (उत्‍तराखंड जल विद्युत निगम लि.) – में हैं।


    क्रियान्‍वयन एजेंसियों द्वारा प्रारम्भिक और संशोधित लागत के साथ बांधों की संख्‍या इस प्रकार दी गई है:-

                                                                                                                                           
क्रियान्‍वयन एजेंसी          परियोजना बांधों की सं.  कुल प्रारंभिक परियोजना लागत (करोड़ रु. में)  कुल परियोजना संशोधित लागत (करोड़ रु. में)
                                                                                                                                           
                                                                                                                                           
                                                                                                                                           
मध्‍य प्रदेश, डब्‍ल्‍यूआरडी  25                      315                                          169                                      
                                                                                                                                           
                                                                                                                                           
                                                                                                                                           
ओडिशा, डब्‍ल्‍यूआरडी         26                      148                                          751                                      
                                                                                                                                           
                                                                                                                                           
                                                                                                                                           
तमिलनाडु, डब्‍ल्‍यूआरडी      69                      486                                          543                                      
                                                                                                                                           
                                                                                                                                           
                                                                                                                                           
टैनजेडको                     20                      260                                          260                                      
                                                                                                                                           
                                                                                                                                           
                                                                                                                                           
केरल, डब्‍ल्‍यूआरडी          16                      158                                          360                                      
                                                                                                                                           
                                                                                                                                           
                                                                                                                                           
केएसईबी                      12                      122                                          154                                      
                                                                                                                                           
                                                                                                                                           
                                                                                                                                           
सीडब्‍ल्‍यूसी                                        132                                          270                                      
                                                                                                                                           
                                                                                                                                           
                                                                                                                                           
कर्नाटक, डब्‍ल्‍यूआरडी       22                      276                                          581                                      
                                                                                                                                           
                                                                                                                                           
                                                                                                                                           
यूजेवीएनएल                   5                       64                                           235                                      
                                                                                                                                           
                                                                                                                                           
                                                                                                                                           
डीवीसी                       3                       139                                          143                                      
                                                                                                                                           
                                                                                                                                           
                                                                                                                                           
कुल लागत (करोड़ रु. में)     198                     2100                                         3466                                     
                                                                                                                                           
                                                                                                                                           

    पृष्ठभूमिः


    मूल रूप से डीआरआईपी की कुल लागत राज्य के हिस्‍से के 1968 करोड़ रुपये और केंद्रीय हिस्‍से के 132 करोड़ रूपये के साथ 2100 करोड़ रुपये थी। प्रारंभ में यह परियोजना 6 वर्ष की अवधि की थी। यह 18 अप्रैल, 2012 से प्रारंभ हुई और इसकी समाप्ति अवधि 30 जून, 2018 थी। केंद्रीय जल संसाधन , नदी विकास और गंगा संरक्षण मंत्रालय तथा विश्व बैंक द्वारा 2017 में सिद्धांत रूप में 30 जून, 2020 तक परियोजना समाप्ति की संशोधित तिथि के साथ परियोजना क्रियान्वयन का विस्तार दो वर्षों के लिए किया गया।


    *****


    एकेटी/आर.के.मीणा/एएम/एजी/बीएम

    
    
    (Release ID: 1546626) Visitor Counter : 109