      प्रधानमंत्री कार्यालय

      प्रधानमंत्री की ओडिशा यात्रा: तालचर उवर्रक संयंत्र को दोबारा चालू करने का काम शुरू; झारसुगुड़ा हवाई अड्डे का उद्घाटन
      Posted On: 22 SEP 2018 4:45PM by PIB Delhi


    प्रधानमंत्री श्री नरेन्द्र मोदी ने आज ओडिशा का दौरा किया। तालचर में उन्होंने वहां तालचर खाद कारखाने को दोबारा चालू करने के कार्य का पट्टिका का अनावरण कर शुभारम्भ किया।


    इस अवसर पर अपने संबोधन में उवर्रक संयंत्र को दोबारा चालू किये जाने के काम के शुरू होने पर उन्होंने प्रसन्नता जाहिर की। प्रधानमंत्री ने कहा कि हम उस सपने को पूरा कर रहे हैं जिसे बहुत पहले ही पूरा हो जाना चाहिये था। उन्होंने कहा कि सरकार का उद्देश्य भारत को विकास की नयी ऊंचाइयों पर ले जाना है। प्रधानमंत्री ने कहा कि विकास यात्रा में इस तरह के खाद कारखानों की केंद्रीय भूमिका है और उन्होंने जानकारी दी कि इस कारखाने में अत्याधुनिक तकनीक का प्रयोग किया जायेगा।


    झारसुगुड़ा में प्रधानमंत्री ने वहां स्थित हवाई अड्डे का उद्घाटन किया और झारसुगुड़ा से रायपुर के लिये पहली उड़ान को झण्डी दिखाकर रवाना किया। उन्होंने गर्जनबहल कोयला खदान और झारसुगुड़ा-बारापली-सरडेगा रेल परियोजना को भी देश को समर्पित किया। उन्होंने डुलांगा कोयला खदान में कोयले का उत्पादन और परिवहन शुरू होने के अवसर पर एक पट्टिका का अनावरण भी किया।


    इस अवसर पर अपने संबोधन में उन्होंने कहा कि झारसुगुड़ा हवाई अड्डे और अन्य विकास परियोजनाओं का उद्घाटन करने की उन्हें खुशी है। उन्होंने कहा कि इन विकास कार्यों से ओडिशा की जनता को बहुत लाभ मिलेगा।


    उन्होंने कहा कि भारत का उड्ड्यन क्षेत्र बहुत तेजी से विकसित हो रहा है और ये सवा सौ करोड़ भारतीयों के लिये अच्छा है।


    प्रधानमंत्री ने कहा कि झारसुगुड़ा हवाई अड्डा ओडिशा की जनता की जरूरतों को पूरा करने के लिये बेहद उपयुक्त स्थान पर स्थित है। उन्होंने कहा कि चतुर्मुखी विकास के लिये संपर्क के साधनों की केंद्रीय भूमिका है। उन्होंने कहा कि पूरे देश में संपर्क के साधनों का विकास करने के लिये केंद्र सरकार हरसंभव प्रयास कर रही है।


    आर.के.मीणा/जी- 10337


    

    
    (Release ID: 1547077) Visitor Counter : 94