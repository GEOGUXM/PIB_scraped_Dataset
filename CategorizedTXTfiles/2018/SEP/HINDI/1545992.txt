      गृह मंत्रालय

      गृह मंत्रालय कल हिंदी दिवस समारोह का आयोजन करेगा, उपराष्‍ट्रपति श्री वेंकैया नायडू मुख्‍य अतिथि होंगे
      Posted On: 13 SEP 2018 3:28PM by PIB Delhi


    भारत सरकार के गृह मंत्रालय के राजभाषा विभाग की ओर से कल 14 सितंबर, 2018 को विज्ञान भवन, नई दिल्‍ली में हिंदी दिवस समारोह का आयोजन किया जाएगा। माननीय उपराष्‍ट्रपति श्री वेंकैया नायडू समारोह के मुख्‍य अतिथि होंगे। वे देश भर में स्थित विभिन्‍न मंत्रालयों/विभागों/कार्यालयों के प्रमुखों को राजभाषा कार्यान्‍वयन में उत्‍कृष्‍ट कार्य के लिए पुरस्‍कार प्रदान करेंगे। पुरस्‍कार विजेताओं को शील्‍ड तथा प्रमाण पत्र प्रदान किये जायेंगे। हिंदी दिवस पर आयोजित होने वाले इस कार्यक्रम की अध्‍यक्षता माननीय गृह मंत्री श्री राजनाथ सिंह करेंगे और गृह राज्‍य मंत्री श्री हंसराज गंगाराम अहीर तथा श्री किरेन रिजीजू कार्यक्रम में उपस्थित रहेंगे। इस अवसर पर भारत सरकार के माननीय मंत्री, माननीय सांसदगण तथा विभिन्‍न मंत्रालयों/विभागों/ उपक्रमों आदि के वरिष्‍ठ अधिकारियों की भी उपस्थिति रहेगी। कार्यक्रम में माननीय उपराष्‍ट्रपति द्वारा ‘लीला हिंदी प्रवाह’ का लोकार्पण भी किया जाएगा।


    राजभाषा विभाग द्वारा प्रत्‍येक वर्ष हिंदी दिवस समारोह का आयोजन किया जाता है जिसमें राजभाषा के उत्‍कृष्‍ट कार्यान्‍वयन के लिए पुरस्‍कार प्रदान किए जाते हैं।


    ***


    वीके/आरकेएम/एएम/ आरआरएस – 1019 5


    

    
    (Release ID: 1545992) Visitor Counter : 191