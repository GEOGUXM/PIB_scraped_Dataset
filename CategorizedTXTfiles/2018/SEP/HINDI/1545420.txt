      रक्षा मंत्रालय

      रक्षा मंत्रालय ने एयरोशो की घोषणा की
      Posted On: 08 SEP 2018 5:33PM by PIB Delhi


    भारत सरकार ने एयरो इण्डिया-2019 को दिनांक 20 से 24 फरवरी, 2019 तक बैंगलुरु में आयोजित करने का निर्णय लिया है । इस पांच दिवसीय कार्यक्रम में सार्वजनिक एयर शो के साथ एयरोस्पेस एवं रक्षा उद्योग की विशाल उद्योग प्रदर्शनी का संयोजन होगा । एयरोस्पेस उद्योग के वैश्विक नेताओं एवं बड़े निवेशकों के अतिरिक्त प्रदर्शनी में दुनिया भर के बड़े थिंक-टैंक भी भागीदारी करेंगे । इससे सूचना, नये नये विचारों एवं उड्डयन उद्योग में हो रहे नवीन घटनाक्रमों के आदान-प्रदान का विशिष्ट अवसर उपलब्ध होगा । घरेलू उड्डयन उद्योग को प्रोत्साहन देने के अलावा इससे मेक-इन-इण्डिया को भी बढ़ावा मिलेगा । रक्षा उत्पादन विभाग एयरोशो को सफल एवं परिणाम उन्मुख बनाने के प्रति समर्पित है ।


    ****


    वीके/एएम/जीके/पीकेए/एमबी/एनके–10146

    
    
    (Release ID: 1545420) Visitor Counter : 307