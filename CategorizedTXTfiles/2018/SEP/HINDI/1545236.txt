      जल संसाधन, नदी विकास एवं गंगा संरक्षण मंत्रालय

      जल बचाओ, वीडियो बनाओ, पुरस्कार पाओ प्रतियोगिता : मोहम्मद अमजद, सुप्रीत देव और चंदन कुमार ने दूसरे पखवाड़े में पुरस्कार जीते
      Posted On: 06 SEP 2018 7:03PM by PIB Delhi


    जल संसाधन, नदी विकास और गंगा संरक्षण मंत्रालय ने जल बचाओ , वीडियो बनाओ , पुरस्कार पाओ प्रतियोगिता में दूसरे पखवाड़े (25 जुलाई – 08 अगस्त) के लिए विजेताओं के नामों की घोषणा की। 25 जुलाई से 08 अगस्त, 2018 की अवधि के लिए पटना से मोहम्मद अमजद, टुमकुर, कर्नाटक से श्री सुप्रित देव और चंपारण से चंदन कुमार ने क्रमशः प्रथम, द्वितीय और तृतीय स्थान पाया। इन विजेताओं को क्रमशः 25,000, 15,000 और 10,000 रुपये की पुरस्कार राशि प्रदान की जाएगी।


    जल बचाओ , वीडियो बनाओ , पुरस्कार पाओ प्रतियोगिता की शुरुआत भारत सरकार के माइगोव पोर्टल की मदद से मंत्रालय ने जल संरक्षण को लेकर जागरूकता फैलाने के उद्देश्य से शुरू किया था। इस प्रतियोगिता में कोई भी भारतीय नागरिक भाग ले सकता है। उन्हें इस विषय पर नया वीडियो रिकॉर्ड करनी होती है। उन्हें यू-ट्यूब पर अपनी एंट्री अपलोड करनी होगी और माइगोव कंटेस्ट पेज www.mygov.in के वीडियो लिंक सेक्शन पर क्लिक करना होगा। इस साल 04 नवंबर तक प्रत्येक पखवाड़े में तीन विजेताओं को चुना जाएगा।


    जल संसाधन, नदी विकास और गंगा संरक्षण मंत्रालय ने नागरिकों से देश के विभिन्न भागों में जल संरक्षण, जल का सर्वोत्कृष्ट इस्तेमाल और जल संसाधन विकास एवं प्रबंधन के क्षेत्र में कोशिशों, महत्वपूर्ण योगदानों और बेहतर अभ्यासों का वीडियो रिकॉर्ड कर अपलोड करने की अपील की है। प्रतियोगियों से आग्रह किया जाता है कि वे मूल वीडियो ही अपलोड करें। हिन्दी, अंग्रेजी या किसी अन्य क्षेत्रीय भाषा में वीडियो की अवधि न्यूनतम 2 मिनट से 10 मिनट तक होनी चाहिए और इसमें भारतीय कॉपीराइट कानून, 1957 या किसी भी तीसरे पक्ष के बौद्धिक संपदा अधिकारों के प्रावधान का उल्लंघन नहीं होना चाहिए।


    ***


    वीके/एएम/ एके / डीए – 10126


    

    
    (Release ID: 1545236) Visitor Counter : 156