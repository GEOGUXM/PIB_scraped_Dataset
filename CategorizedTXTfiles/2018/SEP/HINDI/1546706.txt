      पर्यटन मंत्रालय

      पर्यटन मंत्रालय द्वारा देश भर में ‘स्‍वच्‍छता ही सेवा’ गतिविधियों का आयोजन
      Posted On: 19 SEP 2018 5:09PM by PIB Delhi


    पर्यटन मंत्रालय 15 सितम्‍बर से 2 अक्‍टूबर , 2018 तक देश भर में महत्‍वपूर्ण पर्यटन स्‍थलों पर ‘स्‍वच्‍छता ही सेवा’ अभियान आयोजित कर रहा है। इस दौरान पर्यटन मंत्रालय के क्षेत्रीय कार्यालय स्‍थानीय समुदायों, मंत्रालय से जुड़ी संस्‍थाओं, राज्‍य सरकारों और हितधारकों के सक्रिय सहयोग से स्‍वच्‍छता और जागरूकता से जुड़ी गतिविधियां चला रहे हैं, ज्‍यादा से ज्‍यादा लोगों को जोड़ने के लिए यह अभियान देश के 47 प्रमुख पर्यटन स्‍थलों पर जोरशोर से चलाया जा रहा है। मंत्रालय द्वारा देश भर में 15 से 17 सितम्‍बर के बीच चलाई गईं प्रमुख स्‍वच्‍छता गतिविधियां : –


    15 सितम्‍बर , 2018


    दिघालीपुखुरी , गुवाहाटी : गुवाहाटी के दिघालीपुखुरी में असम पर्यटन विकास निगम द्वारा ‘स्‍वच्‍छता ही सेवा’ द्वारा अभियान के तहत बड़ी संख्‍या में आईएचएम के छात्रों ने जगह-जगह नुक्‍कड़ नाटक कर लोगों तक सफाई संदेश पहुंचाने का काम किया।


    इंडियन म्‍यूजियम , कोलकाता : भारत पर्यटन विकास निगम (आईटीडीसी) की कोलकाता इकाई ने इंडियन म्‍यूजियम, आईएचएम कोलकाता के छात्रों और पर्यटन कारोबार से जुड़े लोगों के साथ मिलकर इंडियन म्‍यूजियम के आस-पास स्‍वच्‍छता अभियान चलाया।


    पोरबंदर-गुजरात : गुजरात में राष्‍ट्रपिता महात्‍मा गांधी के जन्‍म स्‍थान पोरबंदर से ‘स्‍वच्‍छता ही सेवा’ अभियान की शुरूआत की गई। इस मौके पर कीर्ति मंदिर से 300 स्‍कूली छात्रों, पर्यटन कारोबार से जुड़े लोगों, स्‍वच्‍छता कर्मियों और स्‍थानीय प्रशासन के लोगों ने प्रभात फैरियां निकालीं और पोरबंदर बीच की सफाई में हिस्‍सा लिया।


    खजुराहो , मध्‍य प्रदेश : खजुराहो में विश्‍व प्रसिद्ध मंदिरों के ईदगिर्द पर्यटन विभाग की ओर से व्‍यापक स्‍तर पर स्‍वच्‍छता अभियान चलाया गया।


    टिपू सुल्‍तान पैलेस , बेंगलुरु : कर्नाटक में आईटीडीसी के बेंगलुरु इकाई ने आईएचएम बेंगलुरु के सहयोग से टिपू सुल्‍तान पैलेस के आस-पास स्‍वच्‍छता अभियान चलाया।


    मामलापुरम मंदिर और बीच, तमिलनाडु : आईटीडीसी की चेन्‍नई शाखा ने स्‍थानीय लोगों के साथ मिलकर चेन्‍नई के पास महाबलिपुरम में मंदिरों और स्‍मारकों के आसपास स्‍वच्‍छता अभियान चलाया। इसमें राज्‍य पर्यटन विभाग ने बढ़चढ़कर सहयोग किया।


    16 सितम्‍बर , 2018


    इलियट बीच , चेन्‍नई : आईटीडीसी की चेन्‍नई शाखा और आईएचएम ने मिलकर वेलंगकन्‍नी गिरिजाघर और अष्‍ट लक्ष्‍मी मंदिर के पीछे इलियट्स बीच में बड़े पैमाने पर साफ सफाई की गतिविधियां चलाईं।


    गोलकुंडा का किला , हैदराबाद : हैदराबाद में आईटीडीसी की स्‍थानीय शाखा ने भारतीय पुरातत्‍व सर्वेक्षण के साथ मिलकर गोलकुंडा के किले में स्‍वच्‍छता अभियान चलाया।


    लिंगराज मंदिर , भुवनेश्‍वर : भुवनेश्‍वर में लिंगराज मंदिर में बड़े पैमाने पर सफाई गतिविधियां हुईं, जिसमें विदेशी और घरेलू पर्यटकों ने बढ़चढ़कर हिस्‍सा लिया।


    विक्‍टोरिया मेमोरियल , कोलकाता : आईटीडीसी की कोलकाता इकाई ने आईएचएम कोलकाता, विक्‍टोरिया मेमोरियल मेमोरियल, आईएटीओ, एडीटीओआई और एचआरएईआई के साथ मिलकर विक्‍टोरिया मेमोरियल से इंडियन म्‍यूजियम तक ‘हैरिटेज वॉक’ का आयोजन किया और इस दौरान सफाई गतिविधियां चलाईं।


    17 सितम्‍बर , 2018


    डोना पॉला जेटी और व्‍यू प्‍वाइंट , गोवा : गोवा में आईआईटीटीएम ग्‍वालियर तथा गोवा के वाटर स्‍पोर्ट्स इंस्टिटयूट की ओर से डोना पॉला जेटी और व्‍यू प्‍वाइंट पर साफ सफाई की गई।


    ग्‍वालियर रेलवे स्‍टेशन , ग्‍वालियर : ग्‍वालियर रेलवे स्‍टेशन पर ‘स्‍वच्‍छता ही सेवा’ अभियान की अगुवाई जीआरपी के सदस्‍यों और आईएचएम के 45 छात्रों ने मिलकर की।


    गांधी घाट , पटना : आईटीडीसी की पटना शाखा ने गंगा के किनारे गांधी घाट पर स्‍वच्‍छता अभियान की शुरूआत की। इस दौरान घाट के 50 मीटर क्षेत्र में स्‍थानीय लोगों की मदद से बड़े पैमाने पर साफ सफाई की गई।


    ग्‍वालियर का किला , मध्‍य प्रदेश : आईटीडीसी की इंदौर शाखा ने ग्‍वालियर किले में स्थित ताज ऊषा किरण पेलेस होटल के लोगों की मदद से किले के इलाके में ‘हैरिटेज वॉक’ का आयोजन किया और लोगों तक सफाई का संदेश पहुंचाया।


    ****


    आर.के. मीणा/एएम/एमएस/वाईबी- 10299

    
    
    (Release ID: 1546706) Visitor Counter : 187