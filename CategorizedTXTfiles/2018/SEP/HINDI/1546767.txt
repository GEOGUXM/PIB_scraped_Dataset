      स्‍वास्‍थ्‍य एवं परिवार कल्‍याण मंत्रालय

      स्‍वास्‍थ्‍य मंत्रालय ने बलगम नमूना भेजने के लिए डाक विभाग की सुविधा आरंभ की
      
      दिल्‍ली में पायलट परियोजना आरंभ
      
      Posted On: 19 SEP 2018 7:42PM by PIB Delhi


    तपेदिक की जांच के लिए बलगम नमूने भेजने के लिए डाक विभाग की सुविधाओं का उपयोग करते हुए स्‍वास्‍थ्‍य मंत्रालय ने आज दिल्‍ली के करावल नगर में एक पायलट योजना शुरु की । अपर सचिव एवं महानिदेशक (आरएनटीसीपी एंड एनएसीओ) श्री संजीव कुमार ने श्री संजीव खिरवार, प्रधान सचिव (स्‍वास्‍थ्‍य), जीएनसीटीडी, श्री हरप्रीत सिंह, डाक महानिदेशक एमएंडबीडी), और डॉ के एस सचदेव, डीडीजी टीबी की उपस्थिति में यह पहल आरंभ की।


    बड़ी संख्‍या में रोगियों की इसलिए जांच नहीं हो पाती क्‍योंकि नमूना भेजने के तंत्र के अभाव में नमूने प्रयोगशालाओं तक समय पर नहीं पहुंच पाते। नमूनों को त्‍वरित गति से भेजे जाने एवं प्रभावी जांच से तपेदिक के मरीजों के उपयुक्‍त प्रबंधन में मदद मिलेगी एवं रोग के फैलाव में कमी आएगी।


    दिल्‍ली के पायलट अनुभव का लाभ देश भर में डाक विभाग द्वारा नमूना को भेजे जाने के तंत्र को अपनाए जाने में कारगर होगा।


    कार्यक्रम के दौरान बेहतर यूजर इंटरफेस एवं डाटा संरचनाओं के साथ आएनटीसीपी, निक्षय वर्जन 2.0 का वेब आधारित अनुप्रयोग भी लांच किया गया।


    ।


    ****


    आर.के. मीणा/एएम/ एसकेजे /वाईबी- 10 309


    

    
    (Release ID: 1546767) Visitor Counter : 152