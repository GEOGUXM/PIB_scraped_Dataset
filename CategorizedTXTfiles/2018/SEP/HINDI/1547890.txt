      सामाजिक न्‍याय एवं अधिकारिता मंत्रालय

      उपराष्‍ट्रपति अंतर्राष्‍ट्रीय वरिष्‍ठ जन दिवस के अवसर पर 1 अक्‍टूबर को प्रख्‍यात वरिष्ठ नागरिकों और संस्‍थाओं को वयो श्रेष्‍ठ सम्‍मान 2018 प्रदान करेंगे
      Posted On: 28 SEP 2018 8:06PM by PIB Delhi


    उप राष्‍ट्रपति श्री एम वेंकैया नायडू अंतर्राष्‍ट्रीय वृद्ध जन दिवस के अवसर पर 1 अक्‍टूबर, 2018 को नई दिल्‍ली में आयोजित समारोह में प्रख्‍यात वरिष्‍ठ नागरिकों और संस्‍थाओं को वरिष्‍ठ नागरिकों के लिए की गई उनकी उत्‍कृष्‍ट सेवाओं के लिए वयोश्रेष्‍ठ सम्‍मान प्रदान करेंगे। समारोह का आयोजन सामाजिक न्‍याय एवं अधिकारिता मंत्रालय द्वारा किया जा रहा है।


    सामाजिक न्‍याय एवं अधिकारिता मंत्री श्री थावरचंद गहलोत समारोह की अध्‍यक्षता करेंगे। इस अवसर पर सामाजिक न्‍याय एवं अधिकारिता राज्‍य मंत्री श्री कृष्‍ण पाल गुर्जर, श्री रामदास आठवले और श्री विजय सांपला भी उपस्थित रहेंगे।


    वायोश्रेष्‍ठ सम्मान 2005 में सामाजिक न्याय एवं अधिकारिता मंत्रालय द्वारा शुरू किया गया था। 2013 में इसे राष्ट्रीय पुरस्कारों की श्रेणी में लाया गया।


    
    यह पुरस्‍कार वरिष्ठ नागरिकों के लिए समाज में एक सशक्‍त स्‍थान सुनिश्चित करने की सरकार की प्रतिबद्धता दर्शाता है। यह युवा पीढ़ी को समाज और राष्ट्र के निर्माण में बुजुर्गों के योगदान को समझने का अवसर भी प्रदान करता है। यह पुरस्कार वरिष्ठ जनों के लिए उत्कृष्‍ट सेवाएं देने वाले वरिष्ठ नागरिकों और संस्‍थाओं को प्रदान किया जाता है जिन्‍होंने देश के किसी भी हिस्‍से में वृद्धजनों के लिए उत्‍कृष्‍ट सेवाएं दी हों।


    इस पुरस्‍कार के लिए भारत सरकार के मंत्रालयों / विभागों और उनके स्वायत्त संगठनों से नामांकन आमंत्रित किए जाते हैं। वयोश्रेष्‍ठ पुरस्‍कार 13 विभिन्‍न श्रेणियों में दिए जाते हैं।


    पुरस्‍कार की श्रेणियां जानने के लिए यहां पर क्लिक करें।


    वीके/आर.के.मीणा/एमएस/एसके -10412

    
    
    (Release ID: 1547890) Visitor Counter : 180