      पर्यटन मंत्रालय

      देश के कोने-कोने में ‘पर्यटन पर्व’ की धूम
      
      पर्यटन को बढ़ावा देने के लिए हेरिटेज वॉक, सांस्‍कृतिक संध्‍या और प्रतियोगिताओं का आयोजन
      
      Posted On: 19 SEP 2018 8:11PM by PIB Delhi


    पर्यटन मंत्रालय द्वारा आयोजित किया जा रहा पर्यटन पर्व (16 से 27 सितम्‍बर, 2018 तक) उत्‍सव अब अपने चौथे दिन में प्रवेश कर गया है। आज नई दिल्‍ली स्थित राजपथ लॉन के साथ-साथ देश भर में पर्यटन पर्व से जुड़ी अनगिनत गतिविधियां और कार्यक्रम आयोजित किए गए। इन कार्यक्रमों का आयोजन इंडिया टूरिज्‍म से जुड़े घरेलू कार्यालयों, केन्‍द्र/राज्‍य सरकारों के संगठनों और अन्‍य हितधारकों द्वारा किया जा रहा है।


    पहले तीन दिन देश भर में आयोजित किए गए ‘पर्यटन पर्व’ से जुड़ी प्रमुख बातों का उल्‍लेख नीचे किया गया है:


    पहला दिन (16 सितम्‍बर , 2018) :

      * नई दिल्‍ली स्थित राजपथ लॉन में पर्यटन पर्व के दौरान आयोजित सांस्‍कृतिक कार्यक्रमों की एक झलक

      * इंडिया टूरिज्‍म के संबंधित कार्यालयों द्वारा राज्‍य पर्यटन विभागों के सहयोग से मध्‍य प्रदेश के भोपाल एवं अन्‍य स्‍थलों, इम्‍फाल में कांगला फोर्ट, गेटवे ऑफ इंडिया (मुम्‍बई), खजुराहो (ग्‍वालियर) में हेरिटेज वॉक का आयोजन किया गया। इसी तरह अनेक स्‍थानों जैसे कि हैदराबाद स्थित लुम्‍बनी पार्क और चेन्‍नई स्थित महाबलीपुरम में सांस्‍कृतिक संध्‍या का आयोजन किया गया। इसके अलावा, अनेक कार्यक्रमों जैसे कि ‘रन फॉर टूरिज्‍म’, चित्रकला और प्रश्नोत्तरी प्रतियोगिताओं का आयोजन कई स्‍थानों जैसे कि ग्‍वालियर, गोवा, शिलांग, जयपुर एवं गुवाहाटी में स्‍वच्‍छता कार्यक्रमों के साथ किया गया।


    दूसरा दिन (17 सितम्‍बर , 2018) :

      * नई दिल्‍ली स्थित राजपथ लॉन में पर्यटन पर्व के दौरान आयोजित सांस्‍कृतिक कार्यक्रमों की एक झलक

      * इंडिया टूरिज्‍म दिल्‍ली ने हेरिटेज वॉक, खादय एवं स्‍वच्‍छता जागरूकता कार्यक्रम का आयोजन पुरानी दिल्ली में किया। हेरिटेज वॉक का आयोजन लाल किले से लेकर जामा मस्जिद तक किया गया।

      * इंडिया टूरिज्‍म इम्‍फाल ने स्‍कूली विद्यार्थियों के लिए सांस्‍कृतिक नृत्‍य प्रतियोगिता का आयोजन किया और मेरिट पाने वालों को पुरस्कार दिए गए।
      * इंडिया टूरिज्‍म पटना ने गंगा नदी स्थित गांधी घाट पर पर्यटन के हितधारकों के सहयोग से कार्यक्रम आयोजित किया। सभी प्रतिभागियों को ‘स्‍वच्‍छता ही सेवा’ और ‘पर्यटन पर्व’ के लोगो वाली टी-शर्ट और टोपियां दी गईं।
      * इंडिया टूरिज्‍म हैदराबाद में आईएचएम और एनआईटीएचएम हैदराबाद के साथ मिलकर गोलकुंडा किले पर पर्यटन पर्व का आयोजन किया। इसके साथ ही एक हेरिटेज वॉक का आयोजन किया गया और पर्यटन पर्व के बारे में जागरूकता बढ़ाने के लिए नुक्‍कड़ नाटक का आयोजन किया गया।

    तीसरा दिन (18 सितम्‍बर , 2018) :

      * नई दिल्‍ली स्थित राजपथ लॉन में पर्यटन पर्व के दौरान आयोजित सांस्‍कृतिक कार्यक्रमों की एक झलक

      * इंडिया टूरिज्‍म इम्‍फाल ने मणिपुर के थोउबल जिले में स्थित खोंगजोम वार मेमोरियल काम्‍प्‍लेक्‍स में स्‍कूली विद्यार्थियों के लिए एक ऐतिहासिक भ्रमण का आयोजन किया।

      * इंडिया टूरिज्‍म जयपुर ने आईएचएम , जयपुर के सहयोग से होटल खासा कोठी से लेकर अल्‍बर्ट हॉल तक एक साइकिल रैली का आयोजन किया। इसे राजस्‍थान के विशेष सचिव एवं निदेशक (पर्यटन) श्री प्रदीप कुमार बोरार एवं अन्‍य गणमान्‍य व्‍यक्तियों ने झंडी दिखाकर रवाना किया।

      * देश भर में अनेक स्‍थानों जैसे कि बेंगलुरू , विजयवाड़ा, बाड़ा-ग्‍वालियर, कुल्‍टाली सुंदरबन –कोलकाता में स्‍वच्‍छता अभियान आयोजित किए गए।

      * मध्‍य प्रदेश पर्यटन बोर्ड ने गवर्नमेंट साइंस कॉलेज में चित्रकारी (ड्राइंग) प्रतियोगिता का आयोजन किया और जबलपुर में पर्यटन पर एक कार्यशाला आयोजित की गई, भोपाल स्थित विंड एंड वेव होटल में रंगोली प्रतियोगिता आयोजित की गई, इंदौर स्थित लाल बाग पैलेस में स्‍वच्‍छता अभियान चलाया गया और विदिशा में हेरिटेज वॉक का आयोजन किया गया।

    ***


    आर.के.मीणा / एएम/आरआरएस/वीके -10310

    
    
    (Release ID: 1546771) Visitor Counter : 218
    
    
    
    
    

*