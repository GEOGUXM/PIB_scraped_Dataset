      कार्मिक, लोक शिकायत एवं पेंशन मंत्रालय

      कर्मचारी चयन आयोग ग्रुप-बी और ग्रुप-सी में विभिन्‍न पदों की भर्ती करेगा
      Posted On: 20 SEP 2018 3:10PM by PIB Delhi


      भारत सरकार के कर्मचारी चयन आयोग (एसएससी) ने ग्रुप-बी (गैर-राजपत्रित)/ग्रुप-सी में विभिन्‍न पदों की 130 श्रेणियों के लिए विज्ञापन दिया है , जिसके अनुसार विभिन्‍न विभागों/संगठनों में 1136 रि‍क्‍त पद भरे जाएंगे। आयोग के उत्‍तरी क्षेत्र में पदों की 36 श्रेणियों में 299 रिक्तियां हैं। सभी क्षेत्रीय कार्यालयों में समस्‍त पदों/रिक्तियों के क्षेत्रवार विवरण और विस्‍तृत नोटिस/विज्ञापन को www.ssc.nic.in के साथ-साथ एसएससी के क्षेत्रीय कार्यालयों की वेबसाइट पर भी देखा जा सकता है।


      कोई भी आवेदक एक से अधिक क्षेत्रों में एकाधिक पदों के लिए आवेदन कर सकता है। अभ्‍यर्थियों का चयन लिखित परीक्षा के आधार पर किया जाएगा , जो कम्‍प्‍यूटर आधारित परीक्षा के रूप में होगी।


      पदों/रिक्तियों , पात्रता की शर्तों और आवेदन प्रक्रिया से जुड़ी विस्‍तृत जानकारी देने वाला विज्ञापन/नोटिस एसएससी (मुख्‍यालय) की वेबसाइट अर्थात www.ssc.nic.in और एसएससी ( उत्‍तरी क्षेत्र ) की वेबसाइट अर्थात www.sscnr.net.in पर उपलब्‍ध है। इन चयन पदों के लिए केवल ऑनलाइन आवेदन ही किये जा सकते हैं। ऑनलाइन आवेदन को वेबसाइट www.ssconline.nic.in अथवा www.ssc.nic.in>Notices>Others पर भरा जा सकता है। ऑनलाइन आवेदन की अंतिम तिथि 30.09.2018 है।


      ***


      वीके/आरकेएम / एएम/आरआरएस/जीआरएस -10316


    

    
    (Release ID: 1546813) Visitor Counter : 340
    
    
      Read this release in: Tamil , English , Marathi