      वाणिज्‍य एवं उद्योग मंत्रालय

      सुरेश प्रभु अर्जेन्‍टीना में जी-20, व्‍यापार और निवेश मंत्रिस्‍तरीय बैठक में भाग लेंगे
      Posted On: 14 SEP 2018 7:48PM by PIB Delhi


    केन्‍द्रीय वाणिज्‍य एवं उद्योग और नागरिक उड्डयन मंत्री श्री सुरेश प्रभु अर्जेन्‍टीना के मार डेल प्‍लाटा में 14-15 सितम्‍बर, 2018 को शुरू हो रहे जी-20, व्‍यापार और निवेश मंत्रिस्‍तरीय बैठक में भाग लेंगे। बैठक में वैश्विक अर्थव्‍यवस्‍था के लिए अंतर्राष्‍ट्रीय व्‍यापार एवं इसके प्रभाव में मौजूदा प्रगति पर बातचीत का अवसर मिलेगा। मंत्रिस्‍तरीय बैठक में एक समेकित व्‍यापार व्‍यवस्‍था के निर्माण के बारे में बातचीत होगी, जो सतत और सहभागी विकास में योगदान कर सके। व्‍यापार और निवेश सभी के लिए फायदेमंद होना चाहिए और देशों को वैश्‍वीकरण, नवाचार और प्रौद्योगिकी बढ़त के अवसरों और चुनौतियों दोनों का मिलकर समाधान निकालना होगा। ‍मंत्रिस्‍तरीय बैठक में अंतर्राष्‍ट्रीय व्‍यापार में लघु और मझौले कंपनियों को शामिल करने को बढ़ावा देने की जरूरतों पर विशेष जोर देते हुए व्‍यापार एवं विकास के बीच अंतर-संबंधों और डिजिटल अर्थव्‍यवस्‍था एवं नई प्रौद्योगिकी के अवसरों का परीक्षण होगा।


    जी-20 समूह में 19 देश और यूरोपीय संघ शामिल हैं। इसमें अर्जेन्‍टीना, ऑस्‍ट्रेलिया, ब्राजील, कनाडा, चीन, फ्रांस, जर्मनी, भारत, इंडोनेशिया, इटली, जापान, कोरिया, मेक्सिको, रूस, सउदी अरब, दक्षिण अफ्रीका, तुर्की, ब्रिटेन और अमेरिका शामिल हैं।


    *****


    वीके/आरकेएम/एके/जीआरएस-10225


    

    
    (Release ID: 1546197) Visitor Counter : 138