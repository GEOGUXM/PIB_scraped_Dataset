      स्‍वास्‍थ्‍य एवं परिवार कल्‍याण मंत्रालय

      भारत का डब्‍ल्‍यूएचओ क्षेत्रीय निदेशक पद बरकरार, डॉ. पूनम खेत्रपाल सिंह दूसरी अवधि के लिए फिर से निर्वाचित
      Posted On: 05 SEP 2018 8:11PM by PIB Delhi


    भारत ने आज फरवरी 2019 से शुरू 5 साल की दूसरी अवधि के लिए डॉ. पूनम खेत्रपाल सिंह के क्षेत्रीय निदेशक के रूप में फिर से सर्वसम्मति से निर्वाचित होने के साथ ही दक्षिण पूर्व एशिया क्षेत्र में डब्‍ल्‍यूएचओ के सर्वोच्‍च पद को बरकरार रखा है। यह निर्वाचन डब्‍ल्‍यूएचओ दक्षिण पूर्व एशिया की क्षेत्रीय समिति की जारी बैठक में हुआ।


    भारत की उम्‍मीदवार का समर्थन करने के लिए सभी सदस्‍य देशों को धन्‍यवाद देते हुए केंद्रीय स्‍वास्‍थ्‍य एवं परिवार कल्‍याण मंत्री श्री जेपी नड्डा ने कहा कि क्षेत्र के सभी सदस्‍य देशों का सर्वसम्‍मति से समर्थन पाने पर हम आभार व्‍यक्‍त करते हैं।


    डॉ. पूनम खेत्रपाल सिंह के पुन: निर्वाचन पर बधाई देते हुए केंद्रीय स्‍वास्‍थ्‍य मंत्री ने कहा कि दक्षिण पूर्व एशिया क्षेत्रीय कार्यालय में डॉ. सिंह के नेतृत्‍व में कार्यक्रम एवं वित्‍तीय क्रियान्‍वयन में वैश्विक स्तर पर यह क्षेत्र सर्वोच्‍च प्रदर्शन के साथ उभरा है। उन्‍होंने कहा कि सदस्‍य देशों में सार्वजनिक क्षेत्र के स्‍वास्‍थ्‍य एजेंडे के प्रति उनकी प्रतिबद्धता क्षेत्र में चलाए जा रहे महत्‍वपूर्ण कार्यक्रमों की उपलब्धियों में साफ झलकती है।


    ****


    वीके/एएम/एके/एस–10116

    
    
    (Release ID: 1545047) Visitor Counter : 216