      राष्ट्रपति सचिवालय

      तीसरे फाउंडेशन प्रशिक्षण कार्यक्रम के जनरल ड्यूटी मेडिकल ऑफिसरों ने राष्ट्रपति से भेंट की
      Posted On: 19 SEP 2018 2:54PM by PIB Delhi


    राष्ट्रीय स्वास्थ्य और परिवार कल्याण संस्थान के तीसरे फाउंडेशन प्रशिक्षण कार्यक्रम के जनरल ड्यूटी मेडिकल ऑफिसरों ने आज (19 सितंबर, 2018) राष्ट्रपति भवन में राष्ट्रपति श्री राम नाथ कोविन्द से मुलाकात की।


    राष्ट्रपति ने इस अवसर पर कहा कि उन्हें यह जानकर खुशी हुई है कि स्वास्थ्य और परिवार कल्याण मंत्रालय ने विभिन्न भूमिकाओं के लिए केन्द्रीय स्वास्थ्य सेवा के जनरल ड्यूटी मेडिकल ऑफिसरों के लिए तैयार करने के उद्देश्य से फाउंडेशन प्रशिक्षण कार्यक्रम शुरू किया है। उन्होंने कहा कि सार्वभौमिक स्वास्थ्य कवरेज हमारी सरकार की प्राथमिकता है। देश में लागू की जाने वाली आयुष्मान भारत योजना न केवल जन स्वास्थ्य प्रबंधन के लिए महत्वपूर्ण कदम है बल्कि हमारी मूल्यवान परिसंपत्ति-हमारी मानव पूंजी-की सुरक्षा के लिए भी महत्वपूर्ण है।


    राष्ट्रपति ने कहा कि देश के विकास क्रम में हमने स्वास्थ्य क्षेत्र में महत्वपूर्ण उपलब्धियां हासिल की है लेकिन हमारे समक्ष पुरानी और नई चुनौतियां हैं। देश में बीमारी का बोझ विकास के दौर से गुजर रहा है। हमें टीबी, मलेरिया और डेंगू जैसी व्यापक बीमारियों से निपटना होगा और साथ-साथ जीवनशैली से जुड़ी बीमारियों से भी निपटना पड़ेगा। रोग बोझ की चुनौतियों के साथ-साथ हमें किफायती और पहुंच योग्य स्वास्थ्य सेवा प्रदान करनी होगी। हमारे समक्ष रास्ता कठिन है लेकिन इस रास्ते को तय करना असंभव नहीं है। समर्पण, प्रेरणा और संकल्प के साथ हम यह कर सकते हैं।


    राष्ट्रपति के भाषण के लिए यहां क्लिक करें


    ***


    आर.के.मीणा /एएम/एजी/डीके -10294


    

    
    (Release ID: 1546652) Visitor Counter : 155