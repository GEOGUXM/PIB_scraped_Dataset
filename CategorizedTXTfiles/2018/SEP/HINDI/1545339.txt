      सड़क परिवहन एवं राजमार्ग मंत्रालय

      श्री नितिन गडकरी छत्तीसगढ़ में 4239 करोड़ रुपये मूल्‍य की परियोजनाओं का शिलान्‍यास करेंगे तथा राष्‍ट्र को समर्पित करेंगे
      Posted On: 07 SEP 2018 5:28PM by PIB Delhi


    केन्‍द्रीय सड़क परिवहन व राजमार्ग , शिपिंग , जल संसाधन , नदी विकास व गंगा संरक्षण मंत्री श्री नितिन गडकरी अगले सोमवार को (10 सितम्‍बर , 2018) छत्तीसगढ़ के दुर्ग जिले के चरोदा स्थित दशहरा मैदान में 4239 करोड़ रुपये मूल्‍य की राष्‍ट्रीय राजमार्ग परियोजनाओं का शिलान्‍यास करेंगे तथा राष्‍ट्र को समर्पित करेंगे। राज्‍य के मुख्‍यमंत्री डॉ. रमन सिंह इस कार्यक्रम की अध्‍यक्षता करेंगे।


    मंत्री महोदय एनएच-53 पर रायपुर-दुर्ग बाईपास की आधारशिला रखेंगे। इस बाईपास की लंबाई 92 किलोमीटर है और इसकी कुल लागत 2281 करोड़ रुपये है। इसमें 349 करोड़ रुपये की लगात से चार ऊपरी पुल बनाए जाएंगे। श्री गडकरी एनएच-53 पर स्थित 150 किलोमीटर लंबी आरांग-सराईपाली राजमार्ग (लागत 1472 करोड़ रुपये) तथा 27 किलोमीटर लंबी रायपुर-दुर्ग रोड (लागत 48 करोड़ रुपये) को राष्‍ट्र को समर्पित करेंगे।


    ***


    वीके/एएम/जे के / वीके – 1013 6


    

    
    (Release ID: 1545339) Visitor Counter : 115