      स्‍वास्‍थ्‍य एवं परिवार कल्‍याण मंत्रालय

      श्री जे पी नड्डा ने दक्षिणपूर्व एशिया से संबद्ध विश्‍व स्‍वास्‍थ्‍य संगठन की क्षेत्रीय समिति की 71 वीं बैठक को संबोधित किया
      
      भारत ने सबके लिए स्‍वास्‍थ्‍य कवरेज का लक्ष्‍य हासिल करने के लिए तेजी से अनेक उपाय किए है : जे पी नड्डा

      Posted On: 03 SEP 2018 9:38AM by PIB Delhi

    स्‍वास्‍थ्‍य और परिवार कल्‍याण मंत्री श्री जे पी नड्डा ने कहा है कि भारत ने सबके लिए स्‍वास्‍थ्‍य कवरेज के बुनियादी लक्ष्‍य हासिल करने के लिए तेजी से अनेक उपाय किए हैं। इनमें स्‍वास्‍थ्‍य प्रणालियों को मजबूत बनाना, निशुल्क दवाओं तक पहुंच का विस्‍तार करना और स्‍वास्‍थ्‍य देखभाल पर भारी खर्च में कमी लाने के उपाय शामिल रहे हैं। वे नई दिल्‍ली में दक्षिणपूर्व एशिया से संबद्ध विश्‍व स्‍वास्‍थ्‍य संगठन की क्षेत्रीय समिति की 71 वीं बैठक को संबोधित कर रहे थे।


    श्री जे पी नड्डा ने कहा भारत का यह दृढ़ विश्‍वास है कि स्‍वास्‍थ्‍य के क्षेत्र में सर्वोच्‍च संभव लक्ष्‍य हासिल करने का अर्थ सिर्फ यह नहीं है कि बीमारियों और कमजोरियों से राहत दिलायी जाए बल्कि स्वास्‍थ्‍य एक पूर्ण शारीरिक, मानसिक, आध्‍यात्मिक और सामाजिक खुशहाली की स्थिति है।


    उद्घाटन सत्र में विश्‍व स्‍वास्‍थ्‍य संगठन के दक्षिणपूर्व एशिया क्षेत्र के देशों के स्‍वास्‍थ्‍य मंत्री, नीति आयोग के सीईओ श्री अमिताभ कांत, स्वास्‍थ्‍य मंत्रालय की सचिव प्रीति सूदन, विश्‍व स्‍वास्‍थ्‍य संगठन के दक्षिणपूर्व एशिया क्षेत्र की क्षेत्रीय निदेशक डा. पूनम क्षेत्रपाल सिंह और अन्‍य गण मान्‍य व्‍यक्ति मौजूद थे।


    वि. कासोटिया/आरएसबी/एनके-10095

    
    
    (Release ID: 1544844) Visitor Counter : 179