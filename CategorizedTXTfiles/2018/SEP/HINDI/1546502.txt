      प्रधानमंत्री कार्यालय

      प्रधानमंत्री ने स्कूली बच्चों के साथ बातचीत की
      वाराणसी में विकास कार्यों का मूल्यांकन किया

      Posted On: 17 SEP 2018 11:15PM by PIB Delhi

      प्रधानमंत्री श्री नरेन्द्र मोदी ने आज अपने निर्वाचन क्षेत्र वाराणसी में स्कूली बच्चों के साथ लगभग 90 मिनट तक बातचीत की।


      नरूर गांव के प्राथमिक विद्यालय में प्रधानमंत्री के पहुंचने पर बच्चों ने उत्साह के साथ उनका स्वागत किया। प्रधानमंत्री ने भी विश्वकर्मा जयंती के अवसर पर बच्चों को बधाई दी और कहा कि विभिन्न तरह के कौशल को सीखना महत्वपूर्ण है।


      प्रधानमंत्री ने कहा कि विद्यार्थी के रूप में प्रश्न पूछना महत्वपूर्ण है। उन्होंने विद्यार्थियों का आह्वान किया वे प्रश्न पूछने में किसी तरह का भय महसूस नहीं करें। प्रधानमंत्री ने कहा कि प्रश्न पूछना सीखने का एक पहलू है।


      प्रधानमंत्री बच्चों के साथ काफी समय तक रहे। इन बच्चों को लाभकारी संगठन ‘ रूम टु रीड ’ द्वारा सहायता दी जा रही है।


      बाद में प्रधानमंत्री ने डीएलडब्ल्यू वाराणसी में गरीब और वंचित वर्गों के बच्चों के साथ बातचीत की। इन बच्चों की सहायता काशी विद्यापीठ के विद्यार्थियों द्वारा की जा रही है। उन्होंने बच्चों से मेहनत के साथ पढ़ाई करने और साथ-साथ खेलकूद में दिलचस्पी विकसित करने का आह्वान किया।


      प्रधानमंत्री शाम में वाराणसी में विकास कार्यों का मूल्यांकन करने के लिए शहर के विभिन्न मार्गों पर गए। प्रधानमंत्री पूजा के लिए कुछ मिनट काशी विश्वनाथ मंदिर में भी रुके। प्रधानमंत्री अचानक मंडुआडीह रेलवे स्टेशन भी गए।


      ***


      आर.के.मीणा /एजी/सीएस -10264


    

    
    (Release ID: 1546502) Visitor Counter : 68
    
    
      Read this release in: English , Urdu , Marathi , Bengali , Assamese , Gujarati , Tamil , Telugu , Kannada