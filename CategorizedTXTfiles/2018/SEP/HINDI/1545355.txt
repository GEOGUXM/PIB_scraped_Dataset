      गृह मंत्रालय

      श्री राजनाथ सिंह ने वर्ष 2018-19 के लिए गृह मंत्रालय के बजट व्‍यय की समीक्षा की
      Posted On: 07 SEP 2018 6:04PM by PIB Delhi


    गृह मंत्री श्री राजनाथ सिंह ने आज यहां एक बैठक में वर्तमान वित्‍त वर्ष के लिए गृह मंत्रालय के बजट व्‍यय की समीक्षा की। गृह मंत्रालय 2018-19 के लिए 93,171.61 करोड़ रूपये के कुल बजट में से अब तक (अप्रैल से 07 सितम्‍बर, 2018) 49.14% धनराशि का इस्‍तेमाल कर चुका है।


    गृह मंत्री ने व्‍यय की गति पर संतोष व्‍यक्‍त करते हुए अधिकारियों को निर्देश दिया कि वे पूंजीगत खर्च और योजनाओं पर अधिक ध्‍यान केन्‍द्रित करना जारी रखें और आवंटित बजट राशि का पूरा इस्‍तेमाल करें।


    इस अवसर पर गृह राज्‍य मंत्री श्री हंसराज गंगाराम अहीर और श्री किरेन रिजीजू, गृह सचिव श्री राजीव गाबा और मंत्रालय के विभिन्‍न डिवीजनों के वरिष्‍ठ अधिकारी मौजूद थे।


    ***


    वीके/आरकेएम/एएम/केपी/एनएम-10138


    

    
    (Release ID: 1545355) Visitor Counter : 125