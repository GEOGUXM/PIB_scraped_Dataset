      गृह मंत्रालय

      आपातकालीन स्थिति में समेकित नियंत्रण कक्ष की स्थापना के लिए गृह मंत्रालय का इसरो के साथ एमओयू पर करार
      Posted On: 20 SEP 2018 8:17PM by PIB Delhi


    
    गृह मंत्रालय और अंतरिक्ष विभाग के भारतीय अंतरिक्ष अनुसंधान संगठन (इसरो) ने गृह मंत्रालय में आपातकालीन स्थिति के लिए एक अत्याधुनिक समेकित नियंत्रण कक्ष की स्थापना के लिए एक समझौता ज्ञापन (एमओयू) पर हस्ताक्षर किया। इस एमओयू पर गृह मंत्रालय की ओर से संयुक्त सचिव (आपदा प्रबंधन) श्री संजीव कुमार जिंदल एवं इसरो के एनआरएससी के उपनिदेशक डॉ. पी वी एन राव ने हस्ताक्षर किए।


    इसरो प्रस्तावित समेकित नियंत्रण कक्ष की स्थापना के लिए अपनी तकनीकी विशेषज्ञता देगा जबकि परियोजना का निष्पादन गृह मंत्रालय के पर्यवेक्षण में होगा। प्रस्तावित नियंत्रण कक्ष के अगले डेढ़ वर्ष में स्थापित हो जाने की उमीद है।


    ***


    वीके/आर.के.मीणा/एएम/एसकेजे/सीएल-10333


    

    
    (Release ID: 1546892) Visitor Counter : 247