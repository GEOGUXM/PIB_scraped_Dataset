      श्रम और रोजगार मंत्रालय

      देश के प्रत्येक जिले में चरणबद्ध तरीके से डीसीबीओ खोला जाएगा – संतोष गंगवार
      
      उमंग प्लेटफॉर्म पर ईएसआईसी का “चिंता से मुक्ति” मोबाइल एप्प उपलब्ध

      Posted On: 17 SEP 2018 7:33PM by PIB Delhi

    केंद्रीय श्रम एवं रोजगार राज्यमंत्री (स्वतंत्र प्रभार) श्री संतोष कुमार गंगवार आज नई दिल्ली में बसाईदरपुर में ईएसआईसी मॉड्ल अस्पताल और स्नातकोत्तर आयुर्विज्ञान एवं अनुसंधान संस्थान (पीजीआईएमएसआर) में आयोजित स्वास्थ्य ही सेवा अभियान में शामिल हुए।


    श्री गंगवार ने बताया कि 29 जिलों में औषधालय सह शाखा कार्यालय (डीसीबीओ) खोले जा रहे है। धीरे-धीरे इसका पूरे देश में विस्तार किया जाएगा। उन्होंने कहा कि प्राथमिक देख-भाल सेवाएं सुनिश्चित करने के लिए प्रत्येक जिले में डीसीबीओ खोले जाएंगे चाहे उस जिले में राज्य द्वारा पहले से चलाए जा रहे चिकित्सालय क्यों न हो।


    श्री गंगवार ने बताया कि डीसीबीओ, औषधालय और शाखा कार्यालय दोनों ही रूप में कार्य करेगा। सामान्यतः यह दो अलग-अलग इकाईयां होती हैं लेकिन डीसीबीओ के मामले में यह एक ही छत के नीचे एकल इकाई के रूप में रोगियों को सेवाएं उपलब्ध कराने और नकद लाभ भुगतान का काम करेगा। डीसीबीओ बीमा मेडिकल प्रैक्टिश्नर को दवाइयां भी वितरित करेंगे। डीसीबीओ की स्थापना और संचालन खर्च का वहन ईएसआईसी करेगा और संबंधित राज्य इस मामले में कोई खर्च वहन नहीं करेगा।


    श्री गंगवार ने कहा कि भारत सरकार के उमंग प्लेटफॉर्म पर ईएसआईसी का “ चिंता से मुक्ति ” मोबाइल एप्प उपलब्ध है। इस एप्प की मदद से बीमित व्यक्ति अपने योगदान का विवरण, व्यक्तिगत वर्णन, दावा स्थिति और लाभ की पात्रता के बारे में जान सकता है। इस एप्प के जरिए शिकायतें भी दर्ज कराई जा सकती है। इसके अलावा इस एप्प से बीमित व्यक्ति स्वास्थ्य और ईएसआई योजना के तहत लाभों की दृश्यश्रव्य जानकारी प्राप्त कर सकते हैं।


    श्रम एवं रोजगार मंत्रालय, ईएसआईसी और बीमित व्यक्ति एवं ईएसआई योजना के लाभार्थी स्वच्छता ही सेवा अभियान में शामिल हुए। श्री गंगवार ने कहा कि सफाई देवभक्ति है और उन्होंने बीमारियों से बचने के लिए सफाई के महत्व पर जोर दिया। श्री गंगवार ने इस अवसर पर पौधे लगाएं और ईएसआईसी अस्पताल का दौरा कर वहां चल रहे निर्माण कार्यों का निरीक्षण किया।


    ***


    आर.के.मीणा/एएम/एके/डीए– 10251


    

    
    (Release ID: 1546440) Visitor Counter : 153