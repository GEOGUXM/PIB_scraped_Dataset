      आवास एवं शहरी कार्य मंत्रालय

      प्लॉगिंग जीवन का एक तरीका होना चाहिए: दुर्गा शंकर मिश्रा
      
      आवास मंत्रालय के अधिकारियों ने दिल्ली में प्लोगिंग की शुरुआत की

      Posted On: 22 SEP 2018 7:04PM by PIB Delhi

    हमारे शहरों को स्वच्छ बनाने और लोगों को अपने जीवन में स्वच्छता को अपनाने के उद्देश्य से आज आवास और शहरी मामलों के मंत्रालय, एनडीएमसी, एनबीसीसी, सीपीडब्ल्यूडी, एचपीएल और अन्य संस्थाओं के 300 से अधिक अधिकारियों ने प्लॉगिंग अभ्यास में हिस्सा लिया। इस दो घंटे से ज्यादा चले अभ्यास की शुरूआत आवास और शहरी मामलों के मंत्रालय में सचिव श्री दुर्गा शंकर मिश्रा ने जनपथ से किया तथा यह शास्त्री भवन के करीब जाकर समाप्त हुआ। इस अभ्यास ने आस-पास खड़े लोगों, दर्शकों, टैक्सी ड्राइवरों, खुदरा विक्रेताओं और सुबह वॉक करने वाले लोगों को भी प्रेरित किया।


    इस अभ्यास के तहत कचरे के रूप में फैले 500 से भी अधिक टूटी हुई बोतलें, आइसक्रीम और गुटका रैपर, कप, पैकेट इत्यादि जमा किए गए। श्री मिश्रा ने इस मौके का फायदा उठाते हुए आस-पास के लोगों को स्वच्छता के बारे में बताते हुए अपने जीवन में प्लॉगिंग को अपनाने के लिए प्रेरित किया। यह कार्यक्रम आज मंत्रालय द्वारा प्रधानमंत्री की "स्वच्छता ही सेवा" के पहल के हिस्से के रूप में आयोजित किया गया था। गैर सरकारी संगठनों , सीएफएआर के कई सदस्यों ने भी इस कार्यक्रम में बढ़-चढ़ कर हिस्सा लिया।


    आवास और शहरी मामलों के मंत्रालय में सचिव श्री दुर्गा शंकर मिश्रा ने लोगों को अपने जीवन में प्लॉगिंग अपनाने के लिए प्रेरित किया। उन्होंने कहा कि सुबह की सैर या जॉगिंग के साथ कूड़े को उठाकर चलने के कार्य को अपनाया जाना चाहिए।उन्होंने कहा, “आप लोगों को कूड़े इधर-उधर नहीं डालना चाहिए, और किसी भी तरह के अपशिष्ट एवं कूड़े को हमेशा कूड़ेदान में ही डालें।” श्री मिश्रा ने आस-पास के दुकानदारों से यह अपील किया कि जो भी कूड़ा हो वह सिर्फ कूड़ेदान में ही डालें।


    इस जबरदस्त प्रतिक्रिया से उत्साहित होकर यह निर्णय लिया गया है कि अगला प्लॉगिंग अभियान 30 सितंबर, 2018 को नई दिल्ली में नेहरू पार्क, चाणक्यापुरी से यशवंत प्लेस तक किया जाएगा। इस अवसर पर शारदा वकील कला विद्यालय और राष्ट्रीय कला केन्द्र के लगभग 300 छात्रों को स्वयंसेवकों के रूप में भी शामिल किया जाएगा।


    ***


    वीके / आर.के.मीणा / एएम/पीकेपी – 10340


    

    
    (Release ID: 1546961) Visitor Counter : 219