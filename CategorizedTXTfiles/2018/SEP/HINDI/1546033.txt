      अल्‍पसंख्‍यक कार्य मंत्रालय

      केंद्रीय अल्‍पसंख्‍यक मामले मंत्री श्री मुख्‍तार अब्‍बास नकवी ने नेशनल स्‍कॉलरशिप पोर्टल मोबाइल ऐप लांच किया
      Posted On: 13 SEP 2018 6:23PM by PIB Delhi


    केंद्रीय अल्‍पसंख्‍यक मामले मंत्री श्री मुख्‍तार अब्‍बास नकवी ने आज यहां देश का पहला नेशनल स्‍कॉलरशिप पोर्टल मोबाइल ऐप ( एनएसपी मोबाइल ऐप) लांच किया।


    इस अवसर पर बोलते हुए, श्री मुख्‍तार अब्‍बास नकवी ने कहा कि , ‘नेशनल स्‍कॉलरशिप पोर्टल मोबाइल ऐप’ निर्धन एवं कमजोर तबकों के छात्रों को एक सुगम, आसान और बाधा मुक्‍त छात्रवृत्ति प्रणाली सुनिश्चित करेगी। उन्‍होंने कहा कि सभी छात्रवृत्तियां नेशनल स्‍कॉलरशिप पोर्टल के माध्‍यम से प्रत्‍यक्ष लाभ हस्‍तांतरण (डीबीटी) के तहत जरुरतमंद छात्रों के बैंक खातों में सीधे दी जा रही हैं जिसने यह सुनिश्चित किया है कि दुहराव एवं राजस्‍व चोरी की कोई गुंजाइश न रहे।


    श्री नकवी ने कहा कि नेशनल स्‍कॉलरशिप पोर्टल मोबाइल ऐप छात्रों के लिए लाभदायक साबित होगी एवं छात्रवृत्तियों के लिए एक पारदर्शी तंत्र को सुदृढ़ बनाने में सहायता करेगी। मोबाइल ऐप छात्रों के लिए कई प्रकार से लाभदायक होगी : छात्र अपने मोबाइल ऐप पर विभिन्‍न छात्रवृत्तियों के बारे में सभी प्रकार की सूचनाएं प्राप्‍त कर सकेंगे, वे अपने घर में ही बैठ कर छात्रवृत्तियों के लिए आवेदन कर सकेंगे, छात्र इस मोबाइल ऐप पर अपने लिएण्‍ सभी आवश्‍यक दस्‍तावेज अपलोड कर सकेंगे, छात्र अपने आवेदन, छात्रवृत्तियों के संवितरण आदि की स्थिति की जानकारी भी ले सकेंगे। दूरदराज के क्षेत्रों, पहाड़ी क्षेत्रों, पूर्वोत्‍तर के छात्रों को इससे सबसे अधिक लाभ पहुंचेगा।


    श्री नकवी ने कहा कि अल्‍पसंख्‍यक मामले मंत्रालय अब पूरी तरह ऑनलाइन हो चुका है जिसने बिचौलियों को समाप्‍त कर दिया है और प्रत्‍येक योजना का लाभ बिना किसी बाधा के जरुरतमंदों के पास सीधे पहुंच रहा है।


    ***


    वीके//एएम/एसकेजे-10202

    
    
    (Release ID: 1546033) Visitor Counter : 221