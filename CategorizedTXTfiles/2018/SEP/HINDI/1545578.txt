      राष्ट्रपति सचिवालय

      श्रीलंका के संसद सदस्यों ने राष्ट्रपति से भेंट की
      Posted On: 10 SEP 2018 7:38PM by PIB Delhi


    श्रीलंकाई संसद के स्पीकर श्री कारू जयसूर्या के नेतृत्व में संसद सदस्यों के एक प्रतिनिधिमंडल ने आज (10 सितंबर, 2018) राष्ट्रपति भवन में राष्ट्रपति श्री रामनाथ कोविंद से मुलाकात की।


    प्रतिनिधिमंडल का स्वागत करते हुए राष्ट्रपति ने कहा कि भारत का विकास और दक्षिण एशिया की समृद्धि आपस में जुड़े हुए हैं। भारत के लिए श्रीलंका का विशेष स्थान है और श्रीलंका, भारतीय नीति ‘पड़ोसी प्रथम’ का महत्वपूर्ण हिस्सा है।


    राष्ट्रपति ने कहा कि भारत विश्व की सबसे तेजी से बढ़ती हुई बड़ी अर्थव्यवस्था है। यह श्रीलंका के विकास और प्रगति की क्षमता संजोय हुए है। श्रीलंका भारत के विशाल बाजार से लाभ उठा सकता है। राष्ट्रपति ने कहा कि दोनों देशों के बीच विकास की मजबूत साझेदारी से भारत अपने को सम्मानित महसूस करता है। इसमें सभी क्षेत्र शामिल है, जैसे शिक्षा, संस्कृति, कौशल विकास, आजीविका सहायता और स्वच्छता।


    ***


    वीके/आरकेएम/एएम/जेके/डीए – 10158

    
    
    (Release ID: 1545578) Visitor Counter : 118