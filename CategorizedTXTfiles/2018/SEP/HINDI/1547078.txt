      अल्‍पसंख्‍यक कार्य मंत्रालय

      अल्पसंख्यक मामलों का मंत्रालय राष्ट्रपिता महात्मा गांधी की 150वीं जयंती मनाने के उपलक्ष्य में मुशायरे का आयोजन करेगा
      Posted On: 24 SEP 2018 4:47PM by PIB Delhi


    राष्ट्रपिता महात्मा गांधी की 150वीं जयंती देश भर में मनाए जाने के मोदी सरकार के फैसले के मद्देनजर अल्पसंख्यक मामलों का मंत्रालय गांधी जी की शिक्षाओं और सिद्धांतों पर आधारित मुशायरों का आयोजन करेगा।


    अल्पसंख्यक मामलों के केन्द्रीय मंत्री मुख्तार अब्बास नकवी ने बताया कि इन मुशायरों का आयोजन 6 अक्तूबर को नई दिल्ली के अंबेडकर इंटरनेशनल सेंटर में किया जाएगा। ये मुशायरे महात्मा गांधी के सौहार्द, राष्ट्रीय एकता, लोकतांत्रिक मूल्यों, अहिंसा और वैश्विक शांति के संदेशों पर आधारित होंगे। इनमें उर्दू के कई जानेमाने कवि हिस्सा लेंगे। श्री नकवी ने कहा कि इस तरह के मुशायरों से समाज में सामाजिक सौहार्द और भाइचारे की भावना मजबूत होगी।


    केन्द्र सरकार ने महात्मा गांधी की 150वीं जयंती देश भर में मनाने का फैसला किया है। इस दौरान विभिन्न आयोजनों के माध्यम से राष्ट्रपिता के संदेशों को देश और दुनिया तक पहुंचाने का प्रयास किया जाएगा।


    **********


    वीके/आर.के.मीणा/एएम/एमएस/एमएस-10340

    
    
    (Release ID: 1547078) Visitor Counter : 108