      उप राष्ट्रपति सचिवालय

      गणेश चतुर्थी हमारी राष्ट्रीय और सांस्कृतिक एकता का परिचायक है: उपराष्ट्रपति
      Posted On: 13 SEP 2018 7:36PM by PIB Delhi


    उपराष्ट्रपति श्री एम. वेंकैया नायडू ने कहा कि गणेश चतुर्थी हमारी राष्ट्रीय और सांस्कृतिक एकता का परिचायक है। उन्होंने यह बात आज अपने आवास पर अन्य पारिवारिक सदस्यों के साथ गणेश पूजा करने के बाद वहां मौजूद लोगों को संबोधन में कही।


    उपराष्ट्रपति श्री नायडू ने गणेश चतुर्थी के पावन मौके पर देशवासियों को बधाई और शुभकामनाएं दी। उन्होंने कामना करते हुए कहा कि यह त्यौहार हमारे देश में शांति, समृद्धि और सौहार्द लाए।


    उपराष्ट्रपति ने कहा कि भगवान गणेश बुद्धि, समृद्धि और सौभाग्य के देवता के रूप में पूजे जाते हैं। उन्होंने कहा कि भगवान गणेश के नाम से किसी कार्य का शुभारंभ करना हमारे समाज में सौभाग्य और मंगलमय माना जाता है।


    इस अवसर पर हरियाणा के राज्यपाल श्री सत्यदेव नारायण आर्य, सामाजिक न्याय एवं अधिकारिता मंत्री श्री थावरचंद गलहौत और अन्य वरिष्ठ अधिकारी भी मौजूद थे।


    वीके/आरकेएम/एके/सीएल-10205

    
    
    (Release ID: 1546065) Visitor Counter : 92