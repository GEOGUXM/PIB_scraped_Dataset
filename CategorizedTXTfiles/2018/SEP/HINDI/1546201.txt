      रेल मंत्रालय

      रेल मंत्रालय राष्‍ट्रपिता महात्‍मा गांधी की 150वीं जयंती मनाने के लिए 15 सितंबर, 2018 से 2 अक्‍तूबर, 2018 तक ‘स्‍वच्‍छता ही सेवा पखवाड़ा’ मनाएगा
      
      महात्‍मा गांधी से जुड़े रेलवे स्‍टेशनों पर थीम आधारित पेंटिंग की जाएगी

      Posted On: 14 SEP 2018 8:02PM by PIB Delhi

    रेल मंत्रालय राष्‍ट्रपिता महात्‍मा गांधी की 150वीं जयंती मनाने के लिए 15 सितंबर, 2018 से 2 अक्‍तूबर, 2018 तक अपने समस्‍त नेटवर्क पर ‘स्‍वच्‍छता ही सेवा पखवाड़ा’ मनाएगा।


    ‘पखवाड़ा’ के लिए विस्‍तृत दिशानिर्देश तैयार कर लिए गए हैं और भारतीय रेल की प्रत्‍येक इकाई को वितरित कर दिए गए हैं। रेलवे का सारा नेटवर्क सर्वाधिक प्रभावी तरीके से ‘पखवाड़ा’ मनाने के लिए कमर कस रहा है। रेल एवं कोयला मंत्री श्री पीयूष गोयल ने रेल प्रशासन को बेहद सफल बनाने एवं रेलवे स्‍टेशनों तथा रेलगाडि़यों में स्‍वच्‍छता पर विशेष फोकस देने के निर्देश दिए हैं। रेलवे बोर्ड के अध्‍यक्ष श्री अश्विनी लोहानी ने भी निर्देश दिया है कि सभी विभागों के अधिकारियों एवं कर्मचारियों को इस अभियान के बारे में अवगत कराया जाना चाहिए तथा उन्‍हें ‘स्‍वच्‍छता पखवाड़ा’ के दौरान विभिन्‍न कार्यकलापों में गंभीरतापूर्वक भाग लेना चाहिए।


    स्‍वच्‍छता पखवाड़ा के दौरान, रेलवे ट्रैक पर 100 किमी से अधिक वृक्षारोपण की योजना बनाई गई है। इस पखवाड़े के दौरान महात्‍मा गांधी से जुड़े 43 स्‍टेशनों एवं ऐतिहासिक स्‍थानों तथा दिल्‍ली, आगरा और जयपुर के स्‍वर्णिम त्रिकोण के निकट के 28 स्‍टेशनों पर पहुंचने के लिए उनसे जुड़ी संपर्क सड़कों की सफाई की जाएगी। महात्‍मा गांधी से जुड़े रेलवे स्‍टेशनों पर थीम आधारित पेंटिंग की जाएगी। 2 अक्‍तूबर, 2018 तक सभी कोचों पर स्‍वच्‍छता लोगो एवं राष्‍ट्रीय ध्‍वज प्रदर्शित किए जाएंगे।


    स्‍वच्‍छता पखवाड़ा सभी रेल कर्मचारियों को स्‍वच्‍छता वचन दिलाने के जरिये आरंभ होगा। इसके बाद ‘पखवाड़े’ के प्रत्‍येक दिन को स्‍वच्‍छता से संबंधित एक विशिष्‍ट थीम के साथ जोड़ा गया है। प्रत्‍येक दो दिनों को भारतीय रेल के पूरे नेटवर्क में स्‍वच्‍छ स्‍टेशन, स्‍वच्‍छ रेलगाड़ी, स्‍वच्‍छ नीर, स्‍वच्‍छ परिसर, स्‍वच्‍छ संवाद, स्‍वच्‍छ जागरुकता को समपि弁ࠀत किया जाएगा।


    ‘ स्‍वच्‍छता ही सेवा’ पहल को बेहद सफल बनाने के लिए सोशल मीडिया, नुक्‍कड़ नाटकों, ऑडियो/वीडियो क्लिप का उपयोग करते हुए रेल यात्रियों को प्रोत्‍साहित एवं संलिप्‍त करने के लिए सघन जागरुकता अभियान को शामिल करने का फैसला किया गया है।, छात्रों, परिवारों, पेंशनधारकों, एसएचजी एवं अन्‍य हितधारकों को भी ‘स्‍वच्‍छता ही सेवा पखवाड़ा’ की विभिन्‍न गतिविधियों में प्रतिभागी बनाने के प्रयास किए जा रहे हैं।


    ***


    वीके/आरकेएम/एएम/एसकेजे–10224

    
    
    (Release ID: 1546201) Visitor Counter : 127