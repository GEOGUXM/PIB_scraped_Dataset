      सामाजिक न्‍याय एवं अधिकारिता मंत्रालय

      अन्‍य पिछड़ा वर्गों के कल्‍याण के लिए समिति
      Posted On: 27 SEP 2018 7:36PM by PIB Delhi


    लोकसभा सांसद श्री गणेश सिंह के नेतृत्‍व में अन्‍य पिछड़ा वर्ग कल्‍याण की संसदीय समिति इस समय ‘केन्‍द्र शासित प्रदेशों, सार्वजनिक क्षेत्र उपक्रमों इत्‍यादि सहित भारत सरकार के नियंत्रण के अधीन सेवाओं और पदों पर अन्‍य पिछड़ा वर्ग के रोजगार में क्रीमीलेयर की युक्तिसंगतता’ के विषय पर विचार कर रही है।


    समिति इस प्रक्रिया में अन्‍य बातों के अलावा पदों पर अन्‍य पिछड़े वर्गों के लिए रोजगार तथा सेवाओं में क्रीमीलेयर की धारणा जैसे विषयों पर विचार करेगी। इनमें केन्‍द्र शसित प्रदेश, सार्वजनिक क्षेत्र के उद्यम, क्रीमीलेयर के संबंध में आय मानक में वृद्धि करना तथा केन्‍द्रीय प्रतिष्‍ठानों, बैंकों, बीमा संस्‍थानों आदि में समान स्‍तर के पदों की स्‍थापना शामिल हैं। समिति ने इस विषय में व्‍यक्तियों/विशेषज्ञों, संघों/संगठनों से विचार और सुझाव मांगे हैं। समिति को सौंपा गया ज्ञापन समिति के रिकार्ड का हिस्‍सा होगा और उसका निष्‍पादन समिति पर निर्भर होगा। ज्ञापन को गोपनीय माना जाएगा।


    जो समिति को अपना विचार देने की इच्‍छा रखते हैं वे विचारों को अंग्रेजी या हिन्‍दी में डाक द्वारा या ई-मेल कर सकते हैं। विचारों को इस विज्ञप्ति के प्रकाशन के 20 दिनों के भीतर निदेशक, लोकसभा सचिवालय, कमरा नम्‍बर 131, संसद भवन सौध, नई दिल्‍ली-110001, टेलीफोन 011-23035373 पर या ई-मेल comobc-Iss@sansad.nic.in पर भेज सकते हैं।


    ****


    वीके/आर.के मीणा/एएम/एकेपी/वाईबी–10399


    

    
    (Release ID: 1547757) Visitor Counter : 218