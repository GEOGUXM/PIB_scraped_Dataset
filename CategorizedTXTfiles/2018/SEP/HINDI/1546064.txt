      पोत परिवहन मंत्रालय

      भारत में नाविकों की संख्‍या डेढ़ गुनी से अधिक बढ़ी
      Posted On: 13 SEP 2018 7:35PM by PIB Delhi


    केंद्रीय सड्क परिवहन एवं राजमार्ग, जहाजरानी एवं रसायन तथा उर्वरक राज्‍य मंत्री श्री मनसुख एल मंडावीया ने आज घोषणा की कि देश में नाविकों की संख्‍या में 60 हजार से भी अधिक बढ़ोतरी हो गई है। उन्‍होंने कहा कि जहां जहाज संबंधित रोजगारों में केवल 92,000 लोग शामिल थे, अब उनकी संख्‍या बढ़ कर 1,54,000 तक पहुंच गई है।


    मंत्री महोदय ने कहा कि सरकार ने इस क्षेत्र में युवाओं के लिए रोजगार अवसरों को बढ़ाने के लिए कदम उठाए हैं। इसके तहत सुधारों में नाविकों की परीक्षा में सुधार लाना शामिल है। उन्‍होंने कहा कि पहले जहां केवल एक से दो प्रतिशत आवेदक ही उपरोक्‍त परीक्षा में उत्‍तीर्ण हो पाते थे, बेहतर पाठ्यक्रम के साथ अब पास होने का प्रतिशत 10 फीसदी तक पहुंच गया है। इसका परिणाम इस क्षेत्र में रोजगार के लिए अधिक से अधिक युवाओं के उत्‍तीर्ण होने के रूप में सामने आ रहा है।


    श्री मंडावीया ने यह भी कहा कि यह सुनिश्चित करने के लिए कि नाविक बनने के लिए प्रशिक्षण करने वाले छात्रों को अपनी प्रशिक्षण अवधि के दौरान समुद्र की यात्रा करने का एक अवसर प्राप्‍त हो सके, नियमों एवं विनियमनों को सुदृढ़ बनाया गया है। उन्‍होंने कहा कि इससे उन्‍हें बेहतर अनुभव प्राप्‍त होगा एवं इस क्षेत्र में रोजगार करने के लिए यह उन्‍हें तैयार भी करेगा।


    ***


    वीके//एएम/एसकेजे-10206

    
    
    (Release ID: 1546064) Visitor Counter : 87