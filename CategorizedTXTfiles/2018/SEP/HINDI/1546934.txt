      प्रधानमंत्री कार्यालय

      प्रधानमंत्री रांची में प्रधानमंत्री जन आरोग्य योजना की शुरूआत करेंगे, सिक्किम में पैकीओंग एयरपोर्ट का उद्घाटन भी करेंगे
      Posted On: 21 SEP 2018 9:35AM by PIB Delhi


    प्रधानमंत्री श्री नरेन्द्र मोदी 23 सितबंर 2018 को रांची, झारखंड में प्रधानमंत्री जन आरोग्य योजना की शुरूआत करेंगे। इस योजना के तहत, 10 करोड़ से अधिक परिवारों को प्रत्येक परिवार को हर वर्ष 5 लाख का स्वास्थ्य बीमा प्रदान किया जाएगा।


    प्रधानमंत्री पीएमजेएई पर एक प्रदर्शनी भी देखने जाएंगे। वे कई गतिविधियों जैसे लाभार्थी पहचान, और ई-कार्ड निर्माण आदि का प्रदर्शन भी देखेंगे।


    इसी कार्यक्रम में, प्रधानमंत्री चाईबासा और कोडरमा स्थित मेडिकल कॉलेजों की आधारशिला भी रखेंगे। वे 10 स्वास्थ्य और कल्याण केंद्रों का उद्घाटन करेंगे। इसके बाद गंगटोक, सिक्किम के प्रस्थान से पहले वे वहां उपस्थित सभा को संबोधित करेंगे।


    24 सितंबर 2018 को प्रधानमंत्री पैकीओंग एयरपोर्ट का उद्घाटन करेंगे, जिसके बाद सिक्किम भी देश के दूसरे भागों से हवाई मार्ग से जुड़ जाएगा। इससे हिमालयन राज्य को काफी फायदा होगा और साथ ही इस राज्य के पर्यटन को भी बढ़ावा मिलेगा। प्रधानमंत्री जब पैकीओंग एयरपोर्ट पहुंचेगे तो उन्हें वहां एयरपोर्ट और टर्मिनल बिल्डिंग के बारे में विस्तार से बताया जाएगा। वे पैकीओंग हवाई अड्डे के उद्घाटन के अवसर पर एक पट्टिका का अनावरण करेंगे। उसके बाद वे एक जनसभा को भी संबोधित करेंगे।


    ***


    वीके/आर.के.मीणा/एएम/पीकेपी /– 1033 7


    

    
    (Release ID: 1546934) Visitor Counter : 282