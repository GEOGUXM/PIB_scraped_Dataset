      शिक्षा मंत्रालय

      केन्द्रीय मानव संसाधन विकास मंत्री कल नई दिल्ली में स्वच्छ विद्यालय पुरस्कार 2017-18 प्रदान करेंगे
      Posted On: 17 SEP 2018 5:53PM by PIB Delhi


      प्रधानमंत्री श्री नरेन्द्र मोदी द्वारा 15 सितंबर, 2018 को लॉन्च किए गए ‘ स्वच्छता ही सेवा ’ अभियान के तहत कल नई दिल्ली के डॉ. अम्बेडकर इंटरनेशनल सेंटर में केन्द्रीय मानव संसाधन विकास मंत्री श्री प्रकाश जावड़ेकर स्वच्छ विद्यालय पुरस्कार 2017-18 प्रदान करेंगे। इस अवसर पर मानव संसाधन विकास राज्य मंत्री डॉ. सत्यपाल सिंह भी उपस्थित रहेंगे।


      मानव संसाधन विकास मंत्रालय के स्कूली शिक्षा तथा सारक्षरता विभाग ने 2016-17 में जल स्वच्छता के क्षेत्र में उदाहरणीय कार्य करने वाले विद्यालयों को सम्मानित करने के लिए स्वच्छ विद्यालय पुरस्कार लॉन्च किया था। यह पुरस्कार स्वच्छता के प्रति लम्बी अवधि की निरंतरता सुनिश्चित करने और व्यवहार परिवर्तन के लिए दिए जाते हैं। यह पुरस्कार स्वच्छता के बारे में और अधिक सुधार करने के उद्देश्य से स्कूलों के लिए मानक और रोडमैप प्रदान करता है। इस वर्ष पहली बार सरकारी और सरकारी सहायता से चलने वाले विद्यालयों के अतिरिक्त प्राइवेट स्कूलों को भी शामिल किया गया है।


      यह पुरस्कार 2014 में लॉन्च किए गए स्वच्छ विद्यालय कार्यक्रम को आगे बढ़ाने के रूप में प्रारंभ किया गया था। 15 अगस्त, 2014 को स्वतंत्रता दिवस पर राष्ट्र के नाम अपने संबोधन में प्रधानमंत्री ने घोषणा की थी कि एक वर्ष के अवधि के भीतर देश के सभी विद्यालयों में शौचालय होंगे और लड़कियों के लिए अलग शौचालय बनाए जाएंगे। ऐसा होने से हमारी बेटियां बीच में स्कूल छोड़ने के लिए बाध्य नहीं होंगी।


      स्वच्छ विद्यालय कार्यक्रम के अंतर्गत एक वर्ष में यानी 15 अगस्त, 2015 तक 2,61,400 विद्यालयों में 4,17,796 की रिकॉर्ड संख्या में शौचालय बनाए गए। इनमें लड़कियों के लिए 9,90,887 शौचालय शामिल हैं। यह उपलब्धि राज्यों तथा केन्द्र शासित प्रदेशों, कॉरपोरेट तथा सार्वजनिक क्षेत्र के प्रतिष्ठानों के सहयोग से हासिल की गई।


      स्वच्छ विद्यालय पुरस्कार 2017-18 की प्रमुख विशेषताएं

        * पुरस्कारों के लिए प्रक्रिया पुरस्कार के क्रियान्वयन और तकनीकी सहयोगियों यूनिसेफ तथा भारतीय प्रशासनिक स्टॉफ कॉलेज (एएससीआई) की सलाह से विकसित की गई है।
        * पुरस्कार के लिए स्कूलों ने वेबसाइट और मोबाइल एप के माध्यम से स्वेच्छा से लॉन लाईन आवेदन किए हैं।
        * स्कूलों की रेटिंग पांच व्यापक मानकों पर पारदर्शी व्यवस्था के माध्यम से की जाती है। यह मानक हैं ( i) जल ( ii) शौचालय ( iii) साबुन से हाथ धोना ( iv) संचालन और रख-रखाव (v) व्यवहार परिवर्तन तथा क्षमता सृजन।
        * पुरस्कृत किए जाने वाले 52 स्कूलों में से 37 स्कूल ग्रामीण क्षेत्र के और 15 स्कूल शहरी क्षेत्र के हैं। 45 विद्यालय सरकारी/सरकारी सहायता प्रदत्त और 7 प्राइवेट स्कूल हैं। इनमें से 24 प्राथमिक विद्यालय और 28 माध्यमिक/उच्च माध्यमिक विद्यालय हैं। पुरस्कृत किए जाने वाले स्कूलों में 5 कस्तूरबा गांधी बालिका विद्यालय और 2 नवोदय विद्यालय हैं।
        * चार राज्यों (पुड्डुचेरी, तमिलनाडु, गुजरात और आंध्र प्रदेश) तथा नौ जिलों (पुड्डुचेरी, श्रीकाकुलम, चंडीगढ़, हिसार, कराईकल, लातूर, नेल्लोर, दक्षिण गोवा, वड़ोदरा) को राष्ट्रीय स्वच्छ विद्यालय पुरस्कार से अधिक संख्या में पुरस्कृत स्कूलों के लिए मान्यता प्रमाण पत्र दिए जाएंगे।
        * पुरस्कृत विद्यालयों को मान्यता प्रमाण पत्र के साथ 50,000 रुपये का अतिरिक्त विद्यालय अनुदान दिया जाएगा।

      *****


      आर.के.मीणा/एजी/डीके-10250


    

    
    (Release ID: 1546524) Visitor Counter : 37
    
    
      Read this release in: Tamil , English
    
    
    

*