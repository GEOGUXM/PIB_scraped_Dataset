      वाणिज्‍य एवं उद्योग मंत्रालय

      क्षेत्रीय व्यापक आर्थिक साझेदारी (आरसीईपी) का 24वां ऑकलैंड चरण 17 से 24 अक्टूबर 2018 तक
      Posted On: 04 SEP 2018 5:38PM by PIB Delhi


    केंद्रीय वाणिज्य एवं उद्योग मंत्री श्री सुरेश प्रभु ने 30-31 अगस्त , 2018 को सिंगापुर में क्षेत्रीय व्यापक आर्थिक साझेदारी की छठी मंत्रिस्तरीय बैठक में भारतीय प्रतिनिधिमंडल का नेतृत्व किया। बैठक में भाग लेने वाले मंत्रियों ने विभिन्न वार्ता समूहों एवं उप कार्य समूहों में जारी वार्ता की स्थिति का जायज़ा लिया। उद्योग समझौता वार्ता समिति के अध्यक्ष श्री पाक ईमान पामबग्यो ने आरसीईपी वार्ता की मौजूदा स्थिति पर एक विस्तृत प्रस्तुतिकरण दिया एवं लंबित मामलों पर मंत्रियों से मार्गदर्शन करने एवं दिशानिर्देश देने की मांग की। मंत्रियों ने चार मोर्चों- ( I) आर्थित एवं तकनीकी सहयोग ; (II) छोटे एवं मझौले उपक्रम ; (III) सीमा-शुल्क प्रक्रिया एवं उद्योग सरलीकरण ; एवं ( IV) सरकारी अधिग्रहण- के सफल परिणाम के साथ अब तक हुई वार्ता की बेहतर प्रगति को स्वीकार किया। मंत्रियों ने ' द पैकेज ऑफ द इयर एण्ड डिलीवरेबल्स ' का समर्थन किया एवं कमियां दूर कर वार्ता के आगे बढ़ने के साथ साथ संतुलित परिणाम देने के नज़रिये के साथ वार्ताकारों से अपने काम मे तेज़ी लाने का अनुरोध किया। वार्ता के प्रमुख स्तंभों पर वाणिज्य मंत्री ने अधिकतम लचीलापन सुनिश्चित कर प्रभावी रूप से भारत के हितों की रक्षा की।


    माल के संबंध में वार्ताकारों को आसियान के नॉन पेपर ऑन ट्रेड इन गुड्स मार्केट एक्सेस नेगोशिएशन्स , जो कि मान्य कार्यपत्र के रूप में विचारा जाना है , पर काम करने का लक्ष्य दिया गया है। वाणिज्य मंत्री ने नॉन-पेपर के विभिन्न अवयवों जैसे अपवर्जन , न्यूनीकरण , स्टेजिंग एवं विचलन पर पर्याप्त लचीलापन प्रदान करने की आवश्यकता को भी दोहराया। तदनुसार इस पर सहमति बनी कि सदस्य देश द्विपक्षीय समझौता प्रक्रिया में तेज़ी लाएंगे और साझा संतुष्टि के लिए हर देश की महत्वाकांक्षा के स्तर का निर्धारण करेंगे।


    सेवाओं में सुरेश प्रभु ने सभी मोड्स में अच्छे एवं वाणिज्यिक तौर पर अर्थपूर्ण ऑफर की महत्ता पर बल दिया। एक महत्वपूर्ण घटनाक्रम में सभी सदस्य देश मॉड- 4/ एमओएनपी एवं सर्विसेज़ टेक्स्ट के मध्य सहलग्नता स्थापित करने पर सहमत हुए। इस संयोजन का स्वागत करते हुए केंद्रीय वाणिज्य मंत्री ने सदस्य देशों से 5 अक्टूबर 2018 तक अच्छे ऑफर देने का अनुरोध किया।


    निवेश के मामले में वाणिज्य मंत्री ने इन्वेस्टर स्टेट डिस्प्यूट सेटलमेंट (आईएसडीएस) के इस्तेमाल पर ज़ोर देती हुई वार्ता की महत्ता पर बल दिया एवं बताया कि इसके प्रयोग पर स्पष्टता से निवेश के मामले में स्थिति बेहतर होगी। भारत के कहने पर इस बात पर सहमति बनी कि आईएसडीएस एमएफएन एवं पीपीआर पर लागू नहीं होगा। सभी सदास्य देशों के परिशोधित रिज़र्वेशन लिस्ट प्रस्तुत करने की आशा है।


    मंत्रियों ने आदेश दिया कि इन सभी मुद्दों पर वार्ता में तेज़ी दिनांक 17 से 24 अक्टूबर के बीच चौबीसवीं क्षेत्रीय व्यापक आर्थिक साझेदारी के ऑकलैंड राउंड के दौरान लाई जाएगी ।


    क्षेत्रीय व्यापक आर्थिक साझेदारी सोलह देशों के बीच एक बड़ा क्षेत्रीय मुक्त व्यापार समझौता है जिसमें दस आसियान देश (ब्रूनेई , कंबोडिया , इंडोनेशिया , लाओस , मलेशिया , म्यांमार , फिलीपींस , सिंगापुर , थाईलैंड एवं वियतनाम) एवं छह आसियान एफटीए साझेदार- ऑस्ट्रेलिया , चीन , भारत , जापान , कोरिया एवं न्यूज़ीलैंड शामिल है। अब तक छह मंत्रिस्तरीय बैठकें , 5 अन्तर-सत्रीय मंत्रिस्तरीय बैठकें एवं तकनीकी स्तर पर उद्योग चर्चा समिति के 23 दौर आयोजित हो चुके हैं।


    ***


    वीके/एएम/एबी/एनआर-10097


    

    
    (Release ID: 1544896) Visitor Counter : 1392