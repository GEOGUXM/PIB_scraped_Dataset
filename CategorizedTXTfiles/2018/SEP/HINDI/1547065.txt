      गृह मंत्रालय

      एसपीजी के बारे में श्री राहुल गांधी के बयान के संबंध में स्‍पष्‍टीकरण
      Posted On: 24 SEP 2018 4:00PM by PIB Delhi


    मीडिया के एक वर्ग में यह खबर आई है कि श्री राहुल गांधी ने शनिवार (22 सितम्‍बर) को मीडिया के साथ बातचीत में टिप्‍पणी की थी कि ‘ प्रधानमंत्री श्री नरेन्‍द्र मोदी द्वारा नियुक्‍त एसपीजी प्रमुख को इसलिए अपना पद छोड़ना पड़ा क्‍योंकि उन्‍होंने आरएसएस द्वारा चुने गये एसपीजी अधिकारियों की सूची स्‍वीकार करने से इनकार कर दिया ’ ।


    इस मामले का सत्‍यापन किया गया है। संबंधित अधिकारी स्‍पेशल प्रोटेक्‍शन ग्रुप (एसपीजी) के पूर्व निदेशक श्री विवेक श्रीवास्‍तव ने विशेष रूप से स्‍पष्‍ट किया है कि किसी भी समय श्री राहुल गांधी के साथ इस बारे में कोई बातचीत नहीं हुई। अधिकारी ने कहा है कि उन्‍होंने अपने पेशेवर कर्तव्‍यों का पालन करते हुए एसपीजी सुरक्षा प्राप्‍त लोगों के साथ बातचीत की। लेकिन उन्‍होंने साफ तौर पर कहा है कि श्री गांधी के साथ बातचीत में नये निदेशक की नियुक्ति या उनके एसपीजी छोड़ने के कारणों के बारे में किसी तरह की बातचीत नहीं हुई।


    एसपीजी एक पेशवर संगठन है , जिसका दायित्‍व वर्तमान प्रधानमंत्री , पूर्व प्रधानमंत्रियों तथा उनके परिवारों की सुरक्षा , गंभीरता और उच्‍च पेशेवर भावना के साथ करना है। मीडिया के माध्‍यम से एसपीजी सुरक्षा प्राप्‍त श्री गांधी द्वारा की गई टिप्‍पणी आधारहीन , तथ्‍यहीन और दुर्भाग्‍यपूर्ण है।


    वीके/आर.के.मीणा/एएम/एजी/जीआरएस-10335


    

    
    (Release ID: 1547065) Visitor Counter : 274