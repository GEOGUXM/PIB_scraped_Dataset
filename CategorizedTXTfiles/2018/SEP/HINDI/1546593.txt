      उप राष्ट्रपति सचिवालय

      महत्‍वाकांक्षी एवं परिवर्तनकारी वि‍जन से भारत निवेश की दृष्टि से और ज्‍यादा सुरक्षित देश बन जाएगा : उपराष्‍ट्रपति
      
      श्री नायडू ने कहा, ‘8 प्रतिशत की विकास दर के बल पर भारत भी दुनिया की सबसे तेजी से बढ़ती प्रमुख अर्थव्‍यवस्‍थाओं में से एक है’
      
      उपराष्‍ट्रपति ने कहा, ‘भारत वर्ष 2025 तक पांच ट्रिलियन डॉलर की अर्थव्‍यवस्‍था बनने के लिए प्रतिबद्ध है’
      
      श्री नायडू ने भारत-माल्‍टा बिजनेस फोरम को संबोधित किया
      
      Posted On: 18 SEP 2018 8:28PM by PIB Delhi


    उपराष्‍ट्रपति श्री एम. वेंकैया नायडू ने कहा है कि महत्‍वाकांक्षी एवं परिवर्तनकारी वि‍जन की बदौलत भारत भी दुनिया के सर्वाधिक पसंदीदा निवेश देशों में शुमार हो जाएगा। श्री नायडू आज माल्‍टा की राष्‍ट्रपति सुश्री मैरी-लुइस कोलेरो प्रेका की गरिमामयी उपस्थित में माल्‍टा के वेलेटा में माल्‍टा चैम्‍बर ऑफ कॉमर्स और भारतीय उद्योग परिसंघ द्वारा आयोजित भारत-माल्‍टा बिजनेस फोरम को संबोधित कर रहे थे।


    उपराष्‍ट्रपति ने कहा कि भारतीय अर्थव्‍यवस्‍था लगभग 8 प्रतिशत की दर से आगे बढ़ रही है और इसकी बदौलत भारत भी वर्तमान में दुनिया की सबसे तेजी से बढ़ती प्रमुख अर्थव्‍यवस्‍थाओं में से एक है। उन्‍होंने कहा कि सामाजिक सुधार को लागू करने की दृष्टि से विकास अत्‍यंत आवश्‍यक है।


    उपराष्‍ट्रपति ने कहा कि भारत वर्ष 2025 तक पांच ट्रिलियन डॉलर की अर्थव्‍यवस्‍था बनने के लिए प्रतिबद्ध है। इसके बल पर भारत दुनिया में तीसरा सबसे बड़ा उपभोक्‍ता बाजार बन जाएगा।


    उपराष्‍ट्रपति ने कहा कि भारत सरकार ने अनेक आर्थिक सुधार लागू किए हैं जिनमें अर्थव्‍यवस्‍था का डिजिटलीकरण , वित्तीय समावेश और कर सुधार जैसे कि वस्‍तु एवं सेवा कर (जीएसटी) भी शामिल हैं। उन्‍होंने कहा कि कर आधार बढ़ गया है और कर अनुपालन में भी वृद्धि आंकी गई है।


    ***


    आर.के.मीणा / एएम/आरआरएस/वीके -10281


    

    
    (Release ID: 1546593) Visitor Counter : 247