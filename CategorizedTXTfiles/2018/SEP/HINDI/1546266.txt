      रेल मंत्रालय

      रेल मंत्रालय ने स्वच्छता ही सेवा पखवाड़ा की शुरुआत पर ‘ स्वच्छता ही सेवा अभियान‘ कार्यक्रम का आयोजन किया
      
      श्री पीयूष गोयल ने पुरानी दिल्ली रेलवे स्टेशन पर स्वच्छता ही सेवा पखवाड़ा आरंभ किया एवं श्रमदान में भाग लिया
      
      Posted On: 15 SEP 2018 5:06PM by PIB Delhi


    रेल मंत्रालय ने स्वच्छता पखवाड़ा के पहले दिन आज सभी जोन, डिवीजन, उत्पादन इकाइयों एवं कार्यशालाओं तथा रेल सार्वजनिक उपक्रमों (पीएसयू) सहित अपने पूरे नेटवर्क पर‘ स्वच्छता ही सेवा अभियान‘ अभियान का आयोजन किया। यह कार्यक्रम राष्ट्रपिता महात्मा गांधी की 150वीं जयंती का समारोह मनाने के लिए 15 सितंबर से 2 अक्टूबर 2018 तक आयोजित किया जाएगा।


    इस पखवाड़े का आरंभ सभी जोन, डिवीजन, उत्पादन इकाइयों एवं कार्यशालाओं तथा रेल सार्वजनिक उपक्रमों सहित रेलवे के पूरे नेटवर्क पर सभी रेल कर्मचारियों को स्वच्छता संकल्प दिलाने के साथ हुआ।


    इसके बाद, रेल कर्मचारियों ने स्वच्छताग्रहियों के साथ प्रधानमंत्री श्री नरेन्द्र मोदी के संवाद का सीधा प्रसारण देखा। माननीय प्रधानमंत्री ने वीडियो कांफ्रेंसिंग के जरिये रेवाड़ी कार्यशाला में रेल कर्मचारियों के साथ भी बातचीत की एवं स्व्च्छता की दिशा में रेल कर्मचारियों द्वारा किए जा रहे प्रयासों की सराहना की।


    इस अवसर पर रेल एवं कोयला मंत्री श्री पीयूष गोयल ने पुरानी दिल्ली रेलवे स्टेशन पर सभी रेल अधिकारियों, कर्मचारियों एवं वहां उपस्थित लोगों को स्वच्छता संकल्प दिलाने के साथ स्वच्छता ही सेवा पखवाड़ा आरंभ किया। उन्होंने उस स्थान पर श्रमदान में भी भाग लिया।


    इस अवसर पर बोलते हुए श्री गोयल ने कहा कि‘ यह सर्वविदित है कि महात्मा गांधी ने स्वच्छता को राष्ट्र की सेवा एवं ईश्वर की आराधना के समान माना। वास्तव में, उन्होंने स्व्च्छता को ईश्वर की आराधना से भी अधिक महत्वपूर्ण माना।‘


    बाद में, श्री गोयल ने हजरत निजामुद्दीन रेलवे स्टेशन एवं नई दिल्ली रेलवे स्टेशन का भी दौरा किया तथा वहां आयोजित स्वच्छता ही सेवा कार्यक्रमों में भाग लिया।


    रेलवे बोर्ड के अध्यक्ष श्री अश्विनी लोहानी ने रेलवे बोर्ड के अधिकारियों एवं कर्मचारियों को स्वच्छता संकल्प दिलाया तथा बाद में रेलवे बोर्ड एवं बड़ौदा हाउस में आयोजित श्रमदान में भाग लिया।


    ****


    वीके/आरकेएम/एएम/एसकेजे/एनके–10235


    

    
    (Release ID: 1546266) Visitor Counter : 156