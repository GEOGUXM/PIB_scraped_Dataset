      संसदीय कार्य मंत्रालय

      श्री अर्जुन राम मेघवाल ने विश्‍वविद्यालयों एवं महाविद्यालयों के लिए 14वीं राष्‍ट्रीय युवा संसद प्रतियोगिता, 2017 पुरस्‍कारों का वितरण किया
      
      श्री मेघवाल ने ‘स्‍वच्‍छता शपथ‘ दिलाई, उपस्थित जनसमूह ने स्वच्छता संकल्‍प लिया
      
      Posted On: 20 SEP 2018 6:38PM by PIB Delhi


    
    केंद्रीय संसदीय , जल संसाधन , नदी विकास एवं गंगा संरक्षण राज्‍य मंत्री श्री अर्जुन राम मेघवाल ने नई दिल्ली में आज विश्‍वविद्यालयों एवं महाविद्यालयों के लिए 14वीं राष्‍ट्रीय युवा संसद प्रतियोगिता , 2017 के लिए पुरस्‍कार वितरण समारोह की अध्यक्षता की।


    संसदीय मामले मंत्रालय 1997-98 से विश्‍वविद्यालयों एवं महाविद्यालयों के लिए युवा संसद प्रतियोगिता का आयोजन कर रहा है। इस योजना के तहत, इस श्रृंखला की 14वीं प्रतियोगिता का आयोजन 2017-18 के दौरान पूरे भारत के 74 संस्थानों के बीच किया गया।


    युवा संसद योजना का उद्देश्य युवा पीढ़ी को संसद की प्रक्रिया एवं कार्यवाहियों, बहस एवं चर्चा की तकनीकों से अवगत करना ; उनमें नेतृत्व के गुणों, आत्म अनुशासन की भावना, विविध विचारों के प्रति सहिष्णुता एवं स्वस्थ प्रतिस्पर्धा का विकास करना ; युवाओं में प्रभावी भाषण कला, विचारों की ईमानदारी अभिव्यक्ति एवं जीवन के लोकतांत्रिक तरीकों के अन्य गुणों-जिनमें सभी लोकतंत्र की विशिष्टता हैं -समावेशित करना है।


    छात्रों को संबोधित करते हुए श्री मेघवाल ने छात्रों को स्वर्गीय श्री अटल बिहारी वाजपेयी एवं श्रीमती सुषमा स्वराज जैसे व्यक्तियों के महत्वपूर्ण संसदीय बहसों के वास्तविक उद्धरण को उल्लेखित करते हुए संसद सदस्यों के तरीकों एवं शिष्टाचार की महत्वपूर्ण बारीकियों तथा संसद में कार्य के संचालन के बारे में मूल्यवान सूचनाएं दीं। मंत्री ने विजयी टीम के प्रदर्शन की सराहना की और कहा कि इन छात्रों में निश्चित रूप से राजनीति में शामिल होने तथा राष्ट्र के विकास में हिस्सेदारी करने की क्षमता है। मंत्री ने नोट किया कि ये छात्र बहुत भाग्यशाली हैं कि इन्हें अपने छात्र जीवन में ही संसद के संचालन के बारे में करीबी अनुभव प्राप्त हो रहा हैं क्योंकि राष्ट्रीय युवा संसद योजना का संचालन सरकार द्वारा किया जाता है। इस अवसर पर मंत्री ने उपस्थित जनसमूह को ‘स्वच्छता शपथ’ दिलाई।


    श्री मेघवाल ने प्रतियोगिता में उनके प्रदर्शन पर छात्रों एवं संस्थानों को पुरस्कार वितरित किया। इस अवसर पर, डीएवी महाविद्यालय, जालंधर के छात्रों ने प्रतियोगिता में प्रथम आने पर रनिंग पार्लियामेंटरी शील्ड एवं ट्रॉफी जीता। महाविद्यालय ने समारोह के दौरान ‘युवा सांसद’ का एक अल्प अधिवेशन प्रस्तुत किया। इसके अतिरिक्त, निम्नलिखित विश्वविद्यालयों/महाविद्यालयों को उनके संबंधित समूहों में प्रथम आने पर मेरिट ट्रॉफी प्रदान की गईः

     1. शहीद भगत सिंह महाविद्यालय , नई दिल्ली
     2. रक्षा शक्ति विश्वविद्यालय , अहमदाबाद
     3. पंजाब केंद्रीय विश्वविद्यालय , भटिंडा
     4. महाराजा अग्रसेन महाविद्यालय , नई दिल्ली
     5. राजीव गांधी राष्ट्रीय विधि विश्वविद्यालय , पटियाला
     6. शिवाजी विश्वविद्यालय , कोल्हापुर
     7. सरदार पटेल पुलिस , सुरक्षा और आपराधिक न्याय , विश्वविद्यालय, जोधपुर
     8. मुंबई विश्वविद्यालय
     9. गुरु घासीदास विश्वविद्यालय , बिलासपुर

    10. चाणक्य राष्ट्रीय विधि विश्वविद्यालय , पटना


    11. जाधवपुर विश्वविद्यालय , कोलकाता


    12. जम्मू विश्वविद्यालय , जम्मू


    13. देवी अहिल्या विश्वविद्यालय , इंदौर

     1. नानाजी देशमुख पशु चिकित्सा विज्ञान एवं पशु पालन , जबलपुर

    इस अवसर पर उपस्थित अन्य गणमान्य व्यक्तियों में सचिव (संसदीय मामले) श्री एस एन त्रिपाठी और शिक्षक , छात्र और उनके माता-पिता भी शामिल थे।


    वीके/आर.के.मीणा/एएम/एसकेजे/सीएल- 10322


    

    
    (Release ID: 1546862) Visitor Counter : 117
    
    
    
    
    

   
1.