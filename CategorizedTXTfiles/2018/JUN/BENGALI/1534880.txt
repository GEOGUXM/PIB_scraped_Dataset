      যুবওক্রীড়াবিষয়কমন্ত্রক

      কৃতি ক্রীড়া ব্যক্তিত্বদের ভাতা বৃদ্ধি : কর্ণেল রাজ্যবর্ধন সিং রাঠোর
      Posted On: 07 JUN 2018 5:54PM by PIB Kolkata


    ক্রীড়াবিদদের কল্যাণে এক গুরুত্বপূর্ণ পদক্ষেপ হিসাবে কেন্দ্রীয় যুব বিষয়ক ও ক্রীড়া মন্ত্রী কর্ণেল রাজ্যবর্ধন রাঠোর কৃতি ক্রীড়া ব্যক্তিত্বদের ভাতা বৃদ্ধির বিষয়টি অনুমোদন করেছেন। এর ফলে, আন্তর্জাতিক ক্রীড়া প্রতিযোগিতাগুলিতে পদকজয়ীদের বর্তমান ভাতার পরিমাণ বাড়িয়ে দ্বিগুণ করা হয়েছে। ভাতার নতুন হার নিম্নরূপ : -


    অলিম্পিক বা প্যারালিম্পিক গেমস্‌-এ পদকজয়ীদের ভাতার পরিমাণ দাঁড়াল – ২০ হাজার টাকা।


    বিশ্বকাপ বা বিশ্ব চ্যাম্পিয়নশিপ (অলিম্পিক বা এশিয়ান গেমস্‌)-এ স্বর্ণপদক জয়ীরা পাবেন ১৬ হাজার টাকা।


    বিশ্বকাপ বা বিশ্ব চ্যাম্পিয়নশিপ (অলিম্পিক বা এশিয়ান গেমস্‌)-এ রৌপ্য বা ব্রোঞ্জ পদক জয়ীরা পাবেন ১৪ হাজার টাকা। এশিয়ান গেমস্‌, কমনওয়েলথ গেমস্‌ বা প্যারা এশিয়ান গেমস্‌-এ স্বর্ণপদক জয়ীরা ভাতা হিসাবে পাবেন ১৪ হাজার টাকা।


    এশিয়ান গেমস্‌, কমনওয়েলথ গেমস্‌ বা প্যারা এশিয়ান গেমস্‌-এ রৌপ্য ও ব্রোঞ্জ পদক জয়ীরা ভাতা হিসাবে পাবেন ১২ হাজার টাকা।


    প্যারালিম্পিক গেমস্‌ বা প্যারা এশিয়ান গেমস্‌-এ পদকজয়ীদের ভাতার পরিমাণ অলিম্পিক গেমস্‌ ও এশিয়ান গেমস্‌-এ পদকজয়ীদের সমপরিমাণ হবে।


    চার বছরে একবার অনুষ্ঠিত বিশ্ব চ্যাম্পিয়নশিপে পদকজয়ীদের জন্য পেনশন প্রদানের বিষয়টি বিবেচনা করা হবে।


    বর্তমান পেনশন প্রাপকদের ক্ষেত্রে নতুন হারে পেনশন প্রদানের সিদ্ধান্ত চলতি বছরের পয়লা এপ্রিল থেকে কার্যকর হয়েছে।


    


    

    
    (Release ID: 1534880) Visitor Counter : 6
    
    
      Read this release in: English