      স্বাস্থ্যওপরিবারকল্যাণমন্ত্রক

      আয়ুষ্মান ভারত- জাতীয় স্বাস্হ্য সুরক্ষা মিশনকে সফল করে তুলতে সংকল্পবদ্ধ ইন্ডিয়ান মেডিক্যাল অ্যাসোসিয়েশন
      Posted On: 25 JUN 2018 3:47PM by PIB Kolkata


    নয়াদিল্লি, ২২ জুন , ২০১৮


    আয়ুষ্মান ভারত কর্মসূচি রূপায়ণে বিশেষ সহযোগিতা ও অংশীদারিত্বের প্রসার সম্পর্কে আজ এক আলোচনায় মিলিত হলেন জাতীয় সুরক্ষা মিশন ‘ আয়ুষ্মান ভারত ’ -এর সিইও ডঃ ইন্দু ভূষণ এবং ইন্ডিয়ান মেডিক্যাল অ্যাসোসিয়েশনের (আইএমএ) অবৈতনিক মহাসচিব ডঃ আর এন ট্যান্ডন। আইএমএ-এর প্রতিনিধিবৃন্দ আয়ুষ্মান ভারত কর্মসূচির উন্নততর রূপায়ণে সমস্ত ধরনের সমর্থন ও সহযোগিতার প্রতিশ্রুতি দেন।


    এদিনের এই আলোচনা প্রসঙ্গে ডঃ ট্যান্ডন বলেন, এই ধরনের একটি স্বাস্হ্য সুরক্ষা কর্মসূচির সাথে যুক্ত হতে পেরে আইএমএ খুবই গর্বিত। এ সম্পর্কে সচেতনতা প্রসারের পাশাপাশি উন্নতমানের পরিষেবা নিশ্চিত করার লক্ষ্যে এই সংস্হা কাজ করে যেতে আগ্রহী।


    ডঃ ইন্দু ভূষণ বলেন, আয়ুষ্মান ভারত কর্মসূচির এক গুরুত্বপূর্ণ সহযোগী তথা অংশীদার হল আইএমএ। এই সংস্হা মনে করে যে এ ধরনের একটি কর্মসূচিকে সফল করে তুলতে বেসরকারি ক্ষেত্রেরও এক গুরুত্বপূর্ণ ভূমিকা রয়েছে। কর্মসূচির সর্বোচ্চ সুফল যাতে নিশ্চিত করা যায় সেই উদ্দেশে গ্রাম ও শহর উভয় ক্ষেত্রেই উন্নত স্বাস্হ্য পরিষেবার সুযোগ পৌঁছে দেওয়া একান্ত জরুরি।


    CG/SKD /NS/…

    
    
    (Release ID: 1536464) Visitor Counter : 7
    
    
      Read this release in: English