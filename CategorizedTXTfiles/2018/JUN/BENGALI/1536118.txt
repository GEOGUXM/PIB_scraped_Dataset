      কৃষিমন্ত্রক

      কেন্দ্রীয় কৃষি ও কৃষক কল্যাণ মন্ত্রী শ্রী রাধামোহন সিং হরিয়ানার শিকোপুর গ্রামে কৃষকদের সঙ্গে প্রধানমন্ত্রী নরেন্দ্র মোদীর আলাপচারিতা প্রত্যক্ষ্য করেছেন
      Posted On: 21 JUN 2018 12:57PM by PIB Kolkata


    নয়াদিল্লি, ২০ জুন , ২০১৮


    মাননীয় প্রধানমন্ত্রী শ্রী নরেন্দ্র মোদী আজ এক ভিডিও ব্রিজের মাধ্যমে সারা দেশে কৃষকদের সঙ্গে আলাপচারিতায় মিলিত হন। ৬০০টি জেলার কৃষিবিকাশ কেন্দ্র এবং ২ লক্ষ গ্রামের অভিন্ন পরিষেবা কেন্দ্রগুলির মাধ্যমে আয়োজিত এই অনুষ্ঠান অধীর আগ্রহ নিয়ে কোটি কোটি কৃষক শুনেছেন। কেন্দ্রীয় কৃষি ও কৃষক কল্যাণ মন্ত্রী শ্রী রাধামোহন সিং হরিয়ানার শিকোপুর গ্রামে কৃষকদের সঙ্গে প্রধানমন্ত্রীর এই আলাপচারিতা প্রত্যক্ষ্য করেন।


    প্রধানমন্ত্রীর সঙ্গে আলাপচারিতায় অংশ নিয়ে সরকারের কৃষি সংক্রান্ত বিভিন্ন কর্মসূচির সুবিধাপ্রাপকরা কিভাবে সরকারের বিভিন্ন প্রকল্প কৃষি উৎপাদন বাড়াতে গুরুত্বপূর্ণ ভূমিকা নিচ্ছে সে বিষয়ে ব্যাখ্যা করেন। এইসব কৃষকরা সয়েল হেল্থ কার্ডের গুরুত্বের কথা তুলে ধরেন এবং সমবায় আন্দোলনে তাঁদের অভিজ্ঞতার কথা প্রধানমন্ত্রীর সঙ্গে ভাগ করে নেন।


    কেন্দ্রীয় কৃষিমন্ত্রী বলেন, সারা দেশের কৃষকরা কিভাবে সয়েল হেল্থ কার্ড, অতিক্ষুদ্র সেচ, মূল্য সংযুক্তি, ই-ন্যাম, বিভিন্ন ধরনের পশুপালন, মৎস এবং পোল্ট্রির মতো প্রকল্পের মাধ্যমে তাঁদের আয় বাড়িয়ে চলেছেন তা শুনতে অত্যন্ত হৃদয়গ্রাহী মনে হয়েছে। কৃষকরা সুসংহত কৃষি পদ্ধতি ব্যবহার করে কিভাবে তাদের আয় দ্বিগুন করেছেন সেইসব কাহিনীও শুনিয়েছেন।


    শ্রী সিং নতুন প্রযুক্তি ব্যবহার করে তাদের আয়ের গতিবৃদ্ধি করতে কৃষকদের উৎসাহিত করেন। তিনি বলেন, কৃষি বিজ্ঞানকেন্দ্র এবং এটিএমএ আধিকারিকদের আমাদের কৃষকদের ক্ষেতে নতুন প্রযুক্তিকে নিয়ে আসতে একযোগে কাজ করতে হবে। এই আলাপচারিতার সময় সারা দেশের কৃষকরা প্রধানমন্ত্রী মূল্যবান পরামর্শের জন্য তাঁদের কৃতজ্ঞতা প্রকাশ করেন।


    CG/PB /NS/…

    
    
    (Release ID: 1536118) Visitor Counter : 3
    
    
      Read this release in: English