      ক্ষুদ্র, অতিক্ষুদ্রওমাঝারিশিল্পমন্ত্রক

      এয়ার ইন্ডিয়ার বরাত পেল কেভিআইসি
      Posted On: 19 JUN 2018 11:24AM by PIB Kolkata


    নয়াদিল্লি , ১৮ জুন, ২০১ ৮


    এয়ার ইন্ডিয়ার যাত্রীদের বিভিন্ন সামগ্রী সরবরাহের বরাত পেল খাদি ও গ্রামীণ শিল্প কমিশন (কেভিআইসি)। এই নিয়ে তৃতীয়বার এয়ার ইন্ডিয়ার বরাত পেল কেভিআইসি। এবারে বরাতের অঙ্ক ৮ কোটি টাকা । সৌন্দর্যবর্ধক খাদির ভেষজ পণ্যের একটি পুরো সেট আন্তর্জাতিক যাত্রীদের সরবরাহের ব্যবস্থা করবে কেভিআইসি। এর মধ্যে থাকবে - হ্যান্ড স্যানিটাইজার বা হাত ধোয়ার তরল শুদ্ধিকরণ, ত্বক আর্দ্র রাখার প্রসাধনী, হস্ত নির্মিত সাবান, গোলাপ মেশানো মুখ পরিস্কার রাখার প্রসাধনী এবং গন্ধসার তেল বা এসেনশিয়াল অয়েল।


    কেভিআইসি-র চেয়ারম্যান শ্রী বিনয় কুমার সাক্সেনা এই তথ্য জানিয়ে বলেছেন, সংস্থা নির্মিত বস্ত্র ব্যবহার বাড়ানোর উদ্যোগ নেওয়ার পাশাপাশি, কেভিআইসি-র আয় বাড়াতে সাহায্য করছে এয়ার ইন্ডিয়া। এর জন্য আন্তর্জাতিক উড়ানগুলিতে বাস্তু-সহায়ক প্রাকৃতিক পণ্য ব্যবহারের উদ্যোগ নিচ্ছে এই উড়ান সংস্থা। এয়ার ইন্ডিয়ার মতো উড়ান সংস্থার কাছ থেকে পুনরায় বরাত পাওয়া যথেষ্ট সম্মানের বলেও জানিয়েছেন শ্রী সাক্সেনা। এই বরাত পাওয়ার ফলে অতিক্ষুদ্র উদ্যোগগুলিতে ধারাবাহিক কর্মসংস্থানের সুযোগও অব্যাহত থাকবে বলে শ্রী সাক্সেনা মনে করেন।


    উল্লেখ্য, ২০১৬-র সেপ্টেম্বর মাসে এয়ার ইন্ডিয়া ৫.৭৫ লক্ষ খাদি সাবান সরবরাহের বরাত দিয়েছিল কেভিআইসি-কে। ২০১৬-র জুনেও ৮ কোটি টাকার বরাত কেভিআইসি-কে দেওয়া হয় এয়ার ইন্ডিয়ার পক্ষ থেকে। ২০১৫-র ডিসেম্বরে ১.২১ কোটি টাকার বরাত পায় কেভিআইসি এয়ার ইন্ডিয়ার কাছ থেকে।


    CG/ SSS / SB……

    
    
    (Release ID: 1535851) Visitor Counter : 10
    
    
      Read this release in: English