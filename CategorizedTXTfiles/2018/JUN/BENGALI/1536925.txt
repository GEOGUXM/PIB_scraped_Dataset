      সামাজিকন্যায়ওক্ষমতায়নমন্ত্রক

      আন্দামান ও নিকোবর দ্বীপপুঞ্জের বিশেষভাবে দুর্বল উপজাতি গোষ্ঠীগুলি তাদের নিজস্ব প্রতিভায়, নিজের মতো করে বেড়ে উঠুক- আন্দামান ও নিকোবর দ্বীপপুঞ্জের উপরাজ্যপাল
      Posted On: 28 JUN 2018 10:59AM by PIB Kolkata


    নয়াদিল্লি, ২৭ জুন , ২০১৮


    তপশিলী উপজাতিদের জাতীয় কমিশনের উদ্যোগে আজ আন্দামান ও নিকোবর দ্বীপপুঞ্জের বিশেষভাবে দুর্বল উপজাতি গোষ্ঠীগুলির সংরক্ষণ বিষয়ে একটি দু-দিনের সেমিনারের আয়োজন করা হয়। আন্দামান ও নিকোবর দ্বীপপুঞ্জের উপরাজ্যপাল অ্যাডমিরাল (অবসরপ্রাপ্ত) ডি কে জোশী এই সেমিনারের উদ্বোধন করেন। তপশিলী উপজাতিদের জাতীয় কমিশনের চেয়ারম্যান শ্রী নন্দ কিশোর সাই প্রারম্ভিক অধিবেশনে পৌরহিত্য করেন।


    আন্দামান ও নিকোবর দ্বীপপুঞ্জের বিশেষভাবে দুর্বল উপজাতি গোষ্ঠীগুলির সংরক্ষণে লক্ষে বিভিন্ন কৌশল ও দৃষ্টিভঙ্গি বিষয়ে এই সেমিনারে প্রায় ৪৪টি মন্ত্রক / দপ্তর তাদের বক্তব্য পেশ করে। ভারতের নৃতাত্ত্বিক সর্বেক্ষণের সহযোগিতায় আয়োজিত এই সেমিনারে, বিভিন্ন রাজ্যের ১৮টি উপজাতি গবেষণা সংস্হার অধিকর্তারা অংশগ্রহণ করেন। তাঁরা বিলুপ্তপ্রায় বিভিন্ন উপজাতি গোষ্ঠী সংক্রান্ত বিষয়ে আলাপ-আলোচনা করবেন। অমরকন্টকের ইন্দিরা গান্ধী জাতীয় উপজাতি বিশ্ববিদ্যালয় সহ ৬টি বিশ্ববিদ্যালয়ের উপাচার্যরা আদিম জনগোষ্ঠীগুলির সমস্যা বিষয়ে গবেষণামূলক কাজকর্ম তুলে ধরবেন। এছাড়াও বিভিন্ন অসরকারি সংগঠন ও বিশেষজ্ঞ ও নাগরিক সংগঠনের প্রতিনিধিরাও এবিষয়ে তাদের মতামত জানাবেন।


    সেমিনারের উদ্বোধন করে উপরাজ্যপাল অ্যাডমিরাল (অবসরপ্রাপ্ত) ডি কে জোশী বলেন, আন্দামান ও নিকোবর দ্বীপপুঞ্জের বিশেষভাবে দুর্বল উপজাতি গোষ্ঠীগুলি তাদের নিজস্ব প্রতিভায়, নিজের মতো করে বেড়ে উঠুক। তিনি বলেন, এই দ্বীপপুঞ্জে গ্রেট আন্দামানিজ, ওঙ্গে, জারোয়া, সেন্টিনেলিজ, নিকোবরিজ এবং সম্পেন-এর মতো আদিম উপজাতীয় জনগোষ্ঠী বাস করে। এদের মধ্যে বেশ কয়েকটি উপজাতীয় গোষ্ঠী বিলুপ্তির মুখে দাঁড়িয়ে আছে। তারা যে সমস্ত সমস্যার মুখোমুখি হয় তা বোঝার প্রয়োজন এবং কিভাবে এইসব গোষ্ঠীগুলিকে সংরক্ষণ করা যায় তাও ভেবে দেখা দরকার।


    সেমিনারের উদ্বোধনী অধিবেশনে তপশীলি উপজাতির জাতীয় কমিশনের চেয়ারম্যান শ্রী নন্দ কিশোর সাই, সচিব শ্রী রাঘোব চন্দ্র প্রমুখ বক্তব্য রাখেন।


    SSS/PB /NS/…

    
    
    (Release ID: 1536925) Visitor Counter : 6
    
    
      Read this release in: English