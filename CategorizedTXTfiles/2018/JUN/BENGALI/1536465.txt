      অর্থমন্ত্রক

      মুম্বাইয়ে এশীয় পরিকাঠামো বিনিয়োগ ব্যাঙ্কের তৃতীয় বার্ষিক বৈঠকের উদ্বোধন করবেন প্রধানমন্ত্রী শ্রী নরেন্দ্র মোদী
      Posted On: 25 JUN 2018 3:48PM by PIB Kolkata


    নয়াদিল্লি, ২২ জুন , ২০১৮


    মুম্বাইয়ের হোটেল ট্রাইডেন্ট / ওবেরয় এবং এনসিপিএ-তে এশীয় পরিকাঠামো বিনিয়োগ ব্যাঙ্কের (এআইআইবি) তৃতীয় বার্ষিক বৈঠক অনুষ্ঠিত হবে আগামী ২৫ ও ২৬ জুন। এআইআইবি-র আগের দুটি বৈঠক অনুষ্ঠিত হয়েছিল চীনের বেইজিং (২০১৬) এবং কোরিয়া সাধারণতন্ত্রের জেজু-তে (২০১৭)। বৈঠকে এ বছরের আলোচ্যসূচি হল, ‘ পরিকাঠামো খাতে অর্থ লগ্নি : উদ্ভাবন ও সহযোগিতা ’ । পরিকাঠামো খাতে পর্যাপ্ত বিনিয়োগের মাধ্যমে এক নিরন্তর ভবিষ্য ৎ গঠন প্রসঙ্গে বৈঠকে বক্তব্য রাখবেন সরকারি এবং বেসরকারি ক্ষেত্রের বিশিষ্ট ব্যক্তিরা। বৈঠকের উদ্যোক্তা কেন্দ্রীয় অর্থমন্ত্রকের অর্থনৈতিক বিষয় সংক্রান্ত দপ্তর। মহারাষ্ট্র সরকারের শিল্প দপ্তর এবং মহারাষ্ট্র শিল্পোন্নয়ন নিগমও প্রত্যক্ষভাবে যুক্ত রয়েছে এর উদ্যোগ আয়োজনের সঙ্গে।


    শীর্ষস্হানীয় নীতি রচয়িতা, এআইআইবি সদস্য রাষ্ট্রগুলির মন্ত্রী এবং সহযোগী সংস্হাগুলির প্রতিনিধিবৃন্দ দুদিনের এই বৈঠকে যোগ দেবেন। উপস্হিত থাকবেন বেসরকারি ক্ষেত্র এবং সুশীল সমাজ সংগঠনগুলির প্রতিনিধিরাও। বৈঠকের উদ্বোধন করবেন প্রধানমন্ত্রী শ্রী নরেন্দ্র মোদী। কেন্দ্রীয় রেল, কয়লা, অর্থ তথা কর্পোরেট বিষয়ক মন্ত্রী শ্রী পীযূষ গোয়েল এবং অর্থমন্ত্রকের অর্থনৈতিক বিষয় সংক্রান্ত দপ্তরের সচিব শ্রী সুভাষ চন্দ্র গর্গ-ও উপস্হিত থাকবেন এই অনুষ্ঠানে।


    এআইআইবি-র তৃতীয় বার্ষিক বৈঠক উপলক্ষে কেন্দ্রীয় অর্থনৈতিক বিষয় সংক্রান্ত দপ্তরের উদ্যোগে এবং ফিকি-র সহযোগিতায় আয়োজিত হচ্ছে ‘ ভারতীয় পরিকাঠামো এক্সপো ’ ২০১৮ শীর্ষক একটি প্রদর্শনীও। এ সম্পর্কে বিস্তারিত তথ্য জানা যাবে http://aiib-am2018.gov.in/exhibition.php - এই ওয়েবসাইট থেকে। এআইআইবি-র তৃতীয় বার্ষিক বৈঠক সম্পর্কে বিস্তারিত তথ্য ও বিবরনের হদিশ পাওয়া যাবে এই লিঙ্কগুলি থেকে :


    http://aiib-am2018.gov.in


    http://www.aiib.org/


    Hashtag:#AIIB2018-06-22


    টুইটার :@FinMinIndia @PIBMumbai & @PIB_India


    CG/SKD /NS/…

    
    
    (Release ID: 1536465) Visitor Counter : 5
    
    
      Read this release in: English