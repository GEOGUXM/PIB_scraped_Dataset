      প্রতিরক্ষামন্ত্রক

      সাইবার নিরাপত্তা ফ্রেমওয়ার্ক সংক্রান্ত কর্মশিবিরের উদ্বোধন
      Posted On: 21 JUN 2018 12:50PM by PIB Kolkata


    নয়াদিল্লি, ২০ জুন , ২০১৮


    প্রতিরক্ষামন্ত্রী শ্রীমতি নির্মলা সীতারমন প্রতিরক্ষা দপ্তরের জন্য সাইবার নিরাপত্তা সংক্রান্ত এক কর্মশিবির উদ্বোধন করলেন গতকাল। এই উপলক্ষে শ্রীমতি সীতারমন বলেন, প্রতিরক্ষা ক্ষেত্রে সাইবার বিপদ অনেক বেশি, তাই সম্ভাব্য আক্রমণ থেকে এই ক্ষেত্রটিকে রক্ষা করা অত্যন্ত গুরুত্বপূ্র্ণ হয়ে উঠেছে। সাইবার নিরাপত্তা সংক্রান্ত সমস্যাগুলি মোকাবিলার ক্ষেত্রে প্রতিরক্ষা উৎপাদন দপ্তর যে নিরাপত্তা কাঠামো গড়ে তুলেছে শ্রীমতি সীতারমন তার প্রশংসা করেন। সাইবার নিরাপত্তা সেল স্হাপনের উদ্যোগকেও তিনি সাধুবাদ জানান। প্রতিরক্ষা সংক্রান্ত সমস্ত প্রতিষ্ঠানে সাইবার নিরাপত্তার জন্য বিশেষ কর্মী বাহিনী গঠনের প্রয়োজনীয়তার ওপরও তিনি জোর দেন।


    এর আগে, প্রতিরক্ষা উৎপাদন দপ্তরের সচিব ডঃ অজয় কুমার বলেন, সমস্ত রাষ্ট্রায়ত্ত প্রতিরক্ষা সংস্হা ও অর্ডন্যান্স ফ্যাক্টরিগুলিতে তথ্যপ্রযুক্তির ওপর বিশ্বাসযোগ্যতা ক্রমশ বৃদ্ধি পাচ্ছে। অবশ্য, প্রতিরক্ষা উৎপাদন ব্যবস্হায় তথ্য ও সাইবার নিরাপত্তা ক্ষেত্রে যে কোনও ধরনের আপস বা শিথিলতা প্রতিরক্ষা বাহিনী ও জাতীয় নিরাপত্তায় সুদূরপ্রসারী প্রভাব ফেলতে পারে। সঙ্গত কারণেই, অগ্রাধিকারের ভিত্তিতে এক মজবুত, সুদৃঢ় ও বিশ্বস্ত সাইবার নিরাপত্তা পরিকাঠামো গড়ে তোলা অত্যন্ত জরুরি বলে ডঃ কুমার অভিমত প্রকাশ করেন।


    উদ্বোধনী অনুষ্ঠানে প্রতিরক্ষা উৎপাদন দপ্তরের যুগ্ম সচিব ও মুখ্য তথ্য নিরাপত্তা আধিকারিক ডঃ অমিত সহায় উপস্হিত ছিলেন।


    SSS/BD /NS/…

    
    
    (Release ID: 1536110) Visitor Counter : 5
    
    
      Read this release in: English