      মানবসম্পদবিকাশমন্ত্রক

      প্রযুক্তির ব্যবহার সি.বি.এস.ই-র পরীক্ষাগুলিকে নির্ভুল করতে পারে- অনিল স্বরূপ
      Posted On: 05 JUN 2018 12:00PM by PIB Kolkata


    কলকাতা, ০৪ জুন , ২০১৮


    দেশের প্রতিটি শিশুকে গুনগতমানের শিক্ষা প্রদানে সরকার দায়বদ্ধ। এই লক্ষ্যপূরণে প্রযুক্তির ব্যবহার এবং শিক্ষক-শিক্ষিকাদের দক্ষতাবৃদ্ধি প্রশিক্ষণ দেওয়া হচ্ছে। কলকাতায় আজ, সোমবার (৪ জুন) মার্চেন্ট চেম্বার অফ্ কমার্স অ্যান্ড ইন্ডাস্ট্রি আয়োজিত এক সভায় এ কথা জানান কেন্দ্রীয় মানব সম্পদ উন্নয়ন মন্ত্রকের অধীন বিদ্যালয় শিক্ষা দপ্তরের সচিব শ্রী অনিল স্বরূপ। তিনি আরও বলেন, প্রত্যন্ত অঞ্চলের স্কুল হোক বা শহরের স্কুল, সর্বত্রই প্রযুক্তি গুরুত্বপূর্ণ ভূমিকা নিতে চলেছে। সমাজে পরিবর্তন সংক্রান্ত সমস্যাগুলি দূর করার মতো প্রয়োজনীয় ক্ষমতা প্রযুক্তির রয়েছে। আগামী বছর থেকে সিবিএসই পরিচালিত পরীক্ষাগুলিতে প্রযুক্তি ব্যবহারের ফলে ভুল-ভ্রান্তি দূর হবে বলেও তিনি অভিমত প্রকাশ করেন।


    তাঁর অভিজ্ঞতার কথা স্মরণ করে শ্রী স্বরূপ বলেন, আইসন্যান্ড থেকে ফিনল্যান্ড পর্যন্ত বিশ্বের সর্বত্রই মানুষ সমাধানের খোঁজ করে। কিন্তু, ভারতে কি হয় তার খোঁজ অনেকেই রাখে না। এই বিষয়টিকে মাথায় রেখেই তিনি সমগ্র ভারত সফরের উদ্যোগ নেন। এর অঙ্গ হিসেবে তিনি এ পর্যন্ত ২৪টি রাজ্য সফর করেছেন। পুনে থেকে গোয়া, কার্গিল থেকে শ্রীনগর, বস্তার থেকে সুকমা গিয়েছেন তিনি। সফরের সময় বিভিন্ন জায়গা থেকে তিনি এমন কিছু অসাধারন সমাধান সূত্রের খোঁজ পেয়েছেন, যা বিশেষভাবে উল্লেখ, স্বীকৃতি ও প্রশংসার দাবী রাখে। তিনি ১১১টি সেরা সমাধান সূত্র একত্রিত করে, সেগুলিকে নিয়ে সাত দিনের এক কর্মশিবিরের আয়োজন করেন। ব্যক্তিগত বুদ্ধিমত্তার এক অসাধারন উদাহরনও তিনি চাক্ষুষ করেছেন। মহারাষ্ট্রের পস্তেপদা অঞ্চলে না আছে বিদ্যুৎ, না আছে কোনও ওয়াই-ফাই। তা সত্ত্বেও সেখানকার শিক্ষক সন্দীপ গোন্ড সেকেন্ড-হ্যান্ড ল্যাপটপ দিয়ে এক ডিজিটাল ক্লাসরুম তৈরি করেছেন। এখন, সেখানকার প্রতিটি শিশুর কাছে ল্যাপটপ রয়েছে। সৌরশক্তির সাহায্যে ঐ ল্যাপটপগুলি চার্জ করা হয়। ৬০ হাজার বিদ্যালয়ের কাছে শিক্ষক সন্দীপ গোল্ডের ঐ উদ্যোগ মডেল বা আদর্শস্বরূপ হয়ে উঠেছে। এমনকি, স্বয়ং রাষ্ট্রপতি তাকে রাষ্ট্রপতি ভবনে ডেকে পাঠিয়ে সম্মান জানিয়েছেন।


    লক্ষ্মৌ সফরের সময় তিনি একবার বিদ্যালয়ের মধ্যাহ্নকালীন আহার বা মিড-ডে মিল খেয়ে দেখেন। সেই খাবার এত সুস্বাদু ছিল যে, তিনি সে ব্যাপারে খোঁজ-খবর শুরু করেন। তিনি জানতে পারেন অক্ষয় পাত্র নামে জনৈক ব্যক্তি ঐ খাবর সরবরাহ করে থাকেন। ১৫ লক্ষ শিশুকে ঐ মিড-ডে-মিল সরবরাহ করা হয়। বর্তমানে ৩০ লক্ষ শিশুকে ঐ খাবার সরবরাহ করা হচ্ছে।


    ঐ সভায় রামকৃষ্ণ মিশনের পরিচালন পর্ষদের সদস্য স্বামী মুক্তিদানন্দ, বিড়লা হাইস্কুলের ডাইরেক্টর শ্রীমতী মুক্তা নৈম, হেরিটেজ স্কুলের প্রিন্সিপাল শ্রীমতা সীমা সাপরু প্রমুখ উপস্হিত ছিলেন।


    CG/BD /NS/…

    
    
    (Release ID: 1534346) Visitor Counter : 7