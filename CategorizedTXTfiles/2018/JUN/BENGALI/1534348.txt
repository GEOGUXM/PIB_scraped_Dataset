      জলসম্পদমন্ত্রক

      গঙ্গার দূষণমুক্তি ও জৈব বৈচিত্র্য সংরক্ষণে কাজ করে যাবেন ‘গঙ্গা প্রহরী’রা
      Posted On: 05 JUN 2018 12:03PM by PIB Kolkata


    নয়াদিল্লি, ৪ জুন, ২০১৮


    গঙ্গা নদীর জৈব বৈচিত্র্যের সংরক্ষণে ‘গঙ্গা প্রহরী’ নামে তৃণমূল পর্যায়ে এক বিশেষ কর্মীগোষ্ঠী গঠন করা হয়েছে। এই টিমে রয়েছেন ৪২৭ জন প্রশিক্ষণপ্রাপ্ত স্বেচ্ছাসেবী যাঁরা গঙ্গার নিকটবর্তী বাড়িগুলিতে গিয়ে গিয়ে গঙ্গার জৈব বৈচিত্র্য সংরক্ষণ সম্পর্কে সচেতনতার প্রসার ঘটানোর কাজে যুক্ত রয়েছেন। উত্তরাখণ্ড, উত্তরপ্রদেশ, ঝাড়খণ্ড, বিহার এবং পশ্চিমবঙ্গের মতো গঙ্গা তটবর্তী রাজ্যগুলিতে এই কাজে নিযুক্ত রয়েছেন তাঁরা।


    ‘গঙ্গা প্রহরী’দের যুক্ত করা হবে পরিবেশ সংক্রান্ত বিভিন্ন সংস্থা ও প্রতিষ্ঠানের সঙ্গে। একইসঙ্গে, এই কর্মসূচির সঙ্গে যুক্ত বেসরকারি অংশীদার এবং জাতীয় পর্যায়ের বিভিন্ন সংস্থা এবং শিক্ষা ও গবেষণা প্রতিষ্ঠানগুলির সঙ্গেও তাঁদের যুক্ত করা হবে। জৈব বৈচিত্র্য সংরক্ষণের পাশাপাশি, গঙ্গাকে দূষণমুক্ত রাখার বার্তাও ‘গঙ্গা প্রহরী’রা পৌঁছে দেবেন সাধারণ মানুষের কাছে। শ্রমদান, ঘাট সংস্কার, সচেতনতা প্রসার অভিযান, বৃক্ষরোপণ কর্মসূচি এবং স্থানীয় ও আঞ্চলিক প্রশাসনের সঙ্গে সমন্বয় রক্ষার কাজও করে যাবেন ‘গঙ্গা প্রহরী’রা।


    CG/SKD/DM/…

    
    
    (Release ID: 1534348) Visitor Counter : 16
    
    
      Read this release in: English