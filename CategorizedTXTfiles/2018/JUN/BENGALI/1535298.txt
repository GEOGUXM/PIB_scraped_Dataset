      শ্রমওকর্মসংস্থানমন্ত্রক

      কর্মসংস্হান সংক্রান্ত তথ্য প্রকাশে আরও স্বচ্ছতা আনতে সরকারের উদ্যোগ
      Posted On: 12 JUN 2018 5:18PM by PIB Kolkata


    যাবতীয় তথ্য প্রকাশে আরও স্বচ্ছতা বজায় রাখতে কেন্দ্রীয় সরকার সম্প্রতি বেশ কিছু পদক্ষেপ গ্রহণ করেছে। তথ্যের হিসাব-নিকাশ তৈরির কাজে যুক্ত প্রক্রিয়া সম্বন্ধে সংশ্লিষ্ট ব্যবহারকারি এবং বিশেষ করে, জনসাধারণকে সচেতন করে তুলতে এ ব্যাপারে সরকার একটি উপযুক্ত দৃষ্টিভঙ্গি নিতে চায়।


    শ্রম ব্যুরো কর্মসংস্হান সম্পর্কিত দুটি গুরুত্বপূর্ণ সমীক্ষা চালিয়ে থাকে। এর একটি হল, বার্ষিক কর্মসংস্হান- বেকার সমীক্ষা এবং অপরটি, ত্রৈমাসিক কর্মসংস্হান সমীক্ষা। এ পর্যন্ত শ্রম ব্যুরোর পক্ষ থেকে বার্ষিক কর্মসংস্হান- বেকার সংক্রান্ত পাঁচটি সমীক্ষা চালানো হয়েছে। সেইসঙ্গে সবকটি সমীক্ষার প্রতিবেদনও প্রকাশিত হয়েছে। ষষ্ঠ বার্ষিক কর্মসংস্হান বেকার সমীক্ষার (২০১৬-১৭) কাজ শেষ হয়েছে। এখন তথ্য যাচাই-এর কাজ চলছে। আগামী সেপ্টেম্বর নাগাদ প্রতিবেদন তৈরির কাজ শেষ হয়ে যাবে।


    নীতি আয়োগের পূর্বতন ভাইস চেয়ারম্যান ডঃ অরবিন্দ পানাগড়িয়ার সভাপতিত্বে গঠিত কর্মসংস্হান সংক্রান্ত টাস্ক ফোর্সের সুপারিশ অনুযায়ী বার্ষিক কর্মসংস্হান-বেকারত্ব বিষয়ক সমীক্ষার পরিবর্তে সময় ভিত্তিক শ্রমিক সংখ্যা নিরূপন-সমীক্ষা চালু হয়েছে। কেন্দ্রীয় পরিসংখ্যান ও কর্মসূচি রূপায়ন মন্ত্রক এই সমীক্ষা পরিচালনা করছে। সময়ভিত্তিক শ্রমিক-সংখ্যা নিরূপন সমীক্ষায় কেবলমাত্র গ্রামীন ক্ষেত্রে কর্মসংস্হান ও বেকার সংক্রান্ত বার্ষিক তথ্যই থাকছেনা, সেই সঙ্গে শহরাঞ্চলে কর্মসংস্হান ও বেকারত্ব সম্পর্কিত ত্রৈমাসিক তথ্যও থাকবে। এইভাবে, বার্ষিক-কর্মসংস্হান ও বেকারত্ব বিষয়ক সমীক্ষার তথ্যের পর্যালোচনা করা হবে।


    ত্রৈ-মাসিক কর্মসংস্হান সমীক্ষা (নতুন পর্ব) শিল্প-সংস্হাগুলিকে ভিত্তি করে করা হয়। এর উদ্দেশ্য হল দশ জন বা তার বেশি শ্রমিক বা কর্মী রয়েছেন এমন সংস্হাগুলিতে পূর্ববর্তী ত্রৈমাসিকের তুলনায় বর্তমান সময়ে কর্মসংস্হানের ক্ষেত্রে প্রাসঙ্গিক পরিবর্তনগুলি নিরূপন করা। ত্রৈমাসিক কর্মসংস্হান সমীক্ষার ফলে প্রায় ৪৭ কোটি শ্রমিকের মধ্যে কেবলমাত্র ২ কোটি ৪০ লক্ষ শ্রমিকের রোজগার সংক্রান্ত তথ্য সংগৃহীত হয়েছে।


    এই প্রেক্ষিতে, উপরোক্ত বিষয়গুলি খতিয়ে দেখার জন্য কেন্দ্রীয় সরকার প্রাক্তন মুখ্য-পরিসংখ্যানবীদ অধ্যাপক টি.সি.এ. অনন্ত-এর সভাপতিত্বে একটি কমিটি গঠন করেছে। কমিটিকে যত দ্রুত সম্ভব রিপোর্ট জমা দিতে বলা হয়েছে।


    শ্রম ও কর্মসংস্হান মন্ত্রকের অধীন কর্মচারি ভবিষ্যনিধি তহবিল সংগঠন (ই.প.এফ.ও.) মাসিক ভিত্তিতে বেতন প্রাপকদের তালিকা প্রকাশ শুরু করেছে। প্রধানমন্ত্রী রোজগার প্রত্যুৎসাহ যোজনার আওতায় ৫৮ হাজার ৪০০টি শিল্পক্ষেত্রে ৪৬ লক্ষ ৩৬ হাজার নতুন কর্মসংস্হান হয়েছে। এদের বেতন বাবদ ৮৫৫ কোটি টাকা ব্যয় করা হয়েছে।

    
    
    (Release ID: 1535298) Visitor Counter : 3
    
    
      Read this release in: English