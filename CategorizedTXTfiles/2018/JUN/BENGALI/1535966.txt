      মানবসম্পদবিকাশমন্ত্রক

      সোমবার থেকে এনসিইআরটি আয়োজিত তিন দিনের যোগ অলিম্পিয়াড চালু হয়েছে
      Posted On: 20 JUN 2018 11:12AM by PIB Kolkata


    নয়াদিল্লি, ১৯ জুন , ২০১৮


    সোমবার নয়াদিল্লীতে ন্যাশনাল কাউন্সিল অফ এডুকেশনাল রিসার্চ অ্যান্ড ট্রেনিং (এনসিইআরটি) আয়োজিত তিন দিনের জাতীয় যোগ অলিম্পিয়াডের উদ্বোধন করলেন ইউনেস্কোর অধিকর্তা ও নয়াদিল্লী ক্লাস্টার অফিসের প্রতিনিধি মিঃ এরিক ফল্ট।


    এনসিইআরটি-র জাতীয় যোগ অলিম্পিয়াড এইবার তৃতীয় বর্ষে পড়ল। এই বছর ২৬টি রাজ্য ও ৪টি আঞ্চলিক শিক্ষা প্রতিষ্ঠান থেকে আগত ৫০০ জন ছাত্রছাত্রী যোগ শিবিরে অংশগ্রহণ করছে। অনুষ্ঠানে স্বাগত ভাষণে এনসিইআরটি-র নির্দেশক ডঃ ঋষিকেশ সেনাপতি বলেন, অলিম্পিয়াডের মাধ্যমে বিজ্ঞানসম্মত ও সার্বিকভাবে সুষ্ঠু জীবনযাপনের বিভিন্ন পন্হার ওপর এনসিইআরটি আলোকপাত করছে। এই কর্মসূচির লক্ষ্য সকলের মধ্যে ইতিবাচক চিন্তাধারার সঞ্চার করার পাশাপাশি শান্তিপূর্ণ সামাজিক জীবনের প্রসার ত্বরান্বিত করা। প্রধানমন্ত্রী শ্রী নরেন্দ্র মোদীকে উদ্ধৃত করে ডঃ সেনাপতি বলেন, আমাদের দায়িত্ব এটা নিশ্চিত করা যে যোগ সংক্রান্ত সঠিক ধারণা সকলের কাছে পৌঁছায়। এই বার্তার প্রেক্ষিতে যোগ অলিম্পিয়াডের আয়োজন করা হয়েছে বলে তিনি জানান। এর উদ্দেশ্য, দেশের বিভিন্ন প্রান্ত থেকে যোগ শিবিরে আসা শিশুদের মধ্যে ঐক্য ও পারস্পরিক বোঝাপড়ার আবহ তৈরি করা।


    এনসিইআরটি-র ডিন অধ্যাপক সরোজ যাদব যোগ অলিম্পিয়াডের ইতিহাস উত্থাপন করে বলেন শারীরিক, মানসিক ও আত্মিক সুস্বাস্হ্য গঠনের জন্য যোগাসনের অভ্যাস খুবই গুরুত্বপূর্ণ।


    তিনি যোগ-অভ্যাসের প্রয়োজনীয়তা, গ্রাহক, বিভিন্ন আসন ও বিচারের মাপকাঠি সম্পর্কে সবিস্তারে জানান। তিনি বলেন, শিশুদের মধ্যে যোগ-অভ্যাস সম্পর্কে সচেতনতা এবং দলগত সত্তা ও আত্মবিশ্বাস গঠনের আসর হিসেবে যোগ অলিম্পিয়াড গুরুত্বপূর্ণ ভূমিকা পালন করছে।


    SSS/SC /NS/…

    
    
    (Release ID: 1535966) Visitor Counter : 3
    
    
      Read this release in: English