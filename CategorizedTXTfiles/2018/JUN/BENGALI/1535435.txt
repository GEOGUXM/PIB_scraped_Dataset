      কেন্দ্রীয়মন্ত্রিসভা

      এইচডিএফসি ব্যাঙ্ক লিমিটেডকে ২৪ হাজার কোটি টাকা পর্যন্ত অতিরিক্ত শেয়ার মূলধন সংগ্রহের অনুমতি
      Posted On: 13 JUN 2018 7:45PM by PIB Kolkata


    এইচডিএফসি ব্যাঙ্ক লিমিটেডকে সর্বাধিক ২৪ হাজার কোটি টাকা পর্যন্ত অতিরিক্ত শেয়ার মূলধন সংগ্রহের অনুমতি দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কমিটির এক বৈঠকে আজ (১৩ জুন, ২০১৮) এই মর্মে একটি সিদ্ধান্ত গৃহীত হয়। এতদিন পর্যন্ত সর্বোচ্চ ১০ হাজার কোটি টাকা পর্যন্ত অতিরিক্ত মূলধন সংগ্রহের অনুমতি দেওয়া হয়েছিল এইচডিএফসি ব্যাঙ্ককে। একইসঙ্গে, এই ব্যাঙ্কে বিদেশি শেয়ারের অনুপাত যাতে ৭৪ শতাংশ অতিক্রম করে না যায়, তাও নিশ্চিত করা হয়েছে এই সিদ্ধান্ত গ্রহণের মধ্য দিয়ে । ফলে, এইচডিএফসি ব্যাঙ্ক লিমিটেডে শেয়ার অধিগ্রহণ বাবদ প্রত্যক্ষ বা পরোক্ষ বিদেশী বিনিয়োগের মাত্রা কখনই ৭৪ শতাংশের বেশি হবে না।


    মন্ত্রিসভার এই সিদ্ধান্ত গ্রহণের ফলশ্রুতিতে আশা করা হচ্ছে যে, প্রস্তাবিত অতিরিক্ত বিনিয়োগের সর্বোচ্চ মাত্রা স্থির করে দেওয়ার ফলে ব্যাঙ্কের মূলধনজনিত পরিস্থিতি আরও শক্তিশালী হয়ে উঠবে।

    
    
    (Release ID: 1535435) Visitor Counter : 2