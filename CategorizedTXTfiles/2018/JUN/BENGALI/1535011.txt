      বৈদ্যুতিন ও তথ্যপ্রযুক্তি মন্ত্রক

      সম্মতি ছাড়াই তথ্য যোগাড়ের খবরের প্রেক্ষিতে ফেসবুকের কাছে ব্যাখ্যা চাইল কেন্দ্রীয় সরকার
      Posted On: 08 JUN 2018 4:57PM by PIB Kolkata


    সোশ্যাল মিডিয়া ফেসবুক, তার ব্যবহারকারীদের ব্যক্তিগত তথ্য আদান-প্রদানের জন্য মোবাইল ফোন ও অন্যান্য উপকরণ নির্মাতাদের সঙ্গে গোপন আঁতাত করেছে বলে সম্প্রতি এক শ্রেণীর সংবাদমাধ্যমের খবরে দাবি করা হয়েছে। এতে আরও জানানো হয়েছে যে, ব্যক্তিগত তথ্য সংগ্রহের জন্য ব্যবহারকারী বা তাঁদের বন্ধুদের কাছ থেকে কোনও রকম সম্মতি ফেসবুক নেয়নি। কেন্দ্রীয় সরকার এ ধরণের ভুলভ্রান্তি/নীতি লঙ্ঘনের ঘটনায় গভীরভাবে উদ্বিগ্ন।


    এর আগে কেমব্রিজ অ্যানালিটিকা পর্বের সঙ্গে জড়িত ব্যক্তিগত তথ্যের লঙ্ঘণ সম্পর্কিত নোটিশের প্রেক্ষিতে সরকারের কাছে ফেসবুক ক্ষমা চেয়ে নিয়ে দৃঢ় আশ্বাস দিয়েছিল যে, ব্যবহারকারীদের তথ্যের গোপনীয়তা রক্ষায় তারা আন্তরিকভাবে সচেষ্ট হবে। অবশ্য, তথ্য যোগাড়ের সাম্প্রতিক খবরের প্রেক্ষিতে ফেসবুকের দেওয়া আশ্বাস সম্পর্কে কিছু অস্বস্তিকর প্রশ্ন উঠেছে। বিষয়টির গুরুত্ব বিবেচনা করে কেন্দ্রীয় ইলেক্ট্রনিক্স ও তথ্য প্রযুক্তি মন্ত্রক ফেসবুকের কাছে প্রকৃত ঘটনাদির বিস্তারিত রিপোর্ট চেয়ে পাঠিয়েছে। আগামী ২০ জুনের মধ্যে ফেসবুককে তাদের মতামত জানাতে বলা হয়েছে।

    
    
    (Release ID: 1535011) Visitor Counter : 6
    
    
      Read this release in: English