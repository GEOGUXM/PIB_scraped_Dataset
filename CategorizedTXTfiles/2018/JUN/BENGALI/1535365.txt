      বৈদ্যুতিন ও তথ্যপ্রযুক্তি মন্ত্রক

      দেশের সমস্ত কমন সার্ভিস সেন্টার ব্যাঙ্কের ব্যবসায়িক প্রতিনিধি হয়ে উঠবে – শ্রী পীযূষ গোয়েল
      Posted On: 13 JUN 2018 7:04PM by PIB Kolkata


    গ্রামাঞ্চলে ওয়াইফাই নেটওয়ার্ক পরিকাঠামোর প্রসারে গ্রামীণ শিল্পোদ্যোগীদের প্রভাব ও অগ্রগতির কথা তুলে ধরে কেন্দ্রীয় ইলেক্ট্রনিক্স ও তথ্য প্রযুক্তি মন্ত্রী শ্রী রবিশঙ্কর প্রসাদ সোমবার নতুন দিল্লিতে কমন সার্ভিস সেন্টার (সিএসসি) আয়োজিত এক সাংবাদিক সম্মেলনে বেশ কয়েকটি গুরুত্বপূর্ণ পরিষেবার সূচনা করেন। এই পরিষেবাগুলির মধ্যে রয়েছে –


    ভারতে ৫ হাজার ডিজিটাল গ্রাম – ওয়াইফাই নেটওয়ার্কের মাধ্যমে ৫ হাজার গ্রামের মানুষ এখন থেকে ইন্টারনেট সুবিধা উপভোগ করবেন। অপটিক্যাল ফাইবার কেবল ব্যবস্থার মাধ্যমে আড়াই লক্ষ গ্রাম পঞ্চায়েতকে যুক্ত করার পরিকল্পনাও নেওয়া হয়েছে।


    আইআরসিটিসি এবং কমন সার্ভিস সেন্টারের মধ্যে সমঝোতা স্বাক্ষর – এই সমঝোতা স্বাক্ষরের ফলে এখন থেকে কমন সার্ভিস সেন্টারগুলি আইআরসিটিসি-র এজেন্ট হিসাবে কাজ করবে। এমনকি, কমন সার্ভিস সেন্টার থেকে ট্রেনের জেনারেল টিকিট বুক করা যাবে।


    ইন্ডাসইন্ড ব্যাঙ্কের সহায়তা – এই ব্যাঙ্ক তার কর্পোরেট সামাজিক দায়ব্দধতা তহবিলের মাধ্যমে ৩ লক্ষ মানুষের ডিজিটাল স্বাক্ষরতার জন্য কমন সার্ভিস সেন্টারগুলিকে সাহায্য করছে।


    এই উপলক্ষে শ্রী প্রসাদ সারা দেশের প্রায় তিন হাজার গ্রামীণ শিল্পোদ্যোগীদের উদ্দেশে বলেন,সমস্ত ওয়াইফাই জনপদ দেশের জ্ঞান কেন্দ্র হয়ে উঠবে। প্রযুক্তির এই যুগে তথ্যই মূল চালিকাশক্তি। এখন আর কোনও গ্রামবাসীকে সাধারণ পরিষেবার জন্য শহরে যেতে হবে না। এই পরিষেবাগুলি এখন থেকে গ্রামের কমন সার্ভিস সেন্টারেই পাওয়া যাবে।


    সাংবাদিক সম্মলনে উপস্থিত কেন্দ্রীয় অর্থ, রেল ও কয়লা মন্ত্রী শ্রী পীযূষ গোয়েল ঘোষণা করেন যে, দেশের ২ লক্ষ ৯০ হাজার কমন সার্ভিস সেন্টার এবার থেকে ব্যাঙ্কের ব্যবসায়িক প্রতিনিধি হিসাবেও কাজ করবে। তিনি আরও বলেন, দেশে ডিজিটাল প্রযুক্তির সম্প্রসারণের ফলে জিডিপি বিকাশ হার ৫ শতাংশ বৃদ্ধি পাবে।


    উল্লেখ করা যেতে পারে যে, প্রধানমন্ত্রী ১৫ জুন কমন সার্ভিস সেন্টার গ্রামীণ শিল্পোদ্যোগীদের উদ্দেশে ভাষণ দেবেন।


    

    
    (Release ID: 1535365) Visitor Counter : 7
    
    
      Read this release in: English