      প্রধানমন্ত্রীরদপ্তর

      মুম্বাইয়ে শিল্প প্রতিনিধিদের সঙ্গে আলাপচারিতা প্রধানমন্ত্রীর
      Posted On: 27 JUN 2018 11:08AM by PIB Kolkata


    নয়াদিল্লি , ২ ৬ জুন, ২০১ ৮


    প্রধানমন্ত্রী শ্রী নরেন্দ্র মোদী আজ মুম্বাইতে বাণিজ্যিক কর্তা ব্যক্তিদের সঙ্গে এক আলাপচারিতায় মিলিত হন। ভারতীয় অর্থনীতি জগতের ৪১ জন কর্মকর্তা এই সাক্ষাৎকারকালে উপস্থিত ছিলেন।


    গত চার বছরে কেন্দ্রীয় সরকার গৃহীত নীতিগত সংস্কার প্রচেষ্টা সম্পর্কে দু’ঘন্টারও বেশি সময় ধরে তাঁদের মধ্যে কথাবার্তা হয়। অর্থনৈতিক বিকাশ তথা অগ্রগতিতে শিল্পের অবদান প্রসঙ্গেও আলোচনা হয় তাঁদের মধ্যে।


    দেশে ব্যবসা-বাণিজ্যের পরিবেশকে উন্নততর করে তোলার উদ্যোগকে সাধুবাদ জানান শিল্প প্রতিনিধিরা। ভারতের সমৃদ্ধি সম্ভাবনার বাস্তবায়নে তা বিশেষভাবে সাহায্য করবে বলে তাঁরা মনে করেন। প্রধানমন্ত্রী শ্রী নরেন্দ্র মোদীর এক ‘নতুন ভারত’ গঠনের দৃষ্টিভঙ্গীকেও সমর্থন জানান তাঁরা।


    শ্রী মোদী স্টার্ট আপ শিল্পোদ্যোগীদের সঙ্গে তাঁর সাম্প্রতিক আলোচনা ও মতবিনিময়ের কথা উল্লেখ করেন শিল্প প্রতিনিধিদের কাছে। তিনি বলেন যে, এক ইতিবাচক ও সদর্থক মানসিকতা এবং ‘করে দেখাতে পারি’ এই আত্মবিশ্বাস এখন ভারতে আবার নতুন করে জেগে উঠেছে। কৃষি সহ বিভিন্ন ক্ষেত্রে আরও বেশি মাত্রায় বিনিয়োগ করার জন্য কর্পোরেট ক্ষেত্রের কাছে তিনি আর্জি জানান।


    দেশীয় উৎপাদন ব্যবস্থাকে আরও চাঙ্গা করে তোলার ওপর জোর দিয়ে প্রধানমন্ত্রী বলেন, চিকিৎসার সাজসরঞ্জাম এবং বৈদ্যুতিন ও প্রতিরক্ষা উৎপাদনের মতো ক্ষেত্রগুলিতে আরও বেশি করে নজর দেওয়া প্রয়োজন।


    SSS/SKD / SB…

    
    
    (Release ID: 1536658) Visitor Counter : 3
    
    
      Read this release in: English