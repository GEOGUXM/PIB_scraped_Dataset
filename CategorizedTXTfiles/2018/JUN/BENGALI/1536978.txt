      মন্ত্রিসভারঅর্থনৈতিকবিষয়সংক্রান্তকমিটি

      এক্সপোর্ট ক্রেডিট গ্যারান্টি কর্পোরেশন লিমিটেডকে অতিরিক্ত ২ হাজার কোটি টাকার মূলধন যোগানের সিদ্ধান্ত
      Posted On: 28 JUN 2018 2:09PM by PIB Kolkata


    নয়াদিল্লি , ২৭ জুন, ২০১ ৮


    এক্সপোর্ট ক্রেডিট গ্যারান্টি কর্পোরেশন লিমিটেড (ইসিজিসি)-কে আরও শক্তিশালী করে তোলার উদ্দেশ্যে ঐ সংস্থায় ২ হাজার কোটি টাকার মূলধন যোগানের সিদ্ধান্ত নেওয়া হ’ল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে। মূলধনের যোগান দেওয়া হবে তিনটি আর্থিক বছরে।


    সিদ্ধান্ত নেওয়া হয়েছে যে, ২০১৭-১৮, ২০১৮-১৯ এবং ২০১৯-২০ এই তিনটি আর্থিক বছরে ইসিজিসি-র অনুকূলে মূলধনের যোগান দেওয়া হবে যথাক্রমে ৫০ কোটি, ১৪৫০ কোটি এবং ৫০০ কোটি টাকা।


    এই অতিরিক্ত মূলধন যোগানের ফলে ক্ষুদ্র, মাঝারি এবং অতিক্ষুদ্র শিল্প সংস্থাগুলির রপ্তানি প্রচেষ্টাকে অতিরিক্ত বিমাজনিত সুযোগ-সুবিধার আওতায় নিয়ে আসা সম্ভব হবে। এছাড়াও, আফ্রিকা, সিআইএস এবং লাতিন আমেরিকার উঠতি বাজারে ভারতীয় পণ্য রপ্তানির সুযোগ সম্প্রসারিত হবে।


    প্রসঙ্গত উল্লেখ্য ইসিজিসি হ’ল কেন্দ্রীয় সরকারের রপ্তানি ঋণ সহায়তা সম্পর্কিত একটি প্রধান সংস্থা, যা ভারতের রপ্তানি বাণিজ্যের প্রসারে বিমা পরিষেবাও দিয়ে থাকে। এরফলে, রপ্তানিকারকরা সম্ভাব্য ক্ষয়ক্ষতির ক্ষেত্রে ক্ষতি পূরণ দাবি করতে পারেন।


    SSS/SKD/SB……

    
    
    (Release ID: 1536978) Visitor Counter : 5
    
    
      Read this release in: English