      প্রধানমন্ত্রীরদপ্তর

      মধ্যপ্রদেশে মোহনপুরা জলসেচ প্রকল্পটি জাতির উদ্দেশে উৎসর্গ করলেন প্রধানমন্ত্রী
      Posted On: 25 JUN 2018 4:42PM by PIB Kolkata


    নয়াদিল্লি , ২ ৩ জুন, ২০১ ৮


    প্রধানমন্ত্রী শ্রী নরেন্দ্র মোদী শনিবার মোহনপুরা জলসেচ প্রকল্পটি উৎসর্গ করেন জাতির উদ্দেশে। এই প্রকল্পটি থেকে রাজগড় জেলার কৃষি জমিতে সেচের সুযোগ সম্প্রসারিত হবে। এছাড়াও, আশেপাশের গ্রামগুলিতে পানীয় জলের যোগান নিশ্চিত করতেও বিশেষ সহায়ক হবে এই প্রকল্পটি। কয়েকটি জল সরবরাহ কর্মসূচিরও এদিন শিলান্যাস করেন প্রধানমন্ত্রী।


    মোহনপুরায় আয়োজিত এক বিশাল জনসমাবেশে ভাষণদান প্রসঙ্গে শ্রী মোদী ডঃ শ্যামাপ্রসাদ মুখোপাধ্যায়ের মৃত্যু বার্ষিকী স্মরণে শ্রদ্ধা নিবেদন করে বলেন যে, দেশবাসীর কাছে ডঃ মুখোপাধ্যায়ের বার্তা ছিল এই যে – নিজস্ব উদ্যম ও প্রচেষ্টার মধ্য দিয়েই দেশকে সুরক্ষিত ও নিরাপদ রাখা সম্ভব। শিক্ষা, শিল্প নীতি এবং নারী ক্ষমতায়নের মতো ক্ষেত্রগুলিতে ডঃ শ্যামাপ্রসাদ মুখোপাধ্যায়ের অবদানের কথাও এদিন স্মরণ করেন প্রধানমন্ত্রী। তিনি বলেন যে, ডঃ মুখোপাধ্যায় শিক্ষা, স্বাস্থ্য ও নিরাপত্তার ওপর সর্বোচ্চ গুরুত্ব স্থাপন করেছিলেন। কেন্দ্রীয় সরকারের দক্ষ ভারত মিশন, স্টার্ট আপ ইন্ডিয়া, মুদ্রা যোজনা এবং মেক ইন ইন্ডিয়ার মতো কর্মসূচিগুলি ডঃ মুখোপাধ্যায়ের স্বপ্ন ও দৃষ্টিভঙ্গির-ই বাস্তব প্রতিফলন।


    শ্রী মোদী বলেন যে, দেশের যে জেলাগুলি উন্নয়নের জন্য উদগ্রীব রাজগড় জেলা হ’ল তার অন্যতম। এখানকার উন্নয়ন প্রকল্পগুলির কাজ আরও ত্বরান্বিত হয়ে উঠবে। দেশের প্রয়োজন ও চাহিদার কথা মনে রেখে দেশকে একুশ শতকে এক নতুন উচ্চতায় নিয়ে যেতে কাজ করে চলেছে কেন্দ্রীয় সরকার। কৃষি ক্ষেত্রে উল্লেখযোগ্য কাজের দৃষ্টান্ত স্থাপন এবং সেই সঙ্গে উন্নয়ন সংক্রান্ত বিভিন্ন উদ্যোগ গ্রহণের জন্য মধ্যপ্রদেশ সরকারের বিশেষ প্রশংসা করেন প্রধানমন্ত্রী। রাজ্যে সেচসেবিত অঞ্চলের প্রসার ঘটানোর জন্যও রাজ্য সরকারের সপ্রশংস উল্লেখ করেন তিনি। শ্রী মোদী বলেন, মধ্যপ্রদেশের জলসেচ সম্পর্কিত লক্ষ্যমাত্রা পূরণে রাজ্য সরকারের সঙ্গে সর্বতোভাবে সহযোগিতা করার জন্য সম্পূর্ণ রূপে প্রস্তুত কেন্দ্রীয় সরকার। প্রধানমন্ত্রী কৃষি সিচাঁই যোজনার আওতায় এই রাজ্যে বর্তমানে ১৪টি প্রকল্প রূপায়িত হচ্ছে। অণু সেচ প্রকল্পগুলির ওপর এখন আরও বেশি করে জোর দেওয়া হচ্ছে বলে উল্লেখ করেন তিনি।


    মাটির স্বাস্থ্য পরীক্ষার কার্ড, ফসল বিমা যোজনা, বৈদ্যুতিন কৃষি বিপণন মঞ্চ ইত্যাদি সহ কৃষি ক্ষেত্রে কেন্দ্রীয় সরকারের বিভিন্ন উদ্যোগের কথাও এদিন উঠে আসে প্রধানমন্ত্রীর বক্তব্যে। উজ্জ্বলা যোজনা এবং মুদ্রা যোজনার সুফলগুলি সম্পর্কেও বক্তব্য রাখেন তিনি।


    SSS/SKD / SB…

    
    
    (Release ID: 1536481) Visitor Counter : 5
    
    
      Read this release in: English