      কেন্দ্রীয়মন্ত্রিসভা

      ভারত ও ইন্দোনেশিয়ার মধ্যে স্বাক্ষরিত রেল প্রযুক্তি বিনিময় চুক্তি সম্পর্কে আলোচনা কেন্দ্রীয় মন্ত্রিসভার বৈঠকে
      Posted On: 28 JUN 2018 2:05PM by PIB Kolkata


    নয়াদিল্লি , ২৭ জুন, ২০১ ৮


    এ বছর ২৯ মে ভারত ও ইন্দোনেশিয়ার মধ্যে স্বাক্ষরিত রেল প্রযুক্তি সহযোগিতা চুক্তিটি আজ আলোচিত হ’ল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে। স্বাক্ষরিত মউটিতে দ্বিপাক্ষিক সহযোগিতার যে ক্ষেত্রগুলি চিহ্নিত করা হয়েছে তার মধ্যে রয়েছে – জ্ঞান, প্রযুক্তি ও প্রাতিষ্ঠানিক সহযোগিতা বিনিময়; রেল চলাচল ও ব্যবস্থাপনার ক্ষেত্রে সিগন্যাল ও যোগাযোগ সহ বিভিন্ন পদ্ধতির আধুনিকীকরণ; রেলের কাজকর্ম পরিচালন ও নিয়ন্ত্রণ ব্যবস্থার আধুনিকীকরণ; মাশুল টার্মিনাল, লজিস্টিক্স পার্ক এবং রেলের আন্তঃপরিবহণ ব্যবস্থার প্রসার ও বিকাশ; রেল লাইন, রেল সেতু, টানেল, ওভারহেড বৈদ্যুতিকীকরণ এবং বিদ্যুতের যোগান ব্যবস্থা সহ স্থায়ী পরিকাঠামো নির্মাণ ও তার রক্ষণাবেক্ষণ সংক্রান্ত প্রযুক্তি বিনিময় ইত্যাদি। এছাড়াও, রেল ব্যবস্থার সঙ্গে যুক্ত অন্যান্য বিষয়গুলিকেও এই সহযোগিতা চুক্তির আওতায় নিয়ে আসার সংস্থান রাখা হয়েছে।


    প্রসঙ্গত উল্লেখ্য, ভারতে রেল ব্যবস্থার প্রসার, বিকাশ ও আধুনিকীকরণের লক্ষ্যে রেল মন্ত্রক বিশ্বের বিভিন্ন দেশের জাতীয় রেল কর্তৃপক্ষগুলির সঙ্গে সহযোগিতা চুক্তিতে আবদ্ধ হয়েছে। উচ্চগতির ট্রেন চলাচলের জন্য করিডর নির্মাণ, বিভিন্ন রুটে ট্রেনগুলির গতি বৃদ্ধি, বিশ্বমানের রেল স্টেশন গড়ে তোলা, রেল পরিকাঠামোর আধুনিকীকরণ সহ বিভিন্ন বিষয়কে এই সহযোগিতা চুক্তির অন্তর্ভুক্ত করা হয়েছে।


    SSS/SKD/SB…

    
    
    (Release ID: 1536973) Visitor Counter : 3
    
    
      Read this release in: English