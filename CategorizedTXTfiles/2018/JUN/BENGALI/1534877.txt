      কেন্দ্রীয়মন্ত্রিসভা

      মহাকাশের শান্তিপূর্ণ ব্যবহারে সহযোগিতা গড়ে তুলতে ভারত ও ওমানের মধ্যে সমঝোতাপত্র স্বাক্ষরে মন্ত্রিসভার অনুমোদন
      Posted On: 06 JUN 2018 6:33PM by PIB Kolkata


    মহাকাশের শান্তিপূর্ণ ব্যবহারের লক্ষ্যে সহযোগিতা গড়ে তুলতে গত ফেব্রুয়ারি মাসে ম্যাসকটে ভারতের মহাকাশ গবেষণা সংস্থা (ইসরো) ও ওমানের পরিবহণ ও যোগাযোগ মন্ত্রকের মধ্যে সমঝোতাপত্র স্বাক্ষরিত হয়। কেন্দ্রীয় মন্ত্রিসভার বুধবারের (৬ জুন) বৈঠকে এ সম্পর্কে প্রধানমন্ত্রীকে অবহিত করা হয়।


    এই সমঝোতা স্বাক্ষরের ফলে মহাকাশ বিজ্ঞান, প্রযুক্তি ও তার প্রয়োগ, রিমোর্ট সেনসিং, স্যাটেলাইট-ভিত্তিক দিকনির্দেশ, মহাকাশ বিজ্ঞান ও গ্রহ সংক্রান্ত অনুসন্ধান, মহাকাশ যান ও মহাকাশ ব্যবস্থার ব্যবহার প্রভৃতি ক্ষেত্রে দু’দেশের মধ্যে সহযোগিতা গড়ে উঠবে। সমঝোতা অনুযায়ী দু’দেশের প্রতিনিধিদের নিয়ে একটি যৌথ কর্মগোষ্ঠী গঠন করা হয়। এই কর্মীগোষ্ঠী সমঝোতা রূপায়ণের সময়সীমা ও পন্থাপদ্ধতি খুঁজে বের করে পরবর্তী কর্মপরিকল্পনা চূড়ান্ত করবে।


    মানবজাতির স্বার্থে মহাকাশ প্রযুক্তির প্রয়োগের ক্ষেত্রে এই সমঝোতা যৌথ কর্মসূচি গ্রহণে সাহায্য করবে। এর ফলে, দেশের সব শ্রেণীর মানুষজন ও অঞ্চল উপকৃত হবে।

    
    
    (Release ID: 1534877) Visitor Counter : 7