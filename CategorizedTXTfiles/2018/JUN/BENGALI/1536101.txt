      তথ্যওসম্প্রচারমন্ত্রক

      আন্তর্জাতিক যোগ দিবস উদযাপনে সামিল হচ্ছে পি.আই.বি. কলকাতা
      Posted On: 21 JUN 2018 10:59AM by PIB Kolkata


    কলকাতা, ২০ জুন , ২০১৮


    আগামীকাল (২১শে জুন, বৃহস্পতিবার)আন্তর্জাতিক যোগ দিবস ভারতসহ বিশ্বের বিভিন্ন দেশে দিনটি যথাযোগ্য মর্যাদায় উদযাপিত হবে। সুস্বাস্হ্য, মানসিক আনন্দ ও শান্তি এবং সম্প্রীতির মনোভাব প্রসারে যোগাভ্যাসের গুরুত্ব সর্বত্র সাদরে গৃহিত হয়েছে। কেন্দ্রীয় সরকারের বিভিন্ন মন্ত্রক, দপ্তর ও কার্যালয় ছাড়াও বিভিন্ন স্বশাসিত সংস্হা, স্বেচ্ছাসেবি সংগঠন এবং বেসরকারি প্রতিষ্ঠান যোগ দিবস উদযাপনে সামিল হবে এবং যোগচর্চার ব্যাপক উপকারিতার বার্তা প্রচার করবে। চতুর্থ আন্তর্জাতিক যোগ দিবস উপলক্ষে প্রেস ইনফরমেশন ব্যুরোর (পি.আই.বি.) কলকাতা আঞ্চলিক কার্যালয় এবং কেন্দ্রীয় তথ্য ও সম্প্রচার মন্ত্রকের অন্যান্য আঞ্চলিক প্রচারমাধ্যম শাখাগুলির পক্ষ থেকে আগামীকাল এক বিশেষ অনুষ্ঠানের আয়োজন করা হয়েছে। ‘ যোগ ও তার উপকারিতা ’ শীর্ষক এই অনুষ্ঠানে আর্ট অফ্ লিভিং ফাউন্ডেশন ও স্বামী বিবেকানন্দ যোগ অনুসন্ধান সংস্হার সদস্যরা যোগ ব্যায়াম প্রদর্শন করবেন। সঙ্গীত ও নাটক বিভাগের শিল্পীরা যোগ ও সার্বিক কল্যাণ সম্পর্কিত এক অনুষ্ঠান মঞ্চস্হ করবেন। সকালে পি.আই.বি.-র পূর্বাঞ্চলীয় মহানির্দেশক শ্রী অনিল কুমার সাক্সেনার যোগ শপথবাক্য পাঠ করানোর মধ্য দিয়ে অনুষ্ঠানের সূচনা হবে।


    উল্লেখ করা যেতে পারে, প্রধানমন্ত্রী শ্রী নরেন্দ্র মোদী, আগামীকাল উত্তরাখন্ডের দেরাদুনে আন্তর্জাতিক যোগ-দিবস উদযাপন অনুষ্ঠানে অংশ নেবেন। দেরাদুনের অরণ্য গবেষণা প্রতিষ্ঠান প্রসঙ্গে এক অনুষ্ঠানে হাজার হাজার স্বেচ্ছাসেবক ও উৎসাহী মানুষের সঙ্গে প্রধানমন্ত্রী যোগচর্চায় সামিল হবেন। বিশ্বের যোগ-উসাহীদের উদ্দেশ্যে এক শুভেচ্ছা বার্তায় প্রধানমন্ত্রী বলেছেন, মানবজাতিকে দেওয়া প্রাচীন ভারতের সবচেয়ে মূল্যবান উপহার হল যোগ।


    CG/BD /NS/…

    
    
    (Release ID: 1536101) Visitor Counter : 6