      প্রতিরক্ষামন্ত্রক

      মানস সরোবর যাত্রার জন্য বিমান পরিষেবা : বায়ুসেনার এক মহৎ উদ্যোগ
      Posted On: 21 JUN 2018 12:51PM by PIB Kolkata


    নয়াদিল্লি, ২০ জুন , ২০১৮


    বার্ষিক কৈলাশ মানস সরোবর যাত্রার জন্য তীর্থযাত্রীদের পিথোরাগড় থেকে গুঞ্জিতে পৌঁছ দিতে ভারতীয় বায়ুসেনা বিশেষ উদ্যোগ গ্রহণ করছে। এর অঙ্গ হিসেবে গত ১৮ই জুন থেকে আগামী তিন মাস বায়ুসেনা তাদের বিমানে করে নথীভুক্ত ১ হাজার ৮০ জন যাত্রীকে গুঞ্জি পৌঁছে দেবে। উল্লেখ্য, পিথোরাগড় থেকে গুঞ্জির মধ্যে যাতায়াত ব্যবস্হা অত্যন্ত খারাপ হওয়ার জন্য পররাষ্ট্র মন্ত্রকের পক্ষ থেকে প্রতিরক্ষা মন্ত্রকের সঙ্গে যোগাযোগ করা হয়। এই প্রেক্ষিতেই বিমান পরিষেবার জন্য বায়ুসেনার প্রয়োজনীয়তা দেখা দেয়। পশ্চিমাঞ্চলীয় বায়ু কমান্ডের এয়ার কমোডর পেন্সসে বলেছেন, সরকারের দেওয়া যে কোনও দায়িত্ব গ্রহণে বায়ুসেনা সর্বদা প্রস্তুত রয়েছে। তাই, তীর্থযাত্রীদের বিমান পরিষেবা অত্যন্ত পেশাদারীত্বের সঙ্গেই সম্পাদন করা হবে। পার্বত্য এলাকায় বিমান চালনা ও চড়াই-উতরাই অঞ্চলে বিমান অবতরণের ক্ষেত্রে পশ্চিমাঞ্চলীয় বায়ু কমান্ডের দক্ষতা ও অভিজ্ঞতার দরুন, তাদেরকে এই দায়িত্ব দেওয়া হয়েছে। গুঞ্জির অবস্হান সমুদ্রপৃষ্ঠ থেকে ৩ হাজার ১৫০ মিটার উঁচুতে।


    তীর্থযাত্রীদের পিথেরাগড় থেকে গুঞ্জি পৌঁছে দিতে তিনটি হালকা ওজনের হেলিকপ্টার কাজে লাগানো হচ্ছে। প্রতিদিন ৬০ থেকে ৮০ জনকে গুঞ্জি পৌঁছে দেওয়া হবে। তীর্থযাত্রা শেষে গুঞ্জি থেকে যাত্রীদের ফিরিয়ে আনার জন্যও বায়ুসেনার হেলিকপ্টার থাকবে বলে পিথোরাগড়ের এক বায়ুসেনা আধিকারিক জানিয়েছেন।


    CG/BD /NS/…

    
    
    (Release ID: 1536113) Visitor Counter : 4
    
    
      Read this release in: English