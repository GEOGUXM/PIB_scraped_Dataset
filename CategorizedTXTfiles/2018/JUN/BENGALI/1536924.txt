      পরিসংখ্যানএবংকর্মসূচিরূপায়ণমন্ত্রক

      আগামী ২৯ জুনে ‘পরিসংখ্যান দিবস’ পালন করা হবে অধ্যাপক পি সি মহালনবিশের ১২৫তম জন্মবার্ষিকীর সমাপ্তি পর্বে ইন্ডিয়ান স্ট্যাটিসটিক্যাল ইন্সটিটিউটে উপস্হিত থাকবেন উপরাষ্ট্রপতি
      Posted On: 28 JUN 2018 10:58AM by PIB Kolkata


    নয়াদিল্লি, ২৭ জুন , ২০১৮


    পরিসংখ্যান ব্যবস্হা ও অর্থনৈতিক পরিকল্পনায় পরিসংখ্যানবিদ্যা বিষয়ে স্বর্গীয় অধ্যাপক প্রশান্ত চন্দ্র মহালনবিশের উল্লেখযোগ্য অবদানের স্বীকৃতি স্বরূপ কেন্দ্রীয় সরকার ২০০৭ সালে ২৯ জুন তারিখটিকে ‘ পরিসংখ্যান দিবস ’ হিসেবে চিহ্নিত করে। প্রতি বছর ২৯ জুন একটি বিশেষ দিন হিসেবে জাতীয় পর্যায়ে পালন করা হয়। গত বছর (২০১৭) ২৯ জুন অধ্যাপক প্রশান্ত চন্দ্র মহালনবিশের ১২৫-তম জন্মবার্ষিকী উদযাপনের সূচনা করা হয়। এক বছর ধরে একাধিক অনুষ্ঠান আয়োজনের পর আগামী ২৯ তারিখ (পরশু) অধ্যাপক মহালনবিশের জন্মবার্ষিকী উদযাপনের সমাপ্তিপর্ব অনুষ্ঠিত হবে।


    এই বিশেষ দিন উদযাপনের মূল উদ্দেশ্য আর্থ-সামাজিক পরিকল্পনা ও নীতি প্রণয়নের ক্ষেত্রে পরিসংখ্যানবিদ্যার গুরুত্ব সম্পর্কে জনসাধারণকে জানানো ও অধ্যাপক মহালনবিশের অবদানকে স্বীকৃতি দেওয়া সহ তাঁকে সম্মান জানানো। প্রতি বছর একটি মূল বিষয় বাছাই করা হয় যাতে সেই বিষয়টির ওপর আলাপ-আলোচনা মাধ্যমে সেই ক্ষেত্রটিতে উন্নতিসাধন করা যায়। এই বছরের পরিসংখ্যান দিবসের মূল বিষয় “ সরকারি পরিসংখ্যানের ক্ষেত্রে সঠিক মান বজায়ের আশ্বাস ” । এই বিষয়টিকে বাছাই করার উদ্দেশ্য- পরিসংখ্যান ব্যবস্হা ও দ্রব্যের সঠিক মান বজায়ের গুরুত্বপূর্ণ শর্তগুলি মেনে চলা। ১৯৩১ সালে অধ্যাপক মহালনবিশ কলকাতায় ইন্ডিয়ান স্ট্যাটিসটিক্যাল ইন্সটিটিউটের প্রতিষ্ঠা করেন। ১৯৫৯ সালে সংসদের আইন প্রণয়নের মাধ্যমে প্রতিষ্ঠানিক স্বয়ংশাসিত “ জাতীয় পর্যায়ের গুরুত্বপূর্ণ প্রতিষ্ঠান ” এবং ২৯ জুন তারিখটিকে ‘ কর্মী দিবস ’ হিসেবে ঘোষনা করা হয়।


    পরিসংখ্যান ও কর্মসূচি রূপায়ণ মন্ত্রক এবং ইন্ডিয়ান স্ট্যাটিস্টিক্যাল ইন্সটিটিউট যৌথভাবে আগামী ২৯ জুন কলকাতায় পরিসংখ্যান দিবস ও স্বর্গীয় অধ্যাপক মহালনবিশের ১২৫তম জন্মবার্ষিকী উদযাপনের সমাপ্তি পর্বে উত্থাপন করবে।


    উপরাষ্ট্রপতি শ্রী এম বেঙ্কাইয়া নাইডু সেদিন অনুষ্ঠানে মুখ্য অতিথি হিসেবে উপস্হিত থাকবেন। বিশিষ্টজনদের মধ্যে কেন্দ্রীয় পরিসংখ্যান ও কর্মসূচি রূপায়ণ মন্ত্রী শ্রী ডি ভি সদানন্দ গৌড়া, পশ্চিমবঙ্গের রাজ্যপাল শ্রী কেশরীনাথ ত্রিপাঠী, ইন্ডিয়ান স্ট্যাটিসটিক্যাল ইন্সটিটিউটের সভাপতি ডঃ বিজয় কেলকার ও আইএসআই পর্ষদের চেয়ারম্যান অধ্যাপক গোবর্ধন মেহতা উপস্হিত থাকবেন।


    উপরাষ্ট্রপতি নাইডু সেদিনের অনুষ্ঠানে স্মারক হিসেবে ১২৫ টাকার মুদ্রা প্রকাশ করবেন। অধ্যাপক মহালনবিশকে শ্রদ্ধা জানানোর অঙ্গ হিসেবে বাজারে ছাড়ার জন্য একটি নতুন পাঁচ টাকার মুদ্রাও সেদিন প্রকাশ করবেন তিনি। পরিসংখ্যান শাস্ত্রে উল্লেখযোগ্য অবদান রাখার জন্য ২০১৮ সালের অধ্যাপক পি ভি সুখাত্মে পুরস্কার ও ২০১৭-র অধ্যাপক সি আর রাও পুরস্কারের বিজেতাদেরও সেদিন সম্মানিত করা হবে। ঐদিন ন্যাশনাল স্যাম্পেল সার্ভে অফিসের বিভিন্ন ক্ষেত্রীয় দপ্তর এবং বিভিন্ন রাজ্যের ও বিশ্ববিদ্যালয়ের পরিসংখ্যান বিভাগে নানা অনুষ্ঠানের মাধ্যমে পরিসংখ্যান দিবস উদযাপন করা হবে।


    SSS/SC /NS/…

    
    
    (Release ID: 1536924) Visitor Counter : 7
    
    
      Read this release in: English