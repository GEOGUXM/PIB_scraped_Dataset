      রাষ্ট্রপতিরসচিবালয়

      উদ্যম সঙ্গম-২০১৮ উদ্বোধন করলেন রাষ্ট্রপতি
      Posted On: 29 JUN 2018 2:54PM by PIB Kolkata


    নয়াদিল্লি, ২৮ জুন , ২০১৮


    রাষ্ট্রসঙ্ঘের দ্বিতীয় অতিক্ষুদ্র, ছোট ও মাঝারি মাপের শিল্পোদ্যোগ (এমএসএমই) দিবস উদযাপন উপলক্ষ্যে রাষ্ট্রপতি শ্রী রামনাথ কোবিন্দ বুধবার উদ্যম সঙ্গম-২০১৮ উদ্বোধন করেন। কেন্দ্রীয় অতিক্ষুদ্র, ছোট ও মাঝারি শিল্পোদ্যোগে মন্ত্রক উদ্যম সঙ্গমের আয়োজক। এই উপলক্ষে রাষ্ট্রপতি সৌর-চরখা এবং এমএসএমই সম্পর্ক পোর্টালেরও সূচনা করেন।


    রাষ্ট্রপতি বলেন, এমএসএমই ক্ষেত্রের জন্য অনুকূল বাতাবরন গড়ে তোলার লক্ষ্যে ‘ উদ্যম সঙ্গম ’ এক গুরুত্বপূর্ণ প্রয়াস। মন্ত্রকের এই প্রয়াস এমএসএমই ক্ষেত্রের বর্তমান অবস্হাকে আরও শক্তিশালী করতে সংশ্লিষ্ট সব পক্ষকে আলাপ-আলোচনার সুযোগ করে দেবে। সম্পর্ক পোর্টালের সূচনা প্রসঙ্গে শ্রী কোবিন্দ বলেন, দক্ষ শ্রমিক বাহিনী গড়ে তুলতে এই পোর্টাল খুবই কার্যকর হবে। একইসঙ্গে সুদক্ষ ও যোগ্য যুবক-যুবতীরাও বিভিন্ন কর্মসংস্হানের সুযোগ সম্বন্ধে জানতে পারবেন।


    শ্রী কোবিন্দ বলেন, এমএসএমই ক্ষেত্রকে ভারতীয় অর্থনীতির মেরুদন্ড হিসেবে বিবেচনা করা হয়। কৃষির পর এই ক্ষেত্রটিতেই সবচেয়ে বেশি কর্মসংস্হানের সুযোগ আসে। জনসংখ্যাগত বৈশিষ্ট্যকে কাজে লাগিয়ে এই ক্ষেত্রটির পূর্ণ সদ্ব্যবহার করতে হবে। কম মূলধনী বিনিয়োগ সত্ত্বেও এই ক্ষেত্রটিতে বহু কর্মসংস্হানের সৃষ্টি হয়। এই ক্ষেত্রটির অন্য একটি গুরুত্বপূর্ণ দিক হল, গ্রামীণ ও পিছিয়ে পড়া অঞ্চলে রোজগারের সুযোগ তৈরি হয়। সমাজের দুর্বলতর শ্রেণীর মানুষের ক্ষমতায়নের মাধ্যমে সার্বিক বিকাশের লক্ষ্য অর্জনেও এই ক্ষেত্রটি কার্যকর ভূমিকা পালন করতে পারে বলে রাষ্ট্রপতি অভিমত প্রকাশ করেন।


    SSS/BD /NS/…

    
    
    (Release ID: 1537133) Visitor Counter : 9
    
    
      Read this release in: English