      তথ্যওসম্প্রচারমন্ত্রক

      সিনেমা দেখার মাধ্যমে যে কোনও দেশের ভাষা ও সাংস্কৃতিক গন্ডি ভেঙে যায়- কর্নেল রাঠোর
      Posted On: 20 JUN 2018 11:13AM by PIB Kolkata


    নয়াদিল্লি, ১৯ জুন , ২০১৮


    কেন্দ্রীয় তথ্য ও সম্প্রচার প্রতিমন্ত্রী কর্নেল রাজ্যবর্ধন রাঠোর সোমবার (১৮ জুন) নতুন দিল্লীতে ইউরোপীয় ইউনিয়ন চলচ্চিত্র উ ৎ সবের উদ্বোধন করেন। উদ্বোধনী ছবি হিসেবে স্লোভাকিয়ার ‘ লিটিল হার্বার ’ দেখানো হয়। এই উপলক্ষে কর্নেল রাঠোর বলেন, ছবি দেখা ও গল্প শোনার পাশাপাশি, মানুষজনের সাক্ষা ৎ পাওয়াই হল চলচ্চিত্র উ ৎ সবের অপরিহার্য অংশ। সীমান্তপারের মানুষের গায়ের রঙ, সংস্কৃতি ভিন্ন ভিন্ন হলেও, তারা মানব-সমাজেরই অঙ্গ। তিনি আরও বলেন, ছবি দেখার মধ্যে দিয়ে এই বিভেদগুলি দূর হয়ে যায়। এমনকি, ছবির গল্প যে কোনও দেশের মানুষের সঙ্গে সম্পর্ক গড়ে তোলে। ছবির ভাষা বোঝা না গেলেও, অভিনেতা-অভিনেত্রীদের ভাবভঙ্গির মাধ্যমে আবেগ ও গল্পের বিষয়বস্তু বোঝা সম্ভব বলেও কর্নেল রাঠোর অভিমত প্রকাশ করেন। অনুষ্ঠানে কেন্দ্রীয় তথ্য ও সম্প্রচার সচিব শ্রী অমিত খারে, ভারতে ইউরোপীয় ইউনিয়নের প্রতিনিধিদলের উপ-প্রধান শ্রীরাইমুন্ড ম্যাগিস, চলচ্চিত্র উ ৎ সব নির্দেশালয়ের অতিরিক্ত মহানির্দেশ শ্রী চৈতন্য প্রসাদ প্রমুখ উপস্হিত ছিলেন।


    এবারের ইউরোপীয় ইউনিয়ন চলচ্চিত্র উ ৎ সবে সমসাময়িক ইউরোপের অন্যতম সেরা ২৪টি ছবি দেখানো হচ্ছে। বিশ্ব সিনেমার অনুরাগীরা এই উ ৎ সবে বেশ কিছু অসাধারণ ছবি দেখার সুযোগ পাবেন। ইউরোপীয় ইউনিয়নের ২৩ সদস্য দেশের সিনেমা এই উ ৎ সব দেখানো হবে। কলকাতা, নতুন দিল্লী, পুনে, জয়পুর, হায়দ্রাবাদ-সহ দেশের ১১টি শহরে ১৮ জুন থেকে আগামী ৩১ আগস্ট পর্যন্ত এই উ ৎ সবের আয়োজন করা হচ্ছে। উ ৎ সবে ইউরোপীয় ইউনিয়নের সদস্য যেমন- অস্ট্রিয়া, বেলজিয়াম, বুলগেরিয়া, ক্রোয়েশিয়া প্রভৃতি দেশের ছবি দেখানো হবে।


    SSS/BD /NS/…

    
    
    (Release ID: 1535969) Visitor Counter : 5
    
    
      Read this release in: English