      মানবসম্পদবিকাশমন্ত্রক

      ইউজিসি আইন বাতিল করে ভারতীয় উচ্চশিক্ষা কমিশন গঠনের জন্য একটি খসড়া বিলে সরকারের অনুমতি
      Posted On: 29 JUN 2018 2:56PM by PIB Kolkata


    নয়াদিল্লি, ২৮ জুন , ২০১৮


    কেন্দ্রীয় মানবসম্পদ উন্নয়ন মন্ত্রক এক ঐতিহাসিক সিদ্ধান্ত নিয়ে বিশ্ববিদ্যালয় মঞ্জুরি কমিশন (ইউজিসি) আইন বাতিল করে ভারতীয় উচ্চশিক্ষা কমিশন বিল, ২০১৮ প্রস্তুত করেছে। এই বিলটির উদ্দেশ্য, ভারতীয় উচ্চশিক্ষা কমিশন স্হাপন করে উচ্চশিক্ষা ও শিক্ষা-ব্যবস্হার গুনগতমান বাড়ানো। বিলটি সম্পর্কে মতামত ও পরামর্শ দেওয়ার জন্য এটিকে জনসমক্ষে আনা হয়েছে।


    কেন্দ্রীয় মানব-সম্পদ উন্নয়ন মন্ত্রী প্রকাশ জাভড়েকর এই খসড়া বিলটি সম্পর্কে মতামত ও পরামর্শ পাঠানোর জন্য সমস্ত শিক্ষাবিদ, সাধারণ মানুষ-সহ সংশ্লিষ্ট সকলের প্রতি আবেদন জানিয়েছেন। আগামী ৭ জুলাই বিকেল ৫টা পর্যন্ত বিলটির বিষয়ে মতামত ও পরামর্শ পাঠানো যাবে। ই-মেল মারফত মতামত ও পরামর্শ পাঠানোর ঠিকানা reformofugc@gmail.com .


    উচ্চতর শিক্ষাক্ষেত্রে আরও ভালো পরিচালন ব্যবস্হা গড়ে তোলার জন্য নিয়ন্ত্রণকারী সংস্হাগুলির সংস্কারের লক্ষ্যে প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় সরকার উদ্যোগী হয়েছে। এই উদ্যোগের অঙ্গ হিসেবে ইতিমধ্যেই ন্যাক (এনএএসি), বিশ্ববিদ্যালয়গুলিকে উ ৎ কর্ষতা ভিত্তিক স্বশাসন, কলেজগুলিকে স্বশাসনের মর্যাদা, উন্মুক্ত দূরবর্তী শিক্ষার নিয়নীতি, অনলাইনে ডিগ্রি প্রদানের নীত-নির্দেশিকা প্রভৃতি ক্ষেত্রে সংস্কারমূলক ব্যবস্হা গ্রহণ করা হয়েছে।


    শিক্ষা ব্যবস্হায় আরও বেশি স্বশাসন দেওয়া এবং সমগ্র ব্যবস্হার সার্বিক বিকাশে সুবিধা প্রদানের লক্ষ্যে নিয়ন্ত্রণমূলক কাঠামোর সংস্কারের জন্য সরকারের দায়বদ্ধতার সঙ্গে সঙ্গতি রেখেই এই খসড়া বিলটি আনা হয়েছে। দেশে এ ধরনের শিক্ষা ব্যবস্হা গড়ে উঠলে আরও বেশি সংখ্যক ছাত্রছাত্রী কম খরচে গুনগতমানের শিক্ষার সুযোগ পাবে বলে আশা করা হচ্ছে।


    SSS/BD /NS/…

    
    
    (Release ID: 1537136) Visitor Counter : 15
    
    
      Read this release in: English