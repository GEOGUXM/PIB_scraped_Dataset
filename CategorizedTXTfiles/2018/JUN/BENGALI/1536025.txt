      প্রধানমন্ত্রীরদপ্তর

      আগামীকাল দেরাদুনে আন্তর্জাতিক যোগ দিবসের নেতৃত্ব দেবেন প্রধানমন্ত্রী
      Posted On: 20 JUN 2018 4:55PM by PIB Kolkata


    নয়াদিল্লি , ২০ জুন, ২০১ ৮


    আগামীকাল দেরাদুনে চতুর্থ আন্তর্জাতিক যোগ দিবস উদযাপনের অনুষ্ঠানের নেতৃত্ব দেবেন প্রধানমন্ত্রী শ্রী নরেন্দ্র মোদী। হিমালয়ের কোলে দেরাদুনের ফরেস্ট রিসার্চ ইন্সটিটিউট বা অরণ্য গবেষণা প্রতিষ্ঠানে হাজার হাজার স্বেচ্ছাসেবকের সঙ্গে যোগাসন করবেন প্রধানমন্ত্রী। প্রসঙ্গত, সারা দেশে এবং সমগ্র বিশ্বেই যোগ সংক্রান্ত প্রচুর অনুষ্ঠানের আয়োজন করা হয়েছে আগামীকাল। উল্লেখ করা যেতে পারে যে, ২০১৫-তে নতুন দিল্লির রাজপথে যোগানুষ্ঠানে অংশগ্রহণ করেছিলেন প্রধানমন্ত্রী। ২০১৬-তেও চন্ডিগড়ের ক্যাপিটল কমপ্লেক্সে যোগাসন প্রদর্শন করেন প্রধানমন্ত্রী। গত বছর অনুষ্ঠানটি ছিল লক্ষ্ণৌ-এর রমাবাঈ আম্বেদকর সভাস্থলে।


    যোগ-উৎসাহীদের বিশেষ শুভেচ্ছা জানিয়ে প্রধানমন্ত্রী বলেছেন, ভারতীয় মুনী-ঋষিরা আমাদের অন্যতম মূল্যবান উপহার দিয়েছেন। সেটি হ’ল যোগ। তিনি বলেছেন, যোগ কেবল শরীর তাজা রাখার ব্যায়ামচর্চা নয়, এটি স্বাস্থ্য বিমার ছাড়পত্রও বটে। সকালে আমরা যেটি অনুশীলন করি সেটিই কেবল যোগ নয়, আমাদের নিত্য-নৈমিত্তিক ক্রিয়াকর্ম এবং সম্পূর্ণ সচেতনতা যোগের একটি অঙ্গ বলে তিনি মন্তব্য করেন।


    প্রধানমন্ত্রী আরও বলেন, প্রাচুর্যের জগতে যোগ সংবরণ এবং ভারসাম্যের এক নাম। মানসিক পীড়ার জগতে যোগ শান্তির ধারকবাহক। ভয়ের জগতে যোগ আশা, শক্তি এবং সাহসিকতা সঞ্চার করে।


    আন্তর্জাতিক যোগ দিবসের প্রেক্ষিতে বিভিন্ন যোগাসনের খুঁটিনাটি সোশ্যাল মিডিয়ায় দেখানোর ব্যবস্থাও করেছেন প্রধানমন্ত্রী। তিনি সারা বিশ্বের বিভিন্ন স্থানে মানুষ যোগ প্রদর্শন করছেন, এমন ছবি ইতিমধ্যেই তিনি সোশ্যাল মিডিয়ায় দিয়ে দিয়েছেন।


    SSS / SB……

    
    
    (Release ID: 1536025) Visitor Counter : 9
    
    
      Read this release in: English