      মন্ত্রিসভারঅর্থনৈতিকবিষয়সংক্রান্তকমিটি

      প্রসঙ্গ ইথানল মিশ্রিত পেট্রোল : রাষ্ট্রায়ত্ত তেল সংস্থাগুলির সংগ্রহ পদ্ধতি স্থির করে দিল কেন্দ্রীয় মন্ত্রিসভা
      Posted On: 28 JUN 2018 2:07PM by PIB Kolkata


    নয়াদিল্লি , ২৭ জুন, ২০১ ৮


    রাষ্ট্রায়ত্ত তেল বিপণন সংস্থাগুলিকে ইথানল সংগ্রহের কাজে সহায়তা যোগানের উদ্দেশ্যে একটি নির্দিষ্ট পন্থাপদ্ধতি অনুসরণের প্রস্তাব আজ অনুমোদিত হ’ল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে। রাষ্ট্রায়ত্ত তেল সংস্থাগুলি ইথানল মিশ্রিত পেট্রোল সরবরাহ করে থাকে।


    মন্ত্রিসভার এই সিদ্ধান্ত গ্রহণের ফলে ২০১৮-১৯ অর্থ বছরের আসন্ন চিনি মরশুমে যে যে সুবিধা পাওয়া যাবে তার মধ্যে রয়েছে – কারখানাতে ‘সি’ পর্যায়ের অপেক্ষাকৃত ভারী গুড় থেকে উৎপাদিত ইথানলের মূল্য স্থির করা হবে লিটার প্রতি ৪৩ টাকা ৭০ পয়সা। এই দাম বর্তমানের ৪০ টাকা ৮৫ পয়সার তুলনায় কিছুটা কম। এর সঙ্গে জিএসটি এবং অন্যান্য পরিবহণ মাশুলও ধার্য হবে। অন্যদিকে, ‘বি’ শ্রেণীভুক্ত ভারী গুড় থেকে উৎপাদিত ইথানলের দাম দাঁড়াবে লিটার প্রতি ৪৭ টাকা ৪৯ পয়সা। এক্ষেত্রেও জিএসটি এবং পরিবহণ বাবদ অতিরিক্ত কর ও মাশুল যুক্ত হবে। কারখানা থেকে উৎপাদিত ইথানল বেরিয়ে আসার সময়ে এই মূল্য কার্যকর থাকবে।


    প্রসঙ্গত উল্লেখ্য, ইথানল মিশ্রিত পেট্রোলের যোগান সম্পর্কিত কর্মসূচিটি সরকার চালু করে ২০০৩-এ। ২১টি রাজ্য ও ৪টি কেন্দ্রশাসিত অঞ্চলে পরিবেশ-বান্ধব বিকল্প এক জ্বালানি ব্যবহারে উৎসাহ দিতেই এই কর্মসূচির সূচনা।


    SSS/SKD/SB……

    
    
    (Release ID: 1536975) Visitor Counter : 6
    
    
      Read this release in: English