      নারীওশিশুবিকাশমন্ত্রক

      কর্মক্ষেত্রে যোগচর্চা মানসিক শান্তি বজায় রেখে কাজে সাফল্য অর্জনে সাহায্য করে : শ্রীমতী মানেকা সঞ্জয় গান্ধী
      মহিলা ও শিশু কল্যাণ মন্ত্রী #YogaFor9to5 যোগচর্চা প্রতিযোগিতা চালু করলেন

      Posted On: 13 JUN 2018 6:00PM by PIB Kolkata

    কর্মক্ষেত্রে মহিলাদের যোগচর্চার সুফল সম্পর্কে সচেতন করতে কেন্দ্রীয় মন্ত্রী #YogaFor9to5 নামক যোগচর্চা প্রতিযোগিতা চালু করেছেন। এই প্রতিযোগিতায় কর্মস্হলে থাকাকালীন মহিলাদের যোগাসন চর্চার ছবি ও ভিডিও পাঠাতে বলা হচ্ছে। কেন্দ্রীয় মন্ত্রী শ্রীমতী মানেকা সঞ্জয় গান্ধী বলেন, এই প্রতিযোগিতার ভাবনা-চিন্তার মূলে রয়েছে জনসাধারণকে যোগাসনের সুফল, জীবনে ইতিবাচক পরিবর্তন ঘটানোর ক্ষমতা সম্বন্ধে জানানো। কর্মক্ষেত্রের ব্যস্ত সময়ে যোগাসন মানসিক শান্তি বজায় রাখা সহ শরীর ও মনের সঠিক ভারসাম্য বজায় রাখতে সাহায্য করে বলে জানান মন্ত্রী।


    মহিলা ও শিশু কল্যাণ মন্ত্রক নিয়মিতভাবে বিভিন্ন অনলাইন প্রতিযোগিতার মাধ্যমে মানুষজনের সঙ্গে যোগাযোগ স্হাপনের প্রচেষ্টা করে চলেছে। #YogaFor9to5 প্রতিযোগিতায় মহিলাদের কর্মক্ষেত্রে মানসিক শান্তি বজায়ের জন্য অনুশীলনের উপযোগী সহজ যোগাসন সংক্রান্ত তথ্য জানানোর প্রস্তাব রেখেছ মন্ত্রক। প্রতিযোগিতায় যোগদানের শেষ তারিখ ২১শ জুন। আগ্রহী ব্যক্তিরা নিজেদের যোগাসন প্রদর্শনের ভিডিও বা নানা ছবি creativecorner.mwcd@gmail.com ই-মেল ঠিকানায় পাঠাতে পারেন।


    দৈনন্দিন জীবনে যোগচর্চার উপকারিতা সম্বন্ধে সচেতনতা সৃষ্টির জন্য সারা বিশ্বে আন্তর্জাতিক যোগ দিবস পালন করা হয়। মহিলা ও শিশু মন্ত্রকের এই প্রতিযোগিতা আয়োজনের লক্ষ্য দৈনন্দিন জীবনযাপনে, বিশেষত কাজের সময়, যোগচর্চার অভ্যাস শুরু করা।


    প্রতিযোগিতায় অংশগ্রহণকারীদের যোগাসন সংক্রান্ত ছবি বা ভিডিওর সৃজনশীলতা, নিজস্ব ভাবনাচিন্তা, প্রদর্শিত আসনের গঠন ও সেটি কতটা সহজ অথবা শিল্পীসুলভ, তা বিচার করা হবে।


    মহিলা ও শিশু সংক্রান্ত নানা বিষয়ে নেট দুনিয়ার মাধ্যমে মন্ত্রক সক্রিয়ভাবে যোগাযোগ স্হাপন করে চলেছে। সাম্প্রতিক # Backtoschool ও #MeriKhoj প্রতিযোগিতাগুলি ব্যাপক সাড়া পেয়েছে।


    

    
    (Release ID: 1535556) Visitor Counter : 4
    
    
      Read this release in: English