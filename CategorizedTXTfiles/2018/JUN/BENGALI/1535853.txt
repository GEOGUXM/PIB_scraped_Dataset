      প্রধানমন্ত্রীরদপ্তর

      নীতি আয়োগের পরিচালন পর্ষদের চতুর্থ বৈঠকে প্রধানমন্ত্রীর প্রারম্ভিক ভাষন
      Posted On: 19 JUN 2018 11:27AM by PIB Kolkata


    নয়াদিল্লি, ১৮ জুন , ২০১৮


    রাষ্ট্রপতি ভবনের সংস্কৃতি কেন্দ্রে নীতি আয়োগের পরিচালন পর্ষদের চতুর্থ বৈঠকে প্রধানমন্ত্রী শ্রী নরেন্দ্র মোদী রবিবার (১৭ জুন) প্রারম্ভিক ভাষন দেন।


    মুখ্যমন্ত্রী ও অন্যান্য অতিথিদের স্বাগত জানিয়ে প্রধানমন্ত্রী পুনরায় বলেন, এই পরিচালন পর্ষদ এমন এক মঞ্চ যা ‘ ঐতিহাসিক পরিবর্তন ’ নিয়ে আসতে পারে। দেশের বিভিন্ন অংশে বন্যা-জনিত বর্তমান পরিস্হিতির মোকাবিলায় সংশ্লিষ্ট রাজ্যের মুখ্যমন্ত্রীদের কেন্দ্রের পক্ষ থেকে যাবতীয় সাহায্যের ব্যাপারে তিনি আশ্বাস দেন।


    তিনি বলেন, সহযোগিতা ও প্রতিযোগিতামূলক যুক্তরাষ্ট্রীয় মানসিকতা নিয়ে এই পরিচালন পর্ষদ ‘ টিম ইন্ডিয়া ’ হিসেবে সু-প্রশাসন সংক্রান্ত জটিল বিষয়গুলিতে একযোগে কাজ করেছে। সহযোগিতামূলক যুক্তরাষ্ট্রীয় ব্যবস্হার প্রকৃত দৃষ্টান্তস্বরুপ তিনি অভিন্ন পণ্য ও পরিষেবা কর প্রবর্তন ও তার রূপায়ণের কথা বলেন।


    প্রধানমন্ত্রী বলেন, মুখ্যমন্ত্রীদের নিয়ে গঠিত বিভিন্ন উপ-গোষ্ঠী ও কমিটিগুলি স্বচ্ছ ভারত অভিযান, ডিজিটাল লেনদেন ও দক্ষতা উন্নয়নের মতো গুরুত্বপূর্ণ বিষয়ে নীতি রচনার ক্ষেত্রে উল্লেখযোগ্য ভূমিকা পালন করেছে। এমনকি, উপ-গোষ্ঠীগুলির বিভিন্ন সুপারিশ একাধিক কেন্দ্রীয় মন্ত্রক গ্রহন করেছে।


    ভারতীয় অর্থনীতি ২০১৭-১৮-র চতুর্থ ত্রৈমাসিক ৭.৭ শতাংশ হারে বৃদ্ধি পেয়েছে বলেও প্রধানমন্ত্রী জানান। আর্থিক এই বিকাশ হারকে দুই অঙ্কে নিয়ে যাওয়ায় এখন বড় চ্যালেঞ্জ বলে মন্তব্য করে শ্রী মোদী বলেন, এজন্য আরও গুরুত্বপূর্ণ পদক্ষেপ নিতে হবে। তিনি আরও বলেন, ২০২২-র মধ্যে এক নতুন ভারত গড়ে তোলাই এখন মানুষের দৃঢ় সংকল্প হয়ে দাঁড়িয়েছে। এই প্রেক্ষিতে তিনি কৃষকদের আয় দ্বিগুন করা সহ বৈঠকের আলোচ্যসূচিতে থাকা নানা বিষয় যেমন- উন্নয়নকামী জেলাগুলির প্রত্যাশা পূরণ, আয়ুষ্মান ভারত, মিশন ইন্দ্রধনুষ, পুষ্টি মিশন ও মহাত্মা গান্ধীর জনসার্ধশত বার্ষিকী উদযাপনের কথা উল্লেখ করেন।


    প্রধানমন্ত্রী জানান, আয়ুষ্মান ভারত কর্মসূচির মাধ্যমে দেড় লক্ষ স্বাস্হ্য ও রোগী কল্যাণ কেন্দ্র গড়ে তোলা হচ্ছে। ১০ লক্ষ পরিবারকে বার্ষিক পাঁচ লক্ষ টাকার স্বাস্হ্য নিশ্চয়তার সুযোগ-সুবিধা প্রদান করা হবে। সমগ্র শিক্ষা অভিযানে সুসংহত শিক্ষা-ব্যবস্হার জন্য কার্যকর পদক্ষেপ নেওয়া হচ্ছে।


    আর্থিক অন্তর্ভুক্তিকরণের ক্ষেত্রে মুদ্রা যোজনা, জন-ধন যোজনা ও স্ট্যান্ড আপ ইন্ডিয়া ব্যাপক সাহায্য করছে বলে প্রধানমন্ত্রী অভিমত প্রকাশ করেন। অগ্রাধিকারের ভিত্তিতে আর্থিক অসামঞ্জস্য সংক্রান্ত সমস্যাগুলির মোকাবিলার ওপর তিনি জোর দেন।


    প্রধানমন্ত্রী বলেন, মানবিক উন্নয়নের যাবতীয় দিক খতিয়ে দেখে উন্নয়নকামী ১১৫টি জেলার সার্বিক মানোন্নয়ন ও প্রত্যাশাপূরণ করতে হবে।


    শ্রী মোদী বলেন, গ্রাম স্বরাজ অভিযান বিভিন্ন প্রকল্পের রূপায়নে এক নতুন আদর্শ হয়ে উঠেছে। তিনি জানান, এই অভিযান উন্নয়নকামী জেলাগুলির ৪৫ হাজার গ্রামে সম্প্রসারিত করা হয়েছে। সতটি গুরুত্বপূর্ণ কল্যাণমূলক প্রকলিপ- উজ্জ্বলা, সৌভাগ্য, উজালা, জনধন, জীবনজ্যোতি, সুরক্ষা বিমা ও মিশন ইন্দ্রধনুষ কর্মসূচিকে সার্বজনীন করে তোলাই মূল লক্ষ্য বলে তিনি অভিমত প্রকাশ করেন। প্রায় ১৭ হাজার গ্রামে এই লক্ষ্য সম্প্রতি পূরন হয়েছে বলেও তিনি জানান।


    প্রধানমন্ত্রী বলেন, ভারতে সক্ষমতা, দক্ষতা ও সম্পদের কোনও ঘাটতি নেই। চলতি অর্থবর্ষে রাজ্যগুলি কেন্দ্রের তরফ থেকে ১১ লক্ষ কোটি টাকা পাচ্ছে জানিয়ে প্রধানমন্ত্রী বলেন, পূর্বতন সরকারের শেষ বছরের তুলনায় এই বরাদ্দ প্রায় ছয় লক্ষ কোটি টাকা বৃদ্ধি পেয়েছে।


    প্রধানমন্ত্রী বলেন, আজকের এই বৈঠকে সকলের উপস্হিতি দেশবাসীর আশা ও প্রত্যাশার প্রতিফলন ঘটাচ্ছে। দেশবাসীর এই প্রত্যাশাপূরনে সর্বাত্মক প্রয়াস গ্রহন বৈঠকে উপস্হিত সকলের দায়িত্ব।


    এর আগে, নীতি আয়োগের ভাইস-চেয়ারম্যান শ্রী রাজীব কুমার বৈঠকে সমস্ত মুখ্যমন্ত্রী ও প্রতিনিধিদের স্বাগত জানান। কেন্দ্রীয় স্বরাষ্ট্র মন্ত্রী শ্রী রাজনাথ সিং বৈঠকে মধ্যস্ততা করেন।


    CG/BD /NS/…

    
    
    (Release ID: 1535853) Visitor Counter : 11
    
    
      Read this release in: English