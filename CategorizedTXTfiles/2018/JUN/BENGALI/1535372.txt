      পরিসংখ্যানএবংকর্মসূচিরূপায়ণমন্ত্রক

      বিশেষভাবে সক্ষম ব্যক্তিদের নিয়ে এই প্রথমবার সমীক্ষা হচ্ছে
      Posted On: 13 JUN 2018 7:08PM by PIB Kolkata


    জাতীয় নমুনা সমীক্ষা সংগঠন (এনএসএসও) এই প্রথমবার অ্যাসিড হামলার শিকার, অটিজম আক্রান্ত, সেরিব্রাল পালসি, হেমিওফিলিয়া, মাল্টিপল সেলেরোসিস, পারকিনসন ও সিকেল সেল রোগে আক্রান্ত ব্যক্তিদের ওপর সমীক্ষা চালাবে। আগামী ১ জুলাই থেকে এই সমীক্ষার কাজ শুরু হচ্ছে। ২০১৬-তে বিশেষভাবে সক্ষম ব্যক্তিদের অধিকার আইন চালু হওয়ার পর এই প্রথমবার সারা দেশে এ ধরণের সমীক্ষা করা হবে। সমীক্ষার জন্য সংগঠনের ক্ষেত্রীয় আধিকারিকদের তিন দিনের প্রশিক্ষণ শিবির মঙ্গলবার ১২ জুন শুরু হয়েছে।


    সংগঠনের নমুনা ও গবেষণা বিভাগের অতিরিক্ত মহানির্দেশক শ্রী তাপস কুমার সান্যাল প্রশিক্ষণ শিবিরের উদ্বোধন করে জানান, সমীক্ষায় শারীরিক, দৃষ্টি ও শ্রবণ সংক্রান্ত । কথা বলা ও মানসিক অক্ষমতার দিকগুলিকেও সামিল করা হবে। তিনি আরও বলেন , এ ধরণের সমীক্ষা চালানোর উদ্দেশ্য হ’ল অক্ষমতার ঘটনাগুলি নথিভুক্ত করা । সেইসঙ্গে , বিশেষভাবে সক্ষম ব্যক্তিদের দৈনন্দিন জীবনে কত রকমের সমস্যার সম্মুখীন হতে হয়, সে বিষয়ে অবগত হওয়া।


    এছাড়াও, এবারের সমীক্ষায় পানীয় জল, স্বাস্থ্যবিধান, বিদ্যুৎ, বর্জ্য বিনাশ, বাসস্থানের ধরণ, বাড়ির স্বাস্থ্যকর পরিস্থিতি প্রভৃতি বিষয়গুলিকেও সামিল করা হচ্ছে। সমীক্ষা থেকে পাওয়া তথ্য বিভিন্ন কেন্দ্রীয় মন্ত্রক ও দপ্তরকে তাদের কাজের জন্য দেওয়া হবে।


    

    
    (Release ID: 1535372) Visitor Counter : 4