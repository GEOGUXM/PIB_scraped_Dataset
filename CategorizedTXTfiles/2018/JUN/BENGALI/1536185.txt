      প্রধানমন্ত্রীরদপ্তর

      চতুর্থ আন্তর্জাতিক যোগ দিবসে প্রধানমন্ত্রীর ভাষণ
      Posted On: 21 JUN 2018 5:22PM by PIB Kolkata


    নয়াদিল্লি , ২১ জুন, ২০১ ৮


    প্রধানমন্ত্রী শ্রী নরেন্দ্র মোদী বলেছেন, যোগের মধ্যে বিশ্বের সমগ্র মানুষকে ঐক্যের বন্ধনে আবদ্ধ রাখার এক অনন্যশক্তি নিহিত রয়েছে। উত্তরাখন্ডের দেরাদুনে অরণ্য গবেষণা প্রতিষ্ঠান প্রাঙ্গণে চতুর্থ আন্তর্জাতিক যোগ দিবস উপলক্ষে এক বিশাল জনসমাবেশে তিনি বৃহস্পতিবার (২১ জুন) ভাষণ দিচ্ছিলেন। এই প্রতিষ্ঠান প্রাঙ্গণে শ্রী মোদী প্রায় ৫০ হাজার যোগ অনুরাগী ও স্বেচ্ছাসেবকদের সঙ্গে যোগাসন, প্রাণায়াম ও ধ্যান করেন।


    “আজ সারা বিশ্ব জুড়ে এটি এক গর্বের মুহূর্ত; যোগের সঙ্গে সঙ্গেই সূর্যের উজ্জ্বলতা ও উষ্ণতাকে মানুষ স্বাগত জানাচ্ছেন। দেরাদুন থেকে ডাবলিন, সাংহাই থেকে শিকাগো এবং জাকার্তা থেকে জোহানেসবার্গ – সর্বত্রই যোগ ছড়িয়ে পড়ছে বলে প্রধানমন্ত্রী অভিমত প্রকাশ করেন।


    সমগ্র বিশ্বের যোগ অনুরাগীদের এক সুস্পষ্টবার্তায় প্রধানমন্ত্রী বলেন, সারা দুনিয়া যোগকে স্বেচ্ছায় গ্রহণ করেছে এবং এর প্রতিফলন ঘটছে প্রতি বছর যোগ দিবস উদযাপনের মধ্য দিয়ে। তিনি আরও বলেন, সুস্বাস্থ্য ও কল্যাণের উদ্দেশ্যে যোগ দিবস অন্যতম বৃহৎ গণ-আন্দোলনে পরিণত হয়েছে।


    প্রধানমন্ত্রী বলেন, সমগ্র বিশ্ব আমাদের শ্রদ্ধা করুক – এটাই যদি আমরা চাই, তাহলে আমাদের নিজস্ব ঐতিহ্য ও পরম্পরাকে সম্মান জানাতে আমরা কখনই দ্বিধাবোধ করব না। তিনি বলেন, যোগ অনুপম ও সুন্দর কারণ, এটি প্রাচীন হলেও এখনও আধুনিক। যোগ অপরিবর্তনীয় তথাপি এর বিবর্তন ঘটছে। আমাদের অতীত ও বর্তমানের পাশাপাশি, ভবিষ্যতেরও আশার আলো দেখাচ্ছে।


    যোগের সম্ভাবনা প্রসঙ্গে প্রধানমন্ত্রী বলেন, মানুষ ব্যক্তিগতভাবে এবং সামাজিক দিক থেকে আজ যে সমস্ত সমস্যার সম্মুখীন তার অধিকাংশেরই সমাধান যোগের মধ্যে নিহিত রয়েছে। তিনি আরও বলেন, জীবন থেকে টেনশন বা মানসিক উত্তেজনা ও অপ্রয়োজনীয় উদ্বেগ দূর করে যোগ এক শান্তিপূর্ণ, সৃজনশীল ও পরিতৃপ্তিপূর্ণ জীবনের সন্ধান দিতে পারে। বিভেদের পরিবর্তে যোগ ঐক্যবদ্ধ করে। বিদ্বেষের পরিবর্তে যোগ সহমর্মিতা প্রকাশ করে। ক্রমবর্ধমান পীড়ার পরিবর্তে যোগ উপশম প্রদান করে বলেও প্রধানমন্ত্রী মন্তব্য করেন।


    SSS / B D / SB…

    
    
    (Release ID: 1536185) Visitor Counter : 10
    
    
      Read this release in: English