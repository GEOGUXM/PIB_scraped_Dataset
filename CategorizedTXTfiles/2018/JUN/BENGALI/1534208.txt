      কৃষিমন্ত্রক

      সর্বাত্মক দৃষ্টিভঙ্গি নিয়ে কৃষকদের যাবতীয় সমস্যার সমাধানে কেন্দ্র অঙ্গিকারবদ্ধ--- গজেন্দ্র সিং শেখাওয়াত
      Posted On: 04 JUN 2018 11:49AM by PIB Kolkata


    আসানসোল, ০৩ জুন , ২০১৮


    কৃষকদের যাতে তাঁদের উৎপাদিত ফসলের সঠিক দাম পান সেই লক্ষ্যে ২২ হাজার গ্রামীণ বাজারকে অন-লাইন বিপণন ব্যবস্হার আওতায় নিয়ে আসার সিদ্ধান্ত নিয়েছে কেন্দ্র। কেন্দ্রে মোদী সরকারের ৪৮ মাস পূর্তি উপলক্ষে আসানসোলে এক সাংবাদিক সম্মেলনে এ কথা জানান কেন্দ্রীয় কৃষি ও কৃষক কল্যাণ প্রতিমন্ত্রী গজেন্দ্র সিং শেখাওয়াত। তিনি আরও জানান, কৃষক সমাজের কল্যাণে দেশের ৪৮৫টি কিষান মান্ডি বা কৃষক বাজারকে ইতিমধ্যে অন-লাইন বিপণন ব্যবস্হার আওতায় নিয়ে আসা হয়েছে। সর্বাত্মক দৃষ্টিভঙ্গি নিয়ে কৃষকদের যাবতীয় সমস্যার সমাধানে কেন্দ্র উদ্যোগী হয়েছে বলে তিনি জানান। ২০২২ সালের মধ্যে কৃষকদের আয় দ্বিগুন বাড়াতে সরকারের দায়বদ্ধতার কথাও স্মরণ করিয়ে দেন তিনি। বিগত ৪৮ মাসে বর্তমান সরকারের সাফল্যের খতিয়ান তুলে ধরে মন্ত্রী জানান, প্রাধানমন্ত্রী আবাস যোজনার মাধ্যমে ২০২২ সালের মধ্যে প্রত্যেকের মাথার ওপর ছাদ বা বাড়ি তৈরির লক্ষ্যে মোদী নেতৃত্বাধীন সরকার কাজ করছে।


    বর্তমান সরকারের লক্ষ্যই হল, দ্রুত গতিতে দেশের পরিকাঠামো মানোন্নয়ন ঘটানো। প্রধানমন্ত্রী গ্রাম সড়ক যোজনার মাধ্যমে প্রতিটি গ্রামের সঙ্গে সড়ক যোগাযোগ ব্যবস্হা গড়ে তোলার উদ্যোগ সমগ্র ব্যবস্হাকেই আমূল পাল্টে দিয়েছে। তিনি জানান, বিগত চার বছরে ১ লক্ষ ৬৯ হাজার কিলোমিটার গ্রামীণ সড়ক নির্মিত হয়েছে। প্রধানমন্ত্রী উজ্জ্বলা যোজনা ভারতীয় পরিবারগুলির জীবনযাত্রায় ব্যাপক পরিবর্তন নিয়ে এসেছে। কর্মসংস্হান সৃষ্টি এবং ছোট শিল্পোদ্যোগীদের ঋণ সহায়তার লক্ষ্যে মুদ্রা যোজনার কথাও তিনি উল্লেখ করেন। বিমুদ্রাকরনের কথা উল্লেখ করে তিনি জানান, সরকারের এই সাহসী উদ্যোগের ফলে ডিজিটাল লেনদেন বৃদ্ধি পেয়েছে। বিভিন্ন প্রকল্পের সুফলভোগীদের কাছে প্রাপ্য অর্থ পৌঁছে দিতে ডিবিটি-র প্রশংসা করেন তিনি।


    এর আগে, মন্ত্রী আসানসোলের রেডিও জকিদের পাশাপাশি আসানসোল ও দুর্গাপুরের অগ্রণী সংবাদপত্রগুলির সম্পাদকদের সঙ্গেও এক বৈঠকে মিলিত হন।


    CG/BD /NS/…

    
    
    (Release ID: 1534208) Visitor Counter : 9