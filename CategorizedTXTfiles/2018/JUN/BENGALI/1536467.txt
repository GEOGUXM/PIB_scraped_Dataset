      মহাকাশদপ্তর

      সূর্যের মতো উজ্জ্বল একটি নক্ষত্রকে প্রদক্ষিণকারী নতুন এক গ্রহের আবিস্কার
      Posted On: 25 JUN 2018 3:51PM by PIB Kolkata


    নয়াদিল্লি , ২২ জুন, ২০১ ৮


    অধ্যাপক অভিজিৎ চক্রবর্তীর নেতৃত্বে আমেদাবাদ-স্থিত ফিজিক্যাল রিসার্চ ল্যাবরেটরির (পিআরএল) বিজ্ঞানী ও ইঞ্জিনিয়ারদের একটি দল সূর্যের মতো উজ্জ্বল একটি নক্ষত্রকে প্রদক্ষিনকারী এবং পৃথিবীর আকারের চেয়ে ২৭ গুণ বড় একটি গ্রহ আবিস্কার করেছেন। নতুন আবিস্কৃত এই গ্রহের পরিচিতি ইপিআইসি ২১১৯৪৫২০১-বি অথবা কে২-২৩৬বি।


    আমেরিকান অ্যাস্ট্রোনমিকাল সোসাইটির অনলাইন অ্যাস্ট্রোনমিকাল জার্নালে ভারতীয় বিজ্ঞানীদের গবেষণা রিপোর্ট ও গ্রহটির আবিস্কারের কথা প্রকাশিত হয়েছে। রাজস্থানের মাউন্ট আবুতে ফিজিক্যাল রিসার্চ ল্যাবরেটরির গুরুশিকারা অবজারভেটরিতে অবস্থিত সম্পূর্ণ দেশীয় প্রযুক্তিতে নির্মিত পিআরএল অ্যাডভান্স রেডিয়াল – ভেলোসিটি আবুস্কাই সার্চ বা পিএআরএএস (পারাস) স্পেক্টোগ্রাফের সাহায্যে নতুন এই গ্রহটির সন্ধান পাওয়া যায়। এখন পর্যন্ত পৃথিবীর আকারের চেয়ে ১০ থেকে ২৭ গুণ বড় যে ২৩টি গ্রহের সন্ধান পাওয়া গেছে, তার মধ্যে কে-২ ২৩৬বি অন্যতম। সুপার নেপচুন জাতীয় এ ধরণের গ্রহের গঠন – কাঠামো জানার দিক থেকে ভারতীয় বিজ্ঞানীদের এই আবিস্কার অত্যন্ত গুরুত্বপূর্ণ।


    আমাদের সৌর মণ্ডল বাদে হাতে গোনা যে কয়েকটি দেশ অন্যান্য নক্ষত্রকে প্রদক্ষিনকারী গ্রহ আবিস্কার করেছে, এই আবিস্কারের ফলে ভারতও সেইসব দেশের সঙ্গে যুক্ত হ’ল। এমনকি, পারাস-ই হ’ল এশিয়ার একমাত্র স্পেক্টোগ্রাফ যন্ত্র, যার সাহায্যে মহাকাশে নক্ষত্রকে প্রদক্ষিণকারী গ্রহের ওপর নজর রাখা সম্ভব। বিশ্বের কয়েকটি দেশের কাছেই এ ধরনের অত্যাধুনিক যন্ত্র রয়েছে।


    SSS/BD/ SB…

    
    
    (Release ID: 1536467) Visitor Counter : 4
    
    
      Read this release in: English