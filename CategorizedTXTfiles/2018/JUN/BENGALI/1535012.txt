      অর্থমন্ত্রক

      ভুয়ো সংস্থাগুলি সম্পর্কে ভয় দূর করতে গঠিত টাস্কফোর্স অতি সক্রিয় ও সমন্বয়মূলক ব্যবস্থা নিচ্ছে
      Posted On: 08 JUN 2018 7:06PM by PIB Kolkata


    ভুয়ো সংস্থাগুলির ব্যাপারে ভয় দূর করতে গঠিত টাস্কফোর্স উপযুক্ত ও সমন্বয়মূলক ব্যবস্থা গ্রহণ করেছে। এই টাস্কফোর্স গঠিত হওয়ার পর থেকে আটবার বৈঠক হয়েছে। উল্লেখ করা যেতে পারে, প্রধানমন্ত্রী গত বছরের ফেব্রুয়ারি মাসে কেন্দ্রীয় রাজস্ব সচিব এবং কেন্দ্রীয় কর্পোরেট বিষয়ক মন্ত্রকের সচিবের যৌথ নেতৃত্বে এই টাস্কফোর্স গঠন করেন। উদ্দেশ্য ছিল, বিভিন্ন সরকারি সংস্থার মধ্যে সমন্বয় গড়ে তুলে কর খেলাপ সহ অবৈধ কাজকর্মে যুক্ত কোম্পানিগুলির ব্যাপারে ভয় দূর করা। এই টাস্কফোর্স যেসব সংস্থার সঙ্গে সমন্বয় বজায় রেখে কাজ করবে, তার মধ্যে রয়েছে – আর্থিক পরিষেবা দপ্তর, কেন্দ্রীয় প্রত্যক্ষ কর পর্ষদ (সিবিডিটি), কেন্দ্রীয় গোয়েন্দা সম্নগস্থা (সিবিআই), কর পর্ষদ (সিবিডিটি), কেন্দ্রীয় গোয়েন্দা সংস্থা (সিবিআই), এনফোর্সমেন্ট ডাইরেক্টরেট (ইডি), সিরিয়াস ফ্রড ইনভেসটিগেশন অফিস (এসএফআইও), ভারতীয় রিজার্ভ ব্যাঙ্ক প্রভৃতি।


    এসেফআইও-র তথ্য অনুযায়ী টাস্কফোর্স ভুয়ো কোম্পানিগুলি সম্পর্কে একটি তথ্য ভান্ডার তৈরি করেছে। এর ওপর ভিত্তি করে ভুয়ো কোম্পানিগুলির তিনটি তালিকা করা হয়েছে। এগুলি হ’ল – নিশ্চিত তালিকা, ভুয়ো সংস্থার উৎপত্তি বা উৎস তালিকা এবং সন্দেহজনক তালিকা। বিভিন্ন আইন বলবৎকারী সংস্থার পক্ষ থেকে পাওয়া তথ্য অনুযায়ী নিশ্চিতভাবে ভুয়ো সংস্থার তালিকায় থাকা কোম্পানির সংখ্যা ১৬ হাজার ৫৩৭। এই কোম্পানিগুলি নানারকম অবৈধ কাজকর্মের সঙ্গে যুক্ত। ভুয়ো সংস্থার উৎস তালিকায় থাকা কোম্পানির সংখ্যা ১৬ হাজার ৭৩৯। এগুলির প্রতিটিতেই ১০০ শতাংশ অভিন্ন মালিকানা ছিল। আর সন্দেহের তালিকায় থাকা কোম্পানির সংখ্যা ৮০ হাজার ৬৭০।


    ২০১৭-১৮ অর্থবর্ষে কর্পোরেট বিষয়ক মন্ত্রকের তত্ত্বাবধানে পরিচালিত এক অভিযানে রেজিস্টার্স অফ কোম্পানিজ ২ লক্ষ ২৬ হাজার ১১৬টি কোম্পানির নাম রেজিস্ট্রার অফ কোম্পানিজ থেকে চিহ্নিত করছে ও বাদ দিয়েছে। এই কোম্পানিগুলি পরপর দু’বছর তাদের আর্থিক হিসাব-নিকাশ বা বার্ষিক রিটার্ন দাখিল করেনি । এমনকি , প্রায় ৩ লক্ষ ১০ হাজার ডাইরেক্টর’কে বিগত তিনটি অর্থবর্ষে (২০১৩-১৪, ২০১৪-১৫ ও ২০১৫-১৬) আর্থিক লেনদেনের পরিমাণ পেশ না করার জন্য বা বার্ষিক রিটার্ন দাখিল না করার দায়ে অযোগ্য বলে গণ্য করা হয়েছে।


    কর্পোরেট বিষয়ক মন্ত্রক, আর্থিক পরিষেবা দপ্তর ও ভারতীয় ব্যাঙ্ক সংগঠনগুলির আন্তরিক প্রচেষ্টায় বার্ষিক রিটার্ন দাখিলের ব্যর্থ কোম্পানিগুলিকে তাদের অ্যাকাউন্টে লেনদেন বন্ধ করে দেওয়া হয়েছে। সেইসঙ্গে, সুনির্দিষ্ট কোনও উদ্দেশ্য ছাড়া অ্যাকাউন্ট থেকে টাকা তোলাো বন্ধ করে দেওয়া হয়েছে।


    প্রকৃত কর্পোরেট সংস্থাগুলিকে তাদের বকেয়া রিটার্ন যথাসময়ে জমা দিতে সাহায্য করার জন্য কন্ডনেশন অফ ডিলে স্কিম পরিভাষায় বিলম্ব মার্জনা প্রকল্প চালু হয়েছে। এই প্রকল্পের সুবিধা ১ জানুয়ারি থেকে ১ মে ২০১৮ পর্যন্ত কার্যকর ছিল। মোট ১৩ হাজার ৯৯৩টি কোম্পনি এই প্রকল্পের সুবিধা গ্রহণ করেছে।


    চলতি ২০১৮-১৯ অর্থবর্ষে কর্পোরেট বিষয়ক মন্ত্রকের তত্ত্বাবধানে পরিচালিত দ্বিতীয় অভিযানে মোট ২ লক্ষ ২৫ হাজার ৯১০টি কোম্পানিকে তাদের আর্থিক হিসাব-নিকাশ বা বার্ষিক রিটার্ন দাখিলে ব্যর্থ হওয়ার কারণে চিহ্নিত করা হয়েছে। তবে, এই কোম্পানিগুলিকে যথাসময়ের মধ্যে বার্ষিক রিটার্ন দাখিলের জন্য একটি সুযোগ দেওয়া হবে। এজন্য তাদের কাছে নোটিশ পাঠানো হবে। নোটিশ পরবর্তী তারা কি ব্যবস্থা নেয়, তা খতিয়ে দেখে উপযুক্ত পদক্ষেপ গ্রহণ করা হবে।


    যে সমস্ত কোম্পানি নিজেদেরকেই বাতিল বলে ঘোষণা করেছে তাদের নাম নথিভুক্ত করতে কর্পোরেট বিষয়ক মন্ত্রক শীঘ্রই একটি জনসচেতনতা অভিযান শুরু করবে। উদ্দেশ্য, জনগণের কাছ থেকে ঐ সমস্ত কোম্পানির বিষয়ে তথ্য সংগ্রহ করা।


    আইন বলবৎকারী সংস্থাগুলির সংগৃহীত নথিপত্র ও তথ্য আদান-প্রদানের জন্য একটি ব্যবস্থা গড়ে তোলা হয়েছে। নথিপত্র আদান-প্রদান সম্পর্কিত একটি আদর্শ কার্যসম্পাদন প্রণালী চূড়ান্ত হয়েছে। তবে, এ বিষয়ে যাবতীয় সিদ্ধান্ত গ্রহণের ক্ষমতা টাস্কফোর্সের কাছেই থাকছে। আদর্শ কার্যসম্পাদন প্রণালী চূড়ান্ত হওয়ার পর, সেটি কেন্দ্রীয় আর্থিক গোয়েন্দা ব্যুরো সমস্ত আইন বলবৎকারী সংস্থার কাছে পাঠিয়েছে।


    এমনকি, চার্টার্ড অ্যাকাউন্টেন্টদের বিরুদ্ধে কি বযবস্থা নেওয়া হয়েছে, তা সবিস্তারে ইন্সটিটিউট অফ চার্টার্ড অ্যাকাউন্টেন্টস্‌-কে জানাতে আইন বলবৎকারী সংস্থাগুলিকে টাস্কফোর্সের পক্ষ থেকে নির্দেশ দেওয়া হয়েছে।


    সরকারের প্রত্যাশা এই সমস্ত ব্যবস্থা গ্রহণের ফলে দেশে একটি স্বচ্ছ ও দায়বদ্ধ কর্পোরেট পরিবেশ গড়ে উঠবে। এরফলে, ব্যবসা-বাণিজ্যের আরও প্রসার ঘটবে এবং জনমানসে আস্থা বৃদ্ধি পাবে।

    
    
    (Release ID: 1535012) Visitor Counter : 12
    
    
      Read this release in: English