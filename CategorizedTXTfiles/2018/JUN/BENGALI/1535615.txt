      আবাসনএবংশহরাঞ্চলেরদারিদ্র্যদূরীকরণমন্ত্রক

      নয়া রাইপুর স্মার্ট সিটির ইন্টিগ্রেটেড কমান্ড ও কন্ট্রোল সেন্টারের উদ্বোধন করলেন প্রধানমন্ত্রী
      Posted On: 14 JUN 2018 6:08PM by PIB Kolkata


    প্রধানমন্ত্রী শ্রী নরেন্দ্র মোদী আজ বৃহস্পতিবার (১৪ জুন) নয়া রাইপুর স্মার্ট সিটির ইন্টিগ্রেটেড কমান্ড ও কন্ট্রোল সেন্টারের উদ্বোধন করেছেন। নয়া রাইপুর শহরের এই কমান্ড ও কন্ট্রোল সেন্টারটি দেশের দশম স্মার্ট সিটি সেন্টার হয়ে উঠল। এর আগে, স্মার্ট সিটি মিশনের আওতায় নয়টি শহরে (আমেদাবাদ, ভাদোদরা, সুরাট, পুনে, নাগপুর, রাজকোট, বিশাখাপত্তনম, ভোপাল ও কাকিনাড়া) ইন্টিগ্রেটেড কমান্ড ও কন্ট্রোল সেন্টার চালু হয়েছে।


    স্মার্ট সিটি মিশনের আওতায় ছত্তিশগড়ের তিনটি শহরে স্মার্ট সিটি হিসেবে গড়ে তোলার পরিকল্পনা নেওয়া হয়েছে। এর মধ্যে নয়া রাইপুর অন্যতম। রাজ্যের বাকি দুটি শহর হল- রাইপুর ও বিলাসপুর। নয়া রাইপুর স্মার্ট সিটিকে তথ্যপ্রযুক্তি, জৈব-প্রযুক্তি, অর্থ, বাণিজ্য, আতিথেয়তা, চিকিৎসা ও শিক্ষা ক্ষেত্রের পরিষেবা-হাব হিসেবে গড়ে তোলার পরিকল্পনা নেওয়া হয়েছে। এমনকি, নয়া রাইপুর ভারতের প্রথম স্মার্ট গ্রীনফিল্ড সিটি হয়ে উঠতে চলেছে।


    নয়া রাইপুর শহরে ইন্টিগ্রেটেড কমান্ড ও কন্ট্রোল সেন্টার উদ্বোধনের ফলস্বরূপ গণ-পরিষেবা ক্ষেত্রের সুরক্ষা ও নিরাপত্তা বাড়ার পাশাপাশি পরিষেবা প্রদানের মানও বৃদ্ধি পাবে।


    উদ্বোধনী অনুষ্ঠানে কেন্দ্রীয় আবাসন ও নগরোন্নয়ন বিষয়ক প্রতিমন্ত্রী শ্রী হরদীপ পুরি, রাজ্যের মুখ্যমন্ত্রী ডঃ রমন সিং সহ বহু বিশিষ্ট ব্যক্তি উপস্হিত ছিলেন।

    
    
    (Release ID: 1535615) Visitor Counter : 8
    
    
      Read this release in: English