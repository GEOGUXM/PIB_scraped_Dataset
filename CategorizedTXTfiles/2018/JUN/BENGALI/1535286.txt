      প্রধানমন্ত্রীরদপ্তর

      প্রধানমন্ত্রী আগামীকাল (১৪ জুন) ছত্তিশগড় সফর করবেন
      Posted On: 13 JUN 2018 4:19PM by PIB Kolkata


    প্রধানমন্ত্রী শ্রী নরেন্দ্র মোদী আগামীকাল বৃহস্পতিবার (১৪ জুন) ছত্তিশগড় সফরে যাচ্ছেন।


    ভিলাই ইস্পাত কারখানার আধুনিকীকরণ ও সম্প্রসারণের পর সেটি তিনি জাতির উদ্দেশে উৎসর্গ করবেন। এই ইস্পাত কারখানার আধুনিকীকরণ প্রক্রিয়ার মধ্যে রয়েছে - উৎপাদনশীলতা বৃদ্ধি, পণ্যের গুণমান, কম খরচে পণ্য উৎপাদন, বিদ্যুৎ বা শক্তি সাশ্রয় ও পরিবেশগত সুরক্ষার স্বার্থে একাধিক আধুনিক প্রযুক্তির ব্যবহার ইত্যাদি ।


    ঐ একই অনুষ্ঠানে প্রধানমন্ত্রী শ্রী মোদী আইআইটি ভিলাই-এর স্থায়ী ক্যাম্পাসের ভিত্তিপ্রস্তর স্থাপন করবেন। এর পাশাপাশি, তিনি ভারতনেট-এর দ্বিতীয় পর্যায়ের কাজ শুরু উপলক্ষে একটি ফলকের আবরণ উন্মোচন করবেন। ভূগর্ভস্থ অপটিক্যাল ফাইবার নেটওয়ার্কের মাধ্যমে গ্রাম পঞ্চায়েতগুলির মধ্যে সংযোগ গড়ে তুলতে ভারতনেট প্রকল্প চালু হয়েছে।


    প্রধানমন্ত্রী ছত্তিশগড় সফরকালে জগদলপুর ও রাইপুরের মধ্যে বিমান পরিষেবার সূচনা করবেন। এছাড়াও তিনি বিভিন্ন সরকারি প্রকল্পের সুবিধাভোগীদের ল্যাপটপ, শংসাপত্র, চেক প্রভৃতি বিতরণ করবেন। এই উপলক্ষে তিনি এক জনসমাবেশেও ভাষণ দেবেন।


    ভিলাই-এ পৌঁছনোর আগে প্রধানমন্ত্রী নয়া রাইপুর স্মার্টসিটি সফর করবেন। সেখানে তিনি এই স্মার্ট শহরের ইন্টিগ্রেটেড কমান্ড ও কন্ট্রোল সেন্টারের উদ্বোধন করবেন।


    

    
    (Release ID: 1535286) Visitor Counter : 5
    
    
      Read this release in: English