      মানবসম্পদবিকাশমন্ত্রক

      প্রথম ও দ্বিতীয় শ্রেণীর বিদ্যালয় পড়ুয়াদের স্বার্থে পাঠ্যসূচির বোঝা কমানো হবে
      Posted On: 04 JUN 2018 11:46AM by PIB Kolkata


    কলকাতা, ০৩ জুন , ২০১৮


    পঞ্চম থেকে অষ্টম শ্রেণীতে পাস-ফেল প্রথা আগামী বছর থেকেই শুরু হচ্ছে বলে জানালেন কেন্দ্রীয় মানব সম্পদ উন্নয়ন মন্ত্রী প্রকাশ জাভড়েকর। কলকাতায় গতকাল (২ জুন) এক সাংবাদিক সম্মেলনে তিনি আরও জানান, নতুন এই ব্যবস্হার ফলে পড়ুয়ারা পরীক্ষায় পাশের ক্ষেত্রে দুটি সুযোগ পাবে। মার্চ মাসে প্রথমবার পরীক্ষায় বসার পর, অনুত্তীর্ণ ছাত্রছাত্রীরা পুনরায় মে মাসে পরীক্ষায় বসার আরও একটি সুযোগ পাবে। তিনি আরও বলেন, প্রথম ও দ্বিতীয় শ্রেণীর পড়ুয়াদের জন্য হোমওয়ার্ক বন্ধ করা হচ্ছে। পড়ুয়ারা যাতে আরও সহজে শিক্ষা গ্রহন করতে পারে সেইজন্যই এই ব্যবস্হা। সম্পাদকদের মুখোমুখি হয়ে মন্ত্রী জানান, প্রধানমন্ত্রী জনধন যোজনা, প্রধানমন্ত্রী সুরক্ষা বিমা যোজনা, স্বচ্ছ ভারত, খাদ্য নিরাপত্তা ও প্রত্যক্ষ সুবিধা হস্তান্তরের (ডিবিটি)-র মতো প্রকল্পগুলি বিগত ৪৮ মাসে কিভাবে সাধারণ মানুষের জীবনযাত্রার মানোন্নয়নে এবং দেশের সার্বিক বিকাশে সহায়ক হয়েছে। প্রধানমন্ত্রী নরেন্দ্র মোদীর নেতৃত্বে কেন্দ্রীয় সরকার ব্যাঙ্ক অ্যাকাউন্ট না থাকা মানুষের জন্য নতুন অ্যাকাউন্ট, বিমার সুবিধাহীন মানুষকে বিমা ব্যবস্হার আওতায় নিয়ে আসা, গৃহহীনদের গৃহ প্রদান, পেনশনহীনদের পেনশন দান এবং নাগরিকদের ক্ষমতায়নে একাধিক উদ্যোগ নিয়েছে বলেও তিনি উল্লেখ করেন। প্রত্যক্ষ সুবিধা হস্তান্তর ব্যবস্হা চালু হওয়ার ফলে বিভিন্ন কেন্দ্রীয় সরকারি প্রকল্পে সুযোগ-সুবিধা সরাসরি উপভোক্তাদের কাছে পৌঁছ যাচ্ছে বলে তিনি জানান।


    এর আগে, একাধিক বেসরকারি এফ এম রেডিও স্টেশন ও আকাশবাণীর এফ এম রেনবো চ্যানেলের রেডিও জকিদের মুখোমুখি হয়ে শ্রী জাভড়েকর শ্রোতাদের সঙ্গে ব্যক্তিগত স্তরে যোগাযোগ স্হাপনের ক্ষেত্রে রেডিওর অনন্য ভূমিকার কথা বিশেষভাবে উল্লেখ করেন। তিনি বলেন, সঙ্গত কারনেই প্রধানমন্ত্রী তাঁর মন কি বাত অনুষ্ঠানের জন্য রেডিওকে বেছে নিয়েছেন। সামাজিক সমস্যাগুলির ব্যাপারে সচেতনতা গড়ে তুলতে রেডিও গুরুত্বপূর্ণ ভূমিকা নিতে পারে বলে তিনি অভিমত প্রকাশ করেন। জাভড়েকর আরও জানান, পড়ুয়াদের সার্বিক বিকাশে তাঁর মন্ত্রক শারীর শিক্ষা ও অভিজ্ঞতা সঞ্চয়ের মতো বিষয়কে পাঠ্যসূচির অন্তর্ভুক্ত করতে উদ্যোগ নিয়েছে। রেডিও জকিদের সঙ্গে মত বিনিময়ের সময় তাঁরা নিজেদের কর্মক্ষেত্রের অভিজ্ঞতার কথা মন্ত্রীর সঙ্গে ভাগ করে নেন। সেইসঙ্গে রেডিওর অনুষ্ঠানসূচিকে কিভাবে আরও বেশি সংখ্যক মানুষের কাছে পৌঁছে দেওয়া যায়, সে সম্পর্কে কিছু পরামর্শ দেন।


    ঐ সম্মেলনে অন্যান্যদের মধ্যে উপস্হিত ছিলেন প্রেস ইনফরমেশন ব্যুরোর পূর্বাঞ্চলীয় মহানির্দেশক শ্রী অনিক কুমার সাক্সেনা।


    CG/BD /NS/…

    
    
    (Release ID: 1534207) Visitor Counter : 8