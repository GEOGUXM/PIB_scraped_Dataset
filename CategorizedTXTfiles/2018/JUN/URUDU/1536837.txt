      صحت اور خاندانی بہبود کی وزارت

      مرکزی کابینہ نے تعلیم ، مریضوں ؍کلینک کے اندر دیکھ بھال اور عوامی صحت پروگرام پر عمل درآمد کو مستحکم بنانے کی منظوری دی ہے
      
      مرکزی حکومت اور مرکزی حکومت کے اداروں سے تعلق رکھنے والے زیادہ تجربے کار ڈاکٹروں کو پڑھانے؍ کلینک کے اندر مریضوں کی دیکھ بھال اور عوامی صحت پروگرام پر عمل درآمد کی سرگرمیوں کی طرف منتقل کیا جائے گا

      Posted On: 27 JUN 2018 6:42PM by PIB Delhi

    نئی دہلی،27 جون 2018؍مرکزی کابینہ نے جس کی صدارت وزیر اعظم جناب نریندر مودی نے کی تعلیم ، مریضوں ؍کلینک کے اندر مریض کی دیکھ بھال اور عوامی صحت پروگرام پر عمل درآمد کی منظور ی دی ہے، جس میں مرکزی حکومت اور مرکزی حکومت کے اداروں سے تعلق رکھنے والے زیادہ تجربے کار ڈاکٹروں کو پڑھانے؍ کلینک کے اندر مریضوں کی دیکھ بھال اور عوامی صحت پروگرام پر عمل درآمد کی سرگرمیوں کی طرف منتقل کرنا شامل ہے۔


    اس منظوری کا مقصد اس بات کو یقینی بنانا ہے کہ مرکزی صحت خدمات (سی ایچ ایس)اور دیگر وزارتوں ؍محکموں؍مرکزی حکومت کے اداروں سے تعلق رکھنے والے ڈاکٹر 62 سال کی عمر ہوجانے کے بعد خاص طورپر ان شعبوں میں کام کریں، جن کے لئے ان کے پاس کلینکل مہارت موجود ہو۔ یہ کام مرکزی کابینہ کے اس فیصلے میں ترمیم کرکے کیا جائے گا، جو 15 جون 2016 ء کو اس کی میٹنگ میں کیا گیا تھا۔ اس سے اس فیصلے پر مؤثر عمل درآمد کے سلسلے میں جن مشکلات کا سامنا کرنا پڑا ہے ان کو دور کیا جاسکے گا۔


    بڑا اثر:


    اس سے مرکزی حکومت کے مزید ڈاکٹروں کی صلاحیت سازی اور قیادت کے فروغ میں مدد ملے گی۔اس کے علاوہ میڈیکل تعلیم ، کلینک کے اندر دیکھ بھال؍مریضوں کی دیکھ بھال کی خدمات اور قومی صحت پروگراموں پر عمل درآمد کے لئے زیادہ تجربہ کار ڈاکٹر بھی فراہم ہوں گے۔


    فیضیاب ہونے والے:


    اس فیصلے سے مریضوں ؍کلینک کے اندر دیکھ بھال، میڈیکل پڑھائی کی سرگرمیوں اور قومی صحت پروگراموں پر عمل درآمد وغیرہ کے معاملے میں زیادہ تجربہ کار ڈاکٹر دستیاب ہوں گے، جس سے مجموعی طورپر معاشرے کو فائدہ پہنچے گا۔


    اس تجویز کے فائدے پورے ملک میں دیکھنے کو ملیں گے۔


    پس منظر:


    ڈاکٹروں کے قلت اور مرکزی صحت خدمات میں ڈاکٹروں کے کم تعداد میں شامل ہونے کے مسئلے نمٹنے کے لئے مرکزی کابینہ نے 15 جون 2016ء کو منعقدہ اپنی میٹنگ میں سینٹرل ہیلتھ سروس کے ڈاکٹروں کے ریٹائرمنٹ کی عمر میں اضافہ کرکے اسے 65 سال کرنے کا فیصلہ کیا تھا۔ نتیجے کے طورپر 27 ستمبر2017ء کو اپنی میٹنگ میں مرکزی کابینہ نےمختلف دیگر وزارتوں ؍محکموں، جن میں انڈین ریلویز ، آیوش، مرکزی یونیورسٹیاں اور اینٹیز وغیرہ بھی شامل ہیں۔ کام کرنے والے ڈاکٹروں کے ریٹائرمنٹ کی عمر بڑھا کر 65 سال کردی تھی۔ اب اس بات کی ضرورت محسوس کی جارہی ہے کہ 62 سال سے زیادہ عمر کے ڈاکٹروں کی خدمات اہم میڈیکل پیشے مثلاً کلینک ، مریضوں کی دیکھ بھال اور میڈیکل کالجوں میں پڑھائی کے لئے نیز صحت سے متعلق پروگراموں اور عوامی صحت پروگراموں اور ان سے متعلق کارروائیوں کے لئے استعمال کی جائیں۔


    U: 3327

    
    
    (Release ID: 1536837) Visitor Counter : 7