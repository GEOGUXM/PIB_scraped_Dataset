      مکانات اور شہری غریبی کے خاتمے کی وزارت

      پیڑوں کو کاٹے اور گرائے بغیر از سر نو فروغ
      Posted On: 28 JUN 2018 7:40PM by PIB Delhi


    نئی دلّی ،29 جون؍ نیشنل بلڈنگ کنسٹرکشن کارپوریشن ؍ سینٹرل پبلک ورکس ڈیپارٹمنٹ ( این بی سی سی ؍ سی پی ڈبلیو ڈی ) پیڑوں کو کاٹے اور گرائے بغیر 7 جی پی آر اے کالونیوں کے باقی ماندہ کام کو مکمل کرنے کے لئے نئے سرے سے منصوبہ سازی کریں گے۔ این بی سی سی نے پہلے ہی پیڑوں کی از سر نو شجر کاری ؍ پود کاری کے آلات کے حصول اور اس سلسلے میں تربیت یافتہ پیشہ وروں کی خدمات حاصل کرنے میں دل لچسپی کا اظہار کیا ہے ۔ پیڑوں کی از سر نو تنصیب کے بارے میں شہریوں کے گروپ کو بھی مشورے دینے کے لئے مدعو کیا جائے گا ۔
    اس سلسلے میں ایک میٹنگ مکانات اور شہری امور کے وزیر مملکت ( آزادانہ چارج ) جناب ہردیپ سنگھ پوری کی سربراہی میں گزشتہ روز منعقد ہوئی ۔ میٹنگ میں 7 جی سی آر اے کالونیوں میں از سر نو بحالی کے معاملا خصوصاً پیڑوں کے گرنے کے سلسلے میں تبادلہ خیال کیا گیا ۔
    میٹنگ میں جناب انل بیجل ، لیفٹیننٹ گورنر ، دلّی ، جناب درگا شنکر مشرا ،سیکریٹری ، مکانات اور شہری امور، جناب منوج کمار ، ایڈیشنل سیکریٹری ، وزارت مکانات اور شہری امور، جناب اودے پرتاپ سنگھ ،وائس چیئر مین ،ڈی ڈی اے ، ڈاکٹر انوپ کمار متل ، سی ایم ڈی ، این بی سی سی ، جناب ابھیسنہا ، ڈی جی ، سی پی ڈبلیو ڈی اور جناب پربھاکر سنگھ ، اسپیشل ڈی جی ، سی پی ڈبلیو ڈی نے شرکت کی ۔
    9 جنوری ، 2018 کو مکانات اور شہری امور کی وزارت کی ایک پیش کش کے مطابق دلّی کے مختلف حصوں میں دس لاکھ سے زیادہ پیڑلگانے کا فیصلہ کیا گیا تھا ، جس کی تفصیل اس طرح ہے : این بی سی سی کے ذریعہ 25 ہزار پیڑ ، سی پی ڈبلیو ڈی کے ذریعہ 50 ہزار پیڑ اور ڈی ڈی اے کے ذریعہ دس لاکھ پیڑ ۔
    واضح رہے کہ یہ پودے نہیں ہوں گے بلکہ 8-10 فٹ کے پیڑ ہوں گے ۔ ان پیڑوں کی تنصیب اگلے تین ماہ کے دوران مانسون کے دوران مکمل ہوجائے گی اور یہ پیڑ سر سبز ہو کر پھل پھول دینے لگیں گے ۔
    ریاستی حکومتکے محکمہ جنگلات کی سفارشات پر ماحولیاتی اور متعلقہ منظوریاں دے دی گئی ہیں خاص طور پر دلّی حکومت کے متعلقہ وزیر (جناب عمران حسین ، وزیر ماحولیات اور جنگلات نے یہ سفارشات لیفٹیننٹ گورنر سے یہ سفارشات کی تھیں )۔
    در این اثناء دلّی کے لیفٹیننٹ گورنر کو بھی ان کالونیوں میں ماحولیاتی معاملات اور خصوصاً مزید ایکشن کے سلسلے میں متعلقہ شہریوں اورماہرین سے تبادلہ خیال کے لئے لئے ایک گروپ کے قیام کا مشورہ دیا گیا ہے ۔

    ۔ ۔ ۔ ۔ ۔


    
    u.3376
    

    
    (Release ID: 1537157) Visitor Counter : 3
    
    
      Read this release in: English