      وزارت خزانہ

      آئی بی سی (ترمیمی ) آرڈرنینس 2018اور ہوم بائر۔ارون جیٹلی
      
      مرکزی وزیر، جناب ارون جیٹلی کے ذریعہ تحریرکئے گئے آرٹیکل ‘‘آئی بی سی ( ترمیمی ) آرڈیننس ۔2018اورہوم بائر’’کامتن درج ذیل ہے:

      Posted On: 08 JUN 2018 7:15PM by PIB Delhi

    نئی دہلی ،11جون : اقتصادی نرم کاری 1991کے بعد نئے شہروں ، شہری کرن اور بطورخاص ذیلی شہری پھیلاؤمیں غیرمعمولی نمودیکھی گئی ہے ۔ توقع کی جاتی ہے کہ اس رجحان میں مزید اضافہ ہوگا۔ اقتصادی نمو توقعات کو پروان چڑھاتی ہے ۔ جیسے جیسے قوت خرید میں اضافہ ہورہاہے ، دیہی علاقوں سے نقل مکانی بڑھتاجارہاہے اورمعیارحیات کوبہتربنانے کی خواہش بھی بڑھ رہی ہے ۔ بڑے شہروں کے اندراور گرد ونواح میں زمین جائیداد کے پروجیکٹ قائم ہوتے جارہے ہیں ۔ ان میں سے بیشترپیشہ ورزمین جائیداد ڈیولپرز ہیں ۔ یہ ایک ایسا شعبہ ہے جہاں راتوں رات بہت سارے آپریٹرپیداہوگئے ہیں ۔ کچھ ڈیولپرز ایسے ہیں جن کے پاس اپنے وسائل برائے نام ہیں ۔یہ ڈیولپرمکان خریدنے والوں کے سرمائے کااستعمال ، مکانات کی تعمیر میں کرتے ہیں ، زمین سے متعلق بینکوں میں کرتے ہیں اور اس طریقے سے قرض کے جال میں پھنس جاتے ہیں ۔ مکان خریدنے والا سب سے زیادہ خسارے میں رہتاہے، اسے تین طرح کی مارجھیلنی پڑتی ہے ۔ اس نے ڈیولپرکے پاس اپنی جمع پونجی سرمایہ کاری کےطورپرلگادی ہوتی ہے ۔ ہوسکتاہے کہ اس نے قرض لیاہو اور وہ اس پرایم آئی بھی بھررہاہو ۔ بہت سے مکان خریدارایسے ہوتے ہیں جو یاتو اپنی اس جائیداد میں جس میں وہ رہ رہے ہوتے ہیں اس کا کرایہ اداکررہے ہوتے ہیں یا مجبوراکسی دوسری متبادل رہائش گاہ میں رہتے ہیں ۔


    نیا آرڈیننس تمام الاٹیوں کو جن کا تعلق زمین جائیدادکے پروجیکٹوں سے ہو ، یکساں حیثیت دیتاہے اورانھیں کاروباری قرض والا ہوم بائرخیال کرتاہے ۔ اسے مالی قرض دینے والا تسلیم کیاجاتاہے وہ خطاکارڈیولپرز کے خلاف تصفیہ کے لئے انسالوینسی کی چارہ جوئی کرسکتاہے ۔ اسے کریڈیٹروں کی کمیٹی جیسے اختیارات حاصل ہوتے ہیں ،اسے ووٹ دینے کا حق حاصل ہوتاہے ۔ وہ تصفیہ کے عمل کو متاثرکرسکتاہے ۔ تحلیل ہونے کی غیرمعمولی صورت حال میں وہ دیگرمالی کریڈیٹروں کی حیثیت کا حامل ہوتاہے ۔


    اپنے مخصوص مسائل کے ساتھ تحلیل کا عمل اثاثہ کی حامل کمپنیوں کے معاملے میں کم ہی عملی شکل لیتاہے ۔ تصفیہ ہی فطری راستہ ہوتاہے ۔ تصفیہ کے معاملے میں کوئی دیگرڈیولپراپنا مفاد حاصل کرسکتاہے یا پروجیکٹ مکمل کرنے کے لئے متبادل طریقہ اختیارکرسکتاہے ۔ اس کا ناگزیر نتیجہ یہ ہوگا کہ منڈی از خود اپنا حل نکال لے گی ۔ جیسا کہ گذشتہ چندبرسوں کے دوران فلمی صنعت نے خود کو افزوں طورپر رسمی شکل دے دی ہے ، زمین جائیداد کی صنعت بھی آخرکار خود کورسمی شکل دیگی ۔ کامل اورباقاعدہ بنیادوں والا ریئل اسٹیٹ ڈیولپرباقی رہ جائیگا ۔ راتوں رات اس کاروبارمیں شریک ہونے والے معدوم ہوجائیں گے ۔ پروجیکٹ واجبی مدت کے اندرمکمل ہوجائیں گے اور سرمایہ لگانے والے اپنے حصہ کا الاٹ منٹ تیزی سے حاصل کرسکیں گے ۔ تعمیرات کی سرگرمی پہلے ہی دو عددی نموکے ساتھ رواں دواں ہیں ۔ آرای آراے اورنیا آرڈیننس محض اس عمل کو مہمیز کریگا۔


    *************


    (م ن ۔ع آ. (


    U-3034

    
    
    (Release ID: 1535018) Visitor Counter : 2
    
    
      Read this release in: English