      اسٹیل کی وزارت

      اسٹیل اتھارٹی آف انڈیا لمیٹڈ کے فولاد کو دنیا کی سب سے طویل گرڈر ریل برج میں استعمال کیا جائے گا
      Posted On: 20 JUN 2018 12:11PM by PIB Delhi


    نئی دہلی، 20 /جون۔ اسٹیل اتھارٹی آف انڈیا لمیٹڈ (ایس اے آئی ایل) نے 111 کلومیٹر طویل، جیری بام- ٹوپول- امپھال کے لئے تقریباً 60 ہزار ٹن فولاد پر مبنی ساز و سامان فراہم کیا ہے، جس کا استعمال منی پور میں بڑی ریلوے لائن پروجیکٹ میں کیا جائے گا۔ ایس اے آئی ایل نے اس سپلائی میں ٹی ایم ٹی سلاخیں اور ڈھانچہ جاتی ساز و سامان، نیز ایچ آر پلیٹیں اور چادریں، پلیٹ مل پلیٹیں وغیرہ سپلائی کی ہیں، تاکہ اس پروجیکٹ کوپایۂ تکمیل تک پہنچایا جاسکے۔


    ایس اے آئی ایل نے یہ تمام ساز و سامان درگاپور، آئی آئی ایس سی او، راوڑکیلا اوربوکارو پلانٹوں میں جدید ترین سہولتوں کی مدد سے تیار کئے ہیں۔


    یہ پروجیکٹ 2008 میں شروع کیا گیا تھا اور اسے ایک قومی پروجیکٹ قرار دیا گیا ہے۔


    اس کے تحت 111 کلومیٹر طویل بڑی ریلوے لائن بچھائی جانی ہے، جس میں 9 اسٹیشن شامل ہیں۔ ان اسٹیشنوں میں ڈولاکھل، کیمائی روڈ، کامبرون، تھنگو، کھونگ سینگ، نونی ٹپول، ہوشین روڈ اور امپھال شامل ہیں۔ 148 پل، 15 سرنگیں بھی اس کے تحت تعمیر ہونی ہیں، جن میں سے سرنگ نمبر 12 خود 11.55 کلومیٹر طویل ہے، جو بھارت کی سب سے طویل سرنگ ہوگی۔


    یہ پروجیکٹ دو مرحلوں میں پایۂ تکمیل تک پہنچے گا۔ پہلے مرحلے میں 44 کلومیٹر طویل ریلوے لائن جیری بام کو ٹوپول سے منسلک کردے گی اور یہ کام تکمیل کے قریب پہنچ چکا ہے۔ کام کا دوسرا حصہ یہ ہے کہ 27 کلومیٹر کی ریلوے لائن ٹوپول سے امپھال کے درمیان بچھائی جائے، جس کے بارے میں توقع ہے کہ یہ کام 2019 تک مکمل ہوجائے گا۔ شمال مشرقی سرحدی ریلوے (این ایف آر) اس پروجیکٹ کی تعمیر کا کام دیکھ رہی ہے۔


    اس کے علاوہ نونی کے نزدیک ایک دیگر پل کی تعمیر بھی عمل میں آنی ہے، جو دنیا کا سب سے طویل ترین گرڈر ریل برج ہوگا۔ اس کی طوالت 141 کلومیٹر ہوگی اور یہ پل دریائے آئرنگ پر تعمیر ہوگا اور دو قطب میناروں کے برابر کی بلندی کا حامل ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    

    م ن۔ م ر


    UN-3184

    
    
    (Release ID: 1535976) Visitor Counter : 12
    
    
      Read this release in: English