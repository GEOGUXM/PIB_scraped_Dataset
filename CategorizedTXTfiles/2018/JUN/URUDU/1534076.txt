      شمال مشرقی ریاستوں کی ترقی کی وزارت

      شمال مشرقی طلبأ کے لئے جے این یو اور بنگلوریونیورسٹیوں میں ہوسٹل کی سہولت کی جلد فراہمی ۔ ڈاکٹرجتیندرسنگھ
      Posted On: 01 JUN 2018 3:06PM by PIB Delhi


    نئی دہلی ،یکم جون : شمال مشرقی خطے کی ترقی (ڈونر) کی وزارت کے وزیر(آزادانہ چارج ) ، وزیراعظم دفترکے وزیرمملکت ، عملہ ، عوامی شکایات اورپنشن ، ایٹمی توانائی اورخلأ ، ڈاکٹرجتیندرسنگھ نے کہا ہے کہ شمال مشرقی طلبأ کے لئے جواہرلال نہرو یونیورسٹی ( جے این یو) نئی دہلی اور بنگلوریونیورسٹی میں طلبأ کوہوسٹل کی جلد ہی سہولت فراہم کرائی جائیگی ۔


    ڈاکٹرجتیندرسنگھ نے کہا کہ شمال مشرقی ریاستوں کے طلبأ بڑی تعداد میں بنگلوریونیورسٹی میں داخلہ لیتے ہیں ، اس کے لئے اس احاطے میں طلبأ کوہوسٹل کی سہولت کی فراہمی کا فیصلہ لیاگیاہے ۔ انھوں نے بتایا کہ دوسال قبل بنگلوریونیورسٹی انتظامیہ سے کچھ آراضی تحویل میں لی گئی تھی اور ہوسٹل کی عمارت کا سنگ بنیاد رکھاگیاتھا ۔اب اس عمارت کا تعمیری کام مکمل ہونے والا ہے اورامید ہے کہ ہوسٹل میں رہائش کا کام جلد ہی شروع ہوجائے گا۔


    وہیں جواہرلال نہرو یونیورسٹی کے بارے میں ڈاکٹرجتیند رسنگھ نے کہا کہ یونیورسٹی احاطے میں طلبأ کے لئے زمین تحویل میں لی جاچکی ہے اور جلد ہی ہوسٹل کی عمارت کا کام جلد ہی مکمل ہوجائے گا۔


    دونوں ہی اسکیموں کے اخراجات شمال مشرق کی وزارت برادشت کریگی ۔


    ڈاکٹرجتیندرسنگھ نے بتایاکہ دہلی میں روہنی میں زمین تحویل میں لی جاچکی ہے ۔ وہاں بھی شمال مشرقی طلبأ کے لئے ہوسٹل تعمیرکیاجائےگا۔ اس سے خصوصاًدہلی یونیورسٹی کے طلبأ کو فیض حاصل ہوگا۔ انھو ں نے بتایاکہ دلی کے دوارکا میں بھی تین ایکڑزمین کوتحویل میں لیاگیاہے اوروہاں پرشمال مشرقی کنونشن اورثقافتی مرکز تعمیرکرنے کی تجویز ہے ۔


    *************


    U-2873

    
    
    (Release ID: 1534076) Visitor Counter : 8