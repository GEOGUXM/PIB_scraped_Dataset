      مکانات اور شہری غریبی کے خاتمے کی وزارت

      وزیراعظم نے نیا رائے پور اسمارٹ سٹی کے مربوط کمان اور کنٹرول سینٹر کا افتتاح کیا
      
      دسواں اسمارٹ سٹی سینٹر ملک میں چالو ہوجائے گا

      Posted On: 14 JUN 2018 2:56PM by PIB Delhi

    نئی دہلی۔ 14 جون؛ وزیر اعظم جناب نریندر مودی نے آج نیا رائے پور اسمارٹ سٹی کے مربوط کمان اور کنٹرول سینٹر کا افتتاح کیا۔ اس موقع پر مکان اور شہری غربت دور کرنے کے وزیر مملکت( آزادانہ چارج) جناب ہردیپ پوری ، چھتیس گڑھ کے وزیر اعلیٰ ڈاکٹر رمن سنگھ بھی موجود تھے۔ نیا رائے پور کا مربوط کمان اور کنٹرول سینٹر دسواں اسمارٹ سٹی سینٹر ہے جو ملک میں کام کرنے لگے گا۔ اسمارٹ سٹی مشن کے تحت 9 شہروں میں مربوط کمان اور کنٹرول سینٹر پہلے ہی کام کررہے ہیں۔ ان شہروں میں احمدآباد، وددورا، سورت، پُنے، ناگپور، راج کوٹ، وشاکھاپٹنم، بھوپال اور کاکی ناڑہ شامل ہیں۔


    نیا رائے پور اسمارٹ سٹی


    چھتیس گڑھ کے تین میں سے ایک نیا رائے اسمارٹ سٹی کو اسمارٹ سٹیز مشن کے تحت منتخب کیا گیا ہے۔ دیگر دو شہروں میں رائے پور اور بلاسپور شامل ہیں۔ نیا رائے پور ایک سروس ہب کے طور پر سمجھا گیا ہے، جس میں انفارمیشن ٹیکنالوجی، بائیو ٹیکنالوجی، مالیات، تجارت، مہمان نوازی، طب اور تعلیم سمیت کثیر شعبے شامل ہیں۔ نیا رائے پور ہندوستان کا پہلا اسمارٹ گرین فیلڈ سٹی بھی ہے۔ نیا رائے پور ملک میں ڈیجیٹل کے اعتبار سے رسائی والا پہلا اسمارٹ سٹی ہے، جس میں آئی ٹی نظام کی رسائی ہے، جو معذور افراد کو بااختیار اور ان کی شرکت کو آسانی کے ساتھ رسائی کرائے گا۔


    نیا رائے پور نے شیندر الیکٹرک کے اشتراک سے آئی ایل اور ایف ایس کا انتخاب کیا ہے۔


    نیا رائے پور کے مربوط کمان اور سینٹر کے افتتاح کے ساتھ ہی شہر میں مختلف شراکت داروں کے مختلف نظام کا انضمام ہوگا جو شہروں میں عوام کو بہتر خدمات فراہم کرنے کے علاوہ تحفظ اور سلامتی میں اضافہ کریں گے اور حسب ذیل معاملوں میں معاون ہوں گے۔

      * زمین کے الاٹ منٹ، پانی کے کنکشن کے بل اور ادائیگی ڈی آر ٹی ایس ٹریول پلاننگ، آر ٹی آئی شکایات جیسی تمام شہری خدمات کے لیے سنگل ونڈو ہوگی۔
      * خدمات کی بہتر کوالٹی اور شہریوں کی درخواستوں اور اپیلوں پر تیزی سے دھیان دے کر خدمات کی سطح کو بڑھایا جائے گا۔
      * معذور افراد کے لیے یوزر فرینڈلی ایپلی کیشن کے ساتھ پائلٹ اسمارٹ سٹی پروجیکٹ سے متاثرہ لوگوں کے لیے بازآبادکاری اور ادائیگی کا بندوبست۔
      * عمارت کی تعمیر کی اجازت کے عمل میں خودکاری
      * اسٹیٹ آف دی آرٹ الیکٹریکل اور واٹر ایس سی اے ڈی اے (سپروائزی کنٹرول اور ڈیٹا ایکویزیشن) نظام کے ذریعے مانیٹرنگ کے ساتھ 24 گھنٹے بلا رکاوٹ پانی او بجلی کی سپلائی
      * بلٹ اور پی ٹی زیڈ (پین- ٹلٹ- زوم) کیمروں کے ذریعے شہر کی مسلسل نگرانی تاکہ مجرمانہ سرگرمیوں کو روکنے کے لیے شہروں کے تحفظ کو یقینی بنایا جاسکے۔
      * اسپیڈ ڈیٹیکشن اور( خودکار نمبر پلیٹ ریکگنیشن ) کیمروں کے ساتھ ٹریفک ضابطوں کا نفاذ
      * ٹریکنگ کے ذریعے شہریوں اور ڈیش بورڈز کے ذریعے سی ایکس او سطح پر مانیٹرنگ کے ساتھ شہری انتظامیہ میں جوابدہی لانا
      * بجلی، پانی، سیور کے نظام کا بندوبست منصوبہ بندی اور صحیح جائزے کی اندازہ کاری وغیرہ۔

    ***********


    U – 30945

    
    
    (Release ID: 1535493) Visitor Counter : 4
    
    
    
    
    

*