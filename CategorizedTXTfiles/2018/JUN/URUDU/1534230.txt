      وزارت دفاع

      آپریشن نستار۔سکوترا ۔ یمن میں پھنسے ہوئے بھارتی افراد کی گلوخلاصی
      Posted On: 04 JUN 2018 12:33PM by PIB Delhi


    نئی دہلی ،4جون : ڈی جی جہازرانی اورانڈین سیلنگ ویسل ایسوسی ایشن کی جانب سے مدد کی درخواست موصول ہونے پر، بھارتی بحریہ کے جہاز سونینا نے ،جو عدن کی خلیج میں مشن پرمبنی تعیناتی کے تحت موجود ہے ،نے قدم اٹھائے اور اسے کہاگیا کہ وہ سمندری طوفان مکینو کے بعد یمن کے جزیرے سکوترامیں پھنسے ہوئے 38ہندوستانیوں کو وہاں سے محفوظ طورپرنکال لے ۔


    ایک ازحدشدید سمندری طوفان مکینو 24مئی ،2018کو یمن کے جزیرے سکوتراسے ہوکرگذراتھا ،جس کے نتیجے میں 38بھارتی افراد بہت محدود کھانے اورپانی کے ساتھ اس جزیرے پرپھنس گئے تھے ۔ تین بھارتی کشتیاں بھی سکوترامیں ساحل پراس طوفان سے متاثر ہوئی تھیں اور غرق ہوگئی تھیں اورایک دیگرکشتی ایم ایس وی سفینہ الخزر12بھارتیوں کے ساتھ جو سمندری سفرپرتھی ، وہ اب بھی مفقود الخبرہے ۔


    اس اطلاع پر انحصارکرتے ہوئے بھارتی بحریہ نے 27اور28مئی 2018کو 18لاپتہ ہندوستانیوں کی تلاش کے لئے ہوائی سروے کیاہے ۔ آئی این ایس سونینا جوخلیج عدن میں ایک مشن کے تحت تعینات ہے، اسے سکوتراسے مذکورہ 38بھارتیوں کونکالنے کے لئے حرکت میں لایاگیا۔ اس پوری کارروائی کا نام آپریشن نستاررکھاگیا۔ اور یہ پوری کارروائی 3جون ،2018کو سکوتراسے کافی دور سمندرمیں عمل میں آئی ۔ یہاں سے محفوظ نکالے گئے بھارتی اس جہازیعنی سونینا پرسوارہوگئے اور انھیں فوری طورپرطبی نگہداشت ، خوراک ،پانی اورٹیلی فون کی سہولتیں فراہم کی گئیں تاکہ وہ وطن میں فکرمند اعزأ سے رابطہ قائم کرسکیں اور انھیں دلاسہ دے سکیں ۔ تمام تر38ہندوستانیوں کے بارے میں خبرملی ہے کہ وہ پوری طرح محفوظ ہیں اب یہ بحری جہاز ان ہندوستانیوں کو ساحل سمندر تک پہنچانے کے لئے پوربندرکی جانب محوسفرہے ۔


    *************


    U-2905

    
    
    (Release ID: 1534230) Visitor Counter : 11