      اسٹیل کی وزارت

      16دیگر فولاد مصنوعات کو کوالٹی کنٹرول آرڈر کے تحت لانے کے ساتھ ہی مجموعی طور پر 85-90فیصد فولاد اور فولاد مصنوعات کا احاطہ کوالٹی کنٹرول آرڈر کے تحت
      Posted On: 25 JUN 2018 2:07PM by PIB Delhi


    نئی دہلی، 25 /جون۔ فولاد کے شعبے میں 100فیصد معیاری دائرۂ کار کو یقینی بنانے کے اپنے عزم کے تئیں وزیر فولاد نے دو کوالٹی معیارات یعنی فولاد اور فولادی مصنوعات (کوالٹی کنٹرول) آرڈر، 2018 اور اسٹینلیس اسٹیل مصنوعات (کوالٹی کنٹرول) آرڈر بحوالہ بالترتیب نوٹیفکیشن نمبر ایس او 2998(ای) اور ایس او 2999(ای) بتاریخ 20جون 2018 کو جاری کئے ہیں۔ اس کے نتیجے میں 16 دیگر فولاد مصنوعات کو کوالٹی کنٹرول آرڈر کے دائرۂ کار میں شامل کرلیا گیا ہے۔ اس سے قبل وزارت فولاد کے ذریعہ 34 کاربن اسٹیل پروڈکٹس اور 3 اسٹینلیس اسٹیل پروڈکٹس کو کوالٹی کنٹرول آرڈر کے تحت رکھا گیا تھا۔ ان آرڈرس کے تحت اب 50 کاربن اسٹیل مصنوعات اور 3 اسٹینلیس اسٹیل مصنوعات، جو تحفظ اور سلامتی کے لئے اہم ہیں اور جن کا براہ راست زیادہ تر انسانی صحت اور بنیادی ڈھانچے، ہاؤسنگ، انجینئرنگ کے کاموں (اپیلکیشنز) اور عوام پر پڑتا ہے، کا احاطہ کرلیا گیا ہے۔ ان آرڈرس کے نفاذ کے ساتھ ہی، ملک میں استعمال ہونے والے تقریباً 85-90 فیصد فولاد اور فولادی مصنوعات کا احاطہ کوالٹی کنٹرول آرڈرس (کیو سی او) کے تحت ہوجائے گا۔


    وزارتِ فولاد نے ٹین کی پلیٹوں (آئی ایس:1993) کا احاطہ کوالٹی کنٹرول آرڈر کے تحت کرنے کا فیصلہ کیا ہے، جن کا استعمال کھانے، فوڈ اڈیٹوز، دواؤں اور ادویات کے لئے کوالٹی کنٹرول دائرۂ کار اور اس عمل کو آگے بڑھانے کے لئے لازمی قرار دیا ہے۔ ٹین کی پلیٹوں کا استعمال دوسرے غیرنازک؍ اہم، فوڈ اپلیکشنز کے علاوہ کھانے اور فوڈ اڈیٹوز اور مشروبات کی پیکنگ کے لئے کیا جاتا ہے۔ وزارت بقیہ فولادی مصنوعات کو، شراکت داروں کے ساتھ صلاح و مشورے کے بعد مرحلہ وار طریقے سے کیو سی او کے تحت لانے پر غور کررہی ہے۔


    مذکورہ نوٹیفکیشن کے بعد اعلان شدہ فولادی اشیاء کو بی آئی ایس کے نشان کے بغیر نہ تو بنایا یا پروڈیوس کیا جاسکتا ہے اور نہ ہی انھیں فروخت، ان کی تجارت، برآمد اور ذخیرہ کیا جاسکتا ہے۔ ان اشیاء کے گھریلو مینوفیکچررس کو اب بی آئی ایس سرٹیفکیشن مارک لائسنس حاصل کرنا ہوگا۔ غیرملکی سپلائرس جو ہندوستان میں ان اشیاء کی سپلائی کرنا چاہتے ہیں، انھیں بی آئی ایس رجسٹریشن حاصل کرنا ہوگا۔


    حکومت ہند کو ہلکی کوالٹی کی فولاد کے بڑے پیمانے پر پروڈکشن اور امپورٹ سے متعلق تشویش ہے، جن کا استعمال بجلی کی تقسیم، انسانی صحت، بنیادی ڈھانچہ اور تعمیرات کے لئے کیا جاتا ہے۔


    

    م ن۔ ش ت ۔ م ر


    UN-3264

    
    
    (Release ID: 1536447) Visitor Counter : 2