      وزارت خزانہ

      ایشیائی بنیادی ڈھانچہ سرمایہ کاری بینک (اے آئی آئی بی) کی تیسری سالانہ میٹنگ اس امید افزا عہدبندگی کے ساتھ اختتام پذیر ہوئی کہ بینک اپنے قرض دینے کی صلاحیت کا استعمال خوش حالی کے فروغ اور خطے کی سلامتی کے لئے کرے گا
      
      بھارت عالم کاری میں یقین رکھتا ہے اور اس نے اپنی معیشت کو ہر شعبے میں میک اِن انڈیا کے توسط سے مینوفیکچرنگ پر زور دیتے ہوئے وا کردیا ہے، تحفظاتی طریقۂ کار ترک کیا ہے: نیتی آیوگ کے سی ای او

      Posted On: 26 JUN 2018 8:36PM by PIB Delhi

    نئی دہلی، 27 /جون۔ ایشیائی بنیادی ترقیاتی ڈھانچہ جاتی بینک (اے آئی آئی بی) کی تیسری سالانہ میٹنگ کل ممبئی میں اس امیدافزا عہد بندگی کے ساتھ اختتام پذیر ہوئی کہ بینک اس خطے میں اپنی کنیکٹیوٹی بڑھائے گا اور اس کے نتیجے میں خطے کے باشندوں کو اپنے مضمرات بروئے کار لانے کا موقع ملے گا اور وہ خوش حالی اور اقتصادی سلامتی سے ہمکنار ہوسکیں گے۔


    دن کے دوران پینل تبادلہ خیالات میں شرکت کرتے ہوئے نیتی آیوگ کے سی ای او یعنی چیف ایگزیکٹیو آفیسر جناب امیتابھ کانت نے میک اِن انڈیا کی جانب اشارہ کرتے ہوئے کہا کہ اس کے تحت بھارت میں تحفظات سے دامن بچاتے ہوئے مینوفیکچرنگ کے پہلو پر زور دیا جارہا ہے۔ بھارت عالم کاری میں یقین رکھنے والا ملک ہے اور اس نے اپنی معیشت کے ہر ایک شعبے کو عالم کاری کے لئے کھول دیا ہے، جس کے نتیجے میں بھارت غیرملکی سرمایہ کاری متوجہ کرنے کے معاملے میں گزشتہ تین برسوں کے دوران سرفہرست ملک رہا ہے۔


    اس سے قبل وزیراعظم جناب نریندر مودی نے اس امر پر زور دیا کہ اے آئی آئی بی کے ساتھ بھارت کی وابستگی کو مزید مضبوط کیا جانا چاہئے۔ وزیراعظم نے اپنی تقریر میں ایشیائی بنیادی ڈھانچہ سرمایہ کاری بینک (اے آئی آئی بی) کو تلقین کی کہ وہ اپنی قرض فراہم کرنے کی موجودہ صلاحیت کو 2020 تک بڑھاکر موجودہ 40 ملین امریکی ڈالر سے 100 ملین امریکی ڈالر تک پہنچائے اور 2025 تک ایسا ضرور کرلے۔ فی الحال قرض فراہم کرنے کی یہ صلاحیت محض 4 ملین امریکی ڈالر ہے۔


    ایشیائی خطے کی بنیادی ڈھانچہ ضروریات کی وضاحت کرتے ہوئے اے آئی آئی بی کے صدر جناب جن لنکن نے کہا کہ اب سے لے کر 2030 کے دوران بنیادی ڈھانچے میں ایشیا کی سرمایہ کاری کو ہر سال 2 کھرب امریکی ڈالر یا موٹے طور پر ماضی کی سرمایہ کاری کے مقابلے میں 3گنا لحاظ سے آگے بڑھنا چاہئے۔


    مختصراً اے آئی آئی بی کا قیام ایک مضبوط کارپوریٹ کلچر کے طور پر عمل میں آیا ہے، جس کا مقصد بدعنوانی اور ہر طرح کی دقتوں سے پاک صاف ستھرے اور سرسبز و شاداب اقدار والے ادارے کے طور پر سرمایہ کاری کی سہولت فراہم کرنا ہے۔


    اے آئی آئی بی کی تیسری سالانہ میٹنگ میں 86 رکن ممالک کے 3 ہزار سے زائد مندوبین نے شرکت کی۔ اس میٹنگ میں متعدد دیگر شانہ بشانہ اجلاسات کا بھی اہتمام کیا گیا، جن میں ماحولیات نسبتاً کم مقدار میں کاربن ڈائی آکسائڈ گیس کے اخراج، ریلوے نیٹ ورک کے توسط سے متعدد دیگر پہلوؤں سمیت سرحد کے پار کنیکٹیوٹی میں اضافہ جیسے موضوعات شامل تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    

    م ن۔ م ر


    UN-3307

    
    
    (Release ID: 1536662) Visitor Counter : 2
    
    
      Read this release in: English