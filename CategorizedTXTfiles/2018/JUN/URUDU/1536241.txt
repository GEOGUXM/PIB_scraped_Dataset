      سائنس اور ٹیکنالوجی کی وزارت

      سائنس اور ٹیکنالوجی کے محکمے ڈی ایس ٹی نے 21 جون 2018 کو یوگا کا بین الاقوامی دن منایا
      Posted On: 21 JUN 2018 7:46PM by PIB Delhi


    نئی دہلی،21 جون 2018؍21 جون کو ہر سال یوگا کا بین الاقوامی دن منایا جاتا ہے۔ یہ سلسلہ 2015 میں شروع ہوا تھا، جب وزیر اعظم جناب نریندر مودی کی ایماء پر اقوام متحدہ جنرل اسمبلی نے 21 جون کو یوگا کا بین الاقوامی دن منانے کا تاریخی فیصلہ کیا تھا۔ یوگا کو پوری دنیا میں تسلیم کیا جانا پوری قوم کے لئے فخر کی بات ہے، کیونکہ یوگا ہمارے ثقافتی اور روحانی ورثے کا جزو لاینفک ہے۔


    آیوش کی وزارت (نوڈل وزارت) سرکاری ملازمین اور مختلف وزارتوں ؍ محکموں کے اس معاملے سے دلچسپی رکھنے والے افراد کو یوگا تحریک میں شامل کرنا چاہتی ہے۔ اسی لئے سائنس اور ٹیکنالوجی کی وزارت کے تحت سائنس اور ٹیکنالوجی کے محکمے نے 21 جون 2018 کو یوگا کا بین الاقوامی دن نئی دہلی کے نیو مہرولی روڈ پر واقع ٹیکنالوجی بھون میں پورے جذبے اور جوش و خروش کے ساتھ منانا۔


    یوگا کا پروگرام صبح ساڑھے سات بجے شروع ہوا۔ اس کی دیگر سرگرمیوں میں آرٹ آف لیونگ ہیپی نس پروگرام ،برہماکماریوں کے ذریعے یوگا اور گیان دھیان ، روز مرہ کی زندگی میں یوگا کے اثرات اور فوائد پر لیکچر اور سہج یوگا شامل تھے۔یوگا دن کا اختتام ذہنی دباؤ کو دور کرنے سے متعلق اجلاس کے ساتھ ہوا۔


    اس پروگرام میں محکمے کے افسروں اور اہلکاروں نے شرکت کی۔


    م ن۔ج ۔ ن ع


    U: 3231

    
    
    (Release ID: 1536241) Visitor Counter : 6