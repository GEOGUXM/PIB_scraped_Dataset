      وزارتِ تعلیم

      اسمارٹ انڈیا ہیکتھن 2018کے پہلے ہارڈویئرایڈیشن کافائنل جون 18تا 22،2018کے دوران منعقدکیاجائے گا۔ جناب پرکاش جاوڈیکر
      
      ہرتھیم کی کامیاب ٹیم کوایک لاکھ روپے کا نقد انعام دیاجائے گا
      
      Posted On: 11 JUN 2018 5:53PM by PIB Delhi


    نئی دہلی ،12جون : اے آئی سی ٹی ای ، پرسسٹنٹ سسٹم ،آئی 4سی اور آئی آئی ٹی کھڑگ پورکے تعاون سے انسانی وسائل کی ترقی اور فروغ کی وزارت ، اسمارٹ انڈین ہیکتھن 2018کے پہلے ہارڈ ویئر ایڈیشن کے فائنل کا 18سے 22جون ، 2018کے دوران منعقد کریگا۔ اس بات کا انکشاف انسانی وسائل کی ترقی اور فروغ کے وزیر ، جناب پرکاش جاوڈیکرنے کل نئی دہلی میں منعقدایک صحافتی نمائندوں کے اجلاس میں کیا۔ انھوں نے کہاکہ اسمارٹ انڈیا ہیکتھن 2018، وزیراعظم ،جناب نریندرمودی کے میک ان انڈیا کے اقدام کے مطابق ہے ۔ یہ پروگرام اختراعی خیالات کو پیش کرنے اور انھیں پیداوار اور تجارت کے طورپر بدلنے میں اہم کرداراداکررہاہے ۔


    مزیدتفصیلات پرروشنی ڈالتے ہوئے ، وزیرموصوف نے کہا کہ ایس آئی ایچ 2018۔ وزار ت فروغ انسانی کے ذریعہ سے عمل میں لائئ جانے والی اولین پہل قدمی ہے ، جس کا مقصد بھارت کے نوجوانوں کے تکنیکی اذہان کو اپنی صلاحیتوں کے اظہارکا موقع فراہم کرنااور ان کی تخلیقی مصنوعات کو منظرعام پرلانا ہے، جو کلیدی شعبوں مثلاًزراعت ، صحت ، صاف ستھرے پانی ، فضلہ انتظام ، خود کار، اسمارٹ مواصلات اور تعلیم جیسے شعبوں میں انقلابی تبدیلیاں لاسکتی ہے ۔ہارڈ ویئر ایدیشن ، ایس آئی ایچ 2018ذیلی ایڈیشن ہے ۔


    انھوں نے مزیدمطلع کیا کہ ہارڈویئر ہیکتھن کے لئے 4362ٹیم آئیڈیازموصول ہوئے ،جن میں ملک بھرکے 752 معہ تکنیکی اداروں سمیت 50ہزارسے زائد طلبأ نے شرکت کی ۔ صنعتی ماہرین کے تعاون سے ایویلیوایشن کے دوراؤنڈکے انعقاد کے بعد10ٹیموں کو ایس آئی ایچ 2018 ہارڈویئرگرینڈفنالے کے دس موضوعات میں حصہ لینے اورمسابقت حاصل کرنے کی اجازت دی گئی ہے ۔


    جناب پرکاش جاوڈیکر نے وضاحت کی کہ ہارڈویئر ہیکتھن کا گرینڈ فائنل 5روز تک جاری رہے گا اور ملک بھرکے 10مقتدراداروںمیں اس کا نعقا د کیاجائے گا۔ یہ ادارے ہیں:آئی آئی ٹی کانپور ( ڈرونس تھیم ) آئی آئی ٹی کھڑگ پور( زراعت تھیم ) ، آئی آئی ٹی گوہاٹی ( دیہی تکنالوجی تھیم ) ، سی ای ای آرآئی پلانی ( اسمارٹ مواصلاتی تھیم ) ، سی ایس آئی او چنڈی گڑھ ( حفظان صحت تھیم ) ، آئی آئی ایس سی بنگلورو ( اسمارٹ وہیکل تھیم ) ، آئی آئی ٹی رڑکی ، ( صاف پانی تھیم) ، این آئی ٹی ٹریچی ( فضلہ انتظام تھیم) ، سی اوای پی پونے ( سیکیورٹی تھیم) ، اور فورج کوئمبٹور( درآمدا ت متبادل تھیم )۔


    گرینڈفنالے کے دوران صنعتی ماہرین اور سرمایہ کاران جج کی حیثیت سے تجزیئے کے فرائض انجام دیں گے ۔ ہرایک تھیم یا موضوع کے تحت تین سرکردہ فتحیاب ٹیموں کو ایک لاکھ روپے ،کے نقدانعام،رنراپ ٹیم کو 75000روپے کے نقد انعام اور دوسری رنراپ ٹیم کو 50ہزارروپے کے نقدانعام کے لئے مقابلہ کرنا ہوگا۔ انھیں ایسے سرمایہ کاروں سے بھی تعاون حاصل ہوسکتاہے جو مصنوعات میں سرمایہ کاری کے لئے رضامند ہوں اورانھیں مارکیٹ ریڈی بناسکیں ۔ انسانی وسائل وفروغ کی وزارت سائنس اورتکنالوجی کے محکمے کے ساتھ قریبی تال میل بناکر اسٹارٹ اپ کے سلسلے میں فتحیاب ٹیموں کے لئے امکانات تلاش کررہی ہے ۔ امکانات کے حامل مختلف النوع نئے کاروباریوں کو اضافی فنڈ فراہم کرانے کے لئے کوششیں کی جارہی ہیں۔اس امرکی بھی کوششیں کی جارہی ہے کہ گرینڈ فنالے کے بعد اضافی فنڈنگ کے امکانات اوررابطے چند ہونہاراختراعات کے لئے تلاش کئے جاسکیں ۔


    انسانی وسائل کی ترقی وفروغ کی وزارت کے تحت اعلیٰ تعلیم کے محکمے کے سکریٹری جناب آرسبرامنیم نے کہاکہ اسمارٹ انڈیا ہیکتھن 2018ہارڈویئرایڈیشن کا اہتمام ملک گیرپیمانے پرمنعقد کرایاجانے والا ہارڈ ویئر مصنوعات ترقیات مقابلہ ہے ۔ اس کے توسط سے ہمیں توقع ہے کہ ہمارے ملک کے تکنیکی طلبأ کو اپنے اختراعاتی نظریات کو صنعت کاروں کی مدد سے مصنوعات میں بدلنے کا موقع حاصل ہوگا۔ وہ اپنی اختراعی صلاحیت کا مظاہرہ سرمایہ کاری کرنے والوں کے سامنے کرسکیں گے اور آئندہ اسٹارٹ اپ پہل قدمیوں کا ایک حصہ بننے کا موقع بھی حاصل کرسکیں گے ۔


    یہ گرینڈفنالے سوفٹ ویئر ایڈیشن کا اہتمام پہلے ہی بڑی کامیابی سے 30اور31مارچ 2018کو 28نوڈل مراکز پرکیاجاچکاہے اور فتحیاب ٹیموں نے اپنے پروجیکٹوں کو مزید توسیع دینے کا کام شروع کررکھاہے ۔ ایس آئی ایچ 2018نے بھارت کو ایک بڑا اوپن اختراعی ماڈل قائم کرنے کاموقع فراہم کیاہے ۔


    ************


    U-3050

    
    
    (Release ID: 1535113) Visitor Counter : 3
    
    
      Read this release in: English , Tamil