      وزیراعظم کا دفتر

      وزیراعظم کا دورہ ننیانگ ٹکنالوجیکل یونیورسٹی
      Posted On: 01 JUN 2018 3:09PM by PIB Delhi


    نئی دہلی، 1 جون 2018 /وزیراعظم جناب نریندر مودی نے آج سنگا پور میں ننیانگ ٹکنالوجیکل یونیورسٹی کا دورہ کیا۔ یونیورسٹی میں طلبا کے ساتھ بات چیت کے دوران انہوں نے طلبا کے سوالات کے جوابات دیئے۔


    21ویں صدی میں ایشیا کو درپیش چیلنجوں سے متعلق ایک سوال کے جواب میں وزیراعظم نے کہا کہ اکثر و بیشتر ایسا کہا جاتا ہے کہ 21ویں، ایشیا کی صدی ہوگی۔ اس سلسلہ میں یہ ضروری ہے کہ ہم یقین کریں اور یہ جان لیں کہ اب ہماری باری ہے۔ وزیراعظم نے کہا کہ ہمیں اس موقع سے فائدہ اٹھانا ہوگا اور دنیا کی قیادت کرنی ہوگی۔


    وزیراعظم نے چین میں صدر ژی جن پنگ کے ساتھ اپنی حالیہ ملاقات کا ذکر کیا۔ انہوں نے کہا کہ انہو ں نے صدر ژی کو ایک دستاویز دی ہے جس سے ظاہر ہوتا ہے کہ گزشتہ دو ہزار برسوں کے دوران ہندستان اور چین نے 1600 برس سے عالمی جی ڈی پی میں مشترکہ طور پر 50 فی صد سے زائد کا تعاون کیا ہے۔ مزید برآں ایسا بغیر کسی تصادم کے حاصل کیا گیا ہے۔ وزیراعظم نے کہا کہ ہم نے تصادم کے بغیر رابطے کو فروغ دینے پر توجہ مرکوز کرنا ہوگی۔


    وزیراعظم جناب مودی نے کہا کہ اچھی حکمرانی میں خلائی ٹکنالوجی کو اہم کردار ادا کرنا ہے۔ یہ عام آدمی کے معیار زندگی کو بڑے پیمانے پر بہتر بناسکتی ہے۔ انہوں نے کہا کہ خلائی ٹکنالوجی ہمیں اپنی بنیادی ڈھانچے کی ترقی کا مناسب خاکہ تیار کرنے میں خواہ زیادہ اسکولوں کو ضرورت ہو، بہتر سڑکوں کی ضرورت ہو، یا اسپتالوں کی ضرورت ہو ، اس میں یہی ہماری مدد کرسکتی ہے۔ روایت اور عالم کاری کے درمیان توازن سے متعلق ایک سوال کا جواب دیتے ہوئے وزیراعظم جناب مودی نے کہا کہ انسان زمانہ قدیم سے اختراع پردازی اور اخلاقیات کے علاوہ انسانی قدروں کی وجہ سے ترقی کرتا رہاے ہے، انہوں نے ٹکنالوجی انسانی ا ختراع پردازی میں اضافہ کرتی ہے۔ متعدد سوشل میڈیا پلیٹ فارموں نے لاکھوں افراد کو آواز دی ہے۔


    چوتھی صنعتی انقلاب کے دنوں میں ہمہ جہت ترقی کو یقینی بنانے کے بار ے میں باتیں کرتے ہوئے وزیراعظم نے کہا کہ خلل کا مطلب تخریب نہیں ہوتا ۔ انہوں نے کہا ٹکنالوجی عوام کو بااختیار بناتی ہے، سماج پر مبنی ٹکنالوجی ، سماجی رکاوٹوں کو دور کرتی ہے۔ انہوں نے کہا کہ ٹکنالوجی قابل استطاعت اور یوزر فرینڈلی ہونی چاہئے۔ انہوں نے کہا کہ کبھی لوگوں کو کمپیوٹر کے تئیں شکوک شبہات تھے۔ لیکن کمپیوٹر نے ہماری زندگی تبدیل کرنے میں مدد کی ہے۔


    ۔۔۔۔۔۔۔۔۔۔۔


    م ن۔ ش س۔ ج۔


    U- 2880

    
    
    (Release ID: 1534093) Visitor Counter : 8
    
    
      Read this release in: English , Marathi , Assamese , Bengali , Tamil , Kannada , Malayalam