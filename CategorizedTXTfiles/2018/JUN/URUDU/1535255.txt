      وزارت دفاع

      کشمیرسپر50
      Posted On: 12 JUN 2018 1:37PM by PIB Delhi


    نئی دہلی ،13جون : کشمیر سپر50پروگرام ، ہندوستانی فوج ،سینٹرفارسوشل ریسپانسی بلیٹی اینڈ لیڈرشپ ( سی ایس آرایل ) اور پیٹرونیٹ ایل این جی لمیٹڈ ( پی ایل ایل )کا ایک مشترکہ قدم ہے ۔ کشمیر کے خطے میں اقتصادی طورپرکمزور طبقات کے بچوں کا تعلیمی معیار بہتربنانے کے مقصد سے یہ پروگرام 22مارچ ، 2013 کو شروع کیاگیاتھا۔ اس کے تحت آئی آئی ٹی ۔جے ای ای ، جے کے سی ای ٹی ودیگر انجینئرنگ امتحانوں کے طلبأ کے لئے رہائش کی سہولت کے ساتھ ساتھ کوچنگ کی سہولت بھی دی جاتی ہے ۔ اس پروگرام کی مدت 11ماہ ہے ۔


    موجودہ بیچ ‘‘کشمیرسپر50’’کا پانچواں بیچ ہے ۔ 45لڑکوں کو سری نگر میں اور 5لڑکیوں کو نوئیڈا میں کوچنگ دی گئی ۔ ان میں سے 32طلبا( 30لڑکے اور 2لڑکیوں ) نے جے ای ای اصل امتحان میں کامیابی حاصل کی ۔ 7طلبا جے ای ای ایڈوانس امتحان میں کامیاب ہوئے ۔


    کشمیر سپر50،ہندوستانی فوج کے سب سے بڑے پروگراموں میں سے ایک ہے ۔ اس نے جموںو کشمیر کے نوجوانوں کے حالات زندگی کومتاثرکیاہے ۔ نوجوانوں کے کنبوں کو خوشحال بنایاہے ۔ وادی میں حالات کو معمول پرلانے کے تئیں یہ ایک اہم قدم ہے ۔


    کشمیر سپر50کے 30طلبأ نے نئی دہلی میں 12جون ، 2018کو بری فوج کے سربراہ ، جنرل بپن راوت سے ملاقات کی ۔ بری فوج کے سربراہ نے طلبأ سے ریاست میں خدمات انجام دینے کے حوالے سے اپنے تجربات کے بارے میں اظہارخیال کیا۔ انھوں نے طلبأ کوسخت محنت کرنے اور قومی تعمیر میں اپنا تعاون دینے کی تلقین کی۔


    کشمیر سپر 50 کےطرز پر انجینئرنگ میں داخلے کے لئے خواہشمندامیدواران کے لئے بری فوج نے حال ہی میں طبی کورسوں میں داخلے کے متمنی امیدواران کے لئے ہندوستان پیٹرولیم کارپوریشن لمیٹد ( ایچ پی سی ایل ) اور قومی مربوط تعلیمی ترقیات ادارے (این آئی ای ڈی او) کے ساتھ ایک مفاہمتی عرضداشت پردستخط کئے ہیں ،جس کے تحت منتخبہ طلبأ کو قومی استحقاق اور داخلہ امتحان ( این ای ای ٹی ) کے لئے مکمل طورپر مفت رہائشی کوچنگ فراہم کرائی جائیگی ۔


    *************


    (م ن ۔ع آ :.2018 13.06. )


    U-3065

    
    
    (Release ID: 1535255) Visitor Counter : 1