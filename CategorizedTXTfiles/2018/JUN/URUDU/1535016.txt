      وزارتِ تعلیم

      جے ای ای ( ایڈوانسڈ) 2018کے نتائج کااعلان
      
      پرنب گوئل نے 360نمبروں میں 337نمبرحاصل کرکے سرفہرست مقام حاصل کیا، طلبہ وطالبات کے تناسب میں توازن قائم کرنے کی غرض سے آئی آئی ٹی میں طالبات کے لئے 800اضافی نشستوں کا اضافہ

      Posted On: 10 JUN 2018 6:05PM by PIB Delhi

    نئی دہلی ،11جون : انڈین انسٹی ٹیوٹ آف تکنالوجی کانپورنے ویب سائٹ https://www.jeeadv.ac.in/ پرمشترکہ داخلہ امتحان ( جے ای ای ) ( ایڈوانسڈ)۔2018کے نتائج کا اعلان کردیاگیا ہے۔ سال 2018 میں انڈین انسٹی ٹیوٹ آف تکنالوجی ( آئی آئی ٹی ) میں کل ملاکر11279نشستوں کی پیش کش کی جارہی ہے ۔ جیسا کہ گذشتہ برسوں میں ہوتاآیاہے ، ان ڈی ایس امیدواروں ( ہرآئی آئی ٹی میں زیادہ سے زیادہ 2ڈی ایس امیدواروں کی حدکے ساتھ ) کے ساتھ ساتھ بیرونی امیدواروں کو بھی شامل کرنے کے لئے اضافی یا اس سے زیادہ نشستیں فراہم کی جائیں گی ، جو ( جے ای ای ) (ایڈوانسڈ ) ۔2018میں کامیاب ہوئے ہیں ۔ حکومت ہند کے انسانی وسائل کی ترقی کی وزارت کی ہدایات کے مطابق ، اس سال ( یعنی 2018میں ) آئی آئی ٹی میں طلبہ طالبات توازن میں اصلاح کے مقصد سے آئی آئی ٹی میں خواتین امیدواروں کے لئے خاص طورپر800اضافی یا اس سے زائد نشستیں فراہم کی جائیں گی۔


    جے ای ای ( ایڈوانسڈ ) 2018میں دونوں پیپر1اور 2میں کل ملاکر 155158امیدواران امتحان میں شامل ہوئے ۔ مجموعی طورپر 18138امیدواران جے ای ای ( ایڈوانسڈ) 2018میں کامیاب ہوئے ہیں ، یعنی 18138امیدواران نے کامیاب ہونے کے لئے ضروری کٹ آف سے زائد نمبر حاصل کئے ہیں ۔ مجموعی طورپرکامیاب امیدواران میں سے 2076طالبات ہیں ۔


    جناب پرنب گوئل 360نمبروں میں سے 337نمبرحاصل کرکے جے ای ای ( ایڈوانسڈ ) 2018میں کامن رینک فہرست ( سی آرایل ) میں سرکردہ مقام حاصل کرنے والے امیدوارہیں ۔ محترمہ مینل پاریکھ نے 360نمبروں میں 318نمبرحاصل کرکے لڑکیوں کے زمرے میں 6سی آرایل کے ساتھ سرکردہ مقام حاصل کیاہے ۔


    کامیاب امیدواران کی مزید تفصیلات درج ذیل ہیں :


    1-کامیاب لڑکوں کی مجموعی تعداد :16062


    2-کامیاب لڑکیوں کی مجموعی تعداد :2076


    3- عام زمرے کے کامیاب امیدواروں کی مجموعی تعداد :8794


    4-کامیاب دیگرپسماندہ طبقات کے امیداواران کی مجموعی تعداد :3140


    5-کامیاب درج فہرست ذاتوں کے امیدواران کی مجموعی تعداد :4709


    6-کامیاب درج فہرست قبیلوں کے امیدواران کی مجموعی تعداد :1495


    مزید تفصیلات کے لئے مندرجہ ذیل لنک ملاحظہ کریں :


    https://www.jeeadv.ac.in/Press-Release.html


    *************


    U-3031

    
    
    (Release ID: 1535016) Visitor Counter : 8
    
    
      Read this release in: Tamil , English , Hindi