      کامرس اور صنعت کی وزارتہ

      کابینہ نے پرگتی میدان میں نجی شعبے سمیت تیسرے فریق کے ذریعہ ہوٹل کی تعمیراور اسے چلانے کے لئے 3.70ایکڑ آراضی کی خریداری کو منظوری دی ، ایل اینڈڈی او کے ذریعہ عاید کئے گئے محصول کی معافی اور ریلوے کی وزارت کے ذریعہ آراضی محصولات میں اضافے کی معافی کو بھی منظوری
      Posted On: 14 JUN 2018 4:31PM by PIB Delhi


    نئی دہلی ،14جون : وزیراعظم ، جناب نریندرمودی کی صدارت میں مرکزی کابینہ نے پرگتی میدان میں انڈیاٹریڈ پروموشن آرگنائزیشن ( آئی ٹی پی او) کے ذریعہ 3.70ایکڑآراضی کی خریداری کی منظوری دے دی ہے ۔ یہ کام شفاف مسابقتی بولی کے عمل کے توسط سے نجی شعبے سمیت تیسرے فریق کے ذریعہ ہوٹل کی تعمیراور اسے چلانے کے لئے 99برسوں کی مدت کے پٹے کی بنیاد پرہوگا۔


    یہ قدم پرگتی میدان کے ترقیاتی منصوبے مرحلہ-1کا حصہ ہے، یعنی مربوط نمائش اور شانہ بہ شانہ تعمیر ہونے والے کنونشن مرکز (آئی ای سی سی ) کا حصہ ہے ۔ اس کی منظوری 2254کروڑروپے کی تخمینہ لاگت کے ساتھ جنوری ، 2017 میں کابینہ کی اقتصادی امورکی کمیٹی کے ذریعہ دی گئی تھی ۔آئی ای سی سی پروجیکٹ کے تحت 7ہزارلوگوں کے بیٹھنے کا انتظام ، ایک لاکھ مربع میٹر کا نمائشی اور 4800موٹرگاڑیوں کی بیس منٹ پارکنگ کی سہولت کے ساتھ عالمی سطح کی جدید ترین ایکزیبیشن اور کنونشن سینٹرکی تعمیر کی تجویز ہے ۔ پرگتی میدان کے گردونواح کے علاقے میں آمدورفت کی بھیڑبھاڑ کے مسئلے سے نمٹنے کے اقدام سے اس علاقے میں ہونے والی بھیڑبھاڑ میں کمی آئیگی ۔


    آراضی کی فروخت کے توسط سے حاصل ہوئے سرمائے کااستعمال ،آئی ای سی سی پروجیکٹ کے سرمایہ بہم رسانی کے ایک وسیلے کی شکل میں کیاجائیگا ۔ آئی ای سی سی پروجیکٹ تجارتی حوصلہ افزائی کے لئے سرکردہ سطح پرمیٹنگوں اور نمائش /پروگراموں کے انعقاد کرنے کے لئے مرکزی حکومت اورریاستی حکومتوں کے لئے ضروری ہے ۔


    آئی ای سی سی پروجیکٹ اور نقل وحمل بھیڑ بھاڑ کم کرنے کاکام تیزی سے چل رہاہے ۔ آئی ٹی پی او نے کہا ہے کہ پوراپروجیکٹ ستمبر ، 2019تک پایہ ٔتکمیل تک پہنچنے کی امید ہے ۔ آئی ای سی سی پروجیکٹ سے ہندوستانی کاروبارکو فائدہ حاصل ہوگا اوربھارت کی بیرون ملک تجارت کو فروغ دینے میں مدد ملے گی ۔


    *************


    U-3107

    
    
    (Release ID: 1535525) Visitor Counter : 4