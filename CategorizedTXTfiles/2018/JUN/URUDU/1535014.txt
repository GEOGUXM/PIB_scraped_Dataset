      بھارتی چناؤ کمیشن

      حالیہ ضمنی انتخابات کے دوران وی وی پی ے ٹی مشینوں کی ناقص کارکردگی سے متعلق ابتدائی حقائق پرمبنی رپورٹ
      Posted On: 08 JUN 2018 7:48PM by PIB Delhi


    نئی دہلی ،11جون : 28مئی ، 2018کو 2۔کیرانہ اور 11۔بھنڈاراگونڈیا پارلیمانی انتخابی حلقوں میں منعقد ہوئے ذیلی انتخابات کے دوران آزمائشی اوراصل دونوں مراحل میں وی وی پی اے ٹی مشینوں کی ناقص کاکردگی کی رپورٹیں موصول ہوئی تھیں ۔ اس ناکافی وعدم کارکردگی کی وجہ کا تعین کرنے کے لئے کمیشن نے دوخصوصی ٹیمیں تعینات کی تھیں ۔ کمیشن کو اس سلسلے میں موصول ہوئے ابتدائی حقائق پرمشتمل رپورٹ میں اس عدم کارکردگی کی دواہم تکنیکی وجوہات بتائی گئی ہیں جن میں :


    1-کنٹراسٹ سینسرکی ناکامی ( نقص 2.2)


    2-لینتھ سینسرکی ناکامی ( نقص 2.4)شامل ہیں ۔


    پولنگ اسٹیشنوں پرازحد تیزروشنی کی وجہ سے یہ نقص لاحق ہوجاتے ہیں ۔


    کمیشن نے مینوفیکچرر حضرات اورتکنیکی ماہرین کمیٹی کے اراکین سے ان مشینوں کے ایڈیشنل ڈیزائن اوراس درکاراصلاحات کے سلسلے میں تجاویز مانگی ہیں ساتھ ہی ساتھ یہ بھی کہاہے کہ وہ اس سلسلے میں اپنی رائے دیں کہ کیا پولنگ اسٹیشنوں کے لے آوٹ میں کسی طرح کی تبدیلی درکارہے تاکہ ان مشینوں کو ازحد روشنی میں رکھے جانے سے احتراز کیاجاسکے ۔ مینوفیکچرر حضرات سے یہ بھی کہاگیاہے کہ وہ ایک وی وی پی اے ٹی ایس مشین کا تفصیلی تکنیکی تجزیہ انجام دیں ۔یہ عمل انتخابی عرضی دعویٰ کی 45دنوں کی مدت کے تکمیل کے بعد ہی انجام دیاجاسکے گا کیونکہ فی الحال یہ مشینیں اسٹرانگ روم میں بند ہیں ۔


    کمیشن نے فیصلہ کیاہے کہ وہ اپنے ایس اوپی کا اعادہ کرے جن کا تعلق کیاکریں اورکیانہ کریں سے ہے ، کمیشن نے اس سلسلے میں ایک کمیٹی بھی تشکیل دی ہے تاکہ ایس او پی کو مزید مستحکم کرنے کے امکانات کا جائزہ لیاجاسکے ۔ کمیشن نے پہلی سطح کی جانچ پڑتال کومزید سخت بنانے کا بھی فیصلہ کیاہے ۔ کمیشن نے یہ بھی فیصلہ کیاہے کہ ٹی ای سی کی ہارڈ ویئر اصلاح سے متعلق سفارشات کو بھی اختیارکیاجائے تاکہ جہاں کہیں زیادہ روشنی ہو وہاں ان مشینوں کے خود کارطورپربندہوجانے کے نقص کو بھی دورکیاجاسکے ۔ کمیشن نے یہ بھی ہدایت دی ہے کہ پولنگ افسران کی تربیت کو مزید مستحکم اورمنظم بنائے جائے تاکہ انسانی غلطیوں کے نتیجے میں لاحق ہونے والی ناکامی کو کم سے کم کیاجاسکے ۔


    *************


    U-3036

    
    
    (Release ID: 1535014) Visitor Counter : 3
    
    
      Read this release in: English , Marathi