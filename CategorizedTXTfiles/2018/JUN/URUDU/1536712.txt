      سماجی انصاف اور تفویض اختیارات کی وزارت

      سماجی انصاف اور با اختیار بنانے کی وزارت کی چار سال کی کامیابیوں پر پریس کانفرنس
      Posted On: 27 JUN 2018 3:49PM by PIB Delhi


    
    نئی دلّی ،27 جون ؍ سماجی انصاف اور با اختیار بنانے کی وزارت کے مرکزی وزیر جناب تھاور چند گہلوت نے کہا ہے کہ سماجی انصاف اور بااختیار بنانے کی وزارت کے 2018-19 کے سالانہ بجٹ میں اس سے گزشتہ سال 2017-18 کے بجٹ کے مقابلے میں 12.19 فیصد کا اضافہ کیا گیا ہے ۔ 2017-18 میں یہ بجٹ 6908.00 کروڑ روپئے تھا ،جو کہ 2018.19 میں بڑھا کر 7750.00 کروڑ روپئے کر دیا گیا ہے ۔ اس طرح بجٹ میں 842.00 کروڑ روپئے یعنی 12.19 فیصد کا اضافہ کیا گیا ہے ۔
    وزیر موصوف گزشتہ روز یہاں ’’ سماجی انصاف اور با اختیار بنانے کی وزارت کی چار سال کی کامیابیاں ‘‘سے متعلق ایک پریس کانفرنس سے خطاب کر رہے تھے ۔ سماجی انصاف اور با اختیار بنانے کی وزارت کے وزراء مملکت جناب وجے سمپلہ ، جناب رام داس اٹھاولے اور جناب کرشن پال گورجر ، مذکورہ وزارت کی سیکریٹری محترمہ نیلم ساہنی اور ڈی ای پی ڈبلیو ڈی کی سیکریٹری محترمہ شکنتلا ڈی گملن بھی اس موقع پر جود تھیں ۔
    انہوں نے کہا کہ 18 ریاستوں کے 170 نشان زد اضلاع میں کئے گئے انسانوں کے ہاتھ سے انسانی فضلہ اٹھانے کے قبیح پیشے کے قومی سروے کے بارے میں پیش رفت کافی سست ہے ۔ اس سروے کی سماجی تنظیموں اور ریاستی حکومت کے نمائندگان کے اشتراک و تعاون سے این ایس کے ایف ڈی سی کے ذریعہ نگرانی و نگہداشت کی جا رہی ہے ۔ 125 اضلاع میں سروے کا کام مکمل ہوچکا ہے اور اب تک ہاتھوں سے فضلہ اٹھانے والے 5365 افراد کی شناخت کی جا چکی ہے ۔
    انہوں نے کہا کہ وزارت براہ راست فوائد منتقلی کے تحت 25 اسکیموں پرعمل در آمد کر رہی ہے ۔ عمل در آمد ایجنسیوں کے ذریعہ سال 2016-17 اور سال 2017-18 کے دوران بالترتیب 1.45 کروڑ روپئے اور 1.66 کروڑ روپئے کی امداد ؍ مالی فوائد فراہم کرائے گئے ۔ استفادہ کنندگان کے اعداد و شمار کو آدھار سے مربوط کرنے کی شرح 66 فیصد ہو گئی ہے ۔ ایلوکیشن آف شیڈولڈ کاسٹس ( اے ڈ بلیو ایس سی ) کے تحت تخصیص میں 2015-16 کے30850.88 کروڑ روپئے سے بڑ ھا کر 56618.50 کروڑ روپئے کر دیا گیا ہے جو کہ 83.52 فیصد کا مظہر ہے ۔
    جناب گہلوت نے کہا کہ درج فہرست طلباء کے لئے میٹرک کے بعد اسکالرشپ کی اسکیم ( پی ایم ایس ۔ ایس سی ) تقریباً 60 لاکھ طلباء کاسالانہ احاطہ کرتی ہے ۔ 2014 سے2018 کے دوران 2,29,30,654 طلباء نے اس اسکیم سے استفادہ کیا اور اس پر 10,388 کروڑ روپئے خرچ کئے گئے ۔مرکزی کابینہ نے ریاستوں ؍ مرکز کے زیر انتظام ریاستوں کو مذکورہ اسکیم کے تحت 8737 کروڑ روپئے کے بقایہ جات جاری کرنے کو منظوری دے دی ہے ۔ 2018-19 میں اس مقصد کے تحت 3000 کروڑ روپئے مختص کئے گئے ہیں ۔
    درج فہرست طلباء کے لئے قومی فیلو شپ کا حوالہ دیتے ہوئے انہوں نے کہا کہ اپریل ، 2014 سے مارچ ، 2018 کے دوران اس اسکیم کے تحت 8000 اسکالروں کا احاطہ کیا گیا اور اس پر 770.80 کروڑ روپئے کی رقم خرچ کی گئی ۔ 2018-19 کے دوران 2000 اسکالر ایم فل ؍ پی ایچ ڈی کے لئے فیلو شپ حاصل کریں گے ۔میرٹ کی بنیاد پراسکالر شپ فراہم کرنے کی تمام اسکیموں کے لئے والدین کی سالانہ آمدنی کی حد کو 2017-18 سے بڑھا کر 6 لاکھ روپئے سالانہ کر دیا گیاہے ۔
    جناب گہلوت نے کہا کہ مرکزی اسپانسر شدہ اسکیم ’’ پردھان منتری آدرش گرام یوجنا ( پی ایم اے جی وائی ) پر درج فہرست ذاتوں کی اکثریت پر مشتمل آبادی گاؤوں جن میں کی کی آبادی پچاس فیصد سے زائد ہے کی مربوط ترقی کے لئے عمل کیا جا رہا ہے ۔ اس اسکیم کے تحت درج فہرست ذاتوں کی اکثریت پر مشتمل 2500 گاؤوں کا احاطہ کیا گیا ہے اور پی ایم اے جی وائی کے تحت 2017-18 سے 2019-2020 کے دوران اس مد میں 300 کروڑ روپئے مختص کئے گئے ہیں ۔
    درج فہرست ذاتوں کے لئے وینچر کیپٹل فنڈ کا ذکر کرتے ہوئے جناب گہلوت نے کہا کہ یہ اسکیم 2014-15 میں شروع کی گئی تھی اور اب تک 71 انٹرپرینیورس یعنی صنعتکاروں کے لئے 255 کروڑ روپئے منظور کئے گئے ہیں ۔
    انہوں نے مطلع کیا کہ دیگر پسماندہ طبقات ( او بی سی ) کے لئے مجموعی طورپر تخصیص میں 2018-19 کے دوران 41.03 فیصد اضافہ کر کے 2017-18 کے 1237.30 کروڑ رپوئے کے مقابلے میں 2018-19 میں 1747.00 کروڑ روپئے کر دیا گیا ہے ۔وینچر کیپٹل فنڈ فار ایس سی کی طرز پر دیگر پسماندہ طبقات کے لئے بھی نئی وینچر فنڈ اسکیم200 کروڑ روپئے کے سرمائے سے لانچ کی جائے گی ۔ 2018-19 میں140 کروڑروپئے فراہم کرا دیا گیا ہے ۔
    وزیر موصوف نے بتایا کہ راشٹریہ وایوشری یوجنا کل 292 اضلاع منتخب کئے گئے ہیں ، 25 اضلاع میں تشخیصی کیمپ لگائے گئے اور 39 اضلاع میں تقسیمی کیمپوں کا اہتمام کیا گیا ۔ 43865 بزرک شہریوں نے استفادہ کیا ۔ خط افلاس سے نیچے کے زمرے سے تعلق رکھنے والے کل 99431 بزرگ شہریوں کو معاون آلات تقسیم کئے گئے ۔
    ۔ ۔ ۔ ۔ ۔
    u.3311
    

    

    
    (Release ID: 1536712) Visitor Counter : 8