      ماحولیات، جنگلات اور موسمیاتی تبدیلی کی وزارت

      دہلی میں زبردست فضائی آلودگی کی وجہ راجستھان کی دھول بھری آندھی ہے ۔ وزارت ماحولیات
      
      گرد آلود فضاکی صورتحال اگلے تین روزتک جاری رہنے کی توقع
      
      Posted On: 14 JUN 2018 11:28AM by PIB Delhi


    نئی دہلی ،14جون : دہلی میں زبردست فضائی آلودگی کی ایک غیرمعمولی صورتحال جاری ہے اوریہ صورتحال بنیاد ی طورپرراجستھان کی دھول بھری آندھی کا نتیجہ ہے ۔ اس وقت راجستھان کو ازحدخشک موسمیاتی حالات کا سامنا ہے اوروہاں درجہ حرارت بہت زیادہ ہے ، ساتھ ہی ساتھ تیزرفتار ہوائیں بھی چل رہی ہیں ۔


    دہلی میں ہواکی سمت 10جون سے بدلی ہوئی ہے اور یہ سمت مغرب وشمال مغرب ہوگئی ہے اور 12جون سے مغربی اور جنوب مغرب کی جانب ہوائیں چل رہی ہیں، جس کے نتیجے میں راجستھان کی دھول کے ساتھ گرم ہوا دہلی تک آرہی ہے ۔ بھارتی محکمہ ٔ موسمیات (آئی ایم ڈی ) کے مطابق ، دہلی میں فی الحال موجودہ سطح 6-5ایم سیکنڈہے اور ہواکی سمت مغرب سے جنوب مغرب کی جانب ہے اور توقع کی جاتی ہے کہ آئندہ تین دنوں تک ہوااسی سمت چلتی رہے گی ۔ لہذا توقع کی جاتی ہے کہ یہ دھول بھری فضاآئندہ تین دنوں تک دہلی میں برقراررہے گی ۔


    بڑی تعمیراتی کمپنیوں ، میونسپل کارپوریشن اوردہلی کثافت کنٹرول کمیٹی ( ڈی پی سی سی ) کو خبردارکردیاگیاہے کہ وہ جہاں کہیں بھی ضرورت ہو ، پانی کا چھڑکاؤ کرائیں ۔


    ماحولیات وجنگلات اورموسمیاتی تبدیلی کی وزارت نے دہلی کے چیف سکریٹری سے گذارش کی ہے کہ وہ اس معاملے میں متعلقہ ایجنسیوں کے نام معقول ہدایات جاری کریں ۔ مرکزی کثافت کنٹرول بورٖ ڈ یعنی سی پی سی بی نے آج اس سلسلے میں گریڈڈ رد عمل منصوبہ عمل کے نفاذ کے لئے ذمہ دارٹاسک فورس کی ایک ہنگامی میٹنگ بھی طلب کی ہے اور مقامی طورپر دھول اور گرد وغبارکی روک تھام کے لئے ضروری ہدایات جاری کی ہیں ۔ اس ٹاسک فورس نے یہ سفارش بھی کی ہے کہ عوام الناس کو بہت زیادہ دیرتک کھلے میں نہیں رہنا چاہیئے ۔


    U-3081

    
    
    (Release ID: 1535424) Visitor Counter : 9