      ا قتصادی امور کی کابینہ کمیٹی

      مرکزی کابینہ نے ایکسپورٹ کریڈٹ گارنٹی کارپوریشن لمٹیڈ میں سرمایہ ڈالنے کی منظوری دی ہے
      Posted On: 27 JUN 2018 6:46PM by PIB Delhi


    نئی دہلی،27 جون 2018؍اقتصادی امور کی کابینہ کمیٹی نے جس کی صدارت وزیر اعظم جناب نریندر مودی نے کی ایکسپورٹ کریڈٹ گارنٹی کارپوریشن لمٹیڈ(ای سی جی سی) کو مستحکم بنانے کے لئے اس میں 2ہزار کروڑ روپے کا سرمایہ ڈالے جانے کی منظوری دی ہے۔ یہ رقم تین مالی برسوں میں کارپوریشن میں ڈالی جائے گی، یعنی 50 کروڑ روپے 18-2017 میں 1450 کروڑ روپے 19-2018 میں اور 500کروڑ روپے 20-2019 میں ۔


    سرمایہ کی اس آمد سے بہت چھوٹی ، چھوٹی اور درمیانہ درجے کی صنعتوں (ایم ایس ایم ایز) کی برآمدات کو بیمے کی سہولت میں اضافہ ہوگا اور نئی ابھرتی ہوئی اور چیلنج بھری منڈیوں کے لئے ہندوستان کی برآمدات کو استحکام حاصل ہوگا۔ا ن منڈیوں میں افریقہ، سی آئی ایس اور لاطینی امریکی ملکوں کی منڈیاں شامل ہیں۔ای سی جی سی میں اضافہ شدہ سرمایہ سے اس کارپوریشن کی ضمانت دینے کی صلاحیت میں اور سرمایہ کو نقصان کے تناسب سے نمٹنے کی صلاحیت میں خاطرخواہ اضافہ ہوگا۔اس طرح ای سی جی سی بہتر پوزیشن میں آجائے گی کہ وہ ہندوستانی برآمدات کو نئی اور ایسی منڈیوں تک پہنچائے، جن تک ابھی رسائی نہیں ہوئی تھی۔ ای سی جی سی کی ضمانت سے ہندوستان کے برآمدکاروں کو بین الاقوامی منڈیوں میں اپنی مسابقتی پوزیشن بہتر بنانے میں مدد ملے گی۔ای سی جی سی کی ضمانت سے جو صارفین فائدہ اٹھاتے ہیں، ان میں سے 50 فیصد کا تعلق ایم ایس ایم ایز سے ہے۔ای سی جی سی کی ضمانت دنیا کے تقریباً 200 ملکوں کو کی جانے والی برآمدات کو حاصل ہے۔


    پس منظر


    ای سی جی سی حکومت ہند کی ایک اہم برآمدی کریڈٹ ایجنسی ہے، جو ملک سے کی جانے والی برآمدات کو ایکسپورٹ کریڈٹ انشورنس سروس مہیا کرتی ہے۔ ای سی جی سی برآمد کاروں کو قرضے کی ضمانت کی اسکیمیں فراہم کرتی ہے، تاکہ انہیں اپنی برآمدات کے سلسلے میں بیرونی ملکوں کے خریداروں کی طرف سے ان کی ادائیگی نہ ہونے کے سبب انہیں ہونے والے نقصان کا ازالہ ہوسکے۔


    U: 3329

    
    
    (Release ID: 1536840) Visitor Counter : 5