      وزارات ثقافت

      وزارت ثقافت کی اسکیم ’’ایک ورثہ جاتی عمارت کو سرپرستی میں لیں‘‘ کے تحت 3مفاہمتی عرض داشتوں پر دستخط اور 6دیگر مفاہمتی عرض داشتیں تکمیل کے قریب
      Posted On: 20 JUN 2018 12:12PM by PIB Delhi


    نئی دہلی، 20 /جون۔ حال ہی میں میڈیا میں ’’ایک ثقافتی ورثہ جاتی عمارت کو سرپرستی میں لیں‘‘ سے متعلق مفاہمتی عرض داشتوں کے سلسلے میں کچھ رپورٹیں شائع ہوئی تھیں، جن میں لال قلعہ کا بھی ذکر تھا۔ وزارت ثقافت نے وضاحت کی ہے کہ حکومت ہند کی ’’اڈاپٹ اے ہیریٹیج‘‘ اسکیم اچھی پیش رفت حاصل کررہی ہے۔ یہ اسکیم وزارت سیاحت، وزارت ثقافت اور بھارت کے محکمہ آثار قدیمہ یا آرکیالوجیکل سروے آف انڈیا کے ذریعے نافذ کی جارہی ہے۔ ثقافت کی وزارت کے سکریٹری جناب راگھویندر سنگھ نے کہا ہے کہ ’’اڈاپٹ اے ہیریٹیج اسکیم‘‘ کے تحت تین مفاہمتی عرض داشتوں پر پہلے ہی دستخط کئے جاچکے ہیں اور 6 دیگر ایسی ہی مفاہمتی عرض داشتیں تکمیل کے مختلف مراحل میں ہیں اور مزید 31 آدرش مقابر یا تاریخی عمارتیں ایسی ہیں جنھیں اس اسکیم کے تحت احاطہ کئے جانے کے لئے فہرست بند کیا گیا ہے۔ پروجیکٹ کا مقصد تمام شراکت داروں کے مابین اثرانگیزی کو فروغ دینے کے لئے تال میل کو بڑھانے سے ہے، تاکہ ذمے دار سیاحت کو پروان چڑھایا جاسکے۔


    اسکیم کا مقصد سرکاری دائرۂ کار کی کمپنیوں، نجی شعبے کی کمپنیوں، کارپوریٹ سٹیزنس؍ افراد کو اس کام میں شریک کرنا ہے، تاکہ یہ تمام ادارے اور افراد ہماری ورثہ جاتی عمارتوں اور سیاحت کو ترقیات، آپریشن اور عالمی پیمانے کے سیاحتی بنیادی ڈھانچے کے مطابق رکھ رکھاؤ سے ہمکنار کرنے کے کام میں شریک ہوسکیں اور یہ کام زیادہ ہمہ گیر طریقے سے عمل میں آسکے۔ اس کے تحت اے ایس آئی؍ ریاستی ورثہ جاتی مقامات پر مختلف سہولتوں کی فراہمی اور دیگر اہم سیاحتی مقامات پر مماثل سہولتوں کی فراہمی شامل ہے۔


    حکومت ہند نے اہمیت کی حامل اور شناخت شدہ دیگر مماثل قدیم عمارتوں کے سلسلے میں اہم تجزیہ کیا ہے اور محسوس کیا ہے کہ ان مقامات پر عوامی سہولتوں اور شہری سہولتوں کی فراہمی لازمی ہے، جو ان مقابر یا عمارتوں میں فراہم کرائی جانی چاہئیں، اور اس کام میں کارپوریٹ سیکٹر، پی ایس یو وغیرہ کو لگایا جاسکتا ہے، تاکہ یہ تمام ادارے ان مقامات کو سیاحت کی غرض سے دیکھنے کے لئے آنے والوں کے لئے بہتر سہولتیں فراہم کرسکیں اور ان کے لئے سیاحت ایک خوشگوار تجربہ بن سکے۔


    اس پروجیکٹ کے تحت اہم توجہ بنیادی سہولتوں کی فراہمی پر ہے، جن میں صفائی ستھرائی، عوامی سہولتیں یعنی بیت الخلاء وغیرہ کی فراہمی، پینے کے پانی کی فراہمی، جسمانی طور پر مختلف نوعیت کی اہلیت کے حامل افراد اور معمر شہریوں کے لئے آسان رسائی کے راستوں وغیرہ کی فراہمی، معیاربند نشانات وغیرہ کے حامل سائن بورڈوں کی تنصیب، عمارتوں کی آرائش و زیبائش اور جدید ترین سہولتیں مثلاً نگرانی نظام، رات کے وقت ان عمارتوں کا نظارہ کرنے کی سہولت، سیاحتی سہولتوں کے مراکز کا قیام وغیرہ شامل ہیں، جن کے نتیجے میں زیادہ سے زیادہ تعداد میں سیاح یہاں آئیں، جن میں گھریلو اور غیرملکی دونوں زمروں کے سیاح شامل ہیں۔


    اس پروجیکٹ کے تئیں ردّعمل بہت حوصلہ افزا رہا ہے، کیونکہ اڈاپشن کے لئے جو ایجنسیاں آگے آئی ہیں، ان میں صرف سرکاری اور نجی صنعتیں ہی شامل نہیں ہیں، بلکہ افراد کے علاوہ اسکول اور لاء فرمیں بھی شامل ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ م ر


    UN-3186

    
    
    (Release ID: 1535977) Visitor Counter : 12
    
    
      Read this release in: English