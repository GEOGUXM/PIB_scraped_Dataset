      صحت اور خاندانی بہبود کی وزارت

      وزارت صحت نے اندرا گاندھی نیشنل اوپن یونیورسٹی کے ساتھ 14.4 لاکھ تربیت یافتہ افرادی قوت فراہم کرنے کے لئے معاہدہ کیا
      Posted On: 25 JUN 2018 8:52PM by PIB Delhi


    نئی دلّی ،26 جون؍وزارت صحت و خاندانی بہبود نے اندرا گاندھی نیشنل اوپن یونیورسٹی ( اگنو ) کے ساتھ اس کے مضبوط پلیٹ فارم کے ذریعہ قلیل مدتی حفظان صحت کورس دستیاب کرانے کے لئے ایک معاہدہ کیاہے ۔اس معاہدہ پر دستخط کرنے کی تقریب کی صدارت مرکزی وزیر صحت و خاندانی بہبود جناب جے پی نڈا نے کی ، فروغ انسانی وسائل کے وزیر جناب پرکاش جاوڈیکر ، پیٹرولیم اور قدرتی گیس اور ہنر مندی فروغ اور انٹر پرینیورشپ کے وزیر جناب دھر میندرپردھان اور صحت و خاندنی بہبود کے وزراء جناب اشونی کمار چوبے اور محترمہ انو پریا پٹیل بھی اس موقع پر موجود تھیں ۔
    اس موقع پر تقریر کرتے ہوئے جناب نڈا نے کہا کہ وزیر اعظم کی رہنمائی میں ہنر مندی فروغ نے مرکزی حیثیت حاصل کر لی ہے ۔ اس مفاہمت نامے کے تحت دسویں جماعت کے طلباء کا تعلیمی نصاب، خاص طور سے صحت کے شعبے کے لئے تیار کیا گیا نصاب 2025 تک 14 لاکھ سے زائد تربیتی افرادی قوت فراہم کرے گا ۔ انہوں نے مزید کہا کہ اے بی ۔ این ایچ پی ایم زائد از 10.00 کروڑ کنبوں کا تحفظ کرے گا اور ساتھ ہی ساتھ ہیلتھ اینڈ ویل نیس سینٹرس ( ایچ ڈبلیو سی ایس) بھی جامع ابتدائی حفظان صحت دستیاب کرائیں گے ۔ یہ ہیلتھ اینڈ ویل نیس سینٹرس غیر متعدی بیماریوں ، امراض دندان ، دماغی امراض،بڑھاپے میں دیکھ بھال ،سکون بخش دیکھ بھال ، وغیرہ کے لئے کے لئے پریونٹیو (تدارکی) ، پروموٹیو ( فروغ جاتی )اور کیوریٹیو( شفا جاتی ) خدمات فراہم کریں گے ۔ انہوں نے مزید کہا کہ حکومت نے ذیابطیس ، ہائپر ٹینشن اور عام کینسر کے ساتھ ساتھ ٹی بی اورکوڑھ جیسے امراض سے متعلق فلموں کی عام نمایش کی پہل کرنے کا فیصلہ کیا ہے ۔ اس کے لئے تربیت یافتہ افرادی قوت درکار ہے اوروزارت صحت اس کے لئے ضروری اقدامات کر رہی ہے ۔
    جناب نڈا نے وسط درجے کے خدمات فراہم کنندگان کی ضرورت پر زور دیتے ہوئے کہا کہ 2022 تک 1.5 لاکھ ہیلتھ اینڈ ویل نیس سینٹرس ( ایچ ڈبلیو سی ایس ) کے آنے سے ہیلتھ کیئر پرووائیڈر س کی فوری ضرورت درکار ہو گی ۔ ان پیشہ وران اور با ہنر حفظان صحت کارکنان کی صلاحیت کے باعث صحت کی خدمات کے شعبے میں بے حد اضافہ ہوگا ۔ وزیر صحت نے مزید کہا کہ ہمیں اس بات کو یقینی بنانا چاہئیے کہ معیار کے معاملے میں کوئی سمجھوتہ نہ کیا جائے اور نئے نصاب شامل کرنے کی غرض سے باقاعدہ جائزہ لیا جائے ۔
    فروغ انسانی وسائل کے مرکزی وزیر جناب پرکاش جاوڈیکر نے کہا کہ یہ ایک تاریخی موقع ہے کہ صحت ، تعلیم اور ہنر سے متعلق تین وزارتیں حفظان صحت کے شعبے میں افرادی قوت کی بڑھتی ہوئی ضروریات کی تکمیل کے لئے ایک ساتھ آگے آئی ہیں ۔
    پیٹرولیم اور قدرتی گیس اور ہنر مندی فروغ اور انٹرپرینیورشپ کے وزیر جناب دھرمیندر پردھان نے نصابات کے معیار اور افرادی قوت کی تعیناتی پر زور دیا ۔
    اس مفاہمت نامے کا اہم مقصد اگنو میں حفظان صحت کے شعبے میں تربیت یافتہ عملہ تیار کرنا اور ترقی و فروغ ، عمل در آمد اور ہنر مندی کی بنیاد پر سند جاری کرنا ہے ۔ وزارت صحت و خاندانی بہبود کے معیارات پر سختی سے عمل در آمدکی نگرانی کے لئے مفاہمت نامے کے تحت ایک نگرانی اور تجزیاتی فریم ور ک تیار کیا جائے گا۔وزارت صحت و خاندا نی بہبود اگنو کو ڈھانچہ قائم کرنے ، پروگرام شروع کرنے کے لئے مالی امداد فراہم کرے گا ۔ یہ کورسیز اگنو کے ذریعہ ملک بھر میں ایک مرحلے میں شروع کئے جائیں گے ۔
    مفاہمت نامے کے تحت شروع میں ملک گیر طور پر چار کورس شروع کئے جائیں گے ، ہوم ہیلتھ ایڈی ، گیرئیٹرک کیئر اسسٹنٹ ، فلیبوٹومسٹ اورجنرل ڈیوٹی اسسٹنٹ ۔ باقی ماندہ چھ نصابات ہیں ذیابطیس ایجوکیٹر ، ڈائیٹک ا یڈی ، ای ایم ٹی بیسک ، ڈسپنسنگ آپٹیشین ؍ وی ٹی اورمیڈیکل اکوئپمنٹ ٹیکنالوجی اسسٹنٹ ۔
    مزید برآں ، وزارت صحت وخاندانی بہبود نے ہنر مندی کے فروغ کی وزارت کے اتھ اپنے مضبوط اشتراک و تعاون کے ذریعہ اگنو کے ذریعہ 2025 تک حفظان صحت سے متعلق 14 لاکھ افراد کو تربیت فراہم کرنا ہے ۔ مفاہمت نامے پر یہ دستخط ’’ اسکلس فار لائف ، سیو اے لائف ‘‘ پہلے کے تحت کئے گئے ہیں ، جس میں اس وزارت نے ہنر مندی کے فروغ اور انٹرپرنیورشپ کی وزارت کے ساتھ 2017 میں 10 قلیل مدتی کورس جاری کئے تھے ۔ اس مفاہمت نامے کے تحت ضلع کی سطح پر ابتدائی اور ثانوی حفظان صحت اداوں کی تربیت اور نگرانی کا فریم ورک تیار کیاجائے گا ۔تقریب میں محترمہ پریتی سودن ، سیکریٹری ( صحت ) ، جناب ایس بی اروڑہ ، وائس چانسلر ، اگنو ، جناب ایس سندہھ ، ایڈیشنل سیکریٹری ( ایم ایچ آرڈی ) کے ساتھ تینوں وزرتوں کے دیگر سینئر افسرن ابھی موجود تھے ۔

    ۔ ۔ ۔ ۔ ۔


    
    u. 3295
    

    
    (Release ID: 1536603) Visitor Counter : 2
    
    
      Read this release in: English , Marathi , Tamil