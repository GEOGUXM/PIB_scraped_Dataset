      وزارت آیوش

      جناب شری پدیسونائک 5جون ،2018کو نئی دہلی میں یوگ کے موضوع پرقومی ہیلتھ ایڈیٹروں کی کانفرنس کا افتتاح کریں گے
      Posted On: 04 JUN 2018 12:24PM by PIB Delhi


    نئی دہلی ،4جون : آیوش کے وزیرمملکت ( آزادانہ چارج) جناب شری پد یسونائک 5جون ،2018کو نئی دہلی میں واقع مرارجی دیسائی نیشنل انسٹی ٹیوٹ آف یوگا( ایم ڈی این آئی وائی) میں تیسری قومی ہیلتھ ایڈیٹرس کانفرنس کا افتتاح کریں گے ۔ آیوش کی وزارت اس کانفرنس کا اہتمام پریس انفارمیشن بیورو ، اور مرارجی دیسائی نیشنل انسٹی ٹیوٹ آف یوگا( ایم ڈی این آئی وائی ) کے تعاون واشتراک سے کررہی ہے ۔ اس کانفرنس کا موضوع ‘‘یوگ کے موضوع پرحالیہ اختراعاتی تحقیق پرمبنی مشاہدات ۔ یوگ تحقیق کا جائزہ ’’ہے اوراس کا اہتمام بین الاقوامی یوم یوگ کے آغاز کے موقع پرکیاجارہاہے جوہرسال 21جون کومنایاجاتاہے ۔


    قومی اورعلاقائی میڈیا اداروں کے 100سے زائد صحتی مدیران کے بارے میں توقع کی جاتی ہے کہ وہ اس کانفرنس میں حصہ لیں گے ۔ کانفرنس کا مقصد میڈیانمائندگان کو یوگ کے سائنٹفک پہلووں کی آگاہی فراہم کرنا اورانسانی صحت کے لئے اس کے فوائد سے روشنا س کرنا ہے ۔


    یوگ اور متعلقہ سائنسیز کے ممتاز ماہرین مثلاڈاکٹرایچ آرنگیندر ، چانسلرایس وی وائی اے ایس اے یونیورسٹی ، ایمیٹی ڈائرکٹوریٹ آف سائنس اینڈ اننو ویشن کے ڈائرکٹرجنرل ڈاکٹرڈبلیوسلوامورتی ، سابق ممتاز سائنسداں اور چیف کنٹرولر آراینڈ ڈی ( ایل ایس ) ڈی آرڈی او اور ڈاکٹرشیوراماوارابلی ایم ڈی ، ایڈیشنل پروفیسر ، این آئی ایم ایچ اے این ایس یوگاکے موضوع پرتحقیقی مقابلے پیش کریں گے ۔


    اس کانفرنس کی ایک نمایاں بات ایک ورکشاپ ہے جو ‘‘یوگا کے ذریعہ تناو کا سامنا کیسے کریں ’’ کے موضوع پرمنعقد ہوگی ۔ اس ورکشاپ کا اہتمام ڈاکٹرآئی وی باساورادی ڈائرکٹرایم ڈی این آئی وائی یوگ ماہرین کے ساتھ مل کرکریں گے ۔


    *************


    U-2907

    
    
    (Release ID: 1534223) Visitor Counter : 14