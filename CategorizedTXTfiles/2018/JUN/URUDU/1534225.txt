      کمپنی امور کی وزارت

      18-2017کے بین الاقوامی اولمپیاڈفاتحین کو جناب پی پی چودھری کی مبارکباد :کامیاب طلبأ کومتوازن زندگی گذارنے کی تلقین
      Posted On: 04 JUN 2018 12:26PM by PIB Delhi


    نئی دہلی ،4جون : قانون وانصاف اورکارپوریٹ امورکے وزیرمملکت جناب پی پی چودھری نے سائنس اولمپیاڈ فاونڈیشن ( ایس اوایف ) کے ذریعہ منعقدہ چھٹے اولمپیاڈ امتحانات میں کامیاب ہونے والے چوتھی اوربارہویں درجے کے رینک ہولڈرطلبأ اورسرکردہ حیثیت حاصل کرنے والے طلبأ کو انعامات سے نوازاہے ۔ یہ تقریب 3جون ، 2018کو ان بین الاقوامی فتحیاب طلبأ ، اساتذہ اورپرنسپل حضرات کو اعزاز دینے کے لئے منعقدہوئی ،جن کا تعلق 18-2017کے تعلیمی سال کے دوران منعقدہ اولمپیاڈ امتحانات سے تھا ۔اس موقع پرمعزز مہمانان بھی موجود تھے ۔


    حاضرین سے خطاب کرتے ہوئے جناب چودھری نے تعلیمی شعبے میں عمدگی کے حصول کے لئے طلبأ اوراسکولوں کی تعریف کی اورکہاکہ عمدگی براہ راست خود اپنے آپ میں ایک نصب العین کی حیثیت رکھتی ہے ۔ انھوں نے وزیراعظم ،جناب نریندرمودی کی تصنیف (امتحان کے سورما )کا حوالہ دیتے ہوئے کہا کہ بچے اس کتاب سے گرکی چند باتیں سیکھ سکتے ہیں۔ انھوں نے طلبأ سے کہاکہ امتحانات کو تقریب یا ایک تیوہارکے طورپرلیں ۔ انھوں نے طلبأ سے کہاکہ امتحانات آپ کی شخصیت کا نہیں بلکہ تیاریوں کا اندازہ کرنے کے لئے منعقد کرائے جاتے ہیں ۔ انھوں نے سائنس کے موضوع کے بارے میں بات کی اورکہا کہ قوت ارادی کی مدد سے وہ بہترکام کرسکتے ہیں ۔ انھوں نے کہاکہ پوری ذی روح دنیا میں تخیل کی قوت صرف انسانوں میں پائی جاتی ہے، کسی مشین یادیگرحیوان میں یہ صلاحیت نہیں پائی جاتی ۔ لہذاوسیع ترتخیل کو بالیدہ بناناضروری ہوتاہے ۔


    انھوں نے کہاکہ کوئی بھی ایسا شعبہ نہیں ہے جہاں پرتخیل کی کارفرمائی نہ ہو، خواہ وہ سائنس کا شعبہ ہو یا فنون لطیفہ یاعوامی پالیسی یا پھرسرکاری انتظامیہ۔ہرفرد واحد کوکسی بھی نئی شئے کی تخلیق کے لئے تخیل درکارہوتاہے اوراوریجنل سے کہیں زیادہ تخیل کا حامل ہونا ضروری ہوتاہے ۔ انھوں نے کہاکہ زندگی کے مسائل کا حل روزمرہ کی زندگی میں پوشیدہ نہیں ہوتا بلکہ مسائل کا حل مشاہدہ ، چشم تصورسے خواب دیکھنے اورتخیل کے پروں کے ساتھ پرواز کرنے سے نکلتاہے ۔ یہ منفی خوبیاں نہیں ہیں جیسا کہ عام طورپرسمجھاجاتاہے ،مشاہدے میں ذہن کا مثبت استعمال ، چشم تصور کے سہارے نئی اورموئثر چیزوں کی اختراع تخیل کے سہارے ہی عمل میں آتی ہے ۔ نظریات اورخیالات جوپرانے اورنئے دونوں ہوسکتے ہیں ان کے ازسرنو مطلب نکالے جانے اورتشریح کے ذریعہ اختراعات کا راستہ ہموار ہوتاہے ۔


    جناب چودھری نے کہاکہ مشاہدہ کرنا ، چشم تصور کے سہارے خواب دیکھنا اورتخیل کے پرلگاکراڑنا یہ تمام چیزیں لاحاصل نہیں ہوتیں ۔ سرگرم زندگی بہت اہم ہے اور جو سرگرم زندگی کے لئے بہت مفید ہے ۔ 21جون کوعالمی یوم یوگ کے طورپرمنایاجاتاہے اوریہ ان لوگوں کے لئے بہت اچھا ہے، جنھوں نے ابھی تک یوگ کونہیں اپنایاہے ۔ انھوں نے کہاکہ کوئی بھی سرگرمی ہمیں زیادہ تخلیلات کی حامل بناتی ہے آپ اپنی زندگی کا کوئی بھی مشغلہ اپنالیں خواہ یہ فوٹوگرافی ہو ، طباخی ہو، تصنیف وتالیف کا کام ہو ، رقص ہو، ڈیجیٹل آرٹ ہو ، میجک ہو ، مجسمہ سازی ہویا کامیڈی ہو۔


    اس موقع پراظہارخیال کرتے ہوئے ایس او ایف کے فاونڈراورڈائرکٹرجناب مہاویرسنگھ نے کہاکہ 14سوشہروں جن کا تعلق 30ممالک سے تھا ، 45ہزارسے زائد اسکولوں نے چھٹویں ایس اوایف اولمپیاڈ امتحانات 18-2017میں شرکت کی اور لاکھوں طلبأ نے اس میں حصہ لیا ۔5850اسکولوں کے تقریبا 55ہزارطلبأ کو ریاستی سطح کی پوزیشن حاصل ہوئی ۔ اس کے علاوہ 8لاکھ طلبأ کو متعلقہ اسکولوں میں مقام حاصل کرنے کے لئے عمدگی کےتمغات سے نوازاگیاہے ۔ 15سوپرنسپل اور اساتذہ کو بھی طلبأ کی تعلیمی استعداد بڑھانے میں تعاون دینے کے تئیں عہد بندگی کے لئے اور انھیں مسابقتی امتحانات کے لئے تیارکرنے کے اعتراف میں اعزازات سے نوازاگیاہے ۔


    *************


    U-2904

    
    
    (Release ID: 1534225) Visitor Counter : 8