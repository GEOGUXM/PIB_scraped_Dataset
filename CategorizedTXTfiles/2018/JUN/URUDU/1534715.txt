      صحت اور خاندانی بہبود کی وزارت

      وزارت صحت تمباکو نوشی پر قابو پانے کے تیز تر اقدامات کرے گی
      جناب اشونی کمار چوبے نے قومی صحت پالیسی کے نشانوں کے حصول کے لئے
      
      تمباکو نوشی کے تدارک کے اقدامات کی عمل آوری میں تیز رفتاری پیدا کرنے کے موضوع پر
      دوروزہ قومی مشاورتی اجلاس کا افتتاح کیا
      
      
      Posted On: 06 JUN 2018 7:18PM by PIB Delhi


    نئیدہلی، 07 جون ۔امور صحت وخاندانی بہبود کے وزیر مملکت جناب اشونی کمار چوبے نے قومی صحت پالیسی 2017کے نشانوں کے حصول کے لئے تمباکو نوشی کے تدارک کے اقدامات کی عمل آوری میں تیز رفتاری پیداکرنے کے موضوع پر دوروزہ قومی مشاورتی اجلاس کا افتتاح کیا ۔ عالمی یوم انسداد تمباکو نوشی 2018 کے موقع پر اہتمام کئے جانے والے اس اجلاس میں صحت وخاندانی بہبود کے امور کی وزیر مملکت محترمہ انوپریہ پٹیل بھی شریک تھیں ۔علاوہ ازیں وزارت صحت اور خاندانی بہیود کے محکمہ صحت کی سکریٹری محترمہ پریتی سودن ، ایڈیشنل سکریٹری جناب سنجیوا کمار ، ڈائریکٹرجنرل آف ہیلتھ سروسز ، محترمہ پرمیلا گپتا اور ہندوستان میں عالمی تنظیم صحت کی نائب کار گزار نمائندہ محترمہ پیڈین نے بھی اس اجلاس میں شرکت کی ۔


    اس موقع پر اپنی تقریر میں جناب اشونی کمار چوبے نے کہا کہ ہمیں نشے سے پاک ہندوستان کو یقینی بنانا چاہئے جس میں تمباکو نوشی سے پاک ہندوستان بھی شامل ہے۔ انہو ں نے ،’’ نشہ مکتی ابھیان ‘‘ کے لئے اپیل کرتے ہوئے کہا کہ ہمیں تمباکو نوشی کی عادت چھڑانے کے عمل کی حوصلہ افزائی کے لئے سماجی سطح پر اس مہم کو فعال کرنا پڑے گا۔ انہوں نے کہا کہ تمباکونوشی کنبو ں اور برادریوں کو تباہ وبرباد کردیتی ہے ۔ ہمیں تمباکو نوشی کے خاتمے کے لئے قومی سطح پر ایک عوامی تحریک شروع کرنی ہوگی ۔


    جناب چوبے نے قومی صحت پالیسی 2017 کے تحت کامیابیوں کے نشانوں کے حصول کے لئے انسداد تمباکو نوشی کے اقدامات میں تیز رفتاری پیدا کرنے پر زوردیتے ہوئے کہا کہ تمباکو نوشی قبل ازوقت مضرت رساں زچگی ، این سی ڈی کی شرح اموات و بیماریوں میں اضافے کا سب سے بڑ ا سبب ہوتی ہے ۔اس کے ساتھ ہی تمباکو نوشی صحت عامہ کے لئے بھی ایک زبردست چیلنج کی حیثیت اختیار کرتی جارہی ہے ۔انہوں نے کہا کہ جہاں بیشتر لوگ تمباکو نوشی سے پیداہونے والے کینسر کے مرض سے واقف ہیں ،وہیں تمباکو نوشی سے ہونے والے خطرناک امراض قلب کے بارے میں لوگوں کی واقفیت بہت کم ہے۔اس سلسلے میں ، میں اس دوروزہ قومی مشاورتی اجلاس کی تجاویز کا منتظر ہوں ، جن پرعمل آوری سے تمباکو نوشی کے انسداد کے اقدامات کو آگے بڑھایا جاسکے گا۔


    ا س موقع پر صحت وخاندانی بہبودکے امور کی وزیر مملکت محترمہ انوپریہ پٹیل نے کہا کہ ہندوستان میں تمباکو نوشی کی وبا صحت عامہ کے لئے ایک بہت بڑے چیلنج کی حیثیت رکھتی ہے ، کیونکہ ہندوستان میں خوشبودار ،بغیر دھوئیں والے تمباکو کا استعمال دن بہ دن بڑھتا جارہا ہے ۔انہو ں نے کہا کہ گزشتہ دہائی کے دوران مضبوط سیاسی عہد بستگی اور معینہ اقدامات کے نتیجے میں تمباکو نوشی کی وبا کو کچھ حد تک کم کرنے میں نمایاں کامیابی حاصل ہوسکی ہے ۔


    وزارت صحت کے اقدامات پر روشنی ڈالتے ہوئے محترمہ انو پریہ پٹیل نے کہا کہ صحت مند رہیں ۔فعال رہیں ( بی ہیلدی – بی موبائل ) کے تحت تمباکو نوشی چھڑانے کا ایک ٹال فری موبائل عمل شروع کیا گیا ہے ، جس میں وہ ہیلپ لائن بھی شامل ہے جو انسداد تمباکو نوشی قانون کی نمایا ں خلاف ورزیوں سے مطلع کرے گی۔ انہوں نے کہا کے تمباکو کے ڈبوں کی دونوں جانب کے 85 فیصد حصے میں تمباکو نوشی کے مضراثرات کے انتباہات چھاپے جاتے ہیں اور نیشنل ٹوباکو کویٹ لائن کی مددسے مضرت رساں اثرات کے انتباہات کےتعلق سے اسے مزید موثر اور بااثر بنایا گیا ہے ،جس کے ذریعہ تمباکو نوش حضرات کو عادتیں تبدیل کرنے کے لئے مشورے کی خدمات بہم کرائی جاتی ہیں ۔ محترمہ انوپریہ پٹیل نے اپنی تقریر میں مزید کہا کہ ہمیں نئی اورابھرتی ہوئی تمباکو مصنوعات کے مضر اثرات سے محتاط رہنے کی ضرورت ہے اور اس کے خلاف مضبوطی اورتیز رفتاری کے ساتھ کام کرنا چاہئے ۔ انہوں نے کہا کہ ہم اس جنگ میں ملک اور بیرون ملک کی مجموعی کوششوں سے ہی فتح یاب ہوسکیں گے ۔


    اس موقع پر وزیر مملکت موصوف نے ، ’’ گلوبل ایڈلڈ ٹوبیکو سروے -2 انڈیا رپورٹ 17-2016 اور دانتوں کے علاج کی تعلیم دینے والے کالجوں میں انسداد تمباکونوشی کے مراکز قائم کئے جانے اور انسداد تمباکو نوشی کے لئے کام کرنے والے ان ملازمین کو مشورے کے رہنما اصولوں کا اجرا کیا ، جن کے پاس روزی روٹی کمانے کا کوئی متبادل ذریعہ نہیں ہے ۔علاوہ ازیں تمباکو نوشی سے پیدا ہونے والے امراض سے شفایاب ہونے والے افراد نے بھی تمباکو نوشی کی عادت پر قابو پانے کے لئے اپنی جدوجہد اور کوششوں کا بھی اس موقع پر تذکرہ کیا ۔


    اس دوروزہ مشاورتی اجتماع میں نیشنل ٹوبیکو کنٹرول پروگرام کی اہلیت سازی پر توجہ مرکوز کی جائے گی ۔ علاوہ ازیں اس اجتماع کے کلیدی شعبوں کے نوڈل آفیسر ہندوستان میں ڈبلیو ایچ او ایف سی ٹی سی پر عمل آوری کے لئے مختلف شعبہ جاتی کوششیں کرنے کے لئے موجود رہیں گے ۔علاوہ ازیں تمباکونوشی کے تدارک کو حفظان صحت کے نئے اقدامات پر عمل آوری پر بھی اس دوروزہ قومی اجتماع میں غوروخوض کیا جائے گا۔واضح ہوکہ تمباکو نوشی 35 سے 69 برس تک کی عمر کے 4.5 لاکھ افراد کو امراض قلب لاحق ہوجاتی ہیں ۔ علاوہ ازیں2011 میں تمباکو نوشی سے پیداہونے والےامراض کے علاج پر کیا جانے والا خرچ ایک لاکھ چار ہزار 500 کروڑروپے یعنی 22.4 ارب امریکی ڈالر رہا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2989

    
    
    (Release ID: 1534715) Visitor Counter : 3
    
    
      Read this release in: English , Tamil