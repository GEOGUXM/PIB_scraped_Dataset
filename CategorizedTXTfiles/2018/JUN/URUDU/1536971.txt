      جہاز رانی کی وزارت

      ساگر مالا نے اسکوچ سمت ، 2018 میں طلائی ایوارڈ حاصل کیا
      Posted On: 28 JUN 2018 2:03PM by PIB Delhi


    نئی دلّی ،28 جون؍وزارت جہازرانی کے فلیگ شپ پروگرام بندر گاہ کے توسط سے خوش حالی ،ساگر مالا کو نئی دلّی میں منعقد ہوئی 52 ویں اسکوچ سمٹ ، 2018 میں انفراسٹرکچر کے شعبے میں سماجی اقتصادی منتقلی اور بنیادی ڈھانچہ کے شعبے میں اس کی تیز رفتار ترقی کے اعترف کے طور پر طلائی ایوارڈ دیا گیا ہے ۔ ساگر مالا پروگرام نے سمٹ میں ’’ آرڈر آف میرٹ بھی حاصل کیا ہے ۔ جہاز رانی کے سیکریٹری جناب گوپال کرشن نے جہازرانی ، سڑک نقل وحمل اور شاہراہ ، آبی وسائل ، دریاؤں کے فروغ اورگنگا کے احیاء کے وزیر جناب نتن گڈکری کے ساتھ اس ایورڈ کوحاصل کیا ۔
    اسکوچ ایوارڈ معاشی اقتصادی تبدیلیوں میں مہارت کے مظاہرے اور قیادت کے عتراف کے طور پر دیا جاتا ہے ۔ یہ ایوارڈ بھارت میں بہتر حکمرانی ، بنیادی ڈھانچہ ، مالیات ، بینکنگ ، تکنالوجی ، کارپوریٹ سٹی زن شپ ، اقتصادی اور ترقی کے شعبے میں بہترین کارکردگی کامعیار ثابت ہوا ہے ۔
    وزارت جہاز رانی کے جوائنٹ سیکریٹری ( ساگر مالا )جناب کیلاش کمار نے یہ ایوارڈ اسکوچ گروپ کے چیئر مین جناب سمیر کوچر سے حاصل کیا۔ وزارت جہاز رانی کے سیکریٹری جناب گوپال کرشن اس تقریب تقسیم ایوارڈ کے مہمان خصوصی تھے ۔ ’’ آرڈر آف میرٹ‘‘ نامی یہ اعزاز وزارت جہاز رانی کے ڈپٹی سیکریٹری ( ساگر مالا ) جناب ابھیشیک چندر نے حاصل کیا ۔


    
    ۔ ۔ ۔ ۔ ۔


    
    u.3353
    

    
    (Release ID: 1536971) Visitor Counter : 4