      نائب صدر جمہوریہ ہند کا سکریٹریٹ

      سائنس اورتکنالوجی کا اصل مقصد انسانی زندگی کوبہتربناناہے ۔ نائب صدرجمہوریہ ہند
      
      ساہاانسٹی ٹیوٹ آف نیوکلیائی طبیعات کولکاتہ میں تجرباتی نیوکلیائی ایسٹروفزکس ( ایف آرای این اے ) تحقیقی سہولت کا افتتاح

      Posted On: 28 JUN 2018 8:00PM by PIB Delhi

    نئی دہلی ،29جون : نائب صدرجمہوریہ ہند ، جناب ایم وینکیانائیڈونے کہاہے کہ سائنس ، تکنالوجی اور تحقیق کا اصل مقصد انسانی زندگی کوبہتربناناہے ۔ موصوف کل کولکاتہ میں ساہاانسٹی ٹیوٹ آف نیوکلیئر فزکس میں تجربات نیوکلیائی ایسٹروفزکس کی تحقیقی سہولت ( ایف آرای این اے ) کا افتتاح کرنے کے بعد حاضرین سے خطاب کررہے تھے ۔ حکومت مغربی بنگال کے اطلاعات وتکنالوجی ، آئی ٹی کے وزیر جناب برتیاباسو بھی اس موقع پرموجود تھے ۔


    نائب صدرجمہوریہ ہند نے کہاکہ ہم سب کوکاشتکاروں ، سائنسدانوں اور سپاہیوں کا شکرگزارہوناچاہیئے کیونکہ یہ تمام افراد ملک وقوم کی خدمت میں مصروف رہتے ہیں ۔ ہمیں انھیں احترام دینا چاہیئے اور ان کے ساتھ عزت سے پیش آناچاہیئے کیونکہ وہ ہمارے لئے خدمات انجام دیتے ہیں اورانھیں جئے جوان ، جے کسان اورجے وگیان کی حیثیت سے یاد رکھاجانا چاہیئے ۔


    نائب صدرجمہوریہ ہند نے کہاکہ پروفیسرمیگھ نادھ ساہا ایک عظیم ایسٹرماہرطبیعات ، صاحب علم وبصیرت اور سائنسی مسئلے سے اوران کی سائنسی بصیرت اس امرسے ہوتی ہے کہ انھوں نے یونیورسٹی کے طبیعات کے نصاب کو باقاعدہ طورپرتسلیم کیا اورسائکلوٹرون بنانے کا منصوبہ وضع کیا۔


    نائب صدرجمہوریہ ہند نے کہا کہ پی ایچ ڈی سے قبل کورس شروع کرنے کے لئے ان کی پہل قدمی ملک میں اپنی نوعیت کے لحاظ سے اولین پیش قدمی تھی جو ایم ایس سی کے طلبأ کوپی ایچ ڈی کے لئے تربیت دینے کی غرض سے متعارف کرائی گئی تھی اوریہ حقیقی معنوں میں متاثرکن پہل تھی ۔ یہ بات قابل ذکرہے کہ ابھی حال ہی میں یوجی سی نے اس طرح کے برج کورس کی اہمیت کو تسلیم کیاہے اوراسے تمام یونیورسٹیوں اورطلبأ کے لئے لازمی قراردیاہے ۔


    نائب صدرجمہوریہ ہندنے انسٹی ٹیوٹ میں فراہم کرائی گئی تحقیقی سہولتوں کا جائزہ لیا اورسائنس دانوں ، اساتذہ کی محنت و حصولیابیوں کی ستائش کی ۔ انھوں نے کہاکہ ادارے کے اراکین کے ساتھ میں نے جوگفت وشنید کی ہے اس گفت وشنید کے نتیجے میں، میں پورایقین رکھتاہوں کہ یہاں بہت کچھ حاصل کیاگیاہے اور درس وتدریس ، تحقیق کی عظیم روایات اور جدت طرازی کے طورطریقے پوری قوت کے ساتھ او ر ہمہ گیرجوش وجذبے سے معمور ہوکر یہاں پروان چڑھتی رہیں گی ۔اس موقع پرنائب صدرجمہوریہ ہند کی تقریر کامتن درج ذیل ہے :


    بھائیواوربہنو،


    میں آج یہاں آپ سب کے درمیان اس ادارے میں آکر جسے پروفیسرمیگھ نادھ ساہا نے قائم کیاتھا ۔ جوایک عظیم ایسٹرماہرطبیعات اور بھارت کے سائنس مصلح تھے ، اوراس ادارے کے بانی ڈائرکٹربھی تھے ، بہت خوش ہوں ۔میں نے آپ سب سے گفت وشنید کے بعد بہت کچھ حاصل کیاہے اورآپ لوگ جوکام یہاں کررہے ہیں اس سے بھی آگاہی حاصل کی ہے ،ساتھ ہی ساتھ یہاں کے بانی کے کاموں سے آپ نے جو ترغیب حاصل کی ہے میں اس سے بھی واقف ہوں ۔


    پروفیسر ساہا ملک کی وہ اولین شخصیت تھے، جنھوں نے 1938میں نیوکلیائی فزکس میں نصابات کی شروعات کی تھی ۔


    1639میں نیوکلیائی فشار کی دریافت کے بعد پروفیسرساہا نے ملک میں نیوکلیائی طبیعات کے بے پناہ مضمرات کو پہلے ہی محسوس کرلیاتھا۔


    ان کی بصیرت افروز دانشمندی ، ان کے اس عمل سے ظاہرہوتی ہے کہ انھوں نے یونیورسٹی کے طبیعات کے نصاب اور منصوبوں کوسائیکلوٹرون بنانے میں معاون تسلیم کیاتھا انھوں نے دوراب جی ٹاٹاٹرسٹ سے حاصل ہونے والی فیاضانہ امداد کی مدد سے یہ معرکت الآرا کارنامہ انجام دیا۔


    یہ بات بھی قابل ذکرہے کہ سائیکلوٹرون کی تعمیر کا کام حکومت ہند کے محکمہ ایٹمی توانائی کے 1954میں وجود میں آنے سے بہت قبل یعنی 1941میں شروع ہوا ۔1940کے بعد ، دنیا بھرمیں نیوکلیائی فزکس میں تیزی سے ترقی ہوئی اور اس ترقی اورنموسے پروفیسرساہانے ترغیب حاصل کرکے یونیورسٹی سے قریبی رابطہ رکھنے والے آزادانہ ادارے کے قیام کی تجویز رکھی ۔ اس ادارے کے قیام کی تاریخ اسی میں مضمرہے ۔ نیوکلیائی فزکس کا یہ ادارہ 1949میں وجود میں آیا۔ بعد ازاں اس کا نام ساہاانسٹی ٹیوٹ آف نیوکلیر فزکس ( ایس آئی این پی ) رکھاگیا۔اوریہ کام 1956میں ان کی ناوقت رحلت کے بعد انجام پایا ۔


    مجھے اس تاریخی ادارے کو دیکھنے کا اعزاز حاصل ہے جس کا رسمی طورپر افتتاح نوبل انعام یافتہ مادام آئیرین جولیوٹ کیوری نے 11جنوری ، 1950کو کیاتھا۔ اورموصوفہ معروف سائنس داں اور نوبل انعام یافتہ میری کیوری کی صاحب زادی تھیں ۔


    مجھے یہ بات جان کر مسرت ہوئی ہے کہ پروفیسرساہانے یہاں زبردست کام انجام دیئے ہیں ۔ انھوں نے جدت طرازی پرمبنی پہل قدمیاں انجام دی جن میں ماقبل پی ایچ ڈی کورس کا ذکرکیاجاسکتاہے جو ملک میں اپنی نوعیت کا پہلا کورس ہے اوریہ کورس ایم ایس سی کے طلباکو پی ایچ ڈی کے لئے تیارکرنے کی غرض سے کرایاجاتاہے اوریہ ازحد متاثر کن ہے ۔ یہ بات بھی قابل ذکرہے کہ یوجی سی نے ابھی حال ہی میں اس طرح کے بریجنگ کورسوں کی اہمیت تسلیم کی ہے اورتمام یونیورسٹیوں کے لئے اسے لازمی قراردے دیاہے ۔


    آج آپ نے مجھے اس عمل کی ایک عمدہ جھلک دکھائی ہے جس کے تحت میں نے یہ جاناہے کہ اس طرح نوجوان سائنس حضرات کی حوصلہ افزائی آپ کے ادارے کے ذریعہ سائنٹفک تحقیقات کے لئے کی جاتی ہے اورگذشتہ7 6 برسوں کے دوران یہ کام کس آگے بڑھا ہے ۔ تقریباً40طلبأ کا انتخاب ملک گیر انتخابی ٹیسٹ کے نتیجے میں تحقیق وتدریسی پروگرام کے لئے منتخب کرکے یہاں شامل کئے جاتے ہیں اور یہاں سائنس دانوں کو باقاعدہ طورپر رہنمائی اورتربیت فراہم کرائی جاتی ہے اور ان میں سے متعدد سائنسداں سی ای آراین ، جنیوا میں بڑے بین الاقوامی اشتراک میں شرکت کررہے ہیں ۔


    یہ بات بھی خوش گوار ہے کہ آپ سب متعدد آوت ریچ پروگراموں پرتوجہ مرکوز کررہے ہیں اور اسکول اورکالجوں کے طلبأ مباحثوں اور سوال جواب پرمبنی اجلاسات میں شرکت کررہے ہیں ، اس ادارے کی تجربہ گاہوں سے استفادہ کررہے ہیں اورمضمون نویسی اور مقبول خطبات سے بھی فائدہ اٹھارہے ہیں۔ میں نے یہ بات بھی نوٹس کی ہے کہ اس ادارے نے اپنے آپ کو صرف شہری علاقوں تک ہی محدود نہیں رکھا ہے اورمغربی بنگال کے دور دراز علاقوں میں بھی اپنی زیرنگرانی پروگراموں کا اہتمام کیاہے ۔


    مجھے خوشی ہے کہ وہ سفر جوپروفیسرساہا کے ذریعہ شروع کئے گئے چھوٹے سائیکلوٹرون کی ڈیزائن اورڈیولپمنٹ کے ساتھ شروع ہواتھا ، اس سمت اب یہ سفر بہت آگے تک جاچکاہے اور اب آپ اس ادارے میں نیوکلیائی ایسٹرفزکس میں تجرباتی تحقیق کی سہولت حاصل کررہے ہیں جو کائنات کے مزید مخفی راز افشاں کریگا۔


    مجھے یہ کہنے میں کوئی جھجھک نہیں ہے کہ زیرزمین تجربہ گاہ جدوگڈا انڈرگراونڈسائنس لیباریٹری ( جے یو ایس ایل ) سمیت یہاں مختلف النوع پروگراموں سے میں بہت متاثرہواہوں جو جھارکھنڈ میں موجودہ یورینم کانوں میں بروے کارلائے جارہے ہیں ۔


    پیارے بھائیواوربہنو،


    میں اس ادارے کے مستقبل کے بارے میں بہت امید افزا تاثرات اورخیالات کا حامل ہوں کیونکہ میں نے15نوجوان سائنسدانوں کو جن کی گوناگوں ہنرمندیاں اورپس منظرہیں ، وہ سب مل جل کر کینسرکے خلیوں کواور معالجاتی حکمت عملیوں سے متعلق جدید ترین کثیرالنوع شعبوں سے متعلق پروجیکٹوں کو عمل جامہ پہنانے میں مصروف دیکھا ہے ۔


    اس طریقے سے نوجوان طلبأ کوسائنسد اں بننے کے لئے آپ کی جانب سے ملنے والی حوصلہ افزائی بھی قابل ستائس ہے ۔ 31جولائی ، 2017 کوآپ نے وگیان پرتبھا نام کا جو پروگرام شروع کیاتھا وہ بلاشبہ اسکولوں کے درجہ 8سے لے کرکے اگلے درجات کے طلبأ کو سائنسد اں بننے کی ترغیب فراہم کریگا۔


    اس تاریخی ادارے میں آج میں نے آپ سب کے ساتھ جو گفت وشنید کی ہے اس کی بنیاد پرمجھے پورا یقین ہے کہ آپ نے بہت کچھ حاصل کیاہے اوریہاں جاری درس وتدریس وتحقیق کی عظیم روایت پوری قوت اورجوش وجذبے کے ساتھ زندہ وپائندہ رہے گی ۔


    ڈائرکٹراور پوری فیکلٹی نیز محقیقی اورطلبأ کومیری نیک خواہشات ، ان سب نے مل کر علم وحکمت کی مشل روشن کررکھی ہے ۔


    خداکرے کہ آپ کا راستہ آسان اورکامیابیوں سے مملوہواوراگرکبھی کوئی ناکامی بھی ہو جوکہ کسی کوشش کا ایک جزوہوتاہے تو مجھے پورا یقین ہے کہ ان ناکامیوں کوآپ اپنی آئندہ کی اعلیٰ کامیابیوں کا زینہ بنالیں گے ۔


    میں تمنا کرتاہوں کہ آپ سب کوآپ کی کوششوں میں بہترین کامیابی حاصل ہو ۔ جئے ہند ۔


    *************


    (م ن ۔ع آ )


    U-3374

    
    
    (Release ID: 1537115) Visitor Counter : 1
    
    
      Read this release in: English , Tamil