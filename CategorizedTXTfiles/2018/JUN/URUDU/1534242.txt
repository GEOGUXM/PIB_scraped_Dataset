      مکانات اور شہری غریبی کے خاتمے کی وزارت

      شہری علاقوں کی پائیدار ،متوازن اورمربوط ترقی سرکار کی کلیدی ترجیحات میں شامل
      اور ہماری مثالی شہری ترقی کے مرکزی خیال کی حیثیت رکھتی ہے : پوری
      
      ہاؤسنگ کی وزارت کے تمام مشن کی توجہ ماحولیات اورپائیدار شہری تبدیلیوں پر
      سنجیدگی کے ساتھ مرکوز کرتے ہیں
      
      Posted On: 03 JUN 2018 12:50PM by PIB Delhi


    نئیدہلی، 04 جون ۔ہاؤسنگ اور شہری امور کے وزیر مملکت (آزادانہ چارج ) جناب ہردیپ پوری نے کہا ہے کہ شہری علاقوں کی پائیدار ،متوازن اور مربوط ترقی نہ صرف سرکار کی کلیدی ترجیحات میں شامل ہے بلکہ ہماری مثالی شہری ترقی کے مرکزی خیال کی حیثیت رکھتی ہے ۔جناب ہردیپ پوری ، عالمی یوم ماحولیات کے موقع پر منعقد دی نالج کوئلیشن - انٹیلی جنٹ کنورزیشنز ) کے عنوان پر ، منعقد ایک اجتماع سے خطاب کررہے تھے ۔ اس تقریب میں اقوام متحدہ کے انوائرنمنٹ پروگرام کے سربراہ جناب ایرک سولہیم نے بھی خصوصی مہمان کی حیثیت سے شرکت کی ۔علاوہ ازیں ہندوستان میں اقوام متحدہ کے ریذینڈنٹ کوآرڈی نیٹر اور یواین ڈی پی کے ریذیڈنٹ ری پریذیٹیٹوجناب یوری افناسیو ، انرجی اینڈریسورسز انسٹی ٹیوٹ کے ڈاکٹر اجے ماتھر اور اقوام متحدہ کی سفیر ماحولیات محترمہ دیا مرزانے بھی اس تقریب کو رونق بخشی ۔ جناب پوری نے اپنی تقریر میں مزید کہا کہ ہم ملک میں شہر کاری کے پروگرام کا انتظام وانصرام جس طرح کیا جاتا ہے ،اس سے طے پاتا ہے کہ شہری تبدیلیوں کے فوائد کس حد تک حاصل کرسکتے ہیں ۔


    جناب ہردیپ پوری نے کہا کہ آج جب کہ ہمارے شہر قومی معیشت کو فروغ دینے کے محرک کی حیثیت سے ابھر رہے ہیں ۔ ہندوستان اپنی ترقیاتی پروا ز کے اس موڑ پر پہنچ چکاہے ، جہاں شہروں / قصبات کو سرمایہ کاری اور پیداواریت کے فعال مراکز کی حیثیت اختیار کرنے کے لئے معقول مواقع پیداکئے جانے لازمی ہیں۔تبدیلی ماحولیات کے عالمی مسائل کے تدارک کے لئے ہندوستان کے قابل قدر کردار کی ادائیگی کا ذکر کرتے ہوئے جناب پوری نے کہا کہ ہندوستان نے کرہ ارض کی وسیع تر فلاح کے لئے دور اندیش عہد بستگی کی ہے ، جو 2030 تک اقوام متحدہ کے ، پائیدار ترقی کے نشانوں کے حصول جیسے وسیع تر فلاحی پروگراموں کی تکمیل کے لئے مطلوب ہے۔ ہندوستان، گیسوں کے اخراج میں کمی ، 2030 تک مجموعی گھریلو شرح نمو میں 33فیصد اضافے کی عہد بستگی سمیت مختلف اہم بین الاقوامی ماحولیاتی معاہدوں سے متعلق سی او پی -21 پر دستخط کنندہ کی حیثیت سے متعدد دور رس فیصلے لئے ہیں۔


    جناب پوری نے مزید کہا کہ یہ بات ایک ٹھوس حقیقیت کی حیثیت رکھتی ہے کہ ہاؤسنگ اور شہری امور کی وزارت کے تمام مشن ماحولیاتی اور فضائی پائیداری پر مسلسل توجہ مرکوز کئے ہوئے ہے۔ انہوں نے کہا کہ اسمارٹ سٹیز مشن جیسے پروگراموں میں ماحولیات ، پائیدار ترقی کے لئے متعدد راست اور بالواسطہ اقدامات کی منصوبہ بندی کی ہے ۔ جن سے پائیدار ترقی اور ڈھانچہ جاتی سہولیات کو فروغ دیا جاسکے گا ، گیسوں کی اخراج میں کمی کی جاسکے گی اورتباہ کاری کے حالات پر قابو پانے کی ،شہروں کی قوت میں اضافہ کیا جاسکے گا۔ انہوں نے کہا کہ جدید تعمیرات کی ٹکنالوجی اور جدت طرازی اختیار کرنے کے کام کو آگے بڑھانے کے لئے پردھان منتری آواس یوجنا کے تحت ایک ’’ٹکنولوجی سب مشن ‘‘بھی قائم کیا جارہا ہے۔


    انہوں نے عظیم تعمیراتی منصوبوں میں شامل ایس ڈی جی کے پائیدار ترقی اور مقاصدکے تئیں ہاؤسنگ اور شہری امور کی وزارت عہد بستگی پر زور دیتے ہوئے جناب ہردیپ پوری نے کہا کہ ہاؤسنگ اور شہری امور کی وزارت نے ایس ڈی جی کے پائیدار ترقی اورکامیابی کے لئے متعدد اقدامات کئے ہیں ۔ جن سے ان شہروں میں زندگی بسری کی سہولیات کی اندازہ کاری کی جاسکے ۔ اس زندگی بسری کے 79 اشاریے ایس ڈی جی کے مختلف اقدامات سے وابستہ ہیں اور ان میں عوامی ٹرانسپورٹ سے لے کر پانی کے دوبارہ استعمال اور ماحولیات جیسے تمام امور شامل ہیں۔


    مستقبل کے چیلنجوں کو تسلیم کرتے ہوئے جناب ہردیپ پوری نے کہا کہ سرکار ، تعلیمی حلقوں اور صنعتی دنیا کے درمیان قومی اور بین الاقوامی سطح پر مضبوط شراکتداری ضروری ہے ۔ قومی ، بین الاقوامی اور مقامی سطح پر یہ شراکتداری پائیدار ترقی کے مقاصد کے اصول میں معاون ہوگی۔


    ۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2908

    
    
    (Release ID: 1534242) Visitor Counter : 2
    
    
      Read this release in: English