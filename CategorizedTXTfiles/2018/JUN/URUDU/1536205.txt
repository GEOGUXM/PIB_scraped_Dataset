      خواتین اور بچوں کی ترقیات کی وزارت

      خواتین اور بچوں کی ترقی کی وزیرمحترمہ مینکا سنجے گاندھی نے حاملہ خواتین کے ساتھ یوگا کا چوتھا بین الاقوامی دن منایا
      
      حمل کےد وران یوگا کرنے سے خواتین میں پرسکون رہنے کی صلاحیت پیدا ہوتی ہے اور زیادہ تر جسمانی مسائل میں کمی آتی ہے: محترمہ مینکا گاندھی
      
      Posted On: 21 JUN 2018 6:22PM by PIB Delhi


    نئی دہلی، 21 /جون۔خواتین اور بچوں کی ترقی کی وزیر محترمہ مینکا سنجے گاندھی نے مختلف سرگرمیوں کے ذریعہ یوگا کا چوتھا بین الاقوامی دن منایا۔خواتین اور بچوں کی ترقی کی وزیر نے نئی دہلی میں حاملہ خواتین کے ساتھ ایک یوگا تقریب میں شرکت کی۔ محترمہ مینکا گاندھی نے جلد ہی ماں بننے والی ان خواتین کے ساتھ تبادلہ خیال کیا۔ حاملہ خواتین نے محترمہ گاندھی کے ساتھ زچگی سے قبل یوگا کی پریکٹس کے اپنے تجربات ساجھا کئے۔


    محترمہ مینکا سنجے گاندھی نے حاملہ خواتین کے ساتھ ایک یوگا ٹرینر کی رہنمائی میں یوگا کے مختلف آسن کئے۔تاکہ حمل کے دوران زچگی سے قبل یوگا کی ورزش کی حوصلہ افزائی کی جاسکے۔انہوں نے حاملہ خواتین کے لئے یوگا کی اہمیت کو اجا گر کیا۔ تاہم محترمہ مینکا گاندھی نے زور دے کر کہا کہ حمل کے دوران یوگا صرف کوالیفائڈ معلم کی نگرانی میں ہی کرناچاہئے۔


    خواتین اور بچوں کی ترقی کی وزیر محترمہ مینکا گاندھی نے کہا کہ یوگا کو زندگی کا لازمی حصہ بنانے کے بے شمار مجموعی فائدے ہیں۔ اس سے خواتین بالخصوصی حاملہ عورتوں کو پرسکون رہنے کی ترغیب حاصل ہوتی ہے۔ اسی طرح اس سے نو مہینے پر مشتمل حمل کی پوری مدت کے دوران زیادہ تر جسمانی مسائل کم ہوجاتے ہیں۔انہوں نے کہا کہ پرانیاما کو حمل کے دوران غیرمعمولی فوائد کاحامل پایا گیا ہے۔ اس آسن کو حمل کے دوران تینوں سہ ماہی میں روزانہ کرنا چاہئے کیونکہ اس سے منفی خیالات کو دور کرنے میں مدد ملتی ہے۔


    یوگا کے چوتھے بین الاقوامی دن کے موقع پر منعقدہ ماہ قبل زچگی یوگا سیشن میں شرکت کرنے کے بعد محترمہ مینکا گاندھی نے کہا کہ حمل کے دوران زچگی سے قبل باقاعدگی کے ساتھ یوگا ،خواتین کو فطری زچگی کے لئے تیار کرنے میں مدد فراہم کرسکتا ہے۔


    خواتین اور بچوں کی بہبودی کی وزیر محترمہ مینکا سنجے گاندھی نے سوشل میڈیا پلیٹ فارموں بشمول ، فیس بک ( https://www.facebook.com/ministryWCD ) اور ٹوئٹر(@ MinistryWCD ) یوگا کے متعدد آسنوں کی ایک فہرست جاری کی ہے جن کو حمل کے دوران تینوں سہ ماہیوں میں خواتین کے ذریعہ آسان کے ساتھ کیا جاسکتا ہے۔خواتین اور بچوں کی ترقی کی وزارت نے اپنے آفیشیل یوٹیوب چینل پر محترمہ مینکا سنجے گاندھی کا ایک ویڈیو بھی شیئر کیا ہے جس میں انہیں یوگا کرتے ہوئے دیکھاجاسکتا ہے۔


    محترمہ مینکا سنجے گاندھی نے روزانہ کے اپنے یوگ معمول کو ساجھا کیا ہے اور لوگوں سے زور دے کر کہا ہے کہ وہ صحت مند اور خوش رہنے کے لئے یوگا کریں۔


    خواتین اور بچوں کی ترقی کی وزارت کے سیکریٹری جناب راکیش شری واستو کی قیادت میں وزارت کے افسران نے پورے جوش وخروش کے ساتھ آج نئی دہلی میں نیشنل انسٹی ٹیوٹ آف پبلک کو آپریشن اینڈ چائلڈ ڈیولپمنٹ( این آئی پی سی سی ڈی) کے یوگا سیشن میں شرکت کی۔


    (م ن۔ م ع۔ رض)


    U-3220

    
    
    (Release ID: 1536205) Visitor Counter : 7