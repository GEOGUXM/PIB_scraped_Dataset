      وزارت خزانہ

      مئی 2018 میں جی ایس ٹی سے جمع شدہ محصول
      Posted On: 01 JUN 2018 12:31PM by PIB Delhi


    نئی دہلی۔01؍جون۔مئی 2018 میں جمع مجموعی جی ایس ٹی محصول 94,016 کروڑ ہے جس میں سے 15,866 کروڑ سی جی ایس ٹی ہے ، ایس جی ایس ٹی 21,691 کروڑ آئی جی ایس ٹی 49,120 کروڑ ہے (درآمدات سے جمع 24,447 کروڑ سمیت) اور محصول 7,339 کروڑ ہے (درآمدات سے جمع 854 کروڑ سمیت) ۔ اپریل مہینے سے 21 مئی 2018 تک فائل کردہ جی ایس ٹی آر 3 بی ریٹرنز کی کل تعداد 62.47 لاکھ ہے۔


    مئی2018 میں سیٹلمنٹ کے بعد مرکزی حکومت اور ریاستی حکومتوں کو حاصل ہونے والے مجموعی محصول سی جی ایس ٹی سے 28,797 کروڑ اور ایس جی ایس ٹی سے 34,020 کروڑ ہے۔


    حالانکہ موجودہ مہینے میں جمع ہونے والا محصول پچھلے مہینے کے محصول کے مقابلے میں کم ہے، لیکن اب بھی مئی کے مہینے میں مجموعی جمع محصول ( 94.016 کروڑ) گزشتہ مالی سال کے جی ایس ٹی کلیکشن کے ماہانہ اوسط ( 89,885 کروڑ) کے مقابلے میں زیادہ ہے۔ اختتام سال کی وجہ سے اپریل میں محصول کے اعداد وشمار زیادہ تھے۔


    29 مئی 2018 کو 6696 کروڑ روپئے مارچ 2018 کے لئے جی ایس ٹی معاوضے کے طور پر ریاستوں کو جاری کیے گئے ہیں۔ چنانچہ مالی سال 18-2017 (جولائی 2017 سے مارچ 2018 تک) کے لئے ریاستوں کو کُل جی ایس ٹی معاوضہ 47844 کروڑ روپئے جاری کیے گئے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ن ا ۔ع ن


    U-2882

    
    
    (Release ID: 1534088) Visitor Counter : 5
    
    
      Read this release in: Malayalam , Tamil , English , Marathi