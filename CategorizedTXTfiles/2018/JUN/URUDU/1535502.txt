      نیتی آیوگ

      مشترکہ آبی انتظا م کے اشارئیے پر رپورٹ کا اجرأ
      Posted On: 14 JUN 2018 3:45PM by PIB Delhi


    نئیدہلی، 14 جون ۔ نیتی آیوگ باہمی تعاون اور مقابلہ جاتی وفاقیت کے اصول پر کام کرتے ہوئے مختلف سماجی شعبوں کے اشاریوں کو فروغ دئے جانے پر زور دیتا رہا ہے ۔نیتی آیوگ نے 2018 میں ،’’ ہیلتھی اسٹیٹس ، پروگریسو انڈیا ‘‘ پر ایک رپورٹ جاری کی تھی ،جس میں ملک کی ریاستوں اور مرکز کے زیر انتظام علاقوں کے مختلف معیارات صحت کی درجہ بندی کا احاطہ کیا گیا تھا ۔ زندگی میں پانی کی کلیدی اہمیت کو پیش نظر رکھتے ہوئے ایک قدم اورآگے بڑھ کر مشترکہ آبی انتظام کے اشاریوں سی ڈبلیو ایم آئی ) پر ایک رپورٹ تیار کی تھی۔ آج اس رپورٹ کی رسم اجرا کی تقریب کا افتتاح شاہراہوں اور سڑک ٹرانسپورٹ ، جہاز رانی اور آبی وسائل کے مرکزی وزیر جناب نتن گڈکری نے کیا ۔ اس تقریب میں نیتی آیوگ کے نائب چئیر مین جناب راجیو کمار ، نیتی آیوگ کے چیف ایگزیکٹو آفیسر جناب امیتابھ کانت اور آبی وسائل ،پینے کے پانی ،صفائی ستھرائی اور دیہی ترقیات کی وزارت کے سکریٹری اور دیگر سینئیر افسران نے بھی شرکت کی ۔


    واضح ہوکہ سی ڈبلیو ایم آئی ریاستوں / مرکز کے زیر انتظام علاقوں کے ذرعیہ آبی وسائل کے موثر انتظام کی کارکردگی اور اضافے کی اندازہ کاری کے لئے ایک اہم وسیلہ ثابت ہوگا۔ یہ کام آبی وسائل کی وزارت ، پینے کے پانی اورصفائی ستھرائی کی وزارت اور مرکزی وزارتوں / محکموں کے اشتراک سے کیا گیا ہے ۔ یہ انڈیکس یعنی اشاریہ ریاستوں اور متعلقہ مرکزی وزارتوں اور محکموں کو آبی وسائل کے بہتر انتظام کے لئے معقول حکمت عملی وضع کرنے میں معاون ہوگا ۔ اسی طرح اس موضوع پر ایک ویب پورٹل کا بھی آغاز کیا گیا ہے ۔


    آج جاری کی جانے والی رپورٹ میں سال 17-2016 میں گجرات کو پہلا مقام حاصل ہوا ہے۔بعد ازاں مدھیہ پردیش ،آندھرا پردیش ، کرناٹک اور مہاراشٹر کی ریاستوں کی درجہ بندی کی گئی ہے ۔اس کے ساتھ ہی شمال مشرقی اور ہمالیائی رساستوں میں تری پورہ کو سال 17-2016 کے لئے درج اول کی ریاست قرار دیا گیا ہے ۔اس کے بعد ہماچل پردیش ،سکم اور آسام کی ریاست کو درجہ دیا گیا ہے ۔


    مشترکہ آبی انتظام کے اشاریے (سی ڈبلیو ایم آئی ) کی مختصر تفصیل :


    نیتی آیو گ نے 9 وسیع ترشعبوں اور 28 مختلف اشاریوں کی شمولیت کے ساتھ تیار کیا ہے ۔ جس میں زیر زمین پانی آبی ذخائر کی باز بحالی ، آبپاشی ، زرعی طریقے ، پینے کے پانی ، پالیسی وگورننس ، (بی اوایکس -ون ) کے مختلف پہلوؤںکا احاطہ کیا گیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-3098

    
    
    (Release ID: 1535502) Visitor Counter : 8