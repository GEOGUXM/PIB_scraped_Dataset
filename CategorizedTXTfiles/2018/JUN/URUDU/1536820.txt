      پیٹرولیم اور قدرتی گیس کی وزارت

      کابینہ نے ایتھنال ملے ہوئے پٹرول (ای بی پی) پروگرام کو آگے بڑھانے کی خاطر سرکاری سیکٹر کی تیل فروخت کرنے والی کمپنیوں (او ایم سیز)کے ذریعے ایتھنال کی خریداری کے نظام کو منظوری دی
      Posted On: 27 JUN 2018 6:12PM by PIB Delhi


    نئی دہلی، 27 ؍جون / وزیراعظم جناب نریندر مودی کی صدارت میں اقتصادی امور کی کابینہ کمیٹی نے سرکاری سیکٹر کی او ایم سیز کی سپلائی کے لئے ایتھنال کی قیمت پر نظر ثانی کے خاطر ایتھنال ملے ہوئے ایتھنال ملے ہوئے پٹرول (ای بی پی) پروگرام کو آگے بڑھانے کی خاطر سرکاری سیکٹر کی تیل فروخت کرنے والی کمپنیوں (او ایم سیز) کے ذریعے ایتھنال کی خریداری کے نظام کو منظوری دے دی ہے۔


    اقتصادی امور کی کابینہ کمیٹی نے اب چینی کے سیزن 19-2018 کے دوران پہلی دسمبر 2018 سے 30 نومبر 2019 تک کے عرصے کے دوران ایتھنال کی سپلائی کے لئے مندرجہ ذیل کو منظوری دی ہے۔

      * راب سے حاصل ہونے والی سی زمرے کی ایتھنال کی مِل پر قیمت 43.70 روپے فی لیٹر طے کرنا (موجودہ قیمت 40.85 روپے ہے) جی ایس ٹی اور ٹرانسپورٹ کا کرایہ الگ سے قابل ادائیگی ہوگا۔
      * بی زمرے کی راب اور گنے کے رس سے حاصل ہونے والی ایتھنال کی مِل پر قیمت 47.49روپے فی لیٹر طے کرنا ۔ جی ایس ٹی اور ٹرانسپورٹ کا کرایہ الگ سے قابل ادائیگی ہوگا۔
      * چونکہ ایتھنال کی قیمت چینی کے سیزن 19-2018 کے لئے ایف آر پی کے تخمینے پر مبنی ہے، اس میں ایم او پی اور این جی کے ذریعے حقیقی ایف آر پی کے ذریعے تبدیلی کی جا سکتی ہے۔
      * 20-2019 میں ایتھنال کی سپلائی کے لئے ایتھنال کی قیمت ایم او پی اینڈ این جی کے ذریعے گنے اور راب کی لاگت کے مطابق تبدیل کی جا سکتی ہے۔

    شراب کشید کرنے والے تمام کارخانے اس اسکیم کا فائدہ اٹھا سکیں گے او ر امید ہے کہ بڑی تعداد میں یہ کارخانے ای بی پی پروگرام کےلئے ایتھنال سپلائی کریں گے۔ ایتھنال سپلائی کرنے والوں کے لئے اُجرتی قیمت کسانوں کے گنے کے بقایہ جات کو کم کرنے میں مدد کریں گے اور گنا اگانے والے کسانوں کی پریشانیوں کو کم سے کم کیا جا سکے گا۔


    سی زمرے کی راب سے کشید کی جانے والی ایتھنال کی زیادہ قیمت کی وجہ سے ای بی پی پروگرام کے لئے ایتھنال کی دستیابی میں قابل قدر اضافہ ہونے کی امید ہے، جبکہ بی زمرے کی راب اور گنے کے رس سے حاصل ہونے والی ایتھنال پہلی مرتبہ سپلائی ہوگی۔ پٹرول میں ایتھنال کی زیادہ مقدار کی ملاوٹ سے برآمدات پر انحصار میں کمی سمیت کئی فوائد ہیں، جس سے زراعت کے سیکٹر کو مدد ملے گی اور یہ زیادہ ماحال دوست ایندھن کو فروغ دے گا، جس سے آلودگی میں کمی اور کسانوں کی آمدنی میں اضافہ ہوگا۔


    حکومت 2014 سے ایتھنال کی قیمت کو نوٹیفائی کر رہی ہے۔ اس فیصلے سے پچھلے 4 برسوں کے دوران ایتھنال کی سپلائی میں قابل قدر اضافہ ہوا ہے۔ سرکاری سیکٹر کی 3 فروخت کرنے والی کمپنیوں کے ذریعے ایتھنال کی خریداری کی مقدار جو 13-2014 میں 38 کروڑ لیٹر تھی، 18-2017 میں بڑھ کر 140 کروڑ تک پہنچنے کا اندازہ ہے، جو قابل قدر ہے۔


    حکومت بی زمرے کی راب اور گنے کے رَس سے حاصل ہونے والی ایتھنال کے لئے بھی پہلی مرتبہ قیمت طے کر رہی ہے، جس سے امید ہے کہ چینی کی صنعت کی کسانوں کو ادائیگی کرنے کی صلاحیت میں بہتری آئے گی اور ای بی پی کے لئے ایتھنال کی دستیابی میں بھی اضافہ ہوگا۔


    U. No. 3332


    
    

    
    (Release ID: 1536820) Visitor Counter : 4
    
    
    
    
    

*