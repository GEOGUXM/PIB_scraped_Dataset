      پیٹرولیم اور قدرتی گیس کی وزارت

      دھرمیندرپردھان نے بھارت میں موجود،اوپی ای سی ممالک کے سفرأ سے ملاقات کی
      Posted On: 15 JUN 2018 11:58AM by PIB Delhi


    نئی دہلی ،15جون : پیٹرولیم اورقدرتی گیس نیز ہنرمندی ترقیات وصنعت کاری کے وزیر،جناب دھرمیندرپردھان نے بھارت میں اوپی ای سی ممالک کے سفرأ سے ملاقات کی ہے ۔ یہ ملاقات ایک ازحداہم وقت پرعمل میں آئی ہے، جب 2014کے بعد عالمی پیمانے پرخام تیل کی قیمتیں اس وقت سب سے زیادہ تیزی سے ہمکنارہیں ۔


    بھارت کا اوپیک ممالک کے ساتھ مضبوط تعلق ہے اور خام تیل بھارت کو سپلائی کرنے والے 8سپلائر ملک اوپی ای سی رکن ممالک سے تعلق رکھتے ہیں ۔ بھارت کو مجموعی خام تیل جس قدرمقدارمیں درآمد کیاجاتاہے، اس میں 83فیصد تیل اور 98فیصد ہماری ایل پی جی درآمدات اور ایل این جی درآمدات گذشتہ مالی سال کے دوران انھیں ممالک سے کی گئی ہیں ۔


    ملاقات کے دوران جناب پردھان نے بڑھتی ہوئی خام تیل کی قیمتوں اور پوری دنیا، خصوصاً ہندوستان میں صارفین پر مرتب ہونے والے اس کے منفی اثرات کے تئیں اپنی تشویش کا اظہارکیا۔ انھوں نے زوردیکرکہاکہ عالمی پیمانے پرخام تیل کی قیمتیں کافی بڑھ گئی ہیں اوراس طرح کے اضافے کے پس منظرمیں منڈی کے اصول اس کی حمایت نہیں کرسکتے ۔ انھوں نے اوپیک سفرأ سے کہاکہ وہ اس پیغام کو اپنی متعلقہ حکومتوں تک پہنچادیں اور تیل کی قیمتوں کوذمہ دارانہ شکل دینے کی کوششیں کریں ۔ ایک ایسی شکل جس میں پروڈیوسراور صارف دونوں کے مفادات کے مابین توازن قائم ہوسکے ۔ انھوں نے کہاکہ ایشیائی پریمیم کے توسط سے تفریق پرمبنی تیل کی قیمت کا نظام قابل قبول نہیں ہے ۔ وزیرموصوف نے گذارش کی کہ اس سلسلے میں تیل اورگیس دونوں کے لئے شفافیت پرمبنی لچیلا طریقہ کاراختیارکیاجاناچاہیے ۔


    وزیرموصوف آئندہ ہفتے، 21-20جون ، 2018کے دوران، ساتویں بین الاقوامی اوپیک سیمنارمیں شرکت کی غرض سے ویاناجائیں گے، جہاں وہ اوپیک کے سکریٹری جنرل جناب سنوسی برکندو اور اوپیک رکن ممالک کے وزرأ کے ساتھ اہم موضوعات پرگفت وشنید کریں گے۔ یہ تمام شخصیات بھی اس مذاکرے میں شریک ہوں گی ۔


    U-3124

    
    
    (Release ID: 1535613) Visitor Counter : 6