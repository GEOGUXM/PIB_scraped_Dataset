      صحت اور خاندانی بہبود کی وزارت

      ہندوستان اورناروے نے شعبٔہ صحت میں تعاون کی توسیع کے لئے مفاہمتی عرضداشت پر دستخط کئے
      Posted On: 07 JUN 2018 6:27PM by PIB Delhi


    نئیدہلی، 08 جون ۔حکومت ہند کی وزارت صحت اور حٓاندانی بہبود نے شعبہ صحت میں تعاون کی توسیع کے لئے ناروے -انڈیا پارٹنر شپ انیشیٹو (این آئی پی آئی )کے تحت ناروے کی سرکار کے ساتھ ایک مفاہمتی عرضداشت پر دستخط کئے ہیں ،جس کی مدت 2018 سے 2020 تک تین سال ہوگی ۔صحت وخاندانی بہبودکی وزارت (ایچ ایف ڈبلیو ) کی وزیر سکریٹری محترمہ پریتی سودن نے حکومت ہند کی جانب سے اورسفیر ناروے متعینہ ہند جناب آئی ایل ایس رنگنارکانسواگ نے ناردے کی سرکار کی جانب سے اس مفاہمتی عرضداشت پر دستخط کئے ۔ اس موقع پر وزارت صحت اور خاندانی بہبود کی جوائنٹ سکریٹری (آر سی ایچ ) محترمہ وندنا گرنانی اور مذکورہ بالا دونوں ملکوں کی وزارت صحت کے افسران بھی موجود تھے ۔


    ہندوستان اور ناروے کے درمیان اس تعاون کی خاکہ سازی حکومت ہند کی قومی صحت پالیسی 2017 میں اہمیت کے ساتھ درج ترقیاتی مقاصد سے مطابقت رکھتے ہوئے کی گئی ہے جس کا مقصد پائیدار ترقی کے مقاصد ( ایس ڈی جی ) حاصل کرنا ہے ۔علاوہ ازیں اس تعاون کے تحت عالمی مسائل صحت پر دونوں ملکوں کے مشترکہ مفادات پر بھی توجہ مرکوز کی جائے گی۔


    اس شراکتداری میں زچگی ،نومولود اور بچوں کی صحت سے متعلق شعبے شامل ہیں اور اس سے این آئی پی آئی کے مرحلہ اول ودوئم سے تجربات حاصل کئے جائیں گے ۔ علاوہ ازیں اس تعاون کے تحت جدت طرازی ،عمل انگیزی اور حکمتی حمایت پر توجہ مرکو ز کی جائے گی اور حکومت ہند کے انٹینسی فکیشن پلان فار ایکسیلریٹیڈ میٹرنل اور اینڈ چائلڈ سروائیول سے رہنمائی حاصل کرن کی کوشش کی جائے گی ۔


    این آئی پی آئی کے مرحلہ نمبر 3 (2020-2018 ) کی خاکہ سازی این آئی پی آئی کے مرحلہ اول ودوئم کے حاصل تجربات کی بنیاد پر کی جائے گی ۔اس سلسلے میں نیشنل ہیلتھ مشن اور این آئی پی آئی کے تحت زچہ بچہ اورنومولود بچوں کی صحت کی خدمات کے بہترین طریقوں سے عالمی استفادے کے لئے باہمی طور سے آپس میں تقسیم کئے جائیں گے ۔ یاد رہے کہ ورلڈ ہیلتھ اسمبلی ، فیملی پارٹی سپیٹری کیئر پر این آئی پی آئی کے ایک حالیہ اقدام کی انڈیا کیس اسٹڈی کے طور پر تصویر سازی کی گئی تھی ۔


    ہندوستان اور ناروے کی حکومتوں نے 2006 میں شیر خواروں کی شرح اموات میں کمی کے لئے ایم ڈی جی -4 کے اصول کے لئے شراکتداری پر اتفاق رائے کا اظہار کیا تھا۔اس عہد بستگی کا اظہار دونوں ملکوں کے وزرائے اعظم کے ذریعہ کیا گیا تھا ۔ یہ شراکتداری نیشنل ہیلتھ مشن (این ایچ ایم ) جیسے حکومت ہند کے ایک اقدام صحت پر مبنی تھی اور ا س کا مقصد معیاری زچہ بچہ صحت خدمات میں اضافہ کرنا تھا ۔ اس کے تحت بہار ، اوڈیشہ ،مدھیہ پردیش اورراجستھان پرتوجہ مرکوز کی جائے گی اور آر ایم این سی ایچ اے کی حیثیت سے جموں وکشمیر میں بھی اس شراکتداری کے تحت کام کیا جائے گا۔


    2007سے 2017 تک پچھلے دس برس کی مدت کے دوران اپنے کام کے ذریعہ ناروے - ہندوستان شراکتداری اقدام (این آئی پی آئی ) کا نتیجہ مزید مثبت اقدامات کی شکل میں ظاہر ہوا ہے ۔ این آئی پی آئی نے جدت طرازی کے علاوہ معتبر تکنیکی حمایت کی فراہمی کے ذریعہ ملک کی پانچ ریاستوں میں اور قومی سطح پر این ایچ ایم کی معاونت کی ہے ۔ جس کا نتیجہ متعدد پالیسیوں اور این ایچ ایم کے لئے رہنما اصولوں کی شکل میں ظاہر ہوا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 3015

    
    
    (Release ID: 1534881) Visitor Counter : 2
    
    
      Read this release in: English