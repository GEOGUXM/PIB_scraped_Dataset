      وزارتِ تعلیم

      فروغ وسائل انسانی کے مرکزی وزیر نے اسمارٹ انڈیا ہیکاتھن 2018 کے پہلے ہارڈ وئیر ایڈیشن کے گرینڈ فینالے کی تقریب کا افتتاح کیا
      
      اختراعاتی وجدت طرازی اورتحقیقی کاموں کے لئے سازگار فضا ہموار کرنا سرکار کی اولین ترجیح ہے: پرکاش جاوڈیکر

      Posted On: 19 JUN 2018 3:02PM by PIB Delhi

    نئی دہلی، 19 جون ۔ فروغ وسائل انسانی کے مرکزی وزیر جناب پرکاش جاوڈیکرنے نئی دہلی میں اسمارٹ انڈیا ہیکاتھن 2018 کے پہلے ہارڈویئر ایڈیشن کے پانچ روزہ گرینڈ فینالے کی تقریب کا افتتاح کیا ۔ انہوں نے ویڈیو کانفرنسنگ کے ذریعہ افتتاح کیا ۔اس موقع پر اعلیٰ تعلیم کے محکمے کے سکریٹری جناب آر سبرامنیم اور فروغ وسائل انسانی کی وزارت کے سرکردہ افسران بھی موجود تھے ۔ جناب پرکاش جاوڈیکر نے اس موقع پر اپنی تقریر میں کہا کہ اسمارٹ انڈیا ہیکاتھن 2018 وزیر اعظم جناب نریندرمودی کے میک ان انڈیا پروگرام کے سلسلے کا پروگرام ہے ۔ یہ پروگرام نئے تصورات کے لئے ایک اہم وسیلے کے طور پر خدمات انجام دے رہا ہے اور ان تصورات کو تخلیقی اور پیداواری بنانے میں امداد فراہم کررہا ہے ۔ وزیر موصوف نے مزید کہا کہ ملک میں جدت طرازی اور تحقیق کے لئے سازگار فضا ہموار کرنا سرکار کی ترجیحات میں شامل ہے ۔ انہوں نے مزید کہا کہ سرکار جدت طرازی کے کامیاب پروگراموں کی حوصلہ افزائی کررہی ہے ۔ کیونکہ یہ معاشی نمو اور فلاح کے لئے انتہائی اہمیت کی حامل ہے۔ واضح ہوکہ ہارڈ وئیر ہیکاتھن کا گرینڈ فینالے کا ایک پانچ روزہ اجتماع ہوگا ۔ جس میں ملک کے دس انتہائی باوقار (نوڈل ) ادارے شرکت کریں گے ۔ان اداروں میں آئی آئی ٹی کانپور ( ڈرونس تھیم )، آئی آئی ٹی کھڑک پور (ایگری کلچر تھیم ) ،آئی آئی ٹی گواہاٹی (ریورل ٹکنالوجی تھیم ) ، سی ای ای آر آئی پلانی (اسمارٹ کمیوٹی کیشن تھیم )، سی ایس آئی او چنڈی گڑھ (ہیلتھ کئیر تھیم )،آئی آئی ایس بنگلورو (اسمارٹ وھیکل تھیم )، آئی آئی ٹی روڑکی ( کلین واٹر تھیم ) ، این آئی ٹی تریچی ( ویسٹ منجمنٹ تھیم ) ، سی او ای پی پُنے (سکیورٹی تھیم ) اورفورج کوئمبٹور ( امپورٹ سبسٹی ٹیوشن تھیم) شامل ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    3164 U-

    
    
    (Release ID: 1535882) Visitor Counter : 14