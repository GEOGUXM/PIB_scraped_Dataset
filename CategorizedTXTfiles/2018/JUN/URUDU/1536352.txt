      صدر جمہوریہ کا سکریٹریٹ

      صدر جمہوریہ ہند نے کیوبا میں وہاں کی قومی شخصیات کو خراج عقیدت پیش کیا
      Posted On: 22 JUN 2018 8:04PM by PIB Delhi


    نئی دہلی، 22 ؍جون،صدر جمہوریہ ہند جناب رام ناتھ کووند یونان، سورینام اور کیوبا کے سہ ملکی دورے کے آخری مرحلے میں کل (21 جون 2018 ) کیوبا کے سین ٹیاگو پہنچے ہیں۔ سین ٹیاگو ڈی کیوبا میں انہوں نے سانتا ایفی جینیا قبرستان کا دورہ کیا اور کیوبا کی قومی شخصیات جیسے جوز مارٹی ، فیڈل کاسٹرو ، کارلوس مینوول ڈی کیسپیڈ اور ماریانا گریجیلز کو خراج عقیدت پیش کیا۔ اس کے بعد صدرجمہوریہ ہوانا پہنچے ہیں۔


    آج (22 جون 2018) صدر جمہوریہ نے ہوانا میں مہاتما گاندھی کے مجسمے پر خراج عقیدت پیش کرنے کے ساتھ اپنی مصروفیات کا آغاز کیا۔ بعد میں دن میں صدر جمہوریہ کو انقلاب محل میں باضابطہ استقبالیہ دیا جائے گا۔ اس کے بعد وہ اپنے ہم منصب میگویل ڈیاز کینل کے ساتھ میٹنگ کریں گے اور حکومت کے ساتھ وفد کی سطح کی بات چیت کی قیادت کریں گے۔ امید ہے کہ دونوں فریق دو مفاہمت ناموں پر دستخط کریں گے، جن میں ایک روایتی ادویات اور ہومیو پیتھی کے لئے اور دوسرا بائیو ٹیکنالوجی کے لئے ہوگا۔


    بعد میں آج صدر جمہوریہ نئی دہلی روانہ ہونے سے پہلے ہوانا یونیورسٹی میں طلباء سے خطاب کریں گے۔


    (م ن-و ا- ق ر)


    U- 32 54

    
    
    (Release ID: 1536352) Visitor Counter : 2