      کامرس اور صنعت کی وزارتہ

      جناب سریش پربھو نے بھارت کی برآمدات کی احیا سے متعلق حکمت عملی کا جائزہ لیا
      Posted On: 27 JUN 2018 3:18PM by PIB Delhi


    نئی دہلی، 27 /جون۔ کامرس اور صنعت اور شہری ہوابازی کے مرکزی وزیر جناب سریش پربھو نے بھارت کی برآمدات کی احیا سے متعلق ایک حکمت عملی کی تیاری کے جائزہ کے لئے 23جون 2018 کو نئی دہلی میں ایک میٹنگ کی صدارت کی۔ وزیر موصوف نے تازہ ترین برآمداتی رجحانات کا جائزہ لیا اور اس اعتماد کا اظہار کیا کہ 2017-18 میں مجموعی برآمدات کی شرح ترقی 12.9 فیصد تک ہوجائے گی۔ انھوں نے کہا کہ افریقہ، مرکزی اور جنوبی امریکہ کے ممالک میں تجارتی تقریبات کا انعقاد کیا جارہا ہے، تاکہ برآمدات کو نئی مارکیٹ مل سکے اور نئی مصنوعات سے متعارف کرایا جاسکے۔ ان اقدامات کی وجہ سے برآمدات میں لگاتار ترقی ہورہی ہے۔


    وزیر موصوف نے 100 ارب امریکی ڈالر کی اضافی برآمداتی حکمت عملی کی تیاری کا جائزہ لیا۔ اس حکمت عملی میں مصنوعات اور اپنی حیثیت کو برقرار رکھنے کے لئے مہارت پر توجہ دی گئی ہے۔ یہ ایک کثیر جہتی شعبہ جاتی حکمت عملی ہے، جس میں روایتی اور نئی مصنوعات اور مارکیٹ پر توجہ مرکوز کی گئی ہے۔ مصنوعات پر خاص توجہ والی حکمت عملی میں جواہرات و زیورات، چمڑے، کپڑے اور ملبوسات، دواسازی، الیکٹرانکس، انجینئرنگ شعبہ، کیمیکل اور پیٹرو کیمیکلس، بحری مصنوعات اور زراعت اور متعلقہ مصنوعات جیسی مصنوعات کو شامل کیا گیا ہے۔ خطے پر خاص توجہ رکھنے والی اسٹریٹجی میں این اے ایف ٹی اے، یوروپ، شمال مشرقی ایشیا، آسیان، جنوبی ایشیا، لاطینی افریقہ، افریقہ اور وانا، سی آئی ایس، آسٹریلیا اور نیوزیلینڈ جیسے خطے شامل ہیں۔


    ۔۔۔۔۔۔۔۔۔۔۔ ۔۔۔۔۔۔۔۔۔۔۔


    م ن۔ ا س۔ م ر


    UN-3315

    
    
    (Release ID: 1536686) Visitor Counter : 9