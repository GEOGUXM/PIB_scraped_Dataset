      صدر جمہوریہ کا سکریٹریٹ

      سورینام میں بین الاقوامی یوم یوگ کے موقع پر منعقدہ تقریبات کے دوران صدر جمہوریہ جناب رام ناتھ کووند کا خطاب
      Posted On: 21 JUN 2018 8:05PM by PIB Delhi


    نئی دہلی، 22 /جون۔

     1. آپ سب کو بڑی پرمسرت صبح بخیر۔ میرے لئے یہ ایک اعزاز کی بات ہے کہ بین الاقوامی یوم یوگ سورینام کے حسین مناظر میں منارہا ہوں۔ آپ کا ملک اور آپ کی میزبانی پرکشش اور سکون دینے والی رہی ہیں۔ میں یوگ پر عمل کرنے کے لئے اس سے بہتر کوئی دیگر مقام کا تصور ذہن میں نہیں لاسکتا۔ میرے لئے یہ ایک اعزاز کی بات ہے، کیونکہ صدر بوترسے اور نائب صدر اشون ادھین دونوں صاحبان نے اس تقریب میں شرکت کی رضامندی دی ہے۔
     2. دنیا میں دیگر کسی جگہ آج اور گزشتہ بین الاقوامی یوم یوگ کے معاملے میں بھی کہیں ایسا نہیں ہوا ہے کہ دو سربراہان مملکت مشترکہ مندوبین بھی رہے ہوں۔ یہ اپنے آپ میں ایک منفرد حسن اتفاق ہے اور میں آپ کو یہ بتانا چاہتا ہوں کہ وہ دوست جو ایک ساتھ مل کر یوگا کرتے ہیں، وہ سچے دوست ہوتے ہیں اور ہمیشہ دوست رہتے ہیں۔
     3. یوگ ایک قدیم بھارتی روایت رہی ہے، لیکن اس کا سلسلہ صرف بھارت تک محدود نہیں ہے۔ یہ دنیا بھر میں لاکھوں افراد کا بنی نوع انسانیت سے وابستہ غیرمرئی ورثہ ہے۔ ہر براعظم اور ہر برادری میں اس کا رواج رہا ہے، انھوں نے اسے اپنایا ہے اور یوگ کو اپنے طور پر سمجھا ہے۔ یوگ کا طریقہ ان کے جسم اور اذہان پر مثبت اثرات مرتب کرتا ہے، خصوصاً آج کی تناؤ بھری دنیا میں اور انداز حیات سے وابستہ امراض کے پس منظر میں یوگ ہم سب کے لئے معاون ثابت ہوسکتا ہے۔
     4. بھارت کی طرف سے زور دیے جانے اور اقوام متحدہ کے سبھی ارکان کی متفقہ حمایت سے اقوام متحدہ کی جنرل اسمبلی میں 21جون کو بین الاقوامی یوم یوگ منائے جانے کی قرارداد کو منظور کردیا گیا۔ پہلا بین الاقوامی یوم یوگ 2015 کو منایا گیا، تبھی سے یوگ کے جذبے میں مزید توسیع ہوئی۔ آج سورینام اور بھارت کے ساتھ ساتھ دنیا کے ہر ملک میں بین الاقوامی یوم یوگ عملی طور پر منایا جارہا ہے۔ میرے خیال سے یوگ بھارت کی آخرکار روحانی طاقت کا مظاہرہ ہے۔ اس کی وجہ سے سورینام سمیت دنیا کے ہر کونے میں یوگ کرنے والوں کے مابین پیار محبت حاصل ہوا ہے۔
     5. یوگ سے دماغ اور جسم کے درمیان ربط قائم ہوتا ہے اور خیال سے عمل کا رابطہ قائم ہوتا ہے۔ اس سے بنی نوع انسان اور فطرت کے درمیان ہم آہنگی کو فروغ حاصل ہوتا ہے، جو ایک جذبہ ہے، جو سورینام کی ثقافت میں بہت زیادہ رچا بسا ہے۔ اس سے صحت اور تندرستی کے ایک کلی نظریے کو فروغ حاصل ہوتا ہے۔ ہماری پیچیدہ دنیا میں حفظان صحت کو درپیش بہت سے چیلنجاور بیماریاں حکومتوں اور صحت سے متعلق ایجنسیوں کو عوام کی تندرستی کو یقینی بنانے کی راہ میں مشکلاتکا سامنا ہے۔ ایک کثیر جہتی طریقہ کار اور علاج اور پرہیز کا اشتراک ضروری ہے۔ میں یہ کہوں گا کہ یوگ کو عوام کی زندگی کا حصہ بنائے جانے کی ضرورت ہے۔ ہمارے عوام کو صحت مند رکھنے اور بہت سی عام بیماریوں کو دور رکھنے کے لئے یہ بہت ہی کم لاگت کا سرمایہ ہے۔
     6. یوگ کے فوائد سے مختلف ملکوں اور ثقافتوں میں ہمیں اور زیادہ جذبہ حاصل ہوتا ہے کہ ہم روایتی فہم حاصل کریں اور غور کریں کہ جدید دور کے لئے اسے کیسے فائدے مند بنایا جاسکتا ہے۔ یا محض ہمارے دور کے لئے اسے ایک نئے انداز میں پیش کیا جائے۔ سورینام اور بھارت سمیت بہت سے سماج روایتی علم کی دولت کی پیشکش کی ہے۔ اپنے دورے کے دوران ہمارے ممالک آیوروید اور روایتی دباؤ میں تعاون پر رضامند ہوئے ہیں۔ اس میدان میں بھی سیکھنے اور اختیار کرنے کے لئے ہمارے پاس بہت کچھ ہے اور مجھے اعتماد ہے کہ ہم یہ کام مل کر کرسکتے ہیں۔
     7. یہ میرے لئے اعزاز کا بات ہے کہ میں نے سورینام کا دورہ کیا اور حکومت میں صدر بوترسے اور ان کے رفقائے کار کے ساتھ نیز آپ کے اس عمدہ ملک کے دوستانہ رویے والے عوام کے ساتھ بات چیت کی۔ میں رخصت ہوتا ہوں، میں اپنے ساتھ بہت بہت یادگاریں لے کر لوٹوں گا، لیکن آپ کے خوبصورت شہر میں بین الاقوامی یوم یوگ منانے کی میری یادیں ہمیشہ برقرار رہیں گی۔ میں یہ دن کبھی نہیں بھول سکتا۔ جناب صدر آپ کا بہت بہت شکریہ۔ ہر شخص کا شکریہ۔ آپ جو سب لوگ یہاں موجود ہیں اور سورینام کے سبھی عوام کو نیک خواہشات۔

    ۔۔۔۔۔۔۔۔۔۔۔۔۔۔۔۔۔۔۔۔۔۔


    

    UN-3233

    
    
    (Release ID: 1536264) Visitor Counter : 7
    
    
      Read this release in: English
    
    
    

7.