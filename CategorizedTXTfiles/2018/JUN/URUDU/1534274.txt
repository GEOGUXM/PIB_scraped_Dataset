      صدر جمہوریہ کا سکریٹریٹ

      بھارت کے صدر جناب رام ناتھ کووند کا گورنروں کی کانفرنس 2018 میں افتتاحی خطبہ
      Posted On: 04 JUN 2018 4:33PM by PIB Delhi


    1۔راشٹر پتی بھون میں منعقدہ اس کانفرنس میں آپ کا تہہ دل سے خیر مقدم ہے۔ اس کانفرنس میں پہلی بار شامل ہونے والی مدھیہ پردیش کی گورنر محترمہ آنندی بین پٹیل ، اڈیشہ کے گورنر پروفیسر گنیشی لال اور میزورم کے گورنر جناب کے راج شیکھرن کا خاص طور پر خیر مقدم ہے۔


    2۔عام طور پر یہ کانفرنس ہر سال کے آغاز میں منعقد ہوتی ہے۔ لیکن کچھ ناگزیر اسباب سے سال 2017 کی کانفرنس اکتوبر ماہ میں منعقدہ ہوپائی تھی ۔ اس کے 7 ماہ کے بعد سال 2018 کی اس کانفرنس کا انعقاد ہورہا ہے۔ ایسی کانفرنس میں آپ سبھی گورنروں اور لیفٹننٹ گورنروں کو نائب صدر جمہوریہ ، وزیراعظم ، وزیرداخلہ ، کابینہ کے دیگر اراکین ، نیتی آیوگ کے نائب صدر اور حکومت کے سینئر ترین افسروں کے ساتھ صلاح و مشورہ کرنے کا اچھا موقع حاصل ہوتا ہے۔ اس موقع کا استعمال کرتے ہوئے ہم کچھ اہم موضوعات پر باہمی تبادلۂ خیال کرتے ہوئے ان شعبوں میں مستقبل کی سمت طے کرسکیں گے۔ اس تناظر میں گورنروں کی کانفرنس کی اپنی خاص اہمیت ہے۔


    3۔ گورنر کے آئینی عہدہ کا ایک خاص وقار ہوتا ہے۔ ریاستی حکومت کی رہنمائی اور ہمارے وفاقی ڈھانچہ کی ایک اہم کڑی کی شکل میں گورنر مسلسل اپنا کام دیتے ہیں۔ ریاست کے عوام گورنروں کو آدرشوں اور اقدار کے محافظ کی شکل میں دیکھتے ہیں۔


    4۔ گزشتہ کانفرنس میں ‘انفراسٹکچر’، ‘پبلک سروسز’ اور ‘ہائر ایجوکیشن ’ ان اسٹیٹ اینڈ اسکل ڈیولپمنٹ ، سے متعلق موضوعات پر صلاح و مشورہ ہو ا تھا۔ آپ سبھی سے ان موضوعات پر اچھے مشورے ملے تھے۔


    5۔ گزشتہ کانفرنس میں لئے گئے فیصلے کے مطابق تشکیل دی گئی گورنروں کی کمیٹی نے اپنی رپورٹ جنوری 2018 میں پیش کردی تھی۔ اس رپورٹ میں گورنروں کے رول کو سماج میں چینج ایجنٹ یعنی تبدیلی کے نقیب کی شکل میں پیش کیا گیا ہے۔ آج چوتھے اجلاس میں رپورٹ کے مطابق کی گئی کارروائی پربھی تبادلہ خیال کیا جائے گا۔


    6۔ اس سال کی کانفرنس کا ایجنڈہ طے کرتے وقت اس بات پر توجہ مرکوز کی گئی تھی کہ ترقی کے سفر میں پیچھے رہ گئے اہل وطن کے مفاد میں نافذ کی جارہی اسکیموں کی مکمل جانکاری آپ سبھی کو ملے اور ان پر تفصیل سے تبادلہ خیال ہو۔ مختلف ریاستوں میں جن 115 ایسپیریشنل اضلاع میں تیز رفتاری سے ترقیات کام کرنے کا عہد کیا گیا ہے اس کے نفاذ کے بارے میں آپ سب کو مکمل جانکاری ملے۔ غریبوں ، خواتین ، درج فہرست ذاتوں اور درج فہرست قبائل ، نوجوانوں اور کسانوں کی فلاح و بہبود کے لئے سبھی متعلقین کی رہنمائی کرنےمیں یہ جانکاری آپ سب کے لئے بہت مفید ثابت ہوگی۔ ہمارے ملک میں درج فہرست قبائل کی تقریباً دس کروڑ کی آبادی کا ایک بڑا حصہ ، ہندستان کے آئین کے پانچویں اور چھٹے شیڈیول کے تحت آنے والے علاقوں میں ہوتا ہے۔ ترقی کے نقطہ نظر سے نسبتاً پیچھے رہ گئے ان لوگوں کی زندگی کو بہتر بنانے میں آپ سب بہتر رہنمائی کا کام کرسکتے ہیں۔


    7۔ ہندستان ، دنیا کی سب سے بڑی نوجوانوں کی آبادی والا ملک ہے۔ نوجوانوں کی زندگی میں اخلاقی اقدار جاگزیں کرنے اور انہیں مناسب تعلیم کے لئے رقبت دلانے کے لئے آپ سبھی معنوں میں ان کے گارجین ہیں۔ آپ انہیں ایسے کردار کی تعمیر کے لئے ترغیب دے سکتے ہیں جس کی بدولت وہ ہندستانی اقدار کے تئیں مسلسل حساس بنے رہیں۔


    8۔اعلی تعلیم کے تناظر میں گورنروں کی سابقہ کانفرنس میں یہ حقیقت سامنے آئی تھی کہ ہمارے ملک کی 69 فی صد یونیورسٹیاں ریاستی حکومت کے زیر کنٹرول چل رہی ہیں جن میں 94 فی صد طلبا تعلیم حاصل کررہے ہیں۔ ان میں سے زیادہ تر یونیورسٹیوں کے آپ چانسلر ہیں۔ اپنے عہدے، حقوق اور تجربے کا استعمال کرتے ہوئے آپ سب تعلیم کی سطح کو بہتر بنانے کے لئے رہنمائی اور ترغیب دلاسکتے ہیں۔ آپ سبھی یہ یقینی بنا سکتے ہیں کہ ریاستوں کی یونیورسٹیوں میں وقت پر اور شفاف طریقے سے طلبا کے داخلے اور اساتذہ کی تقرریاں ہوں۔ساتھ ہی امتحانات اور نتائج کا اعلان اور جلسہ تقسیم اسناد کی تقریب مقررہ وقت پر منعقد ہو۔ تیزی سے بدلتے ہوئے عالمی منظر نامے میں تعلیم کی معنویت برقرار رکھنے کے لئے وقتاً فوقتاً نصاب تعلیم میں تبدیلی اور اصلاح کرتے رہنا بھی ضروری ہے۔ نوجوانوں کے ساتھ مذاکرات قائم کرکے، آپ سبھی انہیں سماج پر ملک کے مفاد میں اپنی تعلیم بہتر استعمال کرنے کےلئے رغبت دلاسکتے ہیں۔ ملک کی آئندہ نسلوں کی تعمیر کرنے کرنے کے لئے ہم سب کے مسلسل کوشش کرتے رہنا ہے۔


    9۔ حکومت ہند نے 2 اکتوبر 2018 سے شروع کرکے 24 مہینوں تک مہاتما گاندھی کی 150ویں جینتی (یوم پیدائش) منانے کا فیصلہ کیا ہے اور اسکے لئے صدر جمہوریہ کی صدارت میں ایک قومی کمیٹی کی تشکیل کی گئی ہے۔ گزشتہ 2 مئی 2018 کو اس کمیٹی کی پہلی میٹنگ اسی احاطہ میں منعقد کی گئی۔ اس میٹنگ میں متعدد بہتر مشورے حاصل ہوئے۔ اس موضوع پر بھی کل اس کانفرنس میں تبادلہ خیال کیا جائے گا۔ گاندھی جی کی یاد سے وابستہ تقریبات کی اپنی اہمیت ۔ جیسا کہ ہم سبھی جانتے ہیں ، گاندھی جی تعمیری کاموں میں یقین رکھتے تھے لہذا بامعنی سماجی تبدیلی کے لئے کام کرنا ہی ان کی یاد کو سنبھال کر رکھنے کا سب سے اچھا طریقہ ہے۔ گاندھی جی نے کسی بھی کام کے آغاز میں ہونے والے ہونے والے پس و پیش کو دور کرنے کے لئے ایک واضح حل کی طرف رہنمائی کی تھی۔ ان کے مطابق سب سے کمزور اور غریب شخص کی زندگی اور مقدر کو سنوارنے کا مقصد بھی کسی بھی کام کے مناسب ہونے کی کسوٹی ہے۔ اس تناظر میں گاندھی جی کے آدرشوں اور اقدار کو عملی شکل دینے کے لئے آپ سبھی کے مشوروں کا خیر مقدم ہے۔


    10۔ گورنروں کی اس کانفرنس میں نائب صدر جمہوریہ اور وزیراعظم ، وزیر داخلہ اور ان کے سینئر معاون اپنی موجودگی اور تعاون سے یہاں ہوے والی گفتگو کو اور زیادہ معنویت بخشیں گے۔ آپ سبھی گورنروں کا سماجی زندگی میں طویل تجربہ رہا ہے۔ مجھے یقین ہے کہ اس کانفرنس کے دوران آپ سب کے اہم مشورے حاصل ہوں گے۔ اس کانفرنس میں جہاں صلاح و مشورہ ہوگا اس سے حساسیت ، ہم آہنگی اور شمولیت پر مبنی ایک اچھے سماج کی تعمیر میں ملے گی۔


    11۔ ان الفاظ کے ساتھ میں 2018 کی گورنروں کی اس کانفرنس کا آغاز کرتا ہوں۔ اب وزیر داخلہ سے مجھے درخواست ہے کہ وہ کانفرنس کی کارروائی کو آگے بڑھائیں۔


    شکریہ


    جے ہند!


    ۔۔۔۔۔۔۔۔۔۔۔


    م ن۔ م م ۔ ج۔


    U- 2913

    
    
    (Release ID: 1534274) Visitor Counter : 15