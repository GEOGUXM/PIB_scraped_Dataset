      ا قتصادی امور کی کابینہ کمیٹی

      مرکزی کابینہ نے ایگریکلچرل ایجوکیشن ڈویژن اور آئی سی اے آر اداروں کے تین سالہ منصوبٔہ عمل کو منظوری دے دی
      Posted On: 13 JUN 2018 2:48PM by PIB Delhi


    نئی دہلی، 14 جون ۔وزیر اعظم نریندر مودی کی صدارت میں ہونےوالے مرکزی کابینہ کے اجلاس میں ایگریکلچرل ایجوکیشن ڈویژن او ر آئی سی اے آر اداروں کے لئے 2017سے 2020 تک تین سالہ منصوبہ عمل کو جاری رکھنے کی منظوری دے دی گئی ۔ اس کے لئے 2225.46 کروڑ روپے ( 2197.51 کروڑ روپے + ریاستی سرکار کے حصے کے 27.95 کروڑروپے ) کا سرمایہ ، اے آئی سی آر پی - ایچ ایس کی تنخواہوں کے لئے مختص کیا گیا ہے ۔اس منصوبہ عمل کو منظوری دئے جانے کا مقصد ہندوستان میں اعلیٰ زرعی تعلیم کو فروغ دینا ہے ۔ اس میں درج ذیل امور شامل ہیں:

     1. ہندوستان میں 2050 کروڑروپے کی تخصیص کے ساتھ اعلی ٰ زرعی تعلیم کو مستحکم کرنا اور اسے فروغ دینا ۔
     2. 2425 کروڑروپے کے سرمائے کی تخصیص کے ساتھ آئی سی اے آر نیشنل اکیڈمی آف ایگریکلچرل ریسرچ مینجمنٹ (این اے اے آر ایم ) کا قیام ۔
     3. 151.21 کروڑروپے کے سرمائے کی تحصیص کے ساتھ آئی سی اے آر - سینٹرل انسٹی ٹیوٹ آف وومین ان ایگریکلچر (سی آئی ڈبلیو اے ) کا قیام ۔جس میں ہوم سائنسیز پر آل انڈیا کوارڈی نیٹر ریسرچ پروجیکٹ (اے آئی سی آر پی - ایچ ایس ) شامل ہیں۔

    اس اسکیم کا مقصد اعلیٰ زرعی تعلیمی اداروں سے معیاری انسانی وسائل حاصل کرنا ہے ۔نیز اس اسکیم میں متعدد نئے اقدامات پر بھی توجہ مرکوز کی گئی جن میں ذہین طلبا کو متوجہ کرنا ، اندرون ادارہ سے تدریسی عملے کے حصول میں تخفیف اور تدریسی عملے کی کمی کے مسئلے کا تدارک کرنا شامل ہے۔ علاوہ ازیں اس اسکیم کے تحت سبز اقدامات کی دیکھ بھال ،تدریسی عملے کی کمی کے مسئلے کا تدارک ، بین الاقوامی درجہ بندی ،اکابر شخصیات کی شمولیت ،جدت طرازی اور اختراع سازی کو فروغ ،اساتذہ کا حوصلہ مند نیٹ ورک ، درون ادارہ سے تدریسی عملے کے حصول میں تخفیف ، تعلیمی مذاکرات ،ٹکنالوجی سے دستیاب حصول درس ، پوسٹ ڈاکٹورل فیلو شپ ایگری کلچر ایجوکیشن پورٹل اور سائنٹیفک سوشل ریسپانسیبلٹی وغیرہ شامل ہیں ، جس کا مقصد زرعی یونیورسٹیوں کی معیاری درجہ بندی کو یقینی بنانا ہے ۔ اس اسکیم کو ڈھانچہ جاتی سہولیات کی جدید کاری اوراستحکام کے لئے شناخت کی تفویض سے جوڑا گیا ہے ۔طلبا اور اساتذہ کو سہولیات دستیاب کرائے جانے سے متعلق ڈھانچہ جاتی سہولیات کے استحکام اور جدت طرازی کی معاونت اور طلبا اور اساتذہ کی اہلیت سازی میں اضافہ کے لئے معاونت ، این آئی سی ایچ ای ایریاآف ایکسی لنس کے پروگرام کے ذریعہ امدا د فراہم کرائی جائے گی ،جس کا مقصد تدریس کے عمل کو بہتر بنانا اور طلبا کی اصولی ترقی کی حوصلہ افزائی کرنا ہے ۔


    اس اسکیم سے مقابلہ جاتی اور خود اعتماد انسانی وسائل پیدا کئے جاسکیں گے ۔علاوہ ازیں صنعتی اعتبار سے حساس زرعی شعبے کے رد عمل کو بھی آئی سی اے آر -سی آئی ڈبلیو کے ذریعہ پیش نظر رکھا جائے گا۔ کیونکہ انسانی وسائل اور نیشنل ایگری کلچر ریسرچ اینڈ ایگری کلچر سسٹم (این اے آر ای ایس ) کے دعوے داروں کی اہلیت سازی کی ضروریات کی تکمیل بھی کی جائے گی،جس کے نتیجے میں کسانوں ،جواں سال سائنسدانوں ، طلبا اور این اے آر ای ایس میں زرعی صنعت کی مقابلہ جاتی صلاحیت اوراہلیت میں اضافہ کیا جاسکے گا۔


    پس منظر :

      * انڈین کونسل آف ایگرکلچرل ریسرچ (آئی سی اے آر ) ملک بھر میں قائم 75 زرعی یونیورسٹیوں کے اشتراک سے ملک کے اعلیٰ زرعی تعلیمی ادارو ں میں منصوبہ بندی ، ان کی ترقی ،تال میل اور معیارات کے تعین کو یقینی بنانے کی ذمہ داری انجام دیتا ہے ۔اس سلسلے میں زرعی یونیورسٹیوں کے تیار کردہ انسانی وسائل ، خودکفالتی کے حصول کے لئے ملک کے زرعی منظر نامے میں تبدیلیوں کے تعلق سے اہم کردار ادا کرتا ہے ۔
      * یہ نظریہ ایک ہمہ جہت اور ہمہ سطحی نظریہ ہے ،جس میں مقابلہ جاتی صلاحیت میں اضافے ، زرعی تعلیم کے لئے باصلاحیت نوجوانوں کو شامل کرنے اور تدریس اور حصول در س سے متعلق تعلیمی سہولیات اور طلبا کے لئے مجموعی ڈھانچہ جاتی سہولیات میں سدھار کرنا ہے۔
      * نیشنل اکیڈمی آ ف ایگریکلچرل ریسرچ مینجمنٹ (این اے اے آر ایم ) نے نیشنل ایگریکلچرل ریسرچ اینڈ ایجوکیشن سسٹمز (این اے آر ای ایس ) کے اساتذہ اور طلبا کی اہلیتوں میں اضافے کے لئے کلیدی کردار ادا کیا ہے ۔
      * اس کے ساتھی سینٹرل انسٹی ٹیوٹ فار وومین ان ایگریکلچر ملک کے زراعتی منظر نامے میں زرعی خواتین کو بااختیار بنائے جانے کےلئے کلیدی کردار ادا کیا ہے ۔جس کی رو سے زراعت کے میدان میں خواتین کی ذمہ بےنظیر ہوگئی ہیں۔

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 3089

    
    
    (Release ID: 1535489) Visitor Counter : 1
    
    
    
    
    

*