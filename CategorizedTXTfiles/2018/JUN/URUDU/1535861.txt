      آبی وسائل، دریائی ترقیات اور گنگا احیاء کی وزارت

      جناب نتن گڈکری تاجکستان میں ’’کارروائی کے لئے بین الاقوامی دہائی: دیرپا ترقی کے لئے پانی2018-2028‘‘ سے متعلق کانفرنس میں شرکت کریں گے
      Posted On: 19 JUN 2018 12:25PM by PIB Delhi


    نئی دہلی، 19 /جون۔ آبی وسائل، دریاؤں کے فروغ، گنگا کی صفائی ستھرائی، جہازرانی، سڑک ٹرانسپورٹ اور شاہراہوں کے مرکزی وزیر جناب نتن گڈکری 20-21 جون 2018 کو تاجکستان کے دوروزہ سرکاری دورے کے لئے آج روانہ ہورہے ہیں۔ وہ تاجکستان میں ’’کارروائی کے لئے بین الاقوامی دہائی: دیرپا ترقی کے لئے پانی 2018-2028 ‘‘ سے متعلق کانفرنس میں شرکت کریں گے، جس کا اہتمام دوشامبے میں کیا گیا ہے۔ اس کانفرنس کا مقصد دنیا بھر میں آبی وسائل کے مربوط اور دیرپا بندوبست سے متعلق قومی، علاقائی اور بین الاقوامی اقدامات کو فروغ دینا ہے۔


    جناب گڈکری کانفرنس میں بھارت کی نمائندگی کریں گے اور ملک میں آبی وسائل کی دیرپا ترقی اور ان سے متعلق بندوبست کے لئے کئے جانے والے کام کے بارے میں اظہار خیال کریں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-3169

    
    
    (Release ID: 1535861) Visitor Counter : 9