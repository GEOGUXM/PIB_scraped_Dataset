      صحت اور خاندانی بہبود کی وزارت

      ماوؤں کی اموات میں 2013سے 22فیصد کی متاثرکن تخفیف واقع ہوئی ہے
      اب بھارت میں ہرمہینے وضع حمل کے پیچیدگیوں کے نتیجے میں ماضی کے مقابلے میں ایک ہزارکم خواتین فوت ہوتی ہیں
      
      جناب جے پی نڈانے اس کا میابی کومرکز اورریاست کی مشترکہ کوششوں کا ثمرہ قراردیا
      
      Posted On: 06 JUN 2018 10:09PM by PIB Delhi


    نئی دہلی ،7جون : بھارت نے اپنے یہاں ماوؤں کی شرح اموات کے تناسب میں خاطرخواہ تخفیف درج رجسٹرکی ہے ۔ ابھی حال ہی میں جاری کئے گئے ایس آرایس بلیٹن (2016) سے ظاہرہوتاہے کہ بھارت نے 2013سے ماوؤں کی شرح اموات میں 22فیصد تخفیف کے ساتھ متاثرکن بالادستی حاصل کی ہے ۔ اب بھارت میں ہرمہینے وضع حمل کی پیچیدگیوں کے نتیجے میں گذشتہ اعداد وشمارکے مقابلے میں تعداد کے لحاظ سے ایک ہزارکم خواتین فوت ہوتی ہیں ۔ بھارت میں زچگی سے متعلق ماوؤں کی شرح اموات 2011سے 2013کے دوران 167تھی ،جو 2014سے 2016کے دوران گھٹ کر 130ہوگئی ۔ یہ تخفیف ای اے جی ریاستوں اورآسام میں سب سے زیادہ قابل ذکررہی ہے ،جہاں یہ تعداد 246سے گھٹ کر 188ہوگئی ہے ۔ جنوبی ریاستوں میں یہ تخفیف 93سے گھٹ کر77ہوگئی اوردیگرریاستوں میں 115سے گھٹ کر93رہ گئی ۔


    صحت اورکنبہ بہبود کے وزیر، جناب جے پی نڈانے وزیراعظم جناب نریندرمودی کی دانشمندانہ قیادت اورلگاتارحمایت اور امداد کا شکریہ اداکیاہے، جس کے نتیجے میں اس سنگ میل کے حصول میں زبردست مدد ملی ہے ۔ جناب جے پی نڈا نے کہا ہے کہ حالیہ ایس ایس آراعداد وشمارسے ظاہرہوتاہے کہ ہم 2015تک ایم ڈی جی کے نشانے کے سلسلے میں جو زچگی سے متعلق ماوؤں کی شرح اموات کے تناسب ( ایم ایم آر) کے لئے 139تھا ، اس سے بہت آگے جاچکے ہیں او راب ہم 130تک پہنچ چکے ہیں ۔ میں وزارت اورریاستوں کی مشترکہ کوششوں کے لئے ان کو مبارکباد پیش کرتاہوں ۔


    ایس آرایس بلیٹن کے مطابق 2016میں 2013کے مقابلے میں تقریباً12000 زچگی سے متعلق کم مائیں فوت ہوئیں اور پہلی مرتبہ ماوؤں کی شرح اموات کی تعداد گھٹ کرمحض 32ہزاررہ گئی ۔ اس کا مطلب یہ ہوتاہے کہ یومیہ مزید 30حاملہ خواتین کو 2013کے مقابلے میں بھارت میں فوت ہونے سے بچالیاجارہاہے ۔


    ریاستوں میں اترپردیش میں ایسی ماوؤں کی شرح اموات میں 30فیصد کی تخفیف واقع ہوئی ہے اورریاست اس لحاظ سے سرفہرست ہے ۔ بقیہ تین ریاستیں پہلے ہی فی ایک لاکھ کے مقابلے میں 70ایم ایم آرکا ایس ڈی جی ٹارگیٹ حاصل کرچکی ہیں ۔ ان ریاستوں میں کیرالا ، مہاراشٹراورتامل ناڈو کے نام شامل ہیں ۔ آندھراپردیش اورتلنگانہ میں ابھی کافی فاصلہ ہے ۔


    مذکورہ نتائج اس امرکی تصدیق کرتے ہیں کہ وزارت کی مبنی برحکمت عملی پالیسی کے نتیجے میں اب کامیابی حاصل ہونے لگی ہے اورنسبتاکم اچھی کارکردگی والی ریاستوں پرتوجہ مرکوز کرنے ، خصوصاً‘مشن اندردھنش’جیسی پہل قدمیوں کوپوری شدت کے ساتھ نافذکرنے کے نتیجے میں بھارت میں وضع حمل کی پیچیدگیوں کے نتیجے میں رونماہونے والی خواتین کی اموات میں خاطرخواہ تخفیف واقع ہوئی ہے ۔ بنیادی ڈھانچے کو منظم بنا کر اور انسانی وسائل کا انتظام کرکے ، صلاحیت سازی ، جے ایس ایس کے جیسی پہل قدمیوں کے نتیجے میں قومی صحتی مشن کے تحت یہ کامیابیاں حاصل ہوئی ہیں ۔ واضح رہے کہ ایس ایس کے کے تحت حاملہ خواتین کی مفت نقل وحمل کی نگہداشت کے لئے انتظام کیاگیاہے ۔ جس نے اس کامیابی میں اہم کرداراداکیاہے ۔


    *************


    U-2986

    
    
    (Release ID: 1534733) Visitor Counter : 1
    
    
      Read this release in: English , Tamil