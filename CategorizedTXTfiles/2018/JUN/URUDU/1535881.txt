      پیٹرولیم اور قدرتی گیس کی وزارت

      دھرمیندر پردھان، آسٹریا اور جرمنی کے دورے پر
      Posted On: 19 JUN 2018 3:00PM by PIB Delhi


    نئی دہلی، 19 جون ۔ پٹرولیم وقدرتی گیس ، ہنر مندی کے فروغ اورکاروباری امور کے مرکزی وزیر جناب دھرمیندر پردھان آرگنائزیشن آف پٹرولیم ایکسپورٹنگ کنٹریز (اوپیک ) کی جانب سے اہتمام کئے جانے والے ساتویں او پیک (او پی ای سی ) سمینار میں شرکت کرنے والے ہندوستانی وفد کی قیادت کریں گے ۔ جناب دھرمیندر پردھان مہمان خصوصی کی حیثیت سے آسٹریا کے ویانا میں 19 اور 20 جو ن 2018 کو موجود ہوں گے۔


    جناب دھرمیندر پردھان کا یہ دورہ ایک ایسے وقت میں ہورہا ہے جب خام تیل کی عالمی قیمتیں 2014 سے اب تک کی سب سے زیادہ قیمتیں ہیں ۔اوپیک کے ساتھ ہندوستان کے تعلقات انتہائی اہمیت کے حامل ہیں ۔ کیونکہ ہندوستان اپنے استعمال کے لئے 82فیصد خام تیل ، 75فیصد قدرتی گیس اور 97 فیصد ایل پی جی اوپیک کے رکن ممالک سے خریدتا ہے ۔


    اپنے اس سفر کے دوران جناب دھرمیندر پردھان ،’’ توانائی کے پائیدار مستقبل ‘‘ کے عنوان سے اوپیک ممالک کے تمام وزرائے توانائی کے اجلاس میں کلیدی خطبہ پیش کریں گے ۔ان ممالک میں سعودی عرب ، متحدہ عرب امارات ، ایران ،روس ،چین اور عمان شامل ہیں ۔ توقع ہے کہ یہ تمام ممالک اس کانفرنس شرکت کریں گے ۔


    جناب دھرمیندر پردھان 21 اور 22 جون کو جرمنی کا دورہ بھی کریں گے ، جہاں وہ جرمنی کی ایک کمپنی لیپ کمپنی بھی جائیں گے ۔ اس کمپنی نے عالمی سطح پر پیشہ ورانہ اسکول بیرف سیشیول ( (Berufsscahule ، اسٹیگارڈ میں قائم کیا ۔اس کے ساتھ ہی جنابدھرمیندر پردھان برلن واٹر اینڈ انرمی سپلائی کے نام سے قائم یوٹی لٹی کمپنی کا بھی دورہ کریں گے ۔جناب دھرمندیر پردھان کے قیام جرمنی کے دوران انہیں جرمن وی ای ٹی سسٹم کی واقفیت بہم کرائی جائے گی اور برلن کے چیمبرز آ ف کریپٹس میں قائم جرمن ڈوول ٹریننگ سسٹم کے کام کاج کی تفصیل سے بھی جناب دھرمیندر پردھان کو واقف کرایا جائے گا۔


    اپنے اس سفر کے دوران جناب دھرمیندر پردھان جرمن کے وفاقی وزارت تعلیم وتحقیق جناب انجا Karliczek سے 22 جو ن کو ملاقات کریں گے اور پیشہ ورانہ تعلیم وتربیت سے متعلق امور پر تبادلہ خیال کریں گے ۔اس ملاقات کے دوران جرمنی اور ہندوستان کے دوران باہمی تعاون کے امور بھی زیر گفتگو آئیں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    3163 U-

    
    
    (Release ID: 1535881) Visitor Counter : 12