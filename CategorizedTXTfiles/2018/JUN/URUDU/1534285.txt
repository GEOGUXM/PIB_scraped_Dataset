      صدر جمہوریہ کا سکریٹریٹ

      گورنروں کی دو روزہ کانفرنس راشٹرپتی بھون میں شروع
      صدر جمہوریہ رام ناتھ کووند نے اپنی افتتاحی تقریب میں گورنروں کو وفاقی ڈھانچے میں ایک اہم رابطہ قرار دیا
      
      Posted On: 04 JUN 2018 12:12PM by PIB Delhi


    نئی دہلی، 4 جون 2018 /گورنروں اور لیفٹننٹ گورنروں کی دو روزہ کانفرنس آج (4 جون 2018) راشٹرپتی بھون میں صدر جمہوریہ ہند جناب رام ناتھ کووند کی افتتاحی تقریب کے ساتھ شروع ہوئی۔ راشٹرپتی بھون میں منعقد ہونے والی یہ ایسی 49ویں اور صدر کووند کی زیر صدارت ہونے والی دوسری کانفرنس ہے۔


    اپنی افتتاحی تقریر میں صد ر جمہوریہ نے کہا کہ آئین کے مطابق گورنر کے عہدہ کو حکمرانی کی اسکیم میں ایک باوقار مقام حاصل ہے۔ گورنر ریاستی حکومت کا سرپرست اور رہنما نیز وفاقی ڈھانچے میں رابطے کی ایک اہم کڑی ہے۔ ریاست کے عوام گورنر کے دفتر اور راج بھون کو آدرشوں او ر قدروں کے چشمے کی شکل میں دیکھتے ہیں۔


    صدر جمہوریہ نے کہا کہ ہمارے ملک کی تقریباً سو ملین آبادی کا تعلق درج فہر ست قبائل سے ہے۔ اس آبادی کی ایک بڑی اکثریت ایسے خطوں میں زندگی گزارتی ہے جو آئین ہند کے پانچویں اور چھٹے شیڈیول کے تحت آتے ہیں۔ گورنر ہمارے ان شہریوں کی زندگی کو بہتر بنانے کے لئے ایک لائحہ عمل ترتیب دینےمیں مدد کرسکتے ہیں جنہیں ہمارے ترقی کے سفر سے ا س طرح کا فائدہ نہیں ہوا ہے جیسی کہ توقع تھی۔


    صدر جمہوریہ نے کہا کہ ہمارے ملک کی 69 فی صد یونیورسٹیاں ریاستی حکومتوں کے دائرہ اختیار میں آتی ہیں۔ اعلی تعلیم کے حصول کے لئے داخلہ کرانے والے 94 فی صد طلبا ان یونیورسٹیوں میں تعلیم حاصل کرتے ہیں ۔ ان میں سے زیادہ تر یونیورسٹیوں کے چانسلر گورنر ہیں۔ ریاستی یونیورسٹیوں کے چانسلر کی حیثیت سے یہ ان کی ذمہ داری ہے کہ وہ ان تعلیمی اداروں کو ضروری رفتار اور تحریک دلانےاور اسکالر شپ کی سطح کو بڑھانے کا کام کریں۔ اپنے دفتری ذرائع اور عوامی زندگی میں اپنے طویل تجربے کی بدولت گورنر حضرات اس ذمہ داری کو نبھانے کے لئے مثالی طور پر اہل ہیں۔


    صدرجمہوریہ نےکہا کہ گورنر اس کام کو یقینی بنا نے میں مدد کرسکتے ہیں کہ ریاستی یونیورسٹیوں میں طلبا کے داخلے اور اساتذہ کی تقرریاں وقت پر اور شفاف طریقے سے ہو۔ گورنر اس کام کو بھی یقینی بنانے میں مدد کرسکتے ہیں کہ امتحانات ، نتائج کا اعلان اور جلسہ تقیسم اسناد وقت پر منعقد ہوں۔ یہ ان کی ذمہ داری ہے کہ وہ ریاستی یونیورسٹی کو ، نظم و ضبط اور وقار کو برقراررکھنے کی ترغیب دلائیں۔


    اس دو روزہ کانفرنس کے دوران متعدد اجلاس میں اہم موضوعاتی امور پر تبادلہ خیال ہوگا۔ جن میں حکومت ہند کے اہم پروگراموں اور داخلی سلامتی سے متعلق جانکاری دستیاب کرانا اوراس سے متعلق پرزینٹیشن ، ریاستی یونیورسٹیوں میں اعلی تعلیم اور حصول روزگار سے متعلق ہنر مندی کا فروغ ، گورنروں کی 48 ویں کانفرنس کے دوران تشکیل دی گئی گورنروں کی کمیٹی کی رپورٹ پر کئے گئے اقدامات اور مہاتما گاندھی کی 150 یوم پیدائش سے متعلق یاد یں شامل ہیں۔مرکزکے زیر انتظام علاقوں سےمتعلق ایک خصوصی اجلاس بھی 5 جون 2018 کو ہوگا جس میں لفٹننٹ گورنروں / مرکز کے زیرانتظام علاقوں کے ایڈمنسٹریٹر متعدد اہم پروگراموں کے نفاذ کی صورتحال پر تبادلہ خیال کریں گے۔


    سبھی ریاستوں اور مرکز کے زیرانتظام علاقوں کے گورنروں اور لفٹننٹ گورنروں کے علاوہ نائب صدر جمہوریہ ، وزیراعظم ، مرکزی وزیر داخلہ ، وزیر خارجہ ، فروغ انسانی وسائل کے وزیر ، فروغ ہنر مندی اور صنعت سازی کے وزیر ، وزارت ثقافت کے وزیر مملکت (آزادانہ چارج) نیتی آیوگ کے نائب چیئرمین اور سی ای او اور متعدد وزارتوں کے دیگر سینئر اہلکار اس کانفرنس میں شرکت کررہے ہیں۔


    ۔۔۔۔۔۔۔۔۔۔۔


    م ن۔م م ۔ ج۔


    U- 2914


    
    

    
    (Release ID: 1534285) Visitor Counter : 6
    
    
      Read this release in: Bengali , English , Marathi , Tamil , Malayalam