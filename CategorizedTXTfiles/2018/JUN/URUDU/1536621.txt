      نائب صدر جمہوریہ ہند کا سکریٹریٹ

      نائب صدر جمہوریہ جناب ایم وینکیا نائیڈو کا ‘‘ایمرجنسی: بھارتی جمہوریت کا سیاہ وقت’’کتاب کے ہندی، کنڑ، تیلگو اور گجراتی ترجموں کے اجراء کی تقریب سے خطاب
      Posted On: 26 JUN 2018 5:42PM by PIB Delhi


    نئی دہلی، 26 ؍ جون ؍محترم مدعوئین، میڈیا کے دوستو، بھائیو اور بہنو!


    پچھلے 10 مہینوں کے دوران میں نے خود کو مختلف موضوعات اور معاملات پر لکھی گئی کچھ کتابوں کے اجراء سے وابستہ کیا ہے اور ان میں سے ہر موقع میرے لئے لطف کا وسیلہ تھا، لیکن آج میں یہی کام اپنے دل پر بوجھ رکھتے ہوئے کر رہا ہوں۔وجہ بالکل صاف ہے، جسے آپ سبھی لوگ جانتے ہیں۔ اگر اس طرح کا کوئی موقع نہ ہو تا، تو ہم سبھی کو خوشی ہوتی ، لیکن ایسا نہیں ہے۔ آج شام ہمارے یکجا ہونے کی وجہ ہماری مجبوری ہے، جسے نظر انداز نہیں کیا جا سکتا۔ اس تقریب کو مؤثر طور پر سراہنے کے لئے میں بھارت کے حالات کے بارے میں کچھ مختصراً کہنا چاہوں گا ، جو حالات 21 مہینے تک جاری رہے۔

     1. حکومت ہند نے اپنے اٹارنی جنرل کے ذریعہ سپریم کورٹ کو اطلاع دی کہ کوئی پولیس افسر ذاتی دشمنی کی بنیاد پر کسی شخص کو گولی مار کر ہلاک کر سکتا ہے اور اس کے خلاف کوئی قانونی کارروائی نہیں کی جا سکتی، کیونکہ کوئی بھی عدالت اس طرح کے معاملات میں مداخلت نہیں کر سکتی۔
     2. اس وقت کی وزیر اعظم نے سختی سے یہ ضرورت محسوس کی کہ وہ ملک کے عوام کو صدمے سے دو چار کر دیں۔ یہ ضرورت ایسے وقت میں محسوس کی گئی، جب انتخاب سے قتل ایک کیس میں ہائی کورٹ کے ایک برعکس فیصلے میں وزیراعظم کو لوک سبھا انتخابات کے دوران غلط طور طریقے اپنانے کا قصور وار ٹھہرائے ہوئے چند دن ہوئے تھے۔
     3. اس وقت کی وزیراعظم نے آنجہانی صدر جمہوریہ سے رات کے وقت ایک اعلامیے پر دستخط کرنے کو کہا، جسے مرکزی کابینہ نے یہ کہہ کر منظور نہیں کیا کہ کابینہ کی میٹنگ بلانے کا وقت نہیں ہے۔
     4. وزیراعظم نے صدر جمہوریہ کو ایک سادے کاغذ پر یہ اعلامیہ جاری کرنے کو کہا ، بجائے اس کے کہ باقاعدہ ایک سرکاری لیٹر ہیڈ پر لکھنے کے لئے کہا جاتا۔
     5. اس وقت کے صدر جمہوریہ نے 25 جون 1975 کو اس عجیب و غریب خودسپردگی کے تباہ کن مضمرات پر غوروخوض کئے بغیر اور بڑے معاملات پر کابینہ کے فیصلے پر اقرار کئے بغیر اس پر دستخط کر دے۔ ہزاروں اپوزیشن لیڈروں کو نیند سے جگا کر قریبی جیلوں میں بند کر دیا گیا تھا۔
     6. وزیراعظم نے صدر جمہوریہ کو ایک نظرثانی شدہ خط بھیجا ، جس میں مذکورہ اعلانیہ جاری کرنے کے ایک دن بعد، یہ اعلانیہ جاری کرنے کی وجوہات بتائیں۔
     7. اگلے ہی دن، صدر جمہوریہ نے شہریوں کو آئین کی رو سے فراہم کرائے گئے اپنے بنیادی حقوق کی گارنٹی کو باقی رکھنے کی غرض سے عدالت سے رجوع کرنے کی سہولت کو معطل کر دیا۔
     8. بھارت کے صدر جمہوریہ کو ایگزیکٹیو آرڈر کے ذریعہ اپنی مرضی سے آئین میں ترمیم کرنے کا با اختیار بنایا گیا۔
     9. وزیر قانون، کابینہ سکریٹری، داخلہ سکریٹری اور پوری ہی کابینہ کو اس بڑے فیصلے کی جانکاری اگلے دن ہوئی۔
    10. اس وقت کے عہدیداروں نے قابل رحم حالت میں کام کاج کیا اور ان کے پاس کوئی اختیارات نہیں تھے۔ اس طرح وہ بھارت کے آئین کی شقوں کی اندھار دھن خلاف ورزی کو دور کھڑے دیکھتے رہے۔
    11. حکومت نے بھارت کے کمپٹرولر آڈیٹر جنرل سی اے جی سے کہا کہ اس فیصلے سے متعلق دستاویزات ، سی اے جی کو نہیں دی جائیں گی۔
    12. آئین سے بالاتر ہو کر ایک گروپ ابھرا اور اس نے ملک کا کام کاج سنبھالا، جس کے بارے میں کوئی جوابدہی نہیں تھی، لیکن پوری طاقت استعمال کیا۔ اس گروپ نے جیل سپرنٹنڈنٹ کوجیل میں ایسے سیل قائم کرنے کو کہا ، جس میں سیاسی لیڈروں کے لئے سیمنٹ کی چادروں کی چھتیں بنائی گئی اور ان سے کہا گیا کہ ان میں سے کچھ سیاسی قیدیوں کو پاگل خانے بھج دیں۔
    13. پولیس کے انسپکٹر جنرل اخبارات کے چیف ایڈیٹر بن گئے اور خبروں کی سینسرنگ کرنے لگے کہ کون سی خبر شائع ہوگی اور کون سی نہیں۔
    14. اخبارات کے لئے بجلی کی سپلائی بند کر دی گئی تاکہ وہ خبریں نہ شائع کر سکیں۔
    15. دیانتدار اور ایماندار صحافیوں کو گرفتار کر کے انہیں جیل بھیج دیا گیا اور ان کے پیچھے پولیس کو لگا دیا گیااور ان کے کنبے والوں کو حراساں کیا گیا۔ ان کتابوں کے مصنف جناب سوریہ پرکاش کو، سرکاری مشینیری کے ذریعہ لارینس فانانڈیز کی حراسانی کی خبریں شائع کرنے کے بعد کرناٹک سرکار کی طرف سے بھیانک نتائج کے تئیں خبردار کیا گیا۔ ان کے والدین کو ان کی حفاظت کے بارے میں لگاتار تشویش رہی۔
    16. اخبارات کو دوستانہ، غیر جانبدار اور مخاصمانہ زمروں میں بانٹ دیا گیا اور ان کے ساتھ ان زمروں کے مطابق سلوک کیاگیا۔
    17. ان اخبارات کو دیئے جانے والے اشتہارات بند کر دیئے گئے، جو حکومت پر تنقید کرتے تھے۔
    18. اخبارات کو ‘ٹیگور’ گاندھی جی اور یہاں تک کہ نہرو کے ان اقوال کی اشاعت پر پابندی لگا دی گئی، جن کا تعلق آزادی، جمہویت اور بنیادی حقوق سے ہے۔
    19. صحافیوں پر انٹیلی جنس بیورو نظر رکھنے لگا اور حکومت نے پریس کونسل کو منسوخ کر دیا۔
    20. بی بی سی اور وائس آف امریکہ کی نشریات روک دی گئیں۔
    21. قصہ کرسی کا، آندھی ، آندولن جیسی فلموں اور صدرجمہوریہ کے لوگوں پر پابندی عائد کر دی گئی۔
    22. حکومت نے آنجہانی سورن سنگھ کے تحت آئین کا جائزہ لینے کے لئے ایک کمیٹی تشکیل دی، جس نے اپنی رپورٹ 10 دن کے اندر اندر پیش کر دی۔ رپورٹ میں آئین میں بنیادی تبدیلیوں کی سفارش کی، جس کے نتیجے میں ملک کے قانون کا تقدس پامال ہو گیا۔
    23. پارلیمنٹ نے 5 بڑی آئینی ترامیم کو لاگو کر دیا، جس سے حقیقت میں آئین تباہ ہوگیا اور اس کی ذمہ داریاں عاملہ کو دے دی گئیں۔
    24. ۔38ویں آئینی ترمیم کے ذریعہ 25 جون 1975 کے تباہ کن اعلانیہ کوعدلیہ کے دائرۂ کار سے باہر کر دیا گیا۔
    25. پارلیمنٹ نے سپریم کورٹ پر پابندی لگا دی کہ وہ وزیراعظم سمیت اعلیٰ آئینی عہدیداروں کے خلاف انتخابی عذرداریوں کی سماعت نہیں کرے گا۔
    26. پارلیمنٹ نے میڈیا کو، آئین کی 9ویں فہرست میں میڈیا مخالف قانون بنا کر میڈیا کو کچل دیا اور اس طرح انہیں عدالتی دائرہ کار سے باہر کر دیا گیا۔
    27. ملک کی پارلیمنٹ نے میڈیا کی آواز دبانے کے لئے قانون بنائے ۔ پارلیمنٹ کی کارروائی (اشاعت کی حفاظت) سے متعلق قانون، جسے فیروزگاندھی ایکٹ کے نام سے جانا جاتا تھا اور جس سے پریس کو حفاظت ملی ہوئی تھی، منسوخ کر دیا گیا۔قابل اعتراض مواد کی اشاعت کی مخالفت سے متعلق قانون 1976 کو منظوری دے دی گئی، جس کی رو سے ضلع مجسٹریٹ کو یہ اختیار حاصل ہو گیا کہ وہ اخبارات دفتروں میں داخل ہو کر پریس کو محض مشتبہ اشاعت کی بنیاد پر قبضے میں لے سکتی ہے۔
    28. راجیہ سبھا نے کچھ ہی گھنٹوں کے اندر اندر ایک بل کو منظوری دے دی، جس سے وزیراعظم سمیت اعلیٰ آئینی عہدیداروں کو دفتر میں داخل ہونے سے پہلےاور دفترسے نکلنے کے بعد ان کے کئے کاموں کی سزا نہ دی جا سکے۔

    29. عجیب و غریب 42 ویں آئینی ترمیم کے ذریعے پارلیمنٹ نے شہریوں کے بنیادی حقوق چھین لئے۔ پارلیمنٹ نے آئین میں ترمیم کرنے کے لئے خود کو لا محدود اختیارات دے دیئے۔ عدالتوں کو انتخابی عذرداریوں پر سماعت سے منع کردیا گیا اور ارکان پارلیمنٹ کو بدعنوانی کے انتخابی طریقوں کی بنیاد پر نا اہل قرار دینے سے روک دیا گیا۔


    30. پارلیمنٹ نے انتخابات سے متعلق قوانین میں بھی ترمیم کی، جن کے تحت سرکاری افسران کو اجازت دے دی گئی کہ وہ انتخابات میں حصہ لینے والے امیدواروں کی مدد کر سکتے ہیں۔


    میں وویکا نند فاؤنڈیشن کا شکریہ ادا کرتا ہوں کہ اُس نے آج مجھے ان کتابوں کے اجراء کا موقع دیا۔


    ************


    U- 3298

    
    
    (Release ID: 1536621) Visitor Counter : 8
    
    
    
    
    

28.