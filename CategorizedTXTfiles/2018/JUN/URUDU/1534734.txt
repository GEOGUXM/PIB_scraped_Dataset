      بھارتی چناؤ کمیشن

      بھارت کے انتخابی کمیشن نے اپنا آرٹی آئی پورٹل لانچ کیا
      Posted On: 06 JUN 2018 8:46PM by PIB Delhi


    نئی دہلی ،7جون : چیف الیکشن کمشنر جناب اوپی راوت ، الیکشن کمشنر جناب سنیل اروڑا اورجناب اشوک لواسانے 6جون ،2018کوبھارت کے انتخابی کمیشن کا آرٹی آئی پورٹل لانچ کیاہے ۔


    مذکورہ آن لائن پورٹل اطلاعات حاصل کرنے کے حق سے متعلق ایکٹ کے تحت اطلاعات حاصل کرنے کے خواہاں درخواست دہندگان کے لئے آسانی فراہم کریگا۔ اس پورٹل کو، عوام الناس کمیشن کی ویب سائٹ پرہوم پیج کھول کر دیکھ سکتے ہیں ۔ اس کے لئے انھیں آن لائن آرٹی آئی پرجاکر،کلک کرنا ہوگا۔ آرٹی آئی ایکٹ کے تحت درکار فیس کی ادائیگی کے سلسلے میں آن لائن ادائیگی کا بھی انتظام کیاگیاہے ۔ یہ پورٹل اس طرح وضع کیاگیاہے کہ درخواست دہندگان اپنی درخواستوں کا آن لائن جواب بھی حاصل کرسکتے ہیں اور پہلی اپیل داخل کرکے اس کا جواب بھی پاسکتے ہیں ۔ ایس ایم ایس اورای میل کے توسط سے آرٹی آئی درخواست دہندگان کو بروقت مشتہری کے ذریعہ خبرداربھی کیاجائیگا۔


    کمیشن کے ذریعہ آن لائن ای سی آئی پورٹل کا آغاز


    ایسے درخواست دہنگان جو آرٹی آئی ایکٹ کے تحت کمیشن سے کوئی اطلاع حاصل کرنا چاہیں وہ آن لائن پورٹل پررسائی حاصل کرسکتے ہیں ۔واضح رہے کہ آف لائن درخواست دینے کا طریقہ بھی اس کے شانہ بہ شانہ رائج رہے گا۔


    ماضی میں ڈی اوپی ٹی کے پورٹل میں جو آن لائن آرٹی آئی درخواستیں داخل کی گئی تھیں انھیں ڈاون لوڈ کرلیاگیاہے اور چند درخواستوں کوچھوڑ کر بقیہ تمام درخواستوں کے سلسلے میں درخواست دہندگان کو معقول جوابات ارسال کردیئے گئے ہیں ۔ بقیہ درخواستیں اورفرسٹ اپیل کو بھی جلد ہی نمٹالیاجائے گا۔


    بھارت کے انتخابی کمیشن کے آن لائن آرٹی آئی پورٹل کے ویب سائٹ کا پتہ درج ذیل ہے ۔


    http://rti.eci.nic.in .


    *********


    U-2987

    
    
    (Release ID: 1534734) Visitor Counter : 2
    
    
      Read this release in: English