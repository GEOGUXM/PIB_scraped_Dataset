      آبی وسائل، دریائی ترقیات اور گنگا احیاء کی وزارت

      آبی وسائل کی وزارت نے 6 ریاستوں کے دو بڑے سینچائی کے پروجیکٹوں اور 4 سیلاب کے بندوبست کے پروجیکٹوں کو منظوری دی
      Posted On: 07 JUN 2018 1:30PM by PIB Delhi


    نئی دہلی، 7 جون 2018 / آبی وسائل ، دریا کی ترقی اور گنگا کی صفائی سھترائی کی وزارت کے ایڈوائزری کمیٹی نے کل نئی دہلی میں منعقدہ اپنی ایک میٹنگ کے دوران چھ ریاستوں/ مرکزی کے زیر انتظام علاقوں کے سینچائی کے دو بڑے اور سیلاب کے بندوبست کے چار پروجیکٹوں اسکیموں/ ماسٹر پلان کومنظوری دی ہے ۔ ان پر 84.748 کروڑ روپے لاگت آئے گی ۔


    80190.46 کروڑ روپے کی لاگت والے تلنگانہ کے کلیشورم پروجیکٹ کے تحت گوداوری کے 195 ٹی ایم سی (5522 ملین کیوبک میٹر) پانی کو تلنگانہ کے 31 ضلعوں میں سے 13 ضلعوں میں 18.25 لاکھ ایکڑ اراضی پر سینچائی کے لئے منتقل کرنا ہے۔ مزید یہ کہ پروجیکٹ ریاست کے مختلف پروجیکٹوں کے تحت تقریباً 18.82 لاکھ ایکڑ زمین کو استحکام بخشے گا۔ اس کے علاوہ یہ پروجیکٹ حیدر آباد ، سکندر آباد کو 40 ٹی ایم سی (113 ایم سی ایم) پینے کا پانی فراہم کرے گا۔


    2232.62 کروڑ روپے کی لاگت والے مہاراشٹر کے اپر پرورا (نیل وانڈے – II ) پروجیکٹ کے تحت 212758 ایکڑ کی اراضی پر سینچائی ہوگی اور 13.15 ایم سی ایم پینے کا پانی فراہم ہوگا۔


    میٹنگ میں بہار کے مہانند ا فلڈ منجمنٹ اسکیم (فیز II ) ہماچل پردیش کے سیرکھاد پروجیکٹ ، مرکز کے زیر انتظام علاقہ ، پڈوچیری کے یمنافلڈ (فیز II ) ورکس اور مغربی بنگال کے گھٹل ماسٹر پلان (فیز II ) کو بھی منظوری دے دی گئی ہے۔ یہ پروجیکٹس 1358000 افراد کو سیلاب سے تحفظ فراہم کریں گے اور سیلاب سے 451750 ایکڑ اراضی کو بچائیں گے۔


    ایڈوائزری کمیٹی کی میٹنگ نئی دہلی میں سینٹرل واٹر کمیشن میں کل آبی وسائل دریا کی ترقی اور گنگا کی صفائی ستھرائی کی وزارت کے سکریٹری جناب یو پی سنگھ کی سربراہی میں منعقدہ ہوئی۔ میٹنگ میں مذکورہ پروجیکٹوں کے تکنیکی ، معاشی ، نتیجہ خیز کا جائزہ لیا گیا۔


    ۔۔۔۔۔۔۔۔۔۔۔


    م ن۔ح ا ۔ ج۔


    U- 2995


    

    
    (Release ID: 1534780) Visitor Counter : 4
    
    
      Read this release in: English , Hindi , Marathi , Tamil