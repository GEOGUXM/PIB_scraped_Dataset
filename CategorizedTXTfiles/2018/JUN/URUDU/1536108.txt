      وزارتِ تعلیم

      این سی ای آر ٹی کے زیر اہتمام منعقدہ سہ روزہ قومی یوگ اولمپیاڈ مختلف زمروں میں انعامات کی تقسیم کے ساتھ اختتام پذیر
      Posted On: 21 JUN 2018 12:38PM by PIB Delhi


    نئی دہلی، 21 /جون۔ سہ روزہ قومی یوگ اولمپیاڈ آل انڈیا کونسل برائے تکنیکی تعلیم، بسنت کنج، نئی دہلی میں اختتام پذیر ہوا۔ انعامات حاصل کرنے والی ریاستوں کے بچوں کو انعامات کی تقسیم اس موقع پر مہمان خصوصی جناب ایرک فالٹ کے ذریعے کی گئی، جو یونیسکو کے ڈائرکٹر اور بھارت، بھوٹان، مالدیپ اور سری لنکا میں یونیسکو کے نمائندہ بھی ہیں۔


    اس موقع پر اظہار خیال کرتے ہوئے جناب ایرک فالٹ نے یوگ کی کسرت کا نمونہ پیش کرنے والے بچوں کی کوششوں کی تعریف کی۔ انھوں نے کہا کہ یوگ صنف، ثقافت اور زبان کی حدود سے آگے نکل جاتا ہے۔ اگر اسے صحیح طور پر سمجھ لیا جائے تو یہ زمان و مکان کی قید سے بھی آگے نکل جاتا ہے اور اہلیت اور سماجی حیثیت سے بلندتر یہ ایک عظیم مساویانہ عنصر ہے۔ انھوں نے کہا کہ بین الاقوامی یوم یوگ وزیر اعظم جناب نریندر مودی کی ایک عظیم پہل قدمی ہے اور یونیسکو کو اس کی حمایت کرنے کا فخر ہے۔ انھوں نے مطلع کیا کہ یوگ 2016 سے یونیسکو کے نمائندگان کی فہرست میں بھی شامل کیا گیا ہے اور اسے بنی نوع انسان کا غیرمرئی ثقافتی ورثہ قرار دیا گیا ہے۔ انھوں نے دنیا بھر میں تعلیمی نظام کے سلسلے میں اپنی تشویشات بھی شیئر کیں، جن میں مسابقت میں ہونے والا اضافہ، تناؤ اور دباؤ سے بھرپور امتحان پر مرتکز طریقۂ کار شامل ہے۔ انھوں نے عدم رواداری کے بڑھتے ہوئے رجحانات کے تئیں اپنی تشویش کا اظہار کیا اور متشدد انتہاپسندی کے تئیں اپنی فکر اور تردد کا اظہار کیا اور کہا کہ نوجوانوں میں بے چینی اور انتشار بڑھ رہا ہے، اس سلسلے میں یوگ مفید ثابت ہوسکتا ہے۔


    انعامات درج ذیل زمروں میں دیے گئے:

     1. اَپر پرائمری (لڑکیاں) – طلائی تمغہ سکم کی ٹیم نے حاصل کیا۔ نقرئی تمغہ گجرات کی ٹیم نے حاصل کیا اور کانسے کا تمغہ دہلی کی ٹیم نے حاصل کیا۔
     2. اَپر پرائمری (لڑکے) – طلائی تمغہ گجرات کی ٹیم نے حاصل کیا۔ نقرئی تمغہ دہلی کی ٹیم نے حاصل کیا اور کانسے کا تمغہ تمل ناڈو کی ٹیم نے حاصل کیا۔
     3. ثانوی (لڑکیاں) – طلائی تمغہ سکم کی ٹیم نے حاصل کیا۔ نقرئی تمغہ منی پور کی ٹیم نے حاصل کیا اور کانسے کا تمغہ دہلی کی ٹیم نے حاصل کیا۔
     4. ثانوی (لڑکے) – طلائی تمغہ دہلی کی ٹیم نے حاصل کیا۔ نقرئی تمغہ ہریانہ کی ٹیم نے حاصل کیا اور کانسے کا تمغہ کرناٹک کی ٹیم نے حاصل کیا۔

    تعلیم کے علاقائی ادارے:

     1. اَپر پرائمری (لڑکیاں) – طلائی تمغہ بھوبنیشور کی ٹیم نے حاصل کیا۔ نقرئی تمغہ بھوپال کی ٹیم نے حاصل کیا اور کانسے کا تمغہ میسور کی ٹیم نے حاصل کیا۔
     2. اَپر پرائمری (لڑکے) – طلائی تمغہ بھوپال کی ٹیم نے حاصل کیا۔ نقرئی تمغہ میسور کی ٹیم نے حاصل کیا اور کانسے کا تمغہ بھوبنیشور کی ٹیم نے حاصل کیا۔
     3. ثانوی (لڑکیاں) – طلائی تمغہ بھوپال کی ٹیم نے حاصل کیا۔ نقرئی تمغہ میسور کی ٹیم نے حاصل کیا اور کانسے کا تمغہ بھوبنیشور کی ٹیم نے حاصل کیا۔
     4. ثانوی (لڑکے) – طلائی تمغہ بھوبنیشور کی ٹیم نے حاصل کیا۔ نقرئی تمغہ میسور کی ٹیم نے حاصل کیا اور کانسے کا تمغہ بھوپال کی ٹیم نے حاصل کیا۔

    500مندوبین طلباء، اساتذہ اور والدین سے خطاب کرتے ہوئے این سی ای آر ٹی کے ڈائرکٹر پروفیسر ہروشی کیش سیناپتی نے اپنی خیرمقدمی تقریر میں ان طلباء اور اساتذہ کو مبارکباد پیش کی جو ضلعی سطح سے اٹھ کر ریاست کی سطح پر آئے ہیں اور اب آخرکار انھوں نے قومی یوگ اولمپیاڈ 2018 میں قومی سطح پر حصہ لیا ہے۔ انھوں نے اشارہ کیا کہ یوگ مثبت انداز فکر کو بڑھاوا دیتا ہے، جس کے نتیجے میں بہتر طور پر یکسوئی حاصل ہوتی ہے، جو زندگی میں کسی بھی طرح کی کامیابی کے لئے لازمی ہے۔ یوگ ہماری ثقافت کا ایک حصہ ہے اور اب ہمیں اپنے آباء و اجداد کی ثقافت کو آئندہ پیڑھیوں کو منتقل کرنا چاہئے۔


    اے آئی سی ٹی ای کے نائب چیئرمین پروفیسر ایم پی پونیا اور سینٹرل انسٹی ٹیوٹ آف ایجوکیشن ٹیکنالوجی کے جوائنٹ ڈائرکٹر پروفیسر امریندر بیہرا نے بھی اس موقع پر اظہار خیال کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    UN-32 13

    
    
    (Release ID: 1536108) Visitor Counter : 10
    
    
    
    
    

4.