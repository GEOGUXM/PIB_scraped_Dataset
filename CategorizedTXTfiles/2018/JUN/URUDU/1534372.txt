      ماحولیات، جنگلات اور موسمیاتی تبدیلی کی وزارت

      فضلہ انتظام کے ضابطوں پر عمل آوری کے لئے معقول مالیاتی نظام قائم کئے جانے کی ضرورت :
      
      ڈاکٹر ہرش وردھن
      
      کوڑے کچڑے سے دولت پیدا کرنے کے موضوع پر
      ریاستی وزرائے ماحولیات کی کانفرنس کے ابتدائی اجلاس کا انعقاد

      Posted On: 05 JUN 2018 2:10PM by PIB Delhi

    نئی دہلی، 05 جون ۔ماحولیات ، جنگلات اورتبدیلی ماحولیات کے امور کے مرکزی وزیر ڈاکٹر ہرش وردھن نے کہا ہے کہ ریاستوں کی کامیابیوں کی ایسی کہانیوں کی دستاویز سازی کی جانی چاہئے ، جو دوسری ریاستوں کے لئے روشن اور قابل تقلید مثال ہوں ۔انہوں نے کہا کہ فضلہ انتظام کے لئے ایک معقول ماحولیاتی نظام قائم کئے جانے کی ضرورت ہے کیونکہ یہ ایک ایسا سنگین مسئلہ ہے جو ملک کی متعدد میونسپل کارپوریشنوں کو در پیش ہوتا ہے ،جس میں مالیاتی ذائع کا فقدان بھی شامل ہے ۔ ڈاکٹر ہرش وردھن کوڑے کچڑے سے دولت پیدا کئے جانے کے موضوع پر ریاستی وزرائے ماحولیات کی کانفرنس سے خطاب کررہے تھے۔ انہوں نے کہا کہ وزارتوں اور ریاستی سرکار وں کے محکموں کو ماحولیات کے چیلنج کے سد باب کے لئے مل کرکام کرنا چاہئے اور کوڑے کچڑے کا موثر انتظام ازحد ضروری ہے ۔


    اس موقع پر ڈاکٹر ہرش وردھن نے ریاستی سرکاروں کے سکریٹریو کی حوصلہ افزائی کرتے ہوئے کہا کہ انہیں سی ایس آئی آر اداروں کے اتھ تال میل کرتے ہوئے کام کرنا چاہئے اور ہندوستان میں کوڑے کچڑے کو ٹھکانے لگانے کے انتظام کے چیلنج کے سدباب کے لئے دیسی طریقے سے نئی ٹکنالوجی ایجاد کی جانی چاہئے ۔اس کے ساتھ وزیر موصوف نے ریاستی سرکاروں پر زور دیتے ہوئے کہا کہ انہیں کوڑے کچڑے کو ٹھکانے لگائے جانے کے روزانہ پیش آنے والے مسائل کے حل کے لئے گرین گڈڈیڈز ہب کو بروئے کا ر لانا چاہئے ۔


    کوڑ ے کچڑےسے دولت پیداکرنے کے موضوع پر اہتمام کئے جانے والے اجلاس کی صدارت راجستھان سرکار کے وزری ماحولیات وجنگلات جناب گجیندر سنگھ نے کی ۔انہوں نے اپنی صدارتی تقریب میں صنعت کاری کے اقدامات کو ملازمت کے مواقع پیدا کئے جانے ، فی کس آمدنی میں اضافہ اور خوشحالی کے اشاریئے میں سدھار کے لئے عمل انگیزی پیدا کرنے والے عامل کی حیثیت سے بروئے کار لایا جانا چاہئے اور کے ساتھ ہی انہوں نے کہا کہ کوڑے کچڑےجیسے ماحولیاتی چیلنج بھی در پیش ہوجاتے ہیں اسلئے کوڑے کچڑے کو ایک ایسے نئے تناظر میں دیکھے جانے کی ضرورت ہے جس میں کوڑے کچڑے کو وسائل کے طور پر دیکھا جاتا ہو ۔انہوں نے کہا کہ کوڑے کچڑے سے دولت پیدا کرنے کا کا م ایک کامیاب صورتحال ہے کیونکہ یہ کام ہمیں کوڑے کچڑے کو خام مال کے طور سے ٹھکانے لگائے جانے میں مدد کرتا ہے جو ہمارے صاف ستھرے وسائل پر انحصار میں تخفیف کرتا ہے ، زمین کی بھرائی کے لئے زمین کی ضرورت سے نجات دلاتا ہے اور زمین کی بھرائی کے بوجھ کو کم کرتا ہے ۔


    اس موقع پر وزارت ماحولیات ، جنگلات اورتبدیلی ماحولیات کے جوائنٹ سکریٹری جناب رتیش کمار سنگھ نے فضلہ انتظام کے موضوع پر اپنے پریذیٹیشن میں ، سوالڈ ویسٹ مینجمنٹ رولز 2016 ، پلاسٹک ویسٹ مینجمنٹ رولز 2016 ، بایو میڈیکل ویسٹ مینجمنٹ رولز 2016 ، ہزارڈؤس اینڈ اد ر ویسٹ (مینجمنٹ اینڈ ٹرانس باؤنڈری موومنٹ )رولز 2016 ،ای – ویسٹ (مینجمنٹ ) رولز 2016 اور کنسٹرکشن اینڈ ڈیمولیشن ویسٹ مینجمنٹ رولز 2016 جیسے کوڑے کچڑے کو ٹھکانے لگائے جانے کے 6 قاعدوں کا ایک اجمالی جائزہ لیتے ہوئے وضاحت کے ساتھ کہا کہ ہندوستان میں شہر کاری کے مسلسل عمل نے کوڑ ا کچڑا پیدا ہونے اور اسے ٹھکانے لگائے جانے کا مسئلہ پیداکردیا ہے ۔انہوں نے مزید کہا کہ مذکورہ بالا قواعد پر ریاستی سرکار وں کو نکات اقدام پیش کرنے چاہئیں ۔ جن میں سالڈ ویسٹ مینجمنٹ اسٹریٹجی اورریاستی پالیسی کی تیاری جیسے امور شامل ہیں۔


    بعد ازاں کرناٹک ،تامل ناڈو ،میزورم ،راجستھان اور ہماچل پردیش کی ریاستی سرکاروں کے نمائندوں کے کھلے مباحثے اورتجاویز پیش کئے جانے کے اجلاس کا اہتمام کیا گیا ۔جس میں خاص طور سے کوڑے کچڑے کو ٹھکانے لگانے کی غرض سے سرمایہ کاریا کے عمل میں سدھار ،قواعد کی موثر عمل آوری کے لئے میونسپل افسران کو اختیارات کی تفویض ، خطرناک کوڑے کچڑے کو ٹھکانے لگائے جانے کی خاطر ٹریٹمنٹ اسٹوریج اینڈ ڈسپوزل فیسلٹی کے قیام کے لئے جگہ کی شناخت اور کوڑے کچڑے کو دوبارہ قابل استعمال بنائے کے کام کرنے والے ملازمین کی حفاظت اور صحت کی باقاعدہ جانچ جیسے امور شامل ہیں۔


    واضح ہوکہ ریاستی وزرائے ماحولیات کی کانفرنس کا اہتمام عالمی یوم ماحولیات 2018 کی ہندوستان میں تقریبات کے موقع پر وگیان بھون میں کیا گیا تھا ۔ اس کانفرنس میں ماحولیات ، جنگلات اورتبدیلی ماحولیات کے امور کےوزیر مملکت ڈاکٹر مہیش شرما اور ریاستوں کے وزرائے ماحولیات اور مختلف ریاستوں کے سینئیر افسران نے شرکت کی ۔


    اس کانفرنس کا اہتمام ملک میں ماحولیاتی ضابطہ کاری سے متعلق چیلنجوں پر غوروخوض ، اپنے تجربات کے لین دین اور نظریات کے باہمی تبادلے کے مقصد سے کیا گیا تھا جس میں درپیش مسائل کے ممکنہ حل کے امکانات کی تلاش بھی شامل ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    2930 U-

    
    
    (Release ID: 1534372) Visitor Counter : 6