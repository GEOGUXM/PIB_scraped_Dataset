      نائب صدر جمہوریہ ہند کا سکریٹریٹ

      آندھرا پردیش اور تیلنگانہ ترقی کو تیزی دینے کے لیے متعدد اقدامات کر رہے ہیں : نائب صدر جمہوریہ
      Posted On: 02 JUN 2018 6:42PM by PIB Delhi


    نئی دہلی۔02 جون ، 2018؛ نائب صدر جمہوریہ جناب ایم وینکیا نائیڈو نے کہا کہ آندھرا پردیش اور تیلنگانہ ریاستیں ترقی کو تیزی دینے کی غرض سے مختلف اقدامات کر رہی ہیں۔ انہوں نے یہ بات تیلنگانہ کے یوم تاسیس کے موقعے پر یاد ادری شری لکشمی نرسمہا سوامی کلیانم ادا کرنے کے بعد کہی۔


    نائب صدر جمہوریہ نے تیلنگانہ کے یوم تاسیس کے موقع پر وہاں کے عوام کے ساتھ نیک خواہشات کا اظہار کیا۔ انہوں نےمزید کہا کہ تیلنگانہ ملک کی تیز ترقی کرنے والی ریاست ہے اور انہوں نے ترقی کو تیزی عطا کرنے کے لیے شروع کیے گئے متعدد اقدامات کے لئے ریاست کی تعریف کی۔ انہوں نے کہا کہ قدرتی وسائل ، محنت کش اور صلاحیت مند افراد سے مالامال ریاست تیلنگانہ آنے والے دنوں میں ہمہ جہت خوشحالی اور ترقی حاصل کرے گی۔


    نئی ریاست کے قیام کی چوتھی سالگرہ کے موقع پر نائب صدر جمہوریہ نے آندھرا پردیش کے عوام کے ساتھ نیک خواہشات کا اظہار کیا۔ انہوں نے مزید کہا کہ آندھرا پردیش قدرتی وسائل سے مالامال ہے اوراس کے پاس باصلاحیت اور محنت کش افراد بھی ہیں جو ہمہ جہت ترقی کو یقینی بنائیں گے اور اس ریاست کو ملک میں ایک ماڈل کے طور پر پیش کریں گے۔ انہوں نے ریاست کو آگے بڑھانے کی غرض سے مختلف اقدامات شروع کرنے کے لیے ریاست کو مبارکباد پیش کی۔


    93 U-28

    
    
    (Release ID: 1534169) Visitor Counter : 6