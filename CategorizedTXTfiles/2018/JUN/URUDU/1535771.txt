      بہت چھوٹی، چھوٹی اور درمیانی صنعتوں کی وزارت

      کھادی اور دیہی صنعتوں کے کمیشن(کے وی آئی سی) نے ایئر انڈیا کا کانٹریکٹ حاصل کیا
      Posted On: 18 JUN 2018 4:24PM by PIB Delhi


    نئی دہلی،18 جون 2018؍کھادی اور دیہی صنعتوں کے کمیشن کے وی آئی سی نے مسلسل تیسری بارا یئر انڈیا سے 8کروڑ روپے کا کانٹریکٹ حاصل کیا ہے۔ یہ کانٹریکٹ ایئر انڈیا کے بین الاقوامی مسافروں کے لئے آسائشی کٹس فراہم کرنے کے لئے ہے، جس میں کھادی کے بنے ہوئے ہاتھ پوچھنے کے خوشبودار سنیٹائزر، صفائی کے لوشن، ہاتھ سے بنا ہوا صابن، ہونٹوں پر پھیرنےو الی بام، کھادی کا روز فیس واش اور دیگر ضروری تیل وغیرہ شامل ہیں۔


    یہ اطلاع دیتے ہوئے کے وی آئی سی کے چیئر مین جناب ونئے کمار سکسینہ نے بتایا کہ دیسی کپڑے کے استعمال کو فروغ دینے اور کے وی آئی سی کے ذریعے اس کی فراہمی بڑھانے کی غرض سے قومی فضائی کمپنی ایئر انڈیا نے اپنی بین الاقوامی پروازوں میں قدرتی اور ماحول دوست کھادی کی مصنوعات کے استعمال کے لئے اپنا آرڈر دوہرانے کا فیصلہ کیا تھا۔ اسی لئے اس نے کے وی آئی سی کو 185ہزار آسائشی کٹس کی فراہمی کا آرڈر دیا تھا۔ انہوں نے کہا کہ کے وی آئی سی کے لئے یہ بڑے فخر کی بات ہے کہ اسے مسلسل تیسری مرتبہ آسائشی کٹس فراہم کرنے آرڈر ملا ہے۔ کے وی آئی سی کے چیئر مین نے یہ بھی کہا کہ تازہ ترین آرڈر سے اس کمیشن کو دیہی کارکنوں کو بہت چھوٹے کارخانوں کے ذریعے مسلسل روزگار فراہم کرنے کا بھی موقع ملے گا۔


    ستمبر2016ء میں ایئر انڈیا نے کے وی آئی سی کو 5.75 لاکھ کھادی کی صابن کی ٹکیا فراہم کرنے کا آرڈر دیا تھا۔ اس سے پہلے اس نے جون 2016ءمیں کے وی آئی سی کو 1.85لاکھ آسائشی کٹس مہیا کرانے کا 8 کروڑ روپے کا آرڈر دیا تھا۔ اسی طرح دسمبر2015ءمیں ایئر انڈیا نے کے وی آئی سی کو 25ہزار آسائشی کٹس فراہم کرنے کا 1.21 کروڑ روپے کا آزمائشی آرڈر دیا تھا۔جناب ونئے کمار سکسینہ نے بتایا کہ کے وی آئی سی نے کبھی بھی سامان کی فراہمی میں مقررہ وقت حد سے تجاوز نہیں کیا اور کھادی کی مصنوعات کے معیار کے معاملے کوئی سمجھوتہ نہیں کیا۔ یہی وجہ ہے کہ اسے تمام اطراف سے بار بار آرڈر ملنے لگے ہیں۔


    م ن۔ج ۔ ن ع


    U: 3146


    

    
    (Release ID: 1535771) Visitor Counter : 8