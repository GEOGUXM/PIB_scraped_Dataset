      وزارت آیوش

      یوگا پریشانیاں بڑھانے کے بجائے مرہم کا کام کرتا ہے یوگا خوبصورت ورزش ہے جو قدیم ہونے کے باوجود جدید دکھائی دیتی ہے:وزیراعظم
      Posted On: 21 JUN 2018 12:50PM by PIB Delhi


    نئی دہلی، 21 /جون۔وزیراعظم جناب نریندر مودی نے کہا ہے کہ یوگا ایک پرسکون ، تخلیقی اور قناعت پسند زندگی گزارنے کا ایک وسیلہ ہے یہ ذہنی انتشار کے بجائے ذہنی تناؤ اور الجھن کو ختم کرنے میں رہنمائی کرتا ہے۔یوگا ذہن کو یکجا رکھتا ہے۔ جناب مودی یوگا کے چوتھے بین الاقوامی دن کے موقع پر منعقد اصل تقریب سے خطاب کررہے تھے جو آج یہاں دہرہ دون میں فوریسٹ ریسرچ انسٹیوٹ میں منائی گئی تھی۔ اس موقع پر گورنر کرشن کانت پال، اترا کھنڈ کے وزیراعلی ترویندر راوت، آیوش کے وزیرمملکت (آزادانہ چارج) جناب شری پد یسونائک اور اتراکھنڈ کے آیوش کے وزیر ہرک سنگھ راوت بھی موجود تھے۔ جنہوں نے اس تقریب میں شرکت کی۔


    اپنے خطاب میں وزیراعظم نے مزید کہا کہ مصائب بڑھانے کے بجائے یوگا مرہم کاکام کرتا ہے۔ یوگا خوبصورت ہے کیونکہ یہ قدیم ہونے کے باوجود جدید دکھائی دیتا ہے۔یہ ہمارے ماضی اور موجودہ دور کی بہترین علامت اور ہمارے مستقبل کے لئے امید کی ایک کرن ہے۔یوگا میں ہمارے ان مسائل کا مکمل حل ہے۔ جن کا آج ہمیں سامنا ہے۔چاہے یہ مسائل انفرادی ہو ں یا ہمارے معاشرے میں ہوں۔ دنیا نے یوگا کو اپنایا ہے اور اس کی جھلکیاں ہرسال یوگا کے عالمی دن کے موقع پر دکھائی دیتی ہیں ۔ حقیقت میں یوگا کا دن اچھی صحت اور خوشحالی کے لئے یہ سب سے بڑی عوامی تحریک بن گیا ہے۔


    50 ہزار سے بھی زیادہ لوگوں نے آج اس تقریب میں جمع ہو کر ایف آر آئی لان میں یوگا کی ورزش کی۔ ہندوستان بھر سے یوگا کے شائقین اور بہت سے ملکوں کے لوگوں نے اس قدیم ورزش میں حصہ لینے کے لئے اپنے اپنے مقامات کو اپنایا ہے۔اپنے افتتاحی بیان میں اتراکھنڈ کے وزیراعلی نے کہا کہ یوگا نہ صرف صحت مندی کی سمت ایک تحریک ہے بلکہ زبردست خوشحالی کا بھی ذریعہ ہے انہوں نے مزید کہا کہ گھریلو خوشی بڑھانے کا راستہ یوگا کی ورزش سے ہو کر گزرتا ہے۔


    آیوش کے وزیرمملکت (آزادانہ چارج) جناب شری پد یسونائک نے اپنے خطاب کے دوران کہا کہ ہمارے ملک کی سماجی اقتصادی صورت حال کے پس منظر میں عوامی صحت کے مسائل اور یوگا میں ان مسائل کو حل کرنے کی صلاحیتوں کو پوری طرح مشتہر کرنے کی ضرورت ہے۔ انہوں نے مزید کہا کہ ہندوستان میں یوگا ٹور میں مختلف ملکوں کے 60 نمائندے شرکت کررہے ہیں جو آج ختم ہورہا ہے۔ آیوش کی وزارت نے یوگا پرمانند بورڈ قائم کیا ہے تاکہ یوگا پریکٹشنرس کی توثیق کی جاسکے اور تنظیموں کو جوڑا جاسکے۔یوگا بورڈ نے ملک بھر میں یوگا پارکس بھی قائم کئے ہیں تاکہ یوگا کی ورزش کو جہت دی جاسکے۔ یوگا کا عالمی دن ہندوستان میں منایا گیا اور اس موقع پر کئی مرکزی وزراء نے مختلف ریاستوں میں آج کی تقریبات کی رہنمائی کی۔


    ************


    U-3222

    
    
    (Release ID: 1536166) Visitor Counter : 10
    
    
      Read this release in: Malayalam , English , Marathi