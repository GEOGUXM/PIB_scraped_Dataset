      امور داخلہ کی وزارت

      جموں وکشمیر میں بلاک سطح پرکھیلوں کے لئے 14.30کروڑروپے کی رقم کی منظوری
      Posted On: 13 JUN 2018 12:15PM by PIB Delhi


    نئی دہلی ،13جون : حکومت ہند کی وزارت کھیل کود کے ذریعہ ‘کھیلو انڈیا ’اسکیم کے تحت، جموں وکشمیرریاست میں، بلاک کی سطح پر،کھیلوں کے لئے 14.30کروڑروپے کی یکمشت امدادی رقم کی منظوری دی گئی ہے ۔ جموں وکشمیر کے سبھی 22اضلاع کے 143بلاکوں میں اس اسکیم کے تحت فی بلاک ، 10لاکھ روپے صرف کئے جائیں گے ۔


    مرکزکی 14.30کروڑروپے کی اس امدادی رقم کا استعمال، کوچوں کی فراہمی ، آلات کی فراہمی ، روزمرہ کے استعمال میں آنے والی اشیأ کی فراہمی ، تکنیکی تعاون ، مسابقتی پروگراموں کے انعقاد میں کیاجائیگا۔ اس میں مندوبین وغیرہ کے لئے رہائشی اور قیام وطعام کی سہولتوں کی فراہمی اور زاد راہ کے اخراجات بھی شامل ہیں ۔ ان مقابلہ جاتی کھیلوں کا انعقاد کسی خاص ضلع میں مقبول عام کھیلوں کی مقبولیت کی بنیاد پر کیاجائےگا۔


    ڈپٹی کمشنر کی قیادت میں ضلعی سطح کی ایک کمیٹی اس اسکیم کا نفاذکریگی ۔ اس کمیٹی میں سپرنٹنڈنٹ آف پولیس اور جموں وکشمیر کودکونسل کے ضلعی نمائندگان بھی بطوررکن شامل ہوں گے ۔


    یہاں اس بات کا ذکرکیاجاسکتاہے کہ مرکزی وزیرداخلہ،جناب راج ناتھ سنگھ کے ذریعہ ان کے 8-7جون ، 2018کے جموں وکشمیر کے دورے کے دوران ،ریاست کے تمام تر22اضلاع میں ،بلاک کی سطح پر، اس کھیل کود اسکیم کے نفاذ کا اعلان کیاگیاتھا۔


    U-3064

    
    
    (Release ID: 1535230) Visitor Counter : 7