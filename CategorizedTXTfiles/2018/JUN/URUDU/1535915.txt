      بہت چھوٹی، چھوٹی اور درمیانی صنعتوں کی وزارت

      بادی توانائی کی صنعت کو اعتماد فراہم کرنے کے لئے حکومت نے ساحل سے دور سمندر میں بادی توانائی کے لئے قومی اہداف کا اعلان کیا
      Posted On: 19 JUN 2018 6:24PM by PIB Delhi


    نئی دہلی، 1 9 جون / نئی اور قابل تجدید توانائی کی وزارت نے حال ہی میں بھارت میں پہلے 1جی ڈبلیو ساحل سے دور سمندر میں بادی توانائی کے پروجیکٹ کے لئے دلچسپی لینے والی کمپنیوں کو مدعو کیا ہے جس پر عالمی اور ہندوستان کی صنعت نے اپنی خواہشات کا اظہار کیا ہے۔اب وزارت نے بادی توانائی کی صنعت کو اعتماد فراہم کرنے کی خاطر ساحل سے دور سمندر میں ہوا کی قوت سے بجلی بنانے کی صلاحیتوں کے وسط مدتی اور طویل مدتی اہداف کا اعلان کیا ہے جو 2022 تک 5جی ڈبلیو اور 2030تک 30جی ڈبلیو مقرر کیا گیا ہے۔ اگرچہ بھارت میں 60جی ڈبلیو کی بادی توانائی ،اور 2022 تک 34جی ڈبلیو اور 100جی ڈبلیو شمسی توانائی کے حصول کے ہدف کے مقابلے یہ ہدف حاصل کرنا زیادہ آسان نظر آتا ہے۔ لیکن کھلے سمندر میں بادی توانائی کے لئے بجلی کی کمبائن نصب کرنا زیادہ چیلنجنگ کام ہوگا۔ یہ بھی قابل ذکر ہے کہ ساحل سے دور سمندر میں بادی توانائی کی ٹربائن زمیں پر لگائی جانے والی ڈربائن کی صلاحیت سے کافی زیادہ بڑی ہوتی ہیں ۔


    ساحل سے دور سمندر میں بادی توانائی کے ذریعے بجلی میں اضافہ ملک میں قابل تجدید توانائی کی موجودہ صلاحیت میں ایک بڑا اضافہ ہوگا۔


    نئی اور قابل تجدید توانائی کی وزارت نے ساحل سے دور سمندر میں نیشنل ونڈ پالیسی اکتوبر 2015 میں نوٹیفائی کی تھی جس میں ملک کے سمندروں میں ہوا کی قوت سے بجلی پیدا کرنے کی صلاحیت کو اجاگر کیا گیا تھا۔ ابتدائی مطالعات میں ہندوستان کے جنوبی اور مغربی ساحلوں کے قریب سمندر میں ہوا کی قوت سے بجلی بنانے کے وسیع امکانات کو ظاہر کیا گیا ہے ۔ ابتدائی طور پر گجرات اور تملناڈو کے ساحلوں کے قریب سمندر میں یہ پروجیکٹ لگانے کے لئے مطالعے کئے گئے ہیں ۔ لیڈار پر ہوا کی کوالٹی کو ماپنے کی خاطر گجرات کے ساحل کے قریب سمندر میں نومبر 2017 میں ایک پروجیکٹ کام کر رہا ہے۔ ہوا کی کوالٹی سے حوصلہ پاکر پرائیویٹ سیکٹر کی ایک کمپنی نے بھی گجرات کے خلیج کچھ میں ایک لیڈار نصب کیا ہے۔ اس طرح کے مزید آلات تملناڈو اور گجرات میں نصب کرنے کا منصوبہ ہے ۔ عالمی سطح پر ساحل سے دور سمندر میں 17 سے 18 جی ڈبلیو تک کی بادی توانائی کے پروجیکٹ لگائے گئے ہیں ۔ جن کی قیادت برطانیہ ، جرمنی ، ڈنمارک ، نیدرلینڈ اور چین جیسے ملک کرتے ہیں ۔ حالیہ برسوں میں ساحل سے دور سمندر میں لگائے گئے ان پروجیکٹوں کی توانائی کے محصولات میں بھی کمی دیکھی گئی ہے۔


    ( م ن ۔ و ۔ م ف (


    U. No.3177


    

    
    (Release ID: 1535915) Visitor Counter : 8