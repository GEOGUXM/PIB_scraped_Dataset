      کامرس اور صنعت کی وزارتہ

      سریش پربھو نے کونکن خطے کی ترقی کا جائزہ لیا
      Posted On: 23 JUN 2018 6:53PM by PIB Delhi


    نئیدہلی۔23جون ، 2018؛ کامرس و صنعت اورشہری ہوا بازی کے وزیر جناب سریش پربھو نے کانکن خطے میں ترقی کا جائزہ لینے کے لیے دہلی میں آج ایک میٹنگ کی صدارت کی۔ میٹنگ میں ، خطے میں زراعت ، خدمات اور مینوفیکچرنگ کے شعبے کی ترقی پر توجہ مرکوز کی گئی۔


    کانکن خطے میں زرعی شعبے کا جائزہ لیتے ہوئے وزیر موصوف نے افسروں کو ہدایت کی کہ وہ جغرافیائی اشاریوں (جی آئی) کے بارے میں مہم چلائیں تاکہ خطے کی پیداوار کے لیے جی آئی ٹیگ کے فائدوں کے بارے میں بیداری میں اضافہ ہو سکے۔ انہوں نے افسروں کو ہدایت کی کہ وہ ہندوستان کے تمام ہوائی اڈوں پر جی آئی اسٹالز قائم کرنے کے لیے ایک پالیسی تیار کریں۔ انھوں نے ملک کے تمام بین الاقوامی ہوائی اڈوں پر ہندوستان بھر کی جی آئی پیداوار کی نمائش کا بھی مشورہ دیا۔ مہابلیشور – رتنا گیری، سندھو درگ اور ناسک کو شامل کرنے والے سرکٹ سمیت جی آئی ٹورزم سرکٹس تیار کرنے کے منصوبوں پر بھی بات چیت کی۔ وزیر موصوف نے ایئرپورٹس اتھارٹی آف انڈیا (اے اے آئی) کو ہدایت دی کہ وہ سیاحت کو فروغ دینے کے لیے ترجیحی بنیاد پر سندھو درگ –رتنا گری ہوائی اڈے کو کام کرنے لائق بنائے۔


    خطے میں زرعی سرگرمی کو فروغ دینے کے لیے ایگری کلچرل اینڈ پروسیس فوڈ پروڈکٹس ایکسپورٹ ڈیولپمنٹ اتھارٹی (اے پی ای ڈی اے) ، اسپائس بورڈ اور ربر بورڈ کے متوقع رول اور خدمت کے بارے میں بھی بات چیت کی گئی۔ جناب سریش پربھو نے کہا کہ اس منصوبے کے تحت سیلف ہیلپ گروپوں (ایس ایچ جی) اور کسانوں کے گروپوں کے نمائندوں سے بھی مشورہ کیا جائے گا۔


    مینوفیکچرنگ کے شعبے میں بات چیت چمڑے جیم اور جیولری اور پیکیجنگ کے شعبوں پر ہی مرکوز رہی۔ کانکن خطے میں پیکیجنگ کے شعبے کو فروغ دینے کے لیے جناب سریش پربھو نے افسروں کو ہدایت کی کہ سندھو درگ –رتنا گری ضلعے میں انڈین انسٹی ٹیوٹ فار پیکیجنگ (آئی آئی ٹی) کے لیے کیمپس قائم کرنے کے لیے امکانات کا مطالعہ کرائیں۔ انہوں نے کہا کہ خدمت کے شعبے میں آئی ٹی اور آئی ٹی ای ایس صنعت کو فروغ دینے کے لیے اقدامات کیے جائیں۔ اس عمل میں نابارڈ کی سرگرم شمولیت کا فیصلہ بھی کیا گیا۔ وزیر موصوف نے کہا کہ کونکن خطے میں ترقی کو آسان بنانے کے لیے کامرس کی وزارت دیگر مرکزی وزارتوں اور ریاستی حکومتوں کے ساتھ تال میل کرے گی۔


    اس میٹنگ میں محکمۂ کامرس ، شہری ہوا بازی، اے پی ای ڈی اے، ایم پی ای ڈی اے، اسپائس اور ربڑ بورڈ کے اعلیٰ عہدیداران اور کانکن خطے کے افسروں نے شرکت کی۔


    ۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-3258,

    
    
    (Release ID: 1536376) Visitor Counter : 11