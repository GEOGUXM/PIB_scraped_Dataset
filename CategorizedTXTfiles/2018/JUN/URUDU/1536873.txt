      وزارتِ تعلیم

      انسانی وسائل کی ترقی کےمرکزی وزیر آسٹریلیا-ہندوستان تعلیمی کونسل (اے آئی ای سی) کی چوتھی میٹنگ میں شرکت کے لئے آسٹریلیا کے چھ روزہ دورے پر
      Posted On: 27 JUN 2018 7:23PM by PIB Delhi


    نئی دہلی،27 جون 2018؍انسانی وسائل کی ترقی کے مرکزی وزیر جناب پرکاش جاؤڈیکر آسٹریلیا-ہندوستان تعلیمی کونسل(اے آئی ای سی) کی چوتھی میٹنگ میں شرکت کے لئے جو 28 جون 2018ء سے تین جولائی 2018ء تک ہوگی ایک رکنی وفد کی قیادت کرتے ہوئے آسٹریلیا گئے ہوئے ہیں۔ یہ باہمی ادارہ 2011ء میں قائم کیا گیا تھا۔ ہندوستان اور آسٹریلیا کے تعلیم کے وزیروں نے عہد کیا تھا کہ یہ ادارہ دونوں ملکوں کے درمیان تعلیم تربیت اور ریسرچ کی ساجھے داری میں انتہائی اہم رہنمائی فراہم کرنے کاکام انجام دے گا۔اے آئی ای سی ایک ایسا فورم ہے جس کے ارکان کے تعلق تعلیم ، صنعت او رحکومت سےہے ، تاکہ وہ بڑی باہمی ترجیحات اور اجتماعی کوششوں کے سلسلے میں فیصلوں میں وزیروں کی مدد کرسکیں۔


    جناب جاؤڈیکر اپنے دورے کے موقع پر آسٹریلیا کے وزیر تعلیم سائمن برمنگھم سے بھی باہمی ملاقات کریں گے۔وفد کے ارکان یونیورسٹی آف ایڈیلیڈ، ایڈیلیڈ میں واقع پیرافیلڈ گارڈنس ہائی اسکول اور ڈیکن یونیورسٹی، یونیورسٹی آف ملبورن اور ملبورن میں موناش یونیورسٹی کا دورہ بھی کریں گے ، تاکہ تحقیقی مہارت ، اسمارٹ کلاس رومز ، آن لائن تعلیم، تعلیم کے میدان میں آئی ٹی سی اقدامات، کام سے مربوط تعلیم، تعلیم کے شعبوں میں آسٹریلیا کے ماہرین کے تجربات سے استفادہ کرسکیں اور دونوں ملکوں کے درمیان تعلیمی تعاون کو مستحکم بنا سکے۔جناب جاؤڈیکر دونوں ملکوں کے تعلیمی اداروں کے درمیان ادارہ جاتی سطح کے مختلف مفاہمت ناموں پر دستخط کرنے کی تقریبات میں بھی شامل ہوں گے۔اے آئی ای سی کی میٹنگ کے بعد دونوں وزیر ایک مشترکہ اعلامیہ بھی منظور کریں گے۔


    م ن۔ج ۔ ن ع


    U: 3342

    
    
    (Release ID: 1536873) Visitor Counter : 4