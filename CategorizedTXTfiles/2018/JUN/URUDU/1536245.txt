      امور داخلہ کی وزارت

      مرکزی وزیر داخلہ جناب راجناتھ سنگھ نے لکھنؤ میں یوگا کے دن کی سرگرمیوں میں شرکت کی
      
      امور داخلہ کے مرکزی مرکزی وزیر مملکت جناب ہنس راج گنگا رام اہیر نے تلنگانہ میں یوگا کے بین الاقوامی دن کی تقریبات میں حصہ لیا

      Posted On: 21 JUN 2018 7:53PM by PIB Delhi

    نئی دہلی،21 جون 2018؍مرکزی وزیر داخلہ جناب راجناتھ سنگھ نے آج یوگا کے چوتھے بین الاقوامی دن کے موقع پر اترپردیش کے شہر لکھنؤ میں یوگا کی سرگرمیوں میں شرکت کی۔اجتماع سے خطاب کرتے ہوئے جناب راجناتھ سنگھ نے کہا کہ یوگا کو پوری دنیا میں تسلیم کیا جانے لگا ہے اور آج پوری دنیا میں اسے ایک تہوار کے طورپر منایا جارہا ہے۔ انہوں نے کہا کہ اس سہرا وزیر اعظم جناب نریندر مودی کے سر ہے۔ انہوں نے یہ بھی کہا کہ یوگا کسی مذہب سے وابستہ نہیں ہے اور اسے سبھی قبول کرتے ہیں۔امور داخلہ کے وزیر مملکت جناب ہنس راج گنگا رام اہیر تلنگانہ کے میڈچل ضلع میں یوگا کی تقریبات میں شرکت کی۔


    وزارت داخلہ اور مرکزی مسلح پولس کے دستوں (سی اے پی ایف)نے آج یوگا کے دن کے موقع پر مختلف پروگراموں اور یوگا کلاسوں کا اہتمام کیا۔


    ہند-تبت سرحدی پولس (آئی ٹی بی پی) کے فوجیوں نے پورے ملک میں مختلف مقامات پر منعقدہ یوگا کے چوتھے بین الاقوامی دن کی تقریبات میں شرکت کی۔فورس کی سرحدی چوکیوں کے جوانوں نے پوری ہمالیائی سرحدوں پر اونچی پہاڑیوں پر یوگا کی مشقوں میں حصہ لیا۔ جوان خاتون اہلکاروں نے اور ان کے افراد خاندان نے لداخ، ہماچل پردیش، اتراکھنڈ، سکم اور اروناچل پردیش کے مختلف یونٹوں میں یوگا اجلاسوں میں شرکت کی۔تقریباً تیس ہزار جوانوں نے یوگا کی مشق کے دوران اپنے جذبے کا اظہار کیا۔ لداخ کے علاقے میں 18ہزار فٹ کی بلندی پر منفی درجے حرارت میں یوگا کی مشق کی گئی۔ آئی ٹی بی پی کے جوانوں نے وزیر اعظم جناب نریندر مودی کے ساتھ دہرادون میں یوگا پروگرام میں بھی شرکت کی۔


    نیشنل سیکورٹی گارڈ (این ایس جی) نے جنہیں عام طورپر بلیک کیٹ کہا جاتا ہے، منیسر (گروگرام) میں اپنے کیمپسوں میں، نئی دہلی کے اپنے صدر دفتر میں اور پانچ علاقائی مراکز ممبئی(مہاراشٹر)، چنئی(تمل ناڈو)، حیدرآباد(تلنگانہ)، کولکاتہ( مغربی بنگال) اور گاندھی نگر(گجرات) میں یوگا کے آسن کئے ۔ 2600 بلیک کیٹ کمانڈوز نے جن میں افسران اور ان کی فیملی کے ممبران بھی شامل تھے یوگا اجلاس میں شرکت کی۔ فورس کے ڈائریکٹر جنرل جناب سدیپ لکھٹکیا نے منیسر کے یوگا اجلاس میں شرکت کی اور وہاں موجود جوانوں سے خطاب کیا اور انہیں یوگا کو اپنی زندگی کے معمولات میں شامل کرنے کی ترغیب دی۔


    قومی بحران کے سلسلے میں کارروائی کرنے والی فورس (این ڈی آر ایف نے) پورے ملک میں یوگا مشقوں میں حصہ لیا، جس کا مقصد جوانوں کو دباؤ سے آزاد کرنا اور فورس کے اندر یوگا کے تئیں بیداری پیدا کرنا تھا۔ اس موقع پر این ڈی آر ایف نے نئی دہلی کے نہرو پارک میں یوگا اور دھیان کا ایک پروگرام منعقد کیا، جس میں جوانوں نے یوگا آسن اور پرانایام کا اہتمام کیا۔ اس کے علاوہ نہرو پارک میں ایک مفت میڈیکل کیمپ بھی لگایا گیا، جس میں ضرورت مند لوگوں کی صحت کی جانچ کی گئی اور انہیں دوائیں بھی فراہم کی گئیں۔این ڈی آر ایف کے ڈی جے نے تمام بٹالینوں کو ہدایت کی کہ وہ مستقل بنیاد پر یوگا مشقیں کریں اور انہیں بتایا کہ کس طرح یوگا فورس کے اہلکاروں کے لئے مفید ثابت ہوسکتا ہے۔


    مرکزی صنعتی سیکورٹی فورس (سی آئی ایس ایف)نے سب کے سب 334 یونٹوں میں اور 74 مراکز میں یوگا کے پروگرام منعقد کئے، جن میں تربیتی ادارے ، ریزرو بٹالین ، ژونل ، سیکٹر اور پورے ملک میں فورس کے صدر دفاتر شامل تھے۔دہرادون اور ہری دوار کے مراکز میں موجود سی آئی ایس ایف کے اہلکاروں نے اپنے ساتھیوں سی اے پی ایف کے اہلکاروں کے ساتھ اتراکھنڈ میں دہرادون کے مقام پر منعقدہ مجموعی یوگا پروگرام میں شرکت کی، جس کی قیادت وزیر اعظم جناب نریندر مودی نے کی۔سی اے پی ایف کے 1000 اہلکاروں پر مشتمل ایک ٹیم نے جس میں مختلف رینکوں کے اہلکار شامل تھے، نئی دہلی راج پتھ پر یوگا پروگرام میں شرکت کی۔لال قلعہ پر یوگا پروگرام میں سی اے پی ایف کی 2 ہزار خاتون اہلکاروں نے جس میں سی آئی ایس ایف کی 600 خاتون اہلکار بھی شامل تھیں، یوگا میں شرکت کی۔


    سرحدی حفاظتی فورس (بی ایس ایف) نے آج یوگا کا دن پورے جوش و خروش کے ساتھ منایا۔ پورے ملک میں بی ایس ایف کے مراکز میں یوگا مشقیں کی گئیں۔بی ایس ایف جسمانی تربیت کے اپنے سیشن میں یوگ کریا پہلے ہی شامل کرچکی ہے، کیونکہ یہ ذہنی اور جسمانی چیلنجوں سے نمٹنے کا قدیمی طریقہ ہے۔ اس موقع پر بی ایس ایف کے صدر دفتر میں نئی دہلی کے نظام الدین علاقے میں یوگا کا خصوصی اجلاس منعقد کیا۔ فورس کے کوالیفائیڈ ماہرین نے دہلی میں مختلف مقامات پر یوگا مشقوں میں حصہ لیا۔ تقریباً 4000 اہلکاروں نے اس اجلاس میں بڑے جوش و خروش سے حصہ لیا۔ بی ایس ایف نے چار ریاستی راجدھانیوں؍ ممتاز شہروں یعنی کولکاتہ، اگرتلہ، احمدآباد اور بنگلور میں یوگا پروگرام منعقد کئے۔سرحدی حفاظتی فورس اب تک سرکردہ اداروں کے 9172 یوگا سکھانے والوں کو تربیت دے چکی ہے۔اب یہ تربیت یافتہ تجربہ کار بھی یوگا کلاس چلا رہے ہیں، تاکہ اس فورس میں زیادہ سے زیادہ لوگوں کو شامل کیا جاسکے۔


    م ن۔ج ۔ ن ع


    U: 3230

    
    
    (Release ID: 1536245) Visitor Counter : 4