      نیتی آیوگ

      نیتی آیوگ کی گورننگ کونسل کی چوتھی میٹنگ اختتام پذیر
      Posted On: 18 JUN 2018 3:20PM by PIB Delhi


    
    نئی دلّی ،18 جون؍ نیتی آیوگ کی گورننگ کونسل کی چوتھی میٹنگ وزیر اعظم جناب نریندر مودی کی سربراہی میں گزشتہ روز راشٹرپتی بھون میں منعقد ہوئی ۔ اس میٹنگ میں 23 ریاستوں کے وزراء اعلیٰ اور جزائر انڈمان نکوبار کے لیفٹیننٹ گورنر صاحبان سمیت دیگر مرکزی وزراء نے اراکین کے طورپر شرکت کی ۔
    دن بھر طویل مشاورت کے بعد وزیر اعظم نے نیتی آیوگ کی اہمیت پر روشنی ڈالتے ہوئے کہا کہ وفاقی کوآپریٹیو کے جذبے کو پروان چڑھانے ، جدید ترقی کے نتائج کو مہمیز کرنے کے لئے مرکز اور ریاستوں کے درمیان اثر انگیزی ،اور ہندوستان میں ڈبل ڈیجیٹ شرح ترقی کے حصول کے لئے نیتی آیوگ ایک پلیٹ فارم کی حیثیت رکھتا ہے ۔ انہوں نے ریاستوں سے اپنی ریاستوں کے لئے اقتصادیاتی ترقی کے نشانے مقرر کرنے کے لئے کہا چونکہ دنیا بھارت کو جلد پانچ ٹریلین امریکی ڈالر کے بقدر اکنامی کے حامل ملک کے طور پردیکھ رہی ہے ۔
    وزیر اعظم نے مختلف وزراء اعلیٰ کی جانب سے تعمیری تبادلہ خیالات اور مشاورت کا خیر مقدم کرتے ہوئے انہیں یقین دلایا کہ نیتی آیوگ ان کے مشوروں پرسنجیدگی سے غور کرے گا ۔ نیتی آیوگ سے ریاستوں کے ذریعہ دیئے گئے کارروائی کے نکات پر تین ماہ کے اندر کام کرنے کے لئے کہا گیا ہے ۔
    وزیر اعظم نے مدھیہ پردیش ، بہار ، سکم ، گجرات ، اتر پردیش ، مغربی بنگال اور آندھرا پردیش کے وزرء اعلیٰ سے بھی زراعت اور ’ منریگا ‘کے موضوع پر مل کر کام کرنے کے لئے اور ایک اپروچ پالیسی وضع کرنے کے لئے کہا ۔ انہوں نے خوراک کی ڈبہ بندی ، ویئر ہاؤسنگ اور لوجسٹک ( ضروری ساز و سامان) ، زراعت کے شعبے میں کارپوریٹ سرمایہ کاری کے مواقع تلاش کرنے کی حوصلہ افزائی پر زور دیا ۔
    انہوں نے مرکزی حکومت کے ذریعہ 45 ہزار اضافی گاؤوں اور 115 توقعاتی اضلاع میں7 فلیگ شپ اسکیموں کے صد فیصد احاطہ کرنے کے لئے15 اگست ، 2018 تک نشان دہی کرنے کے لئے کہا ہے ۔انہوں نے زمینی سطح سے ترقی کے لئے امید وار بلاکوں کی شناخت کرنے پر زور دیا ہے ۔
    نیتی آیوگ جلد ہی ہندوستان میں ’’ ایز آف ڈوئنگ بزنس ‘‘ اور عام آدمی کے لئے ’’ ایز آف لونِگ ‘‘ میں بہتری لانے کے بارے میں صلاح مشورے کے لئے جلد ہی ریاستوں کو مدعو کرے گا ۔ وزیر اعظم نے بھی ریاستوں پر زور دیا کہ وہ اپنے طور پر بھی عام آدمی کے لئے ایز آف لوِنگ کے لئے کمیٹیاں قائم کریں جو کہ موجودہ وقت کی ضرورت ہے ۔
    وزیر اعظم نے امید ظاہر کی کہ تمام سرکاری عمارتوں اور ملک بھر کی اسٹریٹ لائٹوں کو جلد از جلد توانائی کی بچت والی موثر ایل ای ڈی لائٹ سے آراستہ کر دیا جائے گا ۔ ساتھ ہی انہوں نے دنیاکو ٹی بی سے پاک کرنے کے 2030 تک کے عالمی نشانے سے پانچ سال قبل ہی 2025 بھارت کو تک ٹی بی سے پاک کرنے کے نشانے کو حاصل کرنے پر زور دیا ۔
    وزیر اعظم نے 15 ویں مالیاتی کمیشن کی سفارشات کے سلسلے میں ریاستوں سے تبادلہ خیال کیا اور ریاستوں کی جانب سے ان کی کارکردگی میں اضافے کے لئے نئے فارمولے اور نئے خیالات مثلاً خوش اسلوبی جیسے کہ فضول اخراجات میں کمی اور تکنالوجی کے استعمال میں اضافہ کی حوصلہ افزائی کی ۔
    مرکزی حکومت کے رہنما اصول ’’سب کا ساتھ ، سب کا وکاس ‘‘کی وضاحت کرتے ہوئے وزیر ااعظم نے کہا کہ مرکزی حکومت کی اسکیمیں مخصوص افراد یا مخصوص علاقے کے لئے نہیں ہیں ،اور اس کے فوائد بلا امتیاز متوازن انداز میں ہر ایک فرد تک پہنچ رہے ہیں ۔
    مختلف ریاستوں کے وزراء اعلیٰ نے ماحولیاتی تبدیلی کے مسائل پر روشنی ڈالتے ہوئے مقامی ضروریات کے مطابق اسکیمیں تیار کرنے اور ان پر عمل در آمد کرنے کی ضرورت پر زور دیا ۔ انہوں نے مختلف ریاستوں میں آیُشمان بھارت اور ایسپیریشنل ڈسٹرکٹس پروگرام پرکئے گئے کام بھی پیش کئے ۔
    تمام وزراء اعلیٰ نے مہاتما گاندھی کے 150 ویں یوم پیدائش کو مناسب اندز میں منائے جانے کے بارے میں عہد بستگی کا اظہار کیا ۔ اپنے اختتامی کلمات میں وزیر اعظم نے کہا کہ بابائے قوم کو بہترین خراج عقیدت یہ ہے کہ ملک کو کھلے میں رفع حاجت سے صد فیصدپاک بنانے کا نشانہ حاصل کیا جائے بلکہ 02 اکتوبر ، 2019 تک ہندوستان کو گندگی اور گردو و غبار سے پاک بنایا جائے ۔
    وزیر اعظم نے ہر ریاست سے کامن ووٹر لسٹ کے امکانات کے ساتھ ساتھ اس کے فوائد کاپتہ لگانے پر زوردیا ۔
    وزیر اعظم نے وزراء اعلیٰ کاان کی تجاویز اور مشوروں کے لئے شکریہ ادا کیا اور یقین دلایا کہ مرکزی حکومت ریاستوں کے ساتھ تمام زیرالتواء مسائل کو حل کرنے کے لئے کام کرے گی ۔
    نیتی آیوگ کی گورننگ کونسل کے بارے میں
    نیتی آیوگ کی گورننگ کونسل، وزیر اعظم ،حکومت ہند ، تمام ریاستوں کے وزراء اعلیٰ اور مرکز کے زیر انتظام علاقوں کے مجلس قانون ساز کے اراکین اور لیفٹیننٹ گورنر انڈمان و نکوباراور چار مرکزی وزراء بہ لحاظ عہدہ اراکین اورتین مرکزی وزراء بطور خصوصی مدعوعین پر مشتمل ہے ۔
    نیتی آیوگ کی پہلی میٹنگ 8 فروری ، 2015 کو منعقد ہوئی تھی ، دوسری میٹنگ 15 جولائی ، 2015 کو منعقد ہوئی تھی اور تیسری میٹنگ 23 اپریل ، 2017 کو منعقد ہوئی تھی ۔


    

    u . 4142
    

    
    (Release ID: 1535760) Visitor Counter : 10