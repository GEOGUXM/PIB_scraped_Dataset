      ماحولیات، جنگلات اور موسمیاتی تبدیلی کی وزارت

      ماحولیات کی وزارت درخت کاٹنے کی اجازت نہیں دیتی، درخت کاٹنے کی اجازت ریاستی ایکٹ کے تحت دی جاتی ہے: ڈاکٹر ہرش وردھن
      Posted On: 27 JUN 2018 12:24PM by PIB Delhi


    نئی دہلی، 28 /جون۔ ماحولیات، جنگلات اور موسمیاتی تبدیلی، سائنس اور ٹیکنالوجی اور ارضیاتی سائنسنز کے وزیر ڈاکٹر ہرش وردھن نے کہا ہے کہ درختوں کو کاٹنے اور گرانے کی اجازت مرکزی وزارت کے ذریعے نہیں دی جاتی۔


    کل جاری یہاں ایک بیان میں انھوں نے کہا ہے کہ قومی خطہ راجدھانی دلّی کی حکومت نے نہ تو اس سلسلے میں کسی طرح کی اجازت حاصل کی ہے اور نہ ہی اُسے ماحولیات، جنگلات اور موسمیاتی تبدیلی کی وزارت سے ایسی کوئی اجازت حاصل کرنے کی اجازت درکار ہے۔


    ڈاکٹر ہرش وردھن نے زور دے کر کہا کہ درخت کاٹنے کا تمام تر کام دلّی حکومت کے متعلقہ حکام کی منظوری سے ہی انجام دیا جاتا ہے اور اس سلسلے میں منظوریاں دلّی تحفظ اشجار ایکٹ 1994 کے تحت دی گئی ہیں اور یہ ایکٹ ایک ریاستی ایکٹ ہے۔


    وزیر موصوف نے اشارہ کیا کہ ماحولیاتی منظوری، جو قومی خطہ راجدھانی کو دی گئی ہے، اس میں واضح طور پر کہا گیا ہے کہ اگر کسی درخت کو کانے کی ضرورت پیش آئے تو ایسی صورت میں ایک درخت کے بدلے میں 10 درخت ہر حال میں لگائے جانے چاہئیں۔ عام طور پر ضرورت یہ ہوتی ہے کہ ہر ایک کاٹے جانے والے درخت کے بدلے میں تین درخت لگائے جاتے ہیں۔ انھوں نے یہ بھی کہا کہ زیرتبصرہ کیمپس میں سوال اس بات کا ہے کہ تمام کالونیوں میں یہ سب سے سرسبز و شاداب کیمپس ہے۔ وزیر موصوف نے زور دے کر کہا کہ ماحولیاتی منظوری کا حصول بھی ریاستی حکومتوں کے مختلف قانونی تقاضوں اور منظوریوں کا محتاج ہوتا ہے، جس میں دلّی تحفظ اشجار ایکٹ 1994 بھی شامل ہے۔


    ڈاکٹر وردھن نے یہ بھی کہا کہ ماحولیاتی منظوری کے عمل میں اس بات پر بھی زور دیا گیا ہے کہ پروجیکٹ سائٹ کا 40 فیصد سے زائد رقبہ گرین بیلٹ کے طور پر ڈیولپ کیا جائے گا۔ انھوں نے کہا کہ جنوبی دہلی میں نیو موتی باغ کالونی اس کی ایک عمدہ مثال ہے جہاں تعمیراتی سرگرمیوں کی تکمیل کے بعد وافر تعداد میں پودکاری کی گئی ہے۔


    ڈاکٹر ہرش وردھن نے کہا کہ ان کی وزارت ہر سطح پر اس امر کے لئے کوشاں رہی ہے کہ ماحولیات اور جنگلات پر اسی طرح کے مضر اثرات نہ مرتب ہوں اور ان اثرات کو کم سے کم کیا جائے۔ ہم نے اس امر کا عہد کررکھا ہے کہ ہم سرسبزی و شادابی کے احاطے میں اضافہ کریں گے۔ بڑے پیمانے پر ترقیاتی کاموں کو انجام دیے جانے کے باوجود دہلی میں سرسبز اور شادابی کا احاطہ مستحکم طریقے سے آگے بڑھ رہا ہے اور پورے بھارت میں بھی ایسا ہی ہورہا ہے۔ اس امر کی تصدیق اس چیز سے بھی ہوتی ہے کہ ملک میں 784300 ہیکٹیئر رقبے میں ہریالی کا اضافہ ہوا ہے اور یہ اضافہ گزشتہ دو برسوں کے دوران ہوا ہے، جس کا ذکر انڈیا اسٹیٹ آف فاریسٹ رپورٹ 2017 میں کیا گیا ہے۔ انھوں نے کہا کہ اسی مدت کے دوران قومی خطہ راجدھانی دہلی میں گرین کور میں بھی 563 ہیکٹیئر کا اضافہ ہوا ہے۔ اب دہلی میں سرسبز و شاداب رقبے کا حصہ مجموعی جغرافیائی علاقے کا 20.59 فیصد ہے۔


    مرکزی وزیر کا مذکورہ بیان حالیہ رپورٹوں کے پس منظر میں آیا ہے، جس میں چند افراد نے وزارت پر یہ الزام عائد کیا ہے کہ وزارت نے دہلی میں سرکاری کالونیوں کی ازسرنو ترقی کے مرحلے میں بڑے پیمانے پر درختوں کو کاٹنے کی اجازت دی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    
    م ن۔ م ر


    UN-3350

    
    
    (Release ID: 1536951) Visitor Counter : 4