      عملے، عوامی شکایات اور پنشن کی وزارت

      وزیر مملکت ڈاکٹر جتیندر سنگھ نے عالمی یوم ماحولیات 2018 کے موقع پر منعقدہ ایک تقریب کا افتتاح کیا
      
      وزیر موصوف نے کہا کہ ماحول اور اپنے قرب و جوار کی صفائی ستھرائی کوایک عوامی تحریک کی شکل اختیار کرلینی چاہیے

      Posted On: 05 JUN 2018 3:25PM by PIB Delhi

    نئی دہلی، 5 جون 2018 ، شمال مشرقی خطے کی ترقی (ڈی او این ای آر) کی وزارت کے وزیر مملکت (آزادانہ چارج) وزیراعظم کے دفتر، عملہ، عوامی شکایات، پنشن، جوہری توانائی اور خلا کے وزیر مملکت ڈاکٹر جتیندر سنگھ نے آج کہا کہ عالمی یوم ماحولیات کے موقع پر منعقدہ ایک تقریب کا افتتاح کیا۔ اس تقریب کا انعقاد انڈین انسٹی ٹیوٹ آف ایکولوجی اینڈ انوائرنمنٹ اور دیگر معاونین کے ذریعے کیا جارہا ہے۔ اس سال کا موضوع ہے ’’بیٹ پلاسٹک پولیوشن‘‘ یعنی پلاستک سے ہونے والی آلودگی کو شکست دیں۔


    اس موقع پر اظہار خیال کرتے ہوئے ڈاکٹر جتیندر سنگھ نے کہا کہ عالمی یوم ماحولیات سے متعلق تقریبات، ماحولیات کے تحفظ کے کاز کے لئے خود کو وقف کرنے کا ایک موقع ہے۔ انہوں نے مزید کہا کہ ہمیں اپنے ماحول کے تحفظ کے لئے اب بھی بہت کچھ کرنے کی ضرورت ہے۔


    وزیراعظم نریندر مودی کی زیر قیادت حکومت کے ذریعہ شروع کی گئی سوچھتا مہم کے بارے میں اظہار خیال کرتے ہوئے انہوں نے کہا کہ اب یہ عوامی تحریک کی شکل اختیار کرچکی ہے۔ انہوں نے کہا کہ طالبات کے لئے بیت الخلا کی تعمیر پر خصوصی زور دیا گیا ہے۔ انہوں نے مزید کہا کہ ایک سال کے اندر ایسے چار لاکھ بیت الخلا کی تعمیر کی گئی ہے۔ وزیر موصوف نے مزید کہا کہ مرکزی حکومت کے چار سال پورے ہونے تک تقریباً ساڑھے سات کروڑ بیت الخلا تعمیر کئے جاچکے ہیں۔ انہوں نے کہا کہ حکومت نے متعدد دیگر اقدامات کئے ہیں تاکہ ماحول کو صاف ستھرا رکھنے کے لئے عوام میں بیداری لائی جاسکے۔ وزیر موصوف نے کہا کہ صاف ستھرے ماحول کا ہدف حاصل کرنے کے لئے مائنڈسیٹ (ذہنی تحفظات) میں تبدیلی لانے کی ضرورت ہے۔


    ڈاکٹر جتیندر سنگھ نے کہا کہ آج کل جس طرح سے پلاسٹک کا استعمال ہورہا ہے، اس کے پیش نظر اس سال کا موضوع ’’پلاسٹک آلودگی کو شکست دیں‘‘ بہت اہم ہے۔ انہوں نے کہا کہ لوگوں کو پلاسٹک کے استعمال سے سمندروں، انسانی صحت اور ماحولیات پر پڑنے والے اس کے خراب اثرات کے بارے میں بتائے جانے کی ضرورت ہے۔ انہوں نے کہا کہ پلاسٹک آلودگی کو تبھی شکست دی جاسکتی ہے جب اس کے بارے میں عوامی سطح پر بیداری پیدا کی جائے۔


    اس تقریب میں ہماری قدرت اور ماحول نیز پلاسٹک آلودگی کو شکست دینے میں اسکولوں، کالجوں اور یونیورسٹیوں کے رول پر زور دیا جارہا ہے۔


    ۔۔۔۔۔۔۔۔۔۔۔


    م ن۔م م ۔ن ا۔


    U- 2934

    
    
    (Release ID: 1534388) Visitor Counter : 6