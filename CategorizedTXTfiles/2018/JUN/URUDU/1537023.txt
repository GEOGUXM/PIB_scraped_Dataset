      صدر جمہوریہ کا سکریٹریٹ

      آئی آئی ٹی کانپور کے سالانہ کنووکیشن سے صدر جمہوریہ ہند کا خطاب
      
      ہمارے شہریوں کا معیار زندگی بہتربنانے کے لئے حکومت کی کوششوں میں ٹیکنالوجی بے حد مددگار ہوسکتی ہے:جناب رام ناتھ کووند

      Posted On: 28 JUN 2018 2:49PM by PIB Delhi

    نئی دہلی،28 جون 2018؍صدر جمہوریہ ہند جناب رام ناتھ کووند نے آج 28جون 2018ء کو کانپور میں مہمان خصوصی کی حیثیت سے انڈین انسٹی ٹیوٹ آف ٹیکنالوجی(آئی آئی ٹی) کانپور کے 51ویں سالانہ جلسہ تقسیم اسناد سے خطاب کیا۔


    اپنی تقریر میں صدر جمہوریہ نے کہا کہ آئی آئی ٹی کانپور نے آزاد ہندوستان میں سائنسی اور ٹیکنالوجیکل تعلیم میں پہل کی ہے۔ آئی آئی ٹی کانپور ملک کے سرکردہ اداروں میں انجینئر نگ کے نصاب کے لئے ایک نمونے کی حیثیت رکھتا ہے۔1963ء میں آئی آئی ٹی کانپور کمپیوٹر سائنس کے پروگرام کی تعلیم کا بانی تھا۔ اس نے تین عشرے پہلے ملک میں اطلاعاتی ٹیکنالوجی کے انقلاب کا اندازہ لگا لیا تھا۔اس طرح کی کامیابیاں اساتذہ اور طلباء کی کئی نسلوں کے عہد اور لگن کے ساتھ کام کرنے کی وجہ سے ممکن سکی ہیں۔


    گریجویشن کرنے والے طلباء سے خطاب کرتے ہوئے صدر جمہوریہ نے کہا کہ آج کا ہندوستان بے مثال امیدوں اور مواقع کا مرکز ہے۔ طلباء کا پیشہ وارانہ مستقبل، خلائی انجینئرنگ ، مصنوعی ذہانت ، بایومیڈیکل ریسرچ، توانائی کو ذخیرہ کرنے، اسمارٹ گرڈس، قابل تجدید توانائی، مالی ریاضی، بالکل صحیح صحیح تیار کی جانے والی اشیاء اور دیگر بہت سے شعبوں سے وابستہ ہوسکتا ہے۔تیزی سے ترقی کرنے والی ہماری معیشت میں ان کے لئے زبردست مواقع موجود ہیں۔ ان میں سے ہر ایک طالب علم اپنی صلاحیت ،تعلیم اور آئی آئی ٹی کی ڈگری کے ذریعے ملک کی قسمت تبدیل کرسکتا ہے۔


    صدر جمہوریہ نے کہا کہ اپنے شہریوں کا معیار زندگی بلند کرنے کی غرض سے مرکزی حکومت نے بہت سے اقدامات کئے ہیں۔ ان میں احیاء کے لئے اٹل مشن اور شہر کی کایا پلٹ یا امرُت ، دین دیال اپادھیائے گرام جیوتی یوجنا، ڈجیٹل انڈیا، میک ان انڈیا،اسٹارٹ اپ انڈیا اور سووچھ بھارت ابھیان جیسے اقدامات شامل ہیں۔ان تمام پروگراموں میں ٹیکنالوجی بے حد مددگار ثابت ہوسکتی ہے۔ انہوں نے طلباء پر زور دیا کہ وہ اس طرح کے قومی مشنوں میں اپنا رول ادا کریں۔


    صدر جمہوریہ نے کہا کہ بیسویں صدی میں کانپور ہمارے ملک میں سب سے پہلا صنعتی شہر تھا اور اس کے ٹیکسٹائل ملوں کی وجہ سے اسے ‘‘مانچسٹر آف ایسٹ’’ کی عرفیت سے جانا جاتا ہے۔ ڈجیٹل معیشت کے دور میں اور چوتھے صنعتی انقلاب کے زمانے میں کانپور کا درجہ بڑھانے اور اسے ایک صنعتی اور تجارتی مرکز کے طورپر دیکھا جانا چاہیے۔یہ شہر نمامی گنگے کی کامیابی کے لئے بھی اہمیت کا حامل ہے۔ یہ پروگرام صرف گنگا کو کثافت سے پاک کرنا اور صنعتی فضلے سے پاک کرنے کے لئے نہیں ہے، بلکہ اس کا دائرہ کار اور بھی آگے ہے۔اس کا مقصد دریا کے پانی کی تقسیم اور اس کے استعمال کو باضابطہ بنانے اور گنگا کے طاس کو فروغ دینا بھی ہے۔


    صدر جمہوریہ نے کہا کہ یہ کام سب کے کرنے کے ہیں۔حکومتیں اور شہری ، صنعتیں اور ماہرین تعلیم-اس معاملے سے دلچسپی رکھنے والے سبھی افراد کو اپنا اپنا رول ادا کرنا ہوگا۔ آئی آئی ٹی کانپور کو بھی اس عمل کا حصہ بننا چاہئے۔آئی آئی ٹی کانپور جیسے سائنسی اور تحقیقی ادارے کو کانپور کے احیاء کے لئے پروگرام ڈیزائن، نگرانی اور عمل درآمد کی پالیسیوں کی عظیم ذمہ داری قبول کرنی چاہئے۔


    بعد میں دن کے وقت صدر جمہوریہ نےآئی آئی ٹی کانپور میں سی ایس آر ایل (سینٹر فار سوشل ریسپانسبلٹی اینڈ لیڈر شپ) سپر-30(گیل اُتکرش) طلباء سے جنہوں نے آئی آئی ٹی کانپور سے آئی آئی ٹی اور این آئی ٹی وغیرہ پاس کیا ہے ملاقات کی ۔


    نوجوان طلباء سے خطاب کرتے ہوئے صدر جمہوریہ نے انہیں جے ای ای (ایڈوانسڈ ) امتحان میں کامیابی کے لئے مبارکباد دی۔ انہوں نے امید ظاہر کی کہ یہ طلباء اسی لگن کے ساتھ اپنے مستقبل کے مقاصد حاصل کریں گے، جس کے ساتھ انہوں نے یہ کامیابی حاصل کی ہے۔انہوں نے جی اے آئی ایل اور سی ایس آر ایل کی بھی ان کی کوششوں کے لئے تعریف کی۔


    م ن۔ج ۔ ن ع


    U: 3359

    
    
    (Release ID: 1537023) Visitor Counter : 8
    
    
      Read this release in: English , Tamil