      کامرس اور صنعت کی وزارتہ

      سریش پربھو نے ہند- آسٹریلیا کے مشترکہ وزارتی کمیشن کے پندرہویں اجلاس کی صدارت کی
      Posted On: 25 JUN 2018 5:59PM by PIB Delhi


    جناب سریش پربھو ،آسٹریلیا کے وزیراعظم جناب میلکم ٹرنبل سے ملاقات کرتے ہوئے


    کامرس، صنعت اور شہری ہوابازی کے امور کے مرکزی وزیر جناب سریش پربھو نے آج کیمبرا میں آسٹریلیا کے تجارت، سیاحت اور سرمایہ کاری کے وزیر جناب اسٹیون سی اووو کے ساتھ ہند-آسٹریلیا مشترکہ وزارتی کمیشن کے پندرہویں اجلاس کی مشترکہ صدارت کی۔ اس موقع پر مذکورہ دونوں محترم وزراء نے دو فریقی تجارت اور سرمایہ کاری میں اضافہ کرنے کی ضرورت پر خاص طور سے زور دیا۔ اس موقع پر انھوں نے ان امور پر خاص طور سے گفتگو کی کہ کس طرح باہمی طاقت، معیشت کی جدیدکاری میں اہم خدمات انجام دے سکتی ہے۔


    جناب سریش پربھو نے جی ایس ٹی کے نفاذ، مقابلہ جاتی پالیسی، دیوالہ اور دیوالہ پن ایکٹ اور کاروبار کی آسانی کو یقینی بنانے سے متعلق ہندوستانی کی معاشی اصلاحات کے سفر سے وابستہ تجربات بیان کئے۔ اس کے جواب میں آسٹریلیائی وزیر جناب سی اووو نے عوامی تعلقات عامہ کے مؤثر اثرات پر روشنی ڈالتے ہوئے آسٹریلیا کی معیشت اور ہمہ تہذیبی، سماجی ڈھانچے میں ہند نژاد برادری کی خدمات پر روشنی ڈالی۔ دونوں ہی وزراء نے بیک وقت اس امر پر روشنی ڈالی کہ ہندنژاد لوگ ایک دوسرے کے ملک سے باہمی تعاون کے امکانات میں اضافہ کرتے ہیں۔


    دونوں وزراء نے پرائیویٹ سیکٹر کے اہم کردار پر روشنی ڈالتے ہوئے مسائل کا حل تلاش کرنے میں ہندوستانی اور آسٹریلیائی کاروباریوں کو راست طور سے جوڑنے اور اس سلسلے میں سرکار کو مطلع کرنے کی اہمیت پر بھی تبادلۂ خیال کیا۔


    دونوں وزراء نے ہندوستان اور آسٹریلیا کے باہمی مفادات والی خصوصی مصنوعات کی باہمی بازاروں تک رسائی سے متعلق مسئلوں پر بھی گفتو کی۔ انھوں نے اس بات کا بھی اعتراف کیا کہ اس سمت میں نمایاں پیش رفت ہوئی ہے اور مسئلوں کے حل کی سمت میں بھی کوششیں رکھی جانی چاہئیں۔


    اس موقع پر جناب سریش پربھو نے آسٹریلیا کے وزیراعظم جناب میلکم ٹرنبول سے بھی ملاقات کی۔ انھوں نے شمسی توانائی کی پیداوار اور اس کا ذخیرہ کرنے اور توانائی کے استعمال سے متعلق ٹیکنالوجی اور مہارت کی باہمی منتقلی پر زور دیا۔ جناب سریش پربھو نے آسٹریلیا کے وزیراعظم موصوف سے ہندوستان کے وزیر اعظم جناب نریندر مودی کی قیادت میں ہندوستان میں جاری اصلاحات کے عمل کی بھی تفصیلات بیان کیں۔ دریں اثنا گڈس اینڈ سروسیز ٹیکس (جی ایس ٹی) اور جیم (جن دھن، آدھار اور موبائل کنیکٹیوٹی) ٹرینٹی پر عمل درآمد سے متعلق ہندوستان کے تجربات پر بھی تبادلہ خیال کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    
    UN-3293

    
    
    (Release ID: 1536588) Visitor Counter : 3
    
    
      Read this release in: English