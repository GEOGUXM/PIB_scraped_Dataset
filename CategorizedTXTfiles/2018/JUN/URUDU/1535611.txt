      کوئلے کی وزارت

      جناب پیوش گوئل نے این ایل سی آئی ایل کے ، 100میگاواٹ صلاحیت کے 3شمسی بجلی پروجیکٹ قوم کے نام وقف کئے
      Posted On: 15 JUN 2018 11:54AM by PIB Delhi


    نئی دہلی ،15جون : ریلوے ، کوئلہ، خزانہ اور کمپنی امورکے وزیرجناب پیوش گوئل نے نیویلی لگنائٹ کارپوریشن انڈیا لمیٹڈ ( این ایل سی آئی ایل ) کے تین سومیگاواٹ کے شمسی بجلی پروجیکٹوں کا کاروبار ی مقاصد اور آپریشن کے لئے افتتاح کیا اوران تینوں پروجیکٹوں کو قوم کے نام وقف کیا۔


    شمسی بجلی پروجیکٹ واقع تھوپلاکرائے اور سیتھوپورم ، وردھونگرضلع اور سیلیا سیزی یانولر، تھرونیل ویلی ضلع ، جن کی تنصیبی صلاحیت بالترتیب 100میگاواٹ کی ہے ،یہ 13سوکروڑروپے کی لاگت سے ،کھڑے کئے گئے ہیں۔ جس میں 15برس تک کی آپریشن اوررکھ رکھاو کی لاگت بھی شامل ہے ۔ ان یونٹوں سے جوبجلی پیداہوگی اسے تمل ناڈو پاورجنریشن اینڈ ڈسٹری بیوشن کمپنی ( ٹی اے این جی ای ڈی سی او) کو4.41فی یونٹ روپے کی قیمت سے فروخت کیاجائیگا۔


    جناب پیوش گوئل نے اپنی افتتاحی تقریرمیں ادارے کی نمو اور ایک نئی شکل میں آگے بڑھنے کے لئے این ایل سی آئی ایل انتظامیہ ، ملازمین اورٹریڈیونینوں کی ستائش کی ۔ انھوں نے تمام ملازمین سے کہاکہ وہ ایک نئے وژن کے ساتھ کمپنی کی نموکے لئے کوشاں ہوں تاکہ نیوانڈیا کے تحت آئندہ آنے والی نسلوں کی ضروریات کی تکمیل ہوسکے ۔


    جناب پیوش گوئل نے اس ادارے کے ذریعہ کی جانے والی سی ایس آرپہل قدمیوں کی بھی تعریف کی ۔ انھوں نے انتظامیہ سے کہا کہ وہ ریلوے کے ساتھ تال میل بنائے اورطلبأ کے لئے مفت وائی فائی سہولت فراہم کریں ۔ جن اوشدھی کیندرکھولیں اورنیولی کے نزدیک واقع تمام تر8ریلوے اسٹیشنوں پر سینیٹری نیپکن فراہم کرائیں ۔ انھوں نے یہ بھی تجویز رکھی کہ معمرافراد کے لئے اولڈ ایج ہوم ، یتیم خانے کی تعمیر کے امکانات بھی تلاش کئے جائیں جو سرکاری دائرہ کارکی صنعتی اکائیوں کی دیکھ ریکھ میں کام کریں اورانھیں ایک کمپلیکس سے ہی چلایاجائے تاکہ مربوط طورپریہ ادارے بچوں اورمعمرافراد دونوں کے لئے چلائے جاسکیں ۔


    این ایل سی آئی ایل اورانّایونیورسٹی ، وزیرموصوف ،چیئرمین اورمنیجنگ ڈائرکٹراوراین ایل سی آئی ایل کے فنکشنل ڈائرکٹروں کی موجودگی میں ایک مفاہمتی عرضداشت پربھی دستخط کئے گئے ۔ اس مفاہمتی عرضداشت پر این ایل سی آئی ایل نیولی کے عملی تحقیق وترقیات کے شعبے کے جنرل منیجر ڈاکٹروی منوہرن اور انّایونیورسٹی کے رجسٹرار ڈاکٹرایس گنیسن نے اپنے دستخط کئے ۔ یہ ایم او یو ایک ایسے پائلٹ پروجیکٹ کی تشکیل کا راستہ ہموارکریگی، جس کا تعلق لگنائٹ یعنی چونے کے پتھرکو شمسی قوت سے خشک کرنے سے ہے تاکہ اس کی کیلورک قدروقیمت 2700کیل سے بڑھ کر 4350کیل ہوجائے ۔ اس پائلٹ پروجیکٹ کی لاگت 2کروڑ69لاکھ روپے ہے ۔


    این ایل سی آئی ایل حکومت ہند کی منافع بخش نورتن صنعتی اکائی ہے ۔ جو چونے کے پتھرکی کان کنی اورچونے کے پتھرپرمبنی حرارتی بجلی پلانٹوں کے توسط سے بجلی کی پیداوارمیں مصروف عمل ہے ۔ این ایل سی آئی ایل کا قیام تمل ناڈو میں نیولی میں چونے کے پتھرکے ذخائر کی دریافت کے بعد 1956میں حکومت ہند کے ذریعہ عمل میں لایاگیاتھا۔


    ریلوے ، کوئلہ ، خزانہ اورکمپنی امورکے معزز وزیرجناب پیوش گوئل اور این ایل سی آئی ایل کے سی ایم ڈی ، ڈاکٹرایس کے آچاریہ اور این ایل سی آئی کے ڈائرکٹر(خزانہ) ، جناب راکیش کمار، 100میگاواٹ کے 3شمسی بجلی پروجیکٹوں کو 14جون ،2018کو نیولی میں قوم کے نام وقف کرتے ہوئے ۔


    U-3122

    
    
    (Release ID: 1535611) Visitor Counter : 14