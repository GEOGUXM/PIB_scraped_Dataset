      پینے کے پانی اور صفائی ستھرائی کی وزارت

      10 نئی سووؤچھ آئیکونک جگہوں کیلئے صفائی ستھرائی کارروائی منصوبے تیار
      
      ایس آئی پی مقامات کو 100فیصد پلاسٹک سے پاک کرنے کا عزم

      Posted On: 26 JUN 2018 8:05PM by PIB Delhi

    نئی دہلی، 26 ؍ جون ؍ملک کے 10 نئے وراثتی مقامات نے آج صفائی ستھرائی کے اپنے معیار کو شاندار سطح تک لے جانے کے لئے کارروائی منصوبوں کو حتمی شکل دی۔ یہ جگہیں ہیں، سری راگھویندر سوامی مٹھ منترالیم (آندھرپردیش)، ہزاردواری پیلیس (مغربی بنگال)، شری برہما سروور ٹیمپل(ہریانہ) ، وِدور کٹی ٹیمپل(اترپردیش) ، مانا گاؤں (اتراکھنڈ)، پانگونگ سو (جمو ں و کشمیر) جناب ناگ واسوکی مندر(اترپردیش) ، نوپی کیتھل (منی پور) ، سری دھرم ساستھ مندر (کیرالہ)، کنواشرم (اتراکھنڈ) ۔ یہ مقامات پینے کے پانی اور صفائی ستھرائی کی وزارت کے ذریعے چلائے جانے والے سوؤچھ بھارت مشن کی سوؤچھ آئیکونک پلیسیز (ایس آئی پی)، کے تیسرے مرحلے میں شامل ہوں گے۔


    یہ منصوبے حیدر آباد میں مرکزی اور ریاستی حکومت کی ایجنسیوں، مقامی انتظامیہ اور آئیکونک یعنی مثالی جگہوں سے متعلق ٹرسٹوں؍بورڈوں کے درمیان ہوئی 2 روزہ مشاورت کے بعد تیار کئے گئے۔ اس مشاورت میں ملک بھر کے 100 سے زیادہ مندوبین نے شرکت کی۔ اب تک جن 30 سوؤچھ آئیکونک پلیسیز کا انتخاب اس مہم کے تحت کیا گیا ہے، انہوں نے اپنے اپنے مقامات کو مکمل طور پر پلاسٹک سے پاک کرنے کا عزم کیا ہے۔


    ساتھ ہی ساتھ سوؤچھ آئیکونک پلیسیز کے پہلے اور دوسرے مرحلے کے تحت ، جن 20 شہروں کو شامل کیا جا چکا ہے، ان کے کاموں کا جائزہ بھی لیا گیا۔ پہلے مرحلے کے تحت 2016 میں میناکشی مندر (تمل ناڈو) ، اجمیر شریف درگاہ (راجستھان)، چھترپتی شیوا جی ٹرمنس (مہاراشٹر)، شری جگن ناتھ مندر( اڈیشہ)، منی کرنیکا گھاٹ (اترپردیش)، گولڈن ٹیمپل (پنجاب)، کاماکھیا دیوی شرائن (آسام)، تاج محل (اترپردیش)، شری ماتا ویشنو دیوی مندر( جموں و کشمیر) اور ترومالا تروپتی دیو استھانم (آندھرپردیش)میں کام کا آغاز ہوا تھا۔


    دوسری 10 جگہوں یعنی شری مہا کالیشور مندر (مدھیہ پردیش)، چار مینار (تلنگانہ)، کنوینٹ اینڈ چرچ آف سین فرانسس آف اسیسی (گوا) ، سومناتھ مندر (گجرات)، گومتیشور اسٹیچو (کرناٹک) ، کالا ڈیہہ (کیرالہ)، گنگوتری مندر (اتراکھنڈ)، یمنوتری مندر (اتراکھنڈ)، گیا تیرتھ (بہار) اور بیدناتھ مندر (جھارکھنڈ) میں دوسرے مرحلے کے تحت 2017 میں شامل کیا گیا تھا۔


    سوؤچھ آئیکونک پلیسیز (ایس آئی پی) ، مہم کا مقصد ان مقامات ، بالخصوص ان مقامات تک پہنچنے والے علاقوں میں اعلیٰ سطح کی صفائی ستھرائی کا حصول ہے۔ سوؤچھتا کو ہر شخص کی ذمہ داری قراردیئے جانے کی وزیراعظم کی اپیل کے بعد مرکز اور منتخب ریاستوں میں ملک کی مثالی جگہوں کو صاف ستھرا بنانے کے لئے مشترکہ کوششوں کا آغاز کیا۔ ان مقامات پر خصوصی سوؤچھتا مہموں کو سرکاری اور نجی کمپنیوں کی طرف سے سی ایس آر تعاؤن ملا۔


    مشاورتی اور جائزہ میٹنگ کی صدارت کرتے ہوئے پینے کے پانی اور صفائی ستھرائی کی وزارت کے سکریٹری جناب پرمیشورن ایئر نے اس منفرد بین شعبہ جاتی مہم کے معاملے میں ہوئی پیش رفت پر تشفی کا اظہارکیا۔ انہوں نے سبھی حصص داروں سے مزید تال میل کے ساتھ کام کرنے اور آئی ای سی سرگرمیوں میں اضافے کی اپیل کی تا کہ مذکورہ مثالی مقامات پر مقامی لوگوں اور سیاحوں ؍زائرین کو شامل کیاجا سکے۔ ایس آئی پی میں شرکت کرنے والے ملک بھرکے لوگوں نے جناب ایّر کے ساتھ ایس آئی پی پروجیکٹ کے تحت حیدر آباد میں واقع 4 مینار کے اطراف میں صفائی ستھرائی سے متعلق منصوبہ بند کئے گئے کاموں کو دیکھا۔


    سوؤچھ بھارت مشن کے خصوصی پروجیکٹوں کے ڈائرکٹر جنرل جناب اکشے راوت نے گزشتہ 2 برسوں کے درمیان متعدد مثالی مقامات پر کام کے پیش رفت پر مشتمل ایک پرزنٹیشن دیا۔ اس موقع پر 30 مثالی مقامات پر مشتمل ایک فلم اور ایک بروشر لانچ کیا گیا۔ صلاح و مشورے کے عمل کے دوران ، ان مثالی جگہوں پر سوؤچھتا سے متعلق کوششوں کی نمائش بھی کی گئی۔


    ************


    U-3303

    
    
    (Release ID: 1536649) Visitor Counter : 4