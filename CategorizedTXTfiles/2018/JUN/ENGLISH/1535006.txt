      शिक्षा मंत्रालय

      जेईई (एडवांस्‍ड) 2018 के नतीजे आज घोषित कर दिए गए
      
      प्रणव गोयल परीक्षा में 360 अंकों में से 337 अंक प्राप्त करके बने टॉपर
      
      ​​​​​​​छात्र-छात्रा संतुलन में सुधार के उद्देश्‍य से आईआईटी में छात्राओं के लिए 800 अतिरिक्‍त सीटें सृजित की गईं

      Posted On: 10 JUN 2018 8:56PM by PIB Delhi

    भारतीय प्रौद्योगिकी संस्थान , कानपुर ने आज वेबसाइट https://www.jeeadv.ac.in/ पर संयुक्त प्रवेश परीक्षा (जेईई) (एडवांस्‍ड)- 2018 के नतीजे घोषित कर दिए। वर्ष 2018 में भारतीय प्रौद्योगिकी संस्थानों (आईआईटी) में कुल मिलाकर 11279 सीटों की पेशकश की जा रही है। जैसा कि विगत वर्षों में होता आया है , उन डीएस अभ्‍यर्थियों (प्रति आईआईटी अधिकतम 2 डीएस अभ्‍यर्थियों की सीमा के साथ) के साथ - साथ विदेशी अभ्‍यर्थियों को भी समायोजित करने के लिए अतिरिक्‍त या अधिसंख्‍य सीटें सृजित की जाएंगी , जो (जेईई) (एडवांस्‍ड)- 2018 में उत्‍तीर्ण हुए हैं। भारत सरकार के मानव संसाधन विकास मंत्रालय के निर्देशों के अनुसार, इस वर्ष (यानी 2018 में) आईआईटी में छात्र-छात्रा संतुलन में सुधार के उद्देश्‍य से आईआईटी में महिला अभ्‍यर्थियों के लिए विशेष रूप से 800 अतिरिक्‍त या अधिसंख्‍य सीटें सृजित की जाएंगी।


    जेईई (एडवांस्ड) 2018 में दोनों पेपर 1 और 2 में कुल मिलाकर 155158 अभ्‍यर्थियों ने परीक्षा दी। कुल मिलाकर 18138 अभ्‍यर्थी जेईई (एडवांस्ड) 2018 में उत्‍तीर्ण हुए हैं, यानी 18138 अभ्‍यर्थियों ने उत्‍तीर्ण होने के लिए आवश्यक कट ऑफ से ऊपर स्कोर किया है। कुल उत्‍तीर्ण अभ्‍यर्थियों में से 2076 छात्राएं हैं।


    श्री प्रणव गोयल 360 अंकों में से 337 अंक प्राप्त करके जेईई (एडवांस्ड) 2018 में कॉमन रैंक लिस्ट (सीआरएल) में शीर्ष रैंकर हैं। सुश्री मीनल पारेख 360 अंकों में से 318 अंक प्राप्त करके सीआरएल 6 के साथ शीर्ष स्थान पर महिला अभ्‍यर्थी हैं।


    कृपया यह अंग्रेजी का अनुलग्‍नक क्लिक करें https://www.jeeadv.ac.in/Press-Release.html


    ***


    वीके/एएम/आरआरएस – 8879


    

    
    (Release ID: 1535006) Visitor Counter : 128
    
    
      Read this release in: English