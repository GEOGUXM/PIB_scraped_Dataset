      आयुष

      श्री श्रीपद येसो नाईक 5 जून को नई दिल्ली में योग पर राष्ट्रीय स्वास्थ्य संपादकों के सम्मेलन का उद्घाटन करेंगे
      Posted On: 03 JUN 2018 9:17PM by PIB Delhi


    आयुष राज्य मंत्री (स्वतंत्र प्रभार) श्री श्रीपद येसो नाईक 5 जून , 2018 को नई दिल्ली स्थित मोरारजी देसाई राष्ट्रीय योग संस्थान (एमडीएनआईवाई) में योग पर राष्ट्रीय स्वास्थ्य संपादकों के तीसरे सम्मेलन का उद्घाटन करेंगे। आयुष मंत्रालय इस सम्मेलन का आयोजन पत्र सूचना कार्यालय (पीआईबी) और मोरारजी देसाई राष्ट्रीय योग संस्थान (एमडीएनआईवाई) के सहयोग से कर रहा है। ‘' योग पर साक्ष्‍य आधारित हालिया अभिनव अनुसंधान - योग अनुसंधान की एक समीक्षा ’ विषय पर यह सम्मेलन अंतर्राष्ट्रीय योग दिवस की शुरुआत को चिह्नित करने के लिए आयोजित किया जा रहा है। अंतर्राष्ट्रीय योग दिवस का आयोजन हर साल 21 जून को होता है।


    राष्ट्रीय और क्षेत्रीय मीडिया संगठनों के 100 से भी अधिक स्वास्थ्य संपादकों के इस सम्मेलन में भाग लेने की उम्मीद है। इस सम्मेलन के आयोजन का उद्देश्य मीडिया से जुड़े लोगों को योग के वैज्ञानिक पहलुओं और मानव स्वास्थ्य के लिए इसके फायदों से अवगत कराना है।


    योग और संबद्ध विज्ञान के प्रख्यात विशेषज्ञों जैसे कि डॉ. एच.आर. नागेंद्र , कुलाधिपति , एसवीवाईएएसए विश्वविद्यालय , डॉ. डब्ल्यू. सेल्वामूर्ति , महानिदेशक - एमिटी विज्ञान एवं नवाचार निदेशालय , पूर्व प्रतिष्ठित वैज्ञानिक और मुख्य नियंत्रक आरएंडडी (एलएस) , डीआरडीओ और डॉ. शिवरामा वरंबल्ली , एमडी , अतिरिक्त प्रोफेसर , निमहांस योग पर अनुसंधान दस्तावेज प्रस्तुति पेश करेंगे।


    सम्मेलन के दौरान मुख्य कार्यक्रमों में से एक ‘योग के माध्यम से तनाव कैसे कम करें’ पर एक कार्यशाला का आयोजन करना है। कार्यशाला का संचालन योग विशेषज्ञों के साथ डॉ. आई.वी. बासावारद्दी, निदेशक, एमडीएनआईवाई द्वारा किया जाएगा।


    ***


    वीके/एएम/आरआरएस- 8799


    

    
    (Release ID: 1534218) Visitor Counter : 95