      गृह मंत्रालय

      गृह मंत्री ने आंध्र प्रदेश, अरूणाचल प्रदेश और नगालैंड को केन्द्रीय मदद के लिए उच्च स्तरीय समिति की बैठक की
      Posted On: 29 JUN 2018 8:48PM by PIB Delhi

    
          केंद्रीय गृह मंत्री श्री राजनाथ सिंह ने नई दिल्ली में आज राज्यों को अतिरिक्त केंद्रीय सहायता पर विचार करने के लिए उच्च स्तरीय समिति की एक बैठक की अध्यक्षता की, जिसमें आंध्र प्रदेश (वर्ष 2017-18 के दौरान बाढ़ से प्रभावित), अरूणाचल प्रदेश (वर्ष 2017-18 के दौरान बाढ़ / भूस्खलन से प्रभावित), नगालैंड (वर्ष 2017-18 के दौरान बाढ़ / भूस्खलन से प्रभावित) और आंध्र प्रदेश (2017-18 के दौरान रबी सूखे से प्रभावित) को लेकर चर्चा हुई। 
    
          इस बैठक में केंद्रीय कृषि मंत्री श्री राधामोहन सिंह, केंद्रीय वित्त मंत्री श्री पीयूष गोयल, केंद्रीय गृह सचिव श्री राजीव गौबा के साथ ही गृह मंत्रालय, वित्त मंत्रालय, कृषि मंत्रालय और नीति आयोग के वरिष्ठ अधिकारी मौजूद थे।
    
            उच्च स्तरीय समिति ने राष्ट्रीय आपदा प्रतिक्रिया निधि से आंध्र प्रदेश को 179.91 करोड़ रुपये (बाढ़ के लिए 66.77 करोड़ रुपये और सूखा रबी के लिए 113.14 करोड़ रुपये), अरूणाचल प्रदेश को 144.26 करोड़ रुपये और नागालैंड को 65.69 करोड़ रुपये की अतिरिक्त मदद देने को मंजूरी दी। 
    
    ***

    वीके/एएम/एके/एमएस-9 263


    

    
    (Release ID: 1537233) Visitor Counter : 75