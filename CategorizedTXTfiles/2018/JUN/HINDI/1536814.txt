      राष्ट्रपति सचिवालय

      राष्ट्रपति ने उद्यम संगम- 2018 का उद्घाटन किया
      Posted On: 27 JUN 2018 4:47PM by PIB Delhi


    राष्ट्रपति श्री राम नाथ कोविंद ने आज दूसरे संयुक्त राष्ट्र सूक्ष्म, लघु एवं मध्यम उद्यम दिवस मनाने के लिए सूक्ष्म, लघु एवं मध्यम उद्यम (एमएसएमई) द्वारा आयोजित उद्यम संगम- 2018 का उद्घाटन किया। इस मौके पर राष्ट्रपति ने सौर चरखा और एमएसएमई संपर्क पोर्टल भी लॉन्च किया।


    राष्ट्रपति ने कहा कि उद्यम संगम- 2018 एमएसएमई क्षेत्र के लिए प्रभावी ईको व्यवस्था विकसित करने की एक अहम कोशिश है। उन्होंने कहा कि संगम वित्त, प्रशिक्षण एवं शैक्षणिक संस्थान, उद्योग, मीडिया, राज्य सरकारों और गैर-सरकारी संगठनों के प्रतिनिधियों को एमएसएमई क्षेत्र में ईको व्यवस्था को मजबूत करने के लिए विस्तार से विचार-विमर्श करने का मौका उपलब्ध कराएगा। उन्होंने उद्यम संगम के आयोजन में एमएसएमई क्षेत्र की पूरी प्रक्रिया को रखे जाने की बात से खुशी जाहिर की। राष्ट्रपति ने कहा कि आज शुरू की गई संपर्क पोर्टल कुशल लोगों का समूह विकसित करने और प्रशिक्षित युवाओं को विभिन्न रोजगार अवसरों के बारे में जानकारी दिलाने में काफी मददगार होगा।


    राष्ट्रपति राम नाथ कोविंद ने कहा कि एमएसएमई क्षेत्र को हमारी अर्थव्यवस्था की रीढ़ की हड्डी माना गया है। यह क्षेत्र कृषि के बाद सबसे अधिक रोजगार मुहैया कराने वाला दूसरा क्षेत्र है। यह क्षेत्र कम लागत पर अधिक रोजगार के अवसर पैदा करता है। इस क्षेत्र की सबसे बड़ी बात यह है कि यह ग्रामीण और पिछड़े इलाकों में रोजगार के अवसर उपलब्ध कराता है। एमएसएमई क्षेत्र कमजोर वर्गों के सशक्तिकरण और विकास के विकेन्द्रीकरण के जरिए समावेशी वृद्धि के लक्ष्य को हासिल करने में मदद कर सकता है।


    ***


    वीके/एएम/एके/डीके- 9220

    
    
    (Release ID: 1536814) Visitor Counter : 106
    
    
      Read this release in: English , Bengali