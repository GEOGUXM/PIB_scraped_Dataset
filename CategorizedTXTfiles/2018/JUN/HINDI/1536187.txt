      आवास एवं शहरी कार्य मंत्रालय

      सात सरकारी कॉलोनियों के पुनर्विकास से लगभग तीन गुणा हरित क्षेत्र कवरेज बढ़ेगा
      
      पूरक रूप में 1:10 के हिसाब से पेड़ लगाए जाएंगे, परिणास्वरुप पेड़ कवरेज क्षेत्र बढ़ेगा
      
      सभी 7 सरकारी कॉलोनियों का पुनर्विकास पर्यावरण मानकों तथा हरित भवन अवधारणा के अनुरूप

      Posted On: 21 JUN 2018 5:24PM by PIB Delhi

    सात कॉलोनियों-नौरोजी नगर, नेताजी नगर, सरोजिनी नगर, मोहम्मदपुर, श्रीनिवासपुरी, कस्तूरबा नगर तथा त्यागराज नगर के पुनर्विकास से मौजूदा हरित क्षेत्र से तीन गुणा अधिक हरित क्षेत्र कवरेज बढ़ेगा और 1:10 के हिसाब से पूरक रूप में पेड़ लगाए जाएंगे, जिससे पेड़ कवरेज क्षेत्र में वृद्धि होगी। इन सात कॉलोनियों का पुनर्विकास पर्यावरण मानकों का पालन करते हुए तथा हरित भवन की अवधारणा के अनुरूप किया जा रहा है और इस बात का विशेष ध्यान रखा जा रहा है कि अधिक से अधिक संख्या में मौजूदा पेड़ बने रहें।


    मीडिया में इन सात सरकारी कॉलोनियों के पुनर्विकास के संदर्भ में पेड़ों को गिराने की कुछ गलत खबरें आई हैं। ऐसी खबरें तथ्यात्मक रूप से गलत हैं और इनमें पेड़ों की संख्या बढ़ाने के लिए पूरक कार्य के रूप में पेड़ लगाये जाने के प्रयासों तथा पुनर्विकसित की जा रही कॉलोनियों में हरित क्षेत्र बढ़ाने के प्रयासों को नजरअंदाज किया गया है।


    पेड़ों के गिराने के संबंध में तथ्य इस प्रकार हैं:-

      * बहुमंजिली आवासीय/व्यावसायिक ब्लॉकों की डिजाईन से प्रभावी जमीनी कवरेज में कमी आई है, जिससे हरित क्षेत्र के लिए अधिक स्थान मिला है। सभी सात कॉलोनियों के प्लान में 10,69,235 वर्गमीटर हरित क्षेत्र रखने का प्रस्ताव है, जबकि इन कॉलोनियों में मौजूदा हरित क्षेत्र 3,83,101 वर्गमीटर है। इस तरह तीन गुणा अधिक हरित स्थान प्राप्त होगा - संदर्भ संलग्नक-I
      * सभी पेड़ नहीं काटे जा रहे हैं। मौजूदा 21,040 में से केवल 14,031 पेड़ काटे जाएंगे। वर्तमान 21,040 पेड़ों की तुलना में इन कॉलोनियों के पुनर्विकास के दौरान/बाद 23,475 पेड़ उपलब्ध होंगे (6834 पेड़ बचेंगे, 1213 पेड़ों का प्रत्यारोपण होगा तथा 15428 नए पेड़ों को लगाया जाएगा) – संदर्भ संलग्नक - II
      * उपरोक्त के अतिरिक्त 1:10 के हिसाब से यानी एक पेड़ के नुकसान पर 10 पेड़ों को पूरक रूप में लगाने का काम किया जा रहा है। इस तरह 1,35,460 (एक लाख पैतीस हजार चार सौ साठ) पेड़ लगाए जाएंगे, जो शहरी वन लगेंगे और परिणामस्वरूप ऑक्सीजन बढ़ेगा और शहर के प्रदूषण स्तर में कमी आएगी – संदर्भ संलग्नक – II

    पौधों के संरक्षण और पुनःरोपण के लिए विशेष प्रयासों के अतिरिक्त बनाए जाने वाले नए परिसर हरित भवन की अवधारणा, शून्य कचरा निष्पादन और पर्यावरण अनुकूलता के अनुसार निम्नलिखित उपायों से विकसित किए जा रहे हैं।

      * वर्तमान 50 प्रतिशत के जमीनी कवरेज की तुलना में जमीनी कवरेज 15-10 प्रतिशत तक प्रतिबंधित, हरित क्षेत्र 50 प्रतिशत होगा।
      * मुख्य सड़क को कवर करने के लिए चारदीवारी के साथ-साथ पेड़ लगाए जाएंगे/प्रत्यारोपण होगा।
      * सूर्य की रोशनी के अनुसार घर बनाए जाएंगे ताकि घरों में गर्मी न हो और छतों की गर्मी रोकने के लिए हरित छतें होंगी।
      * नवीकरणीय ऊर्जा के लिए सौर पैनल। इन सात सरकारी कॉलोनियों में 5,654 किलोवॉट सौर विद्युत उत्पादन होगा।
      * ठोस कचरा/गंदे जल का संग्रहण किया जाएगा और उन्हें अलग-अलग करके उनका शोधन किया जाएगा और बागवानी के लिए उनका पुनः उपयोग किया जाएगा। ठोस कचरे का उपयोग बागवानी के लिए खाद्य के रूप में किया जाएगा।
      * भू-जल को रिचार्ज करने के लिए वर्षा जल संचयन प्रणाली।
      * ढांचा निर्माण में गिराए गए मलबे का दोबारा चक्रण करके इस्तेमाल किया जाएगा।

    नए परिसर हरित क्षेत्रों, पेड़ों के साथ विकसित किए जा रहे हैं। इस तरह के विकास का उदाहरण नया मोतीबाग परिसर तथा पूर्व किदवई नगर परियोजना है।


    मंत्रालय का प्रयास आनेवाली पीढ़ियों के लिए आदर्श विकास का उदाहरण देना है। परिवर्तन अवश्यंभावी है और इस तरह समय का तकाजा भी है। पर्यावरण का अधिकतम ध्यान रखते हुए और उसका आदर करते हुए सभी कदम उठाए जा रहे हैं। ये कदम गृह प्रमाणीकरण के साथ हरित परियोजना के लिए उठाए जा रहे हैं। इस तरह इन सातों कॉलोनियों के विकास के बाद हरित कवरेज और पर्यावरण अनुकूलता सुनिश्चित होगी।


    संलग्नक-I हरित क्षेत्रों के विवरण

                                                                                                                                            
जीपीआरए        प्लाट एरिया (वर्गमीटर)  मौलिक जमीनी कवरेज  पुनर्विकास के बाद जमीनी कवरेज  मौजूदा हरित क्षेत्र  पुनर्विकास के बाद हरित क्षेत्र
                                                                                                                                            
                                                                                                                                            
                                                                                                                                                                                        
               %                       एरिया (वर्गमीटर)   %                              एरिया (वर्गमीटर)     %                               एरिया (वर्गमीटर)  %       एरिया (वर्गमीटर)
                                                                                                                                                                                        
                                                                                                                                                                                        
                                                                                                                                                                                                 
नौरोजी नगर     101010                  67                 67677                          31                   31313                           13                13131   47                47475  
                                                                                                                                                                                                 
                                                                                                                                                                                                 
                                                                                                                                                                                                 
नेताजी नगर     442405                  61                 269866                         25                   109656                          14                63512   53                233917 
                                                                                                                                                                                                 
                                                                                                                                                                                                 
                                                                                                                                                                                                 
सरोजिनी नगर    1030479                 64                 659506                         26                   267924                          14                144267  49                504935 
                                                                                                                                                                                                 
                                                                                                                                                                                                 
                                                                                                                                                                                                 
मोहम्मदपुर     36818                   35                 12886                          15                   5431                            38                13991   43                15703  
                                                                                                                                                                                                 
                                                                                                                                                                                                 
                                                                                                                                                                                                 
कस्तूरबा नगर   213715                  55                 117543                         17                   36332                           18                38469   41                87623  
                                                                                                                                                                                                 
                                                                                                                                                                                                 
                                                                                                                                                                                                 
श्रीनिवासपुरी  296230                  55                 162927                         25                   74058                           30                88869   50                148115 
                                                                                                                                                                                                 
                                                                                                                                                                                                 
                                                                                                                                                                                                 
त्यागराज नगर   54900                   27                 14823                          15                   8301                            38                20862   58                31467  
                                                                                                                                                                                                 
                                                                                                                                                                                                 
                                                                                                                                                                                                 
               2175557                                    1305228                                             533015                                            383101                    1069235
                                                                                                                                                                                                 
                                                                                                                                                                                                 

    संलग्नक - II पेड़ों का विवरण

                                                                                                                                                    
जीपीआरए        प्लॉट एरिया एकड़ में   मौलिक रूप से उपलब्ध पेड़  काटे जाने वाले पेड़  नए लगाए जाने वाले/उसी स्थान पर रहने वाले पेड़  पूरक रोपण  कुल  
                                                                                                                                                    
                                                                                                                                                    
                                                                                   
पेड़ों की बचत  पेड़ों का प्रत्यारोपण  लगाए जाने वाले नए पेड़    कुल                
                                                                                   
                                                                                   
                                                                                                                                                                              
1              2                      3                         4                    5                                              6          7      8      9       10= (8+9)
                                                                                                                                                                              
                                                                                                                                                                              
                                                                                                                                                                              
नौरोजी नगर     24.96                  1513                      1465                 48                                             150        250    448    14650   15098    
                                                                                                                                                                              
                                                                                                                                                                              
                                                                                                                                                                              
नेताजी नगर     110                    3906                      2315                 1416                                           175        4450   6041   21450   27491    
                                                                                                                                                                              
                                                                                                                                                                              
                                                                                                                                                                              
सरोजिनी नगर    254.64                 11913                     8322                 3591                                           546        8235   12372  83220   95592    
                                                                                                                                                                              
                                                                                                                                                                              
                                                                                                                                                                              
मोहम्मदपुर     8.03                   562                       363                  199                                            20         350    569    3630    4199     
                                                                                                                                                                              
                                                                                                                                                                              
                                                                                                                                                                              
कस्तूरबा नगर   52.81                  1203                      723                  480                                            150        400    1030   5730    6760     
                                                                                                                                                                              
                                                                                                                                                                              
                                                                                                                                                                              
श्रीनिवासपुरी  73.14                  1594                      750                  844                                            165        1667   2676   5850    8526     
                                                                                                                                                                              
                                                                                                                                                                              
                                                                                                                                                                              
त्यागराज नगर   13.3                   349                       93                   256                                            7          76     339    930     1269     
                                                                                                                                                                              
                                                                                                                                                                              
                                                                                                                                                                              
कुल            536.88                 21040                     14031                6834                                           1213       15428  23475  135460  158935   
                                                                                                                                                                              
                                                                                                                                                                              

    ***


    वीके/एएम/ऐजी/डीएस-9121

    
    
    (Release ID: 1536187) Visitor Counter : 45
    
    
      Read this release in: English
    
    
    

                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
*