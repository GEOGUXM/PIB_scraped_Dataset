      गृह मंत्रालय

      एनडीएमए कल उत्तर प्रदेश में बाढ़ से निपटने की तैयारी पर अभ्यास करेगा
      Posted On: 13 JUN 2018 6:45PM by PIB Delhi


    राष्ट्रीय आपदा प्रबंधन प्राधिकरण (एनडीएमए) ने आज लखनऊ, उत्तर प्रदेश में राज्य आपातकालीन परिचालन केन्द्र (एसईओसी) में आज बाढ़ की तैयारियों पर अभ्यास किया। इस अभ्यास में उत्तर प्रदेश में कल 23 बाढ़ संभावित जिलों में बाढ़ से निपटने की तैयारियों पर होने वाले राज्य स्तरीय कृत्रिम अभ्यास को प्रभावी तरीके से संपन्न कराने पर चर्चा हुई। यह अभ्यास राज्य आपदा प्रबंधन प्राधिकरण (एसडीएमए) के सहयोग से कराया जा रहा है।


    सभी जिलों ने इस बात कि पुष्टि की है कि उनकी आपदा प्रबंधन योजनाओं (डीएमपी) का नवीनीकरण किया जा चुका है, रिस्पोंस टीम तैयार है और अभ्यास के लिए अन्य तैयारियां भी पूरी की जा चुकी हैं। यह अभ्यास बाढ़ संभावित क्षेत्रों और इससे जुड़े मसलों पर राज्य सरकार द्वारा दी गयी जानकारी के आधार पर कराया गया। स्वतंत्र पर्यवेक्षकों को उनकी भूमिका के बारे में जानकारी दी गयी और उन्हें मानक फीडबैक प्रपत्र दिया गया। कृत्रिम अभ्यास की जगहों और इसके लिए प्रशासनिक व्यवस्था पूरी की जा चुकी है।


    इससे पहले 5 जून 2018 को समन्वय सह अनुकूलन सम्मेलन भी आयोजित किया जा चुका है जिसमें एमडीएमए के संयोजकों ने कृत्रिम अभ्यास कराने पर विस्तार से जानकारी दी।


    लखनऊ में राज्य मुख्यालय में आयोजित इस तैयारी अभ्यासों में राज्य सरकार, थल सेना, वायुसेना और राष्ट्रीय आपदा मोचन बल (एनडीआरएफ) के वरिष्ठ अधिकारी शामिल हुए। जिलाधीशों और उनके दल ने वीडियों कांफ्रेंसिंग के जरिए इन अभ्यासों में भाग लिया।


    वीके/एएम/एके / एमएम-9018


    

    
    (Release ID: 1535356) Visitor Counter : 122