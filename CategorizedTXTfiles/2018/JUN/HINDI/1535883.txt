      जल संसाधन, नदी विकास एवं गंगा संरक्षण मंत्रालय

      श्री नितिन गडकरी ताजिकिस्तान में ‘कार्रवाई के लिए अंतर्राष्ट्रीय दशक: सतत विकास के लिए जल 2018-2028’ विषय पर सम्मेलन में भाग लेंगे
      Posted On: 19 JUN 2018 3:04PM by PIB Delhi


    केंद्रीय जल संसाधन, नदी विकास और गंगा संरक्षण तथा शिपिंग मंत्री श्री नितिन गडकरी ताजिकिस्तान में 20-21 जून, 2018 को ‘’कार्रवाई के लिए अंतर्राष्ट्रीय दशक : सतत विकास के लिए जल 2018-28’’ विषय पर आयोजित सम्मेलन में भारत का नेतृत्व करने के लिए ताजिकिस्तान की यात्रा पर जाएंगे। संयुक्त राष्ट्र के सदस्य देशों द्वारा अपनाए गए सतत विकास लक्ष्यों से संबंधित महत्वपूर्ण जल विषयों पर विचार-विमर्श करने के लिए इस सम्मेलन का आयोजन संयुक्त रूप से संयुक्त राष्ट्र और ताजिकिस्तान गणराज्य की सरकार द्वारा किया जा रहा है।


    हमारे विस्तारित पड़ोस में ताजिकिस्तान रणनीतिक साझेदार देश है। इस देश ने जल संबंधी वैश्विक विषयों पर अग्रणी भूमिका निभाई है। भारत ने घनिष्ठ सहयोगी देश के रूप में और जल संसाधनों के सतत उपयोग पर प्रमुख बल देने वाले देश के रूप में ताजिकिस्तान में आयोजित होने वाले सम्मेलन में योगदान करने का निर्णय लिया है। आशा है कि जल संसाधन मंत्री सम्मेलन में भाग लेंगे और ताजिकिस्तान के नेताओं से द्वीपक्षीय बातचीत करेंगे।


    श्री नितिन गडकरी पेयजल और स्वच्छता , जल संसाधन मूल्यांकन , संसाधन वितरण, प्रबंधन , संरक्षण और जल संचयन के क्षेत्र में भारत द्वारा प्रारंभ किए गए कार्यक्रमों , समाधानों और अपनाए जा रहे श्रेष्ठ व्यवहारों को साझा करेंगे। श्री गडकरी गंगा नदी के संरक्षण सहित भारत सरकार की नीतियों तथा अग्रणी कार्यक्रमों की भी जानकारी देंगे।


    ***


    वीके/एएम/एजी/डीएस– 9078

    
    
    (Release ID: 1535883) Visitor Counter : 184