      पर्यटन मंत्रालय

      पर्यटन मंत्रालय ने 21 जून, 2018 को अंतर्राष्‍ट्रीय योग दिवस मनाया
      
      कुतुब मीनार, ताजमहल जैसे सभी प्रमुख पर्यटन एवं दर्शनीय स्‍थलों पर भी योग कार्यक्रम आयोजित किये गये

      Posted On: 21 JUN 2018 3:04PM by PIB Delhi

      पर्यटन मंत्रालय ने आज अंतर्राष्‍ट्रीय योग दिवस मनाया। इस अवसर पर देश भर में अनेक योग कार्यक्रम आयोजित किये गये। नई दिल्‍ली में एक योग कार्यक्रम अथवा सत्र कुतुब मीनार परिसर में प्रात: 06:30 बजे से लेकर प्रात: 08:30 तक आयोजित किया गया। इसके साथ ही पुराना किला से एक साइकिल रैली प्रात: 06:00 बजे निकाली गई। इस कार्यक्रम का उद्घाटन कुतुब मीनार स्थि‍त सन डायल लॉन में एडीजी (पर्यटन) श्रीमती मीनाक्षी शर्मा द्वारा किया गया , जिसमें 30 से भी अधिक विदेशी अतिथियों सहित अनगिनत लोगों ने भाग लिया।


      इसके अलावा , मंत्रालय ने अपने भारत पर्यटन कार्यालयों के जरिये देश भर में स्थित प्रमुख पर्यटन एवं दर्शनीय स्‍थलों पर योग सत्र एवं सामूहिक योगाभ्‍यास कार्यक्रम आयोजित किये। ताजमहल , बसंत नगर समुद्र तट, चेन्‍नई; एलोरा गुफाएं; औरंगाबाद; सूर्य मंदिर कोणार्क; बोधगया; असम; शिलांग; सोमनाथ मंदिर, गुजरात इत्‍यादि इन प्रमुख पर्यटन एवं दर्शनीय स्‍थलों में शामिल हैं।


      ****


      वीके/एएम/आरआरएस/जीआरएस – 9123


    

    
    (Release ID: 1536172) Visitor Counter : 43
    
    
      Read this release in: Tamil , English , Urdu , Marathi