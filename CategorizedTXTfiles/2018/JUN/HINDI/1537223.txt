      रक्षा मंत्रालय

      जम्मू और कश्मीर के छात्रों ने सेना प्रमुख से मुलाकात की
      Posted On: 29 JUN 2018 7:07PM by PIB Delhi


    जम्मू-कश्मीर के 25 छात्रों के एक समूह ने राष्ट्रीय अखंडता यात्रा के तहत दिल्ली का भ्रमण किया और 29 जून, 2018 को सेना प्रमुख जनरल बिपिन रावत से मुलाकात की। 5 शिक्षको सहित समूह में 20 छात्र और 5 छात्राएं शामिल हैं। सेना प्रमुख ने अपने सेवाकाल के दौरान राज्य से संबंधित अपने अनुभवों को छात्रों के साथ साझा किया। सेना प्रमुख ने छात्रों को कड़ी मेहनत करने तथा राष्ट्र निर्माण में सक्रिय रूप से योगदान देने के लिए प्रेरित किया। उन्होंने छात्रों को सशस्त्र बलों में शामिल होने और देश की सेवा करने के लिए प्रोत्साहित किया।


    राष्ट्रीय अखंडता यात्रा जम्मू-कश्मीर व पूर्वोत्तर क्षेत्र के छात्रों के लिए एक शैक्षणिक और प्रेरणादायी पर्यटन है। इसका उद्देश्य देश के समृद्ध विरासत तथा औद्योगिक विकास से छात्रों को अवगत कराना है। इस पहल से छात्रों को विभिन्न अवसरों की जानकारी मिलेगी तथा उन्हें प्रसिद्ध व्यक्तियों के साथ बातचीत करने का मौका मिलेगा।


    ***


    वीके/एएम/जेके/सीएस-9260


    

    
    (Release ID: 1537223) Visitor Counter : 70