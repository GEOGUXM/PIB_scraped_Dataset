      गृह मंत्रालय

      गृह मंत्री ने मंगोलिया में तेल रिफाइनरी के लिए आयोजित अभूतपूर्व समारोह में भाग लिया
      
      रिफाइनरी द्विपक्षीय संबंधों को मजबूत करेगी : श्रीराजनाथ सिंह

      Posted On: 22 JUN 2018 8:13PM by PIB Delhi

    मंगोलिया के एलटेनशीरी सोउम के ‘स्‍टेंटसीन हुलोई’ स्थित तेल रिफाइनरी के लिए आयोजित अभूतपूर्व समारोह के दौरान केन्‍द्रीय गृह मंत्री श्री राजनाथ सिंह ने आज कहा कि यह समारोह भारत और मंगोलिया के बीच द्विक्षीय संबंधों के लिए मील का पत्‍थर साबित होगा। मंगोलिया के प्रधानमंत्री श्री उखनागिन खुरेलसुख तथा अन्‍य गणमान्‍य व्‍यक्ति इस अवसर पर उपस्थित थे।


    गृह मंत्री ने प्रधानमंत्री श्री नरेन्‍द्र मोदी की 2015 में ऐतिहासिक मंगोलिया यात्रा को याद करते हुए कहा कि प्रधानमंत्री ने इस यात्रा के दौरान मंगोलिया को एक बिलियन डॉलर का क्रेडिट लाइन प्रदान करने की घोषणा की थी। उन्‍होंने विश्‍वास व्‍यक्‍त करते हुए कहा कि इस रिफाइनरी के शुरू होने से मंगोलिया को अत्‍याधिक लाभ होगा। श्री राजनाथ सिंह ने कहा कि इससे दोनों देशों के संबंध और मजबूत होंगे। उन्‍होंने जानकारी देते हुए कहा कि भारत पहला देश था, जिसने कम्‍युनिस्‍ट ब्‍लॉक से पृथक होने के बाद मंगोलिया से राजनयिक संबंध स्‍थापित किए थे।


    गृह मंत्री ने महामहिम कुशक बाकुला के द्वारा किए गए प्रयासों की सराहना की। श्री बाकुला ने अपने जीवनकाल में युवाओं को मानवीय मूल्‍यों के साथ जीवन यापन करने का संदेश दिया था। गृह मंत्री ने कहा कि वे शांति और प्रेम के प्रतीक थे। गृह मंत्री द्विपक्षीय संबंधों व सुरक्षा सहयोग को मजबूत करने के लिए मंगोलिया की तीन दिनों की यात्रा पर है। भारत मंगोलिया को एक प्रमुख रणनीतिक साझेदार मानता है।


    ***


    वीके/एएम/जेके/वाईबी- 9155


    

    
    (Release ID: 1536357) Visitor Counter : 108