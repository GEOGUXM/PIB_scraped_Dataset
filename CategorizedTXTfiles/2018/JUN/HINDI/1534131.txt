      वित्‍त मंत्रालय

      मई, 2018 के लिए जीएसटी राजस्व संग्रह
      
      मई, 2018 में 94,016 करोड़ रुपये का कुल जीएसटी राजस्व संग्रह हुआ
      
      मई में जीएसटी राजस्व संग्रह पिछले वित्तीय वर्ष में हुए औसत जीएसटी राजस्व संग्रह से काफी अधिक
      
      Posted On: 01 JUN 2018 6:28PM by PIB Delhi


    मई , 2018 में सकल जीएसटी (वस्‍तु एवं सेवा कर) राजस्‍व संग्रह कुल मिलाकर 94,016 करोड़ रुपये का रहा , जिसमें 15,866 करोड़ रुपये का सीजीएसटी , 21,691 करोड़ रुपये का एसजीएसटी , 49,120 करोड़ रुपये का आईजीएसटी (आयात पर संग्रहित 24,447 करोड़ रुपये सहित) और 7,339 करोड़ रुपये का उपकर या सेस (आयात पर संग्रहित 854 करोड़ रुपये सहित) शामिल हैं। 31 मई, 2018 तक अप्रैल महीने के लिए कुल 6247 लाख जीएसटीआर 3बी रिटर्न दाखिल किए गए।


    मई, 2018 में निपटान के बाद केंद्र सरकार तथा राज्य सरकारों द्वारा कुल अर्जित राजस्व सीजीएसटी के लिए 28,797 करोड़ रुपये रहा और एसजीएसटी के लिए 34,020 करोड़ रुपये रहा।


    यद्यपि वर्तमान राजस्व संग्रह पिछले महीने के राजस्व से कम है लेकिन मई महीने में कुल राजस्व संग्रह 94,016 करोड़ रूपये है, जो कि पिछले वित्तीय वर्ष में संग्रहित मासिक जीएसटी औसत संग्रह 89,885 करोड़ रूपये से काफी अधिक है। वर्षांत प्रभाव के कारण अप्रैल का राजस्व आंकड़ा अधिक रहा।


    29.05. 2018 को राज्यों को मार्च, 2018 के लिए जीएसटी क्षतिपूर्ति के रूप में 6696 करोड़ रुपये जारी किए गए। इसलिए वित्त वर्ष 2017-18 (जुलाई 2017 से मार्च 2018 तक) राज्यों को 47844 करोड़ रुपये की राशि कुल जीएसटी क्षतिपूर्ति के रूप में जारी की गई।


    ***


    वीके/एएम/एजी/सीएस- 8783


    

    
    (Release ID: 1534131) Visitor Counter : 164