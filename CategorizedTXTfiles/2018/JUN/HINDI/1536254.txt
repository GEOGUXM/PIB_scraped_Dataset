      राष्ट्रपति सचिवालय

      राष्‍ट्रपति ने सूरीनाम में चौथे अंतरराष्ट्रीय योग दिवस समारोहों में भाग लिया; कहा, योग मानवता की अमूर्त विरासत है एवं तनावों एवं जीवनशैली रोगों की आज की दुनिया में उनसे निपटने में यह हम सभी की सहायता कर सकता है
      Posted On: 21 JUN 2018 8:26PM by PIB Delhi


    राष्‍ट्रपति श्री रामनाथ कोविंद ने आज (21 जून, 2018) सूरीनाम में सूरीनाम के राष्‍ट्रपति श्री डिजायर डेलानो बौटर्से, सूरीनाम के उपराष्‍ट्रपति श्री माइकल अश्विन अधीन एवं अन्‍य गणमान्‍य व्‍यक्तियों के साथ चौथे अंतरराष्ट्रीय योग दिवस समारोहों में भाग लिया।


    महामहिम राष्‍ट्रपति ने उपस्थित जनसमूह को संबोधित करते हुए कहा कि योग प्राचीन भारतीय परंपरा है लेकिन इस पर केवल भारत का ही अधिकार नहीं है। उन्‍होंने कहा कि यह मानवता की अमूर्त विरासत है। उन्‍होंने कहा कि दुनिया भर में प्रत्‍येक महादेश एवं प्रत्‍येक समुदाय में लाखों लोगों ने योग को अंगीकार किया है और अपने खुद के तरीके से योग की व्‍याख्‍या की है।


    महामहिम राष्‍ट्रपति ने कहा कि भारत और सूरीनाम के साथ-साथ चौथा अंतरराष्ट्रीय योग दिवस व्‍यवहारिक रूप से विश्‍व के प्रत्‍येक देश में मनाया जा रहा है।


    आज बाद में, महामहिम राष्‍ट्रपति ने परमबारिबो में एक भारतीय सांस्‍कृतिक केंद्र का शिलान्‍यास रखा। सूरीनाम में भारतीय सांस्‍कृतिक केंद्र हिन्‍दुस्‍तानी संगीत एवं संस्‍कृति के संवर्द्धन को समर्पित किया जाएगा।


    महामहिम राष्‍ट्रपति ने कहा कि तनावों एवं जीवनशैली रोगों की आज की दुनिया में उनसे निपटने में योग हम सभी की सहायता कर सकता है ।


    ****


    वीके/एएम/एसकेजे/-9140


    

    
    (Release ID: 1536254) Visitor Counter : 157
    
    
      Read this release in: English