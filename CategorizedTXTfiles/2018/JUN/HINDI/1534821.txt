      रक्षा मंत्रालय

      डीएसी ने रक्षा बलों के लिए 5,500 करोड़ रुपये से अधिक के उपकरण खरीद प्रस्‍तावों को मंजूरी दी
      Posted On: 07 JUN 2018 6:30PM by PIB Delhi


    रक्षामंत्री श्रीमती निर्मला सीतारमन की अध्‍यक्षता में रक्षा खरीद परिषद (डीएसी) की आज यहां बैठक हुई और उसमें रक्षा बलों के लिए 5,500 करोड़ रुपये से अधिक के उपकरण खरीद प्रस्तावों को मंजूरी दी गई।


    रक्षा खरीद के क्षेत्र में स्‍वदेशीकरण और आत्‍म निर्भरता के लक्ष्‍य को हासिल करने के लिए, डीएसी ने ‘आईडीडीएम खरीदें (भारतीय)’ वर्ग के तहत भारतीय वायु सेना के लिए 12 हाई पॉवर राडार की खरीद को अनुमति दी। ये राडार पैराबोलिक ट्रेजेक्‍ट्री के बाद हाई स्‍पीड टारगेट का पता लगाने एवं नजर रखने की क्षमता के साथ लंबी दूरी, मध्‍यम एवं उच्‍च उन्‍नतांश राडार कवर उपलब्‍ध कराएंगे। प्रौद्योगिकी रूप से उत्‍कृष्‍ट इन राडारों में बिना एंटीना के मै‍केनिकल रोटेशन के 360 डिग्री स्‍कैन करने की क्षमता होगी तथा न्‍यूनतम रखरखाव आवश्‍यकता के साथ 24 घंटे इनका परिचालन हो सकेगा। इन उपकरणों की खरीद देश में वायु रक्षा नेटवर्क की समग्र दक्षता को बढ़ाएगी।


    डीएसी ने भारतीय तटरक्षक एवं भारतीय सेना के लिए इंडियन शिपयार्ड से एअर कुशन वेहिकल्‍स (एसीवी) की खरीद को भी मंजूरी दी।


    -----


    वीके/एएम/एसकेजे/जीआरएस–8859


    

    
    (Release ID: 1534821) Visitor Counter : 105
    
    
      Read this release in: English