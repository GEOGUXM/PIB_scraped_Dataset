      रेल मंत्रालय

      सीआरआईएस द्वारा विकसित 'अटसोनमोबाइल' ऐप के माध्यम से नकदी रहित टिकटिंग
      Posted On: 13 JUN 2018 7:10PM by PIB Delhi


    डिजिटीकरण की दिशा में आगे बढ़ते हुए और नकदी रहित अर्थव्यवस्था के लिए भारतीय रेल में तेजी से और अधिक तकनीकी-उन्नत लेनदेन की पहल की जा रही है। इसके लिए रेल सूचना प्रणाली केंद्र (सीआरआईएस) ने मोबाइल आधारित एप्लिकेशन ' अटसनमोबाइल ' विकसित किया है। इस एप्लिकेशन की निम्नलिखित विशेषताएं हैं:


    1. ' अटसनमोबाइल ' एप्लिकेशन अनारक्षित टिकटों की बुकिंग और रद्द करने , सावधिक और प्लेटफॉर्म टिकटों के नवीनीकरण , आर-वॉलेट की बकाया राशि की जांच और लोड करने में सक्षम है। यह उपयोगकर्ता के वि‍वरण और बुकिंग की जानकारी कायम रखने में सहायक है।


    2. बहुत आसान और नि:शुल्‍क ' अटसनमोबाइल ' एप्लिकेशन एंड्रॉइड और विंडोज स्मार्ट फोन पर उपलब्ध है। उपयोगकर्ता इस ऐप को गूगल प्‍ले स्‍टोर या विन्‍डोज स्‍टोर से निःशुल्क डाउनलोड कर सकते हैं।


    3. सबसे पहले यात्री अपना मोबाइल नंबर , नाम , शहर , रेल की डिफ़ॉल्ट बुकिंग , श्रेणी , टिकट का प्रकार , यात्रियों की संख्या और बार-बार यात्रा करने के मार्गों का विवरण देकर अपना पंजीकरण करा सकते हैं।


    4. पंजीकरण कराने पर यात्री का जीरो बैलेंस का रेल वॉलेट (आर-वॉलेट) स्‍वत: ही बन जाएगा। आर-वॉलेट बनाने के लिए कोई अतिरिक्त शुल्‍क नहीं देना होगा।


    5. आर-वॉलेट को किसी भी यूटीएस काउंटर पर या वेबसाइट https://www.utsonmobile.indianrail.gov.in पर उपलब्ध विकल्प के माध्यम से रिचार्ज किया जा सकता है।


    6. मोबाइल का इंटरनेट कनेक्शन काम नहीं करने की स्थिति में टिकट बुकिंग नहीं हो सकेगी।


    7 अग्रिम टिकट बुकिंग की अनुमति नहीं है अर्थात् हमेशा वर्तमान तिथि में ही यात्रा की जायेगी।


    8. पेपरलेस टिकट : यात्री टिकट का प्रिंट लिए बगैर (हार्डकॉपी) भी यात्रा कर सकते हैं। टिकट जांच कर्मी द्वारा टिकट मांगने पर यात्री ऐप में ' टिकट दिखाएं ' विकल्प का उपयोग कर टिकट दिखायेंगे।


    Ø पेपरलेस टिकट बुक करने के लिए स्मार्ट फोन में जीपीएस होना चाहिए।


    Ø ऐसे पेपरलेस टिकटों को रद्द करने की अनुमति नहीं होगी।


    Ø पेपरलेस टिकट बुक करने के एक घंटे के अंदर यात्रा करना अनिवार्य होगा।


    Ø सावधिक टिकट मोबाइल एप्लिकेशन से जारी/नवीनीकृत किया जा सकता है और यह टिकट बुकिंग के अगले दिन से मान्य होगा।


    Ø प्लेटफार्म टिकट भी इस मोबाइल एप्लिकेशन से बुक किया जा सकता है।


    Ø अगर यात्री मोबाइल पर टिकट दिखाने में सक्षम नहीं है तो उसे टिकट रहित यात्री माना जाएगा।


    9. पेपर टिकट: यात्री इस मोबाइल ऐप के माध्यम से टिकट बुक कर सकता है। टिकट बुक करने पर , यात्री को अन्य टिकट विवरणों के साथ बुकिंग आईडी मिल जाएगी। बुकिंग विवरण बुकिंग हिस्‍ट्री में भी उपलब्ध होंगे। बुकिंग आईडी एसएमएस के माध्यम से भी बताया जाएगा।


    Ø पेपर टिकट बुक करने के बाद , यात्रा शुरू करने के स्टेशन पर लगे एटीवीएम से यात्री अपना पंजीकृत मोबाइल नंबर और बुकिंग आईडी दर्ज करके टिकट का प्रिंट ले सकता है। यह यात्रा केवल प्रिंटेड टिकट के साथ मान्य होगी।


    Ø पेपर टिकट को या तो प्रिंट करने के बाद काउंटर से या फिर प्रिंट करने से पहले ऐप के जरिए रद्द किया जा सकेगा। हालांकि , इन दोनों स्थितियों में , रद्द करने का शुल्क भी लगेगा।


    Ø कियोस्क मशीन से पेपर टिकट प्रिंट करने के एक घंटे के भीतर यात्रा शुरू हो जाना चाहिए।


    10. अधिक मदद के लिए वेबसाइट https://www.utsonmobile.indianrail.gov.in देखें।


    ****


    वीके/एएम/एमके/पीकेपी -9019


    

    
    (Release ID: 1535373) Visitor Counter : 145
    
    
      Read this release in: English