      रक्षा मंत्रालय

      रक्षामंत्री ने माउंट एवरेस्‍ट के एनआईएमएएस अभियान दल का स्‍वागत किया
      Posted On: 06 JUN 2018 7:47PM by PIB Delhi


    रक्षामंत्री श्रीमती निर्मला सीतारमण ने आज यहां नेशनल इंस्‍टीट्यूट फॉर माउंटेनियरिंग एंड अलाइड स्‍पोर्ट्स (एनआईएमएएस), दीरांग, अरूणाचल प्रदेश द्वारा आयोजित माउंट एवरेस्‍ट पर्वतारोहण के सफल अभियान दल का स्‍वागत किया। श्रीमती सीतारमण ने निदेशक और टीम लीडर कर्नल सरफराज सिंह के नेतृत्‍व में दल की असाधारण उपलब्धि पर उन्‍हें बधाई दी। पहली बार किसी राष्‍ट्रीय संस्‍थान के अभियान दल के आठ सदस्‍य पहले प्रयास में ही माउंट एवरेस्‍ट की चोटी पर पहुंचे हैं।


    अभियान 2 अप्रैल, 2018 को नामचे होकर एवरेस्‍ट बेस कैंप से लुक्‍ला के जरिए नेपाल की ओर से माउंट एवरेस्‍ट के दक्षिणी पहाडी से शुरू हुआ था। दल ने मौसम के अनुसार स्‍वयं को ढालने और अंतिम प्रशिक्षण के रूप में 20 अप्रैल, 2018 को नेपाल में माउंट लोबुचे की चढ़ाई की थी। 22 अप्रैल से 10 मई 2018 तक कैंप-3 (7200 मीटर) तक दल ने उच्‍च कैंपों में प्रशिक्षण प्राप्‍त किया था। 19 और 20 मई 2018 को दल के सभी 8 सदस्‍यों ने बिना किसी जान-माल के नुकसान के सफलतापूर्वक माउंट एवरेस्‍ट की चोटी पर चढ़ाई की।


    ***


    वीके/एएम/एमके/एस- 8845


    

    
    (Release ID: 1534702) Visitor Counter : 87