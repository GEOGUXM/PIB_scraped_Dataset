      नवीन एवं नवीकरणीय ऊर्जा मंत्रालय

      श्री आर के सिंह ने गुरूद्वारा रकाबगंज साहिब में सौर संयंत्र का उद्घाटन किया
      
      ऊर्जा मंत्री ने भविष्‍य की पीढि़यों के लिए स्‍वच्‍छ पर्यावरण का आह्वान किया

      Posted On: 20 JUN 2018 7:33PM by PIB Delhi

    विद्युत तथा नवीन और नवीकरणीय ऊर्जा राज्‍य मंत्री (स्‍वतंत्र प्रभार) श्री आर के सिंह ने आज यहां कहा कि भारत नवीकरणीय ऊर्जा के क्षेत्र में लम्‍बी लछांग लगा रहा है और हम 2022 तक 175 गीगावाट नवीकरणीय ऊर्जा के लक्ष्‍य को पार कर लेंगे। श्री आर के सिंह आज नई दिल्‍ली के गुरूद्वारा रकाबगंज साहिब में दिल्‍ली सिख गुरूद्वारा प्रबंधन कमेटी (टीएसजीएमसी) द्वारा विकसित 1500 केडब्‍ल्‍यूपी क्षमता के सौर संयंत्र का उद्घाटन कर रहे थे।


    श्री सिंह ने डीएसजीएमसी की पहल की सराहना करते हुए कहा कि इससे अन्‍य संस्‍थान हरित ऊर्जा के लिए प्रेरित होंगे और पर्यावरण के बारे में जागरूक होंगे। उन्‍होंने कहा कि भारत के 20 शहरों को विश्‍व में सर्वाधिक प्रदूषित माना गया है और जीवाश्‍म ईंधन में कमी लाने की आवश्‍यकता है ताकि हम अपने बच्‍चों के लिए बेहतर विश्‍व छोड़ सकें। विद्युत मंत्री ने 31 दिसम्‍बर, 2018 तक प्रत्‍येक घर में बिजली लाने के सरकार के संकल्‍प को दोहराया।


    सौर संयंत्र का उद्घाटन संत बलबीर सिंह जी सीचेवाल तथा बाबा सेवा सिंह जी ने किया। इस अवसर पर अन्‍य लोगों के अतिरिक्‍त आवास और शहरी कार्य राज्‍य मंत्री (स्‍वतंत्र प्रभार) श्री हरदीप सिंह पुरी और पर्यावरण वन तथा जलवायु परिवर्तन मंत्री डॉ. हर्ष वर्धन उपस्थित थे।


    ***


    वीके/एएम/ऐजी/एस-9106

    
    
    (Release ID: 1536081) Visitor Counter : 96
    
    
      Read this release in: English