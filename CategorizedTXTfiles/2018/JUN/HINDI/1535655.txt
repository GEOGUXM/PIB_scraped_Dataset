      गृह मंत्रालय

      अंतर्राष्‍ट्रीय योग दिवस मनाने के लिए सीएपीएफ की गतिविधियों की योजना
      Posted On: 15 JUN 2018 5:42PM by PIB Delhi


    केन्‍द्रीय सैन्‍य पुलिस बल (सीएपीएफ)- सीमा सुरक्षा बल (बीएसएफ), केन्‍द्रीय रिजर्व पुलिस बल (सीआरपीएफ) और राष्‍ट्रीय सुरक्षा गार्ड (एनएसजी) ने 21 जून, 2018 को मनाए जाने वाले चौथे अंतर्राष्‍ट्रीय योग दिवस (आईडीवाई) के अवसर पर योग प्रतियोगिताएं और प्रशिक्षण शिवि‍रों के आयोजन की योजना तैयार की है।


    बीएसएफ की 25वीं बटालियन बीएसएफ , छावला कैंप, नई दिल्‍ली में अंतर्राष्‍ट्रीय योग दिवस मनाने की योजना है। कार्यक्रम में योग सत्र आयोजित किया जाएगा, जिसमें अधिकारियों और उनकी पत्नियों, दिल्‍ली में तैनात एसओ और ओआर सहित बीएसएफ के जवान शामिल होंगी। बीएसएफ सभी फिल्‍ड फॉरमेशन के अलावा चार राज्‍यों की राजधानियों/प्रमुख शहरों अर्थात् कोलकाता, अगरतला, अहमदाबाद और बेंगलुरू में योग प्रदर्शन करेंगे, जिसमें इन शहरों के आस-पास तैनात सीएपीएफ के अधिकतर कर्मी शामिल होंगे। इसी प्रकार अपने-अपने स्‍थलों पर अंतर्राष्‍ट्रीय योग दिवस को पूरे उत्‍साह और समर्पण से मनाने के लिए मोरारजी देसाई राष्‍ट्रीय योग संस्‍थान (एमडीएनआईवाई) और पतंजलि योगपीठ तथा ईशा फाउंडेशन के प्रशिक्षित योग प्रशिक्षक के नेतृत्‍व में सामूहिक योग प्रदर्शन करने की भी योजना है। बीएसएफ अपने परिसरों के नजदीक रहने वाले स्‍थानीय लोगों और सीमावर्ती क्षेत्रों के निवासियों को भी योग कार्यक्रम में शामिल होने और जीवन में योग के महत्‍व के बारे में जागरूकता फैलाने के लिए प्रोत्‍साहित करेगा।


    सीआरपीएफ अंतर्राष्‍ट्रीय योग दिवस एसडीजी ग्राउंड , ओल्‍ड जेएनयू कैंपस, नई दिल्‍ली में आयोजित करेगा। लगभग 200 अधिकारी/कर्मी योग कार्यक्रम में शामिल होंगे। इसके अतिरिक्‍त सभी कार्यालयों/संस्‍थानों/बटालियनों में भी कार्यक्रम आयोजित किए जाएंगे। योग पर प्रदर्शनी, संगोष्‍ठी, कार्यशाला, संगीत और सांस्‍कृतिक कार्यक्रम भी आयोजित किए जाएंगे तथा सर्वश्रेष्‍ठ प्रदर्शन करने वालों को पुरस्‍कार प्रदान किया जाएगा। इसी प्रकार सामान्‍य योग प्रोटोकॉल के बाद सभी स्‍थलों पर सीआरपीएफ जवानों और उनके परिजनों के लिए योग कार्यक्रम का आयोजन किया जाएगा। कर्मचारियों विशेष रूप से युवा पीढ़ी को प्रेरित करने के लिए प्रतिस्‍पर्धाएं आयोजित की जाएंगी। सभी सैन्‍य कर्मियों और जवानों के परिवार के सदस्‍यों के बीच योग के प्रति रुचि पैदा करने के लिए योग शिक्षा के क्षेत्र की जानी-मानी हस्तियों को भी आमंत्रित किया जाएगा।


    राष्‍ट्रीय सुरक्षा गार्ड (एनएसजी) योग सत्र एनएसजी स्‍टेडियम , मानेसर, गुरुग्राम में आयोजित करेगा।


    ***


    वीके/एएम/एमके/वीके-9048


    

    
    (Release ID: 1535655) Visitor Counter : 165
    
    
      Read this release in: English