      जनजातीय कार्य मंत्रालय

      2017-18 के दौरान ट्राइफेड द्वारा विक्रय में 77 प्रतिशत की रिकॉर्ड वृद्धि
      
      ई-मार्केटिंग पोर्टलों पर 1500 आदिवासी उत्‍पादों को सूचीबद्ध किया गया
      
      लगभग 70,000 आदिवासी कलाकारों की आय में पर्याप्‍त वृद्धि हुई

      Posted On: 07 JUN 2018 6:32PM by PIB Delhi

    वर्ष 2017-18 के दौरान आदिवासी मामलों के मंत्रालय के ट्राइबल कोऑपरेटिव मार्केटिंग डेवलपमेंट फेडरेशन ऑफ इंडिया लिमिटेड (ट्राइफेड) द्वारा शुरू किये गए खुदरा विपणन गतिविधियों के माध्‍यम से विभाग ने 21 करोड़ रुपये का विक्रय लक्ष्‍य तथा 12.25 करोड़ रुपये का खरीद लक्ष्‍य हासिल किया। कई नए कार्यक्रम शुरू किए गए। परिणामस्‍वरूप 2016-17 के 11.37 करोड़ रुपये के विक्रय लक्ष्‍य की तुलना में 2017-18 में 20.08 करोड़ रुपये (अनंतिम) का विक्रय लक्ष्‍य हासिल किया गया। ट्राइफेड के इतिहास में 77 प्रतिशत की रिकॉर्ड वृद्धि दर्ज की गई।


    विक्रय केन्‍द्रों की संख्‍या में वृद्धि


    वर्ष 2017-18 के दौरान बड़े पैमाने पर विक्रय केन्‍द्रों के विस्‍तार का कार्य प्रारंभ किया गया। परिणामस्‍वरूप 31 मार्च , 2018 तक पूरे देश में ट्राइफेड के 36 अपने विक्रय केंद्र हैं , 33 कन्‍साइनमेंट विक्रय केंद्र तथा 18 फ्रेंजाइजी विक्रय केंद्र हैं। 31 मार्च , 2017 तक ट्राइफेड के 29 अपने विक्रय केंद्र तथा 13 कन्‍साइनमेंट विक्रय केंद्र थे।


    स्‍वयं के विक्रय केंद्र


    ट्राइफेड ने भोपाल (मध्‍य प्रदेश) , रामेश्‍वरम (तमिलनाडु) , रांची (झारखंड) , जयपुर (राजस्‍थान) , जगदलपुर और रायपुर (छत्‍तीसगढ़) में स्‍वयं के 7 नए विक्रय केंद्र खोले हैं।


    कनसाइनमेंट विक्रय केंद्र


    वर्ष 2017-18 के दौरान ट्राइफेड ने कन्‍साइनमेंट आधार पर 20 विक्रय केंद्रों की शुरूआत की है। ये हैं रांची (झारखंड) , त्रिची (तमिलनाडु) , तंजावुर (तमिलनाडु) , बैंगलोर (कर्नाटक) , उत्तरकाशी (उत्तराखंड) , अहमदाबाद (गुजरात) , रायपुर , भिलाई , जगदलपुर , अंबिकापुर , बिलासपुर , राजनंदगांव , कंकेर और दुर्ग (छत्तीसगढ़)।


    फ्रेंचाइजी विक्रय केन्‍द्र


    ट्राइफेड ने फ्रेंचाइजी के माध्‍यम से विस्‍तार की नई प्रक्रिया शुरू की है। इसमें ट्राइफेड के कर्मियों और अवसंरचना की आवश्‍यकता नहीं है। इसके तहत फ्रेंजाइजी को 10-25 प्रतिशत का कमीशन दिया जाता है। वर्ष 2017-18 के दौरान 18 फ्रेंजाइजी विक्रय केन्‍द्रों का संचालन किया जा रहा है। ये हैं - रांची , जमशेदपुर , रामगढ़ कैंट (झारखंड) , पटना (बिहार) , गुवाहाटी (असम) , जयपुर , उदयपुर , मांडवा (राजस्थान) , भोपाल (मध्य प्रदेश) , नासिक (महाराष्ट्र) , पुरी (ओडिशा) , देहरादून और उत्तरकाशी (उत्तराखंड)।


    ई-कॉमर्स और एम-कॉमर्स


    ट्राइफेड ने अमेज़न , फिल्‍पकार्ट , पेटीएम और जीईएम जैसी ई-कॉमर्स कंपनियों के माध्‍यम से आदिवासी उत्‍पादों के विक्रय की व्‍यवस्‍था की है। इन ई-कॉमर्स पोर्टलों पर 1500 से अधिक विभिन्‍न आदिवासी उत्‍पाद सूचीबद्ध हैं। 2017-18 के दौरान 5 लाख रुपये मूल्‍य के उत्‍पादों की बिक्री हुई।


    इन गतिविधियों ने 70 हजार आदिवासी कलाकार परिवारों को फायदा पहुंचाया। ट्राइफेड के प्रयासों से उनकी आय में दो से तीन गुनी वृद्धि हुई।


    ***


    वीके / एएम/ जेके/वाईबी –8856

    
    
    (Release ID: 1534824) Visitor Counter : 162