      रक्षा मंत्रालय

      नौसेनाध्यक्ष एडमिरल सुनील लाम्बा बांग्लादेश के दौरे पर जाएंगे
      Posted On: 24 JUN 2018 3:06PM by PIB Delhi


    नौसेनाध्यक्ष एडमिरल सुनील लाम्बा 24 से 29 जून , 2018 तक बांग्लादेश के सद्भावना दौरे पर जाएंगे। उनकी यात्रा का उद्वेश्य भारत एवं बांग्ला देश के बीच द्विपक्षीय रक्षा संबंधों को सुदृढ़ बनाना एवं नौसेना सहयोग के लिए नए अवसरों की तलाश करना है।


    यात्रा के दौरान नौसेनाध्यक्ष बांग्ला देश की तीनों सशस्त्र सेनाओं के प्रमुखों तथा बांग्ला देश सरकार और सेना के अन्य वरिष्ठ अधिकारियों के साथ द्विपक्षीय बातचीत करेंगे।


    नौसेनाध्यक्ष का बांग्ला देश के महामहिम राष्ट्रपति श्री मोहम्मद बटदुल हमीद एवं माननीय प्रधानमंत्री शेख हसीना से मुलाकात करना भी निर्धारित है।


    ढाका के अतिरिक्त , एडमिरल का चट्टगांव एवं खुल्ना जाना भी निर्धारित है जहां वह बांग्ला देश के नौसेना प्रतिष्ठानों का दौरा करेंगे। भारत और बांग्ला देश के बीच नौसेना रिश्ता पारंपरिक रूप से मजबूत रहा है जिसमें सहयोग के व्यापक क्षेत्र शामिल हैं।


    ****


    वीके/एएम/एसकेजे/एनके – 9167


    

    
    (Release ID: 1536413) Visitor Counter : 117