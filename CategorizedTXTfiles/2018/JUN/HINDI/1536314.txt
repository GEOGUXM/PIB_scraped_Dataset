      वित्‍त मंत्रालय

      प्रधानमंत्री एआईआईबी की तीसरी वार्षिक बैठक का उद्घाटन करेंगे
      Posted On: 22 JUN 2018 5:54PM by PIB Delhi


    वित्‍त मंत्रालय के आर्थिक विभाग और एशियन इंफ्रास्‍ट्रक्‍चर इंवेस्‍टमेंट बैंक (एआईआईबी) संयुक्‍त रूप से 25-26 जून 2018 को होटल ट्राइडेंट/ओबेरॉय तथा एनसीपीए मुंबई में एशियन इंफ्रास्‍ट्रचर इंवेस्‍टमेंट बैंक की तीसरी वार्षिक बैठक का आयोजन करेंगे।


    इस वर्ष की बैठक का विषय अवसंरचना के लिए ‘’वित्‍त संग्रहण : नवाचार और सहयोग’’ है। इसमें विभिन्‍न संगठनों के प्रतिनिधि और सरकारी अधिकारी ठोस अवसंरचना निवेश के माध्‍यम से भविष्‍य बनाने पर विचारों तथा अनुभवों को साझा करेंगे।


    इस वर्ष एशियाई इंफ्रास्‍ट्रक्‍चर फोरम का शुभारंभ भी होगा। इसमें विशेषज्ञ परियोजना विशेष पर चर्चा करेंगे और महत्‍वपूर्ण अवसंरचना आवश्‍यकताओं के लिए नवाचारी वित्‍त पोषण पर चर्चा करेंगे।


    दो दिन की इस बैठक में शीर्ष नीति निर्माता, एआईआईबी सदस्‍यों देशों के मंत्री विभिन्‍न संस्‍थानों, निजी क्षेत्र और सिविल संगठन सोसायटियों के प्रतिनिधि भाग लेंगे। पर्यावरण की दृष्टि से तथा समाजिक रूप से अनुकूल, एशियाई अवसंरचना अंतर के बारे में विभिन्‍न क्षेत्रों के विशेषज्ञ प्रकाश डालेंगे।


    एआईआईबी की तीसरी वार्षिक बैठक का उद्घाटन 26 जून, 2018 को प्रधानमंत्री श्री नरेन्‍द्र मोदी करेंगे। इस बैठक में वित्‍त मंत्री पीयूष गोयल और वित्‍त मंत्रालय के आर्थिक कार्य विभाग के सचिव श्री सुभाषचंद्र गर्ग शामिल होंगे और भारत में अवसंरचना योजनाओं में निवेश के पर्यावरण परिवेश पर चर्चा करेंगे।


    महाराष्‍ट्र सरकार का उद्योग विभाग नोडल विभाग है। महाराष्‍ट्र सरकार का महाराष्‍ट्र औद्योगिक विकास निगम नोडल एजेंसी है। भारतीय उद्योग परिसंघ (सीआईआई) पेशेवर सम्‍मेलन आयोजनकर्ता (पीसीओ) है। विकासशील देशेां के लिए अनुसंधान और सूचना प्रणाली (आरआईएस) एआईआईबी तीसरी वार्षिक बैठक के लिए नॉलेज पार्टनर है।


    वार्षिक बैठक 2018 , से पहले भारत सरकार ने फरवरी से जून 2018 के बीच देश के विभिन्‍न शहरों में अनेक कार्यक्रमों का आयोजन किया जिसका उद्देश्‍य अवसंरचना की अनेक पहलुओं पर चर्चा करना था।


    वार्षिक बैठक के दौरान अवसंरचना के लिए वित्‍तीय संसाधन जुटाने , एशिया के भीतर और एशिया के बाहर संपर्क सहित अनेक विषयों पर सेमिनार आयोजित किए जाएंगे। मेजबान देश की ओर से संसाधनों तथा वित्‍तीय उपायों और नई टेक्‍नॉलोजी की पसंद तथा विकल्‍प सहित अनेक विषयों पर सेमिनार का आयोजन किया जाएगा। भारत में अवसंरचना विकास पर मुख्‍यमंत्रियों के साथ पैनल परिचर्चा आयोजित की जाएगी।


    आर्थिक कार्य विभाग भारतीय वाणिज्‍य और उद्योग मंडल (फिक्‍की) के साथ मिलकर ‘’ इंडिया इंफ्रास्‍ट्रक्‍चर एक्‍सपो 2018’’ प्रदर्शनी का आयोजन भी करेगा। इस प्रदर्शनी का उद्देश्‍य सार्वजनिक और निजी क्षेत्र की कपंनियों को नवीनतम समाधान , टेक्‍नॉलोजी प्रदर्शित करने का अवसर देना और अवसंरचना परियेाजना विकास तथा डिलीवरी के क्षेत्र में पेशकश करना है।


    प्रदर्शनी के बारे में विस्‍तृत जानकारी के लिए


    http://aiib-am2018.gov.in/exhibition.php पर लॉगऑन करें।


    एशियन इंफ्रास्‍ट्रक्‍चर बैंक तीसरी वार्षिक बैठक की जानकारी के लिए


    http://aiib-am2018.gov.in/


    https://www.aiib.org/


    Hashtag: #AIIB2018 पर लॉनऑन करें।


    Twitter: @AIIB_Official @FinMinIndia @PIBMumbai & @PIB_India


    इससे पहले 2016 में चीन के बीजिंग में और 2017 में कोरिया गणराज्‍य के जेजू में एआईआईबी की वार्षिक बैठकें हुई थीं।


    एआईआईबी के बारे में


    एशियन इंफ्रास्‍ट्रक्‍चर इंवेस्‍मेंट बैंक (एआईआईबी) एक बहुपक्षीय विकास बैंक है जिसका मिशन एशिया में और उससे बाहर सामाजिक और आर्थिक परिणामों में सुधार करना है। इसका मुख्‍यालय बीजिंग में है। बैंक का संचालन जनवरी 2016 में प्रारंभ हुआ और अब इसके सदस्‍यों की संख्‍या 86 हो गई हैं।


    ***


    वीके/एएम/एजी/एसके-9146


    

    
    (Release ID: 1536314) Visitor Counter : 106