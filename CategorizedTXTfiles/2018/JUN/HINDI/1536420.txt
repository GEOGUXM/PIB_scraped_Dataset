      सामाजिक न्‍याय एवं अधिकारिता मंत्रालय

      राष्ट्रपति ‘शराब और मादक द्रव्य रोकथाम के क्षेत्र में असाधारण सेवाओं के लिए राष्ट्रीय पुरस्कार‘ प्रदान करेंगे
      
      सामाजिक न्याय एवं अधिकारिता मंत्रालय 26 जून, 2018 को ‘मादक द्रव्य एवं अवैध तस्करी के खिलाफ ‘अंतरराष्ट्रीय दिवस‘ मनाएगा
      
      Posted On: 24 JUN 2018 5:02PM by PIB Delhi


    राष्ट्रपति श्री रामनाथ कोविंद 26 जून , 2018 को नई दिल्ली के विज्ञान भवन में सामाजिक न्याय एवं अधिकारिता मंत्रालय द्वारा आयोजित ‘ मादक द्रव्य एवं अवैध तस्करी के खिलाफ ‘ अंतरराष्ट्रीय दिवस ( 26 जून , 2018)‘ के अवसर पर व्यक्तियों एवं संस्थानों को ‘ शराब और मादक द्रव्य रोकथाम के क्षेत्र में असाधारण सेवाओं के लिए राष्ट्रीय पुरस्कार ‘ प्रदान करेंगे।


    केंद्रीय सामाजिक न्याय एवं अधिकारिता मंत्री श्री थावरचंद गहलोत , सामाजिक न्याय एवं अधिकारिता राज्य मंत्री श्री कृष्ण पाल गुर्जर , सामाजिक न्याय एवं अधिकारिता राज्य मंत्री श्री राम दास अठावले एवं सामाजिक न्याय एवं अधिकारिता राज्य मंत्री श्री विजय सांपला इस अवसर पर उपस्थित रहेंगे। राज्य सरकार के अधिकारी , गैर सरकारी संगठन ,, इस क्षेत्र में कार्य करने वाले राष्ट्रीय एवं अंतरराष्ट्रीय अधिकारी , महाविद्यालयों एवं विद्यालयों के छात्र , पेशेवर एवं विशेषज्ञ तथा अर्ध सैन्य बल के कर्मचारी भी समारोह में हिस्सा लेंगे।


    सामाजिक न्याय एवं अधिकारिता मंत्रालय प्रत्येक वर्ष 26 जून को मादक द्रव्य एवं अवैध तस्करी के खिलाफ ‘ अंतरराष्ट्रीय दिवस आयोजित करता है। भारत सरकार ने मादक द्रव्य एवं अवैध तस्करी की रोकथाम के क्षेत्र में असाधारण सेवाओं के लिए वर्ष 2013 से राष्ट्रीय पुरस्कारों का गठन किया है।


    वर्ष 2018 के लिए नामांकन सात विभिन्न वर्गों में समाचार पत्रों में विज्ञापनों को प्रकाशित करने के द्वारा एवं सभी राज्य सरकारों/संघ शासित प्रदेशों , संबंधित मंत्रालयों को पत्र लिखने के द्वारा आमंत्रित किए गए थे।


    ****


    वीके/एएम/एसकेजे/एनके – 9170


    

    
    (Release ID: 1536420) Visitor Counter : 176