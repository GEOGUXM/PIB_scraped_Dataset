      युवा कार्यक्रम एवं खेल मंत्रालय

      मौलाना अब्दुल आजाद ट्राफी के लिए संशोधित मार्ग निर्देश
      Posted On: 08 JUN 2018 5:52PM by PIB Delhi


    मौलाना अब्दुल कलाम आजाद (माका) ट्राफी प्रदान करने के लिए खेलों में सर्वश्रेष्ठ निष्पादन वाले विश्वविद्यालयों के चयन को सुसंगत तथा सरल बनाने के दृष्टिकोण से युवा कार्यक्रम एवं खेल मंत्री कर्नल राज्यवर्धन राठौर ने माका ट्राफी के लिए संशोधित मार्गदर्शन अनुमोदित किये हैं। संशोधित मार्गदर्शनों के अंतर्गत विश्वविद्यालयों से आवेदन अब युवा कार्यक्रम एवं खेल मंत्रालय/ भारतीय खेल प्राधिकरण द्वारा आमंत्रित किये जाएंगे जो अभी तक भारतीय विश्वविद्यालय संघ (एआईयू) द्वारा आमंत्रित कर जांचे जाते थे। आवेदनों की जांच भी युवा कार्यक्रम एवं खेल मंत्रालय/ भारतीय खेल प्राधिकरण द्वारा की जायेगी।


    माका ट्राफी के लिए विश्वविद्यालयों के चयन के लिए अंकों की गणना का मानदंड भी संशोधित किया गया है जिसमें विश्वविद्यालयों के छात्रों द्वारा ओलंपिक खेलों/ पैराओलंपिक खेलों, विश्व कप/ विश्व चैम्पियनशीप, एशियाई खेलों, एशियन कप/एशियन चैम्पियनशीपों, कॉमनवेल्थ खेलों, कॉमनवेल्थ चैम्पियनशीपों, विश्व विश्वविद्यालयी खेलों, विश्व विश्वविद्यालयी चैम्पियनशीपों, राष्ट्रीय विश्वविद्यालयी खेलों, राष्ट्रीय विश्वविद्यालयी चैम्पियनशीपों, खेलो भारत विश्वविद्यालय खेल, अंतर क्षेत्रीय चैम्पियनशीपों और अंतर क्षेत्रीय विश्वविद्यालय खेलों में किए गए निष्पादनों को शामिल किया गया है। समग्र अखिल विजेता विश्वविद्यालय के लिए पुरस्कार की राशि भी 10 लाख रुपये से बढ़ाकर 15 लाख रुपये कर दी है तथा प्रथम और द्वितीय रनर-अप विश्वविद्यालयों के लिए पुरस्कार की राशि बढ़ाकर क्रमशः 5 लाख रुपये से 7.5 लाख रुपये तथा 3 लाख रुपये से 4.5 लाख रुपये कर दी गई है।


    ***


    वीके/एएम/जेडी/सीएस-8870


    

    
    (Release ID: 1534913) Visitor Counter : 149
    
    
      Read this release in: English