      नीति आयोग

      आंध्रप्रदेश और राजस्थान में 160 लागत लाभ विश्लेषण के निष्कर्ष नीति आयोग के समक्ष प्रस्तुत
      Posted On: 14 JUN 2018 11:30AM by PIB Delhi


    नीति आयोग द्वारा राज्य सरकारो के साथ राष्ट्रीय विकास और नीतियो पर श्रेष्ठ कार्यप्रणाली विकसित करने के लिए सांझा दृष्टिकोण हेतु समय-समय पर विचार-विमर्श का आयोजन किया जाता है। इसी संदर्भ में टाटा ट्रस्ट और कोपेनहेगन कन्सेन्सस की मध्य भागीदारी इंडिया कन्सेन्सस ने आंध्र प्रदेश और राजस्थान में सभी प्रमुख नीतिगत क्षेत्रों में से 160 से अधिक लागत लाभ विश्लेषण पर अपने निष्कर्ष 14 जून,2018 को नीति आयोग के समक्ष प्रस्तुत किए। प्रमाण आधारित नीति प्राथमिकता मॉडल पर प्रस्तुतीकरण की अध्यक्षता नीति आयोग के उपाध्यक्ष डॉ राजीव कुमार ने की। प्रस्तुतीकरण में 32 राज्यो और संघ शासित प्रदेशो के मुख्य सचिवो और नीति विभाग से संबधित अपर मुख्य सचिव,प्रधान सचिव,सचिवो,14 मंत्रालयो के संयुक्त सचिव,नीति आयोग के वरिष्ठ अधिकारियो और प्रमुख अर्थशास्त्रियो और अनुसंधानकर्ताओ ने भाग लिया। कोपेनहेगन कन्सेन्सस के अध्यक्ष बीजोर्न लोम्बॉर्ग ने राज्यो के लिए सामाजिक,आर्थिक और पर्यावरण संबधी सर्वाधिक लाभदायक नीतियो को प्रस्तुत किया।


    इस प्रस्तुतीकरण का मुख्य केंद्र इन नीतियो और प्रणाली को अन्य राज्यो में लागू करने पर विचार करना था। इस दौरान सात विशेष अनुसंधान विषयो-प्रसवपूर्व देखभाल के लिए नियमबद्ध मुद्रा हस्तांतरण,विद्यालयो में शिक्षक-छात्र अनुपात को दुगुना करना, उचित स्तर पर प्रौद्योगिकी समर्थ कंम्पयूटर की सहायता से अध्ययन, हद्यवाहिनी रोगो के दवितीय रोकथाम को प्रोत्साहन देना, निजी क्षेत्र में टीबी की देखभाल में सुधार करना, बिचौलियो के अधिक लाभ को कम करने और भूमि अभिलेख डिजिटाईजेशन में सुधार के लिए ई-मंडी का प्रचार करने के लिए कम लागत विश्लेषण पर गहन विचार विमर्श हुआ। बैठक में सामाजिक और आर्थिक लाभ और लागत पर नीतियो की प्राथमिकता पर वैकल्पिक तौर-तरीको को प्रदर्शित किया गया। बैठक में नीतियो की प्राथमिकता पर प्रमाण आधारित साधन को प्रयोग करने और लागत लाभ अध्ययन पर सुझाव प्रस्तुत किए गए। टाटा ट्रस्ट के नीति और प्रतिपालन प्रमुख शिरीन वकील ने नीति आयोग और कोपेनहेगन कन्सेन्सस केंद्र सहित विभिन्न भागीदारको के साथ सहयोग से ट्रस्ट द्वारा विभिन्न राज्यो में किए जा रहे कार्यक्रमो की जानकारी दी।


    इंडिया कन्सेन्सस परियोजना की शुरूआत एक वर्ष पहले राजस्थान में 1200 से अधिक मध्यवर्तन और आंध्र प्रदेश में लगभग 1000 मध्यवर्तन के साथ प्रायोगिक रूप से की गई थी। दोनो राज्यो में सभी प्रमुख क्षेत्रो को सम्मिलित करते हुए लगभग 160 लागत लाभ अध्ययन संचालित किए गए। लागत लाभ अध्ययन दोनो राज्यो के लिए किए गए। राजस्थान के संबंध में राज्य की प्राथमिकता के परिणाम नीति आयोग के समक्ष प्रस्तुत करने से पहले राजस्थान की मुख्यमंत्री, मुख्य सचिव, अपर मुख्य सचिव और प्रधान सचिव के समक्ष परिणाम संगोष्ठी में प्रस्तुत किए गए।


    ***


    वीके/एएम/एजे/पीबी–9041

    
    
    (Release ID: 1535608) Visitor Counter : 60