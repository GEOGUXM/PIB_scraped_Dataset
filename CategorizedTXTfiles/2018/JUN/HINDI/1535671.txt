      वाणिज्‍य एवं उद्योग मंत्रालय

      वाणिज्य और उद्योग मंत्री सुरेश प्रभु ने भारत को 7 वर्षों में 5 ट्रिलियन डॉलर की अर्थव्यवस्था बनाने पर बैठक की अध्यक्षता की
      Posted On: 15 JUN 2018 7:58PM by PIB Delhi


    वाणिज्य और उद्योग मंत्री सुरेश प्रभु कार्यबल के सदस्यों को संबोधित करते हुए


    वाणिज्य और उद्योग मंत्री श्री सुरेश प्रभु ने आज भारत को सात वर्षों में 5 ट्रिलियन अमेरिकी डॉलर की अर्थव्यवस्था बनाने के बारे में कार्य समूह की बैठक की अध्यक्षता की। बैठक में सीआईआई , फिक्की, आईएफसी, नास्कॉम, नीति आयोग के प्रमुख तथा वाणिज्य विभाग तथा डीआईपीपी के वरिष्ठ अधिकारी शामिल हुए।


    श्री सुरेश प्रभु ने कहा कि विनिर्माण , सेवा तथा कृषि क्षेत्रों में लगातार वृद्धि से भारत का जीडीपी 5 ट्रिलियन अमेरिकी डॉलर हो सकता है। उन्होंने बिजनेस मॉडल तथा रणनीतियां बनाने और भारतीय व्यवस्था को बढ़ाने में नए टेक्नोलॉजी का लाभ लेने में निजी क्षेत्री की महत्वपूर्ण भूमिका को रेखांकित किया। उन्होंने कहा कि इस प्रक्रिया में सरकार सहायता देने का काम करेगी। बैठक में भाग लेने वालों ने प्रौद्योगिकी बाधाओं, जलवायु परिवर्तन के कारण चुनौतियों, भारत के जनसांख्यिकी लाभ के सार्थक उपयोग, भारत के विनिर्माण क्षेत्र को वैश्विक वैल्यू चेन का हिस्सा बनाने के सचेत प्रयासों तथा छोटे तथा मझौले उद्यमों को मान्यता देने जैसे विषयों पर चर्चा की।


    भारत सरकार ने 12 चैम्पियन क्षेत्रों पर बल दिया है ताकि मैन्यूफैक्चरिंग में विकास हो सके तथा रोजगार के अवसरों का सृजन हो सके। इन क्षेत्रों में वैश्विक चैम्पियन बनने और विनिर्माण के क्षेत्र में दो अंकीय विकास को प्रेरित करने की क्षमता है।


    ***


    वीके/एएम/एजी/एसकेपी-9052


    

    
    (Release ID: 1535671) Visitor Counter : 204