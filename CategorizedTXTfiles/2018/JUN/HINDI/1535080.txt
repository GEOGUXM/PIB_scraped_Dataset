      इस्‍पात मंत्रालय

      केन्‍द्रीय इस्‍पात मंत्री ने राउरकेला इस्‍पात संयंत्र की पुनर्निर्मित ब्‍लास्‍ट फर्नेस -1 राष्‍ट्र को समर्पित की
      Posted On: 11 JUN 2018 6:45PM by PIB Delhi


    केन्‍द्रीय इस्‍पात मंत्री ने राउरकेला इस्‍पात संयंत्र की पुनर्निर्मित ब्‍लास्‍ट फर्नेस-1 राष्‍ट्र को समर्पित की


    केन्‍द्रीय इस्‍पात मंत्री चौधरी बीरेन्‍द्र सिंह ने सेल , राउरकेला इस्‍पात संयंत्र ( आरएसपी) की पुनर्निर्मित ब्‍लास्‍ट फर्नेस-1 ‘ पार्वती ’ आज राष्‍ट्र को समर्पित की। इस अवसर पर केन्‍द्रीय जनजातीय मामले मंत्री जुआल ओराम, इस्पात मंत्रालय में सचिव डॉ. अरुणा शर्मा, इस्पात मंत्रालय में विशेष डयूटी पर तैनात अधिकारी बिनॉय कुमार, सेल के वरिष्ठ अधिकारी और बड़ी संख्या में कर्मचारी उपस्थित थे। ‘ पार्वती ’ सेल की पहली ब्‍लास्‍ट फर्नेस है , जिसे देश के पहले राष्‍ट्रपति डॉ. राजेन्‍द्र प्रसाद ने 3 फरवरी , 1959 को राष्‍ट्र को समर्पित किया था। ब्‍लास्‍ट फर्नेस के पुनर्निर्माण के लिए इसे 6 अगस्‍त , 2013 को पूरी तरह से बंद कर दिया गया था। हालांकि पुरानी नींव पर खड़ी की गई बेहतर प्रौद्योगिकी से लेस पुनर्निर्मित फर्नेस की उच्‍च उत्‍पादन क्षमता है। इस नई फर्नेस की वार्षिक उत्‍पादन क्षमता 0.438 मिलियन टन (एमटी) से बढ़कर 1.015 एमटी हो गई है।


    मंत्री महोदय ने इस्‍पात जनरल अस्‍पताल के सुपर स्‍पेशिएलिटी ब्‍लॉक के बर्न्‍स और प्‍लास्टिक सर्जरी विभाग की आधारशिला भी रखी। क्षेत्र में यह एकमात्र बर्न्‍स और प्‍लास्टिक सर्जरी इकाई है तथा इससे न केवल राउलकेला बल्कि आसपास के जिलों और राज्‍यों के लोगों की भी जरूरतें पूरी होंगी।


    मंत्री महोदय ने आरएसपी की आधुनिक न्‍यू प्‍लेट मिल का भी दौरा किया और इसके सामने स्थित प्रगति उद्यान में पौधारोपण किया।


    *****


    वीके/एएम/एमके/वाईबी-8887


    

    
    (Release ID: 1535080) Visitor Counter : 109