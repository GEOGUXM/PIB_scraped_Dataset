      गृह मंत्रालय

      एनडीएमए ने अमरनाथ यात्रा से पहले पूर्वाभ्यास किया
      
      आधारशिविरों में आपदा परिदृश्य के आधार पर तैयारियों को जांचा गया
      
      Posted On: 25 JUN 2018 6:58PM by PIB Delhi


    राष्ट्रीय आपदा प्रबंधन प्राधिकरण (एनडीएमए) ने आगामी अमरनाथ यात्रा के प्रबंधन में शामिल अन्य सहयोगियों के साथ बालटाल और पहलगाम के आधार शिविरों में 22 जून से 25 जून तक तैयारियों को जांचने के लिए पूर्वाभ्यास किया। पूर्वाभ्यास बालटाल और पहलगाम – चंदनवाड़ी मार्ग में पड़ने वाले प्राकृतिक और मानव निर्मित आपदा की आशंका वाले क्षेत्रों में हुआ।


    एनडीएमए के विशेषज्ञों ने प्रतिभागियों को प्रशिक्षण दिया। इसके तहत आपदा प्रबंधन से जुड़े प्रमुख पहलुओं जैसे कि घटना के समय त्वरित दल का गठन करना, विभिन्न एजेंसियों के बीच तालमेल, बचाव, चिकित्सा संबंधी तैयारियां और ट्रॉमा काउंसिलिंग के बारे में जानकारी दी गई। इस अभ्यास का उद्देश्य श्री अमरनाथजी श्राइन बोर्ड, जिला प्रशासन और अन्य महत्वपूर्ण सरकारी एजेंसियों को अमरनाथ यात्रा के दौरान किसी भी आपदा से निपटने के लिए तैयार करना था। एनडीएमए के सदस्य ले. जनरल एन. सी. मारवाह (सेवानिवृत्त) ने बताया कि इस पूर्वाभ्यास से तैयारियों को और बेहतर करने का अवसर प्राप्त हुआ।


    ***


    वीके/एएम/बीपी/सीएस–9184


    

    
    (Release ID: 1536536) Visitor Counter : 38