      जल संसाधन, नदी विकास एवं गंगा संरक्षण मंत्रालय

      भारत और तजाकिस्तान सतत जल विकास के लिये आपसी सहयोग पर सहमत
      Posted On: 21 JUN 2018 2:11PM by PIB Delhi


    भारत और तजाकिस्तान ने द्विपक्षीय संबंधों की प्रगति के लिए प्रतिबद्धता की पुनःपुष्टि की और आर्थिक सहयोग को बढ़ाने में, विशेषतः सतत जल विकास पर सहमति दी।


    केन्द्रीय जल संसाधन, नदी विकास एवं गंगा संरक्षण, सड़क परिवहन एवं राजमार्ग और पोत परिवहन मंत्री श्री नितिन गडकरी ने केन्द्रीय एशिया गणराज्य के दो दिवसीय दौरे के दौरान दुशांबे में तजाकिस्तान के विदेश मंत्री श्री सिरोजीदीन मुहरीदीन के साथ विस्तार पूर्वक बातचीत की।


    दोनों नेताओं ने विभिन्न क्षेत्रों में द्विपक्षीय सहयोग को बढ़ावा देने की आवश्यकता पर जोर दिया और सतत जल विकास क्षेत्र में आपसी सहयोग पर सहमति दी।


    श्री गडकरी ने तजाकिस्तान के विदेश मंत्री को दो देशों के बीच प्रधानमंत्री श्री नरेन्द्र मोदी की आर्थिक सहयोग की प्रतिबद्धता के लिए भी बताया और कहा कि खाद्य पदार्थों जैसे चीनी और दूध पाउडर के व्यापार की संभावनाओं को बढ़ाया जा सकता है।


    श्री गडकरी ने ईरान में भारत के सहयोग से विकसित चाबहार बंदरगाह की प्रगति से भी उन्हें अवगत कराया और कहा कि भारत गुणवत्ता संरचना के निर्माण में नई दिल्ली में तजाकिस्तान के साथ भारतीय विशेषज्ञता को सांझा करना चाहेगा।


    श्री सिरोजीदीन मुहरीदीन ने कहा कि भारत तजाकिस्तान का विश्वसनीय राजनीतिक और सामरिक साझीदार था और वह नई दिल्ली के साथ अपने आर्थिक संबंधों को बढ़ाना चाहेंगे।


    ‘ अंतर्राष्ट्रीय दशक के लिए कार्यः सतत विकास के लिए जल ’ पर उच्च स्तरीय वैश्विक सम्मेलन में भारत का प्रतिनिधित्व करने के लिए श्री गडकरी दुशांबे में उपस्थित हैं।


    वीके/एएम/पीकेए/डीके – 9119


    

    
    (Release ID: 1536133) Visitor Counter : 176