      जल संसाधन, नदी विकास एवं गंगा संरक्षण मंत्रालय

      राष्ट्रीय स्वच्छ गंगा मिशन ने गंगा संरक्षण के लिए सहयोग पर कार्यशाला का आयोजन किया
      
      एकीकृत जल प्रबंधन के लिए अंतर्राष्ट्रीय सहयोग की आवश्यकता पर चर्चा
      
      कार्यशाला में बेल्जियम, घाना तथा यूरोपीय संघ के राजदूत शामिल : यूरोपीय संघ के राजदूत ने गंगा सफाई प्रगति की सराहना की
      
      Posted On: 05 JUN 2018 7:17PM by PIB Delhi


    विश्व पर्यावरण दिवस 2018 के अवसर पर राष्ट्रीय स्वच्छ गंगा मिशन ने आज गंगा संरक्षण के लिए सहयोग विषय पर कार्यशाला का आयोजन किया। इसमें शामिल अनेक देशों के प्रतिनिधियों ने नमामि गंगे कार्यक्रम के अंतर्गत किए जा रहे प्रयासों की सराहना की।


    कार्यशाला में यूरोपीय संघ के राजदूत, महामहिम तोमास्ज़ कोजलोवस्की, बेल्जियम के राजदूत महामहिम जेन ल्यूक्स, घाना गणराज्य के उच्चायुक्त महामहिम माइकल एएनएन ओक्वाये, गाम्बिया गणराज्य की हेड ऑफ चांसरी सुश्री एलिग बक तथा इज़राइली दूतावास की राजनीतिक सलाहकार सुश्री अवावीलचिन्सकी उपस्थित थीं। कार्यशाला में नीदरलैंड, नॉर्वे, जर्मनी (जीआईजेड) न्यूजीलैंड, हंगरी तथा ऑस्ट्रेलिया के प्रतिनिधि उपस्थित थे।


    अपने उद्घाटन भाषण में जल संसाधन, नदी विकास और गंगा संरक्षण मंत्रालय के सचिव श्री यू.पी.सिंह ने कहा कि गंगा की सफाई का अर्थ विभिन्न लोगों के लिए विभिन्न है। यह जटिल विषय है औऱ विशाल कार्य है। हमें मानसिकता औऱ व्यवहारिकता में परिवर्तन लाने के लिए एसटीपी तथा सीईटीपी बनाने से आगे काम करना होगा।


    राजदूत तोमस्ज कोजोलोवस्की ने कहा कि मैं स्वच्छ गंगा परियोजना किए कार्यों से में प्रभावित और काफी प्रगति हुई है। उन्होंने कहा कि 9 प्राथमिकता वाले क्षेत्रों के लिए कार्य योजना तैयार की गई है जिसपर यूरोपीय संघ भारत के साथ सहयोग करेगा। उन्होंने जल प्रबंधन के लिए कानूनी रूपरेखा पर यूरोपीय संघ के अनुभव की चर्चा की जो भारत के लिए लाभप्रद साबित हो सकता है। भारत और यूरोपीय संघ के बीच 2016 में समझौता ज्ञापन पर हस्ताक्षर किया गया था जिसमें समानता, पारस्परिकता और पारस्परिक लाभ के आधार पर जल प्रबंधन के क्षेत्र में भारत और यूरोपीय संघ के तकनीकी, वैज्ञानिक तथा प्रबंधन क्षमताओं को मजबूत बनाने की व्यवस्था की गई है।


    राजदूत जेन ल्यूस्क ने जल प्रबंधन के एकीकृत समाधान की आवश्यकता पर बल दिया और स्वच्छ जल उपलब्ध कराने तथा मलिन जल प्रबंधन में बेल्जियम के श्रेष्ठ व्यवहारों को साझा करने की पेशकश की। राजदूत माइकल ओक्वाये ने कहा कि घाना में गंगा नदी जैसी नदियां है औऱ हम भारत के साथ गंगा संरक्षण में उपयोग में लाए जा रहे प्रौद्योगिकी तथा वित्तीय मॉडलों को साझा करना चाहते हैं।


    इजरायली दूतावास की सुश्री अवा विलचिंस्की ने अपने देश में जल की कमी से हुई कठिनाइयों को साझा किया। उन्होंने जल प्रबंधन पर भारत इजराइल संयुक्त कार्यसमूह की चर्चा की। इजराइल का एक प्रतिनिधिमंडल इस महीने सहयोग को आगे बढ़ाने के बारे में राष्ट्रीय स्वच्छ मिशन के अधिकारियों के साथ बातचीत के लिए भारत आएगा। जीआईजेड की जल विशेषज्ञ सुश्री बिरगीट ओजेल ने गंगा नदी बेसिन में प्रमुख स्थानों पर प्रजेंटेशन दिया । मथुरा परियोजना में शोधित जल के पुनः उपयोग की राष्ट्रीय स्वच्छ गंगा मिशन द्वारा शुरूआत की चर्चा करते हुए जल संसाधन समूह की सुश्री एनेलिके लानिन्वा ने जल बाजार बनाने की आवश्यकता पर बल दिया।


    राष्ट्रीय स्वच्छ गंगा मिशन के महानिदेशक श्री राजीव रंजन मिश्र ने नमामि गंगे परियोजना का खाका पेश करते हुए राष्ट्रीय स्वच्छ गंगा मिशन द्वारा गंदे जल के क्षेत्र में हाईब्रिड एनयूटी मॉडल के उपयोग की चर्चा की। गंगा कार्ययोजना (जीएपी-1) 1986 में प्रारंभ की गई लेकिन नमामि गंगे कार्यक्रम में एकीकृत दृष्टिकोण अपनाया गया है।


    हाईब्रिड एन्यूटी मॉडल का ब्यौरा देते हुए राष्ट्रीय स्वच्छ गंगा मिशन के ईडी (परियोजना) श्री हितेश कुमार एस मकवाना ने कहा कि एनएमसीजी एक कदम ओर आगे बढ़ा है और मथुरा में नालियों के शोधित जल के उपयोग के लिए इंडियन ऑयल कॉरपोरेशन के साथ गठजोड़ किया है।


    सेन्टर फॉर गंगा रिवर बेसिन मैनेजमेंट एंड स्टडीज के संस्थापक प्रमुख प्रोफेसर श्री विनोद तारे ने भी कार्यशाला को संबोधित किया।


    ***


    वीके/एएम/एजी/डीए - 8828


    

    
    (Release ID: 1534453) Visitor Counter : 131