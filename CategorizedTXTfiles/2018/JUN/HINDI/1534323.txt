      प्रधानमंत्री कार्यालय

      प्रधानमंत्री विश्‍व पर्यावरण दिवस के वैश्विक समारोह को संबोधित करेंगे
      Posted On: 04 JUN 2018 7:28PM by PIB Delhi


    प्रधानमंत्री श्री नरेन्‍द्र मोदी विश्व पर्यावरण दिवस के अवसर पर कल नई दिल्ली में एक वैश्विक समारोह को संबोधित करेंगे। प्रधानमंत्री इस मौके पर राजपथ लॉन में आयोजित एक प्रदर्शनी में भी जाएंगे।


    इस वर्ष विश्‍व पर्यावरण दिवस का विषय है - ‘बीट प्‍लास्टिक पोल्‍यूशन’ यानी प्‍लास्टिक प्रदूषण को समाप्‍त करना। भारत विश्‍व पर्यावरण दिवस के 43वें संस्‍करण का आयोजक देश है। पर्यावरण मंत्री, संयुक्‍त राष्‍ट्र के प्रतिनिधि और विभिन्‍न औद्योगिक इकाइयों के सदस्‍य और कई गणमान्‍य व्‍यक्ति इस समारोह में शामिल होंगे।


    प्रधानमंत्री ने ‘मन की बात’ कार्यक्रम के 44वें संस्‍करण में कहा था कि विश्‍व पर्यावरण दिवस समारोह का आधिकारिक आयोजक होना, जलवायु परिवर्तन से निपटने से जुड़े मुद्दों में भारत की बढ़ती भूमिका का प्रतीक है।


    ****


    वीके/एएम/बीपी/जीआरएस – 8808


    

    
    (Release ID: 1534323) Visitor Counter : 160