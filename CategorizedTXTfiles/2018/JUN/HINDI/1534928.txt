      ग्रामीण विकास मंत्रालय

      ग्रामीण विकास, पंचायती राज और खान मंत्री श्री नरेन्‍द्र सिंह तोमर ने माईगोव पोर्टल के माध्‍यम से सामाजिक कार्यकर्ताओं, उद्यमियों, शोधकर्ताओं, हितधारकों तथा विशेषज्ञों से सार्थक संवाद किया
      
      श्री नरेन्‍द्र सिंह तोमर ने नए भारत की मजबूत आधारशिला रखने और शासन संचालन में पारदर्शिता का नया युग लाने के लिए प्रधानमंत्री नरेन्‍द्र मोदी की सराहना की
      
      Posted On: 08 JUN 2018 6:57PM by PIB Delhi


    जनभागीदारी के विचार को आगे बढ़ाते हुए केंद्रीय ग्रामीण विकास पंचायती राज और खान मंत्री श्री नरेन्‍द्र सिंह तोमर ने आज माईगोव पोर्टल का इस्‍तेमाल करते हुए सामाजिक कार्यकर्ताओं, उद्यमियों, शोधकर्ताओं, हितधारकों तथा विशेषज्ञों के साथ सार्थक संवाद किया। इस अनौपचारिक संवाद का उद्देश्‍य विचारों के मुक्‍त प्रवाह तथा विभिन्‍न हितधारकों और विभिन्‍न क्षेत्रों के विशेषज्ञों के सुझावों को प्रोत्‍साहित करना है।


    विभिन्‍न क्षेत्र के लोगों को संबोधित करते हुए श्री तोमर ने नए भारत की आधारशिला रखने और शासन संचालन में पारदर्शिता का नया युग लाने के लिए किए गए अथक प्रयासों के लिए माननीय प्रधानमंत्री की सराहना की। उन्‍होंने कार्यकाल के चार वर्ष सफलतापूर्वक पूरा करने तथा सभी भारतीयों को समान रूप से विकास का लाभ देने के लिए सरकार द्वारा उठाए गए कदमों के लिए माननीय प्रधानमंत्री को बधाई दी। उन्‍होंने कहा कि इस सरकार ने मजबूत नेतृत्‍व के साथ अच्‍छी नीयत और अच्‍छी नीति दिखाई है, जिससे शासन संचालन में परिवर्तन आया है और लोगों की जिंदगी पर सार्थक प्रभाव पड़ा है।


    प्रधानमंत्री द्वारा किए गए वस्‍तु और सेवाकर (जीएसटी) सुधार की चर्चा करते हुए श्री तोमर ने कहा कि जीएसटी पिछले दस वर्षों में अधर में पड़ा था क्‍योंकि यूपीए के अंतर्गत पूर्ववर्ती सरकार निर्णायक शासक संचालन और साहसी सरकार देने में विफल रही। उन्‍होंने कहा कि वर्तमान सरकार ने इसमें सुधार किया है और सरकार विकास को बढ़ावा देने के लिए यह ऐतिहासिक सुधार किया है। उन्‍होंने कहा कि प्रधानमंत्री मोदी का कोई निजी एजेंडा नहीं है और श्री मोदी अर्थव्‍यवस्‍था को मजबूत बनाने, भ्रष्‍टाचार और गरीबी समाप्‍त करने और राष्‍ट्र की सेवा के लिए स्‍वच्‍छ और पारदर्शी सरकार सुनिश्चित करने के लिए कार्य कर रहे हैं।


    योग दिवस और अंतर्राष्‍ट्रीय योग दिवस का उदाहरण देते हुए श्री नरेन्‍द्र सिंह तोमर ने कहा कि यह प्रधानमंत्री मोदी द्वारा भारत को विश्‍व तक ले जाने का अच्‍छा उदाहरण है। श्री तोमर ने कहा कि भारत के लिए आतंकवाद बड़ी चुनौती हैं और सरकार ने पाकिस्‍तान के सभी झूठों का पर्दाफाश कर दिया है। उन्‍होंने कहा कि प्रधानमंत्री मोदी को साधुवाद है कि पाकिस्‍तान विश्‍व में पूरी तरह अलग-थलग पड़ गया है।


    अपने मंत्रालयों की उपलब्धियों की चर्चा करते हुए श्री तोमर ने कहा कि पिछली सरकार के दौरान खान मंत्रालय दागी था लेकिन प्रधानमंत्री नरेन्‍द्र मोदी के विजन और पारदर्शिता के नए युग के कारण इस क्षेत्र में प्र‍मुख सुधार हुए। उन्‍होंने कहा कि नीलामी को अनिवार्य बना दिया गया है और इससे सरकारी राजस्‍व को प्रोत्‍साहन मिला है। उन्‍होंने कहा कि नीलामी के माध्‍यम से सरकार द्वारा 1,111,000 करोड़ रूपये एकत्रित किए गए। श्री तोमर ने जिला खनिज फाउंडेशन की चर्चा की। यह खनन से प्रभावित सभी जिलों में स्‍थापित किया गया, ताकि यह सुनिश्चित किया जा सके कि खदान मालिक खनन क्षेत्र के लिए उत्‍तरदायी हो और स्‍थानीय पर्यावरण पर नकारात्‍मक प्रभाव के बिना क्षेत्र का विकास हो सके।


    राष्‍ट्रीय रूरबन मिशन के बारे में प्रश्‍नों का उत्‍तर देते हुए केंद्रीय मंत्री ने कहा कि इसका उद्देश्‍य ग्रामीण्‍ सामुदायिक जीवन को संरक्षित करने वाले गांव का कलस्‍टर विकसित करना है, जिसमें शहरी स्‍वभाव की सुविधाओं से समझौता किए बगैर समानता और समावेश पर फोकस है। उन्‍होंने बताया कि ग्रामीण विकास मंत्रालय द्वारा 287 ऐसे कलस्‍टर आवंटित किए गए हैं जिनमें संरचना विकास और स्‍वच्‍छता पर बल दिया गया है। उन्‍होंने बताया कि केंद्र और राज्‍य दोनों ऐसे 300 कलस्‍टर बनाने पर काम कर रहे हैं।


    ग्राम स्‍वराज अभियान की सफलता के बारे में श्री तोमर ने कहा कि ग्राम उदय से भारत उदय अभियान तथा संकल्‍प से सिद्धि के अंतर्गत अनेक योजनाओं को सफलतापूर्वक लागू करने के बाद केंद्रीय मंत्रिमंडल ने प्रधानमंत्री के नेतृत्‍व में 14 अप्रैल से 5 मई, 2018 तक ग्राम स्‍वराज अभियान (जीएसए) चलाने का निर्णय लिया, ताकि नीति आयोग द्वारा चिन्हित महत्‍वकांक्षी जिलों के गांवों में मिशन के तौर पर सरकारी योजनाएं लागू की जा सकें। उन्‍होंने जीएसए की सफलता के लिए अधिकारियों के प्रयासों की सराहना की। श्री तोमर ने बताया कि माननीय प्रधानमंत्री के सुझावों पर जीएसए का विस्‍तार किया गया और 6500 गांवों को सरकारी योजनाएं प्रदान करने का नया लक्ष्‍य तय किया गया है।


    श्री तोमर ने बताया कि मनरेगा योजना के अंतर्गत कुल 12.65 करोड़ जॉब कार्ड दिए गए हैं।


    ***


    वीके/एएम/एजी/एसके- 8871


    

    
    (Release ID: 1534928) Visitor Counter : 208
    
    
      Read this release in: English