      नीति आयोग

      वुमेन ट्रांसफॉर्मिंग इंडिया अवार्ड्स : आवेदन जमा करने की अंतिम तारीख 31 जुलाई तक बढ़ाई गई
      Posted On: 28 JUN 2018 4:51PM by PIB Delhi


    संयुक्त राष्ट्र और डीआईसीई जिलों की साझेदारी के साथ नीति आयोग ने वुमेन ट्रांसफॉर्मिंग इंडिया अवार्ड्स (डब्ल्यूटीआई अवार्ड्स) के तीसरे संस्करण के लिए नामांकन आंमत्रित किए हैं। नामांकन जमा कराने की अंतिम तारीख 31 जुलाई, 2018 तक बढ़ा दी गई है।


    डब्ल्यूटीआई अवार्ड्स-2018 की घोषणा इस साल मार्च में अंतर्राष्ट्रीय महिला दिवस के अवसर पर की गई थी। राष्ट्र निर्माण की दिशा में अनुकरणीय महिलाओं द्वारा किए गए कार्य की पहचान और उनकी प्रशंसा के लिए यह अवार्ड दिया जाता है।


    इस साल डब्ल्यूटीआई अवार्ड ‘महिला और उद्यमिता’ विषय पर केन्द्रित है, जो नीति आयोग द्वारा शुरू किए गए महिला उद्यमिता मंच (डब्ल्यूईपी) की अवधारणा से जुड़ा हुआ है। पुरस्कार के विजेताओं को नीति आयोग द्वारा चलाए जा रहे ऑनलाइन प्लेटफॉर्म डब्ल्यूईपी के तहत मदद और सलाह दी जाएगी ताकि महिलाएं अपनी उद्यमिता आकांक्षाओं को पूरा करने में सक्षम हो सकें।


    वुमेन ट्रांसफॉर्मिंग इंडिया अवार्ड्स-2018 असाधारण महिला उद्यमियों की सफलता की कहानियां आमंत्रित करता है, जिसमें वे अपने व्यापार, उद्यम और पहलों के जरिये रूढ़ियों को चुनौती देते हुए ऐसी मिसाल कायम कर रही हैं, जो-

      * विकास की चुनौतियों से निपटने के लिए नवोन्मेष समाधान उपलब्ध कराये।
      * क्षेत्र से जुड़े समुदायों को प्रभावित करे।

    यह पुरस्कार उन असाधारण महिलाओं की पहचान करेगा जो नवोन्मेष की नई धारा की वाहक हैं और उन्हें संभावित व्यापार अवसरों से जोड़ेगा ताकि उन्हें अपने विकास में मदद मिल सके, उनका सशक्तीकरण हो सके और एक नए भारत का उदय हो। देश भर की महिला उद्यमियों जो जीवन के किसी भी क्षेत्र में आर्थिक गतिविधियों से जुड़ी हुई हैं, को अवार्ड्स के लिए आवेदन करने के लिए प्रेरित किया जाता है।


    नामांकन किसी के बदले या खुद अपने लिए -

      * महिला उद्यमिता मंच की वेबसाइट ( https://www.wep.gov.in/wti-awards ) या
      * +91-704264887 पर मिस्डकॉल कि जरिये किया जा सकता है।

    अवार्ड्स के लिए सिर्फ भारतीय महिला ही नामांकन कर सकती हैं।


    ****


    वीके/एएम/एके/डीएस –9237


    

    
    (Release ID: 1537015) Visitor Counter : 184
    
    
      Read this release in: English
    
    
    

*