      पेट्रोलियम एवं प्राकृतिक गैस मंत्रालय

      श्री धर्मेन्द्र प्रधान ऑस्ट्रिया और जर्मनी के दौरे पर
      Posted On: 18 JUN 2018 8:15PM by PIB Delhi


    पेट्रोलियम एवं प्राकृतिक गैस और कौशल विकास व उद्यमिता मंत्री श्री धर्मेन्द्र प्रधान के नेतृत्व में एक आधिकारिक प्रतिनिधिमंडल 19-20 जून, 2018 को ऑस्ट्रिया के वियना में पेट्रोलियम निर्यातक देशों के संगठन (ओपेक) द्वारा आयोजित किए जाने वाली सातवीं ओपेक अंतर्राष्ट्रीय संगोष्ठी में भाग लेगा। यह शिरकत एक विशेष अतिथि के रूप में होगी।


    यह दौरा एक ऐसे महत्वपूर्ण समय में हो रहा है जब कच्चे तेल की वैश्विक कीमतें वर्ष 2014 के उच्चतम स्तर पर पहुंचने के बाद अब फिर से उच्चतम स्तर पर पहुंच गई हैं। ओपेक के साथ भारत की सहभागिता विशेष मायने रखती है, क्योंकि भारत अपने कुल कच्चे तेल का लगभग 82 प्रतिशत, कुल प्राकृतिक गैस का 75 प्रतिशत और कुल एलपीजी का 97 प्रतिशत ओपेक के सदस्य देशों से ही प्राप्त करता है।


    श्री प्रधान इसके बाद 21-22 जून, 2018 को जर्मनी के दौरे पर रहेंगे। वह एक जर्मन एसएमई ‘लैप कंपनी’ का दौरा करेंगे जिसने वैश्विक स्तर पर अपना विस्तार किया है। श्री प्रधान 21 जून, 2018 को बर्लिन के अलेक्जेंडर प्लाज में अंतर्राष्ट्रीय योग दिवस पर आयोजित होने वाले समारोह की अगुवाई करेंगे।


    ***


    वीके/एएम/आरआरएस/एसकेपी – 9075


    

    
    (Release ID: 1535846) Visitor Counter : 101
    
    
      Read this release in: English