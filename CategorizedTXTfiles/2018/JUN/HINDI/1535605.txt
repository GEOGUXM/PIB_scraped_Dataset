      पर्यटन मंत्रालय

      पर्यटन मंत्री ने नई अतुल्य भारत वेबसाइट लॉन्च की
      Posted On: 14 JUN 2018 8:51PM by PIB Delhi


    पर्यटन राज्यमंत्री (स्वतंत्र प्रभार) श्री के जे अल्फोंस ने आज नई दिल्ली में नई ‘ अतुल्य भारत ’ वेबसाइट लॉन्च की। वेबसाइट में भारत को आध्यात्मिकता, विरासत, साहसिक कार्य, संस्कृति, योग, तंदुरुस्ती जैसे क्षेत्रों में प्रमुख अनुभवों के इर्द-गिर्द घूमते सर्वांगीण लक्ष्य के रूप में दिखाया गया है। विदेशी पर्यटकों के बीच भारत को ‘ मस्ट-विजिट ’ स्थान के रूप में प्रचारित करने के लिए वेबसाइट अंतर्राष्ट्रीय मानकों की प्रौद्योगिकी और प्रचलन का अनुसरण करती है।


    आधुनिक प्रौद्योगिकी के साथ गतिशील और संवादात्मक वेबसाइट शुरू करते हुए पर्यटन राज्यमंत्री (स्वतंत्र प्रभार) श्री के जे अल्फोंस ने उम्मीद जताई कि यह दुनिया भर में बेहतरीन वेबसाइट के रूप में उभरेगी। उन्होंने यह भी कहा कि नई वेबसाइट काफी संवादात्मक है और इसमें सभी जरूरी सामग्री होगी। वेबसाइट पर जरूरी सामग्री समय-समय पर अद्यतन की जाती रहेगी। उन्होंने वेबसाइट के विकास में शामिल टेक महिन्द्रा, गूगल, अडोब और एनआईसी टीम जैसे सभी हितधारकों का धन्यवाद किया।


    इस मौके पर पर्यटन सचिव सुश्री रश्मि वर्मा ने बताया कि नई वेबसाइट आगंतुकों को विकल्प सुझाएगी और फिर किसी तरह की पूछताछ की जरूरत नहीं पड़ेगी। उन्होंने यह भी बताया कि वेबसाइट पूरी दुनिया में सूचना उपलब्ध कराएगी। इसमें देश भर के आकर्षक स्थलों के बारे में भी जानकारी होगी। सुश्री वर्मा ने बताया कि अमेरिका, रूस और चीन से वेबसाइट पर आगंतुकों ने आना शुरू भी कर दिया है।


    वेबसाइट में कई उपयोगी विशेषता है जो इसे अधिक संवादात्मक बनाती है और वेबसाइट पर आने वाले आगंतुकों को गहरी जानकारी उपलब्ध कराती है।


    नई वेबसाइट की विशेषताएं :-


    यूजर फ्रेंडली डिजायन : सौंदर्यपरकता से डिजायन की गई वेबसाइट जहां आसानी से सूचनाएं उपलब्ध होंगी।


    समृद्ध सामग्री : यात्रा की योजना बनाने से पहले कई स्थलों की जानकारी और वहां से जुड़े अनुभवों की मौजूदगी।


    उन्नत रूप से अपने लिए उपयुक्त : विभिन्न यूजर शख्सियतों की पहचान और व्यक्तिगत अनुभवों से भरपूर वेबसाइट जिसका अपने अनुकूल उपयोग संभव।


    मोबाइल रेडी : मोबाइल यंत्रों पर आसानी से सूचनाएं प्राप्त करने के लिए पूरी तरह से उत्तरदायी वेबसाइट।


    संवादात्मक खोज : क्विक सर्च के जरिए अपनी इच्छा के अनुसार स्थलों और अनुभवों तक आसान पहुंचे।


    यूजर जेनेरेटिड कंटेंट : साथी पर्यटकों के अनुभवों और उनकी कहानियों के मार्फत भारत के बारे में गहराई से जानना संभव।


    वेबसाइट का विकास टेक महिन्द्रा ने किया है और यह एनआईसी क्लाउड से संचालित है। भविष्य में यह वेबसाइट हिंदी और अन्य प्रमुख अंतर्राष्ट्रीय भाषाओं में उपलब्ध होगी।


    ***


    वीके/एएम/एके/सीएस-9036


    

    
    (Release ID: 1535605) Visitor Counter : 265