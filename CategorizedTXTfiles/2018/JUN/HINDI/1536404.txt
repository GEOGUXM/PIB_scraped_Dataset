      वाणिज्‍य एवं उद्योग मंत्रालय

      सुरेश प्रभु ने कोंकण क्षेत्र के विकास की समीक्षा की
      Posted On: 23 JUN 2018 1:21PM by PIB Delhi


    सुरेश प्रभु दिल्ली में कोंकण क्षेत्र के विकास की समीक्षा करने के लिए एक बैठक की अध्यक्षता करते हुए


    केंद्रीय वाणिज्य एवं उद्योग तथा नागरिक उड्डयन मंत्री सुरेश प्रभु ने कोंकण क्षेत्र के विकास की समीक्षा करने के लिए दिल्ली में एक बैठक की अध्यक्षता की। बैठक का फोकस कोंकण क्षेत्र में कृषि , सेवा एवं विनिर्माण क्षेत्र के विकास पर था।


    कोंकण क्षेत्र में कृषि सेक्टर की समीक्षा करते हुए मंत्री महोदय ने अधिकारियों को भौगोलिक संकेतकों (जीआई) पर अभियान चलाने का निर्देश दिया जिससे कि क्षेत्र की ऊपजों के लिए जीआई टैग के लाभों के बारे में जागरुकता बढ़ाई जा सके। उन्होंने अधिकारियों को भारत के सभी हवाई अड्डों पर जीआई स्टॉल स्थापित करने के लिए एक नीति तैयार करने का निर्देश दिया।


    कोंकण क्षेत्र में कृषि उत्पादकता में बढोतरी करने के लिए अपीडा , मसाला बोर्ड एवं रबर बोर्ड की संभावित भूमिका एवं योगदान पर चर्चा की गई। विनिर्माण क्षेत्र में लेदर , रत्न एवं जवाहरात तथा पैकेजिंग सेक्टरों पर चर्चा की गई।


    बैठक में वाणिज्य विभाग , नागरिक उड्डयन , अपीडा , एमपीडा मसाला बोर्ड एवं रबर बोर्ड के वरिष्ठ अधिकारियों तथा कोंकण क्षेत्र के अधिकारियों ने भाग लिया।


    ****


    वीके/एएम/एसकेजे/एमबी/एनके – 9163

    
    
    (Release ID: 1536404) Visitor Counter : 40
    
    
      Read this release in: English