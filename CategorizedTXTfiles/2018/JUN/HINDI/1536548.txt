      वाणिज्‍य एवं उद्योग मंत्रालय

      एसईजेड नीति के अध्‍ययन के लिए गठित ‘गणमान्‍य व्‍यक्तियों के समूह’ ने पहली बैठक की
      Posted On: 25 JUN 2018 7:38PM by PIB Delhi


    भारत की विशेष आर्थिक जोन (एसईजेड) नीति के अध्‍ययन के लिए भारत सरकार द्वारा गठित ‘गणमान्‍य व्‍यक्तियों के समूह’ की पहली बैठक वाणिज्‍य एवं उद्योग और नागरिक उड्डयन मंत्री श्री सुरेश प्रभु की अध्‍यक्षता में 22 जून, 2018 को आयोजित की गई।


    मंत्री महोदय ने इस समूह के सदस्‍यों से एसईजेड की पूरी व्‍यवस्‍था की समीक्षा कर एसईजेड नीति को सरल एवं पारदर्शी बनाने के लिए आवश्‍यक नीतिगत बदलाव सुझाने का अनुरोध किया , ताकि पर्यावरण संबंधी जरूरतों से समझौता किए बगैर उद्योग में नियमों को हटाया जा सके।


    भारत फोर्ज के चेयरमैन बाबा कल्‍याणी इस समूह के अध्‍यक्ष हैं। उन्‍होंने यह बात रेखांकित की कि आज सबसे बड़ी चुनौती रोजगारों का सृजन करना है और इस समूह का फोकस इस चुनौती से पार पाने पर होगा। उन्‍होंने कहा कि यह समूह वित्‍तीय प्रोत्‍साहनों के बजाय रोजगार आधारित प्रोत्‍साहन देने , संबंधित दायरे को नये सिरे से तैयार करने और मौजूदा प्रावधानों के लिए रियायत संबंधी अनुच्‍छेद शुरू करने से संबंधित सुझाव देगा।


    इस समूह ने जुलाई , 2018 के मध्‍य में अपनी बैठक फिर से करने का निर्णय लिया है और वह अगस्‍त, 2018 के आखिर तक अपनी रिपोर्ट पेश कर देगा।


    ***


    वीके / एएम/आरआरएस / वाईबी - 9199


    

    
    (Release ID: 1536548) Visitor Counter : 76