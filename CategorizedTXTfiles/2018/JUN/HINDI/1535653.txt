      पर्यावरण, वन एवं जलवायु परिवर्तन मंत्रालय

      हव की गुणवत्ता में सुधार, डॉ. हर्ष वर्धन ने एजेंसियों को धूल नियंत्रण और कचरा जलाने पर काबू पाने का निर्देश दिया
      Posted On: 15 JUN 2018 5:37PM by PIB Delhi


    दिल्ली और एनसीआर में राजस्थान की ओर से धूल आने के कारण 12-13 जून, 2018 को हवा की गुणवत्ता बहुत खराब हो गई थी। आज इसमें थोड़ा सुधार हुआ है। आज शाम 4:00 बजे पीएम10 घटकर 759 µg/m 3 हो गया जबकि कल शाम 5:00 बजे यह 823 µg/m 3 के शीर्ष पर था।


    स्थिति की गंभीरता को देखते हुए केंद्रीय पर्यावरण, वन तथा जलवायु परिवर्तन मंत्री डॉ. हर्ष वर्धन ने संबंधित एजेंसियों को अधिक से अधिक एलर्ट पर रहने तथा धूलों के स्रोत को नियंत्रित रखने तथा कचरा जलावन को काबू में रखने के लिए सभी आवश्यक उपाय सुनिश्चित करने का निर्देश दिया है। उन्होंने वर्तमान स्थिति में जनसाधारण से अनावश्यक रूप से घर से बाहर नहीं निकलने की अपील भी की।


    इसके बाद ग्रेडेड रिस्पोंस एक्शन प्लान (जीआरएपी) के अंतर्गत कार्यबल की आज सीपीसीबी में बैठक हुई। इसमें जीआरएपी के अंतर्गत निर्माण से संबंधित कानून उपायों को फौरन लागू करने की सिफारिश की गई। कार्यबल ने दिल्ली के पड़ोसी शहरों की निर्माण एजेंसियों, महापालिकाओं तथा स्थानीय निकायों के साथ बैठक की ताकि जमीनी स्तर पर कारगर कार्रवाई सुनिश्चित की जा सके।


    भारतीय मौसम विभाग (आईएमडी) के अनुसार अगले दो दिनों तक दिल्ली और एनसीआर में धूल की स्थिति बनी रहने की संभावना है।


    ***


    वीके/एएम/एजी/एसकेपी-9047


    

    
    (Release ID: 1535653) Visitor Counter : 142
    
    
      Read this release in: English