      राष्ट्रपति सचिवालय

      राष्ट्रपति 28 और 29 जून को उत्तर प्रदेश का दौरा करेंगे
      Posted On: 27 JUN 2018 5:27PM by PIB Delhi


    राष्ट्रपति श्री राम नाथ कोविंद 28 और 29 जून, 2018 को उत्तर प्रदेश का दौरा करेंगे। राष्ट्रपति 28 जून, 2018 को आईआईटी कानपुर के 51वें वार्षिक दीक्षांत समारोह में शामिल होंगे। उसी दिन राष्ट्रपति आईआईटी कानपुर में ‘सीएसआरएल सुपर 30 (गेल उत्कर्ष)’ के छात्रों से मिलेंगे, जो आईआईटी, एनआईटी इत्यादि के लिए चुने गए है।


    राष्ट्रपति 29 जून, 2018 को कानपुर में कानपुर बार एसोसिएशन के एक सभागार की आधारशिला रखेंगे। इसी दिन राष्ट्रपति इलाहाबाद में इलाहाबाद मेडिकल एसोसिएशन के शताब्दी समारोह में शामिल होंगे। राष्ट्रपति 29 जून, 2018 को दिल्ली लौट आएंगे।


    ***


    वीके/एएम/एके/डीके- 9223

    
    
    (Release ID: 1536813) Visitor Counter : 71
    
    
      Read this release in: English