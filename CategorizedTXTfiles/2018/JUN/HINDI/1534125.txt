      गृह मंत्रालय

      गृहमंत्री श्री राजनाथ सिंह ने एफसीआरए के अंतर्गत विदेशी योगदान की निगरानी के लिए ऑनलाइन विश्लेषण टूल लॉन्च किया
      Posted On: 01 JUN 2018 6:18PM by PIB Delhi


    गृहमंत्री श्री राजनाथ सिंह ने आज यहां विदेशी योगदान (नियमन) अधिनियम, 2010 के अंतर्गत विदेशी धन प्रवाह तथा इसके उपयोग की निगरानी के लिए एक ऑनलाइन विश्लेषण टूल की शुरूआत की। वेब आधारित यह टूल सरकार के विभिन्न विभागों के अधिकारियों को विदेशी योगदान के स्रोत और भारत में इसके उपयोग की जांच करने में मदद करेगा। एफसीआरए 2010 के प्रावधानों के अनुपालन के संदर्भ में यह टूल आंकड़ों तथा साक्ष्य के आधार पर निर्णय लेने में विभागों को सहायता प्रदान करेगा। इसमें वृह्द आंकड़ों को ढूंढने और विश्लेषण करने की क्षमता है। इसका डैशबोर्ड एफसीआरए पंजीकृत बैंक खाताओँ से जुड़ा होगा और यह लोक वित्तीय प्रबंधन प्रणाली के माध्यम से वास्तविक समय पर अद्यतन जानकारी उपलब्ध कराएगा।


    श्री राजनाथ सिंह ने विश्लेषण टूल के विभिन्न आयामों पर आधारित एक प्रस्तुति देखी। गृह सचिव श्री राजीव गाबा, आईबी के निदेशक श्री राजीव जैन, महानिदेशक (एनआईसी) श्रीमती नीता वर्मा तथा मंत्रालय के अधिकारी इस अवसर पर उपस्थित थे।


    एफसीआरए 2010 के अंतर्गत लगभग 25,000 सक्रिय संगठन पंजीकृत है। इन संगठनों को वर्ष 2016-17 के दौरान सामाजिक, सांस्कृतिक, आर्थिक, शैक्षिक तथा धार्मिक गतिविधियों के लिए 18,065 करोड़ रुपये का विदेशी चंदा प्राप्त हुआ है। प्रत्येक एफसीआरए – एनजीओ विदेशी योगदान प्राप्त करने तथा इसे खर्च करने में कई प्रकार का वित्तीय लेनदेन करता है। इस टूल के माध्यम से इन लेनदेनों की निगरानी की जा सकती है।


    ***


    वीके/एएम/जेके/डीए – 8784


    

    
    (Release ID: 1534125) Visitor Counter : 198