      वित्‍त मंत्रालय

      मुंबई के सिंधिया भवन स्थित आयकर कार्यालय में सरकारी दस्तावेजों को नुकसान/क्षति के संबंध में सीबीडीटी ने स्पष्टीकरण जारी किया
      Posted On: 04 JUN 2018 4:23PM by PIB Delhi


    मीडिया के एक हिस्से में इस तरह की खबरें आ रही हैं कि नीरव मोदी/मेहुल चोकसी की जांच से संबंधित रिकॉर्ड और दस्तावेज मुंबई के सिंधिया भवन में स्थित आयकर कार्यालय में लगी आग में नष्ट हो गये हैं। इस बात को स्पष्ट किया जाता है कि इस तरह के समााचार पूरी तरह से झूठे और भ्रमपूर्ण हैं।


    इस बात को भी स्पष्ट किया जाता है कि नीरव मोदी/मेहुल चोकसी मामले में चल रही जांच से संबंधित दस्तावेज/कागजों को जांच प्रक्रिया के तहत विभिन्न भवनों में स्थित इकाइयों तक पहले ही स्थानान्तरित किया जा चुका है।


    इसलिये नीरव मोदी/मेहुल चोकसी मामले से संबंधित दस्तावेज/कागजों के मुंबई के आयकर कार्यालय में हुई उक्त अग्नि दुर्घटना में नष्ट/क्षतिग्रस्त होने की सभी आशंकायें निराधार हैं।


    ****


    वीके/एएम/केटी/डीए–8799

    
    
    (Release ID: 1534269) Visitor Counter : 76