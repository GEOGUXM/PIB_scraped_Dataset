      नागरिक उड्डयन मंत्रालय

      कन्नूर हवाई अड्डे को सितंबर तक पूरी तरह परिचालनगत बनाने के लिए सभी संभव कदम उठाए जाएंगे - श्री सुरेश प्रभु
      
      सरकार केरल में हवाई संपर्क उपलब्ध कराने, जिंसों का विकास करने, बुनियादी ढांचे का सृजन करने तथा सामुद्रिक क्षेत्र और पर्यटन का विकास करने की इच्छुक
      
      Posted On: 23 JUN 2018 1:12PM by PIB Delhi


    केंद्रीय नागरिक उड्डयन मंत्री श्री सुरेश प्रभु ने कहा है कि कन्नूर हवाई अड्डे को इस वर्ष के सितंबर तक पूरी तरह परिचालनगत बनाने के लिए सभी संभव कदम उठाए जाएंगे। केरल के मुख्यमंत्री श्री पिनाराई विजयन से मुलाकात करने के बाद श्री सुरेश प्रभु ने भारत के विमान पत्तन प्राधिकरण एवं मंत्रालय के अन्य अधिकारियों को कन्नूर हवाई अड्डे को विदेशी एयरलाइंस के लिए ठहराव (प्वाइंट ऑफ कॉल) स्थल बनाने के लिए सभी संभव कदम उठाने के निर्देश दिए।


    बैठक के दौरान केरल के मुख्यमंत्री ने केंद्रीय नागरिक उड्डयन मंत्री से कन्नूर हवाई अड्डे से विदेशी एयरलाइंस के लिए परिचालन तथा कन्नूर हवाई अड्डे से और अधिक अंतरराष्ट्रीय उड़ानों की मंजूरी देने का आग्रह किया।


    श्री सुरेश प्रभु ने कहा कि सरकार केरल में हवाई संपर्क उपलब्ध कराने, जिंसों का विकास करने, बुनियादी ढांचे का सृजन करने तथा सामुद्रिक क्षेत्र और पर्यटन का विकास करने की इच्छुक है। उन्होंने कहा कि हम केरल को लॉजिस्ट्क्सि के लिए हब बनाने पर भी काम कर रहे हैं।


    ****


    वीके/एएम/एसकेजे/एमबी/एनके–9161

    
    
    (Release ID: 1536401) Visitor Counter : 34