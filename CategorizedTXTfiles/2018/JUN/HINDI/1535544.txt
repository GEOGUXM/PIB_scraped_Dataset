      आवास एवं शहरी कार्य मंत्रालय

      प्रधानमंत्री ने नया रायपुर स्मार्ट सिटी के एकीकृत कमांड और नियंत्रण केंद्र का उद्घाटन किया
      
      देश में 10वें स्मार्ट सिटी केंद्र का परिचालन शुरु हुआ
      
      Posted On: 14 JUN 2018 5:45PM by PIB Delhi


    प्रधानमंत्री श्री नरेन्द्र मोदी ने आज नया रायपुर स्मार्ट सिटी के एकीकृत कमांड और नियंत्रण केंद्र का उद्घाटन किया। इस अवसर पर केंद्रीय आवास और शहरी मामलों के राज्य मंत्री (स्वतंत्र प्रभार) श्री हरदीप पुरी और छत्तीसगढ़ के मुख्यमंत्री डॉ. रमन सिंह भी उपस्थित थे। नया रायपुर का एकीकृत कमांड और नियंत्रण केंद्र देश का 10वां स्मार्ट सिटी केंद्र बन गया है। महत्वकांक्षी स्मार्ट सिटी मिशन के अंतर्गत 9 नगरों में एकीकृत कमांड और नियंत्रण केंद्र परिचालन में है। ये नगर हैं - अहमदाबाद , वडोदरा , सूरत , पुणे , नागपुर , राजकोट , विशाखापत्तनम , भोपाल और काकीनाडा।


    नया रायपुर स्मार्ट सिटी


    नया रायपुर, छत्तीसगढ़ के तीन स्मार्ट नगरों में शामिल है जिसना चयन स्मार्ट सिटी मिशन के अंतर्गत किया गया है। अन्य दो शहर रायपुर और विलासपुर हैं। रायपुर को सूचना प्रौद्योगिकी, जैव प्रौद्योगिकी, वित्त, व्यापार, सेवा क्षेत्र, चिकित्सा व शिक्षा सेवाओं के हब के रूप में विकसित करने की योजना है। नया रायपुर भारत का पहला स्मार्ट ग्रीन फील्ड सिटी है। नया रायपुर डिजिटल पहुंच वाला देश का पहला स्मार्ट सिटी है।


    नया रायपुर के एकीकृत कमांड और नियंत्रण केंद्र के उद्घाटन के साथ ही विभिन्न प्रणालियों का भी एकीकरण होगा।

      * भूमि आवटन, पानी की आपूर्ति, बिल भुगतान, आरटीआई शिकायतें आदि सेवाओं के लिए एकल खिड़की की व्यवस्था।
      * दिव्यांगजनों के लिए उपयोग में आसान अनुप्रयोग की विशेष व्यवस्था।
      * परियोजना प्रभावित लोगों के पुनर्वास के लिए विशेष व्यवस्था।
      * भवन अनुमति प्रक्रिया का स्वचालन।
      * 24 x 7 घंटे बिजली व पानी की आपूर्ति।
      * बुलेट और पीटीजेड कैमरे के द्वारा नगर की निगरानी।
      * स्पीड डिटेक्शन और एएनपीआर के साथ ट्रैफिक नियमों का कार्यान्वयन।
      * नगर प्रशासन में उत्तर दायित्व पर जोर।
      * बिजली, पानी और सीवर प्रणाली का वास्तविक समय पर मूल्यांकन व प्रबंधन।
      * संपत्ति व सेवाओं का अधिकतम उपयोग।
      * व्यवसाय विश्लेषण, रिपोर्टिंग और अन्य सुविधाओं के माध्यम से उच्च स्तरीय व सटीक निर्णय।

    ***


    वीके/एएम/जेके/सीएस-9029


    

    
    (Release ID: 1535544) Visitor Counter : 153
    
    
    
    
    

*