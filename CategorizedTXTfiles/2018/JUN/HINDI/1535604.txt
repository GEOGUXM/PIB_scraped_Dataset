      कोयला मंत्रालय

      श्री पीयूष गोयल ने एनएलसीआईएल की 100 मेगावाट की तीन सौर ऊर्जा परियोजनाएं राष्ट्र को समर्पित कीं
      Posted On: 14 JUN 2018 8:48PM by PIB Delhi


    केंद्रीय रेल, कोयला, वित्त एवं कंपनी मामलों के मंत्री श्री पीयूष गोयल ने आज वाणिज्यिक उत्पादन के लिए नेवेली लिग्नाइट कॉरपोरेशन इंडिया लिमिटेड (एनएलसीआईएल) की 100 मेगावाट की तीन सौर ऊर्जा परियोजनाओं का उद्घाटन किया और इसके साथ ही ये परियोजनाएं राष्ट्र को समर्पित कीं।


    प्रत्येक 100 मेगावाट की स्थापित क्षमता वाली ये सौर ऊर्जा परियोजनाएं विरुधुनगर जिले के थोप्पालक्कराई एवं सेथुपुरम और तिरुनेलवेली जिले के सेलाया सेझियानेल्लूर में अवस्थित हैं। ये सौर ऊर्जा परियोजनाएं 1300 करोड़ रुपये की लागत से स्थापित की गई हैं जिसमें 15 वर्षों के लिए परिचालन एवं रख-रखाव लागत भी शामिल है। इन इकाइयों से उत्पादित होने वाली बिजली प्रति यूनिट 4.41 रुपये की दर से तमिलनाडु विद्युत उत्पादन एवं वितरण कंपनी को दी जाएगी।


    श्री पीयूष गोयल ने अपने उद्घाटन भाषण में एक नए विजन के साथ संगठन के विकास के लिए अथक प्रयास करने हेतु एनएलसीआईएल के प्रबंधन, कर्मचारियों और श्रमिक संगठनों की सरहाना की।


    माननीय रेल, कोयला, वित्त एवं कंपनी मामलों के मंत्री श्री पीयूष गोयल और एनएलसीआईएल के सीएमडी डॉ. एस.के. आचार्य तथा निदेशक (वित्त) श्री राकेश कुमार 14 जून, 2018 को नेवेली में 100 मेगावाट की तीन सौर ऊर्जा परियोजनाएं राष्ट्र को समर्पित करते हुए


    ***


    वीके/एएम/आरआरएस/सीएल-9040


    

    
    (Release ID: 1535604) Visitor Counter : 175