      वित्‍त मंत्रालय

      डीआरआई ने पूर्व एवं पूर्वोत्तर भारत में हाल के दिनों में तस्करी के सोने की एक सबसे बड़ी जब्ती में 10.32 करोड़ रुपये के बराबर का 32 किग्रा. सोना जब्त किया
      Posted On: 02 JUN 2018 2:41PM by PIB Delhi


    विशिष्ट खुफिया जानकारी के आधार पर कार्रवाई करते हुए, राजस्व खुफिया निदेशालय (डीआरआई) ने सिक्किम राज्य में भारत-चीन सीमा के जरिये चीन से भारत में तस्करी करके लाए जा रहे 10.32 करोड़ रुपये के बराबर का विदेशी मूल का 32 किग्रा. सोना जब्त किया है।


    डीआरआई को सूचना मिली कि भारी मात्रा में विदेशी मूल का सोना, जिसे सिक्किम राज्य में भारत-चीन सीमा के जरिये चीन से भारत में तस्करी करके लाया गया है, सिलीगुड़ी के जरिये कोलकाता ले जाया जाएगा और इसे तीन व्यक्तियों द्वारा ले जाया जा रहा है जो गंगटोक से सिलीगुड़ी तक किराये की गाड़ी से यात्रा करेंगे तथा बाद में इसकी अंतिम प्रदायगी के लिए रेलगाड़ी से कोलकाता तक जाएंगे।


    इस जानकारी पर फौरी कार्रवाई करते हुए, डीआरआई के अधिकारियों ने सिलीगुड़ी में पायल सिनेमा के निकट सेवोक रोड पर सख्त चौकसी के दौरान सफेद रंग की एक मारुति वैगन आर को रोका। आरंभिक जांच में जानकारी सही पाई गई। तीनों यात्री महाराष्ट्र के थे और उन्होंने किराये पर यह वाहन लिया था।


    जब्त सामग्री का कुल मूल्य 10,52,91,750 रुपये था। यह पूर्व एवं पूर्वोत्तर भारत में हाल के दिनों में सोने की सबसे बड़ी जब्ती में से एक है।


    वीके/एएम/एसकेजे/एमबी/आरके-8790

    
    
    (Release ID: 1534159) Visitor Counter : 205
    
    
      Read this release in: English