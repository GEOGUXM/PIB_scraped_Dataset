      वित्‍त मंत्रालय

      मंत्रिमंडल ने मेसर्स एचडीएफसी बैंक की अतिरिक्त शेयर पूंजी अधिकतम 24,000 करोड़ रुपये तक बढ़ाने की स्वीकृति दी
      
      बैंक में मिश्रित विदेशी हिस्सेदारी बैंक की बढ़ाई गई प्रदत्त इक्विटी शेयर पूंजी के 74 प्रतिशत तक सीमित की गई

      Posted On: 13 JUN 2018 7:08PM by PIB Delhi

    प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने मेसर्स एचडीएफसी बैंक लिमिटेड को अधिकतम 24,000 करोड़ रुपये तक अतिरिक्त शेयर पूंजी बढ़ाने के प्रस्ताव को स्वीकृति दे दी है। इसमें 10,000 करोड़ रुपये की पहले स्वीकृत सीमा से ऊपर प्रीमियम शामिल है जिससे बैंक में मिश्रित विदेशी हिस्सेदारी बैंक की बढ़ाई गई प्रदत्त इक्विटी शेयर पूंजी के 74 प्रतिशत से अधिक नहीं होगी।


    इस निर्णय से यह सुनिश्चित होगा कि बैंक में सभी प्रकार के प्रत्यक्ष और अप्रत्यक्ष विदेशी निवेश को मिलाकर मिश्रित विदेशी हिस्सेदारी बैंक की बढ़ाई गई प्रदत्त इक्विटी शेयर पूंजी के 74 प्रतिशत से अधिक नहीं होगी और इस पर विदेशी प्रत्यक्ष निवेश नीति की शर्ते तथा अन्य क्षेत्र संबंधी नियमन/दिशा-निर्देश लागू होंगे।


    प्रस्तावित निवेश से बैंक का पूंजी पर्याप्तता अनुपात मजबूत होने की आशा है।


    ****


    एकेटी/वीके/एएम/एजी/डीके-

    
    
    (Release ID: 1535370) Visitor Counter : 31