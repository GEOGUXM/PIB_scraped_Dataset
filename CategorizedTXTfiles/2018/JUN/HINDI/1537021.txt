      प्रधानमंत्री कार्यालय

      प्रधानमंत्री एम्स में महत्वपूर्ण परियोजनाओं को समर्पित करेंगे तथा आधारशिला रखेंगे
      Posted On: 28 JUN 2018 3:54PM by PIB Delhi


    प्रधानमंत्री श्री नरेंद्र मोदी कल 29 जून , 2018 को नई दिल्ली के अखिल भारतीय आयुर्विज्ञान संस्थान (एम्स) जाएंगे।


    वह एम्स में वृद्धजनों के लिए राष्ट्रीय केंद्र की आधारशिला रखेंगे। इसमें वृद्धजनों को मल्टी स्पेशलिटी चिकित्सा सेवा प्रदान की जाएगी। इसमें 200 जनरल वार्ड बिस्तर होंगे।


    इसी समारोह के दौरान प्रधानमंत्री सफदरजंग अस्पताल के 555 बिस्तर वाले सुपर स्पेशलिटी ब्लॉक का उद्घाटन करेंगे। प्रधानमंत्री सफदरजंग अस्पताल में 500 बिस्तर वाले नये इमरजेंसी ब्लॉक, एम्स में 300 बिस्तर वाले पावर ग्रिड विश्राम सदन तथा एम्स, अंसारी नगर तथा ट्रॉमा सेंटर के बीच वाहन आवाजाही वाली सुरंग को समर्पित करेंगे।


    ***


    वीके/एएम/एजी/एमएस-9 239

    
    
    (Release ID: 1537021) Visitor Counter : 72
    
    
      Read this release in: English , Marathi , Bengali , Assamese , Tamil , Malayalam