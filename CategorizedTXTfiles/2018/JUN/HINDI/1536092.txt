      आवास एवं शहरी कार्य मंत्रालय

      ‘इंडिया स्मार्ट सिटी पुरस्कार’ 2018 के तहत परियोजनाओं के कार्यान्वयन में तेज गति प्रदर्शित करने पर सूरत स्मार्ट सिटी को ‘सिटी अवार्ड’ के लिए चुना गया
      
      भोपाल और अहमदाबाद को टिकाऊ समेकित विकास की दिशा में उनके रूपांतरकारी दृष्टिकोण पर ‘नवोन्मेषी विचार’ के लिए चुना गया
      7 वर्गों में 15 नवोन्मेषी एवं सफल परियोजनाओं के लिए परियोजना पुरस्कारों के लिए 9 शहरों का चयन
      Posted On: 20 JUN 2018 8:44PM by PIB Delhi


    तीन वर्गों अर्थात परियोजना पुरस्कार, नवोन्मेषी विचार पुरस्कार एवं सिटी अवार्ड में 9 पुरस्कारों की इंडिया स्मार्ट सिटी पुरस्कार के तहत घोषणा की गई है, जिसे माननीय आवास एवं शहरी मामले मंत्री द्वारा 25 जून, 2017 को आरंभ किया गया था।


    परियोजनाओं के क्रियान्वयन में विशेष रूप से शहरी पर्यावरण, परिवहन एवं गंत्यात्मकता तथा टिकाऊ समेकित विकास के वर्गों में परियोजनाओं के कार्यान्वयन में तेज गति प्रदर्शित करने के लिए सूरत स्मार्ट सिटी को सिटी अवार्ड के लिए चुना गया।


    नवोन्मेषी विचार पुरस्कार किसी परियोजना/विचार, विशेष रूप से टिकाऊ समेकित विकास की दिशा में उनके नवोन्मेषी, बॉटम-अप एवं रूपांतरकारी दृष्टिकोण के लिए प्रदान किया जाता है। इस वर्ग में संयुक्त विजेता अपने समेकित कमान एवं नियंत्रण केन्द्र (आईसीसीसी) के लिए भोपाल तथा सुरक्षित एवं भरोसेमंद अहमदाबाद (एसएएसए) परियोजना के लिए अहमदाबाद रहे।


    परियोजना पुरस्कार सात वर्गों में सर्वाधिक नवोन्मेषी एवं सफल परियोजनाओं को दिया जाता है, जो 01 अप्रैल, 2018 तक पूरी हो चुकी है।


    चुनी गई परियोजनाएं हैं-

     1. ‘ अभिशासन ’ वर्ग के तहत पुणे से पीएमसी केयर
     2. ‘ निर्मित पर्यावरण ’ के तहत पुणे से स्मार्ट प्लेस मेकिंग
     3. ‘ सामाजिक पहलू ’ वर्ग के तहत एनडीएमसी एवं जबलपुर से स्मार्ट क्लास रूम, विशाखापत्तनम से स्मार्ट कैम्पस, पुणे से लाईट हाउस
     4. ‘ संस्कृति एवं अर्थव्यवस्था ’ वर्ग के तहत भोपाल से बी नेस्ट इन्क्यूबेशन सेंटर एवं जयपुर से राजस्थान स्कूल ऑफ आर्ट्स का संरक्षण
     5. ‘ शहरी पर्यावरण ’ के तहत भोपाल, पुणे, कोयम्बटूर से पब्लिक बाईक शेयरिंग एवं जबलपुर में अपशिष्ट से ऊर्जा संयंत्र
     6. ‘ परिवहन एवं गंत्यात्मकता ’ वर्ग के तहत अहमदाबाद एवं सूरत से समेकित पारगमन प्रबंधन प्रणाली (टीएमएस) एवं
     7. ‘ जल एवं स्वच्छता ’ वर्ग के तहत अहमदाबाद से एससीएडीए के माध्यम से स्मार्ट वाटर मैनेजमेंट

    विवरण­­ ­­:

      * इंडिया स्मार्ट सिटी पुरस्कार शहरों, परियोजनाओं एवं नवोन्मेषी विचारों को पुरस्कृत करने, नगरों में टिकाऊ विकास को बढ़ावा देने के उद्देश्य से 25 जून, 2017 को आरंभ किया गया था।
      * योग्य प्रतिभागियों में केवल स्मार्ट सिटी शामिल थे जहां संबंधित यूएलबी/स्मार्ट सिटी एसपीवी को प्रस्ताव पेश करना था।
      * पुरस्कारों के तीन वर्ग हैं-
     1. नवोन्मेषी विचार पुरस्कार
      * 7 शहरी विषय वस्तुओं में आसाधारण नवोन्मेषण को सम्मानित करना
      * संबंधित विषय वस्तु (एक वर्ग से अधिक को समेकित करना)
      * इसका योगदान नगरों के सफल रूपांतरण में होना चाहिए
      * इसने बहु-हितधारक साझेदारी मॉडल एवं नागरिक सहयोग प्रदर्शित किया हो
     1. सिटी अवार्ड
      * नगर को कोई प्रस्ताव रखने की जरूरत नहीं है।
      * ‘ प्रोजेक्ट अवार्ड ’ एवं ‘ नवोन्मेषी विचार अवार्ड ’ के लिए विविध प्रस्ताव प्रस्तुत किए गए और मूल्यांकन के लिए परियोजना कार्यान्वयन पर विचार किया जाएगा।
     1. परियोजना अवार्ड
      * पूर्ण हो चुकी परियोजनाएं (01 अप्रैल, 2018 तक)
      * 07 (सात) शहरी विषय वस्तुओं में से प्रत्येक के लिए अलग पुरस्कार नीचे दिए गए है।

    मूल्यांकन

      * संयुक्त राष्ट्र हैबिटेट, एशियाई विकास बैंक एवं एनआईयूए के अंतर्राष्ट्रीय/बहु-स्तरीय विशेषज्ञों की एक तकनीकी समिति ने नवोन्मेषण, प्रभाव एवं प्रतिकृति/अनुमापकता पर आधारित प्रतिवेदनों का मूल्यांकन किया।
      * सिटी अवार्ड पर फैसला 02 मई, 2018 (पुरस्कार आवेदन प्रस्तुत करने की अंतिम तिथि) को उनके पुरस्कार स्कोर एवं साप्ताहिक रैंकिंग पर नगरों के प्रदर्शन के आधार पर किया गया।
      * प्रविष्टियों को प्राप्त करने की अंतिम तिथि 02 मई, 2018 थी।

    ****


    वीके/एएम/एसकेजे/डीके – 9109


    

    
    (Release ID: 1536092) Visitor Counter : 343
    
    
      Read this release in: English
    
    
    

*