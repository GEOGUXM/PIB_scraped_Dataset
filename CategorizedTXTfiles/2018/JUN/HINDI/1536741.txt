      स्‍वास्‍थ्‍य एवं परिवार कल्‍याण मंत्रालय

      मंत्रिमंडल ने भोपाल मेमोरियल हॉस्पिटल एंड रिसर्च सेंटर, भोपाल के जनरल ड्यूटी मेडिकल ऑफिसर, स्‍पेशल ग्रेड डॉक्‍टर और टीचिंग मेडिकल फेकलटी की सेवानिवृत्ति उम्र बढ़ाने को मंजूरी दी
      Posted On: 27 JUN 2018 4:17PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने भोपाल मेमोरियल हॉस्पिटल एंड रिसर्च सेंटर, भोपाल के जनरल ड्यूटी मेडिकल ऑफिसर, स्पेलशल ग्रेड डॉक्टॉर और टीचिंग मेडिकल फेकलटी की सेवानिवृत्ति उम्र को केंद्रीय स्‍वास्‍थ्‍य सेवा के डॉक्‍टरों और केंद्र सरकार के अन्‍य अस्‍पतालों/संस्‍थानों में काम करने वाले डॉक्‍टरों के अनुरूप बढ़ाकर 65 वर्ष करने संबंधी स्‍वास्‍थ्‍य एवं परिवार कल्‍याण मंत्रालय के स्‍वास्‍थ्‍य अनुसंधान विभाग के प्रस्‍ताव को मंजूरी दे दी है।


    शैक्षणिक, गैर-शैक्षणिक एवं केंद्रीय स्‍वास्‍थ्‍य सेवा के सार्वजनिक स्‍वास्‍थ्‍य सब-कैडर सहित जनरल ड्यूटी मेडिकल ऑफिसरों और विशेषज्ञों की सेवानिवृत्ति उम्र को जनवरी 2018 में जारी अधिसूचना के अनुरूप उम्र को बढ़ाकर 65 वर्ष कर दिया गया है।


    सरकार के इस निर्णय से बीएमएचआरसी में फैकलटी और विशेषज्ञ डॉक्‍टरों की कमी को दूर करने में मदद मिलेगी। साथ ही इससे भोपाल गैस त्रासदी के पीडि़तों एवं उनके परिवार के सदस्‍यों को बेहतर चिकित्‍सा सेवा उपलब्‍ध हो सकेगी।


    *****


    एकेटी/वीके/एसएच/एसकेसी/तारा


    

    
    (Release ID: 1536741) Visitor Counter : 17