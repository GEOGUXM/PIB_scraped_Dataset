      राष्ट्रपति सचिवालय

      राष्‍ट्रपति ने क्‍यूबा में राष्‍ट्रीय नायकों को श्रद्धांजलि अर्पित की; हवाना विश्‍वविद्यालय में छात्रों को संबोधित करेंगे
      Posted On: 22 JUN 2018 7:55PM by PIB Delhi


    राष्‍ट्रपति श्री रामनाथ कोविंद कल (21 जून , 2018) को क्‍यूबा के सेंटियागो पहुंचे। तीन देशों-यूनान , सूरीनाम और क्‍यूबा- की यात्रा का यह अंतिम चरण है। सेंटियागो-डि-क्‍यूबा में राष्‍ट्रपति महोदय ने सेंटा इफिजेनिया कब्रिस्‍तान जाकर क्‍यूबा के राष्‍ट्रीय नायकों-जोस मार्टी , फिडेल कास्रो , कार्लोस मेनुअल-डि-सेसपिडस और मारियाना ग्राजेलस- को श्रद्धांजलि अर्पित की। इसी दिन राष्‍ट्रपति हवाना पहुंचे।


    आज (22 जून , 2018) को राष्‍ट्रपति महोदय ने हवाना में महात्‍मा गांधी की प्रतिमा पर श्रद्धासुमन अर्पित किए। इसके बाद राष्‍ट्रपति का रिवोल्‍यूशन पैलेस में पारम्‍परिक रूप से स्‍वागत हुआ। इसके पश्‍चात वे क्‍यूबा के राष्‍ट्रपति मिगुएल डियाज-केनेल से भेंट करेंगे और क्‍यूबा के साथ प्रतिनिधिमंडल स्‍तर की बातचीत का नेतृत्‍व करेंगे। दो सहमति पत्रों पर हस्‍ताक्षर होने की संभावना है-एक पारम्‍परिक औषधि व होम्‍योपैथी पर और दूसरा जैव प्रौद्योगिकी पर।


    आज राष्‍ट्रपति महोदय नई दिल्‍ली आगमन की यात्रा से पूर्व हवाना विश्‍वविद्यालय के छात्रों को संबोधित करेंगे।


    ***


    वीके/एएम/जेके/वाईबी - 9154


    

    
    (Release ID: 1536347) Visitor Counter : 121