      सांख्यिकी एवं कार्यक्रम कार्यान्‍वयन मंत्रालय

      ‘सांख्यिकी दिवस’ 29 जून, 2018 को मनाया जाएगा
      
      उपराष्‍ट्रपति श्री एम वेंकैया नायडु सांख्यिकी दिवस पर साल भर चलने वाले प्रोफेसर पी सी महालानोबिस की 125वीं जयंती के समापन समारोह में भाग लेंगे
      
      Posted On: 27 JUN 2018 7:01PM by PIB Delhi


    सांख्यिकी , सांख्यिकी प्रणाली एवं आर्थिक योजना निर्माण के क्षेत्रों में स्‍वर्गीय प्रोफेसर पी सी महालानोबिस द्वारा किए गए उल्‍लेखनीय योगदानों के सम्‍मान में भारत सरकार ने राष्‍ट्रीय स्तर पर प्रत्‍येक वर्ष मनाए जाने वाले विशिष्‍ट दिनों के वर्ग में 29 जून को ‘ सांख्यिकी दिवस ’ के रूप में निर्धारित किया है।


    29 जून , 2017 को प्रोफेसर पी सी महालानोबिस की जयंती के आरंभ के रूप में मनाया गया। भारतीय सांख्यिकी संस्‍थान (आईएसआई) ने वर्ष भर चलने वाले समारोहों का आयोजन किया है जिसका समापन 29 जून , 2018 को होगा।


    इस दिवस को मनाने का उद्वेश्‍य सामाजिक-आर्थिक योजना निर्माण एवं नीति निर्माण सांख्यिकी के महत्‍व के बारे में जागरुकता पैदा करना , प्रोफेसर पी सी महालानोबिस के योगदान को सम्‍मानित करना और उन्‍हें श्रद्धांजलि अर्पित करना है। प्रत्‍येक वर्ष , वर्तमान राष्‍ट्रीय महत्‍व की एक विशिष्‍ट विषय वस्‍तु का चयन किया जाता है और पूरे वर्ष चयनित क्षेत्र में सुधार लाने के उद्वेश्‍य से उस पर केंद्रित चर्चा की जाती है एवं प्रयास किए जाते हैं। इस वर्ष सांख्यिकी दिवस के लिए चुनी गई थीम ‘ आधिकारिक सांख्यिकी में गुणवत्‍तापूर्ण आश्वासन ’ है। इस थीम का चयन सांख्यिकी प्रणालियों एवं उत्‍पादों में गुणवत्‍ता के अनिवार्य मानकों के अनुपालन के महत्‍व को रेखांकित करने के लिए किया गया है। कोलकाता में भारतीय सांख्यिकी संस्‍थान (आईएसआई) की स्‍थापना 1931 में प्रोफेसर पी सी महालानोबिस द्वारा की गई थी और उसे 1959 में संसद द्वारा पारित एक अधिनियम के द्वारा एक स्‍वायत्‍तशासी ‘ राष्‍ट्रीय महत्‍व के संस्‍थान ’ घोषित किया गया। आईएसआई 29 जून को ‘ श्रमिक दिवस ’ मनाता है।


    सांख्यिकी एवं कार्यक्रम क्रियान्‍वयन मंत्रालय तथा आईएसआई 29 जून , 2018 को कोलकाता में संयुक्‍त रूप से ‘ सांख्यिकी दिवस ’ एवं प्रोफेसर पी सी महालानोबिस की 125वीं जयंती का समापन समारोह का आयोजन कर रहे हैं।


    उपराष्‍ट्रपति श्री एम वेंकैया नायडु इस अवसर पर मुख्‍य अतिथि होंगे। इस समारोह में भाग लेने वाले अन्‍य गणमान्‍य व्‍यक्तियों में पश्चिम बंगाल के राज्‍यपाल श्री केशरी नाथ त्रिपाठी , केंद्रीय सांख्यिकी एवं कार्यक्रम क्रियान्‍वयन मंत्री श्रीडी वी सदानंद गौड़ा , आईएसआई के अध्‍यक्ष डॉ . विजय केलकर एवं आईएसआई परिषद के अध्‍यक्ष प्रोफेसर गोवर्धन मेहता शामिल होंगे।


    इस अवसर पर , उपराष्‍ट्रपति प्रोफेसर पी सी महालानोबिस के सम्‍मान में 125 रुपये का एक स्‍मारक सिक्‍का तथा पांच रुपये का एक वितरण सिक्‍का भी जारी करेंगे। प्रो . पी वी सुखात्‍मे पुरस्‍कार 2018 एवं प्रो. सी आर राव पुरस्‍कार 2017 के विजेताओं को भी सांख्यिकी के क्षेत्र में उनके उल्‍लेखनीय योगदान के लिए सम्‍मानित किया जाएगा।


    सांख्यिकी दिवस समारोहों का आयोजन देश भर में राष्‍ट्रीय नमूना सर्वेक्षण कार्यालयों , राज्‍य सरकारों एवं विश्‍वविद्यालयों/ विभागों के प्रक्षेत्र कार्यालयों द्वारा संगोष्ठियों , सम्‍मेलनों , बहसों , क्विज कार्यक्रमों , व्‍याख्‍यानों , निबंध प्रतियोगिताओं आदि के माध्‍यम से किया जाएगा।


    ***


    वीके / एएम / एसकेजे /–9222


    

    
    (Release ID: 1536852) Visitor Counter : 4519