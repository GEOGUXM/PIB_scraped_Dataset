      रक्षा मंत्रालय

      रक्षामंत्री ने वियतनाम में बीईएल के प्रतिनिधि दफ्तर का उद्घाटन किया
      Posted On: 13 JUN 2018 7:36PM by PIB Delhi


    रक्षामंत्री श्रीमती निर्मला सीतारमण ने आज वियतनाम के हनोई में सार्वजनिक क्षेत्र की नवरत्न रक्षा इकाई भारत इलेक्ट्रॉनिक्स लिमिटेड़ (बीईएल) के पहले प्रतिनिधि दफ्तर का उद्घाटन किया। श्रीमती सीतारमण ने वियतनाम (वीआईआरओ) में बीईएल के प्रतिनिधि दफ्तर की सांकेतिक चाबी वियतनाम-भारत रक्षा उद्योग व्यापार बैठक के दौरान वियतनाम में भारत के राजदूत श्री पी हरीश, सचिव (रक्षा उत्पाद) डॉ. अजय कुमार और भारत एवं वियतनाम रक्षाबलों के अन्य वरिष्ठ अधिकारियों की मौजूदगी में बीईएल के अध्यक्ष एवं प्रबंध निदेशक श्री गोवतामा एमवी को दी। (वीआईआरओ वियतनाम की राजधानी हनोई में भारतीय दूतावास के काफी नजदीक टीएनआर इमारत की 10वीं मंजिल पर स्थित है)


    भारत की अग्रणी रक्षा इलेक्ट्रॉनिक्स कंपनी बीईएल तेजी के साथ वैश्विक उपस्थिति बढ़ा रही है। बीईएल म्यांमार, इंडोनेशिया, मलेशिया, थाईलैंड और फिलीपींस जैसे दक्षिण पूर्व एशियाई देशों में अपनी उपस्थिति बढ़ाई है। वियतनाम में संभावित बाजार को देखते हुए बीईएल ने निर्यात व्यापार के मौकों को साधने और इलाके में प्रचुर उत्पाद मदद और सेवाएं उपलब्ध कराने के लिए अपना पहला प्रतिनिधि दफ्तर खोल दिया है। प्रतिनिधि दफ्तर वेपन सिस्टम, राडार सिस्टम, नैवल सिस्टम, मिलिट्री संचार सिस्टम, इलेक्ट्रॉनिक वॉरफेयर सिस्टम, युद्ध प्रबंधन सिस्टम और तटीय निगरानी सिस्टम जैसे क्षेत्र में बीईएल के निर्यात को बढ़ावा देने का काम करेगा।


    वीके/एएम/एके / एमएम-9020


    

    
    (Release ID: 1535386) Visitor Counter : 103