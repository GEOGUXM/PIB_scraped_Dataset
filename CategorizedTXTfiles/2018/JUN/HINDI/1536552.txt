      वाणिज्‍य एवं उद्योग मंत्रालय

      नागपुर हवाई अड्डे से पशुधन निर्यात इसी महीने शुरू होगा
      Posted On: 25 JUN 2018 8:09PM by PIB Delhi


    30 जून , 2018 को पहली बार नागपुर हवाई अड्डे से शारजाह को भेड़-बकरियों का निर्यात किया जाएगा। नागपुर हवाई अड्डे से तीन माह की अवधि के दौरान लगभग एक लाख भेड़-बकरियों का निर्यात किया जाएगा। नागपुर स्थित मल्‍टी-मोडल इंटरनेशनल कारगो हब एवं एयरपोर्ट (मिहान), एयर इंडिया, कृषि मंत्रालय और वाणिज्‍य मंत्रालय के संयुक्‍त प्रयासां से इस परियोजना को मूर्त रूप प्रदान किया जा रहा है। पशुधन के निर्यात से उस विदर्भ क्षेत्र के किसान लाभान्वित होंगे, जहां कई किसानों ने आत्‍महत्‍या की है। किसानों की आमदनी बढ़ाने के लिए नये अवसर तलाशने के उद्देश्‍य से इस परियोजना पर काम शुरू किया गया है।


    इस परियोजना से विदर्भ क्षेत्र के चरवाहे एवं किसान काफी लाभान्वित होंगे और वे खेती-बाड़ी के साथ-साथ भेड़-बकरी पालन पर भी एक अलग व्‍यवसाय के रूप में विचार कर सकते हैं। महिलाएं भी यह व्‍यवसाय शुरू कर आमदनी का एक स्रोत सृजित कर सकती हैं।


    30 जून , 2018 को नागपुर से पशुधन की पहली खेप का निर्यात किए जाने के अवसर पर महाराष्‍ट्र के मुख्‍यमंत्री श्री देवेंद्र फडणवीस, केन्‍द्रीय सड़क परिवहन एवं राजमार्ग मंत्री श्री नितिन गडकरी और केन्‍द्रीय वाणिज्‍य एवं उद्योग मंत्री श्री सुरेश प्रभु भी उपस्थित रहेंगे।


    ***


    वीके / एएम/आरआरएस / वाईबी - 9202


    

    
    (Release ID: 1536552) Visitor Counter : 170