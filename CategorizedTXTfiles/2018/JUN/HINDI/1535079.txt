      सड़क परिवहन एवं राजमार्ग मंत्रालय

      केंद्रीय मंत्री श्री नितिन गडकरी देश में मौजूदा राष्‍ट्रीय राजमार्ग
      
      परियोजनाओं की प्रगति की समीक्षा करने में जुटे

      Posted On: 11 JUN 2018 6:43PM by PIB Delhi

    केंद्रीय सड़क परिवहन एवं राजमार्ग , शिपिंग , जल संसाधन , नदी विकास एवं गंगा संरक्षण मंत्री श्री नितिन गडकरी आज और कल गोवा में मौजूदा राष्‍ट्रीय राजमार्ग परियोजनाओं की दो दिवसीय समीक्षा में जुट गए हैं। श्री गडकरी इस अवधि के दौरान परियोजना निदेशकों , ठेकेदारों/रियायत प्राप्‍तकर्ताओं , राज्‍य सरकारों के अधिकारियों एवं एनएचएआई और सड़क परिवहन एवं राजमार्ग मंत्रालय के पदाधिकारियों के साथ 700 से भी अधिक परियोजनाओं की समीक्षा करेंगे। इन परियोजनाओं में से 427 परियोजनाओं का क्रियान्‍वयन भारतीय राष्‍ट्रीय राजमार्ग प्राधिकरण और 369 परियोजनाओं का क्रियान्‍वयन सड़क परिवहन एवं राजमार्ग मंत्रालय द्वारा किया जा रहा है।


    वर्ष 2018 को मंत्रालय द्वारा ‘ निर्माण वर्ष ’ घोषित किया गया है। जिन 700 से भी अधिक परियोजनाओं की समीक्षा की जा रही है उनमें से लगभग 300 परियोजनाओं की पहचान इस उद्देश्‍य से की जाएगी कि मार्च 2019 से पहले उनका क्रियान्‍वयन अवश्‍य ही पूरा हो जाए।


    आज गोवा , मध्‍य प्रदेश , झारखंड , बिहार , उत्‍तर प्रदेश , उत्‍तराखंड , राजस्‍थान और पश्चिम बंगाल की राष्‍ट्रीय राजमार्ग परियोजनाओं की समीक्षा की गई। श्री गडकरी ने उन परियोजनाओं के संबंध में 27 , 000 किलोमीटर लंबे राष्‍ट्रीय राजमार्गों का निर्माण कार्य पूरा करने का निर्देश अधिकारियों और ठेकेदारों को दिया जिनके ठेके मार्च 2015 से पहले दिए गए थे।


    ***


    वीके / एएम/ आरआरएस/एसके-8890


    

    
    (Release ID: 1535079) Visitor Counter : 95