      गृह मंत्रालय

      गृहमंत्री मंगोलिया के दौरे पर
      Posted On: 24 JUN 2018 4:17PM by PIB Delhi


    केंद्रीय गृहमंत्री श्री राजनाथ सिंह ने 21 से 24 जून , 2018 तक मंगोलिया का आधिकारिक दौरा किया। अपनी यात्रा के दौरान गृहमंत्री ने मंगोलिया के राष्ट्रपति श्री के बुटुलगा से मुलाकात की एवं प्रधानमंत्री श्री यू खुरेलसुख , उपप्रधानमंत्री श्री यू इंखतुशिन तथा बृह एवं न्याय मंत्री श्री टीएस न्यामदोर्ज के साथ द्विपक्षीय हितों के व्यापक मुद्वों पर बातचीत की । इन मुद्वों में आपदा जोखिम में कमी , सीमा प्रबंधन और सुरक्षा क्षेत्र में क्षमता निर्माण कार्यक्रम शामिल थे।


    यात्रा के दौरान , गृह मंत्री ने मंगोलिया के प्रधानमंत्री के साथ मंगोलिया की पहली पेट्रोरसायन रिफाइनरी परियोजना की ग्राउंड ब्रेकिंग समारोह की अध्यक्षता की। इस रिफाइनरी परियोजना का निर्माण भारत द्वारा 1 बिलियन डॉलर की ऋण सहायता के साथ होगा जिसकी घोषणा भारत के प्रधानमंत्री श्री नरेन्द्र मोदी द्वारा 2015 में मंगोलिया की यात्रा के दौरान की गई थी।


    म्ंगोलिया के नेतृत्व के साथ गृह मंत्री की द्विपक्षीय वार्ता के दौरान दोनों पक्षों ने वायु संपर्क , व्यापार एवं आर्थिक सहयोग , ऊर्जा सुरक्षा , खनन , पारंपरिक औषधि , पशुपालन , क्षमता निर्माण , शिक्षा , मीडिया आदान प्रदान जैसे कई क्षेत्रों में सहयोग बढ़ाने की आवश्यकता पर सहमति जताई।


    भारत और मंगोलिया दोनों ही बौद्ध धर्म के समान धागे से बंधे हुए हैं और आध्यात्मिक पड़ोसी हैं। गृह मंत्री की मंगोलिया यात्रा दोनों देशों के बीच नियमित उच्च स्तरीय आदान प्रदान का एक हिस्सा है।


    ****


    वीके/एएम/एसकेजे/एनके – 9168


    

    
    (Release ID: 1536418) Visitor Counter : 127