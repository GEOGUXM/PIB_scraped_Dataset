      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      உலகச் சுற்றுச்சூழல் தினத்தையொட்டி நிகழ்ச்சி: மத்திய அமைச்சர் டாக்டர் ஜிதேந்திர சிங் பங்கேற்பு
      Posted On: 05 JUN 2018 1:44PM by PIB Chennai


    உலகச் சுற்றுச்சூழல் தினத்தையொட்டி தில்லியில் இன்று (ஜூன் 5) இந்திய சூழல் மற்றும் சுற்றுச்சூழல் பாதுகாப்பு நிறுவனம் உலகச் சூழல் பாதுகாப்பு நிகழ்ச்சி நடத்தியது. அதையொட்டி இந்த ஆண்டு “பிளாஸ்டிக் மாசினை ஒழிப்போம்” என்ற பி ர கடனம் அறிவிக்கப்பட்டது.


    நிகழ்ச்சியை மத்திய வடகிழக்கு மண்டல மேம்பாடு (தனிப்பொறுப்பு), பிரதமர் அலுவலகம் பணியாளர் , பொதுமக்கள் குறைதீர்ப்பு மற்றும் ஓய்வூதியம், அணுசக்தி விண்வெளித் துறை டாக்டர் ஜிதேந்திர சிங் தொடங்கிவைத்தார்.


    நிகழ்ச்சியில் பேசிய அமைச்சர் ஜிதேந்திர சிங், “உலக சுற்றுச்சூழல் தினத்தைக் கொண்டாடுவது சுற்றுச்சூழலைப் பாதுகாப்பதற்காக நம்மை அர்ப்பணித்துக் கொள்வதற்குக் கிடைத்த அரிய வாய்ப்பாகும். நமது சுற்றுச் சூழலைப் பாதுகாப்பதற்கு இன்னும் நிறைய செய்ய வேண்டியிருக்கிறது” என்றார்.


    பிரதமர் திரு. நரேந்திர மோடி தொடங்கிய தூய்மைக்கான பிரசாரம் குறித்து சுட்டிக்காட்டிய அமைச்சர், அந்த இயக்கம் தற்போது மிகப் பெரிய மக்கள் இயக்கமாக விரிவடைந்துள்ளது என்று குறிப்பிட்டார்.


    நமது இயற்கையையும் சுற்றுச்சூழலையும் பாதுகாத்து, பிளாஸ்டிக்கை ஒழிக்கும் பணி நடைபெற வேண்டும் என்று அமைச்சர் வலியுறுத்தினார்.


    இது குறித்து மேலும் அறிந்துகொள்ள இணையதளம் : http://www.pib.nic.in/


    *****

    
    
    (Release ID: 1534436) Visitor Counter : 42
    
    
      Read this release in: English , Marathi , Hindi , Malayalam