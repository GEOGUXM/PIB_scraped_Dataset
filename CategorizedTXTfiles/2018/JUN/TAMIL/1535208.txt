      ஊரக வளர்ச்சி அமைச்சகம்

      மத்திய பட்ஜெட்டில் ஒதுக்கப்பட்ட 24 லட்சம் கோடியில் 14 லட்சம் கோடி ரூபாய் கிராமப்புறம் மற்றும் ஏழைகள், விவசாயிகள் நலனின் முன்னேற்றத்திற்காக செலவிடப்படுவதை பிரதமர் உறுதிசெய்துள்ளார்: திரு. நரேந்திர சிங் தோமர்
      Posted On: 11 JUN 2018 5:03PM by PIB Chennai


    சிறப்பாக பணியாற்றிய சமுதாய அமைப்புகளுக்கு அங்கீகாரம் அளிக்கும் விதமாக, தீன்தயாள் அந்தியோதயா திட்டம் – தேசிய ஊரக வாழ்வாதார இயக்கம் சார்பில், சிறப்பாக இயங்கி வரும் சுய உதவிக் குழுக்களுக்கான தேசிய விருதுகளை, மத்திய ஊரக வளர்ச்சி, பஞ்சாயத் ராஜ் மற்றும் சுரங்கத்துறை அமைச்சர் திரு. நரேந்திரசிங் தோமர் இன்று (11.06.2018) வழங்கினார். புதுதில்லியில் நடைபெற்ற நிகழ்ச்சியில், 2017-18 நிதியாண்டில் சிறப்பாக இயங்கிய 34 சுய உதவிக் குழுக்களுக்கு தேசிய விருதுகள் வழங்கப்பட்டன. இந்த விருது தலா ஒரு லட்சம் ரூபாய் ரொக்கப் பரிசுடன், பாராட்டுப் பத்திரம் மற்றும் கேடயத்துடன் கூடியதாகும்.


    நிகழ்ச்சியில் பேசிய மத்திய ஊரக வளர்ச்சித்துறை திரு. நரேந்திரசிங் தோமர், மாற்றத்தின் தூதுவர்களாக பெண்கள் முக்கியப் பங்காற்றி வருவதுடன், கிராமப்புற வளர்ச்சிக்கான அரசின், பல்நோக்கு அணுகுமுறையை ஊக்குவிப்பதிலும், அரும்பணியாற்றுவதாக பாராட்டுத் தெரிவித்தார்.


    கிராமப்புறங்களிலும், ஏழை, நலிவடைந்த மற்றும் ஒடுக்கப்பட்ட மக்களின் வாழ்வில் வளம் ஏற்படுத்துவதில், பிரதமர் திரு. நரேந்திர மோடி, அதிக கவனம் செலுத்தி வருவதாகவும் திரு. தோமர் தெரிவித்தார். மேலும், மத்திய பட்ஜெட்டில் ஒதுக்கப்பட்ட 24 லட்சம் கோடி ரூபாயில், 14 லட்சம் கோடி ரூபாய், நாட்டின் கிராமப்புற, ஏழை மற்றும் விவசாயிகளின் மேம்பாட்டிற்காக ஒதுக்கப்படுவதை பிரதமர் உறுதி செய்துள்ளதாகவும் அவர் தெரிவித்தார். சமூக – பொருளாதார ஏற்றத்தாழ்வுகள் மற்றும் வறுமை ஒழிப்பிற்கு இந்த நிதி ஒதுக்கீடு, இன்றியமையாததாக இருக்கும் என்றும் அமைச்சர் தெரிவித்தார்.


    தேசிய ஊரக வாழ்வாதார இயக்கத்தின் சிறந்த நடைமுறைகளில் சுருக்கம் மற்றும் சுய உதவிக் குழுக்களின் உற்பத்திப் பொருட்கள் பற்றிய விவர கையேட்டையும், மத்திய ஊரக வளர்ச்சி, பஞ்சாயத் ராஜ் மற்றும் சுரங்கத்துறை அமைச்சர் வெளியிட்டார். தீன்தயாள் அந்தியோதயா திட்டம் – தேசிய ஊரக வாழ்வாதார இயக்கத்தின்கீழ், தேர்வு செய்யப்பட்ட 24 சிறந்த நடைமுறைகள், மாநில இயக்கங்களில் வெற்றிகரமாக செயல்படுத்தப்பட்ட மற்றும் புதுமையானத் திட்டங்களை பற்றி அறிந்துகொள்ள உதவும். கைவினைப் பொருட்கள், பல்வேறு பாரம்பரிய கலைகள், கைத்தறி – பட்டு மற்றும் பருத்தி ஆடைகள், கைவினைப் பொருட்கள் - மரம் மற்றும் களிமண் பொருட்கள், சணல் பொருட்கள், பழங்குடியின ஆபரணங்கள், உணவுப் பொருட்கள், நாற்காலிகள், தோல் பொருட்கள் போன்ற சுய உதவிக் குழுக்களின் உற்பத்திப் பொருட்கள் பற்றிய விவர கையேடும் இநத் நிகழ்ச்சியில் வெளியிடப்பட்டது. இதில், சம்பந்தப்பட்ட பொருட்களை உற்பத்தி செய்யும் சுய உதவிக் குழுவினரை தொடர்பு கொள்வதற்கான தொலைபேசி எண் மற்றும் விலை விவரங்களும் இடம் பெற்றுள்ளது.


    மேலும் கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    =============

    
    
    (Release ID: 1535208) Visitor Counter : 97
    
    
      Read this release in: English , Marathi