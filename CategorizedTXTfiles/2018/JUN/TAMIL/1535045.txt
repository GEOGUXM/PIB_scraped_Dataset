      நுகர்வோர் நலன், உணவு மற்றும் பொது விநியோகம் அமைச்சகம்

      நுகர்வோர் நலன், உணவு மற்றும் பொது வினியோக அமைச்சகம் கடந்த நான்கு ஆண்டுகளின் முக்கியச் சாதனைகளையும் முன்முயற்சிகளையும் உயர்த்திப்பிடிக்கிறது
      விவசாயிகள் மற்றும் நுகர்வோர்களின் நலனுக்கு அரசு முக்கியத்துவம் அளிக்கிறது : திரு. ராம் விலாஸ் பஸ்வான்

      Posted On: 05 JUN 2018 6:12PM by PIB Chennai

    மத்திய நுகர்வோர் நலன் , உணவு மற்றும் பொது வினியோக அமைச்சர் திரு . ராம் விலாஸ் பஸ்வான் , கடந்த நான்கு ஆண்டுகளில் அமைச்சகம் மேற்கொண்ட முன்முயற்சிகளையும் சீர்திருத்தங்களையும் பற்றி விளக்குவதற்காகப் புது தில்லியில் இன்று (05.06.2018) செய்தியாளர் சந்திப்பு ஒன்றைக் கூட்டினார் . மத்திய நுகர்வோர் நலன் , உணவு மற்றும் பொது வினியோக அமைச்சகம் 2014 மே முதல் குறிப்பிடத்தக்க சாதனைகளை நிகழ்த்தியுள்ளது . நாட்டில் உணவு தானிய நிர்வாகத்தை மேலும் சிறப்பாக்கவும் உணவுப் பாதுகாப்பை உத்தரவாதப்படுத்தவும் ஏராளமான முன்முயற்சிகள் மேற்கொள்ளப்பட்டன . விவசாயிகள் மற்றும் நுகர்வோர்களின் நலன் அரசின் முன்னுரிமைப் பட்டியலில் உள்ளது என்று திரு . ராம் விலாஸ் பஸ்வான் கூறினார் .


    உணவு மற்றும் பொதுவினியோகத் துறை

     1. தேசிய உணவுப் பாதுகாப்புச் சட்டம் , 2013

    தேசிய உணவுப் பாதுகாப்புச் சட்டத்தை நடைமுறைப்படுத்துதல் : அனைத்து மாநிலங்கள் / யூனியன் பிரதேசங்களிலுள்ள ஏறத்தாழ 80.72 கோடி மக்கள் பயன் பெறும் வகையில் தேசிய உணவுப் பாதுகாப்புச் சட்டம் அமல்படுத்தப்படுகிறது . தேசிய உணவுப் பாதுகாப்புச் சட்டத்தின் கீழ் , தீட்டப்படாத தானியம் / கோதுமை / அரிசி ஆகியவற்றை கிலோ ஒன்றுக்கு ரூ . 1/2/3 என்னும் மாறாத வகையில் மத்திய வழங்கு விலையாக வைத்திருக்க அரசு முடிவு செய்துள்ளது . அதன் விளைவாக உணவு மானியம் இப்போது ரூ . 1.43 லட்சம் கோடியாக உள்ளது . இது 2014- 15 இல் இருந்த ரூ . 1.13 லட்சம் கோடியை விட 26 % அதிகமாகும் .


    குடும்ப அட்டைகளின் நீக்கம் : குடும்ப அட்டைகள் / பயனாளிகள் பதிவேடுகள் / ஆதார் பதிவு காரணமாகப் போலி அட்டைகள் கண்டறிதல் , மாறுதல் / இடப்பெயர்வு / இறப்புகள் , பயனாளிகளின் பொருளாதார நிலை மாற்றம் மற்றும் நடைமுறையில் இருக்கும்போதும் தேசிய உணவுப் பாதுகாப்புச் சட்ட அமலாக்கத்தின்போதும் ஒட்டுமொத்தமாக 2.75 கோடி குடும்ப அட்டைகள் நீக்கம் / ரத்து செய்யப்பட்டுள்ளன . இதன் அடிப்படையில் அரசு , ஆண்டுக்கு ரூ . 17,000 கோடி அளவுக்கு உணவு மானியத்தைச் சரியான இலக்காகக் கொண்டு எட்ட முடிந்திருக்கிறது .


    மத்திய உதவியை வழங்குதல் : மாநிலங்களுக்கிடையே உணவு தானியப் பரிமாற்றம் மற்றும் நியாய விலைக் கடை முகமையாளர் ஆதாயம் ஆகியவற்றுக்கு ஆகும் செலவுகளை ஈடுகட்டுவதற்காக 2016 – 17 – ல் ரூ . 2,500 கோடியும் 2017 – 18 – ல் ரூ . 4,500 கோடியும் மாநில அரசுகளுக்கு மத்திய உதவியாக வழங்கப்பட்டுள்ளது .


    நேரடிப் பயன் மாற்றம் ( ரொக்கப் பணம் ) : ” பண மாற்றத்தின் உணவு மானிய விதிகள் , 2015”, 2015 ஆகஸ்ட் 21 அன்று அறிவிக்கை செய்யப்பட்டது . அதன்படி உணவு மானியமானது பயனாளிகளின் வங்கிக் கணக்கில் நேரடியாகச் செலுத்தப்படும் . தற்போது சண்டிகர் , புதுச்சேரி மற்றும் தாத்ரா & நாகர் ஹவேலி ஆகியவற்றில் இந்தத் திட்டம் அமல்படுத்தப்படுகிறது . உணவு மற்றும் பொதுவிநியோகத் துறையானது , உணவு தானியப் பணப் பரிமாற்றத்தை நோக்கி சீரான முன்னேற்றத்தை உண்டாக்கியுள்ளது . அண்மையில் , உணவு மற்றும் பொதுவினியோகத் துறையும் உலக உணவுத்திட்டமும் இணைந்து உணவு தானியப் பணப் பரிமாற்றத்தை நடைமுறைப்படுத்துவதில் மாநிலங்களுக்கு வழிகாட்டுவதற்காக கையேடு ஒன்றை வெளியிட்டுள்ளது .

     1. பொது வினியோக முறையில் முக்கியச் சீர்திருத்தங்கள் :

    பொது விநியோக முறையில் ஆதார் பதிவு செய்தல் : போலியான / தகுதியற்ற / முறைகேடான குடும்ப அட்டைகளைக் களைவதற்காகவும் , சரியான இலக்கான 83.41 % ஐ எட்ட அதாவது ஏறத்தாழ 19.41 கோடி குடும்ப அட்டைகள் (2018 மே 29 நிலவரப்படி ) ஆதார் பதிவு செய்யப்பட்டுள்ளன . 2016 ஆதார் சட்டத்தின் பிரிவு – 7 இன் கீழ் , 2017 பிப்ரவரி 08 அன்று மானிய உணவு தானியம் அல்லது பணமாற்றத்தைப் பெற ஆதார் அட்டையைப் பயன்படுத்துவதற்கான அறிவிக்கையைத் துறை வெளியிட்டுள்ளது .


    நியாய விலைக் கடைகளின் தானியக்கம் : மாநிலங்கள் / யூனியன் பிரதேசங்கள் ஆகியவற்றிடமிருந்து பெறப்பட்ட முன்னோட்டங்கள் மற்றும் கற்றல்களின் அடிப்படையில் , 2014 நவம்பரில் உணவு மற்றும் பொது வினியோகத் துறையானது நியாய விலைக் கடைகளில் விற்பனை முனையைப் பயன்படுத்துவதற்கான வழிகாட்டுதல்களையும் குறிப்புகளையும் வரையறுத்துள்ளது . தற்போது 5,27,930 நியாய விலைக் கடைகளில் 3,16,600 நியாய விலைக் கடைகள் (2018 மே 29 நிலவரப்படி ) விற்பனை முனையைக் கொண்டுள்ளன .


    பொது விநியோக முறையில் டிஜிட்டல் / பணம் அற்ற / பணம் குறைந்த பட்டுவாடாக்கள் : பணம் குறைந்த / டிஜிட்டல் பட்டுவாடா நடைமுறையின் பயன்பாட்டை ஊக்குவிப்பதற்காக , துறையானது ஆதார் அடிப்படையிலான பணப்பட்டுவாடா ( ஏஇபிஎஸ் ), யுபிஐ , யுஎஸ்எஸ்டி , டெபிட் / ரூபே அட்டைகள் மற்றும் இ - வாலட்டுகள் ஆகியவற்றைப் பயன்படுத்துவதற்கான விரிவான வழிகாட்டுதல்களை 2016 டிசம்பர் 7 அன்று வெளியிட்டுள்ளது . தற்போது 10 மாநிலங்கள் / யூனியன் பிரதேசங்கள் ஆகியவற்றில் உள்ள மொத்தம் 51,479 நியாயவிலைக் கடைகள் டிஜிட்டல் பணப்பரிவர்த்தனையை நிகழ்த்திவருகின்றன .


    மேற்கண்டவற்றுக்கு அப்பால் , குடும்ப அட்டைகளின் டிஜிட்டல் மயமாக்கம் 100 % முடிந்துள்ளன . அனைத்து மாநிலங்களும் வெளிப்படையான வலைவாசலைக் கொண்டுள்ளன . 30 மாநிலங்கள் இணைய வாயிலாக உணவுத் தானிய ஒதுக்கீடைக் கொண்டுள்ளன . 21 மாநிலங்கள் / யூனியன் பிரதேசங்கள் கணினி மயமான வினியோகச் சங்கிலி மேலாண்மை முறையினைக் கொண்டுள்ளன .


    புதிய மத்தியத் துறை திட்டம் ‘ பொது விநியோக முறையின் ஒருங்கிணைந்த மேலாண்மை : இந்தத் திட்டத்தை ரூ . 127.3 கோடி செலவில் 2018-19 ஆம் நிதியாண்டிலும் 2019-20 ஆம் நிதியாண்டிலும் நடைமுறைப்படுத்த ஒப்புதல் அளிக்கப்பட்டுள்ளது . இது பொதுவிநியோக முறை நடைமுறைகளின் மத்தியத் தரவுக் களஞ்சியம் மற்றும் மத்திய கண்காணிப்பு முறை ஆகியவற்றை உருவாக்க , பொது விநியோக முறை வலைப்பின்னலை நிலைநாட்டவும் தேசிய அளவில் எடுத்துச் செல்லக் கூடியதாகவும் அமைக்கப்பட்டுள்ளது .

     1. உணவு தானியக் கொள்முதலில் சீர்திருத்தம்

    2018- 19 ரபி சந்தைப் பருவத்தில் 347 லட்சம் மெட்ரிக் டன் கோதுமை கொள்முதல் செய்யப்பட்டது . இது கடந்த ஐந்து ஆண்டுகளில் அதிக அளவாகும் .


    2016- 17 கரீப் சந்தைப் பருவத்தில் அதுவரை இல்லாத அளவில் 381.06 லட்சம் மெட்ரிக் டன் நெல் ( அரிசி வடிவில் ) கொள்முதல் செய்யப்பட்டது .

     1. முன்னேற்றம் காணும் உணவு தானியச் சேமிப்பு

    கிடங்குகளைக் கட்டுதல் : தனியார் நிறுவன உத்தரவாதத் திட்டத்தின் கீழ் கடந்த நான்கு ஆண்டுகளில் 22.23 லட்சம் மெட்ரிக் டன் சேமிப்புத் திறன் கூட்டப்பட்டுள்ளது .


    சேமிப்பில் நவீனத் தொழில்நுட்பத்தின் பயன்பாடு – களஞ்சியம் : அரிசி மற்றும் கோதுமை ஆகியவற்றைச் சேமித்துவைப்பதற்கான 100 லட்சம் மெட்ரிக் டன் சேமிப்புத்திறன் கொண்ட எஃகு களஞ்சியத்தை உருவாக்க இந்திய உணவுக் கழகமும் மாநில அரசுகளும் மேற்கொண்ட முயற்சிகளுக்கு ஒப்புதல் வழங்கப்பட்டுள்ளது . கட்டம் கட்டமாக கட்டுமானம் செய்ய திட்டமிடப்பட்டுள்ளது . 6.25 லட்சம் மெட்ரிக் டன் எஃகு களஞ்சியம் கட்டிமுடிக்கப்பட்டுள்ளது . 23.5 லட்சம் மெட்ரிக் டன் கொள்ளளவு அளிக்கப்பட்டுள்ளது .


    பிற நாடுகளுக்கு உணவு தானிய வினியோகம் : இந்திய உணவுக் கழக இருப்பிலிருந்து நன்கொடையாக / மனித நேய உதவியாக ஆஃப்கானிஸ்தானுக்கு 1.10 லட்சம் மெட்ரிக் டன் கோதுமை வழங்கப்பட்டது .


    இணைய வழி கொள்முதல் மேலாண்மை முறை : இதற்கான ஒரு மென்பொருளை இந்திய உணவுக் கழகம் மேம்படுத்தியுள்ளது . 2016 -17 ஆம் ஆண்டில் கொள்முதல் செய்ய இந்த முறையானது பயன்படுத்தப்பட்டது . இதுவரை , 19 முக்கியக் கொள்முதல் செய்யும் மாநிலங்களில் 17 மாநிலங்கள் இணைய வழிக் கொள்முதல் மேலாண்மை முறையை முழுக்கவும் நடைமுறைப் படுத்தியுள்ளன .


    டிப்போ இணைய முறை : இந்திய உணவுக் கழகக் கிடங்குகளின் அனைத்துச் செயல்பாடுகளையும் ஒரு குடையின் கீழ் கொண்டுவரவும் , டிப்போ மட்டத்தில் கசிவுகள் மற்றும் தானியக்க செயல்பாடுகளைக் கண்காணிக்கவும் ” டிப்போ இணைய முறை ” 2016 மார்ச் மாதத்தில் 27 மாநிலங்களில் உள்ள 31 டிப்போக்களில் தொடங்கப்பட்டது . தற்போது , ” டிப்போ இணைய முறை ” இந்திய உணவுக் கழகத்தின் 530 டிப்போக்களிலும் மத்திய பண்டகச் சாலையின் 156 டிப்போக்களிலும் வெற்றிகரமாகச் செயல்பட்டுவருகிறது .

     1. பண்டகச் சாலை மேம்பாடு மற்றும் ஒழுங்காற்று ஆணைய மாறுதல்கள்

    எளிமையாக்கப்பட்ட பதிவு விதிகள் ,2017 : பண்டகச் சாலைகளின் பதிவுப் போக்கை எளிமைப்படுத்தவும் அவர்களின் சிறந்த மற்றும் சீரிய ஒழுங்குமுறை மற்றும் கண்காணிப்புக்காகவும் பண்டகச் சாலை ( மேம்பாடு மற்றும் ஒழுங்குமுறை ) பண்டகச்சாலைப் பதிவு விதிகள் , 2017 அறிவிக்கப்பட்டது .


    களஞ்சியங்களின் பதிவு : பாதுகாப்பான , நம்பகமான , வங்கிகளின் முறைகளை முன்னேற்றுவதற்காக இணையவழி பண்டகச்சாலை பதிவு முறை தொடங்கப்பட்டது . இதன் கீழ் இரண்டு களஞ்சியங்கள் உருவாக்கப்பட்டன .

     1. தாழ்த்தப்பட்டோர் / பழங்குடியினர் / பிற்படுத்தப்பட்டோர் விடுதிகளுக்கு ப் போதுமான ஊட்டச்சத்துத் தரத்தை உத்தரவாதம் செய்ய உணவுதானியம் ஒதுக்கீடு

    இந்திய அரசு 2017 செப்டம்பர் மாதத்தில் புதிய திட்டம் ஒன்றைச் சீரமைத்து அறிவிக்கை வெளியிட்டுள்ளது . இந்தத் திட்டத்தின் கீழ் , நல நிறுவனங்கள் மற்றும் தாழ்த்தப்பட்டோர் / பழங்குடியினர் / பிற்படுத்தப்பட்டோர் விடுதிகளின் தேவையைச் சமாளிக்கும் வகையில் போதுமான ஊட்டச்சத்துத் தரத்தை உத்தரவாதம் செய்ய மானியவிலையில் உணவுதானியத்தை ஒதுக்கீடு செய்யும் வகையில் மத்திய அரசு அதன் திட்டத்தைச் சீரமைப்பு செய்துள்ளது .


    இந்தத் திட்ட வழிகாட்டுதல்களின்படி , குறைந்தபட்சம் 2 / 3 பங்கு தாழ்த்தப்பட்டோர் / பழங்குடியினர் / பிற்படுத்தப்பட்டோர் விடுதி உறைவிட மாணவர்கள் மற்றும் பிற பிரிவு மாணவர்களையும் கொண்ட விடுதிகள் உணவு தானிய மானியத்தைப் பெறத் தகுதி பெற்றவை ஆகும் . இந்தத் திட்டத்தின் கீழான உணவு தானியத்தின் மத்திய வெளியீட்டு விலையானது வறுமைக் கோட்டிற்குக் கீழான விலையில் நிர்ணயிக்கப்படுகிறது .


    அரிசி அல்லது கோதுமை ஆகியவற்றை விநியோகிக்கும் அளவு ( வெவ்வேறு பகுதிகளின் உணவுப் பழக்கத்தின் அடிப்படையில் விகிதாச்சாரம் முடிவு செய்யப்படும் ) அப்பகுதி மக்களின் ஊட்டச்சத்துத் தேவையின் பிரகாரம் அதிகபட்சம் மாதம் ஒன்றுக்கு தலா 15 கிலோ ஆகும் .


    -----


    இந்திய உணவுக் கழகத்தில் (FCI) ஓய்வூதியத் திட்டம் , ஓய்வுக்குப் பிறகு மருத்துவ உதவித் திட்டம்


    இந்திய உணவுக் கழகத்தில் (FCI) ஓய்வூதியத் திட்டம் , ஓய்வுக்குப் பிறகு மருத்துவ உதவித் திட்டம்


    இந்திய உணவுக் கழகத்தின் ஊழியர்களுக்கு ஓய்வூதியத் திட்டத்தையும் ஓய்வுக்குப் பிறகு மருத்துவ உதவி அளிக்கும் திட்டமும் வேண்டும் என்று நீண்டகாலமாகக் கோரிக்கை உள்ளது . இந்த இரு திட்டங்களுக்கு மத்திய அரசு 2016 ம் ஆண்டு ஆகஸ்ட் மாதம் ஒப்புதல் அளித்துள்ளது . இது இந்திய உணவுக் கழகத்தில் பணியில் உள்ளவர்களுக்கும் ஓய்வு பெற்றவர்களுக்கும் பலனளிக்கும் .


    இதில் ஓய்வூதியத் திட்டம் 1.12.2008 ம் தேதியிலிருந்தும் ஓய்வு பெற்றோர்க்கான மருத்துவ உதவித் திட்டம் 1.4.2016 ம் தேதியிலிருந்தும் அமலுக்கு வருகின்றன .


    நுகர்வோர் நலன்கள் துறை

     1. சிறந்த நுகர்வோர் பாதுகாப்பு

    31 ஆண்டுகளாக நடைமுறையில் உள்ள நுகர்வோர் பாதுகாப்புச் சட்டத்தை (1986) நவீனப்படுத்துவதற்காக நுகர்வோர் பாதுகாப்பு சட்டமுன்வடிவு (2018) நாடாளுமன்றத்தில் 5.1.2018 ம் தேதி அறிமுகம் செய்யப்பட்டது .


    அந்த மசோதா மத்திய நுகர்வோர் பாதுகாப்பு ஆணையகம் என்ற முகமையை அமைப்பதற்கு வழியமைக்கிறது . முறைகேடான வர்த்தக நடைமுறைகள் , திசைதிருப்பும் விளம்பரங்கள் ஆகியவற்றை விசாரிக்க இந்த மசோதா வகை செய்யும் . அத்துடன் , நுகர்வோர் பிரச்சினைகளை விரைந்து தீர்ப்பதற்கு மாற்றுவழியாக சமரசம் செய்து கொள்வதற்கான வழிமுறைக்கும் நுகர்வோருக்கு ஒரு பொருளால் பாதிப்பு ஏற்பட்டால் , நடவடிக்கை எடுக்கவும் அந்த சட்ட முன்வடிவு வகை செய்யும் . நுகர்வோர் ஆணையங்களில் வழக்கு நடைமுறைகளை எளிதாக்கவும் வகை செய்யப்படும் .


    முதல் முறையாக கிழக்கு , தெற்கு , தென்கிழக்கு ஆசிய நாடுகளில் நுகர்வோர் பாதுகாப்பு குறித்த சர்வதேச மாநாடு 2017 ம் ஆண்டு அக்டோபர் 26, 27 ஆகிய தேதிகளில் நடத்தப்பட்டது .


    “ புதிய சந்தையில் நுகர்வோர்க்கு அதிகாரம் அளிப்பது ” என்ற தலைப்பில் இந்த மாநாடு நடத்தப்பட்டது . அத்துடன் , மண்டல அளவில் ஒத்துழைப்பு குறித்தும் அந்த மாநாட்டில் விவாதிக்கப்பட்டது . இந்த மாநாட்டை பிரதமர் திரு . நரேந்திர மோடி தொடங்கிவைத்து , நுகர்வோர் பாதுகாப்பு குறித்து சிறப்புரை ஆற்றினார் .

     1. தேசிய நுகர்வோர் உதவி மையம் (NCH)

    நுகர்வோர் குறைகள் , பிரச்சினைகளை அறிந்து உடனடியாகத் தீர்வு காண உதவும் வகையில் தேசிய நுகர்வோர் உதவி மையம் ( National Consumer Helpline ) வலுப்படுத்தப்பட்டுள்ளது . முன்பு , மாதந்தோறும் 11 ஆயிரம் முதல் 12 ஆயிரம் வரையிலான புகார்கள் விசாரிக்கப்பட்டு வந்தன . தற்போது , மாதந்தோறும் 40 ஆயிரம் புகார்கள் , குறைகளுக்குத் தீர்வு காணப்படுகின்றன . இதற்கான கட்டணமில்லாத எண் : 1800-11-4000 ஆகும் . புகார் அளிப்போர் எளிதில் நினைவில் கொள்வதற்காக 14404 என்ற சிறிய குறியீட்டு எண் அமைக்கப்பட்டுள்ளது . தில்லியில் உள்ள உதவி மையத்தில் 14 பணியாளர்கள் இருந்தனர் . தற்போது அந்த எண்ணிக்கை 60 ஆக உயர்த்தப்பட்டுள்ளது . புகார்களை விரைந்து கேட்டு தீர்வு காண இது உதவும் .


    அத்துடன் , நாடு முழுதும் தலா 10 பணியாளர்கள் கொண்ட 6 மண்டல உதவி மையங்கள் கூடுதலாக அமைக்கப்பட்டுள்ளன . அவற்றில் அந்தந்த மாநில மொழிகளிலேயே புகார் பதிவு செய்து தீர்வும் காணலாம் .


    மேலும் , இந்த தேசிய நுகர்வோர் உதவி மையம் 430 கார்ப்பரேட் நிறுவனங்களுடன் கைகோர்த்துள்ளது . இது பிரச்சினைகளை விரைவாகத் தீர்க்கத் துணை புரியும் .


     1. நல்ல தர உறுதி


    புதிதாக இந்திய தர நிர்ணய அமைவனம் சட்டம் (2016) ( Bureau of Indian Standards (BIS) Act, 2016 ) 2017 ம் ஆண்டு அக்டோபர் 12 ம் தேதி கொண்டு வரப்பட்டுள்ளது . இந்தப் புதிய சட்டத்தின்படி மக்கள் நலன் , மனிதர் , இதர உயிரினங்களின் பாதுகாப்பு , சுற்றுச்சூழல் காப்பு ஆகியவற்றுக்கு உகந்த வகையிலான எந்த உற்பத்திப் பொருளும் , எந்தப் பதனிடப்படும் பொருளும் , எந்தச் சேவையும் கட்டாயமாக சான்றிதழ் பெற்றாக வேண்டும் என வகை செய்யப்படும் . உற்பத்தியாளர் எளிதாக வணிகம் புரிவதற்காக தாமே உறுதிபடுத்தி அறிவித்தல் உள்பட பலதரப்பட்ட மதிப்பீட்டு உறுதித் திட்டங்களை அறிவிக்கையாக வெளியிடவும் வழியமைக்கிறது . விலைமதிப்புள்ள உலோகங்களுக்குத் தர முத்திரை செய்வதையும் கட்டாயமாக்க இந்த சட்ட முன்வடிவு வகை செய்கிறது .


    இந்திய தேசிய கட்டுமான விதி ( NBC2016 ) என்ற புதிய வடிவிலான விதியும் வெளியிடப்பட்டுள்ளது .


    IV அளவு உறுதி


    நுகர்வோரின் நலன்களைக் காக்கவும் எளிதாக வணிகம் புரியவும் , அளவியல் ( பாக்கெட்டில் அடைக்கப்பட்ட பண்டங்கள் ) விதிகள் ( Legal Metrology(Packaged Commodities) Rules ) 2018 ம் ஆண்டு ஜனவரி 1 ம் தேதி கீழ்க்கண்டவாறு திருத்தப்பட்டன :-

     1. மின் வணிகம் மூலம் பொருட்களை விற்பனை செய்ய அறிவிப்போர் விதிகளின்படி முறையான அறிவிப்புகளையும் அதில் இடம்பெறச் செய்யவேண்டும் .
     2. பாக்கெட்டில் அடைக்கப்பட்ட ஒரே மாதிரியான பண்டங்களுக்கு வெவ்வேறு அதிகபட்ச சில்லறை விலைகளை ( MRPs ) குறிப்பிடக் கூடாது .
     3. எழுத்துகள் மற்றும் எண்களின் அளவு நுகர்வோர் எளிதில் படிக்கக் கூடிய வகையில் பெரிதாக இடம்பெறச் செய்யவேண்டும் .
     4. மொத்த அளவு அறிவியல்பூர்வமாக பாக்கெட்டில் குறிப்பிடப்பட வேண்டும் .
     5. பார்கோடு ( Bar Code ) மற்றும் உடனடி தகவல் சேவைக்கான குறியீடு ( QR Coding ) தேவைக்கு ஏற்ப அனுமதிக்கப்படும் .
     6. உணவுப் பண்டங்கள் குறித்த அறிவிப்பு உணவுப் பாதுகாப்பு மற்றும் தரங்கள் சட்டத்துக்கு ( Food Safety & Standards Act ) இசைந்ததாக அமையவேண்டும் .
     7. மருந்துகளாக அறிவிக்கப்பட்ட மருத்துவ உபகரணங்கள் உரிய விதிகளின்கீழ் அறிவிக்கப்பட வேண்டிய பொருட்களில் இடம்பெறச் செய்யப்பட்டுள்ளன .

    பண்டங்களின் காலம் விநாடி வரையில் பிராந்திய தரச் சான்றாதார ஆய்வகங்களில் மேற்கொள்ளப்படும் . இந்த ஆய்வகங்கள் மொத்தம் ரூ . 100 கோடியில் அமைக்கப்படுகின்றன . இது சர்வதேச வர்த்தகத்துக்கும் , வங்கி நடைமுறைகளுக்கும் பெரிதும் துணை புரியும் .


    V அத்தியாவசிய உணவுப் பண்டங்களின் விலை :


    முதல் முறையாக நுகர்வோர் பாதுகாப்புத் துறையின் விலை உறுதிப்பாட்டு நிதியம் ( Price Stabilization Fund ) திட்டத்தின் மூலமாக 20.5 லட்சம் மெட்ரிக் டன் உணவு தானியங்கள் கையிருப்புச் சரக்கு உருவாக்கப்பட்டுள்ளது . உணவு தானியங்களின் விலை தாறுமாறாக ஏறி , இறங்குவதைக் கையாள்வதன் நோக்கத்தில் இது ஏற்படுத்தப்பட்டுள்ளது . 4.6.2018 ம் தேதி வரையில் உணவுத் தானியங்களின் கையிருப்பு 11 லட்சத்து 92 ஆயிரம் மெட்ரிக் டன் ஆகும் . இது கொள்முதல் செய்யப்பட்ட 20 லட்சத்து 50 ஆயிரம் மெட்ரிக் டன் தானியத்தில் 8.58 லட்சம் தானியம் விற்பனை செய்தது போக மீதியாகும் . தானியக் கையிருப்புக்காக இவ்வாறு தானியங்கள் கொள்முதல் செய்யப்பட்டதன் மூலம் 8 லட்சத்து 50 ஆயிரம் விவசாயிகள் பலனடைந்துள்ளனர் . இவ்வாறு தானியங்களின் உற்பத்தியும் கையிருப்பும் அதிகரிப்பதன் மூலம் விலை மலிவாகவும் சீராகவும் இருக்க வகை ஏற்பட்டுள்ளது .


    22 அத்தியாவசியப் பண்டங்களின் விலைகள் நாடு முழுவதும் உள்ள 102 மையங்களில் தினந்தோறும் கண்காணிக்கப்படுகின்றன . அவற்றுடன் , வடகிழக்கு மண்டலத்தில் இரு மையங்கள் உட்பட 45 விலை அறிக்கை மையங்கள் ( Price Reporting Centres ) 2014 ம் ஆண்டு முதல் புதிதாக அமைக்கப்பட்டுள்ளன .


    VI டிஜிட்டல் முன்முயற்சிகள் :

      * தேசிய நுகர்வோர் உதவித் தொலைபேசி இணைப்பில் ( National Consumer Helpline ) “ இன்கிராம் ” ( INGRAM ) எனப்படும் புதிய இணையவாசல் ( Portal ) கடந்த 2016 ம் ஆண்டு செப்டம்பர் மாதம் தொடங்கப்பட்டது . இது நுகர்வோர் குறைதீர்ப்புப் பணி தொடர்புள்ள பல தரப்பட்டவர்களுக்கு தகவல் தொழில்நுட்ப வழியில் உதவும் வகையில் அமைக்கப்பட்டுள்ளது .
      * தேசிய நுகர்வோர் உதவித் தொலைபேசி இணைப்பைத் தொடர்பு கொள்வதற்கு 14404 எண் கொண்ட சிறிய குறியீடும் ( short code ) ஒரு கைபேசி செயலியும் ( Mobile App ) உருவாக்கப்பட்டுள்ளன . நுகர்வோர் புகார்களைப் பதிவு செய்யவும் தீர்வு காணவும் இவை துணை புரியும் .
      * பண்டங்களின் மீது குறிப்பிடப்பட்டுள்ள பார்கோடு குறியீட்டை உணர்வதற்காக “ ஸ்மார்ட் கன்ஸ்யூமர் ” ( Smart Consumer ) என்ற செயலி ( Barcode Reader App ) உருவாக்கப்பட்டுள்ளது . இது பண்டங்கள் குறித்த விவரங்களை அறிந்து கொள்ளவும் பாக்கெட் செய்யப்பட்ட பொருட்கள் குறித்த புகார்களைப் பதிவு செய்யவும் உதவும் .
      * நுகர்வோர் பல்வேறு விவரங்களை அறிந்துகொள்வதற்காக குறு இணையம் ( Micro Site ) வடிவமைக்கப்பட்டுள்ளது .
      * ஆன்லைன் வழியாக புகார்கள் கூறும் நுகர்வோருடன் சமரசத் தீர்வு காண்பதற்காக இணையவழி நுகர்வோர் சமரச மையம் ( Online Consumer Mediation Centre - OCMC ) அமைக்கப்பட்டுள்ளது .
      * இவற்றுடன் Local Circles என்ற தளத்தில் நுகர்வோர் தங்களது கருத்துகள் , யோசனைகள் , குறைகள் , புகார்களைத் தெரிவிக்க இணையவழி நுகர்வோர் சமூகம் ( Online Consumer communities ) உருவாக்கப்பட்டுள்ளது . இதன் மூலம் மக்களின் உணர்வுகளை நுகர்வோர் நலத் துறை அறிந்து அதற்கேற்ப செயல்பட வழியேற்படும் .
      * நுகர்வோர்களை இணையதள வெளியில் இணைத்து ஓர் அமைப்பாகச் செயல்படுவதற்காக ஒரு கைபேசி செயலி வெளியிடப்பட்டுள்ளது . இந்த இணையவெளி புகார்கள் , குறைகளைக் கேட்டு அவற்றின் நிலையை அறிந்து அறிவிக்கவும் தீர்வுகளை எட்டவும் இதர தகவல்களைத் தெரிவிக்கவும் இது உதவும் .

    ****


    31 ஆண்டுகளாக நடைமுறையில் உள்ள நுகர்வோர் பாதுகாப்புச் சட்டத்தை (1986) நவீனப்படுத்துவதற்காக நுகர்வோர் பாதுகாப்பு சட்டமுன்வடிவு (2018) நாடாளுமன்றத்தில் 5.1.2018 ம் தேதி அறிமுகம் செய்யப்பட்டது .


    அந்த மசோதா மத்திய நுகர்வோர் பாதுகாப்பு ஆணையகம் என்ற முகமையை அமைப்பதற்கு வழியமைக்கிறது . முறைகேடான வர்த்தக நடைமுறைகள் , திசைதிருப்பும் விளம்பரங்கள் ஆகியவற்றை விசாரிக்க இந்த மசோதா வகை செய்யும் . அத்துடன் , நுகர்வோர் பிரச்சினைகளை விரைந்து தீர்ப்பதற்கு மாற்றுவழியாக சமரசம் செய்து கொள்வதற்கான வழிமுறைக்கும் நுகர்வோருக்கு ஒரு பொருளால் பாதிப்பு ஏற்பட்டால் , நடவடிக்கை எடுக்கவும் அந்த சட்ட முன்வடிவு வகை செய்யும் . நுகர்வோர் ஆணையங்களில் வழக்கு நடைமுறைகளை எளிதாக்கவும் வகை செய்யப்படும் .


    முதல் முறையாக கிழக்கு , தெற்கு , தென்கிழக்கு ஆசிய நாடுகளில் நுகர்வோர் பாதுகாப்பு குறித்த சர்வதேச மாநாடு 2017 ம் ஆண்டு அக்டோபர் 26, 27 ஆகிய தேதிகளில் நடத்தப்பட்டது .


    “ புதிய சந்தையில் நுகர்வோர்க்கு அதிகாரம் அளிப்பது ” என்ற தலைப்பில் இந்த மாநாடு நடத்தப்பட்டது . அத்துடன் , மண்டல அளவில் ஒத்துழைப்பு குறித்தும் அந்த மாநாட்டில் விவாதிக்கப்பட்டது . இந்த மாநாட்டை பிரதமர் திரு . நரேந்திர மோடி தொடங்கிவைத்து , நுகர்வோர் பாதுகாப்பு குறித்து சிறப்புரை ஆற்றினார் .

     1. தேசிய நுகர்வோர் உதவி மையம் (NCH)

    நுகர்வோர் குறைகள் , பிரச்சினைகளை அறிந்து உடனடியாகத் தீர்வு காண உதவும் வகையில் தேசிய நுகர்வோர் உதவி மையம் ( National Consumer Helpline ) வலுப்படுத்தப்பட்டுள்ளது . முன்பு , மாதந்தோறும் 11 ஆயிரம் முதல் 12 ஆயிரம் வரையிலான புகார்கள் விசாரிக்கப்பட்டு வந்தன . தற்போது , மாதந்தோறும் 40 ஆயிரம் புகார்கள் , குறைகளுக்குத் தீர்வு காணப்படுகின்றன . இதற்கான கட்டணமில்லாத எண் : 1800-11-4000 ஆகும் . புகார் அளிப்போர் எளிதில் நினைவில் கொள்வதற்காக 14404 என்ற சிறிய குறியீட்டு எண் அமைக்கப்பட்டுள்ளது . தில்லியில் உள்ள உதவி மையத்தில் 14 பணியாளர்கள் இருந்தனர் . தற்போது அந்த எண்ணிக்கை 60 ஆக உயர்த்தப்பட்டுள்ளது . புகார்களை விரைந்து கேட்டு தீர்வு காண இது உதவும் .


    அத்துடன் , நாடு முழுதும் தலா 10 பணியாளர்கள் கொண்ட 6 மண்டல உதவி மையங்கள் கூடுதலாக அமைக்கப்பட்டுள்ளன . அவற்றில் அந்தந்த மாநில மொழிகளிலேயே புகார் பதிவு செய்து தீர்வும் காணலாம் .


    மேலும் , இந்த தேசிய நுகர்வோர் உதவி மையம் 430 கார்ப்பரேட் நிறுவனங்களுடன் கைகோர்த்துள்ளது . இது பிரச்சினைகளை விரைவாகத் தீர்க்கத் துணை புரியும் .


     1. நல்ல தர உறுதி


    புதிதாக இந்திய தர நிர்ணய அமைவனம் சட்டம் (2016) ( Bureau of Indian Standards (BIS) Act, 2016 ) 2017 ம் ஆண்டு அக்டோபர் 12 ம் தேதி கொண்டு வரப்பட்டுள்ளது . இந்தப் புதிய சட்டத்தின்படி மக்கள் நலன் , மனிதர் , இதர உயிரினங்களின் பாதுகாப்பு , சுற்றுச்சூழல் காப்பு ஆகியவற்றுக்கு உகந்த வகையிலான எந்த உற்பத்திப் பொருளும் , எந்தப் பதனிடப்படும் பொருளும் , எந்தச் சேவையும் கட்டாயமாக சான்றிதழ் பெற்றாக வேண்டும் என வகை செய்யப்படும் . உற்பத்தியாளர் எளிதாக வணிகம் புரிவதற்காக தாமே உறுதிபடுத்தி அறிவித்தல் உள்பட பலதரப்பட்ட மதிப்பீட்டு உறுதித் திட்டங்களை அறிவிக்கையாக வெளியிடவும் வழியமைக்கிறது . விலைமதிப்புள்ள உலோகங்களுக்குத் தர முத்திரை செய்வதையும் கட்டாயமாக்க இந்த சட்ட முன்வடிவு வகை செய்கிறது .


    இந்திய தேசிய கட்டுமான விதி ( NBC2016 ) என்ற புதிய வடிவிலான விதியும் வெளியிடப்பட்டுள்ளது .


    IV அளவு உறுதி


    நுகர்வோரின் நலன்களைக் காக்கவும் எளிதாக வணிகம் புரியவும் , அளவியல் ( பாக்கெட்டில் அடைக்கப்பட்ட பண்டங்கள் ) விதிகள் ( Legal Metrology(Packaged Commodities) Rules ) 2018 ம் ஆண்டு ஜனவரி 1 ம் தேதி கீழ்க்கண்டவாறு திருத்தப்பட்டன :-

     1. மின் வணிகம் மூலம் பொருட்களை விற்பனை செய்ய அறிவிப்போர் விதிகளின்படி முறையான அறிவிப்புகளையும் அதில் இடம்பெறச் செய்யவேண்டும் .
     2. பாக்கெட்டில் அடைக்கப்பட்ட ஒரே மாதிரியான பண்டங்களுக்கு வெவ்வேறு அதிகபட்ச சில்லறை விலைகளை ( MRPs ) குறிப்பிடக் கூடாது .
     3. எழுத்துகள் மற்றும் எண்களின் அளவு நுகர்வோர் எளிதில் படிக்கக் கூடிய வகையில் பெரிதாக இடம்பெறச் செய்யவேண்டும் .
     4. மொத்த அளவு அறிவியல்பூர்வமாக பாக்கெட்டில் குறிப்பிடப்பட வேண்டும் .
     5. பார்கோடு ( Bar Code ) மற்றும் உடனடி தகவல் சேவைக்கான குறியீடு ( QR Coding ) தேவைக்கு ஏற்ப அனுமதிக்கப்படும் .
     6. உணவுப் பண்டங்கள் குறித்த அறிவிப்பு உணவுப் பாதுகாப்பு மற்றும் தரங்கள் சட்டத்துக்கு ( Food Safety & Standards Act ) இசைந்ததாக அமையவேண்டும் .
     7. மருந்துகளாக அறிவிக்கப்பட்ட மருத்துவ உபகரணங்கள் உரிய விதிகளின்கீழ் அறிவிக்கப்பட வேண்டிய பொருட்களில் இடம்பெறச் செய்யப்பட்டுள்ளன .

    பண்டங்களின் காலம் விநாடி வரையில் பிராந்திய தரச் சான்றாதார ஆய்வகங்களில் மேற்கொள்ளப்படும் . இந்த ஆய்வகங்கள் மொத்தம் ரூ . 100 கோடியில் அமைக்கப்படுகின்றன . இது சர்வதேச வர்த்தகத்துக்கும் , வங்கி நடைமுறைகளுக்கும் பெரிதும் துணை புரியும் .


    V அத்தியாவசிய உணவுப் பண்டங்களின் விலை :


    முதல் முறையாக நுகர்வோர் பாதுகாப்புத் துறையின் விலை உறுதிப்பாட்டு நிதியம் ( Price Stabilization Fund ) திட்டத்தின் மூலமாக 20.5 லட்சம் மெட்ரிக் டன் உணவு தானியங்கள் கையிருப்புச் சரக்கு உருவாக்கப்பட்டுள்ளது . உணவு தானியங்களின் விலை தாறுமாறாக ஏறி , இறங்குவதைக் கையாள்வதன் நோக்கத்தில் இது ஏற்படுத்தப்பட்டுள்ளது . 4.6.2018 ம் தேதி வரையில் உணவுத் தானியங்களின் கையிருப்பு 11 லட்சத்து 92 ஆயிரம் மெட்ரிக் டன் ஆகும் . இது கொள்முதல் செய்யப்பட்ட 20 லட்சத்து 50 ஆயிரம் மெட்ரிக் டன் தானியத்தில் 8.58 லட்சம் தானியம் விற்பனை செய்தது போக மீதியாகும் . தானியக் கையிருப்புக்காக இவ்வாறு தானியங்கள் கொள்முதல் செய்யப்பட்டதன் மூலம் 8 லட்சத்து 50 ஆயிரம் விவசாயிகள் பலனடைந்துள்ளனர் . இவ்வாறு தானியங்களின் உற்பத்தியும் கையிருப்பும் அதிகரிப்பதன் மூலம் விலை மலிவாகவும் சீராகவும் இருக்க வகை ஏற்பட்டுள்ளது .


    22 அத்தியாவசியப் பண்டங்களின் விலைகள் நாடு முழுவதும் உள்ள 102 மையங்களில் தினந்தோறும் கண்காணிக்கப்படுகின்றன . அவற்றுடன் , வடகிழக்கு மண்டலத்தில் இரு மையங்கள் உட்பட 45 விலை அறிக்கை மையங்கள் ( Price Reporting Centres ) 2014 ம் ஆண்டு முதல் புதிதாக அமைக்கப்பட்டுள்ளன .


    VI டிஜிட்டல் முன்முயற்சிகள் :

      * தேசிய நுகர்வோர் உதவித் தொலைபேசி இணைப்பில் ( National Consumer Helpline ) “ இன்கிராம் ” ( INGRAM ) எனப்படும் புதிய இணையவாசல் ( Portal ) கடந்த 2016 ம் ஆண்டு செப்டம்பர் மாதம் தொடங்கப்பட்டது . இது நுகர்வோர் குறைதீர்ப்புப் பணி தொடர்புள்ள பல தரப்பட்டவர்களுக்கு தகவல் தொழில்நுட்ப வழியில் உதவும் வகையில் அமைக்கப்பட்டுள்ளது .
      * தேசிய நுகர்வோர் உதவித் தொலைபேசி இணைப்பைத் தொடர்பு கொள்வதற்கு 14404 எண் கொண்ட சிறிய குறியீடும் ( short code ) ஒரு கைபேசி செயலியும் ( Mobile App ) உருவாக்கப்பட்டுள்ளன . நுகர்வோர் புகார்களைப் பதிவு செய்யவும் தீர்வு காணவும் இவை துணை புரியும் .
      * பண்டங்களின் மீது குறிப்பிடப்பட்டுள்ள பார்கோடு குறியீட்டை உணர்வதற்காக “ ஸ்மார்ட் கன்ஸ்யூமர் ” ( Smart Consumer ) என்ற செயலி ( Barcode Reader App ) உருவாக்கப்பட்டுள்ளது . இது பண்டங்கள் குறித்த விவரங்களை அறிந்து கொள்ளவும் பாக்கெட் செய்யப்பட்ட பொருட்கள் குறித்த புகார்களைப் பதிவு செய்யவும் உதவும் .
      * நுகர்வோர் பல்வேறு விவரங்களை அறிந்துகொள்வதற்காக குறு இணையம் ( Micro Site ) வடிவமைக்கப்பட்டுள்ளது .
      * ஆன்லைன் வழியாக புகார்கள் கூறும் நுகர்வோருடன் சமரசத் தீர்வு காண்பதற்காக இணையவழி நுகர்வோர் சமரச மையம் ( Online Consumer Mediation Centre - OCMC ) அமைக்கப்பட்டுள்ளது .
      * இவற்றுடன் Local Circles என்ற தளத்தில் நுகர்வோர் தங்களது கருத்துகள் , யோசனைகள் , குறைகள் , புகார்களைத் தெரிவிக்க இணையவழி நுகர்வோர் சமூகம் ( Online Consumer communities ) உருவாக்கப்பட்டுள்ளது . இதன் மூலம் மக்களின் உணர்வுகளை நுகர்வோர் நலத் துறை அறிந்து அதற்கேற்ப செயல்பட வழியேற்படும் .
      * நுகர்வோர்களை இணையதள வெளியில் இணைத்து ஓர் அமைப்பாகச் செயல்படுவதற்காக ஒரு கைபேசி செயலி வெளியிடப்பட்டுள்ளது . இந்த இணையவெளி புகார்கள் , குறைகளைக் கேட்டு அவற்றின் நிலையை அறிந்து அறிவிக்கவும் தீர்வுகளை எட்டவும் இதர தகவல்களைத் தெரிவிக்கவும் இது உதவும் .

    ****

    
    
    (Release ID: 1535045) Visitor Counter : 659
    
    
      Read this release in: English , Hindi
    
    
    

*