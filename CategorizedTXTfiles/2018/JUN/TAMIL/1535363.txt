      குறு சிறு மற்றும் நடுத்தர தொழில் துறை அமைச்சகம்

      சூரியசக்தி ராட்டை இயக்கம் விரைவில் 50 தொகுப்புகளில் தொடங்கப்டும் : திரு. கிரிராஜ் சிங்
      Posted On: 13 JUN 2018 4:12PM by PIB Chennai


    மத்திய குறு, சிறு, நடுத்தர தொழில்கள் அமைச்சகத்தின் சூரியசக்தி ராட்டை இயக்கத்தை குடியரசுத் தலைவர் திரு. ராம் நாத் கோவிந்த், 2018 ஜூன் 27ம் தேதி புதுதில்லியில் தொடங்கி வைக்கிறார். இந்த இயக்கம் 50 தொகுப்புகளில் செயல்படுத்தப்படும். ஒவ்வொரு தொகுப்பிலும், 400 முதல் 2000 வரை கைவினைஞர்கள் பணியமர்த்தப்படுவார்கள். இந்த இயக்கத்திற்கு மத்திய அரசு ஒப்புதல் அளித்துள்ளது. கைவினைஞர்களுக்கு மத்திய அரசு ரூ.550 கோடி மானியத் தொகையை வழங்கும். புதுதில்லியில் இன்று (13.06.2018) செய்தியாளர்கள் கூட்டத்தில் குறு, சிறு, நடுத்தர தொழில்கள் துறை அமைச்சர் திரு. கிரிராஜ் சிங், இதனைத் தெரிவித்தார். அச்சமயம், அவர் தமது அமைச்சகத்திற்கான 4 ஆண்டுகள் சாதனை சிறு நூலையும் வெளியிட்டார்.


    வடகிழக்கு பகுதி உள்ளிட்ட நாட்டின் அனைத்துப் பகுதிகளிலும் 15 புதிய அதிநவீன தொழில்நுட்ப மையங்கள் உருவாக்கப்படும் என்று அமைச்சர் கூறினார். இவற்றில் 10 மையங்கள் 2019 மார்ச் மாதம் செயல்படத் தொடங்கும் என்றும் அவர் தெரிவித்தார்.


    ==========

    
    
    (Release ID: 1535363) Visitor Counter : 51
    
    
      Read this release in: Malayalam , Hindi , English