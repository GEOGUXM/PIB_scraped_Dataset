      சுகாதாரம் மற்றும் குடும்ப நலத்துறை அமைச்சகம்

      யானைக்கால் நோயை ஒழிக்க உலகளாவிய கூட்டிணைவின் 10வது கூட்டத்தை சுகாதார அமைச்சர் தொடங்கிவைத்தார்
      Posted On: 13 JUN 2018 3:37PM by PIB Chennai


    யானைக்கால் நோயை முழு வ துமாக ஒழிப்பதற்காக உலகளாவிய கூட்டிணைவின் ( Global Alliance to Eliminate Lymphatic Filariasis ) 10வது கூட்டத்தை மத்திய சுகாதாரம் மற்றும் குடும்ப நலத் துறை அமைச்சர் திரு. ஜே.பி. நட்டா தில்லியில் இன்று தொடங்கிவைத்தார்.


    தொடக்க உரையாற்றிய அமைச்சர், “யானைக்கால் நோயை முற்றிலுமாக ஒழித்துக் கட்டுவதில் இந்தியா உறுதி பூண்டுள்ளது. இந்தப் பணியில் உலக அளவில் இந்தியா தலைமை வகிக்கிறது. யானைக்கால் நோயை முற்றிலுமாக ஒழிப்பதற்கான புதிய முன்முயற்சிகளையும் அது குறித்த ஆராய்ச்சியையும் இந்தியா முழுமையாக வரவேற்கிறது” என்று குறிப்பிட்டார்.


    இப்பணியில் ஈடுபட்டுள்ள கம்போடியா, கூக் தீவுகள், எகிப்து, மாலத்தீவுகள், மார்ஷல் தீவு, நையூ, இலங்கை, தாய்லாந்து, டோகோ, டோங்கா, வனுவடூ ஆகிய 11 நாடுகளுக்கு நிகழ்ச்சியில் “யானைக்கால் ஒழிப்புக்கான உலகளாவிய கூட்டிணைவு விருதுகளை” ( GAELF Awards ) அமைச்சர் வழங்கினார்.


    அத்துடன், இந்தியாவுக்கான யானைக்கால் ஒழிப்புக்கான உத்வேகத் திட்டப் பணியையும் 2018ம் ஆண்டுக்குரிய வெளியிட்டார்.


    மத்திய சுகாதாரம் மற்றும் குடும்பநலத் துறை இணையமைச்சர் திரு. அஸ்வினிகுமார் சவுபே, கயானா நாட்டு அமைச்சர் டாக்டர் கரேன் கம்மிங்ஸ், சுகாதார ஆராய்ச்சித் துறை ( DHR ) செயலரும் இந்திய மருத்துவ ஆய்வுக் கவுன்சில் தலைமை இயக்குநருமான ( DG-ICMR ) பேராசிரியர் பல்ராம் பார்கவா, யானைக்கால் ஒழிப்புக்கான உலகளாவிய கூட்டிணைவுத் தலைவர் பே ராசிரியர் சார்லஸ் மெக்கென்ஸீ, சுகாதாரச் சேவைகள் துறை தலைமை இயக்குநர் டாக்டர் பிரமிளா குப்தா ஆகியோர் கலந்துகொண்டனர்.


    மேலும் விவரங்களுக்கு : http://pib.nic.in/


    ***********

    
    
    (Release ID: 1535361) Visitor Counter : 38
    
    
      Read this release in: English , Urdu , Marathi , Hindi , Malayalam