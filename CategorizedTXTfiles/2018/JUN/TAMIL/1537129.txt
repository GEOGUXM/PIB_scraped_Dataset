      உள்துறை அமைச்சகம்

      “சிறப்புச் செயல்பாட்டுக்கான உள்துறை அமைச்சரின் பதக்கம்” நிறுவப்படுகிறது
      Posted On: 28 JUN 2018 3:59PM by PIB Chennai


    “சிறப்புச் செயல்பாட்டுக்கான உள்துறை அமைச்சரின் பதக்கம்” நிறுவப்படுவதற்கு உள்துறை அமைச்சர் திரு. ராஜ்நாத் சிங் ஒப்புதல் அளித்துள்ளார். மாநிலங்கள் மற்றும் யூனியன் பிரதேசங்களின் காவல்துறை அதிகாரிகள், மத்தியக் காவல் அமைப்பினர், மத்திய ஆயுதக் காவல் படையினர் மற்றும் சிறப்புச் செயல்பாடுகளில் ஈடுபட்டுள்ள பாதுகாப்பு அமைப்பினர் ஆகியோர் இந்தப் பதக்கம் பெறுவதற்குத் தகுதி பெற்றவர்கள் ஆவர்.


    இந்தப் பதக்கம் தவிர, அந்தாரிக் பாதுகாப்பு பதக்கம், அசாதரண் ஆஷுசான் பதக்கம், உத்க்ரிஷ்த் மற்றும் அதி- உத்க்ரிஷ்த் சேவைப் பதக்கம் என மேலும் மூன்று பதக்கங்களும் நிறுவப்பட்டுள்ளன. இந்தப் பதக்கங்கள் ஆண்டுதோறும் வழங்கப்படவுள்ளன. சிறப்புச் செயல்பாட்டுக்கான உள்துறை அமைச்சரின் பதக்கம், அசாதரண் ஆஷுசான் பதக்கம் ஆகியன சுதந்திர தினத்தை முன்னிட்டு ஆகஸ்டு 15 ஆம் நாள் வழங்கப்படும். அந்தாரிக் பாதுகாப்பு பதக்கம், உத்க்ரிஷ்த் மற்றும் அதி- உத்க்ரிஷ்த் சேவைப் பதக்கம் ஆகியன குடியரசு நாளை முன்னிட்டு ஜனவரி 26 ஆம் நாள் அறிவிக்கப்படும்.


    உளவு ரீதியிலான தகவல்களைத் திரட்டுவதில் அசாதாரண துணிவுடனும் திறனுடனும் செயல்பட்டதற்காக அசாதரண் ஆஷுசான் பதக்கம் மத்திய அரசின் உளவுத் துறையினர் மற்றும் நுண்ணறிவுத் துறையினர் / பிரிவினர் / சிறப்புப் படையினர் / அனைத்து மாநிலங்கள் / யூனியன் பிரதேசக் காவல் பிரிவினர் , மத்தியக் காவல் அமைப்பினர், மத்திய ஆயுதக் காவல் படையினர், அஸாம் ரைஃபிள்ஸ் மற்றும் மத்தியப் பாதுகாப்புப் படையினர் ஆகியோருக்கு வழங்கப்படவுள்ளது.

    
    
    (Release ID: 1537129) Visitor Counter : 27
    
    
      Read this release in: Urdu , English , Hindi