      ஊரக வளர்ச்சி அமைச்சகம்

      மத்திய ஊரக மேம்பாடு,பஞ்சாயத்து ராஜ் மற்றும் சுரங்கத் துறை அமைச்சர் திரு. நரேந்திர சிங் தோமர் சமூகப் பணியாளர்கள், தொழில்முனைவோர்கள், ஆராய்ச்சியாளர்கள், பங்குதாரர்கள், வல்லுநர்கள் ஆகியோருடன் சுதந்திரமான, ஆக்கப்பூர்வமான எண்ணங்களை மைகவ் வலைத்தளம் மூலம் கலந்துரையாடினார்
      Posted On: 08 JUN 2018 4:56PM by PIB Chennai


    ஜன் பாகீரதி கருத்தை முன்னெடுத்துச் செல்லும் முகமாக மத்திய ஊரக மேம்பாடு,பஞ்சாயத்து ராஜ் மற்றும் சுரங்கத் துறை அமைச்சர் திரு. நரேந்திர சிங் தோமர் சமூகப் பணியாளர்கள், தொழில்முனைவோர்கள், ஆராய்ச்சியாளர்கள், பங்குதாரர்கள், வல்லுநர்கள் ஆகியோருடன் சுதந்திரமான, ஆக்கப்பூர்வமான எண்ணங்களை மைகவ் வலைவாசலைப் பயன்படுத்திக் கலந்துரையாடினார். பல்வேறு பங்குதாரர்கள் மற்றும் பல்வேறு துறைகளைச் சேர்ந்த வல்லுநர்களின் மடைதிறந்த எண்ணங்களையும் ஆலோசனைகளையும் வளர்த்தெடுப்பதை இந்த உரையாடல் நோக்கமாகக் கொண்டிருந்தது. மை கவ் வலைத்தளம், இந்திய அரசின் குடிமக்களை ஈடுபடுத்தும் தளமாகும். இந்தியாவின் ஆளுகையிலும் மேம்பாட்டிலும் செயலூக்கம் மிக்க பங்களிப்பை ஊக்குவிப்பதை இது நோக்கமாகக் கொண்டுள்ளது.


    கூடியிருந்தோரிடையே பேசும்போது அமைச்சர், நான்கு ஆண்டுகளை வெற்றிகரமாக நிறைவு செய்ததற்காகவும், இந்தியர்கள் அனைவருக்கும் வளர்ச்சி மற்றும் மேம்பாட்டின் பலன்கள் சரிசமமாகச் சென்றுசேர்வதற்கு அரசு மேற்கொண்ட சாதனைகள் மற்றும் முன்முயற்சிகளுக்கும் மாண்புமிகு பிரதமருக்குத் தம் வாழ்த்துகளைத் தெரிவித்தார். இந்த அரசு நல்ல உள்நோக்கத்தைக் காட்டி, வலிமையுடன் கூடிய நல்ல நிலையான கொள்கையை அளித்து, ஆட்சியில் மாறுதலுக்குத் தலைமை தாங்கி மக்களின் வாழ்வில் நேர்மறையான தாக்கத்தை ஏற்படுத்தியுள்ளது என்றும் அவர் கூறினார்.

    
    
    (Release ID: 1535043) Visitor Counter : 60
    
    
      Read this release in: English , Hindi