      மின்னணு மற்றும் தகவல் தொழில்நுட்பம்

      பயனாளர்களின் தனிப்பட்ட தகவல்கள்: ஃபேஸ்புக் நிறுவனத்திடம் மத்திய அரசு விளக்கம் கேட்டது
      Posted On: 07 JUN 2018 5:56PM by PIB Chennai


    ஃபேஸ்புக் நிறுவனம் தனது பயனாளர்களின் தனிப்பட்ட தகவல்கள், அவர்களது நண்பர்கள் பற்றிய தகவல்களை அவர்களது அனுமதியின்றி பகிர்ந்து கொள்வதற்காக கைபேசி மற்றும் இதர சாதன உற்பத்தி நிறுவனங்களுடன் உடன்பாடு ஏற்படுத்திக் கொண்டுள்ளதாகச் சில ஊடகங்கள் கூறுகின்றன. இத்தகைய மீறல்கள், முறைகேடுகள் குறித்து இந்திய அரசு மிகுந்த கவலை கொண்டுள்ளது.


    இதற்கு முன் கேம்பிரிட்ஜ் அனலிடிகா விவகாரத்தில் தனிநபர் விவரங்கள் விஷயத்தில் விதி மீறிச் செயல்பட்டது குறித்த பிரச்சினை ஏற்பட்டபோது, ஃபேஸ்புக் நிறுவனம் மன்னிப்புக் கேட்டுக் கொண்டுள்ளது. அத்துடன், பயனர்களின் தனிப்பட்ட தகவல்களைப் பாதுகாப்பதில் அக்கறையுடன் கூடிய முயற்சிகள் எடுத்துக் கொள்வதாக உறுதியான உத்தரவாதம் அளித்திருந்தது. எனினும், தற்போது இதுபோல் செய்தி வெளியாகியிருப்பது ஃபேஸ்புக் அளித்த உறுதி குறித்து தர்மசங்கடமான கேள்வியை எழுப்பியுள்ளது. எனவே, இந்தப் பிரச்சினை குறித்து விரிவான உண்மை அறிக்கையை அளிக்கும்படி ஃபேஸ்புக் நிறுவனத்தை மத்திய மின்னணு மற்றும் தகவல் தொழில்நுட்ப அமைச்சகம் கேட்டுக் கொண்டுள்ளது. இதற்கு ஜூன் 20ம் தேதிக்குள் பதிலளிக்க வேண்டும் என்றும் மத்திய அரசு கேட்டுக் கொண்டுள்ளது.


    *********

    
    
    (Release ID: 1535056) Visitor Counter : 26
    
    
      Read this release in: English , Urdu , Hindi , Bengali