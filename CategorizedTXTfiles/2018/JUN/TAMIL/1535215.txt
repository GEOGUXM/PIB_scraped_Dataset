      நிலக்கரி அமைச்சகம்

      நிலக்கரி அமைச்சகத்தின் நான்காண்டு சாதனைகள், முன்முயற்சிகள்
      நிலக்கரி உற்பத்தி அதிகரித்துள்ளது. இது, 2022ம் ஆண்டுக்கான புதிய இந்தியா தொலைநோக்குத் திட்டத்தின் ஒரு பகுதியாக “அனைவருக்கும் 24 மணி நேரமும் குறைந்த செலவில் மின்சாரம்” என்ற பிரதமர் திரு. நரேந்திர மோடியின் இலக்குத் திட்டத்தைச் செயல்படுத்துவதற்குப் பெரிதும் துணை புரியும்.

      Posted On: 11 JUN 2018 3:33PM by PIB Chennai

    கடந்த நான்கு ஆண்டுகளில் (2014-18) நிலக்கரி உற்பத்தி 105 மெட்ரிக் டன் உயர்ந்துள்ளது . இதற்கு முன் ( 2013-14 ம் ஆண்டுக்கு முன் ) இதே அளவு உற்பத்தியை எட்டுவதற்கு 7 ஆண்டுகள் ஆயின .


    ஒரு யூனிட் மின்சாரத்தை உற்பத்தி செய்வதற்குத் தேவைப்படும் நிலக்கரி அளவு கடந்த நான்கு ஆண்டுகளில் 8 சதவீதம் குறைந்துள்ளது .


    நிலக்கரித் தொழிலில் மேற்கொள்ளப்பட்ட சீர்திருத்த நடவடிக்கைகளின் காரணமாக மின்னுற்பத்தி ஆற்றல் , திறன் , பாதுகாப்பு ஆகியவற்றுக்கு நல்ல பலன் கிடைத்துள்ளது . இது மத்திய அரசின் சித்தாந்தமான “நேர்மையான நோக்கம், நேர்த்தியான வளர்ச்சி” ( Saaf Niyat, Sahi Vikas ) என்ற கோட்பாட்டை நிரூபிக்கும் வகையில் அமைந்துள்ளது.


    நாட்டில் உள்ள 89 நிலக்கரிச் சுரங்கங்கள் வெளிப்படைத் தன்மையின் கீழ் ஏலத்தில் விடப்பட்டன . அதன் மூலம் கிடைக்கும் வருவாய் 100 சதவீதம் அந்த நிலக்கரிச் சுரங்கங்கள் அமைந்துள்ள மாநிலங்களுக்கே ஒதுக்கப்படுகிறது . அந்த வருவாயை அந்தந்த மாநிலங்கள் தங்களது பின்தங்கிய மாவட்டங்களின் மேம்பாட்டுக்குப் பயன்படுத்தலாம் .


    “ சக்தி 16” ( SHAKTI - 16 ) திட்டத்தின் கீழ் எரிபொருள் விநியோக உடன்பாடு கையெழுத்தானது . இதில் ஒழுங்குபடுத்தப்படாத தொழிலுக்கு ஆண்டுக்கு 45.18 மெட்ரிக் டன் உற்பத்திக்கான ஏலத்துக்கான ஒப்பந்தம் வெளிப்படையாக மேற்கொள்ளப்பட்டது .


    வணிக அடிப்படையிலான நிலக்கரி சுரங்கத் தொழிலில் அதிகமான முதலீடு செய்வதாலும் , நவீன தொழில்நுட்பம் காரணமாகவும் நேரடி மற்றும் மறைமுக வேலைவாய்ப்பு அதிகரிக்கும் .


    நிலக்கரி அமைச்சகத்துக்கும் ரயில்வே அமைச்சகத்துக்கும் இடையில் நல்ல ஒருங்கிணைப்பு ஏற்படுவதில் அரசு கவனமாக இருக்கிறது . கோல் இந்தியா நிறுவனம் 2014-15 ம் ஆண்டில் தினமும் சராசரியாக 195 முறை நிலக்கரியை அள்ளி அனுப்பியது . இந்த அளவு அதிகரித்து 2017-18 ம் ஆண்டில் தினமும் 230 முறை நிலக்கரியை அள்ளி அனுப்புகிறது . நிலக்கரியைச் சுரங்கத்திலிருந்து அள்ளுவதற்கு 14 தொழில் திட்டங்களுக்கு காலக் கெடு நிர்ணயிக்கப்பட்டுள்ளது .


    மத்திய அரசின் நான்கு ஆண்டு சாதனைகள் குறித்து செய்தியாளர்களிடம் விவரித்த மத்திய ரயில்வே மற்றும் நிலக்கரித் துறை அமைச்சர் திரு . பியூஷ் கோயல் தனது அமைச்சரவையின் செயல்பாடுகள் குறித்து இன்று விளக்கினார் . அப்போது , தகவல்தொடர்புத் துறை ( தனிப்பொறுப்பு ) மற்றும் ரயில்வே துறை இணையமைச்சர் திரு . மனோஜ் சின்ஹா , ரயில்வே துறை இணையமைச்சர் திரு . ராஜன் கோஹைன் ஆகியோர் காணொலிக் காட்சி மூலம் இணைந்தனர் . இந்த நிகழ்ச்சியில் ரயில்வே மற்றும் நிலக்கரித் துறையின் சாதனைகளை விவரிக்கும் கையேட்டை வெளியிட்டார் . அத்துடன் , அகமதாபாத் , போபால் , சென்னை , குவஹாத்தி , இம்பால் , ஜெயப்பூர் , கோல்கத்தா , லக்னோ , புனே , பாட்னா , ராய்ப்பூர் , ராஞ்சி ஆகிய நகரங்களில் உள்ள நிருபர்களுடனும் அவர் வீடியோ கான்பரன்ஸிங் மூலம் உரையாடினார் .


    நிருபர்களிடம் பேசிய அமைச்சர் , “ கோல் இந்தியா ( Coal India Ltd ) நிறுவனத்தின் நிலக்கரி உற்பத்தி அதிகரித்துள்ளது . 2013-14 ம் ஆண்டில் 462 மெட்ரிக் டன்னாக இருந்த நிலக்கரி உற்பத்தி , நான்கே ஆண்டுகளில் 2017-18 ம் ஆண்டில் 567 மெட்ரிக் டன்னாக உயர்ந்துள்ளது . இது 105 மெட்ரிக் டன் அதிகரிப்பு ஆகும் . இதே அதிகரிப்பு அளவை 2013-14 ம் ஆண்டுக்கு முன் எட்டுவதற்கு 7 ஆண்டுகள் ஆயின ” என்றார் .


    அதைப் போல் 2013-14 ம் ஆண்டில் 6.9 லட்சம் மீட்டர் ஆழம் நிலக்கரிச் சுரங்கம் தோண்டப்பட்டது . ஆனால் , இது தற்போது இரு மடங்காக அதிகமாகியுள்ளது . அதாவது , 2017-18 ம் ஆண்டில் 13.7 லட்சம் மீட்டர் தோண்டப்பட்டுள்ளது . “ இது பிரதமரின் 2022 ம் ஆண்டுக்கான புதிய இந்தியா தொலைநோக்குத் திட்டத்தின் ஒரு பகுதியாக “ அனைவருக்கும் 24 மணி நேரமும் குறைந்த செலவில் மின்சாரம் ” என்ற பிரதமர் திரு . நரேந்திர மோடியின் இலக்குத் திட்டத்தைச் செயல்படுத்துவதற்குப் பெரிதும் துணை புரியும் ” என்றும் அமைச்சர் திரு . பியூஷ் கோயல் தெரிவித்தார் .

                                                                                                                                                                                                                                                                                                                                                            
                                                       அகில இந்திய அளவில் நிலக்கரி உற்பத்தி வளர்ச்சி ( மெட்ரிக் டன்னில் )  கோல் இந்தியா நிறுவனத்தின் நிலக்கரி உற்பத்தி வளர்ச்சி ( மெட்ரிக் டன்னில் )  நிலக்கரி அனுப்புவதில் அகில இந்திய அளவிலான வளர்ச்சி ( மெட்ரிக் டன்னில் )  நிலக்கரி அனுப்புவதில் கோல் இந்தியா நிறுவனத்தின் வளர்ச்சி ( மெட்ரிக் டன்னில் )
                                                                                                                                                                                                                                                                                                                                                            
                                                                                                                                                                                                                                                                                                                                                            
                                                                                                                                                                                                                                                                                                                                                            
2010-11 to 2013-14                                     33                                                                  31                                                                         48.6                                                                     46.62                                                                        
                                                                                                                                                                                                                                                                                                                                                            
                                                                                                                                                                                                                                                                                                                                                            
                                                                                                                                                                                                                                                                                                                                                            
2014-15 to 2017-18                                     67                                                                  73                                                                         87.76                                                                    91.44                                                                        
                                                                                                                                                                                                                                                                                                                                                            
                                                                                                                                                                                                                                                                                                                                                            
                                                                                                                                                                                                                                                                                                                                                            
கடந்த நான்காண்டுகளில் வளர்ச்சியின் அதிகரிப்பு சதவீதம்  103%                                                                135%                                                                       80.6 %                                                                   96.14 %                                                                      
                                                                                                                                                                                                                                                                                                                                                            
                                                                                                                                                                                                                                                                                                                                                            

    அமைச்சர் மேலும் கூறியதாவது :


    நிலக்கரியின் அதிஉயர் தரத்தைப் பேணுவதற்கு அமைச்சகம் மேற்கொண்டுவரும் முயற்சியையும் விவரித்தார் . மூன்றாம் நிறுவன மாதரி ஆய்வுமுறையும் நடைமுறைக்கு வந்துள்ளது . நிலக்கரியின் தரத்தைக் கண்காணிப்பதில் வெளிப்படைத் தன்மை , ஆற்றல் ஆகியவற்றை உறுதி செய்வதற்காக உத்தம் என்ற செயலி ( UTTAM App ) அறிமுகப்படுத்தப்பட்டுள்ளது . கோல் இந்தியா நிறுவனம் ( Coal India Ltd ) மற்றும் சிங்கரேணி நிலக்கரி நிறுவனம் ( Singareni Collieries Company Ltd. ) ஆகியவற்றின் தரமதிப்பீட்டை நிலக்கரிக் கட்டுப்பாட்டு நிறுவனம் ( Coal Controller’s Organization ) மேற்கொண்டு வருகிறது . தரமான , மலிவான மின்சாரத்தை வழங்குவதற்காக குறிப்பிட்ட நிலக்கரி கொள்முதல் ( ஒரு யூனிட் மின் உற்பத்திக்குத் தேவைப்படும் நிலக்கரி அளவு ) குறைக்கப்பட்டது . அதன்படி , கடந்த நான்கு ஆண்டுகளில் 8 சதவீத நிலக்கரி கொள்முதல் குறைக்கப்பட்டுள்ளது .


    நிலக்கரித் தொழிலில் மேற்கொள்ளப்பட்ட சீர்திருத்த நடவடிக்கைகள் மின்சாரத் திறன் , ஆற்றல் , பாதுகாப்பு ஆகியவற்றை மேம்படுத்தியுள்ளன . மத்திய அரசின் சித்தாந்தமான “ நேர்மையான நோக்கம் , நேர்த்தியான வளர்ச்சி ” ( Saaf Niyat, Sahi Vikas ) என்ற கோட்பாட்டை இது நிரூபித்துள்ளது . நிலக்கரித் தொழிலில் வணிக முறையை கொண்டுவருவதற்கு மத்திய அரசு ஒப்புதல் அளித்துள்ளது . இதையடுத்து , அதிகமான முதலீடு , சிறந்த தொழில்நுட்பம் கிடைக்கும் . அதன் மூலம் நேரடியாகவும் மறைமுகமாகவும் வேலைவாய்ப்பு கிடைக்க வழியேற்படும் . இதன்படி 89 நிலக்கரிச் சுரங்கங்கள் வெளிப்படைத் தன்மையின் கீழ் ஏலத்துக்கு விடப்பட்டுள்ளன . அவற்றில் கிடைக்கும் 100 சதவீத வருவாயும் நிலக்கரிச் சுரங்கங்கள் அமைந்துள்ள மாநிலங்களுக்கே ஒதுக்கப்படுகிறது . கூடுதலாகக் கிடைக்கும் வருவாய் அந்தந்த மாநிலங்களில் உள்ள பின்தங்கியுள்ள மாவட்டங்களின் சமூக பொருளாதார வளர்ச்சிக்கு உதவும் .


    “இந்தியாவில் நிலக்கரி எடுத்தல் மற்றும் ஒதுக்கீட்டுக்கான வெளிப்படைத் திட்டம்” ( SHAKTI ) நிலக்கரியை ஏலத்தில் விட்டு, ஒதுக்கீடு செய்வதற்காக மூலம் குறைந்த கட்டணத்தில் மின்னுற்பத்திக்கு வழிசெய்யும். அத்துடன் நிலக்கரி ஒதுக்கீடும் வெளிப்படைத் தன்மையில் அமையும். இத்திட்டத்தின் கீழ் விநியோகத்துக்கான 16 உடன்பாடுகள் ( 16 Fuel Supply Agreements ) கையெழுத்திடப்பட்டன . ஒழுங்குமுறையில் இடம்பெறாத தொழில்களுக்கு ஆண்டுக்கு 45.18 மெட்ரிக் டன் வெளிப்படையாக ஏலத்தில் விடப்பட்டுள்ளன .


    நிலக்கரி மற்றும் ரயில்வே அமைச்சகங்களுக்கு இடையில் ஒருங்கிணைப்பு மூலம் நிலக்கரி போக்குவரத்தைச் சிறந்த வகையில் செயல்படுத்துவதில் அரசு கவனம் கொண்டுள்ளது . மின் உற்பத்தியுடன் இணைந்த நிலக்கரி கொள்முதல் முறையில் அரசு சில சீர்திருத்த நடவடிக்கை கொண்டு வந்துள்ளது . இதன்படி நிலக்கரி போக்குவரத்து 55.66 மெட்ரிக் டன்னாக ஆக்கப்பட்டுள்ளது . இதன் மூலம் ஆண்டுக்கு ரூ . 3,359 கோடி மிச்சமாகும் என எதிர்பார்க்கப்படுகிறது .


    கோல் இந்தியா நிறுவனம் 2014-15 ம் ஆண்டில் தினமும் சராசரியாக நாளொன்றுக்கு 195 முறை நிலக்கரியை அள்ளி அனுப்பிவந்தது . இந்த அளவு அதிகரித்து 2017-18 ம் ஆண்டில் நாளொன்றுக்கு 230 முறை நிலக்கரியை அள்ளி அனுப்பிவருகிறது . நிலக்கரியைச் சுரங்கத்திலிருந்து அள்ளுவதற்கு 14 தொழில் திட்டங்களுக்கு காலக் கெடு நிர்ணயிக்கப்பட்டுள்ளது . மேலும் , கூடுதல் நிலக்கரி விநியோகத்தை உறுதி செய்வதற்காக 44 கி . மீ . தூரமுள்ள டோரி – சிவப்பூர் ரயில்வே தடத்தில் டோரிக்கும் பாலுமத் இடையிலான பிரிவு 2018 ம் ஆண்டு மார்ச் 9 ம் தேதி இயங்கத் தொடங்கியுள்ளது . இது தவிர , நிலக்கரி போக்குவரத்துக்காக ஒடிசாவில் ஜர்சுகுடாவுக்கும் பாராபள்ளிக்கும் இடையிலான 53 கி . மீ . தூரமுள்ள ரயில் தடத்துக்கு இடையிலான ரயில் தடமும் பயன்பாட்டுக்காகப் பூர்த்தியாகிவிட்டது .


    மேலும் விவரங்களுக்கு இணையதளம் : http://www.pib.nic.in/


    *****


    

    
    (Release ID: 1535215) Visitor Counter : 283
    
    
      Read this release in: English , Urdu , Hindi , Bengali