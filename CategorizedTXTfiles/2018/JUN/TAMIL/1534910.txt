      மனித வள மேம்பாட்டு அமைச்சகம்

      இந்தியக் கல்விநிறுவனங்கள் உலக அளவில் இடம் பிடிக்க இடையறாத உழைப்பே காரணம் : திரு.பிரகாஷ் ஜவடேகர்
      Posted On: 07 JUN 2018 5:00PM by PIB Chennai


    “ க்யூஎஸ் உலக சிறந்த பல்கலைக்கழகங்களின் தரவரிசைப் பட்டியலில் ” ( QS World Best Universities Ranking 2019 ) இந்தியக் கல்வி நிறுவனங்கள் இடம்பெற்றுள்ளதற்கு அவற்றின் இடையறாத உழைப்பும் பிரதமர் திரு. நரேந்திர மோடியின் வழிகாட்டுதல் மற்றும் சீரிய தலையில் மனித ஆற்றல் மேம்பாட்டு அமைச்சகம் மேற்கொண்டு வரும் பல்வேறு முன்முயற்சிகளும் காரணம்” என்று மத்திய மனித ஆற்றல் மேம்பாட்டுத் துறை அமைச்சர் திரு. பிரகாஷ் ஜவடேகர் கூறினார்.


    க்வாக்வரேலி சைமண்ட் என்பவரது பெயரில் உலக அளவில் கல்வி நிறுவனங்களின் செயல்பாடுகள், தரத்தை ஆராய்வதற்கான தன்னார்வ அமைப்பு க்யூஎஸ் உலக சிறந்த பல்கலைக்கழகங்களின் தரவரிசைப் பட்டியலை வெளியிட்டு வருகிறது. 2019ம் ஆண்டுக்கான பட்டியலில் இந்தியாவின் 24 உயர்கல்வி நிறுவனங்கள் இடம்பெற்றுள்ளன.


    இது குறித்து அமைச்சர் திரு. ஜவடேகர் வெளியிட்ட செய்திக் குறிப்பில் கூறியுள்ளதாவது:


    இந்தியாவின் முன்னணிக் கல்வி நிறுவனங்களின் நேரிய செயல்பாடுகள் நாட்டின் உயர்கல்வி முறையில் வெற்றிகரமான ஆண்டாக அமைவதற்கு அடையாளமாக உள்ளன.


    இந்த உலகத் தர வரிசைப் பட்டியலில் இந்தியாவின் 24 பல்கலைக்கழகங்களில் 7 நிறுவனங்கள் தங்களது தகுதியை உயர்த்தியுள்ளன, 9 நிறுவனங்கள் தங்களது தரத்தைத் தொடர்ந்துள்ளன. 5 கல்வி நிறுவனங்கள் பட்டியலில் புதிதாக இடம்பெறும் வகையில் செயல்பட்டுள்ளன” என்று அமைச்சர் ஜவடேகர் குறிப்பிட்டுள்ளார்.


    “ க்யூஎஸ் உலக சிறந்த பல்கலைக்கழகங்களின் தரவரிசைப் பட்டியலில் ” ( QS World Best Universities Ranking ) முதல் 500 நிறுவனங்களில் கடந்த ஆண்டு 6 இந்தியக் கல்வி நிறுவனங்களே இடம்பெற்றிருந்தன. இந்த ஆண்டு 9 கல்வி நிறுவனங்கள் இடம்பிடித்துள்ளன. பெங்களூர், இந்திய அறிவியல் கல்விக் கழகம் ( Indian Institute of Science, Bangalore ) 20 இடங்களில் முன்னேறி 170வது இடத்தில் உள்ளது. அந்தப் பட்டியலில் இடம்பெற்றுள்ள 24 பல்கலைக்கழகங்களில் 17 கல்வி நிறுவனங்கள் தங்களது கல்வித் தரத்தை மேம்படுத்தியுள்ளன. 13 கல்வி நிறுவனங்கள் வேலைவாய்ப்புக்கான கல்வியை அளிக்கும் தரத்தையும் மேம்படுத்தியுள்ளன.


    மேலும் விவரங்களுக்கு : http://www.pib.nic.in/


    ***************

    
    
    (Release ID: 1534910) Visitor Counter : 40
    
    
      Read this release in: English , Hindi