      மனித வள மேம்பாட்டு அமைச்சகம்

      ஸ்மார்ட் இந்தியா ஹாக்கத்தான் 2018-ன் முதலாவது வன்பொருள் இறுதிப்போட்டி 2018 ஜூன் 18முதல் 22வரை நடைபெறும் –திரு. பிரகாஷ் ஜவ்டேக்கர்
      Posted On: 11 JUN 2018 5:53PM by PIB Chennai


    அகில இந்திய தொழில்நுட்பக் கழக சபை, பெர்சிஸ்டன் சிஸ்டம்ஸ், ஐ4சி, கரக்பூர் இந்திய தொழில்நுட்பக்கழகம் ஆகியவற்றுடன் இணைந்து மத்திய மனிதவள மேம்பாட்டு அமைச்சகம் ஸ்மார்ட் இந்தியா ஹாக்கத்தான் 2018-ன் முதலாவது வன்பொருள் இறுதிப்போட்டியை 2018 ஜூன் 18முதல் 22வரை நடத்த திட்டமிட்டுள்ளது. மத்திய மனிதவள மேம்பாட்டுத்துறை அமைச்சர் திரு. பிரகாஷ் ஜவ்டேகர் இன்று (11.06.2018) புதுதில்லியில் செய்தியாளர்களிடம் இதைத் தெரிவித்தார். பிரதமர் திரு. நரேந்திர மோடியின் இந்தியாவில் தயாரிப்போம் திட்டத்தின்படி, ஸ்மார்ட் இந்தியா ஹாக்கத்தான் 2018 ஏற்பாடு செய்யப்பட்டுள்ளது. புதியக் கருத்துக்களை கண்டுபிடிப்பதற்கும், அவற்றை உற்பத்திப் பொருட்களாகவும், வர்த்தக வாய்ப்புகளாகவும் மாற்றுவதற்கும், முக்கிய கருவியாக இது பயன்படும்.


    வன்பொருள் ஹாக்கத்தான் போட்டிக்கு 4362 குழு கருத்துக்கள் பெறப்பட்டதாகவும், இதில் 752 தொழில்நுட்ப நிறுவனங்களை சேர்ந்த 50,000க்கும் மேற்பட்ட மாணவர்கள் பங்கேற்பதாகவும் அமைச்சர் தெரிவித்தார்.


    மென்பொருள்களுக்கான ஹாக்கத்தான் இறுதிப் போட்டி 2018 மார்ச் 30, 31 தேதிகளில் 28 ஒருங்கிணைப்பு மையங்களில் வெற்றிகரமாக ஏற்கெனவே நடத்தி முடிக்கப்பட்டுள்ளது. இதில் வெற்றிபெற்ற குழுக்கள் தங்கள் திட்டங்களை மேலும் வலுப்படுத்துவதற்கான பணிகளை தொடங்கி, அதில் மும்முரமாக ஈடுபட்டுள்ளனர். ஸ்மார்ட் இந்தியா ஹாக்கத்தான் 2018 இந்தியாவில் மிகப்பெரிய திறந்த நிலைப் புதுமைப் படைப்பு மாதிரியை உருவாக்க உதவியுள்ளது.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    =============

    
    
    (Release ID: 1535262) Visitor Counter : 35
    
    
      Read this release in: English , Urdu