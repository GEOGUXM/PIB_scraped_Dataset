      தொழிலாளர் மற்றும் வேலைவாய்ப்பு அமைச்சகம்

      ஊழியர்கள் வருங்கால வைப்புநிதி மத்திய அறங்காவலர் வாரியத்தின் 222-வது கூட்டத்தில் முக்கிய முடிவுகள் எடுக்கப்பட்டன
      Posted On: 27 JUN 2018 12:28PM by PIB Chennai


    ஊழியர்கள் வருங்கால வைப்புநிதி மத்திய அறங்காவலர் வாரியத்தின் 222-வது கூட்டம் புதுதில்லியில் நேற்று மத்திய தொழிலாளர் நலன், வேலைவாய்ப்புத்துறை (தனிப்பொறுப்பு) இணை அமைச்சர் திரு சந்தோஷ் குமார் கங்குவார் தலைமையில் நடைபெற்றது.


    1952 வருங்கால வைப்புநிதி திட்டத்தின் விதிமுறைகளில் 68HH என்ற பத்தியை சேர்ப்பதற்கு மத்திய வாரியம் ஒப்புதல் அளித்தது. இந்த பத்தியின்படி, ஒரு மாதத்திற்கும் குறையாத காலத்திற்கு தொடர்ச்சியாக பணியில் இல்லாத உறுப்பினர் ஒருவர், தமது வருங்கால வைப்புநிதியிலிருந்து முன்பணம் பெறுவதற்கு வகை செய்யப்படுகிறது. இந்தப் புதிய திட்டத்தின்படி உறுப்பினர் தமது கணக்கில் இருப்பில் உள்ள மொத்த தொகை (உறுப்பி்னர் பங்களிப்பு மற்றும் வேலை வழங்கும் நிறுவனத்தின் பங்கு) மற்றும் அதற்கு சேர்க்கப்பட்ட வட்டித்தொகை ஆகியவற்றி்லிருந்து 75 சதவீதம் வரை முன்பணமாகப் பெற்று பயன்படுத்திக் கொள்ளலாம்.
    ஊழியர்கள் வருங்கால வைப்பு நிதியிலிருந்து செய்யப்பட்ட பரிவர்த்தனை வர்த்தக நிதியமான (எஸ் பி ஐ மியூச்சல் பண்ட், யுடிஐ மியூச்சல் பண்ட், சிபிஎஸ்இ, பாரத் 22 திட்டங்களில் முதலீடு செய்யப்பட்ட) ரூ.47,431.24 கோடித்தொகையை வாரியம் கவனத்தில் கொண்டது. மேலும் 2015 ஆகஸ்ட் 15 முதல் 2018 மே 31 வரையிலான காலத்திற்கு பரிவர்த்தனை வர்த்தக நிதிய முதலீடுகளில் இருந்து பெறப்பட்ட 16.07 சதவீத வருவாய் தொகையையும் வாரியம் கவனத்தில் கொண்டது.


    எஸ்.பி.ஐ. மியூச்சல் பண்டிலும், யு.டி.ஐ. மியூச்சல் பண்டிலும் மேலும் ஓராண்டுக்கு அதாவது 30.06.2019 வரை முதலீடுகள் செய்யும் திட்டத்திற்கும் மத்திய வாரியம் ஒப்புதல் அளித்தது.


    2016-17ஆம் ஆண்டுக்கான தணிக்கை அறிக்கையுடன் கூடிய தொகுப்பு ஆண்டுக் கணக்குகளை பரிசீலனை செய்து ஏற்றுக்கொண்டதாக மத்திய வாரியம் அறிவித்தது.


    ------

    
    
    (Release ID: 1536747) Visitor Counter : 27
    
    
      Read this release in: English