      சுற்றுலா அமைச்சகம்

      2018 ஜூன் 21ஆம் தேதி அன்று சர்வதேச யோகா தினத்தை சுற்றுலா அமைச்சகம் கொண்டாடியது
      குதுப் மினார், தாஜ்மஹால் போன்ற முக்கிய சுற்றுலாத் தலங்களில் யோகா பயிற்சி அமர்வுகள்

      Posted On: 21 JUN 2018 3:04PM by PIB Chennai

    நாடு முழுவதும் ஏராளமான இடங்களில் சர்வதேச யோகா தினத்தை இன்று சுற்றுலா அமைச்சகம் கொண்டாடியது. புதுதில்லியில் குதுப் மினார் வளாகத்தில் காலை 6.30 மணி முதல் 8.30 மணி வரை யோகா அமர்வு நடைபெற்றது. முன்னதாக, காலை 6.00 மணிக்கு பழைய கோட்டையிலிருந்து (புரானா கிலா) சைக்கிள் பேரணி நடைபெற்றது. குதுப் மினாரின் சன் டயல் புல்வெளியில், சுற்றுலாத் துறை கூடுதல் தலைமை இயக்குநர் திருமதி. மீனாட்சி ஷர்மா, நிகழ்ச்சியை தொடங்கி வைத்தார். இதில், வெளிநாடுகளை சேர்ந்த 30 விருந்தினர்கள் உட்பட ஏராளமான பொதுமக்கள் கலந்து கொண்டனர்.


    நாடு முழுவதும் இந்தியா சுற்றுலா அலுவலகங்கள் மூலம் யோகா அமர்வுகள், செயல்முறை விளக்கங்களை அமைச்சகம் நடத்தியது. தாஜ்மஹால், சென்னை பெசன்ட் நகர் கடற்கரை, அவுரங்காபாத் எல்லோரா குகைகள், கோனார்க் சூரிய கோயில், புத்த கயா, அசாம், ஷில்லாங், குஜராத் சோமநாதர் ஆலயம் உட்பட சுற்றுலாத் தலங்கள், பொது மக்கள் அதிகம் கூடும் இடங்களில் யோகா நிகழ்ச்சிகள் நடைபெற்றன.


    ==============

    
    
    (Release ID: 1536203) Visitor Counter : 38
    
    
      Read this release in: English , Urdu , Hindi , Marathi