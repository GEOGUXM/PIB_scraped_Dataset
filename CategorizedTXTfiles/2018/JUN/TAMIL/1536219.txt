      விவசாயத்துறை அமைச்சகம்

      அரியானா மாநிலம் ஷிகோபூர் கிராம விவசாயிகளுடன் பிரதமர் திரு. நரேந்திர மோடி நடத்திய கலந்துரையாடலை மத்திய வேளாண்மை, விவசாயிகள் நலத்துறை அமைச்சர் திரு.ராதா மோகன் சிங் நேரில் கண்டார்
      புதிய தொழில்நுட்பங்களைக் கடைபிடித்து வருமானப் பெருக்கத்தை விரைவுப்படுத்துமாறு விவசாயிகளுக்கு மத்திய வேளாண்துறை அமைச்சர் கோரிக்கை

      Posted On: 20 JUN 2018 3:20PM by PIB Chennai

    பிரதமர் திரு.நரேந்திர மோடி இன்று (20.06.2018) நாட்டின் விவசாயிகளுடன் காணொளி இணைப்பு மூலம் கலந்துரையாடினார். 600 மாவட்டங்களில் விவசாயிகள் மேம்பாட்டு மையங்கள் மற்றும் 2 லட்சம் கிராமங்களில் பொதுச் சேவை மையங்கள் ஆகியவற்றின் மூலம் கோடிக்கணக்கான விவசாயிகள் இந்த கலந்துரையாடலை மிகுந்த கவனத்துடன் பார்த்தனர். அரியானா மாநிலம் ஷிகோபூர் கிராம விவசாயிகளுடன் பிரதமர் திரு.நரேந்திர மோடி நடத்திய கலந்துரையாடலை மத்திய வேளாண்மை, விவசாயிகள் நலத்துறை அமைச்சர் திரு.ராதா மோகன் சிங் நேரில் கண்டார்.


    பிரதமருடன் கலந்துரையாடிய பல்வேறு வேளாண் திட்டங்களின் பயனாளிகள் உற்பத்தியைப் பெருக்க அரசின் பல்வேறு திட்டங்கள் எவ்வாறு உதவிகரமாக இருந்தன என்று விவசாயிகள் விளக்கினார்கள். மண்வள அட்டையின் முக்கியத்துவத்தை வெளிப்படுத்திய பயனாளிகள் கூட்டுறவு இயக்கத்தில் தங்களது அனுபவங்களை நிகழ்ச்சியின்போது பகிர்ந்து கொண்டனர்.


    மண்வள அட்டை, நுண் பாசனம், மதிப்புக்கூட்டுதல், மின்னணு தேசிய வேளாண் சந்தை, கால்நடை வளர்ப்பு, மீன்வளம் மற்றும் கோழிவளர்ப்பு ஆகியவற்றின் மூலம் தங்களது வருமானம் உயர்ந்தது குறித்து விவசாயிகள் தெரிவித்தது மிகவும் மகிழ்ச்சி அளிப்பதாக இருந்தது என்று மத்திய வேளாண்துறை அமைச்சர் கூறினார். ஒருங்கிணைந்த பண்ணை முறைகளைக் கடைப்பிடித்து எவ்வாறு வருமானத்தை இரட்டிப்பாக்கினார்கள் என்று விவசாயிகள் தங்கள் அனுபவங்களை பகிர்ந்து கொண்டனர்.


    புதிய தொழில்நுட்பங்களைக் கடைப்பிடித்து வருமானப் பெருக்கத்தை விரைவுப்படுத்துமாறு விவசாயிகளை மத்திய வேளாண்துறை அமைச்சர் கேட்டுக்கொண்டார். வேளாண் தொழில்நுட்ப மேலாண்மை முகமைகளின் அதிகாரிகள் விவசாயிகள் மேம்பாட்டு மையங்ளுடன் சேர்ந்து நமது வயல்களுக்கு புதிய தொழில்நுட்பத்தைக் கொண்டுவர பாடுபட வேண்டும் என்று அமைச்சர் கேட்டுக்கொண்டார். இந்த கலந்துரையாடலின்போது பிரதமர் அளித்த ஆலோசனைகள் மற்றும் வழிகாட்டுதல்களுக்கு நாடெங்கிலும் உள்ள விவசாயிகள் தங்கள் நன்றியை தெரிவித்துக் கொண்டனர்.


    *****

    
    
    (Release ID: 1536219) Visitor Counter : 28
    
    
      Read this release in: English , Bengali