      சுகாதாரம் மற்றும் குடும்ப நலத்துறை அமைச்சகம்

      ஆயுஷ்மான் பாரத் – தேசிய மருத்துவப் பாதுகாப்பு இயக்கத்திற்கு இந்திய மருத்துவச் சங்கம் முழு ஆதரவு
      Posted On: 22 JUN 2018 4:41PM by PIB Chennai


    ஆயுஷ்மான் பாரத் – தேசிய மருத்துவப் பாதுகாப்பு இயக்கம் (ஏபி-என்எச்பிஎம்)-ஐ அமல்படுத்துவதில் ஒத்துழைப்புது குறித்து விவாதிக்க ஆயுஷ்மான் பாரத் – தேசிய மருத்துவப் பாதுகாப்பு இயக்கத்தின் முதன்மை நிர்வாக அலுவலர் டாக்டர். இந்து பூஷண், இந்திய மருத்துவ சங்கத்தின் கவுரவ தலைமைச் செயலாளர் டாக்டர். ஆர்.என். தாண்டனை சந்தித்துப் பேசினார். ஏபி-என்எச்பிஎம்-ஐ சிறப்பாக அமல்படுத்துவதில் முழு ஆதரவு அளிக்க இந்திய மருத்துவச் சங்க பிரதிநிதி ஒப்புதல் அளித்தார். குறிப்பாக, மருத்துவமனைகளை பட்டியலிடுவது, விழிப்புணர்வு ஏற்படுத்துவது, பயனாளிகளை அடையாளம் காணும் நடைமுறைகள் ஆகியவற்றில் ஒத்துழைக்க அவர் ஒப்புதல் அளித்தார்.


    “ ஏபி-என்எச்பிஎம்-உடன் ஒத்துழைப்பதில் இந்திய மருத்துவ சங்கம் பெருமையடைகிறது. திட்டம் குறித்து விழிப்புணர்வு ஏற்படுத்துவதில் உதவ ஆர்வத்துடன் உள்ளது. இரண்டாம் அடுக்கு, மூன்றாம் அடுக்கு நகரங்கள் உள்ளிட்ட இடங்களில் தரமான சேவை வழங்குவோரை அடையாளம் கண்டு, பெரிய கட்டமைப்பை உருவாக்குவதிலும் ஆர்வம் கொண்டிருக்கிறது.” என்று டாக்டர். தாண்டன் கூறினார்.


    ஏபி-என்எச்பிஎம் வெற்றிக்கு தனியார் துறையினர் முக்கியப் பங்கு ஆற்றவேண்டியிருப்பதால், இந்த இயக்கத்தில் இந்திய மருத்துவச் சங்கம் முக்கியமான கூட்டாளி என்று டாக்டர். இந்து பூஷண் கூறினார். இதன் மூலம் தரம் மேம்படுவதற்கும், நோயாளிகளை மத்தியமாக கொண்ட பராமரிப்பை வழங்குவதற்கும் இது உதவும் என்றார். இந்தச் சந்திப்பின்போது, மருத்துவமனைகளுக்கு பணம் வழங்குதல், கருத்துக் கேட்பு மற்றும் குறைத் தீர்ப்பு அமைப்பு, மருத்துவமனைகளில் காகிதமற்ற பரிவர்த்தனைகளுக்காக தகவல் தொழில்நுட்ப அடிப்படை வசதியை உருவாக்கி எளிமைப்படுத்துதல் போன்ற முக்கிய பிரச்னைகள் குறித்து விவாதிக்கப்பட்டது.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ==========

    
    
    (Release ID: 1536340) Visitor Counter : 43
    
    
      Read this release in: English , Urdu , Bengali