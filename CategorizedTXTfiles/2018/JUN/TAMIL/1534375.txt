      சுற்றுச்சூழல் மற்றும் வனத்துறை அமைச்சகம்

      “சட்டங்கள் வந்துவிட்டன, மக்கள்தான் செயல்பட வேண்டும்”: மத்திய சுற்றுச்சூழல் அமைச்சர்
      Posted On: 04 JUN 2018 6:33PM by PIB Chennai


    “சூழல் மாசு, சுற்றுச்சூழல் உள்ளிட்ட பல்வேறு விஷயங்கள் தொடர்பாக பல சட்டங்களும், மசோதாக்களும் நிறைவேற்றப்பட்டுள்ளன. இந்நிலையில் பொதுமக்கள்தான் அவற்றின் மீது ஆக்கப்பூர்வமாகச் செயல்படவேண்டும்” என்று மத்திய சுற்றுச்சூழல், வனம், பருவநிலை மாற்றத் துறை அமைச்சர் டாக்டர் ஹர்ஷ் வர்தன் வலியுறுத்தினார்.


    உலகச் சுற்றுச்சூழல் தினத்தையொட்டி, “இயற்கையின் தலைநகர் இந்தியா” என்ற தலைப்பிலான கருத்தரங்கத்தைத் தொடங்கிவைத்த டாக்டர் ஹர்ஷ்வர்தன், சுற்றுச்சூழலைக் காப்பதில் இந்தியா பின்பற்றி வரும் மரபை நினைவுகூர்ந்தார்.


    நிலம், மரம், நதிகள் ஆகியவை கடவுளின் ஆசி பெற்றவையாக மதித்து வணங்கப்படுகின்றன. அத்துடன் இயற்கையின் கொடைகளாகக் கருதப்பட்டு, போற்றி வளர்க்கப்படுகின்றன என்றார்.


    ஒவ்வொரு மனிதனும் சுற்றுச்சூழலின் நலனுக்காக உழைப்பதற்குத் தூண்டப்பட வேண்டும். சிறு சிறு பங்களிப்புகளும் மிகப் பெரிய நலனுக்கு உதவும் என்றும் அமைச்சர் குறிப்பிட்டார்.


    பசுமை நற்பணிகள் முன்முயற்சிகளை வலியுறுத்திய அமைச்சர் டாக்டர் ஹர்ஷ் வர்தன் இந்த முன்முயற்சிகள் உலகளவில் பலன் தரத் தக்கவை என்றார்.


    பிரேசில், ரஷியா, இந்தியா, சீனா, தென்னாப்பிரிக்கா ஆகிய நாடுகளைக் கொண்ட பிரிக்ஸ் உள்பட உலக அளவிலான பேரவைகளாலும் சர்வதேச பல்கலைக்கழகங்களாலும் இந்த நடவடிக்கைகள் பெரிதும் பாராட்டப்பட்டுள்ளன. பசுமை நற்பணிகள், அது தொடர்பான செயல்கள், நன்னடத்தை ஆகியவை எதிர்காலத்தின் மந்திரம் போன்றவை என்றும் அமைச்சர் ஹர்ஷ் வர்தன் கூறினார்.


    *************

    
    
    (Release ID: 1534375) Visitor Counter : 34
    
    
      Read this release in: English