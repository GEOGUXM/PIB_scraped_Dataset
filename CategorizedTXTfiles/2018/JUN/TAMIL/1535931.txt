      குறு சிறு மற்றும் நடுத்தர தொழில் துறை அமைச்சகம்

      காதி கிராமத் தொழில் வாரியத்துடன் ஏர் இந்தியா ஒப்பந்தம்
      Posted On: 18 JUN 2018 3:08PM by PIB Chennai


    ஏர் இந்தியாவில் பயணிக்கும் சர்வதேச பயணிகளுக்கு வழங்கப்படும் காதி மூலிகை அழகுசாதன பொருட்கள் அடங்கிய அன்பளிப்புப் பைகளை விநியோகிக்கும் ரூ. 8 கோடி மதிப்பிலான ஆர்டரை காதி மற்றும் கிராமத் தொழில்கள் ஆணையம் தொடர்ந்து மூன்றாவது முறையாக பெற்றுள்ளது. இந்தப் பொருள்களில் கைகளை துடைத்துக் கொள்ள உதவும் சானிடைஸர்கள், நீர்மப்படுத்தும் திரவம், கையால் தயாரிக்கப்பட்ட சோப், உதடுகளுக்கு தடவும் தைலம், முகம் கழுவும் காதி ரோஸ் திரவம் மற்றும் அத்தியாவசிய எண்ணெய் ஆகியவை அடங்கும்.


    இந்தத் தகவலைத் தெரிவித்த காதி கிராமத் தொழில்கள் ஆணையத்தின் தலைவர் திரு. விமல் குமார் சக்சேனா, உள்நாட்டில் தயாரிக்கப்பட்ட ஆடைகளின் பயன்பாட்டை மேம்படுத்தவும் அவற்றைக் காதி மற்றும் கிராமத் தொழில்கள் ஆணையத்தில் இருந்து வாங்குவதை அதிகரிக்கவும் அரசு விமான சேவை நிறுவனமான ஏர் இந்தியா, தனது சர்வதேச விமானங்களில் இயற்கையாக்க் கிடைக்கும் சுற்றுச்சூழலுக்கு உகந்த காதி பொருள்களை வாங்குவதற்கான ஆர்டரை காதி கிராமத் தொழில்கள் ஆணையத்திற்கு அளிக்க முடிவு செய்துள்ளது என்றும் இந்தப் பொருள்கள் அடங்கிய 1.85 லட்சம் பைகள் ஏர் இந்தியாவுக்கு விநியோகிக்கப்பட உள்ளன என்றார்.


    ***

    
    
    (Release ID: 1535931) Visitor Counter : 89
    
    
      Read this release in: English , Hindi , Bengali