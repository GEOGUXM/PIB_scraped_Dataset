      சுகாதாரம் மற்றும் குடும்ப நலத்துறை அமைச்சகம்

      புகையிலையைக் கட்டுப்படுத்தும் நடவடிக்கைகளை ஆரோக்கிய அமைச்சகம் விரைவுபடுத்துகிறது
      Posted On: 06 JUN 2018 7:18PM by PIB Chennai


    2018 ஆம் ஆண்டின் புகையிலை எதிர்ப்பு நாளைக் கடைப்பிடிக்கும் வகையில், மத்திய ஆரோக்கியம் மற்றும் குடும்ப நலத் துறை இணையமைச்சர் திருமதி அனுப்பிரியா படேல் முன்னிலையில், 2017, தேசிய ஆரோக்கியக் கொள்கையின் கீழ் இலக்குகளை அடைவதற்கான நோக்கில் புகையிலைக் கட்டுப்பாட்டு நடவடிக்கைகளைச் செயல்படுத்துவதை முடுக்கிவிடுவதற்கான இரண்டு நாள் தேசிய ஆலோசனைக் கூட்டத்தை மத்திய ஆரோக்கியம் மற்றும் குடும்ப நலத் துறை இணையச்சர் திரு. அஸ்வினி குமார் சவுபே இன்று (06.06.2018) தொடங்கிவைத்தார். .


    இந்நிகழ்ச்சியில், செயலாளர் (ஆரோக்கியம்) திருமதி பிரீத்தி சூடன், கூடுதல் செயலாளர் திரு. சஞ்சீவ குமார், பொதுச் சுகாதாரத் தலைமை இயக்குநர் பிரமிளா குப்தா , உலகச் சுகாதார அமைப்பின் தற்காலிக இந்தியப் பிரதிநிதி திருமிகு பாய்டென் ஆகியோரும் கலந்துகொண்டனர்.


    கூட்டத்தில் பங்கேற்றவர்களிடையே திரு. அஸ்வினி குமார் சவுபே உரையாற்றுகையில், புகையிலையை விட்டொழித்த இந்தியா, புகை உள்ளிட்ட போதைப் பழக்கங்களுக்கு அடிமையாகாத இந்தியாவை நாம் உருவாக்க வேண்டும் எனக் குறிப்பிட்டார். நாசமுக்தி அபியான் என்னும் பழக்க அடிமைத்தனத்திலிருந்து விடுபடுவதற்கான திட்டத்தில் இணையுமாறு அமைச்சர் வேண்டுகோள் விடுத்தார். புகையிலையைப் பயன்படுத்துவதைக் கைவிட நாம் சமுதாயத்தை ஒன்றுதிரட்டுவது அவசியம் என்றும் அவர் கூறினார். “ புகையிலை குடும்பங்களையும் ஒட்டுமொத்த சமுதாயத்தையும் அழிக்கிறது. புகையிலைப்பயன்பாட்டைக் கட்டுப்படுத்த நாம் தேசிய அளவிலான ஒரு மக்கள் இயக்கத்தை நாம் தொடங்கவேண்டியுள்ளது ” என்று அவர் கூறினார்.


    மேலும் விவரங்களுக்கு www.pib.nic.in வலைத்தளத்தைப் பார்க்கவும்.

    
    
    (Release ID: 1534810) Visitor Counter : 42
    
    
      Read this release in: English , Urdu