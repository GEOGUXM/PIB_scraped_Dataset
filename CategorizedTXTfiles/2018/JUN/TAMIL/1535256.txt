      உள்துறை அமைச்சகம்

      பத்ம விருதுகளுக்கு 1,200 விண்ணப்பங்கள் செப்டம்பர் 15 வரை அவகாசம்
      Posted On: 12 JUN 2018 5:50PM by PIB Chennai


    2019ம் ஆண்டுக்கான பத்ம விருதுகள் பெறுவதற்கு ஆன்லைன் மூலமாக விண்ணப்பிக்கவும் பரிந்துரை செய்யவும் செப்டம்பர் 15ம் தேதி கடைசி நாளாகும். பத்ம விருதுகள் வரும் ஆண்டின் குடியரசு தினமான 26.1.2019 அன்று அறிவிக்கப்படும். அதற்கு 2018 மே 1ம் தேதி வரையில் மொத்தம் 1,654 பேர் பதிவு செய்துள்ளனர்.


    பாரத ரத்னா, பத்ம விபூஷண் விருதுகளுக்காக மத்திய அமைச்சர்கள், மத்திய அரசுத் துறையினர், மாநில அரசு, யூனியன் பிரதேச அரசுகள், மிகச் சிறந்த நிறுவனங்கள் மற்றும் இதர வழிகள் மூலமாகப் பரிந்துரைகள் வரவேற்கப்படுகின்றன.


    மத்திய உள்துறை அமைச்சகம் 2018, ஏப்ரல் 25ம் தேதி வெளியிட்ட மேற்கண்ட அமைப்புகளுக்கு அனுப்பியுள்ள குறிப்பில், பத்ம விருதுகளைப் பெறுவதற்குத் தகுதியான, சாதனை புரிந்த திறமையாளர்களை ஒருமித்த வகையில் அடையாளம் கண்டு உரிய வகையில் பரிந்துரை செய்யும்படி கேட்டுக் கொண்டுள்ளது.


    பத்ம விருதுகளுக்கான பரிந்துரைகள் www.padmaawards.gov.in என்ற இணையதளம் மூலமாகவே பெறப்படும்.


    மேலும் விவரங்களுக்கு, மத்திய உள்துறை அமைச்சகத்தின் www.mha.nic.in என்ற இணையதளத்தில் சென்று, விருதுகள் மற்றும் பதக்கங்கள் ( 'Awards and Medals' ) என்ற பிரிவில் அறிந்து கொள்ளலாம். இத்தகைய விருதுகளைப் பெறுவதற்கான விதிமுறைகள், வழிகாட்டுதல்களை அறிந்துகொள்ள இணையதளம்: http://padmaawards.gov.in/SelectionGuidelines.aspx .


    ******

    
    
    (Release ID: 1535256) Visitor Counter : 33
    
    
      Read this release in: English , Marathi , Bengali , Malayalam