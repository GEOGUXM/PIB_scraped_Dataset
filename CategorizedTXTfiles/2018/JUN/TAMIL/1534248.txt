      குடியரசுத் துணைத் தலைவர் செயலகம்

      நாம் ஆரோக்கியமாக இருப்பதற்கு மிதிவண்டி ஓட்டுதல் சிறந்த, விலை குறைந்த உடற்பயிற்சியாகும் – குடியரசுத் துணைத் தலைவர்
      Posted On: 03 JUN 2018 1:05PM by PIB Chennai


    நாம் நம்மை ஆரோக்கியமாக வைத்திருக்க, மிதி வண்டி ஓட்டுதல் சிறந்த விலை குறைந்த உடற்பயிற்சியாகும் என்று குடியரசுத் துணைத் தலைவர் திரு. எம். வெங்கையா நாயுடு கூறினார். மக்கள் சுற்றுச்சூழலுக்கு உகந்த அத்தகைய வாகனத்தை போக்குவரத்துக்கு பயன்படுத்துவதை ஊக்குவிக்க வேண்டும் என்று அவர் கூறினார்.


    உலக மிதிவண்டி தினத்தையொட்டி புதுதில்லி மிதிவண்டி பேரணி, ஸ்மார்ட் மிதிவண்டி நிலையம் ஆகியவற்றை தொடங்கி வைத்து, ஏராளமான சுற்றுச்சூழல் ஆர்வலர்கள், மிதிவண்டி ஓட்டுனர்களிடையே அவர் பேசினார். உலக மிதிவண்டி தினத்தையொட்டி மிதிவண்டி ஓட்டுவதை இன்றோடு முடித்துக் கொள்ளாமல் அதை நீடித்த வகையில் பயன்படுத்துவதை ஊக்குவிக்கும் பிரச்சாரம் மேற்கொள்ள வேண்டும் என்று குடியரசுத் துணைத் தலைவர் வலியுறுத்தினார். இந்த நிகழ்ச்சியில் மத்திய அறிவியல் மற்றும் தொழில்நுடபம், சுற்றுச்சூழல், வனம் மற்றும் பருவநிலை மாற்றத்துறை அமைச்சர் டாக்டர்.ஹர்ஷ் வர்தன் உள்ளிட்டோர் கலந்து கொண்டனர்.


    மாசு அளவு அதிகரித்து வருவது பற்றி குறிப்பிட்ட குடியரசுத் துணைத் தலைவர், உலகம் முழுவதும் பல நகரங்களில் புகைப் போக்கிகள், வாகனங்களில் இருந்து வெளியாகும் புகை நச்சுத் தன்மை கொண்டதாக மாறுவதைத் தடுக்கும் வகையில் நடவடிக்கைகளை எடுத்து வருவதாகக் கூறினார்.


    -----

    
    
    (Release ID: 1534248) Visitor Counter : 72
    
    
      Read this release in: English