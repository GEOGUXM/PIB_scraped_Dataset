      மனித வள மேம்பாட்டு அமைச்சகம்

      2018 பொலிவுறு இந்தியா ஹாக்கத்தானின் முதல் வன்பொருள் பதிப்பின் கிராண்ட் ஃபினாலே நிகழ்வை மத்திய மனிதவள மேம்பாட்டுத் துறை அமைச்சர் தொடங்கிவைத்தார்
      Posted On: 18 JUN 2018 6:20PM by PIB Chennai


    புது தில்லியில் இன்று (18.06.2018) 2018 பொலிவுறு இந்தியா ஹாக்கத்தான முதல் வன்பொருள் பதிப்பின் ஐந்து நாள் கிராண்ட் ஃபினாலே நிகழ்வை மத்திய மனிதவள மேம்பாட்டுத் துறை அமைச்சர் திரு. பிரகாஷ் ஜவடேகர் காணொளிக் காட்சி மூலம் தொடங்கிவைத்தார். மனிதவளத் துறை அமைச்சக உயர்கல்வித் துறைச் செயலாளர் திரு. ஆர். சுப்பிரமணியம் இந்நிகழ்வில் கலந்துகொண்டார்.


    இந்த நிகழ்ச்சியில் உரையாற்றிய அமைச்சர், 2018 பொலிவுறு இந்தியா ஹாக்கத்தான் பிரதமர் திரு. நரேந்திர மோடியின் ‘இந்தியாவில் உருவாக்குங்கள்’ முன்முயற்சியின் உடன்விளைவாக உருவாக்கப்பட்டதாகும். புதிய கருத்துக்கள் அணிவகுப்பதற்கான ஒரு முக்கிய வாகனமாக இருந்து அவற்றை உற்பத்திப் பொருளாகவும் வணிகமாகவும் மாற்றியமைக்க அது உதவுகிறது என்று கூறினார். புதுமைக் கண்டுபிடிப்புகளுக்கும் ஆராய்ச்சிக்கும் உகந்த ஒரு சூழலை உருவாக்குவது செழுமைக்கும் மேம்பாட்டுக்கும் உரிய நமது முன்னுரிமையாகும் என்றும், அது இல்லாவிட்டால் எந்த நாடும் முழுமை அடையாது என்றும் அமைச்சர் கூறினார். பொருளாதார வளர்ச்சிக்கும் நலவாழ்வுக்கும் முக்கியம் என்பதால் அரசு வெற்றிகரமான புதுமை அனுபவங்களை ஊக்குவிக்கிறது என்றும் அமைச்சர் கூறினார். மாணவர்கள் தங்கள் புதுமையான எண்ணங்களைப் பல்வேறு உற்பத்திப் பொருட்களாக மாற்ற அது ஒரு வாய்ப்பாகும் என்றும் நாளடைவில் அவர்களின் தொடக்க முன்முயற்சிகளுக்கு அது உதவும் என்றும் அமைச்சர் குறிப்பிட்டார்.

    
    
    (Release ID: 1535893) Visitor Counter : 36
    
    
      Read this release in: English , Hindi