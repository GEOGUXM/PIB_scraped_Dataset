      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      ஜம்மு சர்வதேச யோகா தின கொண்டாட்டத்தில் இணையமைச்சர் டாக்டர் ஜிதேந்திர சிங் பங்கேற்பு
      Posted On: 21 JUN 2018 12:20PM by PIB Chennai


    இன்று 4வது சர்வதேச யோகா தினம் கொண்டாடப்படுவதையொட்டி ஜம்முவில் நடைபெற்ற யோகா தின விழாவுக்கு மத்திய வட கிழக்கு பிராந்திய மேம்பாடு (தனிப்பொறுப்பு), பிரதமர் அலுவலகம், பணியாளர், பொது மக்கள் குறைதீர்ப்பு மற்றும் ஓய்வூதியம், அணுசக்தி மற்றும் விண்வெளித் துறை இணையமைச்சர் டாக்டர் ஜிதேந்திர சிங் தலைமை தாங்கினார்.


    பிராந்திய அளவிலான முக்கிய நிகழ்வு ஜம்முவில் உள்ள கே.கே. ஹக்கு மைதானத்தில் நடைபெற்றது. இதில் மத்திய இணையமைச்சர் டாக்டர் ஜிதேந்திர சிங் தலைமையில் பல்வேறு தரப்பு மக்கள் யோகா பயிற்சிகளை மேற்கொண்டனர்.


    நிகழ்ச்சியில் பேசிய அமைச்சர், யோகாவை சர்வதேச அளவுக்கு கொண்டு சென்றிருப்பது இந்தியா உலகிற்கு அளித்த முக்கியமான கொடை என்றும் இது பிரதமர் திரு. நரேந்திர மோடியின் குறிப்பிடத்தக்க சாதனை என்றும் கூறினார். முறையான உடல் மற்றும் மன ஆரோக்கியத்திற்கு யோகாவை வாழ்க்கை முறையாக மக்கள் பின்பற்ற வேண்டும் என்றும் அவர் கேட்டுக் கொண்டார்.


    இந்த நிகழ்ச்சியில் விளையாட்டு வீர்ர்கள், பாதுகாப்புப் படை வீர்ர்கள், தேசிய மாணவர் படையினர் மற்றும் இதர மக்களும் பங்கேற்றனர்.


    *****

    
    
    (Release ID: 1536151) Visitor Counter : 24
    
    
      Read this release in: English , Hindi