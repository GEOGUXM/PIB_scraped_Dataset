      ஆயுஷ்

      யோகா குறித்த முன்றாவது தேசிய சுகாதார பத்திரிகை ஆசிரியர்கள் மாநாடு புதுதில்லியில் இன்று நடைபெற்றது
      Posted On: 05 JUN 2018 6:38PM by PIB Chennai


    சுகாதார பத்திரிகை ஆசிரியர்களுக்கான யோகா குறித்த மூன்றாவது ஆண்டு மாநாட்டை புதுதில்லியில் உள்ள மொரார்ஜி தேசாய் தேசிய யோகா பயிற்சி நிறுவனத்தில் மத்திய ஆயுஷ் துறை இணையமைச்சர் (தனிப்பொறுப்பு) திரு. ஸ்ரீபாத் யெஸ்ஸோ நாயக் இன்று தொடங்கி வைத்தார். ஆண்டு தோறும் ஜூன 21ம் தேதி உலகம் முழுவதும் கொண்டாடப்படும் சர்வதேச யோகா தினக் கொண்டாட்டத்திற்கு முன்னதாக இந்த மாநாட்டை மொரார்ஜி தேசாய் தேசிய யோகா பயிற்சி நிறுவனமும், மத்திய தகவல் ஒலிபரப்பு அமைச்சகத்தின் பத்திரிகை தகவல் அலுவலகமும் கூட்டாக ஏற்பாடு செய்துள்ளன. யோகாவின் கொள்கைகள் மற்றும் பயிற்சி குறித்த விழிப்புணர்வை பரவச்செய்வதும் நிபுணர்களின் உதவியுடன் யோகாவின் அறிவியல் மற்றும் தொழில்நுட்ப அம்சங்களை வெளிக்கொண்டு வருவதும் இந்த மாநாட்டின் நோக்கமாகும்.


    மாநாட்டை தொடங்கி வைத்துப் பேசிய அமைச்சர், தொடர்ந்து மூன்றாவது ஆண்டாக இந்த சுகாதார பத்திரிகை ஆசிரியர்கள் மாநாடு வெற்றிகரமாக ஆயுஷ் அமைச்சகம் மற்றும் பத்திரிகை தகவல் அலுவலகம் ஆகியவற்றால் சர்வதேச யோகா தின தொடக்கத்தை குறிக்கும் வகையில் ஏற்பாடு செய்யப்பட்டுள்ளதாகவும், இந்த ஆண்டு இது டேராடூனில் நடைபெறும் என்றும் கூறினார். ரிசிகேஷ் மற்றும் ஹரித்வார் யோகாவின் தலைநகரமாக அறியப்பட்டிருப்பதால் இந்த ஆண்டு டேராடூன் தேர்வு செய்யப்பட்டுள்ளது என அவர் தெரிவித்தார்.


    மேலும் விவரங்களுக்கு: www.pib.nic.in என்ற இணையதளத்தில் காணலாம்.


    

    
    (Release ID: 1534671) Visitor Counter : 54
    
    
      Read this release in: English