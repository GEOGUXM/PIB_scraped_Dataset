      நீர்வளத் துறை அமைச்சகம்

      நாட்டின் 91 முக்கிய அணைகளின் நீர் மட்டம் ஒரு சதவீதம் உயர்ந்துள்ளது
      Posted On: 14 JUN 2018 5:29PM by PIB Chennai


    நாட்டிலுள்ள 91 முக்கிய நீர்த்தேக்கங்களில் 2018-ஆம் ஆண்டு ஜூன் 14-ஆம் தேதியுடன் முடிவடைந்த வாரத்தில் தண்ணீர் இருப்பு 28.409 பில்லியன் கனமீட்டராக இருந்தது. இந்த அணைகளின் மொத்த கொள்ளளவில் 18 சதவீதமாகும். இது இதற்கு முந்தைய வாரத்தில் 17 சதவீதமாக இருந்தது. ஜூன் 14-ஆம் தேதியுடன் முடிவடைந்த வாரத்தின் நீர் மட்டம் கடந்த ஆண்டு இதே காலத்துடன் ஒப்பிடுகையில் 91 சதவீதமாக இருந்தது. கடந்த 10 ஆண்டுகளில் சராசரி 97 சதவீதமாகும்.


    இந்த 91 நீர்த் தேக்கங்களின் மொத்த கொள்ளளவு 161.993 பில்லியன் கன மீட்டர். இது மதிப்பிடப்பட்ட கொள்ளளவான 257.812 பில்லியன் கனமீட்டர் அளவில் 63 சதவீதமாகும். இந்த 91 அணைகளில் 37 நீர்த்தேக்கங்களில் நீர் மின் திட்டங்கள் செயல்படுத்தப்பட்டு வருகின்றன. இவற்றின் நிறுவுதிறன் 60 மெகாவாட்டுக்கும் கூடுதலாகும்.


    தெற்கு பிராந்தியம்


    ஆந்திரா, தெலங்கானா, கர்நாடகா, கேரளா, தமிழ்நாடு ஆகிய மாநிலங்களை உள்ளடக்கிய தென் பிராந்தியத்தில் 31 அணைகள் மத்திய நீர் வள ஆணையத்தின் கண்காணிப்பில் உள்ளன. இவற்றின் மொத்த கொள்ளளவு 51.59 பில்லியன் கன மீட்டர் ஆகும். இந்த அணைகளில் தற்போதைய நீர் இருப்பு 8.35 பில்லியன் கனமீட்டர். இது மொத்த கொள்ளளவில் 16 சதவீதமாகும். கடந்த ஆண்டு இதே கால கட்டத்தில் நீர் இருப்பு 8 சதவீதமாக இருந்தது. கடந்த பத்தாண்டுகளில் சராசரி நீர் இருப்பு 16 சதவீதமாகும். எனவே, கடந்த ஆண்டைவிட இந்த அணைகளில் தற்போதைய நீர் இருப்பு நன்றாகவே உள்ளது. சராசரி நீர் இருப்புடன் இது சமமாக உள்ளது.


    கடந்த ஆண்டு இதே காலகட்டத்தை விட தற்போது ராஜஸ்தான், மேற்குவங்கம், திரிபுரா, மகாராஷ்டிரா, உத்தராகண்ட், ஆந்திரா- தெலங்கானா கூட்டுத்திட்டங்கள், ஆந்திரா, கர்நாடகா, கேரளா, தமிழ்நாடு ஆகிய மாநிலங்களின் அணைகளில் நீர் இருப்பு சிறப்பாக உள்ளது. இமாச்சலப்பிரதேசம், பஞ்சாப், ஜார்கண்ட், ஒடிசா, குஜராத், உ.பி, ம.பி, சத்தீஸ்கர், தெலங்கானா ஆகிய மாநிலங்களில் கடந்த ஆண்டை விட நீர் இருப்பு சரிவடைந்துள்ளது.


    *******

    
    
    (Release ID: 1535587) Visitor Counter : 58
    
    
      Read this release in: English , Marathi