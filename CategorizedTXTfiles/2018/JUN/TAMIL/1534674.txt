      பெண்கள் மற்றும் குழந்தை நலன் அமைச்சகம்

      குழந்தைகள் பாதுகாப்பு குறித்து பெண்கள் மற்றும் குழந்தைகள் மேம்பாட்டு அமைச்சகம் தேசிய ஆலோசனை
      Posted On: 05 JUN 2018 6:30PM by PIB Chennai


    மத்திய பெண்கள் மற்றும் குழந்தைகள் மேம்பாட்டு அமைச்சகம் புதுதில்லியில் இன்று குழந்தைகள் பாதுகாப்பு குறித்த தேசிய ஆலோசனையை ஏற்பாடு செய்திருந்தது. இந்த மாநாட்டில் சிறார் நீதி (குழந்தைகள் பராமரிப்பு மற்றும் பாதுகாப்பு) சட்டம் 2015 மற்றும் பாலியல் வன்கொடுமையில் இருந்து குழந்தைகளை பாதுகாக்கும் (போஸ்கோ) சட்டம் 2012 குறித்து விவாதிக்கப்பட்டது. இந்த ஆலோசனையின் போது பல்வேறு மாநிலங்களில் இருந்து வந்திருந்த காவல்துறையினர் தங்களது நடைமுறைகள் மற்றும் அனுபவங்களைப் பகிர்ந்து கொண்டனர்.


    குழந்தைகள் பாதுகாப்பு மற்றும் நல்வாழ்வு தொடர்பான விவகாரங்கள் குறித்து மாநில பெண்கள் மற்றும் குழந்தைகள் மேம்பாட்டுத் துறைகள், காவல் துறை, உள்துறை அமைச்சகம் மற்றும் என்.சி.பி.சி.ஆர். உடன் விவாதிக்கும் நோக்கத்துடன் பெண்கள் மற்றும் குழந்தைகள் மேம்பாட்டு அமைச்சகம் இந்த முயற்சியை மேற்கொண்டது. இந்த தேசிய ஆலோசனையின் முதல் கட்டத்தில் சிறார் நீதி சட்டம் 2015 மற்றும் போஸ்கோ சட்டம் 2012 தொடர்பாக முக்கியத்துவம் அளிக்கப்பட்டு விவாதிக்கப்பட்டது. குழந்தைகளை கண்டறிதல், குழந்தைகள் உதவி எண் (1098) ஆகியவை குழ்ந்தைகள் எதிர்கொள்ளும் பல்வேறு பிரச்சனைகளை தெரிந்து கொள்வது, நடைமுறையில் உள்ள இடைவெளிகளை தெரிந்து கொள்வது மற்றும் அவற்றுக்கான தீர்வுகள் குறித்தும் விவாதிக்கப்பட்டது.


    

    
    (Release ID: 1534674) Visitor Counter : 277
    
    
      Read this release in: English , Hindi