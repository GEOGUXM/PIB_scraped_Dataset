      சுற்றுச்சூழல் மற்றும் வனத்துறை அமைச்சகம்

      உலக சுற்றுச்சூழல் தினம் 2018 கொண்டாட்டம் தொடக்கம்
      பிளாஸ்டிக்கை ஒருமுறை மட்டுமே பயன்படுத்துவதை குறைப்பது குறித்த சமூக விழிப்புணர்வை உருவாக்குவது இன்றைய தேவை: டாக்டர் மகேஷ் சர்மா

      Posted On: 01 JUN 2018 4:32PM by PIB Chennai

    உலக சுற்றுச்சூழல் தினம் 2018ன் உலகளாவிய கொண்டாட்டங்கள் மூன்று நோக்கம் சார்ந்த அமர்வுகளுடன் இந்தியாவால் ஏற்பாடு செய்யப்பட்டு தில்லி விஞ்ஞான் பவனில் இன்று நடைபெறுகிறது. உலக சுற்றுச்சூழல் தினத்தின் இந்த ஆண்டு நோக்கமான ‘பிளாஸ்டிக் மாசினை முறியடிப்போம்’ என்பதை பிரதிபலிக்கும் வகையில் தொடக்க அமர்வு பிளாஸ்டிக் மாசு நிர்வாகத்தில் கண்ணோட்டம் செலுத்தியது. நிகழ்ச்சியில் சிறப்புரை ஆற்றிய சுற்றுச்சூழல், வனம் மற்றும் பருவ நிலை மாற்றத்திற்கான இணையமைச்சர் டாக்டர் மகேஷ் சர்மா, சமூக விழிப்புணர்வை உருவாக்குவது குறிப்பாக இளைஞர்களிடையே பிளாஸ்டிக்கை ஒரு முறை பயன்படுத்துவதை குறைப்பதும் அதனை மறுசுழற்சி செய்வது குறித்த விழிப்புணர்வை ஏற்படுத்துவது இந்த தருணத்தின் தேவை என சுட்டிக்காட்டினார். பிளாஸ்டிக் பயன்பாடு குறித்து சம்பந்தப்பட்ட அனைவரிடத்திலும் வெற்றிகரமான சூழலை உருவாக்குவது வரை பிளாஸ்டிக் பிரச்சினைக்கு தீர்வு காணமுடியாது என அவர் குறிப்பிட்டார். பிளாஸ்டிக் பயன்பாட்டை குறைப்பதில் விரிவாக்கப்பட்ட உற்பத்தியாளர் பொறுப்பின் முக்கியத்துவம் குறித்து வலியுறுத்திய அமைச்சர் பிளாஸ்டிக்கை மீட்பது, மறுசுழற்சி செய்வது மற்றும் மறுபயன்பாடு ஆகியவற்றில் அமைப்பு சார்ந்த துறை ஈடுபடுத்தப்பட வேண்டும் என்றார்.


    மேலும் விவரங்களுக்கு...


    நார்வே அரசின் தூதர் திரு. நில்ஸ் ரக்நர் காம்ஸ்வாக், சுற்றுச்சூழல், பருவம் மற்றும் எரிசக்தி ஆலோசகர், இந்தியாவுக்கான ஐரோப்பிய ஒன்றிய பிரதிநிதி திருமதி. ஹென்ரிட் ஃபார்கிமன், சுற்றுச்சூழல், வனம் மற்றும் பருவ நிலை மாற்றத்திற்கான அமைச்சகத்தின் கூடுதல் செயலர் திரு. ஏ.கே. ஜெயின், மற்றும் சி.ஐ.ஐ.பிளாஸ்டிக் கழிவு மேலாண்மைக்கான பணிக்குழு ஒருங்கிணைப்பாளர் திரு. பிரதீப் பானர்ஜி ஆகியோர் நிகழ்ச்சியில் பங்கேற்றனர்.

    
    
    (Release ID: 1534204) Visitor Counter : 108
    
    
      Read this release in: English