      பிரதமர் அலுவலகம்

      இந்தியப் பொருளாதார சீர்திருத்த நடவடிக்கை சக்ஷம் பாரத் – சுனியோஜித் பாரத் (10.05.2018 அன்றைய நிலவரப்படி)
      Posted On: 05 JUN 2018 7:17PM by PIB Chennai

    
    பணமதிப்பு நீக்கம்
      * ரூ .500, ரூ .1000 ஆகிய உயர் மதிப்பு கரன்சி நோட்டுக்களை மதிப்பிழக்கச் செய்யும் வரலாற்றுச் சிறப்புமிக்க அறிவிப்பை 2016 ஆம் ஆண்டு நவம்பர் 8- ந் தேதி பிரதமர் திரு . நரேந்திர மோடி அறிவித்தார் .
      * கருப்புப் பணம் , ஊழல் , கள்ள நோட்டுப் புழக்கம் , தீவிரவாதிகளுக்கு நிதி அளித்தல் , பண மோசடி ஆகிய தீமைகளைத் தடுப்பதை நோக்கமாக கொண்டது .
      * தொலை நோக்கில் இந்தியாவின் உள்நாட்டு ஒட்டு மொத்த உற்பத்தியை அதிகரித்து தூய்மையான , உண்மையான , சிறந்த பொருளாதார அமைப்பை உருவாக்குதல் .
      * டிஜிட்டல் பரிவர்த்தனைக்கு சிறப்பாக ஊக்கமளித்து , கணிசமான அளவு கருப்புப் பணத்தை மீட்டெடுத்தல் .
      * பணமற்ற ஊதியப் பரிவர்த்தனையை ஏற்படுத்தும் வகையில் 50 லட்சம் புதிய வங்கிக் கணக்குகள் தொடங்கப்பட்டுள்ளன .
      * 2015-16 முதல் 2016-17 வரையிலான நிதியாண்டில் 25.1 சதவீதமாக இருந்த வருமானவரிக் கணக்குத் தாக்கல் எண்ணிக்கை 2016-17 முதல் 2017-18 வரையிலான நிதியாண்டில் 29.17 சதவீதமாக அதிகரித்தது .
      * 2016-17 முதல் 2017-18 வரையிலான மின்னணு கணக்குத் தாக்கலின் எண்ணிக்கை 25 சதவீதம் அதிகரிப்பு. இது 2013-14 முதல் 2017-18 வரை 81 சதவீதமாக உயர்வு.
      * 2016 ஆகஸ்ட் முதல் 2017 ஆகஸ்ட் வரை உடனடி பணம் செலுத்துதல் சேவை பரிவர்த்தனைகளின் மதிப்பு 51 சதவீதமாக அதிகரிப்பு.
      * 2.26 லட்சம் போலி நிறுவனங்கள் ரத்து செய்யப்பட்டன. ரூ.29,213 கோடி அளவிலான கணக்கில் வராத வருமானம் கண்டுபிடிக்கப்பட்டு சேர்க்கப்பட்டது. நாடு முழுவதும் நகர்ப்புற உள்ளாட்சி அமைப்புகளின் வருமானம் அதிகரித்தது.
      * பணமதிப்பு நீக்க காலமான 2016 நவம்பர் 9-ந் தேதியிலிருந்து டிசம்பர் 30-ந் தேதி வரையிலான காலகட்டத்தில் வங்கிகளில் டெபாசிட் செய்யப்பட்ட பணத்தை மின்னணு தொழில் நுட்பத்தின் மூலம் சரிபார்க்கும் வகையில் வருமானவரித்துறை 2017 ஜனவரி 31- ந் தேதி ஆபரேஷன் கிளீன்மணி என்னும் சோதனையை தொடங்கியது.
      * தாக்கல் செய்யப்பட்ட 20,500 வருமானவரிக் கணக்குகள் பரிசீலனைக்காக எடுத்துக் கொள்ளப்பட்டன. பெருமளவு ரொக்கம் டெபாசிட் செய்து கணக்குத் தாக்கல் செய்யாதவர்களுக்கு சுமார் 3 லட்சம் நோட்டீஸ்கள் வழங்கப்பட்டன.
      * 3 லட்சம் நோட்டீஸ்களுக்கு 2.1 கோடி கணக்குகள் தாக்கல் செய்யப்பட்டன.
    
    டிஜிட்டல் பணம் செலுத்துதல் மேம்பாடு
      * எனது கைபேசி , எனது வங்கி , எனது பணப்பை : பணமற்ற பொருளாதாரத்தை ஊக்குவிக்கும் வகையில், பீம் செயலி ( ஒருங்கிணைந்த பணம் செலுத்துதல் முறையை அடிப்படையாகக் கொண்டது ) மூலம் பணம் செலுத்துதலை மக்களின் கைபேசிக்குக் கொண்டு சேர்ப்பது .
      * டிஜிட்டல் பணம் செலுத்துதல் பயன்பாட்டை ஊக்குவிக்க போனில் பீம் செயலி ; பையில் பணம் (பீம் போன் மெய்ன், கேஷ் ஜேப் மெய்ன்) பிரச்சாரம்.
      * 2.64 கோடிக்கு மேல் பீம் செயலி பதிவிறக்கம் (2018 மார்ச் 31 நிலவரப்படி).
      * ரூ .4972.69 கோடி அளவுக்கு பரிவர்த்தனை (2018 ஏப்ரல் 18 நிலவரப்படி)
      * பீம் செயலி மூலம் 89 வங்கிகள் இணைப்பு.
    
    ஜி.எஸ்.டி.: ஒரே நாடு, ஒரே வரி; ஒரே நாடு – ஒரே சந்தை
      * 2017 ஜூன் மாதம் 30- ந் தேதி நள்ளிரவில் தொடங்கப்பட்டது . 2017 ஜூலை 1- ந் தேதி முதல் செயல்பாட்டுக்கு வந்தது .
      * ஜி . எஸ் . டி . மத்திய - மாநில அரசுகளால் நிர்வகிக்கப்படுகிறது . பல்வேறு மாநிலங்கள் மற்றும் மத்திய அரசுகளின் , மாநில வாட்வரி , மத்திய கலால் வரி , கொள்முதல் வரி , நுழைவு வரி போன்ற மறைமுக வரிகள் ஒருமைப்படுத்தப்பட்டது .
      * 4 விதமான வரிவிகிதங்கள் – 5 %, 12%, 18%, 28%
      * சரக்குகள் மீதான ஒட்டு மொத்த வரிகள் 25 முதல் 30 சதவீதம் அளவுக்கு குறைப்பு.
      * சரக்கு மற்றும் சேவை தொடர்பாக குறைந்த விலைகளின் பயன்கள் நுகர்வோருக்கு சென்றடையும் வகையில் தேசிய லாபமீட்டாத ஆணையம் ஒன்று அமைக்கப்பட்டது .
      * தொழில் நடத்துவதை சுலபமானதாக்கியது . வரி வருவாய் வசூல் அதிகரிப்பு.
    
    ஜி.எஸ்.டி.யின் பயன்கள்
    
    
     
    
    பண வீக்கம் குறையக் காரணம்
      * வரிகள் மீதான தொடர் விளைவு குறைந்தது .
      * ஒட்டு மொத்தமாக விலைகள் குறைந்தன .
    
    சுலபமாக தொழில் புரியக் காரணம்
      * பொது தேசிய சந்தை
      * சிறிய வரி செலுத்துவோருக்கு பலன்கள்
      * உலகளவில் சுலபமாக தொழில் புரியும் நாடுகளின் பட்டியலில் இந்தியா 130- வது இடத்தில் இருந்து 100- வது இடத்திற்கு முன்னேறியது .
    
    கருப்புப் பரிவர்த்தனைகள் குறையக் காரணம்
      * சுய ஒழுங்கு ஆன்லைன் வரிமுறை
      * ஊடுருவல் இல்லாத வெளிப்படையான வரிமுறை
    
    நுகர்வோருக்கு கூடுதல் தகவல் தெரியக் காரணம்
      * எளிமையாக்கப்பட்ட வரி செலுத்தும் முறை
      * பல முனை வரிகள் குறைக்கப்பட்டன .
    
    ஏழை மாநிலங்கள் லாபமடையக் காரணம்
      * இலக்கு அடிப்படையிலான வரியாக ஜி . எஸ் . டி . உள்ளது .
      * நுகர்வோர் மாநிலங்களுக்கு அதிக பயன் .
      * மத்திய விற்பனை வரி ரத்து .
    
    மேக் இன் இந்தியாவுக்கு ஊக்கம் கிடைக்கக் காரணம்
      * வரியற்ற ஏற்றுமதிகள் .
      * உள்நாட்டு தொழிலுக்கு பாதுகாப்பு - ஐ . ஜி . எஸ் . டி .
    
    பொருளாதாரக் குறியீடுகள்
    
    
     
                                                                                                         
குறு பொருளாதாரக் குறியீடு                         2017-18- ம் ஆண்டுக்கானது                               
                                                                                                         
                                                                                                         
                                                                                                         
ஜி . டி . பி . வளர்ச்சி விகிதம் ( %)              6.0 ( இரண்டாம் காலாண்டு வரை )                          
                                                                                                         
                                                                                                         
                                                                                                         
நுகர்வோர் விலைக் குறியீடு                         3.6% ( இரண்டாம் காலாண்டு )                             
                                                                                                         
                                                                                                         
                                                                                                         
மொத்த விலைக் குறியீடு                             3.6% ( இரண்டாம் காலாண்டு )                             
                                                                                                         
                                                                                                         
                                                                                                         
நடப்புக் கணக்கு பற்றாக்குறை                       14.3 பில்லியன் அமெரிக்க டாலர் ( முதல் காலாண்டு )       
                                                                                                         
                                                                                                         
                                                                                                         
வர்த்தகப் பற்றாக்குறை                             41.2 பில்லியன் அமெரிக்க டாலர் ( முதல் காலாண்டு )       
                                                                                                         
                                                                                                         
                                                                                                         
வெளிநாட்டுக் கடன் ஜி . டி . பி . விகிதத்தில் (%)  20.2                                                   
                                                                                                         
                                                                                                         
                                                                                                         
வெளிநாட்டு நேரடி முதலீட்டு வரவு                   1,350.93 மில்லியன் அமெரிக்க டாலர் (2017 அக்டோபர் வரை ) 
                                                                                                         
                                                                                                         
                                                                                                         
அன்னியச் செலாவணி கையிருப்பு                       401,942 மில்லியன் அமெரிக்க டாலர் (2017 டிசம்பர் 1 வரை )
                                                                                                         
                                                                                                         
    
    
     
      * கடந்த 3 ஆண்டுகளில் அன்னிய நேரடி முதலீடுகள் 3600 கோடி அமெரிக்க டாலரில் இருந்து 6 ஆயிரம் கோடி டாலராக அதிகரித்தது .
    
    ஜி.டி.பி. வளர்ச்சி விகிதம்
      * இந்த அரசு பதவிக்கு வந்த பின்னர் உலகப் பொருளாதாரத்தில் இந்தியா பிரகாசமான நட்சத்திரமாக ஜொலிக்கிறது . 2016-17 மூன்றாம் காலாண்டில் வளர்ச்சி 7.1 சதவீதமானதை அடுத்து பண மதிப்பு நீக்கத்தை விமர்சித்தவர்களின் முகத்திரை கிழிந்தது .
                             
வருடம்   வளர்ச்சி விகிதம் (%)
                             
                             
                             
2012-13  5.48                
                             
                             
                             
2013-14  6.54                
                             
                             
                             
2014-15  7.18                
                             
                             
                             
2015-16  7.93                
                             
                             
                             
2016-17  7.11                
                             
                             
                             
2017-18  6.5 ( மதிப்பீடு )   
                             
                             

    உலகப் பொருளாதார அமைப்பு தயாரித்த 138 நாடுகள் பற்றிய உலகப் போட்டி குறியீட்டில் 2016-17- ல் இந்தியா 39- வது இடத்திற்கு முன்னேறியது . 2013-14- ல் 148 நாடுகள் பட்டியலில் அது 60- வது இடத்தில் இருந்தது .

    
    சர்வதேச முகமைகளின் ஜி.டி.பி. மதிப்பீடு (2016-17, 2017-18, 2018-19)
    
    ஜி.டி.பி. (வளர்ச்சி விகிதம்) சர்வதேச முகமைகளின் மதிப்பீடு (2016,2017 மற்றும் 2018)
    
    
     
                                                                                                                                                                                                        
சர்வதேச முகமைகள்                                                       அறிக்கை                                                                     2016            2017 பி                       2018 பி
                                                                                                                                                                                                        
                                                                                                                                                                                                        
                                                                                                                                                                                                        
சர்வதேச நிதியம் ( ஐ . எம் . எப் .)                                     உலகப் பொருளாதார கண்ணோட்டம் ( அக்டோபர் 2017)                                 7.1%            6.7%                          7.4%   
                                                                                                                                                                                                        
                                                                                                                                                                                                        
                                                                                                                                                                                                        
பொருளாதார ஒத்துழைப்பு மற்றும் மேம்பாட்டு அமைப்பு ( ஓ . இ . சி . டி .)  இந்தியா – பொருளாதார முன்னறிவிப்பு 2017                                      7.1%            7.3%                          7.01%  
                                                                                                                                                                                                        
                                                                                                                                                                                                        
                                                                                                                                                                                                        
உலக வங்கி                                                              உலகப் பொருளாதார வாய்ப்புகள் ஜூன் 2017                                       6.8%            7.2%                          7.3%   
                                                                                                                                                                                                        
                                                                                                                                                                                                        
                                                                                                                                                                                                        
ஐ . நா .                                                               உலகப் பொருளாதார நிலைமை மற்றும் வாய்ப்புகள் 2017- ம் ஆண்டின் முதற்பகுதி வரை  7.0%            7.3%                          7.2%   
                                                                                                                                                                                                        
                                                                                                                                                                                                        
                                                                                                                                                                                                        
ஆசிய வளர்ச்சி வங்கி                                                    ஆசிய வளர்ச்சி கண்ணோட்டம் செப்டம்பர் 2017                                    7.1%            7.0%                          7.3%   
                                                                                                                                                                                                        
                                                                                                                                                                                                        
                                                                                                                                                                                                        
மூடிஸ்                                                                                                                                             -               -                             7.6%   
                                                                                                                                                                                                        
                                                                                                                                                                                                        
                                                                                                                                                                                                        
பிட்ச்                                                                                                                                             -               -                             7.3%   
                                                                                                                                                                                                        
                                                                                                                                                                                                        
                                                                                                                                                                                                        
சி . எஸ் . ஓ .                                                                                                                                     2016-17 (7.1%)  6.6% (2- வது முன்மதிப்பீடு )  -      
                                                                                                                                                                                                        
                                                                                                                                                                                                        
    
    
     

    ம - மதிப்பீடு


    எப் . டி . ஐ . ( அன்னிய நேரடி முதலீடு )


    தேசிய ஜனநாயக கூட்டணி அரசு பதவியேற்றதிலிருந்து அன்னிய நேரடி முதலீட்டு சமபங்கு வரவு 47 சதவீதமாக அதிகரிப்பு .

                                                                               
ஆண்டு                          எப் . டி . ஐ . அளவு ( பில்லியன் அமெரிக்க டாலர் )
                                                                               
                                                                               
                                                                               
2013-14                        36.05                                           
                                                                               
                                                                               
                                                                               
2014-15                        45.15                                           
                                                                               
                                                                               
                                                                               
2015-16                        55.56                                           
                                                                               
                                                                               
                                                                               
2016-17                        60.08                                           
                                                                               
                                                                               
                                                                               
2017-18 ( டிசம்பர் 2017 வரை )  48.20                                           
                                                                               
                                                                               

    குறு , சிறு , நடுத்தர தொழில்கள் மற்றும் பட்ஜெட் 2018-19

      * சிறு , குறு , நடுத்தர தொழில்கள் பிரிவில் வேலைவாய்ப்பு மற்றும் பொருளாதார வளர்ச்சியை ஊக்குவிக்க 2018-19 பட்ஜெட்டில் பெரும் நடவடிக்கை .
      * 2017-18- ல் ரூ .6,481.96 கோடியாக இருந்த பட்ஜெட் ஒதுக்கீடு 2018-19- ல் ரூ .6,562.61 கோடியாக அதிகரிப்பு .
      * பிரதமர் வேலை உருவாக்கத் திட்டத்தின் கீழ் 2017-18- ல் ரூ .1,24.49 கோடியாக இருந்த ஒதுக்கீடு 2018-19- ல் ரூ .1800 கோடியாக உயர்ந்தது .
      * ரூ .50 கோடியில் இருந்து ரூ .250 கோடி வரையிலான ஆண்டு விற்று முதல் கொண்ட நிறுவனங்களுக்கான பெரு வணிக நிறுவன வரி 25 சதவீதமாக குறைப்பு .
      * கடன் உத்தரவாத நிதி ஏற்கனவே ரூ .2500 கோடியில் இருந்து ரூ .7500 கோடியாக உயர்வு .
      * நவீன தொழில்நுட்ப மையங்கள் அமைப்பதற்கு 2017-18- ல் ரூ .150 கோடியாக இருந்த ஒதுக்கீடு 2018-19- ல் ரூ .550 கோடியாக மும்மடங்குக்கு மேல் அதிகரிப்பு .
      * 2017-18- ல் ரூ .265.10 கோடியாக இருந்த கதர் மானிய ஒதுக்கீடு 2018-19- ல் மிகக் கணிசமான அளவுக்கு ரூ .415 கோடியாக அதிகரிப்பு .
      * கூடுதல் வேலைவாய்ப்பு உருவாக்கத்திற்காக சூரிய சக்கர இயக்கம் என்னும் புதிய திட்டம் தொடக்கம் .
      * எஸ் . சி . / எஸ் . டி . தொழில்முனைவோரின் வர்த்தக வளர்ச்சிக்கு உத்வேகம் அளிக்கும் வகையில் தேசிய எஸ் . சி . / எஸ் . டி . மையத்திற்கான ஒதுக்கீடு ரூ .60 கோடியில் இருந்து ரூ .93.96 கோடியாக அதிகரிப்பு .

    பட்ஜெட் சீர்திருத்தங்கள்

      * வேளாண்மை , ஊரக வளர்ச்சி , சுகாதாரம் , கல்வி , வேலைவாய்ப்பு , குறு சிறு நடுத்தர தொழில்கள் , உள்கட்டமைப்பு பிரிவுகளை வலுப்படுத்தும் வழிகாட்டுதலுடன் பட்ஜெட் தயாரிப்பு .
      * முக்கிய ரபி பருவ பயிர்களைப் போல அனைத்து அறிவிக்கப்படாத கரீப் பருவ பயிர்களுக்கும் குறைந்தபட்ச ஆதார விலை அவற்றின் உற்பத்திச் செலவைப் போல ஒன்றரை மடங்காக அதிகரிப்பு .
      * 2014-15- ல் 8.5 லட்சம் கோடியாக இருந்த நிறுவனங்கள் சார்ந்த பண்ணைக் கடன் 2018-19- ல் 11 லட்சம் கோடியாக உயர்த்தப்பட்டுள்ளது .
      * மீன் வளம் மற்றும் கால்நடை பராமரிப்பு துறைகளுக்காக ரூ .10 ஆயிரம் கோடி அளவில் 2 புதிய நிதிகள் அறிவிக்கப்பட்டன . தேசிய மூங்கில் இயக்கம் மறுசீரமைக்கப்பட்டு ரூ .1,290 கோடி வழங்கப்பட்டது .
      * மகளிர் சுயஉதவிக் குழுக்களுக்கு கடந்த ஆண்டில் வழங்கப்பட்ட ரூ .42,500 கோடி கடன் 2019 ஆம் ஆண்டில் ரூ .75 ஆயிரம் கோடியாக அதிகரிக்கப்படும் .
      * 2018-19 பட்ஜெட்டில் சுகாதாரம் , கல்வி , சமூக பாதுகாப்புக்கான ஒதுக்கீடு ரூ .1.38 லட்சம் கோடியாக அதிகரிப்பு .
      * 2022 ஆம் ஆண்டு வாக்கில் ஒவ்வொரு பழங்குடியினர் வட்டாரத்திலும் பழங்குடியின மாணவர்களுக்காக ஏகலைவா உண்டு உறைவிடப் பள்ளி ஏற்படுத்தப்படும் . ஆதி திராவிடர் நல உதவித் தொகையில் குறிப்பிடத்தக்க உயர்வு .
      * 10 கோடி ஏழை மற்றும் பாதிப்புக்கு இலக்காகும் குடும்பங்களுக்கு தலா 5 லட்சம் ரூபாய் வரை இடைநிலை மற்றும் மூன்றாம் நிலை மருத்துவத்துக்காக உலகின் மிகப் பெரிய சுகாதார பாதுகாப்புத் திட்டம் அறிமுகம் .
      * 3.5 சதவீதமாக உள்ள நிதிப் பற்றாக்குறை 2018-19- ல் 3.3 சதவீதமாக மதிப்பிடப்பட்டுள்ளது .
      * உள்கட்டமைப்புக்கு ரூ .5.97 லட்சம் கோடி ஒதுக்கீடு .
      * பங்கு விலக்கல் இலக்கு ரூ .72,500 கோடியைத் தாண்டி ரூ . 1 லட்சம் கோடியாக உயர்ந்தது .
      * மருத்துவக் காப்பீட்டு பிரீமியத்திற்கான பிடித்தம் செய்யும் அளவு உயர்வு அல்லது மருத்துவச் செலவு ரூ .30 ஆயிரத்திலிருந்து ரூ .50 ஆயிரமாக பிரிவு 80 டி - ன் கீழ் உயர்வு .
      * நீண்ட கால மூலதன ஆதாய வரி எந்தவித குறியீட்டு பயனும் அனுமதிக்காத வகையில் ரூ .1 லட்சத்திற்கு மேல் 10 சதவீதமாக நிர்ணயம் .

    எளிதில் வர்த்தகம் புரிவதற்கான உலக வங்கியின் தரவரிசை

      * உலக வங்கியின் வர்த்தகம் புரியும் அறிக்கை 2018- ல் 190 நாடுகளில் இந்தியா 100- வது இடத்தில் உள்ளதாக குறிப்பிட்டுள்ளது . 2017 ஆம் ஆண்டு அறிக்கையில் 130- வது இடத்தில் இருந்த இந்தியா 30 இடங்கள் முன்னேறியுள்ளது .
      * இந்த அறிக்கை இந்தியாவை பெரும் முன்னேற்றம் கண்ட நாடுகளில் ஒன்றாக அங்கீகரித்துள்ளது . இந்த அறிக்கையில் 30 இடங்கள் என்னும் பிற நாடுகள் கண்டிராத மிகப் பெரிய முன்னேற்றத்தை இந்தியா பெற்றுள்ளது . இந்த ஆண்டின் உலக வங்கியின் அறிக்கையில் மிகச் சிறந்த முன்னேறிய பொருளாதார நாடுகளில் இந்தியா குறிப்பிடப்பட்டுள்ளது . தெற்காசியா மற்றும் பிரிக்ஸ் நாடுகளில் இந்த முன்னேற்றத்தைக் கண்ட ஒரே நாடு இந்தியா .
      * 10 குறியீடுகளில் 6- ஐ பெற்று இந்தியா முன்னேறியுள்ளதுடன் சர்வதேச சிறந்த நடைமுறைகளுக்கு மிகவும் நெருக்கத்தில் வந்துள்ளது .
      * பிரதமரின் சீர்திருத்தம் , செயல்பாடு , மாற்றம் என்ற தாரக மந்திரத்தின் வழிகாட்டுதலில் இந்தியா செயல்படுகிறது . அதிகாரிகளை செயல்பட வைக்கும் விரிவான கூட்டு சீர்திருத்தங்களை மேற்கொள்ளும் அரசியல் உறுதிப்பாட்டை வலுவான தலைமை வழங்கியுள்ளது .

    வங்கித் துறையில் சீர்திருத்தங்கள்


    பொதுத்துறை வங்கிகளுக்கான மூலதனம்

      * கடன் வளர்ச்சி மற்றும் வேலைவாய்ப்புக்கு ஆதரவளிக்கும் வகையில் பொதுத்துறை வங்கிகளுக்கு அடுத்த 2 ஆண்டுகளில் ரூ .2,11,000 கோடியை மறு முதலீடாக ஒதுக்கப்படும் .
      * பட்ஜெட்டில் ரூ .18,139 கோடி ஒதுக்கீடு . ரூ .1,35,000 கோடிக்கு மறு முதலீட்டுப் பத்திரங்கள் . அரசின் சம பங்குகளை தளர்விக்கும் வகையில் பங்குச் சந்தைகள் மூலம் வங்கிகள் எஞ்சிய முதலீட்டைத் திரட்டும் .
      * அரசு வங்கிகளுக்கு முதலீட்டுக்காக துணை மானியக் கோரிக்கைகளின் மூன்றாவது தொகுதியாக ரூ .80 ஆயிரம் கோடிக்கு மறுமதிப்பீட்டு உத்தரவாதப் பத்திரங்களை வெளியிடும் திட்டத்துக்கு 2018 ஆம் ஆண்டு ஜனவரி 5- ந் தேதி நாடாளுமன்றம் ஒப்புதல் வழங்கியது .

    மாற்று இயக்க முறை அமைப்பு

      * மாற்று செயல்திட்டத்தின் மூலம் பொதுத்துறை வங்கிகளை ஒருங்கிணைப்பதற்கான உத்தேசத் திட்டத்திற்கு மத்திய அமைச்சரவை 2017 ஆகஸ்ட் 23- ந் தேதி கொள்கை அளவில் ஒப்புதல் வழங்கியது .
      * பொதுத்துறை வங்கிகளை ஒருங்கிணைத்து வலுவான போட்டியிடக் கூடிய வங்கிகளாக மாற்ற இது வகை செய்யும் .
      * பொதுத்துறை வங்கிகளை ஒருங்கிணைக்க மாற்று செயல் திட்டக் குழு 2017 நவம்பர் 1- ந் தேதி அமைக்கப்பட்டது .

    எஸ் . பி . ஐ . துணை வங்கிகள் பாரத ஸ்டேட் வங்கியுடன் இணைப்பு

      * 1. ஸ்டேட் பாங்க் ஆப் பிக்கானிர் & ஜெய்ப்பூர் 2. ஸ்டேட் பாங்க் ஆப் ஐதராபாத் 3. ஸ்டேட் பாங்க் ஆப் மைசூர் . 4. ஸ்டேட் பாங்க் ஆப் பாட்டியாலா . 5. ஸ்டேட் பாங்க் ஆப் திருவாங்கூர் ஆகியவை பாரத ஸ்டேட் வங்கியுடன் 2017 ஏப்ரல் 1- ந் தேதி முதல் இணைக்கப்பட்டன .
      * இதன் மூலம் எஸ் . பி . ஐ . மற்றும் துணை வங்கிகளின் அதிக மதிப்பிலான கடன் வெளியீடு மற்றும் சிறந்த மேலாண்மைக்கு வழி ஏற்பட்டுள்ளது . மேலும் வாராக்கடன்களில் கவனம் செலுத்தும் வகையில் பெரு வணிக நிறுவனங்களின் முதலீடுகள் கட்டுப்படுத்தப்பட்டுள்ளன .
      * துணை வங்கிகளின் வாடிக்கையாளர்கள் நாடு முழுவதும் பரந்து விரிந்துள்ள பாரத ஸ்டேட் வங்கியின் உலக கட்டமைப்பை அணுக வழி ஏற்பட்டுள்ளது .

    தங்க மதிப்புத் திட்டம் , சவரன் தங்கப் பத்திரத் திட்டம் மற்றும் இந்தியா தங்க நாணயங்கள்

      * இந்த ஆண்டு பிப்ரவரி 18- ந் தேதி வெளியிடப்பட்ட அறிக்கையின் அடிப்படையில் , 2017 மார்ச் 10- ந் தேதி நிலவரப்படி தங்க மதிப்புத் திட்டத்தின் கீழ் 6410 கிலோ தங்கம் சேர்ந்துள்ளது .
      * சவரன் தங்கப் பத்திரத் திட்டத்தின் வழிமுறைகளை திருத்துவதற்கு மத்திய அமைச்சரவை 2017 ஜூலை 26- ந் தேதி ஒப்புதல் வழங்கியது .

    தொழிலாளர் சீர்திருத்தங்கள்


    ஷ்ரமேவ் ஜெயதே

      * வேளாண்மை மற்றும் வேளாண்மை அல்லாத துறைகளில் குறைந்தபட்ச ஊதியம் 42 சதவீதம் அதிகரிப்பு .
      * 7- வது ஊதியக் குழு : 50 லட்சம் ஊழியர்கள் 35 லட்சம் ஓய்வூதியதாரர்களுக்கு பலன் .
      * 2016 ஜனவரி 1- ந் தேதி முதல் அரசு ஊழியர்களுக்கான பணிக்கொடை உச்ச வரம்பு ரூ .10 லட்சத்திலிருந்து ரூ .20 லட்சமாக உயர்த்தப்பட்டது . பணவீக்கம் மற்றும் பொதுவான ஊதிய உயர்வை கருத்தில் கொண்டு இது அமலாக்கப்பட்டது . தனியார் மற்றும் பொதுத்துறை ஊழியர்களுக்கும் இது பொருந்தும் .
      * போனஸ் ( திருத்தம் ) சட்டம் 2015- ன்படி கட்டணம் செலுத்துதல் : போனஸ் பெறுவதற்கான தகுதி வரம்பு மாதத்திற்கு ரூ .10 ஆயிரத்திலிருந்து மாதத்திற்கு ரூ .21 ஆயிரமாக உயர்வு .
      * புதிய ஊழியர்களுக்கு 3 ஆண்டு காலத்திற்கு வருங்கால வைப்பு நிதி பங்களிப்பு 8.3 சதவீதமாக நிர்ணயிக்கப்பட்டுள்ளது .
      * ஜவுளி , தோல் , காலணி தயாரிப்பு போன்ற அதிகம் பேர் பணிபுரியும் அரசு துறைகளில் 3 ஆண்டுகளுக்கு புதிய தொழிலாளர்களுக்கான பங்களிப்பு 12 சதவீதமாக நிர்ணயம் .
      * ஸ்ரம் சுவிதா திட்டம் : ஆன்லைன் பதிவு செய்யும் நிறுவனங்களுக்கு தனித்துவ தொழிலாளர் அடையாள எண் வழங்கப்பட்டுள்ளது .
      * தொழிலாளர்களுக்கு நிரந்தர அடையாளம் அளிக்கும் வகையில் தனித்துவ தொழிலாளர் அடையாள எண் ஒதுக்கப்பட்டுள்ளது . வருங்கால வைப்பு நிதி அமைப்பு 12 கோடி ஊழியர்களுக்கு தனித்துவ அடையாள எண் வழங்கியுள்ளது . அதில் 3 கோடி எண்கள் கைபேசி மூலம் இயக்கப்பட்டு வருகின்றன . (31.03.2017 வரை ) 7.05 கோடி பேருக்கு டிஜிட்டல் சந்தாதார விவரங்கள் இல்லை .
      * சில நிறுவனங்களுக்கு கணக்கு தாக்கல் செய்தல் , தொழிலாளர் பதிவு , பரிசோதனைக்கு விலக்கு அளிக்கும் வகையில் தொழிலாளர் சட்டங்களில் திருத்தம் .
      * 1948 ஆம் ஆண்டு ஆலைகள் சட்டத்தில் திருத்தம் : இரவு பணியில் பெண்கள் , மிகை நேரப் பணி நேரத்தை அதிகரித்தலுக்கு அனுமதி .
      * கூடுதல் தொழில் பணி பழகுனர்களுக்கு உறுதி அளிக்கும் வகையில் 1961 தொழில் பழகுனர் சட்டத்தில் திருத்தம் . உதவித் தொகையுடன் குறைந்தபட்ச சம்பளம் .
      * பிரசவ கால பயன் ( திருத்தம் ) சட்டம் 2017: ஊதியத்துடன் கூடிய பிரசவ விடுப்பை 12 வாரத்திலிருந்து 26 வாரமாக அதிகரிக்க முதல் முறையாக 12 வார கால ஊதியத்துடன் கூடிய விடுப்பை தாய்மார்கள் மற்றும் தத்தெடுக்கும் தாய்மார்களுக்கு வழங்குதல் . இச்சட்டத்தின் மூலம் சுமார் 18 லட்சம் பெண் ஊழியர்கள் பயனடைந்துள்ளனர் .
      * சிறார் தொழிலாளர் ( தடுப்பு மற்றும் ஒழுங்கு முறை ) திருத்தச் சட்டம் 2016: 14 வயதுக்கு குறைவாக உள்ள சிறார் தொழிலாளர் முறைக்கு முழுமையான தடை . ஊறுவிளைவிக்கக் கூடிய வேலை மற்றும் தொழிலில் விடலைப் பருவ (14 முதல் 18 வரை ) வேலைவாய்ப்பு தடுப்பு .
      * மாற்றியமைக்கப்பட்ட கொத்தடிமை மறுவாழ்வுத் திட்ட செயலாக்கம் : (17.05.2016 அன்று மாற்றியமைக்கப்பட்டது ) வயது வந்தோர் பயனாளிகளுக்கு நிதியுதவி தலா ரூ .1 லட்சமாகவும் , சிறப்புப் பிரிவு ( குழந்தைகள் மற்றும் பெண்கள் ) பயனாளிகளுக்கு ரூ .2 லட்சமாகவும் . இதர சிறப்புப் பிரிவினருக்கு ரூ .3 லட்சமாகவும் அதிகரிப்பு .
      * சம்பளம் அளித்தல் ( திருத்தம் ) சட்டம் 2017: ஊழியர்களுக்கு தொழிலதிபர்கள் ரொக்கமாகவோ அல்லது காசோலையாகவோ அல்லது ஊழியர்களின் வங்கிக் கணக்கில் பணம் செலுத்துதல் மூலமாகவோ ஊதியம் வழங்குவது .
      * ஓய்வூதியதாரர்களின் வசதிக்காக ஜீவன் பிரமான் பத்ரா டிஜிட்டல் திட்டம் அறிமுகம் .
      * பீடித் தொழிலாளர்கள் . சினிமா தொழிலாளர்கள் , நிலக்கரி சுரங்கத் தொழிலாளர்கள் அல்லாதோர் ஆகியோருக்கான வீட்டு வசதி மானியம் ரூ .40 ஆயிரத்திலிருந்து ரூ .1,50,000- மாக அதிகரிப்பு .
      * சரக்கு மற்றும் சேவைகளின் தரத்தை மேம்படுத்த இந்திய தர நிர்ணய சபை சட்டத்தில் சீர்திருத்தங்கள் .
      * தேசிய பணித்துறை சேவைத் திட்டம் : தொழிலதிபர்கள் , பயிற்சியாளர்கள் மற்றும் வேலை தேடுபடுபவர்களை ஒரே தளத்தில் கொண்டு வரும் திட்டம் . இந்த இணையதளத்தில் 2018 பிப்ரவரி 28 வரை 4.10 கோடி வேலை தேடுவோர் , 14.87 லட்சம் தொழிலதிபர்கள் பதிவு செய்துள்ளனர் . 8.43 லட்சம் காலி பணியிடங்கள் ஏற்படுத்தப் பட்டுள்ளன . 3,151 பணித்துறை ஆலோசகர்கள் பதிவு செய்துள்ளனர் .

    

    
    (Release ID: 1534454) Visitor Counter : 416
    
    
    
    
    

        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
*