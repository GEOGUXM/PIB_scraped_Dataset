      புதிய மற்றும் புதுப்பிக்கத்தக்க எரிசக்தி அமைச்சகம்

      புதுப்பிக்கத் தக்க மின்சக்தி உற்பத்தி: கடந்த 4 ஆண்டுகளில் தடம்பதித்த பயணம்
      Posted On: 05 JUN 2018 2:56PM by PIB Chennai

     1. புதுப்பிக்கத் தக்க மின்சக்தித் திட்டத்தில் கடந்த 4 ஆண்டுகளில் இந்தியா தடம் பதித்தது.
     1. புதுப்பிக்கத் தக்க மின்சக்தி உற்பத்தி 70 ஜிபி (கிகாபைட்) அளவு ஏற்கெனவே எட்டப்பட்டுவிட்டது. தற்போது மேலும் 40 ஜிபி உற்பத்திக்கான கட்டுமானப் பணி நடைபெற்று வருகிறது.
     1. உலக அளவில் இந்தியா காற்றாலை மின் உற்பத்தியில் நான்காவது இடத்தையும் புதுப்பிக்கத் தக்க மின் உற்பத்தியில் 5வது இடத்தையும், சூரிய ஒளி சக்தி உற்பத்தியில் 6வது இடத்தையும் வகிக்கிறது.
     1. இந்தியாவில் சூரிய மின்உற்பத்தி 8 மடங்கு அதிகரித்துள்ளது. 2014ம் ஆண்டு சூரிய மின்சக்தி உற்பத்தித் திறன் 2.63 கிகாவாட்ஸ் ஆகும். அது, தற்போது 22 கிகாவாட்ஸ் என்ற நிலையை எட்டியிருக்கிறது.
     2. காற்றாலை மின் உற்பத்தி 1.6 மடங்கு அதிகரித்துள்ளது. 2014ம் ஆண்டில் காற்றாலைகள் மூலம் 21 கிகாவாட்ஸ் உற்பத்தி செய்யப்பட்டது. அது தற்போது 34 கிகா பைட் உற்பத்தி என்ற நிலையை அடைந்திருக்கிறது.
     1. புதுப்பிக்கத் தக்க மின்சார உற்பத்தித் திட்டங்களில் மொத்தம் 115 கிகா வாட்ஸ் மின்சார உற்பத்தித் திறன் கொண்ட தடங்களை 2020ம் ஆண்டு மார்ச் வரையில் அமைப்பதற்கான ஏலம் நடத்துவதற்கான அறிவிப்பு வெளியிடப்பட்டுள்ளது .
     1. மாற்று மின்சாரத் திட்டங்கள் நிறுவி, செயல்படத் தொடங்கியதை அடுத்து, இதுவரை 175 கிகாவாட்ஸ் உற்பத்தியை எட்ட நடவடிக்கை எடுக்கப்பட்டு வருகிறது.
     2. இலக்குகளை எட்டுவது மட்டுமின்றி, அவற்றை விஞ்சவும் திட்டமிடப்பட்டுள்ளது.
     3. நிறைவேறும் நிலையில் உள்ள புதிய திட்டங்கள்:
     1. குஸும் ( விவசாயிகளின் பாதுகாப்பு மற்றும் நிவாரண நடவடிக்கைகள் - KUSUM ) திட்டம்:
         1. 27.5 லட்சம் சூரிய மின் பம்ப்செட்டுகள் (17.50 லட்சம் தனிப்பிரிவுகள், 10 லட்சம் மின்தொகுப்பில் இணைந்தவை)
         2. ஒவ்வொன்றும் 0.5 முதல் 2 மெகாவாட் திறனுள்ள மொத்தம் 10 கிகாவாட்ஸ் சூரிய ஒளிமின்சக்தி உற்பத்திப் பிரிவுகள்
         3. மின்தொகுப்பில் இணைந்துள்ள 50,000 குழாய் கிணறுகள், பாசன வசதிகள், குடிநீர்த் திட்டங்கள்
     1. “ ஸ்ருஷ்டி” (இந்தியாவில் கூரையில் அமைக்கப்படும் நீடித்த சூரிய ஒளி மின்னுற்பத்தித் திட்டம் - SRISTI ). மொட்டை மாடி, கூரைகள் மீது நீடித்த சூரிய ஒளி மின் உற்பத்திக்கான அமைப்புகள்.
     1. 24 மணி நேர புதுப்பிக்கத் தக்க மின்சக்திக்கான கொள்கை இறுதி செய்யப்பட்டது .

    மாற்று மின்சக்தி உற்பத்தியில் 175 கிகாவாட்ஸ் என்ற இலக்கை எட்டுவதற்காக ஏராளமான கொள்கைகள் வகுக்கப்பட்டுள்ளன.

     1. நமது அரசாங்கத்தின் கொள்கை வழிகாட்டுதல்களின்படி இலக்கை அடைவதில் வெளிப்படைத் தன்மை. ஏலத்தில் வெளிப்படைத் தன்மை மற்றும் ஏலமுறையில் சூரிய சக்தி மற்றும் காற்றாலை மின்சக்தியைக் கொள்முதல் செய்ததன் மூலம் அவற்றின் விலை குறைக்கப்பட்டது. 2017-ம் ஆண்டில் சூரிய மற்றும் காற்றாலை மின்சாரக் கொள்முதலுக்கு ஏலப் போட்டிக்கான வழிகாட்டுதல்கள் அறிவிப்பாக வெளியிடப்பட்டன. ஒரு யூனிட்டுக்கு குறைந்தபட்ச கட்டணமாக சூரிய சக்திக்கு ரூ. 2.44 எனவும், காற்றாலைக்கு ரூ. 2.43 எனவும் நிர்ணயிக்கப்பட்டது. யூனிட்டுக்கு ரூ.2.44 என்ற கட்டணத்தில் மின்சக்தி தரும் சூரிய சக்தி உற்பத்தி ஆலை அமைப்பதற்கான ஏலமுறை வரும் ஆகஸ்ட் மாதம் தொடங்கப்படும்.
     1. 2022ம் ஆண்டு தொடங்கவுள்ள மாநிலங்களுக்கு இடையிலான சூரிய சக்தி மற்றும் காற்றாலை மின்சார உற்பத்திப் பிரிவுகளின் மாநிலங்களுக்கு இடையிலான மின்பகிர்வுக் கட்டணத்தையும், இழப்புகளையும் அரசு தள்ளுபடி செய்துள்ளது. இது சூரிய சக்தி, காற்றாலை மின்சக்திக்கு அதிகமான வளமுள்ள இடங்களில் மின்சாரத் திட்டங்களை அமைப்பதற்குப் பெரிதும் ஊக்கமளிக்கும். இதன் மூலம் அதிக மின்உற்பத்தியுள்ள மாநிலங்கள் குறைவான மின்சாரம் உள்ள மாநிலங்களுக்கு மின்சாரத்தைப் பகிர்ந்து கொள்ளும் வகையில் மின்சார சந்தையை உருவாக்கும். கூடுதல் நிதிச் சுமை இருக்காது.
     1. புதுப்பிக்கத் தக்க மின்சக்திக்கு ஊக்கம் அளிக்கும் இந்திய அரசின் உறுதிப்பாட்டை வெளிப்படுத்தும் வகையில் 2019ம் ஆண்டு வரையில் மாற்று மின்சக்தி கொள்முதல் பொறுப்பு குறித்து அறிவிக்கை வெளியிடப்பட்டது. 2022ம் ஆண்டுவரையில் மின்சக்தி கொள்முதல் பொறுப்பு முறை குறித்த அறிவிக்கையை வெளியிட நடவடிக்கை எடுக்கப்பட்டு வருகிறது.
     1. புதுப்பிக்கத் தக்க மின்சக்தியை முதன்மைப்படுத்துவதற்காக அரசு புதுப்பிக்கத்தக்க உற்பத்தி பொறுப்பு (Renewable Generation Obligation-RGO) அறிமுகப்படுத்தப்பட்டுள்ளது. இது புதுப்பிக்கத் தக்க எரிசக்தியில் நிலக்கரி சார்ந்த அனல்மின் உற்பத்திக்கு ஊக்கமளிக்கும்.
     1. சூரிய சக்தியையும் காற்றாலை மின்சக்தியையும் அதிகபட்சமாகப் பயன்படுத்துவதற்காக சூரியஒளி – காற்று மின்சக்தி கொள்கை ( Solar-Wind hybrid policy ) அறிவிக்கப்பட்டுள்ளது. இந்தக் கொள்கை புதுப்பிக்கத்தக்க மின்சக்தியை அதிக அளவில் உற்பத்தி செய்ய உதவும். தற்போதுள்ள உற்பத்தித் திட்டங்களில் 2000 மெகாவாட் திறனுள்ள சூரியசக்தி, காற்றாலை மின்சக்திப் பிரிவு அமைக்க ஒப்பந்தப் புள்ளி அறிவிக்கப்பட்டுள்ளது.
     1. சூரிய மின்சக்தி பூங்கா அமைப்பதற்கான இலக்கு உயர்த்தப்பட்டுள்ளது. இதன்படி அவற்றின் உற்பத்தித் திறன் 20 கிகாவாட் மின் உற்பத்தியிலிருந்து 40 கிகாவாட் உற்பத்தியாக உயர்த்தப்பட்டுள்ளது . 21 மாநிலங்களில் மொத்தம் 26 கிகாவாட் திறனுள்ள 41 சூரிய ஒளி மின்சக்தி பூங்காக்கள் அமைக்க ஒப்புதல் அளிக்கப்பட்டது. கர்நாடக மாநிலம் பவகாடா என்ற இடத்தில் 2 கிகாவாட் திறனுள்ள மிகப் பெரிய சூரியசக்திப் பூங்கா அமைக்கப்படுகிறது. பொதுத்துறையினருடன் இணைந்து தனியாரும் சூரிய மின்சக்திப் பூங்காக்கள் அமைக்க ஊக்கப்படுத்தும் வகையில் அரசு புதிய சூரியசக்தி பூங்காக் கொள்கையை அறிவித்துள்ளது. .
     1. தமிழ்நாடு, குஜராத் ஆகிய மாநிலங்களின் கடற்பகுதிகளில் காற்றாலை மின் உற்பத்திக்குச் சிறந்த இடங்களாகும். அதன் மூலம் அதிகபட்ச மின்சாரத்தை உற்பத்தி செய்வதை ஊக்குவிப்பதற்காக “ கடலோர காற்றாலை மின்னுற்பத்திக் கொள்கையை ” ( offshore wind power policy ) வகுக்கப்பட்டுள்ளது. ஆரம்ப நிலையில் 1 கிகாவாட் மின்னுற்பத்தியில் ஆர்வம் காட்டுவோரின் விருப்ப மனுக்கள் வரவேற்கப்பட்டுள்ளன.
     1. வீடுகளில் சூரிய மின்சக்தியை உற்பத்தி செய்வதற்குச் சாதகமான சூழல் அமைய சூரிய மின்கலங்கள் ( solar cells ) உற்பத்திக்கு முன்னுரிமை தரப்படுகிறது. இது தொடர்பாக சூரிய சக்தி கருவிகள் உற்பத்தியில் ஆர்வம் செலுத்தும் நிறுவனங்கள் விருப்ப மனுவை வரவேற்பதாக அரசு அறிவித்துள்ளது. இது வீடுகளில் சூரிய மின்சக்தி உற்பத்திக்குத் தூண்டுகோலாக அமைகிறது.
     2. புதுப்பிக்கத் தக்க மின்சார உற்பத்திக்காக மின்தொகுப்புக் கட்டுமானத்தை உருவாக்குவதற்காக பசுமை மின்சக்தித் தடம் ( Green Energy Corridor projects) அமைக்கப்படுகிறது . எதிர்காலத் தேவைக்காக மாநிலத்துக்குள்ளேயே மின்பகிர்வுத் திட்டம் ( Intra State Transmission Scheme ) வகுக்கப்பட்டுள்ளது. இது சூரிய சக்தி வளமுள்ள 8 மாநிலங்களில் மொத்தம் ரூ. 10,141 கோடியில் அமல்படுத்தப்படுகிறது. இத்திட்டம் 2020ம் ஆண்டு மார்ச் மாதம் நிறைவடையும்.
     1. இந்தியாவில் புதுப்பிக்கத் தக்க மின்சார உற்பத்திக்கு மொத்தம் 4,200 கோடி டாலர் (சுமார் ரூ 2,81,772 கோடி) முதலீடு செய்யப்பட்டுள்ளது. இதையடுத்து புதிய வாய்ப்புகளும், புதிய வணிக வாய்ப்புகளும் உருவாகியுள்ளன. இதில் உள்ள வாய்ப்புகள் குறித்து இந்திய நிறுவனங்கள் ஆராய்ந்து வருகின்றன. இதில், குறிப்பாக புதுப்பிக்கத் தக்க மின் உற்பத்தியில் இந்தியா வளமான நாடாகத் திகழ்கிறது.

    அன்னிய முதலீட்டாளர்கள் புதுப்பிக்கத் தக்க மின்உற்பத்தி நிறுவனங்களை அமைக்க இந்திய நிறுவனங்களுடன் நிதி அல்லது தொழில்நுட்ப கூட்டு அடிப்படையில் இணைந்து முதலீடு செய்ய முன் வரலாம். 100 சதவீத முதலீட்டுக்கும் ஒப்புதல் உண்டு. புதுப்பிக்கத் தக்க மின்திட்டங்களைத் தொடங்குவதற்கு இந்திய அரசு வெளிநாட்டு முதலீட்டாளர்களை ஊக்குவிக்கிறது.


     1. புதுப்பிக்கத் தக்க மின்சக்தித் திட்டங்கள் ஆண்டுதோறும் 1 கோடி மனித நாட்கள் என்ற விகிதத்தில் கடந்த நான்கு ஆண்டுகளில் வேலைவாய்ப்புகளை உருவாக்கியுள்ளது. தகுதியான தொழில்நுட்ப பணியாளர்களுக்காக 2015ம் ஆண்டு சூரியமித்ரா திட்டம் தொடங்கப்பட்டது. இத்திட்டத்தின் கீழ், நாடு முழுவதும் கடந்த மார்ச் 31ம் தேதி வரையில் மொத்தம் 18,631 பேர் பயிற்சி பெற்றுள்ளனர் .

     1. தர உறுதிக்காக அரசு சூரியசக்தி போட்டோவோல்டிக் முறை சாதனத்துக்கான தர நிர்ணயம் வகுக்கப்பட்டுள்ளது.
     1. சர்வதேச சூரியசக்தி கூட்டாண்மை ( ISA ) முதல் முறையாக சர்வதேச நாடுகளின் அரசுகள் கொண்ட அமைப்பாக 2017 ம் ஆண்டு டிசம்பர் 6ம் தேதி உருவாக்கப்பட்டு, இந்தியாவைத் தலைமையிடமாகக் கொண்டு அமைக்கப்பட்டுள்ளது. சர்வதேச சூரியசக்தி கூட்டாண்மை ( ISA ) என்பது சுத்தமான விலைமலிவான மின்சக்தி அனைவருக்கும் கிடைக்கவேண்டும் என்ற பிரதமர் திரு. நரேந்திர மோடியின் தொலைநோக்குத் திட்டத்தின் ஓர் அங்கமாகும்.

    *****

    
    
    (Release ID: 1534462) Visitor Counter : 342
    
    
      Read this release in: English
    
    
    

1.