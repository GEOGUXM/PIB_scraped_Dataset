      பெண்கள் மற்றும் குழந்தை நலன் அமைச்சகம்

      போஷன் அபியானில் உரிய நேரத்தில் தலையீடு, தீவிரமான கண்காணிப்பு ஆகியற்றின் மூலம் சேவையை வலுப்படுத்தவும், ஊட்டச்சத்தை மேம்படுத்தவும் சிறப்பாக வடிவமைக்கப்பட்டுள்ள மென்பொருள் உதவுகிறது
      Posted On: 25 JUN 2018 3:12PM by PIB Chennai


    ஊட்டச்சத்து விளைவுகளுக்காக நிகழ் நேரத்தில் கண்காணிப்பதற்கும், அதேபோல் சேவை அளிக்கும் முறையை வலுப்படுத்துவதற்கும் ஐசிடிஎஸ்-சிஏஎஸ் (பொது பயன்பாட்டு மென்பொருள்) சிறப்பாக வடிவமைக்கப்பட்டுள்ளது. வரவிருக்கும் போஷன் அபியான் டெக்-தான் பற்றி மகளிர் மற்றும் குழந்தைகள் நலத்துறை செயலாளர் திரு. ராகேஷ் ஸ்ரீவத்சவா செய்தியாளர்களிடம விவரித்தார். உரிய நேர தலையீடு, தீவிரமான கண்காணிப்பு ஆகியவற்றின் மூலம் ஊட்டச்சத்து விளைவுகளை மேம்படுத்துவதற்காகவும், தகவல் அடிப்படையிலான முடிவுகளை மேற்கொள்வதற்குமான கருவியாக இது இருக்கும் என்று அவர் கூறினார்.


    புதுதில்லியில் உள்ள வெளிநாடு வாழ் இந்தியர் மையத்தில் 2018, ஜூன் 28 அன்று பிரதமரின் முழுமையான சத்துணவு பற்றிய திட்டத்திற்கான – (போஷன் அபியான்)- டெக்-தான் எனப்படும் வழிகாட்டுத் தொழில்நுட்ப பங்களிப்பு தொடர்பான ஒருநாள் கருத்தரங்கை மத்திய மகளிர் மற்றும் குழந்தைகள் நல அமைச்சகம் ஏற்பாடு செய்துள்ளது.


    ஊட்டச்சத்து தொடர்பான மக்கள் இயக்கத்திற்கு ஒரு முன் முயற்சியாகவும், பயனாளிகளை சென்றடைவதற்கும், பழக்க, வழக்கத்தில் தீவிரமான மாற்றத்தைக் கொண்டு வருவதற்கும், கருத்துக்களை பரிமாறிக் கொள்வதற்கும் ஒத்துழைப்புக்கான வழிவகைகளைக் கண்டறிவதற்கும், பங்கேற்பாளர்களுக்கு தொழில்நுட்ப உதவி கிடைப்பதற்குமான சூழலை உருவாக்க இந்த கருத்தரங்கிற்கு ஏற்பாடு செய்யப்பட்டிருப்பதாக மகளிர் மற்றும் குழந்தைகள் நலத்துறை செயலாளர் தெரிவித்தார்.


    =============

    
    
    (Release ID: 1536523) Visitor Counter : 64
    
    
      Read this release in: English , Hindi