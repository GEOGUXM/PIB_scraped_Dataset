      பிரதமர் அலுவலகம்

      மகளிருக்கு அதிகாரமளித்தல் – இந்தியாவுக்கு அதிகாரமளித்தல் சஷாக்ட் நாரி சஷாக்ட் பாரத் (10.05.2018 நிலவரப்படி)
      Posted On: 05 JUN 2018 7:16PM by PIB Chennai


    பெண்களை அக்கறையுடன் பாதுகாத்தல்


    பெண் குழந்தைகளை பாதுகாப்போம் , பெண் குழந்தைகளுக்கு கற்பிப்போம்


    1. ஹரியானா மாநிலம் பானிப்பட்டில் 2015 ஜனவரி 22- ந் தேதி பிரதமர் தொடங்கி வைத்தார் .


    2. ராஜஸ்தான் மாநிலம் ஜூன்ஜூனுவில் 2018 மார்ச் 8- ந் தேதி பிரதமர் பங்கேற்ற நிகழ்ச்சியில் அனைத்து 640 மாவட்டங்களுக்கும் விரிவாக்கம் .


    3. திட்டத்தின் இரண்டு முக்கிய அம்சங்கள் , (1) 405 மாவட்டங்களில் ( முதலில் சேர்க்கப்பட்ட 161 மாவட்டங்கள் உட்பட ) பல்துறை தலையீடு மற்றும் ஊடக ஆலோசனை முறை மாவட்ட ஆட்சியர்களால் செயல்படுத்தப்பட்டு வருகிறது . (2) எஞ்சிய 235 மாவட்டங்களில் ஊடக ஆலோசனை முன்னறிவிப்பு மற்றும் மக்களைச் சந்திக்கும் முழுமையான அணுகுமுறை பின்பற்றப்பட்டு வருகிறது .


    4. 2017-18 முதல் 2019-20 வரை செயல்படுத்தப்படும் . ரூ .1132.5 கோடி நிதி ஒதுக்கீட்டிலான 100 சதவீத மத்திய அரசின் திட்டம் .


    5. பல்துறை தலையீட்டின் பயனாக தெரிவு செய்யப்பட்ட குறிப்பிட்ட மாவட்டங்களில் , பெண்களிடம் விழிப்புணர்ச்சியை உருவாக்கவும் அவர்களுக்கு உகந்த சூழலை ஏற்படுத்தவும் புதுமையான முன்முயற்சிகள் மேற்கொள்ளப்பட்டுள்ளன .


    6. மத்திய சுகாதாரம் மற்றும் குடும்ப நல அமைச்சகத்தின் சமீபத்திய புள்ளி விவரப்படி , 2015-16, 2016-17 ஏப்ரல் முதல் மார்ச் வரையிலான காலகட்டத்தில் 161 மாவட்டங்களில் ஊக்கமளிக்கும் வகையிலான போக்குகள் காணப்படுகின்றன .

     1. பெண் குழந்தைகளை பாதுகாப்போம் , பெண் குழந்தைகளுக்கு கற்பிப்போம் திட்டம் செயல்படுத்தப்படும் 104 மாவட்டங்களில் பாலின பிறப்பு விகிதத்தில் கண்கூடான முன்னேற்றம் .
     2. கர்ப்பக் கால மருத்துவத்திற்கான முதல் மூன்று மாதத்திற்குள்ளாக பதிவு செய்வதில் 119 மாவட்டங்களில் முன்னேற்றம் .
     3. மருத்துவமனைகளில் பிரசவ நடைமுறையில் 146 மாவட்டங்களில் முன்னேற்றம் .

    7. 2018-19- ல் பெண் குழந்தைகளுக்கான இடைநிலைக் கல்வி பதிவு இலக்கு 82 சதவீதமாக அதிகரிப்பு . கல்விக்கான ஒருங்கிணைந்த மாவட்ட தகவல் முறையின்படி 2015-16- ல் இடைநிலைக் கல்வியில் பெண்கள் பதிவு 80.97 சதவீதமாகவும் , 2013-14- ல் 76 சதவீதமாகும் இருந்தது .


    பிரதமர் சுகன்யா சம்ரிதி யோஜனா

      * 22.01.2015 ல் தொடங்கப்பட்டது
      * பெண் குழந்தைகள் நலன் மற்றும் அவர்களது எதிர்கால பாதுகாப்பை உறுதி செய்ய சிறிய டெபாசிட் சேமிப்புத் திட்டம் .
      * 1.26 கோடிக்கு மேல் கணக்குகள் தொடங்கப்பட்டன .
      * 2017 நவம்பர் வரை ரூ .19,183 கோடி அளவுக்கு டெபாசிட் செய்யப்பட்டது .

    போஷன் – தேசிய ஊட்டச்சத்து இயக்கம்

      * நாடு முழுவதும் பிறந்த குழந்தைகளுக்கு சிறந்த ஊட்டச்சத்து வழங்க வகை செய்யும் தேசிய ஊட்டச்சத்து இயக்கம் 2022- ஜ ( போஷன் அபியான் ) பிரதமர் 08.03.2018- ல் ஜூன்ஜூனுவில் தொடங்கி வைத்தார் .
      * உடல் வளர்ச்சி குறைப்பாட்டை ஆண்டுக்கு 2 சதவீதம் அளவிலும் , ஊட்டச்சத்து குறைப்பாட்டை 2 சதவீத அளவிலும் , ரத்தச்சோகையை ( சிறார்கள் , பெண்கள் மற்றும் விடலைப் பருவ பெண்கள் இடையிலான ) 3 சதவீத அளவிலும் , பிறப்பு எடை குறைவை 2 சதவீத அளவிலும் குறைப்பதை இந்த இயக்கம் இலக்காக கொண்டுள்ளது .
      * 6 வயதுக்குட்பட்ட குழந்தைகள் இடையே உயர குறைப்பாட்டை 2022 ஆம் ஆண்டு வாக்கில் 38.4 சதவீதத்திலிருந்து 25 சதவீதமாக குறைக்க இந்த இயக்கம் இலக்கு நிர்ணயித்துள்ளது .
      * போஷாக்கான குழந்தைகள் , தேசத்தை வலிமையாக்கும் திட்டம் .
      * 2017-18 முதல் 2019-20 வரையிலான 3 ஆண்டுகளுக்கு பட்ஜெட் ஒதுக்கீடு ரூ .9046 கோடி .
      * ஒருங்கிணைப்பு , தொழில்நுட்ப பயன்பாடு , இலக்கை அணுகுதல் ஆகியவற்றின் மூலம் ஊட்டச்சத்து குறைப்பாட்டை போஷன் அபியான் சமாளிக்கிறது .

    பிரதமர் உஜ்வாலா யோஜனா

      * வறுமைக் கோட்டிற்கு கீழ் உள்ள குடும்பங்களைச் சேர்ந்த பெண்களுக்கு இலவச சமையல் எரிவாயு இணைப்பு வழங்கும் திட்டத்தை 01.05.2016 அன்று உத்தரப்பிரதேசம் பல்லியாவில் பிரதமர் தொடங்கி வைத்தார் .
      * 06.05.2018 நிலவரப்படி 3.78 கோடிக்கும் மேற்பட்ட புதிய சமையல் எரிவாயு இணைப்புகள் பெண்களுக்கு வழங்கப்பட்டுள்ளன . இதில் தாழ்த்தப்பட்டோருக்கு 30.5 சதவீதமும் , பழங்குடியினருக்கு 13.3 சதவீதமும் வழங்கப்பட்டுள்ளன .
      * நாடு முழுவதும் இத்திட்டம் விரிவாக்கப்பட்டு தற்போது 712 மாவட்டங்களில் செயல்படுத்தப்படுகிறது .
      * 2016 முதல் 2020 வரையிலான 4 ஆண்டு காலத்தில் இந்தத் திட்டத்திற்கான இலக்கு 5 கோடியிலிருந்து 8 கோடியாக அதிகரிக்கப்பட்டுள்ளது .
      * இந்தத் திட்டம் அனைத்து எஸ் . சி ., எஸ் . டி ., குடும்பங்களுக்கும் , பிரதமர் ஆவாஸ் யோஜனா , அந்தியோதயா அன்ன யோஜனா , வனப்பகுதி மக்கள் , மிகவும் பின்தங்கிய பிரிவினர் , தேயிலைத் தோட்டம் மற்றும் முன்னாள் தேயிலைத் தோட்ட பழங்குடியினர் , தீவுகள் அல்லது நதித் தீவுகளில் வசிப்பவர்கள் ஆகியோர் இத்திட்டத்தின் பயனாளிகளாவார்கள் .
      * நிதி ஒதுக்கீடு ரூ .12,800 கோடி .
      * சமையல் எரிவாயு இணைப்பு : 2016-17 ஆம் ஆண்டில் 3.31 கோடிக்கும் அதிகமான புதிய சமையல் எரிவா யு இணைப்புகள் வழங்கப்பட்டன . 2017-18- ல் 2.82 கோடிக்கும் அதிகமான புதிய இணைப்புகள் வழங்கப்பட்டன . 01.01.2016 அன்று 61 சதவீதமாக இருந்த தேசிய சமையல் எரிவாயு இணைப்புகள் வழங்கும் திட்டம் 01.03.2018 நிலவரப்படி 79.9 சதவீதமாக உயர்ந்தது .

    மகிளா சக்தி மையங்கள்

      * கிராமங்களில் உள்ள அங்கன்வாடி மையங்கள் மேம்படுத்தப்பட்டு கிராமப் பெண்களுக்கு அதிகாரமளித்தல் மையங்களாக மாற்றியமைக்கப்பட்டுள்ளன .
      * முந்தைய பெண்களுக்கு அதிகாரமளித்தல் தேசிய இயக்கத்தின் கீழ் தேசிய மற்றும் மாநில அளவில் ( பெண்களுக்கான மாநில ஆதார மையம் ) இயங்கி வந்த கட்டிடங்களில் மகிளா சக்தி மையம் இயங்கும் .
      * பெண் குழந்தைகளை பாதுகாப்போம் , பெண் குழந்தைகளுக்கு கற்பிப்போம் திட்டத்திற்கு அடித்தளம் அமைக்கும் வகையில் மத்திய அரசின் பெண்களை மையப்படுத்தும் திட்டங்களை செயல்படுத்த புதிய மாவட்ட அளவிலான மகளிருக்கான மையம் 640 மாவட்டங்களை ( படிப்படியான செயல்பாட்டுக்காக ) கண்டறிந்துள்ளது . 2017-18 ஆம் நிதியாண்டில் மிகவும் பின்தங்கிய 50 மாவட்டங்களில் மகிளா சக்தி மையத்தின் கீழ் 220 மகளிர் மையங்கள் மற்றும் வட்டார அளவிலான முன்முயற்சிகள் மேற்கொள்ளப்படும் .
      * 2017-18 ஆம் நிதியாண்டில் மகிளா சக்தி மையத்தை செயல்படுத்த ரூ .49.57 கோடி தொகை மாநில அரசுகள் மற்றும் யூனியன் பிரதேச நிர்வாகங்களுக்கு ஒதுக்கப்பட்டுள்ளது .

    மகிளா இ – ஹாத்

      * 2016 மார்ச் மாதம் தொடங்கப்பட்டது .
      * மகளிர் தொழில் முனைவோர் , சுய உதவிக்குழுக்கள் , தன்னார்வ தொண்டு அமைப்புகள் தங்கள் உற்பத்திப் பொருள்களை சந்தைகளில் நேரடியாக விற்பனை செய்வதற்கு உதவும் ஆன் - லைன் டிஜிட்டல் சந்தைத் தளம் .
      * 24 மாநிலங்களைச் சேர்ந்த மகளிர் தொழில் முனைவோர் , சுய உதவிக்குழுக்கள் , தன்னார்வ தொண்டு அமைப்புகள் 18 பிரிவுகளில் 2 ஆயிரத்திற்கும் மேற்பட்ட உற்பத்திப் பொருட்கள் மற்றும் சேவைகளை காட்சிப்படுத்தியுள்ளன .
      * 26,000 சுய உதவிக்குழுக்கள் மற்றும் 4.75 லட்சம் பெண்கள் பயனடைந்துள்ளனர் .
      * பதிவு செய்த பெண்கள் ஏற்கனவே ரூ .30 லட்சம் மதிப்பிலான தங்கள் பொருட்களை விற்பனை செய்துள்ளனர் .
      * 6 மாத பிரசவ கால விடுப்பு
      * பணியில் உள்ள பெண்கள் தங்கள் குழந்தைகளை முறையாக கவனித்துக் கொள்ள வசதியாக குறைந்தபட்சம் 6 மாத காலத்திற்கு ஊதியத்துடன் கூடிய விடுப்பு வழங்க வகை செய்கிறது .
      * பணிபுரியும் பெண்களுக்கான ஊதியத்துடன் கூடிய பிரசவ கால விடுப்பை 26 வார காலத்திற்கு (6 மாதங்கள் ) உயர்த்தி கட்டாயமாக்க வகை செய்யும் பிரசவ கால பயன் சட்டம் 2017 ஏப்ரல் 1- ந் தேதி முதல் செயல்பாட்டுக்கு வந்துள்ளது .
      * பிரசவ காலத்தில் ஊதிய இழப்பு அல்லது வேலை இழப்பு ஏற்படும் என்று அச்சப்பட தேவையில்லாத அளவுக்கு பணிபுரியும் பெண்களுக்கு அதிகாரமளிக்கப்படுகிறது . இதன் மூலம் தற்போது அவர்களுக்கு ஓய்வு கிடைப்பதுடன் குழந்தைகளுக்கு தாய்ப்பால் ஊட்ட நேரமும் கிடைத்துள்ளது .

    பிரதமர் மாத்ரு வந்தனா யோஜனா

      * 01.09.2017 அன்று மத்திய மகளிர் மற்றும் குழந்தைகள் நலத்துறை அமைச்சர் முறைப்படி திட்டத்தை தொடங்கி வைத்தார் .
      * முதலில் 53 மாவட்டங்களில் திட்டம் தொடங்கப்பட்டது . 2017 ஆம் ஆண்டு புத்தாண்டையொட்டி நாடு முழுவதும் அனைத்து 640 மாவட்டங்களிலும் திட்டம் விரிவாக்கப்படும் என பிரதமர் அறிவித்தார் .
      * கர்ப்பிணி மற்றும் பாலூட்டும் தாய்மார்களுக்கு ஏற்படும் ஊதிய இழப்பை ரொக்க ஊக்கத் தொகை வடிவில் பகுதி இழப்பீடு வழங்கப்படுகிறது . இதன் மூலம் முதல் குழந்தையை பிரசவித்த பின்னர் தாய்மாருக்கு போதிய ஓய்வு கிடைக்கிறது .
      * இத்திட்டத்தின் மூலம் ஆண்டுக்கு சுமார் 51.70 லட்சம் பெண்கள் பயனடைவார்கள் என எதிர்பார்க்கப்படுகிறது .
      * இத்திட்டத்தின் கீழ் 22 லட்சத்திற்கும் மேற்பட்ட பயனாளிகள் (06.04.2018 நிலவரப்படி ) பயன் பெற்றுள்ளனர் .
      * பிரதமர் மாத்ரு வந்தனா யோஜனாவின் பணப் பயன்கள் நேரடி பயன் மாற்ற முறைப்படி பயனாளிகளின் வங்கி மற்றும் அஞ்சலக கணக்குகளுக்கு நேரடியாக சென்றடைகிறது .

    பிரதமர் சுரக்ஷித் மாத்ரிதவா அபியான்

      * 2016 நவம்பர் மாதம் தொடங்கப்பட்டது
      * அனைத்து கர்ப்பிணி பெண்களுக்கும் ஒவ்வொரு மாதமும் 9- ந் தேதி தரமான மருத்துவச் சிகிச்சை இலவசமாக வழங்கப்படுகிறது .
      * 1.16 கோடிக்கும் மேற்பட்ட கர்ப்ப கால பரிசோதனைகள் நடத்தப்பட்டுள்ளன .
      * அனைத்து மாநிலங்கள் மற்றும் யூனியன் பிரதேசங்களில் 12,900- க்கும் மேற்பட்ட மருத்துவ முகாம்கள் நடத்தப்பட்டுள்ளன .
      * அனைத்து மாநிலங்கள் மற்றும் யூனியன் பிரதேசங்களில் இத்திட்டத்தின் வாயிலாக 4,900- க்கும் மேற்பட்ட தன்னார்வலர்கள் பதிவு செய்துள்ளனர் .
      * 6 லட்சத்திற்கும் மேற்பட்ட அதிக அபாயம் நிறைந்த கர்ப்ப சிகிச்சை அளிக்கப்பட்டுள்ளது .

    நிமிர்ந்து நில் இந்தியா

      * 2016 ஏப்ரலில் பிரதமரால் தொடங்கப்பட்டது .
      * எஸ் . சி ./ எஸ் . டி . பெண்களிடையே தொழில் முனைவோரை உருவாக்கும் நோக்கம் கொண்டது .
      * தாழ்த்தப்பட்டோர் மற்றும் பழங்குடியினர் மற்றும் பெண்களுக்கு 28.02.2018 நிலவரப்படி வங்கிகள் 54,733 கடன்களை வழங்கியுள்ளன .

    ஒற்றை நிறுத்த மையங்கள் - சகி

      * வன்முறையால் பாதிக்கப்பட்ட பெண்களுக்கு ஒரே இடத்தில் மருத்துவ சிகிச்சை , காவல் துறை விசாரணை , சட்ட உதவி , மனநல ஆலோசனை ஆகியவற்றை வழங்கும் மையங்கள் 2015 மார்ச் மாதம் தொடங்கப்பட்டன .
      * 2018 மார்ச் மாதம் முடிய 170 மையங்கள் ஏற்கனவே தொடங்கப்பட்டு இயங்கி வருகின்றன . 2018-19 ஆம் ஆண்டுக்குள் ஒரு மாவட்டத்திற்கு ஒரு மையம் வீதம் அமைக்கப்படும் .
      * கடந்த ஓராண்டில் , ஏற்கனவே இயங்கி வந்த 55 மையங்களுடன் 105 புதிய ஒற்றை நிறுத்த மையங்கள் தொடங்கப்பட்டுள்ளன . இத்தகைய மையங்கள் 97 ஆயிரத்திற்கும் மேற்பட்ட பெண்களுக்கு உதவி அளித்து வருகின்றன .
      * இந்த மையங்களில் ஒற்றை சாளர முறைப்படி காவல் துறை , மருத்துவம் , சட்ட உதவி , மனநல ஆலோசனை , தற்காலிக உறைவிடம் ஆகியவை 33 மாநிலங்கள் மற்றும் யூனியன் பிரதேசங்களில் அமைந்துள்ளன . 2020 ஆம் ஆண்டுக்குள் மேலும் 150 மையங்கள் அமைக்க திட்டமிடப்பட்டுள்ளது .

    கைபேசிகளில் எச்சரிக்கை பொத்தான்

      * ஆபத்தில் சிக்கியுள்ள பெண்கள் காவல்துறைக்கும் , தங்கள் குடும்பத்தினருக்கும் எச்சரிக்கை செய்யும் வகையில் அனைத்து கைபேசிகளிலும் எச்சரிக்கை பொத்தான்கள் இருக்க வேண்டுமென உத்தரவிடப்பட்டுள்ளது .

    நாடு முழுவதற்கும் பெண்களுக்கான அவசர கால தொடர்பு எண் (181)

      * பெண்களுக்கு எந்த வகையான உதவி தேவை என்றாலும் தொடர்பு கொள்ள நாடு முழுவதும் ஒரே அவசர கால தொடர்பு எண் (181) வழங்குதல் .
      * அனைத்து மாநிலங்களுக்கும் ஒரே எண் வழங்க தீர்மானிக்கப்பட்டது .
      * கடந்த 2 ஆண்டுகளுக்கும் மேலாக 33 மாநிலங்களுக்கு நிதி அனுமதிக்கப்பட்டது .
      * 29 மாநிலங்கள் ஏற்கனவே இந்த வசதியை நிறுவியுள்ளன .

    கைம்பெண்களுக்கான காப்பக விடுதி

      * குடும்ப ஆதரவு கிடைக்காத கணவனை இழந்த பெண்கள் கண்ணியமாக வாழ்க்கை நடத்த உதவும் .
      * பிருந்தாவனில் ஆயிரம் கைம்பெண்கள் வசிப்பதற்கான மத்திய அரசின் நிதியுதவியுடன் மிகப் பெரிய காப்பகம் கட்டப்படுகிறது .
      * இது போன்ற மேலும் பல விடுதிகள் மற்ற நகரங்களில் அமைக்கப்படும் .

    ஸ்வதார் கிரே

      * பல்வேறு சூழல்களில் பாதிக்கப்பட்ட பெண்களுக்கு உதவுவதற்கான ஸ்வதார் கிரே திட்டத்தில் , அவர்களுக்கு தங்குமிடம் , உணவு . உடை , மருத்துவ வசதிகள் அளித்து பொருளாதார சமூக பாதுகாப்பும் வழங்கப்படும் .
      * தற்போது நாட்டில் மொத்தம் 559 ஸ்வதார் கிரே இயங்கி வருகின்றன . இதில் 17,231 பேர் பயனடைந்துள்ளனர் .

    பணியிடத்தில் பாலியல் துன்புறுத்தலுக்கு எதிரான பெண்கள் பாதுகாப்புச் சட்டம்

      * பணியிடத்தில் பெண்கள் பாலியல் ரீதியாக துன்புறுத்தப்படுவதற்கு எதிரான சட்டம் 2013 நடைமுறையில் உள்ளது .
      * இதற்காக விதிமுறைகள் மற்றும் பயிற்சி கையேடுகள் அளிக்கப்பட்டுள்ளன .
      * புகார்களை அளிப்பதற்கான ஆன் - லைன் தளம் தொடங்கப்பட்டது .
      * அனைத்து மத்திய அரசு அமைச்சகங்கள் , துறைகளில் உள் புகார் குழுக்களின் தலைவர்களுக்கு பயிற்சி அளிக்கப்பட்டது .

    தேர்ந்தெடுக்கப்பட்ட ஊராட்சி மன்றங்களின் பெண் பிரதிநிதிகளுக்கு பயிற்சி

      * கிராம ஊராட்சிகளில் சிறப்பான நிர்வாகம் அளிக்கும் வகையில் , தேர்ந்தெடுக்கப்பட்ட பெண் பிரதிநிதிகள் சுமார் 20 ஆயிரம் பேருக்கு பயிற்சி அளிக்கப்பட்டு வருகிறது . இந்த பயிற்சி திட்டம் 2017- ல் தொடங்கப்பட்டது .
    
    
    (Release ID: 1534452) Visitor Counter : 1229
    
    
    
    
    

*