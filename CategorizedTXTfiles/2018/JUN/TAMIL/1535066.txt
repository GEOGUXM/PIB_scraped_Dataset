      கப்பல் போக்குவரத்து அமைச்சகம்

      துறைமுகம் மற்றும் கடல்சார் துறைகளில் திறன் வளர்ச்சிக்கான பயிலரங்கு
      Posted On: 08 JUN 2018 3:53PM by PIB Chennai


    மத்திய கப்பல்துறை, மத்திய ஊரக வளர்ச்சி அமைச்சகத்தின் தீன்தயாள் உபாத்யாயா கிராமப்புற இளைஞர் வேலை வாய்ப்பு திட்டத்துடன் இணைந்து “துறைமுகம் மற்றும் கடல்சார் துறைகளில் திறன் மேம்பாடு” இணைந்து ஏற்பாடு செய்த ஒருநாள் பயிலரங்கம் புதுதில்லியில் இன்று (8 ஜுன் 2018) நடைபெற்றது. கப்பல்துறை செயலாளர் திரு கோபால் கிருஷ்ணா மற்றும் அந்தமான் நிக்கோபார் நாடாளுமன்ற உறுப்பினர் திரு விஷ்ணு பாத ராய் ஆகியோர் இந்தப் பயிலரங்கை தொடங்கிவைத்தனர்.


    நிகழ்ச்சியில் பேசிய கப்பல்துறை செயலாளர், துறைமுகம் மற்றும் கடல்சார் துறைகளில் அளிக்கப்படும் திறன்மேம்பாடு, இந்தியாவின் கடலோரப் பகுதிகளை மேம்படுத்தவும், துறைமுகம் சார்ந்த வளம் மற்றும் திறன்பயிற்சி பெற்ற இளைஞர்களை உலகிற்கு வழங்கவும் உதவிகரமாக இருக்கும் என்றார்.


    எட்டு மாநிலங்கள் மற்றும் 3 யூனியன் பிரதேசங்களில் (மகாராஷ்டிரா, குஜராத், ஆந்திரா, கர்நாடகா, ஒடிஷா, மேற்கு வங்காளம், தமிழ்நாடு, கேரளா, புதுச்சேரி, அந்தமான் & நிக்கோபார் மற்றும் லட்சத்தீவுகள்) உள்ள 21 கடலோர மாவட்டங்களின் திறன் இடைவெளி பற்றிய ஆய்வை கப்பல்துறை அமைச்சகம் மேற்கொண்டு, தற்போது அதனை நடைமுறைப்படுத்துவதற்கான பணிகள் மேற்கொள்ளப்பட்டு வருகிறது.


    இதுதவிர கப்பல்துறை அமைச்சகத்தின் முன்னோடி திட்டமான சாகர்மாலா திட்டத்தின்கீழ், உலகத்தரம் வாய்ந்த கடல்சார் மற்றும் கப்பல்கட்டும் உயர் சிறப்பு மையம் ஒன்று 766 கோடி ரூபாய் மதிப்பீட்டில் சீமென்ஸ் மற்றும் இந்தியன் ரெஜிஸ்டர் ஆஃப் ஷிப்பிங் நிறுவனங்களால் அமைக்கப்பட உள்ளது.


    விசாகப்பட்டினம் மற்றும் மும்பை ஆகிய வளாகங்களில் செயல்பட உள்ள இந்த மையம் மூலம், ஆண்டுக்கு 10,512 மாணவர்களுக்கு பயிற்சி அளிக்கப்பட உள்ளது.


    இந்தியாவின் 21 கடலோர மாவட்டங்களில் திறன் இடைவெளி ஆய்வு பற்றிய முடிவுகளை கப்பல்துறை அமைச்சகம் வெளியிட்டுள்ளது. இதுபற்றிய முழுமையான அறிக்கை மற்றும் விவரங்களை http://sagarmala.gov.in/project/coastal-community-development/report என்ற வலைதளத்தில் பார்க்கலாம்.


    
    ******


    

    
    (Release ID: 1535066) Visitor Counter : 103
    
    
      Read this release in: English , Urdu , Hindi , Malayalam