      எரிசக்தி அமைச்சகம்

      மின்சார நுகர்வுக்கு மூன்றாண்டுகளில் ஸ்மார்ட் மீட்டர்கள்: மின்துறை அமைச்சர் தகவல்
      Posted On: 07 JUN 2018 2:42PM by PIB Chennai


    “ அடுத்த மூன்று ஆண்டுகளில் மின்சார நுகர்வுக்கான மீட்டர்கள் “ஸ்மார்ட் மீட்டர்களாக” மாற்றப்படும். இதன் மூலம் முன்கூட்டியே கட்டணம் செலுத்தும் முறை ( Smart Prepaid ) நடைமுறைக்கு வரும்” என்று மத்திய மின்சாரம் மற்றும் புதுப்பிக்கத்தக்க மின்சக்தித் துறை இணையமைச்சர் (தனிப்பொறுப்பு) திரு. ஆர்.கே. சிங் தெரிவித்தார். மீட்டர் உற்பத்தி நிறுவனங்கள் ஸ்மார்ட் மீட்டர்களை அதிக அளவில் உற்பத்தி செய்து அவற்றின் விலை குறைவதற்கு உதவ வேண்டும் என்றும் அவர் கேட்டுக் கொண்டார்.


    மின்சார மீட்டர் உற்பத்தியாளர்கள் கூட்டத்தில் தில்லியில் இன்று (ஜூன் 7) பேசிய அவர் இவ்வாறு குறிப்பிட்டார்.


    வரும் காலங்களில் ஸ்மார்ட் மீட்டர்களுக்கான தேவை அதிகரிக்கும் என்பதால், அவற்றை அதிக அளவில் உற்பத்தி செய்ய வேண்டும் என்று கேட்டுக் கொண்ட அமைச்சர் ஆர்.கே. சிங், “குறிப்பிட்ட காலத்துக்குப் பின் ஸ்மார்ட் மீட்டர்களின் பயன்பாட்டை அனைவருக்கும் கட்டாயமாக்க அதிகாரிகள் நடவடிக்கை எடுக்க வேண்டும்” என்றும் அறிவுறுத்தினார்.


    கூட்டத்தில் மத்திய மின்சாரத் துறையின் செயலர் திரு. ஏ.கே. பல்லா, கூடுதல் செயலர் திரு. சஞ்சீவ் நந்தன் சாஹாய், இணைச் செயலர் திரு. அருண்குமார் வர்மா, மத்திய மின்சார ஆணையகத்தின் அதிகாரிகள், மின்சார நிதிக் கழகம் ( Power finance corporation ), ஊரக மின்மயமாக்கல் கார்ப்பரேஷன் ( Rural Electrification Corporation ), மின்சக்தி திறன் சேவைகள் நிறுவனம் ( Energy Efficiency Services Limited ) ஆகியவற்றின் அலுவலர்கள், மீட்டர் உற்பத்தியாளர்கள் கலந்துகொண்டனர்.


    *****

    
    
    (Release ID: 1534809) Visitor Counter : 47
    
    
      Read this release in: Hindi , English , Marathi , Malayalam