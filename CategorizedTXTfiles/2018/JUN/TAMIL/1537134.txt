      குடியரசுத் துணைத் தலைவர் செயலகம்

      குறைந்த செலவில் புற்றுநோய் சிகிச்சை: குடியரசுத் துணைத் தலைவர் கோரிக்கை
      Posted On: 28 JUN 2018 4:22PM by PIB Chennai


    குறைந்த செலவில் புற்று நோய்க்கான சிகிச்சை அளிப்பதற்கான வழிவகைகளைக் காணும்படி குடியரசுத் துணைத் தலைவர் திரு. எம். வெங்கைய நாயுடு கேட்டுக் கொண்டார்.


    பெங்களூருவில் கித்வாய் புற்றுநோய் மருத்துவமனையில் அரசு புற்றுநோய் மருத்துவப் பிரிவைத் திறந்துவைத்தார். நிகழ்ச்சியில் பேசிய அவர், புற்றுநோய்க்கான சிகிச்சை அளிக்க வேண்டிய அவசியம் அதிகரித்து வருவது குறித்து கவலை தெரிவித்தார்.


    நிகழ்ச்சியில் மாநில ஆளுநர் திரு. வாஜுபாய் ருதாபாய் வாலா, மாநில முதலமைச்சர் திரு. எச்.டி. குமாரசாமி ஆகியோர் பங்கேற்றனர்.


    நிகழ்ச்சியில் பேசிய குடியரசுத் துணைத் தலைவர், தேசிய அளவிலும் மாநில அளவிலும் புற்றுநோய் அதிகரித்து வருவதைக் குறிப்பிட்டார். புற்றுநோய் நோய் வராமல் பாதுகாத்தல், சிகிச்சை அளித்தல், வலி நிவாரணம் ஆகியவற்றை வலுப்படுத்த வேண்டும் என்று அவர் வலியுறுத்தினார்.


    “இதற்கு மிக அதிகமான நிதி முதலீடு, தேர்ந்த பயிற்சி பெற்றோர், தேவையான கருவிகள் ஆகியவை தேவை என்பதில் சந்தேகமில்லை. இருந்தாலும், குறைந்த கட்டணத்தில் சிகிச்சை அளிப்பதற்கான வழிகளைக் காண வேண்டும். நோயாளிகள் மீது அக்கறை, கருணை ஆகியவைதான் தகுதிகள். அவற்றால் நோயாளியின் மனத்துக்குத் தெம்பு ஏற்படும். குடும்பத்துக்கும் அமைதி ஏற்படும்” என்றார் குடியரசுத் துணைத் தலைவர்.


    **********

    
    
    (Release ID: 1537134) Visitor Counter : 32
    
    
      Read this release in: English , Marathi