      குடியரசுத் தலைவர் செயலகம்

      இந்திய அயல்நாட்டுப்பணி பயிற்சி அதிகாரிகள் குடியரசுத் தலைவரை சந்தித்தனர்; பொருளாதார ராஜீய உறவுகள் நாட்டின் முன்னுரிமை என்று குடியரசுத் தலைவர் கூறினார்
      Posted On: 06 JUN 2018 1:41PM by PIB Chennai


    2017- ஆம் ஆண்டு குழுவைச் சேர்ந்த இந்திய அயல்நாட்டுப் பணிப் பயிற்சி அதிகாரிகள் இன்று (06.06.2018) குடியரசுத் தலைவர் திரு.ராம் நாத் கோவிந்தை குடியரசுத் தலைவர் மாளிகையில் சந்தித்தனர்.


    அவர்களிடையே பேசிய குடியரசுத் தலைவர் இந்த பயிற்சி அதிகாரிகள் இந்திய அயல்நாட்டுப் பணியில் மிகுந்த உற்சாகமான காலகட்டத்தில் சேர இருப்பதாக தெரிவித்தார். இந்தியா தனது உலகளாவிய உறவுகளை விரிவுப்படுத்தி வருகிறது. உலகின் ஒவ்வொரு பகுதியிலும் நமக்கு அக்கறை உள்ள விஷயங்களை ஏற்படுத்தி பாதுகாத்து வருகிறோம். பயங்கரவாதத்திற்கு எதிரான போர், பருவநிலை மாற்றத்தை எதிர்கொள்வதற்கான முயற்சிகளை முடுக்கி விடுதல் உள்ளிட்ட உலக அமைதி, பாதுகாப்பு, முன்னேற்றம் ஆகியவற்றை பாதிக்கும் முக்கிய விஷயங்களில் முன்னின்று வழிநடத்தி வருகிறோம். நாட்டின் அபிலாஷைகள் இந்திய வெளிநாட்டுப் பணி அதிகாரிகளின் மேல் புதிய பொறுப்புக்களை ஏற்படுத்தியுள்ளது. இந்நிலையில் இந்த பயிற்சி அதிகாரிகள் சந்தர்ப்பங்களை சிறப்பாக பயன்படுத்திக்கொள்வார்கள் என்ற நம்பிக்கை தமக்கு இருப்பதாக குடியரசுத் தலைவர் கூறினார்.


    இன்றைய நன்கு இணைக்கப்பட்ட உலகில் ராஜீயப் பணி, உள்நாட்டு செயல்பாடுகளின் இன்றியமையாத பகுதியாக உருவெடுத்துள்ளது என்று குடியரசுத் தலைவர் கூறினார். தூய்மையான எரிசக்தி, டிஜி்ட்டல் இந்தியா, திறன் இந்தியா, இந்தியாவில் தயாரிப்போம் அல்லது அதிவேக ரயில் கட்டமைப்பு ஏற்படுத்துதல் போன்ற நாட்டின் வளர்ச்சி மற்றும் மேம்பாடு குறித்த ஒவ்வொரு அம்சத்திலும் சர்வதேச இணைப்பு ஒன்று இருக்கும் என்று அவர் கூறினார். இந்நிலையில், பொருளாதார ராஜீய உறவுகள் நமது முன்னுரிமை என்று அவர் தெரிவித்தார்.


    மேலும் விவரங்களுக்கு www.pib.nic.in என்ற வலை தளத்தைப் பார்க்கவும்.


    ----

    
    
    (Release ID: 1534649) Visitor Counter : 47
    
    
      Read this release in: English , Hindi