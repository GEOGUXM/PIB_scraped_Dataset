      குடிநீர் மற்றும் சுகாதார அமைச்சகம்

      தூய்மை இந்தியா இயக்கத்தின்கீழ் மேலும் 10 முக்கியத் தலங்களில் தூய்மைப் பணிகள் தொடக்கம்
      Posted On: 12 JUN 2018 4:18PM by PIB Chennai


    தூய்மை இந்தியா இயக்கத்தின் மூன்றாம் கட்டமாக, தூய்மைச் சின்னங்கள் என்ற முன்னோடித் திட்டத்தில், ராகவேந்திர சுவாமி கோவில்(கர்னூல், ஆந்திரபிரதேசம்), ஹசர்துவாரி அரண்மனை (முர்ஷிதாபாத், மேற்குவங்கம்), பிரம்ம சரோவர் கோவில்(குருஷேத்ரா, ஹரியானா), விதுர்குடி(பிஜ்னோர், உத்தரப்பிரதேசம்), மனா கிராமம் (சமோலி, உத்ரகாண்ட்), பேங்காங் ஏரி(லே-லடாக், ஜம்மு&கஷ்மீர்), நாக வாசுகி கோவில்(அலகாபாத், உத்தரபிரதேசம்), இமாகேத்தால்/ சந்தை(இம்பால், மணிப்பூர்), சபரிமலை கோவில்(கேரளா) மற்றும் கன்வாஷ்ரம்(உத்ரகாண்ட்) ஆகிய 10 முக்கியத் தலங்களில் தூய்மைப் பணி மேற்கொள்ளப்படவுள்ளது.


    பிரதமரின் சீரிய சிந்தனையில் உருவான இத்திட்டம், மாநில அரசுகள் மற்றும் உள்ளாட்சி நிர்வாகங்களின் ஒத்துழைப்புடன், மத்திய குடிநீர் வழங்கல் மற்றும் துப்புரவு அமைச்சகத்தால் ஒருங்கிணைக்கப்பட்டு செயல்படுத்தப்படுகிறது. பெரு நிறுவனங்களின் சமுதாய பொறுப்புணர்வுத் திட்டத்தின் அடிப்படையில், இந்த திட்டத்தில் பங்குதாரராக சேர்க்கப்படவுள்ள பொதுத்துறை நிறுவனங்கள் / பெரு நிறுவனங்களை இறுதி செய்வதற்கான ஆலோசனைகள் மேற்கொள்ளப்பட்டுள்ளது. ஏற்கெனவே, முதல் மற்றும் இரண்டாவது கட்டங்களில் தேர்வு செய்யப்பட்டு, பணிகள் நடைபெற்று வரும் 20 முக்கிய தலங்களின் பட்டியலுடன் இந்த புதிய தலங்களும் இணைந்துள்ளன.


    கூடுதல் விவரங்களுக்கு www.pib.nic.in என்ற இணையதளத்தைப் பார்க்கவும்.


    ==============

    
    
    (Release ID: 1535207) Visitor Counter : 55
    
    
      Read this release in: English , Marathi , Bengali