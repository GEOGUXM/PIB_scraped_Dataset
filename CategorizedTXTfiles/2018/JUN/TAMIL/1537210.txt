      வணிகம் மற்றும் தொழில்துறை அமைச்சகம்

      சுரேஷ் பிரபு ‘ரியுனைட்’ என்னும் கைபேசிச் செயலியைத் தொடங்கிவைத்தார்
      Posted On: 29 JUN 2018 2:53PM by PIB Chennai


    மத்திய வர்த்தகம் & தொழிற்சாலை மற்றும் உள்நாட்டு விமானப் போக்குவரத்து அமைச்சர் திரு. சுரேஷ் பிரபு இன்று (29.06.2018) ‘ரியுனைட்’ என்னும் கைபேசிச் செயலியைத் தொடங்கிவைத்தார். இந்தியாவில் காணமல்போன மற்றும் கைவிடப்பட்ட குழந்தைகளைத் தேடவும் பின் தொடரவும் இந்தச் செயலி உதவும். இந்நிகழ்வில் பேசிய அமைச்சர், இந்தச் செயலியை மேம்படுத்தியதற்காக பச்பன்பச்சாவோ என்னும் அரசு சாரா நிறுவனத்திற்கும் கேப்ஜெமினி நிறுவனத்திற்கும் பாராட்டு தெரிவித்தார்.


    குழந்தைகளைத் தவறவிட்ட பெற்றோர்கள் அவர்களுடன் மீண்டும் இணைய உதவும் இந்த முயற்சி நிஜ வாழ்வின் சமூகச் சவால்களை எதிர்கொள்வதற்கான தொழில்நுட்பத்தின் ஓர் அற்புதமான பயன் ஆகும் என்று அமைச்சர் கூறினார்.


    பெற்றோர்களும் குடிமக்களும் குழந்தைகளின் படங்களைப் பதிவேற்றம் செய்யவும், காணாமல் போன குழந்தைகளின் பெயர், பிறப்பு அடையாளம், முகவரி, காவல்நிலையத்திற்குத் தகவல் தருவது போன்ற விவரங்களை அளிக்கவுமான பல்வகைப் பயன்களைக் கொண்டதாக இந்தச் செயலி இருக்கும். கைபேசியின் நினைவுப்பகுதியில் புகைப்படங்கள் சேமித்துவைக்கப்படாது. அமேஸான் ரெககனைஷன், வலைத்தள ஃபேஷியல் ரெககனைஷன் ஆகியவை காணாமல்போன குழந்தைகளை அடையாளம் காணப் பயன்படுத்தப்படுகின்றன. இந்தச் செயலிஆண்ட்ராய்ட் மற்றும் ஐஓஎஸ் ஆகியவற்றில் பயன்பாட்டுக்குக் கிடைக்கின்றன.

    
    
    (Release ID: 1537210) Visitor Counter : 62
    
    
      Read this release in: Marathi , English , Hindi