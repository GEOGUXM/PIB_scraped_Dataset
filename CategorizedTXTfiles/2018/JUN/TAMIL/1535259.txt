      நிதி அமைச்சகம்

      சிறப்பு திரும்ப வழங்குதல் இருவாரம் 16.6.2018 வரை நீட்டிக்கப்பட்டுள்ளது
      Posted On: 12 JUN 2018 8:16PM by PIB Chennai


    சிறப்பு திரும்ப வழங்குதல் இருவார விழா திட்டத்தின் இரண்டாவது கட்டத்தை மத்திய அரசு 31.05.2018 முதல் 14.06.2018 வரையான காலத்திற்கு தொடங்கியுள்ளது. முதலாவது திரும்ப வழங்குதல் இருவாரம் சென்ற மார்ச் மாதம் 15ம் தேதிமுதல் 20ம் தேதி வரை கடைபிடிக்கப்பட்டது. அதில் ரூ.5350 கோடி தொகைக்கு அனுமதி அளிக்கப்பட்டது. இரண்டாவது இருவாரத்தில் ரூ.7,500 கோடி தொகைக்கு அனுமதி வழங்கப்பட்டுள்ளது. ஏற்றுமதியாளர்களிடமிருந்து வந்த சிறப்பான வரவேற்பையும், நிலுவையில் உள்ள திரும்ப பெறுதல் கோரிக்கைகளையும் கருத்தில் கொண்டு, திரும்ப பெறுதல் இருவாரம் மேலும் இரண்டு நாட்களுக்கு அதாவது 2018 ஜூன் 16ம் தேதிவரை நீட்டிக்கப்படுகிறது.


    ஒருங்கிணைந்த ஜிஎஸ்டி குறுகிய செலுத்துகை நிகழ்வுகளில் சிறு ஏற்றுமதியாளர்கள் அவர்களது, ஒருங்கிணைந்த ஜிஎஸ்டி 2017 ஜூலை முதல் 2018 மார்ச் வரை, ரூ. 10 லட்சத்திற்குட்பட்டிருந்தால், அவர்கள் சம்பந்தப்பட்ட ஏற்றுமதி துறைமுகத்தில் உள்ள சுங்க அலுவலகத்தில் ஒருங்கிணைந்த ஜிஎஸ்டி செலுத்தியதற்கான அத்தாட்சியின் சுய சான்றளிக்கப்பட்ட நகலை சமர்ப்பிக்கவேண்டும்.


    தங்களது திரும்ப பெறுதல் கோரிக்கைகள் நிலுவையில் இருக்கும் அனைத்து ஜிஎஸ்டி மனுதாரர்களும், அவர்களது வரம்புக்குட்பட்ட வரி அதிகார அமைப்பை அணுகி தங்களது திரும்பப் பெறுதல் கோரிக்கையை முடித்து வைக்குமாறு கேட்டுக்கொள்ளும்படி அறிவுறுத்தப்படுகின்றனர்.


    திரும்ப பெறுதலுக்காக படிவம் ஜிஎஸ்டி ஆர்எஃப்டி-01ஏ, சமர்ப்பிக்கப்பட்ட விண்ணப்பத்தின் பிரதியையும், தொடர்புடைய அனைத்து ஆதரவு ஆவணங்களையும், தங்கள் வரம்பில் உள்ள வரி அதிகாரிகளிடம் சமர்ப்பிக்குமாறு கேட்டுக்கொள்ளப்படுகிறார்கள். ஆன் லைன் மூலம் இதற்கான மனு சமர்ப்பித்திருப்பது மட்டுமே போதுமானது அல்ல.


    அனைத்து ஒருங்கிணைந்த ஜிஎஸ்டி திரும்ப பெறுதல் கோரிக்கையாளர்களும், ICEGATE வலைதளத்தில் பதிவு செய்து கொள்ளுமாறும், அதன் மூலம் தங்களது திரும்ப பெறுதல் கோரிக்கையின் நிலவரத்தை அறிந்துகொள்ளுமாறும் கேட்டுக் கொள்ளப்படுகின்றனர்.


    இதில் பிரச்னை ஏதும் இருந்தால், ஏற்றுமதியாளர்கள், சுங்கவரி ஆணையாளர் / தங்கள் வரம்பில் உள்ள வரி அதிகாரிகள் ஆகியோரை அணுகுமாறு கேட்டுக்கொள்ளப்படுகின்றனர். 30.04.2018 வரையில் சமர்ப்பிக்கப்பட்டு, நிலுவையில் உள்ள அனைத்து திரும்ப பெறுதல் கோரிக்கைகளையும், பரிசீலித்து திரும்பச் செலுத்துவதில் அரசு உறுதியுடன் உள்ளது.


    =================

    
    
    (Release ID: 1535259) Visitor Counter : 35
    
    
      Read this release in: English