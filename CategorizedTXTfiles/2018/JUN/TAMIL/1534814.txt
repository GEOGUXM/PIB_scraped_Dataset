      சுகாதாரம் மற்றும் குடும்ப நலத்துறை அமைச்சகம்

      பேறுகால மரண விகிதம் 2013ம் ஆண்டு முதல் 22% குறைவு
      Posted On: 06 JUN 2018 10:09PM by PIB Chennai


    இந்தியாவில் பேறு காலத்தில் நேரும் மரண விகிதம் குறைந்துள்ளது. 2016ம் ஆண்டு வெளியிடப்பட்ட மாதிரிப் பதிவு முறை (Sample Registration System - SRS) அறிக்கையின்படி, 2013ம் ஆண்டிலிருந்து பேறுகால மரணம் ( MMR ) 22 சதவீதம் குறைந்துள்ளது தெரியவந்துள்ளது. நாட்டில் தற்போது மாதத்துக்கு நாடுமுழுவதுமே மொத்தம் ஆயிரம் தாய்மார்களில் ஒருவரே பேறு காலத்தில் உயிரிழக்கிறார்கள் என்றும் புள்ளி விவரம் தெரிவிக்கிறது. 2011-13ம் ஆண்டில் பேறுகாலத்தில் 167 பெண்கள் இறந்தனர். 2014-16ம் ஆண்டில் இது 130 ஆகக் குறைந்தது.


    சிசு மரண விகிதம் அதிகமுள்ள மத்தியப் பிரதேசம், பிகார், சத்தீஸ்கர், ஜார்க்கண்ட், ஒடிசா, ராஜஸ்தான், உத்தராகண்ட், உத்தரப் பிரதேசம் ஆகிய மாநிலங்களிலும் அசாமிலும் பேறுகால மரண விகிதம் 246 என்ற எண்ணிக்கையிலிருந்து 188 ஆகக் குறைந்துள்ளது.


    தென் மாநிலங்களில் பேறு காலத்தில் இறப்போர் எண்ணிக்கை 93 ஆக இருந்தது. தற்போது 77 ஆகக் என்று குறைந்துவிட்டது. பிற மாநிலங்களில் இந்த எண்ணிக்கை 115 என்பதிலிருந்து 93 ஆகக் குறைந்துள்ளது.


    இதையடுத்து, தொலைநோக்குத் திட்டத்துடன் கூடிய தலைமைக்காகவும் சாதனைகளை எட் டியதற்காகவும் மகத்தான ஆதரவைத் தருவதற்காகவும் பாரதப் பிரதமர் திரு. நரேந்திர மோடிக்கு மத்திய சுகாதாரம் மற்றும் குடும்பநலத் துறை அமைச்சர் திரு. ஜே.பி. நட்டா நன்றியைத் தெரிவித்துள்ளார்.


    " 2015 ம் ஆண்டு மகப்பேறு கால மரண விகிதத்தின் அளவு 139 ஆகக் குறைக்கப்பட வேண்டும் என்று நூற்றாண்டு மேம்பாட்டு இலக்கு ( MDG ) நிர்ணயிக்கப்பட்டிருந்தது. ஆனால், அதைவிடவும் குறைவாக, அதாவது 130 மரணங்களே நிகழ்ந்துள்ளன. இத்தகவலை அண்மையில் வெளியிடப்பட்ட மாதிரிப் பதிவு முறை (SRS) புள்ளி விவரம் தெரிவிக்கிறது. இந்த சாதனையை எட்டுவதற்காக இணைந்து பாடுபட்ட அமைச்சகத்தின் அதிகாரிகளையும் மாநில அரசுகளையும் பாராட்டுகிறேன்" என்று அவர் குறிப்பிட்டார்.


    மகப்பேறு கால மரண விகிதம் உத்தரப் பிரதேசத்தில் 30 சதவீதம் குறைந்துள்ளது. பேறுகாலத்தில் மரணமடைவோரின் எண்ணிக்கை ஒரு லட்சத்தில் 70 பேராகக் குறைய வேண்டும் என்பது நீடித்த வளர்ச்சிக்கான இலக்கு ( SDG ) ஆகும். இதை கேரளம், மகாராஷ்டிரம், தமிழ்நாடு ஆகிய மாநிலங்கள் அடைந்துவிட்டன. ஆந்திரப் பிரதேசம், தெலுங்கானா ஆகியவை இலக்கை நெருங்கிவிட்டன.


    ****

    
    
    (Release ID: 1534814) Visitor Counter : 85
    
    
      Read this release in: English , Urdu