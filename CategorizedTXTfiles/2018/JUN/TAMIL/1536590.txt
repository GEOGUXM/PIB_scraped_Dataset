      சமூக நிதி மற்றும் அதிகாரமளித்தல் அமைச்சகம்

      “அந்தமான் & நிகோபார் தீவுகளில் பாதிப்புக்கு ஆளாகக் கூடிய பழங்குடி இனத்தவரை பாதுகாப்பதற்கான தேசிய கருத்தரங்கு: முன்னெடுத்து செல்லுதல்” – 2018 ஜூன் 27-28-ல் தேசிய பழங்குடியினர் ஆணையம் ஏற்பாடு
      Posted On: 25 JUN 2018 10:43AM by PIB Chennai


    புதுதில்லி, மேக்ஸ் முல்லர் மார்க், இந்தியா சர்வதேச மையத்தில் உள்ள கமலாதேவி பல்நோக்கு அரங்கில், 2018 ஜூன் 27 மற்றும் 28 தேதிகளில், “அந்தமான் & நிகோபார் தீவுகளில் பாதிப்புக்கு ஆளாகக் கூடிய பழங்குடி இனத்தவரை பாதுகாப்பதற்கான தேசிய கருத்தரங்கு: முன்னெடுத்து செல்லுதல்” என்ற நிகழ்ச்சிக்கு தேசிய பழங்குடியினர் ஆணையம் ஏற்பாடு செய்துள்ளது. இந்நிகழ்ச்சியில் பங்கேற்று, அந்தமான் மற்றும் நிகோபார் தீவுகளில் பாதிப்புக்கு ஆளாகக் கூடிய பழங்குடி இனத்தவர் தொடர்பான அணுகுமுறை மற்றும் செயல் திட்டங்கள் குறித்து கருத்து தெரிவிக்குமாறு 44 அமைச்சகங்கள்/ துறைகளுக்கு தேசியப் பழங்குடியினர் ஆணையம் அழைப்பு விடுத்துள்ளது. இந்திய மானுடவியல் ஆய்வு அமைப்பின் ஒத்துழைப்புடன் ஏற்பாடு செய்யப்பட்டுள்ள இந்தக் கருத்தரங்கில் பங்கேற்று, அழிவின் விளிம்பில் உள்ள பழங்குடியினத்தவர் எதிர்நோக்கும் சிக்கலான பிரச்சனைகள் குறித்துக் கருத்து தெரிவிக்குமாறு பல்வேறு மாநிலங்களில் உள்ள பழங்குடியினர் ஆராய்ச்சி நிறுவனங்களைச் சேர்ந்த 18 இயக்குனர்களுக்கும் அழைப்பு விடுக்கப்பட்டுள்ளது. அமர்கந்தாக்கில் உள்ள இந்திரா காந்தி தேசிய பழங்குடியினர் பல்கலைக்கழகம் உட்பட 6 பல்கலைக்கழகங்களின் துணை வேந்தர்கள், பாதிப்புக்கு ஆளாகக் கூடிய பழங்குடியினத்தவர் பற்றிய கல்வி குறித்த தகவல்களை அளிக்க உள்ளனர். பல்வேறு நிபுணர்கள், தன்னார்வ தொண்டு நிறுவனங்கள் மற்றும் மக்கள் அமைப்புகளின் பிரதிநிதிகளும் பங்கேற்று, இப்பிரச்சனையில் முன்னெடுத்துச் செல்ல வேண்டிய கருத்துக்கள் குறித்து விளக்கமளிக்க உள்ளனர்.

    
    
    (Release ID: 1536590) Visitor Counter : 66
    
    
      Read this release in: English , Urdu