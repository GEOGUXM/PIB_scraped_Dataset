      உள்துறை அமைச்சகம்

      ஆன்லைன் மூலம் சைபர்குற்றப் புகார் இணையதளத்தை விரைவுபடுத்த மத்திய உள்துறை அமைச்சர் அழைப்பு
      Posted On: 18 JUN 2018 3:27PM by PIB Chennai


    சைபர்வெளியில் நடத்தப்படும் குற்றச் செயல்களால் ஏற்படும் புதிய சவால்களுக்கு எச்சரிக்கை விடுத்த மத்திய உள்துறை அமைச்சர் திரு. ராஜ்நாத் சிங், சைபர் பாதுகாப்பை மேம்படுத்தும் சிறப்பான நடவடிக்கைகளுக்கு அழைப்பு விடுத்தார். உள்துறை அமைச்சகத்தின் ஆய்வுக் கூட்டம் ஒன்றில் பேசிய அவர், சட்டவிரோத நடவடிக்கைகளுக்காக சமூக ஊடகங்கள் தவறாகப் பயன்படுத்தப்படுவது குறித்து கவலை தெரிவித்த அவர், அது அளிக்கும் சவால்களை எதிர்கொள்ளும் வகையில் புதிய அமலாக்க முகமைகளின் திறன்கள் வலுப்படுத்தப்பட வேண்டும் என்றார்.


    முக்கியத் துறைகளில் திட்டங்களுக்கான ஒப்புதல் அளிப்பது விரைவுபடுத்தப்பட்டதற்காக மேற்கொள்ளப்பட்ட முயற்சிகளை பாராட்டிய திரு. ராஜ்நாத் சிங், திட்டங்களுக்கான ஒப்புதல் அளிப்பதற்கான தோராயமான கால அவகாசம் நான்காண்டுகளுக்கு முன்பு இருந்த 120 நாட்களில் இருந்து தற்போது 55 நாட்களாக குறைந்திருப்பது குறித்து திருப்தி தெரிவித்தார். இந்த திட்டங்களுக்கான ஒப்புதல்களை அளிப்பதில் சம்பந்தப்பட்ட அமைச்சகத்துடன் ஒருங்கிணைந்து ஆன்லைன் முறைகளை பயன்படுத்தி ஒப்புதல் அளிப்பதற்கான கால அவகாசத்தை மேலும் அதிகரிக்குமாறு அவர் வலியுறுத்தினார். இது செயல்திறன் மற்றும் கண்காணிப்பை மேலும் அதிகரிக்கும் என அவர் தெரிவித்தார்.


    குழந்தைகளின் ஆபாசப்படங்கள் மற்றும் இதர ஆபாசப்படங்களை வெளியிடுவதற்கு இணையதளம் தவறாகப் பயன்படுத்தப்படுவது குறித்து கவலை தெரிவித்த உள்துறை அமைச்சர், ஆன்லைன் சைபர் குற்றச்செயல் முறையீடு இணையதளம் அறிமுகம் செய்யப்படுவதை விரைவுபடுத்துமாறு வழிகாட்டினார். இது மாநிலங்கள்/யூனியன் பிரதேசங்களில் உள்ள பாதிக்கப்பட்ட மக்கள் புகார் அளிப்பதை சாத்தியமாக்கி சம்பந்தப்பட்ட சட்ட அமலாக்க முகமைகள் இதனை விசாரித்து அத்தகைய பதிவுகளை நீக்க நடவடிக்கை எடுக்கவும் உதவும்.


    அதிகரித்து வரும் சைபர் அச்சுறுத்தல்கள் மீது கூடுதல் கண்காணிப்பு தேவை என அழைப்பு விடுத்த திரு. ராஜ்நாத் சிங், உள்துறை அமைச்சகத்தின் கீழ் உள்ள அனைத்து அமைப்புக்களின் தகவல் தொழில்நுட்ப கட்டமைப்புகள் மீது தொடர்ச்சியான சைபர் தணிக்கை நடத்த அழைப்பு விடுத்தார். தேசிய தகவல் பாதுகாப்பு கொள்கை மற்றும் வழிகாட்டுதல் மேம்படுத்தப்பட்டு தரமுயர்த்தப்பட அவர் வழிகாட்டினார். தொலைபேசி அழைப்புக்கள் மூலம் மோசடி செய்பவர்கள் நலிந்தமக்களிடையே நடத்தும் நிதி மோசடிகள் குறித்து கவலை தெரிவித்த அவர், இது குறித்து பொதுமக்களிடையே விழிப்புணர்வை அதிகரிக்கவும், இத்தகைய மோசடிகளை கண்காணிக்கும் நிறுவன கட்டமைப்பை வலுப்படுத்தவும் வலியுறுத்தினார்.


    உள்துறை இணையமைச்சர் திரு. ஹன்ஸ்ராஜ் கங்காராம் ஆஹிர், மத்திய உள்துறை செயலர் திரு. ராஜீவ் கவுபா மற்றும் உள்துறை அமைச்சகத்தின் உயர் அதிகாரிகள் இந்தக் கூட்டத்தில் பங்கேற்றனர்.

    
    
    (Release ID: 1535826) Visitor Counter : 41
    
    
      Read this release in: English , Marathi , Hindi , Malayalam