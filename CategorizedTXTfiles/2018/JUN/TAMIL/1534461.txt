      பிரதமர் அலுவலகம்

      இந்தியாவை பாதுகாத்தல் சாஜக் இந்தியா - சத்தாரக் இந்தியா (10.05.2018 நிலவரப்படி)
      Posted On: 05 JUN 2018 7:23PM by PIB Chennai


    எல்லை தாண்டியத் துல்லியத் தாக்குதல்


    இந்திய எல்லைகளை பாதுகாப்பதற்காகவும் , எல்லை தாண்டிய பயங்கரவாதத்தை முடிவுக்கு கொண்டு வருவதாகவும் , இந்திய ராணுவம் 2016 செப்டம்பர் 29 ஆம் தேதி பாகிஸ்தான் வசமுள்ள கஷ்மீரில் துல்லியத் தாக்குதல்களை நடத்தியது .


    துல்லியத் தாக்குதல்கள் பயங்கரவாதத்தை சிறிதளவும் சகித்துக்கொள்ள முடியாது என்பதை எதிரொலிக்கிறது


      * 2016 செப்டம்பர் 18 ஆம் தேதி பயங்கரவாதிகள் யூரி ராணுவ முகாமில் தாக்குதல் நடத்தி நமது வீர்ர்களை கொன்றனர் . பதிலடியாக

      * இந்திய ராணுவம் எதிர்தரப்பில் பயங்கரவாதிகள் ஏவு தளங்களின் மீது அவர்களது ஊடுருவலை முன்கூட்டியே தடுக்கும் வகையில் துல்லியத் தாக்குதல்களை நடத்தியது .
      * பயங்கரவாதிகளிடையேயும் அவர்களுக்கு ஆதரவு வழங்குவோரிடையேயும் குறிப்பிடத்தக்க ஆள்சேதத்தை ஏற்படுத்தியது .
      * பயங்கரவாதிகளின் அடிப்படை வசதிகள் , வடிவமைப்புத் திட்டங்கள் ஆகியவற்றை இந்திய ராணுவம் தகர்த்தது .
      * சர்வதேச சமுதாயம் இந்தியாவின் இந்த நடவடிக்கைக்கு ஆதரவாக கருத்து தெரிவித்தது .

    மேலும் சிறந்த பாதுகாப்புக்கு ரஃபேல் ஒப்பந்தம்

      * 36 ரஃபேல் போர் விமானங்களை பிரான்சிடமிருந்து வாங்குவதற்கான ஒப்பந்தம் 2016 செப்டம்பர் 23 அன்று கையெழுத்தானது .
      * போர் விமானங்கள் வழங்குவது 2019 செப்டம்பரில் தொடங்கி 2022 ஏப்ரலில் நிறைவுபெறும் .
      * ரஃபேல் போர் விமானம் பல்வித போர் பங்கு பணிகளை ஆற்றவல்லது , நீண்ட தொலைவு இலக்குகளை தாக்கும் திறன்கொண்டது , நமது எதிரிகளைவிட , கூடுதலான அமைப்பு முறை திறன்கள் மற்றும் ஆயுத வலு ஆகியவற்றை தரும் .

    அக்னி – V

      * நீண்ட தொலைவு தரையில் ஓரிடத்திருந்து மற்றொரு இடத்தை தாக்கவல்ல இந்த பேலிஸ்டிக் ஏவுகணை 2018 ஜனவரி 18 ஆம் தேதி முழு அளவு தூரத்திற்கு வெற்றிகரமாக சோதிக்கப்பட்டது .
      * இந்த சோதனை இந்தியாவின் உள்நாட்டு பாதுகாப்பு திறன்களையும் , எதிரித் தாக்குதல் தடுப்புத் திறன்களையும் வெகுவாக உயர்த்தியது .

    இந்தியாவின் குண்டுத் தாக்குதல் திறன் மேம்படுத்தப்பட்டது :

      * ஐ என் எஸ் கல்வாரி - பிரதமர் ஐ என் எஸ் கல்வாரி என்ற கடற்படை நீர்மூழ்கி கப்பலை 2017 டிசம்பர் 14 ஆம் தேதி அர்ப்பணித்து வைத்தார் .
      * பிரமோஸ் , உலகின் அதிவிரைவான ஒலியைவிட வேகமாக செல்லும் ஏவுகணை 2017 நவம்பரில் வெற்றிகரமாக சோதிக்கப்பட்டபோது வரலாறு படைத்தது . இந்திய விமானப்படையின் முன்னணி போர் விமானமான சுகோய் – 30 எம்கே I போர் விமானத்திலிருந்து முதல்முறையாக வெற்றிகரமாக சோதிக்கப்பட்டது .
      * ஆகாஷ் பூமியிலிருந்து ஓரிடத்திலிருந்து வானில் உள்ள ஒரு இலக்கை தாக்கவல்ல இந்த ஏவுகணை வெற்றிகரமாக சோதிக்கப்பட்டது .
      * நிர்பய் என்ற இந்தியாவின் முதலாவது உள்நாட்டிலேயே வடிவமைக்கப்பட்ட மற்றும் உருவாக்கப்பட்ட நீண்ட தொலைவு ஒலியைவிட குறைந்த வேகத்தில் செல்லும் ஏவுகணை வெற்றிகரமாக சோதிக்கப்பட்டது . இந்த ஏவுகணை பல்வேறு மேடைகளில் அமைத்து இயக்கக்கூடியது .
      * பாதுகாப்பு ஆராய்ச்சி மேம்பாட்டு நிறுவனத்தின் பேலிஸ்டிக் ஏவுகணை பாதுகாப்பு அமைப்பு 2017 டிசம்பர் 28 ஆம் தேதி ஒடிசாவில் உள்ள டாக்டர் அப்துல் கலாம் தீவிலிருந்து ஏவப்பட்ட எதிர்நோக்கி வந்த ஏவுகணையை நேரடியாக மோதி எதிர்கொண்டது .
      * உயிர்தியாகம் செய்த வீரர்கள் மற்றும் சீருடைப் பணியாளர்களின் நினைவாக ஆயுதப்படைகள் கொடி தின கொண்டாட்டத்தின் சிறப்பு இயக்கம் நடத்தப்பட்டது .
      * இந்திய கடற்படையின் பாய்மரக் கப்பல் ஐ என் எஸ் வி தாரிணி மூலம் அனைத்து மகளிர் மாலுமிகள் குழு உலகை சுற்றி வந்த முதலாவது பயணம் வெற்றிகரமாக நடைபெற்றது . தாரிணி கப்பல் 2017 செப்டம்பர் 10 ஆம் தேதி கொடியசைத்து அனுப்பப்பட்டது . மகளிர் ஆற்றல் முழுத் திறனை அடையவேண்டும் என்பதற்கான தேசியக் கொள்கைக்கு ஏற்ப இந்த கடல்பயணம் " நாவிகா சாகர் பரிகிரமா " எனப் பெயரிடப்பட்டிருந்த்து .
      * இந்தியாவுக்கும் ரஷ்யாவுக்கும் இடையிலான முதலாவது முப்படைகளின் இந்திரா என்ற கூட்டுப் பயிற்சி ரஷ்யாவில் உள்ள விளாடிவோஸ்டக் என்ற இடத்தில் 2017 அக்டோபரில் நடத்தப்பட்டது .
      * யுத் அப்யாஸ் -2017 பயிற்சி : இந்தியா - அமெரிக்கா இடையிலான இரண்டுவார கூட்டு ராணுவப் பயிற்சி 2017 செப்டம்பர் 16 ஆம் தேதி வாஷிங்டன் டீசியில் உள்ள ஜாய்ன்ட் பேஸ் லூயிஸ் இணை தளத்தில் நடைபெற்றது .

    எல்லை பாதுகாப்பு


    எல்லை கட்டமைப்பு மற்றும் மேம்பாட்டு பணிகளை விரைவாக உருவாக்கியதன் மூலம் எல்லைப் பாதுகாப்பில் முக்கிய கவனம் :

      * 2014 – 2018 ல் எல்லை கட்டமைப்பு திட்டங்களுக்கு ரூ .6209 கோடி அனுமதிக்கப்பட்டது .
      * எல்லைப் பகுதியில் 246 கிலோமீட்டர் வேலி அமைப்பு
      * எல்லைச் சாலைகள் 566 கிலோமீட்டர் தூரத்திற்கு அமைக்கப்பட்து -
      * 785 கிலோமீட்டர் தூரத்திற்கு பேரொளி விளக்குகள் அமைப்பு

    எதிரிச் சொத்துச் சட்டம்

      * 1968 எதிரிச் சொத்துச் சட்டம் திருத்தியமைக்கப்பட்டு , எதிரிச் சொத்து திருத்த மற்றும் மதிப்பீடு சட்டம் 2017 என 14.03.2017 அன்று இயற்றப்பட்டது .
      * எதிரியின் பிடியிலும் , எதிரியின் கட்டுப்பாட்டிலும் , எதிரி நிறுவனங்களிலும் இருந்த ஒரு லட்சம் கோடி ரூபாய்க்கும் அதிகமான மதிப்புள்ள அசையும், அசையா சொத்துக்கள் வெற்றிகரமாக கொண்டுவரப்பட்டது மத்திய அரசின் மிக முக்கிய சாதனையாகும் .
      * இந்த சட்டத்தின் காரணமாக மத்திய அரசுக்கு எதிரிச் சொத்துக்களின் மீது உரிமை உண்டாக்கப்பட்டது . இச்சட்டத்தினால் , வாரிசு உரிமை தவிர்க்கப்பட்டது .

    ஒரு பதவி நிலை ஒரு ஓய்வூதியம்


    30.09.2017 நிலவரப்படி மற்றும் 31.12.2017 ல் தொகுத்தபடி , ஒரு பதவி நிலை ஒரு ஓய்வூதிய அமலாக்க பயன்கள் பற்றிய நிலவர அறிக்கை

      * பாதுகாப்பு கணக்கு தலைமைக் கட்டுப்பாட்டு அதிகாரியிடமிருந்து பெறப்பட்ட அறிக்கைகளின்படி , ரூ .4172.64 கோடி , ரூ .2397.22 கோடி , ரூ .2322.68 கோடி , ரூ .1895.69 கோடி தொகைகள் முறையே முதலாவது , இரண்டாவது , மூன்றாவது , நான்காவது தவணை ஒரு பதவி நிலை ஒரு ஓய்வூதியம் நிலுவைத் தொகைகளாக வழங்கப்பட்டன .
      * இந்த நான்கு தவணைகளின் மூலம் முறையே 20,43,354 முன்னாள் படை வீர்ர்கள் / குடும்ப ஓய்வூதியதாரர்கள் , 15,94,311 முன்னாள் படை வீர்ர்கள் , 15,76,254 முன்னாள் படை வீர்ர்கள் , 13,50,319 முன்னாள் படை வீர்ர்கள் பயனடைந்தனர் .
      * இதுவரை மொத்தம் வழங்கப்பட்ட நிலுவைத் தொகை ரூ .10,788.23 கோடி .

    சுதந்திரப் போராட்ட வீரர்களுக்கு வணக்கம் .

      * " சுதந்திர சேனை சன்மானம் " என்ற விடுதலை போராட்ட வீரர்கள் மற்றும் அவர்களைச் சார்ந்த குடும்ப உறுப்பினர்கள் ஓய்வூதியம் 15.08.2016 முதல் உயர்த்தப்பட்டுள்ளது . தற்போது அவர்கள் ஓய்வூதியதாரர்களைபோல , அகவிலைப்படி நிவாரணம் பெறுகிறார்கள் . தொழிலியல் பணியாளர்களுக்கு அகில இந்திய நுகர்வோர் விலை குறியீட்டெண் அடிப்படையில் தற்போது அகவிலைப்படி வழங்கும் முறைபோல இவர்களுக்கும் வழங்கப்படும் .

    தீவு மேம்பாடு

      * நாட்டின் கடற்கரையோரமுள்ள 1382 தீவுகள் முழுமையான மேம்பாட்டுக்கென அடையாளம் காணப்பட்டுள்ளன . முதல் கட்டத்தில் அந்தமான் நிக்கோபாரில் 16, லட்சத்தீவில் 10 என 26 தீவுகள் மேம்பாட்டுக்கென எடுத்துக்கொள்ளப்படும் . தீவுகள் மேம்பாட்டு முகமை இந்த பணிகளை மேற்கொள்ளும் .

    இடதுசாரி தீவிரவாதம் பாதித்துள்ள பூகோள பகுதி குறிப்பிடத்தக்க அளவு குறைந்துள்ளது .


    முக்கிய சாதனைகள் ( பாதுகாப்பு தொடர்பான பிரச்னைகள் )

     1. வன்முறைகள் குறைந்து வருதல் (2010 முதல் 2013 வரையும் மற்றும் 2014 முதல் 2017 வரையும் இடதுசாரி தீவிரவாதம் நிலவர ஒப்பீடு )
      * வன்முறை சம்பவங்கள் 36.6 சதவீதம் குறைந்து , 6524- லிருந்து 4136- ஆக குறைந்தது .
      * இடதுசாரி தீவிரவாதிகளில் சரணடைந்தோர் எண்ணிக்கை 143 சதவீதம் உயர்ந்து 1387- லிருந்து 3373 ஆக உயர்ந்தது .
     1. பூகோள பரப்பு குறைந்து வருதல்
      * வன்முறைகள் நடந்ததாக பதிவான மாவட்ட சம்பவங்கள் 76 லிருந்து (2013) 58 ஆக (2017) குறைந்தது .
      * வன்முறைகள் நடந்ததாக தகவல் பதிவான காவல் நிலையங்களின் எண்ணிக்கை 328 லிருந்து (2013) 291 ஆக (2017) குறைந்தது .

    மத்திய ரிசர்வ் காவல்படையின் பஸ்ட்டாரியா பிரிவு அமைக்கப்படுதல் :


    பாதுகாப்புகளில் உள்ளூர் பிரதிநிதித்துவத்தை அதிகரிப்பதற்காகவும் , உள்ளுர் இளைஞர்களுக்கு வேலைவாய்ப்பு அளிப்பதற்காகவும் பஸ்ட்டாரியா பிரிவு அமைக்கப்பட்டது . இடதுசாரி தீவிரவாதம் அதிகம் பாதித்துள்ள சத்திஷ்கர் , பிஜப்பூர் , தண்டேவாடா , நாராயண்பூர் , சுக்மா மாவட்டங்களை சேர்ந்த 743 பழங்குடியினர் இதில் நியமிக்கப்பட்டனர் . இதில் 242 பேர் பெண்கள் . ஆள்சேர்ப்புக்கான அனைத்து நடைமுறைகளும் நிறைவு செய்யப்பட்டு இவர்களுக்கான பயிற்சி நடைபெற்று வருகிறது .


    பாதுகாப்பு தொடர்பான செலவினத் திட்டத்தின்கீழ் நிதியுதவி :


    இந்த திட்டத்தின்கீழ் 106 இடதுசாரி தீவிரவாதம் பாதித்த மாவட்டங்களில் பாதுகாப்பு படையினரின் செயல்முறை தேவைகளுக்காக உதவி வழங்கப்படுகிறது . கடந்த நான்கு ஆண்டுகளில் (2014-15, 2015-16, 2016-17, 2017-18) ரூ .1120573 கோடி விநியோகிக்கப்பட்டது . இந்த தொகை அதற்கு முந்தைய நான்கு நிதியாண்டுகளில் (2010-11, 2011-12, 2012-13, 2013-14) ரூ .875 கோடியாக இருந்தது .


    கோட்டையாக்கப்பட்ட காவல்நிலையங்கள் திட்டம் :


    இந்த திட்டத்திற்கு 2010 ஆம் ஆண்டு ஒப்புதல் அளிக்கப்பட்டது . திட்டமிடப்பட்ட 400 காவல்நிலையங்களில் 386 ல் பணிகள் நிறைவு பெற்றுள்ளன . கடந்த நான்கு ஆண்டுகளில் மட்டும் 320 காவல் நிலையங்கள் கட்டப்பட்டுள்ளன .


    காணாமல்போன குழந்தைகளை மீட்டல் :


    மத்திய உள்துறை அமைச்சகம் , மாநில அரசுகளின் உதவியுடன் 2015 ஜூலை மாதம் மஸ்கான் திட்டத்தை நடத்தியது . 2016 ஜனவரியில் ஸ்மைல் திட்டம் நடத்தப்பட்டது .


    மொபைல் தொலைபேசி செயலி " ஹிம்மத் ":


    தில்லி காவல் துறையினால் 2015 ஜனவரி மாதம் தொடங்கப்பட்ட இந்த செயலி பெண்களின் தன்னம்பிக்கையை உயர்த்தவும் , இன்னலில் சிக்கியுள்ள பெண்களுக்கு உதவவும் , அவர்களது பாதுகாப்பை உறுதிசெய்யவும் உதவுகிறது . பெண்கள் அவசர காலங்களின்போது , அவசர உதவி தேவை என்ற செய்தியை அனுப்ப இந்த செயலி உதவுகிறது . இதனால் , காவல்துறை கட்டுப்பாட்டுத்துறை அறையில் உடனுக்குடன் பாதிக்கப்பட்ட பெண்ணின் அப்போதைய இருப்பிடம் உள்ளிட்ட தகவல்கள் பதிவாகின்றன . இதனையடுத்து இந்த இடத்திற்கு அருகில் உள்ள காவல்துறை ரோந்து வாகனம் மற்றும் அப்பகுதி காவல் நிலையத்தினர் விரைந்து சென்று உதவ வாய்ப்பு ஏற்படுகிறது .


    ===========

    
    
    (Release ID: 1534461) Visitor Counter : 764
    
    
    
    
    

*