      குறு சிறு மற்றும் நடுத்தர தொழில் துறை அமைச்சகம்

      சிறு, நடுத்தர தொழில்களுக்கான ஐ.நா தினத்தை குறிக்கும் உதயம் சங்கம் 2018 சிகழ்வை தொடங்கி வைத்தார் குடியரசு தலைவர்
      Posted On: 27 JUN 2018 1:32PM by PIB Chennai


    குறு, சிறு மற்றும் நடுத்தர தொழில் துறை நாட்டின் மக்கள்தொகை பங்களைப்பை பயன்படுத்திக் கொண்டு, கிராமப் புறம் மற்றும் பின் தங்கிய பகுதிகளில் அனைவரையும் உள்ளடக்கிய வளர்ச்சியை ஏற்படுத்தி வருவதாக குடியரசு தலைவர் திரு. ராம் நாத் கோவிந்த் தெரிவித்துள்ளார். இந்தியாவில் சுமார் 60 சதவீத வேலை வாய்ப்புகளை குறு, சிறு மற்றும் நடுத்தர தொழில்துறை அளிப்பதாக அவர் கூறினார். நாடு முழுவதும் சுமார் 6.5 கோடி குறு, சிறு மற்றும் நடுத்தர தொழில் நிறுவன்ங்கள் இருப்பதாகவும் அவை 11 கோடிக்கும் அதிகமானவர்களுக்கு வேலை அளித்து 10 சதவீத வளர்ச்சிக்கு பங்களிப்பதாக கூறிய அவர், இது கன ரக தொழில் நிறுவனங்களை விட அதிகம் என்றார். புதுதில்லியில் இன்று “உதயம் சங்கம்” – 2018 நிகழ்ச்சியை குடியரசுத் தலைவர் தொடங்கி வைத்தார். குறு, சிறு மற்றும் நடுத்தர தொழில்கள் துறை அமைச்சகத்தின் உதயம்சகி இணையதளம் பற்றி குறிப்பிட்ட அவர், 80 லட்சம் மகளிருக்கு பயிற்சி அளித்து இது மகளிர் மற்றும் பின் தங்கியவர்களுக்கு அதிகாரம் அளிக்கும் என்றார்.


    குறைந்த விலையிலான சானிடரி நாப்கின்களை தயாரிப்பதன் மூலம் மகளின் சுகாதாரத்தை மேம்படுத்த அருணாசலம் முருகானந்தம் மேற்கொண்ட பணியை குடியரசுத் தலைவர் பாராட்டினார். 100க்கும் மேற்பட்ட நாடுகளில் உள்ள தொழில் முணைவோர் இதனை பின்பற்ற முயற்சித்து வருகின்றனர். அவரது போராட்டத்தை விளக்கும் ஆவணப் படம் ஒன்று உருவாக்கப்பட்டுள்ளது. புதுமையான குறு மற்றும் சிறு தொழில்முனைவோரின் பங்களிப்புகளை ஆவணப்படுத்தும் இத்தகைய படங்கள் தயாரிக்கப்பட வேண்டும் என்ற தனது விருப்பத்தை குடியரசு தலைவர் தெரிவித்தார்.

    
    
    (Release ID: 1536749) Visitor Counter : 108
    
    
      Read this release in: English