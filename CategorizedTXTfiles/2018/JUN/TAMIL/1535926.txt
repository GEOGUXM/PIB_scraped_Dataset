      உணவுப் பதப்படுத்துதல் தொழிற்சாலைகள் அமைச்சகம்

      உணவுப் பதப்படுத்துதல் துறையில் ஹார்வர்டாக மாறும் ஆற்றலைக் கொண்டது நிஃப்டம்: மத்திய அமைச்சர் திருமதி ஹர்சிம்ரத் கவுர் பாதல்
      Posted On: 19 JUN 2018 3:15PM by PIB Chennai


    உணவுத் தொழில்நுட்ப தொழில் முனைவோர் மற்றும் மேலாண்மைக்கான தேசிய நிறுவனமான நிஃப்டம், உணவுப் பதப்படுத்துதல் தொழில்நுட்பம் மற்றும் மேலாண்மைத்துறை ஹார்ட்வர்ட் பல்கலைக்கழகத்தைப் போன்று மாறும் ஆற்றலை உள்ளடக்கிய ஒரு நிறுவனமாகும். இந்த நிறுவனம் தற்போதுதான் தொடங்கப்பட்டுள்ளது என்ற போதிலும், இந்தியாவில் உள்ள 3007 பல்கலைக்கழகங்களில் 50-வது இடத்தை ஏற்கனவே பிடித்துள்ளது என்று உணவுப்பதப்படுத்துதல் துறை அமைச்சர் திருமதி ஹர்சிம்ரத் கவுர் பாதல் கூறினார். நிஃப்டம் – தொழில் அமைப்பின் 6-வது ஆண்டுக் கூட்டத்தில் உரையாற்றிய திருமதி. பாதல், உலக மக்களைப் போலவே இந்தியர்களும், ஆரோக்கியமான உணவுப் பழக்கவழக்கங்களை தெரிந்துகொள்வது அதிகரித்து வருகிறது என்றார். ஆரோக்கியமான புதிய விலைகுறைந்த உணவுப் பொருட்களின் வணிக முத்திரையாக நிஃப்டம் உயர்வதற்கு உரிய வழிவகைகளைக் காணவேண்டும் என்று அவர் வலியுறுத்தினார்.


    நிஃப்டத்தில் ஏராளமான புதிய வசதிகள் உருவாக்கப்படுவதற்கான சாத்தியக்கூறுகளை தாம் காண்பதாக அமைச்சர் தெரிவித்தார். உணவுப் பொருட்களைச் சோதனை செய்யும் பரிசோதனைக்கூடம், இந்திய உணவுப் பாதுகாப்பு தர நிர்ணய ஆணையத்துக்கான ஒருங்கிணைந்த நிலையமாக மாறவேண்டும் என்றும் அதன் மூலம் உள்நாட்டு மற்றும் வெளிநாட்டு நிறுவனங்கள் தங்களது உற்பத்திப் பொருட்களை பரிசோதிப்பதற்கு இதை சார்ந்திருக்க வேண்டும் என்றும் அமைச்சர் வலியுறுத்தினார். பதப்படுத்தப்பட்ட உணவுக்கு நம்பகத்தன்மை வாய்ந்த வணிக முத்திரையாக நிஃப்டம் இருக்க வேண்டும் என்று அமைச்சர் கேட்டுக்கொண்டுள்ளார்.


    ------

    
    
    (Release ID: 1535926) Visitor Counter : 39
    
    
      Read this release in: Hindi , Bengali , English