      குடியரசுத் துணைத் தலைவர் செயலகம்

      மனித வாழ்க்கையை மேலும் சிறப்பானதாக மாற்றுவதே அறிவியல், தொழில் நுட்பத்தின் உண்மையான நோக்கம்: குடியரசுத் துணைத் தலைவர்
      கொல்கத்தாவில் சாஹா அணு இயல்பியல் நிறுவனத்தில் சோதனை அணு விண் இயல்பியல் ஆராய்ச்சி (FRENA) வசதியை அவர் தொடங்கி வைத்தார்

      Posted On: 28 JUN 2018 8:00PM by PIB Chennai

    மனித வாழ்க்கையை மேலும் சிறப்பானதாக மாற்றுவதே அறிவியல், தொழில் நுட்பத்தின் உண்மையான நோக்கம் என்று குடியரசுத் துணைத் தலைவர் திரு. எம். வெங்கைய நாயுடு கூறினார். கொல்கத்தாவில் இன்று (28.06.18) சஹா அணு இயல்பியல் நிறுவனத்தில் சோதனை அணு விண் இயல்பியல் ஆராய்ச்சி (FRENA) வசதியை தொடங்கி வைத்து அவர் பேசினார். இந்த நிகழ்ச்சியில், மேற்கு வங்காள அரசின் தகவல் தொழில்நுட்பத் துறை அமைச்சர் திரு. பிரத்யா பாசு மற்றும் பிரமுகர்கள் பங்கேற்றனர்.


    நாம் அனைவரும் விவசாயிகள், விஞ்ஞானிகள், முப்படை வீரர்கள் ஆகியோர் நாட்டுக்கு ஆற்றும் சேவைகளுக்காக அவர்களுக்கு நன்றியுடன் இருக்க வேண்டும் என்று குடியரசுத் துணைத் தலைவர் கூறினார். அவர்களது மாபெரும் சேவையை அங்கீகரித்து மரியாதை செலுத்த வேண்டும் – ஜெய் ஜவான், ஜெய் கிஸான், ஜெய் விஞ்ஞான் என்றார் அவர்.


    பேராசிரியர் மேக்நாத் சஹா மாபெரும் விண் இயல்பியல் அறிஞர், நெடுநோக்கு உள்ளவர், அறிவியல் சீர்திருத்தவாதி என்று குடியரசுத் துணைத் தலைவர் கூறினார். பல்கலைக் கழகத்தின் இயல்பியல் பாடத் திட்டத்தில் அளிக்கப்பட்டுள்ள அங்கீகாரம் அவரது நெடுநோக்கு அறிவாற்றலுக்கு அத்தாட்சியாக உள்ளது என்று அவர் கூறினார். இந்தப் பல்கலைக் கழகம் சைக்ளோட்ரான் கருவி ஒன்றை அமைக்க திட்டமிட்டுள்ளது.


    பிஎச்டி படிப்புக்கு முந்தைய படிப்பினை அறிமுகம் செய்வதற்கு பேராசிரியர் சஹா எடுத்துக் கொண்ட முயற்சி நாட்டிலேயே முதல்முறையாக எம்எஸ்சி பட்டப் படிப்பு மாணவர்களை பிஎச்டி படிப்புக்கு தயார் செய்தது என்றும், இது மிகவும் ஆக்கபூர்வமான முயற்சி என்றும் குடியரசுத் துணைத் தலைவர் கூறினார். சமீபத்தில்தான் பல்கலைக் கழக மானியக் குழு கூட இத்தகைய ஆராய்ச்சிப் படிப்புக்கு முந்தைய வகுப்பின் முக்கியத்துவத்தை உணர்ந்திருப்பது குறிப்பிடத்தக்கது என்று அவர் கூறினார். இதனையடுத்து, இத்தகைய முன்தயாரிப்பு படிப்பு, அனைத்து பல்கலைக் கழகங்களுக்கும் கட்டாயமாக்கப்பட்டுள்ளதை அவர் சுட்டிக் காட்டினார்.


    இந்த நிறுவனத்தின் ஆராய்ச்சி அமைப்புகளை குடியரசுத் துணைத் தலைவர் சென்று பார்த்தார். அவற்றில் உள்ள விஞ்ஞானிகள், ஆசிரியர்கள் ஆகியோரின் முயற்சிகளுக்கு அவர் பாராட்டு தெரிவித்தார். தாம் இந்த நிறுவனத்தின் ஆசிரியர்களுடன் கலந்துரையாடியபோது, இந்த நிறுவனத்தில் எவ்வளவோ சாதிக்கப்பட்டிருப்பதை அறிந்து மகிழ்சியடைந்தேன். அதிலிருந்து நமது மாபெரும் கற்றல், ஆராய்ச்சி, கற்பித்தல், புதுமைப் படைத்தல் பாரம்பரியம் மேலும் ஆற்றலுடனும், பேரார்வத்துடனும் தொடரும் என்ற நம்பிக்கை எனக்கு ஏற்பட்டது என்று குடியரசுத் தலைவர் கூறினார்.


    குடியரசுத் துணைத் தலைவரின் முழு உரைக்கு www.pib.nic.in என்ற வலைதளத்தைப் பார்க்கவும்.

    
    
    (Release ID: 1537145) Visitor Counter : 65
    
    
      Read this release in: English , Urdu