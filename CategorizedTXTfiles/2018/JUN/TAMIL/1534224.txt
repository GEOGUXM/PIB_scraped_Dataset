      ஆயுஷ்

      யோகா தொடர்பான தேசிய சுகாதார ஊடக ஆசிரியர்கள் மாநாட்டை திரு. ஸ்ரீபத் யசோ நாயக் புதுதில்லியில் ஜூன் 5 அன்று தொடங்கி வைக்கிறார்
      Posted On: 03 JUN 2018 4:43PM by PIB Chennai


    புதுதில்லியில் உள்ள மொரார்ஜி தேசாய் தேசிய யோகா நிறுவனத்தில் நடைபெறும் யோகா தொடர்பான 3-ஆவது தேசிய சுகாதார ஊடக ஆசிரியர்கள் மாநாட்டை, மத்திய ஆயுஷ் துறை இணையமைச்சர் (தனிப்பொறுப்பு) திரு. ஸ்ரீபத் யசோ நாயக் 2018 ஜூன் 5 அன்று தொடங்கி வைக்கவுள்ளார். பத்திரிகை தகவல் அலுவலகம் மற்றும் மொரார்ஜி தேசாய் தேசிய யோகா நிறுவனத்துடன் இணைந்து, ஆயுஷ் துறை இந்த மாநாட்டிற்கு ஏற்பாடு செய்துள்ளது. ஆண்டுதோறும் ஜூன் 21 அன்று சர்வதேச யோகா தின கொண்டாட்டம் தொடங்குவதையொட்டி, “யோகா பற்றி ஆதாரம் சார்ந்த சமீபத்திய புதுமையான ஆராய்ச்சிகள் – யோகா ஆராய்ச்சி பற்றி ஒரு மறுஆய்வு” என்ற தலைப்பிலான இந்த மாநாட்டிற்கு ஏற்பாடு செய்யப்பட்டுள்ளது.


    தேசிய மற்றும் மாநில அளவிலான ஊடக அமைப்புகளை சேர்ந்த சுமார் 100 –க்கும் மேற்பட்ட சுகாதார ஊடக ஆசிரியர்கள் இந்த மாநாட்டில் பங்கேற்கக்கூடும் என எதிர்பார்க்கப்படுகிறது. யோகா தொடர்பான அறிவியல் அம்சங்கள் & மனித ஆரோக்கியத்திற்கு அதன் பலன்கள் பற்றி ஊடகவியலாளர்களுக்கு தெளிவாக எடுத்துரைப்பதே இந்த மாநாட்டின் நோக்கமாகும்.


    கூடுதல் விவரங்களுக்கு www.pib.nic.in என்ற வலைதளத்தை காணவும்.

    
    
    (Release ID: 1534224) Visitor Counter : 52
    
    
      Read this release in: English