      புள்ளியியல் மற்றும் திட்ட அமலாக்கம் அமைச்சகம்

      அரசுப்புள்ளி விவரங்கள் – ஒரு விளக்கம்
      Posted On: 11 JUN 2018 3:12PM by PIB Chennai


    மத்திய அரசு வெளியிட்டுள்ள புள்ளி விவரங்கள் மற்றும் மதிப்பீடுகளுக்கான கணக்கீடு ஆண்டு மாற்றியமைக்கப்பட்டிருப்பது குறித்து, அண்மையில் சில ஊடகங்களில் செய்தி வெளியாகியுள்ளது. இதுபோன்ற மதிப்பீடுகளை தயாரிக்கும் பணிகள் மற்றும் கணக்கீடு ஆண்டு மாற்றியமைக்கும் பணிகள் குறித்து பொது மக்களும், சம்பந்தப்பட்ட நபர்களும் அறிந்து கொள்ளும் வகையில் முறையான தகவல்களை அளிக்க அரசு விரும்புகிறது.


    2. தற்போதைய பொருளாதார நடவடிக்கைகள் மற்றும் தற்போதைய மதிப்பீடுகள் எப்படி இதற்கு முந்தைய காலகட்டத்துடன் ஒப்பிடப்படுகிறது என்பது பற்றிய நம்பத்தகுந்த தகவல்களுடன், அவ்வப்போது வெளியாகும் பேரியல் பொருளாதாரப் புள்ளி விவரங்கள் மற்றும் மதிப்பீடுகளை, அரசின் கொள்கை முடிவு எடுப்பவர்களுக்கு வழங்க வேண்டியது அவசியம். இந்தப் புள்ளி விவரங்களை மதிப்பிடுவதற்கான கணக்கீடு ஆண்டை மாற்றுவது, வழக்கமாக மேற்கொள்ளப்படும் ஒரு நடவடிக்கைதான். மாறிவரும் பொருளாதாரச் சூழலை மதிப்பிடுவதற்கும், பொருளாதாரத் தகவல்களைத் துல்லியமாகப் பெறுதவற்கும், ஜி-20 மற்றும் பிற அமைப்புகளால், உலகளாவிய அளவில் மேற்கொள்ளப்படும் நடவடிக்கைகளின்படியே இந்த நடைமுறை மேற்கொள்ளப்படுகிறது.


    3. புள்ளியியல் மற்றும் திட்ட அமலாக்கத்துறை, மொத்த உள்நாட்டு உற்பத்தி மற்றும் தொழில்துறை உற்பத்தி அட்டவணைக்கான கணக்கீட்டு ஆண்டை 2011-12 ஆகவும், நுகர்வோர் விலை குறியீட்டுக்கு 2012 ஆம் ஆண்டாகவும் மாற்றியமைத்துள்ளது. தொழில்துறை உற்பத்தி அட்டவணை மற்றும் நுகர்வோர் விலை குறியீட்டெண் போன்றவற்றிற்கு, பயன்பாட்டில் இல்லாத பொருட்கள் மற்றும் கடந்த கணக்கீட்டு ஆண்டிற்குப் பிறகு, பெருமளவு பயன்படும் பொருட்கள் பற்றிய புள்ளிவிவரத் தொகுப்புகள் மாற்றியமைக்கப்பட்டுள்ளன. தேசியக் கணக்கு மதிப்பீடுகளுக்கு, பழைய நடைமுறைகள், புதிதாக கிடைத்துள்ள தகவல் ஆதாரங்கள் அல்லது முந்தைய ஆதாரங்களைவிட மிகவும் முறையான ஆதாரங்களை உள்ளடக்கிய புதிய தொகுப்பு அடிப்படையில் கணக்கிடப்படுகிறது. பெரும் நிறுவனங்களுக்குத் தற்போது கிடைக்கும் புதிய தகவல்கள், முறைசாராத் துறைகளுக்கான மதிப்பீடுகள் இணைக்கப்படாத தொழில்கள் மற்றும் விற்பனை, சேவை வரிகள் பற்றிய புள்ளி விவரங்களுக்கான 2010-11 தேசிய மாதிரி அளவீட்டிலிருந்து எடுக்கப்பட்டது என்பதற்கு உதாரணமாகும். இந்த விவரங்கள் புதிய நடைமுறைகளிலும் பயன்படுத்தப்பட்டுள்ளது.


    4. வழக்கமாக தேசிய கணக்கு புள்ளிவிவரங்களின் புதிய தொகுப்பு அறிமுகப்படுத்தப்படும்போது, உரிய தகவல்கள் பதிவு செய்யப்பட்ட கணக்கீடு காலத்தை அடிப்படையாகக் கொண்டு, பழைய தொகுப்புகளைப் புதிய தொகுப்புகளுடன் இணைத்து ஆராய்வது மத்தியப் புள்ளியியல் அலுவலகத்தின் வழக்கமான நடைமுறையாகும்.


    கூடுதல் விவரங்களுக்கு www.pib.nic.in என்ற இணையதளத்தைப் பார்க்கவும்.


    ----

    
    
    (Release ID: 1536594) Visitor Counter : 93
    
    
      Read this release in: English