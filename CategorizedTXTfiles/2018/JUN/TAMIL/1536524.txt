      குடியரசுத் துணைத் தலைவர் செயலகம்

      விவசாயத்தை மீட்கவும், அதனை நீடிக்கவல்லதாக உருவாக்கவும் கூட்டுறவுகள் அதற்கான சக்தியை பெற்றுள்ளன: குடியரசுத் துணைத் தலைவர்
      Posted On: 25 JUN 2018 4:02PM by PIB Chennai


    விவசாயத்தை மீட்கவும், அதனை நீடிக்கவல்லதாக உருவாக்கவும் கூட்டுறவுகள் அதற்கான சக்தியை பெற்றுள்ளன என்று குடியரசுத் துணைத் தலைவர் திரு.எம். வெங்கையா நாயுடு தெரிவித்துள்ளார். புதுதில்லியில் இன்று (25.06.2018) அவர், இந்திய தேசிய கூட்டுறவு ஒன்றியம் ஏற்பாடு செய்திருந்த 19வது வைகுந்த் பாய் மேத்தா நினைவு சொற்பொழிவு ஆற்றினார். இந்த நிகழ்ச்சியில் வேளாண் மற்றும் விவசாயிகள் நலத்துறை இணையமைச்சர் திரு. கஜேந்திரசிங் ஷெகாவத் மற்றும் முக்கிய பிரமுகர்கள் கலந்துகொண்டனர்.


    உரங்களின் சரியான பயன்பாடு பற்றி விவசாயிகளுக்கு பயிற்சி அளிக்கும் மற்றும் வேளாண்மையில் புதிய தொழில்நுட்பங்களை புரிந்துகொள்ள அவர்களுக்கு உதவி செய்யும் பணிகளை கூட்டுறவு அமைப்புகள் மேற்கொள்ளவேண்டும் என்று குடியரசுத் துணைத் தலைவர் கேட்டுக்கொண்டார். கூட்டுறவு அமைப்புகளை வலுப்படுத்துவது அவசியம் என்றும், அப்போதுதான், விவசாயிகளின் நலனுக்காக அவர்கள் பாடுபடவும், அவர்களுக்குத் தேவைப்படும் நேரத்தில் நியாயமான வட்டிவீதத்தில் கடன் வழங்கவும் முடியும் என்று அவர் மேலும் கூறினார்.


    கூட்டுறவு இயக்கத்தில் பெண்களின் பங்கேற்பு அதிகரிக்கவேண்டும் என்று குடியரசுத் துணைத் தலைவர் அழைப்பு விடுத்தார். நகர்ப்புற-ஊரக இடைவெளிக்கு பாலமாக இருப்பதிலும், வருவாய் அதிகரிப்பை உருவாக்கும் வாய்ப்புகளை வழங்குவதிலும் கூட்டுறவுத் துறைக்கு பெரும் பங்கு இருப்பதாக அவர் தெரிவித்தார். பெண்களின் பங்கேற்பு ஊரகப் பகுதிகளில் பொருளாதார செயல்பாட்டை மேலும் வலுப்படுத்தும் என்று அவர் கூறினார்.


    ==============

    
    
    (Release ID: 1536524) Visitor Counter : 50
    
    
      Read this release in: English