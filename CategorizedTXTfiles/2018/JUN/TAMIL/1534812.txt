      ஊரக வளர்ச்சி அமைச்சகம்

      மகாத்மா காந்தி தேசிய ஊரக வேலைவாய்ப்பு உறுதித் திட்டம்: தண்ணீர் சேமிப்பு நடவடிக்கையால் 143 ஹெக்டேர் பலன்
      Posted On: 06 JUN 2018 4:55PM by PIB Chennai


    மகாத்மா காந்தி தேசிய ஊரக வேலைவாய்ப்பு உறுதித் திட்டத்தின் ( MGNREGS ) கீழ் தண்ணீர் சேமிப்பு நடவடிக்கை மூலம் கடந்த மூன்று ஆண்டுகளில் 143 ஹெக்டேர் பாசனப் பகுதி பலனடைந்துள்ளது.


    நீடித்த தண்ணீர் சேமிப்பு நடவடிக்கைக்கு மகாத்மா காந்தி தேசிய ஊரக வேலைவாய்ப்பு உறுதித் திட்டத்தில் கடந்த மூன்றாண்டுகளாக முன்னுரிமை தரப்பட்டு வருகிறது. இது குறித்து பொருளாதார மேம்பாட்டு நிறுவனமும் ( The Institute of Economic Growth ) சமூக மேம்பாட்டு கவுன்சிலும் ( Council for Social Development ) நடத்திய ஆய்வுகளின் மூலம் உற்பத்தி, பலனடைந்த பாசனப் பரப்பு, வருவாய், நிலத்தடி நீர் அளவு ஆகியவை மேம்பட்டுள்ளது தெரியவந்துள்ளது.


    2015-16ம் ஆண்டு போதிய மழை பெய்யாததை அடுத்து மாண்புமிகு பிரதமர் திரு. நரேந்திர மோடி மாநில முதலமைச்சர்களுடன் விவாதித்தார். அப்போது, தண்ணீர் சேமிப்புக்கு உதவும் வகையில் ஏப்ரல் முதல் ஜூன் மாதம் வரையில் மகாத்மா காந்தி தேசிய ஊரக வேலைவாய்ப்பு உறுதித் திட்டத்தை முழுமையாகப் பயன்படுத்திக் கொள்ள வேண்டியதன் அவசியத்தை வலியுறுத்தினார்.


    தண்ணீர்ச் சிக்கனத்தை அனைத்துத் தரப்பினரும் ஒருமித்து உறுதி செய்வதற்காக நடப்பு நிதியாண்டில் கோடைக் கால மாதங்களில் மாநிலங்களுக்கும் யூனியன் பிரதேசங்களுக்கும் மொத்தம் ரூ. 25,376 கோடி ஏற்கெனவே அளிக்கப்பட்டுள்ளது.


    ஒவ்வொரு மாநிலமும் தண்ணீர்ச் சிக்கனம் மிகவும் இன்றியமையாதது என்பதை உணர்ந்துள்ளது. நாடு முழுவதும் உள்ள அனைத்து மாநிலங்களிலும் மொத்தம் 2,156 நதிகளுக்குப் புத்துயிர் தரும் பணிகள் ஏற்கெனவே தொடங்கி விட்டன.


    நீர்நிலைகளைத் தூர்வாரி மீண்டும் பயன்படுத்துவது, புதிதாகக் குளங்களை வெட்டுவது போன்ற சில ஆக்கபூர்வமான பணிகளும் தொடங்கப்பட்டுள்ளன. ஒவ்வொரு மாநிலத்திலும் அனைத்து மாநிலங்களும் தண்ணீர்ச் சிக்கனத்தை மக்கள் இயக்கமாகத் தொடங்குவதற்கு முன்வந்துள்ளன. ராஜஸ்தான், ஜார்க்கண்ட், குஜராத், உத்தரப்பிரதேசம், சத்தீஸ்கர், கேரளம், தமிழகம், மத்தியப் பிரதேசம், தெலுங்கானா, ஒடிசா, மகாராஷ்டிரம், சிக்கிம், மேற்கு வங்கம் ஆகிய மாநிலங்களில் அடித்தள மக்கள், சிறு விவசாயிகளின் நலனுக்காக அந்தந்த ஊர்களின் தேவைகளுக்கு ஏற்ப நீடித்த தண்ணீர்ச் சிக்கன ஏற்பாடுகளை உறுதி செய்வதற்கான நடவடிக்கைகள் எடுக்கப்பட்டுள்ளன.


    -----


    

    
    (Release ID: 1534812) Visitor Counter : 138
    
    
      Read this release in: English