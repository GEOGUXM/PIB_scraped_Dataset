      வணிகம் மற்றும் தொழில்துறை அமைச்சகம்

      புதுப்பிக்கக்கூடிய எரிசக்தி பேச்சுவார்த்தை 2018 நிகழ்ச்சியில் திரு. சுரேஷ் பிரபு உரையாற்றினார்
      Posted On: 29 JUN 2018 3:11PM by PIB Chennai


    உலகிலேயே மிகப் பெரிய புதுப்பிக்கக்கூடிய எரிசக்தி விரிவாக்கத் திட்டங்களில் ஒன்றை இந்தியா மேற்கொண்டு வருவதாக மத்திய வர்த்தகத் தொழில்துறை மற்றும் சிவில் விமானப் போக்குவரத்து அமைச்சர் திரு சுரேஷ் பிரபு கூறியுள்ளார். இந்த திட்டம் வெற்றிகரமாக நிறைவேறும்போது, இந்தியா சூரிய ஒளிர் நாடுகளான சர்வதேச சூரிய சக்தி கூட்டணித் திட்டத்தின் மையமாக விளங்கும். இந்தக் கூட்டணித் திட்டம் 120 நாடுகளில் சூரிய சக்தி மின்உற்பத்தி வளர்ச்சிக்கும், மேம்பாட்டிற்கும் உதவி வருகிறது.


    புதுதில்லியில் இன்று (29.06.18) புதுப்பிக்கக்கூடிய எரிசக்திப் பேச்சுவார்த்தை நிகழ்ச்சியில் உரையாற்றிய திரு. சுரேஷ் பிரபு, 2030-ஆம் ஆண்டில் மின்சார உற்பத்தியில் 40 சதவீதத்தை புதைப் படிமம் அல்லாத எரிபொருள் மூலமாக பெறுவது என்று இந்தியா இலக்கு நிர்ணயித்திருப்பதாகக் கூறினார். சர்வதேச சூரிய சக்தி கூட்டணி ஆக்கபூர்வமான சந்தை சமிக்ஞைகளை அனுப்பி வருவதாகவும், இதனையடுத்து அனைத்து நாடுகளும் புதுப்பிக்கக்கூடிய எரிசக்தித் துறையில் முதலீடு செய்ய விரும்புவதாகவும் கூறினார். இதன்மூலம் புதிய தொழில்நுட்பங்கள் ஊக்குவிக்கப்பட்டு, புதுப்பிக்கக்கூடிய எரிசக்தித் திட்டங்களில் நிதி முதலீடு அதிகரிக்கும் என்று அவர் கூறினார்.


    எரிசக்தி, சுற்றுச் சூழல், தண்ணீர் ஆகியவற்றுக்கான மன்றம் மத்திய புதிய மற்றும் புதுப்பிக்கக்கூடிய எரிசக்தித் துறை, சர்வதேச சூரியசக்திக் கூட்டணி, சர்வதேச எரிசக்தி முகமை, சக்தி நிலைத்த எரிசக்தி நிறுவனம், 21-ம் நூற்றாண்டிற்கான புதுப்பிக்கத்தக்க எரிசக்தி கொள்கை வலைப்பின்னல் ஆகியவற்றுடன் இணைந்து இந்த புதுப்பிக்கக்கூடிய எரிசக்திப் பேச்சுவார்த்தை நிகழ்ச்சிக்கு ஏற்பாடு செய்தது. இந்தப் பேச்சுவார்த்தையின் இந்த ஆண்டு நிகழ்ச்சியில் சந்தை உருவாக்கம் மற்றும் சந்தைப் போக்கு ஆகியவற்றுக்கு முக்கியக் கவனம் செலுத்தப்படுகிறது.


    ------

    
    
    (Release ID: 1537212) Visitor Counter : 68
    
    
      Read this release in: English