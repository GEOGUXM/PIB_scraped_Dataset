      குடியரசுத் துணைத் தலைவர் செயலகம்

      ஆரோக்கியம் மற்றும் நல்வாழ்வை நோக்கிய ஒரு முழுமையான அணுகுமுறைதான் யோகா: குடியரசு துணைத் தலைவர்
      Posted On: 21 JUN 2018 9:50AM by PIB Chennai


    யோகா என்பது உடல்ரீதியான, உணர்வுபூர்வமான மற்றும் ஆன்மிக பரிமாணங்கள் கொண்ட ஆரோக்கியம் மற்றும் நல்வாழ்வை நோக்கிய ஒரு முழுமையான அணுகுமுறை என்று குடியரசு துணைத் தலைவர் திரு. எம். வெங்கையா நாயுடு கூறியுள்ளார். மும்பையில் இன்று நடைபெற்ற சர்வதேச யோகா தினம் 2018 விழாவில் உரையாற்றிய அவர், பண்டைய அறிவியலான யோகா என்பது நவீன உலகத்திற்கு இந்தியா அளித்துள்ள மதிப்புமிக்க கொடை என்றார். இந்நிகழ்ச்சியில் மகாராஷ்டிர முதலமைச்சர் திரு. தேவேந்திர ஃபட்னாவிஸ் மற்றும் இதர பிரமுகர்கள் கலந்து கொண்டனர்.


    முதல் யோகா சிந்தாந்தத்தைத் தொகுத்த யோகி பதஞ்சலியை மேற்கோள் காட்டிப் பேசிய குடியரசு துணைத்தலைவர், ஒரு மனிதனின் சீரற்ற சிந்தனைகளைக் கட்டுப்படுத்தவும் உள் இணக்கத்தை உருவாக்கும் அமைதி மற்றும் நிலைத்தன்மையை அடைவதற்கும் யோகாசனம் உதவுகிறது என்றார்.


    யோகாசனத்திற்கும் மதத்திற்கும் எந்தத் தொடர்பும் இல்லை என்றும் இயற்கை, வாழ்க்கையின் பல்வேறு முகங்களை இணைப்பதற்கான ஒரு முழுமையான அறிவியல் இது என்றும் குடியரசு துணைத் தலைவர் தெரிவித்தார். இந்த பண்டைய அறிவியல் முறையை சிலர் மதத்துடன் இணைத்துப் பேசுவது துரதிருஷ்டவசமானது என்றும் அவர் குறிப்பிட்டார்.


    யோகாசனத்தை தங்களது அன்றாட செயல்பாடுகளின் ஒரு பகுதியாக ஆக்கிக் கொண்டு நவீன கால ஆரோக்கியப் பிரச்சனைகளுக்கு தீர்வு காண வேண்டும் என்று குடியரசு துணைத் தலைவர் மக்களுக்கு வேண்டுகோள் விடுத்தார். வரும் காலங்களில் இந்தியா ஆரோக்கியமான மற்றும் மகிழ்ச்சியான மக்களைக் கொண்ட தேசமாக ஆவதற்கு பள்ளிப் பாடத்திட்டத்தில் யோகாசனத்தை அறிமுகம் செய்வதற்கான காலம் கனிந்து விட்டதாக அவர் கூறினார்.


    உடல் மற்றும் மன சுறுசுறுப்பை விரிவுபடுத்துவது மட்டுமின்றி, யோகா பயிற்சி ஒரு மனிதன் எப்போதும் வாழ்வில் சமநிலையை அடைவதற்கு உதவுகிறது என்று குடியரசுத் தலைவர் தெரிவித்தார்.


    அன்றாட வாழ்வில் யோகாவின் முக்கியத்துவம் பற்றிக் குறிப்பிட்ட குடியரசு துணைத் தலைவர், மன அமைதியை பெறும் போது இளைஞர்கள் தங்களது வாழ்வை முடித்துக் கொள்ளும் கவலை தரும் போக்கை நீக்க முடியும் என்றும் இதனை யோகா மற்றும் தியானம் மூலம் அடைய முடியும் என்றும் கூறினார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்

    
    
    (Release ID: 1536178) Visitor Counter : 86
    
    
      Read this release in: English , Marathi , Hindi