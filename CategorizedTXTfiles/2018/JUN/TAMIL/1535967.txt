      குடியரசுத் துணைத் தலைவர் செயலகம்

      வளர்ச்சியும், சுற்றுச்சூழலும் நிறைவான இனிய உறவைக் கொண்டதாக இருக்க வேண்டும் : குடியரசுத் துணைத் தலைவர்
      Posted On: 16 JUN 2018 7:09PM by PIB Chennai


    வளர்ச்சியும், சுற்றுச்சூழலும் ஒன்றுக்கொன்று முரண்பட்டதாக இருக்க வேண்டிய அவசியமில்லை என்றும், நிறைவான இனிய உறவைக் கொண்டதாக இருக்கலாம் என்றும் குடியரசுத் துணைத் தலைவர் திரு. எம். வெங்கையா நாயுடு தெரிவித்துள்ளார். அருணாசலப்பிரதேசம் இட்டாநகரில் வடகிழக்கு பிராந்திய அறிவியல் தொழில்நுட்ப கல்விக் கழகத்தின் (என்.இ.ஆர்.ஐ.எஸ்.டி) ஆராய்ச்சியாளர்கள், மாணவர்கள், ஆசிரியர்களுடன் இன்று (16.06.2018) அவர் கலந்துரையாடினார்.


    பருவ நிலை மாற்றம் மற்றும் அதன் எதிர்மறை விளைவுகளை கவனத்தில் கொண்டு என்.இ.ஆர்.ஐ.எஸ்.டி. போன்ற கல்வி நிறுவனங்கள் சுற்றுச்சூழலுக்கு உகந்த தொழில்நுட்பங்களை உருவாக்குவதில் தனிப்பொறுப்பை ஏற்க வேண்டும் என்று குடியரசுத் துணைத் தலைவர் கூறினார். அறிவியலின் அனைத்து முயற்சிகளும் சமூகம் எதிர்கொள்ளும் பிரச்சனைகளுக்கு தீர்வு காண்பதை நோக்கமாகக் கொண்டிருக்க வேண்டும் என்று அவர் மேலும் கூறினார். மக்களின் வாழ்க்கையை தொட முடியாமல் போனால் அறிவியல் என்பதற்கு அர்த்தம் இருக்காது. விஞ்ஞானிகளும், தொழில்நுட்ப வல்லுனர்களும் உலகத்தோடு ஒட்ட ஒழுகாதவர்களாக இருக்க முடியாது.


    மேலும் விவரங்களுக்கு www.pib.nic.in என்ற வலைதளத்தை காணலாம்.

    
    
    (Release ID: 1535967) Visitor Counter : 30
    
    
      Read this release in: English