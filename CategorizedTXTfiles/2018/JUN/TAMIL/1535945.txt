      உள்துறை அமைச்சகம்

      குழந்தைகளுக்கு எதிரான குற்றம் தொடர்பாகக் காவல்துறைக்கான சட்ட நடைமுறைக் கையேட்டை திருமதி மேனகா சஞ்சய் காந்தி வெளியிட்டார்
      Posted On: 19 JUN 2018 5:32PM by PIB Chennai


    குழந்தைகளுக்கு எதிரான குற்றம் தொடர்பாகக் காவல்துறைக்கான சட்ட நடைமுறைக் கையேட்டை மத்திய மகளிர் மற்றும் குழந்தைகள் மேம்பாட்டுத்துறை அமைச்சர் திருமதி மேனகா சஞ்சய் காந்தி தில்லியில் இன்று நடைபெற்ற விழா ஒன்றில் வெளியிட்டார்.


    நிகழ்ச்சியில் பேசிய திருமதி மேனகா சஞ்சய் காந்தி , குழந்தைகளுக்கு எதிரான குற்றங்களைத் தடுப்பதிலும் கட்டுப்படுத்துவதிலும் அனைவரும் ஒன்றிணைய வேண்டும் என்று வலியுறுத்தினார். பெண்களுக்கும் குழந்தைகளுக்கும் எதிரான வன்முறையற்ற ஒரு தேசத்தை உருவாக்க நாடு உறுதிபூண்டுள்ளது என்று அவர் கூறினார். மகளிர் மற்றும் குழந்தை மேம்பாட்டு அமைச்சகம் சம்பந்தப்பட்டவர்களுடன் இணைந்து பணியாற்ற இந்தக் கையேடு ஒவ்வொரு காவல்நிலையத்திலும் இருக்கும் என்றும் அந்தந்த மாநில மொழிகளிலும் கிடைக்கும் என்றும் அமைச்சர் தெரிவித்தார்.


    இந்தப் பிரச்சினையை அரசு கவனத்தில் எடுத்துக்கொண்டு சாதகமான முறையில் செயல்படும் என்று அமைச்சர் கூறினார். காவல் துறையின் திறனை வளர்த்தெடுக்க குழந்தைகளுக்கு எதிரான குற்றங்களைக் களைய அவர்கள் முன்வர வேண்டும் என்றார் அவர்.

    
    
    (Release ID: 1535945) Visitor Counter : 30
    
    
      Read this release in: English , Hindi , Malayalam