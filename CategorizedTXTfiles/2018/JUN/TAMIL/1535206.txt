      உள்துறை அமைச்சகம்

      அனைத்துக் காவலர்களுக்கும் ஆளுமைப் பயிற்சி அளிக்க உள்துறை அமைச்சர் அறிவுறுத்தல்
      Posted On: 12 JUN 2018 3:28PM by PIB Chennai


    நாட்டில் உள்ள அனைத்துக் காவல் துறையினருக்கும் ஆளுமைப் பயிற்சியை அளிக்க வேண்டும் என்று மத்திய உள்துறை அமைச்சர் திரு. ராஜ்நாத் சிங் காவல்துறை ஆய்வு மற்றும் அபிவிருத்திப் பிரிவை ( Bureau of Police Research and Development ) அறிவுறுத்தியுள்ளார். அத்துடன், பிற காவல் துறையினருக்கு வழிகாட்டியாகத் திகழும் சிறந்த காவல்துறை அதிகாரிகளையும் மாவட்ட அளவில் அடையாளம் கண்டறியும்படியும் அவர் கேட்டுக் கொண்டுள்ளார்.


    காவல்துறை ஆய்வு மற்றும் அபிவிருத்திப் பிரிவு ( BPR&D ) மேற்கொண்டுள்ள செயல்பாடுகள், எதிர்காலத் திட்டங்களை விவரிக்கும் வகையில் அத்துறையின் தலைமை இயக்குநர் டாக்டர் ஏ.பி. மகேஸ்வரி நிகழ்த்திய செயல்விளக்க உரையில் அமைச்சர் திரு. ராஜ்நாத் சிங் பங்கேற்றார்.


    “இணையவழிக் குற்றங்களை ( cyber crimes ) புலனாய்வு செய்து, தடுப்பதற்கான பயிற்சியையும் அளிக்க வேண்டும். மாறிவரும் சூழலுக்கு ஏற்ப குற்றங்களைக் களைவதற்கேற்ப தயாராக வேண்டும்” என்றும் மத்திய உள்துறை அமைச்சர் கேட்டுக் கொண்டார்.


    பயனாளிகளுக்கு உதவும் வகையில் பல்வேறு பயிற்சித் திட்டங்கள், பாடங்கள், விளக்கவுரைகள் அடங்கிய இ-உஸ்தாத் ( e-USTAAD ) என்ற பெயரில் தனி இணையவாசலைத் தொடங்கியதற்காக காவல்துறை ஆய்வு மற்றும் அபிவிருத்திப் பிரிவு ( BPR&D ) மத்திய அமைச்சர் திரு. ராஜ்நாத் சிங் பாராட்டினார். அத்துடன், கைபேசி செயலி தொடங்கப்படுவது குறித்தும் தனது பாராட்டினைத் தெரிவித்தார்.


    நிகழ்ச்சியில் உள்துறை இணையமைச்சர் திரு. ஹன்ஸ்ராஜ் கங்காராம் ஆஹிர், மத்திய உள்துறையின் செயலர் திரு. ராஜீவ் கவுபா மற்றும் மத்திய உள்துறை மற்றும் காவல் ஆய்வு அபிவிருத்தித் துறை ஆகியவற்றின் உயர் அதிகாரிகள் பங்கேற்றனர்.


    ******

    
    
    (Release ID: 1535206) Visitor Counter : 29
    
    
      Read this release in: English , Marathi