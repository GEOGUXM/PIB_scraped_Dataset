      வணிகம் மற்றும் தொழில்துறை அமைச்சகம்

      15-ஆவது இந்திய-ஆஸ்திரேலிய அமைச்சர்கள் நிலையிலான கூட்டு ஆணையக் கூட்டம் ஆஸ்திரேலியாவில் நடைபெற்றது
      Posted On: 26 JUN 2018 5:26PM by PIB Chennai


    ஆஸ்திரேலியாவின் கேன்பெராவில் 15-ஆவது இந்திய-ஆஸ்திரேலிய அமைச்சர்கள் நிலையிலான கூட்டு ஆணையக் (ஜே.எம்.சி.) கூட்டம் 2018 ஜூன் 25 அன்று நடைபெற்றது. இந்தக் கூட்டத்திற்கு தொழில், வர்த்தகத்துறை மற்றும் விமானப் போக்குவரத்துத் துறை அமைச்சர் திரு. சுரேஷ் பிரபு ஆஸ்திரேலியாவின் வர்த்தகம், சுற்றுலா மற்றும் முதலீட்டுத்துறையின் அமைச்சர் திரு. ஸ்டீவென் சியோபோ-வும் தலைமை வகித்தனர்.


    நான்காண்டு இடைவெளிக்குப்பின் ஜே.எம்.சி. கூட்டம் மிகவும் இதமான நட்புச் சூழலில் நடைபெற்றது. இரு நாடுகளுக்கும் இடையே இரு வழியிலும் முதலீட்டை அதிகரிப்பதற்கான வழிவகைகள் பற்றி அமைச்சர்கள் விரிவாக விவாதித்தனர். இதுதொடர்பாக ஆஸ்ட்ரேட் எனப்படும் ஆஸ்திரேலிய வர்த்தகம் மற்றும் முதலீட்டு ஆணையத்திற்கும் இன்வெஸ்ட்-இந்தியா எனப்படும் இந்திய தேசிய முதலீட்டு மேம்பாடு மற்றும் ஊக்குவிப்பு முகமைக்கும் இடையே மகத்தான ஒத்துழைப்புக்கு இருதரப்பிலும் ஒப்புதல் அளிக்கப்பட்டது. இருதரப்பு முதலீட்டு பாய்ச்சலை அதிகப்படுத்த ஆஸ்ட்ரேட் – இன்வெஸ்ட் – இந்தியா இடையே புரிந்துணர்வு ஒப்பந்தம் கையெழுத்தானதுடன் பேச்சுவார்த்தை நிறைவடைந்தது.


    *******

    
    
    (Release ID: 1536633) Visitor Counter : 29
    
    
      Read this release in: English