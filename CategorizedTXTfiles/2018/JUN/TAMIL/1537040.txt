      குடியரசுத் தலைவர் செயலகம்

      நாட்டின் குடிமக்கள் வாழ்க்கைத் தரத்தை மேம்படுத்தும் அரசின் முயற்சிகளுக்கு தொழில்நுட்பம் பன்முக சக்தியாக இருக்கும் என்று குடியரசுத் தலைவர் தெரிவித்துள்ளார்
      Posted On: 28 JUN 2018 2:49PM by PIB Chennai


    கான்பூரில் உள்ள இந்திய தொழில்நுட்பக் கல்விக் கழகத்தின் (ஐ.ஐ.டி.) 51-வது ஆண்டு பட்டமளிப்பு விழாவில் இன்று (28.06.18) குடியரசுத் தலைவர் திரு. ராம் நாத் கோவிந்த் தலைமை விருந்தினராக பங்கேற்று உரையாற்றினார்.


    சுதந்திர இந்தியாவின் அறிவியல் மற்றும் தொழில்நுட்பக் கல்வியை பிரதிபலிப்பதாக கான்பூர் ஐ.ஐ.டி பரிமாணம் பெற்றுள்ளது என்று இந்த விழாவில் பேசிய குடியரசுத் தலைவர் கூறினார். நாட்டில் உள்ள முன்னணி கல்வி நிறுவனங்களில் பொறியியல் பாடத் திட்டத்திற்கு கான்பூர் ஐ.ஐ.டி மாதிரி வடிவமாக உள்ளது என்றும் அவர் கூறினார். 1963-ஐ திரும்பிப் பார்க்கும்போது, கான்பூர் ஐ.ஐ.டி. கணினி அறிவியல் திட்டங்களை வழங்குவதில் முன்னணியில் இருந்துள்ளது. இது, 30 ஆண்டுகளில் நாட்டில் தகவல் தொழில்நுட்பப் புரட்சியை எதிர்பார்க்க வைத்தது. பல தலைமுறைகளின் பேராசிரியர்கள் மற்றும் மாணவர்களின் உறுதி மற்றும் அர்ப்பணிப்பு காரணமாக இத்தகைய சாதனைகள் சாத்தியமாயின என்றும் அவர் குறிப்பிட்டார்.


    பட்டம் பெற்றுச் செல்லும் மாணவர்களிடையே உரையாற்றிய குடியரசுத் தலைவர், இன்றைய இந்தியா முன்னெப்போதும் இல்லாத நம்பிக்கையையும், வாய்ப்புகளையும் கொண்டுள்ளது என்றார்.


    இளம் மாணவர்களிடையே, உரையாற்றிய குடியரசுத் தலைவர், ஜே.ஈ.ஈ (அட்வான்ஸ்டு) தேர்வில் வெற்றி பெற்றதற்காக அவர்களுக்கு பாராட்டு தெரிவித்தார். இந்த வெற்றியை சாதித்த அதே அர்ப்பணிப்போடு எதிர்கால இலக்குகளையும் அவர்கள் சாதிப்பார்கள் என்று அவர் நம்பிக்கை தெரிவித்தார். ஜி.ஏ.ஐ.எல் மற்றும் சி.எஸ்.ஆர்.எல் முயற்சிகளையும் அவர் பாராட்டினார்.


    ----------

    
    
    (Release ID: 1537040) Visitor Counter : 42
    
    
      Read this release in: English , Urdu