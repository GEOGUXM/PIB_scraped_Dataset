      मंत्रिमंडळ

      पीएसएलव्ही मार्क-3 निरंतर कार्यक्रमाचा सहावा टप्पा कार्यान्वित करण्याच्या प्रस्तावाला केंद्रीय मंत्रिमंडळाची मंजुरी ; पीएसएलव्हीच्या 30 उड्डाणांसाठी निधी मंजूर
      Posted On: 06 JUN 2018 6:54PM by PIB Mumbai


    नवी दिल्ली , 6 जून 201 8


    पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत पीएसएलव्ही मार्क- 3 म्हणजेच , पोलार सॅटेलाईट लाँच व्हेईकल निरंतर कार्यक्रमाच्या सहाव्या टप्प्याला मजुरी देण्यात आली. त्याशिवाय , या अवकाश कार्यक्रमाअंतर्गत , पीएसएलव्हीच्या 30 उड्डाणांसाठी निधीही मंजूर करण्यात आला.


    या कार्यक्रमाअंतर्गत , पृथ्वी निरीक्षण , दिशादर्शक आणि अवकाश विज्ञान यासाठी आवश्यक उपग्रह अवकाशात सोडले जातील. हे उपग्रह भारतातच तयार केले जातील.


    या कार्यक्रमाअंतर्गत पीएसएलव्ही ची उड्डाणे , त्यासाठी आवश्यक ती पूर्वतयारी , व्यवस्थापन आणि उड्डाण या सर्वांसाठी 6131 कोटी रुपये निधी मंजूर करण्यात आला आहे.


    या अवकाश अभियानामुळे , पृथ्वी निरीक्षण , आपत्ती व्यवस्थापन , दिशादर्शक आणि अवकाश विज्ञान अशा क्षेत्रातल्या भारताच्या क्षमतेत वाढ झाली असून भारत स्वयंसिद्ध झाला आहे. सहाव्या टप्प्यातल्या कार्यक्रमामुळे ही स्वयंपूर्णता आणखी वाढेल.


    या टप्प्यात , दरवर्षी 8 उपग्रह अवकाशात सोडले जातील , या उपग्रहांची जवळपास संपूर्ण निर्मिती भारतात तयार केली जाईल. सर्व 30 उड्डाणे 2019 -24 या कालावधीत पूर्ण केली जातील.


    या कार्यक्रमाला 2008 सालीच मंजुरी देण्यात आली असून त्याचे चार टप्पे पूर्ण झाले आहेत. पाचवा टप्पा 2019-20 च्या पहिल्या तिमाहीत पूर्ण होणे अपेक्षित आहे. त्यानंतर सहावा टप्पा 2019-20 च्या तिसऱ्या तिमाहीपासून वर्ष 2023-24 च्या पहिल्या तिमाहीत पूर्ण होईल.


    B.Gokhale/R.Aghor/D.Rane

    
    
    (Release ID: 1534662) Visitor Counter : 20
    
    
      Read this release in: English