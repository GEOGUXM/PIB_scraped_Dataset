      मंत्रिमंडळ

      राज्यसभेत प्रलंबित असेलेले नालंदा विद्यापीठ (दुरुस्ती) विधेयक , 2013 मागे घ्यायला केंद्रीय मंत्रिमंडळाची मंजुरी
      Posted On: 13 JUN 2018 10:25PM by PIB Mumbai


    नवी दिल्ली , 13 जून 201 8


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने राज्यसभेत प्रलंबित असेलेले नालंदा विद्यापीठ ( दुरुस्ती ) विधेयक , 2013 मागे घेण्याच्या प्रस्तावाला मंजुरी दिली आहे .


    नालंदा विद्यापीठाची स्थापना ऑक्टोबर 2009 मध्ये थायलंडमध्ये आयोजित चौथ्या पूर्व आशिया शिखर परिषदेतील संयुक्त माध्यम निवेदनाच्या आधारे करण्यात आली होती . एक बिगर - सरकारी , ना - नफा , धर्मनिरपेक्ष आणि स्वयंशासित आंतरराष्ट्रीय संस्था म्हणून याची स्थापना केली जाणार होती . त्यानंतर संसदेत नालंदा विद्यापीठ कायदा 2010 पारित करण्यात आला होता आणि 25 नोव्हेंबर 2010 पासून लागू झाला होता .


    नालंदा विद्यापीठ कायदा 2010 च्या कलम 7 नुसार नालंदा विद्यापीठाचे प्रशासन मंडळ स्थापन करण्यात आले होते आणि माननीय राष्ट्रपतींच्या मंजुरींनंतर 21 नोव्हेंबर 2016 पासून अस्तित्वात आले आहे . प्रस्तावित दुरुस्तींसह पुढे जाण्यासाठी अंतिम निर्णय घेण्यापूर्वी नालंदा विद्यापीठाच्या सध्याच्या प्रशासन मंडळासोबत चर्चा करणे आवश्यक आहे . हे मंडळ या कायद्याबाबत नव्याने विचार करू शकते आणि आवश्यक दुरुस्ती सुचवू शकते .


    सप्टेंबर 2014 मध्ये परराष्ट्र मंत्री सुषमा स्वराज यांनी विद्यपीठातील शिक्षणाचा शुभारंभ केला होता . डॉ . विजय भटकर विद्यापीठाचे कुलपती आहेत तर प्रा . सुनयना सिंह कुलगुरू आहेत . सप्टेंबर 2014 मध्ये परराष्ट्र मंत्री सुषमा स्वराज यांनी विद्यपीठातील शिक्षणाचा शुभारंभ केला होता . डॉ . विजय भटकर विद्यापीठाचे कुलपती आहेत तर प्रा . सुनयना सिंह कुलगुरू आहेत . विद्यापीठात तीन अध्ययन केंद्रांमध्ये 116 विद्यार्थी आहेत . यात 21 देशांमधील 35 आंतरराष्ट्रीय विद्यार्थी आहेत .


    N.Sapre/S.Kane/P.Malandkar


    

    
    (Release ID: 1535472) Visitor Counter : 41
    
    
      Read this release in: English