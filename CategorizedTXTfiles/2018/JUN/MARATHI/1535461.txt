      मंत्रिमंडळ

      प्रगती मैदानात खासगी क्षेत्रासह त्रयस्थ पक्षाद्वारे हॉटेलचे बांधकाम आणि ते चालवण्यासाठी 3.7 एकर जमिनीच्या मुद्रीकरण , एल एंड डीओ ने लावलेले शुल्क रद्द करणे आणि रेल्वे मंत्रालयाने वाढवलेले जमीन शुल्क माफ करायला केंद्रीय मंत्रिमंडळाची मंजुरी
      Posted On: 13 JUN 2018 10:45PM by PIB Mumbai


    नवी दिल्ली , 13 जून 201 8


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने प्रगती मैदानात भारत व्यापार प्रोत्साहन संघटनेद्वारे ( ITJPO) 3.7 एकर जमिनीच्या मुद्रीकरणाला मंजुरी दिली आहे . पारदर्शक स्पर्धात्मक बोली प्रक्रियेद्वारे खासगी क्षेत्रासह त्रयस्थ पक्षाद्वारे हॉटेलचे बांधकाम आणि ते चालवण्यासाठी ही जमीन 99 वर्षांसाठी भाडेतत्वावर दिली जाणार आहे .


    प्रगती मैदानाच्या पुनर्विकास प्रकल्पाच्या ( IECC) पहिल्या टप्प्याचा हा एक भाग आहे . 2254 कोटी रुपये खर्चाच्या या प्रकल्पाला अर्थविषयक केंद्रीय समितीने जानेवारी 2017 मध्ये मजुरी दिली होती . या प्रकल्पाअंतर्गत 7 हजार लोकांची आसन - व्यवस्था , 1 लाख चौ . मी . प्रदर्शनाची जागा , आणि 4800 वाहनांसाठी बेसमेंट पार्किंग सुविधांसह जागतिक दर्जाचे अत्याधुनिक प्रदर्शन आणि परिषद केंद्र उभारण्याचा प्रस्ताव आहे .


    जमिनीच्या मुद्रीकरणाद्वारे उभारण्यात येणाऱ्या निधीचा वापर आयईसीसी प्रकल्पाला अर्थसहाय्य पुरवण्यासाठी केला जाईल . व्यापाराला प्रोत्साहन देण्यासाठी शिखर परिषद स्तरावरील बैठका आणि परिषदा आयोजित करण्यासाठी केंद्र आणि राज्य सरकारच्या दृष्टीने हा प्रकल्प महत्वाचा आहे .


    आयईसीसी प्रकल्पाचे काम तसेच वाहतूक कोंडी दूर करण्याचे काम वेगात सुरु आहे . सप्टेंबर 2019 पर्यंत हा संपूर्ण प्रकल्प पूर्ण होणे अपेक्षित असल्याचे आयटीपीओने म्हटले आहे . या प्रकल्पामुळे व्यापार वाढण्यास मदत मिळेल .


    N.Sapre/S.Kane/P.Malandkar

    
    
    (Release ID: 1535461) Visitor Counter : 19
    
    
      Read this release in: English