      आर्थिक व्यवहार विषयक मंत्रिमंडळ समिती

      एक्स्पोर्ट क्रेडीट गॅरेंटी कॉर्पोरेशन लिमिटेड मध्ये भांडवली गुंतवणुकीला मंत्रिमंडळाची मंजुरी
      Posted On: 27 JUN 2018 6:07PM by PIB Mumbai


    नवी दिल्ली , 27 जून 201 8


    एक्स्पोर्ट क्रेडीट गॅरेंटी कॉर्पोरेशन मर्यादित ला वित्तीय सशक्त करण्यासाठी 2000 कोटी रुपयांच्या भांडवली गुंतवणुकीला मंत्रिमंडळाच्या अर्थ विषयक समितीने मंजुरी दिली आहे . तीन वित्तीय वर्षात ही भांडवली गुंतवणूक केली जाणार आहे . 2017- 18 या वर्षात 50 कोटी , 2018- 19 या वर्षात 1450 कोटी , 2019-20 या वर्षात 500 कोटी रुपयांची ही गुंतवणूक राहणार आहे .


    यामुळे सूक्ष्म , लघु आणि मध्यम उद्योगांसाठी निर्यात वाढणार असून आफ्रिका , सी आय एस आणि लॅ टीन अमेरिका या उदयोन्मुख बाजारपेठांना भारतातर्फे निर्यात वाढवून निर्यातीला बळकटी मिळणार आहे . भांडवली गुंतवणुकीमुळे ईसीजीसी , भारतीय निर्यातदारांना नव्या बाजारपेठाचा शोध घेण्यासाठी अधिक मदत करू शकणार आहे . यामुळे ईसीजीसी , उत्पादन वैविध्यता आणण्याबरोबरच निर्यातदारांना कमी दरात विमा कवच पुरवू शकणार आहे ज्यामुळे त्यांना खडतर बाजारपेठात पाय रोवता येणार आहे . ईसीजीसीच्या विमा कवचाचा लाभ घेणाऱ्या ग्राहकात 85 % पेक्षा जास्त सूक्ष्म , लघु आणि मध्यम उद्योग आहेत . ईसीजीसी जगातल्या सुमारे 200 देशांसाठी निर्यात विमा उपलब्ध करते .


    पूर्वपीठीका


    ईसीजीसी , ही देशातल्या निर्यातीला चालना देण्यासाठी , केंद्र सरकारची निर्यात पत विमा सेवा पुरवणारी एक प्रमुख एजन्सी आहे .


    B.Gokhale/N.Chitale/P.Malandkar


    

    
    (Release ID: 1536817) Visitor Counter : 23
    
    
      Read this release in: English