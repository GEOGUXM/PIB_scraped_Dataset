      भारतीय निवडणूक आयोग

      नुकत्याच झालेल्या पोटनिवडणुकांमध्ये विविपॅट यंत्रांमध्ये झालेल्या बिघाडासंदर्भात नियुक्त करण्यात आलेल्या सत्यशोधन समितीचा प्राथमिक अहवाल निवडणूक आयोगाकडे सादर
      Posted On: 08 JUN 2018 8:25PM by PIB Mumbai


      नवी दिल्ली, 8 जून 201 8


      २८ मे २०१८ रोजी उत्तरप्रदेशात कैराना आणि महाराष्ट्रात भंडारा-गोंदिया यथे झालेल्या पोटनिवडणुकी दरम्यान विविपॅट या मतदान यंत्रणेमध्ये बिघाड झाल्याचे लक्षात आले होते. या बिघाडाची कारणे शोधून काढण्यासाठी , निवडणूक आयोगाने दोन विशेष पथके नियुक्त केली होती. या पथकांनी केलेल्या तपासात दोन प्रमुख कारणे आढळली.

       1. कॉन्ट्रास्ट सेन्सरमध्ये बिघाड
       2. लेन्थ सेन्सरमध्ये बिघाड

      हे दोन्ही बिघाड मतदान केंद्रांवर असलेल्या अती ऊन आणि प्रकाशामुळे झाल्याचे प्राथमिक तपासणीत आढळले आहे.


      या बिघाडांवर उपाययोजना करण्यासाठी , यंत्राच्या उत्पादक कंपन्या आणि तंत्रज्ञ यांनी सूचना द्याव्यात अशी विनंती आयोगाने केली आहे. या यंत्रांची पुन्हा एकदा नीट तपासणी करुन ते निर्दोष स्वरूपात द्यावेत, असे आयोगाने संबंधित मंत्रालयांना म्हटले आहे.


      ही यंत्रे हाताळताना काय काळजी घ्यावी , काय करावे-काय करू नये याच्या सूचना यंत्रणेशी संबंधित सर्वाना पुन्हा एकदा दिल्या जाणार आहेत. तसेच विविपॅटची यंत्रांची पहिली चाचणी अत्यंत कठीण करण्याचा निर्णयही आयोगाने घेतला आहे. अती प्रकाश किंवा उन्हामुळे या यंत्रांमध्ये बिघाड होणार नाहीत यासाठी आवश्यक त्या तांत्रिक सुधारणा करण्याचे निर्देशही तंत्रज्ञांना देण्यात आले आहेत, तसेच मानवी चुका पूर्णपणे टाळण्यासाठी निवडणूक अधिकाऱ्याना पुन्हा एकदा प्रशिक्षण देण्याचाही निर्णय आयोगाने घेतला आहे.


      N.Sapre /R.Aghor/P.Kor


    

    
    (Release ID: 1534939) Visitor Counter : 36
    
    
      Read this release in: English
    
    
    

2.