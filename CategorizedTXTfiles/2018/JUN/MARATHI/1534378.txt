      कार्मिक, सार्वजनिक तक्रार आणि निवृत्ती वेतन मंत्रालय

      जागतिक पर्यावरण दिनानिमित्त नवी दिल्ली येथे आयोजित कार्यक्रमाचे केंद्रीय राज्यमंत्री डॉ. जितेंद्र सिंग यांच्या हस्ते उद्‌घाटन
      Posted On: 05 JUN 2018 2:42PM by PIB Mumbai


      नवी दिल्ली, 5 जून 201 8


      नवी दिल्ली येथे जागतिक पर्यावरण दिनानिमित्त आयोजित कार्यक्रमाचे उद्‌घाटन केंद्रीय राज्यमंत्री (स्वतंत्र प्रभार) डॉ. जितेंद्र सिंग यांच्या हस्ते करण्यात आले. ‘बीट प्लास्टीक पोल्यूशन्स’ अर्थात प्लास्टीकमुळे होणाऱ्या प्रदूषणाला समाप्त करू या, अशी यावर्षीच्या जागतिक पर्यावरण दिनाची संकल्पना आहे.


      जागतिक पर्यावरण दिवस ही पर्यावरणाच्या रक्षणासाठी स्वत:ला समर्पित करण्याची एक संधी आहे, असे डॉ. जितेंद्र सिंग यांनी यावेळी सांगितले. पर्यावरणाच्या रक्षणासाठी अनेक उपक्रम हाती घेण्याची आवश्यकता त्यांनी नमूद केली.


      केंद्र सरकारने हाती घेतलेली स्वच्छता मोहीम आता लोक चळवळ झाली आहे. बालिकांसाठी शौचालये बांधण्यावर भर देण्यात आला असून गेल्या वर्षभरात अशा प्रकारची तब्बल 4 लाख शौचालये बांधण्यात आली, अशी माहिती त्यांनी दिली. पर्यावरण स्वच्छ ठेवण्यासाठी केंद्र सरकार राबवत असलेल्या इतरही अनेक उपक्रमांबाबत त्यांनी माहिती दिली. स्वच्छ पर्यावरणाचे उद्दिष्ट साध्य करण्यासाठी विविध उपक्रमांना, मानसिकता बदलण्याची जोड मिळणे आवश्यक असल्याचे मत सिंग यांनी व्यक्त केले.


      S.Tupe /M.Pange/P.Kor


    

    
    (Release ID: 1534378) Visitor Counter : 31
    
    
      Read this release in: English