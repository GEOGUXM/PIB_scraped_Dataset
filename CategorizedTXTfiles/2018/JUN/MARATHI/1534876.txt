      अर्थ मंत्रालय

      महाराष्ट्र शासनाचे 2016-17 या वर्षाचे वार्षिक लेखे राज्य विधानमंडळाला सादर
      Posted On: 08 JUN 2018 1:33PM by PIB Mumbai


      मुंबई, 8 जून 201 8


      महाराष्ट्र शासनाचे 2016-17 या वर्षाचे वार्षिक वित्तीय व लेखे विनियोजन लेखे राज्य विधानमंडळाला सादर करण्यात आले आहेत. प्रधान महालेखापाल (लेखा व अनुज्ञेयता) महाराष्ट्र राज्याचे वित्तीय लेखे व विनियोजन लेखे तयार करतात. भारतीय संविधानाच्या अनुच्छेद 149, 150 व 151 अन्वये आणि नियंत्रक व महालेखापरीक्षक (कर्तव्ये, अधिकार व सेवेच्या शर्ती) अधिनियम, 1971 च्या आवश्यकतेनुसार, भारताचे नियंत्रक व महालेखापरीक्षक व प्रधानमहालेखापरीक्षक यांच्या निर्देशानुसार प्रधान महालेखापाल/महालेखापाल वार्षिक लेखे तयार करतात.


      महाराष्ट्र शासनाचे वित्तिय लेखे हे , त्या वर्षाच्या सरकारच्या जमा व संवितरीत रकमा यांच्या तपशिलासह राज्याची वित्तीय स्थिती दर्शवितात. विनियोजन लेखे हे विनियोजन अधिनियमास जोडलेल्या अनुसूच्यांमध्ये विनिर्दिष्ट केलेल्या तरतुदींनुसार त्या वर्षात खर्च केलेल्या रकमा दर्शवितात.


      ठळक वैशिष्टे:-


      महसुली तूट - वित्तीय जबाबदारी व अर्थसंकल्पीय व्यवस्थापन (एफआरबीएम) अधिनियम 2005 मधे निर्धारित केलेल्या महसुली आधिक्याच्या उद्दिष्टाच्या तुलनेत 2016-17 या वर्षात राज्याला 8,536 कोटी एवढी महसुली तुट आली. ही महसुली तूट मागील वर्षाच्या तुलनेत रूपये 3,177 कोटीने (60 टक्के) वाढली. ही तुटीची वाढ महसुली उत्पन्राच्या 11 टक्के वाढीच्या (4,040 कोटी) तुलनेत प्रमाणाबाहेर वाढलेल्या महसुली खर्चामुळे (12 टक्के – रुपये 22,855 कोटी) झाली, तसेच महसुली जमा ही मागील वर्षाच्या तुलनेत 3,390.88 कोटी म्हणजे यामध्ये लक्षणीय घट झाली.


      राजकोषीय निर्देशांक – राज्याची रूपये 38,616 कोटी एवढी राजकोषीय तूट (रूपये 22,67,789 कोटी एवढया स्थूल राज्यांतर्गत उत्पन्नाच्या 1.7 टक्के) ही एफआरबीएम अधिनियम 2005 च्या कलम 5.2 मधे निर्धारित केलेल्या स्थूल राज्यांतर्गत उत्पन्नाच्या 3 टक्के वा त्यापेक्षा कमी या उद्दिष्टाच्या मर्यादेत आहे.


      सार्वजनिक ऋण-राज्य शासनाचे देशांतर्गत ऋण आणि केंद्र सरकारकडील कर्जे व आगाऊ रकमा समाविष्ट असलेले सार्वजनिक ऋण 2014-15 मधे रूपये 2,37,455 कोटी एवढे होते त्यात 27 टक्के वाढ होऊन 2016-17 मधे ते रूपये 3,01,838 कोटी एवढे झाले.


      भांडवली मत्तांच्या निर्मितीकरिता कर्जाऊ निधींचा पूर्णपणे वापर करणे आणि मूद्दल व व्याजाच्या परतफेडीकरिता महसुली जमा रकमांचा वापर करणे इष्ट आहे.


      तथापि , राज्य शासनाने, भांडवली खर्चाकरिता कर्जाऊ निधींचा वापर केला नाही. मागील 5 वर्षात झालेला कमी वापर हा 21 टक्के ते 47 टक्के या दरम्यान होता.


      2016-17 या वर्षात उभारलेल्या रूपये 47,710 कोटींइतकी देशांतर्गत ऋणाची रक्कम, मुख्यत्वेकरून, ऋण दायित्वे (रूपये 10,917 कोटी) आणि त्यावरील व्याज प्रदान (रूपये 23,553 कोटी) यांची फेड करण्यासाठी वापरण्यात आली.


      विनियोजन लेखे – वर्ष 2016-17 च्या विनियोजन लेख्यांवरून असे दिसते की, प्राप्त झालेल्या रूपये 3,14,983 कोटीच्या अर्थसंकल्पीय तरतूदिच्या तुलनेत एकूण खर्च हा रूपये 2,65,910 कोटी एवढाच होता, ज्यामुळे रूपये 49,073 कोटी एवढी बचत झाली. या बचती पैकी रूपये 42,721 कोटी एवढया रक्कमेचे प्रत्यार्पण वर्षाच्या शेवटी म्हणजे 30 व 31 मार्च 2017 रोजी करण्यात आले. अशाप्रकारे उशीराने प्रत्यार्पण केल्याने मोठया प्रमाणावर तरतुदींचा वापर इतर योजनांसाठी करता आला नाही. याद्वारे हे निदर्शनास येते की आर्थिक नियंत्रण व्यवस्थेचा अभाव असल्याने तरतुदींचा वापर हा इतर विकास योजनांवर होऊ शकला नाही.


      इतर बाबी


      शासनाने दिलेल्या सहायक अनुदानाबाबत उपयोजन प्रमाणपत्रे – मुंबई वित्तीय नियम, 1959 विभागीय अधिकाऱ्यांनी अनुदानग्राही संस्थांकडून उपयोजन प्रमाणपत्रे प्राप्त केली पाहिजेत, आणि पडताळणी केल्यानंतर, 12 महिन्यांच्या आत किंवा मंजुरी आदेशात विनिर्दिष्ट केलेल्या कालावधित उपयोगिता प्रमाणपत्रे प्रधान महालेखापाल / अधिदान व लेखा कार्यालय, मुंबई यांच्या कार्यालयांकडे पाठविण्यात आली पाहिजे.


      दिनांक 31/03/2017 रोजी वर्ष 2015-16 पर्यंतची रूपये 35,888 कोटिंची 22,566 उपयोजन प्रमाणपत्रे प्रलंबित होती


      महाराष्ट्र शासनाचे वार्षिक वित्तिय लेखे , विनियोजन लेखे संबंधित अधिक माहिती http://agmaha/cag.gov.in यावर उपलब्ध आहे.


      B.Gokhale /P.Kor


    

    
    (Release ID: 1534876) Visitor Counter : 39