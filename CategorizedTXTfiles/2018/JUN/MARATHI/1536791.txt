      आर्थिक व्यवहार विषयक मंत्रिमंडळ समिती

      इथेनॉल मिश्रित पेट्रोल कार्यक्रम राबवण्यासाठी सार्वजनिक क्षेत्रातील तेल विपणन कंपन्यांना इथेनॉलची खरेदी करता यावी यासाठीच्या प्रणालीला मंत्रिमंडळाची मंजुरी
      Posted On: 27 JUN 2018 5:36PM by PIB Mumbai


    नवी दिल्ली , 27 जून 201 8


    पंतप्रधान नरेंद्र मोदी यांच्या अध्यक्षतेखाली अर्थ विषयक केंद्रीय समितीने इथेनॉल मिश्रित पेट्रोल कार्यक्रम राबवण्यासाठी सार्वजनिक क्षेत्रातील तेल विपणन कंपन्यांना इथेनॉलची खरेदी करता यावी यासाठीच्या प्रणालीला मंजुरी दिली आहे .


    आता 1 डिसेंबर 2018 ते 30 नोव्हेंबर 2019 या इथेनॉल पुरवठा कालावधीत 2018 -19 या आगामी साखर हंगामासाठी अर्थविषयक केंद्रीय समितीने पुढील बाबी मंजूर केल्या आहेत :


    सी हेवी मोलासीस ( काकवी ) पासून मिळवलेल्या इथेनॉलची कारखान्याबाहेरील मूल्य 43.70 रुपये प्रति लिटर निश्चित करणे ( सध्या ते 40.85 रुपये प्रति लिटर आहे ) याशिवाय जीएसटी आणि वाहतूक शुल्क देखील आकारले जाईल .


    बी हेवी मोलासिस ( काकवी ) आणि ऊसाचा रस यापासून मिळवलेल्या इथेनॉलचे मूल्य 47.49 रुपये प्रति लिटर निश्चित करणे . याशिवाय जीएसटी आणि वाहतूक शुल्क देखील आकारले जाईल .


    इथेनॉलची किंमत 2018-19 साखर हंगामाच्या अंदाजित एफआरपीवर आधारित असल्यामुळे सरकारने जाहीर केलेल्या एफआरपी नुसार पेट्रोलियम आणि नैसर्गिक वायू मंत्रालय त्यात सुधारणा करेल .


    2019-20 या इथेनॉल पुरवठा वर्षासाठी काकवी आणि साखरेच्या साधारण मूल्यानुसार पेट्रोलियम आणि नैसर्गिक वायू मंत्रालय त्यात सुधारणा करेल .


    सर्व कारखाने या योजनेचा लाभ घेऊ शकतील आणि त्यातील बहुतांश ईबीपी कार्यक्रमासाठी इथेनॉलचा पुरवठा करू शकतील . इथेनॉल पुरवठादारांना किफायती मूल्य मिळाल्यामुळे ऊस शेतकऱ्यांची थकबाकी कमी होण्यास मदत मिळेल .


    सी हेवी मोलासिस आधारित इथेनॉलमुळे इथेनॉलची उपलब्धता वाढेल . इथेनॉल मिश्रित पेट्रोलचे अनेक लाभ असून आयातीवर अवलंबून राहावे लागणार नाही , कृषी क्षेत्राला मदत होईल , पर्यावरण - स्नेही असेल , प्रदूषण कमी होईल आणि शेतकऱ्यांना अतिरिक्त उत्पन्न मिळेल .


    सरकारने 2014 मध्ये इथेनॉलचे मूल्य अधिसूचित केले . यामुळे गेल्या चार वर्षात इथेनॉलच्या पुरवठ्यात लक्षणीय वाढ झाली आहे . सार्वजनिक क्षेत्रातील तेल कंपन्यांकडून इथेनॉलची खरेदी 2013-14 मधील 38 कोटी लिटर वरून 2017-18 मध्ये 140 कोटी लिटरवर गेली आहे .


    B.Gokhale/S.Kane/P.Malandkar


    

    
    (Release ID: 1536791) Visitor Counter : 27
    
    
      Read this release in: English