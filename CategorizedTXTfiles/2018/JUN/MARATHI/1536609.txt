      अर्थ मंत्रालय

      मुंबईत एआयआयबीच्या तिसऱ्या वार्षिक बैठकीत भारतात पायाभूत सुविधांच्या विकासाचा दृष्टिकोन या विषयावर मुख्यमंत्र्यांनी केली चर्चा
      Posted On: 25 JUN 2018 11:23PM by PIB Mumbai


    नवी दिल्ली , 25 जून 201 8


    देशाच्या संघराज्य रचनेला बळकटी मिळावी यासाठी अलीकडे अनेक पावले भारत सरकारने उचलली आहेत. अनेक राज्य सरकारांनी रस्ते, रेल्वे, हवाई सेवा, अंतर्गत जलमार्ग असे पायाभूत सुविधांबाबतचे प्रकल्प हाती घेतले आहेत.


    संघराज्य रचनेला बळकटी देण्यासाठी केंद्र सरकारने राज्य सरकारांबरोबर जीएसटीसारखी उचलेली पावले, 14 व्या वित्तआयोगाच्या शिफारशींच्या अंमलबजावणीसाठी सरकारचे प्रयत्न यांबाबत रेल्वे, कोळसा, वित्त आणि कंपनी व्यवहार मंत्री पियुष गोयल यांनी माहिती दिली. मुंबईत एआयआयबीच्या तिसऱ्या वार्षिक बैठकीत ‘ पॅनेल डिस्कशन विथ चीफ मिनिस्टर्स ऑन व्हिजन ऑफ इन्फ्रास्ट्रक्चर डेव्हलपमेंट इन इंडिया ’ मध्ये ते बोलत होते. लवकरच आयुष्यमान भारत उपक्रम सुरु होणार असून देशातल्या 500 दशलक्षहून अधिक जनतेला वर्षाला 7000 डॉलर्सपर्यंत वैद्यकीय विमा देण्यात येणार असल्याचे गोयल यांनी नमूद केले.


    देशाची अर्थव्यवस्था 5 ट्रिलिअन अमेरिकी डॉलर्सपर्यंत नेण्याच्या केंद्र सरकारच्या योजनेला अनुरुप राज्याची अर्थव्यवस्था वर्ष 2025 पर्यंत 1 ट्रिलिअन डॉलर्सवर नेण्यासाठी राज्य सरकारचा दृष्टिकोन मुख्यमंत्री देवेंद्र फडणवीस यांनी मांडला.


    हवामान बदलाच्या पार्श्वभूमीवर राज्य सरकारने अनेक धोरणात्मक बदल केले आहेत. स्वच्छ ऊर्जा, जैविविधतेचे संवर्धन, सर्वांना अन्नपाणी, शहरी पायाभूत सुविधा याबाबत फडणवीस यांनी झालेल्या बदलांची माहिती दिली.


    राष्ट्रीय स्तरावर सकल देशांतर्गत उत्पादनात महाराष्ट्राचा वाटा 15 टक्के आहे. औद्योगिक उत्पादनात 22 टक्क्यांहून अधिक तर निर्यातीत 30 टक्के वाटा महाराष्ट्राचा असल्याचे त्यांनी सांगितले. गेल्या तीन वर्षात देशातील एकूण परदेशी थेट गुंतवणुकीपैकी 42-47 टक्के गुंतवणूक महाराष्ट्रात होते. मुंबई मेट्रो, नवी मुंबई, पुणे आणि नागपूर इथले नवे विमानतळ, ट्रान्स हार्बर लिंकसारखे प्रकल्प अशा शहरी पायाभूत सुविधांची माहिती देतांना फडणवीस यांनी पायाभूत सुविधांच्या विकासाचा आराखडा मांडला.


    बिहारचे उपमुख्यमंत्री सुशीलकुमार मोदी यांनी गेल्या 10 वर्षातल्या बिहारमधील पायाभूत सुविधा आणि गुंतवणूक याबाबत माहिती दिली. गेल्या 10 वर्षात रस्त्यांसाठी 1,19,000 कोटींची गुंतवणूक झाल्याची माहिती मोदी यांनी दिली.


    उत्तराखंडचे मुख्यमंत्री त्रिवेंद्र सिंह रावत यांनी पर्यटनातली वाढ विशेषत: आंतरराष्ट्रीय पर्यटकांची वाढती संख्या, ग्राम पर्यटन, रेल्वे, रस्ते व हवाई सेवेतील प्रगती याबाबत माहिती दिली.


    N.Sapre/S.Kakade/P.Malandkar


    

    
    (Release ID: 1536609) Visitor Counter : 15
    
    
      Read this release in: English