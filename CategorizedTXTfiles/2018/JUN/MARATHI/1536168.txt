      आयुष मंत्रालय

      योग साधना प्राचीन असली तरी आधुनिक आहे म्हणून सुंदर आहे : पंतप्रधान
      
      योग ही उपचार पद्धती असल्याने रोगी त्वरीत बरा करता येतो

      Posted On: 21 JUN 2018 4:46PM by PIB Mumbai

    नवी दिल्ली , 21 जून 201 8


    योगाभ्यासामुळे ताणतणाव विरहीत शांत आणि समाधानी जीवन जगता येऊ शकेल. भेदभाव न करता योगाभ्यास सर्वांना एकत्र आणतो, वैरभावाच्या जागी एकजुटीची भावना निर्माण करतो. वेदना वाढण्याऐवजी योगामुळे आराम मिळतो, असे पंतप्रधान नरेंद्र मोदी यांनी म्हटले आहे. चौथ्या आंतरराष्ट्रीय योग दिनानिमित्त उत्तराखंडमधील देहराडून येथे वन संशोधन संस्थेच्या संकुलात आयोजित कार्यक्रमात ते उपस्थितांना संबोधित करत होते. उत्तराखंडचे राज्यपाल कृष्णकांत पॉल, उत्तराखंडचे मुख्यमंत्री त्रिवेंद्र सिंग रावत, आयुष राज्यमंत्री श्रीपाद येसो नाईक आणि उत्तराखंडचे आयुष राज्यमंत्री हरक सिंग रावत यावेळी उपस्थित होते.


    योगाभ्यास हे अतिशय सुंदर आहे कारण ते प्राचीन आहे आणि तरीही आधुनिक आहे, यात आपल्या वर्तमान आणि भूतकाळाचा समतोल असून, आपल्या भविष्यासाठी आशेचा किरण मिळतो, असे पंतप्रधानांनी आपल्या भाषणात सांगितले. व्यक्तीला तसेच समाजाला भेडसावणाऱ्या अनेक समस्यांवर योगाभ्यास हे उत्तर आहे, असे पंतप्रधान म्हणाले. यावेळी पंतप्रधानांनी सुमारे 50 हजार उत्साही योगाभ्यास स्वयंसेवकांसह वन संशोधन संस्थेच्या आवारात योगासने, प्राणायाम आणि ध्यानधारणा केली.


    योगाभ्यास करणाऱ्या जगातील उत्साही लोकांना स्पष्ट संदेश देतांना पंतप्रधान म्हणाले की, संपूर्ण जगाने योगाभ्यासाला आपलसं केले असून, दरवर्षी साजरा होणाऱ्या आंतरराष्ट्रीय योग दिन समारंभातून याचे दर्शन घडते. उत्तम आरोग्य आणि सुखाच्या शोधात असलेल्यांसाठी योग दिन ही सर्वात मोठी लोक चळवळ बनली आहे, असे ते म्हणाले.


    आंतरराष्ट्रीय योग दिन देशभरात साजरा करण्यात येत असून, अनेक केंद्रीय मंत्री विविध राज्यांमधे आयोजित कार्यक्रमात सहभागी होत आहेत.


    B.Gokhale/S.K ane /D.Rane


    

    
    (Release ID: 1536168) Visitor Counter : 21
    
    
      Read this release in: English