      उपराष्ट्रपती कार्यालय

      आरोग्य आणि सुखासाठी योगाभ्यास ही सर्वांगिण पद्धती : उपराष्ट्रपती
      Posted On: 21 JUN 2018 1:50PM by PIB Mumbai


    नवी दिल्ली , 21 जून 201 8


    आरोग्य आणि सुखासाठी योगाभ्यास ही सर्वांगिण पद्धती असून, त्याला शारिरीक, मानसिक आणि अध्यात्मिक आयाम आहे, असे उपराष्ट्रपती एम.वेंकय्या नायडू यांनी म्हटले आहे. ते आज मुंबईत आंतरराष्ट्रीय योग दिन समारंभात सहभागी झालेल्या समुदायाला संबोधित करत होते. योग धारणेचे प्राचीन विज्ञान ही भारताने आधुनिक जगाला दिलेली अमुल्य भेट आहे, असे ते म्हणाले. महाराष्ट्राचे मुख्यमंत्री देवेंद्र फडणवीस आणि अन्य मान्यवर यावेळी उपस्थित होते.


    योगाभ्यास तत्वज्ञान सर्वप्रथम मांडणारे पतंजली ऋषींचा दाखला देत, उपराष्ट्रपती म्हणाले की, योगाभ्यासामुळे व्यक्तीला त्याच्या विचारांवर नियंत्रण मिळवण्यात तसेच मन:शांती मिळवण्यात मदत मिळते.


    योगाभ्यास आणि धर्माचा काहीही संबंध नाही, असे सांगून ते म्हणाले की, जीवनाच्या विविध पैलूंना जोडणारे हे सर्वांगिण विज्ञान आहे. काही लोक या प्राचीन वैज्ञानिक प्रणालीला धर्माशी जोडतात, हे दुर्दैवी आहे, असे ते म्हणाले.


    उपराष्ट्रपतींनी जनतेला आधुनिक जीवनशैलीतील आरोग्याशी संबंधित समस्यांचा सामना करण्यासाठी योगासनाने दैनंदिन जीवनाचा भाग बनवण्याचे आवाहन केले. शाळेच्या अभ्यासक्रमात योगाचा समावेश करण्याची वेळ आली असून, आगामी काळात भारत निरोगी आणि सुखी लोकांचा देश बनेल, अशी आशा त्यांनी व्यक्त केली.


    योगामुळे एकाग्रता वाढते असे सांगून, उपराष्ट्रपती म्हणाले की, नियमित योगाभ्यास केल्यामुळे व्यक्तीला जीवनाकडे पाहण्याचा संतुलित दृष्टीकोन प्राप्त होतो.


    दैनंदिन जीवनातील योगाभ्यासाचे महत्व विषद करतांना उपराष्ट्रपती म्हणाले की, सध्या अनेक युवक आपले जीवन संपवण्याचे टोकाचे पाऊल उचलतात, हे रोखण्यासाठी योगाभ्यास आणि ध्यानधारणेची मदत होऊ शकेल.


    N.Sapre/S.K ane /D.Rane


    

    
    (Release ID: 1536130) Visitor Counter : 27
    
    
      Read this release in: English