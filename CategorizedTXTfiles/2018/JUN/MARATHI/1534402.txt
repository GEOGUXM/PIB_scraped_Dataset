      राष्ट्रपती कार्यालय

      राष्ट्रपती भवनात आयोजित राज्यपालांच्या 49व्या परिषदेचा समारोप
      Posted On: 05 JUN 2018 5:00PM by PIB Mumbai


      नवी दिल्ली, 5 जून 201 8


      नवी दिल्ली येथे राष्ट्रपती भवनात आयोजित राज्यपालांच्या 49व्या परिषदेचा आज समारोप झाला. दोन दिवस चाललेल्या या परिषदेत झालेल्या चर्चा आणि मांडण्यात आलेली मते याबाबत राष्ट्रपती रामनाथ कोविंद यांनी समाधान व्यक्त केले. देशातील प्रत्येक नागरिकाचे जीवनमान उंचावण्यासाठी प्रयत्न अधिक सक्षम करण्याच्या दृष्टीने या परिषदेतील चर्चा उपयुक्त ठरेल, असा विश्वास राष्ट्रपतींनी परिषदेच्या समारोप समारंभात व्यक्त केला.


      आजच्या जागतिक पर्यावरण दिनाचीही राष्ट्रपतींनी नोंद घेतली. शाश्वत विकासाचे ध्येय साध्य करण्यासाठी पर्यावरण रक्षणाशी संबंधित राष्ट्रीय पातळीवरील ध्येये साध्य करणे आवश्यक असल्याचे मत राष्ट्रपतींनी व्यक्त केले. नवीन तंत्रज्ञान आणि पद्धतींचा स्वीकार करण्याच्या कामी राजभवनांनी पुढाकार घ्यावा, अशी अपेक्षा त्यांनी व्यक्त केली.


      या परिषदेच्या समारोप सत्राला उपराष्ट्रपती एम. व्यंकय्या नायडू आणि पंतप्रधान नरेंद्र मोदी यांनीही संबोधित केले. परिषदेच्या आजच्या दुसऱ्या दिवशी ग्राम स्वराज अभियान आणि स्वच्छता इंटर्नशीप कार्यक्रमाबाबत सादरीकरणेही करण्यात आली.


      S.Tupe /M.Pange/P.Kor

    
    
    (Release ID: 1534402) Visitor Counter : 31
    
    
      Read this release in: English