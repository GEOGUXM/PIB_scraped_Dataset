      मंत्रिमंडळ

      भारत आणि इंडोनेशिया यांच्यात रेल्वे क्षेत्रातल्या तंत्र सहाय्यविषयक सामंजस्य कराराबाबत केंद्रीय मंत्रिमंडळाला माहिती
      Posted On: 27 JUN 2018 7:16PM by PIB Mumbai


    नवी दिल्ली , 27 जून 201 8


    भारत आणि इंडोनेशिया यांच्यात रेल्वे क्षेत्रातल्या तंत्र सहाय्यविषयक झालेल्या सामंजस्य कराराबाबत केंद्रीय मंत्रिमंडळाला आज माहिती देण्यात आली . 29 मे 2018 रोजी या सामंजस्य करारावर स्वाक्षऱ्या करण्यात आल्या होत्या .


    खालील प्रमुख क्षेत्रात सहकार्यासाठी हा सामंजस्य कराराचा ढाचा पुरवणार आहे -


    क्षमता वृद्धीसह ज्ञान , तंत्रज्ञान , संस्थागत सहकार्य यांचे आदान प्रदान


    रेल्वे क्षेत्रात सिग्नल आणि संपर्क यंत्रणेचे आधुनिकीकरण


    रेल्वे कार्यान्वयन , व्यवस्थापन आणि नियमनाचे आधुनिकीकरण


    लॉजिस्टिक पार्क आणि मालासाठी टर्मिनल विकसित करणे


    बोगदे , पूल , ओव्हरहेड विदुयुतीकरण आणि वीज पुरवठा यंत्रणा यासाठी बांधकाम आणि देखभाल तंत्रज्ञानाचे आदान प्रदान


    दोन्ही बाजुंनी संमत केलेली सहकार्याची इतर क्षेत्रे


    पूर्व पिठीका :


    रेल्वे क्षेत्रातल्या तंत्र सहकार्यासाठी रेल्वे मंत्रालयाने विविध विदेशी सरकारांसमवेत सामंजस्य करार केले आहेत . हाय स्पीड कॉरिडॉर , सध्याच्या मार्गांची गती वाढवणे , जागतिक दर्जाच्या तोडीची स्थानके विकसित करणे , रेल्वे पायाभूत सुविधांचे आधुनिकीकरण यासह इतर क्षेत्रासाठी हे सहकार्य करार केले जात आहेत . रेल्वे तंत्रज्ञान आणि कार्यान्वयन क्षेत्रातल्या घडामोडीबाबत माहितीचे आदान प्रदान , तंत्र विषयक भेटी , प्रशिक्षण आणि चर्चासत्रे या द्वारे हे सहकार्य केले जाते .


    B.Gokhale/N.Chitale/P.Malandkar


    

    
    (Release ID: 1536871) Visitor Counter : 26
    
    
      Read this release in: English