      मंत्रिमंडळ

      धरण संरक्षण विधेयक , 2018संसदेत सादर करण्याच्या प्रस्तावाला केंद्रीय मंत्रिमंडळाची मंजुरी
      Posted On: 13 JUN 2018 10:32PM by PIB Mumbai


    नवी दिल्ली , 13 जून 201 8


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने धरण संरक्षण विधेयक ,2018 संसदेत सादर करण्याच्या प्रस्तावाला मंजुरी दिली आहे .


    लाभ :


    हे विधेयक राज्ये आणि केंद्रशासित प्रदेशांना एकसमान धरण संरक्षण प्रक्रिया स्वीकारायला मदत करेल ज्यामुळे धरणांची सुरक्षा सुनिश्चित होईल आणि अशा धरणांपासून मिळणारे लाभ जपले जातील . तसेच मानवी जीवन , पशुधन आणि मालमत्तेचे संरक्षण करण्यात मदत मिळेल .


    देशातील आणि परदेशातील तज्ज्ञ मंडळींशी विस्तृत चर्चा करून विधेयकाच्या मसुद्याला अंतिम स्वरूप देण्यात आले आहे .


    तपशील :

      * देशातील सर्व धरणांचे कामकाज सुरक्षितपणे चालावे यासाठी योग्य देखभाल , निरीक्षण , परिचालन आणि दुरुस्तीची तरतूद या विधेयकात आहे .
      * विधेयकात धरणांच्या सुरक्षिततेसाठी राष्ट्रीय समिती स्थापन करण्याची तरतूद आहे . ही समिती धरणांच्या सुरक्षेबाबतचे धोरण आखेल आणि आवश्यक नियमनाची शिफारस करेल .
      * एक नियामक संस्था म्हणून राष्ट्रीय धरण सुरक्षा प्राधिकरण स्थापन करण्याची तरतूद या विधेयकात आहे . देशातील धरणांच्या सुरक्षेबाबत धोरण , मार्गदर्शक तत्वे आणि मानकांच्या अंमलबजावणीचे कार्य हे प्राधिकरण करेल .
      * या विधेयकात राज्य सरकारने धरण सुरक्षेबाबत राज्य समिती स्थापन करण्याची तरतूद देखील आहे .

    राष्ट्रीय धरण सुरक्षा प्राधिकरण

      * हे प्राधिकरण धरणांच्या सुरक्षेशी संबंधित माहिती आणि पद्धतींच्या प्रमाणीकरणासाठी राज्‍य धरण सुरक्षा संघटना आणि धरणांच्या मालकांबरोबर संपर्क साधेल .
      * राज्ये आणि राज्य धरण सुरक्षा संघटनाना हे प्राधिकरण तांत्रिक आणि व्यवस्थापकीय सहकार्य पुरवेल .
      * देशातील सर्व धरणांची राष्ट्रीय स्तरावरील माहिती आणि प्रमुख धरणांच्या अपयशाची नोंद हे प्राधिकरण ठेवेल .
      * कोणत्याही प्रमुख धरणाच्या अपयशाचची कारणमीमांसा हे प्राधिकरण करेल .
      * हे प्राधिकरण धरणांच्या नियमित पाहणी आणि सखोल तपासासाठी मानक मार्गदर्शक तत्वे आणि नियम प्रकाशित करेल आणि वेळोवेळी त्यात सुधारण करेल .
      * ज्या संघटनांना तपास तसेच नवीन धरणांची रचना आणि बांधकामाचे काम सोपवण्यात आले आहे अशा संघटनांना हे प्राधिकरण मान्यता प्रदान करेल .
      * हे प्राधिकरण दोन राज्यांच्या राज्य धरण सुरक्षा संघटनांमधील किंवा एखाद्या राज्य धरण सुरक्षा संघटना आणि त्या राज्यातील धरणाच्या मालकामधील वादावर तोडगा काढेल
      * एखाद्या राज्यातील धरण दुसऱ्या राज्यातील भागात येत असेल तर राष्ट्रीय प्राधिकरण राज्य धरण सुरक्षा संघटनेची भूमिकाही पार पाडेल आणि अशा प्रकारे आंतर - राज्य वादाची संभाव्य कारणे दूर करेल .

    धरणांच्या सुरक्षेसाठी राज्य समिती


    ही समिती देशातील सर्व धरणांचे कामकाज सुरक्षितपणे चालावे यासाठी योग्य देखभाल , निरीक्षण , परिचालन आणि दुरुस्ती सुनिश्चित करेल . प्रत्येक राज्यात “ राज्य धरण सुरक्षा संघटना ” स्थापन करण्याची तरतूद यात असून धरण सुरक्षा अधिकाऱ्यांद्वारे त्याचे काम चालेल . अधिकाऱ्यांमध्ये धरणांची रचना , हायड्रो - मेकॅनिकल अभियांत्रिकी , हायड्रोलॉजी , भू - तांत्रिक तपास, पुनर्वसन क्षेत्रातील अधिकाऱ्यांचा समावेश असेल .


    N.Sapre/S.Kane/P.Malandkar

    
    
    (Release ID: 1535446) Visitor Counter : 59
    
    
      Read this release in: English
    
    
    

*