      भूविज्ञान मंत्रालय

      अरबी समुद्रात मान्सूनची आगेकूच, पश्चिम किनारपट्टीवर अनेक ठिकाणी मुसळधार पावसाची शक्यता
      Posted On: 08 JUN 2018 4:31PM by PIB Mumbai


      नवी दिल्ली, 8 जून 201 8


      अरबी समुद्राच्या मध्यवर्ती भागात अनेक ठिकाणी मान्सूनची आगेकूच सुरू आहे. दक्षिण कोकण, दक्षिण-मध्य महाराष्ट्र, मराठवाडा, विदर्भासह, छत्तीसगड, ओडिशा, तेलंगणा आणि आंध्र प्रदेशात लवकरच मान्सून दाखल होईल.


      गोवा, दक्षिण मध्य महाराष्ट्र आणि कर्नाटक किनारपट्टीवर येत्या 10 जून पर्यंत मोठा पाऊस पडण्याची शक्यता आहे. राज्याच्या किनारपट्टीसह मुंबईतही अनेक ठिकाणी उद्या मोठा पाऊस पडण्याची शक्यता आहे. 8 ते 12 जून या अवधीत 40 ते 50 किलोमीटर प्रति तास वेगाने वारे वाहतील. या काळात कोकण आणि गोवा किनारपट्टीवर समुद्र खवळलेला राहील.


      कोकण आणि गोवा किनारपट्टीवर 8 ते 12 जून या अवधित मुसळधार पावसाची शक्यता असून मच्छिमारांनी या काळात समुद्रात जाऊ नये, असा इशारा देण्यात आला आहे. या संपूर्ण कालावधीत समुद्र खवळलेला राहील.


      B.Gokhale /M.Pange/P.Kor


    

    
    (Release ID: 1534899) Visitor Counter : 20
    
    
      Read this release in: English