      गृह मंत्रालय

      सायबर गुन्हे रोखण्यासाठी पोलिसांना प्रशिक्षण देण्यावर राजनाथ सिंह यांचा भर
      Posted On: 12 JUN 2018 5:54PM by PIB Mumbai


      नवी दिल्ली, 12 जून 201 8


      बदलत्या काळातल्या गुन्हेगारी विश्वातल्या आव्हानांचा मुकाबला करताना सायबर गुन्हे रोखण्यासाठी पोलिसांना प्रशिक्षण देण्यावर केंद्रीय गृहमंत्री राजनाथ सिंह यांनी भर दिला आहे. पोलीस संशोधन आणि विकास ब्युरोनं देशभरातल्या पोलिसांना संवाद कौशल्य, वेळेचे व्यवस्थापन यासारख्या सॉफ्ट स्किल अर्थात पूरक कौशल्याचे प्रशिक्षण देण्यासाठी कार्य करावे यावर त्यांनी भर दिला. इतरांसाठी आदर्श ठरतील अशा पोलिसांचा जिल्हा स्तरावर शोध घ्यावा असेही त्यांनी नवी दिल्लीत झालेल्या बैठकीत सुचवले.


      पोलीस संशोधन आणि विकास ब्युरोचे महासंचालक डॉ. ए.पी. माहेश्वरी यांनी गृहमंत्र्यांसमोर सादरीकरण केले.


      N.Sapre /N.Chitale/P.Kor

    
    
    (Release ID: 1535189) Visitor Counter : 22
    
    
      Read this release in: English