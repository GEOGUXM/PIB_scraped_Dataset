      मंत्रिमंडळ

      ओदिशातल्या चांदीखोल आणि कर्नाटकमधल्या पदुर इथे पेट्रोलियमचे अतिरिक्त 6.5 एमएमटी धोरणात्मक साठे उभारायला केंद्रीय मंत्रिमंडळाची मंजुरी
      Posted On: 27 JUN 2018 6:45PM by PIB Mumbai


    नवी दिल्ली , 27 जून 201 8


    ओदिशातल्या चांदीखोल आणि कर्नाटकमधल्या पदुर इथे अतिरिक्त 6.5 दशलक्ष मेट्रिक टन एस पी आर म्हणजे धोरणात्मक पेट्रोलियम साठे उभारायला , पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत मंजुरी देण्यात आली . चांदीकोल इथे भूमिगत 4 एम एम टी तर पदुर इथे 2.5 एमएमटी क्षमता राहणार आहे .2017-18 च्या अर्थसंकल्पात केंद्र सरकारने दोन अतिरिक्त एस पी आरची घोषणा केली होती .


    सार्वजनिक खाजगी भागीदारी तत्वावर हा प्रकल्प घेण्यासाठी ही तत्वतः मान्यता देण्यात आली आहे . यासाठीच्या अटी आणि शर्थी , वित्त मंत्रालयाशी चर्चा करून पेट्रोलियम आणि नैसर्गिक वायू मंत्रालय ठरवणार आहे .


    आय एस पी आर एल ने कच्च्या तेलाच्या साठयासाठी 5.33 एम एम टी क्षमतेचे तीन भूमिगत खडकाअंतर्गत साठे , विशाखापट्टणम ,( 1.33 ) मंगलोर (1.5) आणि पदुर (2.5) इथे निर्माण केले आहेत . एस पी आर कार्यक्रमाच्या पहिल्या टप्प्या अंतर्गत 5.33 एम एम टी क्षमता भारताच्या 10 दिवसाची क्रूड तेलाची गरज भागवू शकते . मंत्रिमंडळाने 6.5 एमएम टी , एस पी आर सुविधा उभारायला परवानगी दिल्यामुळे भारताच्या ऊर्जा सुरक्षिततेत 12 दिवसांची भर पडणार आहे .


    याशिवाय चांदीखोल आणि पदुरमुळे अनुक्रमे ओदिशा आणि कर्नाटक या राज्यात थेट आणि अप्रत्यक्ष रोजगार निर्माण होणार आहेत .


    B.Gokhale/N.Chitale/P.Malandkar


    

    
    (Release ID: 1536839) Visitor Counter : 31
    
    
      Read this release in: English