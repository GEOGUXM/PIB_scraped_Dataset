      కమ్యూనికేషన్లు- సమాచార సాంకేతిక విజ్ఞాన మంత్రిత్వ శాఖ

      తపాలా శాఖకు చెందిన గ్రామీణ డాక్ సేవకుల వేతనాలు, అలవెన్సుల సవరణకు మంత్రి మండలి ఆమోదం
      Posted On: 06 JUN 2018 3:22PM by PIB Hyderabad


    ప్రధానమంత్రి అధ్యక్షతన సమావేశమైన కేంద్ర మంత్రి మండలి - తపాలా శాఖకు చెందిన గ్రామీణ డాక్ సేవకుల వేతనాలు , అలవెన్సుల సవరణకు ఆమోదం తెలియజేసింది .


    ఈ వేతన సవరణ వల్ల 2018-19 ఆర్ధిక సంవత్సరంలో 1,257 కోట్ల 75 లక్షల రూపాయలు ఖర్చు అవుతుందని అంచనా ( ఇందులో 860 కోట్ల 95 లక్షల రూపాయలు స్థిర వ్యయం కాగా - 396 కోట్ల 80 లక్షల రూపాయల మేర పురావృత వ్యయంగా ఉంటుంది ).


    ఈ వేతన సవరణ ద్వారా 3 లక్షల 7 వేల మంది గ్రామీణ డాక్ సేవకులు ప్రయోజనం పొందుతారు .


    వివరాలు :

     1. సమయాన్ని బట్టి కొనసాగించే అలవెన్సుల ( టి ఆర్ సి ఏ ) నిర్మాణాన్ని మరియు స్లాబులను హేతుబద్ధం చేయడం జరిగింది . మొత్తం గ్రామీణ డాక్ సేవకులను రెండు వర్గాల కిందకు తీసుకురావడం జరిగింది - బ్రాంచి పోస్టు మాస్టర్లు ( బిపిఎమ్ లు ) మరియు బ్రాంచి పోస్టు మాస్టర్లు మినహా మిగిలినవారు - అంటే - సహాయ పోస్టు మాస్టర్లు ( ఏ బిపిఎమ్ లు ).

    
     1. ప్రస్తుతం ఉన్న 11 టి ఆర్ సి ఏ స్లాబులను కేవలం మూడు టి ఆర్ సి ఏ స్లాబులుగా కుదించడం జరిగింది . బిపిఎమ్ లకు , బిపిఎమ్ లు మినహా మిగిలిన వారికీ - ఒక్కొక్కరికీ రెండేసి స్థాయిలు నిర్ణయించారు .


    
     1. సమయాన్ని బట్టి కొనసాగించే కొత్త అలవెన్సుల ( టి ఆర్ సి ఏ ) వివరాలు ఇలా ఉన్నాయి :

                                                                            
పని గంటలు / స్థాయి ఆధారంగా ప్రతిపాదిత రెండు రకాల కేటగిరీలలో కనీస టి ఆర్ సి ఏ
                                                                            
                                                                            
                                                                                                                                                                                        
వరుస సంఖ్య                                                                    కేటగిరి                    4 గంటలు / స్థాయి 1 లో కనీస టి ఆర్ సి ఏ  5 గంటలు / స్థాయి -2 లో కనీస టి ఆర్ సి ఏ
                                                                                                                                                                                        
                                                                                                                                                                                        
                                                                                                                                                                                        
1                                                                             బి పి ఎమ్                  రూ . 12000/-                            రూ . 14500/-                           
                                                                                                                                                                                        
                                                                                                                                                                                        
                                                                                                                                                                                        
2                                                                             ABPM/Dak Sevaks            రూ . 10000/-                            రూ . 12000/-                           
                                                                                                                                                                                        
                                                                                                                                                                                        
                                                                              ఏ బి పి ఎం / డాక్ సేవకులు                                                                                 
                                                                                                                                                                                        
                                                                                                                                                                                        

     1. కరువు భత్యాన్ని ఒక ప్రత్యేక మొత్తంగా చెల్లించడం కొనసాగిస్తారు . కేంద్ర ప్రభుత్వ ఉద్యోగులకు సవరించినప్పుడల్లా ఎప్పటికప్పుడు సవరించడం జరుగుతుంది .


     1. కొత్త పధకాన్ని రూపొందించే వరకు - టి ఆర్ సి ఏ మూల వేతనం గరిష్టంగా రూ . 7000 + కరువు భత్యం పై ఎక్స్ గ్రేషియా లెక్కకట్టి ఇచ్చే విధానాన్ని కొనసాగించాలని నిర్ణయించారు .


     1. ప్రస్తుతం ఉన్న టి ఆర్ సి ఏ మూలవేతనాన్ని 2.57 ( ఫ్యాక్టర్ ) తో హెచ్చవేయగా వచ్చిన మొత్తాన్ని సవరించిన మూల వేతనంగా పరిగణించి - 1.1.2016 తేదీ నుంచి వేతన సవరణ అమలుచేసే వరకూ వేతన బకాయిల మొత్తాన్ని ఒకే వాయిదాలో చెల్లించడం జరుగుతుంది .


     1. గ్రామీణ డాక్ సేవకులు ఒక సారి ఇచ్చే వ్రాత పూర్వక అభ్యర్ధన ఆధారంగా - ప్రతీ ఏటా - జనవరి ఒకటవ తేదీన లేదా జులై ఒకటవ తేదీన - 3 శాతం చొప్పున వార్షిక పెంపుదల వర్తింపచేస్తారు .


    
     1. . ప్రమాదం మరియు కష్టాలను పరిగణలోనికి తీసుకుని కొత్తగా ఒక అలవెన్సు ను ప్రవేశపెట్టడం జరిగింది . కార్యాలయ నిర్వహణ అలవెన్సు , కంబైన్డ్ డ్యూటీ అలవెన్సు , క్యాష్ కన్వేయన్సు చార్జీలు , సైకిల్ నిర్వహణ అలవెన్సు , బోటు అలవెన్సు , ఫిక్సడ్ స్టేషనరీ చార్జీలు మొదలైన ఇతర అలవెన్సులను కూడా సవరించారు .


    అమలు వ్యూహం మరియు లక్ష్యాలు :


      * సవరణ వల్ల గ్రామీణ డాక్ సేవకుల జీత భత్యాలు , ఇతర ప్రయోజనాలు మెరుగవుతాయి . తద్వారా గ్రామీణ ప్రాంతాల్లో సమర్ధవంతమైన , సరసమైన ధరలకు తపాలా సదుపాయాలు / సేవలు అందుబాటులో ఉంటాయి . ప్రతిపాదిత వేతన పెంపుదల - డాక్ సేవకుల సామాజిక , ఆర్ధికస్థితి మెరుగౌతుంది .


    ప్రభావం :


      * సమాచారం మరియు ఆర్ధిక సేవల కల్పనకు ఈ బ్రాంచ్ పోస్టాఫీసులే ఆధారం . మరియు ఇవి మారుమూల ప్రాంతాల్లో ఉంటాయి . పోస్టు మాస్టర్లు ఒక్కోసారి పెద్ద మొత్తంలో నగదును ఖాతాదారులకు చెల్లించవలసి వస్తుంది ; అందువల్ల వీరి పనిలో జవాబుదారీ తనం కూడా ఇమిడి ఉంటుంది . వేతన పెంపుదల వారి బాధ్యతను రెట్టింపుచేస్తుంది . దీనికి తోడు , ఇండియా పోస్ట్ పేమెంట్ బ్యాంకు ( ఐపిపిబి ) సేవలు మరింత పెరగడం ద్వారా - గ్రామీణ ప్రజల ఆర్ధిక చేరిక ప్రక్రియలో సిడిఎస్ నెట్ వర్క్ ఒక కీలక పాత్ర పోషించే అవకాశం ఉంది .


    నేపధ్యం :


      * ఉద్యోగులను నియమించడానికి అవసరంలేని గ్రామీణ ప్రాంతాల్లో ప్రాధమిక , ఆర్ధిక , సమర్ధవంతమైన తపాలా సేవలు అందుబాటులోకి తేవడం కోసం - తపాలా శాఖకు అనుబంధంగా ఈ ఎక్స్ ట్రా డిపార్ట్ మెంటల్ విధానం దాదాపు 150 సంవత్సరాలకంటే ముందే ఏర్పాటైంది . లక్షా ఇరవై తొమ్మిది వేల మూడు వందల నలభై ఆరు (1,29,346) ఎక్స్ ట్రా డిపార్ట్ మెంటల్ బ్రాంచ్ తపాలా కార్యాలయాలను ఈ గ్రామీణ డాక్ సేవక్ బ్రాంచ్ పోస్ట్ మాస్టర్లే నిర్వహిస్తున్నారు . దీనికి అదనంగా , ఈ గ్రామీణ డాక్ సేవకులూ , అలాగే బ్రాంచ్ పోస్టు మాస్టర్లు మినహా మిగిలినగారు - బ్రాంచి , సబ్ , హెడ్ పోస్టాఫీసుల్లో కూడా పనిచేస్తున్నారు . ఈ గ్రామీణ డాక్ సేవకులు వారి ఇతర వృత్తుల ద్వారా లభించే సంపాదనకు అదనంగా - వారికీ , వారి కుటుంబానికీ ఆర్ధిక వెసులుబాటు కలిగించే విధంగా - రోజుకు 3 నుంచి 5 గంటలు పార్ట్ టైం గా పనిచేస్తారు . 65 ఏళ్ల వయస్సు వరకు వారు సర్వీసులో కొనసాగుతారు .


    ****

    
    
    (Release ID: 1534687) Visitor Counter : 16
    
    
      Read this release in: English , Tamil , Kannada
    
    
    

1.    
      
1.    
      
      
      
      
      
      
      
      
      
1.    
      
*