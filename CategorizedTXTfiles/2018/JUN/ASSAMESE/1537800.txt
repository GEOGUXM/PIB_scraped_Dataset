      পৰিসংখ্যা আৰু কাৰ্যসূচী ৰূপায়ণ মন্ত্ৰালয়

      গুৱাহাটীত আন্তঃগাঁথনিমূলক প্ৰকল্পসমূহৰ অগ্ৰগতি সম্বন্ধীয় পৰ্যালোচনা সভাত অংশগ্ৰহণ কেন্দ্ৰীয় মন্ত্ৰী বিজয় গোৱেলৰ
      Posted On: 21 JUN 2018 4:26PM by PIB Guwahati


    কেন্দ্ৰীয় প্ৰতিষ্ঠানৰ দ্বাৰা ৰূপায়িত হ ’ বলগীয়া বৃহৎ আন্তঃগাঁথনি প্ৰকল্পসমূহৰ পৰ্যালোচনাৰ বাবে পৰিসংখ্যা আৰু অনুষ্ঠান ৰূপায়ন দপ্তৰৰ তথা সংসদীয় পৰিক্ৰমা দপ্তৰৰ কেন্দ্ৰীয় ৰাজ্যিক মন্ত্ৰী শ্ৰী বিজয় গোৱেলে আজি গুৱাহাটীৰ নেডফিত অনুষ্ঠিত এক বৈঠকত অংশগ্ৰহণ কৰে। এই পৰ্যালোচনা বৈঠকতে ৰাষ্ট্ৰীয় ঘাইপথ প্ৰাধিকৰণ , অইল ইণ্ডিয়া লিমিটেড আৰু ভাৰতীয় ৰে ’ লৱে কৰ্তৃপক্ষইয়ো অংশগ্ৰহণ কৰে।


    উল্লেখ্য যে মন্ত্ৰীগৰাকীয়ে এই বৈঠকতে ১৫০ কোটি টকা ব্যয় সাপেক্ষ কেন্দ্ৰ চৰকাৰৰ আন্তঃগাঁথনি প্ৰকল্পসমূহৰ পৰ্যালোচনা কৰে আৰু ইয়াৰ উপৰি পথ পৰিবহন আৰু ঘাইপথ , পেট্ৰ ’ লিয়াম আৰু প্ৰাকৃতিক গেছ আৰু ৰে ’ ল খণ্ডৰ বিভিন্ন কামৰো পৰ্যালোচনা কৰে , ইয়াৰ ভিতৰত ৰাষ্ট্ৰীয় ঘাইপথ প্ৰাধিকৰণ , অইল ইণ্ডিয়া লিমিটেড আৰু উত্তৰ - পূৱ সীমান্ত ৰে ’ লৱেৰ দ্বাৰা সম্পাদিত হ ’ ব।


    ৰাষ্ট্ৰীয় ঘাইপথ প্ৰাধিকৰণৰ প্ৰকল্পসমূহৰ কামৰ অগ্ৰগতিৰ পৰ্যালোচনা কৰা কালত মন্ত্ৰীগৰাকী জনোৱা হয় যে অসমৰ ১৩ খন জিলাক সামৰি ৰখা ‘ ইষ্ট - ৱেষ্ট ক ’ ৰিড ’ ৰ ’ প্ৰকল্পৰ ফ ’ ৰলেনৰ মুঠ কাম ৬৩৬ . ৬৫৭ কিলোমিটাৰ দৈৰ্ঘ্যৰ ভিতৰত ৬০৬ . ৭৯৩ কিলোমিটাৰ দৈৰ্ঘ্যৰ কাম ইতিমধ্যেই সম্পন্ন হৈ উঠিছে। বাকী থকা ২৯ . ৮৬৪ কিলোমিটাৰ দৈৰ্ঘ্যৰ পথছোৱাৰ অধিকাংশই ডিমা হাছাও জিলাত আছে। উল্লেখ্য যে ৰাষ্ট্ৰীয় ঘাইপথ প্ৰাধিকৰণে ডিমা হাছাও জিলাত মুঠ ১৩০ . ০৯ কিলোমিটাৰ পথৰ নিৰ্মাণ কৰি আছে , ইয়াৰ ভিতৰত ১০৬ . ২৮০ কিলোমিটাৰ পথৰ কাম ইতিমধ্যেই সম্পন্ন হৈছে। বিভিন্ন নিৰ্মাণ কাৰ্য মন্থৰ হৈ পৰাৰ অন্যতম কাৰণ হিচাপপে বিবেচিত হৈ অহা ভুমিস্খলন , আইন - শৃংখলাজনিত পৰিস্থিতি আদি বিভিন্ন বিষয় সন্দৰ্ভতো মন্ত্ৰীগৰাকীক এই পৰ্যালোচনা সভাতে অৱগত কৰা হয়। শ্ৰী গোৱেলে এই সমগ্ৰ বিষয়ৰাজি অতি গুৰুত্ব সহকাৰে গ্ৰহণ কৰিছে আৰু কেন্দ্ৰ চৰকাৰৰ পৰা পূৰ্ণ সমৰ্থন আগবঢ়োৱাৰ আৰু এই সমস্যা সমূহৰ সমাধানৰ বাবে নিশ্চিতি প্ৰদান কৰে।


    নিউ বঙাইগাওঁ – গোৱালপাৰা - কামাখ্যা ডাবলিং প্ৰকল্পৰ পৰ্যালোচনাকালত মন্ত্ৰীগৰাকীক জনোৱা হয় যে জিলা প্ৰশাসন কৰ্তৃপক্ষৰ পৰা মাটি কটাৰ অনুমতি লাভ কৰাত কিছু পলম হোৱাৰ বাবে এই প্ৰকল্পটোৰ কাম কিছু মন্থৰ হৈছে। মন্ত্ৰী শ্ৰী গোৱেলে ৰাজ্য চৰকাৰক অনুৰোধ জনাই কয় যে ৰাজ্য চৰকাৰে এই সমগ্ৰ প্ৰক্ৰিয়াটো পুনৰীক্ষণ তথা পৰ্যালোচনা কৰিব লাগে যাতে ইয়াক সৰলীকৰণ কৰি তুলিব পাৰি।


    মন্ত্ৰীগৰাকীয়ে লগতে অইল ইণ্ডিয়া লিমিটেডৰ দ্বাৰা ৰূপায়ন হ ’ বলগীয়া ৫৭১ . ৬৬ কোটি টকাৰ ব্যয় সম্বলিত ‘ বাৰাউনী – বঙাইগাওঁৰ পাম্পিং সামৰ্থ্য প্ৰবৰ্ধন ’ প্ৰকল্পৰ দ্বিতীয় পৰ্যায়ৰ কামৰো পৰ্যালোচনা কৰে। এই প্ৰকল্প সম্পূৰ্ণ হৈ উঠাৰ পিছত গুৱাহাটী শোধনাগাৰে শোধনৰ বাবে আৰু অধিক পৰিমাণৰ আমদানিকৃত খাৰুৱা তেল লাভ কৰিবলৈ সক্ষম হ ’ ব।


    নিৰ্দ্দিষ্ট সময়সীমাৰ ভিতৰত প্ৰকল্পটোৰ কাম সম্পূৰ্ণ কৰাৰ বাবে শ্ৰী গোৱেলে অইল ইণ্ডিয়া লিমিটেডৰ বিষয়াসকলক নিৰ্দেশ দিয়ে।


    তিনিওটা খণ্ডৰ বিভিন্ন প্ৰকল্পৰ পৰ্যালোচনা কৰি মন্ত্ৰী শ্ৰী গোৱেলে ভাৰত চৰকাৰৰ পৰা সম্পূৰ্ণ সমৰ্থন আগবঢ়োৱাৰ প্ৰতিশ্ৰুতি প্ৰদান কৰে। ৰাজ্যখনত থকা কেন্দ্ৰ চৰকাৰৰ অধীনস্থ ৰাজহুৱা খণ্ডৰ প্ৰতিষ্ঠানসমূহে সমূখীন হৈ অহা বিভিন্ন সমস্যাৰ সমাধান আৰু সংশ্লিষ্ট বিষয়সমূহৰ ওপৰত চোৱা - চিতা কৰিবৰ বাবে নিয়মিত বৈঠক অনুষ্ঠিত কৰাৰো পোষকতা কৰে।


    গুৱাহাটীত অনুষ্ঠিত এই পৰ্যালোচনা সভাৰ পিছতেই কেন্দ্ৰীয় মন্ত্ৰীগৰাকীয়ে স্থানীয় সাংবাদিকৰে এক সংবাদ মেলতো ভাগ লয়। সংবাদমেলত মন্ত্ৰীগৰাকীয়ে কয় যে উত্তৰ - পূৱত চলি থকা আটাইবোৰ প্ৰকল্প আৰু সেইবোৰৰ অগ্ৰগতিৰ সমগ্ৰ দিশ সূক্ষ্মভাৱে নিৰীক্ষণ কৰি থকা হ ’ ব আৰু প্ৰতিটো প্ৰকল্পৰ ওপৰতেই পৰ্যাপ্ত গুৰুত্ব আৰোপ কৰা হ ’ ব। মন্ত্ৰীগৰাকীয়ে লগতে কয় যে প্ৰদানমন্ত্ৰী শ্ৰী নৰেন্দ্ৰ মোদীয়ে এক বিশেষ লক্ষ্য তথা দৰ্শন আগত ৰাখি কাম কৰি আছে আৰু দেশৰ প্ৰগতিতেই সেই কথা প্ৰতিফলিত হৈছে।


    ইয়াৰ পূৰ্বে আজি পুৱা কেন্দ্ৰীয় মন্ত্ৰী বিজয় গোৱেলে গুৱাহাটীৰ সোণাৰাম হাইস্কুল খেলপথাৰত আন্তঃৰাষ্ট্ৰীয় যোগ দিৱস উপলক্ষে আয়োজন কৰা এক যোগ সন্মিলনত অংশগ্ৰহণ কৰে। এই যোগ সন্মিলনতে মন্ত্ৰী শ্ৰী গোৱেলে জীৱনযাত্ৰাত যোগাসনৰ গুৰুত্ব আৰু সুস্থ হৈ থকাৰ ক্ষেত্ৰত ইয়াৰ অভূতপূৰ্ব অনবদ্য বিষয়ে উল্লেখ কৰে।


    ***

    
    
    (Release ID: 1537800) Visitor Counter : 2
    
    
      Read this release in: English