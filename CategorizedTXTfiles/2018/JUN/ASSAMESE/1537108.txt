      প্ৰধানমন্ত্ৰীৰ কাৰ্যালয়

      বিভিন্ন সামাজিক সুৰক্ষাৰ আঁচনিৰ হিতাধিকাৰীসকলৰ সৈতে নমো এপৰ জৰিয়তে হোৱা বাৰ্তালাপত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 27 JUN 2018 8:10PM by PIB Guwahati


    এয়া তেওঁলোক যিসকলে সময় থাকোতেই বুদ্ধিমতাৰে পদক্ষেপ গ্ৰহণ কৰিলে আৰু জীৱনৰ প্ৰতিটো প্ৰত্যাহ্বানৰ বাবে নিজকে প্ৰস্তুত কৰিলে৷ মোৰ সম্পূৰ্ণ বিশ্বাস যে আজি যি কথা কোৱা হ ’ ব সেয়া দেশৰ কোটি কোটি লোকক প্ৰেৰণা প্ৰদান কৰিব৷ আমি সকলোৱে জানো যে জীৱনত এটা কথা সম্পূৰ্ণ নিশ্চিত , সেয়া হ ’ ল জীৱনৰ অনিশ্চয়তা৷ আমাৰ মাজৰ কোনেও নাজানে যে আহিবলগীয়া দিন , আহিবলগীয়া সময়ে আমাৰ জীৱনলৈ কি লৈ আনিব ?


    সামাজিক সুৰক্ষা যোজনা জীৱনৰ অনিশ্চয়তা আৰু পৰিস্থিতিসমূহৰ সৈতে যুঁজিবলৈ আৰু সেই যুঁজত জিকিবলৈ সাহস প্ৰদান কৰে৷ আৰু এই সাহস দেশৰ কোটি সংখ্যক লোকলৈ প্ৰেৰিত হয়৷ সেয়া লাগিলে প্ৰধানমন্ত্ৰী জীৱন বীমা যোজনাই হওক , প্ৰধানমন্ত্ৰী সুৰক্ষা বীমা যোজনাই হওক , অটল পেন্সন যোজনা অথবা প্ৰধানমন্ত্ৰী বয় বন্দনা যোজনাই হওক৷


    জন সুৰক্ষা যোজনা সাধাৰণ লোক আৰু বিশেষকৈ আৰ্থিকভাৱে পিছপৰা লোকক শক্তি প্ৰদান কৰিছে৷ যাৰ দ্বাৰা সংকটৰ সময়ত যাতে তেওঁলোকে শক্তিশালীভাৱে থিয় হৈ থাকিব পাৰে , জীৱনত যাতে নাহাৰে৷ যেতিয়া আমাৰ চৰকাৰ গঠন হ ’ ল , আমি শাসনভাৰলৈ আহিলো তেতিয়া আৰ্থিক সাহায্য দূৰৰে কথা , দুখীয়া লোকৰ নিজাকৈ এটা বেংক একাউণ্টো নাছিল৷


    আমি তিনিটা কথাত জোৰ দিলো - দলিত , পীড়িত , শোষিত , বঞ্চিত , আদিবাসী , মহিলা ; এই সকলোৰে সৱলীকৰণ কৰাৰ বাবে বেংকিং সুবিধাৰ পৰা বঞ্চিত জনসাধাৰণক বেংকৰ সুবিধা প্ৰদান কৰা৷ লঘূ উদ্যোগ আৰু ক্ষুদ্ৰ ব্যৱসায়ীক বিত্তীয় সাহায্য প্ৰদান কৰা আৰু বিত্তীয়ভাৱে অসুৰক্ষিত লোকক আৰ্থিক সুৰক্ষা প্ৰদান কৰা , অৰ্থাৎ বেংকিং আৰু অ - বেংকিং , বিত্ত পোষিত আৰু বিত্ত - অপোষিত তথা বিত্তীয় ভাৱে সুৰক্ষিত আৰু অসুৰক্ষিত৷


    আৰু আপোনালোক জানি সুখী হ ’ ব যে বিশ্ব বেংকৰ ফিনটেক্স প্ৰতিবেদনত কোৱা হৈছে যে প্ৰধানমন্ত্ৰী জন ধন যোজনা এক সফল বিত্তীয় সমাপন কাৰ্যসূচী আছিল য ’ ত তিনিটা বৰ্ষত ২০১৪ৰ পৰা ২০১৭ৰ কালচোৱাত ২৮ কোটি নতুন বেংক একাউণ্ট খোলা হৈছে৷ এই সংখ্যা এই সময়চোৱাৰ ভিতৰত সমগ্ৰ বিশ্বতে খোলা একাউণ্টৰ সংখ্যাৰ ৫৫ শতাংশ - আধাতকৈও অধিক৷ প্ৰথমে আমাৰ ইয়াত কোৱা হৈছিল - এফালে ৰাম , এফালে গাঁও অৰ্থাৎ এফালে সমগ্ৰ হিন্দুস্তান আৰু এফালে সমগ্ৰ বিশ্ব৷


    ইয়াৰোপৰি প্ৰতিবেদনত কোৱা হৈছিল যে ভাৰতত বেংক একাউণ্ট খোলা লোকৰ সংখ্যা ২০১৪ত অৰ্থাৎ আমাৰ চৰকাৰ গঠন হোৱাৰ পূৰ্বে প্ৰায় ৫০ - ৫২ শতাংশ আছিল৷ এতিয়া এই তিনি বছৰত ৮০ শতাংশ অতিক্ৰম কৰিছে৷ আৰু বিশেষভাৱে মহিলাৰ বেংক একাউণ্টৰ সংখ্যা বৃদ্ধি হৈছে৷ বৰ্ষজুৰি এই কথা কোৱা হৈছে যে বিভিন্ন দেশত সামাজিক সুৰক্ষাৰ ব্যৱস্থা আছে , কিন্তু ভাৰতত নাই৷


    যেতিয়া আমি চৰকাৰ গঠন কৰিছিলো তেতিয়া অৱস্থা এনে আছিল যে দেশৰ জনসাধাৰণ সামাজিক সুৰক্ষাৰ পৰা বঞ্চিত আছিল৷ এয়া সত্য যে ভাৰতত পৰম্পৰাগত ৰূপত যৌথ পৰিয়ালৰ ব্যৱস্থা আছিল৷ এটা এটা পৰিয়ালত ২০ - ২০ , ২৫ - ২৫ , ৩০ - ৩০ জন লোক একেলগে আছিল , সেয়ে সামাজিক ব্যৱস্থা সুৰক্ষিত আছিল৷ কিন্তু এতিয়া পৰিয়াল সৰু হ ’ ল , বৃদ্ধ মা - দেউতা পৃথককৈ থকা হ ’ ল , সন্তান পৃথক হ ’ ল৷ সামাজিক ব্যৱস্থা পৰিৱৰ্তন হ ’ ল৷


    আমি এই স্থিতি পৰিৱৰ্তন কৰাৰ বাবে , এই নতুন পৰিস্থিতিত সুৰক্ষা প্ৰদান কৰাৰ বাবে আজি প্ৰধানমন্ত্ৰী জন ধন যোজনাৰ অধীনত জীৱন সামৰি ল ’ বলৈ ৰুপে ’ কাৰ্ড , দুৰ্ঘটনা ক ’ ভাৰৰ জৰিয়তে বীমাৰ সুবিধা উপলদ্ধ কৰোৱা হৈছে৷ ইয়াৰ সৈতে সামাজিক সুৰক্ষাৰ অধীনত দুটা বীমা আৰু এটা পেন্সন যোজনা আৰম্ভ কৰা হৈছে৷


    ইয়াৰ ফলস্বৰূপে ২০১৪ত য ’ ত চৰকাৰৰ বীমা যোজনাৰ অধীনত কেৱল ৪ কোটি ৮০ লাখ অৰ্থাৎ ৫ কোটিতকৈও কম হিতাধিকাৰী আছিল , আজি সামাজিক সুৰক্ষাৰ অন্তৰ্গত এই সংখ্যা দহ গুণতকৈও অধিক বৃদ্ধি হৈ প্ৰায় ৫০ কোটি হিতাধিকাৰী অতিক্ৰম কৰিছে৷


    সামাজিক সুৰক্ষাৰ অন্তৰ্গত আৰম্ভ কৰা যোজনা ভিন্ন ভিন্ন পৰিস্থিতিৰ বাবে হয়৷ আৰু বহু কম প্ৰিমিয়ামত আৰম্ভ কৰা হৈছে৷ যাতে দেশত প্ৰতিটো ক্ষেত্ৰত সকলো বয়সৰ লোকে ইয়াৰ লাভ প্ৰাপ্ত কৰিব পাৰে৷


    মই আজি যিসকল লোকৰ সৈতে কথা পাতিম - মই জানো যে এই যোজনা এনেকুৱা যে যাৰ সৈতে দুখজনক পৰিস্থিতি হৈছে , কিন্তু তেওঁলোকে এই সংকটৰ মুহূৰ্তত ধৈৰ্য সহকাৰে অতিক্ৰম কৰিছে , তেওঁলোকে এই যোজনাৰ দ্বাৰা লাভান্বিত হৈছে৷ যেতিয়া তেওঁলোকৰ কথা আমাৰ দেশৰ সহজ - সৰল দুখীয়া নাগৰিকে শুনে তেতিয়া তেওঁলোকৰ বিশ্বাস বৃদ্ধি হৈ এনেকুৱা অনুভৱ হয় যে , এই যোজনাৰ পৰা মোৰো লাভ হ ’ ব লাগে৷ আৰু সেইবাবে এক প্ৰকাৰ দুখক বাৰে বাৰে সম্বৰণ কৰিলেও দুখ প্ৰাপ্ত হয় , কিন্তু কেতিয়াবা কেতিয়াব কোনো ব্যক্তিৰ দুখত , কঠিন সময়ত যি সাহায্য প্ৰাপ্ত হয় , সেয়া অন্য মানুহে গম পালে তেওঁলোকে সাম্ভাৱ্য সংকটৰ পৰা হাত সৰাৰ উপায় বিচাৰিব পাৰে৷


    মোৰ মৰমৰ দেশবাসী ! আপোনালোকে দেখিছে যে এই ঘটনাসমূহ শুনি আমাৰ সকলোৰে কিমান দুখ লাগে কিন্তু কোনো ব্যক্তিৰ মৃত্যু হ ’ লে তেওঁৰ পৰিয়ালৰ যি ক্ষতি হয় সেয়া ক্ষতিপূৰণ কোনেও কৰিব নোৱাৰে৷ স্বয়ং ভগৱানেও কৰিব নোৱাৰে৷ কিন্তু এনেকুৱা কঠিন পৰিস্থিতিত পৰিয়ালক আৰ্থিক সম্বল প্ৰদানৰ বাবে যদি তেওঁ কিছু সময় টলকিব পাৰে তেন্তে নিজৰ পথ নিৰূপণ কৰিব পাৰে৷ আৰু এই উদ্দেশ্যেই প্ৰধানমন্ত্ৰী জীৱন জ্যোতি বীমা যোজনা আৰম্ভ কৰা হৈছে৷


    এই যোজনাৰ অধীনত কেৱল , মই বুজি পাওঁ , দেশবাসীয়েও এই কথাষাৰ বুজি পাওক , যে কেৱল ৩৩০ টকা , ইয়াৰ দ্বাৰা ২ লাখ টকাৰ বীমাৰ সুবিধা প্ৰাপ্ত কৰিব পাৰি৷ প্ৰতি বছৰে ৩৩০ টকা , এদিনত এটকাত কৈও কম৷ অৰ্থাৎ ইমান কম টকাত আজি বজাৰত একো নাপায়৷ এই সময়ত ইয়াৰ লাভ কিদৰে প্ৰাপ্ত কৰিব পাৰি৷ এই যোজনাৰ দ্বাৰা এতিয়া পৰ্যন্ত পাঁচ কোটি লোকে ইয়াৰ সুবিধা লাভ কৰিছে আৰু দুৰ্যোগৰ সময়ত লোকে কোটি টকাৰ দাবীও প্ৰাপ্ত কৰিছে৷ আহক , কিছু লোক আমাৰ সৈতে জড়িত আছে৷ আমি তেওঁলোকৰ কাষলৈ যাওঁ , তেওঁলোকৰ কথা শুনো৷


    আমি সকলোৱে জানো যে বিপদ আগজাননী দি নাহে৷ কেতিয়াও বাৰ্তা দি দুৰ্যোগ নাহে আৰু দুৰ্যোগ আপুনি ধনী হ ’ লে আহিব , দুখীয়া হ ’ লে নাহে আৰু দুখীয়া হ ’ লে আহিব আৰু ধনী হ ’ লে নাহে , এনেকুৱা নহয়৷ এয়া যেতিয়াই তেতিয়াই আহিব পাৰে৷ কিন্তু আমি এই দুৰ্যোগৰ সন্মুখীন হ ’ বলৈ নিজকে প্ৰস্তুত ৰাখিব পাৰোঁ , আৰ্থিক সুৰক্ষা সুনিশ্চিত কৰিব পাৰোঁ৷


    প্ৰধানমন্ত্ৰী সুৰক্ষা বীমা যোজনা এই উদ্দেশ্যৰে কৰা হৈছিল৷ ইয়াৰ অধীনত ১২ টকা অৰ্থাৎ প্ৰতিমাহত ১ টা প্ৰিমিয়ামত ২ লাখ টকাৰ বীমাৰ সুবিধা প্ৰাপ্ত কৰিব পাৰি৷ এতিয়ালৈ এই যোজনাত প্ৰায় ১৩ - ১৪ কোটিতকৈও অধিক লোক জড়িত হৈছে৷ এই সংখ্যা অৰ্থাৎ ১৩ - ১৪ কোটি , যদি বিশ্বত আমি মেক্সিক ’ দেশ প্ৰত্যক্ষ কৰোঁ অথবা জাপান দেশ প্ৰত্যক্ষ কৰোঁ তেন্তে সেই দেশৰ মুঠ জনসংখ্যা যিমান , তাতকৈও অধিক আমাৰ বীমাকৃত লোকৰ সংখ্যা৷ ইমান ব্যাপক কভাৰেজ আৰু ইমান কম সময়ত ইমান সংখ্যক লোক ইয়াৰ সৈতে জড়িত হোৱাই এয়া প্ৰদৰ্শিত কৰে যে জনসাধাৰণৰ মাজত বীমা আৰু সেইসমূহৰ লাভক লৈ যথেষ্ট আগ্ৰহ বৃদ্ধি পাইছে৷


    যেতিয়া কোনো ব্যক্তিৰ সৈতে কোনো সংকট হয় তেন্তে তেওঁৰ সম্পূৰ্ণ পৰিয়াললৈ সংকট নামি আহে৷ সকলো সপোন বিধ্বস্ত হৈ পৰে৷ সকলো আঁচনি বিনষ্ট হৈ পৰে৷ ইয়াৰ পিছতো দেখা গৈছে যে বহু লোকে বীমাক অৱজ্ঞা কৰে৷ কেতিয়াবা এনেকুৱাও হয় যে বীমা কৰিম , বহু সময় আছে , প্ৰয়োজন কি , এনেধৰণৰ ঘটনা ঘটে৷ আজি সমগ্ৰ দেশে প্ৰত্যক্ষ কৰিছে আৰু মই বিচাৰিছোঁ যে বীমাক লৈ থকা এনে মানসিকতা পৰিত্যাগ কৰক৷ অধিকতম লোত সামাজিক সুৰক্ষাৰ যোজনাৰ সৈতে সংবদ্ধ হওক৷


    কিছু বৰ্ষ পূৰ্বে দৈনিক উপাৰ্জন কৰা লোক আৰু দৈনিক উপাৰ্জন কৰি খোৱা লোকৰ বীমাৰ বাবে কোনেও চিন্তা কৰা নাছিল আৰু ইয়াৰ কাৰণ আছিল বীমাৰ প্ৰিমিয়ামৰ প্ৰয়োজনীয় ধনৰাশি৷ তেওঁ দৈনিক উপাৰ্জনৰে আজিৰ দিনটোৰ প্ৰয়োজনীয়তা পূৰণ কৰিব নে ভৱিষ্যতৰ চিন্তাত ব্যয় কৰিব সেই লৈ দুঃচিন্তাত পৰিছল৷ যিসকল লোকে শাক - পাচলিৰ ঠেলা চলাইছিল , অটো ৰিক্সা চলাইছিল অথবা শ্ৰম কৰিছিল তেওঁলোকৰ বাবে বীমাৰ কথা চিন্তা কৰাটো অসম্ভৱ আছিল৷


    আজি সেই অসম্ভৱ সম্ভৱলৈ পৰিণত হ ’ ল আৰু মোৰ দলিত , পীড়িত , শোষিত , বঞ্চিত , দুখীয়া , আমাৰ ভনী - কন্যা তেওঁলোকৰ বাবে প্ৰস্তুত কৰা হ ’ ল৷ কেৱল প্ৰতিমাহত এক টকাৰে জনসাধাণৰলৈ বীমাৰ সুবিধা প্ৰদান কৰা হ ’ ল৷ এই পৰ্যন্ত সমাজৰ যিসকল লোকে ভগৱানৰ ভৰসাত চলি আছিল আজি তেওঁলোকে বীমাৰ ওপৰত ভৰসা কৰিব পাৰিছে৷ আহক আমি কিছু লোকৰ সৈতে কথা হওঁ৷


    চাওক , বৃদ্ধাৱস্থা জীৱনৰ এক গুৰুত্বপূৰ্ণ সময়৷ ই এক এনে সময় যে আমি বহু ক্ষেত্ৰত অন্যৰ ওপৰত নিৰ্ভৰ কৰিবলগীয়া হয়৷ সেই সময়ত আৰ্থিক ক্ষেত্ৰত আমি আত্মনিৰ্ভৰশীল হ ’ বলৈ , পেন্সনৰ পৰিকল্পনা সেই উদ্দেশ্যত কৰা হৈছে৷ বয়োবৃদ্ধৰ আশীৰ্বাদ সদায়েই প্ৰাপ্ত হওক আৰু তেওঁলোকৰ আশীৰ্বাদৰ ফলতেই আমি দেশক আগুৱাই লৈ যোৱাৰ নিৰন্তৰ প্ৰয়াস কৰিছোঁ৷ এই চৰকাৰ আমাৰ জ্যেষ্ঠজনৰ বাবে প্ৰতিবদ্ধ চৰকাৰ আৰু চৰকাৰে তেওঁলোকৰ স্বাস্থ্যৰ পৰা আৰম্ভ কৰি তেওঁলোকৰ আৰ্থিক পৰিস্থিতিৰ সকলো সুবিধা সৰল কৰাৰ বাবে কাম কৰিছে৷


    বৃদ্ধাৱস্থাপ সৈতে সম্বন্ধীয় সমস্যাসমূহৰ গভীৰতা অনুভৱ কৰি ইয়াক মোকাবিলা কৰিবলৈ বিগত চাৰিটা বৰ্ষত বহু নীতি আৰু যোজনা প্ৰণয়ন কৰা হৈছে৷ যোৱা বৰ্ষত চৰকাৰে প্ৰধানমন্ত্ৰী বয় বন্দনা যোজনা আৰম্ভ কৰিছে৷ এই যোজনাৰ অধীনত ৬০ৰ ঊৰ্ধৰ নাগৰিকক ১০বছৰ পৰ্যন্ত আঠ শতাংশৰ সুনিশ্চিত ৰিটাৰ্ণ প্ৰদান কৰা হৈছে৷ সুত ঊৰ্ধগামী - নিম্নগামী হ ’ লেও ইয়াৰ পৰিমাণত কোনো প্ৰভাৱ নপৰে৷


    যদি ৰিটাৰ্ণ আঠ শতাংশতকৈ কম হয় তেন্তে চৰকাৰে স্বয়ং নিজৰ ৰাজকোষৰ পৰা সেয়া ক্ষতিপূৰণ কৰিব৷ এই আঁচনিৰ অধীনত জ্যেষ্ঠ নাগৰিকে মাহিলী , ত্ৰিমাসিক , ছমাহত অথবা বাৰ্ষিক ভিত্তিত ৰিটাৰ্ণৰ বিকল্প নিৰ্বাচন কৰিব পাৰে৷ এই যোজনাৰ অধীনত জ্যেষ্ঠ নাগৰিতে ১৫ লাখ টকা পৰ্যন্ত বিনিয়োগ কৰিব পাৰে৷ এই পৰ্যন্ত তিনি লাখতকৈও অধিক লোক এই যোজনাৰ দ্বাৰা লাভ প্ৰাপ্ত কৰিছে৷ ইয়াৰোপৰি চৰকাৰে জ্যেষ্ঠ নাগৰিকক কৰ সাহায্যও প্ৰদান কৰি আছে৷ তেওঁলোকৰ বাবে উপাৰ্জনত কৰ ৰেহাইৰ মূল সূমা আঢ়ৈ লাখৰ পৰা বৃদ্ধি কৰি তিনি লাখ পৰ্যন্ত কৰা হৈছে৷ ইয়াৰ সৈতে সুত কটাৰ সীমা যি পূৰ্বে ১০ হাজাৰ আছিল সেয়া বৃদ্ধি কৰি ৫০ হাজাৰ কৰা হৈছে৷ অৰ্থাৎ এতিয়া সকলো জমা পৰিমাণৰ পৰা প্ৰাপ্ত ৫০ হাজাৰ টকা পৰ্যন্ত সুতৰ কৰ ৰেহাই দিয়া হৈছে৷


    সেইদৰে জ্যেষ্ঠ নাগৰিকক তেওঁলোকৰ বাবে যিসমূহ আঁচনি প্ৰণয়ন কৰা হৈছিল , সেইসমূহৰ লাভ কি হ ’ ল , যদি ইয়াক আমি অংকৰ হিচাপত চাওঁ তেন্তে ধৰি লওক যে এজন জ্যেষ্ঠ নাগৰিকৰ মুঠ আয় ৫ লাখ হয় , তেন্তে ২০১৩ - ১৪ত , আমি অহাৰ পূৰ্বে তেওঁৰ প্ৰায় ১৩ - চাৰে ১৩ হাজাৰ ৩৯০ টকাৰ কৰ দিবলগীয়া হৈছিল৷ কিন্তু যেতিয়াৰ পৰা আমাৰ চৰকাৰ গঠন হ ’ ল আমি সেই সকলো ফৰ্মূলা পৰিৱৰ্তন কৰিলো৷


    ২০১৮ - ১৯ত কেৱল দুহেজাৰ ছশ থাকি গ ’ ল৷ অৰ্থাৎ ১৩ হাজাৰতকৈও অধিক এতিয়া ২৬০০ অৰ্থাৎ এক তৃতীয়াংশ হৈ পৰিল৷ কিমান বৃহৎ পৰিৱৰ্তন আহিল৷ কেৱল আৰ্থিক ক্ষেত্ৰতেই নহয় , জ্যেষ্ঠ নাগৰিক আৰু তেওঁলোকৰ কল্যাণৰ সৈতে জড়িত অন্য পৰিক্ষেত্ৰসমূহতো চৰকাৰে যোজনাৱদ্ধভাৱে কাম কৰিছে৷


    আমি সকলোৱে জানো যে বয়য় বৃদ্ধিৰ লগে লগে স্বাস্থ্য সম্বন্ধীয় সমস্যাৰ উদ্ভৱ হোৱা আৰম্ভ হয়৷ দৰৱ আৰু শুশ্ৰূষাৰ খৰচ বৃদ্ধি হয়৷ ইয়াক গুৰুত্ব প্ৰদান কৰি জন ঔষধি যোজনা আৰম্ভ কৰা হৈছে যাতে ঔষধ সস্তাতে উপলব্ধ হয়৷ ইয়াৰ জৰিয়তে সঁজুলিসমূহৰ দামো কম হৈ পৰিল৷ আঁঠুৰ অস্ত্ৰোপচাৰ পূৰ্বৰ তুলনাত সস্তা আৰু কম খৰচী হৈ পৰিছে৷


    পূৰ্বতে জ্যেষ্ঠ নাগৰিকসকলে নিজে জীয়াই থকাৰ প্ৰমাণ নিজে গৈ দিবলগীয়া হৈছিল৷ কিন্তু ইয়াক সৰক কৰি লাইফ ছাৰ্টিফিকেটৰ জীৱন প্ৰমাণৰ ব্যৱস্থা আৰম্ভ কৰা হৈছে৷ আমাৰ সম্পূৰ্ণ প্ৰয়াস যে জ্যেষ্ঠ নাগৰিকসকলে বিভিন্ন সুবিধা সৰল আৰু সহজভাৱে প্ৰাপ্ত কৰক , তেওঁলোকৰ নিকটতেই প্ৰাপ্ত হওক যাতে তেওঁলোকে দৌৰাদৌৰি কৰিবলগীয়া নহয়৷ তেওঁলোক স্বাস্থ্যৱান হৈ থাকক আৰু স্বাভিমানৰ সৈতে জীৱন নিৰ্বাহ কৰক৷ আমি এয়া সুনিশ্চিত কৰাৰ দিশত কাম কৰিছোঁ৷


    বৃদ্ধাৱস্থাত আৰ্থিক ৰূপত কাৰো ওপৰত নিৰ্ভৰ হ ’ ব নলগীয়াটো জীৱনৰ বাবে গৌৰৱপূৰ্ণ কথা৷ পেন্সনৰ ৰূপত এক নিৰ্দিষ্ট পৰিমাণৰ ধন প্ৰাপ্ত হওক৷ চৰকাৰে এয়া সুনিশ্চিত কৰাৰ বাবে অটল পেন্সন যোজনা আৰম্ভ কৰিলে৷ এই যোজনাৰ অধীনত এই পৰ্যন্ত এক কোটিতকৈও অধিক হিতাধিকাৰী আছে য ’ ত প্ৰায় ৪০ শতাংশ আমাৰ অৰ্চনা ভগ্নীৰ দৰে ভগ্নীসকল আছে৷ ইয়াত এতিয়ালৈ চাৰি হাজাৰ কোটি টকাতকৈও অধিক টকা জমা কৰা হৈছে৷


    সকলো মিলাই দেখা যাব যে প্ৰধানমন্ত্ৰী সুৰক্ষা বীমা যোজনা , প্ৰধানমন্ত্ৰী জীৱন জ্যোতি যোজনা আৰু অটল পেন্সন যোজনা , এই তিনিটা যোজনাৰ জৰিয়তে কেৱল তিনিটা বৰ্ষত প্ৰায় ২০ কোটি লোকক বীমা যোজনাৰ সুৰক্ষিত নেটৱৰ্কৰ অধীনলৈ অনা হৈছে৷ আৰু ইয়াৰ মাজত ৫২ শতাংশ - ৫০ শতাংশতকৈও অধিক লোক আমাৰ গাঁৱৰ লোক , গ্ৰামীণ ক্ষেত্ৰৰ লোক৷


    সকলো যোজনাৰ মূলতে দুটা গুৰুত্বপূৰ্ণ কথা থাকে - প্ৰথমটো হ ’ ল সকলোৱে যাতে বীমাৰ সুবিধা লাভ কৰে আৰু ন্যূনতম প্ৰিমিয়ামত প্ৰাপ্ত কৰে যাতে দাৰিদ্ৰতম লোকেও ইয়াৰ সুবিধা প্ৰাপ্ত কৰিব পাৰে৷ আমাৰ চৰকাৰ দুখীয়াৰ প্ৰতি সংবেদনশীল , দুখীয়াৰ কল্যাণৰ প্ৰতি গুৰুত্ব প্ৰদান কৰে আৰু তেওঁলোকক সৱলীকৰণ কৰাৰ বাবে নিৰন্তৰ প্ৰয়াস কৰে৷


    আমি এতিয়া বিভিন্ন যোজনাৰ হিতাধিকাৰীসকলৰ পৰা শুনিলো যে কিদৰে দুৰ্যোগৰ সময়ত তেওঁলোকৰ পৰিয়ালে আৰ্থিক সাহায্য প্ৰাপ্ত কৰিলে৷


    মই জানো যে তেওঁলোকৰ কাহিনী আমাৰ সকলোৰে বাবে প্ৰেৰণাৰ স্ৰোত হয়৷ এয়া প্ৰদৰ্শিত হৈছে যে বীমা সুৰক্ষা সকলোৰে বাবে কিমান প্ৰয়োজনীয়৷ মোৰ সকলোৰে প্ৰতি অনুৰোধ যে আপোনালোক সকলোৱে এই বীমা যোজনাৰ লাভ প্ৰাপ্ত কৰক আৰু লগতে আপোনালোকৰ ঘৰৰ কাষৰ ব্যক্তিয়েই হওক , আপোনালোকৰ কাৰ্যালয়ৰ কোনো ব্যক্তি হওক , আপুনি তেওঁলোককো এই যোজনাসমূহৰ বিষয়ে কওক , ইয়াৰ লাভ প্ৰাপ্ত কৰিবলৈ উৎসাহিত কৰক৷


    যিমান হিতাধিকাৰীৰ ইয়াত আছে , আপোনালোক এই উদাহৰণসমূহৰ জীৱন্ত উদাহৰণ হয় , মই আপোনালোক সকলোকে আহ্বান কৰিছোঁ যে আপোনালোকে নিকটৱৰ্তী লোকক ইয়াৰ বাবে উৎসাহিত কৰক৷ মই আপোনালোকক কওঁ যে প্ৰধানমন্ত্ৰী সুৰক্ষা বীমা যোজনা আৰু প্ৰধানমন্ত্ৰী জীৱন জ্যোতি যোজনাৰ আপুনি যিকোনো বেংক অথবা ডাকঘৰলৈ গৈ নিজকে পঞ্জীকৃত কৰিব পাৰে৷


    অটল পেন্সন যোজনাৰ বাবে আপুনি যিকোনো বেংকৰ শাখালৈ গৈ নিজকে পঞ্জীকৃত কৰিব পাৰে৷ আৰু প্ৰধানমন্ত্ৰী বয় বন্দনাৰ বাবে দেশৰ যিকোনো এলআইচি কাৰ্যালয়লৈ কগৈ আপুনি ইয়াৰ লাভ প্ৰাপ্ত কৰিব পাৰে৷


    মই এটা কথা আৰু ক ’ ব বিচাৰিছোঁ যে জ্যেষ্ঠ নাগৰিকসকলে সন্মানপূৰ্বক জীৱন অতিবাহিত কৰাৰ যোজনা উপলব্ধ আছে৷ কিন্তু মোৰ দেশৰ জ্যেষ্ঠ নাগৰিকসকলো ইমান সন্মানত জীৱন অতিবাহিত কৰে যে ইয়াৰ পৰা প্ৰেৰণা প্ৰাপ্ত হয়৷ আপোনালোকে বোধহয় গম নাপাব , ইয়াৰ চৰ্চা বৰ্তমান বাহিৰত হোৱা নাই৷ যেতিয়া মই দেশবাসীক লালকিল্লাৰ পৰা কৈছিলোঁ যে গেছৰ সাহায্যৰ কি প্ৰয়োজন , ইয়াক ত্যাগ কৰক৷ আৰু দেশৰ এক কোটি - পসত্তৰ হাজাৰ লোকে গেছৰ সাহায্য পৰিত্যাগ কৰিছিল৷


    এতিয়া ৰে ’ লৱেত আমাৰ যি জ্যেষ্ঠ নাগৰিকে টিকেটত কিছু টকা ৰেহাই পায় , কিন্তু ৰে ’ লৱেৰ লোকে আবেদন পত্ৰখনত এইদৰে লিখিছে যে যে আপোনালোকে এই সাহায্য পৰিত্যাগ কৰিব বিচাৰিছে নেকি ? আপুনি টিকেটৰ সম্পূৰ্ণ টকা পৰিশোধ কৰিব বিচাৰিছে নেকি ?


    আমাৰ এই বিষয়ত গৰ্ব হয় যে দেশৰ লক্ষাধিত জ্যেষ্ঠ নাগৰিক , যিয়ে এই লাভ প্ৰাপ্ত কৰিছিল , ৰে ’ লৱেৰ টিকেটত কম টকা দি যাত্ৰা কৰিছিল কিন্তু দেশৰ বাবে লক্ষাধিক এনে জ্যেষ্ঠ নাগৰিকে এয়া গ্ৰহণ কৰিবলৈ অগ্ৰাহ্য কৰিলে৷ কোনো ঢোল বজোৱা নহ ’ ল , কোনো আপীল কৰা নগ ’ ল৷ মইয়ো কেতিয়াও চৰ্চা নকৰিলো৷ কেৱল আবেদন পত্ৰত লিখা আছিল৷ কিন্তু তেওঁলোকে , সন্মানীয় জীৱন অতিবাহিত কৰা জ্যেষ্ঠ নাগৰিকে ইমান বৃহৎ ত্যাগ কৰিলে , এয়া দেশৰ বাবে সৰু খবৰ নহয়৷


    আৰু যেতিয়া মোৰ দেশৰ জনসাধাৰণে ইমান কৰিব পাৰে , মোৰ জ্যেষ্ঠ নাগৰিকসকলে ইমান কৰিব পাৰে , আমাৰো আপোনালোকৰ বাবে কিবা এটা কৰিবলৈ ইচ্ছা হয় , কিবা এটা ভাল কৰিবলৈ মন যায়৷ আহক , আমি সকলোৱে মিলি আমাৰ দেশৰ দুখীয়াৰ কল্যাণৰ বাবে , আমাৰ মাতৃ - ভগ্নীৰ কল্যাণৰ বাবে , আমাৰ বয়োবৃদ্ধসকলে গৌৰৱপূৰ্ণ জীৱন অতিবাহিত কৰাৰ বাবে প্ৰয়াস কৰোঁ৷ মই পুনৰবাৰ আপোনালোক সকলোকে বহুত বহুত ধন্যবাদ জ্ঞাপন কৰিছোঁ


    ধন্যবাদ৷


    *****


    अतुल तिवारी / हिमांशु सिंह / निर्मल शर्मा /MANN

    
    
    (Release ID: 1537108) Visitor Counter : 4
    
    
      Read this release in: English , Marathi , Tamil