      প্ৰধানমন্ত্ৰীৰ কাৰ্যালয়

      বিশ্ব পৰিৱেশ দিৱস ২০১৮ উপলক্ষে বিজ্ঞান ভৱনত প্ৰধানমন্ত্ৰীয়ে দিয়া ভাষণৰ অসমীয়া অনুবাদ (৫ জুন ২০১৮)
      Posted On: 05 JUN 2018 7:12PM by PIB Guwahati


    মোৰ মন্ত্ৰী পৰিষদৰ সহযোগী ডাঃ হৰ্ষবৰ্ধন , ডাঃ মহেশ শৰ্মা , শ্ৰী মনোজ সিনহা


    কাৰ্যকৰী নিৰ্দেশক , সংযুক্ত ৰাষ্ট্ৰ পৰিৱেশ কাৰ্যক্ৰম


    সচিব , পৰিৱেশ , বন আৰু জলবায়ু পৰিৱৰ্তন মন্ত্ৰালয়


    ভাৰত আৰু বিদেশৰ পৰা প্ৰতিষ্ঠিত অতিথিগণ


    ভদ্ৰপুৰুষ তথা ভদ্ৰমহিলাসকল


    ভাৰতৰ তিনি বিলিয়ন জনসংখ্যাৰ তৰফৰ পৰা আপোনালোক সকলোকে নতুন দিল্লীত স্বাগতম জনাই মই বৰ সন্তোষ লাভ কৰিছোঁ৷ মই আশা কৰিছোঁ যে বিদেশৰ পৰা অহা প্ৰতিনিধিসকলৰ ওচৰত দিল্লীৰ ইতিসাহ আৰু গৌৰৱ প্ৰদৰ্শন কৰিবলৈ কিছু সময় প্ৰাপ্ত হ ’ ব৷ আমি বিশ্ব পৰিৱেশ দিৱস ২০১৮ৰ বৈশ্বিক আয়োজক হোৱাৰ গৰ্ব অনুভৱ কৰিছোঁ৷


    আজি এই মহত্বপূৰ্ণ ক্ষণত আমি সাৰ্বভৌমিক ভ্ৰাতৃত্ববোধৰ প্ৰাচীন মূল্যৰ কথা মনত পেলাওঁ৷ এয়া সংস্কৃতত বসুধৈৱ কুটুম্বকমৰ ৰূপত ব্যক্ত কৰা হৈছে যাৰ অৰ্থ হ ’ ল বিশ্ব এক পৰিয়াল৷


    মহাত্মা গান্ধীৰ সিদ্ধান্ততো এই মূল্যবোধ পৰিলক্ষিত হোৱা দেখা যায়৷ তেওঁ কৈছিল যে পৃথিৱী প্ৰত্যেক ব্যক্তিৰ আৱশ্যকতা পূৰণ কৰাৰ বাবে পৰ্যাপ্ত কিন্তু প্ৰত্যেক ব্যক্তিৰ লোভ পূৰণ কৰাৰ বাবে পৰ্যাপ্ত নহয়৷ আমাৰ পৰম্পৰাই প্ৰকৃতিৰ সৈতে সৌহাৰ্দ্য বৰ্তাই ৰখাত গুৰুত্ব প্ৰদান কৰিছে৷ এয়া প্ৰকৃতিৰ প্ৰতি আমাৰ আদৰ আমাৰ ব্যৱহাৰত পৰিলক্ষিত হয়৷ এয়া আমাৰ উৎসৱ আৰু আমাৰ প্ৰাচীন কীৰ্তিসমূহতো পৰিলক্ষিত হয়৷


    ভদ্ৰপুৰুষ তথা ভদ্ৰমহিলাসকল , ভাৰত আজি অৰ্থনীতিৰ ক্ষেত্ৰত বিশ্বৰ দ্ৰুততম বিকশিত দেশ৷ আমাৰ নিজৰ মানুহৰ জীৱন স্তৰ ঊৰ্ধনৈ নিবলৈ আমি সংকল্পবদ্ধ৷ আমি সেয়া কৰিবলৈ সংকল্পবদ্ধ যি সৎ আৰু হৰিৎ৷ এই ক্ষেত্ৰত আমি বিগত দুটা বৰ্ষত ৪০ মিলিয়ন নতুন গেছ সংযোগ প্ৰদান কৰিছোঁ৷ ইয়াৰ দ্বাৰা গ্ৰামীণ মহিলাসকলে বিষাক্ত ধোঁৱা সেৱনৰ পৰা মুক্তি লাভ কৰিছে৷ ইয়াৰ দ্বাৰা খৰিৰ ওপৰত নিৰ্ভৰশীলতা নোহোৱা হৈছে৷ এই সংকল্পৰ সৈতে ভাৰতত ৩০০ মিলিয়ন এলইডি বাল্ব লগোৱা হৈছে৷ বিদ্যুৎ ৰাহি কৰাৰ উপৰিও ইয়াৰ দ্বাৰা কাৰ্বন - ডাই - অক্সাইড ৰোধ কৰাত সহায় প্ৰাপ্ত হৈছে৷ আমি নৱীকৰণযোগ্য শক্তি উৎপাদনৰ দিশত ক্ষীপ্ৰতাৰে আগবাঢ়িছোঁ৷ আমি ২০২২ পৰ্যন্ত ১৭৫ গিগাবাইট সৌৰ তথা বায়ু শক্তি উৎপাদনৰ লক্ষ্য নিৰ্ধাৰণ কৰা হৈছে৷ আমি বিশ্বৰ সৌৰ শক্তিৰ পঞ্চম সৰ্ববৃহৎ উৎপাদক৷ কেৱল এয়াই নহয় , আমি নৱীকৰণযোগ্য শক্তি উৎপাদন কৰা ষষ্ঠ বৃহৎ দেশ৷ আমাৰ লক্ষ্য প্ৰত্যেক ঘৰতে বিদ্যুতৰ সংযোগ প্ৰদান কৰা যাৰ দ্বাৰা পৰিৱেশ হানিকাৰক ইন্ধনৰ ওপৰত নিৰ্ভৰতা নোহোৱা হ ’ ব৷ আমি জীৱাশ্ম ইন্ধনৰ ওপৰত নিৰ্ভৰতা কম কৰি আহিছোঁ৷ আমি য ’ তেই সম্ভৱ ইন্ধনৰ স্ৰোত পৰিৱৰ্তন কৰি আছোঁ৷ আমি চহৰসমূহ পৰিৱৰ্তন কৰি আছোঁ আৰু সাৰ্বজনিক পৰিবহণ ব্যৱস্থা পৰিৱৰ্তন কৰি আছোঁ৷


    আমি যুৱ দেশ৷ নিয়োজন সৃষ্টিৰ বাবে আমি ভাৰতৰ বৈশ্বিক নিৰ্মাণ কেন্দ্ৰ হিচাপে নিৰ্মাণ কৰাৰ দিশত কাম কৰি আছোঁ৷ আমি মেক ইন ইণ্ডিয়া অভিযান মুকলি কৰিছোঁ৷ ইয়াৰ জৰিয়তে আমি শূন্য দোষ , শূন্য প্ৰভাৱ বিনিৰ্মাণত গুৰুত্ব প্ৰদান কৰিছোঁ৷ ইয়াৰ অৰ্থ এয়াই যে বিনিৰ্মাণ দোষ ৰহিত হওক আৰু পৰিৱেশৰ লোকচান নহওক৷


    ৰাষ্ট্ৰীয় নিৰ্ধাৰিত যোগদানৰ ৰূপত ভাৰতে ২০০৫ - ২০৩০ৰ সময়ত নিজৰ জিডিপিত ৩৩ৰ পৰা ৩৫ শতাংশ নিষ্কাশন হ্ৰাস কৰাৰ বাবে সংকল্পবদ্ধ৷ আমি ২০৩০ৰ ৰাষ্ট্ৰীয় নিৰ্ধাৰিত যোগদান সম্পূৰ্ণ কৰাৰ পথত অগ্ৰসৰ হৈছোঁ৷


    ইউএনইপি অন্তৰাল প্ৰতিবেদন অনুসৰি ভাৰত কোপেনহোগেন সংকল্প পূৰণ কৰাৰ পথত অগ্ৰসৰ হৈছে৷ আমি ২০২০ পৰ্যন্ত উত্তৰণ নিষ্কাশন তীব্ৰতা ২০ৰ পৰা ২৫ শতাংশ হ্ৰাস কৰিম৷


    আমাৰ ৰাষ্ট্ৰীয় জৈৱ - বৈচিত্ৰতা ৰণনীতি শক্তিশালী৷ বিশ্বৰ কেৱল ২ . ৪ শতাংশৰ ভূমিৰ সৈতে ভাৰত নথিভূক্ত কৰা প্ৰজাতিৰ বিবিধতা ৭ৰ পৰা ৮ শতাংশক সমৰ্থন প্ৰদান কৰে৷ লগতে ভাৰত মানৱ আবাদীৰ ১৮ শতাংশ অংশক সমৰ্থন প্ৰদান কৰে৷ আমাৰ গছ আৰু বন বিগত ২টা বৰ্ষত এক শতাংশ বৃদ্ধি হৈছে৷ আমি বন্যজীৱ সংৰক্ষণৰ ক্ষেত্ৰত ভাল কাম কৰিছোঁ৷ বাঘ , হাতী আৰু অন্য বন্যজন্তুৰ আবাদী বৃদ্ধি হৈছে৷ আমি জল উপলব্ধতাৰ সমস্যা সমাধানৰ আৱশ্যকতাক স্বীকাৰ কৰোঁ৷ ই ভাৰতত বৃহৎ প্ৰত্যাহ্বান হিচাপে দেখা দিছে৷ আমি নমামি গংগাৰ কাৰ্যক্ৰম আৰম্ভ কৰিছোঁ৷ এই কাৰ্যক্ৰমে ফলাফল প্ৰদৰ্শন কৰিছে আৰু শীঘ্ৰেই গংগাক সংৰক্ষিত কৰিব৷


    ভাৰত প্ৰধানকৈ কৃষিপ্ৰধান দেশ৷ কৃষিৰ বাবে পানীৰ নিৰন্তৰ উপলব্ধতা গুৰুত্বপূৰ্ণ৷ প্ৰধানমন্ত্ৰী কৃষি সিঞ্চন যোজনা মুকলি কৰা হৈছে যাতে এয়া সুনিশ্চিত কৰা হয় যে কোনো কৃষিভূমি পানী অবিহনে নাথাকে৷ আমাৰ শ্লোগান হ ’ ল প্ৰতিটোপালত অধিক ফচল৷ আমি এই ব্যাপক অভিয়ান এয়া সুনিশ্চিত কৰাৰ বাবে মুকলি কৰিছোঁ যাতে আমাৰ কৃষকে কৃষি অৱশেষ জ্বলাই দিয়াৰ পৰিৱৰ্তে মূল্যবান পোষাহাৰলৈ পৰিৱৰ্তিত কৰে৷


    ভদ্ৰপুৰুষ তথা ভদ্ৰমহিলাসকল


    বিশ্বই অসুবিধাজনক সত্যৰ ওপৰত গুৰুত্ব আৰোপ কৰে কিন্তু আমি সুবিধাজনক কাৰ্যক্ৰমৰ প্ৰতি ধাৱমান হৈছোঁ৷ এই কাৰ্যক্ৰমৰ বাবে ভাৰতে ফ্ৰান্সৰ সৈতে আন্তঃৰাষ্ট্ৰীয় সৌৰ মৈত্ৰী স্থাপন কৰিছে৷ এয়া পেৰিচ সন্মিলনৰ পিছত বোধহয় পৰিৱেশৰ ক্ষেত্ৰত একমাত্ৰ সকলোতকৈ ডাঙৰ বৈশ্বিক পদক্ষেপ৷ প্ৰায় ৩ মাহ পূৰ্বে ৪৫ত কৈও অধিক দেশৰ নেতা , আন্তঃৰাষ্ট্ৰীয় সংগঠনৰ মুখ্য নেতাসকল নতুন দিল্লীত আন্তঃৰাষ্ট্ৰীয় সৌৰ মৈত্ৰী স্থাপনৰ সন্মিলনত উপস্থিত হোৱাৰ বাবে একত্ৰিত হৈছিল৷


    বন্ধুসকল ,


    এই বৰ্ষৰ বিশ্ব পৰিৱেশ দিৱসত এক গুৰুত্বপূৰ্ণ প্ৰত্যাহ্বানৰ সমাধান কৰিব বিচৰা হৈছে৷ এতিয়া প্লাষ্টিক মানৱতাৰ এক ডাঙৰ বিপদ হিচাপে বিবেচিত হৈছে৷ ইয়াৰে অধিকাংশই পুনৰ নৱীকৰণ নহয়৷ ইয়াতকৈও বেয়া কথা এয়ে যে ইয়াত বৃহৎ সংখ্যক অজৈৱ অপঘটন যৌগ থাকে৷ প্লাষ্টিক প্ৰদূষণে পূৰ্বৰে পৰা সাগৰৰ পৰিস্থিতি তন্ত্ৰত ঘাতক প্ৰভাৱ পেলাই আহিছে৷ বৈজ্ঞানিক আৰু মাছমৰীয়াসকলে এই দুঃচিন্তাৰ ইংগিতো প্ৰদান কৰিছে৷ ইয়াৰ বাবে মাছৰ সংখ্যা হ্ৰাস পোৱাৰ লগতে সমুদ্ৰৰ তাপমান বৃদ্ধি হৈ সামুদ্ৰিক জীৱৰ বিলুপ্তি ঘটিবলৈ ধৰিছে৷ সামুগ্ৰিক জাবৰ বিশেষকৈ সুক্ষ্ম প্লাষ্টিক মূল সমস্যা হিচাপে পৰিগণিত হৈছে৷ ভাৰত ‘ স্বচ্ছ সমুদ্ৰ অভিযান ’ ত অন্তৰ্ভুক্ত হোৱাৰ প্ৰস্তুতি আৰম্ভ কৰিছে আৰু মহাসাগৰসমূহক ৰক্ষা কৰিবলৈ অংশগ্ৰহণ কৰিছে৷ প্লাষ্টিক প্ৰদূষণ এতিয়া আমাৰ খাদ্য শৃংখলতো প্ৰৱেশ কৰিছে৷ আনকি সুক্ষ্ম প্লাষ্টিক নিমখ , বটলযুক্ত পানী আৰু টেপৰ পানীত আদিত প্ৰৱেশ কৰি আমাৰ ভোজনত প্ৰৱেশ কৰিছে৷


    বন্ধুসকল ,


    বিকশিত পৃথিৱীৰ বহুতো অংশৰ তুলনাত ভাৰতত প্ৰতি ব্যক্তিৰ প্লাষ্টিক ব্যৱহাৰ বহু কম৷ স্বচ্ছতা আৰু পৰিষ্কাৰৰ আমাৰ ৰাষ্ট্ৰীয় অভিযান - ‘ স্বচ্ছ ভাৰত অভিযান ’ ৰ বিশেষ লক্ষ্য ‘ প্লাষ্টিক অৱশিষ্ট প্ৰৱন্ধন ’ ওপৰত কেন্দ্ৰীভূত কৰা হৈছে৷


    কিছু সময় পূৰ্বে মই পৰিৱেশ , বন আৰু জলবায়ু মন্ত্ৰালয়ৰ দ্বাৰা আয়োজিত প্ৰদৰ্শনী প্ৰত্যক্ষ কৰিছিলোঁ৷ ইয়াত আমাৰ কিছু সফল কাহিনী প্ৰদৰ্শিত কৰা হৈছে৷ ইয়াত সংযুক্ত ৰাষ্ট্ৰ , কেন্দ্ৰ আৰু ৰাজ্য চৰকাৰ , উদ্যোগ তথা বেচৰকাৰী সংগঠনো অন্তৰ্ভুক্ত আছে৷ মই আশা কৰিছোঁ যে প্লাষ্টিক প্ৰদূষণক বাধা দিয়াৰ অনুকৰণীয় কাম অব্যাহত ৰখা হ ’ ব৷


    ভদ্ৰপুৰুষ তথা ভদ্ৰমহিলাসকল


    পৰিৱেশ ক্ষতিৰ সকলোতকৈ বেছি প্ৰভাৱ দুখীয়া আৰু দুৰ্বল শ্ৰেণীৰ ওপৰত পৰে৷ এয়া আমাৰ সকলোৰে কৰ্তব্য , আমি সুনিশ্চিত কৰোঁ যে ভৌতিক সমৃদ্ধিৰ সন্ধানৰ বাবে আমি নিজৰ পৰিৱেশৰ প্ৰতি যাতে আপোচ নকৰোঁ৷ শীঘ্ৰ বিকাশৰ ২০৩০ৰ এজেণ্ডাৰ অংশৰ ৰূপত বিশ্বই ‘ কাকো পিছলৈ নেৰিবা ’ ৰ বিষয় সন্দৰ্ভত সহমতি প্ৰকাশ কৰিছে৷ এয়া তেতিয়ালৈ সম্ভৱ নহয় যেতিয়ালৈ আমি সুনিশ্চিত নকৰোঁ যে মাতৃ প্ৰকৃতিৰ দ্বাৰা আমাক যি দিয়া হৈছে , তাৰ সুৰক্ষা আমিয়েই কৰিব লাগিব৷


    বন্ধুসকল ,


    এয়া ভাৰতৰ পদ্ধতি হয়৷ আৰু বিশ্ব পৰিৱেশ দিৱসৰ শুভ মুহূৰ্তত আমাৰ এই আন্তঃৰাষ্ট্ৰীয় সম্প্ৰদায়ৰ সৈতে পুনৰ সংবদ্ধ হোৱাৰ বাবে প্ৰসন্নতা প্ৰাপ্তি হৈছে৷ শেষত বিশ্ব পৰিৱেশ দিৱস ২০১৮ৰ বৈশ্বিক আয়োজক হিচাপে মই ক্ষীপ্ৰ বিকাশৰ প্ৰতি আমাৰ প্ৰতিশ্ৰুতি পুনৰ দোহাৰিছোঁ৷ আহক , প্লাষ্টিক প্ৰদূষণ ৰোধ কৰাৰ বাবে আমি একত্ৰ হওঁ আৰু এই পৃথিৱীক জীয়াই থকাৰ বাবে যোগ্য কৰি তোলোঁ৷ আজি আমাৰ ওচৰত যি বিকল্প আছে সেয়া আমাৰ সামূহিক ভৱিষ্যতক পৰিভাষিত কৰিব৷ বিকল্প সহজ নহ ’ ব পাৰে৷ কিন্তু মোৰ বিশ্বাস যে সজাগতা , উদ্যোগীকিকৰণ আৰু নৈষ্ঠিক বৈশ্বিক সহযোগিতাৰ মাধ্যমৰ জৰিয়তে আমি উপযুক্ত বিকল্প বাচনি কৰিব পাৰোঁ৷ ধন্যবাদ৷


    ***


    AKT/HS/MANN

    
    
    (Release ID: 1534857) Visitor Counter : 2
    
    
      Read this release in: Tamil , English , Marathi , Hindi