      প্ৰধানমন্ত্ৰীৰ কাৰ্যালয়

      দেশৰ বিভিন্ন সামাজিক সুৰক্ষা আঁচনিৰ হিতাধিকাৰীৰ সৈতে ভিডিঅ’ সংযোগেৰে বাৰ্তলাপ প্ৰধানমন্ত্ৰীৰ
      Posted On: 27 JUN 2018 12:43PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি দেশৰ বিভিন্ন সামাজিক সুৰক্ষা আঁচনি হিতাধিকাৰীৰ সৈতে ভিডিঅ ’ সংযোগেৰে বাৰ্তলাপ কৰে । এই বাৰ্তালাপত গুৰুত্ব লাভ কৰা চাৰিখন প্ৰধান সামাজিক সুৰক্ষা আঁচনি হ ’ ল ক্ৰমে- অটল বীমা যোজনা, প্ৰধানমন্ত্ৰী জীৱনজ্যোতি যোজনা, প্ৰধানমন্ত্ৰী সুৰক্ষা বীমা যোজনা আৰু বয়োঃবন্দনা যোজনা। চৰকাৰী আঁচনিসমূহৰ বিভিন্ন হিতাধিকাৰীৰ সৈতে ভিডিঅ ’ কনফাৰেন্সযোগে প্ৰধানমন্ত্ৰীয়ে কৰা বাৰ্তালাপৰ এয়া অষ্টম বাৰ্তালাপ।


    জীৱনৰ প্ৰতিকূল পৰিস্থিতিৰ সৈতে সদায় যুঁজ দি অহা এনে হিতাধিকাৰীসকলৰ সৈতে মত বিনিময় কৰি সুখী অনুভৱ কৰা প্ৰধানমন্ত্ৰীয়ে কয় যে সামাজিক সুৰক্ষা আঁচনিয়ে এই লোকসকলক সবল কৰি তুলিছে। বর্তমানৰ কেন্দ্রীয় চৰকাৰৰ এনে আঁচনিসমূহে জীৱনৰ অনিশ্চয়তাৰ সৈত যুঁজ দিবলৈ মানুহক এফালে যেনেকৈ শক্তি যোগায়, আনফালে তেনেকৈয়ে পাৰিবাৰিক দিশৰ পৰা জটিল আর্থিক পৰিস্থিতি পাৰ কৰাতো তেওঁলোকক সবল কৰি তোলে।


    দৰিদ্র আৰু অসহায় লোকসকলৰ আর্থিক নিৰাপত্তা নিশ্চিত কৰাৰ লক্ষ্যৰে কেন্দ্রীয় চৰকাৰে গ্ৰহণ কৰা বিভিন্ন আঁচনিৰ বৈশিষ্ট্যসমূহো বাৰ্তালাপৰ সময়ত ব্যাখ্যা কৰে প্রধানমন্ত্রীয়ে । তেওঁ কয় যে বেংক ব্যৱস্থাৰ সুযোগৰ পৰা বঞ্চিত লোকসকলৰ বাবে বেংকৰ দুৱাৰ আজি মুক্ত । ক্ষুদ্র ব্য ৱসায়ী আৰু উদ্যোগ স্থাপনৰ বাবে আগ্রহী লোকসকলৰ মূলধন সংগ্রহৰ পথো নিশ্চিত কৰা হৈছে । দৰিদ্র আৰু অসহায় লোকসকলক সামাজিক সুৰক্ষাৰ আওঁতালৈ অনা হৈছে, যাতে আর্থিক সুৰক্ষাৰ সুফল তেওঁলোকেও ভোগ কৰিব পাৰে ।


    হিতাধিকাৰীসকলৰ সৈতে কৰা বাৰ্তালাপত প্ৰধানমন্ত্ৰী মোদীয়ে কয় যে প্রধানমন্ত্রী জন ধন যোজনাৰ অধীনত ২০১৪-২০১৭ৰ সময়ছোৱাত দেশত ২৮ কোটি নতুন বেংক একাউণ্ট খোলা হৈছে। এই সংখ্যা সমগ্র বিশ্বৰ মুঠ বেংক একাউণ্টৰ প্রায় ৫৫ শতাংশ। কেৱল ইমানেই নহয়, দেশৰ মহিলাসকলে এতিয়া আৰু অধিক বেংক একাউণ্ট খুলিবলৈ আগ্রহী হৈছে । বেংক একাউণ্টৰ সংখ্যা ২০১৪ৰ ৫৩ শতাংশৰ পৰা বৰ্তমান ৮০ শতাংশলৈ বৃদ্ধি হৈছে।


    সাধাৰণ লোকসকলৰ প্রতিকূল পৰিস্থিতিৰ কেইবাটাও কাহিনী শুনাৰ পাছত প্রধানমন্ত্রীয়ে কয় যে মৃত্যুৰ ঘটনাত কেৱল ক্ষতিপূৰণেই কোনো পৰিয়ালৰ দুখ দূৰ কৰিব নোৱাৰে । সেয়েহে ক্ষতিগ্রস্ত পৰিয়ালৰ অর্থনৈতিক নিৰাপত্তা নিশ্চিত কৰাৰ লক্ষ্যৰে চৰকাৰে সদায় চেষ্টা কৰি আহিছে। প্রধানমন্ত্রী জীবনজ্যোতি বীমা যোজনাৰ অধীনত উপকৃত লোকৰ সংখ্যা বর্তমান ৫ কোটিৰো অধিক। মাত্র ৩০০ টকা ব্যয় কৰি এই যোজনাত নাম অন্তর্ভূক্ত কৰিব পৰা যায়।


    দুর্ঘটনা বীমা প্রসংগত প্ৰধানমন্ত্ৰীয়ে জনায় যে ১৩ কোটিৰো অধিক লোকে প্রধানমন্ত্রী সুৰক্ষা বীমা যোজনাত নিজৰ নাম অন্তৰ্ভূক্ত কৰিছে। এই যোজনাৰ অধীনত বছৰি মাত্র ১২ টকাৰ প্রিমিয়ামৰ বিনিময় ২ লাখ টকালৈকে দুর্ঘটনা বীমাৰ সুবিধা পোৱা যায়।


    বাৰ্তালাপৰ সময়ত প্ৰধানমন্ত্ৰীয়ে জ্যেষ্ঠ ব্যক্তিসকলৰ কল্যাণৰ বাবে চৰকাৰে গ্ৰহণ কৰা বিভিন্ন প্ৰচেষ্টাৰ কথাও প্রসংগক্ৰমে উল্লেখ কৰে। তেওঁ কয় যে বয়োঃবন্দনা যোজনাৰ অধীনত বিগত বৰ্ষত প্রায় ৩ লাখ জ্যেষ্ঠ ব্যক্তি উপকৃত হৈছে। ৬০বছৰতকৈ ঊৰ্ধ্বৰ জ্যেষ্ঠ ব্যক্তিসকল এই যোজনাৰ অধীনত ৮ শতাংশ হাৰত ১০ বছৰৰ বাবে পেন্সন লাভ কৰিব। জ্যেষ্ঠ নাগৰিকসকলৰ আয়কৰৰ ক্ষেত্রত কিছু সুবিধা দিয়াৰ বাবে কৰ ৰেহাই পৰিমাণ আঢ়ৈ লাখ টকাৰ পৰা বৃদ্ধি কৰি ৩ লাখ টকা কৰা হৈছে। জ্যেষ্ঠ তথা বৃদ্ধলোকসকলৰ কল্যাণৰ দিশত তেওঁৰ চৰকাৰ প্রতিশ্রুতিবদ্ধ বুলি কয় প্রধানমন্ত্রীয়ে ।


    প্ৰধানমন্ত্ৰী মোদীয়ে হিতাধিকাৰীসকলৰ সৈতে কৰা মত বিনিময়ৰ সময়ত কয় যে প্রধানমন্ত্রী সুৰক্ষা বীমা যোজনা, প্রধানমন্ত্রী জীৱনজ্যোতি বীমা যোজনা আৰু অটল পেন্সন যোজনাৰ অধীনত বিগত তিনি বছৰত ২০ কোটিৰো অধিক লোকক সামৰি লোৱা হৈছে। নাগৰিকসকলৰ কল্যাণত বিশেষকৈ দৰিদ্র, জ্যেষ্ঠ তথা অসহায় লোকসকলৰ সবলীকৰণৰ বাবে তেওঁৰ চৰকাৰে সাম্ভাব্য সকলোধৰণৰ প্রচেষ্টা হাতত লৈ যাব বুলি পুনৰ দোঁহৰে প্ৰধানমন্ত্ৰীয়ে।


    ইফালে, হিতাধিকাৰীসকলেও দৰিদ্ৰ তথা অসহায় লোকসকলৰ জীৱন সলনি কৰিব পৰাকৈ কেন্দ্ৰীয় চৰকাৰে গ্ৰহণ কৰা এনে আঁচনিৰ বাবে প্ৰধানমন্ত্ৰীক ধন্যবাদ জ্ঞাপন কৰে।


    ***


    AKT/VJ/AK /DB

    
    
    (Release ID: 1537113) Visitor Counter : 2
    
    
      Read this release in: English , Marathi , Hindi , Bengali , Gujarati , Tamil , Telugu , Malayalam