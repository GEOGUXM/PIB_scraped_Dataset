      কেবিনেট

      ৰে’লৱে খণ্ডত কাৰিকৰী সহযোগিতা বৃদ্ধিৰ লক্ষ্যৰে ভাৰত আৰু ইণ্ডোনেছিয়াৰ মাজত স্বাক্ষৰিত বুজাবুজি চুক্তিৰ সন্দৰ্ভত কেবিনেটক অৱগত
      Posted On: 27 JUN 2018 3:41PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত ৰে ’ লৱে খণ্ডত কাৰিকৰী সহযোগিতা বৃদ্ধিৰ লক্ষ্যৰে ভাৰত আৰু ইণ্ডোনেছিয়াৰ মাজত স্বাক্ষৰিত বুজাবুজি চুক্তিৰ সন্দৰ্ভত অৱগত কৰে। ২০১৮ৰ ২৯ মে ’ ত বুজাবুজি চুক্তিখন স্বাক্ষৰ কৰা হৈছিল।


    এই বুজাবুজি চুক্তিৰ অধীনত নিম্নোলিখিত দিশত সহযোগিতা আগবঢ়াবঃ


    ক) সক্ষমতা সৃষ্টিকে ধৰি জ্ঞানৰ বিনিময়, প্ৰযুক্তি, প্ৰতিষ্ঠানগত দিশত সহযোগিতা ;


    খ) ৰে ’ লৱেৰ ৰোলিং ষ্টকৰ সমান্তৰালভাৱে সংকেত আৰু যোগাযোগ ব্যৱস্থাৰো আধূনিকীকৰণ কৰা ;


    গ) ৰে ’ ল চলাচল, ব্যৱস্থাপনা আৰু নিয়ম-নীতিৰো আধূনিকীকৰণ কৰা ;


    ঘ) আন্তঃআৰ্হি পৰিবহন, লজিষ্টিক পাৰ্ক আৰু মালবাহী ৰে ’ লৰ টাৰ্মিনেলৰ আধূনিকীকৰণ কৰা ;


    ঙ) ৰে ’ লৰ পথ, দলং, সুৰংগ আৰু বিদ্যুতীকৰণ আৰু বিদ্যু ৎ যোগান পদ্ধতিকে ধৰি সকলো আন্তঃগাঁথনিমুলক নিৰ্মাণ আৰু ব্যৱস্থাপনা প্ৰযুক্তিৰ বিনিময় কৰা ;


    চ) দুয়োটা পক্ষই আলোচনাৰ মাধ্যমত সিদ্ধান্তমৰ্মে অন্যান্য ক্ষেত্ৰতো সহযোগিতা আগবঢ়াব।


    পটভূমিঃ


    ৰে ’ ল মন্ত্ৰালয়ে ৰে ’ লৱেৰ বিভিন্ন দিশত কাৰিকৰী সহযোগিতাৰে বিভাগটোৰ আধূনিকৰণকে ধৰি অন্যান্য কেতবোৰ ক্ষেত্ৰৰ উন্নয়নত গুৰুত্ব আৰোপ কৰি বিভিন্ন বিদেশী ৰাষ্ট্ৰ তথা ৰাষ্ট্ৰীয় ৰে ’ লৱেৰ সৈতে বুজাবুজি চুক্তি স্বাক্ষৰ কৰি আহিছে।


    *****


    KS/SNC/SH/DB

    
    
    (Release ID: 1537418) Visitor Counter : 3
    
    
      Read this release in: English , Marathi , Bengali , Gujarati , Tamil , Telugu , Kannada , Malayalam