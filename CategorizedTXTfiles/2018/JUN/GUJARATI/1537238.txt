      પ્રધાનમંત્રીનું કાર્યાલય

      પ્રધાનમંત્રીએ શેરડીનાં ખેડૂતો સાથે ચર્ચા કરી
      પ્રધાનમંત્રીએ ખાંડની મિલો શેરડીનાં એરિઅર્સની ચુકવણીલ સુનિશ્ચિત કરે એ માટે જણાવ્યું કે, આગામી અઠવાડિયે ખરીફ ઋતુના સૂચિત પાકોનાં આંતરિક ખર્ચનાં 150 ટકા લઘુતમ ટેકાનાં ભાવ જાહેર થશે

      Posted On: 29 JUN 2018 6:47PM by PIB Ahmedabad

    પ્રધાનમંત્રી શ્રી નરેન્દ્ર મોદી આજે નવી દિલ્હીમાં લોક કલ્યાણ માર્ગ ખાતે શેરડીનાં 140થી વધારે ખેડૂતોને મળ્યાં હતાં અને તેમની સાથે વાતચીત કરી હતી.


    ખેડૂતોનાં આ પ્રતિનિધિમંડળમાં ઉત્તરપ્રદેશ , ઉત્તરાખંડ, પંજાબ, મહારાષ્ટ્ર અને કર્ણાટકનાં ખેડૂતો સામેલ હતાં.


    પ્રધાનમંત્રીએ જાહેરાત કરી હતી કે , કેન્દ્રીય મંત્રીમંડળ ખરીફ ઋતુના 2018-19નાં સૂચિત પાકો માટે તેની આગામી બેઠકમાં આંતરિક ખર્ચની 150 ટકા રકમને લઘુતમ ટેકાનાં ભાવ તરીકે અમલ કરવા મંજૂરી આપશે. તેનાથી ખેડૂતોની આવકમાં નોંધપાત્ર વધારો થશે તેવી ખાતરી મળશે.


    તેમણે એવું પણ જણાવ્યું હતું કે , વર્ષ 2018-19ની ખાંડની શેરડી માટે આગામી બે અઠવાડિયાની અંદર વાજબી અને વળતરદાયક કિંમત (એફઆરપી) પણ જાહેર કરવામાં આવશે. તેમણે કહ્યું હતું કે, આ વર્ષે 2017-18ની કિંમત કરતા વધારે હશે. વળી આ એવા ખેડૂતોને પ્રોત્સાહન પણ આપશે, જેમની શેરડીમાંથી આવક 9.5 ટકાથી વધારે રહેશે.


    પ્રધાનમંત્રીએ શેરડીનાં ખેડૂતોને એરિઅર્સ આપવા લેવામાં આવેલા વિવિધ નિર્ણયો પર જાણકારી આપી હતી. પ્રધાનમંત્રીએ જણાવ્યું હતું કે , નવા નીતિગત પગલાંનો અમલ કરવાનાં પરિણામે છેલ્લાં સાતથી 10 દિવસમાં એરિઅર્સનાં રૂ. 4,000 કરોડથી વધારે ખેડૂતોને આપવામાં આવ્યાં છે. તેમણે ખેડૂતોને વધુમાં ખાતરી આપી હતી કે, રાજ્ય સરકારોને એરિઅર્સનાં લિક્વિડેશન માટે અસરકારક પગલાં લેવાની વિનંતી કરી છે.


    પ્રધાનમંત્રીએ ખેડૂતોની ફુવારા અને ટપક સિંચાઈ , ખેતીવાડી માટે અત્યાધુનિક ટેકનિકો તથા સૌર પમ્પોનો ઉપયોગ કરવા બદલ પ્રશંસા કરી હતી. તેમણે ખેડૂતોને તેમનાં ખેતરોમાં ઊર્જાનાં સ્રોત તરીકે સૌર પેનલ સ્થાપિત કરવાની વિનંતી કરી હતી તેમજ તેમાંથી વધારે આવક થશે એવું પણ સમજાવ્યું હતું. તેમણે પાકનાં મૂલ્ય સંવર્ધન પર પણ ભાર મૂક્યો હતો. તેમણે ખેડૂતોને કૃષિલક્ષી કચરાનો ઉપયોગ ઉચિત રીતે કરવા, ખાતર તરીકે કરવા અને તેમાંથી વધારાની આવક કરવા પણ વિનંતી કરી હતી. તેમણે વર્ષ 2022 સુધી રાસાયણિક ખાતરોનાં ઉપયોગમાં 10 ટકા સુધીનો ઘટાડો કરવા ખેડૂતોની પ્રશંસા કરી હતી.


    પ્રધાનમંત્રીએ ખેડૂતોને તાજેતરમાં કોર્પોરેટ સાથે થયેલી ચર્ચા વિશે જાણકારી આપી હતી , જેમાં તેમણે મૂલ્ય સંવર્ધન, વેરહાઉસિંગ, સંગ્રહ સુવિધાઓ, ઉત્તમ ગુણવત્તાયુક્ત બિયારણો અને ખેડૂતોની આવક વધારવા બજાર સાથે જોડાણ માટે ખાનગી ક્ષેત્રનાં મોટાં પાયે રોકાણ માટે અપીલ કરી છે.


    પ્રધાનમંત્રીએ ખેડૂતો સાથે બેઠક દરમિયાન શેરડીનાં ખેડૂતોનું ભારણ ઓછું કરવા વર્ષ 2014-15 અને 2015-16માં કેન્દ્ર સરકારનાં અગાઉનાં હસ્તક્ષેપને પણ યાદ કર્યા હતાં , જેઓ રૂ. 21,000 કરોડથી વધારે મૂલ્યનાં એરિઅર્સની રકમ મેળવવા સંઘર્ષ કરતાં હતાં. આ ચુકવણી ખાંડની મિલોને ખેડૂતો દ્વારા સુનિશ્ચિત કરવામાં આવી હતી.


    ખેડૂતોએ પ્રધાનમંત્રીનો આભાર માન્યો હતો અને તાજેતરમાં કેન્દ્ર સરકારે લીધેલા વિવિધ પગલાંઓની પ્રશંસા કરી હતી , જેમાં ખાંડ પર આયાત વેરો 50 ટકાથી વધારીને 100 ટકા કરવાનો તથા ખેડૂતોને ચુકવણી માટે ખાંડની મિલોને કામગીરીને આધારે અનુદાન સ્વરૂપે ક્વિન્ટલદીઠ રૂ. 5.50ની જોગવાઈ એમ કુલ રૂ. 1540 કરોડની ચુકવણી સામેલ છે. ખેડૂતોએ મિલો દ્વારા 30 લાખ મેટ્રિક ટન બફર સ્ટોક કરવા ઇન્ટરેસ્ટ સબવેન્શન સપોર્ટ તરીકે રૂ. 1175 કરોડનાં કેન્દ્ર સરકારનાં હસ્તક્ષેપની નોંધ પણ લીધી હતી, જેથી મિલો ખેડૂતોને ચુકવણી કરવા સક્ષમ બની છે.


    પ્રધાનમંત્રીએ સરકારનાં પેટ્રોલમાં 10 ટકા ઇથેનોલનું મિશ્રણ કરવાનાં અભિગમને વિસ્તૃત રીતે સમજાવ્યો હતો અને ખાંડ ઉદ્યોગને સ્થિરતા પૂરી પાડવા લાંબા ગાળાનું સમાધાન ગણાવ્યું હતું.


    RP

    
    
    (Release ID: 1537238) Visitor Counter : 66
    
    
      Read this release in: English , Marathi , Bengali , Assamese , Tamil , Kannada