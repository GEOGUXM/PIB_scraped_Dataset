      પ્રધાનમંત્રીનું કાર્યાલય

      પ્રધાનમંત્રીએ પોતાનો ફિટનેસ વીડિયો શેર કર્યો, આઈપીએસ અધિકારીઓને ફિટનેસ ચેલેન્જ માટે નામાંકિત કર્યા
      Posted On: 13 JUN 2018 11:11AM by PIB Ahmedabad


    પ્રધાનમંત્રી શ્રી નરેન્દ્ર મોદીએ, વિરાટ કોહલી દ્વારા અપાયેલી ફિટનેસ ચેલેન્જનો સ્વીકાર કરતા, પોતાનો ફિટનેસ વીડિયો શેર કર્યો હતો.


    પ્રધાનમંત્રીએ કહ્યું કે, “ આ મારી સવારની કસરતોમાંની કેટલીક ક્ષણો છે. યોગની સાથે સાથે, હું પંચમહાભૂત અથવા પ્રકૃતિના પાંચ તત્વો પૃથ્વી , જળ , અગ્નિ , વાયુ તેમજ આકાશથી પ્રેરિત આ પગદંડી પર ચાલુ છું. એ અત્યંત સ્ફૂર્તિદાયક અને ઊર્જાવાન છે. હું શ્વાસોચ્છવાસના વ્યાયામનો અભ્યાસ પણ કરું છું. #HumFitTohIndiaFit.


    હું દરેક ભારતીયોને રોજ દિવસનો કેટલોક સમય સ્વાસ્થ્ય માટે ફાળવવા અપીલ કરું છું. જે પણ કસરતમાં આપને સુવિધા હોય, તેનો અભ્યાસ કરો, તેનાથી તમને તમારા જીવનમાં સકારાત્મક તફાવતનો અનુભવ થશે! #FitnessChallenge #HumFitTohIndiaFit. ”


    ફિટનેસ ચેલેન્જને આગળ વધારતાં , પ્રધાનમંત્રી શ્રી મોદીએ કર્ણાટકના મુખ્યમંત્રી શ્રી એચ. ડી. કુમારાસ્વામી , ટેબલ ટેનિસ પ્લેયર સુશ્રી મણિકા બત્રા અને સમગ્ર આઇપીએસ અધિકારીઓ , ખાસ કરીને 40 વર્ષથી વધુ ઉંમરના અધિકારીઓને નામાંકિત કર્યા છે.


    પ્રધાનમંત્રીએ કહ્યું કે, “આ લોકોને ફિટનેસ ચેલેન્જ માટે નામાંકિત કરતા મને આનંદ થઈ રહ્યો છે :


    કર્ણાટકના મુખ્યમંત્રી એચ. ડી. કુમારસ્વામી , ભારતનું ગૌરવ અને 2018ના રાષ્ટ્રમંડળ રમતોત્સવમાં સર્વાધિક ચંદ્રકો પ્રાપ્ત કરનારી મણિકા બત્રા, આઈપીએસ વર્ગના દરેક બહાદૂર અધિકારીગણ, ખાસ કરીને 40થી વધુ ઉંમરના અધિકારીઓ."


    NP/GP/RP

    
    
    (Release ID: 1535282) Visitor Counter : 47
    
    
      Read this release in: Urdu , English , Marathi , Hindi , Bengali , Assamese , Tamil , Malayalam