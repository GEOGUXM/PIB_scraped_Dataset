      କ୍ୟାବିନେଟ

      ସ୍ଥାନୀୟ ନିୟୋଜନ, ଜଳ ପରିଚାଳନା ଓ ମୋବିଲିଟି ପରିଚାଳନା କ୍ଷେତ୍ରରେ ଭାରତ, ନେଦରଲାଣ୍ଡସ ବୈଷୟିକ ସହଯୋଗ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 06 JUN 2018 6:37PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଭାରତ ଏବଂ ନେଦରଲାଣ୍ଡସ ମଧ୍ୟରେ ଏପ୍ରିଲ, 2018ରେ ମହାକାଶ ଯୋଜନା, ଜଳ ପରିଚାଳନା ଏବଂ ଗମନାଗମନ ପରିଚାଳନା କ୍ଷେତ୍ରରେ ହୋଇଥିବା ବୈଷୟିକ ସହଯୋଗ ବୁଝାମଣାପତ୍ରକୁ ଅନୁମୋଦନ କରିଛନ୍ତି ।


    ବିବରଣୀ


    ଜଳ ଯୋଗାଣ ଏବଂ ନିଷ୍କାସନ ବ୍ୟବସ୍ଥା, ବର୍ଜ୍ୟ ଜଳର ପୁନଃଉପଯୋଗ ଏବଂ ପୁନଃପ୍ରକ୍ରିୟାକରଣ, ଜଳ ସ୍ରୋତର କୃତ୍ରିମ ବିକାଶ ଦ୍ୱାରା ସ୍ୱଚ୍ଛ ଜଳ ସଂରକ୍ଷଣ, ସମନ୍ୱିତ କଠିନ ବର୍ଜ୍ୟ ପରିଚାଳନା ଏବଂ ଐତିହ୍ୟ ସଂରକ୍ଷଣ ଏବଂ ଆପୋସ ଲାଭ ଲାଗି ସମାନତା, ଶସ୍ତା ଆବାସ, ସ୍ମାର୍ଟ ସିଟି ବିକାଶ, ଭୌଗଳିକ ସୂଚନା ପ୍ରଣାଳୀ (ଜିଆଇଏସ) ଆଧାରରେ ଉଭୟ ଦେଶ ମଧ୍ୟରେ ମହାକାଶ ଯୋଜନା, ଜଳ ପରିଚାଳନା ଏବଂ ଗମନାଗମନ ପରିଚାଳନା କ୍ଷେତ୍ରରେ ଭାଗିଦାରୀକୁ ପ୍ରୋତ୍ସାହନ ଏବଂ ଏହାକୁ ସୁଦୃଢ଼ କରିବା ଏହି ବୁଝାମଣାର ଉଦ୍ଦେଶ୍ୟ ।


    କାର୍ଯ୍ୟକାରୀ ରଣନୀତି


    ଏହି ବୁଝାମଣା ଅଧୀନରେ ଭାଗିଦାରୀ ନିମନ୍ତେ କାର୍ଯ୍ୟକ୍ରମ ଲାଗି ରଣନୀତି ପ୍ରସ୍ତୁତ କରିବା ଏବଂ ସେଗୁଡ଼ିକୁ ଲାଗୁ କରିବା ପାଇଁ ଏକ ମିଳିତ କାର୍ଯ୍ୟଗୋଷ୍ଠୀ ଗଠନ କରାଯିବ । ମିଳିତ କାର୍ଯ୍ୟଗୋଷ୍ଠୀ ଭାରତ ଏବଂ ନେଦରଲାଣ୍ଡସରେ ଥରେ ଥରେ କରି ବର୍ଷକୁ ଗୋଟିଏ ବୈଠକ ଆୟୋଜନ କରିବେ ।


    ପ୍ରମୁଖ ପ୍ରଭାବ


    ଏମଓୟୁ ଫଳରେ ଉଭୟ ଦେଶ ମଧ୍ୟରେ ମହାକାଶ ଯୋଜନା, ଜଳ ପରିଚାଳନା ଏବଂ ଗମନାଗମନ ପରିଚାଳନା କ୍ଷେତ୍ରରେ ଦ୍ୱିପାକ୍ଷିକ ସହଯୋଗକୁ ପ୍ରୋତ୍ସାହନ ମିଳିବ ।


    ହିତାଧିକାରୀ


    ଏମଓୟୁ ଦ୍ୱାରା ମହାକାଶ ଯୋଜନା, ଜଳ ପରିଚାଳନା ଏବଂ ଗମନାଗମନ ପରିଚାଳନା, ସ୍ମାର୍ଟ ସିଟି ବିକାଶ, ଶସ୍ତା ଆବାସ, ବର୍ଜ୍ୟବସ୍ତୁ ପରିଚାଳନା, ସହରୀ ପରିବେଶ ଏବଂ ଐତିହ୍ୟ ସଂରକ୍ଷଣ କ୍ଷେତ୍ରରେ ନିଯୁକ୍ତି ସୁଯୋଗ ସୃଷ୍ଟି ହେବ ବୋଲି ଅନୁମାନ କରାଯାଉଛି ।


    **********

    
    
    (Release ID: 1534963) Visitor Counter : 1