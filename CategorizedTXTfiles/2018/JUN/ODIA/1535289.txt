      ଇସ୍ପାତ ମନ୍ତ୍ରଣାଳୟ

      ଓଡିଶା 100 ମିଲିଅନ ଟନ ଇସ୍ପାତ ଉତ୍ପାଦନ କରିପାରିବ: ଇସ୍ପାତ ମନ୍ତ୍ରୀ
      Posted On: 13 JUN 2018 4:45PM by PIB Bhubaneshwar


    କେନ୍ଦ୍ର ଇସ୍ପାତ ମନ୍ତ୍ରୀ ଚୌଧୁରୀ ବୀରେନ୍ଦ୍ର ସିଂ 2018 ଜୁନ 12ରେ କଳିଙ୍ଗନଗର ଗସ୍ତ କରିଥିଲେ ଏବଂ ଓଡିଶାରେ ଅବସ୍ଥିତ ପ୍ରମୁଖ ଇସ୍ପାତ ଉତ୍ପାଦକ ଏକକ ମାନଙ୍କର ମୁଖ୍ୟ ପରିଚାଳନା ନିର୍ଦ୍ଦେଶକ ଏବଂ କାର୍ଯ୍ୟନିର୍ବାହୀମାନଙ୍କ ସହ ଭାବ ବିନିମୟ କରିଥିଲେ । ତାଙ୍କ ମନ୍ତବ୍ୟରେ ମନ୍ତ୍ରୀ କହିଥିଲେ ଯେ ଭାରତ ଦ୍ୱିତୀୟ ବୃହତ୍ ଇସ୍ପାତ ଉତ୍ପାଦକ ରାଷ୍ଟ୍ରରେ ପରିଣତ ହୋଇଛି । 2017-18 ଆର୍ଥିକ ବର୍ଷରେ ଭାରତ 100 ମିଲିଅନ ଟନରୁ ଅଧିକ ଇସ୍ପାତ ଉତ୍ପାଦନ କରିଛି । ବିଭିନ୍ନ ନୀତି ଉପରେ ଭାରତ ସରକାରଙ୍କ ହସ୍ତକ୍ଷେପ ଫଳରେ ଭାରତୀୟ ଇସ୍ପାତ ଉଦ୍ୟୋଗ 2014-15 ଏବଂ 2015-16ରେ ଯେଉଁ ଅସୁବିଧାର ସମ୍ମୁଖୀନ ହୋଇଥିଲା ତାହା ଦୂର ହୋଇଛି । 2017ରେ ଜାତୀୟ ଇସ୍ପାତ ନୀତି ଓ ଡିଏମଆଇ ଏଣ୍ଡ ଏସପି ନୀତି ନେଇ ବିଜ୍ଞପ୍ତି ପ୍ରକାଶ ପାଇଥିଲା ଏବଂ ଏହା ଫଳରେ ଘରୋଇ ଉଦ୍ୟୋଗ ଗୁଡ଼ିକୁ ଦିଗ ନିର୍ଦ୍ଦେଶ ଓ ଗତି ମିଳିଛି ।


    ଓଡିଶା ହେଉଛି ଏକ ପ୍ରମୁଖ ଇସ୍ପାତ ଉତ୍ପାଦକ ରାଜ୍ୟ ଏବଂ ଦେଶରେ ଉତ୍ପାଦିତ ହେଉଥିବା ମୋଟ ଇସ୍ପାତରୁ ଅର୍ଦ୍ଧାଧିକ ଭାଗ ଏହି ରାଜ୍ୟ ଯୋଗଦାନ କରିଥାଏ । ଏହି ରାଜ୍ୟ ଖଣି ଏବଂ ଖଣିଜ ପଦାର୍ଥରେ ସମୃଦ୍ଧ । ଜାତୀୟ ଇସ୍ପାତ ନୀତି ଅନୁଯାୟୀ 2030-31ରେ 300 ମିଲିଅନ ଟନ ଇସ୍ପାତ ଉତ୍ପାଦନର ଲକ୍ଷ୍ୟ ରଖାଯାଇଥିବା ବେଳେ ଓଡିଶା ପାଖରେ 100 ମିଲିଅନ ଟନ ଇସ୍ପାତ ଉତ୍ପାଦନର କ୍ଷମତା ରହିଛି । କଳିଙ୍ଗନଗର ହେଉଛି ଏହି ଉଦ୍ୟୋଗର ଏକ ପ୍ରମୁଖ ପେଣ୍ଠସ୍ଥଳ । ଏହି ଅଞ୍ଚଳରେ ପାଖାପାଖି 15ଟି ଇସ୍ପାତ କାରଖାନା ରହିଛି ଏବଂ ଏଥିରେ ସାମିଲ ରହିଛି ଏନଆଇଏନଏଲ ଭଳି ସାର୍ବଜନୀନ କାରଖାନା ଏବଂ ଟାଟା ଷ୍ଟିଲ , ଜିନ୍ଦଲ ଷ୍ଟେନଲେସ ଲିମିଟେଡ , ଭିସା ଷ୍ଟିଲ ଏବଂ ମେସ୍କୋ ଭଳି ଘରୋଇ କ୍ଷେତ୍ରର କାରଖାନା । 2030 ସୁଦ୍ଧା 300 ମିଲିଅନ ଟନ ଉତ୍ପାଦନ ଲକ୍ଷ୍ୟ ହାସଲ କରିବା ଲାଗି ଓଡିଶାର କଳିଙ୍ଗନଗରରେ ଉତ୍ପାଦନ ବୃଦ୍ଧି କରିବା ଗୁରୁତ୍ୱପୂର୍ଣ୍ଣ । ମନ୍ତ୍ରୀ ଆଶାପ୍ରକାଶ କରିଥିଲେ ଯେ କଳିଙ୍ଗନଗରରେ ଫେରୋ ଆଲୟ ପ୍ଲାଂଟ , ଡକ୍ଟ ଆଇରନ ପାଇପ , ଷ୍ଟିଲ ପର୍ଣ୍ଣିଚର , ପାୱାର କମ୍ପୋନେଂଟ ମାନୁଫ୍ୟାକ୍ଚରିଂ ଏବଂ ଷ୍ଟେନଲେସ ଷ୍ଟିଲ ୟୁନିଟ ଭଳି ଡାଉନଷ୍ଟ୍ରିମ ସୁବିଧା ବିକଶିତ କରାଯିବ ।


    ବିଭିନ୍ନ ଉଦ୍ୟୋଗର ପ୍ରତିନିଧିମାନେ ପେଲେଟ ନିର୍ମାଣ ପାଇଁ ବିଶୁଦ୍ଧ ଆଇରନ ଓରର ବ୍ୟବହାର ବୃଦ୍ଧି ଉପରେ ପ୍ରକାଶ କରିଥିଲେ ଯାହା ଫଳରେ କି ମୂଲ୍ୟବାନ ଇସ୍ପାତ ଓରକୁ ସଂରକ୍ଷିତ କରି ରଖାଯାଇ ପାରିବ । ଭାରତୀୟ ଇସ୍ପାତ ଉଦ୍ୟୋଗକୁ ନେଇ ଦେଖାଦେଇଥିବା ଆହ୍ୱାନ ସମ୍ବନ୍ଧରେ ମନ୍ତ୍ରୀ ଆଲୋଚନା କରିଥିଲେ । ଏହି ଆଲୋଚନାରେ ସାମିଲ ଥିଲା ଢ଼ାଂଚାଗତ ସୁବିଧା ଯେପରିକି ବନ୍ଦରର ବିକାଶ , ରେଳପଥର ବିକାଶ , କଂଚାମାଲ ତଥା ପୂର୍ଣ୍ଣ ଉତ୍ପାଦର ପରିବହନ ପାଇଁ ସଡକ ସୁବିଧା ଇତ୍ୟାଦି । ଇସ୍ପାତ ମନ୍ତ୍ରୀ ଆଶା ପ୍ରକାଶ କରିଥିଲେ ଯେ ପରିଚାଳନା ଗତ କ୍ଷେତ୍ରରେ ଉଭୟ କେନ୍ଦ୍ର ସରକାର ଓ ରାଜ୍ୟ ସରକାର ମିଶି ଓଡିଶାରେ ଉତ୍ପାଦନ ବୃଦ୍ଧି କରିବା ପାଇଁ ସମାଧାନର ସୂତ୍ର ବାହାର କରିପାରିବେ । କେନ୍ଦ୍ର ସରକାର ଓ ରାଜ୍ୟ ସରକାରଙ୍କ ପ୍ରତିନିଧିମାନେ ମଧ୍ୟ ଏହି ସଭାରେ ଉପସ୍ଥିତ ଥିଲେ ।


    **************


    

    
    (Release ID: 1535289) Visitor Counter : 2