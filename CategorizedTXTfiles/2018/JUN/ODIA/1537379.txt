      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସଂସଦର ମୌସୁମୀ ଅଧିବେଶନ ପୂର୍ବରୁ ପୂର୍ବତନ ପ୍ରଧାନମନ୍ତ୍ରୀ ଡକ୍ଟର ମନମୋନ ସିଂହଙ୍କୁ ଭେଟିଲେ ବିଜୟ ଗୋଏଲ
      • ଆରୋପ-ପ୍ରତ୍ୟାରୋପ ମଧ୍ୟରେ ସହଯୋଗ ସଂସଦର ଅଧିବେଶନକୁ ଗଠନମୂଳକ ଭାବନାରେ ଚଳାଇବ: ବିଜୟ ଗୋଏଲ

      Posted On: 28 JUN 2018 5:52PM by PIB Bhubaneshwar

    ସଂସଦର 2018 ମୌସୁମୀ ଅଧିବେଶନକୁ ସୁଚାରୂ ରୂପେ ଚଳାଇବା ଦିଗରେ ସମସ୍ତ ଦଳର ସହଯୋଗ ଲୋଡ଼ିବା ଲକ୍ଷ୍ୟରେ କେନ୍ଦ୍ର ସଂସଦୀୟ ବ୍ୟାପାର , ପରିସଂଖ୍ୟାନ ଏବଂ କାର୍ଯ୍ୟାନ୍ୱୟନ ରାଷ୍ଟ୍ରମନ୍ତ୍ରୀ ବିଜୟ ଗୋଏଲ ଆଜି ପୂର୍ବତନ ପ୍ରଧାନମନ୍ତ୍ରୀ ଡକ୍ଟର ମନମୋହନ ସିଂହଙ୍କୁ ଭେଟି ଆଲୋଚନା କରିଛନ୍ତି ।


    ସରକାର ଗୃହରେ ସମସ୍ତ ପ୍ରସଙ୍ଗରେ ଆଲୋଚନା କରିବାକୁ ପ୍ରସ୍ତୁତ ଥିବା ଦର୍ଶାଇ ବିଜୟ ଗୋଏଲ ଗୃହର ସୂଚାରୁ ପରିଚାଳନା ନିମନ୍ତେ ସମସ୍ତ ଦଳର ସହଯୋଗ ଲୋଡ଼ିଛନ୍ତି । ଏହି ଉଦ୍ଦେଶ୍ୟରେ ମନ୍ତ୍ରୀ ଆଗାମୀ ଦିନରେ ଅନ୍ୟାନ୍ୟ ରାଜନୈତିକ ଦଳର ନେତାଙ୍କୁ ମଧ୍ୟ ଭେଟି ଆଲୋଚନା କରିବେ ।


    ଡକ୍ଟର ସିଂହଙ୍କ ସହ ଆଲୋଚନା ବେଳେ ଶ୍ରୀ ଗୋୟଲ କହିଥିଲେ ଯେ , ଲୋକସଭାରେ 68ଟି ଏବଂ ରାଜ୍ୟସଭାରେ 40ଟି ବିଲ୍ ଅଟକି ରହିଛି । ଦେଶର ସୂମହ ସ୍ୱାର୍ଥ ଦୃଷ୍ଟିରୁ ଜୁଲାଇ 18ରୁ ଅଗଷ୍ଟ 10 ସୁଦ୍ଧା ଅନୁଷ୍ଠିତ ହେଉଥିବା 18 ଦିନର ମୌସୁମୀ ଅଧିବେଶନରେ ଏ ସବୁ ବିଲ୍ ଗୃହୀତ ହେବା ଆବଶ୍ୟକ ।


    ବିଭିନ୍ନ ରାଜନୈତିକ ଦଳର ନେତାଙ୍କ ସହ ସରକାରଙ୍କ ଏହି ଆଲୋଚନା ପଦକ୍ଷେପକୁ ଡକ୍ଟର ସିଂହ ପ୍ରଶଂସା କରିଥିଲେ । ସଂସଦରେ ଉଭୟ ଗୃହର ସୂଚାରୁ ପରିଚାଳନା ନିମନ୍ତେ ଉଭୟ ଶାସକ ଏବଂ ବିରୋଧୀ ଦଳର ଗୁରୁ ଦାୟିତ୍ୱ ରହିଛି ବୋଲି ସେ କହିଥିଲେ ।


    ଶ୍ରୀ ଗୋଏଲ କହିଥିଲେ ଯେ , ଗତ ବଜେଟ ଅଧିବେଶନରେ କୌଣସି କାର୍ଯ୍ୟ ହୋଇପାରି ନଥିଲା । ରାଜ୍ୟସଭାରେ 8% ଏବଂ ଲୋକସଭାରେ 4% କାମ ହୋଇପାରିଥିଲା । ତେଣୁ ଆସନ୍ତା ଅଧିବେଶନରେ ଆରୋପ-ପ୍ରତ୍ୟାରୋପ ମଧ୍ୟରେ ଗୃହକୁ ସୂଚାରୁ ପରିଚାଳନା ନିମନ୍ତେ ବାଟ ରହିବା ଆବଶ୍ୟକ ।


    ମନ୍ତ୍ରୀ ପୁଣି କହିଥିଲେ ଯେ , ଗୁରୁତ୍ୱପୂର୍ଣ୍ଣ ବିଲ୍ ଗୁଡ଼ିକ ମଧ୍ୟରେ ମୁସଲମାନ ବିବାହ(ବିବାହ ଅଧିକାରର ସୁରକ୍ଷା)-2017 , ମୋଟର ଭେଇକିଲ୍ସ (ସଂଶୋଧନ) ବିଲ୍-2017 , ସମ୍ବିଧାନ (123ତମ ସଂଶୋଧନ) ବିଲ୍-2017 ଏବଂ ପ୍ରିଭେନ୍ସନ ଅଫ୍ କରପ୍ସନ (ସଂଶୋଧନ) ବିଲ୍-2013 ଦେଶର ସ୍ୱାର୍ଥ ଦୃଷ୍ଟିରୁ ଗୃହୀତ ହେବା ଆବଶ୍ୟକ । ରାଜ୍ୟସଭାରେ ଉପାଧ୍ୟକ୍ଷ ନିର୍ବାଚନ ମଧ୍ୟ ସହମତି ଭିତ୍ତିରେ ହେବ ବୋଲି ଶ୍ରୀ ଗୋୟଲ ଆଶା ପ୍ରକାଶ କରିଥିଲେ ।


    ମୌସୁମୀ ଅଧିବେଶନ ଆରମ୍ଭ ହେବା ପୂର୍ବରୁ ସେ ସମସ୍ତ ରାଜନୈତିକ ଦଳର ନେତାଙ୍କୁ ଭେଟି ଗୃହରେ 6ଟି ଅଧ୍ୟାଦେଶକୁ ଗୃହୀତ କରାଇ ଆଇନରେ ପରିଣତ କରିବା ପାଇଁ ସହାୟତା ଲୋଡ଼ିବେ ବୋଲି ଶ୍ରୀ ଗୋୟଲ କହିଥିଲେ । ଅଧ୍ୟାଦେଶ ଗୁଡ଼ିକ ହେଲା ଦ ଫ୍ୟୁଜିଟିଭ୍ ଇକୋନୋମିକ୍ ଅଫେଣ୍ଡର୍ସ ଅର୍ଡିନାନ୍ସ-2018 , ଦ କ୍ରିମିନାଲ ଲ ’ ( ସଂଶୋଧନ) ଅର୍ଡିନାନ୍ସ-2018 , ଦ କମର୍ସିଆଲ କୋର୍ଟସ , କମର୍ସିଆଲ ଡିଭିଜନ ଆଣ୍ଡ କମର୍ସିଆଲ ଆପେଲେଟ ଡିଭିଜନ ଅଫ୍ ହାଇକୋର୍ଟସ (ସଂଶୋଧନ) ଅର୍ଡିନାନ୍ସ-2018 , ଦ ହୋମିଓପାଥି ସେଣ୍ଟ୍ରାଲ କାଉନସିଲ୍ (ସଂଶୋଧନ) ଅର୍ଡିନାନ୍ସ-2018 , ଦ ନ୍ୟାସନାଲ ସ୍ପୋର୍ଟ୍ସ ୟୁନିଭର୍ସିଟି ଅର୍ଡିନାନ୍ସ-2018 ଏବଂ ଦ ଇନସୋଲେଭେନ୍ସି ଆଣ୍ଡ ବ୍ୟାଙ୍କରପ୍ଟସିା କୋଡ୍ (ସଂଶୋଧନ) ଅର୍ଡିନାନ୍ସ-2018 ।


    **************

    
    
    (Release ID: 1537379) Visitor Counter : 1