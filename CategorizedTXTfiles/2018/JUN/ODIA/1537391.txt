      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ମୋବାଇଲ ଆପ୍ ‘ରିୟୁନାଇଟ’ର ଶୁଭାରମ୍ଭ କଲେ ସୁରେଶ ପ୍ରଭୁ
      Posted On: 29 JUN 2018 6:44PM by PIB Bhubaneshwar


    କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏକ ମୋବାଇଲ ଆପର ଶୁଭାରମ୍ଭ କରିଛନ୍ତି । ଏହି ଆପର ନାମ ହେଉଛି ‘ ରିୟୁନାଇଟ ’ । ଏହି ଆପ ଭାରତରେ ହଜିଯାଇଥିବା ପିଲାମାନଙ୍କ ଅନ୍ୱେଷଣରେ ସହାୟତା ପ୍ରଦାନ କରିବ । ଏହି ଅବସରରେ ନିଜର ସମ୍ବୋଧନରେ ମନ୍ତ୍ରୀ ଆପ୍ ବିକଶିତ କରିବା ପାଇଁ ସ୍ୱୟଂସେବୀ ସଙ୍ଗଠନ ‘ ବଚପନ ବଚାଓ ’ ଆନ୍ଦୋଳନ ଏବଂ କ୍ୟାପଜେମିନିର ପ୍ରଶଂସା କରିଥିଲେ ।


    ମନ୍ତ୍ରୀ କହିଲେ ଯେ ହଜିଯାଇଥିବା ପିଲାମାନଙ୍କୁ ତାଙ୍କ ପିତାମାତାଙ୍କ ସହ ମିଳାଇବାର ଏହି ପ୍ରୟାସ ଜ୍ଞାନକୌଶଳର ସୁନ୍ଦର ଉପଯୋଗକୁ ଦର୍ଶାଇଥାଏ । ଏହି ଆପ ଜୀବନ ସହିତ ଜଡିତ ସାମାଜିକ ଆହ୍ୱାନର ମୁକାବିଲା କରିବାରେ ସହାୟକ ହେବ ।


    ଏହି ଆପ୍ ମାଧ୍ୟମରେ ମାତାପିତା ପିଲାମାନଙ୍କ ଛବି , ସେମାନଙ୍କ ବାବଦରେ ବିବରଣୀ ଯେପରିକି ନାମ , ଠିକଣା , ଜନ୍ମଚିହ୍ନ ଆଦି ଅପଲୋଡ କରିପାରିବେ , ପୋଲିସ ଷ୍ଟେସନକୁ ରିପୋର୍ଟ କରିପାରିବେ ତଥା ହଜିଯାଇଥିବା ପିଲାମାନଙ୍କୁ ଚିହ୍ନି ପାରିବେ । ହଜିଯାଇଥିବା ପିଲାମାନଙ୍କୁ ଚିହ୍ନିବା ପାଇଁ ଆମାଜନରେକଗନିସନ ୱେବ ଆଧାରିତ ଫେସିଆଲ ରେକଗନିସନ ପରି ସେବାର ଉପଯୋଗ କରାଯାଉଛି । ଏହି ଆପ ଉଭୟ ଆଣ୍ଡ୍ରୋଏଡ ଏବଂ ଆଇଓଏସ ପ୍ଲାଟଫର୍ମରେ ଉପଲବ୍ଧ ।


    ପିଲାମାନଙ୍କ ସୁରକ୍ଷା ସନ୍ଦର୍ଭରେ ବଚପନ ବଚାଓ ଆନ୍ଦୋଳନ ( ବିବିଏ ) ଭାରତର ସବୁଠାରୁ ବଡ ଆନ୍ଦୋଳନ । ବିବିଏ ପିଲାମାନଙ୍କ ଅଧିକାର ସଂରକ୍ଷଣ ସହିତ ସମ୍ବନ୍ଧିତ ଆଇନ ନିର୍ମାଣରେ ମହତ୍ୱପୂର୍ଣ୍ଣ ଭୂମିକା ନିର୍ବାହ କରିଛି । ଏହି ଆନ୍ଦୋଳନ 2006 ନିଠାରୀ ଘଟଣା ପରଠାରୁ ଆରମ୍ଭ ହୋଇଛି । ଏହି ଅବସରରେ ନୋବେଲ ପୁରସ୍କାର ବିଜେତା ଏବଂ ବଚପନ ବଚାଓ ଆନ୍ଦୋଳନର ସଂସ୍ଥାପକ ଶ୍ରୀ କୈଳାସ ସତ୍ୟାର୍ଥୀ ମଧ୍ୟ ଉପସ୍ଥିତ ଥିଲେ ।


    **********

    
    
    (Release ID: 1537391) Visitor Counter : 3