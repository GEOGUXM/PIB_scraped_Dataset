      ଉପରାଷ୍ଟ୍ରପତିଙ୍କ ସଚିବାଳୟ

      କର୍କଟ ରୋଗର ଚିକିତ୍ସାକୁ ଶସ୍ତା କରାଯାଉ: ଉପରାଷ୍ଟ୍ରପତି
      Posted On: 28 JUN 2018 5:38PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କୟା ନାଇଡୁ ନୀତି-ନିର୍ମାତାମାନଙ୍କୁ କହିଛନ୍ତି ଯେ ସେମାନେ କର୍କଟ ରୋଗର ଚିକିତ୍ସାକୁ ଶସ୍ତା କରିବା ଦିଗରେ ପ୍ରୟାସ କରନ୍ତୁ । କର୍ଣ୍ଣାଟକର ବାଙ୍ଗାଲୁରୁଠାରେ ଆଜି କିଦୱାଇ କର୍କଟ ପ୍ରତିଷ୍ଠାନରେ ନୂତନ ରାଜ୍ୟ କର୍କଟ ପ୍ରତିଷ୍ଠାନ ବ୍ଲକର ଉଦଘାଟନ କରିବା ପରେ ସେଠାରେ ମହଜୁଦ ଜନସାଧାରଣଙ୍କୁ ସମ୍ବୋଧିତ କରି ଉପରାଷ୍ଟ୍ରପତି କର୍କଟ ରୋଗ ଚିକିତ୍ସା କ୍ଷେତ୍ରରେ ବୃଦ୍ଧି ପାଉଥିବା ଖର୍ଚ୍ଚକୁ ନେଇ ଚିନ୍ତା ପ୍ରକଟ କରିଛନ୍ତି । ଏହି ଅବସରରେ କର୍ଣ୍ଣାଟକର ରାଜ୍ୟପାଳ ଶ୍ରୀ ବାଜୁଭାଇ ରୁଦାଭାଇ ବାଲା , ମୁଖ୍ୟମନ୍ତ୍ରୀ ଶ୍ରୀ ଏଚ ଡି କୁମାରସ୍ୱାମୀ ଏବଂ ଅନ୍ୟାନ୍ୟ ବରିଷ୍ଠ ଅଧିକାରୀ ଉପସ୍ଥିତ ଥିଲେ ।


    ଉପରାଷ୍ଟ୍ରପତି କର୍କଟ ରୋଗ ବଢ଼ୁଥିବାରୁ ଏହାର ମୁକାବିଲା କରିବା ପାଇଁ ରାଷ୍ଟ୍ରୀୟ ଓ ଆଞ୍ଚଳିକ ସ୍ତରରେ ଏହାର ପ୍ରତିଷେଧକ , ରୋଗ ନିବାରକ ଏବଂ ବେଦନା ନିବାରକ କାର୍ଯ୍ୟକ୍ରମକୁ ଶସକ୍ତ କରିବା ନିମନ୍ତେ ଆହ୍ୱାନ ପ୍ରଦାନ କରିଥିଲେ ।


    ସେ କହିଥିଲେ ଯେ ଏଥିରେ କୌଣସି ସନ୍ଦେହ ନାହିଁ ଯେ କର୍କଟର ସଠିକ ଚିକିତ୍ସା ପାଇଁ ଜରୁରୀ ପ୍ରଶିକ୍ଷଣ ଶ୍ରମଶକ୍ତି ଏବଂ ଉପକରଣ ପାଇଁ ଅଧିକ ଅର୍ଥରାଶି ନିବେଶ କରାଯିବାର ଆବଶ୍ୟକତା ରହିଛି । ମାତ୍ର ସରକାର ଏଥିପାଇଁ ବିଭିନ୍ନ ବିକଳ୍ପ ନୀତି ପ୍ରସ୍ତୁତ କରିବା ଆବଶ୍ୟକ ଯାହା ଫଳରେ କି କର୍କଟ ରୋଗର ଚିକିତ୍ସାକୁ ଶସ୍ତା କରାଯାଇ ପାରିବ ।


    ଉପରାଷ୍ଟ୍ରପତି ଡାକ୍ତରମାନଙ୍କୁ କହିଥିଲେ ଯେ ସେମାନେ କର୍କଟ ରୋଗରେ ପୀଡିତ ବ୍ୟକ୍ତିମାନଙ୍କ ସହିତ ନିୟମିତ ସମ୍ପର୍କ ରଖିବା ଜାରି ରଖନ୍ତୁ । ରୋଗୀ ଏବଂ ସେମାନଙ୍କ ପରିବାର ବର୍ଗଙ୍କୁ ଏହି ସ୍ୱାଚ୍ଛନ୍ଦ୍ୟର ଆବଶ୍ୟକତା ରହିଛି । ଉପରାଷ୍ଟ୍ରପତି କହିଲେ ଯେ କର୍କଟ ରୋଗ ପୀଡିତମାନଙ୍କୁ ବେଦନା ନାଶକ ଦେଖାରେଖା ଏବଂ ଏହାଠାରୁ ମଧ୍ୟ ମହତ୍ୱପୂର୍ଣ୍ଣ ମଧୁର ଶବ୍ଦର ଆବଶ୍ୟକତା ରହିଛି ଯାହା ଫଳରେ କି ଯନ୍ତ୍ରଣାକୁ ସହନୀୟ କରାଯାଇ ପାରିବ । ସେ କହିଲେ ଯେ ସହାନୁଭୂତି , ଧୈର୍ଯ୍ୟ , ଦେଖାରେଖା ଏବଂ ସମ୍ବେଦନା ହେଉଛି ଏପରି ଗୁଣ , ଯାହାକି କର୍କଟ ରୋଗରେ ପୀଡିତ ବ୍ୟକ୍ତିଙ୍କ ହୃଦୟରେ ଆଶା ଜାଗରଣ କରିବା ସହ ପୀଡିତ ପରିବାରର ବିଚଳିତ ମନକୁ ଶାନ୍ତି ପ୍ରଦାନ କରିଥାଏ ।


    ଉପରାଷ୍ଟ୍ରପତି ପ୍ରଦୂଷଣ , ମୋଟାପା , ତମାଖୁର ହାନିକାରକ ବ୍ୟବହାର , ସୁପାରୀ ଏବଂ ଆଲକହଲ , ସୁସ୍ଥ ଜୀବନଶୈଳୀ , ଜଙ୍କଫୁଡ ଖାଇବା ଜନିତ କ୍ଷତି ପ୍ରତି ଜନସାଧାରଣଙ୍କ ମଧ୍ୟରେ ସଚେତନତା ବୃଦ୍ଧି କରିବାର ଆବଶ୍ୟକତା ଉପରେ ବଳ ଦେଇଥିଲେ । ସେ କହିଥିଲେ ଯେ ଯେଉଁମାନଙ୍କଠାରେ କର୍କଟ ହେବାର ଲକ୍ଷଣ ଦେଖାଯାଉଛି ସେମାନଙ୍କୁ ବିଭିନ୍ନ ସମୟାନ୍ତରରେ ପରୀକ୍ଷା କରାଇ ନେବାର ଆବଶ୍ୟକତା ରହିଛି ।


    ଉପରାଷ୍ଟ୍ରପତି ନୀତି ନିର୍ମାତାମାନଙ୍କଠାରୁ କର୍କଟ ରୋଗ ପାଇଁ ପ୍ରଭାବୀ ରଣନୀତି ପ୍ରସ୍ତୁତ କରିବା ନେଇ ଆଗ୍ରହ ପ୍ରକାଶ କରିଥିଲେ ଏବଂ କହିଥିଲେ ଯେ କର୍କଟ ସୁରକ୍ଷା ଅନୁସନ୍ଧାନ କ୍ଷେତ୍ରରେ ନିବେଶ ବୃଦ୍ଧି କରିବାର ଆବଶ୍ୟକତା ରହିଛି ।


    ***********


    

    
    (Release ID: 1537372) Visitor Counter : 1