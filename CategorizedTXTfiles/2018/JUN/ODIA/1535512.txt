      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଲିମ୍ଫାଟିକ ଫାଇଲେରିଆକୁ ସମାପ୍ତ କରିବା ଉଦ୍ଦେଶ୍ୟରେ ଆୟୋଜିତ ବୈଶ୍ୱିକ ସନ୍ଧିର 10ମ ବୈଠକକୁ ଉଦଘାଟନ କଲେ ଶ୍ରୀ ଜେ.ପି.ନଡ୍ଡା
      • ଲିମ୍ଫାଟିକ ଫାଇଲେରିଆ ଉନ୍ମୁଳନ ପାଇଁ ତ୍ୱରିତ ଯୋଜନା ଜାରି
      • ସରକାର ଲିମ୍ଫାଟିକ ଫାଇଲେରିଆ ସମାପ୍ତ କରିବା ପାଇଁ ପ୍ରତିବଦ୍ଧ: ଶ୍ରୀ ଜେ.ପି.ନଡ୍ଡା
      Posted On: 13 JUN 2018 4:00PM by PIB Bhubaneshwar


    ଭାରତ ଲିମ୍ଫାଟିକ ଫାଇଲେରିଆ ସଞ୍ଚରଣ ଏବଂ ରୋଗର କାରଣକୁ ସମାପ୍ତ କରିବା ସହିତ ଆଗାମୀ ପିଢିକୁ ଏହି ରୋଗରୁ ମୁକ୍ତ ରଖିବା ପାଇଁ ପ୍ରତିବଦ୍ଧ ବୋଲି କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା କହିଥିଲେ । ଲିମ୍ଫାଟିକ ଫାଇଲେରିଆକୁ ସମାପ୍ତ କରିବା ପାଇଁ ଆୟୋଜିତ ବୈଶ୍ୱିକ ସନ୍ଧିର 10ତମ ବୈଠକ ( GAELF )ର ଉଦଘାଟନ କରି ଶ୍ରୀ ନଡ୍ଡା ଏହା କହିଥିଲେ । ସଫଳତାର ସହିତ ଏହି ସଂକ୍ରମଣକୁ ରୋକିବା କ୍ଷେତ୍ରରେ ଉତ୍ତମ ପ୍ରଦର୍ଶନ କରିଥିବା 11ଟି ଦେଶ କାମ୍ବୋଡିଆ , କୁକ ଦ୍ୱୀପ ସମୂହ , ଇଜିପ୍ଟ , ମାଲଦ୍ୱୀପ , ମାର୍ଶାଲ ଦ୍ୱୀପ , ନିଉ , ଶ୍ରୀଲଙ୍କା , ଥାଇଲ୍ୟାଣ୍ଡ , ଟୋଗୋ , ଟୋଙ୍ଗା ଏବଂ ଭନୁଆଟୁକୁ ଶ୍ରୀ ନଡ୍ଡା ଜିଏଇଏଲଏଫ ପୁରସ୍କାର ପ୍ରଦାନ କରିଥିଲେ । କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀ ଭାରତ ପାଇଁ ଲିମ୍ଫାଟିକ ଫାଇଲେରିଆକୁ ସମାପ୍ତ କରିବା ପାଇଁ ଏକ ତ୍ୱରୀତ ଯୋଜନା ଜାରି କରିଥିଲେ ।


    କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ଅଶ୍ୱିନୀ କୁମାର ଚୌବେ , ଗୁୟାନାର ମନ୍ତ୍ରୀ ଡା.କରେନ କମିଙ୍ଗସ୍ , ଡିଏସଆର ଏବଂ ଡିଜି-ଆଇସିଏମଆରର ସଚିବ ପ୍ରୋଫେସର ବଳରାମ ଭାର୍ଗବ , ଜିଏଇଏଲଏଫର ଅଧ୍ୟକ୍ଷ ପ୍ରୋଫେସର ଚାର୍ଲ୍ସ ମ୍ୟାକେଂଜୀ , ସ୍ୱାସ୍ଥ୍ୟ ସେବାର ମହାନିର୍ଦ୍ଦେଶକ ଡା. ପ୍ରମିଳା ଗୁପ୍ତା ଏବଂ ଡବ୍ଲୁଏଚଓର ଡା. ଯୋନାଥନ କିଂଗ ଉପସ୍ଥିତ ଥିଲେ ।


    ଶ୍ରୀ ନଡ୍ଡା କହିଥିଲେ ଯେ ଲିମ୍ଫାଟିକ ଫାଇଲେରିଆକୁ ସମାପ୍ତ କରିବାର ରଣନୀତି ଦୁଇଟି ତଥ୍ୟ ଉପରେ ଆଧାରୀତ । 1- ବର୍ଷକୁ ଥରେ ବଡ ଧରଣର ଔଷଧ କାର୍ଯ୍ୟକ୍ରମ କରାଯିବା ଆବଶ୍ୟକ ଯାହାଦ୍ୱାରା କୌଣସି ନୂତନ ରୋଗୀ ଚିହ୍ନଟ ନହୁଅନ୍ତୁ । 2- ରୋଗଗ୍ରସ୍ତ ବ୍ୟକ୍ତିଙ୍କର ରୁଗ୍ଣତା ପ୍ରବନ୍ଧନ ସହିତ ଉତ୍ତମ ସେବା ପ୍ରଦାନ କରାଯାଇପାରିବ । ଶ୍ରୀ ନଡ୍ଡା କହିଥିଲେ ଯେ ଏଥିପାଇଁ ବି ଭିନ୍ନ ବିଭାଗଗୁଡିକର ସହଯୋଗ ଆବଶ୍ୟକ । ସେ ଆଶାବ୍ୟକ୍ତ କରି କହିଥିଲେ ଯେ ଆଜି ଜା ରି କରାଯାଇଥିବା ତ୍ୱରୀତ ଯୋଜନା ଦ୍ୱାରା ଲିମ୍ଫାଟିକ ଫାଇଲେରିଆ ସଂପୂର୍ଣ୍ଣ ଭାବେ ସମାପ୍ତ ହୋଇପାରିବ ।


    ଶ୍ରୀ ଅଶ୍ୱିନୀ କୁମାର ଚୌବେ କହିଥିଲେ ଯେ ପ୍ରଭାବିତ ସମୁଦାୟମାନଙ୍କ ମଧ୍ୟରେ ରୋଗ ଏବଂ ଏହାର ଚିକିତ୍ସା ପ୍ରତି ବିସ୍ତୃତ ସଚେତନତାର ଆବଶ୍ୟକତା ରହିଛି । ମୋର ବିଶ୍ୱାସ ଯେ ଏହି କାର୍ଯ୍ୟକ୍ରମରେ ବିଶେଷଜ୍ଞମାନେ ନୂତନ ଦୃଷ୍ଟିକୋଣ ପ୍ରସ୍ତୁତ କରିବେ । ସମସ୍ତ ହିତାଧିକାରୀମାନଙ୍କ ସହିତ ମିଶି କାମ କରିବାର ଆବଶ୍ୟକତା ରହିଛି ଯାହାଦ୍ୱାରା ଲିମ୍ଫାଟିକ ଫାଇଲେରିଆକୁ ସଂପୂର୍ଣ୍ଣ ଭାବେ ଉନ୍ମୁଳନ କରିହେବ ।


    ଲିମ୍ଫାଟିକ ଫାଇଲେରିଆକୁ ସାଧାରଣତଃ ହାତୀ ଗୋଡ ନାମରେ ସମସ୍ତେ ଜାଣନ୍ତି । ଭାରତ ସହିତ 73ଟି ଦେଶ ଏହି ରୋଗର ଶିକାର ହୋଇଛି । ଏହି ରୋଗ କ୍ୟୁଲେକ୍ସ ମଶା କାମୁଡିବା ଦ୍ୱାରା ହୋଇଥାଏ ।ଏହି ମଶା ସ୍ଥିର ଏବଂ ଅପରିସ୍କାର ପାଣିରେ ବଂଶ ବିସ୍ତାର କରିଥାଏ ।


    ଜିଏଇଏଲଏଫ 72ଟି ଦେଶର ରାଷ୍ଟ୍ରୀୟ ଲିମ୍ଫାଟିକ ଫାଇଲେରିଆ ମୁକ୍ତ କାର୍ଯ୍ୟକ୍ରମର ସନ୍ଧି । ଏହାଦ୍ୱାରା ଏନଜିଓ , ଘରୋଇ କ୍ଷେତ୍ର , ଶୈକ୍ଷିକ ଏବଂ ଅନୁସନ୍ଧାନ ମଧ୍ୟ ଜଡିତ । ବୈଠକ ପ୍ରତି 2 ବର୍ଷରେ ଥରେ ଆୟୋଜନ କରାଯାଇଥାଏ । 2002ରେ ଦ୍ୱିତୀୟ ବୈଠକର ଆୟୋଜନ ନୂଆଦିଲ୍ଲୀଠାରେ ହୋଇଥିଲା । ଏବେ ଭାରତ 10ତମ ବୈଠକ ଆୟୋଜନ କରିଛି ।


    **************

    
    
    (Release ID: 1535512) Visitor Counter : 1