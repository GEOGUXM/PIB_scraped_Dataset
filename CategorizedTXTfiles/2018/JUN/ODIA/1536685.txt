      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଜୁଲାଇ 1ରୁ ଅକ୍ସିଟୋସିନ ଫର୍ମୁଲେସନ ଉପରେ ନିଷିଦ୍ଧାଦେଶ
      • ଘରୋଇ ବ୍ୟବହାର ପାଇଁ ଔଷଧ ପ୍ରସ୍ତୁତ କରିବାକୁ ବେସରକାରୀ ନିର୍ମାତାଙ୍କୁ ମିଳିବନି ଅନୁମତି
      • ଘରୋଇ ବ୍ୟବହାର ପାଇଁ କେବଳ KAPL ଯୋଗାଇ ଦେବ ଔଷଧ
      Posted On: 27 JUN 2018 3:05PM by PIB Bhubaneshwar


    ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଜୁଲାଇ 2018ରୁ ଘରୋଇ ବ୍ୟବହାର ପାଇଁ ଅକ୍ସିଟୋସିନ ଫର୍ମୁଲେସନ ଉତ୍ପାଦନ ଉପରେ ନିଷିଦ୍ଧାଦେଶ ଜାରୀ କରିଛି । ଏହାବ୍ୟତୀତ ଅକ୍ସିଟୋସିନ ଏବଂ ଏହାର ଫର୍ମୁଲେସନ ଆମଦାନୀ ଉପରେ ମଧ୍ୟ ନିଷିଦ୍ଧାଦେଶ ଜାରୀ କରିଛି ।


    ଜୁଲାଇ 1 , 2018ରୁ ଘରୋଇ ବ୍ୟବହାର ପାଇଁ ଔଷଧ ପ୍ରସ୍ତୁତ କରିବାକୁ କୌଣସି ବେସରକାରୀ ନିର୍ମାତାଙ୍କୁ ଅନୁମତି ଦିଆଯିବନାହିଁ । କେବଳ ପବ୍ଲିକ ସେକ୍ଟର କଂପାନୀ କର୍ଣ୍ଣାଟକ ଆଣ୍ଟିବାୟୋଟିକ୍ସ ଆଣ୍ଡ ଫାର୍ମାସ୍ୟୁଟିକାଲ ଲିମିଟେଡ ଉପରୋକ୍ତ ତାରିଖରୁ ଘରୋଇ ବ୍ୟବହାର ପାଇଁ ଏହି ଔଷଧ ପ୍ରସ୍ତୁତ କରିବ । ଘରୋଇ ବ୍ୟବହାର ପାଇଁ ପଞ୍ଜୀକୃତ ଡାକ୍ତରଖାନା ଏବଂ କ୍ଲିନିକଗୁଡିକୁ ଅକ୍ସିଟୋସିନ ଫର୍ମୁଲେସନ କେଏପିଏଲ ଯୋଗାଇ ଦେବ । ଅକ୍ସିଟୋସିନ କୌଣସି କ୍ଷେତ୍ରରେ ମଧ୍ୟ ଅନ୍ୟ ନାମରେ ଖୁଚୁରା ଔଷଧ ବ୍ୟବସାୟୀ ବିକ୍ରୀ କରିପାରିବେ ନାହିଁ ।


    ଦେଶରେ ସାର୍ବଜନୀନ ଏବଂ ଘରୋଇ କ୍ଷେତ୍ରର ସମସ୍ତ ପଞ୍ଜୀକୃତ ଡାକ୍ତରଖାନା ଏବଂ କ୍ଲିନକଗୁଡିକୁ କେଏପିଏଲ ସହିତ ଯୋଗାଯୋଗ କରିବା ପାଇଁ ପରାମର୍ଶ ଦିଆଯାଇଛି ।


    ************

    
    
    (Release ID: 1536685) Visitor Counter : 5