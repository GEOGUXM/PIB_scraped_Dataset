      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନରେନ୍ଦ୍ର ମୋଦୀ ଆପ୍ ମାଧ୍ୟମରେ ବିଭିନ୍ନ ସାମାଜିକ ସୁରକ୍ଷା ଯୋଜନାର ହିତାଧିକାରୀଙ୍କ ସହ ମତବିନିମୟ ସମୟରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 27 JUN 2018 8:57PM by PIB Bhubaneshwar


    ଏମାନେ ହେଉଛନ୍ତି ସେହି ଲୋକ ଯେଉଁମାନେ ବେଳ ଥାଉ ଥାଉ ବୁଦ୍ଧିମାନର ପଦକ୍ଷେପ ଉଠାଇଛନ୍ତି ଆଉ ଜୀବନର ପ୍ରତ୍ୟେକ ଆହ୍ୱାନ ପାଇଁ ନିଜକୁ ନିଜେ ପ୍ରସ୍ତୁତ କରିଛନ୍ତି । ମୋର ସଂପୂର୍ଣ୍ଣ ବିଶ୍ୱାସ ରହିଛି କି ଆଜି ଯେଉଁ କଥା କହିବେ ତାହା ଦେଶର କୋଟି କୋଟି ଲୋକଙ୍କୁ ପ୍ରେରଣା ଦେବ । ଆମେ ସମସ୍ତେ ଜାଣିଛେ , କି ଜୀବନରେ ଗୋଟିଏ କଥା ହେଉଛି ବହୁତ ନିଶ୍ଚିତ ଆଉ ତାହା ହେଉଛି ଜୀବନର ଅନିଶ୍ଚିତତା । ଆମ ଭିତରୁ କେହି ଜାଣି ନାହାଁନ୍ତି କି ଆସନ୍ତାକାଲି , ଭବିଷ୍ୟତର ସମୟ ଆମ ଜୀବନରେ କ ’ ଣ ନେଇ କରି ଆସିବ ।


    ଜନ ସୁରକ୍ଷା ଯୋଜନା ଗୁଡ଼ିକ ଜୀବନର ଅନିଶ୍ଚିତତା ଏବଂ ପରିସ୍ଥିତି ଗୁଡ଼ିକ ସହିତ ମୁକାବିଲା କରିବାରେ ଏବଂ ମୁକାବିଲା କରି ଜୀତିବା ପାଇଁ ସାହସ ଦେଇଥାଏ । ଆଉ ଏହି ସାହସ ଏବେ ଦେଶର କୋଟି କୋଟି ଲୋକଙ୍କ ପାଖରେ ପହଂଚିଛି । ସେ ପ୍ରଧାନମନ୍ତ୍ରୀ ଜୀବନ ବୀମା ଯୋଜନା ହେଉ , ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ହେଉ , ଅଟଳ ପେନସନ୍ ଯୋଜନା ହେଉ ଅବା ପ୍ରଧାନମନ୍ତ୍ରୀ ବୟ-ବନ୍ଦନା ଯୋଜନା ହେଉ ।


    ଜନ ସୁରକ୍ଷା ଯୋଜନା ଗୁଡ଼ିକ ସାଧାରଣ ଜନତାଙ୍କୁ ଆଉ ବିଶେଷ କରି ଆର୍ଥିକ ଦିଗରୁ ପଛୁଆ ବର୍ଗଙ୍କୁ ସଶକ୍ତ କରୁଛି । ଯାହା ଦ୍ୱାରା ବିପଦ ସମୟରେ ସେମାନେ ଦୃଢ଼ତାର ସହିତ ଠିଆ ହୋଇ ପାରିବେ , ଜୀବନରେ ହାରି ଯିବେନାହିଁ । ଯେତେବେଳେ ଆମ ସରକାର ଗଠନ ହେଲା , ଆମେ ସରକାରରେ ଆସିଲୁ ତ ଆର୍ଥିକ ସହାୟତା ତ ’ ଦୂରର କଥା , ଗରିବଙ୍କ ପାଖରେ ନିଜର ବ୍ୟାଙ୍କ ଖାତା ମଧ୍ୟ ନ ଥିଲା ।


    ଆମେ ତିନୋଟି କଥା ଉପରେ ଗରୁତ୍ୱ ଦେଲୁ - ଦଳିତ , ପୀଡ଼ିତ , ବଂଚିତ , ଆଦିବାସୀ , ମହିଳା , ଏହି ସମସ୍ତଙ୍କୁ ସଶକ୍ତ କରିବା ପାଇଁ ବ୍ୟାଙ୍କିଙ୍ଗ ସୁବିଧାରୁ ବଂଚିତ ଲୋକଙ୍କ ପାଖରେ ବ୍ୟାଙ୍କ ସୁବିଧା ପହଂଚାଇବା । କ୍ଷୁଦ୍ର ଉଦ୍ୟୋଗ ଆଉ ଛୋଟ ବ୍ୟବସାୟୀଙ୍କୁ ଆର୍ଥିକ ସହାୟତା ଉପଲବ୍ଧ କରାଇବା ଏବଂ ଆର୍ଥିକ ଦିଗରୁ ଅସୁରକ୍ଷିତ ଲୋକଙ୍କୁ ଆର୍ଥିକ ସୁରକ୍ଷା ପ୍ରଦାନ କରିବା ଅର୍ଥାତ୍ ବ୍ୟାଙ୍କ ଠାରୁ ଦୂରରେ ଥିବା ଲୋକଙ୍କୁ ବ୍ୟାଙ୍କ ପାଖରେ ପହଂଚାଇବା , ପାଣ୍ଠି ନ ଥିବା ଲୋକଙ୍କୁ ପାଣ୍ଠି ଯୋଗାଇ ଦେବା ଏବଂ ଆର୍ଥିକ ଦିଗରୁ ଅସୁରକ୍ଷିତ ଲୋକଙ୍କୁ ଆର୍ଥିକ ସୁରକ୍ଷା ପ୍ରଦାନ କରିବା ।


    ଆଉ ଆପଣ ସମସ୍ତେ ଏହା ଜାଣି ବହୁତ ଖୁସି ହେବେ କି ବିଶ୍ୱ ବ୍ୟାଙ୍କର Fintax ରିପୋର୍ଟରେ କୁହାଯାଇଛି କି ପ୍ରଧାନମନ୍ତ୍ରୀ ଜନ-ଧନ ଯୋଜନା ହେଉଛି ଏକ ସଫଳ ଆର୍ଥିକ ଅନ୍ତର୍ଭୁକ୍ତୀକରଣ କାର୍ଯ୍ୟକ୍ରମ , ଯେଉଁଥିରେ ତିନି ବର୍ଷରେ 2014 ରୁ 2017 ସମୟ ସୀମା ମଧ୍ୟରେ 28 କୋଟି ନୂତନ ବ୍ୟାଙ୍କ ଖାତା ଖୋଲା ଯାଇଥିଲା । ଏହି ସଂଖ୍ୟା ଏହି ସମୟ ସୀମା ମଧ୍ୟରେ ସଂପୂର୍ଣ୍ଣ ବିଶ୍ୱରେ ଖୋଲା ଯାଇଥିବା ସମସ୍ତ ନୂତନ ବ୍ୟାଙ୍କ ଖାତାର ହେଉଛି 55 ପ୍ରତିଶତ - ଅଧାରୁ ଅଧିକ । ଆଗରୁ ଆମର ଏଠି ଗୋଟିଏ ପୁରୁଣା ଲୋକକଥା ଥିଲା – ଏକ ବାଜୁ ରାମ୍ , ଏକ୍ ବାଜୁ ଗାଁଓ , ଅର୍ଥାତ୍ ଗୋଟିଏ ପଟରେ ହିନ୍ଦୁସ୍ଥାନ ଆଉ ଅନ୍ୟ ପଟରେ ସଂପୂର୍ଣ୍ଣ ବିଶ୍ୱ ।


    ଏହା ବ୍ୟତୀତ ରିପୋର୍ଟରେ ଏହା ମଧ୍ୟ କୁହା ଯାଇଛି କି ବ୍ୟାଙ୍କ ଖାତା ଖୋଲୁଥିବା ଲୋକଙ୍କ ସଂଖ୍ୟା 2014ରେ , ଅର୍ଥାତ୍ ଆମ ସରକାର ପ୍ରତିଷ୍ଠା ହେବା ପୂର୍ବରୁ ପାଖାପାଖି 50-52ପ୍ରତିଶତ ଥିଲା । ତାହା ଏହି ତିନି ବର୍ଷରେ 80 ପ୍ରତିଶତକୁ ଅତିକ୍ରମ କରି ସାରିଛି । ଆଉ ବିଶେଷ କରି ମହିଳାମାନଙ୍କର ବ୍ୟାଙ୍କ ଖାତାରେ ବୃଦ୍ଧି ହୋଇଛି । ବର୍ଷ ବର୍ଷ ଧରି ଆମର ଏଠି କଥା ହୋଇ ଆସୁଥିଲେ କି ଭିନ୍ନ ଭିନ୍ନ ଦେଶରେ ସାମାଜିକ ସୁରକ୍ଷାର ବ୍ୟବସ୍ଥା ଅଛି , କିନ୍ତୁ ଭାରତରେ ନାହିଁ ।


    ଯେତେବେଳେ ଆମେ ସରକାର ଗଠନ କରି କ୍ଷମତାକୁ ଆସିଲୁ ତ ପରିସ୍ଥିତି କିଛି ଏପରି ହିଁ ଥିଲା । ଦେଶର ସାଧାରଣ ଲୋକ ସାମାଜିକ ସୁରକ୍ଷାରୁ ବଂଚିତ ଥିଲା । ଏହି କଥା ଠିକ୍ ଥିଲା କି ଭାରତରେ ପରମ୍ପରାଗତ ଭାବେ ସଂଯୁକ୍ତ ପରିବାରର ବ୍ୟବସ୍ଥା ଥିଲା । ଗୋଟିଏ ଗୋଟିଏ ପରିବାରରେ 20-20 , 25-25 , 30-30 ଲୋକ ଏକାଠି ରହୁଥିଲେ , ତ ସୁରକ୍ଷାର ସାମାଜିକ ବ୍ୟବସ୍ଥା ଥିଲା । କିନ୍ତୁ ଏବେ ପରିବାର ଛୋଟ ଛୋଟ ହୋଇ ଯିବାରେ ଲାଗିଛି , ବୃଦ୍ଧ ମାଆ ବାପା ଅଲଗା ରହୁଛନ୍ତି , ପିଲାମାନେ ଅଲଗା ରହୁଛନ୍ତି । ସାମାଜିକ ବ୍ୟବସ୍ଥା ବଦଳିବାରେ ଲାଗିଛି ।


    ଆମେ ଏହି ସ୍ଥିତିରେ ପରିବର୍ତ୍ତନ ଆଣିବା ପାଇଁ ଏକ ନୂତନ ପରିସ୍ଥିତିରେ ସୁରକ୍ଷା ପ୍ରଦାନ କରିବା ପାଇଁ ଆଜି ଜନ - ଧନ ଯୋଜନା ଅଧୀନରେ ଲାଇଫ୍ କଭର୍ ଏବଂ ରୂପେ କାର୍ଡ , ଦୁର୍ଘଟଣା ଜନିତ କ୍ଷତିର ଭରଣା ପାଇଁ ବୀମା ସୁବିଧା ଉପଲବ୍ଧ କରାଇ ଦିଆଯାଉଛି । ଏହା ସହିତ ମଧ୍ୟ ଜନ ସୁରକ୍ଷା ଯୋଜନା ଗୁଡ଼ିକ ଅଧୀନରେ ଦୁଇଟି ବୀମା ଏବଂ ଗୋଟିଏ ପେନସନ୍ ଯୋଜନା ଆରମ୍ଭ କରା ଯାଇଛି ।


    ଏହାର ପରିଣାମ ହେଉଛି କି 2014ରେ ଯେତେବେଳେ ସରକାରଙ୍କ ବୀମା ଯୋଜନା ଗୁଡ଼ିକ ଅଧୀନରେ କେବଳ 4 କୋଟି 80 ଲକ୍ଷ ଅର୍ଥାତ୍ 5 କୋଟିରୁ ମଧ୍ୟ କମ୍ ହିତାଧିକାରୀ ଥିଲେ , ଆଜି 2018 ରେ ଜନ ସୁରକ୍ଷା ଯୋଜନା ଗୁଡ଼ିକ ଅଧୀନରେ ଏହି ସଂଖ୍ୟା 10 ଗୁଣରୁ ଅଧିକ ବୃଦ୍ଧି ପାଇଛି ଆଉ ପାଖାପାଖି 50 କୋଟି ହିତାଧିକାରୀ ଯୋଡ଼ି ହୋଇ ଯାଇଛନ୍ତି ।


    ଜନ ସୁରକ୍ଷା ଅଧୀନରେ ଆରମ୍ଭ କରା ଯାଇଥିବା ଏହି ଯୋଜନା ଗୁଡ଼ିକ ଭିନ୍ନ ଭିନ୍ନ ପରିସ୍ଥିତି ପାଇଁ ରହିଛି ଆଉ ଖୁବ୍ କମ୍ ପ୍ରିମିୟମରେ ଆରମ୍ଭ କରାଯାଇଛି । ଫଳରେ ଦେଶର ପ୍ରତ୍ୟେକ କ୍ଷେତ୍ରରେ , ପ୍ରତ୍ୟେକ ଅଂଚଳରେ , ପ୍ରତ୍ୟେକ ବୟସ ବର୍ଗର ଲୋକ ଏହାର ଲାଭ ଉଠାଇ ପାରିବେ ।


    ମୁଁ ଆଜି ଯେଉଁ ଲୋକ ମାନଙ୍କ ସହିତ କଥା ହେବାକୁ ଯାଉଛି – ମୁଁ ଜାଣିଛି କି ଏହି ଯୋଜନା ଏଭଳି ଭାବେ ଅଛି , ଯେଉଁ ମାନଙ୍କ ସହିତ ଦୁଃଖ ଯୋଡ଼ି ହୋଇ ରହିଛି , କଷ୍ଟ ଯୋଡ଼ି ହୋଇ ରହିଛି , ଏକ ବହୁତ ବଡ଼ ଆଘାତ ଯୋଡ଼ି ହୋଇ ରହିଛି । କିନ୍ତୁ ଯେଉଁମାନେ ଏହି ସଙ୍କଟଜନକ ସମୟକୁ ସହ୍ୟ କରି ନେଇଛନ୍ତି , ଜଟିଳ ସମୟ ଦେଇ ଗତି କରୁଛନ୍ତି , ସେମାନଙ୍କୁ କିଭଳି ଏହି ଯୋଜନାରୁ ସାହାଯ୍ୟ ମିଳିଛି । ଯେତେବେଳେ ସେମାନଙ୍କ କଥା ଦେଶର ଏବଂ ଆମର ସାଧାସିଧା ଗରିବ ନାଗରିକ ଶୁଣି ଥାଆନ୍ତି ତ ସେମାନଙ୍କର ବିଶ୍ୱାସ ବୃଦ୍ଧି ପାଇଥାଏ , ସେମାନଙ୍କୁ ମଧ୍ୟ ଲାଗିଥାଏ କି ହଁ ଏହି ଯୋଜନାରୁ ମୋତେ ଲାଭ ମିଳିବା ଦରକାର । ଆଉ ଏଥିପାଇଁ ଦୁଃଖକୁ ବାରମ୍ବାର ସ୍ମରଣ କରିବା ମଧ୍ୟ ଦୁଃଖ ଦେଇଥାଏ କିନ୍ତୁ କେବେ କେବେ କୌଣସି ବ୍ୟକ୍ତିଙ୍କୁ ଦୁଃଖ ଓ ସଙ୍କଟ ସମୟରେ ସାହାଯ୍ୟ ମିଳିଥାଏ । ତାହା ଯଦି ଅନ୍ୟ ଲୋକମାନେ ଜାଣିବେ , ତ ସେମାନେ ମଧ୍ୟ ସମ୍ଭାବିତ ବିପଦରୁ ବଂଚିବାର ରାସ୍ତା ଖୋଜି ପାରିବେ ।


    ମୋର ପ୍ରିୟ ଦେଶବାସୀଗଣ , ଆପଣ ମାନେ ଦେଖିଥିବେ କି ଏହି ଘଟଣା ଗୁଡ଼ିକୁ ଶୁଣି ଆମ ସମସ୍ତଙ୍କୁ ଦୁଃଖ ହୋଇଥାଏ କିନ୍ତୁ କୌଣସି ମଧ୍ୟ ବ୍ୟକ୍ତିଙ୍କ ଚାଲି ଯିବା ପରେ ତାଙ୍କ ପରିବାରକୁ ଯେଉଁ କ୍ଷତି ହୋଇଥାଏ , ତାହାର ଭରଣା କେହି କରି ପାରିବେ ନାହିଁ । ସ୍ୱୟଂ ଭଗବାନ ମଧ୍ୟ କରି ପାରିବେ ନାହିଁ । କିନ୍ତୁ ଏଭଳି ଜଟିଳ ସମୟରେ ପରିବାରକୁ ଆର୍ଥିକ ସମ୍ବଳ ମିଳିଯାଏ , ଏହି ସମୟରେ ଯେଉଁ କିଛି ସମୟ ପାଇଁ ସହି ନେଇଥାଏ , ଠିଆ ହୋଇଯାଏ ତ ପୁଣି ସେ ନିଜ ରାସ୍ତା ନିଜେ ଖୋଜି ନେଇଥାଏ । ଆଉ ଏହି ଉଦ୍ଦେଶ୍ୟରେ ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ଆରମ୍ଭ କରା ଯାଇଛି ।


    ଏହି ଯୋଜନା ଅଧୀନରେ କେବଳ , ଆଉ ମୁଁ ବୁଝି ପାରୁଛି କି ମୋ ଦେଶବାସୀ ଏହି କଥାକୁ ବୁଝନ୍ତୁ , କେବଳ 330 ଟଙ୍କା , ଏତିକିରେ 2 ଲକ୍ଷ ଟଙ୍କାର ବୀମା ସୁରକ୍ଷା ଉପଲବ୍ଧ ହୋଇ ଯାଇଥାଏ । 330 ଟଙ୍କା ପ୍ରତିବର୍ଷ , ଏହାର ଅର୍ଥ କି ଗୋଟିଏ ଦିନରେ ଏକ ଟଙ୍କାରୁ ମଧ୍ୟ କମ୍ । ଅର୍ଥାତ୍ ଏତେ କମ୍ ପଇସାରେ ଆଜି ବଜାରରେ କିଛି ମିଳି ମଧ୍ୟ ନ ଥାଏ । ଏଭଳି ସମୟରେ ଏହାର ଲାଭ କିପରି ନେବା । ଏହି ଯୋଜନାରେ ଏ ପର୍ଯ୍ୟନ୍ତ ସାଢ଼େ ପାଞ୍ଚ କୋଟି ଲୋକ ଏହା ସହିତ ନିଜର ଲାଭ ଉଠାଇଛନ୍ତି ଆଉ ଅସୁବିଧା ସମୟରେ ଲୋକ ମାନଙ୍କୁ କୋଟି କୋଟି ଟଙ୍କାର ଦାବୀ ମଧ୍ୟ ମିଳି ସାରିଲାଣି । ଆସନ୍ତୁ କିଛି ଲୋକ ମଧ୍ୟ ଆମ ସହିତ ଯୋଡ଼ି ହୋଇଛନ୍ତି । ଆମେ ସେମାନଙ୍କ ପାଖକୁ ଯିବା , ସେମାନଙ୍କର କଥା ଶୁଣିବା ।


    ଆମେ ସମସ୍ତେ ଦେଖୁଛୁ କି ବିପଦ କିଛି କହି ଆସି ନ ଥାଏ । କେବେ ସୂଚନା ଦେଇ ବିପଦ ଆସି ନ ଥାଏ । ଆଉ ନା ହିଁ ବିପଦ , ଆପଣ ଧନୀ ଅଟନ୍ତି ତ ଆସିବ ଆଉ ଗରିବ ଅଟନ୍ତି ତ ଆସିବ ନାହିଁ , ଆଉ ଗରିବ ଅଟନ୍ତି ତ ଆସିବ ଆଉ ଧନୀ ଅଟନ୍ତି ତ ଆସିବ ନାହିଁ , ଏପରି ନୁହେଁ , ତାହା ତ କେଉଁଠିକୁ ମଧ୍ୟ ଆସି ପାରିବ । କିନ୍ତୁ ଆମେ ଏ ସବୁ ଦୁର୍ଘଟଣା ଗୁଡ଼ିକୁ ସାମ୍ନା କରିବା ପାଇଁ ନିଜକୁ ପ୍ରସ୍ତୁତ କରି ପାରିବା , ଆର୍ଥିକ ସୁରକ୍ଷା ସୁନିଶ୍ଚିତ କରି ପାରିବା ।


    ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ଏହି ଉଦ୍ଦେଶ୍ୟରେ ଆରମ୍ଭ କରାଯାଇଥିଲା । ଏହା ଅଧୀନରେ ବାର୍ଷିକ 12 ଟଙ୍କା ଅର୍ଥାତ୍ ପ୍ରତି ମାସରେ ମାତ୍ର ଏକ ଟଙ୍କା ପ୍ରିମିୟମରେ 2 ଲକ୍ଷ ଟଙ୍କାର ଦୁର୍ଘଟଣା ବୀମା ରାଶି ମିଳିଥାଏ । ଏ ପର୍ଯ୍ୟନ୍ତ ଏହି ଯୋଜନାକୁ ପାଖାପାଖି 13 - 14 କୋଟିରୁ ଅଧିକ ଲୋକ ଆପଣେଇଛନ୍ତି । ଏହି ସଂଖ୍ୟା ଅର୍ଥାତ୍ 13 - 14 କୋଟି , ଯଦି ବିଶ୍ୱରେ ଆମେ ମେକ୍ସିକୋ ଦେଶକୁ ଦେଖିବା ଅବା ଜାପାନ ଭଳି ଦେଶକୁ ଦେଖିବା ତ ସେହି ଦେଶର ମୋଟ ଜନସଂଖ୍ୟା , ତା ’ ଠାରୁ ମଧ୍ୟ ଆମର ଏଠି ଏହି ସୁରକ୍ଷା କବଚ ପାଇଥିବା ଲୋକଙ୍କ ସଂଖ୍ୟା ଅଧିକ । ଏତେ ବ୍ୟାପକ ପରିସର ରହିଛି ଏବଂ ଏତେ କମ୍ ସମୟରେ ଏତେ ଅଧିକ ସଂଖ୍ୟାରେ ଲୋକ ମାନେ ଏହା ସହିତ ଯୋଡ଼ି ହେବା ଏହା ଦର୍ଶାଉଛି କି ଲୋକମାନଙ୍କ ମଧ୍ୟରେ ବୀମା ଏବଂ ତାହାର ଲାଭକୁ ନେଇ ଖୁବ୍ ସଚେତନତା ଆସିଛି ।


    ଯେତେବେଳେ ମଧ୍ୟ କୌଣସି ବ୍ୟକ୍ତିଙ୍କ ସହିତ କିଛି ଅଘଟଣ ହୋଇଥାଏ ତ ତାହାର ସଂପୂର୍ଣ୍ଣ ପରିବାର ଉପରେ ବିପଦ ମାଡ଼ି ଆସିଥାଏ । ସମସ୍ତ ସ୍ୱପ୍ନ ଚୂରମାର ହୋଇ ଯାଇଥାଏ । ଯୋଜନା ପ୍ରସ୍ତୁତ କରିଛୁ , ଦୁଇ ବର୍ଷ ଭିତରେ କରିବୁ , ତିନି ବର୍ଷ ମଧ୍ୟରେ କରିବୁ , ସବୁ ଅଧା ଅଧୁରା ରହି ଯାଇଥାଏ । ଏହା ସତ୍ତ୍ୱେ ଅନେକ ଥର ଦେଖା ଯାଇଛି କି ଲୋକେ ବୀମାକୁ ଅଣଦେଖା କରି ଥାଆନ୍ତି । ଅନେକ ଥର ଏପରି ମଧ୍ୟ ହୋଇଥାଏ , ବୀମା କରି ନେବା , ହୋଇଯିବ , ବହୁତ ସମୟ ଅଛି , ଆବଶ୍ୟକତା କ ’ ଣ ଅଛି , ଆଜି ସମଗ୍ର ଦେଶ ଦେଖୁଛି କି ଆଉ ମୁଁ ଚାହୁଁଛି କି ବୀମାକୁ ନେଇ ଏଭଳି ମାନସିକତା ବଦଳୁ । ଅଧିକରୁ ଅଧିକ ଲୋକ ସାମାଜିକ ସୁରକ୍ଷା ଯୋଜନା ସହିତ ଯୋଡ଼ି ହୁଅନ୍ତୁ ।


    କିଛି ବର୍ଷ ପୂର୍ବେ ଦୈନନ୍ଦିନ ରୋଜଗାର କରୁଥିବା ଲୋକ ଯେଉଁମାନେ ଦୈନିକ ରୋଜଗାର କରି ଖାଉଥିବା ଲୋକ ବୀମା ବିଷୟରେ ଚିନ୍ତା କରୁ ନ ଥିଲେ ଆଉ ଏହାର କାରଣ ଥିଲା କି ବୀମାର ପ୍ରିମିୟମରେ ଲାଗୁଥିବା ଧନ ରାଶି । ଏବେ ନିଜ ରୋଜଗାରରେ ଆଜିର ଆବଶ୍ୟକତା ଗୁଡ଼ିକୁ ପୂରଣ କରିବେ ଅଥବା ତାହାକୁ ଭବିଷ୍ୟତର ଚିନ୍ତାରେ ଲଗାଇ ଦେବେ , ଏହା ଦ୍ୱନ୍ଦ ସୃଷ୍ଟି କରୁଥିଲା । ଏଭଳି ଲୋକ ଯେଉଁମାନେ ଠେଲାଗାଡ଼ିରେ ପନିପରିବା ବିକ୍ରି କରୁଥିଲେ , ଅଟୋ ରିକ୍ସା ଚଲାଉଥିଲେ , ଅଥବା ଦିନରାତି ଶ୍ରମିକ ଭାବେ କାମ କରୁଥିଲେ ଅବା ଅନ୍ୟ କିଛି ଛୋଟମୋଟ କାର୍ଯ୍ୟ କରି ନିଜ ଜୀବନ ଚଳାଉଥିଲେ , ସେମାନଙ୍କ ପାଇଁ ବୀମା ବିଷୟରେ ଚିନ୍ତା କରିବା ମଧ୍ୟ ଅସମ୍ଭବ ଥିଲା ।


    ଆଜି ଏହି ଅସମ୍ଭବକୁ ସମ୍ଭବ କରି ଦିଆ ଯାଇଛି ଆଉ ମୋର ଦଳିତ , ପୀଡ଼ିତ , ଶୋଷିତ , ବଂଚିତ , ଗରିବ ଆମର ଭଉଣୀ ମାନେ - ଝିଅ ମାନେ , ସେମାନଙ୍କ ପାଇଁ ପ୍ରସ୍ତୁତ କରିଛୁ । କେବଳ ପ୍ରତି ମାସରେ ଏକ ଟଙ୍କାରେ ଆମେ ଲୋକଙ୍କୁ ଜୀବନ ବୀମା ସୁବିଧା ପହଂଚାଇଛୁ । ଏ ପର୍ଯ୍ୟନ୍ତ ସମାଜର ଯେଉଁ ବର୍ଗ ନିଜର ଭବିଷ୍ୟତ ଭଗବାନଙ୍କ ଭରସାରେ ଛାଡ଼ି ଚାଲୁଥିଲେ , ଏବେ ସେମାନେ ସେଥିରେ ବୀମାର ଭରସା ଯୋଡ଼ି ରଖିଛନ୍ତି । ଆସନ୍ତୁ , ଆମେ ଅନ୍ୟ କିଛି ଲୋକଙ୍କ ସହିତ କଥା ହେବା ।


    ଦେଖନ୍ତୁ , ବୃଦ୍ଧା ଅବସ୍ଥା ହେଉଛି ଜୀବନର ଗୋଟିଏ ମୁଖ୍ୟ ସୋପାନ । ଏହା ହେଉଛି ଏକ ଏଭଳି ସମୟ ଯେତେବେଳେ ଆମକୁ ଅନେକ କିଛି ବିଷୟ ଗୁଡ଼ିକ ପାଇଁ ଅନ୍ୟ ମାନଙ୍କ ଉପରେ ନିର୍ଭର କରିବାକୁ ପଡ଼ିଥାଏ । ସେହି ସମୟରେ ଆମେ ଆର୍ଥିକ ସ୍ତରରେ ଆତ୍ମ ନିର୍ଭର ରହିବା , ପେନସନର କଳ୍ପନା ଏହି ଉଦ୍ଦେଶ୍ୟ ରଖି କରା ଯାଇଥିଲା । ବୟସ୍କ ବ୍ୟକ୍ତି ମାନଙ୍କର ଆଶୀର୍ବାଦ ସଦାସର୍ବଦା ମିଳୁଥାଉ ଆଉ ସେମାନଙ୍କର ଆଶୀର୍ବାଦର ବଳରେ ଆମେ ସମସ୍ତେ ଏହି ଦେଶକୁ ଆଗକୁ ଆଗକୁ ନେଇ ଯିବା ଦିଗରେ ଆମେ ନିରନ୍ତର ପ୍ରୟାସ କରି ଚାଲିବୁ । ଏହି ସରକାର ଆମର ବୟସ୍କ ମାନଙ୍କ ପାଇଁ ହେଉଛି ପ୍ରତିବଦ୍ଧ , ଆଉ ଏଥିପାଇଁ ସରକାର ସେମାନଙ୍କର ସ୍ୱାସ୍ଥ୍ୟ ଠାରୁ ନେଇ ଆର୍ଥିକ ଦିଗ ପର୍ଯ୍ୟନ୍ତ ସମସ୍ତ ସୁବିଧା ଗୁଡ଼ିକୁ ସରଳ କରିବାର କାର୍ଯ୍ୟ କରିଛନ୍ତି ।


    ବୃଦ୍ଧାବସ୍ଥା ସମ୍ବନ୍ଧିତ ସମସ୍ୟା ଗୁଡ଼ିକର ଜଟିଳତାକୁ ଅନୁଭବ କରି ସେଥିରୁ ମୁକୁଳିବା ପାଇଁ ବିଗତ ଚାରି ବର୍ଷରେ ଅନେକ ନୀତି ଏବଂ ଯୋଜନା ଗୁଡ଼ିକ ପ୍ରସ୍ତୁତ କରାଯାଇଛି । ବିଗତ ବର୍ଷ ସରକାର ପ୍ରଧାନମନ୍ତ୍ରୀ ବୟ-ବନ୍ଦନା ଯୋଜନାର ଶୁଭାରମ୍ଭ କରିଛନ୍ତି । ଏହି ଯୋଜନା ଅଧୀନରେ 60 ବର୍ଷ ବୟସରୁ ଅଧିକ ନାଗରିକଙ୍କୁ 10 ବର୍ଷ ପର୍ଯ୍ୟନ୍ତ 8 ପ୍ରତିଶତ ସୁନିଶ୍ଚିତ ଫେରସ୍ତ ମିଳୁଛି । ସୁଧର ଉତଥାନ ପତନ ଯାହା ମଧ୍ୟ ହେଉ , ଏଥିରେ କୌଣସି ଫରକ୍ ପଡ଼ିବା ପାଇଁ ଦିଆ ଯାଇ ନ ଥାଏ ।


    ଯଦି ଫେରସ୍ତ 8 ପ୍ରତିଶତରୁ କମ୍ ଆସିଥାଏ ତ ସରକାର ନିଜେ ରାଜକୋଷରୁ ଏହାର ଭରଣା କରି ଦେଇ ଥାଆନ୍ତି , ପ୍ରଦାନ କରି ଦେଇ ଥାଆନ୍ତି । ଏହି ଯୋଜନା ଅଧୀନରେ ବରିଷ୍ଠ ନାଗରିକ ମାସିକ , ତ୍ରୈମାସିକ , ଛଅ ମାସ ଅଥବା ବାର୍ଷିକ ଆଧାରରେ ରିଟର୍ଣ୍ଣର ବିକଳ୍ପ ମଧ୍ୟ ବାଛି ପାରିବେ । ଏହି ଯୋଜନା ଅଧୀନରେ ବରିଷ୍ଠ ନାଗରିକ 15 ଲକ୍ଷ ପର୍ଯ୍ୟନ୍ତ ନିବେଶ କରି ପାରିବେ । ଏ ପର୍ଯ୍ୟନ୍ତ ପାଖାପାଖି 3 ଲକ୍ଷରୁ ଅଧିକ ଲୋକ ଏହି ଯୋଜନାର ଲାଭ ପ୍ରାପ୍ତ କରିଛନ୍ତି । ଏହା ବ୍ୟତୀତ ସରକାର ବରିଷ୍ଠ ନାଗରିକଙ୍କୁ ଟିକସ ରିହାତି ମଧ୍ୟ ଦେଉଛନ୍ତି । ଏଥିପାଇଁ ଆୟ ଉପରେ ଟିକସ ଛାଡ଼ର ମୂଳ ସୀମାକୁ ଅଢ଼େଇ ଲକ୍ଷରୁ ବୃଦ୍ଧି କରି ତିନି ଲକ୍ଷ କରି ଦିଆ ଯାଇଛି । ଏହା ସହିତ ସୁଧ ପ୍ରଦାନ ଉପରେ କାଟି ରଖୁଥିବା ଅର୍ଥର ସୀମା ଯାହା ପ୍ରଥମେ 10 ହଜାର ଥିଲା , ତାହାକୁ ବଢ଼ାଇ 50 ହଜାର କରି ଦିଆଯାଇଛି । ଅର୍ଥାତ୍ ଏବେ ଜମା ରାଶିରୁ ମିଳୁଥିବା 50 ହଜାର ପର୍ଯ୍ୟନ୍ତ ସୁଧକୁ ଟିକସ ମୁକ୍ତ କରି ଦିଆଯାଇଛି ।


    ଏହିପରି ଭାବେ ବରିଷ୍ଠ ନାଗରିକମାନଙ୍କୁ , ସେମାନଙ୍କ ପାଇଁ ଯେତେ ପଦକ୍ଷେପ ନିଆ ଯାଇଛି , ତାହାର ସମସ୍ତ ଲାଭ କ ’ ଣ ହେଲା ତାକୁ ଯଦି ଆମେ ପରିସଂଖ୍ୟାନ ହିସାବରେ ଦେଖିବା ତ , ଧରି ନିଅନ୍ତୁ ଜଣେ ବରିଷ୍ଠ ନାଗରିକ , ଏକ ହଜାର ବରିଷ୍ଠ ନାଗରିକ , ଯେଉଁମାନଙ୍କର ବାର୍ଷିକ ଆୟ ହେଉଛି ପାଞ୍ଚ ଲକ୍ଷ , ତ 2013-14ରେ ଆମେ ଆସିବା ପୂର୍ବରୁ ସେମାନଙ୍କୁ ପ୍ରାୟ 13 - ସାଢ଼େ 13 ହଜାର 390 ଟଙ୍କା ଟିକସ ଦେବାକୁ ପଡୁଥିଲା । କିନ୍ତୁ ଯେତେବେଳଠାରୁ ଆମେ ସରକାରରେ ଆସିଲୁ , ଆମେ ତାହାର ସମସ୍ତ ଫର୍ମୁଲା ବଦଳାଇ ଦେଲୁ ।


    2018-19ରେ କେବଳ ଦୁଇ ହଜାର ଛଅ ଶହ ରହିଗଲା । ଅର୍ଥାତ ଯାହା 13 ହଜାରରୁ ଅଧିକ ଥିଲା ଏବେ କେବଳ ହେଉଛି 2600ଟଙ୍କା ଅର୍ଥାତ ଏକ ତୃତୀୟାଂଶ ହୋଇଯାଇଛି ଅର୍ଥାତ କେତେ ପରିବର୍ତ୍ତନ ଆସି ଯାଇଛି । ନା କେବଳ ଆର୍ଥିକ ସ୍ତରରେ ବରଂ ବରିଷ୍ଠ ନାଗରିକମାନଙ୍କୁ ଆଉ ସେମାନଙ୍କ କଲ୍ୟାଣ ସହିତ ଜଡିତ ଅନ୍ୟ ଦିଗ ଉପରେ ମଧ୍ୟ ସରକାର ଯୋଜନାବଦ୍ଧ ଭାବେ କାର୍ଯ୍ୟ କରିଛନ୍ତି ।


    ଆମେ ସମସ୍ତେ ଜାଣିଛେ କି ବୟସ ବଢ଼ିବା ସହିତ ସ୍ୱାସ୍ଥ୍ୟ ସମ୍ବନ୍ଧିତ – ସ୍ୱାସ୍ଥ୍ୟ ସମ୍ବନ୍ଧିତ ଅସୁବିଧା ମଧ୍ୟ ଆସିବା ଆରମ୍ଭ ହୋଇଯାଇଥାଏ । ଔଷଧ ଏବଂ ଚିକିତ୍ସା ଖର୍ଚ୍ଚ ବଢ଼ି ଯାଇଥାଏ , ଏହାକୁ ଧ୍ୟାନରେ ରଖି ଜନ ଔଷଧି ଯୋଜନା ଆରମ୍ଭ କରାଗଲା ଫଳରେ ଔଷଧ ଗୁଡିକ ସହଜରେ ଶସ୍ତା ଦରରେ ଉପଲବ୍ଧ ହେଉ । ଏହିପରି ଭାବେ ଷ୍ଟେଂଟର ଦର ମଧ୍ୟ କମ୍ କରାଗଲା । ଆଣ୍ଠୁ ଅସ୍ତ୍ରୋପଚାର ମଧ୍ୟ ପୂର୍ବ ଅପେକ୍ଷା ଶସ୍ତା ଏବଂ ଉପଯୋଗୀ କରାଗଲା ।


    ପୂର୍ବରୁ ବରିଷ୍ଠ ନାଗରିକମାନଙ୍କୁ ନିଜେ ଜୀବିତ ଥିବାର ପ୍ରମାଣ ପତ୍ର ସ୍ୱୟଂ ନିଜେ ଯାଇ କରି ଦେବାକୁ ପଡୁଥିଲା । କିନ୍ତୁ ଏବେ ଏହାକୁ ମଧ୍ୟ ସରଳ ଆଉ ସହଜ କରାଯାଇ ଜୀବନ ପ୍ରମାଣ ବ୍ୟବସ୍ଥା ଆରମ୍ଭ କରାଯାଇଛି । ଆମର ସମ୍ପୂର୍ଣ୍ଣ ପ୍ରୟାସ ହେଉଛି କି ଦେଶର ବରିଷ୍ଠ ନାଗରିକମାନଙ୍କୁ ବିଭିନ୍ନ ସୁବିଧା ସହଜ ଓ ସରଳ ଭାବେ ଉପଲବ୍ଧ ହେଉ , ସେମାନଙ୍କ ନିଜ ଆଖପାଖରେ ହିଁ ଉପଲବ୍ଧ ହେଉ , ଫଳରେ ସେମାନଙ୍କୁ ଅଧିକ ଦୌଡାଦୌଡି କରିବାକୁ ନ ପଡୁ । ସେମାନେ ସୁସ୍ଥ ରୁହନ୍ତୁ ଏବଂ ସ୍ୱାଭିମାନ ସହିତ ନିଜ ଜୀବନ ଜୀଇଁ ପାରନ୍ତୁ । ଆମେ ଏହା ସୁନିଶ୍ଚିତ କରିବା ଦିଗରେ କାର୍ଯ୍ୟ କରିଛୁ ।


    ବୃଦ୍ଧାବସ୍ଥାରେ ଆର୍ଥିକ ଦିଗରୁ କାହା ଉପରେ ନିର୍ଭର କରିବାକୁ ନ ପଡୁ ଆଉ ଜୀବନ ଗୌରବପୂର୍ଣ୍ଣ ହେଉ । ପେନସନ୍ ଭାବେ ଏକ ନିଶ୍ଚିତ ରାଶି ମିଳୁଥାଉ । ସରକାର ଏହା ସୁନିଶ୍ଚିତ କରିବା ପାଇଁ ଅଟଳ ପେନସନ୍ ଯୋଜନା ଆରମ୍ଭ କରିଛନ୍ତି । ଏହି ଯୋଜନା ଅଧୀନରେ ଏ ପର୍ଯ୍ୟନ୍ତ ଏକ କୋଟିରୁ ଅଧିକ ହିତାଧିକାରୀ ଅଛନ୍ତି ଯେଉଁମାନଙ୍କ ମଧ୍ୟରୁ ପାଖାପାଖି 40 ପ୍ରତିଶତ ହେଉଛନ୍ତି ଆମର ଏଇ ଅର୍ଚ୍ଚନା ଭଉଣୀଙ୍କ ଭଳି ସବୁ ଭଉଣୀମାନେ । ଏଥିରେ ଏ ପର୍ଯ୍ୟନ୍ତ ଚାରି ହଜାର କୋଟି ଟଙ୍କାରୁ ଅଧିକ ରାଶି ଜମା ହୋଇ ସାରିଛି ।


    ମୋଟାମୋଟି ଭାବେ ଦେଖିବା ତ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା , ପ୍ରଧାନମନ୍ତ୍ରୀ ଜୀବନ ଜ୍ୟୋତି ଯୋଜନା ଏବଂ ଅଟଳ ପେନସନ୍ ଯୋଜନା , ଏହି ତିନୋଟି ଯୋଜନା ମାଧ୍ୟମରେ କେବଳ ତିନି ବର୍ଷରେ ପାଖାପାଖି 20 କୋଟି ଲୋକଙ୍କୁ ବୀମା ଯୋଜନାଗୁଡ଼ିକ ଦ୍ୱାରା ସୁରକ୍ଷିତ ନେଟୱର୍କ ମଧ୍ୟକୁ ଅଣା ଯାଇଛି । ଆଉ ଏମାନଙ୍କ ମଧ୍ୟରୁ 52 ପ୍ରତିଶତ – 50 ପ୍ରତିଶତରୁ ଅଧିକ ଲୋକ ହେଉଛନ୍ତି ଆମ ଗାଁ ଗୁଡ଼ିକର , ହେଉଛନ୍ତି ଗ୍ରାମୀଣ ଅଂଚଳର ।


    ସମସ୍ତ ଯୋଜନାର ମୂଳରେ ଦୁଇଟି କଥା ହେଉଛି ଗୁରୁତ୍ୱପୂର୍ଣ୍ଣ । ପ୍ରଥମରେ ସମସ୍ତଙ୍କୁ ବୀମା ଭୁକ୍ତ କରାଯାଉ ଆଉ କମ୍ ରୁ ଅତି କମ୍ ପ୍ରିମିୟମରେ ମିଳୁ , ଫଳରେ ଗରିବରୁ ଗରିବ ବ୍ୟକ୍ତି ମଧ୍ୟ ଏହାର ଲାଭ ଉଠାଇ ପାରିବେ । ଆମ ସରକାର ଗରିବ ମାନଙ୍କ ପ୍ରତି ହେଉଛନ୍ତି ସମ୍ବେଦନଶୀଳ , ଗରିବଙ୍କ କଲ୍ୟାଣକୁ ମହତ୍ୱ ଦେଉଛନ୍ତି ଆଉ ସେମାନଙ୍କୁ ସଶକ୍ତ କରିବା ପାଇଁ ଲଗାତାର ପ୍ରୟାସ କରୁଛନ୍ତି ।


    ଏବେ ଆମେ ଭିନ୍ନ ଭିନ୍ନ ଯୋଜନାର ହିତାଧିକାରୀ ମାନଙ୍କୁ ଶୁଣିଲେ କି , କିଭଳି କଠିନ ସମୟରେ ସେମାନଙ୍କୁ ଓ ସେମାନଙ୍କ ପରିବାରକୁ ଆର୍ଥିକ ସହାୟତା ମିଳିଲା , ସେମାନଙ୍କୁ ଏକ ସାହାରା ମିଳିଲା ।


    ମୁଁ ସ୍ୱୀକାର କରୁଛି କି ସେମାନଙ୍କର କାହାଣୀ ଗୁଡ଼ିକ ଆମ ସମସ୍ତଙ୍କ ପାଇଁ ହେଉଛି ପ୍ରେରଣାର ସ୍ରୋତ । ଏହା ଦେଖାଉଛି କି ବୀମା ସୁରକ୍ଷା ଆମ ସମସ୍ତଙ୍କ ପାଇଁ ହେଉଛି କେତେ ଜରୁରୀ । ମୋର ସମସ୍ତଙ୍କୁ ଅନୁରୋଧ କି ଆପଣ ସମସ୍ତେ ମଧ୍ୟ ଏହି ବୀମା ଯୋଜନା ଗୁଡ଼ିକର ଲାଭ ନିଅନ୍ତୁ ଆଉ ଏହା ସହିତ ନିଜ ଘରର ଆଖପାଖରେ କୌଣସି ବ୍ୟକ୍ତି ହୁଅନ୍ତୁ , ଆପଣଙ୍କ ଅଫିସରେ କୌଣସି ବ୍ୟକ୍ତି ହୁଅନ୍ତୁ , ଆପଣ ସେମାନଙ୍କୁ ମଧ୍ୟ ଏହି ଯୋଜନା ଗୁଡ଼ିକ ବିଷୟରେ କୁହନ୍ତୁ , ଏହାର ଲାଭ ନେବା ପାଇଁ ପ୍ରୋତ୍ସାହିତ କରନ୍ତୁ ।


    ଯେତେ ଜଣ ହିତାଧିକାରୀ ଏଠାରେ ଅଛନ୍ତି , ଆପଣମାନେ ତ ହେଉଛନ୍ତି ଏହାର ଉପଯୋଗିତାର ଜୀବନ୍ତ ଉଦାହରଣ , ମୁଁ ଆପଣ ମାନଙ୍କୁ ଅନୁରୋଧ କରୁଛି କି ଆପଣମାନେ ନିଜ ଆଖପାଖର ଲୋକଙ୍କୁ ଏଥିପାଇଁ ପ୍ରେରଣା ଦିଅନ୍ତୁ । ମୁଁ ଆପଣ ମାନଙ୍କୁ କହିଦେଉଛି କି ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ଏବଂ ପ୍ରଧାନମନ୍ତ୍ରୀ ଜୀବନ ଜ୍ୟୋତି ଯୋଜନା ପାଇଁ ଆପଣମାନେ କୌଣସି ମଧ୍ୟ ବ୍ୟାଙ୍କ ଅଥବା ଡାକଘରକୁ ଯାଇ ନିଜକୁ ସେଥିରେ ପଞ୍ଜିକୃତ କରିପାରିବେ , ପଞ୍ଜିକୃତ କରି ପାରିବେ । ନିଜର ନାମାଙ୍କନ କରି ପାରିବେ ।


    ଅଟଳ ପେନସନ୍ ଯୋଜନା ପାଇଁ ଆପଣ କୌଣସି ବ୍ୟାଙ୍କ ଶାଖାକୁ ଯାଇ ନିଜକୁ ସେଥିରେ ପଞ୍ଜିକୃତ କରି ପାରିବେ , ପଞ୍ଜିକୃତ କରାଇ ପାରିବେ । ଆଉ ପ୍ରଧାନମନ୍ତ୍ରୀ ବୟ-ବନ୍ଦନା ଯୋଜନା ପାଇଁ ସାରା ଦେଶରେ ଯେ କୌଣସି ଏଲଆଇସି ଅଫିସକୁ ଯାଇ ତାହାର ଲାଭ ନେଇ ପାରିବେ ।


    ମୁଁ ଆଉ ଗୋଟିଏ କଥା ପୁଣି ଥରେ କହିବାକୁ ଚାହୁଁଛି । ବରିଷ୍ଠ ନାଗରିକଙ୍କ ପାଇଁ କେତେ-କେତେ ଯୋଜନା ଅଛି , ତାହାକୁ ସମ୍ମାନ ପୂର୍ବକ ନିଜ ଜୀବନରେ ଲଗାନ୍ତୁ । ଏଥିପାଇଁ ଏହି ସବୁ ଯୋଜନା ରହିଛି । କିନ୍ତୁ ମୋ ଦେଶର ବରିଷ୍ଠ ନାଗରିକମାନେ ମଧ୍ୟ ଏତେ ସମ୍ମାନର ସହିତ ବଂଚୁଥିବାର ଲୋକ ଅଛନ୍ତି , ବହୁତ ବଡ଼ ପ୍ରେରଣା ଦେଉଛନ୍ତି । ଆପଣ ମାନଙ୍କୁ ବୋଧହୁଏ ଜଣା ନ ଥିବ ଏ ବିଷୟରେ ବାହାରେ ମଧ୍ୟ ଚର୍ଚ୍ଚା ହେଉ ନାହିଁ । ଯେତେବେଳେ ମୁଁ ଦେଶବାସୀମାନଙ୍କୁ ଲାଲକିଲ୍ଲାରୁ କହିଥିଲି କି ସମସ୍ତଙ୍କୁ ଗ୍ୟାସ ରିହାତିର କ ’ ଣ ଆବଶ୍ୟକତା ଅଛି , ଛାଡ଼ି ଦିଅନ୍ତୁ ନା । ଆଉ ଏହି ଦେଶର ଏକ କୋଟି - ଏକ କୋଟି ପଚିଶ ଲକ୍ଷ ଲୋକ ଗ୍ୟାସର ରିହାତି ଛାଡ଼ି ଦେଇଥିଲେ ।


    ଏବେ ରେଳବାଇରେ ଆମର ଯେଉଁ ବରିଷ୍ଠ ନାଗରିକ ଅଛନ୍ତି , ସେମାନଙ୍କୁ ରେଳ ଟିକେଟରେ କିଛି ଛାଡ଼ ମିଳିଥାଏ , କିନ୍ତୁ ରେଳବାଇ ନିଜ ଫର୍ମରେ ଲେଖିଛି କି ଆପଣ ଏହି ରିହାତି ଛାଡ଼ିବାକୁ ଚାହୁଁଛନ୍ତି କି ? ଆପଣ ପୂରା ଟିକଟର ପଇସା ଦେବାକୁ ଚାହୁଁଛନ୍ତି କି ?


    ଆମ ସମସ୍ତଙ୍କୁ ଗର୍ବ ହେବ କି ମୋ ଦେଶର ଲକ୍ଷ ଲକ୍ଷ ବରିଷ୍ଠ ନାଗରିକ , ଯେଉଁମାନଙ୍କୁ ଏହାର ଲାଭ ମିଳିପାରୁଥିଲା , କମ୍ ଅର୍ଥରେ ରେଳ ଟିକଟ କିଣି ସେମାନେ ଯାତ୍ରା କରି ପାରିଥାଆନ୍ତେ କିନ୍ତୁ ଲକ୍ଷ ଲକ୍ଷ ଏଭଳି ବରିଷ୍ଠ ନାଗରିକ ଆଗକୁ ଆସିଲେ ଯେଉଁମାନଙ୍କୁ ରେଳବାଇରେ ଟିକଟରେ ଯେଉଁ ରିହାତି ମିଳୁଥିଲା , ତାହାକୁ ନେବାକୁ ମନା କରି ଦେଲେ , ସଂମ୍ପୂର୍ଣ୍ଣ ଅର୍ଥ ଦେଲେ ଆଉ ଯାତ୍ରା କଲେ । କୋଣସି ଢ଼େଲ ବାଜିଲା ନାହିଁ ଅର୍ଥାତ ପ୍ରଚାର କରାଗଲା ନାହିଁ , କୌଣସି ଅନୁରୋଧ କରାଗଲା ନାହିଁ । ନା କେବେ ମୁଁ ଚର୍ଚ୍ଚା କରିଛି । କେବଳ ଫର୍ମ ଉପରେ ଲେଖିଥିଲୁ , କିନ୍ତୁ ସେମାନେ ଏକ ସମ୍ମାନର ସହିତ ବଂଚୁଥିବା ଆମର ବରିଷ୍ଠ ନାଗରିକମାନେ ଏତେ ବଡ଼ ତ୍ୟାଗ କଲେ , ଏହା ଦେଶ ପାଇଁ ଛୋଟ ଖବର ନୁହେଁ ।


    ଆଉ ଯେତେବେଳେ ମୋ ଦେଶର ଲୋକ ଏତେ କିଛି କରୁଛନ୍ତି , ମୋ ବରିଷ୍ଠ ନାଗରିକମାନେ ଏତେ କିଛି କରୁଛନ୍ତି ତ ଆମ ସମସ୍ତଙ୍କୁ ମଧ୍ୟ ଆପଣମାନଙ୍କ ପାଇଁ ପ୍ରତ୍ୟେକ ଦିନ କିଛି ନା କିଛି ନୂଆ କରିବାର ଇଚ୍ଛା ହୋଇଥାଏ , କିଛି ଭଲ କରିବାକୁ ଇଚ୍ଛା ହୋଇଥାଏ । ଆସନ୍ତୁ ଆମେ ସମସ୍ତେ ମିଳି ମିଶି ଆମ ଦେଶର ଗରିବଙ୍କ ଉନ୍ନତି କରିବା , ଆମର ମାଆ – ଭଉଣୀଙ୍କ କଲ୍ୟାଣ ହେଉ , ଆମର ବୟୋବୃଦ୍ଧ ସମସ୍ତ ମହାନୁଭବଙ୍କୁ ଗୌରବପୂର୍ଣ୍ଣ ଜୀବନ ଜୀଇଁବାର ସୁଯୋଗ ପ୍ରାପ୍ତ ହେଉ , ସେଥିପାଇଁ ପ୍ରଯତ୍ନ କରି ଚାଲିବା । ମୁଁ ପୁଣି ଥରେ ଆପଣ ସମସ୍ତଙ୍କୁ ବହୁତ ବହୁତ କୃତଜ୍ଞତା ଜଣାଉଛି ।


    ଧନ୍ୟବାଦ ।


    **********

    
    
    (Release ID: 1537083) Visitor Counter : 1