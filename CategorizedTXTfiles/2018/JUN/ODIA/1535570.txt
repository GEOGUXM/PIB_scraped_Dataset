      କ୍ୟାବିନେଟ

      ଆଇସିଏମଆର ଏବଂ ଆଇଏନଏସଇଆରଏମ, ଫ୍ରାନ୍ସ ମଧ୍ୟରେ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 13 JUN 2018 6:28PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟକୁ ଭାରତୀୟ ଚିକିତ୍ସା ଗବେଷଣା ପରିଷଦ (ଆଇସିଏମଆର) ଏବଂ ଇନଷ୍ଟିଟ୍ୟୁଟ ନେସନାଲ ଦ ଲା ସାଁତିତ ଲା ରିସର୍ଚ୍ଚ ମେଡ଼ିକାଲେ (ଆଇଏନଏସଇଆରଏମ), ଫ୍ରାନ୍ସ ମଧ୍ୟରେ ମାର୍ଚ୍ଚ 2018ରେ ସ୍ୱାକ୍ଷରିତ ବୁଝାମଣା(ଏମଓୟୁ) ବିଷୟରେ ଅବଗତ କରାଯାଇଛି ।
    
    ବିଶେଷତ୍ୱ :
    
    ଏହି ଏମଓୟୁର ଉଦ୍ଦେଶ୍ୟ ଚିକିତ୍ସା, ଜୈବିକ ବିଜ୍ଞାନ ଏବଂ ସ୍ୱାସ୍ଥ୍ୟ ଗବେଷଣା କ୍ଷେତ୍ରରେ ଆପୋସ ସ୍ୱାର୍ଥ କ୍ଷେତ୍ରରେ ସହଯୋଗ କରିବା । ଉଭୟ ପକ୍ଷଙ୍କୁ ଉତ୍ତମ ବୈଜ୍ଞାନିକ ଉପାୟ ଆଧାରରେ ଦୁଇ ଦେଶ ମଧ୍ୟରେ ନିମ୍ନଲିଖିତ କ୍ଷେତ୍ରରେ ସ୍ୱତନ୍ତ୍ର ଧ୍ୟାନ କେନ୍ଦ୍ରିତ କରିବା ଲାଗି ସହମତି ହୋଇଛି ।
    
    1. ମଧୁମେହ ଏବଂ ମେଟାବୋଲିକ/ଦୈହିକ ପ୍ରକ୍ରିୟା ବିକାର;
    
    2. ଜିନ ଏଡିଟିଂ ଜ୍ଞାନକୌଶଳର ଆଚାର ଏବଂ ନିୟମପ୍ରବନ୍ଧନ ପ୍ରସଙ୍ଗରେ କେନ୍ଦ୍ରିତ ଜୈବିକ ନୈତିକତା 3. ଦୁର୍ଲଭ ରୋଗ ଏବଂ
    
    4. ଉଭୟ ପକ୍ଷ ମଧ୍ୟରେ ଆଲୋଚନା ପରେ ଆପୋସ ସ୍ୱାର୍ଥର ଅନ୍ୟ କ୍ଷେତ୍ର ଉପରେ ବିଚାର କରାଯିବ ।
    
    ଏହି ବୁଝାମଣା ଦ୍ୱାରା ଆଇସିଏମଆର ଏବଂ ଆଇଏନଏସଇଆରଏମ ମଧ୍ୟରେ ଅନ୍ତର୍ଜାତୀୟ ବୈଜ୍ଞାନିକ ଏବଂ ପ୍ରଯୁକ୍ତି ସହଯୋଗ ଫ୍ରେମୱାର୍କ ଅନ୍ତର୍ଗତ ଆପୋସ ସ୍ୱାର୍ଥ କ୍ଷେତ୍ରରେ ସମ୍ପର୍କ ଆହୁରି ସୁଦୃଢ଼ ହେବ । ଉଭୟ ପକ୍ଷଙ୍କ ବୈଜ୍ଞାନିକ ଉତ୍କର୍ଷ ଦ୍ୱାରା ବିଶେଷ କ୍ଷେତ୍ରରେ ସ୍ୱାସ୍ଥ୍ୟ ଗବେଷଣା ଉପରେ ସଫଳତା ପୂର୍ବକ କାର୍ଯ୍ୟ କରିବାରେ ସହାୟତା ମିଳିପାରିବ ।

    ***

    
    
    (Release ID: 1535570) Visitor Counter : 1