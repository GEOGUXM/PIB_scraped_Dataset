      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ଏ ବର୍ଷ ରେକର୍ଡ ସଂଖ୍ୟକ ହଜ୍ ଯାତ୍ରୀ ଭାରତରୁ ଯିବେ: ମୁକ୍ତାର ଅବାସ ନକଭୀ
      ହଜ୍ ଡ୍ୟୁଟି ପାଇଁ ସଂଯୋଜକଙ୍କ ପ୍ରଶିକ୍ଷଣ ଅନୁଷ୍ଠିତ
      ହଜ୍ ପାଇଁ ଉଡ଼ାଣ 2018 ଜୁଲାଇ 14 ତାରିଖରୁ ଆରମ୍ଭ ହେବ
      Posted On: 30 JUN 2018 6:46PM by PIB Bhubaneshwar


    କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ଆଜି କହିଛନ୍ତି ଯେ , ହଜ୍ ରିହାତି ଉଚ୍ଛେଦ ପରେ ମଧ୍ୟ ଏ ବର୍ଷ ବିମାନ କମ୍ପାନିମାନଙ୍କୁ ହଜ୍ କମିଟି ଜରିଆରେ ଯାଉଥିବା ହଜ୍ ଯାତ୍ରୀଙ୍କ ବିମାନ ଯାତ୍ରା ଭଡ଼ା ବାବଦକୁ ପୂର୍ବାପେକ୍ଷା 57 କୋଟି ଟଙ୍କା କମ୍ ପ୍ରଦାନ କରାଯିବ ।


    ହଜ୍ କୋଅର୍ଡିନେଟର/ ଆସିଷ୍ଟାଣ୍ଟ ହଜ୍ ଅଫିସର/ ହଜ୍ ସହାୟକ ଏବଂ ମେଡିକାଲ ଅଫିସରମାନଙ୍କ ପାଇଁ ନୂଆଦିଲ୍ଲୀରେ ଆୟୋଜିତ ପ୍ରଶିକ୍ଷଣ କର୍ମଶାଳାରେ ଉଦବୋଧନ ଦେଇ ଶ୍ରୀ ନକଭୀ କହିଲେ ଯେ , 2017ରେ 1 , 24 , 852 ଜଣ ହଜ୍ ଯାତ୍ରୀଙ୍କ ପାଇ ବିମାନ କମ୍ପାନିଙ୍କୁ ମୋଟ 1030 କୋଟି ଟଙ୍କା ପ୍ରଦାନ କରାଯାଇଥିଲା । 2018ରେ ହଜ୍ କମିଟି ଜରିଆରେ ଯାତ୍ରାରେ ଯାଉଥିବା ମୋଟ 1 , 28 , 702 ଜଣ ଯାତ୍ରୀଙ୍କ ପାଇଁ ବିମାନ କମ୍ପାନୀଙ୍କୁ 973 କୋଟି ଟଙ୍କା ପ୍ରଦାନ କରାଯିବ ।


    ଶ୍ରୀ ନକଭୀ କହିଲେ ଯେ , 2018 ହଜ୍ ପାଇଁ ମୋଟ 3 , 55 , 604 ଟି ଆବେଦନପତ୍ର ହସ୍ତଗତ ହୋଇଥିଲା । ସେଥିରେ 1 , 89 , 217 ଜଣ ପୁରୁଷ ଏବଂ 1 , 66 , 387 ଜଣ ମହିଳା ଥିଲେ । ପ୍ରଥମ ଥର ଭାରତରୁ ମହିଳା ହଜ୍ ଯାତ୍ରୀଙ୍କ ମେହରମ (ପୁରୁଷ ସାଥୀ)ଙ୍କ ବିନା ଏକୁଟିଆ ଯାତ୍ରାରେ ଯିବାକୁ ଅନୁମତି ଦିଆଯାଇଛି । ମୋଟ 1308 ଜଣ ମହିଳା ଯାତ୍ରୀଙ୍କୁ ଏହି ଶ୍ରେଣୀରେ ଅନୁମତି ମିଳିଛି ।


    ସେହିପରି ପ୍ରଥମ ଥର ପାଇଁ ହଜ୍ ଯାତ୍ରୀମାନଙ୍କୁ ଉଡାଣ ସ୍ଥାନ ପସନ୍ଦ କରିବାର ସୁଯୋଗ ମଧ୍ୟ ଦିଆଯାଇଛି ।


    ଶ୍ରୀ ନକଭୀ କହିଲେ ଯେ , ସ୍ୱାଧୀନତା ପରେ ପ୍ରଥମ ଥର ପାଇଁ ଭାରତରୁ ରେକର୍ଡ ସଂଖ୍ୟକ 1 , 75 , 025 ଯାତ୍ରୀ ହଜ୍ରେ ଯାଉଛନ୍ତି । ଏଥିରେ 47%ରୁ ଅଧିକ ମହିଳା ହଜ୍ ଯାତ୍ରୀ ଅଛନ୍ତି ।


    ଶ୍ରୀ ନକଭୀ କହିଲେ ଯେ , ହଜ୍ ରିହାତି ଉଚ୍ଛେଦ ଏବଂ ସାଉଦି ଆରବରେ କେତେକ ନୂତନ ଟିକସ ଲାଗୁ ହୋଇଥିବା ସତ୍ତ୍ୱେ ବିନା କୌଣସି ଆର୍ଥିକ ବୋଝରେ ସ୍ୱାଧୀନତା ପରେ ପ୍ରଥମ ଥର ପାଇଁ ଭାରତରୁ ରେକର୍ଡ ସଂଖ୍ୟକ ହଜ୍ ଯାତ୍ରୀ ହଜରେ ଯାଉଛନ୍ତି ।


    ଶ୍ରୀ ନକଭୀ କହିଲେ ଯେ , ପ୍ରଥମ ଥର ପାଇଁ ସାଉଦି ଆରବରେ ଅଧିକ ସଂଖ୍ୟକ ମହିଳା କୋ-ଅର୍ଡିନେଟର , ହଜ୍ ଆସିଷ୍ଟାଣ୍ଟ , ଖାଦିମ୍ ଉଲ୍ ହୁଜାଜ୍ , ଡାକ୍ତର ଏବଂ ପାରା ମେଡିକାଲ କର୍ମଚାରୀଙ୍କୁ ମୁତୟନ କରାଯାଇଛି । ମୋଟ 98 ଜଣ ମହିଳା ଆସିଷ୍ଟାଣ୍ଟ ହଜ୍ ଅଫିସର , ହଜ୍ ଆସିଷ୍ଟାଣ୍ଟ , ହଜ୍ କୋ-ଅର୍ଡିନେଟର , ଡାକ୍ତର ଏବଂ ପାରା ମେଡିକାଲ କର୍ମଚାରୀ ମୁତୟନ ହୋଇଛନ୍ତି ।


    ପ୍ରଶିକ୍ଷଣ କର୍ମଶାଳାରେ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ , ସ୍ୱାସ୍ଥ୍ୟ ମନ୍ତ୍ରଣାଳୟ ଏବଂ ସହରାଞ୍ଚଳ ବିକାଶ ମନ୍ତ୍ରଣାଳୟ ପକ୍ଷରୁ ହଜ୍ , ତୀର୍ଥ , ସେମାନଙ୍କ ସ୍ୱାସ୍ଥ୍ୟ , ନିରାପତ୍ତା ଏବଂ ରହିବାର ବନ୍ଦୋବସ୍ତ ସମ୍ପର୍କରେ ବିସ୍ତ୍ରୁତ ଭାବେ ସୂଚନା ଦିଆଯାଇଥିଲା ।


    ଶ୍ରୀ ନକଭୀ କହିଲେ ଯେ , ଅହମ୍ମଦାବାଦରୁ 6 , 700 , ଔରଙ୍ଗାବାଦରୁ 350 , ବେଙ୍ଗାଲୁରୁରୁ 5550 , ଭୋପାଳରୁ 254 , କୋଚିନରୁ 11 , 700 , ଚେନ୍ନାଇରୁ 4 , 000 , ଦିଲ୍ଲୀରୁ 19 , 000 , ଗୟାରୁ 5 , 140 , ଗୋଆରୁ 450 , ଗୁଆହାଟୀରୁ 2 , 950 , ହାଇଦ୍ରାବାଦରୁ 7 , 600 , ଜୟପୁରରୁ 5 , 500 , କୋଲକାତାରୁ 11 , 610 , ଲକ୍ଷ୍ନୌରୁ 14 , 500 , ମାଙ୍ଗାଲୋରରୁ 430 , ମୁମ୍ବାଇରୁ 14 , 200 , ନାଗପୁରରୁ 2 , 800 , ରାଞ୍ଚିରୁ 2 , 100 , ଶ୍ରୀନଗରରୁ 8 , 950 ଏବଂ ବାରାଣସୀରୁ 3 , 250 ଜଣ ଯାତ୍ରୀ ହଜରେ ଯିବେ ।


    ହଜ୍ ପାଇଁ ବିମାନ ଯାତ୍ରା 2018 ଜୁଲାଇ 14 ତାରିଖରୁ ଆରମ୍ଭ ହେବ । ଜୁଲାଇ 14ରେ ଯାତ୍ରୀମାନେ ଦିଲ୍ଲୀ , ଗୟା , ଗୁଆହାଟୀ , ଲକ୍ଷ୍ନୌ ଏବଂ ଶ୍ରୀନଗରରୁ ଯାତ୍ରାରମ୍ଭ କରିବେ । ଜୁଲାଇ 17ରେ କୋଲକାତା , ଜୁଲାଇ 20ରେ ବାରାଣସୀ , ଜୁଲାଇ 21ରେ ମାଙ୍ଗାଲୋର , ଜୁଲାଇ 26ରେ ଗୋଆ , ଜୁଲାଇ 29ରେ ଔରଙ୍ଗାବାଦ , ଚେନ୍ନାଇ , ମୁମ୍ବାଇ , ନାଗପୁର , ଜୁଲାଇ 30ରେ ରାଞ୍ଚି , ଅଗଷ୍ଟ 1ରେ ଅହମ୍ମଦାବାଦ , ବାଙ୍ଗାଲୋର , କୋଚିନ୍ , ହାଇଦ୍ରାବାଦ ଏବଂ ଯାଜପୁର , ଅଗଷ୍ଟ 3ରେ ଭୋପାଳରୁ ହଜ୍ ଯାତ୍ରୀମାନେ ଯାତ୍ରାରମ୍ଭ କରିବେ ।


    **********


    

    
    (Release ID: 1537392) Visitor Counter : 1