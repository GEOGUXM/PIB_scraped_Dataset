      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ରମଜାନ ମାସରେ ଜାମ୍ମୁ-କାଶ୍ମୀରରେ ଅପରେସନ ବନ୍ଦ ମିଆଦ ବୃଦ୍ଧି ନ କରିବାକୁ ଭାରତ ସରକାରଙ୍କ ନିଷ୍ପତ୍ତି
      ଆତଙ୍କବାଦୀଙ୍କ ବିରୋଧରେ ଅପରେସନ ପୁଣି ଆରମ୍ଭ ହେବ

      Posted On: 17 JUN 2018 5:37PM by PIB Bhubaneshwar

    2018 ମେ 17 ତାରିଖରେ କେନ୍ଦ୍ର ସରକାର ନିଷ୍ପତ୍ତି ନେଇଥିଲେ ଯେ , ରମଜାନ ମାସରେ ଜାମ୍ମୁ-କାଶ୍ମୀରରେ ସୁରକ୍ଷା ବାହିନୀ କୌଣସି ପ୍ରକାର ଅପରେସନ କରିବ ନାହିଁ । ଜାମ୍ମୁ-କାଶ୍ମୀରର ଶାନ୍ତି ପ୍ରିୟ ଲୋକମାନେ ଯେପରି ସୁରୁଖୁରୁରେ ରମଜାନ ପାଳିବେ ସେଥିପାଇଁ ଏହି ନିଷ୍ପତ୍ତି ନିଆଯାଇଥିଲା ।


    ରମଜାନ ମାସରେ କେତେକ ଶକ୍ତି ବାରମ୍ବାର ଅଶାନ୍ତି ସୃଷ୍ଟି କରିବାକୁ ଉଦ୍ୟମ କରିଥିଲେ ମଧ୍ୟ ମୁସଲିମ ଭାଇ ଭଉଣୀଙ୍କ ଶାନ୍ତି ପାଇଁ ସୁରକ୍ଷା ବାହିନୀ ସରକାରଙ୍କ ନିଷ୍ପତ୍ତିକୁ ଅଶେଷ ଧୈର୍ଯ୍ୟର ସହ ପାଳନ କରିଥିବାକୁ ଏହାକୁ ପ୍ରଶଂସା କରାଯାଇଛି । ସାଧାରଣ ନାଗରିକଙ୍କ ପାଇଁ ଏହା ଆଶ୍ୱସ୍ତି ଆଣିଥିବାରୁ ଜାମ୍ମୁ-କାଶ୍ମୀର ସମେତ ସମଗ୍ର ଦେଶବାସୀ ଏହାକୁ ପ୍ରଶଂସା କରିଛନ୍ତି ।


    ତେବେ ରମଜାନ ମାସରେ ସରକାରଙ୍କ ନିଷ୍ପତ୍ତିରେ ସମସ୍ତ ପକ୍ଷ ସହଯୋଗ କରିବେ ବୋଲି ଆଶା କରାଯାଇଥିଲା । ଏହି ଅବଧିରେ ସୁରକ୍ଷା ବାହିନୀ ଅଶେଷ ଧୈର୍ଯ୍ୟର ପ୍ରଦର୍ଶନ କରିଥିବା ବେଳେ ଆତଙ୍କବାଦୀମାନେ ସାଧାରଣ ନାଗରିକ ଏବଂ ଯବାନମାନଙ୍କ ଉପରେ ଆକ୍ରମଣ ଜାରି ରଖିଥିଲେ , ଯାହା ଫଳରେ କି ମୃତାହତ ଘଟଣା ହୋଇଛି ।


    ଏବେ ସୁରକ୍ଷା ବାହିନୀକୁ ନିର୍ଦ୍ଦେଶ ଦିଆଯାଇଛି ଯେ , ପୂର୍ବଭଳି ଆତଙ୍କବାଦୀଙ୍କ ଆକ୍ରମଣର ଦୃଢ଼ ମୁକାବିଲା ପାଇଁ ସମସ୍ତ ପଦକ୍ଷେପ ନିଆଯିବ । ଜାମ୍ମୁ-କାଶ୍ମୀରକୁ ହିଂସା ଓ ଆତଙ୍କବାଦ ମୁକ୍ତ କରିବାକୁ ସମସ୍ତ ପ୍ରକାର ଉଦ୍ୟମ ଜାରି ରହିବ । ରାଜ୍ୟକୁ ଶାନ୍ତିର ପଥରେ ଫେରିବା ଦିଗରେ ପ୍ରତିବନ୍ଧକ ହୋଇଥିବା ଆତଙ୍କବାଦୀମାନଙ୍କୁ ବର୍ଜନ କରିବା ସହ ବିପଥଗାମୀ ହୋଇଥିବା ଲୋକଙ୍କୁ ଶାନ୍ତିର ପଥରେ ଫେରାଇ ଆଣିବା ଦିଗରେ ରାଜ୍ୟର ଶାନ୍ତିପ୍ରିୟ ଲୋକ ଏକତ୍ର ହେବା ହିଁ ସବୁଠାରୁ ଗୁରୁତ୍ୱପୂର୍ଣ୍ଣ ।


    **********

    
    
    (Release ID: 1535796) Visitor Counter : 1