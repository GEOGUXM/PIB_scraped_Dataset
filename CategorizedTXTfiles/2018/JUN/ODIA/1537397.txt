      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଏମ୍ସରେ ବିଭିନ୍ନ ଗୁରୁତ୍ୱପୂର୍ଣ୍ଣ ପ୍ରକଳ୍ପର ଭିତ୍ତିପ୍ରସ୍ତର ସ୍ଥାପନ କଲେ ପ୍ରଧାନମନ୍ତ୍ରୀ
      Posted On: 29 JUN 2018 6:56PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି (ଶୁକ୍ରବାର) ନୂଆଦିଲ୍ଲୀଠାରେ ଅଖିଳ ଭାରତୀୟ ଆୟୁର୍ବିଜ୍ଞାନ ସଂସ୍ଥାନ(ଏମ୍ସ) ରେ ରାଷ୍ଟ୍ରୀୟ ବୟୋବୃଦ୍ଧ କେନ୍ଦ୍ରର ଭିତ୍ତିପ୍ରସ୍ତର ସ୍ଥାପନ କରିଛନ୍ତି । ଏହାଦ୍ୱାରା ବୃଦ୍ଧଜନମାନଙ୍କ ପାଇଁ ବହୁମୂଖୀ ସ୍ପେଶାଲିଟି ସ୍ୱାସ୍ଥ୍ୟସେବା ସୁବିଧା ଉପଲବ୍ଧ ହୋଇପାରିବ । 200 ଶଯ୍ୟା ବିଶିଷ୍ଟ ଜେନେରାଲ ୱାର୍ଡ ବ୍ୟବସ୍ଥା ଏଠାରେ ରହିବ ।


    ପ୍ରଧାନମନ୍ତ୍ରୀ ଏହି କାର୍ଯ୍ୟକ୍ରମ ଅବସରରେ ସଫଦରଜଙ୍ଗ ଡାକ୍ତରଖାନାରେ 555 ଶଯ୍ୟା ବିଶିଷ୍ଟ ସୁପର ସ୍ପେସାଲିଟି ବ୍ଲକର ଉଦଘାଟନ ମଧ୍ୟ କରିଥିଲେ । ସେ ସଫଦରଜଙ୍ଗ ଡାକ୍ତରଖାନାରେ 500 ଶଯ୍ୟା ବିଶିଷ୍ଟ ନୂତନ ଜରୁରୀକାଳୀନ ବ୍ଲକ , ଏମ୍ସରେ 300 ଶଯ୍ୟା ବିଶିଷ୍ଟ ପାୱାର ଗ୍ରୀଡ ବିଶ୍ରାମ ସଦନ ଏବଂ ଏମ୍ସ , ଆନସାରୀ ନଗର ତଥା ଟ୍ରାଉମା କେନ୍ଦ୍ର ମଧ୍ୟରେ ଯାତାୟାତ ପାଇଁ ନିର୍ମିତ ଏକ ସୁଡଙ୍ଗକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିଥିଲେ ।


    ରାଷ୍ଟ୍ରୀୟ ସ୍ୱାସ୍ଥ୍ୟ ନୀତି ଉପରେ ଆଲୋକପାତ କରି ପ୍ରଧାନମନ୍ତ୍ରୀ କହିଥିଲେ ଯେ କମ ମୂଲ୍ୟରେ ସ୍ୱାସ୍ଥ୍ୟ ସେବା ଏବଂ ରୋଗ ନିୟନ୍ତ୍ରଣ ପାଇଁ ସରକାରଙ୍କ ଏଜେଣ୍ଡାରେ ପ୍ରାଥମିକତା ପ୍ରଦାନ କରାଯାଇଛି । ସେ କହିଥିଲେ ଯେ ଏହି ବହୁ ବିଷୟକ ଦୃଷ୍ଟିକୋଣରେ ଗ୍ରାମୀଣ ବିକାଶ ମନ୍ତ୍ରଣାଳୟ , ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ , ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଏବଂ ଆୟୁଷ ମନ୍ତ୍ରଣାଳୟକୁ ସାମିଲ କରାଯାଇଛି ।


    ପ୍ରଧାନମନ୍ତ୍ରୀ କହିଥିଲେ ଯେ ବିଶ୍ଵରେ ଯକ୍ଷ୍ମା ରୋଗ ଉନ୍ମୁଳନ ପାଇଁ 2030 ଲକ୍ଷ୍ୟ ରଖାଯାଇଥିବା ବେଳେ ଭାରତରେ 2025 ମଧ୍ୟରେ ଯକ୍ଷ୍ମା ରୋଗର ବିଲୋପ ଲାଗି ସଂକଳ୍ପ କରାଯାଇଛି । ନିର୍ଦ୍ଧାରିତ ସମୟ ମଧ୍ୟରେ ଏହି ଲକ୍ଷ୍ୟ ହାସଲ ହୋଇପାରିବ ବୋଲି ପ୍ରଧାନମନ୍ତ୍ରୀ ବିଶ୍ୱାସ ପ୍ରକଟ କରିଥିଲେ ।


    **********

    
    
    (Release ID: 1537397) Visitor Counter : 1