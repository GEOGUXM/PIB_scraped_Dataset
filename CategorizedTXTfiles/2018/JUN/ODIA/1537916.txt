      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବାହାଦୁରଗଡ଼–ମୁଣ୍ଡକା ମେଟ୍ରୋ ରେଳର ଶୁଭାରମ୍ଭ ଅବସରରେ ଭିଡିଓ କନଫରେନ୍ସ ମାଧ୍ୟମରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 24 JUN 2018 6:32PM by PIB Bhubaneshwar


    ସର୍ବପ୍ରଥମେ ଆପଣ ସମସ୍ତଙ୍କୁ , ହରିୟାଣା ଏବଂ ଦିଲ୍ଲୀର ଲୋକଙ୍କୁ ବାହାଦୁରଗଡ଼ – ମୁଣ୍ଡକା ମେଟ୍ରୋ ରେଳ ଲାଇନର ଆରମ୍ଭ ହେବା ଅବସରରେ ବହୁତ ବହୁତ ଶୁଭେଚ୍ଛା ଓ ଅଭିନନ୍ଦନ ।


    ହରିୟାଣାର ବାହାଦୁରଗଡ଼ ଆଜି ଦିଲ୍ଲୀ ମେଟ୍ରୋ ସହିତ ଯୋଡି ହୋଇଗଲା । ଗୁରୁଗ୍ରାମ ଏବଂ ଫରିଦାବାଦ ପରେ ଏବେ ବାହାଦୁରଗଡ଼ ହରିୟାଣାର ହେଉଛି ତୃତୀୟ ବୃହତ ଅଂଚଳ ଯାହା ଦିଲ୍ଲୀ ମେଟ୍ରୋ ସହିତ ସଂଯୋଗ ହୋଇଛି । ଆଜିର ଏହି ଲୋକର୍ପଣ ପରେ , ହରିୟାଣାରେ ମେଟ୍ରୋ ନେଟୱାର୍କ ଦୀର୍ଘ 26 କିଲୋମିଟର ପର୍ଯ୍ୟନ୍ତ ପହଂଚି ଯାଇଛି ।


    ସାଥୀଗଣ ,


    ଦିଲ୍ଲୀରେ ଚାଲୁଥିବା ମେଟ୍ରୋ କିଭଳି ଲୋକଙ୍କ ଜୀବନକୁ ବଦଳାଇ ଦେଇଛି , ତାହାର ସାକ୍ଷୀ ହେଉଛନ୍ତି ସେହି ପ୍ରତ୍ୟେକ ବ୍ୟକ୍ତି , ଯେଉଁମାନେ କେବେ ନା କେବେ ଏଥିରେ ଯାତ୍ରା କରିଛନ୍ତି । ମୁଁ ମଧ୍ୟ ଅନେକ ଥର ଦିଲ୍ଲୀ ମେଟ୍ରୋରେ ଯାତ୍ରା କରି ସାରିଛି । ଆଜିଠାରୁ ଏହି ଅନୁଭବ ବାହାଦୁରଗଡ଼ – ମୁଣ୍ଡକା ଲାଇନରେ ଯାଉଥିବା ଲୋକଙ୍କୁ ମଧ୍ୟ ମିଳିବ ।


    ବିଶେଷକରି ବାହାଦୁରଗଡ଼ରେ ଦ୍ରୁତ ଗତିରେ ବିକଶିତ ହେଉଥିବା ଉଦ୍ୟୋଗ ଯୋଗୁଁ ଅନେକ ଦିନ ହେବ ମେଟ୍ରୋର ପ୍ରତୀକ୍ଷା କରାଯାଉଥିଲା । ବାହାଦୁରଗଡ଼ରେ ଅନେକ କଲେଜ , ପ୍ରତିଷ୍ଠାନ ଏବଂ ବିଶ୍ୱବିଦ୍ୟାଳୟ ମଧ୍ୟ ରହିଛି । ଦିଲ୍ଲୀରୁ ପ୍ରତ୍ୟେକ ଦିନ ଅନେକ ଛାତ୍ର-ଛାତ୍ରୀ ଯିବା ଆସିବା କରନ୍ତି । ଏବେ ଏହି ଅଂଚଳର ଲକ୍ଷ ଲକ୍ଷ ଉଦ୍ୟମୀ , ବିଦ୍ୟାର୍ଥୀ , ଭିନ୍ନ ଭିନ୍ନ ବୃତ୍ତି ସହ ଜଡିତ ଲୋକଙ୍କୁ ଦିଲ୍ଲୀ ଯାତାୟତ କରିବା ଆହୁରି ସହଜ ହେବ ।


    ଏମିତିରେ ଦେଖିବାକୁ ଗଲେ ବାହାଦୁରଗଡ଼କୁ ହରିୟାଣାର ପ୍ରବେଶ ପଥ କୁହାଯାଏ କିନ୍ତୁ ଏହି ମେଟ୍ରୋ ଲାଇନ ଏଠାକାର ବିକାଶର ପ୍ରବେଶ ପଥ ହୋଇ ପଂହଚିଛି ।


    ମେଟ୍ରୋ ଯୋଗୁଁ ଲୋକଙ୍କର ସୁଖ ସୁବିଧା ବଢ଼ିବ , ନୂତନ କଲୋନି ନିର୍ମାଣ ହେବ , ଉଦ୍ୟୋଗର ବିସ୍ତାର ହେବ , ତ ରୋଜଗାରର ମଧ୍ୟ ନୂତନ ସୁଯୋଗ ସୃଷ୍ଟି ହେବ । ଯୋଗାଯୋଗ ବ୍ୟବସ୍ଥାର ବିକାଶ ଦ୍ୱାରା ଯେଉଁ ସଂପର୍କ ଅଛି , ଏହି ମେଟ୍ରୋ ନେଟୱାର୍କକୁ ଦେଖି ବୁଝାଯାଇ ପାରିବ ।


    ଏବେ ଦିଲ୍ଳୀ ଏନସିଆରରେ ପ୍ରାୟ 280 କିଲୋମିଟର ମେଟ୍ରୋ ଲାଇନ୍ କାର୍ଯ୍ୟକ୍ଷମ ଅଛି । ଯେଭଳି ଦ୍ରୁତ ଗତିରେ ଏହାର ସଂମ୍ପ୍ରସାରଣ ହେଉଛି , ବହୁତ ଶୀଘ୍ର ସାଙ୍ଘାଇ , ବେଜିଂ , ଲଣ୍ଡନ ଏବଂ ନ୍ୟୁୟର୍କ ପରେ , ବିଶ୍ୱର ସବୁଠାରୁ ବଡ଼ ପଞ୍ଚମ ମେଟ୍ରୋ ନେଟୱାର୍କ ଭାବେ ଦିଲ୍ଲୀ ମେଟ୍ରୋର ପରିଚୟ ହେବ । ସାଥୀଗଣ , ଯେଉଁ ସ୍ୱପ୍ନ ଦିଲ୍ଲୀରେ ସାକାର ହୋଇଛି , ଅଦମ୍ୟ ଇଚ୍ଛା ଶକ୍ତିର ଯେଉଁ ପରିଣାମ ଆଜି ଦିଲ୍ଲୀ ଏନସିଆର ଜନତା ଦେଖୁଛନ୍ତି , ଏଭଳି ପ୍ରୟାସ ସମଗ୍ର ଦେଶରେ କରାଯାଉଛି ।


    ମେଟ୍ରୋ ସହିତ ଜଡିତ କାର୍ଯ୍ୟରେ ଏକ ବହୁତ ବଡ଼ ଅଭାବ ଏହା ଥିଲା କି ପ୍ରତ୍ୟେକ ସହରରେ ନିଜସ୍ୱ ଢ଼ଙ୍ଗରେ କାର୍ଯ୍ୟ କରାଯାଉଥିଲା ।


    ମେଟ୍ରୋ ଏବଂ ତା ସହିତ ଜଡିତ ନିର୍ମାଣ କାର୍ଯ୍ୟ ପାଇଁ କୌଣସି ନୀତି ନ ଥିଲା , ଏଥିପାଇଁ କୌଣସି ମାନଦଣ୍ଡ କିମ୍ବା ମାନକ ମଧ୍ୟ ସ୍ଥିର ହୋଇ ନ ଥିଲା । ନେତାମାନଙ୍କର ଇଚ୍ଛା ଅନୁସାରେ ଷ୍ଟେସନ ଏବଂ ଭିନ୍ନ ଭିନ୍ନ ବିଭାଗର ହିତ ଅନୁସାରେ ନିଷ୍ପତ୍ତି ହେଉଥିଲା ।


    ଏବେ 2017ରେ ଦେଶର ପ୍ରଥମ ମେଟ୍ରୋ ନୀତି ପ୍ରସ୍ତୁତ ହେବା ପରେ ଏହି ସମସ୍ତ ଜିନିଷ ଉପରେ ଧ୍ୟାନ ଦିଆଯାଉଛି । ଲୋକମାନଙ୍କୁ ଗୋଟିଏ ଷ୍ଟେସନରୁ ଦ୍ୱିତୀୟ ଷ୍ଟେସନ ଆଉ ପୁଣି ନିଜ ଘର ଅବା ଅଫିସ ପର୍ଯ୍ୟନ୍ତ ପହଂଚିବାରେ ଅସୁବିଧା ନ ହେଉ , ଏଥିପାଇଁ ସହରର ସମ୍ପୂର୍ଣ୍ଣ ପରିବହନ ବ୍ୟବସ୍ଥାକୁ ସମନ୍ୱିତ କରାଯାଉଛି ।


    ଏବେ ଦେଶରେ ଯେଉଁଠାରେ ମଧ୍ୟ ମେଟ୍ରୋ ନିର୍ମାଣ ହେଉ , କିନ୍ତୁ ଗୋଟିଏ ନିର୍ଦ୍ଦିଷ୍ଟ ମାନଦଣ୍ଡ ଅନୁସାରେ କାର୍ଯ୍ୟ ହେବ । ସାଥୀଗଣ , ଏକବିଂଶ ଶତାବ୍ଦୀର ଆବଶ୍ୟକତାକୁ ଧ୍ୟାନରେ ରଖି ସହରଗୁଡିକୁ ସ୍ମାର୍ଟ , ସୁଲଭ , ଶସ୍ତା ଏବଂ ପରିସ୍କାର ପରିଚ୍ଛନ୍ନ ସାଧାରଣ ପରିବହନ ବ୍ୟବସ୍ଥା ଦେବା ଏହି ସରକାରଙ୍କର ହେଉଛି ପ୍ରତିବଦ୍ଧତା ।


    ଆଜି ଦେଶର 12 ସହରରେ ମେଟ୍ରୋ ନେଟୱାର୍କର ସମ୍ପ୍ରସାରଣ କରାଯାଉଛି । ଦେଶର ଅନ୍ୟାନ୍ୟ ସହରକୁ ମଧ୍ୟ ମେଟ୍ରୋ ସହିତ ଯୋଡିବା ପାଇଁ ରାଜ୍ୟ ସରକାରଙ୍କୁ ଉତ୍ସାହିତ କରାଯାଉଛି । ଏହା ସହିତ ମେଟ୍ରୋର ଡବା ବା ବଗି ମଧ୍ୟ ଦେଶରେ ନିର୍ମାଣ କରିବାର କାର୍ଯ୍ୟ କରାଯାଉଛି ।


    ଗୁଜରାଟର ବଡୋଦରା ଏବଂ ତାମିଲନାଡୁର ଚେନ୍ନାଇରେ ଆଧୁନିକ କାରଖାନା ନିର୍ମାଣ କରାଯାଇଛି , ମେଟ୍ରୋ ପ୍ରକଳ୍ପରେ ମେକ୍ ଇନ ଇଣ୍ଡିଆକୁ ପ୍ରୋତ୍ସାହନ ଦେବା ପାଇଁ ସରକାର ସଂଗ୍ରହ(ଅଧିଗ୍ରହଣ) ନୀତିକୁ ବଦଳାଇଛନ୍ତି ଆଉ ପ୍ରାୟ 75 ପ୍ରତିଶତ ଭାରତରେ ତିଆରି ଜିନିଷ ଲଗାଇବାକୁ ବାଧ୍ୟତାମୂଳକ କରାଯାଇଛି ।


    ସାଥୀଗଣ , ମେଟ୍ରୋର ବ୍ୟବସ୍ଥା ଆମ ଅନ୍ତରାଷ୍ଟ୍ରୀୟ ସମ୍ବନ୍ଧ ଆଉ ସହଯୋଗର ମଧ୍ୟ ହେଉଛି ଏକ ଉକ୍ରୃଷ୍ଟ ଉଦାହରଣ । ପ୍ରଥମେ ଅନେକ ଗୁଡିଏ ଦେଶ ମେଟ୍ରୋ ପାଇଁ ଆମକୁ ସହାୟତା କଲେ , ଏବେ ଭାରତ ବିଶ୍ୱର ଅନେକ ଗୁଡିଏ ଦେଶକୁ ମେଟ୍ରୋ କୋଚ୍ ଯୋଗାଇ ଦେବା ପାଇଁ ପ୍ରସ୍ତୁତ ହେଉଛି ।


    ନା ’ କେବଳ ଅନ୍ତରାଷ୍ଟ୍ରୀୟ ସମ୍ବନ୍ଧ ବରଂ ସହଭାଗୀ ସଙ୍ଘୀୟ ବ୍ୟବସ୍ଥା କିପରି କାର୍ଯ୍ୟ କରିଥାଏ ତାହର ମଧ୍ୟ ଏହା ହେଉଛି ପ୍ରମାଣ । ଆଜି ଦେଶର ଯେଉଁ ଯେଉଁ ରାଜ୍ୟରେ ମଧ୍ୟ ମେଟ୍ରୋ ତିଆରି ହେଉଛି ତାହା କେନ୍ଦ୍ର ଏବଂ ରାଜ୍ୟ ସରକାରଙ୍କ ସକ୍ରିୟ ଭାଗିଦାରୀରେ ନିର୍ମାଣ ହେଉଛି ।


    ସାଥୀଗଣ ,


    ଦିଲ୍ଲୀ ଏନସିଆର କଥା କହିବା ତ ଆଜି ଯେତେ ମେଟ୍ରୋ ନେଟୱାର୍କ ବିକଶିତ ହୋଇଛି , ତାହା ପ୍ରତ୍ୟେକ ଦିନ ପାଖାପାଖି 6 ଲକ୍ଷ ଗାଡ଼ିର ଆବଶ୍ୟକତାକୁ ଶେଷ କରିଛି ।


    ମେଟ୍ରୋ , ଲୋକମାନଙ୍କର ସମୟ ବଂଚାଇଛି , ଅର୍ଥ ବଂଚାଇଛି ଏବଂ ପ୍ରଦୂଷଣ ମଧ୍ୟ ହ୍ରାସ କରିବାର କାର୍ଯ୍ୟ କରିଛି । ମୋଟ୍ରୋ ସହିତ ଦିଲ୍ଲୀ ସରକାର ଦିଲ୍ଲୀ – ଏନସିଆରରେ ପରିବହନର ସମଗ୍ର ବ୍ୟବସ୍ଥାକୁ ହିଁ ଆଧୁନିକ ଏବଂ ଲୋକମାନଙ୍କର ଆବଶ୍ୟକତା ଅନୁସାରେ ନିର୍ମାଣ କରିବାର କାର୍ଯ୍ୟ କରୁଛି ।


    ଦିଲ୍ଲୀକୁ ହାଇ ସ୍ପିଡ ରେଳ ମାଧ୍ୟମରେ ସୋନିପଥ , ଅଲୱର ଏବଂ ମିରଟ ସହିତ ଯୋଡିବା ପାଇଁ ଆଂଚଳିକ ବେଗଗାମୀ ପରିବହନ ବ୍ୟବସ୍ଥା ଉପରେ ମଧ୍ୟ କାର୍ଯ୍ୟ ଚାଲୁ ରହିଛି ।


    ଏହା ବ୍ୟତୀତ ଦିଲ୍ଲୀର ଚାରିପଟେ ଏକ୍ସପ୍ରେସ ସଡକର ଏକ ନେଟୱାର୍କ ତିଆରି କରିବାର କାର୍ଯ୍ୟ ଦ୍ରୁତ ଗତିରେ କରାଯାଉଛି । ସେହି କାମ ସଂପୂର୍ଣ୍ଣ କରିବାକୁ ମଧ୍ୟ ଲୋକ ପ୍ରୟାସ କରୁଛନ୍ତି ।


    ଏହାର ପ୍ରଥମ ପର୍ଯ୍ୟାୟ ଅର୍ଥାତ ଇଷ୍ଟର୍ଣ୍ଣ ପେରିଫେରାଲ ଏକ୍ସପ୍ରେସ୍ ସଡକ କୁ କିଛି ଦିନ ପୂର୍ବେ ମୁଁ ଲୋକାର୍ପଣ ମଧ୍ୟ କରିଥିଲି । ହରିୟାଣା ପାଶ୍ୱର୍ରୁ ୱେଷ୍ଟର୍ଣ୍ଣ ପେରିଫେରାଲ ଏକ୍ସପ୍ରେସ୍ ୱେ ’ ର କାର୍ଯ୍ୟ ମଧ୍ୟ ଦ୍ରୁତ ଗତିରେ ଚାଲୁ ରହିଛି । ପେରିଫେରାଲ ଏକ୍ସପ୍ରେସ୍ ୱେ ଦିଲ୍ଲୀ ଦେଇ ଯାଉଥିବା ଛୋଟ-ବଡ଼ ଗାଡ଼ି ସଂଖ୍ୟାକୁ 25 ରୁ 30 ପ୍ରତିଶତ ପର୍ଯ୍ୟନ୍ତ କମ୍ କରିଛି ।


    ଏହାଦ୍ୱାରା ଟ୍ରାଫିକ୍ ଉପରେ ମଧ୍ୟ ପ୍ରଭାବ ପଡ଼ିଛି ତତ୍ ସହିତ ପ୍ରଦୂଷଣର ମଧ୍ୟ ଏକ ବଡ଼ କାରଣ ହ୍ରାସ ପାଇଛି । ଭାଇ ଓ ଭଉଣୀମାନେ , ନିଉ ଇଣ୍ଡିଆ ପାଇଁ ନୂତନ ଏବଂ ସ୍ମାର୍ଟ ଭିତ୍ତିଭୂମି ହେଉଛି ଏହି ସରକାରଙ୍କର ପ୍ରତିବଦ୍ଧତା ।


    ବିଗତ ଚାରି ବର୍ଷରେ ସଡ଼କ , ରେଳପଥ , ଆକାଶପଥ , ଜଳପଥ ଆଉ ବିଜୁଳି ସହିତ ଜଡ଼ିତ ଭିତ୍ତିଭୂମି ଉପରେ ସବୁଠାରୁ ଅଧିକ ନିବେଶ କରାଯାଇଛି । କାର୍ଗିଲରୁ ନେଇ କନ୍ୟାକୁମାରୀ ପର୍ଯ୍ୟନ୍ତ , କଚ୍ଛରୁ ନେଇ କାମାକ୍ଷା ପର୍ଯ୍ୟନ୍ତ ଯୋଗାଯୋଗ ବ୍ୟବସ୍ଥା ଉପରେ ଗୁରୁତ୍ୱ ଦିଆଯାଉଛି । ସବୁଠାରୁ ଦୀର୍ଘ ସୁଡ଼ଙ୍ଗ ହେଉ ବା ପୁଣି ସବୁଠାରୁ ବଡ଼ ସେତୁ , ଗୋଟିଏ ପରେ ଗୋଟିଏ ସମସ୍ତ ପ୍ରକଳ୍ପ ସମୟ ସୀମା ମଧ୍ୟରେ ସଂପୂର୍ଣ୍ଣ କରାଯାଉଛି । ଭାରତମାଳା ପ୍ରକଳ୍ପ ଅଧୀନରେ ଦେଶରେ 35 ହଜାର କିଲୋମିଟର ଦୀର୍ଘ ଆଧୁନିକ ରାଜପଥର ନେଟୱାର୍କ ବିଛାଇବାର କାର୍ଯ୍ୟ ଆରମ୍ଭ କରାଯାଇଛି ।


    ଆଗାମୀ ଦିନମାନଙ୍କରେ ଗୋଟିଏ ପଟେ ଯେଉଁଠାରେ ଶହେରୁ ଅଧିକ ଜଳପଥ , ବୁଲେଟ୍ ଟ୍ରେନ ଦେଶର ପରିବହନ ବ୍ୟବସ୍ଥାରେ ବହୁତ ବଡ଼ ପରିବର୍ତ୍ତନ ଆଣିବ , ସେଠାରେ ଛୋଟ-ଛୋଟ ସହରରେ ବିକଶିତ ହେଉଥିବା ବିମାନବନ୍ଦର , ଲୋକ ମାନଙ୍କର ଉତ୍ସାହକୁ ଆକାଶ ପର୍ଯ୍ୟନ୍ତ ପହଂଚାଇବାର କାର୍ଯ୍ୟ କରିବ । ଏହି ଆଧୁନିକ ଭିତ୍ତିଭୂମି ଆମ ସହର ଗୁଡ଼ିକୁ ଏକବିଂଶ ଶତାବ୍ଦୀରେ ଆର୍ଥ ô କ ବିକାଶର କେନ୍ଦ୍ରବିନ୍ଦୁ କରିବାରେ ସାହାଯ୍ୟ କରିବ । ଦେଶର ଭିନ୍ନ-ଭିନ୍ନ ଭାଗରେ ଯେତେ ଅଧିକ ଭିତ୍ତିଭୂମି ସୁଦୃଢ଼ ହେବ , ସଂପର୍କ ସୁଗମ ହେବ , ଯେତେ ଅଧିକ ପରିବହନର ଭିନ୍ନ-ଭିନ୍ନ ମାଧ୍ୟମ ଗୋଟିଏ ଅନ୍ୟକୁ ସାହାଯ୍ୟ କରିବ , ସେତେ ଅଧିକ ଲୋକଙ୍କ ଜୀବନ ସହଜ ହେବ , ବ୍ୟବସାୟର ନୂତନ ସୁଯୋଗ ସୃଷ୍ଟି ହେବ , ରୋଜଗାରର ନୂତନ ସୁଯୋଗ ସୃଷ୍ଟି ହେବ ।


    ସାଥୀଗଣ ,


    ସରକାରଙ୍କର ଏହି ପ୍ରୟାସ ଯୋଗୁଁ ସାଧାରଣ ଜନତା , ଆପଣ ସମସ୍ତଙ୍କର ସକ୍ରିୟ ଭାଗିଦାରୀ ବିନା ସମ୍ଭବ ହୋଇ ନ ଥାଏ , ଏହା ହେଉଛି ବହୁତ ଆବଶ୍ୟକ ।


    ଆସନ୍ତୁ , ନିଉ ଇଣ୍ଡିଆ ପାଇଁ ନିର୍ମାଣ ହେଉଥିବା ଏହି ଭିତ୍ତିଭୂମି ପାଇଁ ମିଳିମିଶି ଆହୁରି ଅଧିକ ପ୍ରୟାସ କରିବା ।


    ଆଉ ଥରେ ପୁଣି ହରିୟାଣା ଏବଂ ବାହାଦୁରଗଡ଼ର ଜନତାଙ୍କୁ ବହୁତ ବହୁତ ଅଭିନନ୍ଦନ ସହିତ ଏହାର ଲାଭ ଆମ ନାଗରିକମାନେ ଉଠାନ୍ତୁ , ନିଜସ୍ୱ ବାହନରେ ଯାତାୟତରୁ ମୁକ୍ତି ପାଆନ୍ତୁ ।


    ମୁଁ ନିଜର କଥା ଏତିକିରେ ସମାପ୍ତ କରୁଛି ।


    ବହୁତ ବହୁତ ଧନ୍ୟବାଦ!


    **********

    
    
    (Release ID: 1537916) Visitor Counter : 1