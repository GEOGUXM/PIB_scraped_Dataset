      କ୍ୟାବିନେଟ

      ପ୍ରଗତି ମଇଦାନରେ ଘରୋଇ କ୍ଷେତ୍ର ସହ ତୃତୀୟ ପକ୍ଷଙ୍କ ଦ୍ୱାରା ହୋଟେଲ ନିର୍ମାଣ, ପରିଚାଳନା ଲାଗି 3.7 ଏକର ଜମିର ବ୍ୟବସାୟକରଣ, ଏଲ ଏଣ୍ଡ ଡିଓ ଦ୍ୱାରା ଲାଗୁ ଶୁଳ୍କ ଛାଡ଼, ରେଳ ମନ୍ତ୍ରଣାଳୟର ବର୍ଦ୍ଧିତ ଭୂ-ଶୁଳ୍କ ଛାଡ଼ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 13 JUN 2018 6:30PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ପ୍ରଗତି ମଇଦାନରେ ଭାରତ ବାଣିଜ୍ୟ ପ୍ରୋତ୍ସାହନ ସଂଗଠନ(ଆଇଟିପିଓ) ଦ୍ୱାରା 3.7 ଏକର ଜମିର ବ୍ୟବସାୟକରଣକୁ ମଞ୍ଜୁରି ପ୍ରଦାନ କରାଯାଇଛି । ଏହି କାର୍ଯ୍ୟ ପାରଦର୍ଶୀ ପ୍ରତିଦ୍ୱନ୍ଦ୍ୱିତାମୂଳକ ନିଲାମୀ ପ୍ରକ୍ରିୟାରେ ଘରୋଇ କ୍ଷେତ୍ର ସହିତ ତୃତୀୟ ପକ୍ଷଙ୍କ ଦ୍ୱାରା ହୋଟେଲ ନିର୍ମାଣ ଏବଂ ପରିଚାଳନା ଲାଗି 99 ବର୍ଷିଆ ପଟ୍ଟା ଲିଜ ଆଧାରରେ ହେବ ।


    ଏହି ପଦକ୍ଷେପ ପ୍ରଗତି ମଇଦାନର ବିକାଶ ପ୍ରକଳ୍ପ ପର୍ଯ୍ୟାୟ-1ର ଅଂଶବିଶେଷ, ଅର୍ଥାତ ସମନ୍ୱିତ ପ୍ରେକ୍ଷାଳୟ ସହିତ ସମ୍ମିଳନୀ କେନ୍ଦ୍ର (ଆଇଇସିସି)ର ଅଂଶବିଶେଷ ଅଟେ । 2254 କୋଟି ଟଙ୍କାର ଆନୁମାନିକ ବ୍ୟୟ ସହିତ ଜାନୁଆରୀ, 2017ରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ଏହାକୁ ମଞ୍ଜୁର କରିଥିଲେ । ଆଇଇସିସି ପ୍ରକଳ୍ପ ଅନ୍ତର୍ଗତ 7 ହଜାର ଲୋକଙ୍କ ବସିବା ବ୍ୟବସ୍ଥା, 1 ଲକ୍ଷ ବର୍ଗ ମିଟରର ପ୍ରଦର୍ଶନୀ କ୍ଷେତ୍ର ଏବଂ 4,800 ମୋଟରବାହନର ରହିବା ଭଳି ପାର୍କିଂ ସୁବିଧା ସହିତ ବିଶ୍ୱସ୍ତରୀୟ ଅତ୍ୟାଧୁନିକ ସମନ୍ୱିତ ପ୍ରେକ୍ଷାଳୟ ଓ ସମ୍ମିଳନୀ କେନ୍ଦ୍ର ନିର୍ମାଣ କରିବାର ପ୍ରସ୍ତାବ ରହିଛି । ପ୍ରଗତି ମଇଦାନର ଆଖାପାଖ କ୍ଷେତ୍ରରେ ଯାତାୟାତ ଭିଡ଼ ଦୂର କରିବା ଲାଗି ପଦକ୍ଷେପ ଦ୍ୱାରା ଭିଡ଼ ହ୍ରାସ ପାଇବ ।


    ଆଇଇସିସି ପ୍ରକଳ୍ପକୁ ଅର୍ଥ ଯୋଗାଣର ଏକ ଉପାୟ ରୂପରେ ଭୂମିର ବ୍ୟବସାୟକରଣ ମାଧ୍ୟମରେ ଆଦାୟ କରାଯାଇଥିବା ପାଣ୍ଠିର ଉପଯୋଗ କରାଯିବ । ଆଇଇସିସି ପ୍ରକଳ୍ପ ବ୍ୟବସାୟିକ ପ୍ରୋତ୍ସାହନ ଲାଗି ଶିଖରସ୍ତରୀୟ ବୈଠକ ତଥା ପ୍ରଦର୍ଶନୀ/କାର୍ଯ୍ୟକ୍ରମ ଆୟୋଜନ କରିବା ଲାଗି କେନ୍ଦ୍ର ସରକାର ଏବଂ ରାଜ୍ୟ ସରକାରଙ୍କ ପାଇଁ ଆବଶ୍ୟକ ଅଟେ ।


    ଆଇଇସିସି ପ୍ରକଳ୍ପ ଏବଂ ଯାତାୟାତ ଭିଡ଼ ଦୂର କରିବା କାର୍ଯ୍ୟ ଦ୍ରୁତ ଗତିରେ ଜାରି ରହିଛି । ଆଇଟିପିଓ ପକ୍ଷରୁ କୁହାଯାଇଛି ଯେ ସମ୍ପୂର୍ଣ୍ଣ ପ୍ରକଳ୍ପ ସେପ୍ଟେମ୍ବର, 2019 ସୁଦ୍ଧା ସମ୍ପୂର୍ଣ୍ଣ ହେବ ବୋଲି ଆଶା କରାଯାଉଛି । ଆଇଇସିସି ପ୍ରକଳ୍ପ ଦ୍ୱାରା ଭାରତୀୟ ବାଣିଜ୍ୟକୁ ଲାଭ ହେବ ଏବଂ ଭାରତର ବିଦେଶରେ ବ୍ୟବସାୟ ବଢ଼ିବାରେ ସହାୟତା ମିଳିପାରିବ ।


    **********

    
    
    (Release ID: 1535571) Visitor Counter : 1