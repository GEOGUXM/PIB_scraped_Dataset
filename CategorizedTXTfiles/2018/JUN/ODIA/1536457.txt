      ସଂସଦୀୟ ବ୍ୟାପାର ମନ୍ତ୍ରଣାଳୟ

      ଜୁଲାଇ 18ରୁ ସଂସଦର ମୌସୁମୀ ଅଧିବେଶନ
      Posted On: 25 JUN 2018 3:36PM by PIB Bhubaneshwar


    ସଂସଦର ମୌସୁମୀ ଅଧିବେଶନ-2018 ଜୁଲାଇ 18 ତାରିଖରୁ ଆରମ୍ଭ ହୋଇ ଅଗଷ୍ଟ 10 ତାରିଖରେ ଶେଷ ହେବ । କେନ୍ଦ୍ର ରସାୟନ , ସାର ଏବଂ ସଂସଦୀୟ ବ୍ୟାପାର ମନ୍ତ୍ରୀ ଅନନ୍ତ କୁମାର ଆଜି ଏହି ସୂଚନା ଦେଇଛନ୍ତି । କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କ ଅଧ୍ୟକ୍ଷତାରେ ସଂସଦୀୟ ବ୍ୟାପାର କ୍ୟାବିନେଟ କମିଟି ବୈଠକ ପରେ ଅନନ୍ତ କୁମାର ଗଣମାଧ୍ୟମକୁ ଏହା କହିଛନ୍ତି ।


    ଅଧିବେଶନରେ ମୋଟ 18ଟି କାର୍ଯ୍ୟଦିବସ ରହିବ ବୋଲି ସେ କହିବା ସହ ଗୃହକାର୍ଯ୍ୟକୁ ଫଳପ୍ରଦ କରିବା ପାଇଁ ସରକାରଙ୍କ ସହ ସମସ୍ତ ରାଜନୈତିକ ଦଳର ଗଠନମୂଳକ ସହଯୋଗ କାମନା କରିଛନ୍ତି । ନିକଟରେ ଜାରି ହୋଇଥିବା ମୋଟ 6ଟି ଅଧ୍ୟାଦେଶକୁ ଅଧିବେଶନରେ ଗୃହୀତ କରାଇବାକୁ ପ୍ରସ୍ତାବ ରହିଛି ।


    ମନ୍ତ୍ରୀ କହିଲେ ଯେ , ସରକାର ଅନ୍ୟ କେତେକ ଗୁରୁତ୍ୱପୂର୍ଣ୍ଣ ବିଲ୍ ସଂସଦର ଉଭୟ ଗୃହରେ ଗୃହୀତ କରାଇବାକୁ ଏହି ଅଧିବେଶନ କାଳରେ ଆଗତ କରିବେ । ସେଥିରେ ରହିଛି , ସମ୍ବିଧାନ (123ତମ ସଂଶୋଧନ) ବିଲ୍-2017 , ମୁସଲିମ ମହିଳା (ବିବାହର ସୁରକ୍ଷା ଏବଂ ଅଧିକାର) ବିଲ୍-2017 , ତୃତୀୟ ଲିଙ୍ଗ ବ୍ୟକ୍ତି (ସୁରକ୍ଷା ଏବଂ ଅଧିକାର) ବିଲ୍-2016 , ନ୍ୟାସନାଲ ମେଡିକାଲ କମିସନ ବିଲ୍-2017 , ରାଇଟ୍ସ ଅଫ୍ ଚିଲଡ୍ରେନ ଟୁ ଫ୍ରି ଆଣ୍ଡ କମ୍ପଲସରି ଏଜୁକେସନ (ଦ୍ୱିତୀୟ ସଂଶୋଧନ) ବିଲ୍-2017 ।


    ରାଜ୍ୟସଭା ଉପାଧ୍ୟକ୍ଷ ପି.ଜେ. କୁରିଏନଙ୍କ କାର୍ଯ୍ୟକାଳ ଏ ମାସ ଶେଷ ହେଉଥିବାରୁ ଅଧିବେଶନ କାଳରେ ଏଥିପାଇଁ ନିର୍ବାଚନ ଅନୁଷ୍ଠିତ ହେବ ବୋଲି ଅନନ୍ତ କୁମାର କହିଥିଲେ ।


    ********

    
    
    (Release ID: 1536457) Visitor Counter : 1