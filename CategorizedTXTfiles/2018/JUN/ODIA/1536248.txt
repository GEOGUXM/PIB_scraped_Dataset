      ଆୟୁଷ

      ଚତୁର୍ଥ ଆନ୍ତର୍ଜାତିକ ଯୋଗ ଦିବସ ପାଳିତ
      Posted On: 21 JUN 2018 7:58PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ କହିଥିଲେ ଯେ ଶାନ୍ତ , ରଚନାତ୍ମକ ଏବଂ ସୁଖୀ ଜୀବନର ମାର୍ଗ ହେଉଛି ଯୋଗ । ସେ କହିଥିଲେ ଯେ ‘ ଏହା ହେଉଛି ଚିନ୍ତା ଏବଂ ମାନସିକ ଚିନ୍ତାକୁ ଦୂର କରିବାର ମାଧ୍ୟମ ହୋଇପାରିବ । ଯୋଗ ସମସ୍ତଙ୍କୁ ଏକତ୍ର କରିବାର ଆଉ ଏକ ମାଧ୍ୟମ । ’ ଆଜି ଚତୁର୍ଥ ଆନ୍ତର୍ଜାତିକ ଯୋଗ ଦିବସ ଅବସରରେ ଡେରାଡୁନର ବନ୍ୟ ଗବେଷଣା ସଂସ୍ଥାନ (ଏଫଆରଆଇ) ରେ ଅନୁଷ୍ଠିତ ମୁଖ୍ୟ କାର୍ଯ୍ୟକ୍ରମରେ ଉତ୍ତରାଖଣ୍ଡର ରାଜ୍ୟପାଳ ଶ୍ରୀ କୃଷ୍ଣ କାନ୍ତ ପାଲ , ଉତ୍ତରାଖଣ୍ଡର ମୁଖ୍ୟମନ୍ତ୍ରୀ ଶ୍ରୀ ତ୍ରିବେନ୍ଦ୍ର ସିଂହ ରାୱତ , ଆୟୁଷ ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ଶ୍ରୀପଦ ୟେଶୋ ନାଏକ ଏବଂ ଉତ୍ତରାଖଣ୍ଡର ମନ୍ତ୍ରୀ (ଆୟୁଷ) ଶ୍ରୀ ହରକ ସିଂହ ରାୱତ ମଧ୍ୟ ଉପସ୍ଥିତ ଥିଲେ ।


    ପ୍ରଧାନମନ୍ତ୍ରୀ ନିଜ ଅଭିଭାଷଣରେ କହିଥିଲେ ଯେ ‘ ଯୋଗ ସମସ୍ୟା ଦୂର କରିଥାଏ । ଯୋଗର ଅନୁଭୂତି ଅତି ସୁନ୍ଦର , କାରଣ ଏହା ପ୍ରାଚୀନ ହେଲେ ମଧ୍ୟ ଆଧୂନିକତାରୁ ଦୂରରେ ନୁହେଁ , ଏହା ଲଗାତାର ବିକଶିତ ହେଉଛି । ଏଥିରେ ଆମ ଅତୀତର ସର୍ବଶ୍ରେଷ୍ଠ ନିହିତ ରହିଛି ଏବଂ ଆମକୁ ଭବିଷ୍ୟତ ପାଇଁ ଆଶାର କିରଣ ମଧ୍ୟ ଉପଲବ୍ଧି ହୋଇପାରୁଛି । ସାମାଜିକ ହେଉ କିମ୍ବା ବ୍ୟକ୍ତିଗତ ହେଉ , ଯୋଗ ହେଉଛି ସକଳ ସମସ୍ୟାର ସମାଧାନ । ବିଶ୍ୱରେ ଯୋଗକୁ ଅତି ଆଦରର ସହିତ ଆପଣାଯାଇଛି ଏବଂ ପ୍ରତି ବର୍ଷ ଆନ୍ତର୍ଜାତିକ ଯୋଗ ଦିବସ ପାଳନ କରିବାରେ ମଧ୍ୟ ଏହା ଉପଲବ୍ଧି କରିହେଉଛି । ବାସ୍ତବରେ ଯୋଗ ଦିବସ ଉତ୍ତମ ସ୍ୱାସ୍ଥ୍ୟ ଏବଂ କଲ୍ୟାଣ ପାଇଁ ସବୁଠାରୁ ବଡ ଜନ ଆନ୍ଦୋଳନ ଭାବେ ଉଭା ହୋଇଛି । ’


    କାର୍ଯ୍ୟକ୍ରମରେ ଏଫଆରଆଇ ପଡିଆରେ 50 ହଜାରରୁ ଅଧିକ ଜନସାଧାରଣ ଭାଗ ନେଇଥିଲେ । ଭାରତ ଏବଂ ଅନେକ ଦେଶରେ ଯୋଗ ପ୍ରତି ଉତ୍ସାହୀ ଜନସାଧାରଣ ଏହି ପ୍ରାଚୀନ ପରମ୍ପରାର ଅଭ୍ୟାସ କରିଥିଲେ । ସର୍ବବ୍ୟାପୀ ଚତୁର୍ଥ ଯୋଗ ଦିବସ ପାଳନ କରାଯାଉଥିବା କ୍ଷେତ୍ରଗୁଡିକ ମଧ୍ୟରୁ ଏହା ଥିଲା ଅନ୍ୟତମ । ଉତ୍ତରାଖଣ୍ଡର ମୁଖ୍ୟମନ୍ତ୍ରୀ ଉଦଘାଟନୀ ଅଭିଭାଷଣରେ କହିଥିଲେ ଯେ ଯୋଗ କଲ୍ୟାଣ ଦିଗରେ ଏକ ଆନ୍ଦୋଳନ ଏବଂ ଏହା ଜରିଆରେ ସମଗ୍ର ଖୁସି ପ୍ରାପ୍ତ ହୋଇପାରିବ ।


    କେନ୍ଦ୍ର ଆୟୁଷ ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ଶ୍ରୀପଦ ୟେଶୋ ନାଏକ ନିଜ ଅଭିଭାଷଣରେ କହିଥିଲେ ଯେ, ଆମ ରାଷ୍ଟ୍ରର ସାମାଜିକ-ଆର୍ଥିକ ସ୍ଥିତି ସଂପର୍କରେ ସମାଧାନ ପାଇଁ ସାର୍ବଜନୀନ ସ୍ୱାସ୍ଥ୍ୟ ସମସ୍ୟାଗୁଡିକ ଏବଂ ଯୋଗର କ୍ଷମତାଗୁଡିକ ବିଷୟରେ ସର୍ବାଧିକ ପ୍ରଚାର ପ୍ରସାରର ଆବଶ୍ୟକତା ରହିଛି ।


    **********

    
    
    (Release ID: 1536248) Visitor Counter : 3