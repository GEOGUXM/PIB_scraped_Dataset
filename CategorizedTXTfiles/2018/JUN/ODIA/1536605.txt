      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ-ଅଷ୍ଟ୍ରେଲିଆ ସଂଯୁକ୍ତ ମନ୍ତ୍ରୀସ୍ତରୀୟ ଆୟୋଗର 15ତମ ଅଧିବେଶନରେ ଅଧ୍ୟକ୍ଷତା କଲେ ଶ୍ରୀ ସୁରେଶ ପ୍ରଭୁ
      Posted On: 25 JUN 2018 3:28PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଆଜି କାନବେରାରେ ଅଷ୍ଟ୍ରେଲିଆର ବ୍ୟବସାୟିକ , ପର୍ଯ୍ୟଟନ ଏବଂ ନିବେଶ ମନ୍ତ୍ରୀ ଶ୍ରୀ ଷ୍ଟିଭେନ ସିଓବୋଙ୍କ ସହିତ ଭାରତ ଅଷ୍ଟ୍ରେଲିଆ ସଂଯୁକ୍ତ ମନ୍ତ୍ରୀସ୍ତରୀୟ ଆୟୋଗର 15ତମ ଅଧିବେଶନର ସହ ଅଧ୍ୟକ୍ଷତା କରିଥିଲେ । ଦୁଇ ମନ୍ତ୍ରୀ ଦ୍ୱିପାକ୍ଷିକ ବ୍ୟବସାୟ ଓ ନିବେଶ ବୃଦ୍ଧି କରିବାର ଆବଶ୍ୟକତା ଉପରେ ବିଶେଷ ଗୁରୁତ୍ୱ ଦେଇଥିଲେ । ସେମାନେ ଏହି ବିଷୟ ଉପରେ ବିଚାର ବିମର୍ଶ କରିଥିଲେ ଯେ କିପରି ଭାବେ ପାରସ୍ପରିକ ଶକ୍ତି ଅର୍ଥବ୍ୟବସ୍ଥାର ଆଧୁନିକୀକରଣରେ ଗୁରୁତ୍ୱପୂର୍ଣ୍ଣ ଯୋଗଦାନ କରିଥାଏ ।


    ବାଣିଜ୍ୟ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଜିଏସଟି ଉପରେ ଚର୍ଚ୍ଚା , ପ୍ରତିସ୍ପର୍ଦ୍ଧା ନୀତି , ଦେବାଳିଆପଣ ଅଧିନିୟମ ଏବଂ କାରବାରର ସୁଗମତା ସୁନିଶ୍ଚିତ କରିବା ସହିତ ଜଡିତ ପଦକ୍ଷେପ ସହିତ ଆର୍ଥିକ ସୁଧାର ଯାତ୍ରା ସହିତ ସଂପୃକ୍ତ ଅନୁଭବ ବାଣ୍ଟିଥିଲେ । ଅଷ୍ଟ୍ରେଲିଆର ମନ୍ତ୍ରୀ ଶ୍ରୀ ସିଓବୋ ପାରସ୍ପରିକ ଜନସମ୍ପର୍କର ସକାରାତ୍ମକ ପ୍ରଭାବ ଉପରେ ଆଲୋକପାତ କରି ଅଷ୍ଟ୍ରେଲିଆର ଅର୍ଥବ୍ୟବସ୍ଥା ଏବଂ ବିବିଧ ସାଂସ୍କୃତିକ ସଂରଚନାରେ ଭାରତୀୟ ବଂଶୋଦ୍ଭବ ସମୁଦାୟକଙ୍କ ଯୋଗଦାନକୁ ରେଖାଙ୍କିତ କରିଥିଲେ । ଦୁଇ ମନ୍ତ୍ରୀ ଏହି ବିଷୟକୁ ଗୁରୁତ୍ୱ ପ୍ରଦାନ କରିଥିଲେ ଯେ ଭାରତୀୟ ବଂଶୋଦ୍ଭବ ଲୋକ ପାରସ୍ପରିକ ସହଯୋଗର ସମ୍ଭାବନା ସୃଷ୍ଟି କରନ୍ତି ।


    ଦୁଇ ଜଣ ମନ୍ତ୍ରୀ ଘରୋଇ କ୍ଷେତ୍ରରେ ମହତ୍ୱପୂର୍ଣ୍ଣ ଭୂମିକା ଉପରେ ଗୁରୁତ୍ୱାରୋପ କରିଥିଲେ । ସେ ବିଭିନ୍ନ ସମାଧାନ ବାହାର କରିବା ଦ୍ୱାରା ଅଷ୍ଟ୍ରେଲିଆ ଓ ଭାରତୀୟ କାରବାରକୁ ପ୍ରତ୍ୟକ୍ଷ ଭାବେ ଯୋଡିବା ତଥା ଏ ବାବଦରେ ସରକାରଙ୍କୁ ସୂଚିତ କରିବାର ଗୁରୁତ୍ୱ ଉପରେ ବିଚାର-ବିମର୍ଶ କରିଥିଲେ ।


    ଦୁଇଜଣ ମନ୍ତ୍ରୀ ଭାରତ ଏବଂ ଅଷ୍ଟ୍ରେଲିଆର ପାରସ୍ପରିକ ବଜାର ପହଞ୍ଚ ବିଷୟ ଉପରେ ମଧ୍ୟ ଚର୍ଚ୍ଚା କରିଥିଲେ । ଦୁଇ ମନ୍ତ୍ରୀ ଏହି ବିଷୟ ସ୍ୱୀକାର କରିଥିଲେ ଯେ ଏହି ଦେଶର ପ୍ରଗତି ହୋଇଛି ଏବଂ ଏଥି ସହିତ ସମ୍ବନ୍ଧିତ ସମସ୍ୟାର ସମାଧାନ କରିବା ଦିଗରେ ପ୍ରୟାସ କରାଯିବା ପାଇଁ ସହମତି ପ୍ରକାଶ ପାଇଛି ।


    ଶ୍ରୀ ସୁରେଶ ପ୍ରଭୁ ଅଷ୍ଟ୍ରେଲିଆର ପ୍ରଧାନମନ୍ତ୍ରୀ ଶ୍ରୀ ମାଲକମ ଟର୍ନବୁଲଙ୍କୁ ମଧ୍ୟ ଭେଟିଥିଲେ । ସେ ସୌର ଉର୍ଜା ଉତ୍ପାଦନ ଏବଂ ଉର୍ଜାର ଉପଯୋଗ ସହିତ ସମ୍ବନ୍ଧିତ ପ୍ରାଦ୍ୟୋଗିକୀ ତଥା ବିଶେଷଜ୍ଞତାର ହସ୍ତାନ୍ତର ଉପରେ ବିଚାର ବିମର୍ଶ କରିଥିଲେ । ଶ୍ରୀ ସୁରେଶ ପ୍ରଭୁ ତାଙ୍କୁ ଭାରତର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ଭାରତରେ ଜାରି ରହିଥିବା ଆର୍ଥିକ ସୁଧାର କାର୍ଯ୍ୟକ୍ରମ ବାବଦରେ ଅବଗତ କରାଇଥିଲେ । ଏହି ସମୟରେ ବସ୍ତୁ ଏବଂ ସେବା କର ( GST ) ଓ ଜାମ (ଜନ ଧନ , ଆଧାର ଏବଂ ମୋବାଇଲ ସଂଯୋଗ) ଟ୍ରିନିଟି ପଦକ୍ଷେପ ସହିତ ଜଡିତ ଭାରତୀୟ ଅନୁଭବ ଉପରେ ମଧ୍ୟ ବିଚାର ଆଲୋଚନା କରାଯାଇଥିଲା ।


    ***********

    
    
    (Release ID: 1536605) Visitor Counter : 3