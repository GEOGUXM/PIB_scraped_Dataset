      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ମଦ୍ୟପାନ ଏବଂ ମାଦକ ଦ୍ରବ୍ୟ ଅପବ୍ୟବହାରର ନିୟନ୍ତ୍ରଣରେ ଉତ୍କୃଷ୍ଟ ସେବା ପ୍ରଦାନ ପାଇଁ ରାଷ୍ଟ୍ରପତି ପ୍ରଦାନ କଲେ ରାଷ୍ଟ୍ରୀୟ ପୁରସ୍କାର
      • ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟର ଅନ୍ତରାଷ୍ଟ୍ରୀୟ ମାଦକ ଦ୍ରବ୍ୟ ଏବଂ ଚାଲାଣ ନିଷେଧ ଦିବସ ପାଳନ

      Posted On: 26 JUN 2018 2:27PM by PIB Bhubaneshwar

    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ମଦ୍ୟପାନ ଏବଂ ମାଦକ ଦ୍ରବ୍ୟର ଦୁରୁପଯୋଗ ନିୟନ୍ତ୍ରଣରେ ଉତ୍କୃଷ୍ଟ ସେବା ପ୍ରଦାନ କରୁଥିବା ପ୍ରତିଷ୍ଠାନ ଏବଂ ବ୍ୟକ୍ତିମାନଙ୍କୁ ଅନ୍ତର୍ରାଷ୍ଟ୍ରୀୟ ମାଦକ ଦ୍ରବ୍ୟ ଏବଂ ଚୋରାଚାଲାଣ ନିଷେଧ ଦିବସ ଅବସରରେ ଚତୁର୍ଥ ରାଷ୍ଟ୍ରୀୟ ପୁରସ୍କାର ପ୍ରଦାନ କରାଯାଇଛି । ମଦ ଓ ମାଦକ ଦ୍ରବ୍ୟ ବ୍ୟବହାର ନିୟନ୍ତ୍ରଣ କ୍ଷେତ୍ରରେ ସର୍ବଶ୍ରେଷ୍ଠ ପଞ୍ଚାୟତିରାଜ ଏବଂ ମ୍ୟୁନସିପାଲଟି ଭାବେ ଓଡ଼ିଶାର ସମ୍ବଲପୁର ବାମରା ବ୍ଲକର ଲାରିଆପାଲି ଗ୍ରାମ ପଞ୍ଚାୟତକୁ ପୁରସ୍କୃତ କରାଯାଇଥିଲା ବେଳେ ନିଶାସେବନକାରୀଙ୍କ ପାଇଁ ସମନ୍ୱିତ ପୁନର୍ବାସ କ୍ଷେତ୍ରରେ ସର୍ବଶ୍ରେଷ୍ଠ ସଂସ୍ଥା ଭାବେ ରାଜସ୍ଥାନର ତପୋବନ ନିଶାମୁକ୍ତି ଏବଂ ପୁନର୍ବାସ ସଂସ୍ଥାକୁ ପୁରସ୍କୃତ କରାଯାଇଛି । ମଦ୍ୟପାନ ନ କରିବା କ୍ଷେତ୍ରରେ ସଚେତନତା ସୃଷ୍ଟି କରିବା କ୍ଷେତ୍ରରେ ସର୍ବତ୍କୃଷ୍ଟ ଶିକ୍ଷାନୁଷ୍ଠାନ ଭାବେ ପଂଜାବ ଇନଷ୍ଟିଚ୍ୟୁଟ ଅଫ ମେଡିକାଲ ସାଇନ୍ସକୁ ପୁରସ୍କୃତ କରାଯାଇଛି । ବେସରକାରୀ ସଂସ୍ଥା ଭାବେ ମହାରାଷ୍ଟ୍ରର ନିଶାବନ୍ଦୀ ମଣ୍ଡଳ , ସର୍ବୋତ୍କୃଷ୍ଟ ଅନୁସନ୍ଧାନ କ୍ଷେତ୍ରରେ ଚଣ୍ଡିଗଡର ଡ୍ରଗ ଡି ଆଡିକସନ ଏବଂ ଟ୍ରିଟମେଣ୍ଟ କେନ୍ଦ୍ର , ସଚେତନତା ଅଭିଯାନ କ୍ଷେତ୍ରରେ ପାଟଣାର ଷ୍ଟେଟ ଲିଟରାସୀ ମିଶନ ଅଥୋରିଟିକୁ ପୁରସ୍କୃତ କରାଯାଇଛି । ବ୍ୟକ୍ତିଗତ ସ୍ତରରେ ସର୍ବୋତ୍କୃଷ୍ଟ ସଫଳତା ପାଇଁ ରାଜସ୍ଥାନର ଡ. ଆର.ସି.ସାହାଣୀ , ଗୋଆର ଡ. ରାଜେଶ ତୁକାରାମ ପାଟିଲ ଏବଂ କେରଳର ଶ୍ରୀ ଏଲ. ଆର. ମଧୁଜନଙ୍କୁ ପୁରସ୍କୃତ କରାଯାଇଛି ।


    ସାମାଜିକ ନ୍ୟାୟ ଏବଂ ଶସକ୍ତିକରଣ ମନ୍ତ୍ରଣାଳୟ ଦ୍ୱାରା ଆଜି ନୂଆଦିଲ୍ଲୀଠାରେ ଏହି ସମାରୋହର ଆୟୋଜନ କରାଯାଇଥିଲା । କେନ୍ଦ୍ର ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରୀ ଶ୍ରୀ ଥାୱର ଚନ୍ଦ ଗେହଲଟ , ସାମାଜିକ ନ୍ୟାୟ ଏବଂ ସଶକ୍ତିକରଣ ରାଷ୍ଟ୍ରମନ୍ତ୍ରୀ ଶ୍ରୀ କୃଷ୍ଣ ପାଲ ଗୁର୍ଜର , ଶ୍ରୀ ରାମଦାସ ଅଠାୱଲେ , ଶ୍ରୀ ବିଜୟ ସମ୍ପଲା ଏବଂ ସାମଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟ ସଚିବ ଶ୍ରୀମତୀ ନିଲମ ସହାନୀ ମଧ୍ୟ ଏହି ଅବସରରେ ଉପସ୍ଥିତ ଥିଲେ । ରାଜ୍ୟ ସରକାରୀ ଅଧିକାରୀ , ବେସରକାରୀ ସଂଗଠନ , ଏହି କ୍ଷେତ୍ରରେ କାର୍ଯ୍ୟ କରୁଥିବା ରାଷ୍ଟ୍ରୀୟ ଏବଂ ଅନ୍ତର୍ରାଷ୍ଟ୍ରୀୟ ସଂସ୍ଥା , ସ୍କୁଲ ଏବଂ କଲେଜର ଛାତ୍ରଛାତ୍ରୀମାନେ , ବୃତ୍ତିଗତ ଏବଂ ବିଶେଷଜ୍ଞ ତଥା ଅର୍ଦ୍ଧ ସୈନିକ ବଳର କର୍ମୀମାନେ ମଧ୍ୟ ସମାରୋହରେ ଉପସ୍ଥିତ ଥିଲେ ।


    ସମାରୋହକୁ ସମ୍ବୋଧିତ କରି ରାଷ୍ଟ୍ରପତି କହିଥିଲେ ଯେ ମାଦକ ଦ୍ରବ୍ୟର ଅଭ୍ୟାସ ଏବଂ ମଦ୍ୟପାନ ଦ୍ୱାରା ବ୍ୟକ୍ତିଗତ ସ୍ତରରେ , ପାରିବାରିକ ତଥା ସାମାଜିକ ସ୍ତରରେ ସ୍ୱାସ୍ଥ୍ୟ , ସଂସ୍କୃତି , ବିକାଶ ଏବଂ ରାଜନୈତିକ କ୍ଷେତ୍ର ଆଦି ବିଭିନ୍ନ କ୍ଷେତ୍ର ଜରିଆରେ ନକାରାତ୍ମକ ପ୍ରଭାବ ପକାଇଥାଏ । ନିଶା ଦ୍ରବ୍ୟ ସେବନର ଅଭ୍ୟାସ ଦ୍ୱାରା ଦାରିଦ୍ର୍ୟ ବୃଦ୍ଧି ପାଇଥାଏ ଏବଂ ଆମ ରାଷ୍ଟ୍ରୀୟ ସୁରକ୍ଷା ସହିତ ବିକାଶ ତଥା ସାମାଜିକ କଲ୍ୟାଣର ଲକ୍ଷ୍ୟ ହାସଲ ଦିଗରେ ଅନେକ ଆହ୍ୱାନ ଦେଖାଦେଇଥାଏ ।


    ରାଷ୍ଟ୍ରପତି କହିଥିଲେ ଯେ ମାଦକ ଦ୍ରବ୍ୟର ଉତ୍ପାଦକ ମିଆଁମାର-ଲାଓସ-ଥାଇଲ୍ୟାଣ୍ଡର ‘ ଗୋଲ୍ଡ ଟ୍ରାଇଆଙ୍ଗଲ ’ ଏବଂ ଇରାନ-ଆଫଗାନିସ୍ଥାନ-ପାକିସ୍ତାନର ‘ ଗୋଲ୍ଡେନ କ୍ରେସେଣ୍ଟ ’ କୁହାଯାଉଥିବା କ୍ଷେତ୍ରଗୁଡିକ ମଧ୍ୟରେ ଭାରତର ସମ୍ବେଦନଶୀଳ ଭୌଗଳିକ ସ୍ଥିତି ଯୋଗୁଁ ମାଦକ ଦ୍ରବ୍ୟର ଅନୈତିକ ଚୋରୀ ସମସ୍ୟାରେ ବୃଦ୍ଧି ହେଉଛି । ଏହା ଦ୍ୱାରା ସୀମାବର୍ତ୍ତୀ କ୍ଷେତ୍ରରେ ନିଶା ଦ୍ରବ୍ୟ ଚୋରୀ ବୃଦ୍ଧି ଆତଙ୍କବାଦ ସମସ୍ୟା ଏବଂ ରାଜନୈତିକ ଅସ୍ଥିରତା ଉତ୍ପନ୍ନ ହେଉଛି । ପଂଜାବ ଏବଂ ମଣିପୁର ଭଳି ସୀମାବର୍ତ୍ତୀ କ୍ଷେତ୍ରରେ ଆହୁରି ଅଧିକ ସତର୍କତା ଆବଶ୍ୟକତା ରହିଛି ।


    ରାଷ୍ଟ୍ରପତି କହିଥିଲେ ଯେ ମାଦକ ଦ୍ରବ୍ୟର ଦୁରୁପଯୋଗ କାରଣରୁ ସ୍ୱାସ୍ଥ୍ୟ ସମ୍ବନ୍ଧୀତ ସମସ୍ୟା ଖାସକରି ଯୁବଗୋଷ୍ଠୀ ଏବଂ ସ୍କୁଲରେ ପଢୁଥିବା ଛାତ୍ରଛାତ୍ରୀମାନଙ୍କ ମଧ୍ୟରେ ବୃଦ୍ଧି ପାଉଛି । ମାଦକ ଦ୍ରବ୍ୟର ଅଭ୍ୟାସକୁ ସଚେତନତା , ସୁରକ୍ଷା ଏବଂ ସହଯୋଗ ଜରିଆରେ ନିୟନ୍ତ୍ରଣ କରାଯାଇପାରିବ । ଏହାବ୍ୟତୀତ ନିଶା ଦ୍ରବ୍ୟ ସେବନ କରୁଥିବା ଲୋକମାନଙ୍କ ପ୍ରତି ସହଯୋଗ ଏବଂ ସହାନୁଭୂତି ମନୋଭାବ ମଧ୍ୟ ସୁଫଳ ଆଣିପାରେ । ଅଭିଭାବକ , ଅଧ୍ୟାପକ , ଚିକିତ୍ସକ , ସ୍ୱୟଂସେବୀ ସଂଗଠନକୁ ଚିକିତ୍ସା ଏବଂ ପୁନର୍ବାସ କାର୍ଯ୍ୟ ସହିତ ସଂଯୋଗ କରାଯିବାର ଆବଶ୍ୟକତା ରହିଛି । ରାଷ୍ଟ୍ରପତି ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟ ଦ୍ୱାରା ଏ କ୍ଷେତ୍ରରେ ନିଆଯାଇଥିବା ପଦକ୍ଷେପଗୁଡିକର ବେଶ୍ ପ୍ରଶଂସା କରିଥିଲେ ।


    ଶ୍ରୀ ଥୱରଚନ୍ଦ ଗେହଲଟ କହିଥିଲେ ଯେ ନିଶା ଅଭ୍ୟାସ ଛଡାଇବା ପାଇଁ ଏକ ରାଷ୍ଟ୍ରୀୟ ସ୍ତରରେ ଏକ ଟୋଲ ଫ୍ରି ହେଲ୍ପଲାଇନ ନମ୍ବର 1800110031 ସେବା ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟ ଦ୍ୱାରା ଆରମ୍ଭ କରାଯାଇଛି । ଏହି ହେଲ୍ପଲାଇନ ନମ୍ବର 24 ଘଣ୍ଟା ଏବଂ ସପ୍ତାହର ସାତ ଦିନ କାର୍ଯ୍ୟ କରିବ ଏବଂ ନିଶା ସେବନକାରୀ , ତାଙ୍କ ପରିବାରକୁ ସାହାଯ୍ୟ ସହଯୋଗ କରୁଛି । ମନ୍ତ୍ରଣାଳୟ ନିଶା ଉନ୍ମୁଳନ କ୍ଷେତ୍ରରେ କାର୍ଯ୍ୟ କରୁଥିବା ସ୍ୱୟଂସେବୀ ସଂସ୍ଥା ତଥା ବେସରକାରୀ ସଂସ୍ଥାଗୁଡିକୁ ଅନୁଦାନ ପ୍ରଦାନ କରିବା ପାଇଁ 2014-15 ଆର୍ଥିକ ବର୍ଷରେ ଅନଲାଇନ ପ୍ରଣାଳୀର ଆରମ୍ଭ କରିଥିଲେ । ମନ୍ତ୍ରଣାଳୟର ସହଯୋଗରେ ଦେଶରେ ନିଶା ଅଭ୍ୟସ୍ତ ଲୋକମାନଙ୍କ ପାଇଁ 400 ଏକୀକୃତ ପୁନର୍ବାସ କେନ୍ଦ୍ର ଖୋଲା ଯାଇଛି । ଯୋଜନା ଅନୁସାରେ ପ୍ରତ୍ୟେକ ବର୍ଷ ପାଖାପାଖି ଏକ ଲକ୍ଷ ନିଶା ଅଭ୍ୟସ୍ତ ଲୋକମାନଙ୍କୁ ସହାୟତା କରାଯାଉଛି ।


    ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟ ପ୍ରତ୍ୟେକ ବର୍ଷ 26 ଜୁନରେ ଅନ୍ତର୍ରାଷ୍ଟ୍ରୀୟ ନିଶା ଦ୍ରବ୍ୟ ଏବଂ ଇଲିସିଟ ଟ୍ରାଫିକିଙ୍ଗ ନିଷେଧ ଦିବସ ପାଳନ କରିଥାଏ । କେନ୍ଦ୍ର ସରକାର 2013 ରୁ ମଦ୍ୟପାନ ଏବଂ ନିଶା ଦ୍ରବ୍ୟର ଅପ ବ୍ୟବହାର ନିୟନ୍ତ୍ରଣ କ୍ଷେତ୍ରରେ ଉତ୍କୃଷ୍ଟ ସେବା ପ୍ରଦାନକାରୀଙ୍କୁ ପୁରସ୍କାର ପ୍ରଦାନ କରୁଛି । 2014 ପର୍ଯ୍ୟନ୍ତ ଏହା ବାର୍ଷିକ ଭାବେ ପ୍ରଦାନ କରାଯାଉଥିଲା । ଏବେ ଏହି ପୁରସ୍କାର ଦ୍ୱିବାର୍ଷିକ ପ୍ରଦାନ କରାଯାଉଛି । ଏହି ପୁରସ୍କାର ଯୋଜନା ଅନ୍ତର୍ଗତ ମଦ୍ୟପାନ ଏବଂ ନିଶା ଦ୍ରବ୍ୟର ଅପବ୍ୟବହାର ନିୟନ୍ତ୍ରଣ କ୍ଷେତ୍ରରେ କାର୍ଯ୍ୟ କରୁଥିବା ସଂସ୍ଥା ଏବଂ ବ୍ୟକ୍ତିଙ୍କୁ ପୁରସ୍କୃତ କରାଯାଉଛି ।


    2018ରେ ବିଭିନ୍ନ ଗଣମାଧ୍ୟମ ଜରିଆରେ ବିଜ୍ଞାପନ ଏବଂ ବିଭିନ୍ନ ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳକୁ ପତ୍ର ଜରିଆରେ ସୂଚିତ କରାଯାଇଥିଲା । କେନ୍ଦ୍ର ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରୀଙ୍କ ଅଧ୍ୟକ୍ଷତାରେ ଏକ ବିଶେଷଜ୍ଞ କମିଟି ପୁରସ୍କାର ବିଜେତାଙ୍କୁ ଚୟନ କରିଥିଲେ ।


    ***********

    
    
    (Release ID: 1536986) Visitor Counter : 2