      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସ୍ୱାସ୍ଥ୍ୟ କ୍ଷେତ୍ରରେ ସହଯୋଗ ବୃଦ୍ଧି ପାଇଁ ଭାରତ ଏବଂ ନରୱେ ମଧ୍ୟରେ ବୁଝାମଣା
      Posted On: 07 JUN 2018 6:47PM by PIB Bhubaneshwar


    ସ୍ୱାସ୍ଥ୍ୟ କ୍ଷେତ୍ରରେ ସହଯୋଗ ପାଇଁ ଭାରତ ଓ ନରୱେ ମଧ୍ୟରେ ଏକ ବୁଝାମଣା ପତ୍ର ସ୍ୱାକ୍ଷରିତ ହୋଇଛି । ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଏବଂ ନରୱେର ବିଦେଶ ବ୍ୟାପାର ମନ୍ତ୍ରଣାଳୟ ମଧ୍ୟରେ ହୋଇଥିବା ଏହି ଚୁକ୍ତି ଅନୁଯାୟୀ ସ୍ୱାସ୍ଥ୍ୟ କ୍ଷେତ୍ରରେ ନରୱେ ଭାରତ ସହଭାଗୀତା ( NIPI ) ତିନି ବର୍ଷ ପାଇଁ 2018 ରୁ 2020 ପର୍ଯ୍ୟନ୍ତ ରହିବ । ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ସଚିବ ଶ୍ରୀମତୀ ପ୍ରୀତି ସୁଦାନ ଏବଂ ନରୱେର ରାଷ୍ଟ୍ରଦୂତ ଶ୍ରୀ ଇଲସ ରଗନାର କାମ୍ସଭାଗ ଏହି ଚୁକ୍ତି ପତ୍ର ହସ୍ତାକ୍ଷରିତ କରିଥିଲେ । ଏହି ଅବସରରେ ଶ୍ରୀମତୀ ବନ୍ଦନା ଗୁରନାନୀ , ଯୁଗ୍ମ ସଚିବ ( RCH ) ଏବଂ ମନ୍ତ୍ରଣାଳୟ ଏବଂ ନରୱେର ଅଧିକାରୀମାନେ ଉପସ୍ଥିତ ଥିଲେ ।


    ଭାରତ ଏବଂ ନରୱେ ମଧ୍ୟରେ ହୋଇଥିବା ଏହି ଚୁକ୍ତି ନିରନ୍ତର ବିକାଶ ଲକ୍ଷ୍ୟ ହାସଲ ଦିଗରେ ରାଷ୍ଟ୍ରୀୟ ସ୍ୱାସ୍ଥ୍ୟ ନୀତି 2017ରେ ଉଲ୍ଲିଖିତ ଭାରତ ସରକାରଙ୍କ ବିକାଶ ଲକ୍ଷ୍ୟ ସହିତ ସଂଯୁକ୍ତ । ଜନସାଧାରଣଙ୍କ ହିତସାଧନ ପାଇଁ ବୈଶ୍ୱିକ ମାମଲାଗୁଡିକ ଉପରେ ମଧ୍ୟ ଗୁରୁତ୍ୱ ପ୍ରଦାନ କରିବ ।


    ଚୁକ୍ତି ଅନୁଯାୟୀ ମାତୃ , ନବଜାତ , ଶିଶୁ ସ୍ୱାସ୍ଥ୍ୟ ସମ୍ବନ୍ଧୀତ କ୍ଷେତ୍ରଗୁଡିକୁ ମଧ୍ୟ ସାମିଲ କରାଯାଇ ନିପି ପ୍ରଥମ ପର୍ଯ୍ୟାୟ ଏବଂ ଦ୍ୱିତୀୟ ପର୍ଯ୍ୟାୟ ଅନୁଭୂତି ଅନୁସାରେ ନିର୍ମାଣ କରାଯିବ । ସହଯୋଗ ଅଭିନବ , ଉତପେରକ ଏବଂ ସାମରିକ ସମର୍ଥନ ଉପରେ ଗୁରୁତ୍ୱ ପ୍ରଦାନ କରିବ ଏବଂ ଭାରତରେ ତ୍ୱରିତ ମାତୃ ଏବଂ ଶିଶୁ ଜୀବନ ସୁରକ୍ଷା ପାଇଁ ଭାରତ ସରକାରଙ୍କ ଯୋଜନାକୁ ତୀବ୍ରତର କରିବ ।


    ନିପି ତୃତୀୟ ପର୍ଯ୍ୟାୟ (2018-19) ପ୍ରଥମ ଏବଂ ଦ୍ୱିତୀୟ ପର୍ଯ୍ୟାୟ ଅନୁଭୂତି ଅନୁଯାୟୀ କାର୍ଯ୍ୟକାରୀ କରାଯିବ ଏବଂ ଏହା ଚିହ୍ନିତ ଜିଲାଗୁଡିକରେ ପହଂଚାଯିବ ଏବଂ ନୂତନ କେନ୍ଦ୍ର ପ୍ରତିଷ୍ଠା କରିବ । ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ ଏବଂ ନିପି ଅଧିନରେ କରାଯାଇଥିବା ମାତୃ ଏବଂ ନବଜାତ ଶିଶୁ ସ୍ୱାସ୍ଥ୍ୟ କ୍ଷେତ୍ରରେ ସର୍ବୋତ୍ତମ ପ୍ରଥାଗୁଡିକୁ ବିଶ୍ୱ ସ୍ତରରେ ପ୍ରଚାର ପ୍ରସାର କରାଯିବ । ନିକଟରେ ବିଶ୍ୱ ସ୍ୱାସ୍ଥ୍ୟ ଆସେମ୍ବ୍ଲି ଫ୍ୟାମିଲି ପାର୍ଟିସିପେଟରୀ କେୟାରରେ ନିପିର ଏକ ପଦକ୍ଷେପକୁ ଭାରତ କେସ୍ ଷ୍ଟଡୀ ଭାବେ ପ୍ରଦର୍ଶୀତ କରିପାରିଥିଲା ।


    ନରୱେ ଏବଂ ଭାରତର ପ୍ରଧାନମନ୍ତ୍ରୀଙ୍କ ଦ୍ୱାରା କରାଯାଇଥିବା ପ୍ରତିବଦ୍ଧତା ଆଧାରରେ ଶିଶୁ ମୃତ୍ୟୁହାର ହ୍ରାସ କରିବା ପାଇଁ MDG- 4 ପ୍ରାପ୍ତ କରିବା ଦିଗରେ ସହଯୋଗ କରିବା ପାଇଁ 2006 ରେ ସହମତି ହୋଇଥିଲା । ସହଭାଗୀତା ଭାରତର ସ୍ୱାସ୍ଥ୍ୟ ପଦକ୍ଷେପ , ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ ( NHM ) ଉପରେ ଆଧାରିତ ଏବଂ ଏହାର ଉଦ୍ଦେଶ୍ୟ ଓଡ଼ିଶା ସମେତ ମଧ୍ୟ ପ୍ରଦେଶ , ବିହାର ଏବଂ ରାଜସ୍ଥାନ ଏବଂ ଜାମ୍ମୁ-କାଶ୍ମୀରରେ ଆରଏମଏନସିଏଚଏ ପ୍ଲସରେ ଉତ୍ତମ ମାନକ ଶିଶୁ ଏବଂ ମାତୃ ସ୍ୱାସ୍ଥ୍ୟ ସେବାଗୁଡିକୁ ଯଥାଶୀଘ୍ର ଅଗ୍ରଗତି କରି ସୁବିଧା ପ୍ରଦାନ କରିବା । ପ୍ରଥମ ପର୍ଯ୍ୟାୟରେ (2006-2012) ମଧ୍ୟରେ ନବଜାତ ଶିଶୁଙ୍କ ପାଇଁ ଯଶୋଦା ଘରୋଇ ସ୍ୱାସ୍ଥ୍ୟ ସେବା , ନବଜାତ ଶିଶୁଙ୍କ ପାଇଁ ଏସଏନସିୟୁ ଏବଂ ପିପିପି ଆଧାରରେ ବିଭିନ୍ନ ପଦକ୍ଷେପ ନିଆଯାଇଥିଲା ।


    ନରୱେ-ଭାରତ ସହଯୋଗ ପଦକ୍ଷେପ ( NIPI ) 2007-2017 ମଧ୍ୟରେ ବିଗତ 10 ବର୍ଷ ମଧ୍ୟରେ ଅନେକ ନୂତନ ପଦକ୍ଷେପ ନିଆଯାଇଛି । ନିପି ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନକୁ 5 ଟି ରାଜ୍ୟରେ ଟେକ୍ନିକାଲ ସହଯୋଗ କରିବା ସହିତ ରାଷ୍ଟ୍ରୀୟ ସ୍ତରରେ ମଧ୍ୟ ସହଯୋଗ କରୁଛି । ଏହାଦ୍ୱାରା ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନର ବିଭିନ୍ନ ନୂତନ ପଦକ୍ଷେପ ନିଆଯାଇପାରିବା ସହିତ ନୂତନ ନୀତି ପ୍ରଚଳନ ହୋଇପାରିଛି ।


    *************

    
    
    (Release ID: 1534966) Visitor Counter : 2