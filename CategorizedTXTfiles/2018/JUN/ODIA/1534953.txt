      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କ୍ୟାବିନେଟ ଅଫ-ଗ୍ରିଡ ଓ ବିକେନ୍ଦ୍ରୀକୃତ ସୌର ପିଭି ଉପଯୋଗ କାର୍ଯ୍ୟକ୍ରମର ପର୍ଯ୍ୟାୟ-3କୁ ଜାରି ରଖିବା ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 06 JUN 2018 6:06PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) 2020 ପର୍ଯ୍ୟନ୍ତ ଅତିରିକ୍ତ 118 ଏମଡବ୍ଲ୍ୟୁପି (ମେଗା ୱାଟ୍ ପିକ) ଅଫ-ଗ୍ରୀଡ ଏବଂ ସୌର ପିଭି କ୍ଷମତା ହାସଲ କରିବା ଲାଗି ଅଫ-ଗ୍ରୀଡ ଏବଂ ବିକେନ୍ଦ୍ରୀକୃତ ସୌର ପିଭି (ଫଟୋ ଭୋଲ୍ଟିକ) ଆପ୍ଲିକେସନ କାର୍ଯ୍ୟକ୍ରମର ତୃତୀୟ ପର୍ଯ୍ୟାୟ ଲାଗୁ କରାଯିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।
    
    ଅଫ ଗ୍ରୀଡ ଏବଂ ବିକେନ୍ଦ୍ରୀକୃତ ସୌର ପିଭି (ଫଟୋ ଭୋଲ୍ଟିକ) ଆପ୍ଲିକେସନ କାର୍ଯ୍ୟକ୍ରମର ତୃତୀୟ ପର୍ଯ୍ୟାୟରେ ନିମ୍ନଲିଖିତ ଭାଗ ରହିଛି । 1. ସୌର ଷ୍ଟ୍ରିଟ୍ ଲାଇଟ୍ : ଗ୍ରୀଡ ପାୱାର ମାଧ୍ୟମରେ ସାରାଦେଶରେ 3 ଲକ୍ଷ ସୌର ଷ୍ଟ୍ରିଟ ଲାଇଟ୍ସ ଲଗାଯିବ, ଯେଉଁଥିରେ ମୁଖ୍ୟ ଗୁରୁତ୍ୱ ସେସବୁ କ୍ଷେତ୍ର ପ୍ରତି ଦିଆଯିବ ଯେଉଁଠି ଷ୍ଟ୍ରିଟ ଲାଇଟିଂ ବ୍ୟବସ୍ଥା ନାହିଁ । ଏଥିରେ ମୁଖ୍ୟତଃ ଉତ୍ତର-ପୂର୍ବାଂଚଳ ରାଜ୍ୟ ଏବଂ ବାମପନ୍ଥୀ ଉଗ୍ରବାଦ (ଏଲଡବ୍ଲ୍ୟୁଇ) ପ୍ରଭାବିତ ଜିଲ୍ଲା ସାମିଲ ରହିଛି ।
    
    2. ଏକକ ସୌର ଶକ୍ତି ପ୍ଳାଣ୍ଟ : ଏପରି କ୍ଷେତ୍ରରେ 25 କେଡବ୍ଲୁପି (କିଲୋୱାଟ ପିକ) କ୍ଷମତା ପର୍ଯ୍ୟନ୍ତ ସୌର ଶକ୍ତି ପ୍ଲାଂଟ ପ୍ରତିଷ୍ଠାକୁ ପ୍ରୋତ୍ସାହନ ଦିଆଯିବ, ଯେଉଁଟି ଗ୍ରୀଡ ବିଦ୍ୟୁତ ସେବା ପହଁଚିପାରିନାହିଁ କିମ୍ବା ଭରସାଯୋଗ୍ୟ ହୋଇପାରିନାହିଁ । ଏହି ଭାଗର ମୁଖ୍ୟ ଉଦ୍ଦେଶ୍ୟ ବିଦ୍ୟାଳୟ, ଛାତ୍ରାବାସ, ପଂଚାୟତ, ପୁଲିସ ଥାନା ଏବଂ ଅନ୍ୟ ସରକାରୀ ପ୍ରତିଷ୍ଠାକୁ ବିଦ୍ୟୁତ ଉପଲବ୍ଧ କରାଇବା । ଏହି ସୌର ଶକ୍ତି ପ୍ଲାଂଟର ମୋଟ କ୍ଷମତା 100 ଏମଡବ୍ଲ୍ୟୁପି ହେବ ।
    
    3. ସୌର ପାଠପଢା ଲଣ୍ଠନ: ଉତ୍ତର ପୂର୍ବାଂଚଳ ରାଜ୍ୟ ଏବଂ ଏଲଡବ୍ଲୁଇ ପ୍ରଭାବିତ ଜିଲ୍ଲାକୁ 25 ଲକ୍ଷ ସୌର ପାଠପଢା ଲଣ୍ଠନ ଉପଲବ୍ଧ କରାଯିବ ।
    
    ଉତ୍ତର ପୂର୍ବାଂଚଳ ରାଜ୍ୟ, ପାର୍ବତ୍ୟ ରାଜ୍ୟ ଏବଂ କେନ୍ଦ୍ର ଶାସିତ ଦ୍ୱୀପକୁ ବାଦ ଦେଲେ ଅନ୍ୟ କ୍ଷେତ୍ରରେ ସୌର ଷ୍ଟ୍ରିଟ ଲାଇଟ ଏବଂ ସୌର ଶକ୍ତି ପ୍ଲାଂଟ ଲାଗି ବେଂଚମାର୍କ ବ୍ୟୟର 30 ପ୍ରତିଶତ ଆର୍ଥିକ ସହଯୋଗ ଉପଲବ୍ଧ କରାଯିବ । ସେହିପରି ଉତ୍ତରପୂର୍ବାଂଚଳ ରାଜ୍ୟ, ପାର୍ବତ୍ୟ ରାଜ୍ୟ ଏବଂ କେନ୍ଦ୍ର ଶାସିତ ଦ୍ୱୀପରେ ଏଥିପାଇଁ ବେଂଚମାର୍କ ବ୍ୟୟର 90 ପ୍ରତିଶତ ଆର୍ଥିକ ସହଯୋଗରୁ ଉପଲବ୍ଧ କରାଯିବ । ସୌର ପାଠପଢା ଲଣ୍ଠନ ଲାଗି ହିତାଧିକାରୀ ଛାତ୍ରଛାତ୍ରୀଙ୍କୁ ଲଣ୍ଠନ ବ୍ୟୟର ମୂଳ 15 ପ୍ରତିଶତ ବହନ କରିବାକୁ ପଡ଼ିବ ଏବଂ ଶେଷ ଧନରାଶି ଆର୍ଥିକ ସହଯୋଗ ଦୃଷ୍ଟିରୁ ଉପଲବ୍ଧ କରାଯିବ । ଏହି ପଦ୍ଧତି ପଛୁଆ ଏବଂ ଦୂରବର୍ତ୍ତୀ ଇଲାକାରେ ସ୍କୁଲ ଛାତ୍ରଛାତ୍ରୀଙ୍କୁ ଉପଲବ୍ଧ କରାଯିବ । ପର୍ଯ୍ୟାୟ-3ରେ ସାମିଲ ଏହି ପ୍ରକଳ୍ପର ତିନୋଟି ଉପାଦାନ ଉପରେ ମୋଟ 1,895 କୋଟି ଟଙ୍କା ବ୍ୟୟଭାର ପଡ଼ିବ, ଯେଉଁଥିରୁ 637 କୋଟି ଟଙ୍କା ଆର୍ଥିକ ସହାୟତା ଭାବେ ଉପଲବ୍ଧ କରାଯିବ ।
    
    ଅଫ ଗ୍ରୀଡ ସୌର ପଦ୍ଧତି କାରଣରୁ ଗ୍ରାମୀଣ ଏବଂ ଦୂରବର୍ତ୍ତୀ କ୍ଷେତ୍ରରେ ଉତ୍ତମ ଜୀବିକା ସୁଯୋଗ ମଧ୍ୟ ସୃଷ୍ଟି ହେବ । ଯାହାଦ୍ୱାରା ଏସବୁ କ୍ଷେତ୍ରରେ ସ୍ୱରୋଜଗାରକୁ ପ୍ରୋତ୍ସାହନ ମିଳିବ । ଅନୁମାନ କରାଯାଉଛି ଯେ ପର୍ଯ୍ୟାୟ-3କୁ ଲାଗୁ ହେବାଦ୍ୱାରା ସ୍ୱରୋଜଗାରକୁ ପ୍ରୋତ୍ସାହନ ମିଳିବା ବ୍ୟତୀତ କୁଶଳୀ ଏବଂ ଅଣକୁଶୀଳ ଶ୍ରମିକଙ୍କ ପାଇଁ 8.67 ଲକ୍ଷ କାର୍ଯ୍ୟ ଦିବସ ପାଖାପାଖି ନିଯୁକ୍ତି ସୁଯୋଗ ସୃଷ୍ଟି ହେବ ବୋଲି ଅନୁମାନ କରାଯାଉଛି ।
    
    ଅଫ-ଗ୍ରୀଡ ଏବଂ ବିକେନ୍ଦ୍ରୀକୃତ ସୌର ପିଭି ଆପ୍ଲିକେସନ କାର୍ଯ୍ୟକ୍ରମ ଦେଶର ଏପରି ଗ୍ରାମୀଣ ଏବଂ ଦୂରବର୍ତ୍ତୀ କ୍ଷେତ୍ରରେ ଉତ୍ତମ ପ୍ରଭାବ ପକାଇଛି, ଯେଉଁଠାରେ ଗ୍ରୀଡ ବିଦ୍ୟୁତ ପହଁଚି ପାରିନାହିଁ କିମ୍ବା ଭରସାଯୋଗ୍ୟ ନୁହେଁ । ପର୍ଯ୍ୟାୟ 3 କାଳରେ ଏହି କାର୍ଯ୍ୟକ୍ରମ ଦ୍ୱାରା 40 ଲକ୍ଷ ଗ୍ରାମୀଣ ପରିବାର ଲାଭ ପାଇବେ ବୋଲି ଆଶା କରାଯାଉଛି । ଏହାବ୍ୟତୀତ, କାର୍ଯ୍ୟକ୍ରମରେ ପ୍ରସ୍ତାବିତ ଅଫଗ୍ରୀଡ ସୌର ଶକ୍ତି ପ୍ଲାଂଟ ଦ୍ୱାରା ବିଦ୍ୟାଳୟ, ଛାତ୍ରାବାସ, ପଞ୍ଚାୟତ, ପୋଲିସ ଥାନା ଏବଂ ଅନ୍ୟ ସରକାରୀ ପ୍ରତିଷ୍ଠାନ ପର୍ଯ୍ୟନ୍ତ ବିଦ୍ୟୁତ ପହଁଚିବା ଦ୍ୱାରା ସାଧାରଣ ଜନତା ବ୍ୟାପକ ଭାବେ ଲାଭ ପାଇପାରିବେ । ଏଥିସହିତ ଶୈକ୍ଷଣୀୟ, ସାମାଜିକ ଏବଂ ଜୀବିକା ସହ ସମ୍ବନ୍ଧୀୟ ଗତିବିଧିରେ ମହିଳାମାନଙ୍କ ଭାଗିଦାରୀ ବୃଦ୍ଧିରେ ସହାୟତା ମିଳିପାରିବ ।

    ***

    
    
    (Release ID: 1534953) Visitor Counter : 1