      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      11ତମ ସାଧାରଣ ସମୀକ୍ଷା ମିଶନ (CRM) ରିପୋର୍ଟ ଜାରି କଲେ ଶ୍ରୀ ଅଶ୍ୱିନୀ କୁମାର ଚୌବେ
      Posted On: 18 JUN 2018 1:44PM by PIB Bhubaneshwar


    ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ର ମନ୍ତ୍ରୀ ଶ୍ରୀ ଅଶ୍ୱିନୀ କୁମାର ଚୌବେ ଆଜି ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ ( NHM )ର 11ତମ ସାଧାରଣ ସମୀକ୍ଷା ମିଶନ ( CRM )ରିପୋର୍ଟ ଜାରି କରିଛନ୍ତି । କାର୍ଯ୍ୟକ୍ରମରେ ଶ୍ରୀ ଚୌବେ କହିଥିଲେ ଯେ ଦେଶରେ 2013ରୁ ମାତୃ ମୃତ୍ୟୁହାର ( MMR )ରେ 22 ପ୍ରତିଶତ ହ୍ରାସ ରେକର୍ଡ କରାଯାଇପାରିଛି । ଏସଆରଏସର ପ୍ରଥମ ରାଉଣ୍ଡ ଅନୁଯାୟୀ ପ୍ରଥମ ବର୍ଷଗୁଡିକରେ ଏମଏମଆରରେ ହୋଇଥିବା ହ୍ରାସ ତୁଳନାରେ ଏହା ଏପର୍ଯ୍ୟନ୍ତ ସବୁଠାରୁ ଅଧିକ ହ୍ରାସ । ଶ୍ରୀ ଚୌବେ କହିଥିଲେ ଯେ ଦେଶରେ ମାତୃ ମୃତ୍ୟୁହାର 2011-13 ମଧ୍ୟରେ 167 ଥିଲା , ଯାହା 2014-16ରେ ହ୍ରାସ ହୋଇ 130 ରେ ପହଞ୍ଚି ପାରିଥିଲା । ଏହା ମନ୍ତ୍ରଣାଳୟର ବିଭିନ୍ନ ପଦକ୍ଷେପ ଏବଂ ରାଜ୍ୟ ସରକାରଙ୍କ ମିଳିତ ପ୍ରଚେଷ୍ଟା ଦ୍ୱାରା ସମ୍ଭବ ହୋଇପାରିଛି । ଏଥିପାଇଁ ମୁଁ ରାଜ୍ୟ ଏବଂ ଏହା ସହିତ ଜଡିତ ସମସ୍ତ ହିତାଧିକାରୀମାନଙ୍କୁ ଶୁଭେଚ୍ଛା ଜଣାଉଛି ବୋଲି ମନ୍ତ୍ରୀ କହିଥିଲେ ।


    ଏହି ଅବସରରେ ସ୍ୱାସ୍ଥ୍ୟ ସଚିବ ଶ୍ରୀମତୀ ପ୍ରୀତି ସୁଦାନ , ଏଏସ ଏଣ୍ଡ ଏମଡ଼ି ଶ୍ରୀ ମନୋଜ ଝାଲାନୀ ତଥା ସ୍ୱାସ୍ଥ୍ୟ ସେବା ମହାନିର୍ଦ୍ଦେଶକ ( DGHS ) ଡା. ଏସ ଭେଙ୍କଟେସ ମଧ୍ୟ ଉପସ୍ଥିତ ଥିଲେ ।


    ଶ୍ରୀ ଅଶ୍ୱିନୀ କୁମାର ଚୌବେ କହିଥିଲେ ଯେ ରାଜ୍ୟଗୁଡିକରେ 60 ରୁ 70 ପ୍ରତିଶତ ସ୍ୱାସ୍ଥ୍ୟ ସମ୍ବନ୍ଧୀତ କାର୍ଯ୍ୟ ଏନଏଚଏମ ଜରିଆରେ କରାଯାଉଛି । ଏନଏଚଏମର ସବୁଠାରୁ ବଡ ଉତ୍ତରଦାୟୀତ୍ୱ ହେଉଛି ଦେଶକୁ ସୁସ୍ଥ ଏବଂ ରୋଗମୁକ୍ତ ରଖିବା । ସେ କହିଥିଲେ ଯେ ସ୍ୱାସ୍ଥ୍ୟ ସେବାକୁ ସୁଦୃଢ କରାଯିବା ଦ୍ୱାରା ସ୍ୱାସ୍ଥ୍ୟ ଏବଂ ସ୍ୱାସ୍ଥ୍ୟ ସୂଚକାଙ୍କରେ ସଂସ୍କାର ଆସିପାରିଛି । ଶ୍ରୀ ଚୌବେ କହିଥିଲେ ଯେ ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ ରାଜ୍ୟ ଏବଂ ଉପଜିଲା ସ୍ତରରେ ଜନସ୍ୱାସ୍ଥ୍ୟ ପ୍ରଣାଳୀଗୁଡିକୁ ସୁଦୃଢ କରିବା କ୍ଷେତ୍ରରେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିପାରିଛି । ସେ କହିଥିଲେ ଯେ ରାଜ୍ୟ ସ୍ୱାସ୍ଥ୍ୟ ମନ୍ତ୍ରୀମାନଙ୍କୁ ଏନଏଚଏମର କାର୍ଯ୍ୟ ବିଷୟରେ ଅବଗତ କରାଯିବାର ଆବଶ୍ୟକତା ରହିଛି ।


    ଶ୍ରୀମତୀ ସୁଦାନ କହିଥିଲେ ଯେ ଏନଏଚଏମ ଏକ ଗୁରୁତ୍ୱପୂର୍ଣ୍ଣ ସଂସ୍ଥା ଯାହା ରାଜ୍ୟରେ ଥିବା ସରକାରୀ ଭିତ୍ତିଭୂମି , ବିଭିନ୍ନ କାର୍ଯ୍ୟର ସ୍ଥିତି ଏବଂ ପ୍ରାଥମିକତା ଭିତ୍ତିରେ କାର୍ଯ୍ୟ କରିବା କ୍ଷେତ୍ରରେ ସହଯୋଗ କରୁଛି । ସେ କହିଥିଲେ ଯେ ମନ୍ତ୍ରଣାଳୟ ପର୍ଯ୍ୟାୟକ୍ରମେ ଉପ ସ୍ୱାସ୍ଥ୍ୟ କେନ୍ଦ୍ରଗୁଡିକୁ ସ୍ୱାସ୍ଥ୍ୟ ଏବଂ ୱେଲନେସ୍ କେନ୍ଦ୍ର ( (HWC-SHC) ଭାବେ ସୁଦୃଢ ପରିବର୍ତ୍ତିତ କରିପାରିଛି । ଏହା ଦ୍ୱାରା 2022 ସୁଦ୍ଧା 1 , 50 , 000 ଏଚଡବ୍ଲୁସି ପରିଚାଳନା କରିବାରେ ପ୍ରତିବଦ୍ଧତାକୁ ସଂପୂର୍ଣ୍ଣ ଭାବେ କାର୍ଯ୍ୟକାରୀ କରିହେବ ।


    ସ୍ୱାସ୍ଥ୍ୟ ସେବା କ୍ଷେତ୍ରରେ ସଠିକ ସେବା ପ୍ରଦାନ କରାଯିବା ନେଇ ବିବରଣୀ ଜାଣିବା ପାଇଁ 11ଟି ସିଆରଏମ ଦଳ 16ଟି ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳଗୁଡିକର ପରିଦର୍ଶନ କରିଥିଲେ । ଏମାନଙ୍କ ମଧ୍ୟରୁ 4ଟି ପୂର୍ବୋତ୍ତର ରାଜ୍ୟ , 6 ଅଧିକ ଧ୍ୟାନ କେନ୍ଦ୍ରିତ ରାଜ୍ୟ ଏବଂ 6 ଅଣ ଉଚ୍ଚ ଧ୍ୟାନ କେନ୍ଦ୍ର ରାଜ୍ୟ ରହିଥିଲା ।


    ************

    
    
    (Release ID: 1535876) Visitor Counter : 3