      କ୍ୟାବିନେଟ

      ବେସାମରିକ ବିମାନ ଚଳାଚଳ କ୍ଷେତ୍ରରେ ଭାରତ-ଜର୍ମାନୀ ସହଯୋଗ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 27 JUN 2018 9:15PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବେସାମରିକ ବିମାନ ଚଳାଚଳ କ୍ଷେତ୍ରରେ ସହଯୋଗ ଲାଗି ଭାରତ ଏବଂ ଜର୍ମାନୀ ମଧ୍ୟରେ ସ୍ୱାକ୍ଷରିତ ବୁଝାମଣାକୁ ଅନୁମୋଦନ କରିଛନ୍ତି । ଏହି ବୁଝାମଣାର ଶୀର୍ଷକ ‘ ବେସାମରିକ ବିମାନ ଚଳାଚଳ କ୍ଷେତ୍ରରେ ସହଯୋଗ ଲାଗି ଭାରତ ଏବଂ ଜର୍ମାନୀ ମଧ୍ୟରେ ମିଳିତ ଉଦ୍ଦେଶ୍ୟ ଘୋଷଣାନାମା ’ ଅଟେ । ମିଳିତ ଘୋଷଣା ଦ୍ୱାରା ଭାରତ ଏବଂ ଜର୍ମାନୀ ମଧ୍ୟରେ ବେସାମରିକ ବିମାନ ଚଳାଚଳ କ୍ଷେତ୍ରରେ ପ୍ରଭାବୀ ବିକାଶ ହୋଇପାରିବ ।


    ଉଦ୍ଦେଶ୍ୟର ମିଳିତ ଘୋଷଣାନାମା ରୂପରେ ବୁଝାମଣା ଭାରତ ଏବଂ ଜର୍ମାନୀ ମଧ୍ୟରେ ବେସାମରିକ ବିମାନ ଚଳାଚଳ ସମ୍ପର୍କ କ୍ଷେତ୍ରରେ ଐତିହାସିକ ଅଟେ ଏବଂ ଏଥିରେ ଉଭୟ ଦେଶ ମଧ୍ୟରେ ଅଧିକ ବ୍ୟବସାୟ , ନିବେଶ , ପର୍ଯ୍ୟଟନ ଏବଂ ସାଂସ୍କୃତିକ ବିନିମୟକୁ ପ୍ରୋତ୍ସାହନ ଦେବାର କ୍ଷମତା ରହିଛି ।


    ଉଭୟ ଦେଶ ମଧ୍ୟରେ ବେସାମରିକ ବିମାନ ଚଳାଚଳ କ୍ଷେତ୍ରରେ ଜ୍ଞାନ ତଥା ଅଭିଜ୍ଞତାର ଆଦାନପ୍ରଦାନ କରିବା ଲାଗି ଉଦ୍ଦେଶ୍ୟର ମିଳିତ ଘୋଷଣାନାମା ମାଧ୍ୟମରେ ସମ୍ପର୍କକୁ ଆହୁରି ସୁଦୃଢ଼ କରିବା ଏବଂ ବିକଶିତ କରିବାର ଇଚ୍ଛା ବ୍ୟକ୍ତ କରାଯାଇଛି । ଉଦ୍ଦେଶ୍ୟର ମିଳିତ ଘୋଷଣାନାମାର ମୁଖ୍ୟ ଉଦ୍ଦେଶ୍ୟ ନିମ୍ନଲିଖିତ କ୍ଷେତ୍ରରେ ଆପୋସ ସହଯୋଗକୁ ପ୍ରୋତ୍ସାହନ ଦେବା ଏବଂ ସହଯୋଗ କରିବା ।


    ( 1) ବିମାନ ଚଳାଚଳ ସୁରକ୍ଷା ଏବଂ ଏଆର ଟ୍ରାଫିକ ପରିଚାଳନା


    ସେମିନାର , ଗୋଷ୍ଠୀ , ପରସ୍ପରର ଦେଶକୁ ଯାତ୍ରା ଏବଂ ଅନ୍ୟ ବିଚାର ସହିତ ବିମାନ ସୁରକ୍ଷା ଗତିବିଧି ଏବଂ ସୁରକ୍ଷା ନିରୀକ୍ଷଣ ସହ ସମ୍ବନ୍ଧୀୟ ସୂଚନା ଏବଂ ଶ୍ରେଷ୍ଠ ବ୍ୟବହାର ଆଦାନପ୍ରଦାନ କରିବା ।


    ( 2) ହେଲିପୋର୍ଟ ଏବଂ ହେଲିକପ୍ଟର ଜରୁରୀକାଳୀନ ଚିକିତ୍ସା ସେବା (ଏଚଇଏମଏସ)


    ହେଲିପୋର୍ଟ ଏବଂ ହେଲିକପ୍ଟର ଜରୁରୀକାଳୀନ ଚିକିତ୍ସା ସେବା ସମ୍ବନ୍ଧୀୟ ସୂଚନା ଏବଂ ଶ୍ରେଷ୍ଠ ପ୍ରଚଳନ ଆଦାନପ୍ରଦାନ କରିବା ।


    ( 3) ନିୟମ ଏବଂ ନୀତି ପ୍ରଣୟନ


    ଗୁରୁତ୍ୱପୂର୍ଣ୍ଣ ଅନ୍ତର୍ଜାତୀୟ ବିଷୟ ଉପରେ ଆଇସିଏଓରେ ସହଯୋଗ ଜାରି ରଖିବା ।


    ( 4) କର୍ପୋରେଟ ଏବଂ ବ୍ୟବସାୟିକ ବିମାନ ଚଳାଚଳ ବିକାଶ


    ବ୍ୟବସାୟ ଏବଂ ଅଣ ବାଣିଜ୍ୟିକ ବିମାନ ଚଳାଚଳ ଲାଗି ସୁବିଧା ଉପରେ ସୂଚନା ବିନିମୟ ।


    ( 5) ପରିବେଶ


    ( କ) ନିରନ୍ତର ଏବଂ ପରିବେଶ ଅନୁକୂଳ ଏରୋଡ୍ରମର ବିକାଶ ଏବଂ ନିୟୋଜନ ଉପରେ ଫୋକସ ସହିତ ଏରୋଡ୍ରମଗୁଡ଼ିକର ସରକାରୀ ଅନୁଧ୍ୟାନ ସମ୍ବନ୍ଧୀୟ ଅଭିଜ୍ଞତା ଆଦାନପ୍ରଦାନ କରିବା ।


    ( ଖ) ଅନ୍ତର୍ଜାତୀୟ ସ୍ତରରେ ଜଳବାୟୁ ପରିବର୍ତ୍ତନ ସମସ୍ୟାର ମୁକାବିଲା ଏବଂ ଘରୋଇ ତଥା ଅନ୍ତର୍ଜାତୀୟ ଉଭୟ ସ୍ତର ସହ ଜଡ଼ିତ ଗ୍ରୀନ ହାଉସ ଗ୍ୟାସ (ଜିଏଚଜି) ନିର୍ଗମନର ସମାଧାନ କରିବା ।


    ( ୬) ପ୍ରଶିକ୍ଷଣ ଏବଂ ଦକ୍ଷତା ବିକାଶ


    ବୈଷୟିକ ଏବଂ ଅଣ-ବୈଷୟିକ ସହଯୋଗ ଏବଂ ପ୍ରଶିକ୍ଷଣ ବିଶେଷ କରି ବିମାନ ଚଳାଚଳ ସୁରକ୍ଷା ଅନୁଧ୍ୟାନରେ ଭାଗିଦାରୀର ସମ୍ଭାବନା ଖୋଜିବା ।


    **********

    
    
    (Release ID: 1537097) Visitor Counter : 1