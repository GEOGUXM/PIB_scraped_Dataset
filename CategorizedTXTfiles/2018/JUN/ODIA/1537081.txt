      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦେଶବ୍ୟାପୀ ବିଭିନ୍ନ ସାମାଜିକ ସୁରକ୍ଷା ଯୋଜନାର ହିତାଧିକାରୀମାନଙ୍କ ସହ ଭିଡିଓ ବ୍ରିଜ ମାଧ୍ୟମରେ ପ୍ରଧାନମନ୍ତ୍ରୀଙ୍କ ମତ ବିନିମୟ
      Posted On: 27 JUN 2018 8:54PM by PIB Bhubaneshwar


    ଆଜି ଦେଶବ୍ୟାପୀ ବିଭିନ୍ନ ସାମାଜିକ ସୁରକ୍ଷା ଯୋଜନାର ହିତାଧିକାରୀମାନଙ୍କ ସହ ଭିଡିଓ ବ୍ରିଜ ମାଧ୍ୟମରେ ପ୍ରଧାନମନ୍ତ୍ରୀ ମତ ବିନିମୟ କରିଛନ୍ତି । ଏହି ଭାବ ବିନିମୟ କାର୍ଯ୍ୟକ୍ରମ 4ଟି ପ୍ରମୁଖ ସାମାଜିକ ସୁରକ୍ଷା ଯୋଜନା ହେଲା - ଅଟଳ ବୀମା ଯୋଜନା , ପ୍ରଧାନମନ୍ତ୍ରୀ ଜୀବନଜ୍ୟୋତି ଯୋଜନା , ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ଏବଂ ଭୟ ବନ୍ଦନା ଯୋଜନା । ଏହା ହେଉଛି ବିଭିନ୍ନ ସରକାରୀ ଯୋଜନାର ହିତାଧିକାରୀମାନଙ୍କ ସହ ଭିଡିଓ କନଫରେନ୍ସିଂ ମାଧ୍ୟମରେ ପ୍ରଧାନମନ୍ତ୍ରୀଙ୍କର ଅଷ୍ଟମ ଭାବ ବିନିମୟ କାର୍ଯ୍ୟକ୍ରମ ।


    ବିଭିନ୍ନ ପ୍ରତିକୂଳ ପରିସ୍ଥିତି ସହିତ ଲଢ଼େଇ କରି ନିଜକୁ ଅଧିକ ସଶକ୍ତ କରିଥିବା ବ୍ୟକ୍ତିମାନଙ୍କ ସହ ଭାବ ବିନିମୟ କରି ପ୍ରଧାନମନ୍ତ୍ରୀ ଆନନ୍ଦ ପ୍ରକାଶ କରିବା ସହ କହିଥିଲେ ଯେ ସାମାଜିକ ସୁରକ୍ଷା ଯୋଜନା ଜନସାଧାରଣଙ୍କୁ ସଶକ୍ତ କରିଥାଏ । ପୁନଶ୍ଚ ସେ କହିଲେ ଯେ ବର୍ତ୍ତମାନର ସରକାରଙ୍କ ସାମାଜିକ ସୁରକ୍ଷା ଯୋଜନା ଜନସାଧାରଣଙ୍କୁ ଜୀବନର ଅନିଶ୍ଚିତାକୁ ସହ ଫଳପ୍ରଦ ଭାବେ ମୁକାବିଲା କରିବା ପାଇଁ କେବଳ ସହାୟତା କରିନଥାଏ , ବରଂ ପରିବାରର ଆର୍ଥିକ ସମସ୍ୟାର ସମାଧାନ କରିବା ଦିଗରେ ସେମାନଙ୍କୁ ସଶକ୍ତ କରିଥାଏ ।


    ଗରିବ ତଥା ଅବହେଳିତ ଜନସାଧାରଣଙ୍କ ଆର୍ଥିକ ସୁରକ୍ଷା ନିଶ୍ଚିତ କରିବା ପାଇଁ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା ବିଭିନ୍ନ ଦିଗ ସମ୍ବନ୍ଧରେ ପ୍ରଧାନମନ୍ତ୍ରୀ ଆଲୋକପାତ କରିଥିଲେ । ଏଗୁଡ଼ିକ ହେଉଛି- ଗରିବ ବ୍ୟକ୍ତିମାନଙ୍କ ପାଇଁ ବ୍ୟାଙ୍କର ଦ୍ୱାର ଖୋଲିବା-ବ୍ୟାଙ୍କିଙ୍ଗ ପ୍ରକ୍ରିୟା ସହ ଜଡିତ ନଥିବା ବ୍ୟକ୍ତିମାନଙ୍କୁ ବ୍ୟାଙ୍କ ସେବା ସହ ସଂପୃକ୍ତ କରିବା , ଛୋଟ ବ୍ୟବସାୟ ଏବଂ ନୂତନ ଉଦ୍ୟୋଗୀମାନଙ୍କୁ ପୁଞ୍ଜି ପ୍ରଦାନ ନିଶ୍ଚିତ କରିବା- ଅନୁଦାନରୁ ବଂଚିତ ବ୍ୟକ୍ତିଙ୍କୁ ଅନୁଦାନ ପ୍ରଦାନ କରିବା ଏବଂ ଗରିବ ଓ ଅବହେଳିତ ବ୍ୟକ୍ତିମାନଙ୍କୁ ସାମାଜିକ ସୁରକ୍ଷା କବଚ ପ୍ରଦାନ କରିବା ଏବଂ ଅସୁରକ୍ଷିତ ବ୍ୟକ୍ତିମାନଙ୍କୁ ଆର୍ଥିକ ଭାବେ ସୁରକ୍ଷିତ କରିବା ।


    ହିତାଧିକାରୀମାନଙ୍କ ସହ ମତ ବିନିମୟ କରି ପ୍ରଧାନମନ୍ତ୍ରୀ କହିଲେ ଯେ 2014-17 ମଧ୍ୟରେ ପ୍ରଧାନମନ୍ତ୍ରୀ ଜନ ଧନ ଯୋଜନା ଅଧୀନରେ ମୋଟ 28 କୋଟି ବ୍ୟାଙ୍କ ଖାତା ଖୋଲାଯାଇଛି , ଯାହାକି ଏହି ସମୟ ମଧ୍ୟରେ ବିଶ୍ୱରେ ଖୋଲାଯାଇଥିବା ମୋଟ ଜମାଖାତାର ଶତକଡା 55 ପ୍ରତିଶତ । ସେ ମଧ୍ୟ ଆନନ୍ଦ ପ୍ରକାଶ କରିଥିଲେ ଯେ ଏବେ ଭାରତରେ ଅଧିକାଂଶ ମହିଳାଙ୍କର ବ୍ୟାଙ୍କ ଖାତା ରହିଛି ଏବଂ 2014ରେ ଭାରତରେ ମୋଟ ଜମାଖାତା ସଂଖ୍ୟା ଶତକଡା 54 ପ୍ରତିଶତରୁ ଶତକଡା 80 ପ୍ରତିଶତକୁ ବୃଦ୍ଧି ପାଇଛି ।


    ଜନସାଧାରଣ ସମ୍ମୁଖୀନ ହେଉଥିବା ବିଭିନ୍ନ ସମସ୍ୟା ସମ୍ବନ୍ଧରେ ଶୁଣି ପ୍ରଧାନମନ୍ତ୍ରୀ କହିଲେ ଯେ ଯଦିଓ ଜଣେ ବ୍ୟକ୍ତିଙ୍କ କ୍ଷତିକୁ କେବେ ବି ଭରଣା କରାଯାଇ ପାରିବ ନାହିଁ , ତଥାପି ସରକାର ସର୍ବଦା ପ୍ରଭାବିତ ପରିବାରକୁ ଅର୍ଥନୈତିକ ସୁରକ୍ଷା ପ୍ରଦାନ କରିବା ପାଇଁ ସବୁବେଳେ ପ୍ରଚେଷ୍ଟା କରିଆସିଛନ୍ତି । ସେ କହିଲେ ଯେ ମାତ୍ର 300 ଟଙ୍କାର ପ୍ରିମିୟମ ପ୍ରଦାନ କରି 5 କୋଟିରୁ ଉର୍ଦ୍ଧ୍ଵ ବ୍ୟକ୍ତି ପ୍ରଧାନମନ୍ତ୍ରୀ ଜୀବନ ଜ୍ୟୋତି ଯୋଜନାର ଲାଭ ଉଠାଇ ପାରିଛନ୍ତି ।


    ଦୁର୍ଘଟଣା ବୀମା ଯୋଜନା ଏବଂ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ସମ୍ବନ୍ଧରେ ପ୍ରକାଶ କରି ପ୍ରଧାନମନ୍ତ୍ରୀ କହିଲେ ଯେ ମୋଟରେ 13 କୋଟି ଜନସାଧାରଣ ଏହି ଯୋଜନାରେ ନିଜକୁ ସାମିଲ କରିଛନ୍ତି । ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ଅଧୀନରେ ଜନସାଧାରଣ ପ୍ରତିବର୍ଷ ମାତ୍ର 12 ଟଙ୍କାର ପ୍ରିମିୟମ ପ୍ରଦାନ କରି 2 ଲକ୍ଷ ଟଙ୍କା ପର୍ଯ୍ୟନ୍ତ ଦୁର୍ଘଟଣା ବୀମା ରାଶି ପାଇପାରିବେ ।


    ଏହି ମତ ବିନିମୟ କାର୍ଯ୍ୟକ୍ରମ ସମୟରେ ପ୍ରଧାନମନ୍ତ୍ରୀ ବୟସ୍କ ବ୍ୟକ୍ତିମାନଙ୍କ ସୁରକ୍ଷା ଓ ଯତ୍ନ ପାଇଁ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା ବିଭିନ୍ନ ପଦକ୍ଷେପ ସମ୍ବନ୍ଧରେ ସଂକ୍ଷେପରେ ପ୍ରକାଶ କରିଥିଲେ । ସେ କହିଲେ ଯେ ଗତବର୍ଷ ଆରମ୍ଭ ହୋଇଥିବା ବୟବନ୍ଦନା ଯୋଜନା ଦ୍ୱାରା ପ୍ରାୟ 3 ଲକ୍ଷ ବ୍ୟକ୍ତି ଲାଭବାନ ହୋଇଛନ୍ତି । ଏହି ଯୋଜନା ଅଧୀନରେ 60 ବର୍ଷରୁ ଉର୍ଦ୍ଧ୍ଵ ନାଗରିକମାନେ 10 ବର୍ଷ ପାଇଁ ଶତକଡା 8 ପ୍ରତିଶତର ସ୍ଥିରୀକୃତ ରିଟର୍ଣ୍ଣ ପାଇବେ । ଏଥିସହିତ ସରକାର ବରିଷ୍ଠ ନାଗରିକମାନଙ୍କ ପାଇଁ ଆୟକରର ମୂଳ ସୀମାକୁ 2.5 ଲକ୍ଷରୁ 3 ଲକ୍ଷକୁ ବୃଦ୍ଧି କରିଛନ୍ତି । ସେ ଗୁରୁତ୍ୱ ପ୍ରଦାନ କରି କହିଥିଲେ ଯେ ସରକାର ବରିଷ୍ଠ ଜନସାଧାରଣଙ୍କ କଲ୍ୟାଣ ପାଇଁ ସଂକଳ୍ପବଦ୍ଧ ।


    ସମସ୍ତଙ୍କୁ ସାମାଜିକ ସୁରକ୍ଷା ପ୍ରଦାନ କରିବା ନେଇ ସରକାରଙ୍କ ସଂକଳ୍ପବଦ୍ଧତାକୁ ଦୋହରାଇ ପ୍ରଧାନମନ୍ତ୍ରୀ କହିଲେ ଯେ ଗତ ତିନି ବର୍ଷ ମଧ୍ୟରେ 3ଟି ପ୍ରମୁଖ ସାମାଜିକ ସୁରକ୍ଷା ଯୋଜନା- ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା , ପ୍ରଧାନମନ୍ତ୍ରୀ ଜୀବନ ଜ୍ୟୋତି ଯୋଜନା ଏବଂ ଅଟଳ ପେନସନ ଯୋଜନାରେ 20 କୋଟିରୁ ଉର୍ଦ୍ଧ୍ଵ ବ୍ୟକ୍ତିଙ୍କୁ ସାମିଲ କରାଯାଇଛି । ପ୍ରଧାନମନ୍ତ୍ରୀ ମଧ୍ୟ ହିତାଧିକାରୀମାନଙ୍କୁ ନିଶ୍ଚିତ କରିଥିଲେ ଯେ ସମସ୍ତ ନାଗରିକ ଏବଂ ବିଶେଷ କରି ଗରିବ ଓ ଅବହେଳିତ ବର୍ଗର ବ୍ୟକ୍ତିମାନଙ୍କ କଲ୍ୟାଣ ନିଶ୍ଚିତ କରିବା ପାଇଁ ଓ ସେମାନଙ୍କୁ ସଶକ୍ତ କରିବା ପାଇଁ ସରକାର ଯଥାସମ୍ଭବ ପ୍ରୟାସ ଜାରି ରଖିବେ ।


    ପ୍ରଧାନମନ୍ତ୍ରୀଙ୍କ ସହ ମତ ବିନିମୟ କରି ବିଭିନ୍ନ ସାମାଜିକ ସୁରକ୍ଷା ଯୋଜନାର ହିତାଧିକାରୀମାନେ ଏହି ଯୋଜନାଗୁଡ଼ିକ ସେମାନଙ୍କ ଜରୁରୀ ଆବଶ୍ୟକତା ସମୟରେ କିପରି ଭାବେ ସାହାଯ୍ୟ କରିଛି ସେ ସମ୍ବନ୍ଧରେ ବର୍ଣ୍ଣନା କରିଥିଲେ । ସେମାନେ ମଧ୍ୟ ବିଭିନ୍ନ ଯୋଜନା ଆରମ୍ଭ କରିଥିବାରୁ ପ୍ରଧାନମନ୍ତ୍ରୀଙ୍କୁ ଧନ୍ୟବାଦ ପ୍ରଦାନ କରିଥିଲେ ଓ କହିଥିଲେ ଯେ ଅଧିକାଂଶ ଯୋଜନା ସେମାନଙ୍କ ଜୀବନରେ ପରିବର୍ତ୍ତନ ଆଣିଛି ।


    **********

    
    
    (Release ID: 1537081) Visitor Counter : 1