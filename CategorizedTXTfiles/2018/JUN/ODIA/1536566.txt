      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ରାଜିନାମା ସ୍ୱାକ୍ଷର ଅବସରରେ ପେଟ୍ରୋଲିୟମ ମନ୍ତ୍ରୀଙ୍କ ମନ୍ତବ୍ୟ
      Posted On: 25 JUN 2018 9:37PM by PIB Bhubaneshwar


    ବନ୍ଧୁଗଣ ,


    ଆପଣମାନେ ସମସ୍ତେ ସାଉଦୀ ଆରାମକୋ ଏବଂ ଆଡ଼ନୋକ ମଧ୍ୟରେ ସଦ୍ୟ ସ୍ୱାକ୍ଷରିତ ରାଜିନାମାକୁ ସ୍ୱଚକ୍ଷୁରେ ଦେଖିଲେ । ମହାରାଷ୍ଟ୍ରର ରତ୍ନଗିରି ଗ୍ରୀନଫିଲ୍ଡ ତୈଳ ବିଶୋଧନାଗାର ତଥା ପେଟ୍ରୋକେମିକାଲ ପ୍ରକଳ୍ପରେ ଉଭୟ ସଂସ୍ଥା ସହଯୋଗୀଭାବେ କାର୍ଯ୍ୟ କରିବାକୁ ରାଜି ହୋଇଛନ୍ତି । ବାସ୍ତବ ପକ୍ଷେ ଏହା ଆମ ସମସ୍ତଙ୍କ ପାଇଁ ଏକ ଗୌରବର କଥା ଯେ ୟୁଏଇର ବୈଦେଶିକ ବ୍ୟାପାର ତଥା ଆର୍ନ୍ତଜାତିକ ସହଯୋଗ ମନ୍ତ୍ରୀ ମହାମହୀମ ଶେଖ ଅବଦୁଲ୍ଲା ବିନ ଜାୟେଦ ବିନ ସୁଲତାନ ଅଲ ନାହାନଙ୍କ ଉପସ୍ଥିତିରେ ଏହି ରାଜିନାମା ସ୍ୱାକ୍ଷରିତ ହୋଇଛି ।


    ଆଜି ସ୍ୱାକ୍ଷରିତ ଏହି ବୁଝାମଣା ପତ୍ର ସାଉଦୀ ଆରାମକୋ ଓ ଆରଆରପିସିଏଲ ଏବଂ ଦେଶର ତିନି ତୈଳ ବିତରକ କମ୍ପାନୀ - ଆଇଓସିଏଲ , ବିପିସିଏଲ ଏବଂ ଏଚପିସିଏଲ ମଧ୍ୟରେ ପୂର୍ବରୁ ଗଢ଼ି ଉଠିଥିବା ସହଯୋଗର ଅଂଶ ବିଶେଷ । ଗତ ଏପ୍ରିଲ ମାସରେ ଉଭୟ ପକ୍ଷଙ୍କ ମଧ୍ୟରେ 16ତମ ଆନ୍ତର୍ଜାତିକ ଶକ୍ତି ଫୋରମ ମନ୍ତ୍ରୀସ୍ତରୀୟ ବୈଠକ ବେଳେ ସ୍ୱାକ୍ଷରିତ ହୋଇଥିଲା । ସେତେବେଳେ ମଧ୍ୟ ମୋର ସହଯୋଗୀ ମନ୍ତ୍ରୀ ତଥା ବନ୍ଧୁ ମହାନୁଭବ ଖଲିଦ ଅଲ ଫାଲି ଉପସ୍ଥିତ ଥିଲେ । ଆଜି ଏହି ମେଗା ପ୍ରକଳ୍ପରେ ଆମେମାନେ ଆଡ଼ନୋକକୁ ଆଉ ଏକ ସହଯୋଗୀ ଭାବେ ପାଇଛୁ ।


    ଆରାମକୋ ଏବଂ ଆଡ଼ନୋକ ମିଳିତ ଭାବେ ଏହି ପ୍ରକଳ୍ପରେ ମୋଟ 44 ବିଲିୟନ ଡ଼ଲାର ନିବେଶ କରିବେ ଯାହାକି ଭାରତୀୟ ତୈଳ ବିଶୋଧନ ସେକ୍ଟରରେ ଆଜିସୁଦ୍ଧା ଏହା ସର୍ବାଧିକ ନିବେଶ । ଏହାର ଗୁରୁତ୍ୱ ଏଫଡ଼ିଆଇ ଠାରୁ ଢ଼େର୍ ବେଶି । ଭାରତ ସହ ସାଉଦି ଆରବ ଏବଂ ୟୁଏଇର ଏହା ଷ୍ଟ୍ରାଟେଜିକ ସହଭାଗୀତା ଯାହାକି ସ୍ୱାକ୍ଷରିତ ବୁଝାମଣାପତ୍ରରେ ସ୍ପଷ୍ଟ ଉଲ୍ଲେଖ ରହିଛି । ଏଭଳି ଷ୍ଟ୍ରାଟେଜିକ ସହଭାଗୀତା ମାଧ୍ୟମରେ ଆଶୋଧିତ ତୈଳ ଯୋଗାଣ , ସଂପଦ , ପ୍ରଯୁକ୍ତି , ଅଭିଜ୍ଞତା ତଥା ବିଶେଷ ଜ୍ଞାନକୁ ବିବିଧ ତୈଳ କମ୍ପାନୀମାନଙ୍କ ମଧ୍ୟରେ ଆଦାନ ପ୍ରଦାନ କରାଯାଇ ପାରିବ ତଥା ବିଶ୍ୱବ୍ୟାପୀ ସେମାନେ ନିଜର ବ୍ୟବସାୟିକ ଉପସ୍ଥିତି ଜାହିର କରିପାରିବେ ।


    ବିଗତ ଚାରି ବର୍ଷ ମଧ୍ୟରେ ଏହି ତିନିରାଷ୍ଟ୍ର ପରସ୍ପରର ଏତେ ନିକଟତର ହେବା ଲକ୍ଷ୍ୟ କରାଯାଇଛି ଯାହାକି ପୂର୍ବରୁ କେବେ ହୋଇନଥିଲା । ଏହା ଆମର ପ୍ରତିବଦ୍ଧତା ତଥା ଆମମାନଙ୍କ ନେତୃବର୍ଗଙ୍କ ଭବିଷ୍ୟତର କାର୍ଯ୍ୟ ଯୋଜନାକୁ ପ୍ରତିପାଦିତ କରେ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏବଂ ସାଉଦୀ ଆରବ ଓ ୟୁଏଇର ନେତୃ ବର୍ଗ ଇତିମଧ୍ୟରେ ଏକାଧିକବାର ପରସ୍ପରଙ୍କୁ ଭେଟିଛନ୍ତି ଓ ରାଜନୈତିକ , ଆର୍ଥିକ ଓ ଷ୍ଟ୍ରାଟେଜିକ ସଂପର୍କ ତଥା ଜନ-ଜନ ମଧ୍ୟରେ ଘନିଷ୍ଠ ସହଯୋଗକୁ ମଜଭୁତ କରିଛନ୍ତି ।


    ସାଉଦୀ ଆରବ ସଦାବେଳେ ଭାରତ ପାଇଁ ଏକ ନିର୍ଭରଯୋଗ୍ୟ ତୈଳ ରପ୍ତାନିକାରୀ ରାଷ୍ଟ୍ରଭାବେ ସାବ୍ୟସ୍ତ ହୋଇଆସିଛି । ତେଣୁ ଭାରତର ଶକ୍ତି ନିରାପତ୍ତାରେ ଏହା ଏକ ଗୁରୁତ୍ୱପୂର୍ଣ୍ଣ ସହଯୋଗୀ ରାଷ୍ଟ୍ର । ମୁଁ ଏଭଳି ପ୍ରତିଶ୍ରୁତି ମୋର ମନ୍ତ୍ରୀବନ୍ଧୁ ମହମହୀମ ଖଲିଦ ଅଲ ଫାଲିଙ୍କଠାରୁ ଏକାଧିକ ବାର ପାଇଛି । ଗତ ସପ୍ତାହରେ ଆମେ ଭିଏନାଠାରେ ପରସ୍ପର ସହ ସାକ୍ଷାତ କଲାବେଳେ ମଧ୍ୟ ସେ ମୋତେ ଏଭଳି ପ୍ରତିଶ୍ରୁତି ପ୍ରଦାନ କରିଥିଲେ । ସେତେବେଳେ ଆମେ ଓପିଇସି ଅନ୍ତରାଷ୍ଟ୍ରୀୟ ଆଲୋଚନା ଚକ୍ରରେ ଯୋଗଦେବାକୁ ସେଠାରେ ଏକତ୍ରିତ ହୋଇଥିଲୁ । ଏବେ ୟୁଏଇ ସହ ମିଲି ଆମେ ଭାରତର ଷ୍ଟ୍ରାଟେଜିକ ରିଜର୍ଭ କାର୍ଯ୍ୟକ୍ରମରେ ନିବେଶ ପାଇଁ ସ୍ଥିର କରିଛୁ । ମାଙ୍ଗାଲୋରଠାରେ ସ୍ଥାପିତ ଏସପିଆର ଗତ ମାସରେ ଏହାର ପ୍ରଥମ ଅଶୋଧିତ ତୈଳ ଆସି ପହଂଚିଛି । ଆମର ତୈଳ କମ୍ପାନୀମାନେ - ଆଇଓସିଏଲ , ଓଭିଏଲ ଏବଂ ବିପିଆରଏଲ ତଳଜାଖୁମ ଅଫ୍ସୋର ତୈଳ କ୍ଷେତ୍ରରେ ଗତ ବର୍ଷ ଫେବୃୟାରୀ ମାସରେ ପୁଞ୍ଜି ନିବେଶ ଆରମ୍ଭ କରିଛନ୍ତି । ଏବଂ ଏକଥା ଜାଣି ମୁଁ ଖୁସି ଯେ ଏହି ନିବେଶର ପ୍ରଥମ ଅଶୋଧିତ ତୈଳବାହୀ ଜାହାଜ ଜୁନ 8 ତାରିଖରେ ମାଙ୍ଗାଲୋରଠାରେ ପହଂଚିଛି ।


    ରତ୍ନଗିରି ତୈଳ ବିଶୋଧନାଗାର ସଂପର୍କରେ ମୁଁ ସୂଚାଇବାକୁ ଚାହେଁ ଯେ ଏହି ମେଗା ତୈଳ ବିଶୋଧନାଗାର ସଂପୂର୍ଣ୍ଣ ରୂପେ କାର୍ଯ୍ୟକ୍ଷମ ହେଲେ ଏଠାରୁ ଦୈନିକ 1.2 ନିୟୁତ ବାରେଲ ତୈଳ ବିଶୋଧିତ ହୋଇପାରିବ । ଏହା ଅର୍ଥ , ଏଠାରୁ ବାର୍ଷିକ 60 ନିୟୁତ ମେଟ୍ରିକ୍ ଟନ୍ ତୈଳ ବିଶୋଧିତ ହୋଇପାରିବ । ସେଥିରେ ବିଏସ-6 ଯୁକ୍ତ ପେଟ୍ରୋଲ ଏବଂ ଡ଼ିଜେଲ ସାମିଲ । ଏହାବ୍ୟତୀତ ଏହି ତୈଳ ବିଶୋଧନାଗାର ସମନ୍ୱିତ ପେଟ୍ରୋକେମିକାଲ କମ୍ପ୍ଲେକ୍ସକୁ ଫିଡ଼ଷ୍ଟକ ଯୋଗାଇବ ଯାହା ବାର୍ଷିକ 18 ନିୟୁତ ଟନ୍ ପେଟ୍ରୋକେମିକାଲ ଉତ୍ପାଦ ଉତ୍ପାଦନ କରିବାକୁ ସକ୍ଷମ ହେବ ।


    ଆମେ ଭାରତ , ସାଉଦି ଆରବ ଏବଂ ୟୁଏଇ ମଧ୍ୟରେ ତୈଳ ଓ ବାଷ୍ପ ସେକ୍ଟରରେ ଏଭଳି ଏକ ନୂତର ଯୁଗର ଅୟମାରମ୍ଭକୁ ଉତ୍ସୁକତାର ସହ ଅପେକ୍ଷା କରିଛୁ ।


    **********

    
    
    (Release ID: 1536566) Visitor Counter : 2