      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସିଙ୍ଗାପୁର ଗସ୍ତ ଅବସରରେ ପ୍ରଧାନମନ୍ତ୍ରୀଙ୍କ ପ୍ରେସ୍ ବିବୃତି
      Posted On: 01 JUN 2018 6:46PM by PIB Bhubaneshwar


    ମହାମହିମ ପ୍ରଧାନମନ୍ତ୍ରୀ ଲି ସିଏନ ଲୁଙ୍ଗ,


    ବିଶିଷ୍ଟ ପ୍ରତିନିଧିବୃନ୍ଦ,


    ଗଣମାଧ୍ୟମ ପ୍ରତିନିଧିଗଣ,


    ସର୍ବ ପ୍ରଥମେ ମୁଁ ପ୍ରଧାନମନ୍ତ୍ରୀ ଲି’ଙ୍କ ପ୍ରତି କୃତଜ୍ଞତା ଜ୍ଞାପନ କରୁଛି । ତାଙ୍କର ଆତିଥ୍ୟ ଏବଂ ସୌହାର୍ଦ୍ଦ୍ୟ ପାଇଁ ମୁଁ ତାଙ୍କୁ ଧନ୍ୟବାଦଜଣାଉଛି । ଭାରତ ସହ ସଂପର୍କକୁ ମଜଭୁତ କରିବା ସକାଶେ ତାଙ୍କର ଶତତ ପ୍ରଚେଷ୍ଟା ପାଇଁ ମଧ୍ୟ ଧନ୍ୟବାଦ ଜ୍ଞାପନ କରୁଛି । ପୁଣିବ୍ୟକ୍ତିଗତ ସ୍ତରରେ ବନ୍ଧୁତା ପାଇଁ ତାଙ୍କର ପ୍ରୟାସ ଲାଗି ସାଧୁବାଦ ଜଣାଉଛି ।


    ଭାରତ-ସିଙ୍ଗାପୁର ମଧ୍ୟରେ ସଂପର୍କ ବାସ୍ତବତା ଦୃଷ୍ଟିକୋଣରୁ ସାମରିକ ବୁଝାମଣାର କଷଟି ପଥରରେ ପରଖା ଯାଇସାରିଛି । ଆମସଂପର୍କରେ କୌଣସି ପ୍ରକାର ଅସ୍ୱାଭାବିକତା ନାହିଁ । ବରଂ, ସେଥିରେ ଉଷ୍ମତା, ସୌହାର୍ଦ୍ଦ୍ୟ ତଥା ବିଶ୍ୱାସ ଭରି ରହିଛି । ଆଜି ଆମଦୁଇ ପକ୍ଷଙ୍କ ମଧ୍ୟରେ ହୋଇଥିବା ଆଲୋଚନାରେ ପ୍ରଧାନମନ୍ତ୍ରୀ ଲି ଏବଂ ମୁଁ ଉଭୟ ମିଳିତ ଭାବେ ଆମର ଦ୍ୱିପାକ୍ଷିକ ସଂପର୍କକୁପ୍ରଗତି ପଥରେ ଆଗେଇ ନେବା ଘେନି ସମୀକ୍ଷା ଏବଂ ଭବିଷ୍ୟତ ପାଇଁ ଏହାର ମାର୍ଗଚିତ୍ର/ରୋଡମ୍ୟାପ୍ ପ୍ରସ୍ତୁତ କରିବା ସକାଶେବିସ୍ତୃତ ଆଲୋଚନା କରିଛୁ ।


    ଦୁଇ ଦେଶ ମଧ୍ୟରେ ବ୍ୟାପକ ଆର୍ଥିକ ସହଯୋଗ ରାଜିନାମାର ଦ୍ୱିତୀୟ ସମୀକ୍ଷା ବୈଠକ ସଂପୂର୍ଣ୍ଣ ହୋଇଥିବାରୁ ମୁଁ ବିଶେଷ ଭାବେଖୁସି । ପୁଣି ଆମେ ଦୁହେଁ ଏହି ପ୍ରସଙ୍ଗ ଉପରେ ସହମତ ହୋଇଛୁ ଯେ ଦ୍ୱିତୀୟ ସମୀକ୍ଷା ବୈଠକ ସଂପୂର୍ଣ୍ଣ କରିବା ଆମର ଲକ୍ଷ୍ୟନୁହେଁ । ଏହା କେବଳ ଅୟମାରମ୍ଭ ମାତ୍ର । ଆମ ଦୁଇ ଦେଶର ଅଧିକାରୀମାନେ ଖୁବ୍ ଶୀଘ୍ର ଏହି ରାଜିନାମାକୁ ଆହୁରି ଉନ୍ନତ କରିଆଗକୁ ଆଗେଇ ନେବା ଦିଗରେ ଆଲୋଚନା ଆରମ୍ଭ କରିବେ ।


    ଭାରତ ପାଇଁ ସିଙ୍ଗାପୁର ହେଉଛି ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶର ଏକ ମହତ୍ତ୍ୱପୂର୍ଣ୍ଣ ସ୍ରୋତର ଉତ୍ସ । ଏବଂ ଭାରତ ପକ୍ଷରୁବିଦେଶରେ କରାଯାଉଥିବା ନିବେଶ ପାଇଁ ସିଙ୍ଗାପୁର ହେଉଛି ଶୀର୍ଷ ଲକ୍ଷ୍ୟସ୍ଥଳୀ । ମୁଁ ଅତ୍ୟନ୍ତ ଆନନ୍ଦିତ ଯେ ଭାରତୀୟକମ୍ପାନୀମାନେ ସିଙ୍ଗାପୁରକୁ “ଆସିଆନ୍” କ୍ଷେତ୍ର ଏବଂ ଅନ୍ୟ ରାଷ୍ଟ୍ରମାନଙ୍କରେ କାର୍ଯ୍ୟ କରିବା ସକାଶେ ଏକ ସ୍ପ୍ରିଙ୍ଗ୍ ବୋର୍ଡ଼ ଭାବେଉପଯୋଗ କରିଆସୁଛନ୍ତି । ସିଙ୍ଗାପୁରର କମ୍ପାନୀମାନଙ୍କ ଦ୍ୱାରା ଭାରତରେ ନିବେଶ ଦିନକୁ ଦିନ ବୃଦ୍ଧି ପାଇବାରେ ଲାଗିଛି ।ଭାରତର ଉନ୍ନତି ସିଙ୍ଗାପୁରକୁ ଏହାର ମହତ୍ତ୍ୱପୂର୍ଣ୍ଣ କ୍ଷେତ୍ରରେ ପ୍ରଗତି ସାଧିତ କରିବାରେ ଅତୁଳନୀୟ ସହଯୋଗ ପ୍ରଦାନ କରିଆସୁଛି। ଗତକାଲି ସନ୍ଧ୍ୟାରେ ସିଙ୍ଗାପୁରର ଅନେକ ଗୁରୁତ୍ୱପୂର୍ଣ୍ଣ କମ୍ପାନୀର ସିଇଓମାନଙ୍କ ସହ ଏକ ଗୋଲ ଟେବୁଲ ଆଲୋଚନା ବେଳେସେମାନଙ୍କ ମନରେ ଭାରତ ପ୍ରତି ଥିବା ବିଶ୍ୱାସ ଦେଖି ମୁଁ ଖୁବ୍ ଆନନ୍ଦ ଅନୁଭବ କରିଥିଲି ।


    ଭାରତ ଏବଂ ସିଙ୍ଗାପୁର ମଧ୍ୟରେ ବିମାନ ଚଳାଚଳ ମାତ୍ରା ଦ୍ରୁତ ଗତିରେ ବୃଦ୍ଧି ପାଇବାରେ ଲାଗିଛି । ଉଭୟ ପକ୍ଷ ଖୁବ୍ ଶୀଘ୍ର ଦ୍ୱିପାକ୍ଷିକବିମାନ ସେବା ରାଜିନାମାର ସମୀକ୍ଷା ଆରମ୍ଭ କରିବାକୁ ଯାଉଛନ୍ତି ।


    ଆମେ ଉଭୟେ ନିଜ ନିଜର ଡ଼ିଜିଟାଲ ସହଭାଗୀତା ଆରମ୍ଭ ହୋଇଥିବାରୁ ବେଶ୍ ପ୍ରସନ୍ନତା ପ୍ରକଟ କରୁଛୁ । ଏହା ଉଭୟ ପକ୍ଷଙ୍କସକାଶେ ଅସୀମ ସମ୍ଭାବନା ସୃଷ୍ଟି କରିବା ସହ ପ୍ରାକୃତିକ ଭାଗିଦାରୀର କ୍ଷେତ୍ର ହୋଇପାରିବ । ରୁପେ , ଭୀମ ଏବଂ ୟୁପିଆଇ -ଆଧାରିତ ରେମିଟାନ୍ସ ଆପ୍ ସଂପର୍କରେ ସିଙ୍ଗାପୁରରେ ଗତକାଲି ସନ୍ଧ୍ୟାରେ ଆନ୍ତର୍ଜାତୀୟ ଡ଼ିଜିଟାଲ ଇଣ୍ଡିଆର ଶୁଭାରମ୍ଭକରାଯାଇଛି ଯାହା ଆମର ସହଭାଗୀତାର ନୂତନତାର ଭାବନାକୁ ପରିପ୍ରକାଶ କରୁଛି । ଡିଜିଟାଲ ଇଣ୍ଡିଆ ଅଧୀନରେ ଭାରତରେଆମେ ଏକ ଡ଼ାଟା ସେଣ୍ଟର ନୀତି ପ୍ରବର୍ତ୍ତନ କରିବାକୁ ଯାଉଛୁ ।


    ଆଜି ମୁଁ ନାନ୍ୟାଙ୍ଗ୍ ଟେକ୍ନୋଲଜିକାଲ ୟୁନିଭର୍ସିଟିରେ ଅନେକଗୁଡ଼ିଏ ରାଜିନାମା ସ୍ୱାକ୍ଷରିତ ହେବା କାର୍ଯ୍ୟକ୍ରମରେ ଉପସ୍ଥିତ ରହିବି ।ଏହିସବୁ ରାଜିନାମା ଉଚ୍ଚଶିକ୍ଷା, ବିଜ୍ଞାନ, ପ୍ରଯୁକ୍ତି ଏବଂ ନବସୃଜନ କ୍ଷେତ୍ରରେ ଆମର ସହଯୋଗୀତାକୁ ଆହୁରି ବଢ଼ାଇବାଉଦ୍ଦେଶ୍ୟରେ ଏଭଳି ରାଜିନାମା ସ୍ୱାକ୍ଷରିତ ହେଉଛି । କୌଶଳ ବିକାଶ, ଯୋଜନା ଏବଂ ସହରାଞ୍ଚଳ ବିକାଶ କ୍ଷେତ୍ରରେ ଆମରସହଯୋଗୀତାରେ ବିଶେଷ ପ୍ରଗତି ପରିଲକ୍ଷିତ ହୋଇଛି ।


    ଆମେ ଏବେ ଭାରତର 115ଟି ଅଭିଳାଷୀ ଜିଲ୍ଲାରେ ପାନୀୟ ଜଳ ଉପଲବ୍ଧ କରିବା ସକାଶେ ନୂଆ କାର୍ଯ୍ୟକ୍ରମ ଆରମ୍ଭ କରିଛୁ ।ଆଜି ଏବଂ ଗତକାଲି ଆମେ ଯେଉଁ ରାଜିନାମାରେ ସ୍ୱାକ୍ଷର କରିଛୁ ସେସବୁ ଏହି ସହଯୋଗକୁ ଏକ ନୂତନ ଶୀର୍ଷରେ ପହଞ୍ଚାଇବ ।ଏହା ଗ୍ରାମୀଣ କ୍ଷେତ୍ର ସହିତ ଭାରତର ଯୁବବର୍ଗଙ୍କ ସକାଶେ ଅତ୍ୟନ୍ତ ଲାଭପ୍ରଦ ସାବ୍ୟସ୍ତ ହୋଇପାରିବ ।


    ଆମେ ଆମର ସାମରିକ ସହଭାଗୀତାରେ ପ୍ରତିରକ୍ଷା ଓ ନିରାପତ୍ତାର ମହତ୍ତ୍ୱ ଉପରେ ଗୁରୁତ୍ୱ ଆରୋପ କରିଛୁ । ଏହି କ୍ଷେତ୍ରରେଲଗାତାର ବୃଦ୍ଧି ଘଟୁଛି ଯାହାକୁ କି ଆମେ ସ୍ୱାଗତ କରୁଛୁ । SIMBEX ର 25 ବର୍ଷ ପୂରଣ ହୋଇଥିବାରୁ ମୁଁ ଭାରତ ଏବଂସିଙ୍ଗାପୁରର ନୌସେନାଙ୍କୁ ଅଭିନନ୍ଦନ ଜ୍ଞାପନ କରୁଛି । ଖୁବ୍ ଶୀଘ୍ର ଆମେ ତ୍ରିପାକ୍ଷିକ ନୌସମରାଭ୍ୟାସ ଆରମ୍ଭ କରିବାକୁ ଯାଉଛୁ ।ବାରମ୍ବାର ହେଉଥିବା ଏହି ଅଭ୍ୟାସ ତଥା ନୌସୈନିକ ସହଯୋଗକୁ ଦୃଷ୍ଟିରେ ରଖି ଉଭୟ ରାଷ୍ଟ୍ରର ନୌସେନାଙ୍କ ମଧ୍ୟରେ ଲଜିଷ୍ଟିକ୍ସରାଜିନାମା ସମ୍ପନ୍ନ ହୋଇଛି ଓ ଏହାକୁ ମୁଁ ସ୍ୱାଗତ କରୁଛି ।


    ଆଗାମୀ ଦିନରେ ମୁଁ ସାଇବର ନିରାପତ୍ତା ଏବଂ ମୌଳବାଦ ଓ ଆତଙ୍କବାଦର ମୁକାବିଲା ଦୁଇ ଦେଶ ମଧ୍ୟରେ ସହଯୋଗର ଏକମହତ୍ତ୍ୱପୂର୍ଣ୍ଣ କ୍ଷେତ୍ର ହେବ । ଏହାକୁ ଆମ ଉଭୟ ରାଷ୍ଟ୍ରଙ୍କ ସକାଶେ ସବୁଠାରୁ ବଡ଼ ବିପଦ ବୋଲି ମୁଁ ବିଶ୍ୱାସ କରେ । ପ୍ରଧାନମନ୍ତ୍ରୀ ଲିଏବଂ ମୁଁ ବୈଶ୍ୱିକ ଏବଂ କ୍ଷେତ୍ରୀୟ ସମସ୍ୟାବଳୀ ଉପରେ ଆମର ମତ ପୋଷଣ କରିବା ସହ ଭାବ ବିନିମୟ କରିଛୁ । ଆମେ ଦୁହେଁସାମୁଦ୍ରିକ ସୁରକ୍ଷା ଉପରେ ସୈଦ୍ଧାନ୍ତିକ ବିଚାରକୁ ପୁନଃପ୍ରକଟ କରିଛୁ ଏବଂ ସାର୍ବଜନୀନ ନିୟମାବଳୀ ପ୍ରତି ଆମର ପ୍ରତିବଦ୍ଧତାପ୍ରକଟ କରିଛୁ ।


    ଆମେ ଉନ୍ମୁକ୍ତ, ସ୍ଥିର ଏବଂ ଯଥାର୍ଥ ଅନ୍ତରାଷ୍ଟ୍ରୀୟ ବାଣିଜ୍ୟ ବ୍ୟବସ୍ଥା ଜାରି ରହିବା ଦିଗରେ ଆବଶ୍ୟକତା ଅନୁସାରେ ସହମତ ବ୍ୟକ୍ତକରିଛୁ ।


    ମୁଁ ଆସିଆନ ନେତୃତ୍ୱାଧୀନ ସଂସ୍ଥାନମାନଙ୍କ ମାଧ୍ୟମରେ ଆସିଆନ ଏକତାର ମହତ୍ତ୍ୱ, ଏହାର କେନ୍ଦ୍ରୀୟ ତଥା କ୍ଷେତ୍ରୀୟ ସ୍ଥିରତା ବୃଦ୍ଧଉପରେ ଗୁରୁତ୍ୱ ପ୍ରଦାନ କରେ । ମୁଁ ଆରସିଇପି ରାଜିନାମା ଯଥାଶୀଘ୍ର ସ୍ୱାକ୍ଷରିତ ହେବା ଉପରେ ଭାରତର ଦୃଢ଼ ପ୍ରତିବଦ୍ଧତା ପ୍ରକଟକରୁଛି । ଏହାର ଉଚିତ, ସନ୍ତୁଳିତ ଏବଂ ବ୍ୟାପକ ରାଜିନାମା କାର୍ଯ୍ୟକାରୀ ହେବା ଘେନି ଆଶା ପ୍ରକଟ କରୁଛି ।


    ଆଜି ସନ୍ଧ୍ୟାରେ ସାଙ୍ଗ୍ରି-ଲା ଆଲୋଚନାରେ ମୁଁ ଭାରତ-ପ୍ରଶାନ୍ତ ମହାସାଗରୀୟ କ୍ଷେତ୍ରରେ ଶାନ୍ତି ଓ ସମୃଦ୍ଧି ପ୍ରତି ଭାରତରଦୃଷ୍ଟିକୋଣକୁ ବ୍ୟକ୍ତ କରିବାକୁ ଚାହେଁ । ସାଙ୍ଗ୍ରି-ଲା ଆଲୋଚନାକୁ ଆମନ୍ତ୍ରଣ କରିଥିବାରୁ ମୁଁ ପ୍ରଧାନମନ୍ତ୍ରୀ ଲି’ ଙ୍କୁ ଧନ୍ୟବାଦ ଜଣାଉଛି।


    ପ୍ରଧାନମନ୍ତ୍ରୀ ଲି ଏବଂ ତାଙ୍କର ସମସ୍ତ ଟିମକୁ ସଫଳତାପୂର୍ବକ ନେତୃତ୍ୱ ପରିବର୍ତ୍ତନ ସକାଶେ ମୁଁ ନିଜର ଶୁଭକାମନା ଜ୍ଞାପନ କରୁଛି ।ମୁଁ ଜାଣେ ଯେ ସିଙ୍ଗାପୁରର ନୂତନ ନେତା ଦେଶର ସୁପ୍ରସିଦ୍ଧ ପରମ୍ପରାକୁ କାଏମ ରଖିବେ ଏବଂ ଏହି ମହାନ ଦେଶକୁ ଜନସେବାରଭାବନା ଓ ପରମ୍ପରା ସହ ଆଗକୁ ଆଗେଇନେବେ ।


    ଧନ୍ୟବାଦ ।


    ଅନେକ ଅନେକ ଧନ୍ୟବାଦ ।


    **********

    
    
    (Release ID: 1534172) Visitor Counter : 1