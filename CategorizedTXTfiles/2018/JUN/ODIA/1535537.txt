      ରେଳ ମନ୍ତ୍ରଣାଳୟ

      ରେଳବାଇରେ ନୂତନ ଆପ୍ ('Utsonmobile' ) ଜରିଆରେ ନଗଦବିହୀନ ଟିକେଟିଂ
      Posted On: 13 JUN 2018 5:02PM by PIB Bhubaneshwar


    ଡିଜିଟାଲୀକରଣ ଏବଂ ନଗଦବିହୀନ କାରବାରକୁ ପ୍ରୋତ୍ସାହିତ କରିବା ପାଇଁ ସେଣ୍ଟର ଫର ରେଲୱେ ଇନଫର୍ମେସନ ସିଷ୍ଟମ ( CRIS )ଟିକେଟ ପ୍ରକ୍ରିୟା ପାଇଁ ଏକ ମୋବାଇଲ ଆପ୍ ( Utsonmobile ) ଆରମ୍ଭ କରିଛି ।


    ଏଥିରେ ଥିବା ବିଭିନ୍ନ ବ୍ୟବସ୍ଥା ହେଲା ;


    1. ନୂତନ ମୋବାଇଲ ଆପରେ ଟିକେଟ ବୁକିଂ , ଅଣସଂରକ୍ଷିତ ଟିକେଟ ବାତିଲ , ସିଜନ ଏବଂ ପ୍ଲାଟଫର୍ମ ଟିକେଟ ରିନ୍ୟୁଆଲ , ଆର-ୱାଲେଟ ଚେକ୍ ଏବଂ ରିଲୋଡ୍ ଏବଂ ବୁକିଂ ହିଷ୍ଟୋରୀର ବ୍ୟବସ୍ଥା ରହିଛି ।


    2. ନୂତନ ଆପ୍ ଉଭୟ ଆଣ୍ଡ୍ରଏଡ ଏବଂ ୱିଣ୍ଡୋଜ୍ ସ୍ମାର୍ଟ ଫୋନରେ ଉପଲବ୍ଧ । ବିନା ମୂଲ୍ୟରେ ଏହାକୁ ଗୁଗଲ ପ୍ଲେ ଷ୍ଟୋର କିମ୍ବା ୱଣ୍ଡୋଜ୍ ଷ୍ଟୋରରୁ ଡାଉନଲୋଡ୍ କରିହେବ ।


    3. ଯାତ୍ରୀଙ୍କୁ ପ୍ରଥମେ ମୋବାଇଲ ନମ୍ବର , ନାମ , ସହର , ଟ୍ରେନ ଶ୍ରେଣୀ , କ୍ଲାସ୍ , ଟିକେଟ ଶ୍ରେଣୀ , ଯାତ୍ରୀଙ୍କ ସଂଖ୍ୟା ଏବଂ ଟ୍ରାଭେଲିଂ ରୁଟ୍ ଉଲ୍ଲେଖ କରି ପଞ୍ଜୀକରଣ କରିବାକୁ ପଡ଼ିବ ।


    4. ସଫଳତାର ସହ ପଞ୍ଜୀକରଣ ପରେ ସ୍ୱୟଂ ଭାବେ ଶୂନ୍ୟ ବାଲାନ୍ସରେ ଏକ ଆର୍-ୱାଲେଟ ପ୍ରସ୍ତୁତ ହୋଇଯିବ । ଆର୍-ୱାଲେଟ ପ୍ରସ୍ତୁତ କରିବାକୁ ଯାତ୍ରୀଙ୍କ କୌଣସି ପ୍ରକାର ଦେୟ ପଡ଼ିବନି ।


    5. ଆର-ୱାଲେଟ କୌଣସି ୟୁଟିଏସ୍ କାଉଣ୍ଟରରେ ରିଚାର୍ଜ ହୋଇପାରିବ କିମ୍ବା https://www.utsonmobile.indianrail.gov.in ରେ ଥିବା ରିଚାର୍ଜ ସୁବିଧାରେ କରିହେବ ।


    6. ମୋବାଇଲରେ ଇଣ୍ଟରନେଟ ସଂଯୋଗ ନଥିଲେ ଟିକେଟ କରିବାର ସୁବିଧା ମିଳିପାରିବନି ।


    7. କୌଣସି ପ୍ରକାର ଅଗ୍ରୀମ ଟିକେଟ ବୁକିଂ ଉପଲବ୍ଧ ହୋଇପାରିବନି , କେବଳ ଯାତ୍ରା ତାରିଖରେ ଏହା କରିହେବ ।


    8. ଏହି ଆପରେ କାଗଜବିହୀନ ଟିକେଟ ହୋଇଥଲେ , ଯାତ୍ରୀଙ୍କୁ ଟିକେଟର ହାର୍ଡ କପି ନେବାକୁ ପଡ଼ିବନାହିଁ । ଟ୍ରେନରେ ଟିକେଟ ଚେକିଂ ବେଳେ ଯାତ୍ରୀଙ୍କୁ ମୋବାଇଲ ଆପରେ ଥିବା ‘ ସୋ ଟିକେଟ ’ ଦେଖାଇବାକୁ ପଡ଼ିବ ।


      * କାଗଜବିହୀନ ଟିକେଟ ପାଇଁ ସ୍ୱାର୍ଟଫୋନରେ ଜିପିଏସ୍ ସକ୍ରିୟ ଥିବା ଆବଶ୍ୟକ ।

      * କାଗଜବିହୀନ ଟିକେଟ କେବେ ହେଲେ ବାତିଲ ହୋଇପାରିବନି ।
      * କାଗଜବିହୀନ ଟିକେଟ ବୁକିଂର ଏକ ଘଣ୍ଟା ମଧ୍ୟରେ ଯାତ୍ରା ଆରମ୍ଭ ହେବା ଆବଶ୍ୟକ ।
      * ଏହି ମୋବାଇଲ ଆପରେ ସିଜନ ଟିକେଟ ବୁକିଂ ହେବା ପରଦିନ ଠାରୁ ସକ୍ରିୟ ହେବ । ଏଥିପାଇଁ ମୋବାଇଲରେ ଜିପିଏସ୍ ଆବଶ୍ୟକ ନାହିଁ ।
      * ଏହି ଆପରେ ପ୍ଲାଟଫର୍ମ ଟିକେଟ ମଧ୍ୟ ବୁକ୍ କରିହେବ ।

    9. କାଗଜ ଟିକେଟ ପାଇଁ: ଯାତ୍ରୀ ଏହି ଆପରେ ଟିକେଟ କରିବା ପରେ ଯାତ୍ରୀଙ୍କୁ ବୁକିଂ ଆଇଡି ସହ ଅନ୍ୟାନ୍ୟ ସୂଚନା ମିଳିଯିବ । ବୁକିଂ ହିଷ୍ଟୋରିରେ ମଧ୍ୟ ଅନ୍ୟାନ୍ୟ ତଥ୍ୟ ଉପଲବ୍ଧ ହୋଇପାରିବ । ଏସଏମଏସ୍ ଦ୍ୱାରା ମଧ୍ୟ ବୁକିଂ ଆଇଡି ଅବଗତ କରାଯିବ ।

      * ପେପର ଟିକେଟ ବୁକିଂ କରି ଥିଲେ , ଯାତ୍ରୀ ଯାତ୍ରାରମ୍ଭ କରିବାକୁ ଥିବା ଷ୍ଟେସନରେ ଯେକୌଣସି ଏଟିଭିଏମରୁ କାଗଜ ଟିକେଟ ପ୍ରିଣ୍ଟ କାଢ଼ି ପାରିବେ । ବୁକିଂ ଆଇଡି ଏବଂ ମୋବାଇଲ ନମ୍ବର ଏଣ୍ଟ୍ରି କରି ଏହି ଟିକେଟ ମିଳିପାରିବ । ପ୍ରିଣ୍ଟେଡ ଟିକେଟର ପରିସୀମାରେ ହିଁ ଯାତ୍ରା ସମ୍ଭବ ।
      * ପେପର ଟିକେଟ ପ୍ରିଣ୍ଟ ଆଉଟ କାଢ଼ିବା ପୂର୍ବରୁ ଆପ୍ ଜରିଆରେ କିମ୍ବା ପ୍ରିଣ୍ଟ ଆଉଟ କାଢ଼ିବା ପରେ ଷ୍ଟେସନ କାଉଣ୍ଟରରେ ବାତିଲ ହୋଇପାରିବ । ତେବେ ଉଭୟ କ୍ଷେତ୍ରରେ ଟିକେଟ ବାତିଲ ପାଇଁ ଦେୟ ଦେବାକୁ ପଡ଼ିବ ।
      * କିଓସ୍କରେ ଟିକେଟ ପ୍ରିଣ୍ଟ ଆଉଟ କାଢ଼ିବାର ଏକ ଘଣ୍ଟା ମଧ୍ୟରେ ଯାତ୍ରାରମ୍ଭ ହେବା ଆବଶ୍ୟକ ।

    10. ଏ ସମ୍ପର୍କରେ ସମ୍ପୂର୍ଣ୍ଣ ବିବରଣୀ ୱେବସାଇଟ " https://www.utsonmobile. indianrail.gov.in ". ରୁ ମିଳିପାରିବ ।


    *******

    
    
    (Release ID: 1535537) Visitor Counter : 1
    
    
    
    
    

*