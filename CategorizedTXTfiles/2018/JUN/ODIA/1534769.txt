      ରେଳ ମନ୍ତ୍ରଣାଳୟ

      ସାନ୍ତରାଗାଚ୍ଛି-ଚେନ୍ନାଇ ସେଣ୍ଟ୍ରାଲ ଅନ୍ତୋଦୟ ଏକ୍ସପ୍ରେସର ଶୁଭାରମ୍ଭ କଲେ ରାଜେନ ଗୋହେନ୍
      • ଭୁବନେଶ୍ୱର, କଟକ ଦେଇ ଟ୍ରେନ ଚାଲିବ । ପୂର୍ବ ଭାରତ ସହ କେନ୍ଦ୍ରକୁ ଯୋଡିବ

      Posted On: 04 JUN 2018 4:02PM by PIB Bhubaneshwar

    କେନ୍ଦ୍ର ରେଳ ରାଷ୍ଟ୍ର ମନ୍ତ୍ରୀ ରାଜେନ ଗୋହେନ୍ ସୋମବାର କୋଲକାତାରେ ସାନ୍ତରାଗାଚ୍ଛି-ଚେନ୍ନାଇ ସେଣ୍ଟ୍ରାଲ ଅନ୍ତୋଦୟ ଏକ୍ସପ୍ରେସ୍ (ସାପ୍ତାହିକ) ( 22841/22842 )ର ଶୁଭାରମ୍ଭ କରିଛନ୍ତି ।


    ଅନ୍ତୋଦୟ ଏକ୍ସପ୍ରେସର ସମସ୍ତ ବଗି ଅସଂରକ୍ଷିତ ଦ୍ୱିତୀୟ ଶ୍ରେଣୀ ବଗି । ଏଥିରେ ସମସ୍ତ ପ୍ରକାର ଅତ୍ୟାଧୁନିକ ସୁବିଧା ଉପଲବ୍ଧ ରହିବ ।


    ଏହା ପ୍ରତି ସୋମବାର ସନ୍ଧ୍ୟା 7ଟାରେ ସାନ୍ତରାଗାଚ୍ଛିରୁ ଗନ୍ତବ୍ୟ ସ୍ଥଳ ଅଭିମୁଖେ ଯାତ୍ରାରମ୍ଭ କରି ଗୁରୁବାର ପୂର୍ବାହ୍ନ 10ଟା 25 ମିନିଟରେ ଚେନ୍ନାଇ ସେଣ୍ଟ୍ରାଲରେ ପହଞ୍ଚିବ । ସେହିପରି ପ୍ରତି ବୁଧବାର ସକାଳ 8ଟା 10 ମିନିଟରେ ଚେନ୍ନାଇ ସେଣ୍ଟ୍ରାଲରୁ ଗନ୍ତବ୍ୟ ସ୍ଥଳ ଅଭିମୁଖେ ଯାତ୍ରାରମ୍ଭ କରି ସାନ୍ତରାଗାଚ୍ଛିରେ ମଙ୍ଗଳବାର ରାତି 10ଟା 45 ମିନିଟରେ ପହଞ୍ଚିବ । ସାନ୍ତରାଗାଚ୍ଛିରୁ ଚେନ୍ନାଇ ସେଣ୍ଟ୍ରାଲ ପର୍ଯ୍ୟନ୍ତ ଏହି ଟ୍ରେନ 1656 କିଲୋମିଟର ଦୂରତ୍ୱ ଅତିକ୍ରମ କରିବ । ଟ୍ରେନରେ ମୋଟ 18ଟି ବଗି (ପାୱାର କାରକୁ ମିଶାଇ) ରହିବ ।


    ଏହି ଟ୍ରେନ ସାନ୍ତରାଗାଚ୍ଛିରୁ ଚେନ୍ନାଇ ସେଣ୍ଟ୍ରାଲକୁ 27 ଘଣ୍ଟା 45ମିନିଟ ଏବଂ ଫେରନ୍ତା ପଥରେ 26 ଘଣ୍ଟା 15 ମିନିଟ ସମୟ ନେବ ।


    ଏହି ଟ୍ରେନ ଗନ୍ତବ୍ୟ ପଥରେ ଖଡ଼ଗପୁର , ବାଲେଶ୍ୱର , ଭଦ୍ରକ , ଯାଜପୁର କେନ୍ଦୁଝର ରୋଡ , କଟକ , ଭୁବନେଶ୍ୱର , ଖୋର୍ଦ୍ଧା ରୋଡ , ବାଲୁଗାଁ , ଛତ୍ରପୁର , ବ୍ରହ୍ମପୁର , ସୋମପେଟ୍ଟା , ପଲାସା , ଶ୍ରୀକାକୁଲମ ରୋଡ , ବିଜୟନଗରମ , ବିଶାଖାପଟ୍ଟନମ , ଦୁବାଡ୍ଡା , ଅନକାପାଲି , ସମଲକୋଟ ଜଙ୍କସନ , ରାଜମହେନ୍ଦ୍ରୀ , ଏଲୁରୁ , ବିଜୟୱାଡା , ଚିରାଲା , ଅଙ୍ଗୋଲେ , ନେଲ୍ଲୋର , ଗୁଡୁର ଏବଂ ସୁଲୁରୁପେଟା ଷ୍ଟେସନରେ ରହଣି କରିବ ।


    **************

    
    
    (Release ID: 1534769) Visitor Counter : 1