      ପ୍ରତିରକ୍ଷା ମନ୍ତ୍ରଣାଳୟ

      ବାଂଲାଦେଶ ଗସ୍ତରେ ଯିବେ ନୌସେନାଧ୍ୟକ୍ଷ ଆଡମିରାଲ ସୁନୀଲ ଲାମ୍ବା
      Posted On: 24 JUN 2018 2:04PM by PIB Bhubaneshwar


    ନୌସେନାଧ୍ୟକ୍ଷ ଆଡମିରାଲ ସୁନୀଲ ଲାମ୍ବା 2018 ଜୁନ 24ରୁ 29 ପର୍ଯ୍ୟନ୍ତ ବାଂଲାଦେଶକୁ ସଦଭାବନା ଗସ୍ତରେ ଯିବେ । ତାଙ୍କ ଯାତ୍ରାର ଉଦ୍ଦେଶ୍ୟ ହେଉଛି ଭାରତ ଓ ବାଂଲାଦେଶ ମଧ୍ୟରେ ଦ୍ୱିପାକ୍ଷିକ ପ୍ରତିରକ୍ଷା ସମ୍ବନ୍ଧକୁ ସୁଦୃଢ଼ କରିବା ଏବଂ ନୌସେନା ସହଯୋଗ ପାଇଁ ନୂତନ ଅବସରର ସନ୍ଧାନ କରିବା ।


    ଯାତ୍ରା ସମୟରେ ନୌସେନାଧ୍ୟକ୍ଷ ବାଂଲାଦେଶର ତିନି ସଶସ୍ତ୍ର ସେନାଙ୍କ ପ୍ରମୁଖ ତଥା ବାଂଲାଦେଶ ସରକାର ଓ ସେନାର ଅନ୍ୟ ବରିଷ୍ଠ ଅଧିକାରୀମାନଙ୍କ ସହ ଦ୍ୱିପାକ୍ଷିକ ଆଲୋଚନା କରିବେ ।


    ନୌସେନାଧ୍ୟକ୍ଷ ବାଂଲାଦେଶର ମହାମହିମ ରାଷ୍ଟ୍ରପତି ଶ୍ରୀ ମହମ୍ମଦ ଅବଦୁଲ ହମ୍ମିଦ ଏବଂ ମାନନୀୟ ପ୍ରଧାନମନ୍ତ୍ରୀ ଶେଖ ହସିନାଙ୍କୁ ଭେଟିବା ମଧ୍ୟ କାର୍ଯ୍ୟକ୍ରମରେ ନିର୍ଦ୍ଧାରିତ ରହିଛି ।


    ଢ଼ାକା ବ୍ୟତୀତ ଆଡମିରାଲ ପଞ୍ଚଗାଓଁ ଏବଂ ଖୁଲନା ଗସ୍ତ କରିବା ମଧ୍ୟ ନିର୍ଦ୍ଧାରିତ ରହିଛି , ଯେଉଁଠାରେ ସେ ବାଂଲାଦେଶର ନୌସେନା ପ୍ରତିଷ୍ଠାନ ଗସ୍ତ କରିବେ । ଭାରତ ଓ ବାଂଲାଦେଶ ନୌସେନା ମଧ୍ୟରେ ପାରମ୍ପରିକ ସମ୍ପର୍କ ମଜଭୁତ ରହିଛି , ଯେଉଁଥିରେ କି ସହଯୋଗର ବ୍ୟାପକ କ୍ଷେତ୍ର ସାମିଲ ରହିଛି ।


    *****************

    
    
    (Release ID: 1536445) Visitor Counter : 3