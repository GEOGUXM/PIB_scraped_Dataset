      କ୍ୟାବିନେଟ

      ନଦୀ ଆନ୍ତଃସଂଯୋଗୀକରଣ ପାଇଁ ଗଠିତ ସ୍ୱତନ୍ତ୍ର ସମିତିର ସ୍ଥିତି ଓ ପ୍ରଗତି ସମ୍ପର୍କରେ ଅବଗତ ହେଲେ କ୍ୟାବିନେଟ
      Posted On: 06 JUN 2018 6:35PM by PIB Bhubaneshwar


    ନଦୀଗୁଡ଼ିକର ଆନ୍ତଃସଂଯୋଗୀକରଣ ନିମନ୍ତେ 01.07.2016 ଠାରୁ 31.03.2018ମଧ୍ୟରେ ନଦୀଗୁଡ଼ିକର ଆନ୍ତଃସଂଯୋଗୀକରଣ ପାଇଁ ଗଠିତ ସ୍ୱତନ୍ତ୍ର ସମିତିର ରିପୋର୍ଟ ବିଷୟରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟକୁ ଅବଗତ କରାଯାଇଥିଲା ।
    
    2002ର ରିଟ ପିଟିସନ (ଦେୱାନୀ)-512 : ‘ନଦୀଗୁଡ଼ିକର ନେଟୱାର୍କିଂ’ ସହିତ 2002ର ରିଟ ଆବେଦନ ସଂଖ୍ୟା 668 ମାମଲାରେ ମାନନୀୟ ସର୍ବୋଚ୍ଚ ନ୍ୟାୟାଳୟ 27.02.2012ରେ ଦେଇଥିବା ରାୟ ସନ୍ଦର୍ଭରେ ନଦୀଗୁଡ଼ିକର ଆନ୍ତଃସଂଯୋଗୀକରଣର ରିପୋର୍ଟ ପ୍ରସ୍ତୁତ କରାଯାଇଛି । ଏହାର ଅଧୀନରେ କେନ୍ଦ୍ର ସରକାରଙ୍କୁ ନଦୀଗୁଡ଼ିକର ଆନ୍ତଃସଂଯୋଗୀକରଣ ନିମନ୍ତେ ଏକ ସ୍ୱତନ୍ତ୍ର ସମିତି ଗଠନ କରିବା ଲାଗି ନିର୍ଦ୍ଦେଶ ଦିଆଯାଇଥିଲା । ନଦୀଗୁଡ଼ିକର ଆନ୍ତଃସଂଯୋଗୀକରଣ ଲାଗି ଗଠିତ ଏକ ସ୍ୱତନ୍ତ୍ର ସମିତିର ପ୍ରଗତି ରିପୋର୍ଟ ବିଭିନ୍ନ ସମୟରେ କ୍ୟାବିନେଟ ସମ୍ମୁଖରେ ଉପସ୍ଥାପନ କରାଯିବା ଜରୁରୀ ଅଟେ ।
    
    ଆଇଏଲଆର ଉପରେ ସ୍ୱତନ୍ତ୍ର ସମିତିର ସ୍ଥିତି ରିପୋର୍ଟରେ ତିନୋଟି କ୍ଷେତ୍ରରେ ହୋଇଥିବା ଅଗ୍ରଗତି ସମ୍ପର୍କରେ ସୂଚନା ଦିଆଯାଇଛି । ଏଗୁଡିକ ହେଲା - କ୍ୟାନ-ବେଟୱା ଲିଙ୍କ, ଦମନଗଙ୍ଗା-ପିଞ୍ଜଳ ଲିଙ୍କ ଏବଂ ପାରା-ତାପୀ-ନର୍ମଦା ଲିଙ୍କ । ଏହାବ୍ୟତୀତ 1980ର ଜାତୀୟ ପରିପ୍ରେକ୍ଷ ଯୋଜନା ଅନ୍ତର୍ଗତ ଚିହ୍ନଟ କରାଯାଇଥିବା ଅନ୍ୟ ହିମାଳୟ ଏବଂ ଉପଦ୍ୱୀପ ଲିଙ୍କ ମଧ୍ୟ ରହିଛି ।

    ***

    
    
    (Release ID: 1534961) Visitor Counter : 1