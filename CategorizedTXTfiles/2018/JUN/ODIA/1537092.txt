      କ୍ୟାବିନେଟ

      ସ୍ୱାସ୍ଥ୍ୟ ସେବା କ୍ଷେତ୍ରରେ ଭାରତ-ବାହାରିନ ସହଯୋଗ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 27 JUN 2018 9:10PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ସ୍ୱାସ୍ଥ୍ୟ ସେବା କ୍ଷେତ୍ରରେ ସହଯୋଗ ଲାଗି ଭାରତ ଏବଂ ବାହାରିନ ମଧ୍ୟରେ ସ୍ୱାକ୍ଷରିତ ବୁଝାମଣାକୁ ଅନୁମୋଦନ କରିଛନ୍ତି ।


    ବୁଝାମଣାରେ ସହଯୋଗର ନିମ୍ନଲିଖିତ କ୍ଷେତ୍ର ସାମିଲ ରହିଛି :


    1. ପ୍ରକାଶନ ଏବଂ ଗବେଷଣା ଫଳାଫଳ ସହିତ ସୂଚନାର ଆଦାନପ୍ରଦାନ ।


    2. ଉଭୟ ଦେଶର ସରକାରୀ ଅଧିକାରୀ , ଏକାଡେମିକ କର୍ମଚାରୀ , ବିଦ୍ୱାନ , ଶିକ୍ଷକ , ବିଶେଷଜ୍ଞ ଏବଂ ବିଦ୍ୟାର୍ଥୀଙ୍କ ଯାତାୟାତ ।


    3. କର୍ମଶାଳା ଏବଂ ପ୍ରଶିକ୍ଷଣ ପାଠ୍ୟକ୍ରମରେ ଭାଗିଦାରୀ ।


    4. ଘରୋଇ କ୍ଷେତ୍ର ଏବଂ ଏକାଡେମିକ ସ୍ତରରେ ସ୍ୱାସ୍ଥ୍ୟ ଏବଂ ଚିକିତ୍ସା ଗବେଷଣା ଗତିବିଧିକୁ ପ୍ରୋତ୍ସାହନ ।


    5. ଆପୋସ ସହମତିରେ ନିର୍ଦ୍ଧାରିତ ସହଯୋଗର କୌଣସି ଅନ୍ୟ ବିଷୟ ।


    ସହଯୋଗର ବିବରଣୀକୁ ବ୍ୟାପକ କରିବା ଲାଗି ଏବଂ ବୁଝାମଣା କାର୍ଯ୍ୟାନ୍ୱୟନର ଅନୁଧ୍ୟାନ କରିବା ଲାଗି ଏକ ମିଳିତ କାର୍ଯ୍ୟ ଗୋଷ୍ଠୀ ଗଠନ କରାଯିବ ।


    **********

    
    
    (Release ID: 1537092) Visitor Counter : 1