      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ପୋଷଣ ଅଭିଯାନ’ କୁ ଜନ ଆନ୍ଦୋଳନରେ ପରିବର୍ତ୍ତୀତ କରିବା ପାଇଁ ଟେକ-ଥନ ରେ ଯୋଗଦେଲେ ବିଭିନ୍ନ କ୍ଷେତ୍ର
      • ସେପ୍ଟେମ୍ବର କୁ ‘ପୋଷଣ’ ମାସ ଭାବେ କରାଯିବ ପାଳନ
      • ଜାରୀ ହେଲା ଜନ ଆନ୍ଦୋଳନ ସଂପର୍କୀତ ନିୟମାବଳୀ
      Posted On: 28 JUN 2018 5:46PM by PIB Bhubaneshwar


    ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଗୁରୁବାର ଦିନ ନୂଆଦିଲ୍ଲୀଠାରେ ପୋଷଣ ଅଭିଯାନ ପାଇଁ ଟେକ-ଥନର ଆୟୋଜନ କରିଥିଲା । ଏହି କର୍ମଶାଳାରେ ସରକାର , ବହୁ ପକ୍ଷୀୟ ସଂଗଠନ , ଆଇଟି ଉଦ୍ୟୋଗ , ମାଇଁ ଗଭ , ୟୁଆଇଡିଏଆଇ ଆଦିର ବିଭିନ୍ନ ହିତାଧିକାରୀମାନେ ଉପସ୍ଥିତ ଥିଲେ । ଏହି ସେମିନାରରେ ଜନ ଆନ୍ଦୋଳନ ସମ୍ବନ୍ଧୀତ ନିୟମାବଳୀ ଜାରୀ କରାଯାଇଥିଲା ।


    ମହିଳା ଏବଂ ଶିଶୁ ବିକାଶ ରାଷ୍ଟ୍ର ମନ୍ତ୍ରୀ ଡା. ବିରେନ୍ଦ୍ର କୁମାର କହିଥିଲେ ଯେ ପୋଷଣ ଅଭିଯାନର ଲକ୍ଷ୍ୟ ପ୍ରାପ୍ତି ପାଇଁ ଲୋକମାନଙ୍କ ବ୍ୟବହାର ଏବଂ ଦୃଷ୍ଟିକୋଣରେ ପରିବର୍ତ୍ତନର ଆବଶ୍ୟକତା ରହିଛି । ସେ କହିଥିଲେ ଯେ ସେମିନାର ଦ୍ୱାରା ଏହା ପ୍ରତିପାଦିତ ହେଉଛି ଯେ ପୋଷଣ ଅଭିଯାନକୁ ସଫଳ କରିବା ପାଇଁ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ , ଭାଗୀଦାର ଥିବା ଅନ୍ୟ ମନ୍ତ୍ରଣାଳୟ ଏବଂ ବିଭାଗଗୁଡିକ ମିଶି ଏକ ମିଶନ ଭାବେ କାର୍ଯ୍ୟ କରୁଛନ୍ତି । ରାଷ୍ଟ୍ରମନ୍ତ୍ରୀ କହିଥିଲେ ଯେ ପୋଷଣ ଆନ୍ଦୋଳନକୁ ଜନ ଆନ୍ଦୋଳନରେ ପରିବର୍ତ୍ତୀତ କରିବା ପାଇଁ ଜ୍ଞାନ କୌଶଳର ଉପଯୋଗ କରିବା କ୍ଷେତ୍ରରେ ବିଭିନ୍ନ ବିଚାରକୁ ଏକତ୍ରୀତ କରିବାରେ ଏହି ସେମିନାର ଏକ ଉତ୍ତମ ପୃଷ୍ଠଭୂମୀ ।


    ପୋଷଣ ଅଭିଯାନକୁ ଜନ ଆନ୍ଦୋଳନରେ ପରିବର୍ତ୍ତନ କରିବା ଦିଗରେ ନିୟମାବଳୀ ଜାରୀ କରି ନୀତି ଆୟୋଗର ଉପାଧ୍ୟକ୍ଷ ଡା. ରାଜୀବ କୁମାର କହିଥିଲେ ଯେ ଏହି ଅଭିଯାନକୁ ସଠିକ ଅର୍ଥରେ ଜନ ଆନ୍ଦୋଳନରେ ପରିବର୍ତ୍ତୀତ କରିବା ସହିତ ସମସ୍ତଙ୍କୁ ଏହାର ଅଂଶବିଶେଷ କରିବା ପାଇଁ ବିଭିନ୍ନ ମନ୍ତ୍ରଣାଳୟ , ବିଭାଗ , କ୍ଷେତ୍ରୀୟ ପ୍ରଶାସନ ଏବଂ ତୃଣମୂଳ ସ୍ତରରେ କାର୍ଯ୍ୟ କରୁଥିବା କର୍ମଚାରୀମାନଙ୍କ ମଧ୍ୟରେ ସାମଞ୍ଜସ୍ୟ ରକ୍ଷା କରିବାର ଆବଶ୍ୟକତା ରହିଛି । ସେ କହିଥିଲେ ଯେ କୌଣସି ଶିଶୁର ପ୍ରଥମ 1 ହଜାର ଦିନ ମଧ୍ୟରେ ନିଆଯାଇଥିବା ଯତ୍ନ ସବୁଠାରୁ ଗୁରୁତ୍ୱପୂର୍ଣ୍ଣ । ସେପ୍ଟେମ୍ବର ମାସକୁ ‘ ପୋଷଣ ’ ମାସ ଭାବେ ପାଳନ କରାଯିବ ଏବଂ ଏହି ସମୟରେ ସମସ୍ତ ମନ୍ତ୍ରଣାଳୟ , ବିଭାଗ ଏବଂ ସମୁଦାୟ ଏକଜୁଟ ହେବେ ।


    ନୀତି ଆୟୋଗର ମୁଖ୍ୟ କାର୍ଯ୍ୟକାରୀ ଅଧିକାରୀ ଶ୍ରୀ ଅମିତାଭ କାନ୍ତ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟର ଟେକ-ଥନର ଅଦ୍ୱିତୀୟ ପଦକ୍ଷେପ ପାଇଁ ଶୁଭେଚ୍ଛା ଜଣାଇଥିଲେ । ସେ କହିଥିଲେ ଯେ ପୋଷଣ ଭାରତର ବହୁତ ବଡ ଆହ୍ୱାନ ଏବଂ ଏହାକୁ ମିଳିତ ଭାବେ ସମାଧାନ କରିହେବ । ପୋଷଣ ଅଭିଯାନର ପିଏମଏମଭିୱାଇ , ରୋଟା ଭାଇରସ ଟୀକାକରଣର ଆରମ୍ଭ , ଆନିମିୟା ମୁକ୍ତ ଭାରତ ପାଇଁ ରଣନୀତି ଭଳି ଅନେକ ଯୋଜନା ରହିଛି ।


    ନୀତି ଆୟୋଗର ସଦସ୍ୟ ଡା. ବିନୋଦ କେ. ପାଲ କହିଥିଲେ ଯେ ପୋଷଣ ଅଭିଯାନ ଶିଶୁମାନଙ୍କ ଜନ୍ମ ହେବାର ପ୍ରଥମ ଏକ ହଜାର ଦିନ ଏବଂ ମା ’ ମାନଙ୍କର ଯତ୍ନ ଉପରେ ଅଧିକ ଗୁରୁତ୍ୱ ପ୍ରଦାନ କରୁଛି ।


    ମହିଳା ଏବଂ ଶିଶୁ ବିକାଶ ସଚିବ ଶ୍ରୀ ରାକେଶ ଶ୍ରୀବାସ୍ତବ କହିଥିଲେ ଯେ ପୋଷଣ ଅଭିଯାନ କେବଳ ସରକାରଙ୍କ କାର୍ଯ୍ୟକ୍ରମ ନୁହେଁ ବରଂ ଏହାକୁ ଜନ ଆନ୍ଦୋଳନରେ ପରିବର୍ତ୍ତୀତ କରିବା ପାଇଁ ଅନେକ ସଂଖ୍ୟାରେ ଲୋକ ଏବଂ ସମୁଦାୟକୁ ସାମିଲ କରାଯିବ । ପୋଷଣ ଅଭିଯାନକୁ ଜନ ଆନ୍ଦୋଳନରେ ପରିବର୍ତ୍ତୀତ କରିବା ପାଇଁ ମହିଳା ଶକ୍ତି କେନ୍ଦ୍ର ର ସ୍ୱୟଂସେବୀମାନେ ସହଯୋଗ କରିବେ ।


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟର ଯୁଗ୍ମ ସଚିବ ଏବଂ ପୋଷର ଅଭିଯାନ ମିଶନର ନିର୍ଦ୍ଦେଶକ ଡା. ରାଜେଶ କୁମାର କହିଥିଲେ ଯେ ଆନିମିଆ ଏବଂ କୁପୋଷଣର ଶିକାର ହୋଇଥିବା ଲୋକମାନଙ୍କର ଏକାସଙ୍ଗେ ଯତ୍ନ ନିଆଯିବ । ପୋଷଣରେ ପୁଂଜି ନିବେଶ କରାଯାଇଥିବା ଏକ ଟଙ୍କା ଲାଭ ଭାବେ 34 ଟଙ୍କା ଫେରାଇବ । ଆଇସିଡିଏସ-ସିଏଏସ ପୋଷଣ ଅଭିଯାନର ଡିଏନଏ ସଦୃଶ । ଅଙ୍ଗନବାଡୀ କର୍ମକର୍ତ୍ତାମାନଙ୍କ ଦ୍ୱାରା ତୃଣମୂଳ ସ୍ତରରେ ସଂଗୃହୀତ ପରିସଂଖ୍ୟାନ ସିଡିପିଓ , ଜିଲା , ରାଜ୍ୟ ଏବଂ କେନ୍ଦ୍ର ସ୍ତରର ଅଧିକାରୀମାନଙ୍କ ପାଖରେ ଯାଞ୍ଚ ପାଇଁ ଉପଲବ୍ଧ କରାଯାଇଛି ।


    ସେ କହିଥିଲେ ଯେ ବର୍ତ୍ତମାନ ଆଇସିଡିଏସ-ସିଏଏସର ଏକ ଲକ୍ଷରୁ ଅଧିକ ଅଙ୍ଗନବାଡି ରହିଛି । ଏଥିରେ ଚଳିତ ବର୍ଷ ସେପ୍ଟେମ୍ବର ମଧ୍ୟରେ ପାଞ୍ଚ ଲକ୍ଷ ଅଙ୍ଗନବାଡି , ଡିସେମ୍ବର ମାସ ମଧ୍ୟରେ 10 ଲକ୍ଷ ଏବଂ ଆଗାମୀ ମାର୍ଚ୍ଚ ମଧ୍ୟରେ 14ଲକ୍ଷ ଅଙ୍ଗନବାଡି ସଂଯୋଗ କରାଯିବାର ଆଶା କରାଯାଉଛି ।


    **********


    

    
    (Release ID: 1537375) Visitor Counter : 1