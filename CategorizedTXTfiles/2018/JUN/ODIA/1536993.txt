      ପ୍ରତିରକ୍ଷା ମନ୍ତ୍ରଣାଳୟ

      ଡିଆରଡିଓର ଆର୍ଥିକ କ୍ଷମତା ବୃଦ୍ଧି କଲେ ପ୍ରତିରକ୍ଷା ମନ୍ତ୍ରୀ
      Posted On: 27 JUN 2018 3:37PM by PIB Bhubaneshwar


    ପ୍ରତିରକ୍ଷା ଅନୁସନ୍ଧାନ ପ୍ରତିଷ୍ଠାନର ଦକ୍ଷତା ବୃଦ୍ଧି କରିବା ପାଇଁ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ବିଭିନ୍ନ ଅଧିକାରୀମାନଙ୍କୁ ଅଧିକ ଆର୍ଥିକ ଅଧିକାର ପ୍ରଦାନ କରିବା ପାଇଁ ନିଷ୍ପତି ଗ୍ରହଣ କରିଛନ୍ତି । ଅତ୍ୟଧିକ ବିକେନ୍ଦ୍ରୀକରଣର ଖରାପ ପ୍ରଭାବକୁ ଶେଷ କରିବା ଏବଂ ତ୍ୱରିତ ନିର୍ଣ୍ଣୟ ନେବାର ସୁବିଧା ଉଦ୍ଦେଶ୍ୟରେ ପ୍ରତିରକ୍ଷା ଅନୁସନ୍ଧାନ ଏବଂ ବିକାଶ ସଙ୍ଗଠନ ( DRDO )ରେ ଏହି ପରିବର୍ତ୍ତନ କରାଯାଇଛି । ଗତ ଏକ ବର୍ଷରେ ସଶସ୍ତ୍ର ବଳକୁ ମଧ୍ୟ ଏହି ପ୍ରକାର ଆର୍ଥିକ ଅଧିକାର ପ୍ରଦାନ କରାଯାଇଛି । ନିମ୍ନଲିଖିତ ଆର୍ଥିକ ଅଧିକାର ପ୍ରଦାନ କରାଯାଇଛି ।

      * ପ୍ରତିରକ୍ଷା ଅନୁସନ୍ଧାନ ଏବଂ ବିକାଶ ସଚିବଙ୍କ ପରିଯୋଜନାକୁ ମଞ୍ଜୁରି ପ୍ରଦାନ ଏବଂ କ୍ରୟର ଆର୍ଥିକ ଅଧିକାରକୁ 75 କୋଟି ଟଙ୍କାରୁ ବୃଦ୍ଧି କରି 150 କୋଟି ଟଙ୍କା କରାଯାଇଛି ତଥା ମହାନିର୍ଦ୍ଦେଶକ (ଡିଜି)ଙ୍କ ଅଧିକାର 50 କୋଟି ଟଙ୍କାରୁ ବୃଦ୍ଧି କରି 75 କୋଟି ଟଙ୍କା କରାଯାଇଛି ।

    ସ୍ୱାମୀତ୍ୱ ଅନୁଚ୍ଛେଦ ପ୍ରମାଣପତ୍ର ( PAC ) ପାଇଁ ଅଧିକାର ବୃଦ୍ଧି କରାଯାଇଛି ।

      * ପ୍ରତିରକ୍ଷା ସଚିବ (ଅନୁସନ୍ଧାନ ଓ ବିକାଶ)ର ଅଧିକାର 50 କୋଟି ଟଙ୍କାରୁ ବୃଦ୍ଧି କରାଯାଇ 150 କୋଟି ଟଙ୍କା କରାଯାଇଛି ।
      * ମହାନିର୍ଦ୍ଦେଶକଙ୍କ ଅଧିକାର 25 କୋଟି ଟଙ୍କାରୁ ବୃଦ୍ଧି କରି 75 କୋଟି ଟଙ୍କା କରାଯାଇଛି ।
      * ପ୍ରୟୋଗଶାଳା ନିର୍ଦ୍ଦେଶକଙ୍କ ଅଧିକାର 2 କୋଟି ଟଙ୍କାରୁ ବୃଦ୍ଧି କରି 5 କୋଟି ଟଙ୍କା କରାଯାଇଛି ।

    ଏକକ ଟେଣ୍ଡର ମାମଲାରେ ଅଧିକାରରେ ବୃଦ୍ଧି ।

      * ପ୍ରତିରକ୍ଷା ସଚିବ (ଅନୁସନ୍ଧାନ ଏବଂ ବିକାଶ)ଙ୍କ ଅଧିକାର 50 କୋଟି ଟଙ୍କାରୁ ବୃଦ୍ଧି କରି 75 କୋଟି ଟଙ୍କା କରାଯାଇଛି ।
      * ମହାନିର୍ଦ୍ଦେଶକଙ୍କ ଅଧିକାର 25 କୋଟି ଟଙ୍କାରୁ ବୃଦ୍ଧି କରି 37.5 କୋଟି ଟଙ୍କା କରାଯାଇଛି ।
      * ପ୍ରୟୋଗଶାଳା ନିର୍ଦ୍ଦେଶକଙ୍କ ଅଧିକାର 1 କୋଟି ଟଙ୍କାରୁ ବୃଦ୍ଧି କରି 2.5 କୋଟି ଟଙ୍କା କରାଯାଇଛି ।
      * ସମସ୍ତ ସକ୍ଷମ ଆର୍ଥିକ ପଦାଧିକାରୀଙ୍କ କୋଷ ପୁର୍ନଆବଣ୍ଟନ ଏବଂ ସେମାନଙ୍କୁ ପ୍ରଦାନ କରାଯାଇଥିବା ଅଧିକାରର ଭିତର ପରିଯୋଜନା/କାର୍ଯ୍ୟକ୍ରମରେ ନିବେଶ କମ କରିବା ତଥା ବଢ଼ାଇବାର ଅଧିକାର ପ୍ରଦାନ କରାଯାଇଛି ।
      * ମହାନିର୍ଦ୍ଦେଶକଙ୍କୁ ଡିଆରଡିଓର ପ୍ରାଦ୍ୟୋଗିକୀ ବିକାଶ ନିଧି ଯୋଜନା ଅନ୍ତର୍ଗତ ବିଶ୍ୱବିଦ୍ୟାଳୟ , ବୈଷୟିକ ସଂସ୍ଥାନ ଏବଂ ସ୍ୱଦେଶୀ ପ୍ରତିରକ୍ଷା ଉଦ୍ୟୋଗର ଅନୁସନ୍ଧାନ ପରିଯୋଜନାକୁ ମଞ୍ଜୁରି ପ୍ରଦାନର ଆର୍ଥିକ ଅଧିକାରକୁ 3 କୋଟି ଟଙ୍କାରୁ ବୃଦ୍ଧି କରି 5 କୋଟି କରାଯାଇଛି ।
      * ଅନୁବନ୍ଧ ସନ୍ଦର୍ଭରେ ସୈନ୍ୟବଳଙ୍କୁ ପ୍ରଦାନ କରାଯାଇଥିବା ଅଧିକାର ଅନୁରୂପ ଡିଆରଡିଓର ମହାନିର୍ଦ୍ଦେଶକଙ୍କୁ ଅନୁବନ୍ଧ ପ୍ରବନ୍ଧନ ଏବଂ ରକ୍ଷଣ ଅଧିକାର ପ୍ରଦାନ କରାଯାଇଛି ।
      * ସଫାସଫି ଏବଂ ପ୍ରବନ୍ଧନ ଅନୁବନ୍ଧ , ପ୍ରଶିକ୍ଷଣ ବ୍ୟୟ , ବିବିଧ ଓ ଆକସ୍ମିକ ଗତିବିଧିକୁ ତର୍କସଂଗତ କରିବା ଏବଂ ମଞ୍ଜୁରି ପ୍ରଦାନ କରିବା ପାଇଁ ଡିଆରଡିଓ ମୁଖ୍ୟାଳୟରେ ଫାଇଲ କାର୍ଯ୍ୟ କମ କରିବା ପାଇଁ ନିର୍ଦ୍ଦେଶକ ଏବଂ ମହାନିର୍ଦ୍ଦେଶକ ସ୍ତରରେ ଅଧିକାର ପ୍ରଦାନ କରାଯାଇଛି ।

    ଏହାର ପରିମାଣ ସ୍ୱରୂପ ପ୍ରତିରକ୍ଷା ସଚିବ (ଅନୁସନ୍ଧାନ ଏବଂ ବିକାଶ) ଅଧୀନରେ ପରିଯୋଜନାମାନଙ୍କୁ ମଞ୍ଜୁରି ପ୍ରଦାନ ଏବଂ କ୍ରୟ ଅଧିକାର ଏବେ ଡିଆରଡିଓର ମହାନିର୍ଦ୍ଦେଶକଙ୍କୁ ପ୍ରଦାନ କରାଯାଇଛି ତଥା ପ୍ରତିରକ୍ଷା ସଚିବ (ଅନୁସନ୍ଧାନ ଏବଂ ବିକାଶ)ଙ୍କ ଅଧିକାର ଦୁଇଗୁଣ କରିଦିଆଯାଇଛି । ଡିଆରଡିଓ ମୁଖ୍ୟାଳୟ କେନ୍ଦ୍ରିତ ଦୈନଦିନ କାର୍ଯ୍ୟ ସହିତ ଜଡିତ ଅନେକ ଅଧିକାର ଏବେ ମହାନିର୍ଦ୍ଦେଶକ ପ୍ରୟୋଗଶାଳା ନିର୍ଦ୍ଦେଶକଙ୍କୁ ପ୍ରଦାନ କରାଯାଇଛି । ଏହି ଅଧିକାର ଫଳରେ ବିଶ୍ୱବିଦ୍ୟାଳୟ ଏବଂ ସ୍ୱଦେଶର ପ୍ରତିରକ୍ଷା ଉଦ୍ୟୋଗରେ ତନ୍ୟତା ଆସିବ । ସେବା ସହିତ ଜଡିତ ସମସ୍ତ ଅଧିକାର ଏବେ ଡିଆରଡିଓକୁ ପ୍ରଦାନ କରାଯାଇଛି ।


    ସରକାରଙ୍କ ଏହି ପ୍ରମୁଖ ପଦକ୍ଷେପକୁ ନେଇ ଡିଆରଡିଓର ମହାନିର୍ଦ୍ଦେଶକ ସନ୍ତୋଷ ପ୍ରକାଶ କରିଛନ୍ତି ଏବଂ କହିଛନ୍ତି ଯେ ଏହିପରି ଦୀର୍ଘସ୍ଥାୟୀ ଉପାୟର କାର୍ଯ୍ୟାନ୍ୱୟନ ଏବଂ କାର୍ଯ୍ୟପ୍ରଣାଳୀ ସହିତ ସମ୍ବନ୍ଧିତ ପ୍ରମୁଖ ନିର୍ଣ୍ଣୟ ପ୍ରାଦ୍ୟୋଗିକୀ କେନ୍ଦ୍ର ଭିତରେ ହିଁ ନିଆଯାଇ ପାରିବ , ଯେତେବେଳେ କି ନୀତିଗତ ବିଷୟ ସରକାରୀ ଅଧିକାରୀଙ୍କ କ୍ଷେତ୍ର ମଧ୍ୟରେ କରାଯିବ । ବିଭିନ୍ନ ଭୌଗୋଳିକ ସ୍ଥାନରେ ରହିଥିବା କେନ୍ଦ୍ର ଏବଂ ପ୍ରୟୋଗଶାଳାକୁ ଦେଖି ଏହି ପଦକ୍ଷେପ ଗ୍ରହଣ କରାଯିବା ଫଳରେ ନୂଆଦିଲ୍ଲୀର ଡିଆରଡିଓ ମୁଖ୍ୟାଳୟରେ ଫାଇଲ କାର୍ଯ୍ୟ ହ୍ରାସ ପାଇବ । ଏହା ଫଳରେ ତ୍ୱରିତ ନିଷ୍ପତି ଗ୍ରହଣ କରାଯିବାରେ ସୁବିଧା ହେବ ।


    *************

    
    
    (Release ID: 1536993) Visitor Counter : 3
    
    
    
    
    

*