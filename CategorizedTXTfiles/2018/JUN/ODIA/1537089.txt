      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ରପ୍ତାନୀ କ୍ରେଡିଟ ଗ୍ୟାରେଂଟି କର୍ପୋରେସନ ଲିମିଟେଡରେ ପୁଞ୍ଜିନିବେଶକୁ କ୍ୟାବିନେଟ ଅନୁମୋଦନ
      Posted On: 27 JUN 2018 9:05PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ଏକ୍ସପୋର୍ଟ କ୍ରେଡିଟ ଗ୍ୟାରେଂଟି କର୍ପୋରେସନ ଲିମିଟେଡ (ଇସିଜିସି)କୁ ସୁଦୃଢ଼ କରିବା ଲାଗି 2000 କୋଟି ଟଙ୍କାର ପୁଞ୍ଜି ନିବେଶକୁ ମଞ୍ଜୁରି ଦେଇଛନ୍ତି । ଏହି ପୁଞ୍ଜିନିବେଶ ତିନୋଟି ଆର୍ଥିକ ବର୍ଷ ସମୟରେ କରାଯିବ । 2017-18 ଆର୍ଥିକ ବର୍ଷରେ 50 କୋଟି ଟଙ୍କା , 2018-19 ଆର୍ଥିକ ବର୍ଷରେ 1 , 450 କୋଟି ଟଙ୍କା ଏବଂ 2019-20 ବର୍ଷରେ 500 କୋଟି ଟଙ୍କାର ପୁଞ୍ଜି ନିବେଶ କରାଯିବ ।


    ଏହି ପୁଞ୍ଜିନିବେଶ ଦ୍ୱାରା ଏମଏସଏମଇ ରପ୍ତାନି ଲାଗି ବୀମା କଭରେଜରେ ସୁଧାର ଆସିବା ଏବଂ ଆଫ୍ରିକା , ସିଆଇଏସ ଏବଂ ଲାଟିନ ଆମେରିକୀୟ ଦେଶ ଭଳି ଉଦୀୟମାନ ଏବଂ ଆହ୍ୱାନପୂର୍ଣ୍ଣ ବଜାରକୁ ଭାରତର ରପ୍ତାନି ସୁଦୃଢ଼ ହେବ । ଏହି ନିବେଶ ଦ୍ୱାରା ପୁଞ୍ଜି ଅନୁପାତ ତୁଳନାରେ ଇସିଜିସିର ଅଣ୍ଡରରାଇଟିଂ କ୍ଷମତା ଏବଂ ବିପଦରେ ଉଲ୍ଲେଖନୀୟ ସୁଧାର ଆସିବ । ସୁଦୃଢ଼ ଅଣ୍ଡରରାଇଟିଂ କ୍ଷମତା ଦ୍ୱାରା ଇସିଜିସି ନୂଆ ଏବଂ ଉଦୀୟମାନ ବଜାରରେ ଭାରତୀୟ ରପ୍ତାନିକାରୀମାଙ୍କୁ ସହାୟତା ଦେବା ଲାଗି ଉତମ ସ୍ଥିତିରେ ରହିବ । ଅଧିକ ପୁଞ୍ଜି ନିବେଶ ଦ୍ୱାରା ଇସିଜିସିକୁ ନିଜ ଉତ୍ପାଦ ପୋର୍ଟ ଫୋଲିଓରେ ବିବିଧତା ଆଣିବା ଏବଂ ରପ୍ତାନିକାରୀମାନଙ୍କୁ ଶସ୍ତା ବୀମା ଯୋଗାଇ ଦେବାରେ ସହାୟତା ମିଳିବ । ଯାହାଦ୍ୱାରା ଆହ୍ୱାନପୂର୍ଣ୍ଣ ବଜାରରେ ଏହା ନିଜ ସ୍ଥିତି ସୁଦୃଢ଼ କରିବାରେ ସକ୍ଷମ ହେବ । ଇସିଜିସିର ବୀମା କଭର ଦ୍ୱାରା ଭାରତୀୟ ରପ୍ତାନିକାରୀମାନଙ୍କୁ ଅନ୍ତର୍ଜାତୀୟ ବଜାରରେ ପ୍ରତିଦ୍ୱନ୍ଦ୍ୱିତାମୂଳକ ସ୍ଥିତି ସୁଧାରିବାରେ ସହାୟତା ମିଳିପାରିବ । ଇସିଜିସି ବୀମା କଭ ଦ୍ୱାରା ଲାଭାନ୍ୱିତ ହେଉଥିବା 85 ପ୍ରତିଶତରୁ ଅଧିକ ଗ୍ରାହକ ଏମଏସଏମଇ ଅଟନ୍ତି । ଇସିଜିସି ବିଶ୍ୱର ପାଖାପାଖି ଦୁଇ ଶହ ଦେଶ ଲାଗି ରପ୍ତାନୀ ବୀମା ଉପଲବ୍ଧ କରାଇଥାଏ ।


    **********


    

    
    (Release ID: 1537089) Visitor Counter : 1