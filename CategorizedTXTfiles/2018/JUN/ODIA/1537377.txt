      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସ୍ୱରାଷ୍ଟ୍ର ମନ୍ତ୍ରୀଙ୍କ ସ୍ୱତନ୍ତ୍ର ଅପରେସନ ପଦକ ପ୍ରତିଷ୍ଠା
      Posted On: 28 JUN 2018 5:49PM by PIB Bhubaneshwar


    ‘ ସ୍ୱରାଷ୍ଟ୍ର ମନ୍ତ୍ରୀଙ୍କ ସ୍ୱତନ୍ତ୍ର ଅପରେସନ ପଦକ ’ ପ୍ରତିଷ୍ଠା ପ୍ରସ୍ତାବକୁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ଅନୁମୋଦନ ଦେଇଛନ୍ତି । ସ୍ୱତନ୍ତ୍ର ଅପରେସନରେ ଭାଗ ନେଉଥିବା ରାଜ୍ୟ ଏବଂ କେନ୍ଦ୍ର ଶାସିତ ଅଞ୍ଚଳର ପୁଲିସ , କେନ୍ଦ୍ରୀୟ ପୁଲିସ ସଂସ୍ଥା ( CPO ) , କେନ୍ଦ୍ରୀୟ ସଶସ୍ତ୍ର ପୁଲିସ ବଳ ( CAPF ) ଏବଂ ସୁରକ୍ଷା ସଂସ୍ଥାର ଯବାନମାନେ ଏହି ପଦକ ପାଇଁ ଯୋଗ୍ୟ ବିବେଚିତ ହୋଇପାରିବେ ।


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଅନ୍ୟ ତିନୋଟି ପଦକ ପ୍ରସ୍ତାବକୁ ମଧ୍ୟ ଅନୁମୋଦନ ଦେଇଛନ୍ତି । ସେଗୁଡ଼ିକ ହେଲା ; ଆନ୍ତରିକ ସୁରକ୍ଷା ପଦକ , ଅସାଧାରଣ ଅଶୁଚନ ପଦକ ଏବଂ ଉତ୍କୃଷ୍ଟ ଓ ଅତି-ଉତ୍କୃଷ୍ଟ ସେବା ପଦକ । ପଦକଗୁଡ଼ିକ ପ୍ରତି ବର୍ଷ ପ୍ରଦାନ କରାଯିବ । ସ୍ୱରାଷ୍ଟ୍ର ମନ୍ତ୍ରୀଙ୍କ ସ୍ୱତନ୍ତ୍ର ଅପରେସନ ପଦକ ଏବଂ ଅସାଧାରଣ ଅଶୁଚନ ପଦକ ପ୍ରତି ବର୍ଷ ଅଗଷ୍ଟ 15 ସ୍ୱାଧୀନତା ଦିବସରେ ପ୍ରଦାନ କରାଯିବ । ଆନ୍ତରିକ ସୁରକ୍ଷା ପଦକ ଏବଂ ଉତ୍କୃଷ୍ଟ ଓ ଅତି-ଉତ୍କୃଷ୍ଟ ସେବା ପଦକ ଜାନୁଆରୀ 26 ତାରିଖ ସାଧାରଣତନ୍ତ୍ର ଦିବସ ଅବସରରେ ପ୍ରଦାନ କରାଯିବ ।


    ଗୋଇନ୍ଦା ତଥ୍ୟ ହାସଲ କରିବାରେ ଉଲ୍ଲେଖନୀୟ ସାହସ ପ୍ରଦର୍ଶନ କରିଥିବା କେନ୍ଦ୍ର ସରକାର , ଗୋଇନ୍ଦା ବିଭାଗ/ଶାଖା/ସ୍ପେଶାଲ ବ୍ରାଞ୍ଚ/ସମସ୍ତ ରାଜ୍ୟ ଓ କେନ୍ଦ୍ର ଶାସିତ ଅଞ୍ଚଳ ପୁଲିସ , ସିପିଓ , ସିଏପିଏଫ୍ , ଆସାମ ରାଇଫଲ୍ସ ( AR ) , ନ୍ୟାସନାଲ ସିକ୍ୟୁରିଟି ଗାର୍ଡ ( NSG )ର କର୍ମଚାରୀଙ୍କୁ ଅସାଧାରଣ ଅଶୁଚନ ପଦକ ପ୍ରଦାନ କରାଯିବ ।


    ଜମ୍ମୁ-କାଶ୍ମୀର , ବାମପନ୍ଥୀ ଉଗ୍ରବାଦ ପ୍ରଭାବିତ ଅଞ୍ଚଳ ଏବଂ ଉତ୍ତର ପୂର୍ବାଞ୍ଚଳରେ ଦୁଇ ବର୍ଷ ପାଇଁ କର୍ତ୍ତବ୍ୟ କ୍ଷେତ୍ରରେ ଅସାଧାରଣ ସାହସ ପ୍ରଦର୍ଶନ କରିଥିବା ରାଜ୍ୟ/କେନ୍ଦ୍ରଶାସିତ ଅଞ୍ଚଳର ପୁଲିସ/ସିପିଓ /ସିଏପିଏଫ୍/ସୁରକ୍ଷା ସଂସ୍ଥାର ଯବାନଙ୍କୁ ଆନ୍ତରିକ ସୁରକ୍ଷା ପଦକ ପ୍ରଦାନ କରାଯିବ ।


    ସ୍ଥାୟୀ ପୁଲିସ , ସିଏପିଏଫରେ ଥିବା ସ୍ଥାୟୀ ସହାୟକ କର୍ମଚାରୀ , ରାଜ୍ୟ/କେନ୍ଦ୍ର ଶାସିତ ଅଞ୍ଚଳର ପୁଲିସ , ସିପିଓ , ଏଆର , ଏନଏସଜି. ହୋମଗାର୍ଡ ଏବଂ କେନ୍ଦ୍ରୀୟ/ରାଜ୍ୟ ପୁଲିସ/ସିଏପିଏଫରେ ଗୋଇନ୍ଦା ଶାଖାରେ 15 କିମ୍ବା 25 ବର୍ଷର ଉତ୍ତମ ଚାକରି ରେକର୍ଡ ଥିବା କର୍ମଚାରୀଙ୍କୁ ଉତ୍କୃଷ୍ଟ ଏବଂ ଅତି ଉତ୍କୃଷ୍ଟ ସେବା ପଦକ ପ୍ରଦାନ କରାଯିବ ।


    ସ୍ୱରାଷ୍ଟ୍ର ମନ୍ତ୍ରୀଙ୍କ ସ୍ୱତନ୍ତ୍ର ଅପରେସନ ପଦକ , ଆନ୍ତରିକ ସୁରକ୍ଷା ପଦକ ଏବଂ ଅସାଧାରଣ ଅଶୁଚନ ପଦକ ପ୍ରଦାନ ଲାଗି କୌଣସି ସୀମା/ସଂରକ୍ଷଣ ନାହିଁ । ତେବେ ଉତ୍କୃଷ୍ଟ ଓ ଅତି ଉତ୍କୃଷ୍ଟ ସେବା ପଦକ ପ୍ରଦାନ ଲାଗି ରାଙ୍କ ୱାରୀ 1% ଏବଂ 5% ସୀମା ରହିଛି ।


    ଯଦି ପୁରସ୍କୃତ ବ୍ୟକ୍ତି କୌଣସି ଫୌଜଦାରୀ ମାମଲାରେ ଦଣ୍ଡିତ ହୁଅନ୍ତି , ଭୁଲ୍ କାମ ପାଇଁ ସଂସ୍ଥାରୁ ବହିଷ୍କୃତ ହୁଅନ୍ତି ତେବେ ତାଙ୍କ ଠାରୁ ପଦକ ପ୍ରତ୍ୟାହୃତ କରି ନିଆଯିବ ।


    *************

    
    
    (Release ID: 1537377) Visitor Counter : 1