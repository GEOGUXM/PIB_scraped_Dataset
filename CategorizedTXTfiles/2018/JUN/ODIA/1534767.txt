      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତି ଭବନରେ ଆରମ୍ଭ ହେଲା ଦୁଇ ଦିବସୀୟ ରାଜ୍ୟପାଳ ସମ୍ମିଳନୀ
      • ସଂଘୀୟ ବ୍ୟବସ୍ଥାରେ ରାଜ୍ୟପାଳ ହେଉଛନ୍ତି ଗୁରୁତ୍ୱପୂର୍ଣ୍ଣ ଲିଙ୍କ: ରାଷ୍ଟ୍ରପତି ଶ୍ରୀ କୋବିନ୍ଦ

      Posted On: 04 JUN 2018 3:58PM by PIB Bhubaneshwar

    ରାଜ୍ୟପାଳ ଏବଂ ଉପ- ରାଜ୍ୟପାଳମାନଙ୍କର ଏକ ଦୁଇ ଦିବସୀୟ ସମ୍ମିଳନୀ ଆଜିଠାରୁ (ଜୁନ 4 , 2018 ) ରାଷ୍ଟ୍ରପତି ଭବନଠାରେ ଆରମ୍ଭ କରାଯାଇଛି । ଏହି ଅବସରରେ ଭାରତର ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କ ଉଦଘାଟନୀ ଅଭିଭାଷଣ ପ୍ରଦାନ କରିଥିଲେ । ଏହା ରାଷ୍ଟ୍ରପତି ଭବନରେ ଆୟୋଜିତ 49ତମ ସମ୍ମିଳନୀ ଏବଂ ଶ୍ରୀ କୋବିନ୍ଦଙ୍କ ଅଧ୍ୟକ୍ଷତାରେ ଦ୍ୱିତୀୟ ସମ୍ମିଳନୀ ।


    ଉଦଘାଟନୀ ସମାରୋହରେ ରାଷ୍ଟ୍ରପତି କହିଥିଲେ ଯେ ସମ୍ବିଧାନ ଅନୁସାରେ ରାଜ୍ୟପାଳଙ୍କ ପଦ ପ୍ରଶାସନିକ ବ୍ୟବସ୍ଥାରେ ଏକ ମହାନ ସ୍ଥାନ ରହିଛି । ରାଜ୍ୟପାଳ ହେଉଛନ୍ତି ରାଜ୍ୟ ସରକାରଙ୍କ ପାଇଁ ଜଣେ ପରାମର୍ଶଦାତା ଏବଂ ଗାଇଡ ଏବଂ ସଂଘୀୟ ବ୍ୟବସ୍ଥାରେ ଏକ ଗୁରୁତ୍ୱପୂର୍ଣ୍ଣ ଲିଙ୍କ । ରାଜ୍ୟପାଳ ଏବଂ ରାଜଭବନକୁ ରାଜ୍ୟର ଜନସାଧାରଣ ଆଦର୍ଶ ଏବଂ ମୂଲ୍ୟବୋଧର ପ୍ରତୀକ ଭାବେ ଦେଖନ୍ତି ।


    ରାଷ୍ଟ୍ରପତି କହିଥିଲେ ଯେ ଆମ ଦେଶରେ ବସବାସ କରୁଥିବା ଅନୁସୂଚିତ ଜନଜାତିର ପାଖାପାଖି 10 କୋଟି ଲୋକମାନଙ୍କର ଏକ ଭାଗ । ଭାରତୀୟ ସମ୍ବିଧାନର ପଞ୍ଚମ ଏବଂ ଷଷ୍ଠ ଅନୁସୂଚୀ ଅନ୍ତର୍ଗତ କ୍ଷେତ୍ରଗୁଡିକରେ ବସବାସ କରୁଛନ୍ତି । ସେ କହିଥିଲେ ଯେ ବିକାଶର ଅନେକ ପଛରେ ରହିଥିବା ଏହି ଜନସାଧାରଣମାନଙ୍କର ଜୀବନକୁ ଉତ୍ତମ କରିବାରେ ରାଜ୍ୟପାଳ ଆବଶ୍ୟକୀୟ ସହଯୋଗ କରିପାରିବେ ।


    ରାଷ୍ଟ୍ରପତି କହିଥିଲେ ଯେ ଆମ ଦେଶର ସମସ୍ତ ବିଶ୍ୱବିଦ୍ୟାଳୟଗୁଡିକ ମଧ୍ୟରୁ 69 ପ୍ରତିଶତ ରାଜ୍ୟ ସରକାରମାନଙ୍କ ଅଧିକାରରେ ରହିଛି । ଏହି ବିଶ୍ୱବିଦ୍ୟାଳୟଗୁଡିକରେ ଉଚ୍ଚଶିକ୍ଷା ପାଇଁ ପାଖାପାଖି 94 ପ୍ରତିଶତ ଛାତ୍ର ପଞ୍ଜୀକୃତ ହୁଅନ୍ତି । ରାଜ୍ୟପାଳ ହେଉଛନ୍ତି ଅଧିକାଂଶ ବିଶ୍ୱବିଦ୍ୟାଳୟଗୁଡିକର କୁଳପତି । ରାଜ୍ୟ ବିଶ୍ୱବିଦ୍ୟାଳୟଗୁଡିକର କୁଳପତି ଭାବେ କ୍ଷମତାସୀନ ରାଜ୍ୟପାଳମାନେ ଛାତ୍ରବୃତ୍ତିରେ ବୃଦ୍ଧି ପାଇଁ ଆବଶ୍ୟକୀୟ ପ୍ରୋତ୍ସାହନ ଏବଂ ପ୍ରେରଣା ପ୍ରଦାନ କରିଥାନ୍ତି । ରାଜ୍ୟପାଳ ନିଜର ପଦ , ଅଧିକାର ଏବଂ ଅନୁଭୂତିରୁ ଶିକ୍ଷା ସ୍ତରରେ ସଂସ୍କାର ଆଣିବା ପାଇଁ ଆବଶ୍ୟକ ମାର୍ଗଦର୍ଶନ ଏବଂ ପ୍ରେରଣା ପ୍ରଦାନ କରିଥାନ୍ତି । ନିଜ କାର୍ଯ୍ୟାଳୟ ଏବଂ ସାର୍ବଜନୀନ ଜୀବନ କ୍ଷେତ୍ରରେ ଅନୁଭବୀ ଯୋଗୁଁ ରାଜ୍ୟପାଳ ଏହି ଦାୟିତ୍ୱ ଗ୍ରହଣ କରିବା ପାଇଁ ଜଣେ ଆଦର୍ଶ ।


    ରାଷ୍ଟ୍ରପତି କହିଥିଲେ ଯେ ରାଜ୍ୟପାଳ ରାଜ୍ୟଗୁଡିକର ବିଶ୍ୱବିଦ୍ୟାଳୟଗୁଡିକରେ ସମୟ ଅନୁସାରେ ତଥା ସ୍ୱଚ୍ଛତାର ସହିତ ଅଧ୍ୟାପକମାନଙ୍କର ନିଯୁକ୍ତି ସହିତ ବିଦ୍ୟାର୍ଥୀମାନଙ୍କର ପଞ୍ଜୀକରଣକୁ ସୁନିଶ୍ଚିତ କରିପାରିବେ । ସେ ସଠିକ ସମୟରେ ପରୀକ୍ଷା , ପରିଣାମର ଘୋଷଣା ତଥା ସମାବର୍ତ୍ତନ ସମାରୋହଗୁଡିକର ଆୟୋଜନକୁ ସୁନିଶ୍ଚିତ କରିପାରିବେ । ଅନୁଶାସନ ଏବଂ ଅଖଣ୍ଡତା ରକ୍ଷା କରିବା ପାଇଁ ରାଜ୍ୟର ବିଶ୍ୱବିଦ୍ୟାଳୟଗୁଡିକୁ ପ୍ରେରଣା ଦେବାର ଦାୟିତ୍ୱ ତାଙ୍କର ରହିଛି ।


    2018ର ଦୁଇ ଦିବସୀୟ ସମ୍ମିଳନୀରେ ବିଭିନ୍ନ ଅଧିବେଶନରେ ଗୁରୁତ୍ୱପୂର୍ଣ୍ଣ ବିଷୟ ଗୁଡିକ ଉପରେ ଆଲୋଚନା କରାଯିବ । ଏଥିରେ ଭାରତ ସରକାରଙ୍କ ଗୁରୁତ୍ୱପୂର୍ଣ୍ଣ କାର୍ଯ୍ୟକ୍ରମଗୁଡିକ ଏବଂ ଆଭ୍ୟନ୍ତରୀଣ ସୁରକ୍ଷାର ସୂଚନା ତଥା ପ୍ରସ୍ତୁତି , ରାଜ୍ୟ ବିଶ୍ୱବିଦ୍ୟାଳୟଗୁଡିକରେ ଉଚ୍ଚଶିକ୍ଷା , ରୋଜଗାର ପାଇଁ କୌଶଳ ବିକାଶ , 48ତମ ରାଜ୍ୟପାଳ ସମ୍ମିଳନୀରେ ପ୍ରସ୍ତୁତ କରାଯାଇଥିବା ରାଜ୍ୟପାଳମାନଙ୍କର ରିପୋର୍ଟ ଉପରେ ନିଆଯାଇଥିବା ପଦକ୍ଷେପ ଏବଂ ମହାତ୍ମା ଗାନ୍ଧୀଙ୍କ 150 ତମ ଜୟନ୍ତୀ ସମାରୋହ ସାମିଲ କରାଯାଇଛି । କେନ୍ଦ୍ରଶାସିତ ଅଞ୍ଚଳରେ 5 ଜୁନ , 2018ରେ ବିଶେଷ ଅଧିବେଶନ ଆୟୋଜିତ ହେବା ଯେଉଁଥିରେ ଉପ-ରାଜ୍ୟପାଳ , କେନ୍ଦ୍ରଶାସିତ ପ୍ରଦେଶଗୁଡିକର ପ୍ରଶାସକ ବିଭିନ୍ନ ଗୁରୁତ୍ୱପୂର୍ଣ୍ଣ କାର୍ଯ୍ୟକ୍ରମଗୁଡିକର କାର୍ଯ୍ୟାନ୍ୱୟନର ସ୍ଥିତି ଉପରେ ଆଲୋଚନା କରାଯିବ ।


    ଏହି ସମ୍ମିଳନୀରେ ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳର ରାଜ୍ୟପାଳ ଏବଂ ଉପ-ରାଜ୍ୟପାଳଙ୍କ ଅତିରିକ୍ତ ଉପ ରାଷ୍ଟ୍ରପତି , ପ୍ରଧାନମନ୍ତ୍ରୀ , କେନ୍ଦ୍ରୀୟ ସ୍ୱରାଷ୍ଟ୍ର ମନ୍ତ୍ରୀ , ମାନବ ସଂଶାଧନ ବିକାଶ ମନ୍ତ୍ରୀ , କୌଶଳ ବିକାଶ ତଥା ଉଦ୍ୟୋଗ ମନ୍ତ୍ରୀ , ସଂସ୍କୃତି ରାଜ୍ୟ ମନ୍ତ୍ରୀ ଏବଂ ନୀତି ଆୟୋଗର ଉପାଧ୍ୟକ୍ଷ ତଥା ମୁଖ୍ୟ କାର୍ଯ୍ୟକାରୀ ଅଧିକାରୀ ଏବଂ ବିଭିନ୍ନ ମନ୍ତ୍ରଣାଳୟଗୁଡିକର ଅନ୍ୟ ବରିଷ୍ଠ ଅଧିକାରୀ ଅଂଶଗ୍ରହଣ କରିଥିଲେ ।


    **************

    
    
    (Release ID: 1534767) Visitor Counter : 1