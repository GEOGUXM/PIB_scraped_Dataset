      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଅଭିଜ୍ଞ ଡାକ୍ତରମାନଙ୍କୁ ଶିକ୍ଷା, କ୍ଲିନିକାଲ/ ଜନ ସ୍ୱାସ୍ଥ୍ୟ ସେବା କାର୍ଯ୍ୟକ୍ରମରେ ସାମିଲ କରିବା ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 27 JUN 2018 5:42PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ (ବୁଧବାର) ଅନୁଷ୍ଠିତ କେନ୍ଦ୍ର କ୍ୟାବିନେଟରେ ଶିକ୍ଷା , ରୋଗୀ ସେବା/ କ୍ଲିନିକାଲ କେୟାର ଏବଂ ସାର୍ବଜନୀନ ସ୍ୱାସ୍ଥ୍ୟକୁ ମଜବୁତ କରିବା ପାଇଁ କେନ୍ଦ୍ର ସରକାର ଏବଂ କେନ୍ଦ୍ର ସରକାରୀ ସଂସ୍ଥାଗୁଡିକରେ କାର୍ଯ୍ୟ କରୁଥିବା ଅଭିଜ୍ଞ ଡାକ୍ତରମାନଙ୍କୁ ଶିକ୍ଷା , କ୍ଲିନିକାଲ , ଜନସ୍ୱାସ୍ଥ୍ୟ କାର୍ଯ୍ୟକ୍ରମଗୁଡିକରେ ସାମିଲ କରିବା ପ୍ରସ୍ତାବ ଅନୁମୋଦିତ ହୋଇଛି ।


    କେନ୍ଦ୍ର ସ୍ୱାସ୍ଥ୍ୟ ସେବା ( CHS ) ତଥା ଅନ୍ୟ ମନ୍ତ୍ରଣାଳୟ , ବିଭାଗ , କେନ୍ଦ୍ର ସରକାରୀ ସଂସ୍ଥାର ଡାକ୍ତରମାନଙ୍କ ବୟସ 62 ବର୍ଷ ହେବାପରେ ସେମାନେ ଅଭିଜ୍ଞତାପୂର୍ଣ୍ଣ କ୍ଷେତ୍ରଗୁଡିକରେ କାର୍ଯ୍ୟ କରିବେ ବୋଲି ଏହି ସ୍ୱୀକୃତିର ଉଦ୍ଦେଶ୍ୟ ରହିଛି । ଏଥିପାଇଁ 15.06.2016ରେ ହୋଇଥିବା କେନ୍ଦ୍ର କ୍ୟାବିନେଟ ବୈଠକରେ ହୋଇଥିବା ନିଷ୍ପତ୍ତି କୁ ସଂଶୋଧିତ କରିବାର ଆବଶ୍ୟକତା ରହିଛି ଯାହାଦ୍ୱାରା ଏହି ନିଷ୍ପତ୍ତିକୁ ସଠିକ ଭାବେ ଲାଗୁ କରିବା କ୍ଷେତ୍ରରେ ହୋଇଥିବା ସମସ୍ୟାଗୁଡିକ ସମାଧାନ କରିହେବ ।


    ପମୁଖ ପ୍ରଭାବ:


    ଏହାଦ୍ୱାରା ଚିକିତ୍ସା ଶିକ୍ଷା , କ୍ଲିନିକାଲ/ ରୋଗୀ ସେବା ତଥା ରାଷ୍ଟ୍ରୀୟ ସ୍ୱାସ୍ଥ୍ୟ କାର୍ଯ୍ୟକ୍ରମଗୁଡିକ ଲାଗୁ କରିବା କ୍ଷେତ୍ରରେ ଅଧିକ ଅଭିଜ୍ଞ ଡାକ୍ତରମାନଙ୍କର ଉପଲବ୍ଧତା ସହିତ ଦକ୍ଷତା ବୃଦ୍ଧି ଏବଂ କେନ୍ଦ୍ର ସରକାରଙ୍କ ଡାକ୍ତରମାନଙ୍କର ନେତୃତ୍ୱ ବିକାଶ ହେବ ।


    ଲାଭାର୍ଥୀ:


    ଏହି ନିଷ୍ପତ୍ତି ଦ୍ୱାରା ରୋଗୀ/କ୍ଲିନିକାଲ ସେବା , ଚିକିତ୍ସା ଶିକ୍ଷା ତଥା ରାଷ୍ଟ୍ରୀୟ ସ୍ୱାସ୍ଥ୍ୟ କାର୍ଯ୍ୟକ୍ରମଗୁଡିକ ଲାଗୁ କରିବା କ୍ଷେତ୍ରରେ ଅଭିଜ୍ଞତା ଥିବା ଡାକ୍ତର ଉପଲବ୍ଧ ହେବା ସହିତ ସମାଜରେ ସ୍ୱାସ୍ଥ୍ୟ ସେବା କ୍ଷେତ୍ରରେ ଆହୁରି ଉନ୍ନତି ହୋଇପାରିବ ।


    *************

    
    
    (Release ID: 1537373) Visitor Counter : 1