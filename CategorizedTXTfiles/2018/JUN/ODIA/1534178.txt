      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଏଫସିଆରଏ ଅଧୀନରେ ବିଦେଶୀ ଅନୁଦାନ ଉପରେ ନଜର ରଖିବାକୁ ଅନଲାଇନ ଆନାଲିଟିକାଲ୍ ଟୁଲର ଶୁଭାରମ୍ଭ କଲେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ
      Posted On: 01 JUN 2018 9:20PM by PIB Bhubaneshwar


    ବିଦେଶୀ ଅନୁଦାନ (ନିୟନ୍ତ୍ରଣ) ଆଇନ , 2010 ଅଧୀନରେ ବିଭିନ୍ନ ସଂସ୍ଥା ପାଉଥିବା ବିଦେଶୀ ଅନୁଦାନ ଏବଂ ତାହାର ବ୍ୟବହାର ଉପରେ ନଜର ରଖିବାକୁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ବୁଧବାର ଏକ ଅନଲାଇନ ଆନାଲିଟିକାଲ ଟୁଲର ଶୁଭାରମ୍ଭ କରିଛନ୍ତି । ଏହି ୱେବ ଭିତ୍ତିକ ଟୁଲ୍ ଜରିଆରେ ବିଭିନ୍ନ ବିଭାଗ ବିଦେଶୀ ଅନୁଦାନ ଖର୍ଚ୍ଚର ସମ୍ପୂର୍ଣ୍ଣ ବିବିରଣୀ ହାସଲ କରିପାରିବେ । ବିଦେଶୀ ଅନୁଦାନ ହାସଲ କରୁଥିବା ସଂସ୍ଥାଗୁଡ଼ିକର ବ୍ୟାଙ୍କ ଏକାଉଣ୍ଟର କାରବାର ସମ୍ପର୍କରେ ତଥ୍ୟ ମଧ୍ୟ ଏହି ୱେବ ଜରିଆରେ ବିଭାଗ ପାଇପାରିବ ।


    କାର୍ଯ୍ୟକ୍ରମରେ ରାଜନାଥ ଏହି ନୂତନ ଟୁଲ୍ ସମ୍ପର୍କରେ ବିଶଦ ଭାବେ ବୁଝିଥିଲେ ଏବଂ ଏହାକୁ ପ୍ରସ୍ତୁତ କରିଥିବା ବିଭାଗୀୟ ଅଧିକାରୀମାନଙ୍କୁ ପ୍ରଶଂସା କରିଥିଲେ । ସ୍ୱରାଷ୍ଟ୍ର ସଚିବ ରାଜୀବ ଗଉବା , ଆଇବି ନିର୍ଦ୍ଦେଶକ ରାଜୀବ ଜୈନ , ଏନଆଇସି ଡିଜି ଶ୍ରୀମତୀ ନୀତା ବର୍ମା ଏବଂ ସ୍ୱରାଷ୍ଟ୍ର ମନ୍ତ୍ରାଳୟର ଅନ୍ୟାନ୍ୟ ଅଧିକାରୀମାନେ ଉପସ୍ଥିତ ଥିଲେ ।


    ଦେଶରେ ଏଫସିାରଏ-2010 ଅଧୀନରେ ପ୍ରାୟ 25 ହଜାର ଏନଜିଓ ପଞ୍ଜିକୃତ ହୋଇଛନ୍ତି । 2016-17ରେ ସାମାଜିକ , ସାଂସ୍କୃତିକ , ଆର୍ଥିକ , ଶିକ୍ଷା ଏବଂ ଧର୍ମ ଭିତ୍ତିକ କାର୍ଯ୍ୟକ୍ରମ ପାଇଁ ଏହିସବୁ ଏନଜିଓ ବିଦେଶରୁ 18 , 065 କୋଟି ଟଙ୍କା ସଂଗ୍ରହ କରିଛନ୍ତି । ପ୍ରତ୍ୟେକ ଏନଜିଓ ଏକାଧିକ ବିଦେଶୀ ଏକାଉଣ୍ଟରୁ ଅନୁଦାନ ଆକାରରେ ଅର୍ଥ ସଂଗ୍ରହ କରୁଛନ୍ତି । ତେଣୁ ନୂତନ ଟୁଲ୍ ଦ୍ୱାରା ଏହି ଆର୍ଥିକ କାରବାର ସମ୍ପର୍କରେ ତଥ୍ୟ ମିଳିପାରିବ । ଯାହାଦ୍ୱାରାକି ବିଦେଶୀ ଅନୁଦାନ ଭାରତରେ ଠିକ୍ ଭାବେ ଉପଯୋଗ ହେଉଛି କି ନାହିଁ ନଜର ରଖାଯାଇପାରିବ ।


    **********

    
    
    (Release ID: 1534178) Visitor Counter : 1