      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ପୋଲିଓ ମୁକ୍ତ ଭାରତ ପାଇଁ ସରକାରଙ୍କ ପ୍ରୟାସକୁ ପ୍ରଶଂସା କଲେ ବିଶେଷଜ୍ଞ
      Posted On: 13 JUN 2018 3:59PM by PIB Bhubaneshwar


    ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ସଚିବ ଶ୍ରୀମତୀ ପ୍ରୀତି ସୁଦାନ ଆଜି (ବୁଧବାର ଦିନ) ପୋଲିଓ ଭାରତ ବିଶେଷଜ୍ଞ ପରାମର୍ଶଦାତା ସମୂହ ( IEAG )ର 27ତମ ବୈଠକରେ ଅଧ୍ୟକ୍ଷତା କରିଥିଲେ । ପୋଲିଓ ସମ୍ବନ୍ଧୀତ କାର୍ଯ୍ୟକ୍ରମ ଏବଂ ପରାମର୍ଶଗୁଡିକର ସମୀକ୍ଷା କରିବା ଏହାର ଉଦ୍ଦେଶ୍ୟ । ବିଶେଷଜ୍ଞ ସମୂହ କହିଥିଲେ ଯେ ‘ ଦେଶ ସଠିକ ମାର୍ଗରେ ଆଗକୁ ବଢୁଛି ’ । ବିଶେଷଜ୍ଞ ସମୂହ ବିଗତ 7 ବର୍ଷ ଧରି ଭାରତକୁ ପୋଲିଓ ମୁକ୍ତ ରଖିବାରେ ସକ୍ଷମ ହେବା ତଥା ପ୍ରତ୍ୟେକ ପିଲାର ସଠିକ ସମୟରେ ଟୀକାକରଣ ପାଇଁ କେନ୍ଦ୍ର ତଥା ରାଜ୍ୟ ସରକାରଙ୍କର ବେଶ୍ ପ୍ରଶଂସା କରିଥିଲେ । ପୋଲିଓ ସମ୍ବନ୍ଧୀତ ଶେଷ କେଶ୍ ଜାନୁଆରୀ 2011ରେ ଦେଖାଯାଇଥିଲା । ଏହି କାର୍ଯ୍ୟକ୍ରମରେ ପିଲାମାନଙ୍କୁ ଦୁଇଟି ଉପାୟରେ ପର୍ଯ୍ୟାପ୍ତ ମାତ୍ରାରେ ସୁରକ୍ଷା ପ୍ରଦାନ କରାଯାଉଛି - ପୋଲିଓ ଟୀକାକରଣ ଏବଂ ଶିଶୁ ପ୍ରତିରକ୍ଷା ।


    ବୈଠକରେ ଶ୍ରୀମତୀ ପ୍ରୀତି ସୁଦାନ କହିଥିଲେ ଯେ ପିଲାମାନଙ୍କୁ ଖୁଆଇବା ପାଇଁ ପୋଲିଓ ଏବଂ ଟୀକା ଜରିଆରେ ମଧ୍ୟ ପୋଲିଓ ଔଷଧ ପ୍ରଦାନ କରିବାର ସୁବିଧା ରହିଛି । ସୁରକ୍ଷାକୁ ଉତ୍ତମ କରିବା ପାଇଁ ଏହି 2 ପ୍ରକାରର ଔଷଧ ଭାରତରେ ବ୍ୟବହାର କରାଯାଏ । ବାଲ୍ୟାବସ୍ଥାରେ ଭାରତର ପ୍ରତ୍ୟେକ ଶିଶୁକୁ ଓପିଭିର 3 ବୁନ୍ଦା ତଥା ଆଇପିଭିର 2 ବୁନ୍ଦା ପ୍ରଦାନ କରାଯିବା ପାଇଁ ସୁନିଶ୍ଚିତ କରିବାକୁ ହେବ । ଭାରତରେ ଶିଶୁ ସ୍ୱାସ୍ଥ୍ୟ କ୍ଷେତ୍ରରେ ଏହା ଏକ ବଡ ନିବେଶ କୁହାଯାଇପାରିବ । ସେ ଆହୁ ରି ମଧ୍ୟ କହିଥିଲେ ଯେ ରାଷ୍ଟ୍ରୀୟ ସ୍ତରରେ ପୋଲିଓ ଅଭିଯାନ ଜାରି ରଖାଯିବା ଆବଶ୍ୟକ । ଏହାବ୍ୟତୀ ମିଶନ ଇନ୍ଦ୍ରଧନୂଷ , ଗ୍ରାମ ସ୍ୱରାଜ ଅଭିଯାନ ଏବଂ ବିସ୍ତୃତ ଗ୍ରାମ ସ୍ୱରାଜ ଅଭିଯାନ ଭଳି କାର୍ଯ୍ୟକ୍ରମ ମଧ୍ୟ ଜାରି ରହିବା ଆବଶ୍ୟକ ।


    ଡବ୍ଲୁଏଚଓର ପୋଲିଓ ଉନ୍ମୁଳନର ପ୍ରମୁଖ ଡା. ମିଚେଲ ଜାଫରନ କହିଥିଲେ ଯେ ବିଶ୍ୱ ସ୍ତରରେ ଦୁନିଆ ବିଗତ ଦିନଠାରୁ ପୋଲିଓ ଉନ୍ମୁଳନ କ୍ଷେତ୍ରରେ ଅନେକ ଆଗରେ ରହିଛି । 2018ରେ କେବଳ ଦୁଇଟି ଦେଶ ଆଫଗାନିସ୍ଥାନ ଏବଂ ପାକିସ୍ତାନରେ 11ଟି କେଶ୍ ଚିହ୍ନଟ କରାଯାଇଛି । ସେ କହିଥିଲେ ଯେ ବିଶେଷଜ୍ଞମାନେ ଏ କ୍ଷେତ୍ରରେ ଭାରତର ବାକି ଦୁନିଆ ପାଇଁ ଏକ ଉତ୍ତମ ଉଦାହରଣ ଭାବେ ଭାରତର ପ୍ରଶଂସା କରୁଛନ୍ତି । ଭାରତକୁ ପୋଲିଓ ମୁକ୍ତ କରି ଦେଶ ଏହା ପ୍ରତିପାଦିତ କରିପାରିଛି ଯେ ବୈଶ୍ୱିକ ସ୍ତରରେ ପୋଲିଓ ଉନ୍ମୁଳନ ସମ୍ଭବ ଏବଂ ଏହା ଯେ କୌଣସି ଦେଶ କରିପାରନ୍ତି ।


    ବିଶେଷଜ୍ଞ ସମୂହ ପୋଲିଓ ବୁନ୍ଦା ଖୁଆଇବା ଏବଂ ଛୁଞ୍ଚି ଦ୍ୱାରା ଦିଆଯାଉଥିବା ପୋଲିଓ ଟୀକା ବ୍ୟବହାର କରୁଥିବାରୁ ଭାରତକୁ ବେଶ୍ ପ୍ରଶଂସା କରିଥିଲେ । ଭାରତ ଯେଭଳି ଭାବେ ପୋଲିଓ କ୍ଷେତ୍ରରେ କାର୍ଯ୍ୟ କରିଛି ତାହା ଆଗାମୀ ଦିନରେ ଭାରତରେ କୌଣସି ଶିଶୁ ପୋଲିଓର ଶିକାର ମୁକ୍ତ ରହିବେ ବୋଲି ସେମାନେ ମତବ୍ୟକ୍ତ କରିଥିଲେ । ସାମୁଦାୟିକ ଅଂଶୀଦାର ଦେଶରେ ପୋଲିଓ ଟୀକାକରଣ ପ୍ରଚେଷ୍ଟାର ଏକ ଅଭିନ୍ନ ଅଙ୍ଗ । ପୋଲିଓ ଅଭିଯାନକୁ ସଫଳ କରିବା ପାଇଁ 23 ଲକ୍ଷରୁ ଅଧିକ ଟୀକାକରଣକର୍ତ୍ତାମାନଙ୍କୁ ପ୍ରତ୍ୟେକ ପୋଲିଓ ଅଭିଯାନରେ ନିୟୋଜିତ କରାଯାଉଛି ଏବଂ 17 କୋଟି ଶିଶୁଙ୍କୁ ପୋଲିଓ ବୁନ୍ଦା ପ୍ରଦାନ କରାଯାଉଥିବା ବିଶେଷଜ୍ଞ ସମୂହ ଦେଖିଥିଲେ ।


    ****************

    
    
    (Release ID: 1535509) Visitor Counter : 1