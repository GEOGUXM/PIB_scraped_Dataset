      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଜମ୍ମୁ-କାଶ୍ମୀରରେ ପ୍ରତିଷ୍ଠା ହେବ ଦୁଇ ସ୍ୱତନ୍ତ୍ର ମହିଳା ପୁଲିସ ବାଟାଲିଅନ
      Posted On: 13 JUN 2018 2:27PM by PIB Bhubaneshwar


    ଜମ୍ମୁ-କାଶ୍ମୀର ପୁଲିସରେ ମହିଳାଙ୍କ ଉପସ୍ଥିତି ବଢ଼ାଇବା ଲାଗି ଦୁଇଟି ସ୍ୱତନ୍ତ୍ର ମହିଳା ବାଟାଲିଅନ ପ୍ରତିଷ୍ଠା ଲାଗି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଅନୁମତି ପ୍ରଦାନ କରିଛି । ଜମ୍ମୁ ଏବଂ କାଶ୍ମୀର ଅଞ୍ଚଳ ପାଇଁ ଗୋଟିଏ ଲେଖାଏଁ ବାଟାଲିଅନ ପ୍ରତିଷ୍ଠା କରାଯିବ । ଜମ୍ମୁ , ସାମ୍ବା , କଠୁଆ , ପୁଞ୍ଚ୍ , ରାଜୌରୀ , ବାରମୂଳା , ବନ୍ଦିପୁରା , କୁପୱାରା , କାରଗିଲ୍ ଏବଂ ଲେହ ଆଦି 10ଟି ସୀମାବର୍ତ୍ତୀ ଜିଲ୍ଲାରେ 60% ପଦବି ମହିଳାମାନଙ୍କ ପାଇଁ ସଂରକ୍ଷିତ ରହିବ । ଏହା ରାଜ୍ୟରେ 2014 ମହିଳାଙ୍କ ପାଇଁ ସିଧାସଳଖ ନିଯୁକ୍ତି ସୁଯୋଗ ସୃଷ୍ଟି କରିବ ।


    ଆଗାମୀ ଗୋଟିଏ ବର୍ଷ ମଧ୍ୟରେ ରାଜ୍ୟ ସରକାରଙ୍କ ଦ୍ୱାରା ଏହି ନିଯୁକ୍ତି ପ୍ରକ୍ରିୟା ଶେଷ ହେବ । ବାଟାଲିଅନ ପାଇଁ ଆବଶ୍ୟକ ମୌଳିକ ଭିତ୍ତିଭୂମି କୋଠା , ଯାତାୟାତ ଖର୍ଚ୍ଚ , ଅସ୍ତ୍ରଶସ୍ତ୍ର ଆଦି ପାଇଁ 105 କୋଟି ଟଙ୍କା କେନ୍ଦ୍ର ସରକାର ଦେବେ । ଦୁଇ ମହିଳା ବାଟଲିଅନର ଦରମା ଖର୍ଚ୍ଚ ଜମ୍ମୁ-କାଶ୍ମୀର ସରକାର ବହନ କରିବେ ।


    2018 ଜୁନ୍ 6 ଓ 7 ତାରିଖରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ଜମ୍ମୁ-କାଶ୍ମୀର ଗସ୍ତରେ ଯାଇଥିବା ବେଳେ ରାଜ୍ୟ ପୁଲିସରେ ଦୁଇଟି ମହିଳା ବାଟାଲିଅନ ପ୍ରତିଷ୍ଠା ସମ୍ପର୍କରେ ଘୋଷଣା କରିଥିଲେ ।


    ************

    
    
    (Release ID: 1535486) Visitor Counter : 1