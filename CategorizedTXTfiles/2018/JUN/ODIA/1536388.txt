      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନୂଆଦିଲ୍ଲୀରେ ବାଣିଜ୍ୟ ଭବନର ଶିଳାନ୍ୟାସ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 22 JUN 2018 8:49PM by PIB Bhubaneshwar


    ମନ୍ତ୍ରୀମଣ୍ଡଳରେ ମୋର ସହଯୋଗୀ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ମହାଶୟ , ଗୃହ ନିର୍ମାଣ ଏବଂ ସହରାଞ୍ଚଳ ବ୍ୟାପାର(ସ୍ଵାଧୀନ) ରାଷ୍ଟ୍ରମନ୍ତ୍ରୀ ଶ୍ରୀ ହରଦୀପ ସିଂହ ପୁରୀ ମହାଶୟ , ବାଣିଜ୍ୟ ଏବଂ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଶ୍ରୀ ସି. ଆର. ଚୌଧୁରୀ ମହାଶୟ , ବାଣିଜ୍ୟ ମନ୍ତ୍ରଣାଳୟ ଓ ସମ୍ବନ୍ଧିତ ବିଭାଗଗୁଡିକର ଅଧିକାରୀଗଣ ଏବଂ ଏଠାରେ ଉପସ୍ଥିତ ଅନ୍ୟ ମହାନୁଭବ ।


    ସର୍ବ ପ୍ରଥମେ ମୁଁ ଆପଣ ସମସ୍ତଙ୍କୁ ବାଣିଜ୍ୟ ଭବନର ଶିଳାନ୍ୟାସ ଅବସରରେ ବହୁତ - ବହୁତ ଅଭିନନ୍ଦନ ଜଣାଉଛି । ଆଜି ଏହାର କାର୍ଯ୍ୟ ଆରମ୍ଭ ହେଲା ଆଉ ଯେପରି ସଭାମଞ୍ଚରେ ହିଁ କୁହାଯାଇଛି କି ଆସନ୍ତା ବର୍ଷ ଡିସେମ୍ବର ମାସ ସୁଦ୍ଧା ନିର୍ମାଣ କାର୍ଯ୍ୟ ସଂପୂର୍ଣ୍ଣ ହୋଇଯିବ । ମୋର ବିଶ୍ୱାସ ରହିଛି କି ସମୟସୀମା ମଧ୍ୟରେ ହିଁ ବାଣିଜ୍ୟ ଭବନ ନିର୍ମାଣ ହେବ ଆଉ ଶୀଘ୍ରରୁ ଅତି ଶୀଘ୍ର ଏହାର ଲାଭ ଲୋକଙ୍କୁ ମିଳିପାରିବ ।


    ସାଥୀଗଣ , ସମୟର କଥା ସର୍ବପ୍ରଥମେ ମୁଁ ଏଥି ପାଇଁ କହୁଛି କି , ଏହି ସରକାରଙ୍କ ସମୟରେ ଯେତେ ମଧ୍ୟ ଭବନର ଶିଳାନ୍ୟାସ ଅଥବା ଉଦ୍ଘାଟନ କରିବାର ସୁଯୋଗ ମୋତେ ମିଳିଛି , ସେଥିରୁ ଅଧିକାଂଶରେ ଗୋଟିଏ ସାଧାରଣ କଥା ରହିଥିଲା । ସାଧାରଣ କଥା ଏହା ଥିଲା କି ଭବନଗୁଡ଼ିକର ନିର୍ମାଣ ମଧ୍ୟ ସରକାରଙ୍କର କାର୍ଯ୍ୟ କରିବାର ଶୈଳୀରେ ପ୍ରତିବିମ୍ବିତ ହୋଇଥାଏ । ନିଉ ଇଣ୍ଡିଆ ଆଡ଼କୁ ଆଗ୍ରସର ହେଉଥିବା ଦେଶ , ଆଉ ପୁରୁଣା ବ୍ୟବସ୍ଥାଗୁଡ଼ିକ ମଧ୍ୟରେ ଥିବା ପ୍ରଭେଦ ମଧ୍ୟ ଏହାଦ୍ୱାରା ଜଣା ପଡ଼ିଥାଏ ।


    ସାଥୀଗଣ , ମୁଁ ଆପଣମାନଙ୍କୁ କିଛି ଉଦାହରଣ ଦେବାକୁ ଚାହୁଁଛି । ମୋର ମନେ ଅଛି ଯେତେବେଳେ 2016ରେ ମୁଁ ପ୍ରବାସୀ ଭାରତୀୟ କେନ୍ଦ୍ରର ଲୋକାର୍ପଣ କରିଥିଲି , ତ ସେହି ସମୟରେ ଏହି କଥା ଆଗକୁ ଆସିଥିଲା କି ସେହି କେନ୍ଦ୍ରର ନିର୍ମାଣ ସମ୍ପର୍କରେ ଅଟଳ ବିହାରୀ ବାଜପେୟୀ ମହାଶୟଙ୍କ ସମୟରେ ଘୋଷଣା ହୋଇଥିଲା । ପରେ ତାହା ଜୀବନ୍ତ ରୂପ ନେଉ ନେଉ 12 ବର୍ଷ ଲାଗିଗଲା ।


    ବିଗତ ବର୍ଷ ଡିସେମ୍ବରରେ ଯେଉଁ ଡକ୍ଟର ଆମ୍ବେଦକର ଅନ୍ତର୍ଜାତୀୟ କେନ୍ଦ୍ରର ଲୋକାର୍ପଣ ହେଲା , ତାହାକୁ ନିର୍ମାଣ କରିବାର ନିଷ୍ପତ୍ତି ମଧ୍ୟ 1992ରେ ନିଆଯାଇଥିଲା । କିନ୍ତୁ ତା ’ ର ଶିଳାନ୍ୟାସ 2015ରେ ହୋଇଥିଲା , ମୁଁ କହିଥିଲି କେଉଁଠି 1992 , କେଉଁଠି 2015 , ଏହାର ଲୋକାର୍ପଣ 2017ରେ ହେଲା । ଅର୍ଥାତ୍ ନିଷ୍ପତ୍ତି ହେବା ପରେ 23-24 ବର୍ଷ ଲାଗିଗଲା , କେବଳ ଗୋଟିଏ କେନ୍ଦ୍ର ନିର୍ମାଣ ପାଇଁ ।


    ସାଥୀଗଣ , ଚଳିତ ବର୍ଷ ମାର୍ଚ୍ଚ ମାସରେ ମୁଁ କେନ୍ଦ୍ରୀୟ ସୂଚନା କମିଶନ (ସିଆଇସି)ଙ୍କ ନୂତନ ଭବନକୁ ମଧ୍ୟ ଦେଶବାସୀଙ୍କ ଉଦ୍ଦେଶ୍ୟରେ ସମର୍ପିତ କରିଥିଲି । ସିଆଇସି ପାଇଁ ନୂତନ ଭବନ ପାଇଁ 12 ବର୍ଷ ଧରି ଦାବି ହେଉଥିଲା , କିନ୍ତୁ ଏଥିପାଇଁ କାର୍ଯ୍ୟ ମଧ୍ୟ ଏନଡିଏର ବର୍ତ୍ତମାନର ସରକାର ଆରମ୍ଭ କରିଥିଲେ ଆଉ ନିର୍ଦ୍ଧାରିତ ସମୟରେ ମଧ୍ୟ ତାହାକୁ ସଂପୂର୍ଣ୍ଣ କଲେ ।


    ଆଉ ଏକ ଉଦାହରଣ ହେଉଛି ଅଲିପୁର ରୋଡ଼ରେ ନିର୍ମାଣ ହୋଇଥିବା ଆମ୍ବେଦକର ରାଷ୍ଟ୍ରୀୟ ସ୍ମାରକର । ଦୁଇ ମାସ ପୂର୍ବେ ଏହାର ମଧ୍ୟ ଲୋକାର୍ପଣ କରାଯାଇଛି । ଏହି ସ୍ମାରକ ପାଇଁ ମଧ୍ୟ ବର୍ଷ ବର୍ଷ ଧରି ଚର୍ଚ୍ଚା ହେଉଥିଲା , ଅଟଳ ବିହାରୀ ବାଜପେୟୀ ମହାଶୟଙ୍କ ସମୟରେ କାମରେ ଗତି ମଧ୍ୟ ଆସିଥିଲା , କିନ୍ତୁ ପରେ ଦଶ - ବାର ବର୍ଷ ଯାଏଁ ସବୁକିଛି ବନ୍ଦ ହୋଇ ପଡ଼ି ରହିଥିଲା ।


    ଦିଲ୍ଲୀରେ ଏହି ଚାରୋଟି ଭିନ୍ନ-ଭିନ୍ନ ଭବନ ପ୍ରତୀକ ହେଉଛି କି ଯେତେବେଳେ ସରକାର ଶିଥିଳତାରୁ ଦୂରେଇ ଯାଇ କାର୍ଯ୍ୟ କରି ନ ଥାଆନ୍ତି , ଯେତେବେଳେ ସମସ୍ତ ବିଭାଗ , ମନ୍ତ୍ରଣାଳୟ , ଶିଥିଳତାରୁ ବାହାରି ସମାଧାନ ପାଇଁ , ଗୋଟିଏ ଲକ୍ଷ୍ୟକୁ ପ୍ରାପ୍ତ କରିବା ପାଇଁ ମିଳିମିଶି କାର୍ଯ୍ୟ କରି ଥାଆନ୍ତି ତ କେତେ ଉତ୍ତମ ଆଉ କେତେ ଶୀଘ୍ର ପରିଣାମ ବାହାରି ଥାଏ । ପ୍ରତ୍ୟେକ କାର୍ଯ୍ୟକୁ ଅଟକାଇବା - ଦିଗହରା ହେବା - ଝୁଲାଇ ରଖିବାର ପ୍ରବୃତ୍ତିରୁ ଦେଶ ଏବେ ଆଗକୁ ବାହାରି ଆସିଛି ।


    ମୁଁ ଖୁସି ଯେ ଆଜି ଏଥିରେ ପଞ୍ଚମ ପ୍ରତୀକ ଯୋଡ଼ି ହେବାର ଶୁଭାରମ୍ଭ ହୋଇ ଯାଇଛି । ଏହି ବାଣିଜ୍ୟ ଭବନରେ ଗୋଟିଏ ଛାତ ତଳେ ବାଣିଜ୍ୟ କ୍ଷେତ୍ରର ପ୍ରତ୍ୟେକ କ୍ଷେତ୍ରର ଶିଥିଳତାକୁ ଶେଷ କରିବାର କାର୍ଯ୍ୟ ଆହୁରି ଭଲ ଭାବରେ କରାଯିବ । ଏହା ହେଉଛି ମୋର ଶୁଭ କାମନା । ମୋର ବିଶ୍ୱାସ ଅଛି କି ଏହା ମଧ୍ୟ ପରିପୂର୍ଣ୍ଣ ହେବ ।


    ସାଥୀଗଣ , ଆଜି ଭାରତ ସମୟର ଏକ ମହତ୍ୱପୂର୍ଣ୍ଣ ଘଡ଼ିରେ ଦଣ୍ଡାୟମାନ ହୋଇଛି । ଆମର ଜନସାଙ୍ଖୀୟ ବିଭାଜନ କୌଣସି ମଧ୍ୟ ଦେଶ ପାଇଁ ଇର୍ଷାର ବିଷୟ ହୋଇ ପାରେ । ଆମର ଗଣତନ୍ତ୍ରକୁ ଆମର ଯୁବକ ମାନେ ନୂତନ ଉର୍ଜ୍ଜା ଦେଉଛନ୍ତି । ଏହି ଯୁବକମାନେ ଏକବିଂଶ ଶତାବ୍ଦୀର ଭାରତର ହେଉଛନ୍ତି ଆଧାର । ସେମାନଙ୍କର ଆଶା ଆକାଂକ୍ଷାଗୁଡ଼ିକର ପୂରଣ , କେବଳ କିଛି ମନ୍ତ୍ରଣାଳୟର ଦାୟିତ୍ୱ ନୁହେଁ ବରଂ ଆମ ସମସ୍ତଙ୍କର ଏକ ସାମୂହିକ ଦାୟିତ୍ୱ ।


    ଭାରତ ବିଗତ ଶତାବ୍ଦୀରେ ଔଦ୍ୟୋଗିକ କ୍ରାନ୍ତିର ଲାଭ ଉଠାଇବାରେ ପଛେଇ ଯାଇଥିଲା । ସେତେବେଳେ ତାହାର ଅନେକ କାରଣ ଥିଲା । ଏବେ କିନ୍ତୁ ସେତିକି କାରଣ ଅଛି ଯେଉଁ କାରଣରୁ ଭାରତ ଏବେ ଏହି ଶତାବ୍ଦୀର ଔଦ୍ୟୋଗିକ କ୍ରାନ୍ତିର ନେତୃତ୍ୱ ନେବା ଭଳି ଗୋଟିଏ ରାଷ୍ଟ୍ର ହୋଇ ପାରିବ । ଚତୁର୍ଥ ଔଦ୍ୟୋଗିକ କ୍ରାନ୍ତି ଯାହାକୁ ଚତୁର୍ଥ ଶିଳ୍ପ ବିପ୍ଳବ ମଧ୍ୟ କୁହାଯାଉଛି , ତା ’ ର ମୁଖ୍ୟ ଆଧାର ହେଉଛି ଡିଜିଟାଲ ଟେକ୍ନୋଲଜି ଏବଂ ନିଶ୍ଚିତ ରୂପେ ଭାରତ ଏଥିରେ ବିଶ୍ୱର ଅନେକ ଦେଶ ଠାରୁ ଯଥେଷ୍ଟ ଆଗରେ ଅଛି ।


    ଆଜି ଆପଣ ବାଣିଜ୍ୟ ମନ୍ତ୍ରଣାଳୟର ଯେତେଗୁଡ଼ିଏ ଲକ୍ଷ୍ୟକୁ ଦେଖିବେ , ଯେତେ କାର୍ଯ୍ୟକୁ ମଧ୍ୟ ଦେଖିବେ ତ ସେଥିରେ ଡିଜିଟାଲ ଟେକ୍ନୋଲଜିର ମଧ୍ୟ ବିଶେଷତ୍ୱ ଆପଣଙ୍କୁ ମଧ୍ୟ ଦୃଷ୍ଟିଗୋଚର ହେବ ।


    ଏହି ବାଣିଜ୍ୟ ଭବନକୁ ହିଁ ଦେଖନ୍ତୁ । ଯେଉଁ ଭୂମିରେ ଏହି ଭବନ ନିର୍ମାଣ ହେବ , ତାହା ପ୍ରଥମେ ଯୋଗାଣ ଓ ବ୍ୟବସ୍ଥାପନ ମହାନିର୍ଦ୍ଦେଶାଳୟଙ୍କ ଅଧିକାରରେ ଥିଲା । ଶହେ ବର୍ଷରୁ ମଧ୍ୟ ଅଧିକ ପୁରୁଣା ଏହି ବିଭାଗ ଏବେ ବନ୍ଦ ହୋଇ ଯାଇଛି ଆଉ ଏହାର ସ୍ଥାନ ନେଇଛି ଡିଜିଟାଲ ଟେକ୍ନୋଲଜିରେ ଆଧାରିତ ସରକାରୀ ଇ-ବଜାରସ୍ଥଳ- ଜିଇଏମ୍ । ସରକାର କିଭଳି ଭାବେ ନିଜର ଆବଶ୍ୟକ ସାମଗ୍ରୀ କିଣି ଥାଆନ୍ତି , ସେହି ବ୍ୟବସ୍ଥାକୁ ଜିଇଏମ୍ ସଂପୂର୍ଣ୍ଣ ଭାବେ ବଦଳାଇ ଦେଇଛି ।


    ଆଜିର ତାରିଖରେ 1 ଲକ୍ଷ 17 ହଜାରରୁ ଅଧିକ ଛୋଟ - ବଡ଼ ବିକ୍ରେତା , କମ୍ପାନୀଗୁଡ଼ିକ ଏହା ସହିତ ଯୋଡ଼ି ହୋଇ ସାରିଛନ୍ତି । ଏହି ବିକ୍ରେତାମାନଙ୍କୁ 5 ଲକ୍ଷରୁ ଅଧିକ ବରାଦ ଜିଇଏମ୍ ମାଧ୍ୟମରେ ଦିଆ ଯାଇ ସାରିଛି । ବହୁତ କମ୍ ସମୟ ମଧ୍ୟରେ ଜିଇଏମ୍ ମାଧ୍ୟମରେ 8700 କୋଟି ଟଙ୍କାର ଜିନିଷ କିଣା ଯାଇଛି ।


    ଯେଭଳି ଭାବେ ଜିଇଏମ୍ ଦୂର ଦୂରାନ୍ତରେ କୋଣ ଅନୁକୋଣରେ ବସିଥିବା ଛୋଟ - ଛୋଟ ଉଦ୍ୟମୀମାନଙ୍କର ଉତ୍ପାଦ ସିଧାସଳଖ ଭାବେ ସରକାରଙ୍କୁ ବିକ୍ରି କରିବାର ସୁବିଧା ଯୋଗାଉଛି , ସେଥିପାଇଁ ବାଣିଜ୍ୟ ମନ୍ତ୍ରଣାଳୟ ହେଉଛି ପ୍ରଶଂସାର ପାତ୍ର । କିନ୍ତୁ ଆପଣମାନଙ୍କ ପାଇଁ , ମୁଁ ଏହାକୁ ଏକ ଦୀର୍ଘ ଯାତ୍ରାର ଶୁଭାରମ୍ଭ ବୋଲି ମାନୁଛି ।


    ଜିଇଏମର ବିସ୍ତାର ଆଉ କିପରି ବୃଦ୍ଧି କରାଯିବ , କିପରି ଏହା ଦେଶର ଏମ୍ଏସ୍ଏମ୍ଇ କ୍ଷେତ୍ର , ଛୋଟ-ଛୋଟ ଉଦ୍ୟମୀମାନଙ୍କୁ ଅନ୍ତର୍ଜାତୀୟ ବାଣିଜ୍ୟ ଆଡ଼କୁ ନେଇ ଯିବ , ଏ ବିଷୟରେ ବହୁତ କିଛି କରିବାକୁ ବାକି ଅଛି । ଆଜି ଦେଶରେ 40 କୋଟିରୁ ଅଧିକ ସ୍ମାର୍ଟ ଫୋନ୍ , ଇଂଟରନେଟ୍ ବ୍ୟବହାର କରୁଥିବା ଲୋକମାନଙ୍କର ବର୍ଦ୍ଧିତ ସଂଖ୍ୟା , ଶସ୍ତା ଡାଟା , ଆପଣମାନଙ୍କର କାର୍ଯ୍ୟକୁ ଆହୁରି ସହଜ ଓ ସରଳ କରି ଦେଇଛି ।


    ସାଥୀଗଣ , ଆମର ଏଠି କୁହାଯାଇଛି - କୋ ହି ଭାରଃ ସମର୍ଥାନାମ୍ କିମ୍ ଦୂର ବ୍ୟବସାୟିନାମ୍ । ଅର୍ଥାତ୍ ଯେଉଁ ବ୍ୟକ୍ତି ଶକ୍ତିଶାଳୀ ହୋଇଥାଏ , ତା ’ ପାଇଁ କୌଣସି ଜିନିଷ ଭାରୀ ହୋଇ ନ ଥାଏ । ଏହି ଭଳି ଭାବେ ବ୍ୟବସାୟୀମାନଙ୍କ ପାଇଁ କୌଣସି ସ୍ଥାନ ଦୂର ହୋଇ ନ ଥାଏ । ଆଜି ଟେକ୍ନୋଲଜି ବ୍ୟବସାୟକୁ ଏତେ ସୁଗମ କରି ଦେଇଛି କି ଦୂରତା ଦିନକୁ ଦିନ ହ୍ରାସ ହୋଇ ଯାଉଛି । ଏହି ଟେକ୍ନୋଲଜି ଦେଶର ବାଣିଜ୍ୟ ସଂସ୍କୃତିରେ ଯେତିକି ବୃଦ୍ଧି ପାଇବ , ସେତିକି ହିଁ ଲାଭ ପହଂଚିବ ।


    ଆମେ ଦେଖୁଛୁ ଯେ କିଭଳି ଭାବେ ଗୋଟିଏ ବର୍ଷରୁ କମ୍ ସମୟ ମଧ୍ୟରେ ଜିଏସଟି ଦେଶରେ ବ୍ୟବସାୟିକ ପଦ୍ଧତିକୁ ବଦଳାଇ ଦେଇଛି । ଯଦି ଟେକ୍ନୋଲଜି ନ ଥାଆନ୍ତା ତ କ ’ ଣ ଏହା ସମ୍ଭବ ହୋଇ ଥାଆନ୍ତା ? ନୁହେଁ । ଆଜି ଜିଏସଟି କାରଣରୁ ଦେଶରେ ଅପ୍ରତ୍ୟକ୍ଷ ଆଉ ତା ’ ସହିତ ଜଡ଼ିତ ଲୋକଙ୍କର ବିସ୍ତାର ବହୁତ ଦ୍ରୁତ ଗତିରେ ହେଉଛି ।


    ସ୍ୱାଧୀନତା ପରେ ଆମ ଦେଶରେ ଅପ୍ରତ୍ୟକ୍ଷ କର ବ୍ୟବସ୍ଥା ସହିତ ଯେଉଁଠି କେବଳ 60 ଲକ୍ଷ ଲୋକ ଯୋଡ଼ି ହୋଇଥିଲେ , ସେହିଠାରେ ଜିଏସଟି ପରେ 11 ମାସରେ 54 ଲକ୍ଷରୁ ଅଧିକ ଲୋକ ପଞ୍ଜିକରଣ ପାଇଁ ଆବେଦନ କରିଛନ୍ତି ଆଉ ଏଥିରୁ 47 ଲକ୍ଷରୁ ଅଧିକ ପଞ୍ଜିକୃତ ହୋଇ ସାରିଛନ୍ତି । ଏହି ଭଳି ଭାବରେ ପଞ୍ଜିକୃତ ଲୋକଙ୍କ ସଂଖ୍ୟା ଏବେ ଏକ କୋଟିରୁ ଅଧିକ ହୋଇ ସାରିଛି ।


    ଏହା ଏହି କଥାକୁ ଦର୍ଶାଉଛି କି ପ୍ରକ୍ରିୟାଗୁଡ଼ିକୁ ସରଳ କରିବା ଦ୍ୱାରା ସର୍ବ ନିମ୍ନ ସରକାର , ସର୍ବାଧିକ ପ୍ରଶାସନ ( Minimum Government, Maximum Governance )ର ମାର୍ଗରେ ଚାଲିବା ଦ୍ୱାରା ପରିଣାମ ମଧ୍ୟ ଆସୁଛି , ଆଉ ଅଧିକରୁ ଅଧିକ ଲୋକ ମଧ୍ୟ ବିକାଶର ମୁଖ୍ୟଧାରାରେ ଯୋଡ଼ି ହେବା ପାଇଁ ପାଦ ବଢ଼ାଉଛନ୍ତି ।


    ସାଥୀଗଣ , ଆପଣମାନେ ଭଲ ଭାବରେ ଜାଣନ୍ତି କି ବିଗତ ଚାରି ବର୍ଷରେ ସରକାର ଲୋକାଭିମୁଖୀ , ବିକାଶ ଅଭିମୁଖୀ ଏବଂ ନିବେଶ ଅନୁକୂଳ ବାତାବରଣ ସୃଷ୍ଟି କରିବାରେ ନିରନ୍ତର ପ୍ରୟାସ କରିଛନ୍ତି । ଯାବତୀୟ ବିଶ୍ୱସ୍ତରୀୟ ଆହ୍ୱାନ ପରେ ମଧ୍ୟ ଭାରତର Macro-Economic Indicators stable ସ୍ଥିର ରହିଛି । ମୁଦ୍ରାସ୍ଫିତୀ ହେଉ , ଆର୍ଥିକ ନିଅଂଟ ହେଉ , ଅଥବା ଚଳନ୍ତି ଜମା ପରିମାଣ , ଏଥିରେ ପୂର୍ବ ସରକାରଙ୍କ ତୁଳନାରେ ସୁଧାର ଆସିଛି ।


    ଭାରତ ଆଜି ଦୁନିଆର ଅର୍ଥବ୍ୟବସ୍ଥାକୁ ଆଗକୁ ବଢ଼ାଇବାରେ ମହତ୍ୱପୂର୍ଣ୍ଣ ଭୂମିକା ତୁଲାଉଛି । ଏବେ ବିଗତ ତ୍ରୈମାସିକରେ ଦେଶର ବିକାଶ ଦର 7.7 ପ୍ରତିଶତକୁ ଛୁଇଁଛି । ବିଗତ ଚାରି ବର୍ଷରେ ହୋଇଥିବା ବିଦେଶୀ ନିବେଶ , ବିଦେଶୀ ମୁଦ୍ରା ଭଣ୍ଡାର ନିଜକୁ ନିଜ ମଧ୍ୟରେ ହେଉଛି ଏକ ରେକର୍ଡ ହୋଇଛି ।


    ଆଜି ଭାରତ ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶ ବିଶ୍ୱସନୀୟତା ସୂଚୀରେ ଶ୍ରେଷ୍ଠ ଦୁଇଟି ଅଭିବୃଦ୍ଧି ସମ୍ପର୍ଣ୍ଣ ବଜାର ପ୍ରଦର୍ଶନ ମଧ୍ୟରୁ ହେଉଛି ଗୋଟିଏ । ବ୍ୟବସାୟ କରିବାର ସହଜତା ସୂଚୀରେ 142 ରୁ 100 ସ୍ଥାନରେ ପହଂଚିବା , Logistics Performance Index ରେ 19ଟି ସ୍ଥାନର ସୁଧାର , ବିଶ୍ଵ ପ୍ରତିଯୋଗୀତା ସୂଚକାଙ୍କ ମାନ୍ୟତାରେ 71ରୁ ଆସି 39 ରେ ପହଂଚିବା , ବିଶ୍ଵ ନବସୃଜନ ସୂଚକାଙ୍କ ରେ 21 ତମ ସ୍ଥାନ ଉପରକୁ ଉଠିବା , ଏହା ହେଉଛି ଏହି ଦୃଷ୍ଟିଭଙ୍ଗୀର ପରିଣାମ ।


    ଆପଣମାନଙ୍କର ଜ୍ଞାତସାରରେ ମଧ୍ୟ ଏହା ଅବଶ୍ୟ ଥିବ କି ନିକଟରେ ଭାରତ ଦୁନିଆର ଶ୍ରେଷ୍ଠ 5 ଟି ଅର୍ଥନୈତିକ ବୈଷୟିକ ସମୃଦ୍ଧ ଦେଶ ମଧ୍ୟରେ ମଧ୍ୟ ସ୍ଥାନ ପାଇ ପାରିଛି ।


    କିନ୍ତୁ ଏହି ସକରାତ୍ମକ ସୂଚକାଙ୍କ ସହିତ ଆଗକୁ ବହୁତ ବଡ଼ ପ୍ରଶ୍ନ ଏହା ମଧ୍ୟ ଅଛି କି ଏବେ ଆଗକୁ କ ’ ଣ ହେବ ? ସାଥୀଗଣ , ସାତ ପ୍ରତିଶତ , ଆଠ ପ୍ରତିଶତର ବିକାଶ ହାରରୁ ଆଗକୁ ବଢ଼ି ଆମେ ଦୁଇ ଅଙ୍କ ବିଶିଷ୍ଟ ବିକାଶ ହାର ପ୍ରାପ୍ତ କରିବା ଲକ୍ଷ୍ୟରେ କାର୍ଯ୍ୟ କରିବାର ଅଛି । ଦୁନିଆର ଦୃଷ୍ଟିଭଙ୍ଗୀ ଆଜି ଭାରତକୁ ଏହି ଦୃଷ୍ଟିରେ ମଧ୍ୟ ଦେଖୁଛି କି ଭାରତ କେତେ ବର୍ଷରେ 5 ଟ୍ରିଲିୟନ୍ ଡଲାର କ୍ଲବରେ ସାମିଲ ହେଉଛି ?


    ମୁଁ ସ୍ୱୀକାର କରୁଛି କି ବାଣିଜ୍ୟ ମନ୍ତ୍ରଣାଳୟକୁ , ଆପଣ ସମସ୍ତ ଦାୟିତ୍ୱବାନ ଅଧିକାରୀଗଣ ଏହି ଲକ୍ଷ୍ୟକୁ ଏକ ଆହ୍ୱାନ ଭାବେ ନେବା ଦରକାର । ଆର୍ଥିକ ଜଗତରେ କରା ଯାଇଥିବା ଏହି ପ୍ରଗତି ସିଧା ସଳଖ ଦେଶର ସାଧାରଣ ନାଗରିକଙ୍କ ଜୀବନ ସହିତ ଯୋଡ଼ି ହୋଇଛି ।


    ଏଥିପାଇଁ ଆପଣମାନେ ଏହା ମଧ୍ୟ ଦେଖିଥିବେ କି ଯେତେବେଳେ ମଧ୍ୟ ମୁଁ ବ୍ୟବସାୟ କରିବାର ସହଜତା , ବାଣିଜ୍ୟ କରିବାର ସହଜତା , ତାହା ସହିତ ସହଜରେ ସହାବସ୍ଥାନର ବିଷୟ ମଧ୍ୟ ସଦା ସର୍ବଦା ଉଠାଉଛି । ଆଜିର ଆନ୍ତଃ ସଂଯୋଗୀକରଣ ଦୁନିଆରେ ଏଇ ସମସ୍ତେ ଜଣେ ଅନ୍ୟ ଜଣଙ୍କ ସହିତ ଯୋଡ଼ି ହୋଇଛନ୍ତି ।


    ଯେତେବେଳେ ବିଜୁଳି ସଂଯୋଗ ନେବା ସହଜ ହୋଇଥାଏ , ନିର୍ମାଣକୁ ନେଇ ମଞ୍ଜୁରି ଶୀଘ୍ର ମିଳିଥାଏ , ଯେତେବେଳେ ଉଦ୍ୟୋଗଗୁଡ଼ିକୁ , କମ୍ପାନୀଗୁଡ଼ିକୁ ପ୍ରକ୍ରିୟାଗୁଡ଼ିକ ସହିତ ସଂଘର୍ଷ କରିବାକୁ ପଡ଼ି ନଥାଏ , ତ ତାହାର ଲାଭ ଜନ ସାଧାରଣ ମାନଙ୍କ ପାଖରେ ମଧ୍ୟ ପହଂଚିଥାଏ । ଏଥିପାଇଁ ଆପଣମାନଙ୍କ ପାଇଁ ଏହା ହେଉଛି ଏକ ଆହ୍ୱାନ କି ଏବେ ମଧ୍ୟ ଭିନ୍ନ-ଭିନ୍ନ କ୍ଷେତ୍ରରେ ଯେଉଁ ସମସ୍ୟା ସବୁ ରହିଛି , ଯେଉଁଠାରେ ଶିଥୀଳତାରେ କାର୍ଯ୍ୟ ହେଉଛି , ସେଗୁଡ଼ିକୁ ଯେତେ ଶୀଘ୍ର ସମ୍ଭବ ଦୂର କରାଯିବା ଆବଶ୍ୟକ ।


    ବିଶେଷ କରି ଭିତ୍ତିଭୂମିରେ ଯେଉଁ ଅସୁବିଧା ସବୁ ଆସିଥାଏ , ଉଚ୍ଚ ନେଣଦେଣ ମୂଲ୍ୟ ହୋଇଥାଏ , ବିନିର୍ମାଣକୁ ବଢ଼ାଇବାରେ ଯେଉଁ କଥା ସବୁ ଗତିରୋଧ ସୃଷ୍ଟି କରି ଥାଆନ୍ତି , ସେବାଗୁଡିକୁ ଅନାବଶ୍ୟକ ଭାବେ ପରିବର୍ତ୍ତନ କରିଥାଆନ୍ତି , ସେଗୁଡ଼ିକୁ ରୋକାଯିବା , ସୁଧାର ଅଣାଯିବା ହେଉଛି ବହୁତ ଆବଶ୍ୟକ ।


    ମୁଁ ଖୁସି ଯେ ଏବେ ନିକଟରେ ବାଣିଜ୍ୟ ବିଭାଗ ଦେଶର ଲଜିଷ୍ଟିକ୍ କ୍ଷେତ୍ରରେ ସମନ୍ୱିତ ବିକାଶ ପାଇଁ କଷ୍ଟ ଉଠାଇଛି । ଏହି ପଦକ୍ଷେପ ଦେଶରେ ବାଣିଜ୍ୟ ପରିବେଶକୁ ସୁଧାରିବା ପାଇଁ ବହୁତ ବଡ଼ ଭୂମିକା ତୁଲାଇବାକୁ ଯାଉଛି ।


    ସାଥୀଗଣ , ସମନ୍ୱିତ ଲଜିଷ୍ଟିକ୍ କାର୍ଯ୍ୟାନ୍ୱୟନ ଯୋଜନା ହେଉଛି ଆଜିର ସମୟର ଆହ୍ୱାନ ଏବଂ ନିଉ ଇଣ୍ଡିଆର ମଧ୍ୟ ଆବଶ୍ୟକତା । ନୀତିରେ ପରିବର୍ତ୍ତନ ଆଣି , ଯେଉଁ ବର୍ତ୍ତମାନରେ ବ୍ୟବସ୍ଥା ରହିଛି , ସେଗୁଡ଼ିକରେ ସୁଧାର ଆଣି , ଆଜିର ଆଧୁନିକ କୌଶଳର ଉପଯୋଗ ବୃଦ୍ଧି କରି ଏହି ଲକ୍ଷ୍ୟକୁ ହାସଲ କରାଯାଇପାରେ ।


    ମୋତେ ଅବଗତ କରାଯାଇଛି କି ବାଣିଜ୍ୟ ବିଭାଗ ଏହି ଦିଗରେ ଏକ ଅନଲାଇନ୍ ପୋର୍ଟାଲ ଉପରେ ମଧ୍ୟ କାର୍ଯ୍ୟ କରୁଛନ୍ତି । ବିଶ୍ୱ ବାଣିଜ୍ୟରେ ଭାରତର ଉପସ୍ଥିତିକୁ ଆହୁରି ଅଧିକ ସୁଦୃଢ଼ କରିବା ପାଇଁ , ନୂତନ ଶୀଖରରେ ପହଂଚାଇବା ପାଇଁ ସମସ୍ତ ମନ୍ତ୍ରଣାଳୟ ଏବଂ ସବୁ ରାଜ୍ୟଗୁଡ଼ିକୁ ଏକା ସହିତ ମିଳିମିଶି କାମ କରିବାର ମଧ୍ୟ ଆବଶ୍ୟକତା ରହିଛି । ଯାହାକୁ ଆମେ କହୁଛୁ , ‘ ସାମଗ୍ରିକ ସରକାରୀ ଅଭିବ୍ୟକ୍ତି ’ ତାହାକୁ ଆପଣାଇବାର ଆବଶ୍ୟକତା ରହିଛି ।


    ଏହା ମଧ୍ୟ ହେଉଛି ଏକ ଭଲ ପଦକ୍ଷେପ କି ବାଣିଜ୍ୟ ବିକାଶ ଓ ପ୍ରୋତ୍ସାହନ ପରିଷଦ , ରାଜ୍ୟ ସରକାରମାନେ ଏବଂ କେନ୍ଦ୍ର ଶାସିତ ଅଂଚଳମାନଙ୍କରେ ଆନ୍ତର୍ଜାତିକ ବାଣିଜ୍ୟକୁ ପ୍ରୋତ୍ସାହନ ଦେଲା ଭଳି ପରିବେଶ ସୃଷ୍ଟି କରିବା ପାଇଁ କାର୍ଯ୍ୟ କରୁଛନ୍ତି । ଭାରତର ରପ୍ତାନୀକୁ ବଢ଼ାଇବାର ଅଛି ତ ରାଜ୍ୟଗୁଡ଼ିକୁ ସକ୍ରିୟ ଭାଗୀଦାର କରି ହିଁ ଆଗକୁ ବଢ଼ିବାର ଅଛି ।


    ମୁଁ ବୁଝିପାରୁଛି କି ରାଜ୍ୟ ମାନଙ୍କରେ ରାଜ୍ୟ ସ୍ତରୀୟ ରପ୍ତାନୀ ନୀତି ପ୍ରସ୍ତୁତ କରି , ସେଗୁଡ଼ିକୁ ଜାତୀୟ ବାଣିଜ୍ୟ ନୀତି ସହିତ ବ୍ୟବହାର କରି , ଆର୍ଥିକ ସହାୟତା କରି , ଯେତିକି ମଧ୍ୟ ହିତଧାରକ ଅଛନ୍ତି , ସେମାନଙ୍କୁ ସାଙ୍ଗରେ ନେଇ , ଏହି ଦିଗରେ ଯେତିକି ଦ୍ରୁତ ଗତିରେ ଆଗକୁ ବଢ଼ିବା , ସେତିକି ହିଁ ଦେଶର ଲାଭ ହେବ ।


    ସାଥୀଗଣ , ଆନ୍ତର୍ଜାତୀୟ ବଜାରରେ ଭାରତର ଉପସ୍ଥିତିକୁ ବଢ଼ାଇବା ପାଇଁ ଆମର ଯେଉଁ ପାରମ୍ପରିକ ଉତ୍ପାଦନ ଏବଂ ବଜାର ରହିଛି , ସେଗୁଡ଼ିକୁ ବଜାୟ ରଖି ନୂତନ ଉତ୍ପାଦନ ଏବଂ ନୂତନ ବଜାର ଉପରେ ମଧ୍ୟ ଧ୍ୟାନ ଦିଆଯିବା ହେଉଛି ବହୁତ ଆବଶ୍ୟକ । ଆମକୁ ଦେଶ ଭିତରେ ରହିଥିବା ଆହ୍ୱାନଗୁଡ଼ିକ ସହିତ ହିଁ ଦେଶ ବାହାରର ପରିସ୍ଥିତିଗୁଡ଼ିକ ପାଇଁ ନିଜକୁ ଆହୁରି ସୁଦୃଢ଼ କରିବାକୁ ହେବ ।


    ଯେତେବେଳେ ଆମେ ସ୍ୱଳ୍ପ ମିଆଦୀ ବିକାଶଶୀଳ ଉପଲବ୍ଧତା ଏବଂ ଦୀର୍ଘ ମିଆଦୀ ନିରନ୍ତରତା ମଧ୍ୟରେ ଗୋଟିଏ ସନ୍ତୁଳନ କରି ଚାଲିବା ତ ତାହାର ପରିଣାମ ମଧ୍ୟ ଦେଖିବାକୁ ମିଳିବ ।


    ବିଗତ ବର୍ଷ ଡିସେମ୍ବର ମାସରେ ବିଦେଶ ବାଣିଜ୍ୟ ନୀତି ସହିତ ଜଡ଼ିତ ଯେଉଁ ମଧ୍ୟବର୍ତ୍ତୀକାଳୀନ ସମୀକ୍ଷା କରାଯାଇଥିଲା , ତାହାକୁ ମଧ୍ୟ ମୁଁ ବହୁତ ସକାରାତ୍ମକ ଆରମ୍ଭ ଭାବେ ଗ୍ରହଣ କରୁଛି । ପ୍ରୋତ୍ସାହନ ରାଶି ବୃଦ୍ଧି କରି , ଏମ୍ଏସ୍ଏମ୍ଇ କ୍ଷେତ୍ରର ହାତକୁ ଧରି ରପ୍ତାନୀକୁ ବଢ଼ାଇବା ପାଇଁ କରାଯାଇଥିବା ପ୍ରତ୍ୟେକ ପରିବର୍ତ୍ତନ ହେଉଛି ପ୍ରଶଂସା ଯୋଗ୍ୟ । ଏହା ସିଧା ସଳଖ ଭାବେ ଦେଶର ରୋଜଗାର ଆବଶ୍ୟକତା ସହିତ ଯୋଡ଼ି ହୋଇ ରହିଛି ।


    ଆହୁରି ଏକ ମହତ୍ୱପୂର୍ଣ୍ଣ ବିଷୟ ହେଉିଛି- ଉତ୍ପାଦନର ଗୁଣବତ୍ତା । ଏହା ହେଉଛି କାରଣ କି ବର୍ଷ 2014ରେ ମୁଁ ଅଗଷ୍ଟ 15ରେ ଲାଲକିଲ୍ଲାରୁ ଜିରୋ ଡିଫେକ୍ଟ, ଜିରୋ ଇଫେକ୍ଟ ବିଷୟରେ ଆହ୍ୱାନ କରିଥିଲି । ଉଦ୍ୟୋଗ ଛୋଟ ହେଉ ବା ବଡ଼ , ପ୍ରତ୍ୟେକ ଉତ୍ପାଦକମାନଙ୍କୁ ଏହି କଥା ପାଇଁ ପ୍ରେରଣା ଦେବା ଆବଶ୍ୟକ କି ସେମାନେ ଏଭଳି ଉତ୍ପାଦ ପ୍ରସ୍ତୁତ କରନ୍ତୁ , ଯେଉଁଥିରେ ଜିରୋ ଡିଫେକ୍ଟ ରହିଥାଉ , କେହି ଆମର ରପ୍ତାନୀ ହୋଇଥିବା ଦ୍ରବ୍ୟକୁ ଫେରସ୍ତ ନ କରନ୍ତୁ । ଏହା ସହିତ ମଧ୍ୟ ମୁଁ ଜିରୋ ଇଫେକ୍ଟର କଥା କହିଥିଲି , ଅର୍ଥାତ୍ ଆମର ଉତ୍ପାଦ ପରିବେଶ ଉପରେ କୌଣସି ନକାରାତ୍ମକ ପ୍ରଭାବ ପକାଉ ନ ଥିବ ।


    ଉତ୍ପାଦର ଗୁଣବତ୍ତାକୁ ନେଇ ସତର୍କତା ମେକ୍ ଇନ୍ ଇଣ୍ଡିଆର ଚମକ ବଢ଼ାଇବା ଏବଂ ନିଉ ଇଣ୍ଡିଆର ପରିଚୟକୁ ସୁଦୃଢ଼ କରିବାର କାମ କରିବ ।


    ଆପଣମାନେ ମଧ୍ୟ ଯେତେବେଳେ ଦେଖୁଥିବେ କି ଯେଉଁଠି 2014ରେ ଆମ ଦେଶରେ କେବଳ 2ଟି ମୋବାଇଲ ତିଆରି କାରଖାନା ଥିଲା , ତାହା ଏବେ ବୃଦ୍ଧି ପାଇ 120ହୋଇ ଯାଇଛି , ବହୁତ ହିଁ କମ୍ ଦାମରେ ବିଶ୍ୱସ୍ତରର ଗୁଣାତ୍ମକ ଉତ୍ପାଦନ କରି ଚାଲିଛନ୍ତି , ତ ନିଜକୁ ଗୌରବାନ୍ୱିତ ଅନୁଭବ କରୁଥିବେ ।


    ସାଥୀଗଣ , ଏ ସମୟ ହେଉଛି ସଂକଳ୍ପର , ସମୟ ହେଉଛି ଆହ୍ୱାନ ଗୁଡ଼ିକୁ ସ୍ୱୀକାର କରିବାର ।


    କ ’ ଣ ବାଣିଜ୍ୟ ବିଭାଗ ଏହି ସଂକଳ୍ପ ନେଇ ପାରିବେ କି ବିଶ୍ୱର ସମୁଦାୟ ରପ୍ତାନୀରେ ଭାରତର ଯୋଗଦାନକୁ ବଢ଼ାଇ ଦୁଇ ଗୁଣ କରି , ବର୍ତ୍ତମାନର 1.6 ପ୍ରତିଶତକୁ ବୃଦ୍ଧି କରି ଅତି କମରେ 3.4 ପ୍ରତିଶତ ପର୍ଯ୍ୟନ୍ତ ନେଇ ଯିବେ । ଏହା ବିଶ୍ୱ ଅର୍ଥବ୍ୟବସ୍ଥାରେ ଜିଡିପିରେ ଭାରତର ଯୋଗଦାନର ସମକକ୍ଷ ହେବ । ଏହାଦ୍ୱାରା ଦେଶରେ ରୋଜଗାରର ନୂତନ ସୁଯୋଗ ସୃଷ୍ଟି ହେବ ଆଉ ଆମର ମୁଣ୍ଡ ପିଛା ଆୟ ମଧ୍ୟ ବୃଦ୍ଧି ହେବ ।


    ଏଥିପାଇଁ ସରକାରଙ୍କ ସମସ୍ତ ବିଭାଗ ଆଉ ଏଠାରେ ଉପସ୍ଥିତ ରପ୍ତାନୀ ବିକାଶ ପରିଷଦର ସମସ୍ତ ଲୋକଙ୍କୁ ମିଳିମିଶି ପ୍ରୟାସ କରିବାକୁ ହେବ ।


    ଏହା ବ୍ୟତୀତ ଆଉ ଏକ ସଂକଳ୍ପ ନିଆଯାଇ ପାରିବ ଆମଦାନୀକୁ ନେଇ । କ ’ ଣ ଆମେ କିଛି ହାତଗଣତି କ୍ଷେତ୍ରରେ ଆମଦାନୀ ଉପରେ ଆମର ନିର୍ଭରଶୀଳତାକୁ କମ୍ କରି ପାରିବା ? ସେ ଶକ୍ତି ଆମଦାନୀ ହେଉ , ଇଲେକ୍ଟ୍ରୋନିକ୍ସ ସାମଗ୍ରୀର ଆମଦାନୀ ହେଉ , ପ୍ରତିରକ୍ଷା ବିନିର୍ମାଣ କ୍ଷେତ୍ର ହେଉ , ଅଥବା ଡାକ୍ତରୀ ଉପକରଣର କ୍ଷେତ୍ର ହେଉ । ମେକ୍ ଇନ୍ ଇଣ୍ଡିଆ ଦ୍ୱାରା ଏହା ସମ୍ଭବ ହେବ ।


    ଘରୋଇ ବିନିର୍ମାଣ ଦ୍ୱାରା ଆମଦାନୀ କ୍ଷେତ୍ରରେ 10% କମ୍ ହେବା ଦେଶରେ ସାଢ଼େ ତିନି ଲକ୍ଷ କୋଟି ଟଙ୍କାର ଆୟ ବଢ଼ାଇ ପାରିବ । ଏହା ଦେଶର ଜିଡିପିରେ ବୃଦ୍ଧିକୁ ଦୁଇ ଅଙ୍କ ବିଶିଷ୍ଟକୁ ନେଇ ଯାଇ ଏକ ପ୍ରଭାବଶାଳୀ ଉପକରଣ ହୋଇ ପାରିବ ।


    ମୁଁ ଆପଣମାନଙ୍କୁ ଇଲେକ୍ଟ୍ରୋନିକ୍ସ ସାମଗ୍ରୀର ବିନିର୍ମାଣର ଉଦାହରଣ ଦେବାକୁ ଚାହୁଁଛି । କ ’ ଣ ଏହା ଆପଣ ସମସ୍ତଙ୍କ ପାଇଁ ଏକ ଆହ୍ୱାନ ନୁହେଁ କି ଦେଶରେ ଇଲେକ୍ଟ୍ରୋନିକ୍ସ ସାମଗ୍ରୀ ଆବଶ୍ୟକତାର ମୋଟ 65 ପ୍ରତିଶତ ଆମକୁ ବାହାରୁ କିଣିବାକୁ ପଡ଼ୁଛି ?


    ଯେପରିକି ମୋବାଇଲ ଫୋନ୍ କ୍ଷେତ୍ରରେ ହୋଇଛି , ସେହିପରି କ ’ ଣ ଆମେ ଏହି ଆହ୍ୱାନକୁ ସ୍ୱୀକାର କରି , ଦେଶକୁ ଇଲେକ୍ଟ୍ରୋନିକ୍ସ ସାମଗ୍ରୀ ବିନିର୍ମାଣରେ ଆତ୍ମନିର୍ଭରଶୀଳ କରି ପାରିବା ?


    ସାଥୀଗଣ , ଆପଣ ମାନେ ଏହା ସହିତ ମଧ୍ୟ ପରିଚିତ କି ଆମଦାନୀ ଉପରେ ନିର୍ଭରଶୀଳତାକୁ କମ୍ କରିବା ଦିଗରେ ଏକ ବହୁତ ମହତ୍ୱପୂର୍ଣ୍ଣ ପଦକ୍ଷେପ ବିଗତ ବର୍ଷ ଉଠାଯାଇଛି । ସାଧାରଣ ଅଧିଗ୍ରହଣ (ମେକ୍ ଇନ୍ ଇଣ୍ଡିଆକୁ ଅଗ୍ରାଧିକାର) ଆଦେଶ ଦ୍ୱାରା ସରକାରଙ୍କର ସମସ୍ତ ବିଭାଗଗୁଡ଼ିକ ଏବଂ ସଂସ୍ଥାଗୁଡ଼ିକରେ କିଣା ଯାଉଥିବା ଜିନିଷଗୁଡ଼ିକ ଏବଂ ସେବାଗୁଡ଼ିକରେ ଘରୋଇ ଉତ୍ସରୁ କିଣିବା ଉପରେ ଗୁରୁତ୍ୱ ଦିଆ ଯାଉଛି । ଏହି ଆଦେଶକୁ ସଂପୂର୍ଣ୍ଣ ଗୁରୁତର ସହିତ କାର୍ଯ୍ୟକାରୀ କରିବା ଉପରେ ପ୍ରୟାସ କରାଯିବା ଆବଶ୍ୟକ ।


    ଏଥିପାଇଁ ଆପଣ ସମସ୍ତଙ୍କୁ , ସରକାରଙ୍କର ସମସ୍ତ ବିଭାଗଗୁଡ଼ିକୁ , ନିଜର ଅନୁଧ୍ୟାନ ବ୍ୟବସ୍ଥାକୁ , ଏହି ଆଦେଶର ପାଳନ ପାଇଁ ଆହୁରି ସୁଦୃଢ଼ କରିବାକୁ ହେବ ।


    ଘରୋଇ ଉତ୍ପାଦନ ବଢ଼ାଇବା ପାଇଁ ସରକାର ଆହୁରି କେତେକ ଗୁରୁତ୍ୱପୂର୍ଣ୍ଣ ନିଷ୍ପତ୍ତି ନେଇଛନ୍ତି । ସେ ହୁଏତ ନିୟନ୍ତ୍ରିତ ଫ୍ରେମ୍ ୱାର୍କ ହେଉ , ନିୟନ୍ତ୍ରିତ ଫ୍ରେମ୍ ୱାର୍କରେ ସରଳତା ଆଣିବାର କଥା ହେଉ , ନିବେଶ ଅନୁକୂଳ ନୀତି ହେଉ , ବିନିର୍ମାଣ ଏବଂ ଲଜିଷ୍ଟିକ୍ ଉପରେ ଗୁରୁତ୍ୱ ଦେବା ହେଉ , ଏ ସମସ୍ତ ଏଥିପାଇଁ କରାଯାଉଛି କି ଭାରତ ଆତ୍ମନିର୍ଭରଶୀଳ ହେଉ , ଏକବିଂଶ ଶତାବ୍ଦୀର ଔଦ୍ୟୋଗିକ କ୍ରାନ୍ତିରେ ଗୋଟିଏ ପାଦ ମଧ୍ୟ ପଛରେ ରହି ନ ଯାଉ ।


    ମେକ୍ ଇନ୍ ଇଣ୍ଡିଆ ସହିତ ଏହି ଗୌରବ ବୃଦ୍ଧି ପାଉ , ନୂତନ ଭାବେ ନିର୍ମାଣ ହେବାକୁ ଥିବା ବାଣିଜ୍ୟ ଭବନର ମଧ୍ୟ ଗୌରବ ବୃଦ୍ଧି ପାଉ , ଏହା ହେଉଛି ମୋର କାମନା ।


    ସାଥୀଗଣ , ଏଠାକୁ ଆସିବା ପୂର୍ବରୁ ଆପଣ ମାନେ ମୋ ହାତରେ ଆଉ ଏକ ଶୁଭ କାର୍ଯ୍ୟ କରାଇଛନ୍ତି । ଏହି ପରିସରରେ ମୌଲଶ୍ରୀ ଅଥବା ବକୁଳ ବୃକ୍ଷକୁ ଲଗାଇବାର ସୌଭାଗ୍ୟ ମୋତେ ମିଳିଛି । ମୌଲଶ୍ରୀର ବହୁତ ପୌରାଣିକ ମାନ୍ୟତା ରହିଛି , କେତେ ମଧ୍ୟ ଔଷଧୀୟ ଗୁଣରେ ସମୃଦ୍ଧ ହେଉ , ଆଉ ଏହାର ବୃକ୍ଷ ବର୍ଷ ବର୍ଷ ଧରି ଛାୟା ପ୍ରଦାନ କରିଥାଏ , ମୋତେ ଅବଗତ କରାଯାଇଛି କି ଏହା ବ୍ୟତୀତ ଏଠାରେ ପାଖାପାଖି ଆହୁରି ହଜାରେ ଗଛ ଲଗାଇବାର ଯୋଜନା ଅଛି ।


    ନୂତନ ଭାବେ ନିର୍ମାଣ ହେବାକୁ ଥିବା ବାଣିଜ୍ୟ ଭବନ , ପ୍ରକୃତି ସହିତ ଏହି ବାର୍ତ୍ତାଳପ , ସେଥିରେ କାର୍ଯ୍ୟ କରିବାକୁ ଥିବା ଲୋକମାନଙ୍କୁ ଆନନ୍ଦିତ କରିବ , ସେମାନଙ୍କୁ ଆରାମ ପ୍ରଦାନ କରିବ ।


    ପର୍ଯ୍ୟାବରଣର ଅନୁକୂଳ , କିନ୍ତୁ ଆଧୁନିକ ଜ୍ଞାନ କୌଶଳରେ ସମ୍ପର୍ଣ୍ଣ ବାତାବରଣରେ ଆପଣ ସମସ୍ତେ ନିଉ ଇଣ୍ଡିଆ ପାଇଁ ନିଜର ଶ୍ରେଷ୍ଠତମ ଯୋଗଦାନ ଦିଅନ୍ତୁ , ସର୍ବଶ୍ରେଷ୍ଠ ଉଦ୍ୟମ କରନ୍ତୁ , ଏହି କାମନା ସହିତ ମୁଁ ନିଜ କଥା ସମାପ୍ତ କରୁଛି ।


    ପୁଣି ଥରେ ଆପଣ ସମସ୍ତଙ୍କୁ ବାଣିଜ୍ୟ ଭବନର ନିର୍ମାଣ କାର୍ଯ୍ୟ ଆରମ୍ଭ ହେବା ଅବସରରେ ବହୁତ-ବହୁତ ଶୁଭେଚ୍ଛା ଓ ଅଭିନନ୍ଦନ ।


    ଧନ୍ୟବାଦ!!!


    **********

    
    
    (Release ID: 1536388) Visitor Counter : 1