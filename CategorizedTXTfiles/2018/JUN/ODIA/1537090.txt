      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଇଥାନଲ ଯୁକ୍ତ ପେଟ୍ରୋଲ (ଇବିପି) କାର୍ଯ୍ୟକ୍ରମ ଚଳାଇବା ଲାଗି ରାଷ୍ଟ୍ରାୟତ୍ତ କ୍ଷେତ୍ରର ତୈଳ ବିପଣନ କମ୍ପାନୀଗୁଡ଼ିକ ଦ୍ୱାରା ଇଥାନଲ କ୍ରୟ ବ୍ୟବସ୍ଥା ନିର୍ମାଣ କରିବା- ରାଷ୍ଟ୍ରାୟତ୍ତ ତୈଳ କମ୍ପାନୀଗୁଡ଼ିକର ସପ୍ଲାଇ ନିମନ୍ତେ ଇଥାନଲ ମୂଲ୍ୟର ସମୀକ୍ଷାକୁ କ୍ୟାବିନେଟ ଅନୁମୋଦନ
      Posted On: 27 JUN 2018 9:06PM by PIB Bhubaneshwar


    ଇଥାନଲ ଯୁକ୍ତ ପେଟ୍ରୋଲ (ଇବିପି) କାର୍ଯ୍ୟକ୍ରମ ଚଳାଇବା ଲାଗି ରାଷ୍ଟ୍ରାୟତ୍ତ କ୍ଷେତ୍ରର ତୈଳ ବିପଣନ କମ୍ପାନୀଗୁଡ଼ିକ ଦ୍ୱାରା ଇଥାନଲ କ୍ରୟ ବ୍ୟବସ୍ଥା ନିର୍ମାଣ କରିବା- ରାଷ୍ଟ୍ରାୟତ୍ତ ତୈଳ କମ୍ପାନୀଗୁଡ଼ିକୁ ଯୋଗାଣ ନିମନ୍ତେ ଇଥାନଲ ମୂଲ୍ୟର ସମୀକ୍ଷାକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ) ଅନୁମୋଦନ କରିଛନ୍ତି ।


    ସିସିଇଏ ବର୍ତ୍ତମାନ ଇଥାନଲ ଯୋଗାଣ ଅବଧି 01 ଡିସେମ୍ବର , 2018 ଠାରୁ 30 ନଭେମ୍ବର , 2019 ସମୟରେ ଆଗାମୀ ଆଖୁ ସିଜିନ 2018-19 ଲାଗି ନିମ୍ନଲିଖିତ ଅନୁମୋଦନ ଦେଇଛନ୍ତି:


    - ଭାରୀ ଗୁଡ଼ରୁ ପ୍ରସ୍ତୁତ ଇଥାନଲର ଟିକସ ମୁକ୍ତ ମିଲ ମୂଲ୍ୟ ଲିଟର ପ୍ରତି 43.70 ଟଙ୍କା ନିର୍ଦ୍ଧାରଣ କରିବା (ବର୍ତ୍ତମାନ ମୂଲ୍ୟ 40.85 ଟଙ୍କାରୁ) । ଏହାବ୍ୟତୀତ ଜିଏସଟି ଏବଂ ପରିବହନ ଶୁଳ୍କ ଦେୟ ହେବ ।


    - ଭାରୀ ଗୁଡ଼ରୁ ସଂଗ୍ରହ କରାଯାଇଥିବା ଇଥାନଲ ଏବଂ ଆଖୁ ରସର ଟିକସମୁକ୍ତ ମୂଲ୍ୟ ଲିଟର ପ୍ରତି 47.49 ଟଙ୍କା ନିର୍ଦ୍ଧାରଣ କରିବା । ଏହାବ୍ୟତୀତ ଜିଏସଟି ଏବଂ ପରିବହନ ଶୁଳ୍କ ଦେୟ ହେବ ।


    - ଆଖୁ ସିଜିନ 2018-19 ଲାଗି ଇଥାନଲ ମୂଲ୍ୟ ଆନୁମାନିକ ଏଫଆରପି ଉପରେ ଆଧାରିତ ଅଟେ । ସେଥିପାଇଁ ଏହାର ସଂଶୋଧନ ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଦ୍ୱାରା ସରକାରଙ୍କ ପକ୍ଷରୁ ଘୋଷିତ ଉଚିତ ଏବଂ ଲାଭକାରୀ ମୂଲ୍ୟ ଅନୁସାରେ କରାଯିବ ।


    - ଇଥାନଲ ଯୋଗାଣ ବର୍ଷ 2019-20 ଲାଗି ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ମୂଲ୍ୟ ଗୁଡ଼ ଏବଂ ଆଖୁର ଏଫଆରପିରୁ ପ୍ରସ୍ତୁତ ଚିନିର ମାନକ ବ୍ୟୟ ଅନୁସାରେ ସଂଶୋଧିତ କରାଯିବ ।


    ସମସ୍ତ ଡିଷ୍ଟିଲାରୀ ଯୋଜନାର ଲାଭ ନେଇପାରିବେ । ଆଶା କରାଯାଉଛି ଯେ ବୃହତ ସଂଖ୍ୟାରେ ଡିଷ୍ଟିଲାରୀ ଇବିପି କାର୍ଯ୍ୟକ୍ରମ ନିମନ୍ତେ ଇଥାନଲ ସପ୍ଲାଇ କରିବେ । ଇଥାନଲ ଯୋଗାଣକାରୀଙ୍କୁ ଲାଭକାରୀ ମୂଲ୍ୟ ଦେବା ଦ୍ୱାରା ଆଖୁ ଚାଷୀଙ୍କ ବକେୟା ରାଶି ହ୍ରାସ କରିବାରେ ସହାୟତା ମିଳିବ । ଏହାଦ୍ୱାରା ଆଖୁ ଚାଷୀଙ୍କ ସମସ୍ୟା ଦୂର ହେବ ।


    ଇବିପି କାର୍ଯ୍ୟକ୍ରମ ନିମନ୍ତେ ଇଥାନଲର ଉପଲବ୍ଧତା ଯଥେଷ୍ଟ ବୃଦ୍ଧି ପାଇବାର ଆଶା କରାଯାଉଛି । ଏହି ବୃଦ୍ଧି ସି- ଭାରୀ ଗୁଡ଼ ଆଧାରିତ ଇଥାନଲର ଉଚ୍ଚ ମୂଲ୍ୟ ତଥା ବି- ଭାରୀ ଗୁଡ଼ରୁ ବାହାର କରାଯାଇଥିବା ଏବଂ ଆଖୁ ରସରୁ ବାହାରିଥିବା ଇଥାନଲର କ୍ରୟରେ ସହାୟତା ମିଳିବ । ପେଟ୍ରୋଲରେ ଅଧିକ ମାତ୍ରାରେ ଇଥାନଲ ମିଶାଇବାର ଅନେକ ଲାଭ ରହିଛି । ଏହାଦ୍ୱାରା ଆମଦାନୀ ନିର୍ଭରଶୀଳତା ହ୍ରାସ ପାଇବ , କୃଷି କ୍ଷେତ୍ରକୁ ସହାୟତା ମିଳିପାରିବ , ପରିବେଶ ଅନୁକୂଳ ଇନ୍ଧନ ମିଳିବ , ପ୍ରଦୂଷଣ କମ ହେବ ଏବଂ କୃଷକମାନେ ଅତିରିକ୍ତ ଆୟ କରିପାରିବେ ।


    ସରକାର 2014ରୁ ଇଥାନଲର ପ୍ରଶାସିତ ମୂଲ୍ୟ ଅଧିସୂଚିତ କରୁଛନ୍ତି । ଏହି ନିଷ୍ପତ୍ତି ଦ୍ୱାରା ଗତ ଚାରି ବର୍ଷରେ ଇଥାନଲ ଯୋଗାଣରେ ଯଥେଷ୍ଟ ସୁଧାର ଆସିଛି । ରାଷ୍ଟ୍ରାୟତ୍ତ କ୍ଷେତ୍ରର ତୈଳ ବିପଣନ କମ୍ପାନୀ ଦ୍ୱାରା ଇଥାନଲର କ୍ରୟରେ ବୃଦ୍ଧି ହୋଇଛି । ଏହି କମ୍ପାନୀଗୁଡ଼ିକ ଯୋଗାଣ ବର୍ଷ 2013-14ରେ 38 କୋଟି ଲିଟର ଇଥାନଲର କ୍ରୟ କରିଛନ୍ତି ଯାହା 2017-18ରେ ବୃଦ୍ଧି ପାଇଁ 140 କୋଟି ଲିଟର ହୋଇଯାଇଛି ।


    ଚଳିତ ଆଖୁ ସିଜିନରେ ଆଖୁ ଏବଂ ଆଖୁ ଉତ୍ପାଦନରେ ବୃଦ୍ଧି ହୋଇଛି , ଯାହାଦ୍ୱାରା ଆଖୁର ମୂଲ୍ୟ କମ ହୋଇଛି । ଯାହାର ଫଳସ୍ୱରୂପ ଆଖୁ ଉଦ୍ୟୋଗ ଦ୍ୱାରା କୃଷକମାନଙ୍କୁ ଦିଆଯାଉଥିବା ଅର୍ଥରାଶି କମ କ୍ଷମତା କାରଣରୁ ଆଖୁ କୃଷକମାନଙ୍କ ବକେୟା ରାଶି ବୃଦ୍ଧି ପାଇଛି । ସରକାର କୃଷକମାନଙ୍କ ବକେୟା ରାଶିକୁ କମ କରିବା ଲାଗି ଅନେକ ନିଷ୍ପତ୍ତି ନେଇଛନ୍ତି ।


    ଚିନି ମିଲ/ଡିଷ୍ଟିଲାରୀର ରାଜସ୍ୱ ପ୍ରାପ୍ତିର ଏକ ଅଂଶବିଶେଷ ଇଥାନଲ ଅଟେ । ସେଥିପାଇଁ ସରକାର ସି-ଭାରୀ ଗୁଡ଼ରୁ ପ୍ରସ୍ତୁତ ଇଥାନଲର ମୂଲ୍ୟ ସମୀକ୍ଷା କରିବା ଲାଗି ନିଷ୍ପତ୍ତି ନେଇଛନ୍ତି ।


    ସରକାର ପ୍ରଥମ ଥର ପାଇଁ ବି- ଭାରୀ ଗୁଡ଼ ଏବଂ ଆଖୁ ରସର ମୂଲ୍ୟ ନିର୍ଦ୍ଧାରଣ କରୁଛନ୍ତି । ଏହାଦ୍ୱାରା କୃଷକମାନଙ୍କୁ ଅର୍ଥରାଶି ପଇଠ କରିବା ଲାଗି ଆଖୁ ଉଦ୍ୟୋଗର କ୍ଷମତା ଉପରେ ସକାରାତ୍ମକ ପ୍ରଭାବ ପଡ଼ିବ । ଏହାଛନା ଇବିପି କାର୍ଯ୍ୟକ୍ରମ ଲାଗି ଇଥାନଲର ଉପଲବ୍ଧତା ବୃଦ୍ଧି ପାଇବ । ଏହା ମାର୍ଚ୍ଚ , 2018 ସମୟରେ ସରକାରଙ୍କ ଦ୍ୱାରା ଘୋଷିତ ଜାତୀୟ ଜୈବ ଇନ୍ଧନ ନୀତି-2018 ଅନୁରୂପ ଅଟେ , ଯାହାଦ୍ୱାରା ଇଥାନଲ ଉତ୍ପାଦନ ଲାଗି କଞ୍ଚା ସାମଗ୍ରୀ ପରିଧି ବୃଦ୍ଧି କରାଯାଇଛି ।


    **********

    
    
    (Release ID: 1537090) Visitor Counter : 3