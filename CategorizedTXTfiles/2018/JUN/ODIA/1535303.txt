      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଫିଟନେସ ଭିଡିଓ ଅନୁଭୂତି ବାଣ୍ଟିଲେ ପ୍ରଧାନମନ୍ତ୍ରୀ; ଆଇପିଏସ ଅଫିସରମାନଙ୍କୁ ଦେଲେ ଫିଟନେସ ଆହ୍ୱାନ
      Posted On: 13 JUN 2018 5:50PM by PIB Bhubaneshwar


    ବିରାଟ କୋହଲିଙ୍କ ଦ୍ୱାରା କରାଯାଇଥିବା ଫିଟନେସ ଆହ୍ୱାନକୁ ଗ୍ରହଣ କରି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ତାଙ୍କର ଫିଟନେସ ଭିଡିଓକୁ ସେୟାର କରିଛନ୍ତି ।


    ପ୍ରଧାନମନ୍ତ୍ରୀ କହିଛନ୍ତି , “ ଏଗୁଡ଼ିକ ହେଉଛି ମୋ ସକାଳ ବ୍ୟାୟାମର କେତେକ ମୁହୂର୍ତ୍ତ । ଯୋଗ ବ୍ୟତୀତ ମୁଁ ପଞ୍ଚତତ୍ତ୍ଵ ବା ପ୍ରକୃତିର 5ଟି ଉପାଦାନ- ପୃଥ୍ୱୀ , ଜଳ , ଅଗ୍ନି , ବାୟୁ , ଆକାଶ ଦ୍ୱାରା ଅନୁପ୍ରାଣିତ ହୋଇ ଏକ ଟ୍ରାକରେ ଚାଲେ । ଏହା ମୋତେ ତାଜା କରିବା ସହ ଯୁବ ସୁଲଭତାରେ ଭରିଦିଏ । ମୁଁ ମଧ୍ୟ ପ୍ରାଣାୟମ ଅଭ୍ୟାସ କରେ । #Hum Fit Toh India Fit. # ମୁଁ ଫିଟ୍ ତ ଭାରତ ଫିଟ୍ ।


    ଫିଟନେସ ପାଇଁ ଦିନକର କିଛି ଅଂଶ ଦେବା ପାଇଁ ମୁଁ ପ୍ରତ୍ୟେକ ଭାରତୀୟଙ୍କୁ ଅନୁରୋଧ କରୁଛି ।


    ଆପଣଙ୍କୁ ସହଜ ମନେ ହେଉଥିବା ଯେକୌଣସି ବ୍ୟାୟାମ କରନ୍ତୁ ଏବଂ ଆପଣଙ୍କ ଜୀବନ ଉପରେ ଏହାର ସକାରାତ୍ମକ ପ୍ରଭାବ ଅନୁଭବ କରନ୍ତୁ! #Fitness Challenge #Hum Fit Toh India Fit.” # ଫିଟନେସ ଆହ୍ୱାନ # ମୁଁ ଫିଟ୍ ତ ଭାରତ ଫିଟ୍ # । ”


    ଫିଟନେସ ଆହ୍ୱାନକୁ ଆଗକୁ ବଢ଼ାଇ , ପ୍ରଧାନମନ୍ତ୍ରୀ କର୍ଣ୍ଣାଟକ ମୁଖ୍ୟମନ୍ତ୍ରୀ ଶ୍ରୀ ଏଚ ଡି କୁମାରସ୍ୱାମୀ , ଟେବୁଲ ଟେନିସ ଖେଳାଳି ସୁଶ୍ରୀ ମନିକା ବାତ୍ରା ଏବଂ 40 ବର୍ଷରୁ ଉର୍ଦ୍ଧ୍ଵ ସମସ୍ତ ଆଇପିଏସ ପଦାଧିକାରୀମାନଙ୍କୁ ଫିଟନେସ ଆହ୍ୱାନ କରିଛନ୍ତି ।


    “ ଫିଟନେସ ଆହ୍ୱାନ ପାଇଁ ନିମ୍ନଲିଖିତ ବ୍ୟକ୍ତିଙ୍କୁ ମନୋନୀତ କରି ମୁଁ ଆନନ୍ଦିତ । ଏମାନେ ହେଲେ:- କର୍ଣ୍ଣାଟକ ମୁଖ୍ୟମନ୍ତ୍ରୀ ଶ୍ରୀ ଏଚ ଡି କୁମାରସ୍ୱାମୀ ।


    ଭାରତର ଗର୍ବ ଓ 2018 ରାଜ୍ୟଗୋଷ୍ଠୀ କ୍ରୀଡାରେ ଦେଶ ପାଇଁ ସର୍ବାଧିକ ପଦକ ବିଜୟୀ ଖେଳାଳିଙ୍କ ମଧ୍ୟରେ ସ୍ଥାନ ପାଇଥିବା ମନିକା ବାତ୍ରା ।


    ସାହସୀ ଆଇପିଏସ ପଦାଧିକାରୀବୃନ୍ଦ ବିଶେଷ କରି 40 ବର୍ଷରୁ ଉର୍ଦ୍ଧ୍ଵ ଅଫିସର ,” ବୋଲି ପ୍ରଧାନମନ୍ତ୍ରୀ କହିଛନ୍ତି ।


    ***********

    
    
    (Release ID: 1535303) Visitor Counter : 1