      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଚିନି କ୍ଷେତ୍ରରେ ବର୍ତ୍ତମାନ ସମସ୍ୟାର ସମାଧାନ ଉପାୟକୁ କ୍ୟାବିନେଟ ମଞ୍ଜୁରି
      Posted On: 06 JUN 2018 6:05PM by PIB Bhubaneshwar


    ଚିନି ମିଲର ନଗଦ ସମସ୍ୟା କାରଣରୁ କୃଷକମାନଙ୍କୁ ଆଖୁ ମୂଲ୍ୟର ଅତ୍ୟଧିକ ବକେୟା ରାଶି ପ୍ରଦାନଜନିତ ସମସ୍ୟା ସମାଧାନ ଲାଗି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ପାଖାପାଖି 7 ହଜାର କୋଟି ଟଙ୍କାର ନିମ୍ନଲିଖିତ ଉପାୟକୁ ମଞ୍ଜୁରି ଦେଇଛନ୍ତି ।
    
    1. ଗୋଟିଏ ବର୍ଷ ଲାଗି 30 ଲକ୍ଷ ମେଟ୍ରିକ ଟନ (ଏଲଏମଟି) ଚିନିର ସୁରକ୍ଷିତ ସଂରକ୍ଷଣ ପ୍ରସ୍ତୁତ କରିବା ଲାଗି ଆନୁମାନିକ 1,175 କୋଟି ଟଙ୍କା ଖର୍ଚ୍ଚ କରାଯିବ । ତେବେ ଖାଦ୍ୟ ଏବଂ ସାଧାରଣ ବଂଟନ ବିଭାଗ (ଡିଏଫପିଡି) ବଜାର ମୂଲ୍ୟ ଏବଂ ଚିନିର ଉପଲବ୍ଧତା ଆଧାରରେ ଯେକୌଣସି ସମୟରେ ଏହାର ସମୀକ୍ଷା କରିପାରିବ । ଆଖୁ ମୂଲ୍ୟର ବକେୟା ଅର୍ଥ ମିଲଗୁଡ଼ିକ ପକ୍ଷରୁ ସିଧାସଳଖ କୃଷକମାନଙ୍କୁ ସେମାନଙ୍କ ଏକାଉଂଟରେ ଜମା କରିଦିଆଯିବ ।
    
    2. ମିଲ ସମ୍ମୁଖରେ ଧଳା/ବିଶୋଧିତ ସର୍ବନିମ୍ନ ବିକ୍ରି ମୂଲ୍ୟ ନିର୍ଦ୍ଧାରଣ କରିବା ଲାଗି ଆବଶ୍ୟକ ବସ୍ତୁ ଅଧିନିୟମ 1995 ଅନ୍ତର୍ଗତ ଚିନି ମୂଲ୍ୟ (ନିୟନ୍ତ୍ରଣ) ଆଦେଶ 2018 ଅଧିସୂଚିତ କରାଯିବ, ଯାହାଦ୍ୱାରା କମ ମୂଲ୍ୟରେ ଚିନି ମିଲଗୁଡ଼ିକ ଦ୍ୱାରା ଧଳା/ ବିଶୋଧିତ ଚିନି ବିକ୍ରି ଘରୋଇ ବଜାରରେ କରାଯାଇପାରିବ ନାହିଁ । ଧଳା ଚିନିର ସର୍ବନିମ୍ନ ବିକ୍ରି ମୂଲ୍ୟ ଆଖୁର ଉଚିତ ଲାଭ ମୂଲ୍ୟ (ଏଫଆରପି) ଏବଂ ଧଳା/ ବିଶୋଧିତ ଚିନିର ସର୍ବନିମ୍ନ ପରିବର୍ତ୍ତନୀୟ ବ୍ୟୟ ଆଧାରରେ ନିର୍ଦ୍ଧାରଣ ହେବ । ଧଳା/ବିଶୋଧିତ ଚିନିର ସର୍ବନିମ୍ନ ବିକ୍ରି ମୂଲ୍ୟ ଆରମ୍ଭରୁ କିଲୋ ପ୍ରତି 29 ଟଙ୍କା ନିର୍ଦ୍ଧାରଣ କରାଯିବ, ଯାହାକୁ ପରେ ଡିଏଫପିଡି ଦ୍ୱାରା ଏଫଆରପି ଆଦିରେ ପରିବର୍ତ୍ତନ ଆଧାରରେ ସଂଶୋଧନ କରାଯାଇପାରିବ । ଏହାଦ୍ୱାରା ଉପଭୋକ୍ତାମାନଙ୍କ ଲାଗି ଉଚିତ ମୂଲ୍ୟରେ ଚିନି ଉପଲବ୍ଧତା ପ୍ରଭାବିତ ହେବ ନାହିଁ ଏବଂ ସରକାର ଏପରି ପ୍ରକ୍ରିୟା ଲାଗୁ କରିବେ ଯାହାଦ୍ୱାରା ଚିନିର ଖୁଚୁରା ମୂଲ୍ୟରେ ସମ୍ପୂର୍ଣ୍ଣ ନିୟନ୍ତ୍ରଣ ସୁନିଶ୍ଚିତ କରାଯାଇପାରିବ । ବର୍ତ୍ତମାନ ଚିନି ମିଲର ସଂରକ୍ଷଣ ସୀମା ନିର୍ଦ୍ଧାରଣ କରି ଏହି କାର୍ଯ୍ୟ କରାଯିବ । ମିଲର ସଂରକ୍ଷଣ ସୀମାକୁ ଆରମ୍ଭରେ ବର୍ତ୍ତମାନ ଚିନିର ଅବଧି ଲାଗି ଲାଗୁ କରାଯିବ, ଯାହାକୁ ଡିଏଫପିଡି ଯେକୌଣସି ସମୟରେ ସମୀକ୍ଷା କରିପାରିବେ ।
    
    3. ଚିନି ମିଲଗୁଡ଼ିକ ସହ ଜଡ଼ିତ ବର୍ତ୍ତମାନର ଭାଟିରେ ଇନସିରେସନ ବଏଲର ଏବଂ ନୂଆ ଭାଟି ପ୍ରତିଷ୍ଠା କରି ସେଗୁଡ଼ିକରେ ସୁଧାର ଆଣି କ୍ଷମତା ବୃଦ୍ଧି କରାଯିବ; ସରକାର 5 ବର୍ଷର ଅବଧି ଲାଗି 1332 କୋଟି ଟଙ୍କାର ସର୍ବାଧିକ ଆର୍ଥିକ ସହାୟତାର ସୁଧ ବହନ କରିବେ; ଯେଉଁଥିରେ ଋଣ ସ୍ଥଗିତ ହେବାର ଗୋଟିଏ ବର୍ଷର ଅବଧିର ପାଖାପାଖି 4,400 କୋଟି ଟଙ୍କାର ବ୍ୟାଙ୍କ ଋଣ ସାମିଲ ରହିଛି ଯାହା ତିନି ବର୍ଷର ଅବଧିରେ ବ୍ୟାଙ୍କ ଦ୍ୱାରା ଚିନି ମିଲଗୁଡ଼ିକୁ ଆବଂଟିତ କରାଯିବ । ଏ ସମ୍ପର୍କରେ ଡିଏଫପିଡି ବିସ୍ତୃତ ଯୋଜନା ପ୍ରସ୍ତୁତ କରିବ । ଯାହାଦ୍ୱାରା ଅତିରିକ୍ତ ଚିନି ଉତ୍ପାଦନ ହେବା ସ୍ଥିତିରେ ଚିନିର କମ ଆମଦାନୀ ସୂଚୀରେ ରଖିବାରେ ସହାୟତା ମିଳିବ ।

    **********

    
    
    (Release ID: 1534952) Visitor Counter : 1