      ଜଳ ସମ୍ପଦ ମନ୍ତ୍ରଣାଳୟ

      ତାଜିକିସ୍ତାନଠାରେ ଆୟୋଜିତ “ ଅନ୍ତର୍ଜାତୀୟ କାର୍ଯ୍ୟପନ୍ଥା ଗ୍ରହଣ ଦଶନ୍ଧି: ପୋଷଣୀୟ ବିକାଶ ପାଇଁ ଜଳ- 2018-2028” ସମ୍ମିଳନୀରେ ଯୋଗ ଦେବେ ନୀତିନ ଗଡ଼କରୀ
      Posted On: 19 JUN 2018 4:10PM by PIB Bhubaneshwar


    ତାଜିକିସ୍ତାନଠାରେ ଜୁନ୍ 20-21 , 2018 ପର୍ଯ୍ୟନ୍ତ ଆୟୋଜିତ “ ଆନ୍ତର୍ଜାତୀୟ କାର୍ଯ୍ୟପନ୍ଥା ଗ୍ରହଣର ଦଶନ୍ଧି: ପୋଷଣୀୟ ବିକାଶ ପାଇଁ ଜଳ- 2018-2028 ” ସମ୍ମିଳନୀରେ କେନ୍ଦ୍ର ଜଳସଂପଦ , ନଦୀ ବିକାଶ ତଥା ଗଙ୍ଗା ସଂରକ୍ଷଣ ଏବଂ ଜାହାଜ ଚଳାଚଳ , ସଡ଼କ ପରିବହନ ଓ ଜାତୀୟ ରାଜପଥ ମନ୍ତ୍ରୀ ଶ୍ରୀ ନୀତିନ ଗଡ଼କରୀ ଯୋଗ ଦେଉଛନ୍ତି । ଏହି ସମ୍ମିଳନୀରେ ଯୋଗ ଦେବା ସକାଶେ ଶ୍ରୀ ଗଡ଼କରୀ ଆଜି ତାଜିକିସ୍ତାନ ଯାତ୍ରା କରୁଛନ୍ତି । ତାଜିକିସ୍ତାନର ରାଜଧାନୀ ସୁସାମ୍ବେଠାରେ “ ଅନ୍ତର୍ଜାତୀୟ କାର୍ଯ୍ୟପନ୍ଥା ଗ୍ରହଣର ଦଶନ୍ଧି: ପୋଷଣୀୟ ବିକାଶ ପାଇଁ ଜଳ- 2018-2028 ” ଶୀର୍ଷକ ଏହି ସମ୍ମିଳନୀର ଆୟୋଜନ କରାଯାଉଛି । ବିଶ୍ୱବ୍ୟାପୀ ପୋଷଣୀୟ ତଥା ସମନ୍ୱିତ ଜଳସଂପଦର ସୁପରିଚାଳନା ସକାଶେ ଜାତୀୟ , କ୍ଷେତ୍ରୀୟ ତଥା ଅନ୍ତର୍ଜାତୀୟ ସ୍ତରରେ କାର୍ଯ୍ୟପନ୍ଥା ଗ୍ରହଣ ସଂପର୍କରେ ଏହି ସମ୍ମିଳନୀରେ ପୁଙ୍ଖାନୁପୁଙ୍ଖ ଆଲୋଚନା କରାଯିବ । ଶ୍ରୀ ଗଡ଼କରୀ ଏହି ସମ୍ମିଳନୀରେ ଭାରତକୁ ପ୍ରତିନିଧିତ୍ୱ କରିବେ ଏବଂ ଭାରତରେ ଜଳସଂପଦର ସୁପରିଚାଳନା ଓ ବିକାଶ ଘେନି ସରକାର ଗ୍ରହଣ କରିଥିବା କାର୍ଯ୍ୟପନ୍ଥା ସଂପର୍କରେ ସମସ୍ତଙ୍କୁ ଅବଗତ କରାଇବେ ।


    ************

    
    
    (Release ID: 1536013) Visitor Counter : 1