      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ-ଅଷ୍ଟ୍ରେଲିଆ ସଂଯୁକ୍ତ ମନ୍ତ୍ରୀସ୍ତରୀୟ ଆୟୋଗର 15ତମ ବୈଠକ ଅଷ୍ଟ୍ରେଲିଆରେ ଅନୁଷ୍ଠିତ
      Posted On: 26 JUN 2018 4:16PM by PIB Bhubaneshwar


    ଭାରତ-ଅଷ୍ଟ୍ରେଲିଆ ସଂଯୁକ୍ତ ମନ୍ତ୍ରୀସ୍ତରୀୟ ଆୟୋଗର 15ତମ ବୈଠକ 2018 ଜୁନ 25ରେ ଅଷ୍ଟ୍ରେଲିଆର କାନବେରାଠାରେ ଅନୁଷ୍ଠିତ ହୋଇଛି । ବୈଠକର ଅଧ୍ୟକ୍ଷତା ଯୁଗ୍ମ ରୂପେ ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏବଂ ଅଷ୍ଟ୍ରେଲିଆର ବାଣିଜ୍ୟ , ପର୍ଯ୍ୟଟନ ଏବଂ ନିବେଶ ମନ୍ତ୍ରୀ ଶ୍ରୀ ଷ୍ଟିଭେନ ସିଓବୋ କରିଥିଲେ ।


    ସଂଯୁକ୍ତ ମନ୍ତ୍ରୀସ୍ତରୀୟ ଆୟୋଗର ବୈଠକ ଚାରି ବର୍ଷ ଅନ୍ତରାଳ ପରେ ସଦ୍ଭାବନା ପୂର୍ଣ୍ଣ ପରିବେଶ ମଧ୍ୟରେ ହୋଇଥିଲା । ଉଭୟ ମନ୍ତ୍ରୀ ବାଣିଜ୍ୟ ଏବଂ ନିବେଶ ବୃଦ୍ଧି କରିବାର ଆବଶ୍ୟକତା ଉପରେ ଗୁରୁତ୍ୱ ପ୍ରଦାନ କରିଥିଲେ । ଏ ସମ୍ବନ୍ଧରେ ଦୁଇ ଦେଶ ବ୍ୟବସାୟ କ୍ଷେତ୍ରରେ ଦ୍ୱିପାକ୍ଷିକ ସହଯୋଗ ବୃଦ୍ଧି କରିବା ପାଇଁ ସହମତି ପ୍ରକାଶ କରିଥିଲେ । ଅଷ୍ଟ୍ରେଡ ଓ ନିବେଶ ଭାରତ ମଧ୍ୟରେ ଦ୍ୱିପାକ୍ଷିକ ନିବେଶକୁ ଗତି ପ୍ରଦାନ କରିବା ପାଇଁ ବୁଝାମଣା ହସ୍ତାକ୍ଷର ମଧ୍ୟ ହୋଇଥିଲା ।


    କାନବେରାରେ ଶ୍ରୀ ସୁରେଶ ପ୍ରଭୁ ଅଷ୍ଟ୍ରେଲିଆ ପ୍ରଧାନମନ୍ତ୍ରୀ ଶ୍ରୀ ମାଲକମ ଟର୍ନବୁଲଙ୍କୁ ମଧ୍ୟ ଭେଟିଥିଲେ । ତାଙ୍କ ଗସ୍ତର ଦ୍ୱିତୀୟ ଭାଗରେ ଆଜି ଶ୍ରୀ ପ୍ରଭୁ ସିଡନୀଠାରେ ଅଷ୍ଟ୍ରେଲିଆର ଶୀର୍ଷ 25 ନିବେଶକଙ୍କୁ ଭେଟିଥିଲେ । ଶ୍ରୀ ପ୍ରଭୁ ଏହି ନିବେଶକମାନଙ୍କୁ ଭାରତରେ ମହଜୁଦ ନିବେଶ ସୁଯୋଗ ସମ୍ବନ୍ଧରେ କହିଥିଲେ । ଏଇ ନିକଟରେ ଭାରତରେ ହୋଇଥିବା ବଡ ସୁଧାର ବାବଦରେ ମଧ୍ୟ ସେ ନିବେଶକମାନଙ୍କୁ ସୂଚନା ପ୍ରଦାନ କରିଥିଲେ । ବାଣିଜ୍ୟ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ବସ୍ତୁ ଏବଂ ସେବାକର , ଅନୌପଚାରିକ କ୍ଷେତ୍ରର ସମାଧାନକୁ ବିତୀୟ ସମାବେଶନ ମାଧ୍ୟମରେ ଔପଚାରିକ କ୍ଷେତ୍ରକୁ ହସ୍ତାନ୍ତରିତ କରିବା ଏବଂ ଭାରତରେ ବ୍ୟବସାୟକୁ ସୁଗମ କରିବା ପାଇଁ ଡିଜିଟାଲୀକରଣକୁ ବୃଦ୍ଧି କରିବା ବାବଦରେ ମଧ୍ୟ ସୂଚନା ପ୍ରଦାନ କରିଥିଲେ । ସେ ପ୍ରକାଶ କରିଥିଲେ ଯେ ଭାରତୀୟ ଅର୍ଥବ୍ୟବସ୍ଥାର ଉଚ୍ଚ ବିକାଶ ଦରରେ ଘରୋଇ କ୍ଷେତ୍ରର ପ୍ରଶଂସାପୂର୍ଣ୍ଣ ଯୋଗଦାନ ରହିଛି । ସେ ଅଷ୍ଟ୍ରେଲିଆର ସୁପର ଫଣ୍ଡ୍ସକୁ ଭାରତରେ ନିବେଶ ପାଇଁ ଆମନ୍ତ୍ରଣ କରିଥିଲେ ।


    ଶ୍ରୀ ପ୍ରଭୁ ଔଦ୍ୟୋଗିକ କରିଡର , ବନ୍ଦର , ସ୍ମାର୍ଟ ସିଟି , ବିମାନ ବନ୍ଦର ଏବଂ ରେଳ ସହିତ ଜଡିତ ପରିଯୋଜନା ଗୁଡ଼ିକରେ ନିବେଶ ଅବସର ବାବଦରେ ମୁଖ୍ୟତଃ ସୂଚନା ପ୍ରଦାନ କରିଥିଲେ । ଶ୍ରୀ ସୁରେଶ ପ୍ରଭୁ ‘ ଲିଡର୍ସ ଅନ ଏସିଆ ’ କୁ ଏସିଆ ସୋସାଇଟି ଅଷ୍ଟ୍ରେଲିଆରେ ଭାରତର ବିକାଶ ଗାଥା ଅଷ୍ଟ୍ରେଲିଆ ବିଷୟ ଉପରେ ଆୟୋଜିତ ସମାରୋହରେ ସମ୍ବୋଧିତ କରିଥିଲେ । ଏହି ଅବସରରେ ବହୁ ସଂଖ୍ୟାରେ ଏକାଡେମିକ କ୍ଷେତ୍ର , ସରକାରୀ ଏବଂ ବ୍ୟବସାୟ ଜଗତ ସହିତ ଜଡିତ ବ୍ୟକ୍ତିବିଶେଷ ଉପସ୍ଥିତ ଥିଲେ । ନିଜର ସମ୍ବୋଧନରେ ଶ୍ରୀ ସୁରେଶ ପ୍ରଭୁ କହିଲେ ଯେ ଭାରତ ଏବଂ ଅଷ୍ଟ୍ରେଲିଆ ମଧ୍ୟରେ ଜ୍ଞାନ ଆଧାରିତ କୃଷି , ସେବା , ଶିକ୍ଷା ଏବଂ ବିନିର୍ମାଣ ଆଦି କ୍ଷେତ୍ରରେ ସହଯୋଗ ବଢ଼ିପାରେ । ସେ କହିଲେ ଯେ ଭାରତ ଓ ଅଷ୍ଟ୍ରେଲିଆ ସ୍ୱାଭାବିକ ଭାବେ ପାରସ୍ପରିକ ଭାବେ ଭାଗିଦାର ।


    ଶ୍ରୀ ସୁରେଶ ପ୍ରଭୁ ଭାରତୀୟ ସମୁଦାୟର ପ୍ରତିନିଧିମାନଙ୍କୁ ମଧ୍ୟ ଆଜି ସିଡନୀରେ ଭେଟିଥିଲେ । ଆଲୋଚନା ସମୟରେ ଶ୍ରୀ ପ୍ରଭୁ ଭାରତରେ ହୋଇଥିବା ବଡ ଧରଣର ସୁଧାର ବାବଦରେ ସୂଚନା ପ୍ରଦାନ କରିଥିଲେ ଓ ଭାରତୀୟ ସମୁଦାୟ ଦ୍ୱାରା କେବଳ ଅଷ୍ଟ୍ରେଲିଆ ନୁହେଁ ବରଂ ଭାରତରେ ମଧ୍ୟ ଅନେକ ଯୋଗଦାନ ପାଇଁ ପ୍ରଶଂସା କରିଥିଲେ । ନିଜର ସଫଳ ଗସ୍ତ କାଳରେ ଶ୍ରୀ ପ୍ରଭୁ ସରକାର , ଉଦ୍ୟୋଗ ଏବଂ ଅନ୍ୟାନ୍ୟ କ୍ଷେତ୍ରର ପ୍ରଭାବଶାଳୀ ଜନସାଧାରଣଙ୍କୁ ଭେଟିଥିଲେ । ସମସ୍ତ ବୈଠକ ସଦ୍ଭାବନା ପୂର୍ଣ୍ଣ ପରିବେଶରେ ସମ୍ପନ୍ନ ହୋଇଥିଲା ।


    ****************

    
    
    (Release ID: 1536739) Visitor Counter : 4