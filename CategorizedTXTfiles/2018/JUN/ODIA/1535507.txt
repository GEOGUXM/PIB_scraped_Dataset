      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ICMR ଏବଂ INSERM, FRANCE ମଧ୍ୟରେ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 13 JUN 2018 3:57PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ଭାରତୀୟ ଚିକିତ୍ସା ଅନୁସନ୍ଧାନ ପରିଷଦ ( ICMR ) ଏବଂ INSERM ଫ୍ରାନ୍ସ ମଧ୍ୟରେ ମାର୍ଚ୍ଚ 2018ରେ ହୋଇଥିବା ଚୁକ୍ତି ବିଷୟରେ ଅବଗତ କରାଯାଇଥିଲା ।


    ବିଶେଷତ୍ୱ:


    ଚିକିତ୍ସା , ଜୈବିକ ବିଜ୍ଞାନ ଏବଂ ସ୍ୱାସ୍ଥ୍ୟ ଅନୁସନ୍ଧାନ କ୍ଷେତ୍ରରେ ପାରସ୍ପରିକ ଲାଭ କ୍ଷେତ୍ରରେ ସହଯୋଗ କରିବା ଏହି ଚୁକ୍ତିର ଉଦ୍ଦେଶ୍ୟ । ଦୁଇ ପକ୍ଷ ମଧ୍ୟରେ ଉତ୍ତମ ବୈଜ୍ଞାନିକ ଉପାୟଗୁଡିକ ଆଧାରରେ ଦୁଇ ଦେଶ ମଧ୍ୟରେ ନିମ୍ନଲିଖିତ କ୍ଷେତ୍ର ଉପରେ ବିଶେଷ ଧ୍ୟାନ ଆକର୍ଷିକ କରିବା ନେଇ ସହମତି ହୋଇଛି ।


    1-ମଧୁମେହ ଏବଂ ମେଟାବୋଲିକ ବିକୃତି ।


    2-ଜୀନ ଏଡିଟିଂ କୌଶଳ ନୀତିଶାସ୍ତ୍ର ଏବଂ ନିୟାମକ ପ୍ରସଙ୍ଗ ଉପରେ ଆଧାରିତ ନୈତିକତା ।


    3-ଦୁର୍ଲଭ ରୋଗ ସମୂହ ।


    4-ଦୁଇ ପକ୍ଷ ମଧ୍ୟରେ ଆଲୋଚନା ପରେ ପାରସ୍ପରିକ ଲାଭ ଉପରେ ଅନ୍ୟ କ୍ଷେତ୍ରଗୁଡିକ ଉପରେ ବିଚାର କରାଯିବ ।


    ଏହି ଚୁକ୍ତି ଜରିଆରେ ଆଇସିଏମଆର ଏବଂ ଆଇଏନଏସଇଆରଏମ ମଧ୍ୟରେ ଅନ୍ତର୍ରାଷ୍ଟ୍ରୀୟ ବୈଜ୍ଞାନିକ ଏବଂ ପ୍ରଯୁକ୍ତି ବିଦ୍ୟା ସହଯୋଗ ନେଇ ପାରସ୍ପରିକ ସଂପର୍କ ସୁଦୃଢ ହେବ । ଦୁଇ ପକ୍ଷର ବୈଜ୍ଞାନିକ ଉତ୍କୃଷ୍ଟତାର ସହିତ ବିଶେଷ କ୍ଷେତ୍ରରେ ସ୍ୱାସ୍ଥ୍ୟ ଅନୁସନ୍ଧାନ ଉପରେ ସଫଳ ଭାବେ କାର୍ଯ୍ୟ କରିବା ପାଇଁ ସହଯୋଗ ମିଳିପାରିବ ।


    **************

    
    
    (Release ID: 1535507) Visitor Counter : 1