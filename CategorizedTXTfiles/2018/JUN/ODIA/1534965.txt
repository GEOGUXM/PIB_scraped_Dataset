      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଶ୍ରୀମତୀ ମେନକା ଗାନ୍ଧୀ: ମହିଳା ସଶକ୍ତିକରଣ ସମ୍ବନ୍ଧୀତ ମାମଲାର ସମାଧାନ ପାଇଁ ମନ୍ତ୍ରଣାଳୟ ଦ୍ୱାରା ବିଭିନ୍ନ ପଦକ୍ଷେପ
      Posted On: 07 JUN 2018 6:45PM by PIB Bhubaneshwar


    ମହିଳା ସଶକ୍ତିକରଣ ପାଇଁ ପ୍ରତ୍ୟେକ ବର୍ଗକୁ ମହିଳାମାନଙ୍କୁ ଗୁରୁତ୍ୱ ପ୍ରଦାନ କରିବା ସହିତ ସେମାନଙ୍କ ବିକାଶ ଦିଗରେ କାର୍ଯ୍ୟ କରିବା ଆବଶ୍ୟକ । ଏଥିପାଇଁ ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ କେନ୍ଦ୍ର ସରକାରଙ୍କ ସମସ୍ତ ମନ୍ତ୍ରୀମାନଙ୍କୁ ପତ୍ର ଲେଖି ଅବଗତ କରିଛନ୍ତି । ମନ୍ତ୍ରୀ ବିଭିନ୍ନ ଯୋଜନାଗୁଡିକର ସଠିକ କାର୍ଯ୍ୟାନ୍ୱୟନ ପାଇଁ ଆନ୍ତଃ ମନ୍ତ୍ରଣାଳୟ ପ୍ରଚେଷ୍ଟାର ଆବଶ୍ୟକତା ଉପରେ ଗୁରୁତ୍ୱ ପ୍ରଦାନ କରିଛନ୍ତି । ଏହି ପତ୍ରରେ ମନ୍ତ୍ରୀ ସ୍ପଷ୍ଟ ଭାବେ ଉଲ୍ଲେଖ କରିଛନ୍ତି ଯେ ସମସ୍ତ ମନ୍ତ୍ରଣାଳୟର ବିଭିନ୍ନ ଯୋଜନାରେ ମହିଳାମାନଙ୍କ ସଶକ୍ତିକରଣ ଉପରେ ଧ୍ୟାନ ଦେବାର ଆବଶ୍ୟକତା ରହିଛି ।


    ସରକାରଙ୍କ ସମସ୍ତ ସରକାରୀ ଯୋଜନାଗୁଡିକରେ ମହିଳାମାନଙ୍କ ଉପରେ ଧ୍ୟାନ ଦେବା ଉପରେ ଗୁରୁତ୍ୱ ପ୍ରଦାନ କରିଥିଲେ । ସମସ୍ତ ମନ୍ତ୍ରଣାଳୟରେ ଯୁଗ୍ମ ସଚିବ (ବା କାର୍ଯ୍ୟରତ ଯୁଗ୍ମ ସଚିବମାନଙ୍କ ମଧ୍ୟରୁ ଜଣଙ୍କୁ ପ୍ରମୁଖ ଭାବେ ନାମିତ) ସ୍ତରର ଅଧିକାରୀଙ୍କୁ କାର୍ଯ୍ୟ ଭାର ଦିଆଗଲେ ସରକାରୀ ଯୋଜନା , କାର୍ଯ୍ୟକ୍ରମଗୁଡିକୁ ଅତିଶୀଘ୍ର କରାଯାଇପାରିବ ବୋଲି ମନ୍ତ୍ରୀ ଦର୍ଶାଇଥିଲେ । ସେ ଆହୁରି ମଧ୍ୟ ଦର୍ଶାଇଥିଲେ ଯେ ଏହାଦ୍ୱାରା ମହିଳାମାନଙ୍କର ସଶକ୍ତିକରଣ ଦିଗରେ କାମ କରିବା ସହଜ ହେବ ।


    ମନ୍ତ୍ରୀ କହିଥିଲେ ଯେ ସ୍ୱରାଷ୍ଟ୍ର ମନ୍ତ୍ରଣାଳୟ ମହିଳାମାନଙ୍କ ସୁରକ୍ଷା ମାମଲାଗୁଡିକ ସମାଧାନ କରିବା ପାଇଁ ଏକ ନୂତନ ବିଭାଗ ଗଠନ କରିବାର ନିଷ୍ପତ୍ତି ନେଇଛନ୍ତି ଯାହା ମହିଳା ସମ୍ବନ୍ଧୀତ ଅପରାଧଗୁଡିକ ଉପରେ ଗୁରୁତ୍ୱ ପ୍ରଦାନ କରି ସମ୍ବନ୍ଧୀତ ବିଭାଗଗୁଡିକ ସହିତ ବୁଝାମଣା ଦ୍ୱାରା ଅତିଶୀଘ୍ର କାର୍ଯ୍ୟ କରିବ ।


    ମନ୍ତ୍ରୀ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟର ଗୁରୁତ୍ୱପୂର୍ଣ୍ଣ ଦିଗ ଏବଂ ଉପଲବ୍ଧିଗୁଡିକୁ ମଧ୍ୟ ସୂଚୀଭୁକ୍ତ କରିଥିଲେ ଏବଂ ଅନ୍ୟ ମନ୍ତ୍ରଣାଳୟଗୁଡିକ ଏହିସବୁ ଦିଗକୁ ସଫଳ କରିବା ପାଇଁ ସେ ଧନ୍ୟବାଦ ଜ୍ଞାପନ କରିଥିଲେ ।


    ************

    
    
    (Release ID: 1534965) Visitor Counter : 1