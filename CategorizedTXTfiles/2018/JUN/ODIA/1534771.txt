      ରେଳ ମନ୍ତ୍ରଣାଳୟ

      ବିଶ୍ୱ ପରିବେଶ ଦିବସ ଅବସରରେ ରେଳବାଇରେ ପରିବେଶ ଅନୁକୂଳ ଖାଦ୍ୟ ପ୍ୟାକେଜିଂ ଆରମ୍ଭ
      Posted On: 05 JUN 2018 4:06PM by PIB Bhubaneshwar


    2018 ମସିହାର ବିଶ୍ୱ ପରିବେଶ ଦିବସ ଅବସରରେ ରେଳବାଇର ସଂସ୍ଥା ଆଇଆରସିଟିସି ଦ୍ୱାରା ଟ୍ରେନରେ ଯାତ୍ରୀଙ୍କୁ ପରିବେଶ ଅନୁକୂଳ ପ୍ୟାକେଜିଂ ହୋଇଥିବା ଖାଦ୍ୟ ପ୍ୟାକେଟ ଯୋଗାଣ ଆରମ୍ଭ ହୋଇଛି । ନୂଆଦିଲ୍ଲୀରୁ ଯାତ୍ରାରମ୍ଭ କରୁଥିବା ପ୍ରୁମଖ 8ଟି ଶତାବ୍ଦୀ ଏବଂ ରାଜଧାନୀ ଏକ୍ସପ୍ରେସରେ ଏହାକୁ ପରୀକ୍ଷାମୂଳକ ଭାବେ ଆରମ୍ଭ କରାଯାଇଛି ।


    ସ୍ୱଚ୍ଛ ଏବଂ ସବୁଜ ଭାରତ ଗଠନ ଦିଗରେ ଆଇଆରସିଟିସି ତାହାର ପ୍ରତିବଦ୍ଧତା ସ୍ୱରୂପ ଏହି ପଦକ୍ଷେପ ନେଇଛି । ଆଖୁରୁ ରସ ନିଗାଡ଼ିବା ପରେ ରହୁଥିବା ବର୍ଜ୍ୟରେ ପ୍ରସ୍ତୁତ ହୋଇଥିବା ପ୍ଲେଟରେ ଖାଦ୍ୟ ପରିବେଷଣ କରାଯିବାକୁ ପଦକ୍ଷେପ ନିଆଯାଇଛି । ଖାଦ୍ୟ ଗ୍ରହଣ ପରେ ଯାତ୍ରୀ ମାନଙ୍କ ଠାରୁ ବର୍ଜ୍ୟ ପ୍ଲେଟ ସଂଗ୍ରହ କରି ତାହାକୁ ପରିବେଶ ଅନୁକୂଳ ପ୍ରକ୍ରିୟାରେ ନଷ୍ଟ କରାଯିବାକୁ ଯୋଜନା ହୋଇଛି ।


    ପରୀକ୍ଷାମୂଳକ ଭାବେ ଏହି ପଦକ୍ଷେପରେ ସଫଳତା ମିଳିବା ପରେ ସମସ୍ତ ଶତାବ୍ଦୀ , ରାଜଧାନୀ ଏବଂ ଦୂରନ୍ତୋ ଏକ୍ସପ୍ରେସରେ ଏହାର ପ୍ରଚଳନ କରିବାକୁ ଆଇଆରସିଟିସି ନିଷ୍ପତ୍ତି ନେଇଛି ।


    *************

    
    
    (Release ID: 1534771) Visitor Counter : 1