      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଜାତୀୟ ରପ୍ତାନି ବୀମା ଆକାଉଂଟ ଟ୍ରଷ୍ଟ ଲାଗି କର୍ପସ ପାଣ୍ଠିକୁ କ୍ୟାବିନେଟ ମଞ୍ଜୁରି
      Posted On: 27 JUN 2018 9:04PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ଜାତୀୟ ରପ୍ତାନି ବୀମା ଆକାଉଣ୍ଟ ଟ୍ରଷ୍ଟ (ଏନଇଆଇଏ) ଲାଗି 1 , 040 କୋଟି ଟଙ୍କା ଗ୍ରାଣ୍ଟ ଇନ ଏଡ (କର୍ପସ ପାଣ୍ଠିକୁ) ମଞ୍ଜୁରି ଦେଇଛନ୍ତି ।


    ଏହି ପାଣ୍ଠିର ଉପଯୋଗ 2017-18 ରୁ 2019-20 ସମୟରେ 3 ବର୍ଷ ଲାଗି କରାଯିବ । 2017-18 ବର୍ଷ ଲାଗି 440 କୋଟି ଟଙ୍କା ପୂର୍ବରୁ ମିଳିସାରିଛି । ବର୍ଷ 2018-19 ଏବଂ 2019-20ରେ ପ୍ରତ୍ୟେକ ବର୍ଷ ଲାଗି 300 କୋଟି ଟଙ୍କା ଏନଇଆଇଏକୁ ଦିଆଯିବ ।


    ଏହି ପାଣ୍ଠି ଦ୍ୱାରା ଏନଇଆଇଏ ସେହି ରପ୍ତାନି ପ୍ରକଳ୍ପଗୁଡ଼ିକୁ ସହାୟତା ଦେବାରେ ସମର୍ଥ ହେବ ଯାହା ରଣନୈତିକ ଏବଂ ଜାତୀୟ ମହତ୍ୱ ରଖୁଛି ।


    **********

    
    
    (Release ID: 1537088) Visitor Counter : 1