      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ‘କୃଷି ଶିକ୍ଷା ପ୍ରଭାଗ ଏବଂ ଆଇସିଏଆର ସଂସ୍ଥାନର ତିନି ବର୍ଷିଆ କାର୍ଯ୍ୟ ଯୋଜନା’କୁ କ୍ୟାବିନେଟ ମଞ୍ଜୁରି
      Posted On: 13 JUN 2018 6:32PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଦେଶରେ ଉଚ୍ଚ କୃଷି ଶିକ୍ଷାର ସୁଦୃଢ଼ୀକରଣ ଏବଂ ବିକାଶ ନିମନ୍ତେ କୃଷି ଶିକ୍ଷା ପ୍ରଭାଗ ଏବଂ ଭାରତୀୟ କୃଷି ଗବେଷଣା ପରିଷଦ (ଆଇସିଏଆର) ପ୍ରତିଷ୍ଠାନ ଲାଗି 2245.46 କୋଟି ଟଙ୍କା (ଏଆଇସିଆରପି-ଏଚଏସ ଲାଗି ବେତନ ଉପାଦାନ ରୂପରେ 2197.51 କୋଟି ଟଙ୍କା+27.95 କୋଟି ଟଙ୍କା (ରାଜ୍ୟର ଅଂଶବିଶେଷ)ର ବ୍ୟୟକୁ ତିନି ବର୍ଷିଆ କାର୍ଯ୍ୟ ଯୋଜନା (2017-2020) ଜାରି ରଖିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି । ଏଥିରେ ସାମିଲ ରହିଛି :


    1. ଦେଶରେ ଉଚ୍ଚ କୃଷି ଶିକ୍ଷା ସୁଦୃଢ଼ୀକରଣ ଏବଂ ବିକାଶ ଲାଗି 2050.00 କୋଟି ଟଙ୍କା ।


    2 . ଆଇସିଏଆର-ଜାତୀୟ କୃଷି ଗବେଷଣା ପରିଚାଳନା ଏକାଡେମୀ (ଏନଏଏଆରଏମ)- 24.25 କୋଟି ଟଙ୍କା


    3. ଆଇସିଏଆର-ଗୃହ ବିଜ୍ଞାନ ଉପରେ ଅଖିଳ ଭାରତୀୟ ସମନ୍ୱିତ ଗବେଷଣା ପ୍ରକଳ୍ପ (ଏଆଇସିଆରପି-ଏଚଏସ) ସହ କେନ୍ଦ୍ରୀୟ କୃଷିରତ ମହିଳା ସଂସ୍ଥାନ (ସିଆଇଡବ୍ଲ୍ୟଏ)-151.21କୋଟି ଟଙ୍କା


    ଏହି ଯୋଜନାର ଉଦ୍ଦେଶ୍ୟ ଉଚ୍ଚ କୃଷି ଶିକ୍ଷା ସଂସ୍ଥାନ ଠାରୁ ଗୁଣବତା ସମ୍ପନ୍ନ ମାନବ ସମ୍ବଳ ବିକଶିତ କରିବା । ଏଥିପାଇଁ କେତେ ନୂଆ ଯୋଜନା ଆରମ୍ଭ କରାଯାଇଛି, ଯେଉଁଥିରେ ପୁସ୍ତକ ଜ୍ଞାନକୁ କମ କରିବା ଏବଂ ଫ୍ୟାକଲ୍ଟିକୁ ଅଭାବକୁ ଦୂର କରିବା ସହିତ ଏହି କ୍ଷେତ୍ରରେ ପ୍ରତିଭାସମ୍ପନ୍ନ ଛାତ୍ରଛାତ୍ରୀଙ୍କୁ ଆକୃଷ୍ଟ କରିବାର ଉପାୟ ସାମିଲ ରିହଛି । ଏହି ଯୋଜନା ଅନ୍ତର୍ଗତ ମାନ୍ୟତା ସହିତ କୃଷି ବିଶ୍ୱବିଦ୍ୟାଳୟର ଗୁଣବତ୍ତା ମାନ୍ୟତା ସୁନିଶ୍ଚିତ କରିବା ଲାଗି ଏଗୁଡ଼ିକୁ ଆର୍ଥିକ ସହାୟତା ସହିତ ଯୋଡ଼ାଯାଇଛି । ଏହି ଯୋଜନା ଅନ୍ତର୍ଗତ ପରିସ୍ଥିତି ଅନୁକୂଳ ପ୍ରୟାସ ଯେପରିକି ଫେକଲ୍ଟି ଅଭାବ ହ୍ରାସ କରିବା, ଅନ୍ତର୍ଜାତୀୟ ରେଙ୍କିଙ୍ଗ, ପୂର୍ବତନ ଛାତ୍ରଛାତ୍ରୀଙ୍କ ଭାଗିଦାରୀ, ଉଦ୍ଭାବନକୁ ପ୍ରୋତ୍ସାହନ, ସମର୍ପିତ ଅଧ୍ୟାପକ ନେଟୱାର୍କ, କେବଳ ପୁସ୍ତକ ଜ୍ଞାନକୁ ହ୍ରାସ କରିବା, ପ୍ରଯୁକ୍ତି ଆଧାରିତ ଶିକ୍ଷା, ଡକ୍ଟରାଲ ଡିଗ୍ରୀ ପରେ ଫେଲୋଶିପ, କୃଷି ଶିକ୍ଷା ପୋର୍ଟାଲ, ବୈଜ୍ଞାନିକ ସାମାଜିକ ଉତ୍ତରଦାୟିତ୍ୱ ଭଳି ଦାୟିତ୍ୱ ମଧ୍ୟ ଉଠାଯିବ । ଆଧୁନିକ ଉତ୍ତମ କାର୍ଯ୍ୟକ୍ରମ ଜରିଆରେ ଛାତ୍ରଛାତ୍ରୀ ଏବଂ ଫେକଲ୍ଟିମାନଙ୍କର ଆବଶ୍ୟକତା ସହ ଜଡ଼ିତ ମୌଳିକ ଭିତ୍ତିଭୂମି ଏବଂ ଫେକଲ୍ଟି ଏବଂ ଛାତ୍ରଛାତ୍ରୀଙ୍କ କ୍ଷମତା ବଢ଼ାଇବା ଲାଗି ସୁଦୃଢ଼ୀକରଣ ଏବଂ ଆଧୁନିକୀକରଣରେ ସହାୟତା କରିବା, ଯାହାଦ୍ୱାରା ଶିକ୍ଷାଦାନରେ ସୁଧାର ହେବ ଏବଂ ଛାତ୍ରଛାତ୍ରୀଙ୍କ ସମ୍ପୂର୍ଣ୍ଣ ବିକାଶକୁ ପ୍ରୋତ୍ସାହନ ମିଳିବ ।


    ଏହାଦ୍ୱାରା ପ୍ରତିଦ୍ୱନ୍ଦ୍ୱିତାମୂଳକ ଏବଂ ଆତ୍ମବିଶ୍ୱାସ ପୂର୍ଣ୍ଣ ମାନବ ସମ୍ବଳ ପ୍ରସ୍ତୁତ ହେବ । ଏହାବ୍ୟତୀତ ଆଇସିଏଆର-ସିଆଇଡବ୍ଲୁଏ ଦ୍ୱାରା କୃଷି ଏବଂ ତତସମ୍ବନ୍ଧୀୟ କ୍ଷେତ୍ର ସହ ଜଡ଼ିତ ଲିଙ୍ଗଗତ ବ୍ୟାପାର, କୃଷି କ୍ଷେତ୍ରରେ ଲିଙ୍ଗଗତ ସମାନତାକୁ ପ୍ରୋତ୍ସାହନ ଦେବା, ନୀତି/କାର୍ଯ୍ୟକ୍ରମ ଏବଂ କୃଷି କ୍ଷେତ୍ରରେ ଲିଗଗତ ସଚେତନତା ଭଳି ପ୍ରସଙ୍ଗ ଉପରେ ଗବେଷଣା କରାଯିବ । ସମ୍ପୂର୍ଣ୍ଣ ଜାତୀୟ କୃଷି ଗବେଷଣା ଏବଂ ଶିକ୍ଷା ପଦ୍ଧତି (ଏନଏଆରଇଏସ)ର ମାନବ ସମ୍ବଳ ଏବଂ ହିତାଧିକାରୀଙ୍କ କ୍ଷମତା ବୃଦ୍ଧିର ଆବଶ୍ୟକତାକୁ ପୂରଣ କରାଯିବ । ଫଳରେ ଆଇସିଏଆର-ଏନଏଏଆରଏମ ଦ୍ୱାରା ଏନଏଆରଇଏସରେ କୃଷକ, ଯୁବ ବୈଜ୍ଞାନିକ, ଛାତ୍ରଛାତ୍ରୀ ଏବଂ କୃଷି ଆଧାରିତ ଉଦ୍ୟୋଗ ସହ ଜଡ଼ିତ ହିତାଧିକାରୀମାନଙ୍କ ସାମର୍ଥ୍ୟ ଏବଂ କ୍ଷମତା ବୃଦ୍ଧି ପାଇବ ।


    **********

    
    
    (Release ID: 1535572) Visitor Counter : 9