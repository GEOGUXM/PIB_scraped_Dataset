      ଇସ୍ପାତ ମନ୍ତ୍ରଣାଳୟ

      କେନ୍ଦ୍ରୀୟ ଇସ୍ପାତ ମନ୍ତ୍ରୀ ରାଉରକେଲା ଇସ୍ପାତ କାରଖାନାରେ ପୁନଃନିର୍ମିତ ବ୍ଲାଷ୍ଟ ଫର୍ଣ୍ଣେସ-1କୁ ରାଷ୍ଟ୍ରକୁ ସମର୍ପିତ କଲେ
      Posted On: 11 JUN 2018 1:54PM by PIB Bhubaneshwar


    କେନ୍ଦ୍ରୀୟ ଇସ୍ପାତ ମନ୍ତ୍ରୀ ଚୌଧୁରୀ ବୀରେନ୍ଦ୍ର ସିଂ ସେଲ , ରାଉରକେଲା ଇସ୍ପାତ କାରଖାନା ( RSP )ରେ ପୁନଃନିର୍ମିତ ବ୍ଲାଷ୍ଟ ଫର୍ଣ୍ଣେସ-1 ‘ ପାର୍ବତୀ ’ କୁ ଆଜି ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିଛନ୍ତି । ଏହି ଅବସରରେ କେନ୍ଦ୍ରୀୟ ଜନଜାତି ବ୍ୟାପାରମନ୍ତ୍ରୀ ଜୁଏଲ ଓରାମ , ଇସ୍ପାତ ମନ୍ତ୍ରଣାଳୟର ସଚିବ ଡଃ ଅରୁଣ ଶର୍ମା , ଇସ୍ପାତ ମନ୍ତ୍ରଣାଳୟରେ ବିଶେଷ କାର୍ଯ୍ୟରେ ମୁତୟନ ହୋଇଥିବା ଅଧିକାରୀ ବିନୟ କୁମାର , ସେଲର ବରିଷ୍ଠ ଅଧିକାରୀ ଏବଂ ବହୁ ସଂଖ୍ୟାରେ କର୍ମଚାରୀ ଉପସ୍ଥିତ ଥିଲେ । ‘ ପାର୍ବତୀ ’ ସେଲର ପ୍ରଥମ ବ୍ଲାଷ୍ଟ ଫର୍ଣ୍ଣେସ , ଯାହାକୁ କି ଦେଶର ପ୍ରଥମ ରାଷ୍ଟ୍ରପତି ଡଃ ରାଜେନ୍ଦ୍ର ପ୍ରସାଦ 1959 ଫେବୃଆରୀ 3ରେ ରାଷ୍ଟ୍ରକୁ ସମର୍ପିତ କରିଥିଲେ । ବ୍ଲାଷ୍ଟ ଫର୍ଣ୍ଣେସର ପୂର୍ଣ୍ଣ ନିର୍ମାଣ ପାଇଁ ଏହାକୁ 2013 ଅଗଷ୍ଟ 6 ରୁ ସମ୍ପୂର୍ଣ୍ଣ ଭାବେ ବନ୍ଦ କରି ଦିଆଯାଇଥିଲା । ପୁରାତନ ଭିତ୍ତି ଉପରେ ନିର୍ମାଣ ହୋଇଥିଲେ ମଧ୍ୟ ଉନ୍ନତ ପ୍ରାଦ୍ୟୋଗିକୀ ଦ୍ୱାରା ପୁନଃନିର୍ମିତ ଫର୍ଣ୍ଣେସର ଉଚ୍ଚ ଉତ୍ପାଦନ କ୍ଷମତା ରହିଛି । ଏହି ନୂତନ ଫର୍ଣ୍ଣେସର ବାର୍ଷିକ ଉତ୍ପାଦନ କ୍ଷମତା 0.438 ମିଲିଅନ ଟନରୁ ବୃଦ୍ଧି ପାଇ 1.015 ମିଲିଅନ ଟନ ହୋଇଯାଇଛି ।


    ମନ୍ତ୍ରୀ ଇସ୍ପାତ ଜେନେରାଲ ହସପିଟାଲର ସୁପର ସ୍ପେସିଆଲିଟି ବ୍ଲକର ବର୍ଣ୍ଣସ୍ ଏବଂ ପ୍ଲାଷ୍ଟିକ ସର୍ଜରୀ ବିଭାଗର ଆଧାରଶୀଳା ମଧ୍ୟ ସ୍ଥାପନ କରିଛନ୍ତି । ଏହି କ୍ଷେତ୍ରରେ ଏହା ହେଉଛି ଏକମାତ୍ର ବର୍ଣ୍ଣସ୍ ଏବଂ ପ୍ଲାଷ୍ଟିକ ସର୍ଜରୀ ୟୁନିଟ । ଏହା ଦ୍ୱାରା କେବଳ ରାଉରକେଲା ନୁହେଁ ବରଂ ଆଖପାଖ ଜିଲ୍ଲା ଏବଂ ରାଜ୍ୟର ଲୋକମାନଙ୍କ ଆବଶ୍ୟକତା ପୂରଣ ହେବ ।


    ମନ୍ତ୍ରୀ ଆରଏସପିର ଆଧୁନିକ ନିୟୁ ପ୍ଲେଟ ମିଲ ଗସ୍ତ କରିଥିଲେ ଏବଂ ଏହାର ସାମନାରେ ଥିବା ପ୍ରଗତୀ ଉଦ୍ୟାନରେ ବୃକ୍ଷରୋପଣ କରିଥିଲେ ।


    ****************

    
    
    (Release ID: 1535119) Visitor Counter : 3