      സൂക്ഷ്മ, ചെറുകിട, ഇടത്തരം മന്ത്രാലയം

      സൗരോര്‍ജ്ജ ചര്‍ക്കാ ദൗത്യം 50 ക്ലസ്റ്ററുകളില്‍ ആരംഭിക്കും
      Posted On: 13 JUN 2018 4:12PM by PIB Thiruvananthpuram


    സൂക്ഷ്മ, ഇടത്തരം, ചെറുകിട സംരംഭങ്ങള്‍ക്കായുള്ള കേന്ദ്ര മന്ത്രാലയത്തിന്റെ ആഭിമുഖ്യത്തിലുള്ള സൗരോര്‍ജ്ജ ചര്‍ക്കാ ദൗത്യം രാഷ്ട്രപതി ശ്രീ. രാം നാഥ് കോവിന്ദ് ഈ മാസം 27 ന് ന്യൂഡല്‍ഹിയില്‍ ഉദ്ഘാടനം ചെയ്യും. 50 ക്ലസ്റ്ററുകളിലായിരിക്കും ആദ്യ ഘട്ടത്തില്‍ ദൗത്യം ആരംഭിക്കുക. ഓരോ ക്ലസ്റ്ററുകളിലും 400 മുതല്‍ 2000 വരെ നെയ്ത്തുകാര്‍ ഉണ്ടാകും. മൊത്തം 550 കോടി രൂപ ഈ ക്ലസ്റ്ററുകള്‍ക്ക് കേന്ദ്ര ഗവണ്‍മെന്റ് സബ്‌സിഡിയായി നല്‍കുമെന്ന് കേന്ദ്ര എം.എസ്.എം.ഇ. സഹമന്ത്രി (സ്വതന്ത്ര ചുമതല) ശ്രീ. ഗിരിരാജ് സിംഗ് ന്യൂ ഡല്‍ഹിയില്‍ വാര്‍ത്താ സമ്മേളനത്തില്‍ പറഞ്ഞു. രാജ്യത്തൊട്ടാകെ 15 അത്യന്താധുനിക ടെക്‌നോളജി കേന്ദ്രങ്ങള്‍ സ്ഥാപിക്കും. ഇവയില്‍ 10 എണ്ണം അടുത്ത വര്‍ഷം മാര്‍ച്ചോടെ പ്രവര്‍ത്തനം ആരംഭിക്കും. ഓരോ കേന്ദ്രവും 150 കോടി രൂപ ചെലവിലാണ് നിര്‍മ്മിക്കുന്നത്.


    പ്രധാനമന്ത്രിയുടെ തൊഴില്‍ ഉല്‍പ്പാദക പരിപാടിക്കുള്ള (പി.എം.ഇ.ജി.പി) 2018-19 ലെ ബജറ്റ് വിഹിതം 75 ശതമാനം വര്‍ദ്ധിപ്പിച്ച് 1,800 കോടി രൂപയാക്കിയിട്ടുണ്ട്. സൂക്ഷ്മ വ്യവസായ മേഖലയിലെ സംരംഭകര്‍ക്ക് പ്രത്യേകിച്ച് വനിതകള്‍, പട്ടികജാതി, പട്ടികവര്‍ഗ്ഗക്കാര്‍ മുതലായവര്‍ക്ക് പ്രോത്സാഹനം നല്‍കുന്നതിന് നടപ്പ് സാമ്പത്തിക വര്‍ഷം ഗവണ്‍മെന്റ് 10,000 കോടി രൂപയുടെ നിക്ഷേപം നടത്തുമെന്ന് ശ്രീ. ഗിരിരാജ് സിംഗ് അറിയിച്ചു.
    ND MRD – 486
    ***


    

    
    (Release ID: 1535453) Visitor Counter : 4
    
    
      Read this release in: Hindi , English , Tamil