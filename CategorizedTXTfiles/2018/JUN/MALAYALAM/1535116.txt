      PIB Headquarters

      ആറന്‍മുളയിലെ ഖാദി ഗ്രാമം കേന്ദ്ര ടെക്‌സ്റ്റെല്‍സ് മന്ത്രി ഉദ്ഘാടനം ചെയ്തു
      രാജ്യത്താകമാനം ഖാദിക്കുംകൈത്തറിക്കും
      പ്രചാരം വര്‍ദ്ധിച്ചതായിസ്മൃതി ഇറാനി

      Posted On: 11 JUN 2018 5:36PM by PIB Thiruvananthpuram

    ആറന്‍മുളയിലെ ഖാദി ഗ്രാമം പദ്ധതി കേന്ദ്ര ടെക്‌സ്റ്റെല്‍സ് മന്ത്രി സ്മൃതി ഇറാനി ഉദ്ഘാടനം ചെയ്തു. കൃത്യമായ ആസൂത്രണം, ശരിയായ വികസനം എന്ന കാഴ്ചപ്പാടോടെ കഴിഞ്ഞ നാലുവര്‍ഷംകൊണ്ട് ഖാദിക്കും കൈത്തറിക്കും രാജ്യത്താകമാനം വന്‍ പ്രചാരം ലഭിച്ചതായികേന്ദ്ര ടെക്‌സ്റ്റെല്‍സ് മന്ത്രി ശ്രീമതിസ്മൃതി സുബിന്‍ ഇറാനി പറഞ്ഞു. ഖാദിയുടെവില്‍പ്പന 3900 കോടിരൂപയില്‍ നിന്ന് 7000 കോടിരൂപയായി നാലുവര്‍ഷംകൊണ്ട് വര്‍ദ്ധിച്ചുവെന്ന് അവര്‍ചൂണ്ടിക്കാട്ടി. നൂല്‍നൂല്‍പും നെയ്ത്തുംആരംഭിക്കുന്നതിനു രൂപീകരിച്ച സെന്റര്‍ഫോര്‍റൂറല്‍ എംപ്ലോയിമെന്റ് ആന്‍ഡ് ഇക്കണോമിക് ഡവലപ്‌മെന്റിന്റെ (ക്രീഡ്) കീഴില്‍ ആറന്‍മുള പൈതൃക ഗ്രാമത്തിലാരംഭിക്കുന്ന ഖാദി ഗ്രാമം പദ്ധതിയുടേയും ഖാദി ആന്റ്‌വില്ലേജ് ഇന്‍ഡസ്ട്രീസ് കമ്മീഷന്റെ തേന്‍ ദൗത്യ പരിപാടിക്കു കീഴിലുള്ള തേനീച്ചപ്പെട്ടി വിതരണത്തിന്റെയും ഉദ്ഘാടനം ആറന്‍മുളയില്‍ നിര്‍വ്വഹിക്കുകയായിരുന്നു കേന്ദ്ര മന്ത്രി.
    പ്രധാനമന്ത്രി മുന്‍കൈ എടുത്ത് നടപ്പിലാക്കിയ ഇന്ത്യന്‍ ഹാന്റ്‌ലൂം ബ്രാന്റിനു കീഴില്‍, ഓണ്‍ലൈന്‍ വഴി വന്‍തോതില്‍ കൈത്തറി ഉല്‍പ്പന്നങ്ങള്‍ വിറ്റഴിച്ചതായി ശ്രീമതി. സ്മൃതിഇറാനി പറഞ്ഞു.
    ചടങ്ങില്‍എം.പിമാരായ ശ്രീ. വി. മുരളീധരന്‍, ശ്രീ. ആന്റോആന്റണി, ഖാദി ആന്റ്‌വില്ലേജ് ഇന്‍ഡസ്ട്രീസ് കമ്മീഷന്‍ ദക്ഷിണമേഖലാ അംഗം ശ്രീ. ജി. ചന്ദ്രമൗലി തുടങ്ങിയവര്‍ സംബന്ധിച്ചു.


    ND MRL–222
    ***
    

    
    (Release ID: 1535116) Visitor Counter : 2