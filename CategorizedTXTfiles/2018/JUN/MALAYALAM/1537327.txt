      ഉപഭോക്തൃകാര്യ, ഭക്ഷ്യ, പൊതുവിതരണ മന്ത്രാലയം

      പൊതു വിതരണ സമ്പ്രദായത്തിലെ ഗുണഭോക്താക്കളെ ആധാറുമായി ബന്ധിപ്പിക്കണം; ഇ- പോസ് യന്ത്രങ്ങള്‍ സ്ഥാപിക്കണം - കേന്ദ്ര ഭക്ഷ്യ മന്ത്രി രാം വിലാസ് പസ്വാന്‍
      Posted On: 29 JUN 2018 4:11PM by PIB Thiruvananthpuram


    പൊതു വിതരണ സമ്പ്രദായത്തിലൂടെ വിതരണം ചെയ്യുന്ന ഭക്ഷ്യധാന്യങ്ങള്‍ യഥാര്‍ത്ഥ ഗുണഭോക്താക്കളിലെത്തുന്നുണ്ടെന്ന് ഉറപ്പു വരുത്താന്‍ ഗുണഭോക്താക്കളെ ആധാറുമായി ബന്ധിപ്പിക്കണമെന്നും ഇ-പോസ് യന്ത്രങ്ങള്‍ സ്ഥാപിക്കണമെന്നും കേന്ദ്ര ഭക്ഷ്യ, പൊതു വിതരണ, ഉപഭോക്തൃകാര്യ മന്ത്രി ശ്രീ.രാം വിലാസ് പസ്വാന്‍ നിര്‍ദ്ദേശിച്ചു. ഇങ്ങനെ ചെയ്യുമ്പോള്‍ ഗുണഭോക്താക്കളുടെ എണ്ണം ഉയരുമെങ്കിലും സംസ്ഥാനങ്ങള്‍ക്കുള്ള വിഹിതം കുറയില്ലെന്ന് അദ്ദേഹം വ്യക്തമാക്കി. ന്യൂഡല്‍ഹിയില്‍ സംസ്ഥാനങ്ങളിലെയും കേന്ദ്ര ഭരണ പ്രദേശങ്ങളിലെയും ഭക്ഷ്യ, പൊതു വിതരണ ഉപഭോക്തൃകാര്യ മന്ത്രിമാരുടെ നാലാമത് ദേശീയ കൂടിയാലോചനാ യോഗത്തില്‍ സംസാരിക്കുകയായിരുന്നു ശ്രീ. പസ്വാന്‍.
    അവശ്യ വസ്തുക്കളുടെ വില സ്ഥിരത ഉറപ്പു വരുത്താനും വിലക്കയറ്റം തടയാനും സംസ്ഥാനങ്ങള്‍ കേന്ദ്ര ഗവണ്‍മെന്റിനോടൊപ്പം ചേര്‍ന്ന് പ്രവര്‍ത്തിക്കണമെന്ന് ശ്രീ.രാം വിലാസ് പസ്വാന്‍ ആവശ്യപ്പെട്ടു. വിഭവങ്ങളുടെ ഗുണനിലവാരം മെച്ചപ്പെടുത്താനും തൂക്കം കൃത്യമാണെന്ന് ഉറപ്പുവരുത്തുന്നതിനും ഗവണ്‍മെന്റ് നിരവധി നടപടികള്‍ സ്വീകരിച്ചതായി അദ്ദേഹം ചൂണ്ടിക്കാട്ടി. പൊതു വിതരണ ശൃംഖല കമ്പ്യൂട്ടര്‍വത്കരിക്കുന്നതിലും ഗണ്യമായ പുരോഗതിയുണ്ടായതായും 60% ന്യായവില ഷോപ്പുകളിലും ഇ-പോസ് യന്ത്രങ്ങള്‍ സ്ഥാപിച്ചതായും ശ്രീ. പസ്വാന്‍ പറഞ്ഞു.
    ഉപഭോക്തൃ ശാക്തീകരണം, സംരക്ഷണം, ക്ഷേമം, ദേശീയ ഭക്ഷ്യ സുരക്ഷാ നിയമത്തിനു കീഴില്‍ ഭക്ഷ്യധാന്യങ്ങള്‍ ഫലപ്രദവും കാര്യക്ഷമവും ലക്ഷ്യത്തിലെത്തുന്നുണ്ടെന്ന് ഉറപ്പാക്കിയുമുള്ള വിതരണം എന്നീ വിഷയങ്ങള്‍ യോഗം ചര്‍ച്ച ചെയ്തു. ഭക്ഷ്യ സുരക്ഷാ നിയമം എല്ലാ സംസ്ഥാനങ്ങളിലും നടപ്പിലാക്കിയ സാഹചര്യത്തില്‍ പൊതു വിതരണ സമ്പ്രദായത്തിന്റെ പരിഷ്‌കരണമാണ് യോഗം പ്രധാനമായും ചര്‍ച്ച ചെയ്തത്.
    സംസ്ഥാനങ്ങളില്‍ അവശ്യ വസ്തുക്കളുടെ വില റിപ്പോര്‍ട്ട് ചെയ്യുന്ന കേന്ദ്രങ്ങള്‍, ആഴ്ചയില്‍ 7 ദിവസവും വിവര ശേഖരണം നടത്തണമെന്ന് യോഗം തീരുമാനിച്ചു. ഇങ്ങനെ റിപ്പോര്‍ട്ട് ചെയ്യുന്ന കേന്ദ്രങ്ങള്‍ എണ്ണത്തില്‍ കുറവായ സംസ്ഥാനങ്ങള്‍ കൂടുതല്‍ കേന്ദ്രങ്ങള്‍ സ്ഥാപിക്കണം. പുതുക്കിയ മാര്‍ഗ്ഗനിര്‍ദ്ദേശമനുസരിച്ച് തങ്ങളുടെ വില റിപ്പോര്‍ട്ട് ചെയ്യുന്ന കേ്ര്രന്ദങ്ങളുടെ പ്രവര്‍ത്തനം ശക്തിപ്പെടുത്താനുള്ള നിര്‍ദ്ദേശം സംസ്ഥാനങ്ങള്‍ സമര്‍പ്പിക്കണം.
    അവശ്യ സാധന നിയമം പ്രാബല്യത്തില്‍ വരുത്തുന്നത് സംബന്ധിച്ച് കൈക്കൊണ്ട നടപടികള്‍ സംസ്ഥാനങ്ങള്‍ സമര്‍പ്പിക്കാനും യോഗത്തില്‍ ധാരണയായി.
    AM MRD – 532
    ***

    
    
    (Release ID: 1537327) Visitor Counter : 5
    
    
      Read this release in: English