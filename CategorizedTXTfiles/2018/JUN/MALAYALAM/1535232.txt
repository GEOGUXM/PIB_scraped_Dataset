      ആഭ്യന്തരകാര്യ മന്ത്രാലയം

      പത്മ പുരസ്‌കാരങ്ങള്‍ക്ക് നാമനിര്‍ദ്ദേശംസെപ്റ്റംബര്‍ 15 വരെസമര്‍പ്പിക്കാം
      Posted On: 12 JUN 2018 5:50PM by PIB Thiruvananthpuram


    2019 ലെ റിപ്പബ്ലിക് ദിനാഘോഷത്തോടനുബന്ധിച്ച് സമ്മാനിക്കാനുള്ള പത്മ വിഭൂഷണ്‍, പത്മ ഭൂഷണ്‍, പത്മശ്രീ പുരസ്‌കാരങ്ങള്‍ക്ക് നാമനിര്‍ദ്ദേശങ്ങള്‍ ക്ഷണിച്ചു. www.padmaawards.gov.inഎന്ന വൈബ്‌സൈറ്റ് വഴിആര്‍ക്കും നാമനിര്‍ദ്ദേശം സമര്‍പ്പിക്കാം. ഈ വര്‍ഷംമെയ് 1 മുതല്‍തന്നെ വെബ്‌സൈറ്റ്‌വഴി നാമ നിര്‍ദ്ദേശംസ്വീകരിച്ചുതുടങ്ങിയിരുന്നു. നാമനിര്‍ദ്ദേശം സമര്‍പ്പിക്കേണ്ട അവസാന തീയതിസെപ്റ്റംബര്‍ 15 (2018 സെപ്റ്റംബര്‍ 15) ആണ്. കേന്ദ്ര മന്ത്രാലയങ്ങള്‍, വകുപ്പുകള്‍, സംസ്ഥാന ഗവണ്‍മെന്റുകള്‍, ഭാരത്‌രത്‌ന, പത്മ വിഭൂഷണ്‍ പുരസ്‌ക്കാരജേതാക്കള്‍, മികവിന്റെകേന്ദ്രങ്ങളായസ്ഥാപനങ്ങള്‍ എന്നിവയോടൊപ്പം പൊതുജനങ്ങള്‍ക്കും പുരസ്‌കാരത്തിന് നാമ നിര്‍ദ്ദേശങ്ങള്‍ സമര്‍പ്പിക്കാം


    വെബ്‌സൈറ്റില്‍ നല്‍കിയിട്ടുള്ള നിശ്ചിത മാതൃകയില്‍വേണം നാമനിര്‍ദ്ദേശം സമര്‍പ്പിക്കാന്‍. പുരസ്‌കാരത്തിന് നിര്‍ദ്ദേശിക്കുന്ന വ്യക്തിയുടെ നേട്ടങ്ങളുംസേവനങ്ങളുംവ്യക്തമാക്കുന്ന, പരമാവധി 800 വാക്കുകളില്‍ ഒതുങ്ങുന്ന ഒരുവിവരണവും ഇതോടൊപ്പം നല്‍കണം. ഒരാളെ നാമനിര്‍ദ്ദേശംചെയ്യുമ്പോള്‍ അയാളെ സംബന്ധിച്ച എല്ലാവിവരങ്ങളുംശരിയായി പൂരിപ്പിച്ചിട്ടുണ്ടെന്ന് ഉറപ്പു വരുത്തണം. ഒരുവ്യക്തിക്ക് സ്വന്തം പേരും പുരസ്‌കാരത്തിനായി നാമനിര്‍ദ്ദേശംചെയ്യാം.


    കല, സാഹിത്യം, വിദ്യാഭ്യാസം, കായികം, വൈദ്യശാസ്ത്രം, സാമൂഹ്യസേവനം, ശാസ്ത്രം, എഞ്ചിനീയറിംഗ്, പൊതുകാര്യങ്ങള്‍, സിവില്‍സര്‍വീസ്, വാപാരവുംവ്യവസായവും എന്നീ മേഖലകളില്‍ അനിതരസാധാരാണമായ നേട്ടങ്ങള്‍ കൈവരിച്ചവര്‍ക്കുംസേവനം നടത്തിയവര്‍ക്കുമാണ് പത്മ പുരസ്‌കാരങ്ങള്‍ സമ്മാനിക്കുന്നത്. പൊതുമേഖലാസ്ഥാപനങ്ങളിലടക്കം ജോലി ചെയ്യുന്ന ഗവണ്‍മെന്റ് ജീവനക്കാരെ പുരസ്‌കാരത്തിന് പരിഗണിക്കില്ല. അതേസമയംഡോക്ടര്‍മാരുംശാസ്ത്രജ്ഞരും പുരസ്‌ക്കാരത്തിന് അര്‍ഹരാണ്.


    വിശദവിവരങ്ങള്‍ ആഭ്യന്തര മന്ത്രാലയത്തിന്റെവെബ്‌സൈറ്റായwww.mha.nic.inലെ അവാര്‍ഡ്‌സ്ആന്റ്‌മെഡല്‍സ് എന്ന വിഭാഗത്തില്‍ ലഭ്യമാണ്. പുരസ്‌കാരങ്ങളെക്കുറിച്ചുള്ള മാര്‍ഗ്ഗ നിര്‍ദ്ദേശങ്ങളും നിയമങ്ങളുംhttp://padmaawards.gov.in/SelectionGuidelines.aspx എന്ന ലിങ്കില്‍ ലഭ്യമാണ്.
    AM MRD – 481
    ***

    
    
    (Release ID: 1535232) Visitor Counter : 5
    
    
      Read this release in: English , Marathi , Bengali , Tamil