      PIB Headquarters

      കേന്ദ്രീയ ഭവനില്‍ അന്താരാഷ്ട്ര യോഗ ദിനം ആചരിച്ചു
      Posted On: 21 JUN 2018 5:33PM by PIB Thiruvananthpuram

      കൊച്ചിയിലെ കാക്കനാട് പ്രവര്‍ത്തിക്കുന്ന കേന്ദ്ര ഗവണ്‍മെന്റ് ഓഫീസ് സമുച്ചയമായ കേന്ദ്രീയ ഭവനില്‍ അന്താരാഷ്ട്ര യോഗ ദിനത്തോടനുബന്ധിച്ച് വിപുലമായ യോഗ ദിനാചരണ പരിപാടികള്‍ നടന്നു. കേന്ദ്രീയ ഭവനിലെ ജീവനക്കാരുടെ സംഘടനയായ വെല്‍ഫെയര്‍ അസോസിയേഷന്‍ ഓഫ് കേന്ദ്രീയ ഭവന്‍ എംപ്ലോയീസ് ആണ് പരിപാടികള്‍ സംഘടിപ്പിച്ചത്. ഡയറക്ടറേറ്റ് ജനറല്‍ ഓഫ് ഫോറിന്‍ ട്രേഡ് മേധാവി ശ്രീ കെ. എം. ഹരിലാല്‍ യോഗ ദിനാചരണ പരിപാടികളുടെ ഉദ്ഘാടനം നിര്‍വ്വഹിച്ചു. പ്രശസ്ത യോഗ ഗുരു ശ്രീ. വിജയന്‍ യോഗാഭ്യാസ പരിപാടികള്‍ക്ക് നേതൃത്വം നല്‍കി. സിഐഎസ്എഫ്, സിപിഡബ്യൂഡി, സിഎംഎല്‍ആര്‍ഇ, ഇന്‍കംടാക്‌സ് ട്രിബ്യൂണല്‍ തുടങ്ങി കേന്ദ്രീയ ഭവനിലെ 19 കേന്ദ്ര ഗവണ്‍മെന്റ് ഓഫീസുകളില്‍ നിന്നുള്ള നൂറോളം ജീവനക്കാര്‍ പരിപാടിയില്‍ പങ്കെടുത്തു. കേന്ദ്ര ആയുഷ് മന്ത്രാലയത്തിന്റെ ആഹ്വാന പ്രകാരം സംഘടിപ്പിച്ച യോഗ ദിനാചരണ പരിപാടിയില്‍ പ്രധാനമന്ത്രിയുടെ യോഗ ദിന സന്ദേശവും, ഫിറ്റ്‌നസ്സ് വീഡിയോയും പ്രദര്‍ശിപ്പിച്ചു. വിവിധ കേന്ദ്ര ഗവണ്‍മെന്റ് ഓഫീസ് മേധാവികള്‍ യോഗ ദിനാചരണ പരിപാടികള്‍ക്ക് ആശംസ അര്‍പ്പിച്ചു.
      IE-AB-BSN(21.06.2018)

    
    
    (Release ID: 1536192) Visitor Counter : 4