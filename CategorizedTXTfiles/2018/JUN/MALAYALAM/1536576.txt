      PIB Headquarters

      ''പ്രൊവിഡന്റ് ഫണ്ട് താങ്കളുടെ അരികില്‍'' ജൂലൈ 10 ന്
      Posted On: 25 JUN 2018 4:08PM by PIB Thiruvananthpuram


    എംപ്ലോയീസ് പ്രൊവിഡന്റ് ഫണ്ട് സംബന്ധമായ എല്ലാ പരാതികളും അഭിപ്രായങ്ങളും കേള്‍ക്കുവാനും ആവശ്യമായ നടപടികള്‍ ത്വരിതഗതിയില്‍ കൈക്കൊള്ളാനും ലക്ഷ്യമിട്ടുകൊണ്ട് എംപ്ലോയീസ് പ്രോവിഡന്റ് ഫണ്ട് ഓര്‍ഗനൈസേഷന്‍ (ഇ.പി.എഫ്.ഒ.) സംഘടിപ്പിക്കുന്ന ''പ്രൊവിഡന്റ് ഫണ്ട് താങ്കളുടെ അരികില്‍ (നിധി ആപ്‌കെ നികട്) എന്ന പരിപാടി 2018 ജൂലൈ മാസം 10-ാം തീയതി തിരുവനന്തപുരത്ത് പട്ടത്തുള്ള റിജീയണല്‍ പി.എഫ്. ഓഫീസില്‍ നടക്കും.


    തിരുവനന്തപുരം റിജീയണല്‍ പി.എഫ്. ഓഫീസിന് കീഴില്‍ വരുന്ന സ്ഥാപനങ്ങള്‍ക്കും പി.എഫ്. അംഗങ്ങള്‍ക്കും പരിപാടിയില്‍ പങ്കെടുക്കാം. രാവിലെ പത്തര മുതല്‍ ഉച്ചയ്ക്ക് ഒരു മണി വരെ പി.എഫ്. അംഗങ്ങള്‍ക്കും ഉച്ചയ്ക്ക് മൂന്നു മുതല്‍ നാലു മണി വരെ തൊഴിലുടമകള്‍ക്കും തൊഴിലാളി സംഘടനകള്‍ക്കും ഈ പരിപാടിയില്‍ പങ്കെടുക്കാവുന്നതാണ്.


    പരിപാടിയില്‍ പങ്കെടുക്കുന്നവര്‍ തങ്ങളുടെ പരാതികള്‍ വ്യക്തമായി എഴുതി 'നിധി ആപ്‌കെ നികട്' എന്ന് രേഖപ്പെടുത്തി 2018 ജൂണ്‍ 30 ന് മുന്‍പ് ലഭിക്കത്തക്ക വിധത്തില്‍ താഴെ പറയുന്ന മേല്‍വിലാസത്തില്‍ അയച്ചു തരികയോ നേരിട്ട് നല്‍കുകയോ ചെയ്യേണ്ടതാണ്.


    റീജിയണല്‍ പ്രൊവിഡന്റ് ഫണ്ട് കമ്മീഷണര്‍
    ഭവിഷ്യനിധി ഭവന്‍
    പട്ടം, തിരുവനന്തപുരം -695004
    പരാതിയില്‍ നിര്‍ബന്ധമായും പി.എഫ്. അക്കൗണ്ട് നമ്പര്‍ / പി.പി.ഒ. നമ്പര്‍ / യു.എ.എന്‍ എഴുതേണ്ടതാണ്.
    ND MRL–251
    ***


    

    
    (Release ID: 1536576) Visitor Counter : 4