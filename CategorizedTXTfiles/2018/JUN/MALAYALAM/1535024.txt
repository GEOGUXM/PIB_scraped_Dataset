      ധനകാര്യ മന്ത്രാലയം

      രണ്ടേകാല്‍ ലക്ഷത്തിലധികം കമ്പനികളുടെ വ്യാജ രജിസ്‌ട്രേഷന്‍ റദ്ദാക്കി
      Posted On: 08 JUN 2018 12:00PM by PIB Thiruvananthpuram


    വ്യാജ കമ്പനികള്‍ക്കെതിരായ കര്‍മ്മസേന 2017-18 ധനകാര്യ വര്‍ഷം രാജ്യത്തെ 2,26,000 ത്തിലധികം വ്യാജസ്ഥാപനങ്ങളെ കണ്ടെത്തി നീക്കം ചെയ്തു. വാര്‍ഷിക റിട്ടേണുകളും ധനകാര്യ സ്റ്റേറ്റ്‌മെന്റുകളും ഫയല്‍ ചെയ്യാത്തത്തിന് 3 ലക്ഷത്തിലധികം ഡയറക്ടര്‍മാരെയും അയോഗ്യരാക്കി.


    റദ്ദാക്കിയ കമ്പനികളുടെ മുന്‍ ഡയറക്ടര്‍മാരെയും അംഗീകൃത ഉടമ്പടിയില്‍ ഒപ്പുവച്ചവരെയും, ഈ റദ്ദാക്കിയ കമ്പനികളുടെ ബാങ്ക് അക്കൗണ്ടുകള്‍ കൈകാര്യം ചെയ്യുന്നതില്‍ നിന്ന് വിലക്കിയിട്ടുണ്ട്. കമ്പനി പുനസ്ഥാപിക്കുന്നതു വരെ നിശ്ചിത ആവശ്യങ്ങള്‍ക്കുള്ളതല്ലാതെ ഒരു തുകയും അവര്‍ക്ക് പിന്‍വലിക്കാനാകില്ല. ഇത്തരം കമ്പനികളുടെ പ്രതികരണത്തിന്റെ അടിസ്ഥാനത്തില്‍ അനുയോജ്യമായ നടപടി കൈക്കൊള്ളുമെന്ന് ധനകാര്യമന്ത്രാലയം അറിയിച്ചു.


    സത്യസന്ധമായി പ്രവര്‍ത്തിക്കുന്ന കമ്പനികള്‍ക്ക് തങ്ങളുടെ കുടിശിക റിട്ടേണുകള്‍ ഫയല്‍ ചെയ്യാന്‍ ഇക്കൊല്ലം ജനുവരി 01 മുതല്‍ മേയ് 01 വരെ നീണ്ട് നിന്ന 'പിഴയൊടുക്കി കുറ്റവിമുക്തമാക്കല്‍' പദ്ധതിയുടെ പ്രയോജനം 13,993 കമ്പനികള്‍ ഉപയോഗിച്ചു.


    നടപ്പ് സാമ്പത്തിക വര്‍ഷം 2,25,910 കമ്പനികള്‍ റദ്ദാക്കപ്പെടേണ്ടതായി കണ്ടെത്തിയിട്ടുണ്ട്. 2015-16, 2016-17 കാലയളവില്‍ ധനകാര്യ സ്റ്റേറ്റ്‌മെന്റുകള്‍ സമര്‍പ്പിക്കാത്ത കമ്പനികളാണിവ. ഇവയ്ക്ക് ഒറ്റത്തവണ ഹിയറിംഗിനുള്ള അവസരം നല്‍കിയ ശേഷം അനുയോജ്യമായ നടപടി കൈക്കൊള്ളുമെന്നും ധനമന്ത്രാലം വ്യക്തമാക്കി.
    ND/MRD

    
    
    (Release ID: 1535024) Visitor Counter : 7
    
    
      Read this release in: English , Urdu , Bengali , Tamil