      PIB Headquarters

      ചെറുകിട വ്യവസായ മേഖലയ്ക്കായി സാങ്കേതിക വിദ്യ കൈമാറ്റ മേള നടന്നു
      Posted On: 13 JUN 2018 1:38PM by PIB Thiruvananthpuram


    ശാസ്ത്ര സാങ്കേതിക രംഗത്തെ നൂതന കണ്ടുപിടിത്തങ്ങള്‍ ചെറുകിട മേഖലയ്ക്ക് ഫലപ്രദമായി ഉപയോഗിക്കുന്നതിന് സി.എസ്.ഐ.ആറിനു കീഴിലുള്ള തിരുവനന്തപുരത്തെ പാപ്പനംകോട്ടുള്ള നാഷണല്‍ ഇന്‍സ്റ്റിറ്റ്യൂട്ട് ഓഫ് ഇന്റര്‍ ഡിസിപ്ലിനറി സയന്‍സ് ആന്റ് ടെക്‌നോളജി (നിസ്റ്റില്‍) ടെക്‌നോളജി സോഴ്‌സിംഗ് ഫെസ്റ്റ് നടന്നു.


    പുതിയ സാങ്കേതിക വിദ്യ കൈമാറ്റത്തിലൂടെ ഉത്പ്പാദന രംഗത്ത് അന്താരാഷ്ട്രതലത്തിലെ വെല്ലുവിളികളെ അതിജീവിക്കാന്‍ ചെറുകിട മേഖലയെ പ്രാപ്തമാക്കി അവയുടെ ആധുനിക വല്‍ക്കരണത്തിനും വിപണനത്തിനും സാങ്കേതിക മാനേജ്‌മെന്റ് രംഗത്ത് പുതിയ അറിവുകള്‍ പകരാനും ലക്ഷ്യമിട്ടുകൊണ്ട് സംഘടിപ്പിച്ച പരിപാടിയില്‍ ഏകദേശം 250 സൂക്ഷ്മ, ചെറുകിട, ഇടത്തരം സ്ഥാപനങ്ങള്‍ പങ്കെടുത്തു. ഭക്ഷ്യ, ഭക്ഷ്യ സംസ്‌ക്കരണ , പരിസ്ഥിതി, മാലിന്യ നിര്‍മ്മാര്‍ജനം, ഊര്‍ജ്ജം, മെറ്റീരിയല്‍സ് മുതലായ മേഖലകള്‍ക്ക് പ്രാധാന്യം നല്‍കി കൊണ്ട് സംഘടിപ്പിച്ച മേളയില്‍ ശാസ്ത്ര സാങ്കേതിക മേഖലയില്‍ നിന്നുള്ള വിദഗ്ദ്ധര്‍ ക്ലാസുകള്‍ എടുത്തു. സെമിനാറുകള്‍, പാനല്‍ ചര്‍ച്ചകള്‍, പ്രദര്‍ശനം എന്നിവയും പരിപാടിയുടെ ഭാഗമായി നടന്നു.


    സംസ്ഥാന വ്യവസായ ഡയറക്ടര്‍ ശ്രീ. കെ. ബിജു ഐ.എ.എസ്. ഉദ്ഘാടനം നിര്‍വ്വഹിച്ചു. എന്‍.ഐ.ഐ.എസ്.റ്റി. ഡയറക്ടര്‍ ഡോ. എ. അജയഘോഷ് അദ്ധ്യക്ഷനായിരുന്നു.


    കേന്ദ്ര എം.എസ്.എം.ഇ മന്ത്രാലയവും, തൃശൂരിലെ എം.എസ്.എം.ഇ ഡെവലപ്‌മെന്റ് ഇന്‍സ്റ്റിറ്റ്യൂട്ടും, എന്‍.ഐ.ഐ.എസ്.റ്റി. യും ചേര്‍ന്നാണ് പരിപാടി സംഘടിപ്പിച്ചത്.


    ND MRL–227
    ***

    
    
    (Release ID: 1535477) Visitor Counter : 1