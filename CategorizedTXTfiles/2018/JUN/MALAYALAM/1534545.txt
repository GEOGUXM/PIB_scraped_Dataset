      പഴ്‌സണല്‍, പബ്ലിക് ഗ്രീവന്‍സസ് ആന്റ് പെന്‍ഷന്‍സ് മന്ത്രാലയം

      ലോക പരിസ്ഥിതി ദിനാഘോഷം
      Posted On: 05 JUN 2018 1:44PM by PIB Thiruvananthpuram

      ലോക പരിസ്ഥിതി ദിനത്തോട് അനുബന്ധിച്ച് ഡല്‍ഹിയില്‍ സംഘടിപ്പിച്ച പരിപാടി കേന്ദ്ര വടക്കു കിഴക്കന്‍ മേഖലാ വികസന മന്ത്രി ഡോ. ജിതേന്ദ്ര സിങ്ങ് ഉദ്ഘാടനം ചെയ്തു. ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് എക്കോളജി ആന്‍ഡ് എന്‍വിയോണ്‍മെന്റാണ് പരിപാടി സംഘടിപ്പിച്ചത്. പ്ലാസ്റ്റിക് മലിനീകരണത്തെ ചെറുത്തു തോല്‍പ്പിക്കുക എന്നതാണ് ഇത്തവണത്തെ ലോക പരിസ്ഥിതി ദിനത്തിന്റെ മുഖ്യ പ്രമേയം.
      വൃത്തിയുള്ള പരിസ്ഥിതിയെന്ന ലക്ഷ്യം കൈവരിക്കുന്നതിനായി മനോഭാവത്തില്‍ മാറ്റം വരണമെന്ന് കേന്ദ്ര മന്ത്രി പറഞ്ഞു. പ്ലാസ്റ്റിക് ഉപയോഗം സമുദ്ര ജീവിതത്തിലും, മനുഷ്യന്റെ ആരോഗ്യത്തിലും പരിസ്ഥിതിയിലും ഉണ്ടാക്കുന്ന ദൂഷ്യ ഫലങ്ങളെ കുറിച്ച് പൗരന്മാരെ ബോധവത്ക്കരിക്കേണ്ടതുണ്ടെന്നും അദ്ദേഹം പറഞ്ഞു. അത്തരം വിപുലമായ ബോധവത്ക്കരണത്തിലൂടെ മാത്രമേ പ്ലാസ്റ്റിക് മലിനീകരണത്തെ പരാജയപ്പെടുത്താന്‍ സാധിക്കുകയുള്ളൂ എന്നും കേന്ദ്രമന്ത്രി കൂട്ടിച്ചേര്‍ത്തു.
      ഐഇ-എബി-ബിഎസ്എന്‍(05.06.2018)
    
    
    (Release ID: 1534545) Visitor Counter : 5
    
    
      Read this release in: English , Marathi , Hindi , Tamil