      PIB Headquarters

      കർഷകരുമായി പ്രധാനമന്ത്രിയുടെ സംവാദം: തത്സമയ സംപ്രേഷണം നടത്തി
      Posted On: 20 JUN 2018 5:06PM by PIB Thiruvananthpuram


    പ്രധാനമന്ത്രി നരേന്ദ്ര മോദി വീഡിയോ കോൺഫറൻസ് വഴി രാജ്യത്തെ തിരഞ്ഞെടുത്ത കർഷകരുമായി നടത്തിയ സംവാദം എറണാകുളം ജില്ലയിലെ കർഷകർക്ക് വേണ്ടി തത്സമയം സംപ്രേഷണം നടത്തി. കൃഷി വിജ്ഞാന കേന്ദ്രത്തിന്റെ നേതൃത്വത്തിൽ കേന്ദ്ര സമുദ്രമത്സ്യ ഗവേഷണ സ്ഥാപനത്തിലായിരുന്നു (സിഎംഎഫ്ആർഐ) സംപ്രേഷണം. നൂറ്റി അമ്പതോളം കർഷകർ പങ്കെടുത്തു.

      പൊക്കാളി നെൽ കൊയ്‌തെടുക്കുന്നതിന് കർമസേന രൂപീകരിക്കണം
      പരിപാടിയോടനുബന്ധിച്ച്, ജില്ലയിലെ കർഷകർ നേരിടുന്ന പ്രശ്‌നങ്ങൾ വിലയിരുത്തുന്നതിന് വേണ്ടി കർഷക ശാസത്രജ്ഞരുമായി മുഖാമുഖം നടത്തി. പൊക്കാളി പാടങ്ങളിലെ നെല്ല് കൊയ്‌തെടുക്കുന്നതിന് കർമ സേന രൂപീകരിക്കുകയോ യോജിച്ച കൊയ്ത്ത് യന്ത്രങ്ങൾ വികസിപ്പിക്കുകയോ ചെയ്യണമെന്ന് കർഷകർ ആവശ്യപ്പെട്ടു.
      വെള്ളക്കെട്ടുള്ളതിനാൽ വിളവെടുപ്പിന് നിലവിലുള്ള യന്ത്രങ്ങൾ ഉപയോഗിക്കാൻ കഴിയാത്തതും പകരമായി താഴിലാളികളെ ലഭിക്കാത്തതും പൊക്കാളികൃഷിയുമായി മുന്നോട്ടുപോകാൻ കഴിയാത്ത സാഹചര്യമാണ് സൃഷ്ടിക്കുന്നത്. ഓരുജല മത്സ്യകൃഷിക്ക് തിരുത കുഞ്ഞുങ്ങളെ വേണ്ടത്ര ലഭിക്കുന്നില്ല. മത്സ്യ കുഞ്ഞുങ്ങളെ വികസിപ്പിക്കുന്നതിനുള്ള ഹാച്ചറി സംവിധാനങ്ങൾ സ്ഥാപിക്കണം. കാർഷികോൽപ്പന്നങ്ങൾക്ക് വിപണന സാധ്യതകൾ സൃഷ്ടിക്കണമെന്നും കർഷകർ ആവശ്യപ്പെട്ടു. കർഷകർക്ക് പച്ചക്കറി വിത്തുകളും കെവികെയുടെ ജൈവവളവും ചടങ്ങിൽ വിതരണം ചെയ്തു. ഡോ സ്മിത ശിവദാസൻ, ഡോ പി എ വികാസ്, പി ശ്രീലത, സജീവ് നായരമ്പലം, ബൈജു മൂക്കന്നൂർ തുടങ്ങിയവർ സംസാരിച്ചു.
    
    
    (Release ID: 1536273) Visitor Counter : 2