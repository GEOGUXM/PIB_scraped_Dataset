      PIB Headquarters

      സായി എല്‍ എന്‍ സി പി ഇ യില്‍ ത്രിവര്‍ണ മാനവ ഇന്ത്യ
      Posted On: 21 JUN 2018 12:57PM by PIB Thiruvananthpuram


    കേന്ദ്ര സ്‌പോര്‍ട്‌സ് മന്ത്രാലയത്തിന് കീഴിലുള്ള തിരുനന്തപുരത്തെ കാര്യവട്ടം സായി എല്‍ എന്‍ സി പി ഇ യില്‍ അന്താരാഷ്ട്ര യോഗാ ദിനത്തോടനുബന്ധിച്ച് നടന്ന പരിപാടിയില്‍ രണ്ടായിരത്തോളം പേര്‍ പങ്കെടുത്തു. പ്രതിപക്ഷനേതാവ് ശ്രീ. രമേശ് ചെന്നിത്തല, സംസ്ഥാന സ്‌പോര്‍ട്‌സ് കൗണ്‍സില്‍ പ്രസിഡന്റ് ശ്രീ. ടി പി ദാസന്‍, ഭരണസമിതിയംഗം ശ്രീ. ഡി വിജയകുമാര്‍, മുന്‍ ഐ ജി എസ് ഗോപിനാഥ്, എല്‍ എന്‍ സി പി ഇ പ്രിന്‍സിപ്പാള്‍ ഡോ. ജി. കിഷോര്‍ എന്നിവര്‍ യോഗാ ഡെമോണ്‍സ്ട്രേഷന് നേതൃത്വം നല്‍കി.


    വിശിഷ്ടാതിഥികളോടൊപ്പം എല്‍ എന്‍ സി പി ഇ യിലെ വിദ്യാര്‍ഥികള്‍, ജീവനക്കാര്‍, പരിശീലകര്‍, ദേശീയ അന്തര്‍ദേശീയ കായിക താരങ്ങള്‍, സമീപ പ്രദേശത്തെ സ്‌കൂളുകളില്‍ നിന്നുള്ള വിദ്യാര്‍ഥികള്‍, അദ്ധ്യാപകര്‍, രക്ഷിതാക്കള്‍ തുടങ്ങിയവര്‍ യോഗ ഡിസ്പ്ലേയുടെ ഭാഗമായി. തുടര്‍ന്ന് ഫിറ്റ് ഇന്ത്യ പ്രോഗ്രാമിന്റെ ഭാഗമായി എല്ലാവരും ദേശീയ പതാകയുടെ മൂന്നു നിറങ്ങളില്‍ ഇന്ത്യയുടെ രൂപരേഖയില്‍ അണിനിരന്നു. ഹം ഫിറ്റ് തോ ഇന്ത്യ ഫിറ്റ് എന്ന സന്ദേശം ലോകത്തിനു കൈമാറിയാണ് എല്‍ എന്‍ സി പി ഇ യുടെ യോഗ പരിപാടികള്‍ സമാപിച്ചത് .


    ND MRL–245
    ***


    

    
    (Release ID: 1536263) Visitor Counter : 4