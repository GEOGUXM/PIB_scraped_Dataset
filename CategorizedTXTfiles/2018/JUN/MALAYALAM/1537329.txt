      PIB Headquarters

      സ്റ്റാറ്റിസ്റ്റിക്‌സ് ദിനാഘോഷം: സെമിനാറും ക്വിസ് മത്സരവും സംഘടിപ്പിച്ചു
      Posted On: 29 JUN 2018 3:57PM by PIB Thiruvananthpuram


    കേന്ദ്ര സ്ഥിതി വിവര, പദ്ധതി നിര്‍വ്വഹണ മന്ത്രാലയത്തിനുകീഴിലുള്ള ദേശീയ സാമ്പിള്‍ സര്‍വ്വേ ഓഫീസ് തിരുവനന്തപുരത്ത് സംഘടിപ്പിച്ച സ്റ്റാറ്റിസ്റ്റിക്‌സ് ദിനാഘോഷം സെന്റര്‍ ഫോര്‍ ഡെവലപ്പമെന്റ് സ്റ്റഡീസ് ഡയറക്ടര്‍ ഡോ. സുനില്‍ മാണി ഉദ്ഘാടനം ചെയ്തു. ഇന്ത്യന്‍ സ്റ്റാറ്റിസ്റ്റിക്‌സിന്റെ പിതാവ് പ്രൊഫ. പി സി മഹാലനോബിസിന്റെ ജന്മദിനത്തോടനുബന്ധിച്ച് നടത്തിയ പരിപാടിയില്‍ സംസ്ഥാന ശാസ്ത്ര സാങ്കേതിക പരിസ്ഥിതി സമിതിയിലെ എമരിറ്റസ് സയന്റിസ്റ്റ് ഡോ. യാഗീന്‍ തോമസ് മുഖ്യപ്രഭാഷണം നടത്തി. ഫീല്‍ഡ് ഓപ്പറേഷന്‍സ് വിഭാഗം ഡയറക്ടര്‍ ശ്രീമതി. സുനിതാ ഭാസ്‌കര്‍ ആമുഖ പ്രഭാഷണം നടത്തി.


    തുടര്‍ന്ന് നടന്ന സെമിനാറില്‍ തിരുവനന്തപുരം ഇന്‍സ്റ്റിറ്റ്യൂട്ട് ഫോര്‍ മോണിറ്ററിംഗ് എക്കണോമിക് ഗ്രോത്ത് ഡയറക്ടര്‍ ജനറല്‍ ശ്രീ. മീരാ സാഹിബ്, കണ്‍സള്‍ട്ടന്റ് ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് ഇന്‍ഫര്‍മേഷന്‍ ഡിഇഎസ് മുന്‍ അഡീഷണല്‍ ഡയറക്ടര്‍ ശ്രീ. കൊച്ചുനാരായണ പിള്ള എന്നിവര്‍ സംബന്ധിച്ചു.


    കേരള സര്‍വ്വകലാശാല വിദ്യാര്‍ത്ഥികള്‍ക്കായി ക്വിസ് മത്സരവും സംഘടിപ്പിച്ചിരുന്നു.


    ദേശീയ സാമ്പിള്‍ സര്‍വ്വേ ഓഫീസ് സ്റ്റാറ്റിസ്റ്റിക്‌സ് ഫീല്‍ഡ് ഓപ്പറേഷന്‍സ് വിഭാഗം അസിസ്റ്റന്റ് ഡയറക്ടര്‍ ശ്രീമതി. അഞ്ജലി ജോസ് സ്വാഗതവും, സീനിയര്‍ സ്റ്റാറ്റിസ്റ്റിക്കല്‍ ഓഫീസര്‍ ശ്രീ. ഫിലിപ്പ് വര്‍ഗ്ഗീസ് നന്ദിയും പറഞ്ഞു.


    
    GK MRL–261
    ***


    

    
    (Release ID: 1537329) Visitor Counter : 1