      രാജ്യരക്ഷാ മന്ത്രാലയം

      സൊകോത്ര ദ്വീപില്‍ കുടുങ്ങിപ്പോയ 38 ഇന്ത്യാക്കാരെ നാവികസേന പോര്‍ബന്തറില്‍ എത്തിച്ചു
      Posted On: 07 JUN 2018 2:06PM by PIB Thiruvananthpuram


    പത്ത് ദിവസങ്ങള്‍ക്ക് മുമ്പ് മേകുനു ചുഴലിക്കാറ്റ് നാശം വിതച്ച അറേബ്യന്‍ സമുദ്രത്തിലെ സൊകോത്ര ദ്വീപില്‍പ്പെട്ടുപോയ 38 ഇന്ത്യാക്കാരെ ഇന്ത്യന്‍ നാവിക സേനയുടെ കപ്പലായ സുനയന ഇന്ന് രാവിലെ 9 മണിയോടെ ഗുജറാത്തിലെ പോര്‍ബന്തര്‍ തുറമുഖത്ത് എത്തിച്ചു. ദ്വീപില്‍ ഒറ്റപ്പെട്ടുപോയ ഇവരെ ഈ മാസം 3-ാം തീയതിയാണ് കണ്ടെത്തിയത്. ഗള്‍ഫ് ഓഫ് ഏദനില്‍ വിന്ന്യസിച്ചിരുന്ന കപ്പലിനെ വിവരമറിഞ്ഞയുടന്‍ അങ്ങോട്ടേയ്ക്ക് തിരിച്ച് വിടുകയായിരുന്നു. ദ്വീപില്‍ കുടുങ്ങിപ്പോയ മുഴുവന്‍പേരെയും ഓപ്പറേഷന്‍ നിസ്താര്‍ എന്ന് പേരിട്ട രക്ഷാ ദൗത്യത്തിലൂടെ സുരക്ഷിതരായി കരയില്‍ എത്തിച്ചിട്ടുണ്ട്.
    ND MRD – 470
    ***

    
    
    (Release ID: 1534887) Visitor Counter : 8
    
    
      Read this release in: English