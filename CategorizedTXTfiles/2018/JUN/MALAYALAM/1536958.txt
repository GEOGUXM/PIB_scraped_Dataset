      PIB Headquarters

      റബ്ബര്‍ ടാപ്പര്‍മാര്‍ക്കുള്ള ഗ്രൂപ്പ് ഇന്‍ഷ്വറന്‍സ് ജൂലൈ 06 വരെ പുതുക്കാം
      Posted On: 27 JUN 2018 12:54PM by PIB Thiruvananthpuram


    റബ്ബര്‍ ടാപ്പിങ് തൊഴിലാളികള്‍ക്കായി റബ്ബര്‍ ബോര്‍ഡ് 2011-12 വര്‍ഷത്തില്‍ ആരംഭിച്ച ഗ്രൂപ്പ് ലൈഫ് ഇന്‍ഷ്വറന്‍സ് കം ടെര്‍മിനല്‍ ബെനിഫിറ്റ് പദ്ധതിയില്‍ ചേര്‍ന്നിട്ടുള്ളവര്‍ അവരുടെ പോളിസികള്‍ ജൂലൈ 06-നു മുമ്പായി പുതുക്കേണ്ടണ്‍താണ്. പോളിസി പുതുക്കാനാഗ്രഹിക്കുന്നവര്‍ സമീപത്തുള്ള റബ്ബര്‍ബോര്‍ഡ് റീജിയണല്‍ ഓഫീസില്‍ പ്രീമിയം തുക അടയ്‌ക്കേണ്ടതാണ്. മുന്നൂറു രൂപയാണ് ഏറ്റവും കുറഞ്ഞ പ്രീമിയം. മണിയോര്‍ഡര്‍, ഡിമാന്റ് ഡ്രാഫ്റ്റ്, പോസ്റ്റല്‍ ഓര്‍ഡര്‍ മുതലായവ സ്വീകരിക്കുന്നതല്ല. നിശ്ചിത സമയത്തിനുള്ളില്‍ പോളിസി പുതുക്കാത്തവര്‍ക്ക് ഇന്‍ഷ്വറന്‍സ് പരിരക്ഷ നഷ്ടപ്പെടുന്നതാണ്. പോളിസി പുതുക്കുന്നതുമായി ബന്ധപ്പെട്ട കത്ത് എല്ലാ അംഗങ്ങള്‍ക്കും റബ്ബര്‍ബോര്‍ഡില്‍ നിന്നും അയച്ചിട്ടുണ്ട്. കത്ത് ലഭിക്കാത്തവര്‍ ഇത് ഒരറിയിപ്പായി കണക്കാക്കണം. ലൈഫ് ഇന്‍ഷ്വറന്‍സ് കോര്‍പറേഷന്‍ ഓഫ് ഇന്ത്യയുമായി ചേര്‍ന്നാണ് ഈ പദ്ധതി നടപ്പാക്കിയിരിക്കുന്നത്. 18 വയസ്സുമുതല്‍ 59 വയസ്സുവരെയുള്ള ടാപ്പിങ് തൊഴിലാളികള്‍ക്ക് ഈ പദ്ധതി പ്രകാരം പോളിസി പുതുക്കാവുന്നതാണ്.
    ND MRL–257


    ഈ പദ്ധതിയില്‍ തുടരുന്ന ടാപ്പര്‍മാര്‍ക്ക് സ്വാഭാവിക മരണങ്ങള്‍ക്കും അപകട മരണങ്ങള്‍ക്കും അപകടങ്ങള്‍ മൂലമുള്ള അംഗവൈകല്യങ്ങള്‍ക്കും നഷ്ടപരിഹാരം ലഭിക്കുന്നതാണ്. കാലാവധി പൂര്‍ത്തിയാകുന്ന ക്രമത്തില്‍ അംഗങ്ങള്‍ക്ക് അര്‍ഹതപ്പെട്ട തുക ആനുകൂല്യങ്ങള്‍ സഹിതം തിരികെ നല്‍കും.

    
    
    (Release ID: 1536958) Visitor Counter : 1