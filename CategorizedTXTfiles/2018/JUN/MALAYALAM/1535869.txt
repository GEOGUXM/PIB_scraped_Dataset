      PIB Headquarters

      ദേശീയ സാമൂഹിക സാമ്പത്തിക സര്‍വ്വേ: ഉദ്യോഗസ്ഥ പരിശീലന പരിപാടിക്ക് തുടക്കമായി
      Posted On: 18 JUN 2018 12:46PM by PIB Thiruvananthpuram


    കേന്ദ്ര സ്റ്റാറ്റിസ്റ്റിക്‌സ്, പദ്ധതി നിര്‍വ്വഹണ മന്ത്രാലയത്തിനു കീഴിലുള്ള 76-ാമത് സാമൂഹിക സാമ്പത്തിക സര്‍വ്വേയുടെ ഫീല്‍ഡ് പ്രവര്‍ത്തനങ്ങള്‍ക്ക് മുന്നോടിയായി കേന്ദ്ര സംസ്ഥാന ഉദ്യോഗസ്ഥര്‍ക്കായുള്ള റീജിയണല്‍ പരിശീലന ക്യാമ്പിന് തിരുവനന്തപുരത്ത് തുടക്കമായി. തൈക്കാട് ഗവണ്‍മെന്റ് ഗസ്റ്റ് ഹൗസില്‍ നടന്ന ചടങ്ങില്‍ ആര്‍ദ്രം മിഷന്‍ സംസ്ഥാന കണ്‍സള്‍ട്ടന്റ് ഡോ. ജമീല പി കെ ഉദ്ഘാടനം ചെയ്തു. എന്‍എസ്എസ്ഒ കോര്‍ഡിനേഷന്‍ ആന്‍ഡ് പബ്ലിക് ഡിവിഷന്‍ ജോയിന്റ് ഡയറക്ടറും കേന്ദ്ര നീരീക്ഷകനുമായ ശ്രീ. മുകേഷ്, ഡയറക്ടറേറ്റ് ഓഫ് എക്കണോമിക് ആന്‍ഡ് സ്റ്റാറ്റിസ്റ്റിക്‌സ് ഡെപ്യൂട്ടി ഡയറക്ടര്‍ ശ്രീമതി. രശ്മി സി പി എന്നിവര്‍ സംസാരിച്ചു. എന്‍എസ്എസ്ഒ കേരള & ലക്ഷദ്വീപ് ഡയറക്ടര്‍ ശ്രീമതി. സുനിതാ ഭാസ്‌ക്കര്‍ സ്വാഗതവും, സീനിയര്‍ സ്റ്റാറ്റിസ്റ്റിക്കല്‍ ഓഫീസര്‍ ശ്രീമതി. റോഷ്‌നി എസ് നായര്‍ നന്ദിയും പറഞ്ഞു.


    കുടിവെള്ളം, ശുചീകരണം, ആരോഗ്യ പരിപാലനം, വീടുകളുടെ അവസ്ഥ, അംഗവൈകല്യമുള്ളവരുടെ എണ്ണം എന്നിവയെ കേന്ദ്രീകരിച്ചു രാജ്യവ്യാപകമായി അടുത്ത മാസം ഒന്നുമുതല്‍ ഡിസംബര്‍ 31-വരെയാണ് സര്‍വ്വേ സംഘടിപ്പിച്ചിട്ടുള്ളത്.


    സാമൂഹ്യ-സാമ്പത്തിക സര്‍വ്വേക്കുവേണ്ടി നിയോഗിക്കപ്പെട്ട 90 ഓളം കേന്ദ്ര-സംസ്ഥാന സര്‍ക്കാര്‍ ഉദ്യോഗസ്ഥര്‍ നാല് ദിവസത്തെ പരിശീലനക്യാമ്പില്‍ പങ്കെടുക്കുന്നുണ്ട്.


    GK MRL–234
    ***

    
    
    (Release ID: 1535869) Visitor Counter : 3