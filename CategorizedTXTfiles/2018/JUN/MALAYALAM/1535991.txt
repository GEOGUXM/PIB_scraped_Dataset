      PIB Headquarters

      സംസ്ഥാനത്തെ പൊതുമേഖലാസ്ഥാപനങ്ങളുടെ നഷ്ടം ആറായിരത്തിലേറെകോടിരൂപയെന്ന്‌സി.എ.ജി.
      Posted On: 19 JUN 2018 7:31PM by PIB Thiruvananthpuram


    

    സംസ്ഥാനത്തെ പൊതുമേഖലാസ്ഥാപനങ്ങളുടെസഞ്ചിത നഷ്ടം നഷ്ടം 6,348.10 കോടിരൂപയെന്ന്കണ്‍ട്രോളര്‍ആന്റ്ഓഡിഡിറ്റിംഗ് ജനറല്‍ (സി.എ.ജി.) റിപ്പോര്‍ട്ട്. ആകെ 130 പൊതുമേഖലാസ്ഥാപനങ്ങളാണ്‌സംസ്ഥാനത്തുള്ളത്. ഇതില്‍ 15 എണ്ണം പ്രവര്‍ത്തന രഹിതമെന്നും നിയമസഭയില്‍ഇന്ന്‌സമര്‍പ്പിച്ച 2017 മാര്‍ച്ച് 31ന് അവസാനിച്ച വര്‍ഷത്തെ പൊതുമോഖലാസ്ഥാപനങ്ങളെസംബന്ധിച്ച റിപ്പോര്‍ട്ടില്‍സി എ ജിചൂണ്ടിക്കാട്ടി. 26,463.28 കോടിരൂപയാണ് പൊതുമേഖലാസ്ഥാപനങ്ങളില്‍ നിന്നുള്ളവരവ്. ഇത്ജി.ഡി.പിയുടെ 4.04 ശതമാനമാണ്.


    പൊതുമേഖലാസ്ഥാപനങ്ങളില്‍ നാല്‍പത്തിയഞ്ചുഎണ്ണം 382.84 കോടിരൂപാ ലാഭമുണ്ടാക്കിയപ്പോള്‍ 64 എണ്ണം 2,216.01 കോടിരൂപ നഷ്ടംവരുത്തിവെച്ചു. മൂന്നുസ്ഥാപനങ്ങള്‍ ലാഭമോ നഷ്ടമോവരുത്തിയിട്ടില്ല. അതേസമയം നാലു പൊതുമേഖലസ്ഥാപനങ്ങളാകട്ടെ ഇതേവരെഒരുവാര്‍ഷികകണക്കു പോലുംസമര്‍പ്പിച്ചിട്ടില്ല. ലാഭത്തില്‍ പതിവുപോലെ ബിവറേജസ്‌കോര്‍പ്പറേഷനാണ്മുന്നില്‍. നഷ്ടത്തില്‍കെ.എസ്.ആര്‍.ടി.സിയും. കെ.എസ്.എഫ.ഇ, സംസ്ഥാന വ്യവസായവികസന കോര്‍പ്പറേഷന്‍, എന്നിവയാണ്‌ലാഭമുണ്ടാക്കിയവയിലെ പ്രധാനപ്പെട്ട സ്ഥാപനങ്ങള്‍. കെ.എസ്.ഇ.ബിയുംസിവില്‍ സപ്ലൈസുമാണ് നഷ്ടത്തില്‍കെ.എസ്.ആര്‍.ടി.സിക്കുതൊട്ടു പിന്നില്‍ നില്‍ക്കുന്നത്.


    മലബാര്‍സിമെന്റ്‌സില്‍അസംസ്‌കൃതവസ്തുക്കളുടെ പര്‍ച്ചേസ്‌സുതാര്യമായല്ല നടന്നതെന്ന്‌സി.ഐ.ജികണ്ടെത്തി. ഇ ടെന്‍ഡറും ദര്‍ഘാസുംവ്യവസ്ഥ പാലിക്കാതെയാണ് നടന്നത്. ഗുണമേന്മഉറപ്പാക്കാതെയാണ്അസംസ്‌ക്യതവസ്തുക്കള്‍വാങ്ങിയതെന്നുംകല്‍ക്കരിസമയത്ത്കിട്ടാത്തതിനാല്‍ ഫാക്ടറിരണ്ടുമാസത്തോളംഅടച്ചിട്ടതുവഴികോടികളുടെ നഷ്ടംസംഭവിച്ചെന്നും സി.എ.ജിറിപ്പോര്‍ട്ടിലുണ്ട്. കയര്‍,കൈത്തറിമേഖലകളില്‍ക്ഷേമപ്രവര്‍ത്തനങ്ങള്‍ വിചാരിച്ച വേഗത്തില്‍ നടക്കുന്നില്ല. 2008 ലെ കയര്‍ കമ്മീഷന്‍ റിപ്പോര്‍ട്ട്ഇതേവരെ നടപ്പിലാക്കിയിട്ടില്ലെന്നുംകണ്ടെത്തിയിട്ടുണ്ട്. ഈ മേഖലകളില്‍യന്ത്രവല്‍ക്കരണവും ആധുനികവത്ക്കരണവും നടക്കുന്നില്ല. അസംസ്‌കൃതവസ്തുക്കളുടെലഭ്യത ഉറപ്പിക്കാന്‍ കഴിയാത്തതുമൂലംമറ്റുസംസ്ഥാനങ്ങളെആശ്രയിക്കേണ്ടിവന്നതുമൂലംകയര്‍ ഉല്‍പ്പന്നങ്ങളെവിപണിയില്‍കുറഞ്ഞ മത്സരക്ഷമതഉള്ളതാക്കി.


    വ്യവസായവികസനത്തിനു വേണ്ടികണ്ടെത്തിയ 1320 ഏക്കര്‍ ഭൂമിസ്വന്തം മാനദണ്ഡങ്ങള്‍ക്കും 2008-ലെ നെല്‍വയല്‍തണ്ണീര്‍തടസംരക്ഷണ നിയമപ്രകാരവുമല്ലാത്തതിനാല്‍ ഭുമി ഏറ്റെടുക്കല്‍ഗവണ്‍മെന്റ് നിര്‍ത്തിവെപ്പിച്ചു. മാത്രവുമല്ല 2011-മുതല്‍-2014 വരെയുള്ളകാലയളവില്‍ഏറ്റെടുത്ത 233.62 ഏക്കര്‍ ഭൂമിയുടെവികസനം ഇതേവരെ പൂര്‍ത്തിയാകാത്തതും ഈ മേഖലക്ക്തിരിച്ചടിയായി. വ്യവസായങ്ങള്‍ക്കായിഏറ്റെടുത്ത 1779.18 ഏക്കര്‍ ഭൂമിയില്‍ ഉല്‍പാദനം തുടങ്ങാത്തതുമൂലം 215.66 ഏക്കര്‍ സ്ഥലംഇപ്പോഴുംവെറുതെകിടക്കുകയാണ്.വ്യവസായ പാര്‍ക്കിലെ പൊതുചെലവുകള്‍ മുഴുവന്‍ വരാനിരിക്കുന്ന പാട്ടക്കാര്‍ക്കായി നീക്കിവെച്ചതുമൂലം പാട്ട തുകഒരുഏക്കറിന് 32.26 ലക്ഷംരൂപയായിഉയര്‍ന്നുവെന്നുംസി.എ.ജി. റിപ്പോര്‍ട്ടില്‍ പറയുന്നു.


    റിപ്പോര്‍ട്ടിലെകണ്ടെത്തലുകള്‍അക്കൗണ്ടന്റ് ജനറല്‍മാരായ ശ്രീമതിജി. സുധര്‍മിണി, ശ്രീ. എസ്. സുനില്‍രാജ്, ശ്രീ. കെ.പി. ആനന്ദ്എന്നിവര്‍തിരുവനന്തപുരത്ത്‌വാര്‍ത്താ സമ്മേളനത്തില്‍വിശദീകരിച്ചു.
    ND/MRL

    
    
    (Release ID: 1535991) Visitor Counter : 4