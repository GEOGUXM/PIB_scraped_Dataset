      ഷിപ്പിങ് മന്ത്രാലയം

      തുറമുഖ, നാവികമേഖലയില്‍ നൈപുണ്യ വികസനത്തിനായി ശില്‍പ്പശാല സംഘടിപ്പിച്ചു
      Posted On: 08 JUN 2018 3:53PM by PIB Thiruvananthpuram


    കേന്ദ്ര തുറമുഖ മന്ത്രാലയവും ഗ്രാമീണ വികസന മന്ത്രാലയത്തിനു കീഴിലുള്ള ദീന്‍ ദയാല്‍ ഉപാധ്യായ ഗ്രാമീണ്‍ കൗശല്‍ യോജനയും ( ഡി.ഡി.യു ജി.കെ.വൈ) ചേര്‍ന്ന് തുറമുഖ, സമുദ്ര മേഖലകളിലെ നൈപുണ്യ വികസനത്തിനായി ന്യൂഡല്‍ഹിയില്‍ ഏകദിന ശില്‍പ്പശാല സംഘടിപ്പിച്ചു. കേന്ദ്ര ഷിപ്പിംഗ് സെക്രട്ടറി ശ്രീ. ഗോപാല്‍ കൃഷ്ണയും ആന്‍ഡമാന്‍ നിക്കോബാറില്‍നിന്നുള്ള പാര്‍ലമെന്റംഗം ശ്രീ. ബിഷ്ണു പാദ റോയിയും ചേര്‍ന്ന് ശില്‍പ്പശാല ഉദ്ഘാടനം ചെയ്തു.

    തുറമുഖ, സമുദ്ര മേഖലകളില്‍ നൈപുണ്യ വികസനം നടപ്പിലാക്കുന്നത് ഇന്ത്യയുടെ തീരമേഖല മെച്ചപ്പെടുത്തുകയും തുറമുഖ കേന്ദ്രീകൃത വികസനം ഉറപ്പുവരുത്തുകയും യുവാക്കളുടെ നൈപുണ്യ ശേഷി വര്‍ദ്ധിപ്പിക്കുമെന്നും ശ്രീ. ഗോപാല്‍ കൃഷ്ണ പറഞ്ഞു. ലോകത്ത് ഏറ്റവും കൂടുതല്‍ നാവികരെ സംഭാവന ചെയ്യുന്ന രാജ്യങ്ങളിലൊന്നാണ് ഇന്ത്യയെന്നും നാവിക, തുറമുഖ മേഖലയില്‍ മികവുറ്റ പ്രതിഭകളെ സംഭാവന ചെയ്യാനും ഇന്ത്യക്കാവുമെന്ന് അദ്ദേഹം ചൂണ്ടിക്കാട്ടി.
    കേരളമടക്കമുള്ള 8 സംസ്ഥാനങ്ങളിലെ 21 തീരദേശ ജില്ലകളില്‍ ഷിപ്പിംഗ് മന്ത്രാലയം സ്‌കില്‍ ഗ്യാപ് പഠനം പൂര്‍ത്തീകരിച്ചിട്ടുണ്ടെന്നും അതനുസരിച്ചുള്ള നടപടികള്‍ കൈക്കൊണ്ടുവരികയാണ്. സാഗര്‍മാല -ഡി.ഡി.യു ജി.കെ.വൈ പദ്ധതിക്കു കീഴില്‍ ഓരോ ജില്ലകളില്‍ നിന്നും അടുത്ത മൂന്നു വര്‍ഷത്തേക്ക് 500 വീതം വിദ്യാര്‍ത്ഥികള്‍ക്ക് പരിശീലനം നല്‍കുമെന്ന് ശ്രീ. ഗോപാല്‍ കൃഷ്ണ അറിയിച്ചു.
    AM/MRD

    
    
    (Release ID: 1535025) Visitor Counter : 3
    
    
      Read this release in: English , Urdu , Hindi , Tamil