      ആഭ്യന്തരകാര്യ മന്ത്രാലയം

      സൈബര്‍ കുറ്റകൃത്യങ്ങള്‍ സംബന്ധിച്ച ഓണ്‍ലൈന്‍ പോര്‍ട്ടല്‍ വേഗത്തിലാക്കാന്‍ കേന്ദ്ര ആഭ്യന്തര മന്ത്രി നിര്‍ദ്ദേശിച്ചു
      Posted On: 18 JUN 2018 3:27PM by PIB Thiruvananthpuram


    സൈബര്‍ കുറ്റകൃത്യങ്ങള്‍ റിപ്പോര്‍ട്ട് ചെയ്യാനുള്ള ഓണ്‍ലൈന്‍ പോര്‍ട്ടലിന്റെ നിര്‍മ്മാണം വേഗത്തിലാക്കാന്‍ കേന്ദ്ര ആഭ്യന്തര മന്ത്രി ശ്രീ. രാജ്‌നാഥ് സിംഗ് നിര്‍ദ്ദേശിച്ചു. കുട്ടികളുടെ അശ്ലീല ചിത്രങ്ങള്‍ പ്രചരിപ്പിക്കാന്‍ ഇന്റര്‍നെറ്റ് വ്യാപകരമായി ദുരുപയോഗപ്പെടുത്തുന്നതില്‍ ആശങ്ക പ്രകടിപ്പിച്ച് കൊണ്ട് സംസ്ഥാനങ്ങളിലെ ജനങ്ങള്‍ക്ക് ഇത് സംബന്ധിച്ച പരാതികള്‍ വേഗത്തില്‍ അറിയിക്കാനും അവ ബന്ധപ്പെട്ട ഏജന്‍സികളെ കൊണ്ട് അന്വേഷണം നടത്തി നടപടിയെടുക്കാനും ഇതുവഴി കഴിയുമെന്ന് അദ്ദേഹം ചൂണ്ടിക്കാട്ടി. ന്യൂ ഡല്‍ഹിയില്‍ കേന്ദ്ര ആഭ്യന്തര മന്ത്രാലയത്തിന്റെ അവലോകന യോഗത്തില്‍ സംസാരിക്കവെ സൈബര്‍ സുരക്ഷ മെച്ചപ്പെടുത്തുന്നതിന് കാര്യക്ഷമമായ നടപടികള്‍ കൈക്കൊള്ളണമെന്നും ശ്രീ. രാജ്‌നാഥ് സിംഗ് ആവശ്യപ്പെട്ടു.


    തന്ത്രപ്രദാനമായ മേഖലകളില്‍ സുരക്ഷാ അനുമതിക്കുള്ള അപേക്ഷകളില്‍മേലുള്ള തീര്‍പ്പാക്കല്‍ സമയം നാല് വര്‍ഷം മുമ്പ് 120 ദിവസമായിരുന്നത് ഇന്നിപ്പോള്‍ 53 ദിവസമായി കുറഞ്ഞിട്ടുണ്ടെന്ന് അദ്ദേഹം ചൂണ്ടിക്കാട്ടി. കേന്ദ്ര ആഭ്യന്തര മന്ത്രാലയത്തിന് കീഴിലുള്ള എല്ലാ സ്ഥാപനങ്ങളിലെയും ഐ.റ്റി. അടിസ്ഥാന സൗകര്യങ്ങളെ കുറിച്ച് കൃത്യമായ സൈബര്‍ ഓഡിറ്റിംഗ് നടത്തണമെന്ന് ശ്രീ. രാജ്‌നാഥ് സിംഗ് നിര്‍ദ്ദേശിച്ചു. ഗവണ്‍മെന്റ് മേഖലയ്ക്കായുള്ള ദേശീയ വിവര സുരക്ഷ നയ മാര്‍ഗ്ഗരേഖയില്‍ (എന്‍.ഐ.എസ്.പി.ജി) കാലാനുസൃതമായ നവീകരണം കൊണ്ടുവരണമെന്നും കേന്ദ്ര ആഭ്യന്തര മന്ത്രി ആവശ്യപ്പെട്ടു.
    ND MRD – 492
    ***

    
    
    (Release ID: 1535863) Visitor Counter : 3
    
    
      Read this release in: English , Marathi , Hindi , Tamil