      PIB Headquarters

      കൊച്ചുവേളി- മംഗളൂരു ജംഗ്ഷന്‍ അന്ത്യോദയ ദ്വൈവാര എക്‌സ്പ്രസ്സ് ട്രെയിന്‍ സര്‍വീസിന് നാളെതുടക്കം
      കേന്ദ്ര സഹമന്ത്രിമാരായ രാജെന്‍ ഗൊഹെയ്‌നുംഅല്‍ഫോന്‍സ് കണ്ണന്താനവുംചേര്‍ന്ന് ഫ്‌ളാഗ്ഓഫ് ചെയ്യും

      Posted On: 08 JUN 2018 6:34PM by PIB Thiruvananthpuram

    കൊച്ചുവേളി- മംഗളൂരു ജംഗ്ഷന്‍ അന്ത്യോദയ ദ്വൈവാര എക്‌സ്പ്രസ്സ് (ട്രെയിന്‍ നമ്പര്‍ 16355/16356) നാളെ(ജൂണ്‍ 9, 2018ശനിയാഴ്ച) രാവിലെ 10 മണിക്ക്‌കൊച്ചുവേളിറെയില്‍വേസ്റ്റേഷനില്‍ നടക്കുന്ന ചടങ്ങില്‍കേന്ദ്ര റെയില്‍വേ സഹമന്ത്രി ശ്രീ. രാജെന്‍ ഗൊഹെയ്‌നും കേന്ദ്ര ടൂറിസം വകുപ്പ് സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനവുംചേര്‍ന്ന് ഫ്‌ളാഗ്ഓഫ് ചെയ്യും. പുനലൂര്‍-ചെങ്കോട്ട ബ്രോഡ്‌ഗേജ് പാത ശനിയാഴ്ച ഉച്ചയ്ക്ക് 1.15 ന് പുനലൂര്‍റെയില്‍വേസ്റ്റേഷനില്‍ രാഷ്ട്രത്തിനു സമര്‍പ്പിക്കുന്ന കേന്ദ്ര മന്ത്രിമാര്‍വൈകുന്നേരം 4.45 ന് ചങ്ങനാശ്ശേരിറെയില്‍വേസ്റ്റേഷന്റെ പുതിയ കെട്ടിടവും ഉദ്ഘാടനം ചെയ്യും.


    വ്യാഴം, ശനി ദിവസങ്ങളില്‍ രാത്രി 9.25 ന് കൊച്ചുവേളിയില്‍നിന്ന് പുറപ്പെടുന്ന അന്ത്യോദയ എക്‌സ്പ്രസ്സ്‌തൊട്ടടുത്ത ദിവസം രാവിലെ 9.15 ന് മംഗളൂരുവിലെത്തും. തിരിച്ച് വെള്ളി, ഞായര്‍ ദിവസങ്ങളില്‍ രാത്രി 8 മണിക്ക് മംഗളൂരുവില്‍നിന്ന് പുറപ്പെടുന്ന ട്രെയിന്‍ അടുത്ത ദിവസം രാവിലെ 8.15 ന് കൊച്ചുവേളിയിലെത്തും. പൂര്‍ണമായും അണ്‍റിസര്‍വ്‌കോച്ചുകളാണ് ഈ ട്രെയിനിലുണ്ടാവുക. മലബാര്‍ മേഖലയില്‍നിന്ന് തിരുവനന്തപുരത്തേക്ക് വരുന്നവര്‍ക്കും, തിരുവനന്തപുരത്ത് നിന്ന് കൊങ്കണ്‍ മേഖലകളിലേക്ക് പോവേണ്ടവര്‍ക്കും ഈ ട്രെയിന്‍ ഏറെ ഉപകാരപ്പെടും.


    ദീന്‍ദയാലുകോച്ചുകളിലേത് പോലെ അലൂമിനിയം കോമ്പോസിറ്റ് പാനലുകള്‍ ഉപയോഗിച്ചാണ് അന്ത്യോദയ എക്‌സ്പ്രസ്സിന്റെകോച്ചുകളുടെഉള്‍വശംരൂപകല്‍പ്പന ചെയ്തിരിക്കുന്നത്. കുഷ്യന്‍ സീറ്റുകള്‍, എല്‍.ഇ.ഡിലൈറ്റുകള്‍, മൊബൈല്‍, ലാപ്‌ടോപ്പ് ചാര്‍ജ്ജിംഗ് പോയിന്റുകള്‍, വാട്ടര്‍ പ്യൂരിഫയറുകള്‍, മോഷണംതടയാനുള്ള സംവിധാനം, അഗ്നിശമനോപകരണങ്ങള്‍, ജൈവ ടോയ്‌ലറ്റ്എന്നിവ അന്ത്യോദയകോച്ചുകളിലുണ്ടാകും.


    49 കിലോമീറ്റര്‍ദൈര്‍ഘ്യമുള്ളതാണ് പുനലൂര്‍ - ചെങ്കോട്ട ബ്രോഡ്‌ഗേജ് പാത. പാതയില്‍ 16 പ്രധാന പാലങ്ങളും 78 ചെറിയ പാലങ്ങളുമുണ്ട്. മൊത്തം 1.8 കിലോമീറ്റര്‍ വരുന്ന 5 തുരങ്കങ്ങളുംഈ പാതയിലുണ്ട്. 390കോടിരൂപയാണ്ഈ പദ്ധതിക്കായിചെലവഴിച്ചത്. 1903 ല്‍ കമ്മീഷന്‍ ചെയ്ത, 13 ആര്‍ച്ചുകളുള്ളപൈതൃക പാലവും ഈ പാതയിലുണ്ട്. പ്രകൃതി മനോഹരമായ ഈ പാത വിനോദ സഞ്ചാരികളെ ആകര്‍ഷിക്കുന്നതാണ്.


    7.2 കോടിരൂപ ചെലവിലാണ് ചങ്ങനാശ്ശേരിറെയില്‍വേ സ്റ്റേഷന്‍ കെട്ടിടം നിര്‍മ്മിച്ചിട്ടുള്ളത്. കറന്റ്, അഡ്വാന്‍സ്ഡ് ബുക്കിംഗ്കൗണ്ടറുകള്‍, പാര്‍സല്‍ ബുക്കിംഗ്‌സൗകര്യം, ഫസ്റ്റ് ക്ലാസ്സ്, സെക്കന്‍ഡ് ക്ലാസ്സ്‌യാത്രക്കാര്‍, സ്ത്രീകള്‍, എന്നിവര്‍ക്കുള്ള കാത്തിരിപ്പു മുറികള്‍, ദിവ്യാംഗ സൗഹൃദ ശുചിമുറികള്‍, റാമ്പുകള്‍, വി.ഐ.പി ലോഞ്ച് എന്നിവ പുതിയ കെട്ടിടത്തിലുണ്ടാകും.


    AM/MRL

    
    
    (Release ID: 1535021) Visitor Counter : 5