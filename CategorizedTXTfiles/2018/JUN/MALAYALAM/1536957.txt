      PIB Headquarters

      പി.എല്‍.ഐ/ ആര്‍.പി.ഐ.എല്‍ സേവനങ്ങള്‍ നല്‍കുന്നതിന് ഡയറക്ട് ഏജന്റുമാരായി നിയമനത്തിന് അപേക്ഷ ക്ഷണിച്ചു
      Posted On: 27 JUN 2018 12:53PM by PIB Thiruvananthpuram


    പോസ്റ്റല്‍ ലൈഫ് ഇന്‍ഷുറന്‍സ്, ഗ്രാമീണ പോസ്റ്റല്‍ ലൈഫ് ഇന്‍ഷുറന്‍സ് സേവനങ്ങള്‍ നല്‍കുന്നതിന് ഡയറക്റ്റ് ഏജന്റുമാരായി നിയമിക്കുന്നതിന് തിരുവനന്തപുരം നോര്‍ത്ത് ഡിവിഷന്‍ സീനിയര്‍ സൂപ്രണ്ട് ഓഫ് പോസ്റ്റസ് യോഗ്യരായ ഉദ്യോഗാര്‍ത്ഥികളില്‍ നിന്ന് അപേക്ഷ ക്ഷണിച്ചു. ഈ വര്‍ഷം ജൂലൈ 1 ന് 18 നും 60 നും ഇടയ്ക്ക് വയസ്സ് പ്രായമുള്ളവരായിരിക്കണം അപേക്ഷാര്‍ത്ഥികള്‍. അംഗീകാരമുള്ള സ്ഥാപനത്തില്‍നിന്ന്/ ബോര്‍ഡില്‍നിന്ന് കുറഞ്ഞത് പന്ത്രണ്ടാം തരം (പ്ലസ് ടു) പാസ്സ് ആയിരിക്കണം. നിലവില്‍ സാധുവായ ഐ.ആര്‍.ഡി.എ ലൈസന്‍സ് ഉള്ളവര്‍ക്ക് മുന്‍ഗണന നല്‍കും.


    വാക്ക് ഇന്‍ ഇന്റര്‍വ്യൂവിലൂടെയായിരിക്കും നിയമനം നല്‍കുക. ഇന്ത്യയിലെ ഇന്‍ഷുറന്‍സ് മേഖലയെക്കുറിച്ച് ഉദ്യോഗാര്‍ത്ഥികള്‍ക്കുള്ള അറിവ്, വിപണന, ആശയവിനിമയ നൈപുണ്യങ്ങള്‍ എന്നിവ ഇന്റര്‍വ്യൂവില്‍ വിലയിരുത്തും. അഭിമുഖത്തില്‍ തിരഞ്ഞെടുക്കപ്പെടുന്നവര്‍ക്ക് ഡിവിഷണല്‍ ഹെഡ് ലൈസന്‍സ്, ഏജന്റ് കോഡ്, തിരിച്ചറിയല്‍ കാര്‍ഡ് എന്നിവ അനുവദിക്കും. തുടക്കത്തില്‍ താല്‍ക്കാലിക ലൈസന്‍സാണ് നല്‍കുക. പിന്നീട് ലൈസന്‍സ് പരീക്ഷയും ഐ.ആര്‍.ഡി.എ അംഗീകാരമുള്ള ഒരു സ്ഥാപനത്തില്‍നിന്ന് വിജയകരമായി പരിശീലനവും പൂര്‍ത്തിയാക്കുന്ന മുറയ്ക്ക് സ്ഥിരം ലൈസന്‍സ് അനുവദിക്കും.


    താല്‍പര്യമുള്ളവര്‍ തങ്ങളുടെ വിശദമായ ബയോഡാറ്റ, ഫോണ്‍ നമ്പര്‍, യോഗ്യതാ സര്‍ട്ടിഫിക്കറ്റുകളുടെ പകര്‍പ്പ് എന്നിവ സഹിതം അപേക്ഷ ഓഫീസ് ഓഫ് ദ സീനിയര്‍ സൂപ്രണ്ട് ഓഫ് പോസ്റ്റ് ഓഫീസസ്, തിരുവനന്തപുരം നോര്‍ത്ത് ഡിവിഷന്‍, തിരുവനന്തപുരം- 695001 എന്ന വിലാസത്തില്‍ അയക്കണം. അപേക്ഷ ലഭിച്ചിരിക്കേണ്ട അവസാന തീയതി ജൂലൈ 15 ആണ്. (15.07.2018)
    AM MRL–256
    ***

    
    
    (Release ID: 1536957) Visitor Counter : 2