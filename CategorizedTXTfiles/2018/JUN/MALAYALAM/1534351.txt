      PIB Headquarters

      റിസര്‍വ്വ് ബാങ്കിന്റെ സാമ്പത്തിക സാക്ഷരതാവാരാചരണത്തിന് തുടക്കമായി
      Posted On: 04 JUN 2018 6:10PM by PIB Thiruvananthpuram


    സാമ്പത്തിക സാക്ഷരതയിലൂടെ ഉപഭോക്താക്കളെ ശാക്തീകരിക്കാനാവുമെന്ന്‌ റിസര്‍വ്വ് ബാങ്ക്‌ മേഖലാ ഡയറക്ടര്‍ ശ്രീ. എസ്.എം.എന്‍ സ്വാമി പറഞ്ഞു. സമൂഹത്തിലെവിവിധ വിഭാഗങ്ങള്‍ക്കിടയില്‍ സാമ്പത്തിക സാക്ഷരത പ്രചരിപ്പിക്കാന്‍ ലക്ഷ്യമിട്ട്‌റിസര്‍വ്വ് ബാങ്ക്ഓഫ് ഇന്ത്യ സംഘടിപ്പിക്കുന്ന സാമ്പത്തിക സാക്ഷരതാവാരംതിരുവനന്തപുരത്ത്ഉദ്ഘാടനം ചെയ്യുകയായിരുന്നു അദ്ദേഹം.

    ഉന്നത വിദ്യാഭ്യാസം നേടിയവര്‍ പോലും ബാങ്കിംഗ്തട്ടിപ്പുകള്‍ക്ക് ഇരയാവുന്നുണ്ടെന്നും ബാങ്കിംഗ്‌സേവനങ്ങളെക്കുറിച്ചുംതട്ടിപ്പുകള്‍ തടയുന്നതിനെക്കുറിച്ചുമുള്ളബോധവല്‍ക്കരണത്തിന് ബാങ്കുകള്‍ പ്രാധാന്യം നല്‍കണമെന്നും ശ്രീ. എസ്.എം.എന്‍.സ്വാമിആവശ്യപ്പെട്ടു. സാമ്പത്തിക സാക്ഷരതസ്‌കൂള്‍ പാഠ്യപദ്ധതിയിലുള്‍പ്പെടുത്താന്‍ റിസര്‍വ്വ് ബാങ്ക് ശ്രമിക്കുന്നുണ്ടെന്നും ഇത് സംബന്ധിച്ച്തയാറാക്കിയവര്‍ക്ക് ബുക്ക്‌വിദ്യാഭ്യാസവകുപ്പിന് സമര്‍പ്പിച്ചിട്ടുണ്ടെന്നുംഅദ്ദേഹംഅറിയിച്ചു.


    വായ്പ എടുക്കുന്നതിന്റെയും സമ്പാദ്യ പദ്ധതികള്‍ ആരംഭിക്കുന്നതിന്റേയും ശരിയായ രീതികള്‍ ബാങ്കുകള്‍ ഉപഭോക്താക്കള്‍ക്ക് മനസ്സിലാക്കിക്കൊടുക്കണമെന്ന്‌ സ്റ്റേറ്റ് ബാങ്ക്ഓഫ്ഇന്ത്യ ചീഫ് ജനറല്‍ മാനേജര്‍ ശ്രീ. എസ്‌. വെങ്കട്ടരാമന്‍ ആവശ്യപ്പെട്ടു. ഉപഭോക്താക്കള്‍ക്ക് തങ്ങളുടെ അവകാശങ്ങളെക്കുറിച്ചും പരാതികള്‍ സമര്‍പ്പിക്കേണ്ട സംവിധാനങ്ങളെക്കുറിച്ചുംഅറിവു നല്‍കണമെന്ന്അദ്ദേഹം പറഞ്ഞു.


    നബാര്‍ഡ്ചീഫ് ജനറല്‍മാനേജര്‍ ശ്രീ.ആര്‍ സുന്ദര്‍, സംസ്ഥാനതല ബാങ്കേഴ്‌സ്‌സമിതികണ്‍വീനര്‍ ശ്രീമതി. ജി.കെമായ, റിസര്‍വ്വ് ബാങ്ക്ഓഫ്ഇന്ത്യ സാമ്പത്തിക സന്നിവേശവിഭാഗം ജനറല്‍മാനേജര്‍ ശ്രീ.വി.ആര്‍ പ്രവീണ്‍ കുമാര്‍എന്നിവര്‍ സംബന്ധിച്ചു.


    ജൂണ്‍ നാലുമുതല്‍ എട്ടുവരെയാണ്‌റിസര്‍വ്വ് ബാങ്ക് സാമ്പത്തിക സാക്ഷരതാവാരമായി ആചരിക്കുന്നത്. ബാങ്കിംഗ് ഓംബുഡ്‌സ്മാന്‍, അടിസ്ഥാന നിക്ഷേപ തത്വങ്ങള്‍, സുരക്ഷിതമായഡിജിറ്റല്‍ ബാങ്കിംഗിനുള്ള നല്ല ശീലങ്ങള്‍, ഉപഭോക്താക്കളുടെ ഉത്തരവാദിത്തങ്ങള്‍ എന്നിവയെക്കുറിച്ച്ഇക്കാലയളവില്‍ പൊതുജനങ്ങളെബോധവല്‍ക്കരിക്കും. ബാങ്ക് ശാഖകള്‍, എടിഎമ്മുകള്‍, ബാങ്ക് വെബ്‌സൈറ്റ് എന്നിവിടങ്ങളില്‍ സാമ്പത്തിക സാക്ഷരതാ പോസ്റ്ററുകള്‍ പ്രദര്‍ശിപ്പിക്കും.


    AM/MRL

    
    
    (Release ID: 1534351) Visitor Counter : 1