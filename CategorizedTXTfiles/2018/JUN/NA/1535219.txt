      रक्षा मंत्रालय

      समापन समारोह: भारत-नेपाल संयुक्‍त अभ्‍यास सूर्य किरण-XIII
      Posted On: 12 JUN 2018 7:43PM by PIB Delhi


    भारत और नेपाल के बीच संयुक्‍त सैन्‍य प्रशिक्षण अभ्‍यास सूर्य किरण- XIII आज पिथौरागढ़ में संपन्‍न हुआ। आतंकवाद विरोधी कार्रवाई पर आधारित 14 दिनों के इस संयुक्‍त प्रशिक्षण में दोनों सेनाओं की टुकडि़यों ने भाग लिया।


    प्रशिक्षण 72 घंटे के आउटडोर अभ्‍यास के साथ समाप्‍त हुआ, जिसमें दोनों दस्‍तों की टुकडि़यों ने छद्म उग्रवाद रोधी गांव में घेराबंदी और तलाशी का प्रशिक्षण लिया। अभ्‍यास के अंतिम चरण के दौरान भारतीय सेना के पर्यवेक्षक के रूप में चीफ ऑफ स्‍टाफ मुख्‍यालय यूबी एरिया मेजर जनरल नीरज वर्मा उपस्थित थे। नेपाल की सेना की ओर से मध्‍य पश्चिम डिवीजन के डिवीजन कमांडर मेजर जनरल राजेन्‍द्र कर्की मौजूद थे।


    प्रशिक्षण के अतिरिक्‍त दोनों दस्‍तों ने दोस्‍ताना फुटबॉल, बॉस्‍केटबॉल, वॉलीबाल मैचों सहित अनेक अतिरिक्‍त गतिविधियों में भाग लिया। दोनों टुकडि़यों के बीच संबंध को बढ़ाने के लिए अंतिम दिन सांस्‍कृतिक कार्यक्रम का आयोजन किया गया। संयुक्‍त प्रशिक्षण अप्रत्‍याशित रूप से सफल रहा। दोनों सेनाओं के बीच समझदारी और अंतर-संचालन को प्रोत्‍साहित करते हुए अभ्‍यास ने दोनों देशों के बीच संबंध को मजबूत बनाने में सहायता दी।


    ***


    वीके/एएम/एजी/एसके- 9008


    

    
    (Release ID: 1535219) Visitor Counter : 184
    
    
      Read this release in: English