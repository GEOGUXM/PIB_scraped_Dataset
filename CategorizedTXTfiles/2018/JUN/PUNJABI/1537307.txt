      ਉਪ ਰਾਸ਼ਟਰਪਤੀ ਸਕੱਤਰੇਤ

      ਕੈਂਸਰ ਦਾ ਇਲਾਜ ਕਿਫਾਇਤੀ ਬਣਾਈਏ : ਉਪ ਰਾਸ਼ਟਪਤੀ
      Posted On: 28 JUN 2018 10:44AM by PIB Chandigarh


    Make cancer treatment affordable: Vice President
    
    Empathy and Patience, Care and Compassion are qualities that can infuse hope in the hearts of patients: Vice President


    ਕੈਂਸਰ ਦਾ ਇਲਾਜ ਕਿਫਾਇਤੀ ਬਣਾਈਏ : ਉਪ ਰਾਸ਼ਟਪਤੀ


    ਹਮਦਰਦੀ ਅਤੇ ਧੀਰਜ , ਦੇਖਭਾਲ ਅਤੇ ਸੰਵੇਦਨਾ ਅਜਿਹੇ ਗੁਣ ਹਨ , ਜੋ ਰੋਗੀ ਦੇ ਹਿਰਦੇ ਵਿੱਚ ਉਮੀਦ ਜਗਾਉਂਦੇ ਹਨ:ਉਪ ਰਾਸ਼ਟਰਪਤੀ
    

    ਉਪ-ਰਾਸ਼ਟਰਪਤੀ ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਨੀਤੀ - ਨਿਰਮਾਤਾਵਾਂ ਨੂੰ ਕਿਹਾ ਹੈ ਕਿ ਉਹ ਕੈਂਸਰ ਦਾ ਇਲਾਜ ਕਿਫਾਇਤੀ ਬਣਾਉਣ ਦੀ ਦਿਸ਼ਾ ਵਿੱਚ ਯਤਨ ਕਰਨ । ਕਰਨਾਟਕ ਦੇ ਬੰਗਲੂਰ ਵਿੱਚ ਅੱਜ ਕਿਦਵਈ ਕੈਂਸਰ ਇੰਸਟੀਟਿਊਟ ਵਿੱਚ ਨਵੇਂ ਰਾਜ ਕੈਂਸਰ ਇੰਸਟੀਟਿਊਟ ਬਲਾਕ ਦਾ ਉਦਘਾਟਨ ਕਰਨ ਦੇ ਉੱਥੇ ਮੌਜੂਦ ਲੋਕਾਂ ਨੂੰ ਸੰਬੋਧਨ ਕਰਦਿਆਂ ਉਪ ਰਾਸ਼ਟਰਪਤੀ ਨੇ ਕੈਂਸਰ ਦੇ ਇਲਾਜ ਦੀ ਵਧਦੀ ਕੀਮਤ ‘ਤੇ ਚਿੰਤਾ ਪ੍ਰਗਟਾਈ । ਇਸ ਮੌਕੇ ‘ਤੇ ਕਰਨਾਟਕ ਦੇ ਰਾਜਪਾਲ ਸ਼੍ਰੀ ਵਜੂਭਾਈ ਰੂਦਾਭਾਈ ਵਲਾ , ਮੁੱਖ ਮੰਤਰੀ ਸ਼੍ਰੀ ਐੱਚ. ਡੀ. ਕੁਮਾਰਸਵਾਮੀ ਅਤੇ ਹੋਰ ਉੱਚ ਅਧਿਕਾਰੀ ਮੌਜੂਦ ਸਨ ।


    ਉਪ-ਰਾਸ਼ਟਰਪਤੀ ਨੇ ਕੈਂਸਰ ਦੀ ਵਧਦੀ ਬਿਮਾਰੀ ਨਾਲ ਨਿਪਟਣ ਲਈ ਰਾਸ਼ਟਰੀ ਅਤੇ ਖੇਤਰੀ ਪੱਧਰ ‘ਤੇ ਇਸ ਦੇ ਬਚਾਅ , ਰੋਗ ਨਿਵਾਰ ਅਤੇ ਦਰਦ ਨਿਵਾਰਕ ਪ੍ਰੋਗਰਾਮਾਂ ਨੂੰ ਮਜਬੂਤ ਕਰਨ ਦਾ ਸੱਦਾ ਦਿੱਤਾ ।


    ਉਨ੍ਹਾਂ ਨੇ ਕਿਹਾ ਕਿ ਇਸ ਵਿੱਚ ਕੋਈ ਸ਼ੱਕ ਨਹੀਂ ਹੈ ਕਿ ਕੈਂਸਰ ਦੇ ਸਹੀ ਇਲਾਜ ਲਈ ਜ਼ਰੂਰੀ ਟਰੇਂਡ ਮੈਨ-ਪਾਵਰ ਅਤੇ ਉਪਕਰਨਾਂ ਲਈ ਵੱਡੀ ਰਕਮ ਨਿਵੇਸ਼ ਕੀਤੇ ਜਾਣ ਦੀ ਜ਼ਰੂਰਤ ਹੈ , ਪਰ ਸਰਕਾਰ ਨੂੰ ਚਾਹੀਦਾ ਹੈ ਕਿ ਉਹ ਵੱਖਰਾ ਵਿਕਲਪਿਕ ਨੀਤੀ ਤਿਆਰ ਕਰਨ ਤਾਂਕਿ ਕੈਂਸਰ ਦੇ ਇਲਾਜ ਨੂੰ ਕਿਫਾਇਤੀ ਬਣਾਇਆ ਜਾ ਸਕੇ ।


    ਉਪ-ਰਾਸ਼ਟਰਪਤੀ ਨੇ ਡਾਕਟਰਾਂ ਨੂੰ ਕਿਹਾ ਕਿ ਉਹ ਖ਼ਾਸ ਕਰਕੇ ਕੈਂਸਰ ਵਰਗੇ ਜਾਨਲੇਵਾ ਰੋਗ ਤੋਂ ਪੀੜਤ ਰੋਗੀਆਂ ਦੇ ਨਾਲ ਨਿਯਮਤ ਸੰਵਾਦ ਸਥਾਪਤ ਕਰਨ । ਰੋਗੀ ਅਤੇ ਉਨ੍ਹਾਂ ਦੇ ਪਰਿਵਾਰਾਂ ਨੂੰ ਦਿਲਾਸੇ ਦੀ ਜ਼ਰੂਰਤ ਹੁੰਦੀ ਹੈ। ਉਪ - ਰਾਸ਼ਟਰਪਤੀ ਨੇ ਕਿਹਾ ਕਿ ਕੈਂਸਰ ਪੀੜਤਾਂ ਨੂੰ ਦਰਦ ਨਿਵਾਰਕ ਦੇਖਭਾਲ ਅਤੇ ਉਸ ਤੋਂ ਵੀ ਮਹੱਤਵਪੂਰਨ ਮਿੱਠੇ ਸ਼ਬਦਾਂ ਦੀ ਜ਼ਰੂਰਤ ਹੈ ਤਾਂ ਕਿ ਦਰਦ ਨੂੰ ਸਹਿਣਯੋਗ ਬਣਾਇਆ ਜਾ ਸਕੇ । ਉਨ੍ਹਾਂ ਨੇ ਕਿਹਾ ਕਿ ਹਮਦਰਦੀ , ਧੀਰਜ , ਦੇਖਭਾਲ ਅਤੇ ਸੰਵੇਦਨਾ ਅਜਿਹੇ ਗੁਣ ਹਨ ਜੋ ਕੈਂਸਰ ਪੀੜਤ ਦੇ ਹਿਰਦੇ ਵਿੱਚ ਉਮੀਦ ਅਤੇ ਪੀੜਤ ਪਰਿਵਾਰ ਦੇ ਦੁਖੀ ਮਨ ਨੂੰ ਸ਼ਾਂਤੀ ਪ੍ਰਦਾਨ ਕਰ ਸਕਦੇ ਹਨ ।


    ਉਪ-ਰਾਸ਼ਟਰਪਤੀ ਨੇ ਪ੍ਰਦੂਸ਼ਣ , ਮੋਟਾਪਾ , ਤੰਬਾਕੂ ਦੇ ਨੁਕਸਾਨਦਾਇਕ ਵਰਤੋਂ , ਸੁਪਾਰੀ ਅਤੇ ਅਲਕੋਹਲ , ਸੁਸਤ ਜੀਵਨਸ਼ੈਲੀ , ਜੰਕ ਫੂਡ ਖਾਣ ਖ਼ਤਰੇ ਦੇ ਪ੍ਰਤੀ ਲੋਕਾਂ ਵਿੱਚ ਜਾਗਰੂਕਤਾ ਫੈਲਾਉਣ ਦੀ ਜ਼ਰੂਰਤ ‘ਤੇ ਜੋਰ ਦਿੱਤਾ । ਉਨ੍ਹਾਂ ਨੇ ਕਿਹਾ ਕਿ ਜਿਨ੍ਹਾਂ ਲੋਕਾਂ ਵਿੱਚ ਕੈਂਸਰ ਹੋਣ ਦੇ ਲੱਛਣ ਦੇਖੇ ਗਏ ਹੋਣ ਉਨ੍ਹਾਂ ਨੂੰ ਸਮੇਂ - ਸਮੇਂ ‘ਤੇ ਜਾਂਚ ਕਰਵਾਉਂਦੇ ਰਹਿਣ ਦੀ ਜ਼ਰੂਰਤ ਹੈ ।


    ਉਪ-ਰਾਸ਼ਟਰਪਤੀ ਨੇ ਨੀਤੀ - ਨਿਰਮਾਤਾਵਾਂ ਨੂੰ ਕੈਂਸਰ ਤੋਂ ਬਚਾਅ ਦੀ ਪ੍ਰਭਾਵਸ਼ਾਲੀ ਰਣਨੀਤੀ ਬਣਾਉਣ ਦਾ ਸੱਦਾ ਦਿੱਤਾ ਅਤੇ ਕਿਹਾ ਕਿ ਕੈਂਸਰ ਬਚਾਓ ਖੋਜ ਦੇ ਖੇਤਰ ਵਿੱਚ ਨਿਵੇਸ਼ ਵਧਾਉਣ ਦੀ ਜ਼ਰੂਰਤ ਹੈ ।

    
    
    (Release ID: 1537307) Visitor Counter : 2