      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਉੱਤਰ ਪ੍ਰਦੇਸ਼ ਵਿੱਚ ਫਾਫਾਮਊ(Phaphamau), ਇਲਾਹਾਬਾਦ ਵਿੱਚ ਗੰਗਾ ਨਦੀ ’ਤੇ 6 ਲੇਨ ਦੇ ਨਵੇਂ ਪੁਲ ਦੇ ਨਿਰਮਾਣ ਨੂੰ ਪ੍ਰਵਾਨਗੀ ਦਿੱਤੀ
      Posted On: 07 JUN 2018 12:47PM by PIB Chandigarh


    Cabinet approves construction of a new 6 - Lane bridge with its approaches across River Ganga at Phaphamau, Allahabad in Uttar Pradesh


    ਮੰਤਰੀ ਮੰਡਲ ਨੇ ਉੱਤਰ ਪ੍ਰਦੇਸ਼ ਵਿੱਚ ਫਾਫਾਮਊ( Phaphamau ) , ਇਲਾਹਾਬਾਦ ਵਿੱਚ ਗੰਗਾ ਨਦੀ ’ਤੇ 6 ਲੇਨ ਦੇ ਨਵੇਂ ਪੁਲ ਦੇ ਨਿਰਮਾਣ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਾਲੀ ਆਰਥਕ ਮਾਮਲਿਆਂ ਦੀ ਮੰਤਰੀ ਮੰਡਲ ਕਮੇਟੀ ਨੇ ਇਲਾਹਾਬਾਦ ਦੇ ਫਾਫਾਮਾਊ ( Phaphamau ) ਵਿੱਚ ਰਾਸ਼ਟਰੀ ਰਾਜ ਮਾਰਗ-96 ’ਤੇ ਗੰਗਾ ਨਦੀ ਉੱਤੇ 9.9 ਕਿਲੋਮੀਟਰ ਲੰਬੇ 6 ਲੇਨ ਦੇ ਨਵੇਂ ਪੁਲ ਦੇ ਨਿਰਮਾਣ ਦੇ ਪ੍ਰੋਜੈਕਟ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ, ਜਿਸ ’ਤੇ 1948.25 ਕਰੋੜ ਰੁਪਏ ਦੀ ਲਾਗਤ ਆਵੇਗੀ।


    ਇਸ ਪ੍ਰੋਜੈਕਟ ਲਈ ਨਿਰਮਾਣ ਸਮਾਂ ਤਿੰਨ ਸਾਲ ਹੈ ਅਤੇ ਇਸ ਦੇ ਦਸੰਬਰ, 2021 ਤੱਕ ਪੂਰਾ ਹੋਣ ਦਾ ਅਨੁਮਾਨ ਹੈ। ਨਵੇਂ ਪੁਲ ਨਾਲ ਇਲਾਹਾਬਾਦ ਵਿੱਚ ਐੱਨਐੱਚ-96 ’ਤੇ ਮੌਜੂਦ 2 ਲੇਨ ਦੇ ਫਾਫਾਮਾਊ ( Phaphamau ) ਪੁਲ ’ਤੇ ਭੀੜਭਾੜ ਦੀ ਸਮੱਸਿਆ ਦੂਰ ਹੋਵੇਗੀ।


    ਨਵੇਂ ਪੁਲ ਨਾਲ ਕੁੰਭ, ਅਰਧ-ਕੁੰਭ, ਪ੍ਰਯਾਗ ਵਿੱਚ ਹੋਣ ਵਾਲੇ ਸਲਾਨਾ ਇਸ਼ਨਾਨ ਦੌਰਾਨ ਜ਼ਿਆਦਾ ਤੋਂ ਜ਼ਿਆਦਾ ਲੋਕਾਂ ਲਈ ਤੀਰਥ ਨਗਰੀ ਇਲਾਹਾਬਾਦ ਵਿੱਚ ਪਹੁੰਚਣਾ ਅਸਾਨ ਹੋ ਜਾਵੇਗਾ। ਇਸ ਨਾਲ ਤੀਰਥ ਯਾਤਰਾ ਸੈਰ-ਸਪਾਟਾ ਅਤੇ ਪਵਿੱਤਰ ਨਗਰੀ ਪ੍ਰਯਾਗ ਦੀ ਅਰਥਵਿਵਸਥਾ ਨੂੰ ਹੁਲਾਰਾ ਮਿਲੇਗਾ।


    ਇਹ 6 ਲੇਨ ਦਾ ਨਵਾਂ ਪੁਲ ਮੱਧ ਪ੍ਰਦੇਸ਼ ਤੋਂ ਰਾਸ਼ਟਰੀ ਰਾਜ ਮਾਰਗ-27 ਰਾਹੀਂ ਅਤੇ ਨਲਿਨੀ ਬ੍ਰਿਜ ਹੁੰਦੇ ਹੋਏ ਰਾਸ਼ਟਰੀ ਰਾਜ ਮਾਰਗ-76 ਤੋਂ ਲਖਨਊ/ਫੈਜ਼ਾਬਾਦ ਆਉਣ ਵਾਲੀ ਟ੍ਰੈਫਿਕ ਲਈ ਫਾਇਦੇਮੰਦ ਹੋਵੇਗਾ ।


    ਇਸ ਤੋਂ ਇਲਾਵਾ ਨਵੇਂ ਪੁਲ ਦੇ ਇਸ ਪ੍ਰੋਜੈਕਟ ਦੇ ਨਿਰਮਾਣ ਦੌਰਾਨ 9.20 ਲੱਖ ਕਾਰਜ ਦਿਵਸਾਂ ਦੇ ਬਰਾਬਰ ਰੋਜ਼ਗਾਰ ਪੈਦਾ ਹੋਣਗੇ ।


    ਹੁਣ ਇਲਾਹਾਬਾਦ ਆਉਣ ਵਾਲੇ ਵਾਹਨ ਰਾਸ਼ਟਰੀ ਰਾਜ ਮਾਰਗ-96, ਰਾਸ਼ਟਰੀ ਰਾਜ ਮਾਰਗ-24 ਬੀ, ਏਸ਼ਿਆਈ ਰਾਜ ਮਾਰਗ-1 ਤੋਂ ਅਤੇ ਹੋਰ ਸਥਾਨਕ ਰਾਜ ਮਾਰਗਾਂ ਤੋਂ ਫਾਫਾਮਊ ( Phaphamau ) ਸਥਿਤ ਗੰਗਾ ਨਦੀ ’ਤੇ 2 ਲੇਨ ਦੇ ਪੁਲ ਨੂੰ ਪਾਰ ਕਰਕੇ ਆਉਂਦੇ ਹਨ। ਸਮਾਨ ਨਾਲ ਭਰੇ ਕਮਰਸ਼ੀਅਲ ਵਾਹਨਾਂ ਨੂੰ ਸਵੇਰੇ 6 ਵਜੇ ਤੋਂ ਰਾਤ 11 ਵਜੇ ਤੱਕ ਇਸ ਪੁਲ ’ਤੇ ਪ੍ਰਵੇਸ਼ ਨਹੀਂ ਦਿੱਤਾ ਜਾਦਾਂ । ਹੁਣ ਪੁਰਾਣੇ ਪੁਲ ਤੋਂ ਲਗਭਗ 40,000 ਪੀਸੀਯੂ (ਯਾਤਰੀ ਕਾਰਾਂ) ਲੰਘਦੀਆਂ ਹਨ, ਜੋ ਉਸ ਦੀ ਕੁੱਲ 15,000 ਪੀਸੀਯੂ ਸਮੱਰਥਾ ਤੋਂ ਕਈ ਗੁਣਾ ਜ਼ਿਆਦਾ ਹਨ । ਇਸ ਕਰਕੇ ਪੁਲ ’ਤੇ ਪੂਰੇ ਦਿਨ-ਰਾਤ ਜਾਮ ਦੀ ਸਥਿਤੀ ਬਣੀ ਰਹਿੰਦੀ ਹੈ। ਇਸ ਨਵੇਂ 6 ਲੇਨ ਦੇ ਪੁਲ ਨਾਲ ਪੁਰਾਣੇ ਪੁਲ ’ਤੇ ਸੁਖਾਲੀ, ਤੇਜ਼ ਤੇ ਸੁਰੱਖਿਅਤ ਆਵਾਜਾਈ ਯਕੀਨੀ ਬਣੇਗੀ ।


    ****

    
    
    (Release ID: 1534871) Visitor Counter : 2