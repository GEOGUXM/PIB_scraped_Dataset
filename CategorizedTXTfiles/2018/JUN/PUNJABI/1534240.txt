      ਸੱਭਿਆਚਾਰ ਮੰਤਰਾਲਾ

      ਸੱਭਿਆਚਾਰ ਮੰਤਰਾਲਾ ਸਰਕਾਰ ਨੇ ਨਵੀਂ 'ਸੇਵਾ ਭੋਜ ਯੋਜਨਾ' ਸ਼ੁਰੂ ਕੀਤੀ
      Posted On: 01 JUN 2018 2:30PM by PIB Chandigarh


    Government introduces new scheme ‘SevaBhojYojna’


    ਸੱਭਿਆਚਾਰ ਮੰਤਰਾਲਾ


    ਸਰਕਾਰ ਨੇ ਨਵੀਂ ' ਸੇਵਾ ਭੋਜ ਯੋਜਨਾ ' ਸ਼ੁਰੂ ਕੀਤੀ


    ਇਸ ਯੋਜਨਾ ਅਧੀਨ ਧਾਰਮਿਕ ਸੰਸਥਾਨਾਂ ਵਲੋਂ ਮੁਫਤ ਦਿੱਤੇ ਜਾਣ ਵਾਲੇ ਭੋਜਨ/ਪ੍ਰਸ਼ਾਦ/ਲੰਗਰ/ਭੰਡਾਰੇ ਦੀ ਸਮੱਗਰੀ ਉੱਤੇ ਸੀਜੀਐੱਸਟੀ ਅਤੇ ਆਈਜੀਐੱਸਟੀ ਦਾ ਕੇਂਦਰੀ ਹਿੱਸਾ ਵਾਪਸ ਮੋੜਿਆ ਜਾਵੇਗਾ


    ਭਾਰਤ ਸਰਕਾਰ ਦੇ ਸਭਿਆਚਾਰ ਮਤੰਰਾਲਾ ਨੇ ਮਾਲੀ ਸਾਲ 2018-19 ਅਤੇ 2019-20 ਲਈ ਕੁੱਲ 325 ਕਰੋੜ ਰੁਪਏ ਦੀ ਕੁੱਲ ਲਾਗਤ ਨਾਲ '' ਸੇਵਾ ਭੋਜ ਯੋਜਨਾ '' ਨਾਂ ਦੀ ਨਵੀ ਯੋਜਨਾ ਸ਼ੁਰੂ ਕੀਤੀ ਹੈ ।


    ਇਸ ਯੋਜਨਾ ਤਹਿਤ ਭੋਜਨ/ਪ੍ਰਸ਼ਾਦ/ਲੰਗਰ (ਭਾਈਚਾਰਕ ਰਸੋਈ)/ਭੰਡਾਰੇ ਲਈ ਘਿਓ/ ਤੇਲ/ ਆਟਾ/ ਮੈਦਾ/ ਰਵਾ , ਚਾਵਲ , ਦਾਲ , ਚੀਨੀ , ਬੂਰਾ ਗੁੜ ਵਗੈਰਾ ਕੱਚੀ ਸਮਗਰੀ ਦੀ ਖਰੀਦਦਾਰੀ ਉੱਤੇ ਕੇਂਦਰੀ ਵਸਤੂ ਅਤੇ ਸੇਵਾ ਟੈਕਸ (ਸੀਜੀਐੱਸਟੀ) ਅਤੇ ਸੰਗਠਤ ਵਸਤੂ ਅਤੇ ਸੇਵਾ ਟੈਕਸ (ਆਈਜੀਐੱਸਟੀ) ਦਾ ਕੇਂਦਰ ਸਰਕਾਰ ਦਾ ਹਿੱਸਾ ਮੋੜ ਦਿੱਤਾ ਜਾਵੇਗਾ ਤਾਂ ਕਿ ਲੋਕਾਂ /ਸ਼ਰਧਾਲੂਆਂ ਨੂੰ ਬਿਨਾਂ ਕਿਸੇ ਵਿਤਕਰੇ ਦੇ ਮੁਫਤ ਭੋਜਨ/ਪ੍ਰਸ਼ਾਦ/ਲੰਗਰ (ਭਾਈਚਾਰਕ ਰਸੋਈ)/ਭੰਡਾਰਾ ਪ੍ਰਦਾਨ ਕਰਨ ਵਾਲੀਆਂ ਪਰਉਪਕਾਰੀ ਧਾਰਮਿਕ ਸੰਸਥਾਵਾਂ ਦਾ ਵਿੱਤੀ ਬੋਝ ਘੱਟ ਕੀਤਾ ਜਾ ਸਕੇ ।


    ਵਿੱਤੀ ਸਹਾਇਤਾ ਗਰਾਂਟ ਲਈ ਅਰਜ਼ੀ ਦੇਣ ਤੋਂ ਪਹਿਲਾਂ ਘੱਟੋ ਘੱਟ ਪੰਜ ਸਾਲ ਤੱਕ ਕੰਮ ਕਰ ਰਹੇ ਮੰਦਿਰ , ਗੁਰਦੁਆਰੇ , ਮਸਜਿਦ , ਗਿਰਜਾਘਰ , ਧਾਰਮਿਕ ਆਸ਼ਰਮ , ਦਰਗਾਹ , ਮੱਠ ਵਰਗੇ ਪਰਉਪਕਾਰੀ ਧਾਰਮਿਕ ਸੰਸਥਾਨਾਂ ਅਤੇ ਇੱਕ ਮਹੀਨੇ ਵਿੱਚ ਘੱਟੋ ਘੱਟ 5,000 ਲੋਕਾਂ ਨੂੰ ਮੁਫਤ ਭੋਜਨ ਪ੍ਰਦਾਨ ਕਰਨ ਅਤੇ ਇੰਕਮ ਟੈਕਸ ਦੀ ਧਾਰਾ 10 (23ਬੀਬੀਏ) ਅਧੀਨ ਆਉਣ ਵਾਲੇ ਸੰਸਥਾਨ ਜਾਂ ਸੁਸਾਇਟੀ ਰਜਿਸਟ੍ਰੇਸ਼ਨ ਕਾਨੂੰਨ (1860 ਦੀ XX 9) ਅਧੀਨ ਸੁਸਾਇਟੀ ਦੇ ਰੂਪ ਵਿੱਚ ਰਜਿਸਟਰਡ ਸੰਸਥਾਨ ਜਾਂ ਕਿਸੇ ਵੀ ਕਾਨੂੰਨ ਅਧੀਨ ਰਜਿਸਟਰਡ ਵਿਧਾਨਕ ਧਾਰਮਿਕ ਸੰਸਥਾ ਬਣਨ ਦੇ ਸਮੇਂ ਲਾਗੂ ਕਾਨੂੰਨ ਅਧੀਨ ਪਬਲਿਕ ਟ੍ਰਸਟ ਦੇ ਤੌਰ ਤੇ ਜਾਂ ਇੰਕਮ ਟੈਕਸ ਕਾਨੂੰਨ ਦੀ ਧਾਰਾ 12 ਏਏ ਅਧੀਨ ਰਜਿਸਟਰਡ ਸੰਸਥਾਨ ਇਸ ਯੋਜਨਾ ਅਧੀਨ ਗਰਾਂਟ ਦੇ ਹੱਕਦਾਰ ਹੋਣਗੇ ।


    ਸੱਭਿਆਚਾਰ ਮੰਤਰਾਲਾ ਵਿੱਤ ਕਮਿਸ਼ਨ ਦੀ ਮਿਆਦ ਨਾਲ ਖਤਮ ਹੋਣ ਵਾਲੀ ਮਿਆਦ ਲਈ ਪਾਤਰ ਪਰਉਪਕਾਰੀ ਧਾਰਮਿਕ ਸੰਸਥਾਨ ਦੀ ਰਜਿਸਟ੍ਰੇਸ਼ਨ ਕਰੇਗਾ । ਇਸ ਤੋਂ ਬਾਅਦ ਸੰਸਥਾਨ ਦੇ ਕਾਰਜਾਂ ਦਾ ਜਾਇਜ਼ਾ ਲੈਣ ਤੋਂ ਬਾਅਦ ਮੰਤਰਾਲਾ ਰਜਿਸਟ੍ਰੇਸ਼ਨ ਦਾ ਨਵੀਨੀਕਰਨ ਕਰ ਸਕਦਾ ਹੈ । ਆਮ ਜਨਤਾ , ਜੀਐੱਸਟੀ ਅਥਾਰਟੀ ਅਤੇ ਸੰਸਥਾ /ਸੰਸਥਾਨ ਲਈ ਰਜਿਸਟਰਡ ਸੰਸਥਾਨ ਦਾ ਵੇਰਵਾ ਆਨਲਾਈਨ ਪੋਰਟਲ ਉੱਤੇ ਮੁਹੱਈਆ ਹੋਵੇਗਾ । ਸੰਸਥਾ / ਸੰਸਥਾਨ ਨੂੰ ਜੀਐੱਸਟੀ ਅਤੇ ਆਈਜੀਐੱਸਟੀ ਦੇ ਕੇਂਦਰ ਸਰਕਾਰ ਦੇ ਹਿੱਸੇ ਨੂੰ ਵਾਪਸ ਲੈਣ ਲਈ ਰਾਜ ਪੱਧਰ ਉੱਤੇ ਜੀਐੱਸਟੀ ਵਿਭਾਗ ਦੇ ਮਿੱਥੇ ਅਧਿਕਾਰੀ ਨੂੰ ਰਜਿਸਟ੍ਰੇਸ਼ਨ ਦੀ ਮਾਨਤਾ ਦੌਰਾਨ ਨਿਰਧਾਰਤ ਪ੍ਰਫਾਰਮੇ ਵਿੱਚ ਭੇਜਣਾ ਪਵੇਗਾ । ਸਹਿਯੋਗ ਮੈਂਮੋਰੰਡਮ ਵਿੱਚ ਕਰਮਚਾਰੀਆਂ ਜਾਂ ਮੁਫਤ ਭੋਜਨ ਸੇਵਾ ਦੇ ਸਥਾਨ ਨੂੰ ਵਧਾਉਣ /ਘੱਟ ਕਰਨ ਦੀ ਕਿਸੇ ਵੀ ਤਰ੍ਹਾਂ ਦੀ ਤਬਦੀਲੀ ਬਾਰੇ ਮੰਤਰਾਲਾ ਨੂੰ ਜਾਣਕਾਰੀ ਦੇਣ ਦੀ ਜ਼ਿੰਮੇਵਾਰੀ ਸੰਸਥਾਨ /ਸੰਸਥਾ ਨੂੰ ਹੋਵੇਗੀ ।


    ਸਾਰੇ ਯੋਗ ਸੰਸਥਾਨਾਂ ਦੀ ਦਰਪਣ ਪੋਰਟਲ ਵਿੱਚ ਰਜਿਸਟ੍ਰੇਸ਼ਨ ਜ਼ਰੂਰੀ ਹੈ । ਮੰਤਰਾਲਾ ਨੂੰ ਪ੍ਰਾਪਤ ਹੋਈਆਂ ਸਾਰੀਆਂ ਅਰਜ਼ੀਆਂ ਦੀ ਜਾਂਚ ਚਾਰ ਹਫਤੇ ਦੇ ਅੰਦਰ ਇਸ ਉਦੇਸ਼ ਨਾਲ ਕਾਇਮ ਕਮੇਟੀ ਵੱਲੋਂ ਕੀਤੀ ਜਾਵੇਗੀ । ਕਮੇਟੀ ਦੀਆਂ ਸਿਫਾਰਸ਼ਾਂ ਦੇ ਆਧਾਰ ਤੇ ਮੰਤਰਾਲਾ ਵਿੱਚ ਯੋਗ ਅਧਿਕਾਰੀ ਉੱਪਰ ਦੱਸੀਆਂ ਗਈਆਂ ਵਿਸ਼ੇਸ਼ ਸਮਗਰੀਆਂ ਉੱਤੇ ਸੀਜੀਐੱਸਟੀ ਅਤੇ ਆਈਜੀਐੱਸਟੀ ਦਾ ਕੇਂਦਰ ਸਰਕਾਰ ਦਾ ਹਿੱਸਾ ਵਾਪਸ ਮੋੜਨ ਲਈ ਪਰਉਪਕਾਰੀ ਧਾਰਮਿਕ ਸੰਸਥਾਨਾਂ ਦੀ ਰਜਿਸਟ੍ਰੇਸ਼ਨ ਕਰੇਗਾ ।


    ****

    
    
    (Release ID: 1534240) Visitor Counter : 1