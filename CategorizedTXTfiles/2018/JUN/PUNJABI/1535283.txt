      ਗ੍ਰਹਿ ਮੰਤਰਾਲਾ

      ਪਦਮ ਪੁਰਸਕਾਰ-2019 ਲਈ, 1,200 ਤੋਂ ਜ਼ਿਆਦਾ ਨਾਮਜ਼ਦਗੀਆਂ ਪ੍ਰਾਪਤ ਹੋਈਆਂ, ਪ੍ਰਕਿਰਿਆ 15 ਸਤੰਬਰ ਤੱਕ ਖੁੱਲ੍ਹੀ ਰਹੇਗੀ
      Posted On: 12 JUN 2018 4:15PM by PIB Chandigarh


    More than 1,200 nominations received for Padma Awards – 2019, process open till 15th September


    ਪਦਮ ਪੁਰਸਕਾਰ-2019 ਲਈ, 1,200 ਤੋਂ ਜ਼ਿਆਦਾ ਨਾਮਜ਼ਦਗੀਆਂ ਪ੍ਰਾਪਤ ਹੋਈਆਂ, ਪ੍ਰਕਿਰਿਆ 15 ਸਤੰਬਰ ਤੱਕ ਖੁੱਲ੍ਹੀ ਰਹੇਗੀ


    ਗਣਤੰਤਰ ਦਿਵਸ 2019 ਦੇ ਮੌਕੇ ‘ਤੇ ਐਲਾਨ ਕੀਤੇ ਜਾਣ ਵਾਲੇ ਪਦਮ ਪੁਰਸਕਾਰਾਂ ਲਈ ਔਨਲਾਈਨ ਨੌਮੀਨੇਸ਼ਨਾਂ/ਸਿਫਾਰਿਸ਼ਾਂ ਦੀ ਅੰਤਮ ਮਿਤੀ 15 ਸਤੰਬਰ, 2018 ਹੈ। ਪਹਿਲਾਂ ਹੀ ਵੈੱਬਸਾਈਟ ‘ਤੇ 1,654 ਰਜਿਸਟਰੇਸ਼ਨਾਂ ਕਰਾਈਆਂ ਜਾ ਚੁੱਕੀਆਂ ਹਨ। ਇਨ੍ਹਾਂ ਵਿੱਚੋਂ 1,207 ਨੌਮੀਨੇਸ਼ਨਾਂ/ਸਿਫਾਰਸ਼ਾਂ ਨੌਮੀਨੇਸ਼ਨ ਸ਼ੁਰੂ ਹੋਣ ਦੀ ਮਿਤੀ 1 ਮਈ, 2018 ਤੋਂ ਪੂਰੀਆਂ ਕਰ ਲਈਆਂ ਗਈਆਂ ਹਨ ।


    ਵਿਆਪਕ ਵਿਚਾਰ ਵਿੱਚ ਸਹਾਇਤਾ ਲਈ ਕੇਂਦਰੀ ਮੰਤਰਾਲਿਆਂ/ਵਿਭਾਗਾਂ, ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ ਸਰਕਾਰਾਂ, ਭਾਰਤ ਰਤਨ ਅਤੇ ਪਦਮ ਵਿਭੂਸ਼ਣ ਨਾਲ ਸਨਮਾਨਤ ਹਸਤੀਆਂ, ਉੱਤਮਤਾ ਵਾਲੇ ਸੰਸਥਾਨਾਂ ਅਤੇ ਕਈ ਹੋਰ ਸ੍ਰੋਤਾਂ ਤੋ ਨੌਮੀਨੇਸ਼ਨਾਂ ਮੰਗਵਾਈਆਂ ਗਈਆਂ ਹਨ। ਗ੍ਰਹਿ ਮੰਤਰਾਲੇ ਨੇ 25 ਅਪ੍ਰੈਲ, 2018 ਨੂੰ ਆਪਣੇ ਸੂਚਨਾ ਪੱਤਰ ਵਿੱਚ ਇਨ੍ਹਾਂ ਸਾਰਿਆਂ ਤੋਂ ਅਜਿਹੇ ਪ੍ਰਤਿਭਾਵਾਨ ਵਿਅਕਤੀਆਂ ਦੀ ਸ਼ਨਾਖ਼ਤ ਕਰਨ ਲਈ ਯਤਨ ਕਰਨ ਦੀ ਤਾਕੀਦ ਕੀਤੀ ਗਈ ਸੀ ਜਿਨ੍ਹਾਂ ਦੀ ਉੱਤਮਤਾ ਅਤੇ ਪ੍ਰਾਪਤੀਆਂ ਮਾਨਤਾ ਦੇ ਯੋਗ ਹਨ ਅਤੇ ਇਨ੍ਹਾਂ ਦੇ ਪੱਖ ਵਿੱਚ ਉਚਿੱਤ ਨੌਮੀਨੇਸ਼ਨਾਂ ਦੀ ਅਪੀਲ ਕੀਤੀ ਗਈ ਸੀ।


    ਪਦਮ ਪੁਰਸਕਾਰਾਂ ਲਈ ਨੌਮੀਨੇਸ਼ਨਾਂ/ਸਿਫਾਰਸ਼ਾਂ ਕੇਵਲ ਔਨਲਾਈਨ, ਪਦਮ ਪੋਰਟਲ www.padmaawards.gov.in ‘ਤੇ ਹੀ ਪ੍ਰਾਪਤ ਕੀਤੀਆਂ ਜਾ ਰਹੀਆਂ ਹਨ। ਸਾਰੇ ਨਾਗਰਿਕ ਖੁਦ ਦੇ ਨੌਮੀਨੇਸ਼ਨ ਸਮੇਤ ਨੌਮੀਨੇਸ਼ਨ/ਸਿਫਾਰਿਸ਼ ਕਰ ਸਕਦੇ ਹਨ। ਉਪਰੋਕਤ ਵੈੱਬਸਾਈਟ ‘ਤੇ ਉਪਲੱਬਧ ਫਾਰਮੈਟ ਵਿੱਚ ਨੌਮੀਨੇਸ਼ਨਾਂ/ਸਿਫਾਰਿਸ਼ਾਂ ਦੇ ਸਬੰਧਿਤ ਵੇਰਵੇ ਦਿੱਤੇ ਜਾਣੇ ਚਾਹੀਦੇ ਹਨ। ਇਸ ਵੇਰਵੇ ਵਿੱਚ ਪ੍ਰਸ਼ੰਸ਼ਾਤਮਕ ਉਲੇਖ (ਵੱਧ ਤੋਂ ਵੱਧ 800 ਸ਼ਬਦ) ਸ਼ਾਮਲ ਹੈ ਜਿਸ ਵਿੱਚ ਸਪੱਸ਼ਟ ਰੂਪ ਵਿੱਚ ਨਾਮਜ਼ਦ ਵਿਅਕਤੀ ਦੀ ਆਪਣੇ ਖੇਤਰ ਵਿੱਚ ਅਸਾਧਰਨ ਉਪਲੱਬਧੀ/ਸੇਵਾ ਦਾ ਵਰਣਨ ਹੋਵੇਗਾ। ਔਨਲਾਈਨ ਕਿਸੇ ਵਿਅਕਤੀ ਦੇ ਨਾਮ ਦੀ ਸਿਫਾਰਿਸ਼ ਕਰਦੇ ਹੋਏ ਇਹ ਸੁਨਿਸ਼ਚਿਤ ਕੀਤਾ ਜਾਣਾ ਚਾਹੀਦਾ ਹੈ ਕਿ ਜ਼ਰੂਰੀ ਵੇਰਵੇ ਉਚਿਤ ਰੂਪ ਵਿੱਚ ਭਰੇ ਗਏ ਹੋਣ।


    ਪਦਮ ਪੁਰਸਕਾਰਾਂ ਵਿੱਚ ਪਦਮ ਵਿਭੂਸ਼ਣ, ਪਦਮ ਭੂਸ਼ਣ ਅਤੇ ਪਦਮ ਸ਼੍ਰੀ ਦੇਸ਼ ਦੇ ਸਰਬਉੱਚ ਨਾਗਰਿਕ ਸਨਮਾਨ ਹਨ। ਇਹ ਸਨਮਾਨ 1954 ਵਿੱਚ ਸ਼ੁਰੂ ਕੀਤੇ ਗਏ ਅਤੇ ਇਨ੍ਹਾਂ ਸਨਮਾਨਾਂ ਦਾ ਐਲਾਨ ਹਰੇਕ ਵਰ੍ਹੇ ਗਣਤੰਤਰ ਦਿਵਸ ਦੇ ਮੌਕੇ ਕੀਤਾ ਜਾਂਦਾ ਹੈ।


    ਨਸਲ, ਪੇਸ਼ਾ, ਪਦ ਅਤੇ ਲਿੰਗ ਦੇ ਅਧਾਰ ‘ਤੇ ਭੇਦਭਾਵ ਕੀਤੇ ਬਿਨਾ ਸਾਰੇ ਵਿਅਕਤੀ ਇਨ੍ਹਾਂ ਪੁਰਸਕਾਰਾ ਦੇ ਪਾਤਰ ਹਨ। ਪਦਮ ਵਿਭੂਸ਼ਣ ਅਸਧਾਰਨ ਅਤੇ ਵਿਸ਼ੇਸ਼ ਸੇਵਾ ਲਈ ਦਿੱਤਾ ਜਾਂਦਾ ਹੈ। ਉੱਚ ਪੱਧਰ ਦੀ ਵਿਸ਼ੇਸ਼ ਸੇਵਾ ਲਈ ਪਦਮ ਭੂਸ਼ਣ ਦਿੱਤਾ ਜਾਂਦਾ ਹੈ ਅਤੇ ਕਿਸੇ ਖੇਤਰ ਵਿੱਚ ਵਿਸ਼ੇਸ਼ ਸੇਵਾ ਲਈ ਪਦਮ ਸ਼੍ਰੀ ਪੁਰਸਕਾਰ ਦਿੱਤਾ ਜਾਂਦਾ ਹੈ।


    ਗ੍ਰਹਿ ਮੰਤਰਾਲੇ ਨੇ ਸੂਚਨਾ ਪੱਤਰ ਵਿੱਚ ਔਰਤਾਂ, ਸਮਾਜ ਦੇ ਕਮਜ਼ੋਰ ਵਰਗਾਂ, ਅਨੁਸੂਚਿਤ ਜਾਤੀ ਅਤੇ ਅਨੁਸੂਚਿਤ ਜਨਜਾਤੀਆਂ, ਦਿੱਵਯਾਂਗਾ ਵਿੱਚੋਂ ਅਜਿਹੇ ਪ੍ਰਤੀਭਾਵਾਨ ਲੋਕਾਂ ਦੀ ਪਹਿਚਾਣ ਕਰਨ ਦੀ ਤਾਕੀਦ ਕੀਤੀ ਹੈ ਜਿਹੜੇ ਪੁਰਸਕਾਰਾਂ ਦੇ ਯੋਗ ਹਨ। ਡਾਕਟਰਾਂ ਅਤੇ ਵਿਗਿਆਨੀਆਂ ਨੂੰ ਛੱਡ ਕੇ ਜਨਤਕ ਅਦਾਰਿਆਂ ਵਿੱਚ ਕੰਮ ਕਰਨ ਵਾਲਿਆਂ ਸਹਿਤ ਸਰਕਾਰੀ ਕਰਮਚਾਰੀ ਪਦਮ ਪੁਰਸਕਾਰਾਂ ਦੇ ਪਾਤਰ ਨਹੀਂ ਹਨ।


    ਵਧੇਰੇ ਜਾਣਕਾਰੀ ਲਈ ਗ੍ਰਹਿ ਮੰਤਰਾਲੇ ਦੀ ਵੈੱਬਸਾਈਟ www.mha.nic.in . ‘ਤੇ ‘ਅਵਾਰਡ ਅਤੇ ਮੈਡਲ’ ‘ਤੇ ਕਲਿੱਕ ਕਰੋ। ਇਨ੍ਹਾਂ ਪੁਰਸਕਾਰਾਂ ਨਾਲ ਸਬੰਧਿਤ ਕਾਨੂੰਨ ਅਤੇ ਨਿਯਮ ਗ੍ਰਹਿ ਮੰਤਰਾਲੇ ਦੀ ਵੈਬਸਾਈਟ ‘ਤੇ ਲਿੰਕ http://padmaawards.gov.in/SelectionGuidelines.aspx ਦੇ ਉਪਲੱਬਧ ਹਨ।


    ******

    
    
    (Release ID: 1535283) Visitor Counter : 3