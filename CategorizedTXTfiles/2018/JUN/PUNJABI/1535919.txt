      ਵਣਜ ਤੇ ਉਦਯੋਗ ਮੰਤਰਾਲਾ

      ਗਲੋਬਲ ਵਪਾਰ ਪ੍ਰਣਾਲੀ ਵਿੱਚ ਸੇਵਾ ਵਪਾਰ ਨੂੰ ਜ਼ਰੂਰ ਸ਼ਾਮਲ ਕੀਤਾ ਜਾਣਾ ਚਾਹੀਦਾ ਹੈ : ਸੁਰੇਸ਼ ਪ੍ਰਭੂ
      Posted On: 18 JUN 2018 6:32PM by PIB Chandigarh


    Global Trading System Must Include Services Trade: Suresh Prabhu


    ਗਲੋਬਲ ਵਪਾਰ ਪ੍ਰਣਾਲੀ ਵਿੱਚ ਸੇਵਾ ਵਪਾਰ ਨੂੰ ਜ਼ਰੂਰ ਸ਼ਾਮਲ ਕੀਤਾ ਜਾਣਾ ਚਾਹੀਦਾ ਹੈ : ਸੁਰੇਸ਼ ਪ੍ਰਭੂ


    ਵਣਜ ਅਤੇ ਉਦਯੋਗ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭੂ ਨਵੀਂ ਦਿੱਲੀ ਵਿੱਚ ਆਯੋਜਿਤ ਛੇਵੇਂ ਗ੍ਰੋਥ ਨੈੱਟ ਸਿਖ਼ਰ ਸੰਮੇਲਨ ਵਿੱਚ ਮੁੱਖ ਭਾਸ਼ਣ ਦਿੰਦੇ ਹੋਏ


    ਵਣਜ ਵਪਾਰ ਦੀ ਤੁਲਨਾ ਵਿੱਚ ਸੇਵਾ ਵਪਾਰ ਵਿੱਚ ਕਿਤੇ ਜ਼ਿਆਦਾ ਤੇਜ਼ੀ ਨਾਲ ਵਾਧਾ ਹੋ ਰਿਹਾ ਹੈ ਅਤੇ ਇਸ ਤਰ੍ਹਾਂ ਦੇ ਗਤੀਸ਼ੀਲ ਬਦਲਾਅ ਗਲੋਬਲ ਵਪਾਰ ਪ੍ਰਣਾਲੀ ਵਿੱਚ ਜ਼ਰੂਰ ਹੀ ਸ਼ਾਮਲ ਹੋਣੇ ਚਾਹੀਦੇ ਹਨ। ਇਹ ਗੱਲ ਵਣਜ ਤੇ ਉਦਯੋਗ ਅਤੇ ਸ਼ਹਿਰੀ ਹਵਾਬਾਜ਼ੀ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਕਹੀ । ਸ਼੍ਰੀ ਸੁਰੇਸ਼ ਪ੍ਰਭੂ 18-19 ਜੂਨ, 2018 ਨੂੰ ਨਵੀਂ ਦਿੱਲੀ ਵਿੱਚ ਆਯੋਜਿਤ ਛੇਵੇਂ ਗ੍ਰੋਥ ਨੈਟ ਸਿਖਰ ਸੰਮੇਲਨ ਵਿੱਚ ਬੋਲ ਰਹੇ ਸਨ ਜਿਸ ਨੂੰ ਅਨੰਤ ਸੈਂਟਰ ਅਤੇ ਕਨਫੈਡਰੇਸ਼ਨ ਆਵ੍ ਇੰਡੀਅਨ ਇੰਡਸਟਰੀ ਵੱਲੋਂ ਸਮਾਦਜਾ ਐਂਡ ਸਮਾਦਜਾ ਦੇ ਸਹਿਯੋਗ ਨਾਲ ਆਯੋਜਿਤ ਕੀਤਾ ਜਾ ਰਿਹਾ ਹੈ।


    ਮੰਤਰੀ ਨੇ ਕਿਹਾ ਕਿ ਵਣਜ ਵਪਾਰ ਦੇ ਉਲਟ ਸੇਵਾ ਵਪਾਰ ਵਿੱਚ ਲੋਕ ਵੱਖ-ਵੱਖ ਥਾਵਾਂ ‘ਤੇ ਜਾਂਦੇ ਰਹਿੰਦ ਹਨ । ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਨੇ ਸਾਲ 2026-27 ਤੱਕ 5 ਲੱਖ ਕਰੋੜ (ਟ੍ਰਿਲੀਅਨ) ਡਾਲਰ ਦੀ ਅਰਥਵਿਵਸਥਾ ਬਣਾਉਣ ਦਾ ਟੀਚਾ ਰੱਖਿਆ ਹੈ ਅਤੇ ਮਾਲ ਤੇ ਸੇਵਾ ਨਿਰਯਾਤ ਲਈ ਇਸ ਰਾਸ਼ੀ ਦਾ ਇੱਕ ਟ੍ਰਿਲੀਅਨ ਡਾਲਰ ਟੀਚਾ ਤੈਅ ਕੀਤਾ ਗਿਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਪਿਛਲੇ ਵਰ੍ਹੇ ਵਸਤਾਂ ਅਤੇ ਸੇਵਾ ਨਿਰਯਾਤ ਵਿੱਚ 12 % ਤੋਂ ਵੱਧ ਦਾ ਵਾਧਾ ਦਰਜ ਕੀਤਾ ਗਿਆ ਹੈ।


    ਮੰਤਰੀ ਨੇ ਕਿਹਾ ਕਿ ਵਿਸ਼ਵ ਵਪਾਰ ਦਾ ਵਿਸਤਾਰ ਕਰਨ ਦੇ ਉਦੇਸ਼ ਨਾਲ ਇੱਕ ਨਿਯਮ ਅਧਾਰਿਤ, ਬਹੁਪੱਖੀ, ਲੋਕਤਾਂਤਰਿਕ ਅਤੇ ਸਹਿਭਾਗੀ ਸੰਸਥਾਨ ਦੇ ਇੱਕ ਹਿੱਸੇ ਵਜੋਂ ਵਿਸ਼ਵ ਵਪਾਰ ਸੰਗਠਨ (ਡਬਲਿਊਟੀਓ) ਦੀ ਸਿਰਜਣਾ ਕੀਤੀ ਗਈ ਸੀ। ਉਨ੍ਹਾਂ ਨੇ ਕਿਹਾ ਕਿ ਇਸ ਨੂੰ ਧਿਆਨ ਵਿੱਚ ਰੱਖਦਿਆਂ ਵੱਖ-ਵੱਖ ਦੇਸ਼ਾ ਦੇ ਵਿਕਾਸ ਦੀ ਗਤੀ ਤੇਜ਼ ਕਰਨ ਤੇ ਰੋਜ਼ਗਾਰਾਂ ਦੇ ਸਿਰਜਣ ਲਈ ਗਲੋਬਲ ਵਪਾਰ ਦੀ ਅਹਮੀਅਤ ਨੂੰ ਸਵੀਕਾਰ ਕੀਤਾ ਹੈ। ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਕਿਹਾ ਕਿ ਭਾਰਤ ਹੋਰ ਦੇਸ਼ਾ ਨਾਲ ਮਿਲਕੇ ਕੰਮ ਕਰ ਰਿਹਾ ਹੈ ਤਾਂ ਕਿ ਇਹ ਸੁਨਿਸ਼ਚਿਤ ਕੀਤਾ ਜਾ ਸਕੇ ਕਿ ਡਬਲਿਊਟੀਓ ਅੱਗੇ ਵੀ ਪ੍ਰਸੰਗਿਕ ਬਣਿਆ ਰਹੇ।


    ***


    

    
    (Release ID: 1535919) Visitor Counter : 3