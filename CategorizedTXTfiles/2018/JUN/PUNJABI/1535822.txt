      ਵਿੱਤ ਮੰਤਰਾਲਾ

      ਜੀਐੱਸਟੀ ਨੇ ਅਰਥਵਿਵਸਥਾ ਨੂੰ ਨਿਯਮਤ ਕੀਤਾ ਅਤੇ ਟੈਕਸਬੇਸ ਵਧਾਇਆ
      Posted On: 18 JUN 2018 6:26PM by PIB Chandigarh


    GST leads to Formalization of Economy and Widening of Tax Base


    ਜੀਐੱਸਟੀ ਨੇ ਅਰਥਵਿਵਸਥਾ ਨੂੰ ਨਿਯਮਤ ਕੀਤਾ ਅਤੇ ਟੈਕਸਬੇਸ ਵਧਾਇਆ


    ਇਤਿਹਾਸਕ ਟੈਕਸ ਸੁਧਾਰ, ਮਾਲ ਅਤੇ ਸੇਵਾਵਾਂ ਟੈਕਸ (ਜੀਐੱਸਟੀ) ਨੇ ਅਰਥਵਿਵਸਥਾ ਨੂੰ ਨਿਯਮਤ ਕੀਤਾ ਹੈ ਜਿਸ ਸਦਕਾ ਮਿਲਣ ਵਾਲੀ ਸੂਚਨਾ ਨਾਲ ਨਾ ਸਿਰਫ਼ ਅਪ੍ਰਤੱਖ ਟੈਕਸਾਂ ਦੀ ਕਲੈਕਸ਼ਨ ਵਿੱਚ ਵਾਧਾ ਹੋਵੇਗਾ ਬਲਕਿ ਪ੍ਰਤੱਖ ਟੈਕਸਾਂ ਦੀ ਕਲੈਕਸ਼ਨ ਵਿੱਚ ਵੀ ਵਾਧਾ ਹੋਵੇਗਾ। ਪਹਿਲਾਂ ਕੇਂਦਰ ਸਰਕਾਰ ਕੋਲ਼ ਛੋਟੇ ਨਿਰਮਾਤਾਵਾਂ ਅਤੇ ਖਪਤ ਬਾਰੇ ਬਹੁਤ ਘੱਟ ਸੂਚਨਾ ਸੀ ਕਿਉਂਕਿ ਉਤਪਾਦ ਟੈਕਸ ਸਿਰਫ਼ ਨਿਰਮਾਣ ਪੱਧਰ ‘ਤੇ ਹੀ ਲਗਦਾ ਸੀ। ਜਦੋਂ ਕਿ ਰਾਜਾਂ ਕੋਲ਼ ਸਥਾਨਕ ਵਪਾਰੀਆਂ ਦੇ ਰਾਜ ਤੋਂ ਬਾਹਰ ਦੇ ਕੰਮ-ਕਾਜ ਬਾਰੇ ਬਹੁਤ ਘੱਟ ਸੂਚਨਾ ਸੀ।ਜੀਐੱਸਟੀ ਤਹਿਤ ਇੱਕ ਹੀ ਤਰ੍ਹਾਂ ਦੇ ਅੰਕੜੇ ਕੇਂਦਰ ਅਤੇ ਰਾਜਾਂ ਨੂੰ ਬਿਨਾ ਕਿਸੇ ਰੁਕਾਵਟ ਦੇ ਪ੍ਰਾਪਤ ਹੋਣਗੇ ਜਿਸ ਨਾਲ ਪ੍ਰਤੱਖ ਅਤੇ ਅਪ੍ਰਤੱਖ ਟੈਕਸਾਂ ਦਾ ਕਲੈਕਸ਼ਨ ਹੋਰ ਵਧੇਰੇ ਪ੍ਰਭਾਵੀ ਹੋਵੇਗੀ ।


    ਟੈਕਸਬੇਸ ਵਿੱਚ ਵਾਧੇ ਦੇ ਸ਼ੁਰੂਆਤੀ ਸੰਕੇਤ ਮਿਲੇ ਹਨ। ਜੂਨ-ਜੁਲਾਈ 2017 ਦਰਮਿਆਨ 6.6 ਲੱਖ ਨਵੇਂ ਏਜੰਟਾਂ ਨੇ ਜੀਐੱਸਟੀ ਵਿੱਚ ਰਜਿਸਟ੍ਰੇਸ਼ਨ ਲਈ ਅਰਜ਼ੀਆਂ ਦਿੱਤੀਆਂ ਹਨ, ਇਹ ਲੋਕ ਪਹਿਲਾਂ ਟੈਕਸ ਢਾਂਚੇ ਤੋਂ ਬਾਹਰ ਸਨ। ਇਸ ਗਿਣਤੀ ਵਿੱਚ ਲਗਾਤਾਰ ਵਾਧੇ ਦੀ ਉਮੀਦ ਹੈ ਕਿਉਂਕਿ ਅਰਥਵਿਵਸਥਾ ਦੇ ਨਿਯਮਤ ਹੋਣ ਨਾਲ ਲਾਭ ਵਧ ਰਹੇ ਹਨ। ਕੱਪੜਾ ਉਦਯੋਗ ਦੀ ਪੂਰੀ ਕੜੀ ਹੁਣ ਜੀਐੱਸਟੀ ਤਹਿਤ ਹੈ। ਇਸ ਦੇ ਇਲਾਵਾ ਭੂਮੀ ਅਤੇ ਭਵਨ ਨਿਰਮਾਣ ਖੇਤਰ ਵਿੱਚ ਲੈਣ-ਦੇਣ ਦਾ ਇੱਕ ਹਿੱਸਾ ‘ਕੰਮ ਲਈ ਠੇਕਾ ਦੇਣਾ’ ( works contracts ) ਵੀ ਟੈਕਸ ਢਾਂਚੇ ਦੇ ਅੰਦਰ ਆ ਗਿਆ ਹੈ, ਜੋ ਕਿ ਉਨ੍ਹਾਂ ਭਵਨਾਂ ਦਾ ਸੰਦਰਭ ਰੱਖਦਾ ਹੈ ਜਿਨ੍ਹਾਂ ਦਾ ਨਿਰਮਾਣ ਕੀਤਾ ਜਾ ਰਿਹਾ ਹੈ। ਇਹ ਸੀਮਿੰਟ, ਲੋਹਾ ਅਤੇ ਖਰੀਦ-ਵੇਚ ਦੇ ਨਿਯਮਤੀਕਰਨ ਦੀ ਪ੍ਰਕਿਰਿਆ ਵਿੱਚ ਵਧੇਰੇ ਪਾਰਦਰਸ਼ਤਾ ਲਿਆਵੇਗਾ ਜੋ ਕਿ ਪਹਿਲਾਂ ਟੈਕਸ ਢਾਂਚੇ ਤੋਂ ਬਾਹਰ ਰਹਿੰਦੇ ਸਨ।


    ਜੀਐੱਸਟੀ ਦਾ ਲਾਗੂ ਹੋਣਾ, ਜੋ ਕਿ ਰਾਜ ਸਰਕਾਰਾਂ ਤੇ ਕੇਂਦਰ ਸਰਕਾਰ ਲਈ ਇੱਕ ਸਾਂਝਾ ਅਪ੍ਰਤੱਖ ਟੈਕਸ ਹੈ, ਜਿਸ ਵਿੱਚ ਪੂਰੀ ਪ੍ਰਕਿਰਿਆ ਸ਼ੁਰੂ ਤੋਂ ਅੰਤ ਤੱਕ ਇਲੈਕਟ੍ਰੋਨਿਕ ਹੈ, ਸੁਧਾਰ ਦਾ ਸਭ ਤੋਂ ਵੱਡਾ ਕਦਮ ਹੈ ਜੋ ਕਿ ਸੰਗਠਿਤ ਖੇਤਰ ਵਿੱਚ ਜ਼ਿਆਦਾ ਰੋਜ਼ਗਾਰ ਦੇ ਮੌਕਿਆਂ ਦੀ ਸਿਰਜਣਾ ਪਹਿਲਾਂ ਹੀ ਕਰ ਰਿਹਾ ਹੈ, ਅਤੇ ਉਨ੍ਹਾਂ ਲੈਣ-ਦੇਣਾਂ ਨੂੰ ਸਮਾਪਤ ਕਰ ਰਿਹਾ ਹੈ ਜਿਨ੍ਹਾਂ ਦਾ ਦਾ ਪਹਿਲਾਂ ਵਹੀ-ਖਾਤਿਆਂ ਵਿੱਚ ਹਿਸਾਬ ਨਹੀਂ ਰੱਖਿਆ ਜਾਂਦਾ ਸੀ ਅਤੇ ਜੋ ਇਸ ਕਾਰਨ ਟੈਕਸ ਦਾਇਰੇ ਤੋਂ ਬਾਹਰ ਸਨ। ਜੀਐੱਸਟੀ ਨੂੰ ਇਸ ਤਰ੍ਹਾਂ ਵਿਕਸਿਤ ਕੀਤਾ ਗਿਆ ਹੈ ਕਿ ਉਹ ਟੈਕਸ ਪ੍ਰਣਾਲੀ ਵਿੱਚ ਜ਼ਿਆਦਾ ਪਾਰਦਰਸ਼ਤਾ ਅਤੇ ਬਿਹਤਰ ਅਨੁਪਾਲਨ ਸੁਨਿਸ਼ਚਿਤ ਕਰੇ। ਇਹ ਉਨ੍ਹਾਂ ਲੋਕਾਂ ਲਈ ਟੈਕਸ ਦਾਇਰੇ ਤੋਂ ਬਾਹਰ ਰਹਿਣ ਨੂੰ ਕਠਿਨ ਬਣਾ ਦੇਵੇਗਾ, ਜਿਨ੍ਹਾਂ ਨੂੰ ਟੈਕਸ ਤਾਂ ਦੇਣਾ ਚਾਹੀਦਾ ਸੀ ਲੇਕਿਨ ਉਹ ਟੈਕਸ ਦਾਇਰੇ ਤੋਂ ਬਾਹਰ ਸਨ।


    ਪਹਿਲੀ ਜੁਲਾਈ, 2017 ਨੂੰ ਜੀਐੱਸਟੀ ਲਾਗੂ ਹੋਣ ਤੋਂ ਬਾਅਦ ਇਸ ਨੂੰ ਸਰਲ ਬਣਾਉਣ ਲਈ ਪ੍ਰਕਿਰਿਆਗਤ ਬਦਲਾਅ ਕੀਤੇ ਗਏ ਹਨ। ਟੈਕਸ ਭਰਨ ਵਾਲਿਆਂ ਦੀ ਸਿਖਲਾਈ ਅਤੇ ਸੁਵਿਧਾ ਲਈ ਇੱਕ ਤੀਬਰ ਅਭਿਆਨ ਚਲਾਇਆ ਗਿਆ ਸੀ ਜਿਸ ਵਿੱਚ ਹੋਰ ਚੀਜ਼ਾਂ ਦੇ ਇਲਾਵਾ ਗਿਆਨ ਸਾਂਝਾ ਕਰਨਾ, ਸੂਚਨਾ ਦਾ ਪ੍ਰਸਾਰ ਅਤੇ ਚੋਣਵੇਂ ਪ੍ਰਸ਼ਨਾਂ ਦਾ ਉੱਤਰ ਸ਼ਾਮਲ ਸਨ । ਇਸ ਦੇ ਇਲਾਵਾ ਟੈਕਸ ਭਰਨ ਵਾਲਿਆਂ ਦੀ ਸੁਵਿਧਾ ਲਈ ਅਤੇ ਉਪਭੋਗਤਾਵਾਂ ਦੇ ਲਾਭ ਲਈ ਇਸ ਦੇ ਲਾਗੂਕਰਨ ਦੀ ਪ੍ਰਕਿਰਿਆ ਨੂੰ ਹੋਰ ਸਰਲ ਬਣਾਉਣ ਦੇ ਕਦਮ ਉਠਾਏ ਜਾ ਰਹੇ ਹਨ।


    ******

    
    
    (Release ID: 1535822) Visitor Counter : 3