      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਸ਼੍ਰੀ ਨਿਤਿਨ ਗਡਕਰੀ ਨੇ ‘ਪ੍ਰਮੁੱਖ ਭਾਰਤੀ ਫਸਲਾਂ ਦੇ ਜਲ ਉਤਪਾਦਕਤਾ ਨਕਸ਼ੇ’ ਬਾਰੇ ਨਾਬਾਰਡ ਪ੍ਰਕਾਸ਼ਨ ਜਾਰੀ ਕੀਤਾ
      Posted On: 14 JUN 2018 12:15PM by PIB Chandigarh


    Nitin Gadkari Releases Nabard Publication on Water Productivity Mapping of Major Indian Crops


    ਸ਼੍ਰੀ ਨਿਤਿਨ ਗਡਕਰੀ ਨੇ ‘ਪ੍ਰਮੁੱਖ ਭਾਰਤੀ ਫਸਲਾਂ ਦੇ ਜਲ ਉਤਪਾਦਕਤਾ ਨਕਸ਼ੇ’ ਬਾਰੇ ਨਾਬਾਰਡ ਪ੍ਰਕਾਸ਼ਨ ਜਾਰੀ ਕੀਤਾ


    ਕੇਂਦਰੀ ਜਲ ਸੰਸਾਧਨ, ਨਦੀ ਵਿਕਾਸ ਤੇ ਗੰਗਾ ਕਾਇਆਕਲਪ, ਜਹਾਜਰਾਨੀ, ਸੜਕ ਟਰਾਂਸਪੋਰਟ ਤੇ ਰਾਜਮਾਰਗ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਨੇ ਅੱਜ ਦਿੱਲੀ ਵਿੱਚ ਆਯੋਜਿਤ ਇੱਕ ਸਮਾਰੋਹ ਵਿੱਚ ਨਾਬਾਰਡ ਵੱਲੋਂ ਪ੍ਰਕਾਸ਼ਿਤ ‘ਪ੍ਰਮੁੱਖ ਭਾਰਤੀ ਫਸਲਾਂ ਦੇ ਜਲ ਉਤਪਾਦਕਤਾ ਨਕਸ਼ੇ’ ਨਾਮੀ ਪੁਸਤਕ ਜਾਰੀ ਕੀਤੀ।


    ਸ਼੍ਰੀ ਗਡਕਰੀ ਨੇ ਹਾਜ਼ਰ ਲੋਕਾਂ ਨੂੰ ਸੰਬੋਧਨ ਕਰਦਿਆਂ ਕਿਹਾ,‘ ਦੇਸ਼ ਵਿੱਚ ਜਲ ਦੀ ਕੋਈ ਕਿੱਲਤ ਨਹੀਂ ਹੈ, ਲੇਕਿਨ ਸਾਨੂੰ ਜਲ ਸੰਸਾਧਨਾਂ ਦੀ ਯੋਜਨਾਬੰਦੀ ਅਤੇ ਪ੍ਰਬੰਧਨ ਨੂੰ ਬਿਹਤਰ ਕਰਨਾ ਹੈ। ਸਾਡੇ ਮੰਤਰਾਲੇ ਦੇ ਨਾਲ-ਨਾਲ ਸਰਕਾਰ ਵੀ ਜਲ ਸੰਸਾਧਨਾਂ ਦੇ ਬਿਹਤਰ ਪ੍ਰਬੰਧਨ ਲਈ ਇਨੋਵੇਟਿਵ ਤਰੀਕਿਆਂ ‘ਤੇ ਵਿਚਾਰ ਕਰ ਰਹੀ ਹੈ। ਤੂਤੀਕੋਰਿਨ ( Tuticorin ), ਪਾਰਾਦੀਪ ਅਤੇ ਕਾਂਡਲਾ ਵਿੱਚ ਤਿੰਨ ਪ੍ਰੋਜੈਕਟਾਂ ਲਈ ਪ੍ਰਸਤਾਵ ਵਿਚਾਰ ਅਧੀਨ ਹੈ ਜਿੱਥੇ ਸਮੁੰਦਰੀ ਜਲ ਦਾ ਖਾਰਾਪਨ ਵੀ ਦੂਰ ਕੀਤਾ ਜਾ ਸਕਦਾ ਹੈ ਅਤੇ ਉਸ ਦੀ ਵਰਤੋਂ ਸਿੰਚਾਈ ਤੇ ਹੋਰ ਕਾਰਜਾਂ ਲਈ ਕੀਤੀ ਜਾ ਸਕਦੀ ਹੈ।


    ਉਨ੍ਹਾਂ ਨੇ ਇਹ ਵੀ ਕਿਹਾ,‘ਅਸੀਂ ਲੰਮੀਆਂ ਨਹਿਰਾਂ ਦੀ ਜਗ੍ਹਾ ਪਾਈਪਲਾਈਨਾਂ ਨੂੰ ਹੁਲਾਰਾ ਦੇਣ ਦੀ ਪ੍ਰਕਿਰਿਆ ਵਿੱਚ ਹਾਂ। ਪਾਈਪ ਅਤੇ ਡ੍ਰਿੱਪ ਸਿੰਚਾਈ ਨਾਲ ਨਿਸ਼ਚਿਤ ਤੌਰ ‘ਤੇ ਪਾਣੀ ਦੀ ਸੰਭਾਲ ਹੋਵੇਗੀ’ । ਉਨ੍ਹਾਂ ਕਿਹਾ ਕਿ ਅਸੀਂ ‘ਹਰ ਖੇਤ ਨੂੰ ਪਾਣੀ’ ਅਤੇ ‘ਪ੍ਰਤੀ ਬੂੰਦ ਅਧਿਕ ਫਸਲ’ ( Per Drop More Drop ) ਦੇ ਵਿਜ਼ਨ ਨੂੰ ਸਾਕਾਰ ਕਰਨ ਲਈ ਪ੍ਰਤੀਬੱਧ ਹਾਂ। ਸ਼੍ਰੀ ਗਡਕਰੀ ਨੇ ਕਿਸੇ ਵੀ ਫਸਲ ਦੀ ਖੇਤੀ ਤੋਂ ਪਹਿਲਾਂ ਜਲ ਪ੍ਰੀਖਣ ਜਿਵੇਂ ਕਿ ਮਿੱਟੀ ਪ੍ਰੀਖਣ ਦੀ ਜ਼ਰੂਰਤ ‘ਤੇ ਵੀ ਵਿਸ਼ੇਸ਼ ਬਲ ਦਿੱਤਾ। ਇਸ ਨਾਲ ਫ਼ਸਲ ਦੀ ਪੈਦਾਵਾਰ ਵਧੇਗੀ ਅਤੇ ਜਲ ਦੀ ਬਰਬਾਦੀ ਵੀ ਰੁਕੇਗੀ।


    ****

    
    
    (Release ID: 1535735) Visitor Counter : 1