      ਪਰਸੋਨਲ,ਲੋਕ ਸ਼ਿਕਾਇਤਾਂ ਤੇ ਪੈਨਸ਼ਨ ਮੰਤਰਾਲਾ

      ਡਾ ਜਿਤੇਂਦਰ ਸਿੰਘ ਨੇ ਜੇਈਈ (ਮੁੱਖ ਅਤੇ ਅਡਵਾਂਸ), 2017-18 ਦੀ ਪਰੀਖਿਆ ਵਿੱਚ ਸਫ਼ਲ ਹੋਣ ਵਾਲੇ ‘ਕਸ਼ਮੀਰ ਸੁਪਰ 30’ ਦੇ ਵਿਦਿਆਰਥੀਆਂ ਨੂੰ ਸਨਮਾਨਤ ਕੀਤਾ
      Posted On: 12 JUN 2018 11:30AM by PIB Chandigarh


    Dr Jitendra Singh felicitates the students of ‘Kashmir Super 30’ initiative qualifying for JEE (Mains & Advance), 2017-18


    ਡਾ ਜਿਤੇਂਦਰ ਸਿੰਘ ਨੇ ਜੇਈਈ (ਮੁੱਖ ਅਤੇ ਅਡਵਾਂਸ), 2017-18 ਦੀ ਪਰੀਖਿਆ ਵਿੱਚ ਸਫ਼ਲ ਹੋਣ ਵਾਲੇ ‘ਕਸ਼ਮੀਰ ਸੁਪਰ 30’ ਦੇ ਵਿਦਿਆਰਥੀਆਂ ਨੂੰ ਸਨਮਾਨਤ ਕੀਤਾ


    ਕੇਂਦਰੀ ਉੱਤਰ-ਪੂਰਬ ਖੇਤਰ ਵਿਕਾਸ (ਸੁਤੰਤਰ ਚਾਰਜ), ਪ੍ਰਧਾਨ ਮੰਤਰੀ ਦਫ਼ਤਰ, ਅਮਲਾ, ਲੋਕ ਸ਼ਿਕਾਇਤ ਤੇ ਪੈਂਸ਼ਨ, ਪਰਮਾਣੂ ਊਰਜਾ ਅਤੇ ਪੁਲਾੜ ਰਾਜ ਮੰਤਰੀ ਡਾ ਜਿਤੇਂਦਰ ਸਿੰਘ ਨੇ ਅੱਜ ਇੱਥੇ ਅਯੋਜਿਤ ਇੱਕ ਪ੍ਰੋਗਰਾਮ ਵਿੱਚ ਜੇਈਈ (ਮੁੱਖ ਅਤੇ ਅਡਵਾਂਸ), 2017-18 ਦੀ ਪਰੀਖਿਆ ਵਿੱਚ ਸਫ਼ਲ ਹੋਣ ਵਾਲੇ ‘ਕਸ਼ਮੀਰ ਸੁਪਰ 30’ ਦੇ ਵਿਦਿਆਰਥੀਆਂ ਨੂੰ ਸਨਮਾਨਤ ਕੀਤਾ।


    ਇਹ ਵਿਦਿਆਰਥੀ ਭਾਰਤੀ ਸੈਨਾ ਦੀ ‘ਕਸ਼ਮੀਰ ਸੁਪਰ 30’ ਪਹਿਲ ਨਾਲ ਜੁੜੇ ਹੋਏ ਹਨ। ਪੈਟ੍ਰੋਨੈੱਟ ਐੱਲਐੱਨਜੀ ਲਿਮਿਟਡ (ਪੀਐੱਲਐੱਲ) ਅਤੇ ਸੈਂਟਰ ਫਾਰ ਸੋਸ਼ਲ ਰਿਸਪੌਂਸੇਬਿਲਟੀ ਐਂਡ ਲੀਡਰਸ਼ਿਪ (ਸੀਐੱਸਆਰਐੱਲ) ਇਸ ਪਹਿਲ ਦੇ ਪਰੀਖਣ ਸਹਿਯੋਗੀ ਹਨ। ਇਸ ਪ੍ਰੋਗਰਾਮ ਦਾ ਉਦੇਸ਼ ਰਾਜ ਦੇ ਆਰਥਿਕ ਪੱਖੋਂ ਕਮਜ਼ੋਰ ਵਰਗਾਂ ਦੇ ਪ੍ਰਤਿਭਾਸ਼ਾਲੀ ਵਿਦਿਆਰਥੀਆਂ ਨੂੰ ਸਹਾਇਤਾ ਉਪਲੱਬਧ ਕਰਾਉਣਾ ਹੈ, ਤਾਂ ਜੋ ਉਹ ਸਿੱਖਿਆ ਵਿੱਚ ਸਫ਼ਲਤਾ ਹਾਸਲ ਕਰ ਸਕਣ। ਇਸ ਲਈ ਵਿਦਿਆਰਥੀਆਂ ਨੂੰ ਇੰਜੀਨੀਅਰਿੰਗ ਪਰੀਖਿਆ ਲਈ ਕੋਚਿੰਗ ਦੀ ਸੁਵਿਧਾ ਉਪਲੱਬਧ ਕਰਾਈ ਜਾਂਦੀ ਹੈ। ਇਸ ਸਾਲ ਇਸ ਯੋਜਨਾ ਵਿੱਚ 50 ਵਿਦਿਆਰਥੀਆਂ ਦੀ ਚੋਣ ਕੀਤੀ ਗਈ ਸੀ। ਇਨ੍ਹਾਂ ਵਿੱਚੋਂ 32 ਵਿਦਿਆਰਥੀਆਂ ਨੇ ਜੇਈਈ ਮੁੱਖ ਪ੍ਰੀਖਿਆ 2017-18 ਵਿੱਚ ਸਫ਼ਲਤਾ ਹਾਸਲ ਕੀਤੀ। ਇਨ੍ਹਾਂ ਸਫ਼ਲ ਵਿਦਿਆਰਥੀਆਂ ਵਿੱਚੋਂ 7 ਵਿਦਿਆਰਥੀਆਂ ਨੇ ਜੇਈਈ ਅਡਵਾਂਸ ਪਰੀਖਿਆ ਵਿੱਚ ਸਫ਼ਲਤਾ ਹਾਸਲ ਕੀਤੀ। ਹੁਣ ਇਹ ਵਿਦਿਆਰਥੀ ਪ੍ਰਤਿਸ਼ਠਿਤ ਆਈਆਈਟੀ ਸੰਸਥਾਵਾਂ ਵਿੱਚ ਸਿੱਖਿਆ ਹਾਸਲ ਕਰਨਗੇ।


    ਡਾ ਜਿਤੇਂਦਰ ਸਿੰਘ ਨੇ ਵਿਦਿਆਰਥੀਆਂ ਨੂੰ ਉਨ੍ਹਾਂ ਦੀਆਂ ਉਪਲੱਬਧੀਆਂ ਲਈ ਵਧਾਈ ਦਿੱਤੀ। ਮਾਣਯੋਗ ਮੰਤਰੀ ਨਾਲ ਗੱਲਬਾਤ ਕਰਦਿਆਂ ਵਿੱਚ ਵਿਦਿਆਰਥੀਆਂ ਨੇ ਆਪਣੇ ਅਨੁਭਵ ਸਾਂਝੇ ਕੀਤੇ। ਵਿਦਿਆਰਥੀਆਂ ਨੇ ਭਾਰਤੀ ਸੈਨਾ, ਪੈਟ੍ਰੋਨੈੱਟ ਐੱਲਐੱਨਜੀ ਲਿਮਿਟਡ (ਪੀਐੱਲਐੱਲ) ਅਤੇ ਸੈਂਟਰ ਫਾਰ ਸੋਸ਼ਲ ਰਿਸਪੌਂਸੇਬਿਲਿਟੀ ਐਂਡ ਲੀਡਰਸ਼ਿਪ (ਸੀਐੱਸਾਰਐੱਲ) ਨੂੰ ਉਨ੍ਹਾਂ ਦੇ ਸਹਿਯੋਗ ਲਈ ਧੰਨਵਾਦ ਕੀਤਾ।


    ਵਿਦਿਆਰਥੀਆਂ ਨੂੰ ਸੰਬੋਧਨ ਕਰਦੇ ਹੋਏ ਡਾ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਇਨ੍ਹਾਂ ਵਿਦਿਆਰਥੀਆਂ ਨੇ ਇੱਕ ਉਦਹਾਰਣ ਪੇਸ਼ ਕੀਤੀ ਹੈ, ਜਿਸ ਦੀ ਪਾਲਣਾ ਦੂਜੇ ਵਿਦਿਆਰਥੀ ਕਰ ਸਕਦੇ ਹਨ। ਉਨ੍ਹਾਂ ਨੇ ਭਾਰਤੀ ਸੈਨਾ, ਪੀਐੱਲਐੱਲ ਅਤੇ ਸੀਐੱਸਆਰਐੱਲ ਦੇ ਯਤਨਾਂ ਦੀ ਸ਼ਲਾਘਾ ਕੀਤੀ। ਉਨ੍ਹਾਂ ਨੇ ਕਿਹਾ ਕਿ ਰਾਜ ਦੀਆਂ ਸਰਬਸ੍ਰੇਸ਼ਠ ਸਖਸ਼ੀਅਤਾਂ ਵਿੱਚੋਂ ਕੁਝ ਸਾਡੇ ਨਾਲ ਹਨ। ਮਾਣਯੋਗ ਮੰਤਰੀ ਨੇ ਅੱਗੇ ਕਿਹਾ ਕਿ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਿੱਚ ਨੌਜਵਾਨਾਂ ਲਈ ਕਈ ਯੋਜਨਾਵਾਂ ਸ਼ੁਰੂ ਕੀਤੀਆਂ ਹਨ, ਜਿਵੇਂ ਸਟਾਰਟ-ਅੱਪ ਇੰਡੀਆ, ਸਟੈਂਡ-ਅੱਪ ਇੰਡੀਆ ਆਦਿ। ਦੇਸ਼ ਦੇ ਨੌਜਵਾਨ ਇਨ੍ਹਾਂ ਯੋਜਨਾਵਾਂ ਦਾ ਲਾਭ ਹਾਸਲ ਕਰ ਰਹੇ ਹਨ।


    ਮਾਣਯੋਗ ਮੰਤਰੀ ਨੇ ਕਿਹਾ ਕਿ ਦੂਰ-ਦੁਰਾਡੇ ਖੇਤਰਾਂ ਵਿੱਚ ਰਹਿਣ ਵਾਲੇ ਵਿਦਿਆਰਥੀਆਂ ਨੂੰ ਪਹਿਲਾਂ ਸੰਸਾਧਨਾਂ ਅਤੇ ਅਧਿਐਨ ਸਮੱਗਰੀ ਦੀ ਘਾਟ ਦਾ ਸਾਹਮਣਾ ਕਰਨਾ ਪੈਂਦਾ ਸੀ, ਪਰ ਬਦਲਦੇ ਸਮੇਂ ਦੇ ਨਾਲ-ਨਾਲ ਆਧੁਨਿਕ ਤਕਨੀਕ ਦੀ ਉਪਲੱਬਧਤਾ ਨਾਲ ਜਾਣਕਾਰੀਆਂ ਆਸਾਨੀ ਨਾਲ ਮਿਲ ਜਾਂਦੀਆਂ ਹਨ। ਅਧਿਐਨ ਸਮੱਗਰੀ ਦੀ ਵੀ ਕੋਈ ਘਾਟ ਨਹੀਂ ਹੈ। ਇਸ ਨਾਲ ਦੂਰ-ਦੁਰਾਡੇ ਖੇਤਰਾਂ ਵਿੱਚ ਰਹਿਣ ਵਾਲੇ ਵਿਦਿਆਰਥੀਆਂ ਨੂੰ ਆਪਣੇ ਜੀਵਨ ਦਾ ਟੀਚਾ ਹਾਸਲ ਕਰਨ ਵਿੱਚ ਸਹਾਇਤਾ ਮਿਲੀ ਹੈ।


    ਮਾਣਯੋਗ ਮੰਤਰੀ ਨੇ ਆਯੋਜਕਾਂ ਨਾਲ ਇਸ ਪਹਿਲ ਦਾ ਵਿਸਤਾਰ ਦੂਜੇ ਖੇਤਰਾਂ ਵਿੱਚ ਵੀ ਕਰਨ ਦੀ ਤਾਕੀਦ ਕੀਤੀ। ਉਨ੍ਹਾਂ ਨੇ ਕਿਹਾ ਕਿ ਇਹ ਸਮਾਜ ਦੇ ਵਾਂਝੇ ਤਬਕਿਆਂ ਲਈ ਇੱਕ ਵੱਡੀ ਮਦਦ ਹੋਵੇਗੀ। ਉਨ੍ਹਾਂ ਨੇ ਅਯੋਜਕਾਂ ਨੂੰ ਦੂਰ-ਦੁਰਾਡੇ ਖੇਤਰਾਂ ਵਿੱਚ ਰਹਿਣ ਵਾਲੇ ਵਿਦਿਆਰਥੀਆਂ ਲਈ ਟੇਲੀ-ਸਿੱਖਿਆ ਜਿਹਾ ਆਧੁਨਿਕ ਟੈਕਨੋਲੋਜੀ ਦਾ ਉਪਯੋਗ ਕਰਨ ਦੀ ਸਲਾਹ ਦਿੱਤੀ।


    ਇਸ ਮੌਕੇ ’ਤੇ ਬ੍ਰਿਗੇਡੀਅਰ ਏ ਸ਼੍ਰੀਧਰ, 19 ਆਰਟਿਲਰੀ ਬ੍ਰਿਗ਼ਡ, ਸ਼੍ਰੀ ਰਾਜੇਸ਼ ਸਿੰਘ, ਨਿਰਦੇਸ਼ਕ (ਤਕਨੀਕ) ਪੀਐੱਲਐੱਲ ਅਤੇ ਹੋਰ ਅਧਿਕਾਰੀ ਹਾਜ਼ਰ ਸਨ।


    ***** ***

    
    
    (Release ID: 1535426) Visitor Counter : 2