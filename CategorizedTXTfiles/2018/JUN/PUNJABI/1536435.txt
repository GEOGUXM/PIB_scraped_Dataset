      ਪ੍ਰਧਾਨ ਮੰਤਰੀ ਦਫਤਰ

      ਮਨ ਕੀ ਬਾਤ ਦੀ 45ਵੀਂ ਕੜੀ ਵਿੱਚ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ, 24.06.2018
      Posted On: 24 JUN 2018 11:05AM by PIB Chandigarh


    English rendering of PM’s address in 45th episode of Mann Ki Baat, 24.06.2018


    ਮਨ ਕੀ ਬਾਤ ਦੀ 4 5ਵੀਂ ਕੜੀ ਵਿੱਚ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ - ਪਾਠ , 2 4 .0 6 .2018


    ਨਮਸਕਾਰ! ਮੇਰੇ ਪਿਆਰੇ ਦੇਸ਼ ਵਾਸੀਓ! ਅੱਜ ਫਿਰ ਇੱਕ ਵਾਰੀ ‘ ਮਨ ਕੀ ਬਾਤ ’ ਦੇ ਇਸ ਕਾਰਜਕਰਮ ਵਿੱਚ ਤੁਹਾਡੇ ਸਾਰਿਆਂ ਨਾਲ ਰੂਬਰੂ ਹੋਣ ਦਾ ਸੁਭਾਗ ਮਿਲਿਆ ਹੈ। ਅਜੇ ਕੁਝ ਦਿਨ ਪਹਿਲਾਂ ਬੰਗਲੁਰੂ ਵਿੱਚ ਇੱਕ ਇਤਿਹਾਸਿਕ ਕ੍ਰਿਕੇਟ ਮੈਚ ਹੋਇਆ। ਤੁਸੀਂ ਲੋਕ ਚੰਗੀ ਤਰ੍ਹਾਂ ਸਮਝ ਗਏ ਹੋਵੇਗੇ ਕਿ ਮੈਂ ਭਾਰਤ ਅਤੇ ਅਫ਼ਗ਼ਾਨਿਸਤਾਨ ਦੇ ਟੈਸਟ ਮੈਚ ਦੀ ਗੱਲ ਕਰ ਰਿਹਾਂ ਹਾਂ। ਇਹ ਅਫ਼ਗ਼ਾਨਿਸਤਾਨ ਦਾ ਪਹਿਲਾਂ ਅੰਤਰਰਾਸ਼ਟਰੀ ਮੈਚ ਸੀ ਅਤੇ ਇਹ ਹਰ ਭਾਰਤੀ ਦੇ ਲਈ ਫ਼ਖ਼ਰ ਦੀ ਗੱਲ ਹੈ ਕਿ ਅਫ਼ਗ਼ਾਨਿਸਤਾਨ ਦਾ ਇਹ ਇਤਿਹਾਸਕ ਮੈਚ ਭਾਰਤ ਦੇ ਨਾਲ ਸੀ। ਇਸ ਮੈਚ ਵਿੱਚ ਦੋਹਾਂ ਹੀ ਟੀਮਾਂ ਨੇ ਬਿਹਤਰੀਨ ਪਰਦਰਸ਼ਨ ਕੀਤਾ ਅਤੇ ਦੂਜੇ , ਅਫ਼ਗ਼ਾਨਿਸਤਾਨ ਦੇ ਹੀ ਇੱਕ ਬਾਲਰ ਰਾਸ਼ਿਦ ਖ਼ਾਨ ਨੇ ਤਾਂ ਇਸ ਸਾਲ ਆਈਪੀਐੱਲ ਵਿੱਚ ਵੀ ਚੰਗਾ ਪ੍ਰਦਰਸ਼ਨ ਕੀਤਾ ਸੀ ਅਤੇ ਮੈਨੂੰ ਯਾਦ ਹੈ ਕਿ ਅਫ਼ਗਾਨਸਿਤਾਨ ਦੇ ਰਾਸ਼ਟਰਪਤੀ ਸ਼੍ਰੀਮਾਨ ਅਸ਼ਰਫ਼ ਗਨੀ ਨੇ ਮੈਨੂੰ tag ਕਰਕੇ ਆਪਣੇ twitter ’ਤੇ ਲਿਖਿਆ ਸੀ- ‘ ਅਫ਼ਗ਼ਾਨਿਸਤਾਨ ਦੇ ਲੋਕਾਂ ਨੂੰ ਆਪਣੇ ਹੀਰੋ ਰਾਸ਼ਿਦ ਖਾਨ ਤੇ ਬੇਹਦ ਫ਼ਖ਼ਰ ਹੈ। ’ ਮੈਂ ਆਪਣੇ ਭਾਰਤੀ ਮਿੱਤਰਾਂ ਦਾ ਵੀ ਆਭਾਰੀ ਹਾਂ , ਜਿਨ੍ਹਾਂ ਨੇ ਸਾਡੇ ਖਿਡਾਰੀਆਂ ਨੂੰ ਆਪਣਾ ਕੌਸ਼ਲ ਵਿਖਾਉਣ ਲਈ ਇੱਕ platform ਪ੍ਰਦਾਨ ਕੀਤਾ ਹੈ। ਅਫ਼ਗ਼ਾਨਿਸਤਾਨ ’ਚ ਜੋ ਸਰੇਸ਼ਠ ਹੈ ਰਾਸ਼ਿਦ ਉਸ ਦੀ ਅਗਵਾਈ ਕਰਦਾ ਹੈ। ਉਹ cricket ਦੀ ਦੁਨੀਆ ਦਾ asset ਹੈ ਅਤੇ ਇਸ ਦੇ ਨਾਲ-ਨਾਲ ਉਨ੍ਹਾਂ ਨੇ ਥੋੜੇ ਮਜ਼ਾਕੀਏ ਅੰਦਾਜ਼ ਵਿੱਚ ਇਹ ਵੀ ਲਿਖਿਆ- ‘ ਨਹੀਂ ਅਸੀਂ ਇਸ ਨੂੰ ਕਿਸੇ ਨੂੰ ਦੇਣ ਵਾਲੇ ਨਹੀਂ ਹਾਂ। ’ ਇਹ ਮੈਚ ਸਾਡੇ ਸਾਰਿਆਂ ਦੇ ਲਈ ਇੱਕ ਯਾਦਗਾਰ ਰਹੇਗਾ। ਖ਼ੈਰ ਇਹ ਪਹਿਲਾ ਮੈਚ ਸੀ ਇਸ ਲਈ ਯਾਦ ਰਹਿਣਾ ਤਾਂ ਬਹੁਤ ਸਭਾਵਿਕ ਹੈ , ਲੇਕਿਨ ਮੈਨੂੰ ਇਹ ਮੈਚ ਕਿਸੇ ਇੱਕ ਵਿਸ਼ੇਸ਼ ਕਾਰਨ ਕਰਕੇ ਯਾਦ ਰਹੇਗਾ। ਭਾਰਤੀ ਟੀਮ ਨੇ ਕੁਝ ਅਜਿਹਾ ਕੀਤਾ , ਜੋ ਪੂਰੇ ਵਿਸ਼ਵ ਦੇ ਲਈ ਇੱਕ ਮਿਸਾਲ ਹੈ। ਭਾਰਤੀ ਟੀਮ ਨੇ ਟ੍ਰਾਫੀ ਲੈਂਦੇ ਸਮੇਂ ਇੱਕ ਜੇਤੂ ਟੀਮ ਕੀ ਕਰ ਸਕਦੀ ਹੈ- ਉਨ੍ਹਾਂ ਨੇ ਕੀ ਕੀਤਾ- ਭਾਰਤੀ ਟੀਮ ਨੇ ਟ੍ਰਾਫੀ ਲੈਂਦੇ ਸਮੇਂ ਅਫ਼ਗ਼ਾਨਿਸਤਾਨ ਦੀ ਟੀਮ ਜੋ ਕਿ ਪਹਿਲੀ ਵਾਰੀ ਅੰਤਰਰਾਸ਼ਟਰੀ ਮੈਚ ਖੇਡ ਰਹੀ ਸੀ , ਅਫ਼ਗ਼ਾਨਿਸਤਾਨ ਦੀ ਟੀਮ ਨੂੰ ਸੱਦਾ ਦਿੱਤਾ ਅਤੇ ਦੋਹਾਂ ਟੀਮਾਂ ਨੇ ਫੋਟੋ ਖਿਚਵਾਈ। sportsman spirit ਕੀ ਹੁੰਦੀ ਹੈ , sportsmanship ਕੀ ਹੁੰਦੀ ਹੈ- ਇਸ ਇੱਕ ਘਟਨਾ ਤੋਂ ਅਸੀਂ ਅਨੁਭਵ ਕਰ ਸਕਦੇ ਹਾਂ। ਖੇਡ ਸਮਾਜ ਨੂੰ ਇੱਕ ਜੁਟ ਕਰਨ ਅਤੇ ਸਾਡੇ ਨੌਜਵਾਨਾਂ ਵਿੱਚ ਜੋ ਕੌਸ਼ਲ ਹੈ , ਉਨ੍ਹਾਂ ਵਿੱਚ ਜੋ ਹੁਨਰ ਹੈ ਉਸ ਨੂੰ ਲੱਭਣ ਦਾ ਇੱਕ ਬਿਹਤਰੀਨ ਤਰੀਕਾ ਹੈ। ਭਾਰਤ ਅਤੇ ਅਫ਼ਗ਼ਾਨਿਸਤਾਨ ਦੋਹਾਂ ਟੀਮਾਂ ਨੂੰ ਮੇਰੀਆਂ ਸ਼ੁਭਕਾਮਨਾਵਾਂ। ਮੈਨੂੰ ਆਸ ਹੈ ਅਸੀਂ ਭਵਿੱਖ ਵਿੱਚ ਵੀ ਇਸੇ ਤਰਾਂ ਇੱਕ -ਦੂਸਰੇ ਨਾਲ ਪੂਰੇ sportsman spirit ਨਾਲ ਖੇਡਾਂਗੇ ਵੀ , ਖਿੜਾਂਗੇ ਵੀ।


    ਮੇਰੇ ਪਿਆਰੇ ਦੇਸ਼ਵਾਸੀਓ , ਇਸ 21 ਜੂਨ ਨੂੰ ਚੌਥੇ ‘ ਯੋਗ ਦਿਵਸ ’ ਤੇ ਇੱਕ ਵੱਖ ਹੀ ਨਜ਼ਾਰਾ ਸੀ। ਪੂਰੀ ਦੁਨੀਆ ਇੱਕ ਜੁੱਟ ਨਜ਼ਰ ਆਈ। ਸੰਸਾਰ ਭਰ ਵਿੱਚ ਲੋਕਾਂ ਨੇ ਪੂਰੇ ਉਤਸ਼ਾਹ ਅਤੇ ਉਮੰਗ ਦੇ ਨਾਲ ਯੋਗਾ ਅਭਿਆਸ ਕੀਤਾ। Brussels ਵਿੱਚ European Parliament ਹੋਵੇ , New York ਸਥਿਤ ਸੰਯੁਕਤ ਰਾਸ਼ਟਰ ਦਾ ਮੁਖ ਦਫ਼ਤਰ ਹੋਵੇ , ਜਪਾਨੀ ਨੌਸੈਨਾ ਦੇ ਲੜਾਕੂ ਜਹਾਜ਼ ਹੋਣ , ਸਾਰੀ ਜਗ੍ਹਾ ਲੋਕ ਯੋਗ ਕਰਦੇ ਨਜ਼ਰ ਆਏ। ਸਾਉਦੀ ਅਰਬ ਵਿੱਚ ਪਹਿਲੀ ਵਾਰ ਯੋਗ ਦਾ ਇਤਹਾਸਿਕ ਕਾਰਜਕ੍ਰਮ ਹੋਇਆ ਅਤੇ ਮੈਨੂੰ ਦਸਿੱਆ ਗਿਆ ਹੈ ਕਿ ਬਹੁਤ ਸਾਰੇ ਆਸਣਾਂ ਦਾ demonstration ਤਾਂ ਮਹਿਲਾਵਾਂ ਨੇ ਕੀਤਾ। ਲੱਦਾਖ ਦੀਆਂ ਉੱਚੀਆਂ ਬਰਫ਼ੀਲੀਆਂ ਚੋਟੀਆਂ ਤੇ ਭਾਰਤ ਅਤੇ ਚੀਨ ਦੇ ਸੈਨਿਕਾਂ ਨੇ ਇਕੱਠੇ ਮਿਲ ਕੇ ਯੋਗ ਅਭਿਆਸ ਕੀਤਾ। ਯੋਗ ਸਾਰੀਆਂ ਸੀਮਾਵਾਂ ਨੂੰ ਤੋੜਕੇ , ਜੋੜਨ ਦਾ ਕੰਮ ਕਰਦਾ ਹੈ। ਸੈਂਕੜਿਆਂ ਦੇਸ਼ਾਂ ਦੇ ਹਜ਼ਾਰਾਂ ਉਤਸਾਹੀ ਲੋਕਾਂ ਨੇ ਜਾਤ , ਧਰਮ , ਖੇਤਰ , ਰੰਗ ਜਾਂ ਲਿੰਗ ਹਰ ਤਰ੍ਹਾਂ ਦੇ ਭੇਦ ਤੋਂ ਪਰੇ ਜਾ ਕੇ ਇਸ ਮੌਕੇ ਨੂੰ ਬਹੁਤ ਵੱਡਾ ਉਤਸਵ ਬਣਾ ਦਿੱਤਾ ਹੈ। ਸਾਰੀ ਦੁਨੀਆ ਦੇ ਲੋਕ ਐਨੇ ਉਤਸ਼ਾਹ ਨਾਲ ‘ ਯੋਗ ਦਿਵਸ ’ ਦੇ ਕਾਰਜਕ੍ਰਮਾਂ ਵਿੱਚ ਭਾਗ ਲੈ ਰਹੇ ਸਨ ਤਾਂ ਭਾਰਤ ਵਿੱਚ ਇਸ ਦਾ ਉਤਸ਼ਾਹ ਅਨੇਕਾਂ ਗੁਣਾਂ ਕਿਉ ਨਹੀਂ ਹੋਵੇਗਾ।


    ਦੇਸ਼ ਨੂੰ ਫ਼ਖ਼ਰ ਹੁੰਦਾ ਹੈ , ਜਦੋਂ ਸਵਾ ਸੌ ਕਰੋੜ ਲੋਕ ਵੇਖਦੇ ਹਨ ਕਿ ਸਾਡੇ ਦੇਸ਼ ਦੇ ਸੁਰੱਖਿਆ ਬਲਾਂ ਦੇ ਜਵਾਨਾਂ ਨੇ ਜਲ-ਥਲ ਅਤੇ ਆਕਾਸ਼ ਤਿੰਨਾਂ ਜਗ੍ਹਾ ਯੋਗ ਦਾ ਅਭਿਆਸ ਕੀਤਾ। ਕੁਝ ਵੀਰ ਸੈਨਿਕਾਂ ਨੇ ਜਿੱਥੇ ਪਨਡੁੱਬੀ ਵਿੱਚ ਯੋਗ ਕੀਤਾ , ਉੱਥੇ ਕੁਝ ਸੈਨਿਕਾਂ ਨੇ ਸਿਆਚਿਨ ਦੇ ਬਰਫੀਲੇ ਪਹਾੜਾਂ ਤੇ ਯੋਗ ਅਭਿਆਸ ਕੀਤਾ। ਹਵਾਈ ਸੈਨਾ ਦੇ ਸਾਡੇ ਯੋਧਿਆਂ ਨੇ ਤਾਂ ਧਰਤੀ ਤੋਂ 15 ਹਜ਼ਾਰ ਫੁੱਟ ਦੀ ਉਚਾਈ ਤੇ ਅਸਮਾਨ ਵਿੱਚ ਯੋਗ ਕਰਕੇ ਸਾਰਿਆਂ ਨੂੰ ਹੈਰਾਨ ਕਰ ਦਿੱਤਾ। ਵੇਖਣ ਵਾਲਾ ਨਜ਼ਾਰਾ ਇਹ ਸੀ ਕਿ ਉਨ੍ਹਾਂ ਨੇ ਹਵਾ ਵਿੱਚ ਤੈਰਦਿਆਂ ਹੋਇਆਂ ਯੋਗ ਕੀਤਾ , ਨਾਂ ਕਿ ਹਵਾਈ ਜਹਾਜ਼ ਵਿੱਚ ਬੈਠ ਕੇ । ਸਕੂਲ ਹੋਵੇ , ਕਾਲਜ ਹੋਵੇ , ਦਫ਼ਤਰ ਹੋਵੇ , ਪਾਰਕ ਹੋਵੇ , ਉੱਚੀ ਇਮਾਰਤ ਹੋਵੇ ਜਾਂ ਖੇਡ ਦਾ ਮੈਦਾਨ ਹੋਵੇ , ਸਾਰੀਆਂ ਜਗ੍ਹਾ ’ਤੇ ਯੋਗ ਅਭਿਆਸ ਹੋਇਆ। ਅਹਿਮਦਾਬਾਦ ਦਾ ਇੱਕ ਦ੍ਰਿਸ਼ ਤਾਂ ਦਿਲ ਨੂੰ ਛੂ ਲੈਣ ਵਾਲਾ ਸੀ। ਉੱਥੇ ਲਗਭਗ 750 ਦਿੱਵਿਆਂਗ ਭੈਣ-ਭਰਾਵਾਂ ਨੇ ਇੱਕ ਸਥਾਨ ਤੇ , ਇੱਕੋ ਵਾਰੀ ਇਕੱਠੇ ਯੋਗ ਅਭਿਆਸ ਕਰਕੇ ਵਿਸ਼ਵ ਰਿਕਾਰਡ ਬਣਾਇਆ। ਯੋਗ ਨੇ ਜਾਤੀ , ਪੰਥ ਤੇ ਭੂਗੋਲ ਤੋ ਪਰੇ ਜਾ ਕੇ ਵਿਸ਼ਵ ਭਰ ਦੇ ਲੋਕਾਂ ਨੂੰ ਇੱਕ ਜੁੱਟ ਕਰਨ ਦਾ ਕਰਨ ਦਾ ਕੰਮ ਕੀਤਾ ਹੈ। ਵਸੂਧੈਵ ਕੁਟੁੰਬਕਮ ਦੇ ਜਿਸ ਭਾਵ ਨੂੰ ਅਸੀਂ ਸਦੀਆਂ ਤੋਂ ਜਿਉਂਦੇ ਆਏ ਹਾਂ। ਸਾਡੇ ਰਿਸ਼ੀ-ਮੁਨੀ ਸੰਤ ਜਿਸ ’ਤੇ ਹਮੇਸ਼ਾ ਜ਼ੋਰ ਦਿੰਦੇ ਹਨ , ਯੋਗ ਨੇ ਉਸ ਨੂੰ ਸਹੀ ਅਰਥਾਂ ਵਿੱਚ ਸਿੱਧ ਕਰਕੇ ਦਿਖਾਇਆ ਹੈ। ਮੈਂ ਮੰਨਦਾ ਹਾਂ ਕਿ ਅੱਜ ਯੋਗ ਇੱਕ wellness, revolution ਦਾ ਕੰਮ ਕਰ ਰਿਹਾ ਹੈ। ਮੈਂ ਉਮੀਦ ਕਰਦਾ ਹਾਂ ਕਿ ਯੋਗ ਨਾਲ wellness ਦੀ ਇੱਕ ਮੁਹਿੰਮ ਚੱਲੀ ਹੈ ਉਹ ਅੱਗੇ ਵਧੇਗੀ। ਜ਼ਿਆਦਾ ਤੋਂ ਜ਼ਿਆਦਾ ਲੋਕ ਇਸ ਨੂੰ ਆਪਣੇ ਜੀਵਨ ਦਾ ਹਿੱਸਾ ਬਣਾਉਣਗੇ।


    ਮੇਰੇ ਪਿਆਰੇ ਦੇਸ਼ ਵਾਸੀਓ! MyGov ਅਤੇ NarendraModiApp ’ਤੇ ਕਈ ਲੋਕਾਂ ਨੇ ਮੈਨੂੰ ਲਿਖਿਆ ਹੈ ਕਿ ਮੈਂ ਇਸ ਵਾਰ ਦੀ ‘ ਮਨ ਕੀ ਬਾਤ ’ ਵਿੱਚ ਇੱਕ ਜੁਲਾਈ ਨੂੰ ਆਉਣ ਵਾਲੇ Doctor’s Day ਦੇ ਬਾਰੇ ਵਿੱਚ ਗੱਲ ਕਰਾਂ- ਸਹੀ ਗੱਲ ਹੈ , ਅਸੀਂ ਮੁਸੀਬਤ ਦੇ ਸਮੇਂ ਹੀ ਡਾਕਟਰ ਨੂੰ ਯਾਦ ਕਰਦੇ ਹਾਂ। ਇਹ ਇੱਕ ਅਜਿਹਾ ਦਿਨ ਹੈ , ਜਦੋਂ ਦੇਸ਼ ਸਾਡੇ ਡਾਕਟਰਾਂ ਦੀਆਂ ਪ੍ਰਾਪਤੀਆਂ ਨੂੰ celebrate ਕਰਦਾ ਹੈ ਅਤੇ ਸਮਾਜ ਦੇ ਪ੍ਰਤੀ ਉਨ੍ਹਾਂ ਦੀ ਸੇਵਾ ਅਤੇ ਸਮਰਪਣ ਲਈ ਉਨ੍ਹਾਂ ਦਾ ਬਹੁਤ-ਬਹੁਤ ਧੰਨਵਾਦ ਕਰਦਾ ਹੈ। ਅਸੀਂ ਉਹ ਲੋਕ ਹਾਂ , ਜਿਹੜੇ ਸਭਾਵਿਕ ਹੀ ਮਾਂ ਨੂੰ ਭਗਵਾਨ ਦੇ ਰੂਪ ਵਿੱਚ ਪੂਜਦੇ ਹਨ , ਭਗਵਾਨ ਦੇ ਬਰਾਬਰ ਮੰਨਦੇ ਹਾਂ , ਕਿਉਂਕਿ ਮਾਂ ਸਾਨੂੰ ਜੀਵਨ ਦੇਂਦੀ ਹੈ , ਮਾਂ ਸਾਨੂੰ ਜਨਮ ਦੇਂਦੀ ਹੈ , ਅਤੇ ਕਈ ਵਾਰ ਡਾਕਟਰ ਸਾਨੂੰ ਪੁਨਰਜਨਮ ਦਿੰਦਾ ਹੈ। ਡਾਕਟਰ ਦੀ ਭੂਮਿਕਾ ਸਿਰਫ਼ ਬੀਮਾਰੀਆਂ ਦਾ ਇਲਾਜ ਕਰਨ ਤੱਕ ਹੀ ਸੀਮਤ ਨਹੀਂ ਹੈ , ਅਕਸਰ ਡਾਕਟਰ ਪਰਿਵਾਰ ਦੇ ਮਿੱਤਰ ਵਾਂਗ ਹੁੰਦੇ ਹਨ ਅਤੇ ਸਾਡੇ life style guides ਹਨ- “They not only cure but also heal”। ਅੱਜ ਡਾਕਟਰ ਦੇ ਕੋਲ medical expertise ਤਾਂ ਹੁੰਦੀ ਹੀ ਹੈ , ਨਾਲ ਹੀ ਉਨ੍ਹਾਂ ਦੇ ਕੋਲ general life style trends ਦੇ ਬਾਰੇ ਵਿੱਚ , ਉਨ੍ਹਾਂ ਦਾ ਸਾਡੀ ਸਿਹਤ ਤੇ ਕੀ ਪ੍ਰਭਾਵ ਪੈਂਦਾ ਹੈ , ਇਨ੍ਹਾਂ ਸਾਰਿਆਂ ਦੇ ਬਾਰੇ ਗਹਿਰਾ ਅਨੁਭਵ ਹੁੰਦਾ ਹੈ। ਭਾਰਤੀ ਡਾਕਟਰਾਂ ਨੇ ਆਪਣੀ ਸਮਰੱਥਾ ਅਤੇ ਕੌਸ਼ਲ ਦੇ ਨਾਲ ਪੂਰੇ ਵਿਸ਼ਵ ਵਿੱਚ ਆਪਣੀ ਪਹਿਚਾਣ ਬਣਾਈ ਹੈ। medical profession ਵਿੱਚ ਮਹਾਰਤ , hardworking ਦੇ ਨਾਲ-ਨਾਲ ਸਾਡੇ ਡਾਕਟਰ complex medical problems ਨੂੰ ਹੱਲ ਕਰਨ ਲਈ ਵੀ ਜਾਣੇ ਜਾਂਦੇ ਹਨ। ‘ ਮਨ ਕੀ ਬਾਤ ’ ਦੇ ਮਾਧਿਅਮ ਨਾਲ ਮੈਂ ਸਾਰੇ ਦੇਸ਼ ਵਾਸੀਆਂ ਵੱਲੋਂ ਸਾਡੇ ਸਾਰੇ ਡਾਕਟਰ ਸਾਥੀਆਂ ਨੂੰ ਅਗਲੀ ਇੱਕ ਜੁਲਾਈ ਨੂੰ ਆਉਣ ਵਾਲੇ ‘Doctor’s Day’ ਦੀਆਂ ਢੇਰਾਂ ਸ਼ੁਭਕਾਮਨਾਵਾਂ ਦਿੰਦਾ ਹਾਂ।


    ਮੇਰੇ ਪਿਆਰੇ ਦੇਸ਼ ਵਾਸੀਓ! ਅਸੀਂ ਅਜਿਹੇ ਖੁਸ਼ਕਿਸਮਤ ਲੋਕ ਹਾਂ ਜਿਨ੍ਹਾਂ ਦਾ ਇਸ ਭਾਰਤ ਭੂਮੀ ਵਿੱਚ ਜਨਮ ਹੋਇਆ ਹੈ। ਭਾਰਤ ਦਾ ਇੱਕ ਅਜਿਹਾ ਅਮੀਰ ਵਿਰਸਾ ਰਿਹਾ ਹੈ , ਜਿੱਥੇ ਅਜਿਹਾ ਕੋਈ ਮਹੀਨਾ ਨਹੀਂ ਹੈ , ਅਜਿਹਾ ਕੋਈ ਦਿਨ ਨਹੀਂ ਹੈ , ਜਿਨ੍ਹਾਂ ਵਿੱਚ ਕੋਈ ਨਾ ਕੋਈ ਇਤਿਹਾਸਕ ਘਟਨਾ ਨਾ ਘਟੀ ਹੋਵੇ। ਦੇਖਿਆ ਜਾਵੇ ਤਾਂ ਭਾਰਤ ਵਿੱਚ ਹਰ ਜਗ੍ਹਾ ਦੀ ਆਪਣੀ ਇੱਕ ਵਿਰਾਸਤ ਹੈ। ਉਸ ਨਾਲ ਜੁੜਿਆ ਕੋਈ ਸੰਤ ਹੈ , ਕੋਈ ਮਹਾਪੁਰਖ ਹੈ , ਕੋਈ ਪ੍ਰਸਿੱਧ ਵਿਅਕਤੀ ਹੈ , ਸਾਰਿਆਂ ਦਾ ਆਪਣਾ-ਆਪਣਾ ਯੋਗਦਾਨ ਹੈ। ਆਪਣਾ ਮਹਤੱਵ ਹੈ।


    ‘‘ ਪ੍ਰਧਾਨ ਮੰਤਰੀ ਜੀ ਨਮਸਕਾਰ! ਮੈਂ ਡਾਕਟਰ ਸੁਰਿੰਦਰ ਮਿਸ਼ਰ ਬੋਲ ਰਿਹਾਂ ਹਾਂ। ਸਾਨੂੰ ਪਤਾ ਲਗਿਆ ਹੈ ਕਿ 28 ਜੂਨ ਨੂੰ ਤੁਸੀਂ ਮਗਹਰ ਆ ਰਹੇ ਹੋ। ਮੈਂ ਮਗਹਰ ਦੇ ਹੀ ਨੇੜੇ ਇੱਕ ਛੋਟੇ ਜਿਹੇ ਪਿੰਡ ਟਡਵਾ , ਜੋ ਗੋਰਖਪੁਰ ਵਿੱਚ ਹੈ , ਉਥੋਂ ਦਾ ਰਹਿਣ ਵਾਲਾ ਹਾਂ। ਮਗਹਰ ਕਬੀਰ ਦਾ ਸਮਾਧੀ ਸਥਲ ਹੈ ਅਤੇ ਕਬੀਰ ਨੂੰ ਲੋਕ ਉੱਥੇ ਸਮਾਜਿਕ ਬਰਾਬਰੀ ਦੇ ਲਈ ਯਾਦ ਰਖਦੇ ਹਨ ਅਤੇ ਕਬੀਰ ਦੇ ਵਿਚਾਰਾਂ ਦੀ ਹਰ ਪੱਧਰ ’ਤੇ ਚਰਚਾ ਹੁੰਦੀ ਹੈ। ਆਪ ਜੀ ਦੀ ਕਾਰਜ ਯੋਜਨਾ ਨਾਲ ਇਸ ਦਿਸ਼ਾ ਵਿੱਚ ਸਮਾਜ ਦੇ ਸਾਰੇ ਪੱਧਰਾਂ ’ਤੇ ਕਾਫ਼ੀ ਪ੍ਰਭਾਵ ਹੋਵੇਗਾ। ਆਪ ਜੀ ਨੂੰ ਬੇਨਤੀ ਹੈ ਕਿ ਕਿਰਪਾ ਕਰਕੇ ਭਾਰਤ ਸਰਕਾਰ ਦੀ ਜੋ ਕਾਰਜ ਯੋਜਨਾ ਹੈ ਉਸ ਦੇ ਬਾਰੇ ਵਿੱਚ ਜਾਣੂ ਕਰਵਾਉਣ ਦੀ ਕਿਰਪਾ ਕਰੋ। ’


    ਤੁਹਾਡੇ ਫ਼ੋਨ ਕਾਲ ਦੇ ਲਈ ਬਹੁਤ-ਬਹੁਤ ਧੰਨਵਾਦ। ਇਹ ਸਹੀ ਹੈ ਕਿ ਮੈਂ 28 ਤਰੀਕ ਨੂੰ ਮਗਹਰ ਆ ਰਿਹਾ ਹਾਂ। ਵੈਸੇ ਵੀ ਜਦੋਂ ਮੈਂ ਗੁਜਰਾਤ ਵਿੱਚ ਸਾਂ , ਗੁਜਰਾਤ ਦਾ ਕਬੀਰਵਡ ਤੁਸੀਂ ਚੰਗੀ ਤਰ੍ਹਾਂ ਜਾਣਦੇ ਹੋ। ਜਦੋਂ ਮੈਂ ਉੱਥੇ ਕੰਮ ਕਰਦਾ ਸਾਂ ਤਾਂ ਮੈਂ ਸੰਤ ਕਬੀਰ ਦੀ ਪਰੰਪਰਾ ਨਾਲ ਜੁੜੇ ਲੋਕਾਂ ਦਾ ਇੱਕ ਵੱਡਾ , ਇੱਕ ਰਾਸ਼ਟਰੀ ਸੰਮੇਲਨ ਵੀ ਕੀਤਾ ਸੀ। ਤਾਂ ਮੈਨੂੰ ਫ਼ਿਰ ਇੱਕ ਵਾਰ ਇਸ ਸਮਾਧੀ ਸਥਲ ’ਤੇ ਆਉਣ ਦਾ ਮੌਕਾ ਮਿਲਿਆ ਹੈ। ਤੁਸੀਂ ਲੋਕ ਚੰਗੀ ਤਰਾਂ ਜਾਣਦੇ ਹੋਵੇਗੇ ਕਿ ਪੂਰਬੀ ਉੱਤਰ ਪ੍ਰਦੇਸ਼ ਵਿੱਚ ਮਗਹਰ ਨਾਂ ਦਾ ਇੱਕ ਸਥਾਨ ਹੈ। ਇਹ ਉਹੀ ਜਗ੍ਹਾ ਹੈ ਜਿੱਥੇ ਸੰਤ ਕਬੀਰ ਦਾਸ ਜੀ ਨੇ ਸਮਾਧੀ ਲਈ ਸੀ। ਤੁਸੀਂ ਲੋਕ ਜਾਣਦੇ ਹੋ , ਕਬੀਰ ਦਾਸ ਜੀ ਮਗਹਰ ਕਿਉਂ ਗਏ ਸਨ ? ਉਸ ਵੇਲੇ ਇੱਕ ਧਾਰਨਾ ਸੀ ਕਿ ਮਗਹਰ ਵਿੱਚ ਜਿਹਦੀ ਮੌਤ ਹੁੰਦੀ ਹੈ , ਉਹ ਸਵਰਗ ਨਹੀਂ ਜਾਂਦਾ। ਇਸ ਦੇ ਉਲਟ ਕਾਸ਼ੀ ਵਿੱਚ ਜੋ ਸਰੀਰ ਤਿਆਗਦਾ ਹੈ , ਉਹ ਸਵਰਗ ਜਾਂਦਾ ਹੈ । ਮਗਹਰ ਨੂੰ ਅਪਵਿੱਤਰ ਮੰਨਿਆ ਜਾਂਦਾ ਸੀ। ਲੇਕਿਨ ਸੰਤ ਕਬੀਰ ਦਾਸ ਇਸ ’ਤੇ ਵਿਸ਼ਵਾਸ ਨਹੀਂ ਕਰਦੇ ਸਨ। ਆਪਣੇ ਸਮੇਂ ਦੀਆਂ ਅਜਿਹੀਆਂ ਕੁਰੀਤੀਆਂ ਅਤੇ ਅੰਧਵਿਸ਼ਵਾਸਾਂ ਨੂੰ ਤੋੜਨ ਦਾ ਕੰਮ ਕੀਤਾ ਅਤੇ ਇਸੇ ਲਈ ਉਹ ਮਗਹਰ ਗਏ ਅਤੇ ਉਨ੍ਹਾਂ ਨੇ ਸਮਾਧੀ ਲਈ। ਸੰਤ ਕਬੀਰ ਦਾਸ ਜੀ ਨੇ ਆਪਣੀਆਂ ਸਾਖੀਆਂ ਅਤੇ ਦੋਹਿਆਂ ਦੇ ਮਾਧਿਅਮ ਨਾਲ ਸਮਾਜਿਕ ਸਮਾਨਤਾ , ਸ਼ਾਂਤੀ ਅਤੇ ਭਾਈਚਾਰੇ ਤੇ ਜ਼ੋਰ ਦਿੱਤਾ। ਇਹ ਹੀ ਉਨ੍ਹਾਂ ਦੇ ਆਦਰਸ਼ ਸਨ। ਉਨ੍ਹਾਂ ਦੀਆਂ ਰਚਨਾਵਾਂ ਵਿੱਚ ਸਾਨੂੰ ਇਹ ਹੀ ਆਦਰਸ਼ ਵੇਖਣ ਨੂੰ ਮਿਲਦੇ ਹਨ। ਅਤੇ ਅੱਜ ਦੇ ਯੁੱਗ ਵਿੱਚ ਵੀ ਇਹ ਉਨੇ ਹੀ ਪ੍ਰੇਰਕ ਹਨ। ਉਨ੍ਹਾਂ ਦਾ ਇੱਕ ਦੋਹਾ ਹੈ:-


    ‘‘ ਕਬੀਰ ਸੋਈ ਪੀਰ ਹੈ , ਜੋ ਜਾਨੇ ਪਰ ਪੀਰ।


    ਜੋ ਪਰ ਪੀਰ ਨਾ ਜਾਨਹੀ , ਸੋ ਕਾ ਪੀਰ ਮੇਂ ਪੀਰ॥ ’’


    ਅਰਥਾਤ- ਸੱਚਾ ਪੀਰ ਸੰਤ ਉਹੀ ਹੈ , ਜੋ ਦੂਜਿਆਂ ਦੀ ਪੀੜ ਨੂੰ ਜਾਣਦਾ ਹੋਵੇ , ਸਮਝਦਾ ਹੋਵੇ। ਜੋ ਦੂਜੇ ਦੇ ਦੁਖ ਨੂੰ ਨਹੀਂ ਜਾਣਦੇ , ਉਹ ਨਿਰਦਈ ਹਨ। ਕਬੀਰ ਦਾਸ ਜੀ ਨੇ ਸਮਾਜਿਕ ਬਰਾਬਰੀ ਉਤੇ ਵਿਸ਼ੇਸ਼ ਜ਼ੋਰ ਦਿੱਤਾ। ਉਹ ਆਪਣੇ ਸਮੇਂ ਤੋਂ ਬਹੁਤ ਅੱਗੇ ਸੋਚਦੇ ਸਨ। ਉਸ ਸਮੇਂ ਜੱਦੋਂ ਵਿਸ਼ਵ ਵਿੱਚ ਨਿਘਾਰ ਅਤੇ ਸੰਘਰਸ਼ ਦਾ ਦੌਰ ਚਲ ਰਿਹਾ ਸੀ। ਉਨ੍ਹਾਂ ਨੇ ਸ਼ਾਂਤੀ ਅਤੇ ਸਦਭਾਵ ਦਾ ਸੰਦੇਸ਼ ਦਿੱਤਾ ਅਤੇ ਆਮ ਲੋਕਾਂ ਨੂੰ ਇੱਕ ਜੁੱਟ ਕਰਕੇ ਮਤਭੇਦਾਂ ਨੂੰ ਦੂਰ ਕਰਨ ਦਾ ਕੰਮ ਕੀਤਾ।


    ‘‘ ਜਗ ਮੇਂ ਬੈਰੀ ਕੋਈ ਨਹੀਂ , ਜੋ ਮਨ ਸ਼ੀਤਲ ਹੋਯ ।


    ਯਹ ਆਪਾ ਤੋ ਡਾਲ ਦੇ , ਦਯਾ ਕਰੇ ਸਬ ਕੋਯ ॥ ’’


    ਇੱਕ ਹੋਰ ਦੋਹੇ ਵਿੱਚ ਕਬੀਰ ਜੀ ਲਿਖਦੇ ਹਨ-


    ‘‘ ਕਬੀਰਾ ਜਹਾ ਗਿਆਨੁ ਤਹ ਧਰਮੁ ਹੈ ਜਹਾ ਝੂਠ ਤਹ ਪਾਪੁ । ।


    ਜਹਾ ਲੋਭੁ ਤਹ ਕਾਲੁ ਹੈ ਜਹਾ ਖਿਮਾ ਤਹ ਆਪਿ ॥


    ਉਨ੍ਹਾਂ ਨੇ ਕਿਹਾ-


    ‘‘ ਜਾਤਿ ਨਾ ਪੂਛੋ ਸਾਧੂ ਕੀ , ਪੂਛ ਲੀਜਿਯੇ ਗਿਆਨ। ’’


    ਅਤੇ ਲੋਕਾਂ ਨੂੰ ਅਪੀਲ ਕੀਤੀ ਕਿ ਉਹ ਧਰਮ ਅਤੇ ਜਾਤੀ ਤੋਂ ਉੱਪਰ ਉੱਠ ਕੇ ਲੋਕਾਂ ਨੂੰ ਗਿਆਨ ਦੇ ਆਧਾਰ ’ਤੇ ਮੰਨਣ। ਉਨ੍ਹਾਂ ਦਾ ਸਨਮਾਨ ਕਰਨ। ਉਨ੍ਹਾਂ ਦੀਆਂ ਗੱਲਾਂ ਅੱਜ ਸਦੀਆਂ ਬਾਅਦ ਵੀ ਉੰਨੀਆਂ ਹੀ ਪ੍ਰਭਾਵੀ ਹਨ। ਹੁਣ ਜਦੋਂ ਅਸੀਂ ਸੰਤ ਕਬੀਰ ਦਾਸ ਜੀ ਦੇ ਬਾਰੇ ਗੱਲ ਕਰ ਰਹੇ ਹਾਂ ਤਾਂ ਮੈਨੂੰ ਉਨ੍ਹਾਂ ਦਾ ਇੱਕ ਦੋਹਾ ਯਾਦ ਆਉਂਦਾ ਹੈ ਜਿਸ ਦੇ ਵਿੱਚ ਉਹ ਕਹਿੰਦੇ ਹਨ।


    ‘‘ ਗੁਰੂ ਗੋਬਿੰਦ ਦੋਉ ਖੜੇ , ਕਾ ਕੇ ਲਾਗੂੰ ਪਾਂਯ ।


    ਬਲਿਹਾਰੀ ਗੁਰੂ ਆਪਨੇ , ਗੋਵਿੰਦ ਦਿਯੋ ਬਤਾਯ ॥ ’’


    ਅਜਿਹੀ ਹੁੰਦੀ ਹੈ ਇਹ ਗੁਰੂ ਦੀ ਮਹਾਨਤਾ ਅਤੇ ਅਜਿਹੇ ਹੀ ਇੱਕ ਗੁਰੂ ਹਨ- ਜਗਤ ਗੁਰੂ , ਗੁਰੂ ਨਾਨਕ ਦੇਵ ਜੀ , ਜਿਨ੍ਹਾਂ ਨੇ ਕੋਟਿ-ਕੋਟਿ ਲੋਕਾਂ ਨੂੰ ਸਦਮਾਰਗ ਵਿਖਾਇਆ , ਸਦੀਆਂ ਤੋਂ ਪ੍ਰੇਰਣਾ ਦਿੰਦੇ ਰਹੇ। ਗੁਰੂ ਨਾਨਕ ਦੇਵ ਜੀ ਨੇ ਸਮਾਜ ਵਿੱਚ ਜਾਤੀਗਤ ਅਧਾਰਤ ਭੇਦ-ਭਾਵ ਨੂੰ ਖ਼ਤਮ ਕਰਨ ਅਤੇ ਪੂਰੀ ਮਾਨਵ ਜਾਤੀ ਨੂੰ ਇੱਕ ਮੰਨਦੇ ਹੋਏ ਉਸ ਨੂੰ ਗਲੇ ਲਗਾਉਣ ਦੀ ਸਿੱਖਿਆ ਦਿੱਤੀ। ਗੁਰੂ ਨਾਨਕ ਦੇਵ ਜੀ ਕਹਿੰਦੇ ਸਨ ਕਿ ਗ਼ਰੀਬਾਂ ਅਤੇ ਜ਼ਰੂਰਤਮੰਦਾਂ ਦੀ ਸੇਵਾ ਹੀ ਭਗਵਾਨ ਦੀ ਸੇਵਾ ਹੈ। ਉਹ ਜਿੱਥੇ ਵੀ ਗਏ ਉਨ੍ਹਾਂ ਨੇ ਸਮਾਜ ਦੀ ਭਲਾਈ ਦੇ ਲਈ ਹਮੇਸ਼ਾ ਪਹਿਲ ਕੀਤੀ। ਸਮਾਜਿਕ ਭੇਦ-ਭਾਵ ਤੋਂ ਮੁਕਤ ਰਸੋਈ ਦੀ ਵਿਵਸਥਾ ਜਿੱਥੇ ਹਰ ਜਾਤ , ਪੰਥ , ਧਰਮ ਅਤੇ ਸੰਪ੍ਰਦਾਇ ਦਾ ਵਿਅਕਤੀ ਆ ਕੇ ਖਾਣਾ ਖਾ ਸਕਦਾ ਸੀ। ਗੁਰੂ ਨਾਨਕ ਦੇਵ ਜੀ ਨੇ ਹੀ ਤਾਂ ਇਸ ਲੰਗਰ ਵਿਵਸਥਾ ਦੀ ਸ਼ੁਰੂਆਤ ਕੀਤੀ। 2019 ਵਿੱਚ ਗੁਰੂ ਨਾਨਕ ਦੇਵ ਜੀ ਦਾ 550 ਵਾਂ ਪ੍ਰਕਾਸ਼ ਪਰਵ ਮਨਾਇਆ ਜਾਵੇਗਾ। ਮੈਂ ਚਾਹੁੰਦਾ ਹਾਂ ਕਿ ਅਸੀਂ ਸਭ ਲੋਕ ਉਤਸ਼ਾਹ ਅਤੇ ਉਮੰਗ ਦੇ ਨਾਲ ਇਸ ਨਾਲ ਜੁੜੀਏ। ਆਪ ਸਭ ਨੂੰ ਮੇਰੀ ਬੇਨਤੀ ਹੈ ਕਿ ਗੁਰੂ ਨਾਨਕ ਦੇਵ ਜੀ ਦੇ 550 ਵੇਂ ਪ੍ਰਕਾਸ਼ ਉਤਸਵ ਉੱਤੇ ਪੂਰੇ ਸਮਾਜ ਵਿੱਚ ਅਤੇ ਸੰਸਾਰ ਭਰ ਵਿੱਚ ਇਸ ਨੂੰ ਕਿਵੇਂ ਮਨਾਇਆ ਜਾਵੇ , ਨਵਾਂ ਕੀ ਹੋਵੇ , ਨਵੇਂ-ਨਵੇਂ ਸੁਝਾਅ ਕੀ ਹੋਣ , ਨਵੀਆਂ-ਨਵੀਆਂ ਕਲਪਨਾਵਾਂ ਕੀ ਹੋਣ , ਉਸ ਉੱਤੇ ਅਸੀਂ ਸੋਚੀਏ , ਤਿਆਰੀਆਂ ਕਰੀਏ ਅਤੇ ਬੜੇ ਮਾਣ ਨਾਲ ਉਸ ਨੂੰ ਅਸੀਂ ਸਾਰੇ ਇਸ ਪ੍ਰਕਾਸ਼ ਉਤਸਵ ਨੂੰ ਪ੍ਰੇਰਣਾ ਉਤਸਵ ਵੀ ਬਣਾਈਏ।


    ਮੇਰੇ ਪਿਆਰੇ ਦੇਸ਼ ਵਾਸੀਓ! ਭਾਰਤ ਦੀ ਅਜ਼ਾਦੀ ਦਾ ਸੰਘਰਸ਼ ਬਹੁਤ ਲੰਮਾ ਹੈ , ਬਹੁਤ ਵਿਆਪਕ ਹੈ , ਬਹੁਤ ਗਹਿਰਾ ਹੈ , ਅਨੇਕਾਂ ਸ਼ਹਾਦਤਾਂ ਨਾਲ ਭਰਿਆ ਹੋਇਆ ਹੈ। ਪੰਜਾਬ ਨਾਲ ਜੁੜਿਆ ਇੱਕ ਹੋਰ ਇਤਿਹਾਸ ਹੈ- 2019 ਵਿੱਚ ਜਲਿਆਂਵਾਲੇ ਬਾਗ਼ ਦੀ ਉਸ ਭਿਆਨਕ ਘਟਨਾ ਦੇ ਵੀ 100 ਸਾਲ ਪੂਰੇ ਹੋ ਰਹੇ ਹਨ। ਜਿਸ ਨੇ ਪੂਰੀ ਮਨੁੱਖਤਾ ਨੂੰ ਸ਼ਰਮਸਾਰ ਕਰ ਦਿੱਤਾ ਸੀ। 13 ਅਪ੍ਰੈਲ , 1919 ਦਾ ਉਹ ਕਾਲਾ ਦਿਨ ਕੌਣ ਭੁੱਲ ਸਕਦਾ ਹੈ ਜਦੋਂ ਸੱਤਾ ਦਾ ਦੁਰ ਉਪਯੋਗ ਕਰਦਿਆਂ ਹੋਇਆਂ ਕਰੂਰਤਾ ਦੀਆਂ ਸਾਰੀਆਂ ਹੱਦਾਂ ਪਾਰ ਕਰਕੇ ਨਿਰਦੋਸ਼ , ਨਿਹੱਥੇ ਅਤੇ ਮਾਸੂਮ ਲੋਕਾਂ ਤੇ ਗੋਲੀਆਂ ਚਲਾਈਆਂ ਗਈਆਂ ਸਨ। ਇਸ ਘਟਨਾ ਦੇ 100 ਸਾਲ ਪੂਰੇ ਹੋਣ ਵਾਲੇ ਹਨ। ਇਸ ਨੂੰ ਅਸੀਂ ਕਿਵੇਂ ਯਾਦ ਕਰੀਏ , ਅਸੀਂ ਸਾਰੇ ਇਸ ਬਾਰੇ ਸੋਚ ਸਕਦੇ ਹਾਂ , ਲੇਕਿਨ ਇਸ ਘਟਨਾ ਨੇ ਜੋ ਅਮਰ ਸੰਦੇਸ਼ ਦਿੱਤਾ , ਉਸ ਨੂੰ ਅਸੀਂ ਹਮੇਸ਼ਾ ਯਾਦ ਰੱਖੀਏ । ਹਿੰਸਾ ਅਤੇ ਕਰੂਰਤਾ ਨਾਲ ਕਦੇ ਕਿਸੇ ਸਮੱਸਿਆ ਦਾ ਹੱਲ ਨਹੀਂ ਕੀਤਾ ਜਾ ਸਕਦਾ। ਜਿੱਤ ਹਮੇਸ਼ਾ ਸ਼ਾਂਤੀ ਅਤੇ ਅਹਿੰਸਾ ਦੀ ਹੁੰਦੀ ਹੈ , ਤਿਆਗ ਅਤੇ ਬਲੀਦਾਨ ਦੀ ਹੁੰਦੀ ਹੈ।


    ਮੇਰੇ ਪਿਆਰੇ ਦੇਸ਼ ਵਾਸੀਓ! ਦਿੱਲੀ ਦੇ ਰੋਹਿਣੀ ਦੇ ਸ਼੍ਰੀਮਾਨ ਰਮਨ ਕੁਮਾਰ ਨੇ ‘Narendra Modi Mobile App’ ’ਤੇ ਲਿਖਿਆ ਹੈ ਕਿ ਆਉਣ ਵਾਲੀ 6 ਜੁਲਾਈ ਨੂੰ ਡਾਕਟਰ ਸ਼ਿਆਮਾ ਪ੍ਰਸਾਦ ਮੁਖਰਜੀ ਦਾ ਜਨਮਦਿਨ ਹੈ ਅਤੇ ਉਹ ਚਾਹੁੰਦੇ ਹਨ ਇਸ ਪ੍ਰੋਗਰਾਮ ਵਿੱਚ ਮੈਂ ਡਾਕਟਰ ਸ਼ਿਆਮਾ ਪ੍ਰਸਾਦ ਮੁਖਰਜੀ ਦੇ ਬਾਰੇ ਦੇਸ਼ ਵਾਸੀਆਂ ਨਾਲ ਗੱਲ ਕਰਾਂ। ਰਮਨ ਜੀ ਸਭ ਤੋਂ ਪਹਿਲਾਂ ਤਾਂ ਤੁਹਾਡਾ ਬਹੁਤ-ਬਹੁਤ ਧੰਨਵਾਦ। ਭਾਰਤ ਦੇ ਇਤਿਹਾਸ ਵਿੱਚ ਤੁਹਾਡੀ ਰੁਚੀ ਵੇਖ ਕੇ ਕਾਫ਼ੀ ਚੰਗਾ ਲੱਗਿਆ। ਤੁਸੀਂ ਜਾਣਦੇ ਹੋ , ਕੱਲ ਹੀ ਡਾਕਟਰ ਸ਼ਿਆਮਾ ਪ੍ਰਸਾਦ ਮੁਖਰਜੀ ਦੀ ਬਰਸੀ ਸੀ 23 ਜੂਨ ਨੂੰ। ਡਾਕਟਰ ਸ਼ਿਆਮਾ ਪ੍ਰਸਾਦ ਮੁਖਰਜੀ ਕਈ ਖੇਤਰਾਂ ਨਾਲ ਜੁੜੇ ਰਹੇ। ਲੇਕਿਨ ਜੋ ਖੇਤਰ ਉਨ੍ਹਾਂ ਦੇ ਸਭ ਤੋਂ ਕਰੀਬ ਰਹੇ , ਉਹ ਸਨ education , administration ਅਤੇ parliamentary affairs , ਬਹੁਤ ਘੱਟ ਲੋਕਾਂ ਨੂੰ ਪਤਾ ਹੋਵੇਗਾ ਉਹ ਕੋਲਕਾਤਾ ਵਿਸ਼ਵ ਵਿਦਿਆਲਾ ਦੇ ਸਭ ਤੋਂ ਘੱਟ ਉਮਰ ਦੇ Vice Chancellor ਸਨ। ਜਦੋਂ ਉਹ Vice Chancellor ਬਣੇ ਤਾਂ ਉਨ੍ਹਾਂ ਦੀ ਉਮਰ ਸਿਰਫ਼ 33 ਸਾਲ ਸੀ। ਬਹੁਤ ਘੱਟ ਲੋਕ ਇਹ ਜਾਣਦੇ ਹੋਣਗੇ ਕਿ 1937 ਵਿੱਚ ਡਾਕਟਰ ਸ਼ਿਆਮਾ ਪ੍ਰਸਾਦ ਮੁਖਰਜੀ ਦੇ ਸੱਦੇ ਤੇ ਸ਼੍ਰੀ ਗੁਰੁ ਦੇਵ ਰਵਿੰਦਰ ਨਾਥ ਟੇਗੋਰ ਨੇ ਕੋਲਕਾਤਾ ਵਿਸ਼ਵ ਵਿਦਿਆਲੇ ਵਿੱਚ convocation ਨੂੰ ਬਾਂਗਲਾ ਭਾਸ਼ਾ ਵਿੱਚ ਸੰਬੋਧਿਤ ਕੀਤਾ ਸੀ। ਇਹ ਪਹਿਲਾ ਮੌਕਾ ਸੀ , ਜਦੋਂ ਅੰਗ੍ਰੇਜ਼ਾਂ ਦੀ ਹਕੂਮਤ ਸੀ ਅਤੇ ਕੋਲਕਾਤਾ ਵਿਸ਼ਵ ਵਿਦਿਆਲੇ ਵਿੱਚ ਕਿਸੇ ਨੇ convocation ਨੂੰ ਬਾਂਗਲਾ ਭਾਸ਼ਾ ਵਿੱਚ ਸੰਬੋਧਿਤ ਕੀਤਾ ਸੀ। 1947 ਤੋਂ 1950 ਤੱਕ ਡਾਕਟਰ ਸ਼ਿਆਮਾ ਪ੍ਰਸਾਦ ਮੁਖਰਜੀ ਭਾਰਤ ਦੇ ਪਹਿਲੇ ਉਦਯੋਗ ਮੰਤਰੀ ਰਹੇ ਅਤੇ ਇੱਕ ਅਰਥ ਵਿੱਚ ਕਹੀਏ ਤਾਂ ਉਨ੍ਹਾਂ ਨੇ ਭਾਰਤ ਦੀ ਅਤੇ ਉਦਯੋਗਿਕ ਵਿਕਾਸ ਦੀ ਮਜਬੂਤ ਨੀਂਹ ਰੱਖੀ ਸੀ , ਇੱਕ ਮਜ਼ਬੂਤ base ਤਿਆਰ ਕੀਤਾ ਸੀ। ਇੱਕ ਮਜ਼ਬੂਤ platform ਤਿਆਰ ਕੀਤਾ ਸੀ। 1948 ਵਿੱਚ ਆਈ ਸਵਤੰਤਰ ਭਾਰਤ ਦੀ ਪਹਿਲੀ ਉਦਯੋਗ ਨੀਤੀ ਉਨ੍ਹਾਂ ਦੇ ideas ਅਤੇ visions ਦੀ ਛਾਪ ਲੈ ਕੇ ਆਈ ਸੀ। ਡਾਕਟਰ ਮੁਖਰਜੀ ਦਾ ਸੁਪਨਾ ਸੀ ਭਾਰਤ ਹਰ ਖੇਤਰ ਵਿੱਚ ਉਦਯੋਗਿਕ ਰੂਪ ਨਾਲ ਆਤਮਨਿਰਭਰ ਹੋਵੇ , ਕੁਸ਼ਲ ਅਤੇ ਖੁਸ਼ਹਾਲ ਹੋਵੇ। ਉਹ ਚਾਹੁੰਦੇ ਸਨ ਕਿ ਭਾਰਤ ਵੱਡੇ ਉਦਯੋਗਾਂ ਨੂੰ develop ਕਰੇ ਅਤੇ ਨਾਲ ਹੀ MSMEs , ਹੱਥਕਰਘਾ ਵਸਤਰ ਅਤੇ ਘਰੇਲੂ ਉਦਯੋਗ ’ਤੇ ਵੀ ਪੂਰਾ ਧਿਆਨ ਦੇਵੇ। ਘਰੇਲੂ ਅਤੇ ਛੋਟੇ ਉਦਯੋਗਾਂ ਦੇ ਸਮੁਚਿਤ ਵਿਕਾਸ ਦੇ ਲਈ ਉਨ੍ਹਾਂ ਨੂੰ finance ਅਤੇ organization setup ਮਿਲੇ ਅਤੇ ਇਸ ਦੇ ਲਈ 1948 ਤੋਂ 1950 ਦੇ ਦਰਮਿਆਨ All India Handicrafts Board, All India Handloom Board ਅਤੇ Khadi & Village Industries Board ਦੀ ਸਥਾਪਨਾ ਕੀਤੀ ਗਈ ਸੀ। ਡਾਕਟਰ ਮੁਖਰਜੀ ਦਾ ਭਾਰਤ ਦੇ ਰੱਖਿਆ ਉਤਪਾਦਨ ਦੇ ਸਵਦੇਸ਼ੀਕਰਨ ’ਤੇ ਵੀ ਵਿਸ਼ੇਸ਼ ਜ਼ੋਰ ਸੀ। Chittaranjan Locomotive Works Factory, Hindustan Aircraft Factory , ਸਿੰਦਰੀ ਦਾ ਖਾਦ ਕਾਰਖ਼ਾਨਾ ਅਤੇ ਦਾਮੋਦਰ ਘਾਟੀ ਨਿਗਮ , ਇਹ ਚਾਰ ਸਭ ਤੋਂ ਸਫ਼ਲ ਅਤੇ ਵੱਡੇ projects ਅਤੇ ਦੂਸਰੇ river valley projects ਦੀ ਸਥਾਪਨਾ ਵਿੱਚ ਡਾਕਟਰ ਸ਼ਿਆਮਾ ਪ੍ਰਸਾਦ ਮੁਖਰਜੀ ਦਾ ਬਹੁਤ ਵੱਡਾ ਯੋਗਦਾਨ ਸੀ। ਪੱਛਮੀ ਬੰਗਾਲ ਦੇ ਵਿਕਾਸ ਨੂੰ ਲੈ ਕੇ ਉਹ ਕਾਫ਼ੀ passionate ਸਨ। ਉਨ੍ਹਾਂ ਦੀ ਸਮਝ , ਵਿਵੇਕ ਅਤੇ ਸਰਗਰਮੀ ਦਾ ਹੀ ਨਤੀਜਾ ਹੈ ਕਿ ਬੰਗਾਲ ਦਾ ਇੱਕ ਹਿੱਸਾ ਬਚਾਇਆ ਜਾ ਸਕਿਆ ਅਤੇ ਉਹ ਅੱਜ ਵੀ ਭਾਰਤ ਦਾ ਹਿੱਸਾ ਹੈ। ਡਾਕਟਰ ਸ਼ਿਆਮਾ ਪ੍ਰਸਾਦ ਮੁਖਰਜੀ ਦੇ ਲਈ ਸਭ ਤੋਂ ਮਹਤੱਵਪੂਰਣ ਗੱਲ ਸੀ , ਭਾਰਤ ਦੀ ਅਖੰਡਤਾ ਅਤੇ ਏਕਤਾ- ਅਤੇ ਇਸੇ ਦੇ ਲਈ 52 ਸਾਲ ਦੀ ਘੱਟ ਉਮਰ ਵਿੱਚ ਉਨ੍ਹਾਂ ਨੂੰ ਆਪਣੀ ਜਾਨ ਵੀ ਗਵਾਣੀ ਪਈ। ਆਓ! ਅਸੀਂ ਹਮੇਸ਼ਾ ਡਾਕਟਰ ਸ਼ਿਆਮਾ ਪ੍ਰਸਾਦ ਮੁਖਰਜੀ ਦੇ ਏਕਤਾ ਦੇ ਸੰਦੇਸ਼ ਨੂੰ ਯਾਦ ਰਖਿਏ , ਸੱਦਭਾਵ ਅਤੇ ਭਾਈਚਾਰੇ ਦੀ ਭਾਵਨਾ ਦੇ ਨਾਲ , ਭਾਰਤ ਦੀ ਤਰਕੀ ਦੇ ਲਈ ਜੀ-ਜਾਨ ਨਾਲ ਜੁਟੇ ਰਹਿਏ।


    ਮੇਰੇ ਪਿਆਰੇ ਦੇਸ਼ ਵਾਸੀਓ! ਪਿਛਲੇ ਕੁਝ ਹਫਤਿਆਂ ਵਿੱਚ ਮੈਨੂੰ video call ਦੇ ਮਾਧਿਅਮ ਨਾਲ ਸਰਕਾਰ ਦੀਆਂ ਵਿਭਿੰਨ ਯੋਜਨਾਵਾਂ ਦੇ ਲਾਭ ਪਾਤਰੀਆਂ ਨਾਲ ਸੰਵਾਦ ਕਰਨ ਦਾ ਮੌਕਾ ਮਿਲਿਆ। ਫਾਇਲਾਂ ਤੋਂ ਪਰੇ ਜਾ ਕੇ ਲੋਕਾਂ ਦੀ life ਵਿੱਚ ਜੋ ਬਦਲਾਅ ਆ ਰਹੇ ਹਨ , ਉਨ੍ਹਾਂ ਦੇ ਬਾਰੇ ਸਿੱਧਾ ਉਨ੍ਹਾਂ ਤੋਂ ਹੀ ਜਾਣਨ ਦਾ ਮੌਕਾ ਮਿਲਿਆ। ਲੋਕਾਂ ਨੇ ਆਪਣੇ ਸੰਕਲਪ , ਆਪਣੇ ਸੁਖ-ਦੁਖ , ਆਪਣੀਆਂ ਪ੍ਰਾਪਤੀਆਂ ਦੇ ਬਾਰੇ ਦੱਸਿਆ। ਮੈਂ ਮੰਨਦਾ ਹਾਂ ਕਿ ਮੇਰੇ ਲਈ ਇਹ ਸਿਰਫ਼ ਇੱਕ ਸਰਕਾਰੀ ਕਾਰਜਕਰਮ ਨਹੀਂ ਸੀ ਬਲਕਿ ਇਹ ਇੱਕ ਵੱਖ ਤਰ੍ਹਾਂ ਦਾ learning experience ਸੀ ਅਤੇ ਇਸ ਦੌਰਾਨ ਲੋਕਾਂ ਦੇ ਚਿਹਰੇ ’ਤੇ ਜੋ ਖੁਸ਼ੀਆਂ ਵੇਖਣ ਨੂੰ ਮਿਲੀਆਂ , ਉਸ ਤੋਂ ਵੱਡਾ ਸੰਤੋਖ ਦਾ ਪਲ ਕਿਸੇ ਦੀ ਵੀ ਜਿੰਦਗੀ ਵਿੱਚ ਕੀ ਹੋ ਸਕਦਾ ਹੈ ? ਜਦੋਂ ਇੱਕ ਆਮ ਆਦਮੀ ਦੀਆਂ ਕਹਾਣੀਆਂ ਸੁਣਦਾ ਸੀ। ਉਨ੍ਹਾਂ ਦੇ ਭੋਲ਼ੇ-ਭਾਲ਼ੇ ਸ਼ਬਦਾਂ ਵਿੱਚ ਉਨ੍ਹਾਂ ਦੇ ਅਨੁਭਵਾਂ ਦੀਆਂ ਕਹਾਣੀਆਂ ਦਿਲ ਨੂੰ ਛੂ ਜਾਂਦੀਆਂ ਸਨ। ਦੂਰ ਸਥਿਤ ਪਿੰਡਾਂ ਵਿੱਚ ਬੇਟੀਆਂ common service centre ਦੇ ਮਾਧਿਅਮ ਨਾਲ ਪਿੰਡਾ ਦੇ ਬਜੁਰਗਾਂ ਦੀ pension ਤੋਂ ਲੈ ਕੇ passport ਬਣਵਾਉਣ ਤੱਕ ਦੀਆਂ ਸੇਵਾਵਾਂ ਉਪਲੱਬਧ ਕਰਵਾ ਰਹੀਆਂ ਹਨ। ਜਦੋਂ ਛੱਤੀਸਗੜ ਦੀ ਕੋਈ ਭੈਣ ਸੀਤਾਫ਼ਲ ਨੂੰ collect ਕਰਕੇ ਉਸ ਦੀ ice-cream ਬਣਾ ਕੇ ਵਪਾਰ ਕਰਦੀ ਹੋਵੇ। ਝਾਰਖੰਡ ਵਿੱਚ ਅੰਜਨ ਪ੍ਰਕਾਸ਼ ਵਾਂਗ ਦੇਸ਼ ਦੇ ਲੱਖਾਂ ਨੌਜਵਾਨ ਜਨ ਔਸ਼ਧੀ ਕੇਂਦਰ ਚਲਾਉਣ ਦੇ ਨਾਲ-ਨਾਲ ਆਸਪਾਸ ਦੇ ਪਿੰਡਾ ਵਿੱਚ ਜਾ ਕੇ ਸਸਤੀਆਂ ਦਵਾਈਆਂ ਉਪਲੱਬਧ ਕਰਵਾ ਰਹੇ ਹੋਣ। ਉੱਥੇ ਹੀ ਪੱਛਮੀ ਬੰਗਾਲ ਦਾ ਕੋਈ ਨੌਜਵਾਨ 2-3 ਸਾਲ ਪਹਿਲਾਂ ਨੌਕਰੀ ਲੱਭ ਰਿਹਾ ਹੋਵੇ ਅਤੇ ਹੁਣ ਉਹ ਸਿਰਫ਼ ਆਪਣਾ ਸਫ਼ਲ ਵਪਾਰ ਕਰ ਰਿਹਾ ਹੈ ; ਇੰਨਾ ਹੀ ਨਹੀਂ ਦੱਸ-ਪੰਦਰਾਂ ਹੋਰ ਲੋਕਾਂ ਨੂੰ ਨੌਕਰੀ ਵੀ ਦੇ ਰਿਹਾ ਹੈ। ਇੱਧਰ ਤਾਮਿਲਨਾਡੂ , ਪੰਜਾਬ , ਗੋਆ ਦੇ ਸਕੂਲ ਦੇ ਵਿਦਿਆਰਥੀ ਆਪਣੀ ਛੋਟੀ ਉਮਰ ਦੇ ਵਿੱਚ ਸਕੂਲ ਦੀ tinkering lab ਵਿੱਚ waste management ਵਰਗੇ important topic ਉੱਤੇ ਕੰਮ ਕਰ ਰਹੇ ਹੋਣ। ਪਤਾ ਨਹੀਂ ਕਿੰਨੀਆਂ ਕਹਾਣੀਆਂ ਸਨ। ਦੇਸ਼ ਦਾ ਕੋਈ ਕੋਨਾ ਅਜਿਹਾ ਨਹੀਂ ਹੋਵੇਗਾ , ਜਿੱਥੇ ਲੋਕਾਂ ਨੇ ਆਪਣੀ ਸਫ਼ਲਤਾ ਦੀ ਗੱਲ ਨਾ ਕਹਿਣੀ ਹੋਵੇ। ਮੈਨੂੰ ਖੁਸ਼ੀ ਇਸ ਗੱਲ ਦੀ ਹੈ ਕਿ ਇਸ ਪੂਰੇ ਕਾਰਜਕ੍ਰਮ ਵਿੱਚ ਸਰਕਾਰ ਦੀ ਸਫ਼ਲਤਾ ਤੋਂ ਜ਼ਿਆਦਾ ਆਮ ਲੋਕਾਂ ਦੀਆਂ ਸਫ਼ਲਤਾ ਦੀਆਂ ਗੱਲਾਂ , ਦੇਸ਼ ਦੀ ਸ਼ਕਤੀ , ਨਵੇਂ ਭਾਰਤ ਦੇ ਸੁਪਨਿਆਂ ਦੀ ਸ਼ਕਤੀ , ਨਵੇਂ ਭਾਰਤ ਦੇ ਸੰਕਪਲ ਦੀ ਸ਼ਕਤੀ , ਇਸ ਨੂੰ ਮੈਂ ਅਨੁਭਵ ਕਰ ਰਿਹਾ ਸੀ। ਸਮਾਜ ਵਿੱਚ ਕੁਝ ਲੋਕ ਹੁੰਦੇ ਹਨ। ਉਹ ਜਦੋਂ ਤੱਕ ਨਿਰਾਸ਼ਾ ਦੀਆਂ ਗੱਲਾਂ ਨਾ ਕਰਨ , ਹਤਾਸ਼ਾ ਦੀਆਂ ਗੱਲਾਂ ਨਾ ਕਰਨ , ਅਵਿਸ਼ਵਾਸ ਪੈਦਾ ਕਰਨ ਦੀ ਕੋਸ਼ਿਸ਼ ਨਾ ਕਰਨ , ਜੋੜਣ ਦੀ ਬਜਾਏ ਤੋੜਣ ਦੇ ਰਸਤੇ ਨਾ ਲੱਭਣ , ਉਦੋਂ ਤੱਕ ਉਨ੍ਹਾਂ ਨੂੰ ਚੈਨ ਨਹੀਂ ਆਉਂਦਾ। ਅਜਿਹੇ ਵਾਤਾਵਰਨ ਵਿੱਚ ਆਮ ਮਨੁੱਖ ਜਦੋਂ ਨਵੀਂ ਆਸ਼ਾ , ਨਵੀਂ ਉਮੰਗ ਅਤੇ ਜੀਵਨ ਵਿੱਚ ਘਟੀਆਂ ਘਟਨਾਵਾਂ ਦੀ ਗੱਲ ਲੈ ਕੇ ਆਉਂਦਾ ਹੈ ਤਾਂ ਇਸ ਦਾ ਸਿਹਰਾ ਸਰਕਾਰ ਦਾ ਨਹੀਂ ਹੁੰਦਾ। ਦੂਰ-ਦਰਾਡੇ ਇੱਕ ਛੋਟੇ ਜਿਹੇ ਪਿੰਡ ਦੀ ਛੋਟੀ ਜਿਹੀ ਬੱਚੀ ਦੀ ਘਟਨਾ ਵੀ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਲਈ ਪ੍ਰੇਰਣਾ ਬਣ ਜਾਂਦੀ ਹੈ। ਮੇਰੇ ਲਈ technology ਦੀ ਮਦਦ ਨਾਲ , video bridge ਦੇ ਮਾਧਿਅਮ ਨਾਲ ਲਾਭਪਾਤਰੀਆਂ ਦੇ ਨਾਲ ਸਮਾਂ ਬਿਤਾਉਣ ਦਾ ਇੱਕ ਪਲ ਬਹੁਤ ਹੀ ਸੁਖਾਵਾਂ , ਬਹੁਤ ਹੀ ਪ੍ਰੇਰਕ ਰਿਹਾ ਹੈ ਅਤੇ ਇਸ ਨਾਲ ਕੰਮ ਕਰਨ ਦੀ ਸੰਤੁਸ਼ਟੀ ਤਾਂ ਮਿਲਦੀ ਹੀ ਹੈ ਲੇਕਿਨ ਹੋਰ ਜ਼ਿਆਦਾ ਕੰਮ ਕਰਨ ਦਾ ਉਤਸ਼ਾਹ ਵੀ ਮਿਲਦਾ ਹੈ। ਗ਼ਰੀਬ ਤੋਂ ਗ਼ਰੀਬ ਵਿਅਕਤੀ ਦੇ ਲਈ ਜ਼ਿੰਦਗੀ ਜਿਉਣ ਦਾ ਇੱਕ ਹੋਰ ਨਵਾਂ ਆਨੰਦ , ਇੱਕ ਹੋਰ ਨਵਾਂ ਉਤਸ਼ਾਹ , ਇੱਕ ਹੋਰ ਨਵੀਂ ਪ੍ਰੇਰਣਾ ਪ੍ਰਾਪਤ ਹੁੰਦੀ ਹੈ।


    ਮੈਂ ਦੇਸ਼ ਵਾਸੀਆਂ ਦਾ ਬਹੁਤ ਆਭਾਰੀ ਹਾਂ। 40-40, 50-50 ਲੱਖ ਲੋਕ ਇਸ video bridge ਦੇ ਕਾਰਜਕ੍ਰਮ ਨਾਲ ਜੁੜੇ ਅਤੇ ਮੈਨੂੰ ਨਵੀਂ ਤਾਕਤ ਦੇਣ ਦਾ ਕੰਮ ਇਨ੍ਹਾਂ ਨੇ ਕੀਤਾ। ਮੈਂ ਇੱਕ ਵਾਰ ਫ਼ਿਰ ਤੁਹਾਡਾ ਸਾਰਿਆਂ ਦਾ ਆਭਾਰ ਵਿਅਕਤ ਕਰਨਾ ਚਾਹੁੰਦਾ ਹਾਂ।


    ਮੇਰੇ ਪਿਆਰੇ ਦੇਸ਼ ਵਾਸੀਓ! ਮੈਂ ਹਮੇਸ਼ਾ ਅਨੁਭਵ ਕਰਦਾ ਹਾਂ , ਜੇਕਰ ਅਸੀਂ ਆਪਣੇ ਆਸਪਾਸ ਵੇਖੀਏ ਤਾਂ ਕਿਤੇ ਨਾ ਕਿਤੇ ਕੁਝ ਨਾ ਕੁਝ ਚੰਗਾ ਹੁੰਦਾ ਹੈ। ਚੰਗਾ ਕਰਨ ਵਾਲੇ ਲੋਕ ਹੁੰਦੇ ਹਨ। ਚੰਗਿਆਈ ਦੀ ਖੁਸ਼ਬੂ ਅਸੀਂ ਵੀ ਅਨੁਭਵ ਕਰ ਸਕਦੇ ਹਾਂ। ਪਿਛਲੇ ਦਿਨੀਂ ਇੱਕ ਗੱਲ ਮੇਰੇ ਧਿਆਨ ਵਿੱਚ ਆਈ ਅਤੇ ਇਹ ਬੜੀ ਅਨੋਖਾ combination ਹੈ। ਇਸ ਦੇ ਇੱਕ ਪਾਸੇ ਜਿੱਥੇ professionals ਅਤੇ engineers ਹਨ , ਉੱਥੇ ਹੀ ਦੂਸਰੇ ਪਾਸੇ ਖੇਤ ਵਿੱਚ ਕੰਮ ਕਰਨ ਵਾਲੇ , ਖੇਤੀ ਨਾਲ ਜੁੜੇ ਸਾਡੇ ਕਿਸਾਨ ਭੈਣ-ਭਰਾ ਹਨ। ਹੁਣ ਤੁਸੀਂ ਸੋਚ ਰਹੇ ਹੋਵੋਗੇ ਇਹ ਤਾਂ ਦੋ ਬਿਲਕੁਲ ਵੱਖ-ਵੱਖ ਕਿੱਤੇ ਹਨ- ਇਨ੍ਹਾਂ ਦਾ ਕੀ ਸਬੰਧ ? ਪਰ ਅਜਿਹਾ ਹੈ , ਬੰਗਲੁਰੂ ਵਿੱਚ corporate professionals, IT engineers ਨਾਲ ਆਏ ਉਨ੍ਹਾਂ ਨੇ ਮਿਲ ਕੇ ਇੱਕ ਸਹਜ ਸਮ੍ਰਿੱਧੀ ਟ੍ਰਸਟ ਬਣਾਇਆ ਹੈ। ਅਤੇ ਉਨ੍ਹਾਂ ਨੇ ਕਿਸਾਨਾਂ ਦੀ ਆਮਦਨ ਦੁੱਗੁਣੀ ਹੋਵੇ , ਇਸ ਦੇ ਲਈ ਟਰਸਟ ਨੂੰ ਸਥਾਪਤ ਕੀਤਾ। ਕਿਸਾਨਾਂ ਨਾਲ ਜੁੜਦੇ ਗਏ , ਯੋਜਨਾਵਾਂ ਬਣਾਉਂਦੇ ਗਏ ਅਤੇ ਕਿਸਾਨਾਂ ਦੀ ਆਮਦਨੀ ਵਧਾਉਣ ਦੇ ਲਈ ਸਫ਼ਲ ਕੋਸ਼ਿਸ਼ ਕਰਦੇ ਰਹੇ। ਖੇਤੀ ਦੇ ਨਵੇਂ ਗੁਣ ਸਿਖਾਉਣ ਦੇ ਨਾਲ-ਨਾਲ ਜੈਵਿਕ ਖੇਤੀ ਕਿਵੇਂ ਕੀਤੀ ਜਾਵੇ ? ਖੇਤਾਂ ਵਿੱਚ ਇੱਕ ਫ਼ਸਲ ਦੇ ਨਾਲ-ਨਾਲ ਹੋਰ ਵੀ ਫ਼ਸਲ ਕਿਵੇਂ ਉਗਾਈ ਜਾਵੇ। ਇਸ ਟਰਸਟ ਦੇ ਰਾਹੀਂ ਇਨ੍ਹਾਂ professional, engineer, technocrat ਰਾਹੀਂ ਕਿਸਾਨਾਂ ਨੂੰ training ਦਿੱਤੀ ਜਾਣ ਲੱਗੀ। ਪਹਿਲਾਂ ਜੋ ਕਿਸਾਨ ਆਪਣੇ ਖੇਤਾਂ ਵਿੱਚ ਇੱਕ ਹੀ ਫ਼ਸਲ ’ਤੇ ਨਿਰਭਰ ਹੋਇਆ ਕਰਦੇ ਸਨ। ਪੈਦਾਵਾਰ ਵੀ ਚੰਗੀ ਨਹੀਂ ਹੁੰਦੀ ਸੀ ਅਤੇ ਮੁਨਾਫ਼ਾ ਵੀ ਜ਼ਿਆਦਾ ਨਹੀਂ ਹੁੰਦਾ ਸੀ। ਅੱਜ ਉਹ ਨਾ ਸਿਰਫ਼ ਸਬਜ਼ੀਆਂ ਉਗਾ ਰਹੇ ਹਨ ਬਲਕਿ ਆਪਣੀਆਂ ਸਬਜ਼ੀਆਂ ਦੀ marketing ਵੀ ਟ੍ਰੱਸਟ ਦੇ ਮਾਧਿਅਮ ਨਾਲ ਕਰਕੇ ਚੰਗੀ ਕੀਮਤ ਪ੍ਰਾਪਤ ਕਰ ਰਹੇ ਹਨ। ਅਨਾਜ ਦਾ ਉਤਪਾਦਨ ਕਰਨ ਵਾਲੇ ਕਿਸਾਨ ਵੀ ਇਸ ਨਾਲ ਜੁੜੇ ਹੋਏ ਹਨ। ਇੱਕ ਪਾਸੇ ਫ਼ਸਲ ਦੇ ਉਤਪਾਦਨ ਤੋਂ ਲੈ ਕੇ marketing ਤੱਕ ਪੂਰੀ chain ਵਿੱਚ ਕਿਸਾਨਾਂ ਦੀ ਇੱਕ ਪ੍ਰਮੁੱਖ ਭੂਮਿਕਾ ਹੈ ਤਾਂ ਦੂਸਰੇ ਪਾਸੇ ਮੁਨਾਫ਼ੇ ਵਿੱਚ ਕਿਸਾਨਾਂ ਦੀ ਭਾਗੀਦਾਰੀ ਨਿਸ਼ਚਤ ਕਰਨਾ , ਉਨ੍ਹਾਂ ਦਾ ਹੱਕ ਨਿਸ਼ਚਿਤ ਕਰਨ ਦੀ ਕੋਸ਼ਿਸ਼ ਹੈ। ਫ਼ਸਲ ਚੰਗੀ ਹੋਵੇ , ਉਸ ਦੇ ਲਈ ਚੰਗੀ ਨਸਲ ਦੇ ਬੀਜ ਹੋਣ। ਇਸ ਲਈ ਵੱਖ ਸੀਡ-ਬੈਂਕ ਬਣਾਇਆ ਗਿਆ ਹੈ। ਔਰਤਾਂ ਇਸ ਸੀਡ ਬੈਂਕ ਦਾ ਕੰਮ-ਕਾਜ ਦੇਖਦੀਆਂ ਹਨ। ਔਰਤਾਂ ਨੂੰ ਵੀ ਜੋੜਿਆ ਗਿਆ ਹੈ। ਮੈਂ ਇਨ੍ਹਾਂ ਨੋਜਵਾਨਾਂ ਨੂੰ ਇਸ ਨਵੇਂ ਪ੍ਰਯੋਗ ਦੇ ਲਈ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ ਅਤੇ ਮੈਨੂੰ ਖੁਸ਼ੀ ਹੈ ਕਿ professionals,technocrat, engineering ਦੀ ਦੁਨੀਆ ਨਾਲ ਜੁੜੇ ਇਨ੍ਹਾਂ ਨੌਜਵਾਨਾਂ ਨੇ ਆਪਣੇ ਦਾਇਰੇ ਚੋਂ ਬਾਹਰ ਨਿਕਲ ਕੇ ਕਿਸਾਨ ਦੇ ਨਾਲ ਜੁੜਣਾ , ਪਿੰਡ ਦੇ ਨਾਲ ਜੁੜਣਾ , ਖੇਤ ਅਤੇ ਖੇਤੀ ਦੇ ਨਾਲ ਜੁੜਣ ਦਾ ਜੋ ਰਸਤਾ ਅਪਣਾਇਆ ਹੈ। ਮੈਂ ਫ਼ਿਰ ਇੱਕ ਵਾਰ ਮੇਰੇ ਦੇਸ਼ ਦੀ ਯੁਵਾ ਪੀੜ੍ਹੀ ਨੂੰ ਉਨ੍ਹਾਂ ਦੇ ਇਸ ਅਨੋਖੇ ਪ੍ਰਯੋਗਾਂ ਜੋ ਕੁਝ ਸ਼ਾਇਦ ਮੈਂ ਜਾਣਿਆ ਹੋਵੇਗਾ , ਕੁਝ ਨਹੀਂ ਜਾਣਿਆ ਹੋਵੇਗਾ , ਕੁਝ ਲੋਕਾਂ ਨੂੰ ਪਤਾ ਹੋਵੇਗਾ , ਕੁਝ ਲੋਕਾਂ ਨੂੰ ਨਹੀਂ ਪਤਾ ਹੋਵੇਗਾ , ਲੇਕਿਨ ਲਗਾਤਾਰ ਕਰੋੜਾਂ ਲੋਕ ਕੁਝ ਨਾ ਕੁਝ ਚੰਗਾ ਕਰ ਰਹੇ ਨੇ। ਉਨ੍ਹਾਂ ਸਾਰਿਆਂ ਨੂੰ ਮੇਰੇ ਵਲੋਂ ਬਹੁਤ-ਬਹੁਤ ਸ਼ੁਭਕਾਮਨਾਵਾਂ।


    ਮੇਰੇ ਪਿਆਰੇ ਦੇਸ਼ ਵਾਸੀਓ! GST ਨੂੰ ਇੱਕ ਸਾਲ ਪੂਰਾ ਹੋਣ ਵਾਲਾ ਹੈ। ‘One Nation, One Tax’ - ਦੇਸ਼ ਦੇ ਲੋਕਾਂ ਦਾ ਸੁਪਨਾ ਸੀ , ਜੋ ਅੱਜ ਹਕੀਕਤ ਵਿੱਚ ਬਦਲ ਚੁੱਕਾ ਹੈ। One Nation One Tax reform , ਇਸ ਦੇ ਲਈ ਜੇਕਰ ਮੈਂ ਸਭ ਤੋਂ ਜ਼ਿਆਦਾ ਕਿਸੇ ਨੂੰ credit ਦੇਣਾ ਹੈ ਤਾਂ ਮੈਂ ਰਾਜਾਂ ਨੂੰ credit ਦਿੰਦਾ ਹਾਂ। GST Cooperative federalism ਦਾ ਇੱਕ ਬਿਹਤਰੀਨ ਉਦਾਹਰਣ ਹੈ ਜਿੱਥੇ ਸਾਰੇ ਰਾਜਾਂ ਨੇ ਮਿਲ ਕੇ ਦੇਸ਼ ਦੇ ਹਿਤ ਵਿੱਚ ਫ਼ੈਸਲਾ ਲਿਆ ਹੈ ਅਤੇ ਤਾਂ ਕਿੱਤੇ ਜਾ ਕੇ ਦੇਸ਼ ਵਿੱਚ ਇੰਨਾ ਵੱਡਾ tax reform ਲਾਗੂ ਹੋ ਸਕਿਆ ਹੈ। ਹੁਣ ਤੱਕ GST Council ਦੀਆਂ 27 ਮੀਟਿੰਗਾ ਹੋਈਆਂ ਹਨ ਅਤੇ ਅਸੀਂ ਸਾਰੇ ਫ਼ਖ਼ਰ ਕਰ ਸਕਦੇ ਹਾਂ ਕਿ ਭਿੰਨ-ਭਿੰਨ ਰਾਜਨੀਤਿਕ ਵਿਚਾਰਧਾਰਾ ਦੇ ਲੋਕ ਇਥੇ ਬੈਠਦੇ ਹਨ , ਅਲੱਗ-ਅਲੱਗ priority ਵਾਲੇ ਰਾਜ ਹੁੰਦੇ ਹਨ। ਲੇਕਿਨ ਉਸ ਦੇ ਬਾਵਜੂਦ ਵੀ GST Council ਵਿੱਚ ਹੁਣ ਤੱਕ ਜਿੰਨੇ ਵੀ ਫ਼ੈਸਲੇ ਕੀਤੇ ਗਏ ਹਨ , ਉਹ ਸਾਰੇ ਦੇ ਸਾਰੇ ਸਰਬਸੰਮਤੀ ਨਾਲ ਕੀਤੇ ਗਏ ਹਨ। GST ਤੋਂ ਪਹਿਲਾਂ ਦੇਸ਼ ਵਿੱਚ 17 ਵੱਖ-ਵੱਖ ਤਰਾਂ ਦੇ Tax ਹੋਇਆ ਕਰਦੇ ਸਨ। ਲੇਕਿਨ ਇਸ ਵਿਵਸਥਾ ਵਿੱਚ ਹੁਣ ਸਿਰਫ਼ ਇੱਕ ਹੀ Tax ਪੂਰੇ ਦੇਸ਼ ਵਿੱਚ ਲਾਗੂ ਹੈ। GST ਇਮਾਨਦਾਰੀ ਦੀ ਜਿੱਤ ਹੈ ਅਤੇ ਇਮਾਨਦਾਰੀ ਦਾ ਇੱਕ ਉਤਸਵ ਵੀ ਹੈ। ਪਹਿਲਾਂ ਦੇਸ਼ ਵਿੱਚ ਕਾਫ਼ੀ ਬਾਰ Tax ਦੇ ਮਾਮਲੇ ਵਿੱਚ ਇੰਸਪੈਕਟਰ ਰਾਜ ਦੀਆਂ ਸ਼ਿਕਾਇਤਾਂ ਆਉਂਦੀਆਂ ਰਹਿੰਦੀਆਂ ਸਨ। GST ਵਿੱਚ ਇੰਸਪੈਕਟਰ ਦੀ ਜਗ੍ਹਾ IT ਨੇ information technology ਨੇ ਲੈ ਲਈ ਹੈ। return ਤੋਂ ਲੈ ਕੇ refund ਤੱਕ ਸਭ ਕੁਝ online information technology ਦੇ ਰਾਹੀਂ ਹੁੰਦਾ ਹੈ। GST ਦੇ ਆਉਣ ਨਾਲ check post ਖ਼ਤਮ ਹੋ ਗਈ ਅਤੇ ਮਾਲ-ਅਸਬਾਬ ਦੀ ਆਵਾਜਾਈ ਤੇਜ਼ ਹੋ ਗਈ। ਜਿਸ ਨਾਲ ਨਾ ਸਿਰਫ਼ ਸਮਾਂ ਬਚ ਰਿਹਾ ਹੈ। ਬਲਕਿ logistics ਦੇ ਖੇਤਰ ਵਿੱਚ ਵੀ ਇਸ ਦਾ ਕਾਫ਼ੀ ਲਾਭ ਮਿਲ ਰਿਹਾ ਹੈ। GST ਸ਼ਾਇਦ ਦੁਨੀਆ ਦਾ ਸਭ ਤੋਂ ਵੱਡਾ tax reform ਹੋਵੇਗਾ। ਭਾਰਤ ਵਿੱਚ ਇੰਨਾ ਵੱਡਾ tax reform ਸਫ਼ਲ ਸਿਰਫ਼ ਇਸ ਲਈ ਹੋ ਸਕਿਆ ਕਿਉਕਿ ਦੇਸ਼ ਦੇ ਲੋਕਾਂ ਨੇ ਇਸ ਨੂੰ ਅਪਣਾਇਆ ਅਤੇ ਜਨਸ਼ਕਤੀ ਦੇ ਦੁਆਰਾ ਹੀ GST ਦੀ ਸਫ਼ਲਤਾ ਨਿਸ਼ਚਿਤ ਹੋ ਸਕੀ। ਆਮ ਤੌਰ ’ਤੇ ਅਜਿਹਾ ਮੰਨਿਆ ਜਾਂਦਾ ਹੈ ਕਿ ਇੰਨਾ ਵੱਡਾ reform , ਇੰਨਾ ਵੱਡਾ ਦੇਸ਼ , ਇੰਨੀ ਵੱਡੀ ਜਨਸੰਖਿਆ ਇਸ ਨੂੰ ਪੂਰਨ ਰੂਪ ਵਿੱਚ ਸਥਿਰ ਹੋਣ ਲਈ 5 ਤੋਂ 7 ਸਾਲ ਦਾ ਸਮਾਂ ਲਗਦਾ ਹੈ। ਪਰ ਦੇਸ਼ ਦੇ ਇਮਾਨਦਾਰ ਲੋਕਾਂ ਦਾ ਉਤਸ਼ਾਹ , ਦੇਸ਼ ਦੀ ਇਮਾਨਦਾਰੀ ਦਾ ਉਤਸਵ ਜਨਸ਼ਕਤੀ ਦੀ ਭਾਗੀਦਾਰੀ ਦਾ ਨਤੀਜਾ ਹੈ ਕਿ ਇੱਕ ਸਾਲ ਦੇ ਅੰਦਰ-ਅੰਦਰ ਬਹੁਤ ਵੱਡੀ ਮਾਤਰਾ ਵਿੱਚ ਇਹ ਨਵੀਂ ਕਰ ਪ੍ਰਣਾਲੀ ਆਪਣੀ ਜਗ੍ਹਾ ਬਣਾ ਚੁੱਕੀ ਹੈ। ਸਥਿਰਤਾ ਪ੍ਰਾਪਤ ਕਰ ਚੁੱਕੀ ਹੈ ਅਤੇ ਜ਼ਰੂਰਤ ਦੇ ਅਨੁਸਾਰ ਆਪਣੀ inbuilt ਵਿਵਸਥਾ ਦੇ ਦੁਆਰਾ ਉਹ ਸੁਧਾਰ ਵੀ ਕਰਦੀ ਰਹਿੰਦੀ ਹੈ। ਇਹ ਆਪਣੇ ਆਪ ਵਿੱਚ ਬਹੁਤ ਵੱਡੀ ਸਫ਼ਲਤਾ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਨੇ ਪ੍ਰਾਪਤ ਕੀਤੀ ਹੈ।


    ਮੇਰੇ ਪਿਆਰੇ ਦੇਸ਼ ਵਾਸੀਓ! ਫ਼ਿਰ ਇੱਕ ਵਾਰੀ ‘ ਮਨ ਕੀ ਬਾਤ ’ ਨੂੰ ਪੂਰੀ ਕਰਦਿਆਂ ਹੋਇਆਂ ਅਗਲੀ ‘ ਮਨ ਕੀ ਬਾਤ ’ ਦਾ ਇੰਤਜ਼ਾਰ ਕਰ ਰਿਹਾ ਹਾਂ , ਤੁਹਾਨੂੰ ਮਿਲਣ ਦਾ , ਤੁਹਾਡੇ ਨਾਲ ਗੱਲਾਂ ਕਰਨ ਦਾ। ਤੁਹਾਨੂੰ ਬਹੁਤ-ਬਹੁਤ ਸ਼ੁਭਕਾਮਨਾਵਾਂ।


    ਬਹੁਤ-ਬਹੁਤ ਧੰਨਵਾਦ।


    ********

    
    
    (Release ID: 1536435) Visitor Counter : 3