      ਗ੍ਰਹਿ ਮੰਤਰਾਲਾ

      ਜੰਮੂ ਕਸ਼ਮੀਰ ਵਿੱਚ ਸੀਮਾ ਪਾਰ ਤੋਂ ਗੋਲੀਬਾਰੀ ਦੇ ਕਾਰਨ ਦੂਧਾਰੂਪਸ਼ੂਆਂ ਦੇ ਨੁਕਸਾਨ `ਤੇ ਮੁਆਵਜਾ ਵਧਾਇਆ ਗਿਆ
      Posted On: 04 JUN 2018 6:27PM by PIB Chandigarh


    Compensation for loss of milch animals due to cross-border firing in J&K increased


    ਜੰਮੂ ਕਸ਼ਮੀਰ ਵਿੱਚ ਸੀਮਾ ਪਾਰ ਤੋਂ ਗੋਲੀਬਾਰੀ ਦੇ ਕਾਰਨ ਦੂਧਾਰੂਪਸ਼ੂਆਂ ਦੇ ਨੁਕਸਾਨ `ਤੇ ਮੁਆਵਜਾ ਵਧਾਇਆ ਗਿਆ


    ਭਾਰਤ ਸਰਕਾਰ ਨੇ ਜੰਮੂ-ਕਸ਼ਮੀਰ ਵਿੱਚ ਸੀਮਾ ਪਾਰ ਤੋਂ ਗੋਲੀਬਾਰੀ ਦੇ ਕਾਰਨ ਦੂਧਾਰੂ ਪਸ਼ੂਆਂ ਨੂੰ ਹੋਣ ਵਾਲੇ ਨੁਕਸਾਨ `ਤੇ ਮੁਆਵਜਾ ਰਾਸ਼ੀ ਨੂੰ ਵਧਾ ਕੇ 50,000 ਰੁਪਏ ਪ੍ਰਤੀ ਦੂਧਾਰੂ ਪਸ਼ੂ ਕਰ ਦਿੱਤਾ ਹੈ। ਸੀਮਾ ਪਾਰ ਤੋਂ ਹੋ ਰਹੀ ਗੋਲਾਬਾਰੀ ਕਾਰਨ ਜੰਮੂ-ਕਸ਼ਮੀਰ ਦੇ ਸੀਮਾਵਰਤੀ ਖੇਤਰਾਂ ਦੇ ਲੋਕਾਂ ਨੂੰ ਪਸ਼ੂਆਂ, ਫਸਲਾਂ, ਮਕਾਨਾਂ ਆਦਿ ਦੇ ਰੂਪ ਵਿੱਚ ਭਾਰੀ ਨੁਕਸਾਨ ਦਾ ਸਾਹਮਣਾ ਕਰਨਾ ਪੈ ਰਿਹਾ ਹੈ।


    ਜ਼ਿਕਰਯੋਗ ਹੈ ਕਿ ਭਾਰਤ ਸਰਕਾਰ ਨੇ ਦਸੰਬਰ 2017 ਵਿੱਚ ਸੀਮਾ ਪਾਰ ਤੋਂ ਹੋਣ ਵਾਲੀ ਗੋਲਾਬਾਰੀ ਦਾ ਸ਼ਿਕਾਰ ਹੋਣ ਵਾਲਿਆਂ ਨੂੰ ਧਿਆਨ ਵਿੱਚ ਰੱਖਦਿਆਂ ਹੋਏ ਮਕਾਨਾਂ, ਫਸਲਾਂ ਅਤੇ ਪਸ਼ੂਆਂ ਦੇ ਨੁਕਸਾਨ ਲਈ ਐੱਨਡੀਆਰਐੱਫ ਦਰਾਂ `ਤੇ ਮੁਆਵਜਾ ਦੇਣ ਅਤੇ ਰਾਹਤ ਕੈਪਾਂ ਲਈ ਖਰਚ ਕਰਨ ਦਾ ਐਲਾਨ ਕੀਤਾ ਸੀ। ਹਾਲਾਂਕਿ, ਇਹ ਪਤਾ ਲੱਗਿਆ ਕਿ ਕੀ ਹਰੇਕ ਦੂਧਾਰੂ ਪਸ਼ੂ ਦੇ ਨੁਕਸਾਨ `ਤੇ ਦਿੱਤੀ ਜਾਣ ਵਾਲੀ 30,000 ਰੁਪਏ ਦੀ ਰਾਸ਼ੀ ਦੁਧਾਰੂ ਪਸ਼ੂਆਂ ਦੀ ਅਸਲ ਲਾਗਤ ਦੇ ਮੁਕਾਬਲੇ ਬਹੁਤ ਘੱਟ ਹੈ। ਸੀਮਾ `ਤੇ ਰਹਿਣ ਵਾਲੇ ਲੋਕਾਂ ਦੀ ਗੰਭੀਰ ਸਮੱਸਿਆ ਨੂੰ ਧਿਆਨ ਵਿੱਚ ਰੱਖਦਿਆਂ ਹੋਏ ਭਾਰਤ ਸਰਕਾਰ ਨੇ ਇਸ ਸਬੰਧ ਵਿੱਚ ਮੁਆਵਜ਼ਾ ਰਾਸ਼ੀ ਨੂੰ ਵਧਾ ਕੇ 50,000 ਰੁਪਏ ਕਰ ਦਿੱਤਾ ਹੈ।


    ਅਸਲ ਨੁਕਸਾਨ ਦਾ ਅੰਦਾਜ਼ਾ ਲਗਾਉਣ ਬਾਅਦ ਸ਼ੁਰੂ ਵਿੱਚ ਜੰਮੂ-ਕਸ਼ਮੀਰ ਦੀ ਰਾਜ ਸਰਕਾਰ ਵੱਲੋਂ ਹੀ ਇਨ੍ਹਾਂ ਦਾਅਵਿਆਂ ਦਾ ਭੁਗਤਾਨ ਗੋਲਾਬਾਰੀ ਦੇ ਸ਼ਿਕਾਰ ਲੋਕਾਂ ਜਾਂ ਉਨ੍ਹਾਂ ਦੇ ਪਰਿਵਾਰਕ ਮੈਂਬਰਾਂ ਨੂੰ ਕੀਤਾ ਜਾਵੇਗਾ।


    ਇਸ ਤੋਂ ਬਾਅਦ ਸੁਰੱਖਿਆ ਸਬੰਧੀ (ਰਾਹਤ ਅਤੇ ਪੁਨਰਵਾਸ) ਯੋਜਨਾ ਤਹਿਤ ਗ੍ਰਹਿ ਮੰਤਰਾਲੇ ਵੱਲੋਂ ਇਸ ਰਾਸ਼ੀ ਦੀ ਭਰਪਾਈ ਜਾਂ ਭੁਗਤਾਨ ਕਰ ਦਿੱਤਾ ਜਾਵੇਗਾ। ਇਸ ਆਸ਼ੇ ਦਾ ਆਦੇਸ਼ 01 ਜੂਨ, 2018 ਨੂੰ ਜੰਮੂ-ਕਸ਼ਮੀਰ ਸਰਕਾਰ ਨੂੰ ਜਾਰੀ ਕਰ ਦਿੱਤਾ ਗਿਆ।

    
    
    (Release ID: 1534302) Visitor Counter : 2