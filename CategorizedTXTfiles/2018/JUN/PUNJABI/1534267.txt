      ਉਪ ਰਾਸ਼ਟਰਪਤੀ ਸਕੱਤਰੇਤ

      ਖ਼ੁਦ ਨੂੰ ਸਿਹਤਮੰਦ ਰੱਖਣ ਲਈ ਸਾਈਕਲ ਚਲਾਉਣਾ ਕਸਰਤ ਦੀ ਸਭ ਤੋਂ ਵਧੀਆ ਤੇ ਸਭ ਤੋਂ ਸਸਤੀ ਵਿਧੀ ਹੈ: ਉਪ ਰਾਸ਼ਟਰਪਤੀ
      Posted On: 03 JUN 2018 3:56PM by PIB Chandigarh


    Cycling is the best and cheapest form of exercise to keep our-self healthy: Vice President
    
    Every city must have dedicated cycle tracks; Use of bicycles must be incentivized;
    
    Flags off Bicycle Rally on the occasion of first World Bicycle Day


    ਖ਼ੁਦ ਨੂੰ ਸਿਹਤਮੰਦ ਰੱਖਣ ਲਈ ਸਾਈਕਲ ਚਲਾਉਣਾ ਕਸਰਤ ਦੀ ਸਭ ਤੋਂ ਵਧੀਆ ਤੇ ਸਭ ਤੋਂ ਸਸਤੀ ਵਿਧੀ ਹੈ: ਉਪ ਰਾਸ਼ਟਰਪਤੀ


    ਹਰ ਨਗਰ ਵਿੱਚ ਸਮਰਪਿਤ ਸਾਈਕਲ ਮਾਰਗ ਹੋਣਾ ਚਾਹੀਦਾ ਹੈ; ਸਾਈਕਲ ਦੇ ਉਪਯੋਗ ਨੂੰ ਪ੍ਰੋਤਸਾਹਨ ਦਿੱਤਾ ਜਾਣਾ ਚਾਹੀਦਾ ਹੈ; ਪ੍ਰਥਮ ਵਿਸ਼ਵ ਬਾਈਸਾਈਕਲ ਦਿਵਸ ਦੇ ਮੌਕੇ ‘ਤੇ ਬਾਈਸਾਈਕਲ ਰੈਲੀ ਨੂੰ ਝੰਡੀ ਦਿਖਾ ਕੇ ਰਵਾਨਾ ਕੀਤਾ


    ਭਾਰਤ ਦੇ ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਖੁਦ ਨੂੰ ਸਿਹਤਮੰਦ ਰੱਖਣ ਲਈ ਸਾਈਕਲ ਚਲਾਉਣਾ ਕਸਰਤ ਦੀ ਸਭ ਤੋਂ ਵਧੀਆ ਤੇ ਸਭ ਤੋਂ ਸਸਤੀ ਵਿਧੀ ਹੈ ਤੇ ਆਵਾਜਾਈ ਦੇ ਅਜਿਹੇ ਵਾਤਾਵਰਣ ਹਿਤੈਸ਼ੀ ਮਾਧਿਅਮ ਨੂੰ ਅਪਣਾਉਣ ਲਈ ਲੋਕਾਂ ਨੂੰ ਪ੍ਰੋਤਸਾਹਿਤ ਕੀਤਾ ਜਾਣਾ ਚਾਹੀਦਾ ਹੈ।


    ਪ੍ਰਥਮ ਵਿਸ਼ਵ ਬਾਈਸਾਈਕਲ ਦਿਵਸ ਮੌਕੇ ‘ਤੇ ਐੱਨਡੀਐੱਮਸੀ ਵਿੱਚ ਪਬਲਿਕ ਬਾਈਕ ਸ਼ੇਅਰਿੰਗ ਲਈ ਸਮਾਰਟ ਸਾਈਕਲ ਸਟੇਸ਼ਨ ਤੇ ਬਾਈਸਾਈਕਲ ਰੈਲੀ ਦਾ ਆਰੰਭ ਕਰਨ ਦੇ ਬਾਅਦ ਅੱਜ ਇੱਥੇ ਪ੍ਰੋਫੈਸ਼ਨਲ ਸਾਈਕਲ-ਸਵਾਰਾਂ ਅਤੇ ਵਾਤਾਵਰਣ ਵਿਗਿਆਨੀਆਂ ਨੂੰ ਸੰਬੋਧਨ ਕਰਦਿਆਂ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਸਾਈਕਲ ਨੂੰ ਪ੍ਰੋਤਸਾਹਨ ਦੇਣ ਦੇ ਅਭਿਆਨ ਨੂੰ ਲੰਬੇ ਸਮੇਂ ਦੇ ਅਧਾਰ ਉੱਤੇ ਹੱਥ ਵਿੱਚ ਲਿਆ ਜਾਣਾ ਚਾਹੀਦਾ ਹੈ ਤੇ ਇਹ ਵਿਸ਼ਵ ਬਾਈਸਾਈਕਲ ਦਿਵਸ ‘ਤੇ ਸਿਰਫ ਇੱਕ ਕਰਮਕਾਂਡੀ ਵਿਧਾਨ ਤੱਕ ਸੀਮਤ ਨਹੀਂ ਰਹਿਣਾ ਚਾਹੀਦਾ ਹੈ। ਇਸ ਮੌਕੇ ‘ਤੇ ਕੇਂਦਰੀ ਵਿਗਿਆਨ ਤੇ ਟੈਕਨੋਲੋਜੀ; ਜੰਗਲ, ਵਾਤਾਵਰਣ ਤੇ ਜਲਵਾਯੂ ਪਰਿਵਰਤਨ ਮੰਤਰੀ ਡਾਕਟਰ ਹਰਸ਼ਵਰਧਨ ਤੇ ਹੋਰ ਪਤਵੰਤੇ ਮੌਜੂਦ ਸਨ।


    ਵਧ ਦੇ ਪ੍ਰਦੂਸ਼ਣ ਪੱਧਰ ਦੇ ਬਾਰੇ ਸੰਵਾਦ ਕਰਦਿਆਂ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਵਿਸ਼ਵ ਭਰ ਵਿੱਚ ਕਈ ਨਗਰ ਪ੍ਰਦੂਸ਼ਣ ਤੇ ਵਾਹਨਾਂ ਤੋਂ ਨਿਕਲਣ ਵਾਲੀਆਂ ਗੈਸਾਂ ਦੇ ਕਾਰਨ ਲਗਭਗ ਚਿਮਨੀਆਂ ਵਿੱਚ ਬਦਲ ਗਏ ਹਨ। ਉਨ੍ਹਾਂ ਨੇ ਕਿਹਾ ਕਿ ਸਮਾਂ ਆ ਗਿਆ ਹੈ ਕਿ ਸ਼ਹਿਰ ਤੇ ਹੋਰ ਸ਼ਹਿਰੀ ਸਥਾਨ ਸਾਈਕਲ ਚਲਾਉਣ ਵਾਲੇ ਨੂੰ ਇੱਕ ਵੱਡੇ ਪੱਧਰ ‘ਤੇ ਪ੍ਰੋਤਸਾਹਨ ਦੇਣ । ਉਨ੍ਹਾਂ ਇਹ ਵੀ ਕਿਹਾ ਕਿ ਸਾਡੇ ਸ਼ਹਿਰਾਂ ਵਿੱਚ ਸਮਰਪਿਤ ਸਾਈਕਿਲ ਮਾਰਗਾਂ ਦਾ ਨਿਰਮਾਣ ਕੀਤਾ ਜਾਣਾ ਹੈ ਤੇ ਲੋਕਾਂ ਨੂੰ ਸ਼੍ਰੇਸ਼ਠ ਸਿਹਤ ਦੇ ਵੱਲ ਕਦਮ ਵਧਾਉਣ ਲਈ ਪ੍ਰੋਤਸਾਹਿਤ ਕੀਤਾ ਜਾਣਾ ਹੋਵੇਗਾ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਸਾਨੂੰ ਵਿਸ਼ਵ ਬਾਈਸਾਈਕਲ ਦਿਵਸ ਨੂੰ ਮਹਿਜ਼ ਇੱਕ ਸੰਕੇਤਕ ਕਵਾਇਦ ਦੇ ਰੂਪ ਵਿੱਚ ਨਹੀਂ ਦੇਖਣਾ ਚਾਹੀਦਾ ਹੈ ਤੇ ਉਨ੍ਹਾਂ ਨੇ ਕਿਹਾ ਕਿ ਇਹ ਦੋ ਸਭ ਤੋਂ ਵੱਡੀਆਂ ਸਮੱਸਿਆਵਾਂ ਦਾ ਸਮਾਧਾਨ ਪ੍ਰਸਤੁਤ ਕਰਦਾ ਹੈ ਜਿਵੇਂ ਵਧਦਾ ਵਾਤਾਵਰਣ ਪ੍ਰਦੂਸ਼ਣ ਤੇ ਜੀਵਨਸ਼ੈਲੀ ਵਿੱਚ ਪਰਿਵਰਤਨ ਨਾਲ ਵਧਦੇ ਰੋਗ। ਵਿਪਰੀਤ ਸਿਹਤ ਪਰਿਣਾਮਾਂ ਨੂੰ ਘੱਟ ਕਰਨ ਵਿੱਚ ਸਾਈਕਲ ਚਲਾਉਣ ਨਾਲ ਬਹੁਤ ਸਹਾਇਤਾ ਮਿਲੇਗੀ। ਉਨ੍ਹਾਂ ਕਿਹਾ ਕੈਲਰੀਆਂ ਜਲਾਉਣ, ਮਾਸਪੇਸ਼ੀਆਂ ਨੂੰ ਬਲ, ਪ੍ਰਦਾਨ ਕਰਨ ਤੇ ਸਿਹਤ ਨੂੰ ਪ੍ਰੋਤਸਾਹਨ ਦੇਣ ਦੇ ਇਲਾਵਾ ਪ੍ਰਤੀਦਿਨ ਸਾਈਕਲ ਚਲਾਉਣਾ ਦਿਲ ਦੀਆਂ ਬਿਮਾਰੀਆਂ ਤੇ ਕੈਂਸਰ ਦੇ ਖ਼ਤਰੇ ਨੂੰ ਵੀ ਘੱਟ ਕਰ ਦੇਵੇਗਾ।

    ਉਪ ਰਾਸ਼ਟਰਪਤੀ ਨੇ ਰਾਸ਼ਟਰੀ ਰਾਜਧਾਨੀ ਵਿੱਚ ਪਬਲਿਕ ਬਾਈਕ ਸ਼ੇਅਰਿੰਗ ਲਈ ਸਮਾਰਟ ਸਾਈਕਲ ਸਟੇਸ਼ਨ ਦੀ ਸ਼ੁਰੂਆਤ ਕਰਨ ਲਈ ਐੱਨਡੀਐੱਮਸੀ ਅਧਿਕਾਰੀਆਂ ਨੂੰ ਵਧਾਈਆਂ ਵੀ ਦਿੱਤੀਆਂ ਤੇ ਕਿਹਾ ਕਿ ਦੇਸ਼ ਵਿੱਚ ਹੋਰ ਸਥਾਨਾਂ ‘ਤੇ ਇਸ ਪ੍ਰਕਾਰ ਦੀ ਪਹਿਲ ਕੀਤੇ ਜਾਣ ਦੀ ਜ਼ਰੂਰਤ ਹੈ ਤੇ ਵਿਸ਼ੇਸ਼ ਕਰਕੇ ਨੌਜਵਾਨਾਂ ਨੂੰ ਅਜਿਹੀਆਂ ਸੁਵਿਧਾਵਾਂ ਦਾ ਪੂਰਨ ਉਪਯੋਗ ਕਰਨਾ ਚਾਹੀਦਾ ਹੈ।


    ****

    
    
    (Release ID: 1534267) Visitor Counter : 2