      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਮੌਲਾਨਾ ਅਬੁਲ ਕਲਾਮ ਆਜ਼ਾਦ ਟ੍ਰਾਫੀ ਲਈ ਸੰਸ਼ੋਧਿਤ ਦਿਸ਼ਾ ਨਿਰਦੇਸ਼
      Posted On: 08 JUN 2018 9:36AM by PIB Chandigarh


    Revised Guidelines for Maulana Abul Kalam Azad Trophy


    ਮੌਲਾਨਾ ਅਬੁਲ ਕਲਾਮ ਆਜ਼ਾਦ ਟ੍ਰਾਫੀ ਲਈ ਸੰਸ਼ੋਧਿਤ ਦਿਸ਼ਾ ਨਿਰਦੇਸ਼


    ਮੌਲਾਨਾ ਅਬੁਲ ਕਲਾਮ ਆਜ਼ਾਦ (ਮਾਕਾ) ਟ੍ਰਾਫੀ ਪ੍ਰਦਾਨ ਕਰਨ ਲਈ ਖੇਡਾਂ ਵਿੱਚ ਸਰਬਸ਼੍ਰੇਸ਼ਠ ਪ੍ਰਦਰਸ਼ਨ ਕਰਨ ਵਾਲੀਆਂ ਯੂਨੀਵਰਸਿਟੀਆਂ ਦੀ ਚੋਣ ਨੂੰ ਸੁਸੰਗਤ ਅਤੇ ਸਰਲ ਬਣਾਉਣ ਦੇ ਦ੍ਰਿਸ਼ਟੀਕੋਣ ਨਾਲ ਯੁਵਾ ਮਾਮਲੇ ਤੇ ਖੇਡ ਮੰਤਰੀ ਕਰਨਲ ਰਾਜਯਵਰਧਨ ਸਿੰਘ ਰਾਠੌੜ ਨੇ ਮਾਕਾ ਟ੍ਰਾਫੀ ਲਈ ਸੋਧੇ ਹੋਏ ਦਿਸ਼ਾ ਨਿਰਦੇਸ਼ਾਂ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਸੋਧੇ ਦਿਸ਼ਾ-ਨਿਰਦੇਸ਼ਾਂ ਤਹਿਤ ਯੂਨੀਵਰਸਿਟੀਆਂ ਤੋਂ ਅਰਜ਼ੀਆਂ ਹੁਣ ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ/ਭਾਰਤੀ ਖੇਡ ਅਥਾਰਟੀ (ਐੱਸਏਆਈ) ਵੱਲੋਂ ਲਈਆਂ ਜਾਣਗੀਆਂ ਜਿਹੜੀਆਂ ਹੁਣ ਤੱਕ ਭਾਰਤੀ ਯੂਨੀਵਰਸਿਟੀ ਐਸੋਸੀਏਸ਼ਨ (ਏਆਈਯੂ) ਵੱਲੋਂ ਲਈਆਂ ਜਾਂਦੀਆਂ ਸਨ। ਅਰਜ਼ੀਆਂ ਦੀ ਜਾਂਚ ਵੀ ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ/ਭਾਰਤੀ ਖੇਡ ਅਥਾਰਟੀ ਵੱਲੋਂ ਕੀਤੀ ਜਾਵੇਗੀ।


    ਮਾਕਾ ਟ੍ਰਾਫੀ ਲਈ ਯੂਨੀਵਰਸਿਟੀਆਂ ਦੀ ਚੋਣ ਲਈ ਅੰਕਾਂ ਦੀ ਗਣਨਾ ਦਾ ਮਾਪਦੰਡ ਵੀ ਸੰਸ਼ੋਧਿਤ ਕੀਤਾ ਗਿਆ ਹੈ ਜਿਸ ਵਿੱਚ ਯੂਨੀਵਰਸਿਟੀਆਂ ਦੇ ਵਿਦਿਆਰਥੀਆਂ ਵੱਲੋਂ ਓਲੰਪਿਕ ਖੇਡਾਂ/ਪੈਰਾ ਓਲੰਪਿਕ ਖੇਡਾਂ, ਵਿਸ਼ਵ ਕੱਪ/ ਵਿਸ਼ਵ ਚੈਂਪੀਅਨਸ਼ਿਪ, ਏਸ਼ਿਆਈ ਖੇਡਾਂ, ਏਸ਼ੀਅਨ ਕੱਪ/ਏਸ਼ੀਅਨ ਚੈਂਪਿਅਨਸ਼ਿਪ, ਕਾਮਨਵੈਲਥ ਖੇਡਾਂ, ਕਾਮਨਵੈਲਥ ਚੈਂਪਿਅਨਸ਼ਿਪ, ਯੂਨੀਵਰਸਿਟੀ ਖੇਡਾਂ, ਯੂਨੀਵਿਰਸਿਟੀ ਚੈਂਪਿਅਨਸ਼ਿਪ, ਰਾਸ਼ਟਰੀ ਯੂਨੀਵਰਸਿਟੀ ਖੇਡਾਂ, ਰਾਸ਼ਟਰੀ ਯੂਨੀਵਰਸਿਟੀ ਚੈਂਪਿਅਨਸ਼ਿਪ, ਖੇਲੋ ਭਾਰਤ ਯੂਨੀਵਰਸਿਟੀ ਖੇਡਾਂ, ਅੰਤਰ ਖੇਤਰ ਚੈਂਪਿਅਨਸ਼ਿਪਾਂ ਅਤੇ ਅੰਤਰ ਖੇਤਰੀ ਯੂਨੀਵਰਸਿਟੀ ਖੇਡਾਂ ਵਿੱਚ ਕੀਤੇ ਗਏ ਪ੍ਰਦਰਸ਼ਨਾਂ ਨੂੰ ਸ਼ਾਮਲ ਕੀਤਾ ਗਿਆ ਹੈ। ਓਵਰਆਲ ਯੂਨੀਵਰਸਿਟੀ ਜੇਤੂ ਲਈ ਪੁਰਸਕਾਰ ਦੀ ਰਾਸ਼ੀ ਵੀ 10 ਲੱਖ ਰੁਪਏ ਤੋਂ ਵਧ ਕੇ 15 ਲੱਖ ਰੁਪਏ ਕਰ ਦਿੱਤੀ ਹੈ ਅਤੇ ਪਹਿਲੀ ਅਤੇ ਦੂਜੀ ਰਨਰ-ਅਪ ਯੂਨੀਵਰਸਿਟੀਆਂ ਲਈ ਪੁਰਸਕਾਰ ਦੀ ਰਾਸ਼ੀ ਵਧਾ ਕੇ ਕ੍ਰਮਵਾਰ 5 ਲੱਖ ਰੁਪਏ ਤੋਂ 7.5 ਲੱਖ ਰੁਪਏ ਅਤੇ 3 ਲੱਖ ਰੁਪਏ ਤੋਂ 4.5 ਲੱਖ ਰੁਪਏ ਕਰ ਦਿੱਤੀ ਗਈ ਹੈ।


    ***


    

    
    (Release ID: 1534973) Visitor Counter : 1