      ਸੱਭਿਆਚਾਰ ਮੰਤਰਾਲਾ

      ‘ਵਿਰਾਸਤ ਗੋਦ ਲਓ’ (‘Adopt a Heritage’) ਯੋਜਨਾ ਤਹਿਤ 3 ਸਹਿਮਤੀ ਪੱਤਰਾਂ ‘ਤੇ ਹਸਤਾਖਰ ਹੋਏ ਹਨ ਅਤੇ 6 ਅਗਲੇ ਪੜਾਅ ‘ਤੇ ਹਨ – ਸੱਭਿਆਚਾਰ ਮੰਤਰਾਲਾ
      Posted On: 19 JUN 2018 4:34PM by PIB Chandigarh


    3 MoUs signed and 6 at an advanced stage under ‘Adopt a Heritage’ Scheme: Culture Ministry


    ‘ਵਿਰਾਸਤ ਗੋਦ ਲਓ’ ( ‘Adopt a Heritage’ ) ਯੋਜਨਾ ਤਹਿਤ 3 ਸਹਿਮਤੀ ਪੱਤਰਾਂ ‘ਤੇ ਹਸਤਾਖਰ ਹੋਏ ਹਨ ਅਤੇ 6 ਅਗਲੇ ਪੜਾਅ ‘ਤੇ ਹਨ – ਸੱਭਿਆਚਾਰ ਮੰਤਰਾਲਾ


    ਲਾਲ ਕਿਲ੍ਹੇ ਨਾਲ ਸਬੰਧਤ ਸਹਿਮਤੀ ਪੱਤਰ ਬਾਰੇ ਹਾਲ ਹੀ ਵਿੱਚ ਮੀਡੀਆ ਵਿੱਚ ਪ੍ਰਸਾਰਿਤ ਕੀਤੀਆਂ ਗਈਆਂ ਕੁਝ ਰਿਪੋਰਟਾਂ ਦੇ ਜਵਾਬ ਵਿੱਚ, ਸੱਭਿਆਚਾਰ ਮੰਤਰਾਲੇ ਨੇ ਸਪੱਸ਼ਟ ਕੀਤਾ ਹੈ ਕਿ ਸਰਕਾਰ ਦੀ ‘ਵਿਰਾਸਤ ਗੋਦ ਲਓ’ ( ‘Adopt a Heritage’ ) ਯੋਜਨਾ ਵਧੀਆ ਕਾਰਜ ਕਰ ਰਹੀ ਹੈ। ਇਸ ਯੋਜਨਾ ਨੂੰ ਸੈਰ-ਸਪਾਟਾ ਮੰਤਰਾਲਾ, ਸੱਭਿਆਚਾਰ ਮੰਤਰਾਲਾ ਅਤੇ ਭਾਰਤੀ ਪੁਰਾਤੱਤਵ ਸਰਵੇਖਣ ( Archaeological Survey of India ) ਵੱਲੋਂ ਲਾਗੂ ਕੀਤਾ ਜਾ ਰਿਹਾ ਹੈ। ਸੱਭਿਆਚਾਰ ਮੰਤਰਾਲੇ ਦੇ ਸਕੱਤਰ ਸ਼੍ਰੀ ਰਾਘਵੇਂਦਰ ਸਿੰਘ ਨੇ ਅੱਜ ਕਿਹਾ ਕਿ ‘ਵਿਰਾਸਤ ਗੋਦ ਲਓ’ ਯੋਜਨਾ ਤਹਿਤ ਤਿੰਨ ਸਹਿਮਤੀ ਪੱਤਰਾਂ ‘ਤੇ ਪਹਿਲਾਂ ਹੀ ਹਸਤਾਖਰ ਕੀਤੇ ਜਾ ਚੁੱਕੇ ਹਨ ਅਤੇ ਛੇ ਅਗਲੇ ਪੜਾਅ ‘ਤੇ ਹਨ ਅਤੇ ਯੋਜਨਾ ਤਹਿਤ ਕਵਰੇਜ ਲਈ 31 ਹੋਰ ਆਦਰਸ਼ ਸਮਾਰਕ ਸ਼ਾਮਲ ਕੀਤੇ ਗਏ ਹਨ। ਪ੍ਰੋਜੈਕਟ ਦਾ ਉਦੇਸ਼ ‘‘ ਜ਼ਿੰਮੇਵਾਰ ਸੈਰ-ਸਪਾਟਾ’’ ( responsible tourism ) ਨੂੰ ਪ੍ਰਭਾਵੀਸ਼ਾਲੀ ਢੰਗ ਨਾਲ ਹੁਲਾਰਾ ਦੇਣ ਲਈ ਸਾਰੇ ਹਿੱਸੇਦਾਰਾਂ ਦਰਮਿਆਨ ਤਾਲਮੇਲ ਵਿਕਸਿਤ ਕਰਨਾ ਹੈ।


    ਯੋਜਨਾਵਾਂ ਦਾ ਉਦੇਸ਼ ਜਨਤਕ ਖੇਤਰ ਦੀਆਂ ਕੰਪਨੀਆਂ, ਨਿਜੀ ਖੇਤਰ ਦੀਆਂ ਕੰਪਨੀਆਂ ਅਤੇ ਕਾਰਪੋਰੇਟ ਜਗਤ ਨੂੰ ਸ਼ਾਮਲ ਕਰਕੇ ਦੇਸ਼ ਦੀਆਂ ਵਿਰਾਸਤੀ ਥਾਵਾਂ ਦਾ ਵਿਕਾਸ, ਸੰਚਾਲਨ ਅਤੇ ਰੱਖ-ਰਖਾਅ ਕਰਕੇ ਸੈਲਾਨੀਆਂ ਨੂੰ ਵਿਸ਼ਵ ਪੱਧਰੀ ਸੁਵਿਧਾਵਾਂ ਪ੍ਰਦਾਨ ਕਰਨਾ ਹੈ ਅਤੇ ਸੰਚਾਲਨ ਅਤੇ ਰੱਖ-ਰਖਾਅ ਰਾਹੀਂ ਸਾਡੀਆਂ ਵਿਰਾਸਤਾਂ ਅਤੇ ਸੈਲਾਨੀ ਥਾਵਾਂ ਨੂੰ ਹੋਰ ਵਧੇਰੇ ਉੱਨਤ ਬਣਾਉਣ ਦੀ ਜ਼ਿੰਮੇਦਾਰੀ ਲੇਣਾ ਹੈ।


    ਇਹ ਪ੍ਰੋਜੈਕਟ ਮੁੱਖ ਰੂਪ ਵਿੱਚ ਬੁਨਿਆਦੀ ਸੁਵਿਧਾਵਾਂ ਪ੍ਰਦਾਨ ਕਰਨ ‘ਤੇ ਕੇਂਦਰਿਤ ਹੈ ਜਿਸ ਵਿੱਚ ਸਵੱਛਤਾ, ਜਨਤਕ ਸੁਵਿਧਾਵਾਂ, ਪੇਅਜਲ, ਦਿੱਵਯਾਗਾਂ ਅਤੇ ਸੀਨੀਅਰ ਨਾਗਰਿਕਾਂ ਨੂੰ ਸੁਵਿਧਾ, ਮਿਆਰੀਕ੍ਰਿਤ ਸੰਕੇਤ, ( standardized signage ), ਰੋਸ਼ਨੀ ਅਤੇ ਨਿਗਰਾਨੀ ਪ੍ਰਣਾਲੀ, ਰਾਤ ਵਿੱਚ ਦੇਖਣ ਦੀ ਸੁਵਿਧਾ, ਸੈਰ-ਸਪਾਟਾ ਸੁਵਿਧਾ ਕੇਂਦਰ ਅਤੇ ਇੱਕ ਉੱਨਤ ਸੈਰ-ਸਪਾਟੇ ਦਾ ਅਨੁਭਵ ਪ੍ਰਦਾਨ ਕਰਨਾ ਹੈ ਤਾਂਕਿ ਇਨ੍ਹਾਂ ਵਿਰਾਸਤੀ ਥਾਵਾਂ ਦੇ ਪ੍ਰਤੀ ਘਰੇਲੂ ਅਤੇ ਵਿਦੇਸ਼ੀ ਦੋਵੇਂ ਤਰ੍ਹਾਂ ਦੇ ਸੈਲਾਨੀ ਜ਼ਿਆਦਾ ਤੋਂ ਜ਼ਿਆਦਾ ਅਕਰਸ਼ਿਤ ਹੋ ਸਕਣ।


    *****


    

    
    (Release ID: 1536159) Visitor Counter : 1