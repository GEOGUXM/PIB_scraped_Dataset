      ਜਹਾਜ਼ਰਾਨੀ ਮੰਤਰਾਲਾ

      ਪ੍ਰਮੁੱਖ ਬੰਦਰਗਾਹਾਂ ਨੇ ਅਪ੍ਰੈਲ ਤੋਂ ਮਈ, 2017 ਦੀ ਤੁਲਨਾ ਵਿੱਚ ਅਪ੍ਰੈਲ ਤੋਂ ਮਈ, 2018 ਵਿੱਚ 2.41 % ਦਾ , ਸਕਾਰਾਤਮਕ ਵਾਧਾ ਦਰਜ ਕੀਤਾ
      Posted On: 08 JUN 2018 5:02PM by PIB Chandigarh


    ਭਾਰਤ ਦੀਆਂ ਪ੍ਰਮੁੱਖ ਬੰਦਰਗਾਹਾਂ ਨੇ ਅਪ੍ਰੈਲ ਤੋਂ ਮਈ 2018 ਦੌਰਾਨ 2.41 % ਦਾ ਵਾਧਾ ਦਰਜ ਕੀਤਾ ਹੈ ਅਤੇ ਇਸ ਮਿਆਦ ਦੌਰਾਨ ਕੁੱਲ ਮਿਲਾ ਕੇ 116.26 ਮਿਲੀਅਨ ਟਨ ਕਾਰਗੋ ਦਾ ਸੰਚਾਲਨ ਕੀਤਾ, ਜਦੋਂ ਕਿ ਪਿਛਲੇ ਵਰ੍ਹੇ ਦੀ ਇਸੇ ਮਿਆਦ ਵਿੱਚ 113.52 ਮਿਲੀਅਨ ਟਨ ਕਾਰਗੋ ਦਾ ਸੰਚਾਲਨ ਹੋਇਆ ਸੀ।


    ਅਪ੍ਰੈਲ-ਮਈ 2018 ਦੌਰਾਨ 9 ਬੰਦਰਗਾਹਾਂ (ਹਲਦੀਆ ਸਹਿਤ ਕੋਲਕਾਤਾ, ਪਾਰਾਦੀਪ, ਵਿਸ਼ਾਖਾਪਟਨਮ, ਕਾਮਾਰਜਾਰ, ਚੇਨਈ, ਕੋਚੀ, ਨਿਊ ਮੰਗਲੌਰ, ਜੇਐੱਨਪੀਟੀ ਅਤੇ ਦੀਨਦਿਆਲ ਨੇ ਕੁੱਲ ਟ੍ਰੈਫਿਕ ਵਿੱਚ ਵਾਧਾ ਦਰਜ ਕੀਤਾ ਹੈ।


    ਪ੍ਰਮੁੱਖ ਬੰਦਰਗਾਹਾਂ ’ਤੇ ਸੰਚਾਲਤ ਕਾਰਗੋ ਟ੍ਰੈਫਿਕ:


    ਕਾਮਾਰਜਾਰ ਬੰਦਰਗਾਹ ਨੇ ਸਭ ਤੋਂ ਜ਼ਿਆਦਾ ਵਾਧਾ (11.69 %) ਦਰਜ ਕੀਤਾ । ਇਸ ਤੋਂ ਬਾਅਦ ਹਲਦੀਆ ਸਹਿਤ ਕੋਲਕਾਤਾ (11.33%), ਕੋਚੀਨ (8.70%), ਪਾਰਾਦੀਪ (7.61% ਅਤੇ ਨਿਊ ਮੰਗਲੌਰ (6.66%) ਦਾ ਨੰਬਰ ਆਉਂਦਾ ਹੈ।


    · ਕਾਮਾਰਜਾਰ ਬੰਦਰਗਾਹ ਦਾ ਵਾਧਾ ਮੁੱਖ ਤੌਰ ’ਤੇ ਹੋਰ ਵੱਖ-ਵੱਖ ਕਾਰਗੋ ਵਿੱਚ 28.16%, ਹੋਰ ਤਰਲ ਪਦਾਰਥਾਂ ਵਿੱਚ 16.67%, ਥਰਮਲ ਅਤੇ ਸਟੀਮ ਕੋਕ ਵਿੱਚ 6.64% ਅਤੇ ਪੀਓਐੱਲ ਵਿੱਚ 5.99% ਵਾਧੇ ਦੀ ਵਜ੍ਹਾ ਨਾਲ ਹੋਈ।


    · ਕੋਲਕਾਤਾ ਬੰਦਰਗਾਹ ਵਿੱਚ ਕੁੱਲ ਵਾਧਾ 11.33% ਦਰਜ ਕੀਤਾ ਗਿਆ । ਕੋਲਕਾਤਾ ਡੌਕ ਸਿਸਟਮ (ਕੇਡੀਐੱਮ) ਨੇ 2.00% ਯਾਤਰਾ ਵਾਧਾ ਦਰਜ ਕੀਤਾ, ਜਦੋਂ ਕਿ ਹਲਦੀਆ ਡੌਕ ਕੰਪਲੈਕਸ (ਐੱਚਡੀਸੀ) ਨੇ 15.64% ਦਾ ਧਨਾਤਮਕ ਵਾਧਾ ਦਰਜ ਕੀਤਾ, ਜੋ ਸਾਰੀਆਂ ਪ੍ਰਮੁੱਖ ਬੰਦਰਗਾਹਾਂ ਵਿੱਚ ਸਭ ਤੋਂ ਜ਼ਿਆਦਾ ਹੈ।


    · ਅਪ੍ਰੈਲ-ਮਈ, 2018 ਦੌਰਾਨ ਦੀਨ ਦਿਆਲ (ਕਾਂਡਲਾ) ਬੰਦਰਗਾਹ ਨੇ ਸਭ ਤੋਂ ਜ਼ਿਆਦਾ ਟ੍ਰੈਫਿਕ 19.66 ਮਿਲੀਅਨ ਟਨ (16.91% ਹਿੱਸੇਦਾਰੀ) ਦਾ ਸੰਚਾਲਨ ਕੀਤਾ। ਇਸ ਤੋਂ ਬਾਅਦ 17.43 ਮਿਲੀਅਨ ਟਨ (14.99% ਹਿੱਸੇਦਾਰੀ) ਨਾਲ ਪਾਰਾਦੀਪ, 11.70 ਮਿਲੀਅਨ ਟਨ (10.07% ਹਿੱਸੇਦਾਰੀ) ਨਾਲ ਜੇਐੱਨਪੀਟੀ, 10.60 ਮਿਲੀਅਨ ਟਨ (9.12 ਪ੍ਰਤੀਸ਼ਤ ਹਿੱਸੇਦਾਰੀ) ਨਾਲ ਵਿਸ਼ਾਖਾਪਟਨਮ ਅਤੇ ਮੁੰਬਈ 10.16 ਮਿਲੀਅਨ ਟਨ (8.74% ਹਿੱਸੇਦਾਰੀ) ਦਾ ਨੰਬਰ ਆਉਂਦਾ ਹੈ। ਕੁੱਲ ਮਿਲਾ ਕੇ ਇਨ੍ਹਾਂ ਪੰਜਾਂ ਬੰਦਰਗਾਹਾਂ ਨੇ ਪ੍ਰਮੁੱਖ ਬੰਦਰਗਾਹ ਟ੍ਰੈਫਿਕ ਦੇ ਲਗਭਗ 60% ਦਾ ਸੰਚਾਲਨ ਕੀਤਾ।


    · ਜਿਣਸ-ਵਾਰ ਸਭ ਤੋਂ ਜ਼ਿਆਦਾ ਹਿੱਸੇਦਾਰੀ ਪੀਓਐੱਲ ਦੀ ਰਹੀ (29.54%)। ਇਸ ਤੋਂ ਬਾਅਦ ਕੰਟੇਨਰ (20.36%), ਥਰਮਲ ਅਤੇ ਸਟੀਮ ਕੋਲ (16.58%), ਹੋਰ ਵੱਖ-ਵੱਖ ਕਾਰਗੋ (12.63%), ਕੁੱਕਿੰਗ ਅਤੇ ਹੋਰ ਕੋਲ (7.70%), ਕੱਚੇ ਲੋਹੇ ਅਤੇ ਛੱਰੇ (6.63%), ਹੋਰ ਤਰਲ ਪਦਾਰਥ (4.20%), ਤਿਆਰ ਖਾਦਾਂ (1.34%) ਅਤੇ ਐੱਫਆਰਐੱਮ (1.03%) ਦਾ ਨੰਬਰ ਆਉਂਦਾ ਹੈ।


    ਵਧੇਰੇ ਜਾਣਕਾਰੀ ਲਈ ਹੇਠਲੇ ਲਿੰਕ ’ਤੇ ਕਲਿੱਕ ਕਰੋ :


    For details please click the link below


    

    
    (Release ID: 1534985) Visitor Counter : 1