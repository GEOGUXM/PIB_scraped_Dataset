      ਉੱਤਰ-ਪੂਰਬੀ ਖੇਤਰ ਵਿਕਾਸ ਮੰਤਰਾਲਾ

      ਮਿਜ਼ੋਰਮ ਚਕਮਾ ਖ਼ੁਦਮੁਖਤਾਰ ਜ਼ਿਲ੍ਹਾ ਪਰਿਸ਼ਦ ਪ੍ਰਮੁੱਖ ਨੇ ਉੱਤਰੀ-ਪੂਰਬੀ ਵਿਕਾਸ ਮੰਤਰੀ ਡਾ. ਜਿਤੇਂਦਰ ਸਿੰਘ ਨਾਲ ਮੁਲਾਕਾਤ ਕੀਤੀ
      Posted On: 18 JUN 2018 5:53PM by PIB Chandigarh


    Mizoram Chakma Autonomous Council Chief calls on DoNER Minister Dr Jitendra Singh

                                                                                                                                                                                                                                                                                                                                                         
                                                                                                                                                                                                                                                                                                                                                         
ਮਿਜ਼ੋਰਮ ਚਕਮਾ ਖ਼ੁਦਮੁਖਤਾਰ ਜ਼ਿਲ੍ਹਾ ਪਰਿਸ਼ਦ ਪ੍ਰਮੁੱਖ ਨੇ ਉੱਤਰੀ-ਪੂਰਬੀ ਵਿਕਾਸ ਮੰਤਰੀ ਡਾ. ਜਿਤੇਂਦਰ ਸਿੰਘ ਨਾਲ ਮੁਲਾਕਾਤ ਕੀਤੀ                                                                                                                                                                                                                                                  
                                                                                                                                                                                                                                                                                                                                                         
                                                                                                                                                                                                                                                                                                                                                         
                                                                                                                                                                                                                                                                                                                                                         
ਮਿਜ਼ੋਰਮ ਚਕਮਾ ਖ਼ੁਦਮੁਖਤਾਰ ਜ਼ਿਲ੍ਹਾ ਪਰਿਸ਼ਦ (ਸੀਏਡੀਸੀ) ਦੇ ਮੁੱਖ ਕਾਰਜਕਾਰੀ ਸ਼੍ਰੀ ਸ਼ਾਂਤੀ ਜੀਵਨ ਚਕਮਾ ਨੇ ਕੇਂਦਰੀ ਉੱਤਰੀ-ਪੂਰਬੀ ਖੇਤਰ ਵਿਕਾਸ ( ਸੁਤੰਤਰ ਚਾਰਜ), ਪ੍ਰਧਾਨ ਮੰਤਰੀ ਦਫਤਰ, ਅਮਲਾ, ਲੋਕ ਸ਼ਿਕਾਇਤ ਅਤੇ ਪੈਨਸ਼ਨ, ਪਰਮਾਣੂ ਊਰਜਾ ਅਤੇ ਪੁਲਾੜ ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨਾਲ ਅੱਜ ਮੁਲਾਕਾਤ ਕੀਤੀ ਅਤੇ ਚਕਮਾ ਭਾਈਚਾਰੇ ਨਾਲ ਜੁੜੀ ਸਮਾਜਿਕ, ਰਾਜਨੀਤਿਕ ਸਰੋਕਾਰਾਂ ਅਤੇ ਵਿਕਾਸ ਨਾਲ ਜੁੜੇ ਕਈ ਮੁੱਦਿਆਂ ‘ਤੇ ਚਰਚਾ ਕੀਤੀ।
                                                                                                                                                                                                                                                                                                                                                         
                                                                                                                                                                                                                                                                                                                                                         
ਬੈਠਕ ਦੌਰਾਨ ਸਰਹੱਦੀ ਖੇਤਰ ਵਿਕਾਸ ਪ੍ਰੋਗਰਾਮ (ਬੀਏਡੀਪੀ) ਤੇ ਪ੍ਰਮੁੱਖ ‘ਤੇ ਚਰਚਾ ਹੋਈ। ਚਕਮਾ ਪਰਿਸ਼ਦ ਦੀ ਮੰਗ ਹੈ ਕਿ ਗ੍ਰਹਿ ਮੰਤਰਾਲੇ ਤਹਿਤ ਬੀਏਡੀਪੀ ਨਾਲ ਜੁੜੀਆਂ ਸਭ ਯੋਜਨਾਵਾਂ ਲਾਗੂ ਕਰਨ ਅਤੇ ਯੋਜਨਾ ਬਣਾਉਣ ਵਿੱਚ ਉਸ ਦੀ ਵੀ ਹਿੱਸੇਦਾਰੀ ਹੋਵੇ। ਚਕਮਾ ਖ਼ੁਦਮੁਖਤਾਰ ਵਿਕਾਸ ਪਰਿਸ਼ਦ, ਬੰਗਲਾਦੇਸ਼ ਸਰਹੱਦ ਦੇ ਪੱਛਮ ਵਿੱਚ ਅਤੇ ਮਿਆਂਮਾਰ ਸਰਹੱਦ ਦੇ ਦੱਖਣ ਵਿੱਚ ਸਥਿਤ ਹੈ ਜੋ ਕਿ ਰਣਨੀਤਕ ਪੱਖੋਂ ਮਹੱਤਵਪੂਰਨ ਇਲਾਕੇ ਹਨ।          
                                                                                                                                                                                                                                                                                                                                                         
                                                                                                                                                                                                                                                                                                                                                         
ਸ਼੍ਰੀ ਸ਼ਾਂਤੀ ਜੀਵਨ ਨੇ ਡਾ. ਜਿਤੇਂਦਰ ਸਿੰਘ ਦੇ ਸਾਹਮਣੇ ਰਾਸ਼ਟਰੀ ਰਾਜਧਾਨੀ ਦਿੱਲੀ ਵਿੱਚ ਚਕਮਾ ਹਾਊਸ ਦੀ ਸਥਾਪਨਾ ਦਾ ਮੁੱਦਾ ਵੀ ਚੁੱਕਿਆ। ਚਕਮਾ ਖ਼ੁਦਮੁਖਤਾਰ ਪਰਿਸ਼ਦ ਲੰਮੇ ਸਮੇਂ ਤੋਂ ਨਵੀਂ ਦਿੱਲੀ ਵਿਖੇ ਚਕਮਾ ਹਾਊਸ ਕਾਇਮ ਕਰਨ ਦੀ ਮੰਗ ਕਰ ਰਹੀ ਹੈ। ਸ਼੍ਰੀ ਜੀਵਨ ਨੇ ਤਾਕੀਦ ਕੀਤੀ ਕਿ ਸਰਕਾਰ ਚਕਮਾ ਹਾਊਸ ਵਜੋਂ ਪ੍ਰਯੋਗ ਲਈ ਕਿਸੇ ਸਰਕਾਰੀ ਇਮਾਰਤ ਦੀ ਅਲਾਟਮੈਂਟ ਕਰਨ।                                                     
                                                                                                                                                                                                                                                                                                                                                         
                                                                                                                                                                                                                                                                                                                                                         
ਚਕਮਾ ਪਰਿਸ਼ਦ ਪ੍ਰਮੁੱਖ ਨੇ ਸ਼੍ਰੀ ਜਿਤੇਂਦਰ ਸਿੰਘ ਨੂੰ ਇੱਕ ਮੰਗ ਪੱਤਰ ਵੀ ਸੌਂਪਿਆ। ਡਾ. ਜਿਤੇਂਦਰ ਸਿੰਘ ਨੇ ਚਕਮਾ ਪਰਿਸ਼ਦ ਪ੍ਰਮੁੱਖ ਵੱਲੋਂ ਚੁੱਕੇ ਗਏ ਮੁੱਦਿਆਂ ਨੂੰ ਧਿਆਨਪੂਰਵਕ ਸੁਣਿਆ। ਸ਼੍ਰੀ ਸਿੰਘ ਨੇ ਕਿਹਾ ਜ਼ਿਆਦਾਤਰ ਮੁੱਦੇ ਪ੍ਰਤੱਖ ਰੂਪ ਵਿੱਚ ਉਨ੍ਹਾਂ ਦੇ ਮੰਤਰਾਲੇ ਨਾਲ ਸਬੰਧਿਤ ਨਹੀਂ ਹਨ । ਫਿਰ ਵੀ ਉਹ ਗ੍ਰਹਿ ਮੰਤਰਾਲੇ ਦੇ ਵਿਭਾਗਾਂ, ਨੀਤੀ ਆਯੋਗ ਅਤੇ ਮਿਜ਼ੋਰਮ ਰਾਜ ਸਰਕਾਰ ਦੇ ਸਾਹਮਣੇ ਇਨ੍ਹਾਂ ਮਸਲਿਆਂ ਨੂੰ ਰੱਖਣਗੇ ।    
                                                                                                                                                                                                                                                                                                                                                         
                                                                                                                                                                                                                                                                                                                                                         
****                                                                                                                                                                                                                                                                                                                                                     
                                                                                                                                                                                                                                                                                                                                                         
                                                                                                                                                                                                                                                                                                                                                         
                                                                                                                                                                                                                                                                                                                                                         
                                                                                                                                                                                                                                                                                                                                                         
                                                                                                                                                                                                                                                                                                                                                         
    
    
    (Release ID: 1535917) Visitor Counter : 2