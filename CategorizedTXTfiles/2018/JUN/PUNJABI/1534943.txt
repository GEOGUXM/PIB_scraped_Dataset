      ਜਲ ਸਪਲਾਈ ਅਤੇ ਸੈਨੀਟੇਸ਼ਨ ਮੰਤਰਾਲਾ

      ਸਵੱਛ ਭਾਰਤ ਤਹਿਤ ਗ੍ਰਾਮੀਣ ਸਵੱਛਤਾ ਕਵਰੇਜ 85% ਤੋਂ ਜ਼ਿਆਦਾ ਹੋਈ
      Posted On: 08 JUN 2018 2:17PM by PIB Chandigarh


    Rural sanitation coverage under Swachh Bharat crosses the 85% mark


    ਸਵੱਛ ਭਾਰਤ ਤਹਿਤ ਗ੍ਰਾਮੀਣ ਸਵੱਛਤਾ ਕਵਰੇਜ 85% ਤੋਂ ਜ਼ਿਆਦਾ ਹੋਈ


    ਵਿਸ਼ਵ ਦੇ ਸਭ ਤੋਂ ਵੱਡੇ ਵਿਵਹਾਰ ਪਰਿਵਰਤਨ ਪ੍ਰੋਗਰਾਮ ਸਵੱਛ ਭਾਰਤ ਮਿਸ਼ਨ ਤਹਿਤ ਭਾਰਤ ਦਾ ਗ੍ਰਾਮੀਣ ਸਵੱਛਤਾ ਕਵਰੇਜ ਵਧਕੇ 85% ਹੋ ਗਈ ਹੈ। ਗ੍ਰਾਮੀਣ ਭਾਈਚਰਿਆਂ ਨੂੰ ਸਰਗਰਮ ਬਣਾਉਣ ਕਰਕੇ ਗ੍ਰਾਮੀਣ ਭਾਰਤ ਵਿੱਚ 7.4 ਕਰੋੜ ਪਖਾਨੇ ਬਣਾਏ ਗਏ ਜਿਸ ਸਦਕਾ 3.8 ਲੱਖ ਤੋਂ ਅਧਿਕ ਪਿੰਡ ਅਤੇ 391 ਜ਼ਿਲ੍ਹੇ ਖੁਲ੍ਹੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ (ਓਡੀਐੱਫ) ਐਲਾਨੇ ਗਏ ਹਨ।


    ਇਹ ਮਹੱਤਵਪੂਰਨ ਹੈ ਕਿਉਂਕਿ ਸਵੱਛ ਭਾਰਤ ਮਿਸ਼ਨ (ਗ੍ਰਾਮੀਣ) ਤਹਿਤ ਮਿਸ਼ਨ ਲਾਂਚ ਕੀਤੇ ਜਾਣ ਦੇ ਸਮੇਂ ਤੋਂ ਕਵਰੇਜ ਵਧਕੇ ਦੁੱਗਣੀ ਤੋਂ ਜ਼ਿਆਦਾ ਹੋ ਗਈ ਹੈ।


    ਇੱਕ ਸੁਤੰਤਰ ਤਸਦੀਕ ਏਜੰਸੀ ਵੱਲੋਂ ਹਾਲ ਵਿੱਚ ਹੀ ਕੀਤੇ ਗਏ ਸਰਵੇਖਣ ਅਨੁਸਾਰ 6000 ਤੋਂ ਅਧਿਕ ਪਿੰਡਾਂ ਦੇ 90 ਹਜ਼ਾਰ ਪਰਿਵਾਰਾਂ ਵਿੱਚ ਪਖਾਨਿਆਂ ਦੀ ਵਰਤੋਂ 93.4% ਰਹੀ ਹੈ। ਭਾਰਤੀ ਗੁਣਵੱਤਾ ਪਰਿਸ਼ਦ ਵੱਲੋਂ 2017 ਵਿੱਚ ਅਤੇ ਰਾਸ਼ਟਰੀ ਨਮੂਨਾ ਤਸਦੀਕ ਸੰਗਠਨ (National Sample Survey Organization ) ਵੱਲੋਂ 2017 ਵਿੱਚ ਕਰਵਾਏ ਗਏ ਸਰਵੇਖਣਾਂ ਅਨੁਸਾਰ ਪਖਾਨਿਆਂ ਦੀ ਵਰਤੋਂ ਕ੍ਰਮਵਾਰ 91% ਅਤੇ 95% ਰਹੀ। ਇਹ ਸਫਲਤਾ ਸਵੱਛ ਭਾਰਤ ਮਿਸ਼ਨ ਤਹਿਤ ਸਵੱਛਤਾ ਲਈ ਅਲੱਗ ਦ੍ਰਿਸ਼ਟੀਕੋਣ ਅਪਨਾਉਣ ਕਾਰਨ ਮਿਲੀ ਹੈ।


    ਸਵੱਛ ਭਾਰਤ ਮਿਸ਼ਨ ਦੇਸ਼ ਦਾ ਪਹਿਲਾ ਸਵੱਛਤਾ ਪ੍ਰੋਗਰਾਮ ਹੈ, ਜਿਸ ਦਾ ਉਦੇਸ਼ ਆਊਟਪੁੱਟ (ਪਖਾਨੇ) ਦੀ ਥਾਂ ‘ਤੇ ਨਤੀਜਿਆਂ (ਓਡੀਐੱਫ) ਨੂੰ ਮਾਪਣਾ ਹੈ। ਸਵੱਛ ਭਾਰਤ ਮਿਸ਼ਨ ਦਾ ਬਲ ਜ਼ਮੀਨੀ ਪੱਧਰ ‘ਤੇ ਗ੍ਰਾਮੀਣ ਸਵੱਛਤਾ ਵਿੱਚ ਵਿਵਹਾਰ ਪਰਿਵਰਤਨ ‘ਤੇ ਹੈ। ਇਸ ਸਬੰਧ ਵਿੱਚ ਹੋਈ ਪ੍ਰਗਤੀ ਨੂੰ ਕਠੋਰਤਾ ਨਾਲ ਤਸਦੀਕ ਕੀਤਾ ਜਾਂਦਾ ਹੈ। ਸਵੱਛ ਭਾਰਤ ਮਿਸ਼ਨ ਇੱਕ ਜਨ ਅੰਦੋਲਨ ਹੈ ਅਤੇ ਜਨਤਕ ਸ਼ਮੂਲੀਅਤ ਦੇ ਕਾਰਨ ਮਿਸ਼ਨ ਤਹਿਤ ਇਸ ਦੀ ਸਫਲਤਾ ਦੇਖੀ ਜਾ ਰਹੀ ਹੈ। ਮਿਸ਼ਨ ਅਕਤੂਬਰ, 2019 ਤੱਕ ਭਾਰਤ ਨੂੰ ਓਡੀਐੱਫ ਬਣਾਉਣ ਲਈ ਨਿਰਧਾਰਿਤ ਰਾਹ ‘ਤੇ ਹੈ।

    
    
    (Release ID: 1534943) Visitor Counter : 1