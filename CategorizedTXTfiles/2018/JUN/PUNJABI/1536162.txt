      ਨੀਤੀ ਆਯੋਗ

      ਖੇਤੀਬਾੜੀ ਅਤੇ ਮਨਰੇਗਾ ਨਾਲ ਸਬੰਧਿਤ ਨੀਤੀਗਤ ਦ੍ਰਿਸ਼ਟੀਕੋਣਾਂ ਵਿੱਚ ਤਾਲਮੇਲ ਸਥਾਪਿਤ ਕਰਨ ਲਈ ਮੁੱਖ ਮੰਤਰੀਆਂ ਦਾ ਉਪ-ਸਮੂਹ ਗਠਿਤ
      Posted On: 19 JUN 2018 4:39PM by PIB Chandigarh


    Chief Ministers Subgroup Constituted to Coordinate Policy Approaches for Agriculture and MGNREGS


    ਖੇਤੀਬਾੜੀ ਅਤੇ ਮਨਰੇਗਾ ਨਾਲ ਸਬੰਧਿਤ ਨੀਤੀਗਤ ਦ੍ਰਿਸ਼ਟੀਕੋਣਾਂ ਵਿੱਚ ਤਾਲਮੇਲ ਸਥਾਪਿਤ ਕਰਨ ਲਈ ਮੁੱਖ ਮੰਤਰੀਆਂ ਦਾ ਉਪ-ਸਮੂਹ ਗਠਿਤ


    ਸਰਕਾਰ ਨੇ ਖੇਤੀਬਾੜੀ ਅਤੇ ਮਨਰੇਗਾ ਨਾਲ ਸਬੰਧਿਤ ਨੀਤੀਗਤ ਦ੍ਰਿਸ਼ਟੀਕੋਣਾਂ ਵਿੱਚ ਤਾਲਮੇਲ ਸਥਾਪਤ ਕਰਨ ਲਈ ਮੁੱਖ ਮੰਤਰੀਆਂ ਦਾ ਇੱਕ ਉਪ-ਸਮੂਹ ਸੰਗਠਿਤ ਕੀਤਾ ਹੈ। ਮੱਧ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਇਸ ਦੇ ਸੰਯੋਜਕ ਹਨ ਅਤੇ ਆਂਧਰਾ ਪ੍ਰਦੇਸ਼, ਬਿਹਾਰ, ਗੁਜਰਾਤ, ਉੱਤਰ ਪ੍ਰਦੇਸ਼, ਪੱਛਮੀ ਬੰਗਾਲ ਅਤੇ ਸਿੱਕਮ ਦੇ ਮੁੱਖ ਮੰਤਰੀ ਅਤੇ ਨੀਤੀ ਆਯੋਗ ਦੇ ਮੈਂਬਰ ਸ਼੍ਰੀ ਰਮੇਸ਼ ਚੰਦ ਇਸ ਉਪ-ਸਮੂਹ ਦੇ ਮੈਂਬਰ ਹਨ। ਸਾਲ 2022 ਤੱਕ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਸਬੰਧੀ ਪ੍ਰਧਾਨ ਮੰਤਰੀ ਦੇ ਵਿਜ਼ਨ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਹੀ ਇਸ ਉਪ-ਸਮੂਹ ਦਾ ਗਠਨ ਕੀਤਾ ਗਿਆ ਹੈ। ਇਸ ਵਿਜ਼ਨ ਨੂੰ ਸਾਕਾਰ ਕਰਨ ਲਈ ਇੱਕ ਬਹੁ-ਆਯਾਮੀ ਅਤੇ ਸਮਾਵੇਸ਼ੀ ਦ੍ਰਿਸ਼ਟੀਕੋਣ ਦੀ ਜ਼ਰੂਰਤ ਹੈ। ਨੀਤੀ ਆਯੋਗ ਦੀ (ਗਵਰਨਿੰਗ ਕੌਂਸਲ) ਦੀ ਚੌਥੀ ਬੈਠਕ 17 ਜੂਨ ਨੂੰ ਹੋਈ ਜਿਸ ਵਿੱਚ ਸਰਬ ਸੰਮਤੀ ਨਾਲ ਲਏ ਗਏ ਫੈਸਲੇ ਦੇ ਤੁਰੰਤ ਬਾਅਦ ਹੀ ਇਸ ਉਪ-ਸਮੂਹ ਦਾ ਗਠਨ ਕੀਤਾ ਗਿਆ ਹੈ। ਵਿਚਾਰ-ਵਿਮੱਰਸ਼ ਦੌਰਾਨ ਮਨਰੇਗਾ ਸਕੀਮ ਦਾ ਉਪਯੋਗ ਕਰਦਿਆਂ ਬਿਜਾਈ ਤੋਂ ਪਹਿਲਾਂ ਅਤੇ ਫ਼ਸਲ ਕਟਾਈ -ਉਪਰੰਤ ਸੁਝਾਵਾਂ ‘ਤੇ ਵਿਸ਼ੇਸ਼ ਜ਼ੋਰ ਦਿੰਦਿਆਂ ਵਿਸ਼ਿਸ਼ਟ ਦ੍ਰਿਸ਼ਟੀਕੌਣ ਪੇਸ਼ ਕਰਨ ਦਾ ਸੁਝਾਵ ਦਿੱਤਾ ਗਿਆ, ਤਾਂ ਕਿ ਅਜਿਹੀਆਂ ਟਿਕਾਊ ਸੰਪਤੀਆਂ ਦਾ ਨਿਰਮਾਣ ਕੀਤਾ ਜਾ ਸਕੇ ਜਿਸ ਨਾਲ ਕਿਸਾਨਾਂ ਦੀ ਆਮਦਨੀ ਦੁੱਗਣੀ ਹੋ ਸਕੇ ਅਤੇ ਖੇਤੀਬਾੜੀ ਖੇਤਰ ਵਿੱਚ ਮੁਸ਼ਕਲਾਂ ਘੱਟ ਹੋ ਸਕਣ।


    ਪ੍ਰਧਾਨ ਮੰਤਰੀ ਨੇ ਖੇਤੀਬਾੜੀ ਖੇਤਰ ਅਤੇ ਮਹਾਤਮਾ ਗਾਂਧੀ ਗ੍ਰਾਮੀਣ ਰੋਜ਼ਗਾਰ ਗਾਰੰਟੀ ਯੋਜਨਾ (ਐੱਮਜੀਐੱਨਆਰਈਜੀਐੱਸ) ‘ਤੇ ਇਕਸਾਰ ਨੀਤੀਗਤ ਦ੍ਰਿਸ਼ਟੀਕੋਣ ਲਈ ਸੱਤ ਮੁੱਖ ਮੰਤਰੀਆਂ ਦੇ ਉਪ-ਸਮੂਹ ਦੇ ਗਠਨ ਲਈ ਮੱਧ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਨੂੰ ਨਾਮਜ਼ਦ ਕੀਤਾ। ਇਸ ਦੇ ਬਾਅਦ ਮੁੱਖ ਮੰਤਰੀਆਂ ਦਾ ਉਪ-ਸਮੂਹ ਗਠਿਤ ਕੀਤਾ ਗਿਆ ਹੈ। ਮੱਧ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਇਸਦੇ ਸੰਯੋਜਕ ਹਨ। ਆਂਧਰਾ ਪ੍ਰਦੇਸ਼, ਬਿਹਾਰ, ਗੁਜਰਾਤ, ਉੱਤਰ ਪ੍ਰਦੇਸ਼, ਪੱਛਮੀ ਬੰਗਾਲ ਅਤੇ ਸਿੱਕਮ ਦੇ ਮੁੱਖ ਮੰਤਰੀਆਂ ਅਤੇ ਨੀਤੀ ਆਯੋਗ ਦੇ ਮੈਂਬਰ ਸ਼੍ਰੀ ਰਮੇਸ਼ ਚੰਦ ਨੂੰ ਇਸ ਉਪ-ਸਮੂਹ ਦਾ ਮੈਂਬਰ ਬਣਾਇਆ ਗਿਆ ਹੈ। ਇਸ ਉਪ-ਸਮੂਹ ਨੂੰ ਨੀਤੀ ਆਯੋਗ ਵੱਲੋਂ ਜ਼ਰੂਰੀ ਸਹਾਇਤਾ ਪ੍ਰਦਾਨ ਕੀਤੀ ਜਾਵੇਗੀ।


    ਉਪਰੋਕਤ ਉਪ-ਸਮੂਹ ਦੇ ਵਿਚਾਰ ਲਈ ਵਿਸ਼ਿਆਂ ਨੂੰ ਨਿਮਨ ਅਨੁਸਾਰ ਤੈਅ ਕੀਤਾ ਗਿਆ ਹੈ:


    1. ਬਿਜਾਈ ਤੋਂ ਪਹਿਲਾਂ ਅਤੇ ਫ਼ਸਲ ਕਟਾਈ ਉਪਰੰਤ ਦੋਵਾਂ ਲਈ ਹੀ ਰਾਜ ਵਿਸ਼ਿਸਟ ਉਪਾਵਾਂ ਦੇ ਵਿਆਪਕ ਵਿਕਲਪ ਸੁਝਾਉਣ, ਤਾਂਕਿ ਆਮਦਨੀ, ਜਲ ਸੰਭਾਲ ਅਤੇ ਕੂੜੇ ਤੋਂ ਧਨ ‘ਤੇ ਦਿੱਤੇ ਜਾ ਰਹੇ ਵਿਸ਼ੇਸ਼ ਜ਼ੋਰ ਨੂੰ ਹੋਰ ਵਧਾਇਆ ਜਾ ਸਕੇ।


    2. ਮਨਰੇਗਾ ਤਹਿਤ ਵੱਖ-ਵੱਖ ਕਾਰਜਾਂ ਨੂੰ ਵਰ੍ਹੇ 2022 ਤੱਕ ਕਿਸਾਨਾਂ ਦੀ ਆਮਦਨੀ ਦੁਗਣੀ ਕਰਨ ਦੇ ਟੀਚੇ ਦੀ ਪ੍ਰਾਪਤੀ ਨਾਲ ਜੁੜੀਆਂ ਜ਼ਰੂਰਤਾਂ ਨੂੰ ਪੂਰੀ ਤਰ੍ਹਾਂ ਵਿਵਸਥਿਤ ਕਰਨਾ।

      * ਮਨਰੇਗਾ ਨਾਲ ਜੁੜੀ ਵਿਸ਼ਿਸਟ ਸੁਝਾਵਾਂ ‘ਤੇ ਅਜਿਹੀਆਂ ਸਿਫ਼ਰਸ਼ਾਂ ਪੇਸ਼ ਕਰਨ ਜਿਸ ਨਾਲ ਖੇਤੀਬਾੜੀ ਖੇਤਰ ਵਿੱਚ ਮੁਸ਼ਕਲਾਂ ਘੱਟ ਹੋ ਸਕਣ। ਇਨ੍ਹਾਂ ਵਿੱਚ ਕੰਮ ਦੀ ਉਪਲੱਬਧਤਾ, ਮਜ਼ਦੂਰੀ ਦੀਆਂ ਦਰਾਂ, ਸੀਜਨ ਵਿਸ਼ੇਸ ਕੰਮ, ਆਦਿ ਨਾਲ ਸਬੰਧਿਤ ਸਮੱਸਿਆਵਾਂ ਸ਼ਾਮਲ ਹਨ।
      * 1. ਵਿਸ਼ੇਸ ਕਰਕੇ ਅਨੁਸੂਚਿਤ ਜਾਤੀਆਂ/ਅਨੁਸੂਚਿਤ ਜਨਜਾਤੀਆਂ ਦੇ ਪਰਿਵਾਰਾਂ ਨਾਲ ਜੁੜੇ ਛੋਟੇ ਅਤੇ ਸਰਹੱਦੀ ਕਿਸਾਨਾਂ ਦੇ ਰੋਜ਼ਗਾਰ ਵਿੱਚ ਵਿਭਿੰਨਤਾ ਦੇ ਨਾਲ-ਨਾਲ ਵਿਕਾਸ ਲਈ ਇੱਕ ਰੋਜ਼ਗਾਰ ਸਰੋਤ ਦੇ ਤੌਰ ‘ਤੇ ਮਨਰੇਗਾ ਦੀਆਂ ਸੰਭਾਵਨਾਵਾਂ ਲੱਭਣਾ ।

    ਰੋਜ਼ਗਾਰ ਲਈ ਸੰਸਾਧਨਾਂ ਦੀ ਬਿਹਤਰ ਵਰਤੋਂ ਸੁਨਿਸ਼ਚਤ ਕਰਨ ਲਈ ਮਨਰੇਗਾ ਅਤੇ ਮਹਿਲਾ ਸਵੈ ਸਹਾਇਤਾ ਸਮੂਹਾਂ (ਐੱਸਐੱਚਜੀ), ਉਤਪਾਦਕ ਸਮੂਹਾਂ ਅਤੇ ਉਤਪਾਦ ਕੰਪਨੀਆਂ ਨਾਲ ਜੁੜੇ ਰੋਜ਼ਗਾਰ ‘ਤੇ ਵਿਸ਼ੇਸ ਜ਼ੋਰ ਨਾਲ ਉਚਿਤ ਤਾਲਮੇਲ ਸਥਾਪਤ ਕਰਨ ਦੇ ਤਰੀਕੇ ਦੱਸਣਾ।


    4. ਫੰਡ ਦਾ ਉਚਿਤ ਉਪਯੋਗ, ਕੁਸ਼ਲਤਾ, ਪ੍ਰਭਾਵਸ਼ੀਵਲਤਾ ਅਤੇ ਨਿਰੰਤਰਤਾ ਸੁਨਿਸ਼ਚਤ ਕਰਨ ਲਈ ਵੱਖ-ਵੱਖ ਵਿਭਾਗਾਂ ਵਿੱਚ ਪ੍ਰੋਗਰਾਮ ਸਬੰਧੀ ਸੰਸਾਧਨਾਂ ਦੇ ਸਫਲ ਤਾਲਮੇਲ ਦੀਆਂ ਸੰਭਾਵਨਾਵਾਂ ਲੱਭਣਾ।


    ਉਪਰੋਕਤ ਉਪ-ਸਮੂਹ ਆਪਣੇ ਗਠਨ ਦੀ ਤਾਰੀਖ ਦੇ ਤਿੰਨ ਮਹੀਨਿਆਂ ਅੰਦਰ ਰਿਪੋਰਟ ਪੇਸ਼ ਕਰ ਦੇਵੇਗਾ । ਮੱਧ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਦੀ ਸਹੂਲਤ ਦੇ ਅਨੁਸਾਰ ਹੀ ਇਸ ਉਪ-ਸਮੂਹ ਦੀ ਪਹਿਲੀ ਬੈਠਕ ਅਗਲੇ ਮਹੀਨੇ ਹੋਣ ਦੀ ਸੰਭਵਨਾ ਹੈ।

    
    
    (Release ID: 1536162) Visitor Counter : 1
    
    
    
    
    

*