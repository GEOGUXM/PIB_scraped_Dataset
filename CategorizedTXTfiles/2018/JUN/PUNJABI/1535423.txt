      ਇਸਪਾਤ ਮੰਤਰਾਲਾ

      ਓਡੀਸ਼ਾ 100 ਮਿਲੀਅਨ ਟਨ ਸਟੀਲ ਦਾ ਉਤਪਦਾਨ ਕਰ ਸਕਦਾ ਹੈ : ਇਸਪਾਤ ਮੰਤਰੀ
      Posted On: 13 JUN 2018 11:28AM by PIB Chandigarh


    Odisha can produce 100 million tonnes of steel: Steel Minister


    ਓਡੀਸ਼ਾ 100 ਮਿਲੀਅਨ ਟਨ ਸਟੀਲ ਦਾ ਉਤਪਦਾਨ ਕਰ ਸਕਦਾ ਹੈ : ਇਸਪਾਤ ਮੰਤਰੀ


    ਕੇਂਦਰੀ ਇਸਪਾਤ ਮੰਤਰੀ ਚੌਧਰੀ ਬੀਰੇਂਦਰ ਸਿੰਘ ਨੇ 12 ਜੂਨ, 2018 ਨੂੰ ਕਲਿੰਗਾਨਗਰ ( Kalinganagar ) ਦਾ ਦੌਰਾ ਕੀਤਾ ਅਤੇ ਓਡੀਸ਼ਾ ਰਾਜ ਵਿੱਚ ਸਥਿਤ ਮੁੱਖ ਇਸਪਾਤ ਉਤਪਾਦਨ ਕਰਨ ਵਾਲੀਆਂ ਇਕਾਈਆਂ ਦੇ ਮੈਨੇਜਿੰਗ ਡਾਈਰੈਕਟਰਾਂ ਅਤੇ ਮੁੱਖ ਕਾਰਜਕਾਰੀ ਅਧਿਕਾਰੀਆਂ ਦੇ ਨਾਲ ਗੱਲਬਾਤ ਕੀਤੀ। ਚੌਧਰੀ ਬੀਰੇਂਦਰ ਸਿੰਘ ਨੇ ਕਿਹਾ ਕਿ ਭਾਰਤ ਦੁਨੀਆ ਵਿੱਚ ਦੂਜਾ ਸਭ ਤੋਂ ਵੱਡਾ ਇਸਪਾਤ ਉਤਪਾਦਨ ਕਰਨ ਵਾਲਾ ਦੇਸ਼ ਬਣ ਗਿਆ ਹੈ। ਵਿੱਤ ਵਰ੍ਹੇ 2017-18 ਵਿੱਚ ਭਾਰਤ ਨੇ 100 ਮਿਲੀਅਨ ਟਨ ਤੋਂ ਜ਼ਿਆਦਾ ਸਟੀਲ ਦਾ ਉਤਪਾਦਨ ਕੀਤਾ। ਭਾਰਤ ਸਰਕਾਰ ਵੱਲੋਂ ਵੱਖ-ਵੱਖ ਨੀਤੀਆਂ ਵਿੱਚ ਬਦਲਾਅ ਕਾਰਨ ਇਸਪਾਤ ਉਦਯੋਗ ਵਰ੍ਹੇ 2014-15 ਅਤੇ 2015-16 ਦੌਰਾਨ ਕਠਿਨਾਈਆਂ ਦਾ ਸਾਹਮਣਾ ਕਰਕੇ ਇਨ੍ਹਾਂ ਤੋਂ ਬਾਹਰ ਨਿਕਲ ਆਇਆ ਹੈ। ਰਾਸ਼ਟਰੀ ਇਸਪਾਤ ਨੀਤੀ ਅਤੇ ਡੀਐੱਮਆਈ ਤੇ ਐੱਸਪੀ ਨੀਤੀ ਨੂੰ ਵਰ੍ਹੇ 2017 ਵਿੱਚ ਅਧਿਸੂਚਿਤ ਕੀਤਾ ਗਿਆ ਸੀ। ਜਿਸ ਨਾਲ ਘਰੇਲੂ ਉਦਯੋਗ ਨੂੰ ਪ੍ਰੋਤਸਾਹਨ ਮਿਲਿਆ।


    Union Minister of Steel interacting with MDs/CEOs of major steel producing units in Kalinganagar, Odisha


    ਓਡੀਸ਼ਾ ਦੇਸ਼ ਦਾ ਸਟੀਲ ਉਤਪਾਦਨ ਕਰਨ ਵਾਲਾ ਮੁੱਖ ਰਾਜ ਹੈ, ਜੋ ਦੇਸ਼ ਵਿੱਚ ਅੱਧੇ ਤੋਂ ਜ਼ਿਆਦਾ ਸਟੀਲ ਦਾ ਉਤਪਾਦਨ ਕਰਦਾ ਹੈ। ਓਡੀਸ਼ਾ ਖਣਿਜ ਅਤੇ ਖਾਣਾਂ ਦੇ ਖੇਤਰ ਵਿੱਚ ਧਨੀ ਹੈ। ਓਡੀਸ਼ਾ ਵਰ੍ਹੇ 2030-31 ਤੱਕ ਲਈ ਰਾਸ਼ਟਰੀ ਇਸਪਾਤ ਨੀਤੀ ਵਿੱਚ ਦਰਜ 300 ਮਿਲੀਅਨ ਟਨ ਉਤਪਾਦਨ ਵਿੱਚੋਂ 100 ਮਿਲੀਅਨ ਟਨ ਸਟੀਲ ਉਤਪਾਦਨ ਦੀ ਸਮਰੱਥਾ ਰੱਖਦਾ ਹੈ। ਕਲਿੰਗਾਨਗਰ ( Kalinganagar ) ਮੁੱਖ ਉਦਯੋਗਿਕ ਕੇਂਦਰ ਹੈ। ਲਗਭਗ 15 ਸਟੀਲ ਪਲਾਂਟ ਇਸ ਖੇਤਰ ਵਿੱਚ ਸਥਾਪਤ ਹਨ। ਜਿਨ੍ਹਾਂ ਵਿੱਚੋਂ ਜਨਤਕ ਖੇਤਰ ਦੇ ਪਲਾਂਟ ਜਿਵੇਂ ਕਿ ਐੱਨਆਈਐੱਨਐੱਲ ਅਤੇ ਨਿਜੀ ਖੇਤਰ ਦੇ ਪਲਾਂਟ ਜਿਵੇਂ ਟਾਟਾ ਸਟੀਲ, ਜਿੰਦਲ ਸਟੇਨਲੈੱਸ ਲਿਮਿਟਡ, ਵੀਸਾ ਸਟੀਲ ਅਤੇ ਐੱਮਆਈਐੱਸਸੀਓ ਸ਼ਾਮਲ ਹਨ। ਵਰ੍ਹੇ 2030 ਤੱਕ 300 ਮਿਲੀਅਨ ਟਨ ਸਟੀਲ ਉਤਪਾਦਨ ਦੇ ਟੀਚੇ ਦੀ ਪ੍ਰਾਪਤੀ ਲਈ ਕਲਿੰਗਾਨਗਰ ਤੋਂ ਉਤਪਾਦਨ ਵਿੱਚ ਵਾਧਾ ਅਤੇ ਓਡੀਸ਼ਾ ਦੀ ਅਹਿਮ ਭੂਮਿਕਾ ਹੋਵੇਗੀ।


    ਬੈਠਕ ਵਿੱਚ ਉਦਯੋਗ ਖੇਤਰ ਦੇ ਪ੍ਰਤੀਨਿਧੀਆ ਨੇ ਪੈਲੇਟ ਨਿਰਮਾਣ ਲਈ ਕੱਚੇ ਲੋਹੇ ਦੇ ਉਪਯੋਗ ਦੀ ਵਧਦੀ ਹੋਈ ਜ਼ਰੂਰਤ ਦੇ ਬਾਰੇ ਵਿੱਚ ਗੱਲ ਕੀਤੀ। ਜਿਸ ਨਾਲ ਕੀਮਤੀ ਕੱਚੇ ਲੋਹੇ ਨੂੰ ਸੁਰੱਖਿਅਤ ਕੀਤਾ ਜਾ ਸਕੇ। ਚੌਧਰੀ ਬੀਰੇਂਦਰ ਸਿੰਘ ਨੇ ਭਾਰਤੀ ਇਸਪਾਤ ਉਦਯੋਗ ਦੇ ਵਾਧੇ ਦੀਆਂ ਚੁਣੌਤੀਆਂ ‘ਤੇ ਵਿਸਤਾਰ ਨਾਲ ਚਰਚਾ ਕੀਤੀ। ਇਨ੍ਹਾਂ ਵਿੱਚ ਬੰਦਰਗਾਹਾਂ ਦੇ ਵਿਕਾਸ ਦੇ ਖੇਤਰ ਵਿੱਚ ਸੰਚਾਲਨ, ਭਾਰਤੀ ਰੇਲ ਦੀ ਵਧਦੀ ਸਮਰੱਥਾ, ਕੱਚੇ ਮਾਲ ਅਤੇ ਤਿਆਰ ਮਾਲ ਨੂੰ ਮਾਲ ਢੁਆਈ ਗਲਿਆਰਿਆਂ ਤੱਕ ਪਹੁੰਚਾਉਣ ਲਈ ਵਿਸ਼ੇਸ਼ ਕਾਰੀਡੋਰ ਦਾ ਨਿਰਮਾਣ ਆਦਿ ਸ਼ਾਮਲ ਹਨ । ਕੇਂਦਰੀ ਇਸਪਾਤ ਮੰਤਰੀ ਨੇ ਉਮੀਦ ਪ੍ਰਗਟਾਈ ਕਿ ਕੇਂਦਰ ਸਰਕਾਰ ਅਤੇ ਰਾਜ ਸਰਕਾਰ ਮਿਲ ਜੁਲ ਕੇ ਨੀਤੀ ਤੇ ਕਾਰਜ ਪੱਧਰ ‘ਤੇ ਓਡੀਸ਼ਾ ਵਿੱਚ ਉੱਚ ਪੱਧਰੀ ਉਤਪਾਦਨ ਦੇ ਟੀਚੇ ਨੂੰ ਪ੍ਰਾਪਤ ਕਰਨ ਦਾ ਹੱਲ ਕੱਢਣਗੇ।


    ਬੈਠਕ ਵਿੱਚ ਕੇਂਦਰ ਅਤੇ ਰਾਜ ਸਰਕਾਰ ਦੇ ਸੀਨੀਅਰ ਅਧਿਕਾਰੀ ਵੀ ਹਾਜ਼ਰ ਸਨ।


    ***

    
    
    (Release ID: 1535423) Visitor Counter : 1