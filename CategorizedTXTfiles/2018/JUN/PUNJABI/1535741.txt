      ਨੀਤੀ ਆਯੋਗ

      ਕੰਪੋਜ਼ਿਟ ਵਾਟਰ ਮੈਨੇਜਮੈਂਟ ਇੰਡੈਕਸ ਦੀ ਰਿਪੋਰਟ ਜਾਰੀ
      Posted On: 14 JUN 2018 12:26PM by PIB Chandigarh


    Release of the Report on the Composite Water Management Index


    ਕੰਪੋਜ਼ਿਟ ਵਾਟਰ ਮੈਨੇਜਮੈਂਟ ਇੰਡੈਕਸ ਦੀ ਰਿਪੋਰਟ ਜਾਰੀ


    ਸਹਿਕਾਰੀ ਅਤੇ ਪ੍ਰਤੀਯੋਗੀ ਸੰਘਵਾਦ ਦੀ ਭਾਲ ਵਿੱਚ, ਨੀਤੀ ਆਯੋਗ ਵੱਖ-ਵੱਖ ਸਮਾਜਿਕ ਖੇਤਰਾਂ ’ਤੇ ਸੂਚਕ ਵਿਕਸਤ ਕਰਨ ’ਤੇ ਜ਼ੋਰ ਦੇ ਰਿਹਾ ਹੈ। ਫਰਵਰੀ 2018 ਵਿੱਚ ਨੀਤੀ ਆਯੋਗ ਨੇ “ ਤੰਦਰੁਸਤ ਰਾਜਾਂ, ਪ੍ਰਗਤੀਸ਼ੀਲ ਭਾਰਤ ” ਦੀ ਇੱਕ ਰਿਪੋਰਟ ਜਾਰੀ ਕੀਤੀ ਸੀ ਜਿਸ ਵਿੱਚ ਵੱਖੋ-ਵੱਖਰੇ ਸਿਹਤ ਮਾਪਦੰਡਾਂ ਅਨੁਸਾਰ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੀ ਰੈਂਕਿੰਗ ਕੀਤੀ ਗਈ ਸੀ। ਇਸ ਦਿਸ਼ਾ ਵਿੱਚ ਇੱਕ ਕਦਮ ਹੋਰ ਅੱਗੇ ਅਤੇ ਜੀਵਨ ਲਈ ਪਾਣੀ ਦੀ ਅਹਿਮੀਅਤ ਨੂੰ ਧਿਆਨ ਵਿੱਚ ਰੱਖਦਿਆਂ, ਨੀਤੀ ਆਯੋਗ ਨੇ ਕੰਪੋਜ਼ਿਟ ਵਾਟਰ ਮੈਨੇਜਮੈਂਟ ਇੰਡੈਕਸ (ਸੀਡਬਲਿਊਐੱਮਆਈ) ’ਤੇ ਇੱਕ ਰਿਪੋਰਟ ਤਿਆਰ ਕੀਤੀ ਹੈ। ਇਹ ਰਿਪੋਰਟ ਅੱਜ ਸ਼੍ਰੀ ਨਿਤਿਨ ਗਡਕਰੀ, ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰੀ, ਜਹਾਜ਼ਰਾਨੀ ਅਤੇ ਜਲ ਸੰਸਾਧਨ ਮੰਤਰੀ, ਅਤੇ ਡਾ ਰਾਜੀਵ ਕੁਮਾਰ ਵਾਈਸ ਚੇਅਰਮੈਨ ਨੀਤੀ ਆਯੋਗ, ਸ਼੍ਰੀ ਅਮਿਤਾਭ ਕਾਂਤ, ਮੁੱਖ ਕਾਰਜਕਾਰੀ ਅਧਿਕਾਰੀ ਨੀਤੀ ਆਯੋਗ, ਵੱਲੋਂ ਸ਼ੁਰੂ ਕੀਤੀ ਗਈ ਸੀ ਅਤੇ ਜਲ ਸੰਸਾਧਨ ਮੰਤਰਾਲੇ, ਪੇਅਜਲ ਅਤੇ ਸੈਨੀਟੇਸ਼ਨ, ਅਤੇ ਗ੍ਰਾਮੀਣ ਵਿਕਾਸ ਵਿਭਾਗ ਦੇ ਸਕੱਤਰ/ਉੱਚ ਅਧਿਕਾਰੀ ਵੀ ਇਸ ਮੌਕੇ ’ਤੇ ਮੌਜ਼ੂਦ ਸਨ।


    ਸੀਡਬਲਿਊਐੱਮਆਈ ਜਾਇਜ਼ਾ ਲੈਣ ਅਤੇ ਪਾਣੀ ਦੇ ਸੰਸਾਧਨਾਂ ਦੇ ਬਿਹਤਰ ਪ੍ਰਬੰਧ ਵਿੱਚ ਰਾਜ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਪ੍ਰਦਰਸ਼ਨ ਵਿੱਚ ਸੁਧਾਰ ਕਰਨ ਲਈ ਇੱਕ ਮਰੱਤਵਪੂਰਨ ਸਾਧਨ ਹੈ। ਇਹ ਜਲ ਸੰਸਾਧਨ ਮੰਤਰਾਲਾ ਪੇਅਜਲ ਅਤੇ ਸੈਨੀਟੇਸ਼ਨ, ਅਤੇ ਸਾਰੇ ਰਾਜਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਨਾਲ ਭਾਈਵਾਲੀ ਵਿੱਚ ਆਪਣੀ ਕਿਸਮ ਦਾ ਪਾਣੀ ਡਾਟਾ ਇਕੱਠਾ ਕਰਨ ਦਾ ਇੱਕ ਉੱਦਮ ਹੈ। ਇਹ ਸੂਚੀ ਜਲ ਸੰਸਾਧਨ ਦੇ ਬਿਹਤਰ ਪ੍ਰਬੰਧ ਵਾਸਤੇ ਰਾਜਾਂ ਅਤੇ ਸਬੰਧਤ ਕੇਂਦਰੀ ਮੰਤਰਾਲੇ ਵਾਸਤੇ ਬੜੀ ਲਾਭਦਾਇਕ ਸੂਚਨਾ ਪ੍ਰਦਾਨ ਕਰੇਗੀ । ਇਸ ਵਿਸ਼ੇ ’ਤੇ ਇੱਕ ਵੈੱਬ ਪੋਰਟਲ ਵੀ ਜਾਰੀ ਕੀਤਾ ਗਿਆ ਹੈ।


    ਅੱਜ ਦੀ ਜਾਰੀ ਕੀਤੀ ਰਿਪੋਰਟ ਵਿੱਚ ਹਵਾਲੇ ਸਾਲ (2016-17) ਵਿੱਚ ਗੁਜਰਾਤ ਨੂੰ ਪਹਿਲੇ ਨੰਬਰ ’ਤੇ ਰੱਖਿਆ ਹੈ ਇਸ ਤੋਂ ਬਾਅਦ ਕ੍ਰਮਵਾਰ ਮੱਧ ਪ੍ਰਦੇਸ਼, ਆਂਧਰਾ ਪ੍ਰਦੇਸ਼, ਕਰਨਾਟਕ ਅਤੇ ਮਹਾਰਾਸ਼ਟਰ ਦਾ ਜ਼ਿਕਰ ਹੈ। ਉੱਤਰ ਪੂਰਬੀ ਅਤੇ ਹਿਮਾਲਿਆਈ ਰਾਜਾਂ ਵਿੱਚ ਸਾਲ 2016-17 ਵਿੱਚ ਤ੍ਰਿਪੁਰਾ ਪਹਿਲੇ ਸਥਾਨ ’ਤੇ ਹੈ ਅਤੇ ਹਿਮਾਚਲ ਪ੍ਰਦੇਸ਼, ਸਿੱਕਮ ਅਤੇ ਅਸਾਮ ਕ੍ਰਮਵਾਰ ਇਸ ਤੋਂ ਪਿੱਛੇ ਆਉਂਦੇ ਹਨ। ਸਾਲ 2015-16 ਅਧਾਰ ਮੰਨ ਕੇ ਸਮੇਂ-ਸਮੇਂ ’ਤੇ ਤਬਦੀਲੀ ਦੇ ਰੂਪ ਵਿੱਚ ਜਨਰਲ ਰਾਜਾਂ ਵਿੱਚ ਰਾਜਸਥਾਨ ਦਾ ਪਹਿਲਾ ਨੰਬਰ ਹੈ ਅਤੇ ਉੱਤਰੀ-ਪੂਰਬੀ ਅਤੇ ਹਿਮਾਲਿਆ ਰਾਜਾਂ ਵਿੱਚ ਤ੍ਰਿਪੁਰਾ ਦਾ ਪਹਿਲਾ ਸਥਾਨ ਹੈ। ਭਵਿੱਖ ਵਿੱਚ ਨੀਤੀ ਆਯੋਗ ਇਨ੍ਹਾਂ ਦੀਆਂ ਸਥਿਤੀਆਂ ਨੂੰ ਸਲਾਨਾ ਅਧਾਰ ਤੇ ਛਾਪਣ ਦੀ ਤਜਵੀਜ਼ ਬਣਾ ਰਿਹਾ ਹੈ।


    ਕੰਪੋਜ਼ਿਟ ਜਲ ਪ੍ਰਬੰਧਨ ਇੰਡੈਕਸ ਬਾਰੇ ( CWMI )


    ਸੀਡਬਲਿਊਐੱਮਆਈ ਨੀਤੀ ਆਯੋਗ ਵੱਲੋਂ ਬਣਾਇਆ ਗਿਆ ਹੈ ਜਿਸ ਵਿੱਚ 9 ਵਿਆਪਕ ਸੈਕਟਰ ਹਨ ਜਿਨ੍ਹਾਂ ਵਿੱਚ 28 ਸੂਚਕ ਹਨ ਜਿਹੜੇ ਵੱਖ-ਵੱਖ ਧਰਤੀ ਹੇਠਲੇ ਪਾਣੀ, ਪਾਣੀ ਦੇ ਸੰਸਾਧਨ, ਸਿੰਚਾਈ, ਫਾਰਮ ਪ੍ਰੈਕਟਿਸ, ਪੇਅਜਲ ਨੀਤੀ ਅਤੇ ਪ੍ਰਸ਼ਾਸਨ (ਬਾਕਸ-1) ਦੇ ਵੱਖ-ਵੱਖ ਪਹਿਲੂਆਂ ਨੂੰ ਕਵਰ ਕਰੇਗਾ। ਇਸ ਦੇ ਵਿਸ਼ਲੇਸ਼ਣ ਵਾਸਤੇ ਸੂਚਤ ਕਰਨ ਵਾਲੇ ਰਾਜਾਂ ਨੂੰ ਦੋ ਸਪੈਸ਼ਲ ਗਰੁੱਪਾਂ ਵਿੱਚ ਵੰਡਿਆ ਗਿਆ ਹੈ, ਜਿਹੜੇ ਉੱਤਰ-ਪੂਰਬੀ ਅਤੇ ਹਿਮਾਲਿਆਈ ਰਾਜਾਂ ” ਅਤੇ “ ਹੋਰ ਰਾਜਾਂ ” ਹਨ ਤਾਂ ਕਿ ਇਨ੍ਹਾਂ ਗਰੁੱਪਾਂ ਵਿੱਚ ਵੱਖ-ਵੱਖ ਹਾਈਡ੍ਰੋਲੌਜੀਕਲ ਹਾਲਤਾਂ ਦਾ ਜਾਇਜ਼ਾ ਲਿਆ ਜਾ ਸਕੇ। ਕੰਪੋਜਿਟ ਵਾਟਰ ਮੈਨੇਜਮੈਂਟ ਇੰਡੈਕਸ ਬਾਰੇ ਰਿਪੋਰਟ http://pibphoto.nic.in/documents/rlink/2018/jun/p201861401.pdf ’ਤੇ ਦੇਖੀ ਜਾ ਸਕਦੀ ਹੈ।


    ***

    
    
    (Release ID: 1535741) Visitor Counter : 2