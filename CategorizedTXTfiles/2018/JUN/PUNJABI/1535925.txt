      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਨਿਫਟੈਮ ਵਿੱਚ ਫੂਡ ਪ੍ਰੋਸੈੱਸਿੰਗ ਸੈਕਟਰ ਦੇ ਹਾਰਵਡ ਬਣਨ ਦੇ ਸਮਰੱਥਾ ਹੈ : ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ
      Posted On: 19 JUN 2018 6:37PM by PIB Chandigarh


    NIFTEM has potential to become Harvard of food processing sector: Union Minister Smt Harsimrat Kaur Badal


    Development of protocols for storage of food crops in cold storages necessary: Secretary Sh Jagdish Prasad Meena


    ਨਿਫਟੈਮ ਵਿੱਚ ਫੂਡ ਪ੍ਰੋਸੈੱਸਿੰਗ ਸੈਕਟਰ ਦੇ ਹਾਰਵਡ ਬਣਨ ਦੇ ਸਮਰੱਥਾ ਹੈ : ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ


    ਕੋਲਡ ਸਟੋਰੇਜ ਵਿੱਚ ਖੁਰਾਕੀ ਫਸਲਾਂ ਦੀ ਸਟੋਰੇਜ ਲਈ ਪ੍ਰੋਟੋਕੋਲ ਵਿਕਸਿਤ ਕਰਨ ਜ਼ਰੂਰੀ : ਸਕੱਤਰ ਸ਼੍ਰੀ ਜਗਦੀਸ਼ ਪ੍ਰਸਾਦ ਮੀਨਾ


    ''ਨਿਫਟੈਮ ਆਪਣੇ ਆਪ ਵਿੱਚ ਇੱਕ ਅਜਿਹੀ ਸੰਸਥਾ ਹੈ ਜਿਸ ਵਿੱਚ ਕਿ ਫੂਡ ਪ੍ਰੋਸੈੱਸਿੰਗ ਟੈਕਨੋਲੋਜੀ ਅਤੇ ਮੈਨੈਜਮੈਂਟ ਸੈਕਟਰ ਵਿੱਚ ਹਾਰਵਰਡ ਬਣਨ ਦੀ ਸਮਰੱਥਾ ਮੌਜੂਦ ਹੈ । ਇੱਕ ਯੂਨੀਵਰਸਿਟੀ ,.ਜੋ ਕਿ ਨਵੀਂ ਹੋਣ ਦੇ ਬਾਵਜੂਦ ਦੇਸ਼ ਦੀਆਂ 3007 ਯੂਨੀਵਰਸਿਟੀਆਂ ਵਿੱਚੋਂ 50ਵਾਂ ਸਥਾਨ ਹਾਸਲ ਕਰ ਚੁੱਕੀ ਹੈ । '' ਇਹ ਵਿਚਾਰ ਫੂਡ ਪ੍ਰੋਸੈੱਸਿੰਗ ਮੰਤਰੀ ਸ੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਅੱਜ ਇੱਥੇ ਪ੍ਰਗਟਾਏ । ਨਿਫਟੈਮ-ਉਦਯੋਗ ਫੋਰਮ ਦੀ 6ਵੀਂ ਸਲਾਨਾ ਮੀਟਿੰਗ ਨੂੰ ਸੰਬੋਧਨ ਕਰਦਿਆਂ ਸ੍ਰੀਮਤੀ ਬਾਦਲ ਨੇ ਕਿਹਾ ''ਦੁਨੀਆ ਭਰ ਦੇ ਲੋਕਾਂ ਵਾਂਗ , ਭਾਰਤੀ ਵੀ ਤੰਦਰੁਸਤ ਖੁਰਾਕੀ ਆਦਤਾਂ ਪ੍ਰਤੀ ਜਾਗਰੂਕ ਹੋ ਗਏ ਹਨ । ਮੈਂ ਨਿਫਟੈਮ ਨੂੰ ਕਿਹਾ ਹੈ ਕਿ ਇਸ ਗੱਲ ਦੀ ਸੰਭਾਵਨਾ ਤਲਾਸ਼ੇ ਕਿ ਉਹ ਕਿਵੇਂ 'ਬ੍ਰਾਂਡ ਨਿਫਟੈਮ' ਨਾਲ ਅੱਗੇ ਆ ਸਕਦੀ ਹੈ ਜੋ ਕਿ ਤੰਦਰੁਸਤ, ਤਾਜ਼ਾ ਅਤੇ ਸਸਤਾ ਹੋਵੇ ।


    ਮੰਤਰੀ ਨੇ ਹੋਰ ਕਿਹਾ ''ਮੈਂ ਨਿਫਟੈਮ ਵਿੱਚ ਪੈਦਾ ਕੀਤੀਆਂ ਹੋਰ ਨਵੀਆਂ ਸਹੂਲਤਾਂ ਲਈ ਵਧੇਰੇ ਸਮਰੱਥਾ ਦੇਖ ਰਹੀ ਹਾਂ । ਖੁਰਾਕ ਟੈਸਟਿੰਗ ਲੈਬਾਰਟਰੀਆਂ ਫੂਡ ਸੇਫਟੀ ਸਟੈਂਡਰਡਜ਼ ਅਥਾਰਟੀ ਆਵ੍ ਇੰਡੀਆ ਲਈ ਨੋਡਲ ਪ੍ਰੋਯਗਸ਼ਾਲਾਵਾਂ ਬਣਨੀਆਂ ਚਾਹੀਦੀਆਂ ਹਨ ਅਤੇ ਨਾਲ ਹੀ ਘਰੇਲੂ ਅਤੇ ਅੰਤਰਰਾਸ਼ਟਰੀ ਕੰਪਨੀਆਂ ਆਪਣੇ ਉਤਪਾਦਾਂ ਦੀ ਟੈਸਟਿੰਗ ਲਈ ਇਨਾਂ ਪ੍ਰੋਯੋਗਸ਼ਾਲਾਵਾਂ ਉੱਤੇ ਭਰੋਸਾ ਕਰ ਸਕਣ । '' ਮੰਤਰੀ ਨੇ ਕਿਹਾ ਕਿ ਨਿਫਟੈਮ ਪ੍ਰੋਸੈੱਸਡ ਫੂਡ ਦਾ ਸਭ ਤੋਂ ਤੰਦਰੁਸਤ ਸਰੂਪ ਵਾਲਾ ਬ੍ਰਾਂਡ ਬਣਨਾ ਚਾਹੀਦਾ ਹੈ । ਉਨ੍ਹਾਂ ਹੋਰ ਕਿਹਾ ਕਿ ਉਨ੍ਹਾਂ ਦੇ ਮੰਤਰਾਲੇ ਨੇ ਨਿਫਟੈਮ ਨਾਲ ਮਿਲ ਕੇ ਇਸ ਸੰਭਾਵਨਾ ਦਾ ਪਤਾ ਲਗਾਇਆ ਹੈ ਕਿ ਨਿਫਟੈਮ ਕਿਵੇਂ ਆਪਣੇ ਇਨਕਿਊਬੇਸ਼ਨ ਸੈਂਟਰ ਉਨ੍ਹਾਂ ਨਵੇਂ ਉੱਦਮੀਆਂ ਲਈ ਖੋਲ ਸਕਦਾ ਹੈ ਜੋ ਕਿ ਨਵੇਂ ਉਤਪਾਦਾਂ ਲਈ ਕੋਸ਼ਿਸ਼ ਕਰ ਸਕਦੇ ਹਨ ਅਤੇ ਉਨ੍ਹਾਂ ਨੂੰ ਘੱਟੋ-ਘੱਟ ਦੋ ਨਵੇਂ ਆਊਟਲੈਟ ਖੋਲ੍ਹ ਕੇ ਮਾਰਕੀਟ ਪ੍ਰਦਾਨ ਕੀਤੀ ਜਾ ਸਕਦੀ ਹੈ ਜਿਨ੍ਹਾਂ ਵਿਚੋਂ ਇੱਕ ਆਊਟਲੈਟ ਨਿਫਟੈਮ ਦੇ ਕੰਪਲੈਕਸ ਵਿੱਚ ਅਤੇ ਦੂਜਾ ਮੰਤਰਾਲਾ ਦੇ ਅਹਾਤੇ ਵਿੱਚ ਹੋਵੇਗਾ ।


    ਮੰਤਰੀ ਨੇ ਇਸ ਬਾਰੇ ਖੁਰਾਕ ਪ੍ਰੋਸੈੱਸਿੰਗ ਉਦਯੋਗ ਤੋਂ ਸੁਝਾਅ ਮੰਗੇ ਕਿ ਨਿਫਟੈਮ ਦੀਆਂ ਸਹੂਲਤਾਂ ਦਾ ਕਿਵੇਂ ਵੱਧ ਤੋਂ ਵੱਧ ਲਾਭ ਉਠਾਇਆ ਜਾ ਸਕਦਾ ਹੈ ਅਤੇ ਉਨ੍ਹਾਂ ਨੂੰ ਸਭ ਭਾਈਵਾਲਾਂ ਲਈ ਲਾਹੇਵੰਦ ਬਣਾਇਆ ਜਾ ਸਕਦਾ ਹੈ । ਮੰਤਰੀ ਨੇ ਉੱਦਮੀਆਂ ਨੂੰ ਸੱਦਾ ਦਿੱਤਾ ਕਿ ਉਹ ਨਿਫਟੈਮ ਨਾਲ ਭਾਈਵਾਲੀ ਪਾਉਣ ਅਤੇ ਮੰਤਰਾਲੇ ਦੇ ਇੱਕ ਮਾਰਗ ਦਰਸ਼ਕ ਬਣਨ ਤਾਕਿ ਫੂਡ ਪ੍ਰੋਸੈੱਸਿੰਗ ਖੇਤਰ ਲਈ ਨੀਤੀਆਂ ਤਿਆਰ ਕਰਨ ਵਿੱਚ ਮਦਦ ਮਿਲ ਸਕੇ ।


    ਫੂਡ ਪ੍ਰੋਸੈੱਸਿੰਗ ਉਦਯੋਗ ਮੰਤਰਾਲਾ ਦੇ ਸਕੱਤਰ ਸ੍ਰੀ ਜਗਦੀਸ਼ ਪ੍ਰਸਾਦ ਮੀਨਾ ਨੇ ਕਿਹਾ ਕਿ 4 ਸਾਲ ਵਿੱਚ ਮੰਤਰਾਲਾ ਇਸ ਖੇਤਰ ਨੂੰ ਦੇਸ਼ ਵਿੱਚ ਹੀ ਨਹੀਂ ਸਗੋਂ ਵਿਸ਼ਵ ਪੱਧਰ ਉੱਤੇ ਅੱਗੇ ਲਿਆਉਣ ਵਿੱਚ ਸਫਲ ਹੋ ਗਿਆ ਹੈ । ਉਨ੍ਹਾਂ ਨੇ ਵਿਸ਼ੇਸ਼ ਤੌਰ ‘ਤੇ ਦੱਸਿਆ ਕਿ ਇਸ ਵੇਲੇ ਮੰਤਰਾਲੇ ਵਿੱਚ ਹਰ ਮਹੀਨੇ ਤਿੰਨ ਤੋਂ ਚਾਰ ਵਿਦੇਸ਼ੀ ਵਫਦ ਆ ਰਹੇ ਹਨ ਜਦਕਿ ਕੁਝ ਸਾਲ ਪਹਿਲਾਂ ਤੱਕ ਸਾਲ ਵਿੱਚ ਸਿਰਫ ਕੁਝ ਹੀ ਵਫਦ ਆਉਂਦੇ ਸਨ ।


    ਸਕੱਤਰ ਨੇ ਹੋਰ ਕਿਹਾ ਕਿ ਉਦਯੋਗ ਨੂੰ ਅਜੇ ਹੋਰ ਕਾਫੀ ਕੁਝ ਚਾਹੀਦਾ ਹੈ ਅਤੇ ਉਹ ਇੱਕ ਸਿਰਜਣਹਾਰ ਵਜੋਂ ਸਥਾਪਤ ਹੋਣਾ ਚਾਹੁੰਦੀ ਹੈ ਨਾ ਕਿ ਵਿਦੇਸ਼ੀ ਉਤਪਾਦਾਂ ਦੇ ਨਕਲਚੀ ਬਣਨਾ ਚਾਹੁੰਦੀ ਹੈ । ਉਨ੍ਹਾਂ ਕਿਹਾ ਕਿ ਉਦਯੋਗ ਨੂੰ ਉਹ ਉਤਪਾਦ ਪੇਸ਼ ਕਰਨੇ ਚਾਹੀਦੇ ਹਨ ਜੋ ਕਿ ਵਿਸ਼ਵ ਮੁਕਾਬਲੇ ਵਿੱਚ ਠਹਿਰ ਸਕਣ । ਉਨ੍ਹਾਂ ਹੋਰ ਕਿਹਾ ਕਿ ਇਸ ਦੇ ਲਈ ਖੋਜ ਅਤੇ ਵਿਕਾਸ (ਆਰ ਐਂਡ ਡੀ) ਅਤੇ ਕੁਆਲਟੀ ਸਰਟੀਫੀਕੇਸ਼ਨ ਵੱਲ ਵਧੇਰੇ ਧਿਆਨ ਦਿੱਤੇ ਜਾਣ ਦੀ ਲੋੜ ਹੈ । ਉਨ੍ਹਾਂ ਉਦਯੋਗ ਨੂੰ ਸੱਦਾ ਦਿੱਤਾ ਕਿ ਉਹ ਨਿਫਟੈਮ ਵਲੋਂ ਪੇਸ਼ ਖੋਜ ਅਤੇ ਵਿਕਾਸ ਸਹੂਲਤਾਂ ਨਾਲ ਏਕੀਕ੍ਰਿਤ ਹੋਵੇ । ਉਨ੍ਹਾਂ ਕਿਹਾ ਕਿ ਉਦਯੋਗ ਨੂੰ ਆਪਣੇ ਉਤਪਾਦਾਂ ਦੀ ਕੁਆਲਟੀ ਅਤੇ ਸਹੀ ਸਰਟੀਫੀਕੇਸ਼ਨ ਵੱਲ ਵਧੇਰੇ ਧਿਆਨ ਦੇਣਾ ਚਾਹੀਦਾ ਹੈ ਤਾਂਕਿ ਵਿਦੇਸ਼ ਵਿੱਚ ਭੇਜਿਆ ਜਾਂਦਾ ਉਨ੍ਹਾਂ ਦਾ ਮਾਲ ਰੱਦ ਨਾ ਹੋਵੇ ।


    ਸਕੱਤਰ ਨੇ ਕੋਲਡ ਸਟੋਰੇਜ ਵਿੱਚ ਖੁਰਾਕ ਫਸਲਾਂ ਦੇ ਭੰਡਾਰਣ ਲਈ ਪ੍ਰੋਟੋਕੋਲ ਵਿਕਸਤ ਕਰਨ ਉੱਤੇ ਜ਼ੇਰ ਦਿੱਤਾ । ਉਨ੍ਹਾਂ ਕਿਹਾ ਕਿ ਦੇਸ਼ ਵਿੱਚ ਵਿਸ਼ੇਸ਼ ਮਲਟੀ ਪ੍ਰੋਡਕਟ ਕੋਲਡ ਸਟੋਰੇਜ ਦੀ ਵਰਤੋਂ ਵੀ ਆਮ ਕੋਲਡ ਸਟੋਰੇਜ ਵਾਂਗ ਹੋ ਰਹੀ ਹੈ ਜਦ ਕਿ ਹਰ ਖੁਰਾਕੀ ਫਸਲ ਲਈ ਆਪਣੇ ਮਿਆਰਾਂ ਅਨੁਸਾਰ ਭੰਡਾਰਣ ਦੀ ਲੋੜ ਹੁੰਦੀ ਹੈ ।


    ਨਿਫਟੈਮ ਉਦਯੋਗ ਫੋਰਮ ਦੀ 6ਵੀਂ ਮੀਟਿੰਗ ਦਾ ਉਦੇਸ਼ ਉਦਯੋਗ -ਨਿਫਟੈਮ ਸਹਿਯੋਗ ਨੂੰ ਮਜ਼ਬੂਤ ਕਰਨਾ ਹੈ । ਨਿਫਟੈਮ ਖੁਰਾਕ ਪ੍ਰੋਸੈੱਸਿੰਗ ਉਦਯੋਗ ਦੀ ਸਰਪ੍ਰਸਤੀ ਹੇਠ ਚੱਲਣ ਵਾਲਾ ਇੱਕ ਪ੍ਰਮੁੱਖ ਸੰਸਥਾਨ ਹੈ ਜੋ ਕਿ ਵੱਖ ਵੱਖ ਭਾਈਵਾਲਾਂ , ਜਿਵੇਂ ਕਿ ਉੁਦਮੀਆਂ, ਖੁਰਾਕ ਪ੍ਰੋਸੈੱਸਿੰਗ ਉਦਯੋਗ , ਬਰਾਮਦਕਾਰਾਂ, ਨੀਤੀ ਘਾੜਿਆਂ, ਸਰਕਾਰ ਅਤੇ ਮੌਜੂਦਾ ਸੰਸਥਾਵਾਂ ਦੀਆਂ ਲੋੜਾਂ ਦੀ ਪੂਰਤੀ ਕਰਦਾ ਹੈ ।


    ਮੀਟਿੰਗ ਦਾ ਉਦੇਸ਼ ਉਨ੍ਹਾਂ ਚੁਣੌਤੀਆਂ ਦਾ ਪਤਾ ਲਗਾਉਣਾ ਸੀ ਜੋ ਕਿ ਭਾਰਤੀ ਖੁਰਾਕ ਪ੍ਰੋਸੈੱਸਿੰਗ ਉਦਯੋਗ ਸਾਹਮਣੇ ਮੌਜੂਦ ਹਨ । ਇਸ ਦਾ ਉਦੇਸ਼ ਉਦਯੋਗ ਅਧਾਰਤ ਖੋਜ ਪ੍ਰੋਜੈਕਟਾਂ ਦੀ ਮਦਦ ਨਾਲ ਉਦਯੋਗ ਅਤੇ ਸਿੱਖਿਆ ਵਿੱਚ ਮੌਜੂਦਾ ਪਾੜੇ ਨੂੰ ਪੂਰਨਾ , ਨਵੀਆਂ ਟੈਕਨੋਲੋਜੀਆਂ ਵਿਕਸਤ ਕਰ ਕੇ ਖੋਜ ਉੱਤੇ ਅਧਾਰਤ ਵਿਗਿਆਨ ਅਤੇ ਟੈਕਨੋਲੋਜੀ ਸਹਿਯੋਗ ਨੂੰ ਉਤਸ਼ਾਹਿਤ ਕਰਨਾ, ਨਵੇਂ ਉਤਪਾਦਾਂ ਦਾ ਵਿਕਾਸ ਕਰਨਾ, ਟੋਕਨੋਲੋਜੀਕਲ ਢਾਂਚੇ ਨੂੰ ਰੀਫਾਈਨ ਕਰਨਾ ਜਿਸ ਨੂੰ ਕਿ ਭਵਿੱਖ ਵਿੱਚ ਖੁਰਾਕ ਪ੍ਰੋਸੈੱਸਿੰਗ ਖੇਤਰ ਦੇ ਵਿਕਾਸ ਲਈ ਵਪਾਰਕ ਪੱਧਰ ਉੱਤੇ ਵਰਤਿਆ ਜਾ ਸਕੇ । ਪਾਇਲਟ ਪਲਾਂਟਸ ਅਤੇ ਅਪਰੇਟਿੰਗ ਟਰਮਸ ਆਫ ਰੈਫਰੈਂਸ ਬਾਰੇ ਇੱਕ ਤਕਨੀਕੀ ਸੈਸ਼ਨ ਵੀ ਆਯੋਜਿਤ ਕੀਤਾ ਗਿਆ ਜਿਸ ਦੀ ਪ੍ਰਧਾਨਗੀ ਨਿਫਟੈਮ ਦੇ ਵਾਈਸ ਚਾਂਸਲਰ ਡਾ. ਚਿੰਦੀ ਵਾਸੂਦੇਵੱਪਾ ਨੇ ਕੀਤੀ । ਇਸ ਵਿੱਚ ਨਿਫਟੈਮ ਵਿੱਚ ਇੱਕ ਨਵੀਂ ਸਥਾਪਤ ਇਨਕਿਊਬੇਸ਼ਨ ਸਹੂਲਤ ਬਾਰੇ ਚਰਚਾ ਹੋਈ । ਇਸ ਵਿੱਚ ਚਾਰ ਪਾਇਲਟ ਪਲਾਂਟਸ —ਖੁਰਾਕ ਅਤੇ ਸਬਜ਼ੀਆਂ, ਮੀਟ ਅਤੇ ਪੋਲਟਰੀ, ਦੁੱਧ ਅਤੇ ਡੇਅਰੀ, ਤਿਆਰ -ਬਰ-ਤਿਆਰ ਅਤੇ ਰਵਾਇਤੀ ਭਾਰਤੀ ਖਾਣੇ ਦੇ ਹਨ ।

    
    
    (Release ID: 1535925) Visitor Counter : 4