      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵਣਿਜਯ ਭਵਨ ਦਾ ਨੀਂਹ ਪੱਥਰ ਰੱਖਣਗੇ
      Posted On: 21 JUN 2018 6:51PM by PIB Chandigarh


    Prime Minister to lay foundation stone of Vanijya Bhawan


    ਪ੍ਰਧਾਨ ਮੰਤਰੀ ਵਣਿਜਯ ਭਵਨ ਦਾ ਨੀਂਹ ਪੱਥਰ ਰੱਖਣਗੇ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਸ਼ੁੱਕਰਵਾਰ 22 ਜੂਨ, 2018 ਨੂੰ ਵਣਿਜਯ ਭਵਨ ਦਾ ਨੀਂਹ ਪੱਥਰ ਰੱਖਣਗੇ। ਇਹ ਭਾਰਤ ਸਰਕਾਰ ਦੇ ਵਣਜ ਵਿਭਾਗ ਦਾ ਇੱਕ ਨਵਾਂ ਦਫਤਰ ਪਰਿਸਰ ਹੋਵੇਗਾ। ਇੰਡੀਆ ਗੇਟ ਦੇ ਨੇੜੇ ਇਹ ਭਵਨ ਅਕਬਰ ਅਤੇ ਮਾਨ ਸਿੰਘ ਰੋਡ ਦੇ ਚੌਰਾਹੇ ’ਤੇ ਉਸ 4.33 ਏਕੜ ਦੇ ਪਲਾਟ ’ਤੇ ਬਣਾਇਆ ਜਾਵੇਗਾ, ਜਿਹੜਾ ਕਿ ਪਹਿਲਾਂ ਡਾਇਰੈਕਟੋਰੇਟ ਜਨਰਲ ਆਵ੍ ਸਪਲਾਈਜ਼ ਐਂਡ ਡਿਸਪੋਜ਼ਲ (ਡੀਜੀਐੱਸਐੱਡਡੀ) ਦੀ ਮਲਕੀਤ ਵਿੱਚ ਸੀ ।


    ਬਿਲਕੁਲ ਸੈਂਟਰਲ ਵਿਸਟਾ ਮਿਆਰਾਂ ਅਨੁਸਾਰ, ਇਮਾਰਤ ਦਾ ਖੇਤਰਫਲ 19233.745 ਵਰਗ ਮੀਟਰ ਹੈ। ਇਸ ਵਿੱਚ ਲਗਭਗ 1000 ਅਧਿਕਾਰੀ ਅਤੇ ਕਰਮਚਾਰੀ ਬੈਠ ਸਕਦੇ ਹਨ । ਸੈਂਟਰਲ ਵਿਸਟਾ ਬਣਤਰ ਨੂੰ ਬਰਕਰਾਰ ਰੱਖਦਿਆਂ ਵਣਿਜਯ ਭਵਨ ਵਿੱਚ ਆਧੁਨਿਕ ਤਕਨੀਕ ਨਾਲ ਯੁਕਤ ਸਾਰੀਆਂ ਸੁਵਿਧਾਵਾਂ ਹੋਣਗੀਆਂ । ਜਿਵੇਂ ਕਿ ਸਮਾਰਟ ਅਕਸੈਸ ਕੰਟਰੋਲ, ਕੇਂਦਰੀਕ੍ਰਿਤ ਏਅਰ-ਕੰਡੀਸ਼ਨਿੰਗ ਵੀਡੀਓ, ਕਾਨਫਰੰਸਿੰਗ, ਅਤੇ ਪੂਰੀ ਤਰ੍ਹਾਂ ਨੈੱਟਵਰਕ ਸਿਸਟਮ ਵਰਗੀਆਂ ਸਹੂਲਤਾਂ ਵਾਲਾ ਕਾਗਜ਼ ਰਹਿਤ ਦਫ਼ਤਰ ਹੋਵੇਗਾ । ਇਹ ਇਮਾਰਤ ਪ੍ਰਮੁਖ ਤੌਰ ‘ਤੇ ਪੂਰੀ ਗਰੀਨ ਇਮਾਰਤ ਵੀ ਹੋਵੇਗੀ ਜੋ ਸਾਰੀਆਂ ਸ਼ਰਤਾਂ ਪੂਰੀਆਂ ਕਰੇਗੀ।


    ਇਮਾਰਤ ਦਾ ਨਕਸ਼ਾ ਇਸ ਤਰ੍ਹਾਂ ਤਿਆਰ ਕੀਤਾ ਗਿਆ ਹੈ ਕਿ ਜਿਸ ਨਾਲ ਘੱਟ ਤੋਂ ਘੱਟ ਦਰਖਤ ਕੱਟਣੇ ਪੈਣਗੇ । ਪਲਾਟ ਵਿੱਚ ਮੌਜੂਦ 214 ਦਰਖਤਾਂ ਵਿੱਚੋਂ 56% ਜਾਂ ਤਾਂ ਬਿਲਕੁਲ ਨਹੀਂ ਛੇੜੇ ਜਾਣਗੇ ਜਾਂ ਫਿਰ ਉਨ੍ਹਾਂ ਨੂੰ ਉਸੇ ਹੀ ਪਲਾਟ ਵਿੱਚ ਦੁਬਾਰਾ ਲਗਾਇਆ ਜਾਵੇਗਾ। ਲਗਭਗ 70% ਵੱਡੇ ਦਰਖਤਾਂ ਨੂੰ ਬਚਾਇਆ ਗਿਆ ਹੈ। 230 ਨਵੇਂ ਦਰਖਤ ਵੀ ਉਸੇ ਹੀ ਪਲਾਟ ’ਤੇ ਲਗਾਏ ਜਾ ਰਹੇ ਹਨ, ਤਾਂ ਕਿ ਇਮਾਰਤ ਬਣ ਜਾਣ ਤੋਂ ਬਾਅਦ ਇਸ ਸਥਾਨ ’ਤੇ ਦਰਖਤਾਂ ਦੀ ਗਿਣਤੀ ਵਿੱਚ ਵਾਧਾ ਯਕੀਨੀ ਬਣਾਇਆ ਜਾ ਸਕੇ।

    
    
    (Release ID: 1536224) Visitor Counter : 3