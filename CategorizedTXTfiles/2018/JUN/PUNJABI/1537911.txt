      ਪ੍ਰਧਾਨ ਮੰਤਰੀ ਦਫਤਰ

      ਬਹਾਦੁਰਗੜ੍ਹ-ਮੁੰਡਕਾ ਮੈਟਰੋ ਲਾਈਨ ਦੇ ਉਦਘਾਟਨ ਸਮੇਂ ਵੀਡੀਓ ਕਾਨਫਰੰਸਿੰਗ ਰਾਹੀਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 24 JUN 2018 6:17PM by PIB Chandigarh


    English rendering of Prime Minister’s Address through Video Conference on the occasion of inauguration of Bahadurgarh-Mundka Metro Rail Line


    ਬਹਾਦੁਰਗੜ੍ਹ-ਮੁੰਡਕਾ ਮੈਟਰੋ ਲਾਈਨ ਦੇ ਉਦਘਾਟਨ ਸਮੇਂ ਵੀਡੀਓ ਕਾਨਫਰੰਸਿੰਗ ਰਾਹੀਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ


    ਸਭ ਤੋਂ ਪਹਿਲਾਂ ਤੁਹਾਨੂੰ ਸਾਰਿਆਂ ਨੂੰ, ਹਰਿਆਣਾ ਅਤੇ ਦਿੱਲੀ ਦੇ ਲੋਕਾਂ ਨੂੰ ਬਹਾਦੁਰਗੜ੍ਹ-ਮੁੰਡਕਾ ਮੈਟਰੋ ਲਾਈਨ ਸ਼ੁਰੂ ਹੋਣ ’ਤੇ ਬਹੁਤ – ਬਹੁਤ ਵਧਾਈ।


    ਹਰਿਆਣਾ ਦਾ ਬਹਾਦੁਰਗੜ੍ਹ ਅੱਜ ਦਿੱਲੀ ਮੈਟਰੋ ਨਾਲ ਜੁੜ ਗਿਆ ਹੈ। ਗੁਰੂਗ੍ਰਾਮ ਅਤੇ ਫਰੀਦਾਬਾਦ ਦੇ ਬਾਅਦ ਹੁਣ ਬਹਾਦੁਰਗੜ੍ਹ ਹਰਿਆਣਾ ਦਾ ਤੀਜਾ ਵੱਡਾ ਖੇਤਰ ਹੈ ਜੋ ਦਿੱਲੀ ਮੈਟਰੋ ਨਾਲ ਕਨੈਕਟ ਹੋਇਆ ਹੈ। ਅੱਜ ਦੇ ਇਸ ਲੋਕਅਰਪਣ ਤੋਂ ਬਾਅਦ, ਹਰਿਆਣਾ ਵਿੱਚ ਮੈਟਰੋ ਨੈੱਟਵਰਕ ਦੀ ਲੰਬਾਈ 26 ਕਿਲੋਮੀਟਰ ਤੱਕ ਪਹੁੰਚ ਗਈ ਹੈ।


    ਸਾਥੀਓ, ਦਿੱਲੀ ਵਿੱਚ ਚਲ ਰਹੀ ਮੈਟਰੋ ਨੇ ਕਿਸ ਤਰ੍ਹਾਂ ਲੋਕਾਂ ਦਾ ਜੀਵਨ ਬਦਲਿਆ ਹੈ, ਉਸ ਦਾ ਗਵਾਹ ਹਰ ਉਹ ਵਿਅਕਤੀ ਹੈ, ਜਿਸ ਨੇ ਕਦੀ ਨਾ ਕਦੀ ਇਸ ਵਿੱਚ ਸਫ਼ਰ ਕੀਤਾ ਹੈ। ਮੈਂ ਵੀ ਕਈ ਵਾਰ ਦਿੱਲੀ ਮੈਟਰੋ ਵਿੱਚ ਸਫ਼ਰ ਕਰ ਚੁੱਕਿਆ ਹਾਂ। ਅੱਜ ਤੋਂ ਇਹ ਅਨੁਭਵ ਬਹਾਦੁਰਗੜ੍ਹ-ਮੁੰਡਕਾ ਲਾਈਨ ’ਤੇ ਚਲਣ ਵਾਲੇ ਲੋਕਾਂ ਨੂੰ ਵੀ ਮਿਲੇਗਾ।


    ਵਿਸ਼ੇਸ਼ ਕਰਕੇ ਬਹਾਦੁਰਗੜ੍ਹ ਵਿੱਚ ਤੇਜ਼ੀ ਨਾਲ ਵਿਕਸਤ ਹੁੰਦੇ ਉਦਯੋਗਾਂ ਦੀ ਵਜ੍ਹਾ ਨਾਲ ਕਾਫ਼ੀ ਅਰਸੇ ਤੋਂ ਮੈਟਰੋ ਦਾ ਇੰਤਜ਼ਾਰ ਹੋ ਰਿਹਾ ਸੀ। ਬਹਾਦੁਰਗੜ੍ਹ ਵਿੱਚ ਅਨੇਕ ਕਾਲਜ, ਇੰਸਟੀਟਿਊਟ ਅਤੇ ਯੂਨੀਵਰਸਿਟੀਆਂ ਵੀ ਹਨ। ਦਿੱਲੀ ਤੋਂ ਹਰ ਰੋਜ਼ ਅਨੇਕ ਵਿਦਿਆਰਥੀ-ਵਿਦਿਆਰਥਣਾਂ ਆਵਾਜਾਈ ਕਰਦੇ ਹਨ। ਹੁਣ ਇਸ ਖੇਤਰ ਦੇ ਲੱਖਾਂ ਉੱਦਮੀਆਂ ਨੂੰ, ਵਿਦਿਆਰਥੀਆਂ ਨੂੰ, ਅਲੱਗ-ਅਲੱਗ ਪ੍ਰੋਫੈਸ਼ਨ ਦੇ ਲੋਕਾਂ ਨੂੰ, ਦਿੱਲੀ ਆਉਣ-ਜਾਣ ਵਿੱਚ ਹੋਰ ਅਸਾਨੀ ਹੋਵੇਗੀ।


    ਇਵੇਂ ਤਾਂ ਬਹਾਦੁਰਗੜ੍ਹ ਨੂੰ Gateway of Haryana ਕਿਹਾ ਜਾਂਦਾ ਹੈ ਲੇਕਿਨ ਇਹ ਮੈਟਰੋ ਲਾਈਨ ਇੱਥੇ Development ਦਾ Gateway ਬਣ ਕੇ ਪਹੁੰਚੀ ਹੈ।


    ਮੈਟਰੋ ਦੀ ਵਜ੍ਹਾ ਨਾਲ ਲੋਕਾਂ ਦੀ ਸਹੂਲਤ ਵਧੇਗੀ, ਨਵੀਆਂ ਕਲੌਨੀਆਂ ਬਣਨਗੀਆਂ, ਉਦਯੋਗਾਂ ਦਾ ਵਿਸਤਾਰ ਹੋਵੇਗਾ, ਤਾਂ ਰੋਜ਼ਗਾਰ ਦੇ ਵੀ ਨਵੇਂ ਮੌਕੇ ਬਣਨਗੇ। ਕਨੈਕਟੀਵਿਟੀ ਦਾ ਵਿਕਾਸ ਨਾਲ ਜੋ ਨਾਤਾ ਹੈ, ਇਸ ਮੈਟਰੋ ਨੈੱਟਵਰਕ ਨੂੰ ਦੇਖ ਕੇ ਸਮਝਿਆ ਜਾ ਸਕਦਾ ਹੈ।


    ਹੁਣ ਦਿੱਲੀ- NCR ਵਿੱਚ ਕਰੀਬ 280 ਕਿਲੋਮੀਟਰ ਮੈਟਰੋ ਲਾਈਨ ਅਪਰੇਸ਼ਨਲ ਹੈ। ਜਿਸ ਤੇਜ਼ੀ ਨਾਲ ਇਸ ਦਾ ਵਿਸਤਾਰ ਹੋ ਰਿਹਾ ਹੈ, ਬਹੁਤ ਜਲਦੀ ਸ਼ੰਘਾਈ, ਬੀਜਿੰਗ, ਲੰਡਨ ਅਤੇ ਨਿਊਯਾਰਕ ਦੇ ਬਾਅਦ, ਦੁਨੀਆ ਦੇ ਪੰਜਵੇਂ ਸਭ ਤੋਂ ਵੱਡੇ ਮੈਟਰੋ ਨੈੱਟਵਰਕ ਵਜੋਂ ਦਿੱਲੀ ਮੈਟਰੋ ਦੀ ਪਹਿਚਾਣ ਹੋਵੇਗੀ। ਸਾਥੀਓ, ਜੋ ਸੁਪਨਾ ਦਿੱਲੀ ਵਿੱਚ ਸਾਕਾਰ ਹੋਇਆ ਹੈ, ਅਟਲ ਇਰਾਦਿਆਂ ਦਾ ਜੋ ਨਤੀਜਾ ਅੱਜ ਦਿੱਲੀ- NCR ਦੀ ਜਨਤਾ ਦੇਖ ਰਹੀ ਹੈ, ਉਹੋ ਜਿਹਾ ਹੀ ਯਤਨ ਪੂਰੇ ਦੇਸ਼ ਵਿੱਚ ਕੀਤਾ ਜਾ ਰਿਹਾ ਹੈ।


    ਮੈਟਰੋ ਨਾਲ ਜੁੜੇ ਕਾਰਜਾਂ ਵਿੱਚ ਇੱਕ ਬਹੁਤ ਵੱਡੀ ਕਮੀ ਇਹ ਸੀ ਕਿ ਹਰ ਸ਼ਹਿਰ ਵਿੱਚ ਪਹਿਲਾਂ ਆਪਣੇ ਹੀ ਤਰੀਕੇ ਨਾਲ ਕੰਮ ਕੀਤਾ ਜਾ ਰਿਹਾ ਸੀ।


    ਮੈਟਰੋ ਅਤੇ ਉਸ ਨਾਲ ਜੁੜੇ ਨਿਰਮਾਣ ਕਾਰਜ ਲਈ ਕੋਈ ਨੀਤੀ ਨਹੀਂ ਸੀ, ਇਸ ਲਈ ਕੋਈ ਮਿਆਰ, ਕੋਈ ਸਟੈਂਡਰਡ ਵੀ ਤੈਅ ਨਹੀਂ ਸੀ। ਨੇਤਾਵਾਂ ਦੀ ਮਰਜ਼ੀ ਅਨੁਸਾਰ ਸਟੇਸ਼ਨ ਅਤੇ ਅਲੱਗ-ਅਲੱਗ ਵਿਭਾਗਾਂ ਦੇ ਹਿਤਾਂ ਅਨੁਸਾਰ ਫੈਸਲੇ ਹੋ ਰਹੇ ਸਨ।


    ਹੁਣ 2017 ਵਿੱਚ ਦੇਸ਼ ਦੀ ਪਹਿਲੀ ਮੈਟਰੋ ਪਾਲਿਸੀ ਬਣਨ ਦੇ ਬਾਅਦ ਇਨ੍ਹਾਂ ਸਭ ਚੀਜ਼ਾਂ ’ਤੇ ਧਿਆਨ ਦਿੱਤਾ ਜਾ ਰਿਹਾ ਹੈ। ਲੋਕਾਂ ਨੂੰ ਇੱਕ ਸਟੇਸ਼ਨ ਤੋਂ ਦੂਜੇ ਸਟੇਸ਼ਨ ਅਤੇ ਫਿਰ ਆਪਣੇ ਘਰ ਜਾ ਦਫ਼ਤਰ ਤੱਕ ਪਹੁੰਚਣ ਵਿੱਚ ਪਰੇਸ਼ਾਨੀ ਨਾ ਹੋਵੇ ਇਸ ਦੇ ਲਈ ਸ਼ਹਿਰਾਂ ਦੇ ਪੂਰੇ ਟਰਾਂਸਪੋਰਟ ਸਿਸਟਮ ਦਾ ਇੰਟੀਗ੍ਰੇਸ਼ਨ ਕੀਤਾ ਜਾ ਰਿਹਾ ਹੈ।


    ਹੁਣ ਦੇਸ਼ ਵਿੱਚ ਕਿਤੇ ਵੀ ਮੈਟਰੋ ਬਣੇ, ਲੇਕਿਨ ਇਕ ਤੈਅ ਸਟੈਂਡਰਡ ’ਤੇ ਕੰਮ ਕਰੇਗੀ। ਸਾਥੀਓ, 21ਵੀਂ ਸਦੀ ਦੀਆਂ ਜ਼ਰੂਰਤਾਂ ਨੂੰ ਧਿਆਨ ਵਿੱਚ ਰੱਖਦਿਆਂ ਸ਼ਹਿਰਾਂ ਵਿੱਚ ਸਮਾਰਟ, ਸੁਲਭ, ਸਸਤਾ ਅਤੇ ਸਾਫ਼-ਸੁਥਰਾ ਪਬਲਿਕ ਟਰਾਂਸਪੋਰਟ ਸਿਸਟਮ ਦੇਣਾ ਇਸ ਸਰਕਾਰ ਦੀ ਪ੍ਰਤੀਬੱਧਤਾ ਹੈ।


    ਅੱਜ ਦੇਸ਼ ਦੇ 12 ਸ਼ਹਿਰਾਂ ਵਿੱਚ ਮੈਟਰੋ ਨੈੱਟਵਰਕ ਦਾ ਵਿਸਤਾਰ ਕੀਤਾ ਜਾ ਰਿਹਾ ਹੈ। ਦੇਸ਼ ਦੇ ਦੂਜੇ ਸ਼ਹਿਰਾਂ ਨੂੰ ਵੀ ਮੈਟਰੋ ਨਾਲ ਜੋੜਨ ਲਈ ਰਾਜ ਸਰਕਾਰਾਂ ਨੂੰ ਪ੍ਰੇਰਿਤ ਕੀਤਾ ਜਾ ਰਿਹਾ ਹੈ। ਇਸ ਦੇ ਨਾਲ ਹੀ ਮੈਟਰੋ ਦੇ ਡੱਬੇ ਵੀ ਦੇਸ਼ ਵਿੱਚ ਤਿਆਰ ਕਰਨ ਦਾ ਕੰਮ ਕੀਤਾ ਜਾ ਰਿਹਾ ਹੈ।


    ਗੁਜਰਾਤ ਦੇ ਵੜੋਦਰਾ ਅਤੇ ਤਮਿਲਨਾਡੂ ਦੇ ਚੇਨਈ ਵਿੱਚ ਆਧੁਨਿਕ ਪਲਾਂਟ ਬਣਾਏ ਗਏ ਹਨ, ਮੈਟਰੋ ਪ੍ਰੋਜੈਕਟਾਂ ਵਿੱਚ Make In India ਨੂੰ ਹੁਲਾਰਾ ਦੇਣ ਲਈ ਸਰਕਾਰ ਨੇ Procurement ਦੀ ਪਾਲਿਸੀ ਨੂੰ ਬਦਲਿਆ ਹੈ ਅਤੇ ਲਗਭਗ 75% ਭਾਰਤ ਵਿੱਚ ਬਣਿਆ ਸਮਾਨ ਲਗਾਉਣਾ ਜ਼ਰੂਰੀ ਕੀਤਾ ਗਿਆ ਹੈ।


    ਸਾਥੀਓ, ਮੈਟਰੋ ਦੀ ਵਿਵਸਥਾ ਸਾਡੇ ਅੰਤਰਰਾਸ਼ਟਰੀ ਸਬੰਧਾਂ ਅਤੇ ਸਹਿਯੋਗ ਦਾ ਵੀ ਇੱਕ ਬਿਹਤਰੀਨ ਉਦਾਹਰਣ ਹੈ। ਪਹਿਲਾਂ ਕਈ ਦੇਸ਼ਾਂ ਨੇ ਮੈਟਰੋ ਲਈ ਸਾਡੀ ਮਦਦ ਕੀਤੀ, ਹੁਣ ਭਾਰਤ ਦੁਨੀਆ ਦੇ ਕਈ ਦੇਸ਼ਾਂ ਨੂੰ ਮੈਟਰੋ ਦੇ ਕੋਚ ਦੀ ਸਪਲਾਈ ਕਰਨ ਲਈ ਤਿਆਰ ਹੋ ਰਿਹਾ ਹੈ।


    ਨਾ ਸਿਰਫ਼ ਅੰਤਰਰਾਸ਼ਟਰੀ ਸਬੰਧ ਬਲਕਿ Co-operative Federalism ਕਿਵੇਂ ਕੰਮ ਕਰਦਾ ਹੈ ਉਸ ਦਾ ਵੀ ਇਹ ਪ੍ਰਮਾਣ ਹੈ। ਅੱਜ ਦੇਸ਼ ਦੇ ਜਿਹੜੇ-ਜਿਹੜੇ ਰਾਜਾਂ ਵਿੱਚ ਵੀ ਮੈਟਰੋ ਬਣ ਰਹੀ ਹੈ ਉਹ ਕੇਂਦਰ ਅਤੇ ਰਾਜ ਸਰਕਾਰਾਂ ਦੀ ਸਰਗਰਮ ਸ਼ਮੂਲੀਅਤ ਨਾਲ ਬਣ ਰਹੀ ਹੈ।


    ਸਾਥੀਓ,


    ਦਿੱਲੀ- NCR ਦੀ ਹੀ ਗੱਲ ਕਰੀਏ ਤਾਂ ਅੱਜ ਜਿੰਨਾ ਮੈਟਰੋ ਨੈੱਟਵਰਕ ਵਿਕਸਤ ਹੋਇਆ ਹੈ ਉਸ ਨੇ ਹਰ ਰੋਜ਼ ਲਗਭਗ 6 ਲੱਖ ਗੱਡੀਆਂ ਦੀ ਜ਼ਰੂਰਤ ਨੂੰ ਖਤਮ ਕੀਤਾ ਹੈ।


    ਮੈਟਰੋ ਨੇ ਲੋਕਾਂ ਦਾ ਸਮਾਂ ਬਚਾਇਆ ਹੈ, ਪੈਸਾ ਬਚਾਇਆ ਹੈ ਅਤੇ ਪ੍ਰਦੂਸ਼ਣ ਵੀ ਘੱਟ ਕਰਨ ਦਾ ਕੰਮ ਕੀਤਾ ਹੈ। ਮੈਟਰੋ ਦੇ ਨਾਲ ਹੀ ਸਰਕਾਰ ਦਿੱਲੀ- NCR ਵਿੱਚ ਟਰਾਂਸਪੋਰਟ ਦੀ ਪੂਰੀ ਵਿਵਸਥਾ ਨੂੰ ਹੀ ਆਧੁਨਿਕ ਅਤੇ ਲੋਕਾਂ ਦੀ ਜ਼ਰੂਰਤ ਅਨੁਸਾਰ ਬਣਾਉਣ ਦਾ ਕੰਮ ਕਰ ਰਹੀ ਹੈ।


    ਦਿੱਲੀ ਨੂੰ ਹਾਈ ਸਪੀਡ ਰੇਲ ਰਾਹੀਂ ਸੋਨੀਪਤ, ਅਲਵਰ ਅਤੇ ਮੇਰਠ ਨਾਲ ਜੋੜਨ ਲਈ ਰੀਜਨਲ ਰੈਪਿਡ ਟਰਾਂਸਪੋਰਟ ਸਿਸਟਮ ’ਤੇ ਵੀ ਕੰਮ ਚਲ ਰਿਹਾ ਹੈ।


    ਇਸ ਦੇ ਇਲਾਵਾ ਦਿੱਲੀ ਦੇ ਚਾਰੇ ਪਾਸੇ Expressway ਦਾ ਇੱਕ ਘੇਰਾ ਬਣਾਉਣ ਦਾ ਕੰਮ ਵੀ ਤੇਜ਼ੀ ਨਾਲ ਕੀਤਾ ਜਾ ਰਿਹਾ ਹੈ । ਉਸ ਕੰਮ ਨੂੰ ਪੂਰਾ ਕਰਨ ਲਈ ਵੀ ਲੋਕ ਕੋਸ਼ਿਸ਼ ਕਰ ਰਹੇ ਹਨ।


    ਇਸ ਦੇ ਪਹਿਲੇ ਪੜਾਅ ਭਾਵ Eastern Peripheral Express way ਦਾ ਕੁਝ ਦਿਨ ਪਹਿਲਾਂ ਹੀ ਮੈਂ ਲੋਕ ਅਰਪਣ ਵੀ ਕੀਤਾ ਸੀ। ਹਰਿਆਣਾ ਵੱਲੋਂ Western Peripheral Express way ’ਤੇ ਵੀ ਕੰਮ ਪ੍ਰਗਤੀ ’ਤੇ ਹੈ। ਪੈਰੀਫੇਰਲ ਐਕਸਪ੍ਰੈੱਸਵੇ ਨੇ ਦਿੱਲੀ ਤੋਂ ਹੋ ਕੇ ਲੰਘਣ ਵਾਲੀਆਂ ਛੋਟੀਆਂ-ਵੱਡੀਆਂ ਗੱਡੀਆਂ ਦੀ ਗਿਣਤੀ ਨੂੰ 20 ਤੋਂ 30% ਤੱਕ ਘੱਟ ਕੀਤਾ ਹੈ।


    ਇਸ ਨਾਲ ਟ੍ਰੈਫਿਕ ’ਤੇ ਤਾਂ ਪ੍ਰਭਾਵ ਪਿਆ ਹੀ ਹੈ ਪ੍ਰਦੂਸ਼ਣ ਦੀ ਇੱਕ ਵੱਡੀ ਵਜ੍ਹਾ ਵੀ ਘਟੀ ਹੈ।


    ਭਾਈਓ ਅਤੇ ਭੈਣੋਂ,


    New India ਲਈ New ਅਤੇ Smart Infrastructure ਇਸ ਸਰਕਾਰ ਦੀ ਕਮਿੱਟਮੈਂਟ ਹੈ।


    ਬੀਤੇ ਚਾਰ ਵਰ੍ਹਿਆਂ ਵਿੱਚ ਰੋਡ, ਰੇਲਵੇ, ਏਅਰਵੇ, ਵਾਟਰਵੇ ਅਤੇ ਬਿਜਲੀ ਨਾਲ ਜੁੜੇ ਇਨਫਰਾਸਟਰਕਚਰ’ਤੇ ਸਭ ਤੋਂ ਵੱਧ ਨਿਵੇਸ਼ ਕੀਤਾ ਗਿਆ ਹੈ। ਕਰਗਲ ਤੋਂ ਲੈ ਕੇ ਕੰਨਿਆਕੁਮਾਰੀ ਤੱਕ ਕੱਛ ਤੋਂ ਲੈ ਕੇ ਕਾਮਾਖਿਆ ਤੱਕ, ਕਨੈਕਟੀਵਿਟੀ ’ਤੇ ਬਲ ਦਿੱਤਾ ਜਾ ਰਿਹਾ ਹੈ। ਸਭ ਤੋਂ ਲੰਮੀਆਂ ਸੁਰੰਗਾਂ ਹੋਣ ਜਾਂ ਫਿਰ ਸਭ ਤੋਂ ਵੱਡੇ ਪੁਲ਼, ਇੱਕ ਤੋਂ ਬਾਅਦ ਇੱਕ ਸਾਰੇ ਪ੍ਰੋਜੈਕਟ ਸਮਾਂ-ਸੀਮਾ ਵਿੱਚ ਪੂਰੇ ਕੀਤੇ ਜਾ ਰਹੇ ਹਨ। ਭਾਰਤਮਾਲਾ ਪ੍ਰੋਜੈਕਟ ਤਹਿਤ ਦੇਸ਼ ਵਿੱਚ 35 ਹਜ਼ਾਰ ਕਿਲੋਮੀਟਰ ਲੰਮੇ ਆਧੁਨਿਕ ਹਾਈਵੇਜ਼ ਦਾ ਜਾਲ ਵਿਛਾਉਣ ਦਾ ਕੰਮ ਸ਼ੁਰੂ ਕੀਤਾ ਗਿਆ ਹੈ।


    ਆਉਣ ਵਾਲੇ ਸਮੇਂ ਵਿੱਚ ਇੱਕ ਪਾਸੇ ਜਿੱਥੇ ਸੌ ਤੋਂ ਜ਼ਿਆਦਾ ਵਾਟਰਵੇਜ਼, ਬੁਲਟ ਟਰੇਨ, ਦੇਸ਼ ਦੇ ਟਰਾਂਸਪੋਰਟ ਸਿਸਟਮ ਵਿੱਚ ਵੱਡਾ ਬਦਲਾਅ ਲਿਆਉਣਗੇ, ਉੱਥੇ ਹੀ ਛੋਟੇ-ਛੋਟੇ ਸ਼ਹਿਰਾਂ ਵਿੱਚ ਵਿਕਸਿਤ ਹੁੰਦੇ ਏਅਰਪੋਰਟ, ਲੋਕਾਂ ਦਾ ਹੌਸਲਾ ਅਸਮਾਨ ਤੱਕ ਪਹੁੰਚਾਉਣ ਦਾ ਕੰਮ ਕਰਨਗੇ। ਇਹ ਆਧੁਨਿਕ ਇਨਫਰਾਸਟਰਕਚਰ ਸਾਡੇ ਸ਼ਹਿਰਾਂ ਨੂੰ, 21ਵੀਂ ਸਦੀ ਵਿੱਚ ਆਰਥਕ ਵਿਕਾਸ ਦਾ ਕੇਂਦਰ ਬਿੰਦੂ ਬਣਾਉਣ ਵਿੱਚ ਮਦਦ ਕਰਨਗੇ। ਦੇਸ਼ ਦੇ ਅਲੱਗ-ਅਲੱਗ ਇਲਾਕਿਆਂ ਵਿੱਚ ਜਿੰਨਾ ਜ਼ਿਆਦਾ ਇਨਫਰਾਸਟਰਕਚਰ ਮਜ਼ਬੂਤ ਹੋਵੇਗਾ, ਸੰਪਰਕ ਸਰਲ ਹੋਵੇਗਾ, ਜਿੰਨਾ ਜ਼ਿਆਦਾ ਟਰਾਂਸਪੋਰਟ ਦੇ ਅਲੱਗ-ਅਲੱਗ ਸਾਧਨ ਇੱਕ ਦੂਜੇ ਨੂੰ ਸਪੋਰਟ ਕਰਨਗੇ, ਉਨਾ ਹੀ ਲੋਕਾਂ ਦਾ ਜੀਵਨ ਅਸਾਨ ਬਣੇਗਾ, ਵਪਾਰ ਦੇ ਨਵੇਂ ਮੌਕੇ ਬਣਨਗੇ, ਰੋਜ਼ਗਾਰ ਦੇ ਨਵੇਂ ਮੌਕੇ ਬਣਨਗੇ।


    ਸਾਥੀਓ,


    ਸਰਕਾਰ ਦੇ ਇਨ੍ਹਾਂ ਯਤਨਾਂ ਵਿੱਚ ਸਧਾਰਨ ਜਨ, ਤੁਹਾਡੇ ਸਾਰਿਆਂ ਦੀ ਸਰਗਰਮ ਸ਼ਮੂਲੀਅਤ ਦੇ ਬਿਨਾ ਸੰਭਵ ਨਹੀਂ ਹੁੰਦਾ ਹੈ, ਇਹ ਬਹੁਤ ਜ਼ਰੂਰੀ ਹੈ।


    ਆਓ, New India ਲਈ ਬਣ ਰਹੇ ਇਸ ਇਨਫਰਾਸਟਰਕਚਰ ਦੇ ਲਈ ਮਿਲਕੇ ਹੋਰ ਅਧਿਕ ਯਤਨ ਕਰੀਏ।


    ਇੱਕ ਵਾਰ ਫਿਰ ਹਰਿਆਣਾ ਅਤੇ ਬਹਾਦੁਰਗੜ੍ਹ ਦੀ ਜਨਤਾ ਨੂੰ ਬਹੁਤ-ਬਹੁਤ ਵਧਾਈ ਦੇ ਨਾਲ ਇਸ ਦਾ ਲਾਭ ਸਾਡੇ ਨਾਗਰਿਕ ਉਠਾਉਣ, ਨਿਜੀ ਵਾਹਨਾ ਤੋਂ ਮੁਕਤੀ ਪਾਉਣ।


    ਮੈਂ ਆਪਣੀ ਗੱਲ ਸਮਾਪਤ ਕਰਦਾ ਹਾਂ।


    ਬਹੁਤ-ਬਹੁਤ ਧੰਨਵਾਦ !


    ***

    
    
    (Release ID: 1537911) Visitor Counter : 1