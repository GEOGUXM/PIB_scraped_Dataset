      ਉਪ ਰਾਸ਼ਟਰਪਤੀ ਸਕੱਤਰੇਤ

      ਬਿਹਤਰ ਸਿਹਤ ਅਤੇ ਸੁਖ ਲਈ ਯੋਗ ਇੱਕ ਸਮੁੱਚੀ ਪਹੁੰਚ ਹੈ: (holistic approach): ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ
      Posted On: 21 JUN 2018 6:28PM by PIB Chandigarh


    Yoga is a holistic approach towards health and well-being: Vice President
    

    ਬਿਹਤਰ ਸਿਹਤ ਅਤੇ ਸੁਖ ਲਈ ਯੋਗ ਇੱਕ ਸਮੁੱਚੀ ਪਹੁੰਚ ਹੈ: ( holistic approach ) : ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ


    Participates in International Day of Yoga 2018 celebration in Mumbai


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਅੰਤਰਰਾਸ਼ਟਰੀ ਯੋਗ ਦਿਵਸ 2018 ਦੇ ਮੌਕੇ ` ਤੇ ਮੁੰਬਈ ਵਿੱਚ ਆਯੋਜਿਤ ਪ੍ਰੋਗਰਾਮ ਵਿੱਚ ਹਿੱਸਾ ਲਿਆ


    Ancient science of Yoga is India’s invaluable gift to the modern world;


    
    ਯੋਗ ਦਾ ਪ੍ਰਾਚੀਨ ਵਿਗਿਆਨ ਭਾਰਤ ਦਾ ਆਧੁਨਿਕ ਵਿਸ਼ਵ ਨੂੰ ਅਨਮੋਲ ਤੋਹਫ਼ਾ :ਉਪ ਰਾਸ਼ਟਰਪਤੀ

    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਬਿਹਤਰ ਸਿਹਤ ਅਤੇ ਸੁਖ ਲਈ ਯੋਗ ਇੱਕ ਸਮੁੱਚੀ ਪਹੁੰਚ ਹੈ( holistic approach ) ਅਤੇ ਇਸ ਦੇ ਸਰੀਰਕ, ਭਾਵਨਾਤਮਕ ਅਧਿਆਤਮਕ ਆਯਾਮ ਹਨ । ਸ਼੍ਰੀ ਵੈਂਕਈਆ ਨਾਇਡੂ ਨੇ ਅੱਜ ਮੁੰਬਈ ਵਿੱਚ ਅੰਤਰਰਾਸ਼ਟਰੀ ਯੋਗ ਦਿਵਸ ਦੇ ਮੌਕੇ ` ਤੇ ਆਯੋਜਿਤ ਪ੍ਰੋਗਰਾਮ ਵਿੱਚ ਕਿਹਾ ਕਿ ਯੋਗ ਦਾ ਪ੍ਰਚੀਨ ਵਿਗਿਆਨ ਭਾਰਤ ਦਾ ਆਧੁਨਿਕ ਵਿਸ਼ਵ ਨੂੰ ਅਨਮੋਲ ਤੋਹਫ਼ਾ ਹੈ। ਇਸ ਮੌਕੇ ` ਤੇ ਮਹਾਰਾਸ਼ਟਰ ਦੇ ਮੁੱਖ ਮੰਤਰੀ ਸ਼੍ਰੀ ਦੇਵੇਂਦਰ ਫੜਨਵੀਸ ( Devendra Fadnavis )ਅਤੇ ਹੋਰ ਪਤਵੰਤੇ ਵੀ ਹਾਜ਼ਰ ਸਨ।


    ਯੋਗ ਦੇ ਪਹਿਲੇ ਦਰਸ਼ਨ ਦਾ ਸੰਕਲਨ ਕਰਨ ਵਾਲੇ ਰਿਸ਼ੀ ਪਤੰਜਲੀ ਨੂੰ ਯਾਦ ਕਰਦਿਆਂ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਯੋਗ ਕਿਸੇ ਵੀ ਵਿਅਕਤੀ ਨੂੰ, ਉਸ ਦੇ ਵਿਚਾਰਾਂ ` ਤੇ ਕੰਟਰੋਲ ਕਰਨ ਵਿੱਚ ਸਹਾਇਤਾ ਕਰਦਾ ਹੈ ਅਤੇ ਅੰਦਰੂਨੀ ਤਾਲਮੇਲ ਨੂੰ ਪੈਦਾ ਕਰਨ ਵਾਲੀ ਸ਼ਾਂਤੀ ਨੂੰ ਪ੍ਰਾਪਤ ਕਰਨ ਵਿੱਚ ਮਦਦ ਕਰਦਾ ਹੈ ।


    ਸ਼੍ਰੀ ਵੈਂਕਈਆ ਨਾਇਡੂ ਨੇ ਕਿਹਾ ਕਿ ਯੋਗ ਦਾ ਧਰਮ ਨਾਲ ਕੁਝ ਲੈਣਾ-ਦੇਣਾ ਨਹੀਂ ਹੈ ਅਤੇ ਇਹ ਇੱਕ ਸੰਪੂਰਨ ਵਿਗਿਆਨ ਹੈ ਜਿਸ ਵਿੱਚ ਜੀਵਨ ਦੇ ਵੱਖ-ਵੱਖ ਪੱਖਾਂ ਦੇ ਸੰਪਰਕ ਅਤੇ ਚੇਤਨਤਾ ਦੇ ਮੁੱਢਲੇ ਸਿਧਾਤਾਂ ਨੂੰ ਆਪਸ ਵਿੱਚ ਪਰੋਇਆ ਗਿਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਕੁਝ ਲੋਕਾਂ ਦਾ ਇਸ ਪ੍ਰਾਚੀਨ ਵਿਗਿਆਨ ਪ੍ਰਣਾਲੀ ਨੂੰ ਧਰਮ ਨਾਲ ਜੋੜਨਾ ਬਦਕਿਸਮਤੀ ਹੈ।


    ਉਪ ਰਾਸ਼ਟਰਪਤੀ ਨੇ ਲੋਕਾਂ ਨੂੰ ਆਧੁਨਿਕ ਜੀਵਨ ਸ਼ੈਲੀ ਦੀਆਂ ਸਿਹਤ ਸਮੱਸਿਆਵਾਂ ਨਾਲ ਨਜਿੱਠਣ ਲਈ ਯੋਗ ਨੂੰ ਰੋਜ਼ਾਨਾ ਜੀਵਨ ਵਿੱਚ ਸ਼ਾਮਲ ਕਰਨ ਦਾ ਸੱਦਾ ਦਿੱਤਾ । ਉਨ੍ਹਾਂ ਕਿਹਾ ਕਿ ਯੋਗ ਨੂੰ ਸਕੂਲੀ ਸਿੱਖਿਆ ਦਾ ਹਿੱਸਾ ਬਣਾਉਣ ਦਾ ਸਮਾਂ ਆ ਗਿਆ ਹੈ ਤਾਂਕਿ ਭਾਰਤ ਭਵਿੱਖ ਵਿੱਚ ਤੰਦਰੁਸਤ ਅਤੇ ਖੁਸ਼ ਲੋਕਾਂ ਦਾ ਰਾਸ਼ਟਰ ਬਣ ਸਕੇ।


    ਆਪਣੇ ਸੰਬੋਧਨ ਵਿੱਚ ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ ਕਿ ਯੋਗ ਧਿਆਨ ਅਤੇ ਇਕਾਗਰਤਾ ਨੂੰ ਪ੍ਰੋਤਸਾਹਨ ਦਿੰਦਾ ਹੈ। ਸਰੀਰਕ ਅਤੇ ਮਾਨਸਿਕ ਕੁਸ਼ਲਤਾ ਨੂੰ ਵਧਾਉਣ ਦੇ ਨਾਲ-ਨਾਲ ਯੋਗ ਦਾ ਅਭਿਆਸ ਕਿਸੇ ਵੀ ਵਿਅਕਤੀ ਨੂੰ ਜੀਵਨ ਵਿੱਚ ਹਰ ਸਮੇਂ ਸੰਤੁਲਤ ਭਾਵ ਰੱਖਣ ਵਿੱਚ ਸਹਾਇਤਾ ਪ੍ਰਦਾਨ ਕਰਦਾ ਹੈ। ਪ੍ਰਤੀ ਦਿਨ ਯੋਗ ਦੇ ਮਹੱਤਵ ` ਤੇ ਧਿਆਨ ਕੇਂਦਰਿਤ ਕਰਦੇ ਹੋਏ ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਕਿਹਾ ਕਿ ਨੌਜਵਾਨਾਂ ਦਰਮਿਆਨ ਚਿੰਤਾਜਨਕ ਕਦਮ ਜਿਵੇਂ ਕਿ ਜੀਵਨ ਸਮਾਪਤ ਕਰਨ ਦੇ ਯਤਨਾਂ ਨੂੰ ਯੋਗ ਅਤੇ ਧਿਆਨ ਰਾਹੀਂ ਮਾਨਸਿਕ ਸ਼ਾਂਤੀ ਅਤੇ ਸੰਤੁਲਨ ਵਿਕਸਿਤ ਕਰਕੇ ਰੋਕਿਆ ਜਾ ਸਕਦਾ ਹੈ।


    ***

    
    
    (Release ID: 1536222) Visitor Counter : 3