      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਆਫ-ਗ੍ਰਿਡ ਅਤੇ ਵਿਕੇਂਦਰੀਕ੍ਰਿਤ ਸੌਰ ਪੀਵੀ ਐਪਲੀਕੇਸ਼ਨਜ਼ ਪ੍ਰੋਗਰਾਮ ਦੇ ਪੜਾਅ-3 ਨੂੰ ਜਾਰੀ ਰੱਖਣ ਲਈ ਪ੍ਰਵਾਨਗੀ ਦਿੱਤੀ
      Posted On: 06 JUN 2018 6:51PM by PIB Chandigarh


    Cabinet approves Continuation of Off-grid and Decentralised Solar PV Applications Programme - Phase III


    ਮੰਤਰੀ ਮੰਡਲ ਨੇ ਆਫ-ਗ੍ਰਿਡ ਅਤੇ ਵਿਕੇਂਦਰੀਕ੍ਰਿਤ ਸੌਰ ਪੀਵੀ ਐਪਲੀਕੇਸ਼ਨਜ਼ ਪ੍ਰੋਗਰਾਮ ਦੇ ਪੜਾਅ-3 ਨੂੰ ਜਾਰੀ ਰੱਖਣ ਲਈ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਾਲੀ ਆਰਥਕ ਮਾਮਲਿਆਂ ਦੀ ਮੰਤਰੀ ਮੰਡਲ ਕਮੇਟੀ ਨੇ 2020 ਤੱਕ ਤਕਰੀਬਨ 118 ਐੱਮਡਬਲਿਊਪੀ (ਮੈਗਾ ਵਾਟ ਪੀਕ) ਆਫ-ਗ੍ਰਿਡ ਸੌਰ ਪੀਵੀ (ਫੋਟੋ ਵੋਲਿਟਕ) ਐਪਲੀਕੇਸ਼ਨ ਪ੍ਰੋਗਰਾਮ ਦੇ ਤੀਸਰੇ ਪੜਾਅ ਨੂੰ ਲਾਗੂ ਕੀਤੇ ਜਾਣ ਲਈ ਆਪਣੀ ਪ੍ਰਵਾਨਗੀ ਦੇ ਦਿੱਤੀ।


    ਆਫ-ਗ੍ਰਿਡ ਅਤੇ ਵਿਕੇਂਦਰੀਕ੍ਰਿਤ ਸੌਰ ਪੀਵੀ (ਫੋਟੋ ਵੋਲਿਟਕ) ਐਪਲੀਕੇਸ਼ਨਜ਼ ਪ੍ਰੋਗਰਾਮ ਦੇ ਤੀਸਰੇ ਪੜਾਅ ਵਿੱਚ ਹੇਠ ਲਿਖੇ ਭਾਗ ਹਨ:

     1. ਸੌਰ ਸਟ੍ਰੀਟ ਲਾਈਟ: ਗ੍ਰਿਡ ਪਾਵਰ ਦੇ ਮਾਧਿਅਮ ਨਾਲ ਦੇਸ਼ ਭਰ ਵਿੱਚ 3 ਲੱਖ ਸੌਰ ਸਟ੍ਰੀਟ ਲਾਈਟਸ ਲਗਾਈਆਂ ਜਾਣਗੀਆਂ, ਜਿਸ ਵਿੱਚ ਮੁੱਖ ਜ਼ੋਰ ਅਜਿਹੇ ਖੇਤਰਾਂ ’ਤੇ ਹੋਵੇਗਾ ਜਿੱਥੇ ਸਟ੍ਰੀਟ ਲਾਈਟਿੰਗ ਸਿਸਟਮ ਦੀ ਸੁਵਿਧਾ ਨਹੀਂ ਹੈ। ਇਸ ਵਿੱਚ ਮੁੱਖ ਰੂਪ ਨਾਲ ਉੱਤਰ-ਪੂਰਬ ਰਾਜ ਅਤੇ ਵਾਮਪੰਥੀ ਚਰਮਪੰਥ (ਐੱਲਡਬਲਿਯੂਈ) ਪ੍ਰਭਾਵਿਤ ਜ਼ਿਲ੍ਹੇ ਸ਼ਾਮਲ ਹਨ।
     2. ਇਕਹਿਰੇ ਸੌਰ ਊਰਜਾ ਪਲਾਂਟ: ਅਜਿਹੇ ਖੇਤਰਾਂ ਵਿੱਚ 25 ਕੇਡਬਲਿਊਪੀ (ਕਿਲੋ ਵਾਟ ਪੀਕ)ਸਮਰੱਥਾ ਤੱਕ ਦੇ ਸੌਰ ਊਰਜਾ ਪਲਾਂਟਾਂ ਨੂੰ ਹੁਲਾਰਾ ਦਿੱਤਾ ਜਾਵੇਗਾ, ਜਿੱਥੇ ਗ੍ਰਿਡ ਬਿਜਲੀ ਦੀ ਪਹੁੰਚ ਨਹੀਂ ਹੈ ਜਾਂ ਵਿਸ਼ਵਾਸਯੋਗ ਨਹੀਂ ਹੈ। ਇਸ ਭਾਗ ਦਾ ਮੁੱਖ ਉਦੇਸ਼ ਵਿਦਿਆਲਿਆਂ, ਹੋਸਟਲਾਂ, ਪੰਚਾਇਤਾਂ, ਪੁਲੀਸ ਥਾਣਿਆਂ ਅਤੇ ਹੋਰ ਸਰਕਾਰੀ ਸਥਾਨਾਂ ਨੂੰ ਬਿਜਲੀ ਉਪਲੱਬਧ ਕਰਨਾ ਹੈ। ਇਨ੍ਹਾਂ ਸੌਰ ਊਰਜਾ ਪਲਾਂਟਾਂ ਦੀ ਕੁੱਲ ਸਮਰੱਥਾ 100 ਐੱਮਡਬਲਿਊਪੀ ਹੋਵੇਗੀ।
     3. ਸੌਰ ਸਟੱਡੀ ਲੈਂਪ –ਪੂਰਬ ਉੱਤਰ ਰਾਜਾਂ ਅਤੇ ਐੱਲਡਬਲਿਊਈ ਪ੍ਰਭਾਵਿਤ ਜ਼ਿਲ੍ਹਿਆਂ ਨੂੰ 25,00,000 ਸੌਰ ਸਟੱ ਡੀ ਲੈਂਪ ਉਪਲੱਬਧ ਕਰਾਏ ਜਾਣਗੇ।

    ਉੱਤਰ-ਪੂਰਬ ਰਾਜਾਂ, ਪਰਬਤੀ ਰਾਜਾਂ ਅਤੇ ਸੰਘ ਸ਼ਾਸਿਤ ਦੀਪਾਂ ਨੂੰ ਛੱਡ ਕੇ ਦੂਸਰੇ ਖੇਤਰਾਂ ਵਿੱਚ ਸੌਰ ਸਟ੍ਰੀਟ ਲਾਈਟ ਅਤੇ ਸੌਰ ਊਰਜਾ ਪਲਾਂਟਾਂ ਲਈ ਬੈਂਚਮਾਰਕ ਲਾਗਤ ਦਾ 30 % ਵਿੱਤੀ ਸਹਿਯੋਗ ਉਪਲੱਬਧ ਕਰਾਇਆ ਜਾਵੇਗਾ। ਉੱਥੇ ਹੀ ਉੱਤਰ-ਪੂਰਬੀ ਰਾਜਾਂ, ਪਰਬਤੀ ਰਾਜਾਂ ਅਤੇ ਸੰਘ ਸ਼ਾਸਿਤ ਦੀਪਾਂ ਵਿੱਚ ਇਸ ਦੇ ਲਈ ਬੈਂਚਮਾਰਕ ਲਾਗਤ ਦਾ 90 ਪ੍ਰਤੀਸ਼ਤ ਵਿੱਤੀ ਸਹਿਯੋਗ ਉਪਲੱਬਧ ਕਰਾਇਆ ਜਾਵੇਗਾ। ਸੌਰ ਸਟੱਡੀ ਲੈਂਪ ਲਈ ਲਾਭਾਰਥੀ ਵਿਦਿਆਰਥੀਆਂ ਨੂੰ ਲੈਂਪ ਦੀ ਲਾਗਤ ਦਾ ਸਿਰਫ 15 ਪ੍ਰਤੀਸ਼ਤ ਦੇਣਾ ਪਵੇਗਾ ਅਤੇ ਬਾਕੀ ਧਨ ਰਾਸ਼ੀ ਵਿੱਤੀ ਸਹਿਯੋਗ ਵਜੋਂ ਉਪਲੱਬਧ ਕਰਾਈ ਜਾਵੇਗੀ। ਇਹ ਪ੍ਰਣਾਲੀਆਂ ਪਿਛੜੇ ਅਤੇ ਦੂਰ-ਦੂਰਾਡੇ ਖੇਤਰਾਂ ਵਿੱਚ ਸਕੂਲੀ ਬੱਚਿਆਂ ਨੂੰ ਉਪਲੱਬਧ ਕਰਾਈਆਂ ਜਾਣਗੀਆਂ ।


    ਪੜਾਅ -3 ਵਿੱਚ ਸ਼ਾਮਲ ਇਸ ਪ੍ਰੋਜੈਕਟ ਦੇ ਤਿੰਨ ਹਿੱਸਿਆਂ’ਤੇ ਕੁੱਲ 1,895 ਕਰੋੜ ਰੁਪਏ ਦੀ ਲਾਗਤ ਆਵੇਗੀ, ਜਿਸ ਵਿੱਚੋਂ 637 ਕਰੋੜ ਰੁਪਏ ਕੇਂਦਰੀ ਵਿੱਤੀ ਸਹਾਇਤਾ ਵਜੋਂ ਉਪਲੱਬਧ ਕਰਾਏ ਜਾਣਗੇ।


    ਆਫ ਗ੍ਰਿਡ ਸੌਰ ਪ੍ਰਣਾਲੀਆਂ ਨਾਲ ਗ੍ਰਾਮੀਣ ਅਤੇ ਦੂਰ-ਦੂਰਾਡੇ ਖੇਤਰਾਂ ਵਿੱਚ ਬਿਹਤਰ ਰੋਜ਼ਗਾਰ ਦੇ ਮੌਕੇ ਵੀ ਪੈਦਾ ਹੋਣਗੇ, ਜਿਸ ਨਾਲ ਅਜਿਹੇ ਖੇਤਰਾਂ ਵਿੱਚ ਸਵੈ-ਰੋਜ਼ਗਾਰ ਨੂੰ ਹੁਲਾਰਾ ਮਿਲੇਗਾ। ਅਨੁਮਾਨ ਹੈ ਕਿ ਪੜਾਅ – 3 ਦੇ ਲਾਗੂ ਹੋਣ ਨਾਲ ਸਵੈ-ਰੋਜ਼ਗਾਰ ਨੂੰ ਹੁਲਾਰਾ ਮਿਲਣ ਤੋਂ ਇਲਾਵਾ ਸਕਿੱਲਡ ਅਤੇ ਅਨਸਕਿੱਲਡ ਵਰਕਰਾਂ ਲਈ 8.67 ਲੱਖ ਕਾਰਜ ਦਿਨਾਂ ਦੇ ਬਰਾਬਰ ਰੋਜ਼ਗਾਰ ਦੇ ਮੌਕੇ ਪੈਦਾ ਹੋਣ ਦਾ ਅਨੁਮਾਨ ਹੈ।


    ਆਫ-ਗ੍ਰਿਡ ਅਤੇ ਵਿਕੇਂਦਰੀਕ੍ਰਿਤ ਸੌਰ ਪੀਵੀ ਐਪਲੀਕੇਸ਼ਨਜ਼ ਪ੍ਰੋਗਰਾਮ ਦਾ ਦੇਸ਼ ਦੇ ਅਜਿਹੇ ਗ੍ਰਾਮੀਣ ਅਤੇ ਦੂਰ-ਦੂਰਾਡੇ ਖੇਤਰਾਂ ’ਤੇ ਚੰਗਾ ਪ੍ਰਭਾਵ ਪਿਆ ਹੈ, ਜਿੱਥੇ ਜਾਂ ਤਾਂ ਗ੍ਰਿਡ ਪਾਵਰ ਦੀ ਪਹੁੰਚ ਨਹੀਂ ਹੈ ਜਾਂ ਇਹ ਵਿਸ਼ਵਾਸਯੋਗ ਨਹੀਂ ਹੈ। ਪੜਾਅ-3 ਦੌਰਾਨ ਇਸ ਪ੍ਰੋਗਰਾਮ ਨਾਲ 40 ਲੱਖ ਗ੍ਰਾਮੀਣ ਪਰਿਵਾਰਾਂ ਨੂੰ ਫਾਇਦਾ ਹੋਣ ਦਾ ਅਨੁਮਾਨ ਹੈ। ਇਸ ਤੋਂ ਇਲਾਵਾ, ਪ੍ਰੋਗਰਾਮ ਵਿੱਚ ਪ੍ਰਸਤਾਵਿਤ ਆਫ ਗ੍ਰਿਡ ਸੌਰ ਊਰਜਾ ਪਲਾਂਟਾਂ ਨਾਲ ਵਿਦਿਆਲਿਆਂ, ਹੋਸਟਲਾਂ, ਪੰਚਾਇਤਾਂ, ਪੁਲੀਸ ਥਾਣਿਆਂ ਅਤੇ ਹੋਰ ਸਰਕਾਰੀ ਸਥਾਨਾਂ ਤੱਕ ਬਿਜਲੀ ਪਹੁੰਚਣ ਨਾਲ ਆਮ ਜਨਤਾ ਨੂੰ ਵਿਆਪਕ ਰੂਪ ਵਿੱਚ ਮਦਦ ਮਿਲੇਗੀ। ਨਾਲ ਹੀ ਵਿਦਿਅਕ, ਸਮਾਜਿਕ ਅਤੇ ਰੋਜ਼ਗਾਰ ਨਾਲ ਸਬੰਧਤ ਗਤੀਵਿਧੀਆਂ ਵਿੱਚ ਔਰਤਾਂ ਦੀ ਹਿੱਸੇਦਾਰੀ ਵਧਾਉਣ ਵਿੱਚ ਵੀ ਮਦਦ ਮਿਲੇਗੀ।


    ****

    
    
    (Release ID: 1534832) Visitor Counter : 8
    
    
    
    
    

3.