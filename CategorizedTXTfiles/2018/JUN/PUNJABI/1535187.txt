      ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ

      ਸਮਾਰਟ ਸਿਟੀ ਸੈਂਟਰ ਜਨਤਕ ਸੇਵਾਵਾਂ ਦੀ ਬਿਹਤਰ ਅਤੇ ਕੁਸ਼ਲ ਡਿਲਵਰੀ ਵਿੱਚ ਸਹਾਈ: ਸ਼੍ਰੀ ਹਰਦੀਪ ਸਿੰਘ ਪੁਰੀ
      Posted On: 11 JUN 2018 5:51PM by PIB Chandigarh


    Smart City Centers helping in improved & efficient delivery of public services: Puri


    Consultative committee meeting held in Surat


    ਸਮਾਰਟ ਸਿਟੀ ਸੈਂਟਰ ਜਨਤਕ ਸੇਵਾਵਾਂ ਦੀ ਬਿਹਤਰ ਅਤੇ ਕੁਸ਼ਲ ਡਿਲਵਰੀ ਵਿੱਚ ਸਹਾਈ: ਸ਼੍ਰੀ ਹਰਦੀਪ ਸਿੰਘ ਪੁਰੀ
    
    ਸੂਰਤ ਵਿੱਚ ਸਲਾਹਕਾਰ ਕਮੇਟੀ ਦੀ ਬੈਠਕ ਹੋਈ


    ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਰਾਜ ਮੰਤਰੀ (ਸੁਤੰਤਰ ਚਾਰਜ), ਸ਼੍ਰੀ ਹਰਦੀਪ ਸਿੰਘ ਪੁਰੀ ਨੇ ਕਿਹਾ ਕਿ ਸਮਾਰਟ ਸਿਟੀ ਸੈਂਟਰ ਪ੍ਰੋਜੈਕਟ ਸਮਾਰਟ ਸਿਟੀ ਮਿਸ਼ਨ ਦਾ ਮਹੱਤਵਪੂਰਨ ਹਿੱਸਾ ਹੈ, ਜੋ ਜਨਤਕ ਸੇਵਾਵਾਂ ਦੀ ਬਿਹਤਰ ਅਤੇ ਕੁਸ਼ਲ ਡਿਲਿਵਰੀ ਵਿੱਚ ਸਹਾਈ ਹੈ। ਉਨ੍ਹਾਂ ਨੇ 8 ਜੂਨ, 2018 ਨੂੰ ਸੂਰਤ ਵਿੱਚ ਆਵਾਸ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲੇ ਨਾਲ ਸਬੰਧਤ ਸਲਾਹਕਾਰ ਕਮੇਟੀ ਦੀ ਬੈਠਕ ਦੀ ਪ੍ਰਧਾਨਗੀ ਕਰਦਿਆਂ ਇਹ ਗੱਲ ਕਹੀ। ਬੈਠਕ ਵਿੱਚ ਲੋਕ ਸਭਾ ਮੈਂਬਰ ਸ਼੍ਰੀ ਕੇਆਰਪੀ ਪ੍ਰਭਾਕਰਨ, ਸ਼੍ਰੀ ਰਾਘਵ ਲਖਨਪਾਲ, ਸ਼੍ਰੀ ਰਤਨ ਲਾਲ ਕਟਾਰੀਆ, ਸ਼੍ਰੀ ਸੰਤੋਖ ਸਿੰਘ ਚੌਧਰੀ, ਆਵਾਸ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲੇ ਵਿੱਚ ਸਕੱਤਰ ਸ਼੍ਰੀ ਦੁਰਗਾ ਸ਼ੰਕਰ ਮਿਸ਼ਰਾ ਅਤੇ ਸੀਨੀਅਰ ਅਧਿਕਾਰੀ ਹਾਜ਼ਰ ਸਨ।


    ਬੈਠਕ ਦੌਰਾਨ ਸੂਰਤ, ਭੋਪਾਲ, ਅਹਿਮਦਾਬਾਦ, ਪੁਣੇ, ਵਿਸ਼ਾਖਾਪਟਨਮ, ਐੱਨਡੀਐੱਮਸੀ ਅਤੇ ਭੁਵਨੇਸ਼ਵਰ ਦੇ ਸਮਾਰਟ ਸਿਟੀ ਦੇ ਮੁੱਖ ਕਾਰਜਕਾਰੀ ਅਧਿਕਾਰੀਆਂ (ਸੀਈਓ)/ਪ੍ਰਤੀਨਿਧੀਆਂ ਨੇ ਆਪਣੀਆਂ ਪੇਸ਼ਕਾਰੀ ਦਿੱਤੀਆਂ । ਪੇਸ਼ਕਾਰੀਆਂ ਵਿੱਚ ਸਮਾਰਟ ਕਲਾਸ ਰੂਮ (ਵਿਸ਼ਾਖਾਪਟਨਮ ਅਤੇ ਐੱਨਡੀਐੱਮਸੀ), ਸਮਾਜਕ ਸਮਾਨਤਾ ਕੇਂਦਰ (ਭੁਵਨੇਸ਼ਵਰ) ਮੇਅਰਸ ਐਕਸਪ੍ਰੈੱਸ (ਭੋਪਾਲ), ਤਟਵਰਤੀ ਖੇਤਰਾਂ ਵਿੱਚ ਸਥਿਤ ਸਮਾਰਟ ਸ਼ਹਿਰਾਂ ਵਿੱਚ ਅਪਣਾਈ ਗਈ ਆਪਦਾ ਤੋਂ ਬਚਾਅ ਦੀ ਮਜ਼ਬੂਤ ਵਿਵਸਥਾ ਜਿਹੇ ਵੱਖ-ਵੱਖ ਖੇਤਰਾਂ ਵਿੱਚ ਪ੍ਰੋਜੈਕਟਾਂ ਰਾਹੀਂ ਕੀਤੀ ਗਈ ਪ੍ਰਗਤੀ ਨੂੰ ਪ੍ਰਦਰਸ਼ਿਤ ਕੀਤਾ ਗਿਆ।


    ਮੌਜੂਦਾ ਸਮੇਂ ਅਹਿਮਦਾਬਾਦ, ਕਾਕੀਨਾੜਾ, ਵਿਸ਼ਾਖਾਪਟਨਮ, ਨਾਗਪੁਰ, ਪੁਣੇ, ਰਾਜਕੋਟ, ਸੂਰਤ, ਵੜੋਦਰਾ ਅਤੇ ਭੋਪਾਲ ਵਿੱਚ 9 ਇੰਟੀਗਰੇਟਡ ਕੰਟਰੋਲ ਐਂਡ ਕਮਾਂਡ ਸੈਂਟਰ ਚਾਲੂ ਹੋ ਗਏ ਹਨ। ਸ਼੍ਰੀ ਪੁਰੀ ਨੇ ਕਿਹਾ ਕਿ ਦੇਖਿਆ ਗਿਆ ਹੈ ਕਿ ਸੀਸੀਟੀਵੀ ਕੈਮਰਿਆਂ ਰਾਹੀਂ ਸਵੱਛਤਾ ਕਾਰਜਾਂ ਦੀ ਨਿਗਰਾਨੀ ਦੇ ਕਾਰਨ ਸ਼ਹਿਰ ਸਾਫ਼ ਹੋਏ ਹਨ। ਕਚਰਾ ਬਾਹਰ ਸੁੱਟਣ, ਗੰਦਗੀ ਫੈਲਾਉਣ, ਖੁੱਲ੍ਹੇ ਵਿੱਚ ਪੇਸ਼ਾਬ ਕਰਨ ਅਤੇ ਰਾਤ ਦੇ ਸਮੇਂ ਕਚਰਾ ਜਲਾਉਣ ਦੀਆਂ ਘਟਨਾਵਾਂ ਵਿੱਚ ਕਮੀ ਆਈ ਹੈ ਅਤੇ ਅਧਿਕ ਸੰਖਿਆ ਵਿੱਚ ਟ੍ਰੈਫਿਕ ਚਲਾਨ ਕੱਟਣਾ ਬਿਹਤਰ ਟ੍ਰੈਫਿਕ ਅਨੁਸ਼ਾਸਨ ਦਾ ਸੂਚਕ ਹੈ। ਉਨ੍ਹਾਂ ਨੇ ਦੱਸਿਆ ਕਿ ਇੰਟੈਲੀਜੈਂਟ ਟ੍ਰਾਂਜ਼ਿਟ ਪ੍ਰਬੰਧਨ ਪ੍ਰਣਾਲੀ ਅਹਿਮਦਾਬਾਦ ਵਿੱਚ ਅਪਰੇਸ਼ਨਲ ਲਾਗਤ ਘੱਟ ਕਰਕੇ ਇਸ ਦੀ ਸੰਚਾਲਨ ਕੁਸ਼ਲਤਾ ਵਿੱਚ ਸੁਧਾਰ ਲਿਆਉਣ ਵਿੱਚ ਸਹਾਈ ਸਾਬਤ ਹੋਈ ਹੈ । ਉਨ੍ਹਾਂ ਨੇ ਕਿਹਾ ਕਿ ਸਮਾਰਟ ਸਿਟੀ ਸੈਂਟਰ ਸੜਕਾਂ ‘ਤੇ ਔਰਤਾਂ ਦੀ ਬਿਹਤਰ ਸੁਰੱਖਿਆ ਸੁਨਿਸ਼ਚਿਤ ਕਰਨ, ਲੋਕਾਂ ਵਿੱਚ ਵਾਤਾਵਰਣ ਜਾਗਰੂਕਤਾ ਵਧਾਉਣ, ਅਮਰਜੈਂਸੀ ਅਤੇ ਆਪਦਾ ਦੀ ਸਥਿਤੀ ਵਿੱਚ ਛੇਤੀ ਕਾਰਵਾਈ ਅਤੇ ਬਿਹਤਰ ਤਿਆਰੀ ਕਰਨ ਵਿੱਚ ਵੀ ਤਕਨੀਕੀ ਸਹਾਇਤਾ ਪ੍ਰਦਾਨ ਕਰਦੇ ਹਨ।


    ਬੈਠਕ ਵਿੱਚ ਸ਼੍ਰੀ ਹਰਦੀਪ ਸਿੰਘ ਪੁਰੀ ਨੇ ਦੱਸਿਆ ਕਿ ਸਮਾਰਟ ਸਿਟੀ ਮਿਸ਼ਨ ਤਹਿਤ 50,000 ਕਰੋੜ ਰੁਪਏ ਦੇ ਕਰੀਬ 1350 ਪ੍ਰੋਜੈਕਟਾਂ ਲਈ ਟੈਂਡਰ ਜਾਰੀ ਕੀਤੇ ਗਏ । ਇਨ੍ਹਾਂ ਵਿੱਚੋਂ 30675 ਕਰੋੜ ਰੁਪਏ ਦੇ 950 ਪ੍ਰੋਜੈਕਟਾਂ ‘ਤੇ ਕੰਮ ਸ਼ੁਰੂ ਹੋ ਚੁੱਕਿਆ ਹੈ। ਕਰੀਬ 20,000 ਕਰੋੜ ਦੇ ਹੋਰ 400 ਪ੍ਰੋਜੈਕਟ ਟੈਂਡਰਿੰਗ ਪੜਾਅ ‘ਤੇ ਹਨ। 31 ਸ਼ਹਿਰਾਂ ਵਿੱਚ ਸਮਾਰਟ ਸੜਕਾਂ ਦਾ ਕੰਮ ਜਾਰੀ ਹੈ। 47 ਸ਼ਹਿਰਾਂ ਵਿੱਚ 120 ਮੈਗਾਵਾਟ ਦੇ ਸੌਰ ਪ੍ਰੋਜੈਕਟਾਂ ‘ਤੇ ਕੰਮ ਹੋ ਰਿਹਾ ਹੈ ਤਾਂਕਿ ਸਵੱਛ ਊਰਜਾ ਨੂੰ ਹੁਲਾਰਾ ਮਿਲੇ। 6,000 ਕਰੋੜ ਰੁਪਏ ਲਾਗਤ ਦੇ 98 ਜਨਤਕ ਅਤੇ ਨਿਜੀ ਹਿੱਸੇਦਾਰੀ ਦੇ ਪ੍ਰੋਜੈਕਟਾਂ ‘ਤੇ ਵੀ ਕੰਮ ਜਾਰੀ ਹੈ। ਇਨ੍ਹਾਂ ਪ੍ਰੋਜੈਕਟਾਂ ਨੂੰ ਛੋਟੇ ਅਤੇ ਵੱਡੇ ਸ਼ਹਿਰਾਂ ਤੋਂ ਉਤਸ਼ਾਹਜਨਕ ਸਮਰਥਨ ਮਿਲ ਰਿਹਾ ਹੈ।


    ਸ਼੍ਰੀ ਪੁਰੀ ਨੇ ਕਿਹਾ ਕਿ ਟਿਕਾਊ ਵਿਕਾਸ ਲਈ ਸਥਾਨਕ ਸੰਸਥਾਵਾਂ ਨੂੰ ਵਿੱਤੀ ਪੱਖੋਂ ਆਤਮਨਿਰਭਰ ਬਣਾਉਣਾ ਬੇਹੱਦ ਜ਼ਰੂਰੀ ਹੈ।

    
    
    (Release ID: 1535187) Visitor Counter : 2