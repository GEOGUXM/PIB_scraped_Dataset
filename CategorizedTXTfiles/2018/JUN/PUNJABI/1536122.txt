      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਐੱਨਸੀਈਆਰਟੀ ਵੱਲੋਂ ਆਯੋਜਿਤ ਤਿੰਨ ਦਿਨ ਰਾਸ਼ਟਰੀ ਯੋਗ ਓਲੰਪਿਆਡ-2018 ਅੱਜ ਤੋਂ ਨਵੀਂ ਦਿੱਲੀ ਵਿੱਚ ਸ਼ੁਰੂ
      Posted On: 18 JUN 2018 1:05PM by PIB Chandigarh

                                                                                                                                                                                                                                                                                                                                                                                                                         
The 3-day NATIONAL YOGA OLYMPIAD-2018 organized by NCERT begins in New Delhi today                                                                                                                                                                                                                                                                                                                                       
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
ਐੱਨਸੀਈਆਰਟੀ ਵੱਲੋਂ ਆਯੋਜਿਤ ਤਿੰਨ ਦਿਨ ਰਾਸ਼ਟਰੀ ਯੋਗ ਓਲੰਪਿਆਡ-2018 ਅੱਜ ਤੋਂ ਨਵੀਂ ਦਿੱਲੀ ਵਿੱਚ ਸ਼ੁਰੂ                                                                                                                                                                                                                                                                                                                                    
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
ਰਾਸ਼ਟਰੀ ਵਿਦਿਅਕ ਖੋਜ ਤੇ ਟਰੇਨਿੰਗ ਕੌਂਸਲ ਵੱਲੋਂ ਐੱਨਸੀਈਆਰਟੀ ਆਯੋਜਿਤ ਤਿੰਨ ਦਿਨਾ ਰਾਸ਼ਟਰੀ ਯੋਗ ਓਲੰਪਿਆਡ-2018 ਅੱਜ ਤੋਂ ਨਵੀਂ ਦਿੱਲੀ ਵਿੱਚ ਸ਼ੁਰੂ ਹੋ ਗਿਆ। ਇਸ ਦਾ ਉਦਘਾਟਨ ਸ਼੍ਰੀ ਐਰਿਕ ਫਾਲਟ ਨੇ ਕੀਤਾ। ਉਹ ਯੂਨੈਸਕੋ ਵਿੱਚ ਡਾਇਰੈਕਟਰ ਤੇ ਇਸ ਦੇ ਦਿੱਲੀ ਵਿੱਚ ਸਥਿਤ ਦਫਤਰ ਵਿੱਚ ਭਾਰਤ, ਬੰਗਲਾਦੇਸ਼, ਭੂਟਾਨ, ਨੇਪਾਲ ਤੇ ਮਾਲਦੀਪ ਲਈ ਪ੍ਰਤੀਨਿਧ ਹਨ ।                                                                                                                               
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
ਐੱਨਸੀਈਆਰਟੀ ਲਗਾਤਾਰ ਤੀਜੇ ਵਰ੍ਹੇ ਰਾਸ਼ਟਰੀ ਯੋਗ ਓਲੰਪਿਆਡ ਦਾ ਕਰਵਾ ਰਹੀ ਹੈ। ਇਸ ਵਿੱਚ 26 ਰਾਜਾਂ ਤੇ ਚਾਰ ਖੇਤਰੀ ਸਿੱਖਿਆ ਸੰਸਥਾਨਾਂ ਦੇ 500 ਵਿਦਿਆਰਥੀ ਹਿੱਸਾ ਲੈ ਰਹੇ ਹਨ। ਪਿਛਲੇ ਵਰ੍ਹੇ ਇਸ ਵਿੱਚ 25 ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੇ ਹਿੱਸਾ ਲਿਆ ਸੀ।                                                                                                                                                                                                        
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
ਆਪਣੇ ਸਵਾਗਤੀ ਭਾਸ਼ਣ ਵਿੱਚ ਰਾਸ਼ਟਰੀ ਵਿਦਿਅਕ ਖ਼ੋਜ ਤੇ ਟਰੇਨਿੰਗ ਕੌਂਸਲ ਦੇ ਡਾਇਰੈਕਟਰ ਰਿਸ਼ੀਕੇਸ਼ ਸੈਨਾਪਤੀ ਨੇ ਕਿਹਾ ਕਿ ਓਲੰਪਿਆਡ ਰਾਹੀਂ ਵਿਗਿਆਨਿਕ ਅਤੇ ਸਮੁੱਚੀ ਜੀਵਨ ਸ਼ੈਲੀ ਪ੍ਰਤੀ ਜਾਗਰੂਕਤਾ ਵਧਦੀ ਹੈ। ਇਸ ਦਾ ਉਦੇਸ਼ ਲੋਕਾਂ ਵਿੱਚ ਸਕਾਰਾਤਮਕ ਦ੍ਰਿਸ਼ਟੀਕੋਣ ਪੈਦਾ ਕਰਨਾ ਅਤੇ ਸਮਾਜ ਵਿੱਚ ਸ਼ਾਂਤੀ ਪਸੰਦ ਜੀਵਨ-ਜਾਚ ਨੂੰ ਵਧਾਉਣਾ ਹੈ। ਉਨ੍ਹਾਂ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦਾ ਹਵਾਲਾ ਦਿੰਦਿਆਂ ਕਿਹਾ ਕਿ ‘‘ਇਹ ਸੁਨਿਸ਼ਚਿਤ ਕਰਨਾ ਸਾਡੀ ਜ਼ਿੰਮੇਵਾਰੀ ਹੈ ਕਿ ਯੋਗ ਦੀ ਸਹੀ ਭਾਵਨਾ ਹਰੇਕ ਵਿਅਕਤੀ ਤੱਕ ਪਹੁੰਚੇ’’।
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
ਐੱਨਸੀਈਆਰਟੀ ਵਿੱਚ ਡੀਨ ਪ੍ਰੋਫੈਸਰ ਸਰੋਜ ਯਾਦਵ ਨੇ ਕਿਹਾ ਕਿ ਯੋਗ ਨਾਲ ਸ਼ਰੀਰਕ, ਮਾਨਸਿਕ ਤੇ ਅਧਿਆਤਮਿਕ ਵਿਕਾਸ ਹੁੰਦਾ ਹੈ। ਉਨ੍ਹਾਂ ਕਿਹਾ ਕਿ ਯੋਗ ਓਲੰਪਿਆਡ ਦਾ ਉਦੇਸ਼ ਬੱਚਿਆਂ ਦਰਮਿਆਨ ਯੋਗ ਪ੍ਰਤੀ ਜਾਗਰੂਕਤਾ ਪੈਦਾ ਕਰਨਾ ਅਤੇ ਟੀਮ ਭਾਵਨਾ ਤੇ ਆਤਮਵਿਸ਼ਵਾਸ ਪੈਦਾ ਕਰਨਾ ਹੈ।                                                                                                                                                                                               
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
ਇਸ ਮੌਕੇ ‘ਤੇ ਰੇਵਾੜੀ (ਹਰਿਆਣਾ) ਅਤੇ ਕੇਰਲ ਦੇ ਸਰਕਾਰੀ ਸਕੂਲਾਂ ਦੀਆਂ ਵਿਦਿਆਰਥਣਾਂ ਨੇ ਯੋਗ ਅਭਿਆਸ ਦੀ ਸ਼ਾਨਦਾਰ ਪੇਸ਼ਕਾਰੀ ਕੀਤੀ। ਮੁੱਖ ਮਹਿਮਾਨ ਸ਼੍ਰੀ ਐਰਿਕ ਫਾਲਟ ਨੇ ਐੱਨਸੀਈਆਰਟੀ ਦਾ ਇਸ ਸ਼ਾਨਦਾਰ ਪੇਸ਼ਕਾਰੀ ਦੇਖਣ ਦਾ ਮੌਕਾ ਪ੍ਰਦਾਨ ਕਰਨ ਲਈ ਧੰਨਵਾਦ ਕੀਤਾ।                                                                                                                                                                                                         
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
ਇਸ ਮੌਕੇ ‘ਤੇ ਦੋ ਕਿਤਾਬਾਂ ਵੀ ਰਿਲੀਜ਼ ਕੀਤੀਆਂ ਗਈਆਂ। ਇਨ੍ਹਾਂ ਦੋ ਕਿਤਾਬਾਂ ਦੇ ਨਾਮ ਹਨ ਜੌਇ ਆਵ ਥੀਏਟਰ ਅਤੇ ਸੰਗੀਤ।                                                                                                                                                                                                                                                                                                                         
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
****                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                         
    
    
    (Release ID: 1536122) Visitor Counter : 1