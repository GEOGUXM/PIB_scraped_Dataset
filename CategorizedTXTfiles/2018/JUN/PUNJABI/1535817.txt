      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਖੇਡ ਮੰਤਰੀ ਨੇ ਸਾਬਕਾ ਵਿਸ਼ਵ ਨਿਸ਼ਾਨੇਬਾਜ ਲਿੰਬਾ ਰਾਮ ਵਾਸਤੇ 5 ਲੱਖ ਰੁਪਏ ਦੀ ਵਿਸ਼ੇਸ਼ ਵਿੱਤੀ ਸਹਾਇਤਾ ਮਨਜ਼ੂਰ ਕੀਤੀ।
      Posted On: 18 JUN 2018 6:18PM by PIB Chandigarh


    Sports Minister sanctions a special financial assistance of Rs.5 lakhs for former International Archer Limba Ram


    ਖੇਡ ਮੰਤਰੀ ਨੇ ਸਾਬਕਾ ਵਿਸ਼ਵ ਨਿਸ਼ਾਨੇਬਾਜ ਲਿੰਬਾ ਰਾਮ ਵਾਸਤੇ 5 ਲੱਖ ਰੁਪਏ ਦੀ ਵਿਸ਼ੇਸ਼ ਵਿੱਤੀ ਸਹਾਇਤਾ ਮਨਜ਼ੂਰ ਕੀਤੀ


    ਯੁਵਾ ਮਾਮਲੇ ਤੇ ਖੇਡਾਂ (ਸੁਤੰਤਰ ਚਾਰਜ) ਰਾਜ ਮੰਤਰੀ ਕਰਨਲ ਰਾਜਯ ਵਰਧਨ ਸਿੰਘ ਰਾਠੌੜ ਨੇ ਸਾਬਕਾ ਵਿਸ਼ਵ ਨਿਸ਼ਾਨੇਬਾਜ ਅਤੇ ਅਰਜਨ ਅਵਾਰਡੀ ਸ਼੍ਰੀ ਲਿੰਬਾ ਰਾਮ ਵਾਸਤੇ 5 ਲੱਖ ਰੁਪਏ ਦੀ ਵਿਸ਼ੇਸ਼ ਵਿੱਤੀ ਸਹਾਇਤਾ ਮਨਜ਼ੂਰ ਕੀਤੀ ਹੈ। ਸ਼੍ਰੀ ਲਿੰਬਾ ਰਾਮ ਨਿਉਰੋ ਜਨਰੇਟਿਵ ਰੋਗ ਤੋਂ ਪੀੜਤ ਹਨ ਅਤੇ ਜੈਪੁਰ ਵਿਖੇ ਇਲਾਜ ਕਰਵਾ ਰਹੇ ਹਨ । ਉਹ ਰਾਜਸਥਾਨ ਸਰਕਾਰ ਵਿੱਚ ਕੰਮ ਕਰ ਰਹੇ ਹਨ ਅਤੇ ਖਿਡਾਰੀਆਂ ਵਾਸਤੇ ਦੀਨ ਦਿਆਲ ਉਪਾਧਿਆਏ ਨੈਸ਼ਨਲ ਵੈਲਫੇਅਰ ਫੰਡ ਤਹਿਤ 4 ਲੱਖ ਦੀ ਹੱਦ ਤੋਂ ਵੱਧ ਤਨਖਾਹ ਪ੍ਰਾਪਤ ਕਰ ਰਹੇ ਹਨ। ਫੰਡ ਦੇ ਚੇਅਰਪਰਸਨ ਹੋਣ ਦੀ ਹੈਸੀਅਤ ਵਿੱਚ ਆਪਣੇ ਵਿਸ਼ੇਸ਼ ਅਧਿਕਾਰਾਂ ਦੀ ਵਰਤੋਂ ਕਰਕੇ ਮੰਤਰੀ ਨੇ ਉਸ ਦੀ ਵਿਧਵਾ ਮਾਤਾ, ਵਿਧਵਾ ਭੈਣ ਤੇ ਉਸ ਦੇ ਬੱਚੇ ਵਿਧਵਾ ਸੱਸ ਅਤੇ ਬੇਰੁਜ਼ਗਾਰ ਭਰਾ ਦੇ ਉਸ ’ਤੇ ਨਿਰਭਰ ਹੋਣ ਸਦਕਾ, 5 ਲੱਖ ਰੁਪਏ ਮਨਜ਼ੂਰ ਕੀਤੇ ਹਨ ।


    ਇਸ ਤੋਂ ਪਹਿਲਾਂ, ਸ਼੍ਰੀ ਲਿੰਬਾ ਰਾਮ ਦੇ ਹਸਪਤਾਲ ਵਿੱਚ ਦਾਖ਼ਲ ਹੋਣ ਦੀ ਖ਼ਬਰ ਸੁਣ ਕੇ ਮੰਤਰੀ ਨੇ ਅਧਿਕਾਰੀਆਂ ਦੀ ਇੱਕ ਟੀਮ ਦੀ ਉਸ ਕੋਲ ਜਾਣ ਅਤੇ ਪੁੱਛਣ ਦੀ ਡਿਊਟੀ ਲਗਾਈ ਕਿ ਉਹ ਪਤਾ ਕਰਨ ਕਿ ਕਿਸ ਮਦਦ ਦੀ ਲੋੜ ਹੈ । ਇਹ ਮਨਜ਼ੂਰ ਰਾਸ਼ੀ ਇਸ ਕਮੇਟੀ ਦੀ ਰਿਪੋਰਟ ’ਤੇ ਅਧਾਰਤ ਹੈ। ਮੰਤਰੀ ਨੇ ਅਧਿਕਾਰੀਆਂ ਨੂੰ ਲਗਾਤਾਰ ਉਸ ਨੂੰ ਮਿਲਣ ਅਤੇ ਉਨ੍ਹਾਂ ਦੀ ਸਿਹਤ ਬਾਰੇ ਅੱਪਡੇਟ ਰਹਿਣ ਨੂੰ ਕਿਹਾ ਹੈ।


    ******

    
    
    (Release ID: 1535817) Visitor Counter : 3