      ਵਣਜ ਤੇ ਉਦਯੋਗ ਮੰਤਰਾਲਾ

      ਸ਼੍ਰੀ ਸੁਰੇਸ਼ ਪ੍ਰਭੂ ਦੀ ਅਮਰੀਕਾ ਯਾਤਰਾ ਦੌਰਾਨ ਦੋਵਾਂ ਦੇਸ਼ਾਂ ਦਰਮਿਆਨ ਦੁਵੱਲੇ ਵਪਾਰ ਅਤੇ ਕਾਰੋਬਾਰੀ ਸਬੰਧਾਂ ’ਤੇ ਵਿਚਾਰ-ਵਟਾਂਦਰਾ
      Posted On: 13 JUN 2018 4:42PM by PIB Chandigarh


    Discussions on bilateral trade and commercial relations during Suresh Prabhu’sUSA visit on 10-12 June 2018


    ਸ਼੍ਰੀ ਸੁਰੇਸ਼ ਪ੍ਰਭੂ ਦੀ ਅਮਰੀਕਾ ਯਾਤਰਾ ਦੌਰਾਨ ਦੋਵਾਂ ਦੇਸ਼ਾਂ ਦਰਮਿਆਨ ਦੁਵੱਲੇ ਵਪਾਰ ਅਤੇ ਕਾਰੋਬਾਰੀ ਸਬੰਧਾਂ ’ਤੇ ਵਿਚਾਰ-ਵਟਾਂਦਰਾ


    

    ਕੇਂਦਰੀ ਵਣਜ ਅਤੇ ਉਦਯੋਗ ਤੇ ਸ਼ਹਿਰੀ ਹਵਾਬਾਜ਼ੀ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭੂ ਨੇ 10 ਤੋਂ 12 ਜੂਨ, 2018 ਤੱਕ ਅਮਰੀਕਾ ਦਾ ਦੌਰਾ ਕੀਤਾ। ਇਸ ਦੌਰਾਨ ਸ਼੍ਰੀ ਪ੍ਰਭੂ ਨੇ ਅਮਰੀਕਾ ਦੇ ਵਪਾਰ ਪ੍ਰਤੀਨਿਧੀ ਰਾਬਰਟ ਈ ਲਾਈਥੀਜਰ, ਵਣਜ ਮੰਤਰੀ ਵਿਲਬਰ ਐੱਲ ਰੋਸ ਅਤੇ ਖੇਤੀਬਾੜੀ ਮੰਤਰੀ ਸੋਨੀ ਪਰਡਿਊ ( Sonny Perdue) ਨਾਲ ਵਿਚਾਰ-ਵਟਾਂਦਰਾ ਕੀਤਾ। ਉਨ੍ਹਾਂ ਨੇ ਭਾਰਤੀ ਗੁੱਟ ਦੇ ਸਹਿ ਚੇਅਰਮੈਨ ( Co-chairs ) ਮਾਰਕ ਰਾਬਰਟ ਵਾਰਨਰ ਅਤੇ ਜਾਨ ਕੋਰੀਅਨ ਨਾਲ ਸੰਯੁਕਤ ਬੈਠਕ ਵੀ ਕੀਤੀ। ਬੈਠਕ ਬੇਹੱਦ ਮਿਤਰਤਾਪੂਰਨ ਅਤੇ ਸੁਹਿਰਦਤਾ ਭਰੇ ਮਾਹੌਲ ਵਿੱਚ ਸਮਾਪਤ ਹੋਈ ਜਿਸ ਵਿੱਚ ਦੋਵਾਂ ਪੱਖਾਂ ਦੇ ਵਿਚਾਰਾਂ ਪ੍ਰਤੀ ਸਨਮਾਨ ਵਿਅਕਤ ਕੀਤਾ ਗਿਆ। ਵਿਚਾਰ-ਵਟਾਂਦਰਾ ਮੁੱਖ ਰੂਪ ਵਿੱਚ ਦੋਵਾਂ ਦੇਸ਼ਾਂ ਦਰਮਿਆਨ ਦੋ ਪੱਖੀ ਵਪਾਰ ਅਤੇ ਕਾਰੋਬਾਰੀ ਸਬੰਧਾਂ ਅਤੇ ਦੋਵਾਂ ਦੇਸ਼ਾਂ ਦੇ ਸਰੋਕਾਰਾਂ ਦਾ ਹੱਲ ਕਰਨ ְ ’ ਤੇ ਕੇਂਦਰਿਤ ਰਿਹਾ।


    Suresh Prabhu at a roundtable with industry representatives during his US visit


    ਇਸ ਸੰਦਰਭ ਵਿੱਚ ਦੋਵਾਂ ਦੇਸ਼ਾਂ ਦੇ ਸੀਨੀਅਰ ਅਧਿਕਾਰੀ ਛੇਤੀ ਹੀ ਮੁਲਾਕਾਤ ਕਰਨਗੇ। ਇਸ ਮੁਲਾਕਾਤ ਨਾਲ ਦੋਵਾਂ ਪੱਖਾਂ ਦੀ ਰੁਚੀ ਵਾਲੇ ਮੁੱਦਿਆਂ ਅਤੇ ਵਿਚਾਰ-ਵਟਾਂਦਰੇ ਦਾ ਸਕਾਰਾਤਮਕ ਅਤੇ ਰਚਨਾਤਮਕ ਨਤੀਜਾ ਨਿਕਲੇਗਾ।


    ਆਪਣੇ ਦੌਰੇ ਵਿੱਚ ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਭਾਰਤ-ਅਮਰੀਕਾ ਵਪਾਰ ਪਰਿਸ਼ਦ (ਯੂਐੱਮਆਈਵੀਸੀ) ਅਤੇ ਭਾਰਤ-ਅਮਰੀਕਾ ਸਾਂਝੀ ਹਿੱਸੇਦਾਰੀ ਮੰਚ (ਯੂਐੱਸਆਈਐੱਸਪੀਐੱਫ) ਰਾਹੀਂ ਅਯੋਜਿਤ ਬੈਠਕਾਂ ਵਿੱਚ ਵਪਾਰ ਅਤੇ ਉਦਯੋਗ ਜਗਤ ਦੇ ਪ੍ਰਮੁੱਖ ਵਿਅਕਤੀਆਂ ਨੂੰ ਸੰਬੋਧਨ ਕੀਤਾ ਅਤੇ ਹੋਰ ਹਿੱਸੇਦਾਰਾਂ ਨਾਲ ਬੈਠਕ ਕੀਤੀ। ਬੈਠਕ ਵਿੱਚ ਸ਼੍ਰੀ ਪ੍ਰਭੂ ਨੇ ਭਾਰਤੀ ਕੰਪਨੀਆਂ ਰਾਹੀਂ ਅਮਰੀਕਾ ਵਿੱਚ ਬਣੇ ਯਾਤਰੀ ਜਹਾਜਾਂ ਦੀ ਖਰੀਦ ਅਤੇ ਭਾਰਤ ਰਾਹੀਂ ਅਮਰੀਕਾ ਤੋਂ ਪੈਟਰੋਲੀਅਮ ਅਤੇ ਐੱਲਐੱਨਜੀ ਦੀ ਖਰੀਦ ਕਰਨ ਨਾਲ ਵਪਾਰ ਵਿੱਚ ਵਾਧੇ ਦੀ ਸ਼ਲਾਘਾ ਕੀਤੀ । ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਦਾ ਤੇਜ਼ ਆਰਥਿਕ ਵਾਧਾ ਇਨ੍ਹਾਂ ਹੋਰ ਨਵੇਂ ਖੇਤਰਾਂ ਵਿੱਚ ਨਵੇਂ ਬਜ਼ਾਰ ਦੇ ਮੌਕਿਆਂ ਦੀ ਸਿਰਜਣਾ ਕਰੇਗਾ। ਇਸ ਖਰੀਦ ਨਾਲ ਸਾਲ 2017 ਵਿੱਚ ਦੁਵੱਲੇ ਵਪਾਰ ਘਾਟੇ ਵਿੱਚ ਕਮੀ ਆਈ ਹੈ। ਭਵਿੱਖ ਵਿੱਚ ਵਿਕਰੀ ਇਸ ਪ੍ਰਵਿਰਤੀ ਨੂੰ ਜਾਰੀ ਰਖੇਗੀ ਅਤੇ ਦੋਵਾਂ ਦੇਸ਼ਾਂ ਦਰਮਿਆਨ ਸੰਤੁਲਤ ਵਪਾਰ ਸਬੰਧ ਦੀ ਸਿਰਜਣਾ ਕਰੇਗੀ।


    ***

    
    
    (Release ID: 1535288) Visitor Counter : 2