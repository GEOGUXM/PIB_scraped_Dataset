      ਰੇਲ ਮੰਤਰਾਲਾ

      ਕੇਂਦਰੀ ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਨੇ ਯਾਤਰੀਆਂ ਦੀਆਂ ਸ਼ਿਕਾਇਤਾਂ ਦੇ ਹੱਲ ਦੀ ਪ੍ਰਕਿਰਿਆ ਨੂੰ ਸੁਧਾਰਨ ਅਤੇ ਤੇਜ਼ ਕਰਨ ਲਈ ‘ਰੇਲ ਮਦਦ’ ਐਪ ਲਾਂਚ ਕੀਤੀ
      Posted On: 11 JUN 2018 5:11PM by PIB Chandigarh


    Shri Piyush Goyal launches “Rail Madad” – An App to expedite &streamline passenger grievance redressal


    ਕੇਂਦਰੀ ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਨੇ ਯਾਤਰੀਆਂ ਦੀਆਂ ਸ਼ਿਕਾਇਤਾਂ ਦੇ ਹੱਲ ਦੀ ਪ੍ਰਕਿਰਿਆ ਨੂੰ ਸੁਧਾਰਨ ਅਤੇ ਤੇਜ਼ ਕਰਨ ਲਈ ‘ਰੇਲ ਮਦਦ’ ਐਪ ਲਾਂਚ ਕੀਤੀ


    ਮਾਣਯੋਗ ਪ੍ਰਧਾਨ ਮੰਤਰੀ ਦੀਆਂ ਡਿਜੀਟਲ ਪਹਿਲਾਂ ਦੇ ਅਨੁਸਾਰ ਭਾਰਤੀ ਰੇਲਵੇ ਨੇ ਪਹਿਲੀ ਵਾਰ ਸ਼ਿਕਾਇਤ ਪ੍ਰਬੰਧਨ ਪ੍ਰਣਾਲੀ ਨੂੰ ਪੂਰੀ ਤਰ੍ਹਾਂ ਡਿਜੀਟਲ ਬਣਾ ਦਿੱਤਾ ਹੈ। ਕੇਂਦਰੀ ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਨੇ ਯਾਤਰੀਆਂ ਦੀਆਂ ਸ਼ਿਕਾਇਤਾਂ ਦੇ ਨਿਵਾਰਨ ਦੀ ਪ੍ਰਕਿਰਿਆ ਨੂੰ ਸੁਧਾਰਨ ਤੇ ਤੇਜ਼ ਕਰਨ ਲਈ ‘ਰੇਲ ਮਦਦ’ ਨਾਮ ਦੀ ਇੱਕ ਐਪ ਜਾਰੀ ਕੀਤੀ ਹੈ।


    ਰੇਲ ਮਦਦ (ਯਾਤਰਾ ਦੌਰਾਨ ਲੋੜੀਂਦੀ ਸਹਾਇਤਾ ਲਈ ਮੋਬਾਈਲ ਐਪਲੀਕੇਸ਼ਨ) ਨਾਮੀ ਇਸ ਅਨੋਖੀ ਮੋਬਾਈਲ ਐਪਲੀਕੇਸ਼ਨ ਦਾ ਵਿਕਾਸ ਉੱਤਰ ਰੇਲਵੇ ਵੱਲੋਂ ਕੀਤਾ ਗਿਆ ਹੈ। ਇਹ ਐਪ ਯਾਤਰੀਆਂ ਦੀਆਂ ਸ਼ਿਕਾਇਤਾਂ ਦਰਜ ਕਰਕੇ ਉਨ੍ਹਾਂ ਦੇ ਨਿਵਾਰਨ ਦੀ ਸਥਿਤੀ ਦੇ ਬਾਰੇ ਉਨ੍ਹਾਂ ਨੂੰ ਲਗਾਤਾਰ ਜਾਣਕਾਰੀ ਮੁਹੱਈਆ ਕਰਵਾਏਗੀ । ਯਾਤਰੀ ਨੂੰ ਰਜਿਸਟ੍ਰੇਸ਼ਨ ਤੋਂ ਬਾਅਦ ਐੱਸਐੱਮਐੱਸ ਰਾਹੀਂ ਸ਼ਿਕਾਇਤ ਨੰਬਰ ਤੁਰੰਤ ਉਪਲੱਬਧ ਕਰਵਾਇਆ ਜਾਵੇਗਾ ਜਿਸ ਤੋਂ ਬਾਅਦ ਰੇਲਵੇ ਵੱਲੋਂ ਕੀਤੀ ਗਈ ਕਾਰਵਾਈ ਦੀ ਜਾਣਕਾਰੀ ਐੱਸਐੱਮਐੱਸ ਰਾਹੀਂ ਦਿੱਤੀ ਜਾਂਦੀ ਰਹੇਗੀ।


    ਇਸ ਦੇ ਪਿੱਛੋਂ ਦੀ ਬੈਕ-ਐਂਡ ਪ੍ਰਣਾਲੀ (ਆਰਪੀਜੀਆਰਏਐੱਮ-ਰੇਲਵੇ ਯਾਤਰੀ ਸ਼ਿਕਾਇਤ ਨਿਵਾਰਨ ਤੇ ਪ੍ਰਬੰਧਨ ਪ੍ਰਣਾਲੀ ) ਵੱਖ-ਵੱਖ ਸ੍ਰੋਤਾਂ ਤੋਂ ਪ੍ਰਾਪਤ ਸ਼ਿਕਾਇਤਾਂ ਨੂੰ ਇੱਕ ਥਾਂ ਇਕੱਠਾ ਕਰੇਗੀ, ਉਨ੍ਹਾਂ ਦਾ ਵਿਸ਼ਲੇਸ਼ਣ ਕਰੇਗੀ ਅਤੇ ਪ੍ਰਬੰਧਨ ਲਈ ਵੱਖ-ਵੱਖ ਤਰ੍ਹਾਂ ਦੀ ਰਿਪੋਰਟ ਤਿਆਰ ਕਰੇਗੀ ਤਾਂਕਿ ਉੱਚ ਪ੍ਰਬੰਧਨ ਹਰੇਕ ਵਿਭਾਗ, ਡਿਵੀਜ਼ਨ ਅਤੇ ਫੀਲਡ ਯੂਨਿਟ ਦੇ ਪ੍ਰਦਰਸ਼ਨ ਦੀ ਵੱਖ-ਵੱਖ ਪੱਧਰਾਂ ‘ਤੇ ਨਿਗਰਾਨੀ ਕਰ ਸਕੇ। ਇਹ ਵਿਵਸਥਾ ਪ੍ਰਣਾਲੀਗਤ ਖਾਮੀਆਂ ਅਤੇ ਖਰਾਬ ਪ੍ਰਦਰਸ਼ਨ ਵਾਲੇ ਸਟੇਸ਼ਨਾਂ ਤੇ ਟਰੇਨਾਂ ਵਿੱਚ ਸੁਧਾਰ ਲਈ ਉਨ੍ਹਾਂ ਦੀ ਪਹਿਚਾਣ ਕਰੇਗੀ।


    ਇਸ ਐਪਲੀਕੇਸ਼ਨ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ ਇਸ ਪ੍ਰਕਾਰ ਹਨ:

     1. ਰੇਲ ਮਦਦ ਯਾਤਰੀਆਂ ਦੀਆਂ ਸ਼ਿਕਾਇਤਾਂ ਨੂੰ ਘੱਟ ਤੋਂ ਘੱਟ ਜਾਣਕਾਰੀ ਤੇ ਫੋਟੋਗ੍ਰਾਫ ਨਾਲ ਵੀ ਦਰਜ ਕਰਦੀ ਹੈ, ਸ਼ਿਕਾਇਤ ਨੰਬਰ ਜਾਰੀ ਕਰਦਾ ਹੈ ਅਤੇ ਤੁਰੰਤ ਜਾਣਕਾਰੀ ਨੂੰ ਡਿਵੀਜਨ ਦੇ ਸਬੰਧਿਤ ਫੀਲਡ ਅਧਿਕਾਰੀਆਂ ਨੂੰ ਉਪਲੱਬਧ ਕਰਵਾਉਂਦੀ ਹੈ। ਇਸ ਮਾਮਲੇ ਵਿੱਚ ਕੀਤੀ ਕਾਰਵਾਈ ਤੋਂ ਯਾਤਰੀ ਨੂੰ ਵੀ ਜਾਣੂ ਕਰਵਾਉਂਦਾ ਹੈ, ਜਿਸ ਨਾਲ ਸ਼ਿਕਾਇਤ ਦੇ ਰਜ਼ਿਸਟ੍ਰੇਸ਼ਨ ਤੇ ਸਮਾਧਾਨ ਦੀ ਪੂਰੀ ਪ੍ਰਕਿਰਿਆ ਨੂੰ ਤੇਜ਼ ਬਣਾਇਆ ਜਾਂਦਾ ਹੈ।
     2. ਰੇਲ ਮਦਦ ਵੱਖ-ਵੱਖ ਪ੍ਰਕਾਰ ਦੀਆਂ ਸਹਾਇਤਾ ਸੇਵਾਵਾਂ ਦੇ ਨੰਬਰ ਵੀ ਪ੍ਰਦਰਸ਼ਿਤ ਕਰਦੀ ਹੈ (ਜਿਵੇਂ, ਸੁਰੱਖਿਆ, ਬਾਲ ਸਹਾਇਤਾ ਸੇਵਾ ਆਦਿ) ਅਤੇ ਨਾਲ ਹੀ ਤੁਰੰਤ ਸਹਾਇਤਾ ਲਈ ਇੱਕ ਸਿੱਧੇ ਵਿਕਲਪ ਦੇ ਤੌਰ ‘ਤੇ ਸਿੱਧੇ ਫੋਨ ਦੀ ਸੁਵਿਧਾ ਵੀ ਪ੍ਰਦਾਨ ਕਰਦੀ ਹੈ।
     3. ਅੰਕੜਿਆਂ ਦਾ ਵਿਸ਼ਲੇਸ਼ਣ ਟਰੇਨਾਂ ਅਤੇ ਸਟੇਸ਼ਨਾਂ ਦੇ ਵੱਖ-ਵੱਖ ਪਹਿਲੁਆਂ ਜਿਵੇਂ ਸਵੱਛਤਾ ਅਤੇ ਸੁਵਿਧਾਵਾਂ ਦੀ ਸਥਿਤੀ ਬਾਰੇ ਜਾਣਕਾਰੀ ਦਿੰਦੀ ਹੈ ਤਾਂ ਕਿ ਪ੍ਰਬੰਧਕੀ ਫੈਸਲੇ ਹੋਰ ਸਟੀਕ ਅਤੇ ਪ੍ਰਭਾਵੀ ਬਣ ਸਕਣ।
     4. ਦਰਜਾਬੰਦੀ ਦੇ ਅਧਾਰ ‘ਤੇ ਡੈਸ਼ਬੋਰਡ/ਰਿਪੋਰਟ ਪ੍ਰਬੰਧਨ ਨੂੰ ਡਿਵੀਜ਼ਨ/ਜ਼ੋਨ/ਰੇਲਵੇ ਬੋਰਡ ਪੱਧਰ ‘ਤੇ ਉਪਲੱਬਧ ਕਰਵਾਏ ਜਾਣਗੇ ਅਤੇ ਨਾਲ ਹੀ ਹਰੇਕ ਸਬੰਧਤ ਅਧਿਕਾਰੀ ਨੂੰ ਸਪਤਾਹਿਕ ਅਧਾਰ ‘ਤੇ ਆਪਣੇ ਆਪ ਹੀ ਈਮੇਲ ਭੇਜੀ ਜਾਵੇਗੀ।

    *****

    
    
    (Release ID: 1535175) Visitor Counter : 2
    
    
    
    
    

4.