      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਬੇਟੀ ਬਚਾਓ, ਬੇਟੀ ਪੜ੍ਹਾਓ ਮੁਹਿੰਮ, ਸਵੱਛ ਭਾਰਤ ਅਭਿਆਨ ਅਤੇ ਖੇਲੋ ਇੰਡੀਆ ਖੇਲੋ’ ਬਾਰੇ ਤਿੰਨ ਦਿਨਾ ਫੋਟੋ ਪ੍ਰਦਰਸ਼ਨੀ ਦਾ ਚੰਡੀਗੜ੍ਹ ਵਿੱਚ ਉਦਘਾਟਨ
      Posted On: 23 JUN 2018 11:07AM by PIB Chandigarh


    Three day Photo Exhibition on ‘Beti Bachao, Beti Padhao campaign, Swachh Bharat Abhiyan and Khelo India Khelo’inaugurated in Chandigarh
    
    Photo Journalists play a significant role in depicting the reality in a natural way :The Union Minister Shri Vijay Sampla


    ‘ਬੇਟੀ ਬਚਾਓ, ਬੇਟੀ ਪੜ੍ਹਾਓ ਮੁਹਿੰਮ, ਸਵੱਛ ਭਾਰਤ ਅਭਿਆਨ ਅਤੇ ਖੇਲੋ ਇੰਡੀਆ ਖੇਲੋ’ ਬਾਰੇ ਤਿੰਨ ਦਿਨਾ ਫੋਟੋ ਪ੍ਰਦਰਸ਼ਨੀ ਦਾ ਚੰਡੀਗੜ੍ਹ ਵਿੱਚ ਉਦਘਾਟਨ


    ਕੁਦਰਤੀ ਤੌਰ ’ਤੇ ਅਸਲੀਅਤ ਨੂੰ ਦਰਸਾਉਣ ਲਈ ਫੋਟੋ ਪੱਤਰਕਾਰ ਅਹਿਮ ਭੂਮਿਕਾ ਨਿਭਾਉਂਦੇ ਹਨ :ਕੇਂਦਰੀ ਮੰਤਰੀ ਸ਼੍ਰੀ ਵਿਜੈ ਸਾਂਪਲਾ


    ਕੇਂਦਰੀ ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਰਾਜ ਮੰਤਰੀ, ਸ਼੍ਰੀ ਵਿਜੈ ਸਾਂਪਲਾ ਨੇ ਵਧੇਰੇ ਲੜਕੀਆਂ ਨੂੰ ਫੋਟੋ ਪੱਤਰਕਾਰੀ ਦੇ ਖੇਤਰ ਵਿੱਚ ਕੰਮ ਕਰਨ ਲਈ ਪ੍ਰੇਰਿਤ ਕਰਨ ਦੀ ਲੋੜ ’ਤੇ ਜ਼ੋਰ ਦਿੱਤਾ, ਕਿਉਂ ਕਿ ਕੁਦਰਤੀ ਤੌਰ ’ਤੇ ਅਸਲੀਅਤ ਨੂੰ ਦਰਸਾਉਣ ਲਈ ਫੋਟੋ ਪੱਤਰਕਾਰ ਅਹਿਮ ਭੂਮਿਕਾ ਨਿਭਾਉਂਦੇ ਹਨ।


    ਫੋਟੋ ਜਰਨਲਿਸਟ ਵੈਲਫੇਅਰ ਐਸੋਸੀਏਸ਼ਨ ਵੱਲੋਂ ਬੇਟੀ ਬਚਾਓ, ‘ਬੇਟੀ ਪੜ੍ਹਾਓ ਮੁਹਿੰਮ, ਸਵੱਛ ਭਾਰਤ ਅਭਿਆਨ ਅਤੇ ਖੇਲੋ ਇੰਡੀਆ ਖੇਲੋ’ ਬਾਰੇ ਆਯੋਜਿਤ ਤਿੰਨ ਦਿਨਾ ਫੋਟੋ ਪ੍ਰਦਰਸ਼ਨੀ ਦੇ ਉਦਘਾਟਨ ਤੋਂ ਬਾਅਦ ਉਹ ਪੱਤਰਕਾਰਾਂ ਨੂੰ ਸੰਬੋਧਨ ਕਰ ਰਹੇ ਸਨ। ਉਨ੍ਹਾਂ ਨੇ ਜ਼ਿੰਮੇਵਾਰੀ ਭਰੀਆਂ ਆਪਣੀਆਂ ਪ੍ਰੈੱਸ ਫੋਟੋਗ੍ਰਾਫੀ ਡਿਊਟੀਆਂ ਨਿਭਾਉਣ ਦੇ ਨਾਲ-ਨਾਲ ਇਨ੍ਹਾਂ ਮੁੱਦਿਆਂ ਨੂੰ ਉਜਾਗਰ ਕਰਨ ਲਈ ਇਸ ਫੋਟੋ ਪ੍ਰਦਰਸ਼ਨੀ ਦੇ ਪ੍ਰਬੰਧਕਾਂ ਨੂੰ ਵਧਾਈ ਦਿੱਤੀ। ਸ਼੍ਰੀ ਸਾਂਪਲਾ ਨੇ ਫੋਟੋ ਪੱਤਰਕਾਰਾਂ ਨੂੰ ਫੋਟੋ ਪੱਤਰਕਾਰੀ ਦੇ ਉੱਦਮੀ ਖੇਤਰ ਵਿੱਚ ਵਧੇਰੇ ਲੜਕੀਆਂ ਨੂੰ ਇਸ ਚੁਣੌਤੀਆਂ ਤੇ ਮੌਕਿਆਂ ਭਰਪੂਰ ਖੇਤਰ ਵਿੱਚ ਕੰਮ ਕਰਨ ਲਈ ਪ੍ਰੇਰਿਤ ਕਰਨ ਦੀ ਲੋੜ ’ਤੇ ਜ਼ੋਰ ਦਿੱਤਾ ।


    ਫੋਟੋ ਜਰਨਲਿਸਟ ਵੈਲਫੇਅਰ ਐਸੋਸੀਏਸ਼ਨ ਦੇ ਪ੍ਰਧਾਨ ਸ਼੍ਰੀ ਅਖਿਲੇਸ਼ ਮਿਸ਼ਰਾ ਨੇ ਸਮਾਜਿਕ ਸਰੋਕਾਰਾਂ ਦੇ ਮੁੱਦਿਆਂ ਬਾਰੇ ਐਸੋਸ਼ੀਏਸ਼ਨ ਦੀਆਂ ਸਰਗਰਮੀਆਂ ਬਾਰੇ ਦੱਸਿਆ ।


    ਫੋਟੋ ਪ੍ਰਦਰਸ਼ਨੀ ਵਿੱਚ ਦੇਸ਼ ਵਿਦੇਸ਼ ਤੋਂ 49 ਫੋਟੋ ਪੱਤਰਕਾਰਾਂ ਦੀਆਂ 88 ਫੋਟੋਆਂ ਲਾਈਆਂ ਗਈਆਂ ਹਨ।


    ਕੇਂਦਰੀ ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਰਾਜ ਮੰਤਰੀ ਸ਼੍ਰੀ ਵਿਜੈ ਸਾਂਪਲਾ ਨੇ ਮੀਡੀਆ ਨਾਲ ਵੀ ਗੱਲਬਾਤ ਕੀਤੀ।


    ******

    
    
    (Release ID: 1536436) Visitor Counter : 3