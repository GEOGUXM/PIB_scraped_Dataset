      ਜਹਾਜ਼ਰਾਨੀ ਮੰਤਰਾਲਾ

      ਬੰਦਰਗਾਹ ਅਤੇ ਸਮੁੰਦਰੀ ਖੇਤਰ ਵਿੱਚ ਕੌਸ਼ਲ ਵਿਕਾਸ ਬਾਰੇ ਵਰਕਸ਼ਾਪ
      Posted On: 08 JUN 2018 4:57PM by PIB Chandigarh


    Workshop on Skill Development in Port and Maritime Sector


    ਬੰਦਰਗਾਹ ਅਤੇ ਸਮੁੰਦਰੀ ਖੇਤਰ ਵਿੱਚ ਕੌਸ਼ਲ ਵਿਕਾਸ ਬਾਰੇ ਵਰਕਸ਼ਾਪ


    ਸ਼ਿਪੰਗ ਮੰਤਰਾਲੇ ਨੇ ਗ੍ਰਾਮੀਣ ਵਿਕਾਸ ਮੰਤਰਾਲੇ ਦੇ ਦੀਨ ਦਿਆਲ ਉਪਾਧਿਆਇ ਗ੍ਰਾਮੀਣ ਕੌਸ਼ਲ ਯੋਜਨਾ (ਡੀਡੀਯੂ - ਜੀਕੇਵਾਈ) ਦੇ ਸਹਿਯੋਗ ਨਾਲ ਨਵੀਂ ਦਿੱਲੀ ਵਿੱਚ ਅੱਜ ਬੰਦਰਗਾਹ ਅਤੇ ਸਮੁੰਦਰੀ ਖੇਤਰ ਵਿੱਚ ਕੌਸ਼ਲ ਵਿਕਾਸ ਬਾਰੇ ਇੱਕ ਦਿਨਾ ਵਰਕਸ਼ਾਪ ਦਾ ਆਯੋਜਨ ਕੀਤਾ। ਵਰਕਸ਼ਾਪ ਦਾ ਉਦਘਾਟਨ ਸਕੱਤਰ (ਸ਼ਿਪਿੰਗ) ਸ਼੍ਰੀ ਗੋਪਾਲ ਕ੍ਰਿਸ਼ਨ ਅਤੇ ਅੰਡੇਮਾਨ ਤੇ ਨਿਕੋਬਾਰ ਤੋਂ ਸਾਂਸਦ ਸ਼੍ਰੀ ਵਿਸ਼ਣੂ ਪਦ ਰੇਅ ਨੇ ਕੀਤਾ।


    ਇਸ ਮੌਕੇ ‘ਤੇ ਸ਼ਿਪਿੰਗ ਮੰਤਰਾਲੇ ਵਿੱਚ ਸਕੱਤਰ ਸ਼੍ਰੀ ਗੋਪਾਲ ਕ੍ਰਿਸ਼ਨ ਨੇ ਕਿਹਾ ਕਿ ਬੰਦਰਗਾਹ ਅਤੇ ਸਮੁੰਦਰੀ ਖੇਤਰ ਵਿੱਚ ਕੌਸ਼ਲ ਵਿਕਾਸ ਨਾਲ ਭਾਰਤ ਦੇ ਤਟੀ ਇਲਾਕਿਆਂ ਦਾ ਵਿਕਾਸ ਹੋਵੇਗਾ, ਬੰਦਰਗਾਹ ਅਧਾਰਤ ਸਮ੍ਰਿੱਧੀ ਆਵੇਗੀ ਅਤੇ ਵਿਸ਼ਵ ਨੂੰ ਕੁਸ਼ਲ ਯੁਵਾ ਉਪਲੱਬਧ ਕਰਵਾਏ ਜਾ ਸਕਣਗੇ। ਭਾਰਤ ਦੁਨੀਆ ਵਿੱਚ ਮਲਾਹ ( seafarers ) ਉਪਲੱਬਧ ਕਰਵਾਉਣ ਵਾਲਾ ਮੁੱਖ ਸਪਲਾਇਰ ਹੈ ਅਤੇ ਹੁਣ ਬੰਦਰਗਾਹ ਤੇ ਸਮੁੰਦਰੀ ਖੇਤਰਾਂ ਵਿੱਚ ਸਾਰੇ ਤਰ੍ਹਾਂ ਦੇ ਕੁਸ਼ਲ ਲੋਕਾਂ ਦਾ ਮੁੱਖ ਸਪਲਾਇਰ ਬਣਨਾ ਚਾਹੁੰਦਾ ਹੈ। ਅੰਡੇਮਾਨ ਤੇ ਨਿਕੋਬਾਰ ਤੋਂ ਸਾਂਸਦ ਸ਼੍ਰੀ ਵਿਸ਼ਣੂ ਪਦ ਰੇਅ ਨੇ ਵੀ ਸ਼ਿਪਿੰਗ ਮੰਤਰਾਲੇ ਦੀਆਂ ਇਨ੍ਹਾਂ ਕੋਸ਼ਿਸ਼ਾਂ ਦੀ ਪ੍ਰਸ਼ੰਸਾ ਕੀਤੀ। ਵਰਕਸ਼ਾਪ ਵਿੱਚ ਬੰਦਰਗਾਹ ਅਤੇ ਸਮੁੰਦਰੀ ਖੇਤਰ ਵਿੱਚ ਕੰਮ ਕਰ ਰਹੇ ਕਰਮਚਾਰੀ, ਸਿਖਲਾਈ ਸਾਝੇਦਾਰ ਅਤੇ ਸਰਕਾਰੀ ਸੰਸਥਾਨ ਸ਼ਾਮਲ ਹੋਏ। ਵਰਕਸ਼ਾਪ ਵਿੱਚ ਸ਼ਿਪਿੰਗ ਮੰਤਰਾਲੇ ਵੱਲੋਂ ਸ਼ੁਰੂ ਕੀਤੇ ਗਏ ਵੱਖ-ਵੱਖ ਕੌਸ਼ਲ ਵਿਕਾਸ ਪ੍ਰੋਗਰਾਮਾਂ ‘ਤੇ ਜ਼ੋਰ ਦਿੱਤਾ ਗਿਆ।


    ਸ਼ਿਪਿੰਗ ਮੰਤਰਾਲੇ ਨੇ 8 ਰਾਜਾਂ ਅਤੇ 3 ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ (ਮਹਾਰਾਸ਼ਟਰ, ਗੁਜਰਾਤ, ਆਂਧਰਾ ਪ੍ਰਦੇਸ਼, ਕਰਨਾਟਕ, ਓਡੀਸ਼ਾ, ਪੱਛਮੀ ਬੰਗਾਲ, ਤਾਮਿਲਨਾਡੂ, ਕੇਰਲ, ਪੁਡੂਚੇਰੀ, ਅੰਡਮਾਨ ਤੇ ਨਿਕੋਬਾਰ ਦੀਪ ਸਮੂਹ ਅਤੇ ਲਕਸ਼ਦੀਪ) ਦੇ 21 ਤਟੀ ਜ਼ਿਲ੍ਹਿਆਂ ਵਿੱਚ ਕੌਸ਼ਲ ਵਿੱਥ ਅਧਿਐਨ ( skill gap studies ) ਕਰਵਾਇਆ ਹੈ, ਜਿਸ ਨੂੰ ਲਾਗੂ ਕੀਤਾ ਜਾ ਰਿਹਾ ਹੈ।


    ਸਾਗਰਮਾਲਾ ਡੀਡੀਯੂ-ਜੀਕੇਵਾਈ (ਗ੍ਰਾਮੀਣ ਵਿਕਾਸ ਮੰਤਰਾਲਾ) ਜ਼ਰੀਏ ਅਗਲੇ 3 ਵਰ੍ਹਿਆਂ ਵਿੱਚ ਹਰ ਸਾਲ ਹਰ ਜ਼ਿਲ੍ਹੇ ਵਿੱਚ 500 ਵਿਦਿਆਰਥੀਆਂ ਨੂੰ ਸਿਖਲਾਈ ਦਿੱਤੀ ਜਾਵੇਗੀ। ਆਂਧਰਾ ਪ੍ਰਦੇਸ਼ ਅਤੇ ਪੱਛਮੀ ਬੰਗਾਲ ਲਈ ਪ੍ਰੋਜੈਕਟ ਨੂੰ ਪ੍ਰਵਾਨਗੀ ਦੇ ਦਿੱਤੀ ਗਈ ਹੈ। ਪਹਿਲੇ ਪੜਾਅ ਵਿੱਚ 2028 ਵਿਦਿਆਰਥੀਆਂ ਦੀ ਸਿਖਲਾਈ ਸ਼ੁਰੂ ਹੋ ਗਈ ਹੈ। ਕੁੱਲ ਵਿਦਿਆਰਥੀਆਂ 1917 ਨੂੰ ਸਿੱਖਿਅਤ ਕੀਤਾ ਗਿਆ ਹੈ ਅਤੇ 1128 ਨੂੰ ਰੋਜ਼ਗਾਰ ਮਿਲ ਗਿਆ ਹੈ। ਬਾਨਵੇਂ (92) ਵਿਦਿਆਰਥੀ ਓਡੀਸ਼ਾ ਵਿੱਚ ਸਿਖਲਾਈ ਪ੍ਰਾਪਤ ਕਰ ਰਹੇ ਹਨ।


    ਇਸ ਮੌਕੇ ‘ਤੇ ਸੀਨੀਅਰ ਅਧਿਕਾਰੀਆਂ ਨੇ ਸਾਗਰਮਾਲਾ-ਡੀਡੀਯੂ ਜੀਕੇਵਾਈ ਰਲ਼ੇਵੇ ਪ੍ਰੋਗਰਾਮ ਦੇ ਪਹਿਲੇ ਪੜਾਅ ਵਿੱਚ ਸਿੱਖਿਅਤ ਟ੍ਰੇਨੀਆਂ ਦੀ ਸਫ਼ਲਤਾ ਨੂੰ ਉਜਾਗਰ ਕਰਨ ਵਾਲੇ ਪ੍ਰਸ਼ੰਸਾ ਪੱਤਰ ਜਾਰੀ ਕੀਤੇ। ਸ਼ਿਪਿੰਗ ਮੰਤਰਾਲੇ ਨੇ ਭਾਰਤ ਦੇ 21 ਤਟੀ ਜ਼ਿਲ੍ਹਿਆਂ ਵਿੱਚ ਕੌਸ਼ਲ ਵਿੱਥ ਅਧਿਐਨ ( skill gap studies ) ਵੀ ਸ਼ੁਰੂ ਕੀਤੇ ਹਨ । ਇਹ ਰਿਪੋਰਟ ਅਤੇ ਪ੍ਰਸ਼ੰਸਾ ਪੱਤਰ http://sagarmala.gov.in/project/coastal-community-development/report ‘ਤੇ ਦੇਖੇ ਜਾ ਸਕਦੇ ਹਨ ।

    
    
    (Release ID: 1534984) Visitor Counter : 1