      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼੍ਰੀ ਜੇਪੀ ਨੱਡਾ ਨੇ ਸਿਹਤ ਮੰਤਰਾਲੇ ਦੀਆਂ ਉਪਲੱਬਧੀਆਂ ਨੂੰ ਉਜਾਗਰ ਕੀਤਾ
      Posted On: 11 JUN 2018 5:43PM by PIB Chandigarh


    Shri J P Nadda highlights the achievements of the Health Ministry


    There are nearly 12,000 fewer maternal deaths in 2015 as compared to 2012: J P Nadda India has met the MDG target for MMR of 139/lakh live births: J P Nadda We will be signing MoUs with 14 States for implementing Ayusman Bharat-PMRSSM: J P Nadda


    ਸ਼੍ਰੀ ਜੇਪੀ ਨੱਡਾ ਨੇ ਸਿਹਤ ਮੰਤਰਾਲੇ ਦੀਆਂ ਉਪਲੱਬਧੀਆਂ ਨੂੰ ਉਜਾਗਰ ਕੀਤਾ

    2012 ਦੀ ਤੁਲਨਾ ਵਿੱਚ 2015 ਵਿੱਚ ਜਣੇਪੇ/ਡਿਲਿਵਰੀ ਦੌਰਾਨ ਮਾਤਾਵਂ ਦੀ ਮੌਤ ਵਿੱਚ ਲਗਭਗ 12000 ਦੀ ਜ਼ਿਕਰਯੋਗ ਕਮੀ ਆਈ : ਸ਼੍ਰੀ ਜੇਪੀ ਨੱਡਾ ਭਾਰਤ ਨੇ ਪ੍ਰਤੀ ਲੱਖ ਸ਼ਿਸ਼ੂਆ ਦੇ ਜਨਮ ‘ਤੇ 139 ਦੀ ਮਾਤ੍ਰ ਮੌਤ ਦਰ (ਐੱਮਐੱਮਆਰ) ਦਾ ਮਿਲੈਨੀਅਮ ਵਿਕਾਸ ਟੀਚਾ (ਐੱਮਡੀਜੀ) ਹਾਸਲ ਕਰ ਲਿਆ ਹੈ: ਸ਼੍ਰੀ ਜੇਪੀ ਨੱਡਾ ਅਸੀਂ ਆਯੁਸ਼ਮਾਨ ਭਾਰਤ – ਪੀਐੱਮਆਰਐੱਸਐੱਸਐੱਮ ਨੂੰ ਲਾਗੂ ਕਰਨ ਲਈ 14 ਰਾਜਾਂ ਨਾਲ ਸਹਿਮਤੀ ਪੱਤਰ ‘ਤੇ ਹਸਤਾਖ਼ਰ ਕਰਾਂਗੇ : ਸ਼੍ਰੀ ਜੇਪੀ ਨੱਡਾ


    ‘2012 ਦੀ ਤੁਲਨਾ ਵਿੱਚ ਅਸੀਂ 2015 (ਮੱਧ ਵਰ੍ਹੇ) ਵਿੱਚ ਲਗਭਗ 12000 ਮਾਤਾਵਾਂ ਦਾ ਜੀਵਨ ਬਚਾਇਆ ਹੈ। ਪਹਿਲਾਂ ਡਿਲਿਵਰੀ ਦੌਰਾਨ ਹਰ ਵਰ੍ਹੇ 44000 ਮਾਤਾਵਾਂ ਦੀ ਮੌਤ ਹੋ ਜਾਂਦੀ ਸੀ, ਲੇਕਿਨ ਹੁਣ ਇਹ ਅੰਕੜਾ ਘਟਕੇ ਕੇਵਲ 32000 ਦੇ ਪੱਧਰ ‘ਤੇ ਆ ਗਿਆ ਹੈ।’ ਇਹ ਗੱਲ ਕੇਂਦਰੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ ਸ਼੍ਰੀ ਜੇ ਪੀ ਨੱਡਾ ਨੇ ਅੱਜ ਇੱਥੇ ਸਰਕਾਰ ਦੀਆਂ 48 ਮਹੀਨੇ ਦੀਆਂ ਉਪਲੱਬਧੀਆਂ ਨੂੰ ਉਜਾਗਰ ਕਰਨ ਦੇ ਲਈ ਆਯੋਜਿਤ ਪ੍ਰੈੱਸ ਕਾਨਫਰੰਸ ਵਿੱਚ ਕਹੀ। ਸ਼੍ਰੀ ਨੱਡਾ ਨੇ ਕਿਹਾ ਕਿ ਦੇਸ਼ ਵਿੱਚ 2013 ਤੋਂ ਮਾਂ ਮੌਤ ਦਰ (ਐੱਮਐੱਮਆਰ) ਵਿੱਚ ਰਿਕਾਰਡ 22% ਦੀ ਕਮੀ ਦਰਜ ਕੀਤੀ ਗਈ ਹੈ, ਜੋ ਪਹਿਲਾਂ ਦੀ ਤੁਲਨਾ ਵਿੱਚ ਹੁਣ ਤੱਕ ਦੀ ਐੱਮਐੱਮਆਰ ਵਿੱਚ ਕਮੀ ਦਾ ਸਭ ਤੋਂ ਜ਼ਿਆਦਾ ਪ੍ਰਤੀਸ਼ਤ ਹੈ। ਸ਼੍ਰੀ ਨੱਡਾ ਨੇ ਕਿਹਾ,‘ ਭਾਰਤ ਨੇ 2015 ਤੱਕ 130 ਪ੍ਰਤੀ ਲੱਖ ਐੱਮਐੱਮਆਰ ਹਾਸਲ ਕਰਕੇ 139 ਪ੍ਰਤੀ ਲੱਖ ਦੇ ਐੱਮਐੱਮਆਰ ਦੇ ਮਿਲੀਨਿਅਮ ਵਿਕਾਸ ਟੀਚੇ (ਐੱਮਡੀਜੀ) ਨੂੰ ਹਾਸਲ ਕਰ ਲਿਆ ਹੈ। ਇਸ ਦਰ ਨਾਲ ਅਸੀਂ 2030 ਦੀ ਤੈਅ ਕੀਤੀ ਸਮੇਂ ਸੀਮਾਂ ਤੋਂ ਪਹਿਲਾਂ 2022 ਤੱਕ 70 ਦਾ ਲਗਾਤਾਰ ਵਿਕਾਸ ਟੀਚਾ (ਐੱਸਡੀਜੀ) ਨੂੰ ਹਾਸਲ ਕਰ ਲਵਾਂਗੇ । ’


    ਪ੍ਰੈੱਸ ਕਾਨਫਰੰਸ ਵਿੱਚ ਸਿਹਤ ਅਤੇ ਪਰਿਵਾਰ ਭਲਾਈ ਰਾਜ ਮੰਤਰੀ ਸ਼੍ਰੀ ਅਸ਼ਵਿਨੀ ਕੁਮਾਰ ਚੌਬੇ ਅਤੇ ਸ਼੍ਰੀਮਤੀ ਅਨੁਪ੍ਰਿਯਾ ਪਟੇਲ, ਸਕੱਤਰ (ਸਿਹਤ), ਸ਼੍ਰੀਮਤੀ ਪ੍ਰੀਤੀ ਸੂਦਨ ਅਤੇ ਆਯੁਸ਼ਮਾਨ ਭਾਰਤ ਮਿਸ਼ਨ ਦੇ ਮੁੱਖ ਕਾਰਜਕਾਰੀ ਅਧਿਕਾਰੀ (ਸੀਈਓ) ਸ਼੍ਰੀ ਇੰਦੂ ਭੂਸ਼ਣ ਵੀ ਹਾਜ਼ਰ ਸਨ।


    ਸ਼੍ਰੀ ਨੱਡਾ ਨੇ ਕਿਹਾ ਕਿ 10 ਰਾਜਾਂ ਨੇ ਪਹਿਲਾਂ ਹੀ ਐੱਮਐੱਮਆਰ ਦੇ ਮਿਲੈਨੀਅਮ ਵਿਕਾਸ ਟੀਚੇ (ਐੱਮਡੀਜੀ) ਨੂੰ ਹਾਸਲ ਕਰ ਲਿਆ ਹੈ। ਉੱਤਰ ਪ੍ਰਦੇਸ਼ ਵਿੱਚ 2013 ਤੋਂ ਐੱਮਐੱਮਆਰ ਵਿੱਚ 30% ਦੀ ਕਮੀ ਨਾਲ ਸਰਕਾਰ ਦੇ ਯਤਨਾਂ ਦੇ ਨਤੀਜੇ ਵੀ ਨਜ਼ਰ ਆ ਰਹੇ ਹਨ। ਸ਼੍ਰੀ ਨੱਡਾ ਨੇ ਕਿਹਾ ਕਿ ਐੱਮਐੱਮਆਰ ਘੱਟ ਕਰਨ ਦੇ ਐੱਮਡੀਐੱਚ ਟੀਚੇ ਨੂੰ ਹਾਸਲ ਕਰਨ ਵਿੱਚ ਆਰਐੱਮਐੱਨਸੀਐੱਚ + ਏ ਤਹਿਤ ਜੀਵਨ ਚੱਕਰ ਦ੍ਰਿਸ਼ਟੀਕੋਣ ਅਤੇ ਦੇਖਭਾਲ ਜਾਰੀ ਰੱਖਣ ਦੇ ਖਾਕੇ ਦਾ ਕਾਫੀ ਯੋਗਦਾਨ ਰਿਹਾ ਹੈ।


    ਸਰਕਾਰ ਦੀ ਪ੍ਰਤੀਬੱਧਤਾ ਨੂੰ ਦੁਹਰਾਉਂਦਿਆਂ ਕੇਂਦਰੀ ਸਿਹਤ ਮੰਤਰੀ ਨੇ ਕਿਹਾ ਕਿ ਵਿਆਪਕ ਸਿਹਤ ਦੇਖਭਾਲ ਨੂੰ ਦੇਸ਼ ਦੀ ਅਸਲੀਅਤ ਬਣਾਉਣ ਵਾਲਾ ‘ਆਯੁਸ਼ਮਾਨ ਭਾਰਤ’ ਹੈ। ਦੇਸ਼ ਸੰਗਠਤ ਸਿਹਤ ਕਵਰੇਜ ਦਾ ਇਹ ਦ੍ਰਿਸ਼ਟੀਕੋਣ ਵਿਆਪਕ ਪ੍ਰਾਥਮਿਕ ਦੇਖਭਾਲ ਸੁਨਿਸ਼ਚਿਤ ਕਰਵਾਉਣ ‘ਤੇ ਅਧਾਰਤ ਹੈ, ਜੋ ਦੂਜੇ ਅਤੇ ਤੀਜੇ ਦਰ ਜੇ ਦੀ ਦੇਖਭਾਲ ( secondary and tertiary care ) ਨਾਲ ਜੁੜਿਆ ਹੈ। ਇਸ ਨਾਲ ਦੇਸ਼ ਦੇ ਸਿਹਤ ਸਥਿਤੀ ਵਿੱਚ ਬਦਲਾਅ ਆਵੇਗਾ। ਅਸੀਂ ‘ਆਯੁਸ਼ਮਾਨ ਭਾਰਤ’ ਲਾਗੂ ਕਰਨ ਦੀ ਤੈਅ ਸਮਾਂ ਸੀਮਾ ਅਨੁਸਾਰ ਅੱਗੇ ਵਧ ਰਹੇ ਹਾਂ।


    ਸ਼੍ਰੀ ਨੱਡਾ ਨੇ ਦੱਸਿਆ ਕਿ ਛੇਤੀ ਹੀ 14 ਰਾਜਾਂ ਦੇ ਨਾਲ ਸਹਿਮਤੀ ਪੱਤਰ ‘ਤੇ ਹਸਤਾਖਰ ਹੋਣਗੇ। ਨਾਲ ਹੀ 1.5 ਲੱਖ ਮੁੱਢਲੇ ਉਪਚਾਰ ਕੇਂਦਰਾਂ ਅਤੇ ਉਪ-ਕੇਂਦਰਾਂ ਨੂੰ ਸਿਹਤ ਅਤੇ ਦੇਖਭਾਲ ਕੇਂਦਰਾਂ ਵਿੱਚ ਬਦਲਿਆ ਜਾਵੇਗਾ। ਇਸ ਦੇ ਤਹਿਤ ਇਸ ਵਰ੍ਹੇ 19000 ਅਜਿਹੇ ਕੇਂਦਰਾਂ ਨੂੰ ਪ੍ਰਵਾਨਗੀ ਦਿੱਤੀ ਜਾ ਚੁੱਕੀ ਹੈ।


    ਸੰਮੇਲਨ ਨੂੰ ਸੰਬੋਧਨ ਕਰਦਿਆਂ ਸ਼੍ਰੀ ਨੱਡਾ ਨੇ ਦੱਸਿਆ ਕਿ ਕੇਂਦਰ ਸਰਕਾਰ ਨੇ ਰਾਜ ਸਰਕਾਰਾਂ ਨੂੰ ਪੂਰੀ ਛੁੱਟੀ ਦਿੱਤੀ ਹੈ ਕਿ ਉਹ ਆਪਣੀਆਂ ਸੁਵਿਧਾਵਾਂ ਅਨੁਸਾਰ ਸਿਹਤ ਪ੍ਰਣਾਲੀ ਦਾ ਸੰਚਾਲਨ ਕਰਨ। ਨਾਲ ਹੀ ਕੇਂਦਰ ਰਾਜਾਂ ਨੂੰ ਵਿੱਤੀ ਸਹਿਯੋਗ ਦੇਣ ਲਈ ਤਿਆਰ ਹੈ। ਸ਼੍ਰੀ ਨੱਡਾ ਨੇ ਦੱਸਿਆ ਕਿ ਪਿਛਲੇ 3 ਵਰ੍ਹਿਆਂ ਵਿੱਚ ਫ੍ਰੀ (ਮੁਫ਼ਤ) ਡਰੱਗ ਅਤੇ ਡਾਇਗਨੋਸਟਿਕ ਸੇਵਾ ਪਹਿਲ ਤਹਿਤ 14000 ਕਰੋੜ ਰੁਪਏ ਦੀਆਂ ਦਵਾਈਆਂ ਦੀ ਵੰਡ ਹੋਈ ਹੈ। ਪ੍ਰਧਾਨ ਮੰਤਰੀ ਨੈਸ਼ਨਲ ਡਾਇਲਿਸਿਸ ਪ੍ਰੋਗਰਾਮ ਦਾ 2.38 ਲੱਖ ਰੋਗੀਆਂ ਨੂੰ ਲਾਭ ਮਿਲਿਆ ਹੈ। ਅਮ੍ਰਿਤ ਕੇਂਦਰਾਂ ‘ਤੇ ਬਜ਼ਾਰ ਦਰ ਤੋਂ 60-90% ਘੱਟ ਕੀਮਤ ‘ਤੇ ਦਵਾਈਆਂ ਪ੍ਰਦਾਨ ਕੀਤੀ ਜਾ ਰਹੀ ਹਨ। ਇਨ੍ਹਾਂ ਵਿੱਚ ਕੈਂਸਰ ਅਤੇ ਦਿਲ ਸਬੰਧੀ ਰੋਗਾਂ ਦੀਆਂ ਦਵਾਈਆਂ ਵੀ ਸ਼ਾਮਲ ਹਨ। ਹੁਣ ਤੱਕ ਇਨ੍ਹਾਂ ਕੇਂਦਰਾਂ ਤੋਂ ਰੋਗੀਆਂ ਨੂੰ ਕੁੱਲ 346.59 ਕਰੋੜ ਰੁਪਏ ਦਾ ਲਾਭ ਪਹੁੰਚਿਆ ਹੈ।


    ਸਿਹਤ ਮੰਤਰੀ ਨੇ ਦੱਸਿਆ ਕਿ ਮੰਤਰੀ ਮੰਡਲ ਨੇ 8 ਨਵੇਂ ਏਮਸ ਸਥਾਪਤ ਕਰਨ ਨੂੰ ਪ੍ਰਵਾਨਗੀ ਦਿੱਤੀ ਹੈ। ਨਵੇਂ ਏਮਸ ਆਂਧਰਾ ਪ੍ਰਦੇਸ਼ ਦੇ ਮੰਗਲਾਗਿਰੀ, ਮਹਾਰਾਸ਼ਟਰ ਦੇ ਨਾਗਪੁਰ, ਪੱਛਮੀ ਬੰਗਾਲ ਦੇ ਕਲਿਆਣੀ, ਉੱਤਰ ਪ੍ਰਦੇਸ਼ ਦੇ ਗੋਰਖਪੁਰ, ਪੰਜਾਬ ਦੇ ਬਠਿੰਡਾ, ਅਸਾਮ ਦੇ ਗੁਹਾਟੀ ਅਤੇ ਹਿਮਾਚਲ ਪ੍ਰਦੇਸ਼ ਦੇ ਬਿਲਾਸਪੁਰ ਵਿੱਚ ਖੋਲ੍ਹੇ ਜਾਣਗੇ।


    ਇਸ ਮੌਕੇ ‘ਤੇ ਸ਼੍ਰੀ ਮਨੋਜ ਝਲਾਨੀ, ਏਐੱਸ ਐਂਡ ਐੱਮਡੀ (ਐੱਨਐੱਚਐੱਮ), ਸ਼੍ਰੀ ਆਰਕੇ ਵਤਸ, ਐਡੀਸ਼ਨਲ ਸਕੱਤਰ, ਸ਼੍ਰੀਮਤੀ ਵੰਦਨਾ ਗੁਰਨਾਨੀ, ਸੰਯੁਕਤ ਸਕੱਤਰ ਅਤੇ ਸਿਹਤ ਸਕੱਤਰ ਅਤੇ ਮੰਤਰਾਲੇ ਦੇ ਹੋਰ ਸੀਨੀਅਰ ਅਧਿਕਾਰੀ ਸ਼ਾਮਲ ਸਨ।


    ***

    
    
    (Release ID: 1535184) Visitor Counter : 1