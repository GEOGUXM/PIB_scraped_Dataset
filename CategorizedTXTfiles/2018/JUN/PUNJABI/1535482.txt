      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਭਾਰਤ ਅਤੇ ਵੀਅਤਨਾਮ ਦਰਮਿਆਨ ਸੰਯੁਕਤ ਡਾਕ ਟਿਕਟ ਜਾਰੀ ਕਰਨ ਦੇ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 13 JUN 2018 2:21PM by PIB Chandigarh


    Cabinet approves MoU between India and Viet Nam on Joint issue of postage stamp


    ਮੰਤਰੀ ਮੰਡਲ ਨੇ ਭਾਰਤ ਅਤੇ ਵੀਅਤਨਾਮ ਦਰਮਿਆਨ ਸੰਯੁਕਤ ਡਾਕ ਟਿਕਟ ਜਾਰੀ ਕਰਨ ਦੇ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਮੰਤਰੀ ਮੰਡਲ ਨੂੰ ਭਾਰਤ ਅਤੇ ਵੀਅਤਨਾਮ ਦੇ ਡਾਕ ਵਿਭਾਗਾਂ ਵੱਲੋਂ ਸੰਯੁਕਤ ਰੂਪ ‘ਚ ਡਾਕ ਟਿਕਟ ਜਾਰੀ ਕਰਨ ਬਾਰੇ ਜਾਣਕਾਰੀ ਦਿੱਤੀ ਗਈ।


    ਭਾਰਤ ਵੀਅਤਨਾਮ ‘ਪ੍ਰਾਚੀਨ ਇਮਾਰਤਸਾਜ਼ੀ’ ( Ancient Architecture ) ਵਿਸ਼ੇ ‘ਤੇ ਸੰਯੁਕਤ ਡਾਕ ਟਿਕਟ ਜਾਰੀ ਕਰਨ ਲਈ ਸੰਚਾਰ ਮੰਤਰਾਲੇ ਦੇ ਡਾਕ ਵਿਭਾਗ ਅਤੇ ਵੀਅਤ ਨਾਰਾ ਪੋਸਟ ( Viet Nara Post ) ਦਰਮਿਆਨ ਆਪਸੀ ਸਹਿਮਤੀ ਬਣੀ। ਸੰਯੁਕਤ ਡਾਕ ਟਿਕਟ 25.01.2018 ਨੂੰ ਜਾਰੀ ਕੀਤੀਆਂ ਗਈਆਂ ਸਨ।


    ਭਾਰਤ-ਵੀਅਤਨਾਮ ਸੰਯੁਕਤ ਯਾਦਗਾਰੀ ਡਾਕ ਟਿਕਟ ‘ਤੇ ਭਾਰਤ ਦਾ ਸਾਂਚੀ ਸਤੂਪ ਅਤੇ ਵੀਅਤਨਾਮ ਦਾ ਫੋ ਮਿਨ੍ਹ ਪਗੋਡਾ ( Pho Minh Pagoda ) ਬਣਿਆ ਹੋਇਆ ਹੈ। ਸੰਯੁਕਤ ਡਾਕ ਟਿਕਟ ਜਾਰੀ ਕਰਨ ਲਈ ਭਾਰਤ ਅਤੇ ਵੀਅਤਨਾਮ ਦੇ ਡਾਕ ਵਿਭਾਗਾਂ ਦਰਮਿਆਨ 18.12.2017 ਨੂੰ ਸਹਿਮਤੀ ਪੱਤਰ ‘ਤੇ ਹਸਤਾਖਰ ਹੋਏ ਸਨ।


    *****

    
    
    (Release ID: 1535482) Visitor Counter : 4