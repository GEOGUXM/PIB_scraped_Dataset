      ਆਯੂਸ਼

      ਤਕਲੀਫ਼ ਵਧਾਉਣ ਦੀ ਥਾਂ ਯੋਗ ਰਾਜ਼ੀ ਕਰਦਾ ਹੈ, ਯੋਗ ਸੁੰਦਰ ਹੈ ਕਿਉਂਕਿ ਇਹ ਪ੍ਰਾਚੀਨ ਹੋਣ ਦੇ ਨਾਲ ਹੀ ਆਧੁਨਿਕ ਵੀ ਹੈ, ਇਹ ਸਥਿਰ ਹੈ ਪਰ ਫਿਰ ਵੀ ਵਿਕਸਤ ਹੋ ਰਿਹਾ ਹੈ:ਪ੍ਰਧਾਨ ਮੰਤਰੀ
      Posted On: 21 JUN 2018 6:25PM by PIB Chandigarh


    Instead of Increasing Suffering, Yoga Heals, Yoga is Beautiful because it is ancient yet modern, It is Constant yet Evolving: Prime Minister
    
    4th International Day of Yoga celebrated


    ਤਕਲੀਫ਼ ਵਧਾਉਣ ਦੀ ਥਾਂ ਯੋਗ ਰਾਜ਼ੀ ਕਰਦਾ ਹੈ, ਯੋਗ ਸੁੰਦਰ ਹੈ ਕਿਉਂਕਿ ਇਹ ਪ੍ਰਾਚੀਨ ਹੋਣ ਦੇ ਨਾਲ ਹੀ ਆਧੁਨਿਕ ਵੀ ਹੈ, ਇਹ ਸਥਿਰ ਹੈ ਪਰ ਫਿਰ ਵੀ ਵਿਕਸਤ ਹੋ ਰਿਹਾ ਹੈ:ਪ੍ਰਧਾਨ ਮੰਤਰੀ

    ਚੌਥਾ ਅੰਤਰਰਾਸ਼ਟਰੀ ਯੋਗ ਦਿਵਸ ਦਾ ਆਯੋਜਨ ਮਨਾਇਆ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਕਿਹਾ ਕਿ ਸ਼ਾਂਤ, ਰਚਨਾਤਮਕ ਅਤੇ ਸੁਖੀ ਜੀਵਨ ਦਾ ਮਾਰਗ ਯੋਗ ਹੈ। ਉਨ੍ਹਾਂ ਕਿਹਾ, "ਇਹ ਤਣਾਅ ਅਤੇ ਦਿਮਾਗ਼ੀ ਚਿੰਤਾ ਨੂੰ ਪਿੱਛੇ ਛੱਡਣ ਦਾ ਸਾਧਨ ਵੀ ਬਣ ਸਕਦਾ ਹੈ। ਯੋਗ ਤੋੜਨ ਦੀ ਥਾਂ ਜੋੜਦਾ ਹੈ। " ਉਹ ਅੱਜ ਚੌਥੇ ਅੰਤਰਰਾਸ਼ਟਰੀ ਯੋਗ ਦਿਵਸ ਮੌਕੇ ਦੇਹਰਾਦੂਨ ਦੇ ਵਣ ਖੋਜ ਸੰਸਥਾਨ (ਐੱਫਆਰਆਈ) ਵਿੱਚ ਹੋਏ ਮੁੱਖ ਪ੍ਰੋਗਰਾਮ ਨੂੰ ਸੰਬੋਧਨ ਕਰ ਰਹੇ ਹਨ। ਇਸ ਪ੍ਰੋਗਰਾਮ ਵਿੱਚ ਉੱਤਰਾਖੰਡ ਦੇ ਰਾਜਪਾਲ ਸ਼੍ਰੀ ਕ੍ਰਿਸ਼ਨ ਕਾਂਤ ਪੋਲ : ਉੱਤਰਾਖੰਡ ਦੇ ਮੁੱਖ ਮੰਤਰੀ ਸ਼੍ਰੀ ਤ੍ਰਿਵੇਂਦਰ ਸਿੰਘ ਰਾਵਤ, ਆਯੂਸ਼ ਰਾਜ ਮੰਤਰੀ (ਸੁਤੰਤਰ ਚਾਰਜ)ਸ਼੍ਰੀ ਸ਼੍ਰੀਪਦ ਯੈਸੋ ਨਾਇਕ Shripad Yesso Naik, ਅਤੇ ਉਤਰਾਖੰਡ ਦੇ ਮੰਤਰੀ (ਆਯੁਸ਼) ਸ਼੍ਰੀ ਹਰਕ ਸਿੰਘ ਰਾਵਤ ਵੀ ਹਾਜ਼ਰ ਰਹੇ।


    ਆਪਣੇ ਸੋਬੰਧਨ ਵਿੱਚ ਪ੍ਰਧਾਨ ਮੰਤਰੀ ਨੇ ਕਿਹਾ ,"ਯੋਗ ਮੁਸ਼ਕਲਾਂ ਨੂੰ ਵਧਾਉਣ ਦੀ ਬਜਾਏ ਉਪਚਾਰ ਕਰਦਾ ਹੈ। ਯੋਗ ਸੁੰਦਰ ਹੈ, ਕਿਉਂਕਿ ਇਹ ਪ੍ਰਾਚੀਨ ਹੋਣ ਦੇ ਨਾਲ ਹੀ ਹੁਣ ਤੱਕ ਆਧੁਨਿਕ ਵੀ ਹੈ, ਇਹ ਲਗਾਤਾਰ ਵਿਕਸਿਤ ਹੋ ਰਿਹਾ ਹੈ। ਇਸ ਵਿੱਚ ਸਾਡੇ ਪਿਛੋਕੜ ਦਾ ਸਰਵਸ੍ਰੇਸ਼ਠ ਮੌਜੂਦ ਹੈ ਅਤੇ ਸਾਡੇ ਭਵਿੱਖ ਲਈ ਆਸ਼ਾ ਦੀ ਕਿਰਨ ਵੀ ਇਸ ਵਿੱਚ ਨਜ਼ਰ ਆ ਰਹੀ ਹੈ। ਭਾਵੇਂ ਇਹ ਵਿਅਕਤੀਗਤ ਹੋ ਜਾ ਸਾਡੇ ਸਮਾਜ ਦੀ ਗੱਲ ਹੋਵੇ, ਯੋਗ ਵਿੱਚ ਸਾਰੀਆਂ ਸਮੱਸਿਆਵਾਂ ਦਾ ਪੂਰਨ ਹੱਲ ਮੌਜੂਦ ਹੈ। ਵਿਸ਼ਵ ਨੇ ਯੋਗ ਨੂੰ ਹੱਥੋ-ਹੱਥ ਸਵੀਕਾਰ ਕੀਤਾ ਹੈ ਤੇ ਹਰ ਸਾਲ ਅੰਤਰਰਾਸ਼ਟਰੀ ਯੋਗ ਦਿਵਸ ਮਨਾਉਣ ਦੇ ਤਰੀਕੇ ਵਿੱਚ ਵੀ ਇਸ ਦੀ ਝਲਕ ਦੇਖੀ ਜਾ ਸਕਦੀ ਹੈ। ਅਸਲ ਵਿੱਚ ਯੋਗ ਦਿਵਸ ਚੰਗੀ ਸਿਹਤ ਅਤੇ ਭਲਾਈ ਲਈ ਸਭ ਤੋਂ ਵੱਡੇ ਜਨਅੰਦੋਲਨਾਂ ਵਿੱਚੋਂ ਇੱਕ ਵਜੋਂ ਸਾਹਮਣੇ ਆਇਆ ਹੈ।’’


    ਪ੍ਰੋਗਰਾਮ ਦੌਰਨ ਐੱਫਆਰਆਈ ਦੇ ਮੈਦਾਨ ’ਤੇ 50,000 ਤੋਂ ਜ਼ਿਆਦਾ ਲੋਕਾਂ ਨੇ ਯੋਗ ਕੀਤਾ। ਭਾਰਤ ਅਤੇ ਕਈ ਦੇਸ਼ਾਂ ਵਿੱਚ ਯੋਗ ਪ੍ਰਤੀ ਉਤਸ਼ਾਹੀ ਲੋਕਾਂ ਨੇ ਇਸ ਪ੍ਰਾਚੀਨ ਪਰੰਪਰਾ ਦਾ ਅਭਿਆਸ ਕੀਤਾ। ਇਹ ਦੁਨੀਆ ਭਰ ਦੇ ਕਈ ਸਥਾਨਾਂ ਵਿੱਚੋਂ ਇੱਕ ਸੀ, ਜਿੱਥੇ ਚੌਥੇ ਅੰਤਰਰਾਸ਼ਟਰੀ ਯੋਗ ਦਿਵਸ ਦਾ ਆਯੋਜਨ ਕੀਤਾ ਗਿਆ । ਉੱਤਰਾਖੰਡ ਦੇ ਮੁੱਖ ਮੰਤਰੀ ਨੇ ਆਪਣੇ ਉਦਘਾਟਨੀ ਭਾਸ਼ਣ ਵਿੱਚ ਕਿਹਾ ਕਿ ਯੋਗ ਨਾ ਕੇਵਲ ਭਲਾਈ ਦੀ ਦਿਸ਼ਾ ਵਿੱਚ ਇੱਕ ਅੰਦੋਲਨ ਹੈ , ਬਲਕਿ ਇਸ ਨਾਲ ਮੁਕੰਮਲ ਖੁਸ਼ੀ ਵੀ ਮਿਲਦੀ ਹੈ।


    ਕੇਂਦਰੀ ਆਯੂਸ਼ ਰਾਜ ਮੰਤਰੀ (ਸੁੰਤਤਰ ਚਾਰਜ) ਸ਼੍ਰੀਪਦ ਯੈਸੋ ਨਾਇਕ ਨੇ ਆਪਣੇ ਭਾਸ਼ਣ ਦੌਰਾਨ ਕਿਹਾ ਕਿ ਸਾਡੇ ਰਾਸ਼ਟਰ ਦੀਆਂ ਸਮਾਜਿਕ-ਆਰਥਿਕ ਸਥਿਤੀਆਂ ਦੇ ਸੰਦਰਭ ਵਿੱਚ ਉਨ੍ਹਾਂ ਦੇ ਹੱਲ ਲਈ ਜਨਤਕ ਸਿਹਤ ਸਮੱਸਿਆਵਾਂ ਅਤੇ ਯੋਗ ਦੀਆਂ ਸਮਰੱਥਾਵਾਂ ਬਾਰੇ ਵਿੱਚ ਬਹੁਤ ਪ੍ਰਚਾਰ ਕੀਤੇ ਜਾਣ ਦੀ ਜ਼ਰੂਰਤ ਹੈ। ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਵਿੱਚ ਹੋਏ ਯੋਗ ਪ੍ਰਦਰਸ਼ਨ ਵਿੱਚ ਵੱਖ-ਵੱਖ ਦੇਸ਼ਾਂ ਤੋਂ ਆਏ 60 ਯੋਗ ਪ੍ਰਤੀਨਿਧੀ ਹਿੱਸਾ ਲੈ ਰਹੇ ਹਨ, ਜਿਸ ਦੀ ਅੱਜ ਸਮਾਪਤੀ ਹੈ। ਮੰਤਰੀ ਨੇ ਦੱਸਿਆ ਕਿ ਆਯੁਸ਼ ਮੰਤਰਾਲੇ ਨੇ ਯੋਗ ਚਿਕਿਤਸਕਾਂ ਅਤੇ ਉਨ੍ਹਾਂ ਨਾਲ ਜੁੜੇ ਸੰਗਠਨਾਂ ਦੀ ਤਸਦੀਕ ਲਈ ਯੋਗ ਸਰਟੀਫਿਕੇਸ਼ਨ ਬੋਰਡ ਦੀ ਸਥਾਪਨਾ ਕੀਤੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਮੰਤਰਾਲੇ ਨੇ ਇਸ ਪਰੰਪਰਾ ਨੂੰ ਉਤਸ਼ਾਹਿਤ ਕਰਨ ਲਈ ਦੇਸ਼ ਭਰ ਵਿੱਚ ਯੋਗ ਪਾਰਕਾਂ ਦੀ ਸਥਾਪਨਾ ਵੀ ਕੀਤੀ ਹੈ। ਅੰਤਰਰਾਸ਼ਟਰੀ ਯੋਗ ਦਿਵਸ ਦਾ ਆਯੋਜਨ ਕਈ ਕੇਂਦਰੀ ਮੰਤਰਾਲਿਆਂ ਵੱਲੋਂ ਕਈ ਰਾਜਾਂ ਦੇ ਨਾਲ ਮਿਲਕੇ ਦੇਸ਼ ਭਰ ਵਿੱਚ ਕੀਤਾ ਜਾ ਰਿਹਾ ਹੈ।


    ****


    

    
    (Release ID: 1536324) Visitor Counter : 2