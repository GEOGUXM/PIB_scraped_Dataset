      ਵਣਜ ਤੇ ਉਦਯੋਗ ਮੰਤਰਾਲਾ

      ਵਣਜ ਮੰਤਰੀ ਨੇ ਚੀਨ ਨੂੰ ਭਾਰਤੀ ਦਵਾਈਆਂ ਦੇ ਨਿਰਯਾਤ ਬਾਰੇ ਅਧਿਐਨ ਰਿਪੋਰਟ ਜਾਰੀ ਕੀਤੀ
      Posted On: 18 JUN 2018 6:24PM by PIB Chandigarh


    Commerce Minister releases study report on Indian pharma exports to China


    ਵਣਜ ਮੰਤਰੀ ਨੇ ਚੀਨ ਨੂੰ ਭਾਰਤੀ ਦਵਾਈਆਂ ਦੇ ਨਿਰਯਾਤ ਬਾਰੇ ਅਧਿਐਨ ਰਿਪੋਰਟ ਜਾਰੀ ਕੀਤੀ


    ਚੀਨ ਨੂੰ ਭਾਰਤੀ ਦਵਾਈਆਂ ਨਿਰਯਾਤ ਕਰਨ ਬਾਰੇ ਇੱਕ ਅਧਿਐਨ ਰਿਪੋਰਟ ਜਾਰੀ ਕਰਦੇ ਹੋਏ ਵਣਜ ਅਤੇ ਉਦਯੋਗ ਮੰਤਰੀ


    ਚੀਨ ਵਿੱਚ ਭਾਰਤੀ ਦਵਾਈਆਂ ਦੇ ਨਿਰਯਾਤ ਨੂੰ ਹੁਲਾਰਾ ਦੇਣ ਦੇ ਉਦੇਸ਼ ਨਾਲ ਵਣਜ ਵਿਭਾਗ ਨੇ ਬੀਜਿੰਗ ਵਿੱਚ ਭਾਰਤੀ ਦੂਤਾਵਾਸ ਦੇ ਤਾਲਮੇਲ ਨਾਲ ਬਜ਼ਾਰ ਵਿੱਚ ਪਹੁੰਚ ਲਈ ਪਹਿਲ ਯੋਜਨਾ (ਐੱਮਏਆਈ - ਸਕੀਮ) ਤਹਿਤ ‘ਚੀਨ ਨੂੰ ਭਾਰਤੀ ਦਵਾਈਆਂ ਦਾ ਨਿਰਯਾਤ ਵਧਾਉਣਾ’ ਵਿਸ਼ੇ ’ਤੇ ਅਧਿਐਨ ਕਰਵਾਇਆ ਤਾਂ ਜੋ ਚੀਨ ਦੇ ਬਜ਼ਾਰ ਦੀ ਸਹੀ ਸਮਝ ਵਿਕਸਤ ਕੀਤੀ ਜਾ ਸਕੇ ਅਤੇ ਭਾਰਤ ਦੀਆਂ ਜੈਨਰਿਕ ਡਰੱਗਸ ( generic drugs ) ਨੂੰ ਚੀਨ ਦੇ ਬਜ਼ਾਰ ਵਿੱਚ ਪਹੁੰਚ ਦਿਵਾਉਣ ਲਈ ਇੱਕ ਉਚਿਤ ਅਤੇ ਕੇਂਦਰਿਤ ਰਣਨੀਤੀ ਦੇ ਵਿਕਾਸ ਲਈ ਭਾਰਤੀ ਦਵਾਈ ਉਦਯੋਗ ਦੀ ਮਦਦ ਕੀਤੀ ਜਾ ਸਕੇ।


    ਇਸ ਅਧਿਐਨ ਨੇ ਚੀਨ ਵਿੱਚ ਚਿਕਿਤਸਾ ਸੇਵਾ ਬਜ਼ਾਰ, ਦਵਾਈ ਬਜ਼ਾਰ, ਵੰਡ ਪ੍ਰਣਾਲੀ, ਨਿਲਾਮੀ ਤੇ ਖਰੀਦ ਪ੍ਰਕਿਰਿਆ ਅਤੇ ਨਿਯਾਮਕ ਦ੍ਰਿਸ਼ਾਵਲੀ ਦੀ ਪੜਤਾਲ ਕੀਤੀ। ਇਸ ਅਧਿਐਨ ਨੇ ਇਸ ਗੱਲ ’ਤੇ ਦਲੀਲਾਂ ਦਿੱਤੀਆਂ ਕਿ ਕਿਵੇਂ ਚੀਨ ਦੇ ਬਜ਼ਾਰ ਵਿੱਚ ਪ੍ਰਵੇਸ਼ ਕੀਤਾ ਜਾਵੇ।


    ਚੀਨ ਦੇ ਸਿਹਤ ਸੇਵਾ ਖੇਤਰ ਵਿੱਚ ਲਗਾਤਾਰ ਤੇਜ਼ ਗਤੀ ਨਾਲ ਵਿਕਾਸ ਹੋ ਰਿਹਾ ਹੈ ਅਤੇ ਇੱਕ ਅੰਦਾਜ਼ੇ ਅਨੁਸਾਰ ਖ਼ਪਤ ਜੋ ਕਿ ਸੰਨ 2011 ਵਿੱਚ 357 ਅਮਰੀਕੀ ਡਾਲਰ ਸੀ ਉਸ ਦੇ 2020 ਤੱਕ ਵਧਕੇ 1 ਖ਼ਰਬ ਅਮਰੀਕੀ ਡਾਲਰ ਹੋ ਜਾਣ ਦੀ ਉਮੀਦ ਹੈ। ਦਵਾਈਆਂ ਤੋਂ ਲੈ ਕੇ, ਚਿਕਿਤਸਾ ਉਤਪਾਦਾਂ ਤੋਂ ਲੈ ਕੇ ਸਿਹਤ ਸੇਵਾ ਉਪਭੋਗਤਾਵਾਂ, ਹਰ ਮਾਮਲੇ ਵਿੱਚ ਚੀਨ ਵਿਸ਼ਵ ਦੇ ਸਭ ਤੋਂ ਆਕਰਸ਼ਕ ਬਜ਼ਾਰਾਂ ਵਿੱਚੋਂ ਇੱਕ ਬਣਿਆ ਹੋਇਆ ਹੈ, ਅਤੇ ਸਾਰੀਆਂ ਪ੍ਰਮੁੱਖ ਉੱਭਰਦੀਆਂ ਅਰਥਵਿਵਸਥਾਵਾਂ ਵਿੱਚ ਹੁਣ ਤੱਕ ਸਭ ਤੋਂ ਤੇਜ਼ੀ ਨਾਲ ਵਧਦਾ ਬਜ਼ਾਰ ਹੈ।


    ਆਈਐੱਮਐੱਸ ਹੈਲਥ ਦੀ ਟੀਮ ਨੇ PHARMEXCIL ਅਤੇ ਇਸ ਉਦਯੋਗ ਦੇ ਹੋਰ ਹਿਤਧਾਰਕਾਂ ਨਾਲ ਇਸ ਅਧਿਐਨ ਨੂੰ ਪੂਰਾ ਕੀਤਾ ਹੈ।


    ***

    
    
    (Release ID: 1535821) Visitor Counter : 2