      ਨੀਤੀ ਆਯੋਗ

      3,000 ਹੋਰ ਅਟਲ ਟਿੰਕਰਿੰਗ ਲੈਬਸ ਦਾ ਐਲਾਨ
      Posted On: 12 JUN 2018 6:55PM by PIB Chandigarh


    3,000 Additional Atal Tinkering Labs Announced


    ATLs under NITI Aayog’s Atal Innovation Mission to reach every district of the country soon


    3,000 ਹੋਰ ਅਟਲ ਟਿੰਕਰਿੰਗ ਲੈਬਸ ਦਾ ਐਲਾਨ
    
    ਨੀਤੀ ਆਯੋਗ ਦੇ ਅਟਲ ਇਨੋਵੇਸ਼ਨ ਮਿਸ਼ਨ ਤਹਿਤ ਛੇਤੀ ਹੀ ਦੇਸ਼ ਦੇ ਹਰੇਕ ਜ਼ਿਲ੍ਹੇ ਵਿੱਚ ਅਟਲ ਟਿੰਕਰਿੰਗ ਲੈਬ (ਏਟੀਐੱਲ) ਕਾਇਮ ਕੀਤੀ ਜਾਵੇਗੀ


    ਨੀਤੀ ਆਯੋਗ ਦੇ ਅਟਲ ਇਨੋਵੇਸ਼ਨ ਮਿਸ਼ਨ (ਏਆਈਐੱਮ) ਨੇ ਅਟਲ ਟਿੰਕਰਿੰਗ ਲੈਬਸ (ਏਟੀਐੱਲ) ਦੀ ਸਥਾਪਨਾ ਲਈ 3,000 ਹੋਰ ਸਕੂਲਾਂ ਦੀ ਚੋਣ ਕੀਤੀ ਹੈ। ਇਸ ਦੇ ਨਾਲ ਹੀ ਏਟੀਐੱਲ ਸਕੂਲਾਂ ਦੀ ਕੁੱਲ ਸੰਖਿਆ ਵਧਕੇ 5,441 ਹੋ ਜਾਵੇਗੀ। ਚੁਣੇ ਹੋਏ ਸਕੂਲਾਂ ਨੂੰ ਦੇਸ਼ ਭਰ ਵਿੱਚ ਮਿਡਲ ਸਕੂਲਾਂ ਦੇ ਬੱਚਿਆਂ ਦਰਮਿਆਨ ਇਨੋਵੇਸ਼ਨ ਅਤੇ ਉੱਦਮਤਾ ਭਾਵਨਾ ਵਧਾਉਣ ਲਈ ਅਟਲ ਟਿੰਕਰਿੰਗ ਲੈਬਸ ਦੀ ਸਥਾਪਨਾ ਕਰਨ ਲਈ ਅਗਲੇ ਪੰਜ ਸਾਲਾਂ ਵਿੱਚ ਬਤੌਰ ਅਨੁਦਾਨ 20 ਲੱਖ ਰੁਪਏ ਦਿੱਤੇ ਜਾਣਗੇ। ਜਲਦੀ ਹੀ ਭਾਰਤ ਦੇ ਹਰੇਕ ਜ਼ਿਲ੍ਹੇ ਵਿੱਚ ਏਟੀਐੱਲ ਕਾਇਮ ਕੀਤੀਆਂ ਜਾਣਗੀਆਂ ਜਿਨ੍ਹਾਂ ਦਾ ਉਦੇਸ਼ ਇਨੋਵੇਸ਼ਨ ਈਕੋਸਿਸਟਮ ਕਾਇਮ ਕਰਨਾ ਹੈ। ਇਸ ਨਾਲ ਟੈਕਨੋਲੋਜੀਕਲ ਇਨੋਵੇਸ਼ਨ ਅਤੇ ਸਿੱਖਿਆ ਸ਼ਾਸਤਰ ਵਿੱਚ ਵਿਆਪਕ ਬਦਲਾਅ ਆਵੇਗਾ।


    ਅਟਲ ਇਨੋਵੇਸ਼ਨ ਮਿਸ਼ਨ ਦੇ ਐੱਮਡੀ ਸ਼੍ਰੀ ਰਾਮਨਾਥਨ ਰਮਣਨ ਨੇ ਕਿਹਾ, ‘ਇਹ 3,000 ਹੋਰ ਸਕੂਲ ਏਟੀਐੱਲ ਪ੍ਰੋਗਰਾਮ ਦੀ ਪਹੁੰਚ ਨੂੰ ਕਾਫ਼ੀ ਹੱਦ ਤੱਕ ਵਧਾ ਦੇਣਗੇ ਜਿਸ ਨਾਲ ਹੋਰ ਜ਼ਿਆਦਾ ਸੰਖਿਆ ਵਿੱਚ ਬੱਚੇ ਟਿੰਕਰਿੰਗ ਅਤੇ ਇਨੋਵੇਸ਼ਨ ਨਾਲ ਵਾਕਫ਼ ਹੋ ਸਕਣਗੇ। ਇਸ ਨਾਲ ਹੀ ਭਾਰਤ ਦੇ ਨੌਜਵਾਨ ਖੋਜਕਾਰਾਂ ਦੀ ਪਹੁੰਚ ਅਤਿਆਧੁਨਿਕ ਟੈਕਨੋਲੋਜੀਆਂ ਜਿਵੇਂ ਕਿ 3ਡੀ ਪ੍ਰਿਟਿੰਗ, ਰੋਬੋਟਿਕਸ, ਇੰਟਰਨੈੱਟ ਆਵ੍ ਥਿੰਗਸ (ਆਈਓਟੀ) ਅਤੇ ਮਾਈਕ੍ਰੋਪ੍ਰੋਸੇਸਰ ਤੱਕ ਯਕੀਨੀ ਹੋ ਜਾਵੇਗੀ।


    ਇਨ੍ਹਾਂ ਹੋਰ ਏਟੀਐੱਲ ਸਕੂਲਾਂ ਨਾਲ ਸਾਲ 2020 ਤੱਕ 10 ਲੱਖ ਤੋਂ ਵੀ ਜ਼ਿਆਦਾ ਆਧੁਨਿਕ ਖੋਜੀ ਬੱਚਿਆਂ ਨੂੰ ਤਿਆਰ ਕਰਨ ਦਾ ਰਸਤਾ ਸਾਫ ਹੋ ਜਾਵੇਗਾ। ਇਹ ਏਟੀਐੱਲ ਇਨ੍ਹਾਂ ਵਿਦਿਆਰਥੀ ਖੋਜੀਆਂ ਲਈ ਇਨੋਵੇਸ਼ਨ ਹੱਬ (ਕੇਂਦਰ) ਵਜੋਂ ਕਾਰਜ ਕਰਨਗੀਆਂ ਜਿਸ ਨਾਲ ਉਨ੍ਹਾਂ ਅਨੂਠੀਆਂ ਸਥਾਨਕ ਸਮੱਸਿਆਵਾਂ ਦਾ ਸਮਾਧਾਨ ਲੱਭਣ ਵਿੱਚ ਆਸਾਨੀ ਹੋਵੇਗੀ ਜਿਨ੍ਹਾਂ ਦਾ ਸਾਹਮਣਾ ਉਨ੍ਹਾਂ ਨੂੰ ਆਪਣੇ ਰੋਜ਼ਾਨਾ ਜੀਵਨ ਵਿੱਚ ਕਰਨਾ ਪੈਂਦਾ ਹੈ। ਇਨ੍ਹਾਂ ਨਵੇਂ ਹੋਰ ਏਟੀਐੱਲ ਸਕੂਲਾਂ ਦੀ ਸਥਾਪਨਾ ਨਾਲ ਏਟੀਐੱਲ ਸਕੂਲਾਂ ਦੀ ਕੁੱਲ ਸੰਖਿਆ ਵਧਕੇ 5,441 ਹੋ ਜਾਵੇਗੀ ਜੋ ਸਾਰੇ ਰਾਜਾਂ ਅਤੇ 7 ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚੋਂ 5 ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੀ ਪ੍ਰਤੀਨਿਧਤਾ ਕਰਨਗੇ।


    ਨੀਤੀ ਆਯੋਗ ਦੇ ਅਟਲ ਇਨੋਵੇਸ਼ਨ ਮਿਸ਼ਨ ਬਾਰੇ


    ਅਟਲ ਇਨੋਵੇਸ਼ਨ ਮਿਸ਼ਨ (ਏਆਈਐੱਮ) ਦੇਸ਼ ਵਿੱਚ ਇਨੋਵੇਸ਼ਨ ਅਤੇ ਉੱਦਮਤਾ ਦੇ ਸੱਭਿਆਚਾਰ ਨੂੰ ਹੁਲਾਰਾ ਦੇਣ ਲਈ ਭਾਰਤ ਸਰਕਾਰ ਵੱਲੋਂ ਕੀਤੀ ਗਈ ਇੱਕ ਪ੍ਰਮੁੱਖ ਪਹਿਲ ਹੈ। ਅਟਲ ਟਿੰਕਰਿੰਗ ਲੈਬਸ (ਏਟੀਐੱਲ) ਇਨੋਵੇਟਰਾਂ ਹੋਰ ਅਟਲ ਇਨਕਿਊਬੇਸ਼ਨਾਂ ਸੈਂਟਰਾਂ ਦੀ ਸਿਰਜਣਾ ਕਰਨ ਦੇ ਨਾਲ-ਨਾਲ ਪਹਿਲਾ ਤੋਂ ਹੀ ਕਾਇਮ ਇਨਕਿਊਬੇਸ਼ਨ ਸੈਂਟਰਾਂ ਨੂੰ ਜ਼ਰੂਰੀ ਸਹਾਇਤਾ ਮੁੱਹਈਆ ਕਰਾਉਂਦੀਆਂ ਹਨ, ਤਾਂ ਜੋ ਇਨੋਵੇ ਸ਼ ਨਾਂ ਨੂੰ ਬਜਾਰ ਵਿੱਚ ਉਪਲੱਬਧ ਕਰਵਾਉਣਾ ਅਤੇ ਇਨ੍ਹਾਂ ਇਨੋਵੇਸ਼ਨਾਂ ਨਾਲ ਜੁੜੇ ਉੱਦਮਾਂ ਦੀ ਸਥਾਪਨਾ ਕਰਨਾ ਯਕੀਨੀ ਹੋ ਸਕੇ।


    ***

    
    
    (Release ID: 1535209) Visitor Counter : 8