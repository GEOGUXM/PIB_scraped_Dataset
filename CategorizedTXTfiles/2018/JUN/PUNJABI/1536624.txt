      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਗੁਜਰਾਤ, ਮਹਾਰਾਸ਼ਟਰ, ਗੋਆ, ਅਸਾਮ, ਮੇਘਾਲਿਆ ਅਤੇ ਉੱਤਰੀ ਬੰਗਾਲ ਵਿੱਚ ਭਾਰੀ ਵਰਖਾ ਦੇ ਬਾਅਦ ਜਲ ਪੱਧਰ ਵਿੱਚ ਤੇਜ਼ੀ ਨਾਲ ਵਾਧੇ ਦੀ ਸੰਭਾਵਨਾ
      Posted On: 26 JUN 2018 5:50PM by PIB Chandigarh


    Advisory Forecast for Rapid Rise in Water Levels of Rivers in Gujarat, Maharashtra, Goa, Assam, Meghalaya And North Bengal Following Heavy Rainfall


    ਗੁਜਰਾਤ, ਮਹਾਰਾਸ਼ਟਰ, ਗੋਆ, ਅਸਾਮ, ਮੇਘਾਲਿਆ ਅਤੇ ਉੱਤਰੀ ਬੰਗਾਲ ਵਿੱਚ ਭਾਰੀ ਵਰਖਾ ਦੇ ਬਾਅਦ ਜਲ ਪੱਧਰ ਵਿੱਚ ਤੇਜ਼ੀ ਨਾਲ ਵਾਧੇ ਦੀ ਸੰਭਾਵਨਾ

    ਮੌਸਮ ਵਿਭਾਗ ਨੇ ਗੁਜਰਾਤ ਖੇਤਰ ਵਿੱਚ ਅਗਲੇ ਤਿੰਨ ਦਿਨਾਂ ਲਈ ਜ਼ਿਆਦਾ ਤੋਂ ਜ਼ਿਆਦਾ ਵਰਖਾ ਦੀ ਸੰਭਾਵਨਾ ਪ੍ਰਗਟਾਈ ਹੈ। ਇਸ ਦੇ ਨਾਲ ਹੀ ਇਸ ਪੂਰੇ ਹਫ਼ਤੇ ਕੋਂਕਣ ਅਤੇ ਗੋਆ, ਤਟਵਰਤੀ ਕਰਨਾਟਕ, ਪੱਛਮੀ ਬੰਗਾਲ, ਸਿੱਕਮ, ਅਰੁਣਾਚਲ ਪ੍ਰਦੇਸ਼, ਅਸਾਮ, ਮੇਘਾਲਿਆ, ਨਾਗਾਲੈਂਡ, ਮਣੀਪੁਰ, ਮਿਜ਼ੋਰਮ ਅਤੇ ਤ੍ਰਿਪੁਰਾ ਵਿੱਚ ਭਾਰੀ ਵਰਖਾ ਦਾ ਅਨੁਮਾਨ ਹੈ।


    ਇਸ ਚੇਤਾਵਨੀ ਕਾਰਨ ਵੱਖ-ਵੱਖ ਨਦੀਆਂ ਦੇ ਜਲ ਪੱਧਰ ਵਿੱਚ ਤੇਜ਼ੀ ਨਾਲ ਵਾਧਾ ਹੋਣ ਦੀ ਸੰਭਾਵਨਾ ਹੈ। ਇਸ ਕਾਰਨ ਅਗਲੇ ਤਿੰਨ ਦਿਨਾਂ ਲਈ ਅਲੱਗ-ਅਲੱਗ ਖੇਤਰਾਂ ਲਈ ਚੇਤਾਵਨੀ ਨਿਮਨਲਿਖਤ ਹੈ।


    ਦਮਨ ਗੰਗਾ ਬੇਸਿਨ - ਅਗਲੇ 48 ਘੰਟਿਆਂ ਦੌਰਾਨ ਮਹਾਰਾਸ਼ਟਰ ਦੇ ਨਾਸਿਕ ਜ਼ਿਲ੍ਹੇ ਵਿੱਚ, ਗੁਜਰਾਤ ਵਿੱਚ ਵਲਸਾਡ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਦਮਨ ਅਤੇ ਦੀਊ ਦੇ ਦਮਨ ਵਿੱਚ ਦਮਨਗੰਗਾ ਬੇਸਿਨ ਵਿੱਚ ਜਲ ਪੱਧਰ ਵਿੱਚ ਤੇਜ਼ੀ ਨਾਲ ਵਾਧਾ ਹੋਵੇਗਾ। ਵਰਤਮਾਨ ਵਿੱਚ ਗੁਜਰਾਤ ਦੇ ਵਲਸਾਡ ਜ਼ਿਲ੍ਹੇ ਵਿੱਚ ਸਥਿਤ ਮਧੂਬਨ ਡੈਮ ਵਿੱਚ ਜਲ ਪੱਧਰ ਵਿੱਚ ਵਾਧਾ ਹੋਵੇਗਾ ਅਤੇ ਭੰਡਾਰਨ ਵਧੇਗਾ।


    ਮੁੰਬਈ - ਉੱਤਰੀ ਕੋਂਕਣ ਖੇਤਰ ਵਿੱਚ 26 ਜੂਨ ਨੂੰ ਬਹੁਤ ਜ਼ਿਆਦਾ ਵਰਖਾ ਦੀ ਚੇਤਾਵਨੀ ਦੇ ਨਾਲ-ਨਾਲ ਦੋ ਸਥਾਨਾਂ ਤੇ ਬਹੁਤ ਜ਼ਿਆਦਾ ਵਰਖਾ ਅਤੇ ਜਵਾਰਭਾਟੇ ਨੂੰ ਦੇਖਦਿਆਂ ਸ਼ਹਿਰੀ ਖੇਤਰ ਵਿੱਚ ਹੜ੍ਹ ਦੀ ਸਥਿਤੀ ਹੋ ਸਕਦੀ ਹੈ।


    ਇਸ ਸਬੰਧ ਵਿੱਚ ਰਾਜ ਸਬੰਧੀ ਸਥਿਤੀ ਅਤੇ ਭਵਿੱਖਬਾਣੀ ਲਈ http://india-water.gov.in/ffs ਅਤੇ http://120.57.32.251 ਤੋਂ ਪ੍ਰਾਪਤ ਕੀਤੀ ਜਾ ਸਕਦੀ ਹੈ।

    
    
    (Release ID: 1536624) Visitor Counter : 2