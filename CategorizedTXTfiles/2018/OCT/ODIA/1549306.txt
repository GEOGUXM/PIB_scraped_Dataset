      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ବାଇକୋ ଲରି ଲିମିଟେଡ ବନ୍ଦ କରିବା ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 10 OCT 2018 8:01PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ବାଇକୋ ଲରୀ ଲିମିଟେଡ (ବିଏଲଏଲ)କୁ ବନ୍ଦ କରିବା ପ୍ରସ୍ତାବକୁ ଅନୁମୋଦନ କରିଛନ୍ତି । ଏହି ପ୍ରକ୍ରିୟାରେ କମ୍ପାନୀର କର୍ମଚାରୀମାନଙ୍କୁ ସ୍ୱେଚ୍ଛାକୃତ ଅବସର ଯୋଜନା (ଭିଆରଏସ)/ସ୍ୱେଚ୍ଛାକୃତ ବିଭାଜନ ଯୋଜନା (ବିଏସଏସ) ସାମିଲ ରହିଛି ।


    ସରକାରଙ୍କ ବିସ୍ତୃତ ନିର୍ଦ୍ଦେଶାବଳୀ ଅନୁଯାୟୀ ସମସ୍ତ ଦେୟତା ସମ୍ପାଦନ କରିବା ପରେ ବିଏଲଏସଣ ନିଷ୍କ୍ରିୟ ସମ୍ପତ୍ତିର ଉତ୍ପାଦକ ଉପଯୋଗ କରାଯିବ ।


    ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ମନ୍ତ୍ରଣାଳୟ କମ୍ପାନୀକୁ ପୁନଃ ଚାଲୁ କରିବା ଲାଗି ସମୟ ବ୍ୟବଧାନରେ ବିଭିନ୍ନ ପଦକ୍ଷେପ ନେଇଥିଲେ । ତଥାପି , କମ୍ପାନୀକୁ ପୁନଃ ଚାଲୁ କରାଯାଇପାରିନଥିଲା । ଏହାବ୍ୟତୀତ ଭାରୀ ପୁଞ୍ଜି ଆବଶ୍ୟକତା ଏବଂ ପ୍ରତିଦ୍ୱନ୍ଦ୍ୱିତା ପୂର୍ଣ୍ଣ ବ୍ୟବସାୟିକ ବାତାବରଣକୁ ଦୃଷ୍ଟିରେ ରଖି କମ୍ପାନୀକୁ ପୁନଃ ଚାଲୁ କରିବାର କୌଣସି ସମ୍ଭାବନା ଦେଖାଯାଉନାହିଁ । କମ୍ପାନୀ ଲଗାତାର କ୍ଷତି ସହି ଚାଲିଥିଲା , ଯେଉଁ କାରଣରୁ ଏହାକୁ ଆଗକୁ ଚଳାଇବା କ୍ଷତିକାରକ ହୋଇପଡ଼ିଥିଲା । ଏହା ବ୍ୟତୀତ ଅନିଶ୍ଚିତ ଭବିଷ୍ୟତ କାରଣରୁ କର୍ମଚାରୀ ଏବଂ ଅଧିକାରୀଙ୍କ ମଧ୍ୟରେ ନିରାଶା ସୃଷ୍ଟି ହେଉଥିଲା ।


    **********

    
    
    (Release ID: 1549306) Visitor Counter : 12