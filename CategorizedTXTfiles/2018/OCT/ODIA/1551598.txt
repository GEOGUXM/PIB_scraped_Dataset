      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନୂଆଦିଲ୍ଲୀଠାରେ ଭାରତ-ଇଟାଲୀ ଟେକ୍ନୋଲଜି ଶିଖର ସମ୍ମିଳନୀର ଉଦଯାପନୀ ଅଧିବେଶନରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 30 OCT 2018 5:39PM by PIB Bhubaneshwar


    ମହାମହିମ , ପ୍ରଧାନମନ୍ତ୍ରୀ ଗିଉସେପ୍ପେ କୋଣ୍ଟେ ମହୋଦୟ , କ୍ୟାବିନେଟରେ ମୋର ସହଯୋଗୀ ଡକ୍ଟର ହର୍ଷବର୍ଦ୍ଧନ ମହାଶୟ , ଟେକ୍ନୋଲଜି ଶିଖର ବୈଠକରେ ଉପସ୍ଥିତ ପ୍ରଯୁକ୍ତି ବିଦ୍ୟା ଜଗତ ସହିତ ଜଡିତ ଭାରତ ଏବଂ ଇଟାଲୀର ସମସ୍ତ ସାଥୀ , ଭଦ୍ର ମହିଳା ଓ ଭଦ୍ର ବ୍ୟକ୍ତିମାନେ!


    ନମସ୍କାର!


    ଚାଓ , କୋମେ ସ୍ତାଇ!


    ଇଟାଲୀରୁ ଏଠାକୁ ଆସିଥିବା ସମସ୍ତ ଅତିଥିମାନଙ୍କୁ ସ୍ୱତନ୍ତ୍ର ଭାବେ ହାର୍ଦ୍ଦିକ ସ୍ୱାଗତ ।


    ବେନବେନୁତୋ ଇନ୍ ଇଣ୍ଡିଆ!


    ବନ୍ଧୁଗଣ ,


    ଏହା ହେଉଛି 24ତମ(ଚବିଶତମ) ଟେକ୍ନୋଲଜି ଶିଖର ବୈଠକ । ଏହି ଶିଖର ବୈଠକରେ ସହଭାଗୀ ଦେଶଭାବେ ଇଟାଲୀର ଭାଗୀଦାରୀ ଆଉ ଏହା ସହିତ ପ୍ରଧାନମନ୍ତ୍ରୀ କୋଣ୍ଟେ ମହୋଦୟଙ୍କ ଗାରିମାମୟ ଉପସ୍ଥିତି ଆମ ପାଇଁ ହେଉଛି ଗୌରବର ବିଷୟ ।


    ଏଠାକୁ ଆସିବା ପୂର୍ବରୁ , ନିଜର ସରକାରୀ ବୈଠକ କାଳରେ ପ୍ରଧାନମନ୍ତ୍ରୀ ଶ୍ରୀ କୋଣ୍ଟେ ମହୋଦୟଙ୍କ ସହିତ ବିସ୍ତୃତ ଭାବେ ଆଲୋଚନା ହୋଇଛି । ଭାରତ ସହିତ ସମ୍ବନ୍ଧ ପ୍ରତି ତାଙ୍କର ଉତ୍ସାହ ଏବଂ ତାଙ୍କର ପ୍ରତିବଦ୍ଧତା ମୁଁ ସ୍ୱୟଂ ଅନୁଭବ କରିଛି ।


    ଚଳିତ ବର୍ଷ ଆମ ପାଇଁ ମଧ୍ୟ ହେଉଛି ମହତ୍ୱପୂର୍ଣ୍ଣ କାରଣ ଏହା ଭାରତ ଏବଂ ଇଟାଲୀର ରାଜନୈତିକ ସମ୍ବନ୍ଧର ହେଉଛି 70 ବର୍ଷ । ଚଳିତ ବର୍ଷ ବିଜ୍ଞାନ ଏବଂ ପ୍ରଯୁକ୍ତି ବିଦ୍ୟା କ୍ଷେତ୍ରରେ ଆମ ସହଯୋଗର 40 ବର୍ଷ ପୂରଣ ହେଉଛି । ଏହି ଶୁଭ ଅବସରରେ ପ୍ରଧାନମନ୍ତ୍ରୀ ଶ୍ରୀ କୋଣ୍ଟେ ମହୋଦୟଙ୍କ ଭାରତ ଯାତ୍ରାର ଏକ ଭିନ୍ନ ମହତ୍ତ୍ଵ ରହିଛି ।


    ବନ୍ଧୁଗଣ ,


    ଏହା ହେଉଛି ସେହି ସମୟ ଯେତେବେଳେ ଟେକ୍ନୋଲଜି ବିନା ଜୀବନର କଳ୍ପନା କରିବା ହେଉଛି କଷ୍ଟକର । ଅଜି ପ୍ରାୟ ପ୍ରତ୍ୟେକ ବ୍ୟକ୍ତିଙ୍କ ଜୀବନ ଟେକ୍ନୋଲଜି ସହିତ କୌଣସି ନା କୌଣସି ରୂପରେ ଯୋଡି ହୋଇଛି । ବିଗତ କିଛି ବର୍ଷରେ ତ ଟେକ୍ନୋଲଜି କ୍ଷେତ୍ରରେ ବହୁତ ଦ୍ରୁତଗତିରେ ପରିବର୍ତ୍ତନ ହୋଇଛି । ଏହାର ଗତି ଏତେ ଦ୍ରୁତତର ହୋଇଯାଇଛି ଯେ , ଟେକ୍ନୋଲଜିର ପ୍ରଭାବ ସମାଜର ଶେଷ ଧାଡି ପର୍ଯ୍ୟନ୍ତ ପହଞ୍ଚି ପାରି ନ ଥିବ କି ତାହାଠାରୁ ଏକ ଉନ୍ନତ ଟେକ୍ନୋଲଜି ଆସି ଯାଉଛି । ଏହିପରି ଭାବେ ସମସ୍ତ ଦେଶ ସାମ୍ନାରେ ପରିବର୍ତ୍ତିତ ଟେକ୍ନୋଲଜି ସହିତ ଚାଲିବାର ଆହ୍ୱାନ ସୃଷ୍ଟି ରହିଛି , ତ ଅନେକ ନୂତନ ସୁଯୋଗ ରହିଛି ।


    ଭାରତ ତ ଟେକ୍ନୋଲଜିକୁ ସାମାଜିକ ନ୍ୟାୟ , ସଶକ୍ତିକରଣ , ସମାବେଶ , ସକ୍ଷମ ସରକାରୀ ନେଟୱାର୍କ ଏବଂ ପାରଦର୍ଶିତାର ମାଧ୍ୟମ କରିଛି । ସରକାରୀ ସେବାଗୁଡ଼ିକୁ ପ୍ରଭାବଶାଳୀ ଢଙ୍ଗରେ ଶେଷ ପର୍ଯ୍ୟନ୍ତ ପହଞ୍ଚାଇବାକୁ ଟେକ୍ନୋଲଜି ମାଧ୍ୟମରେ ସୁନିଶ୍ଚିତ କରାଯାଉଛି । ବିଶେଷ ଭାବେ ଡିଜିଟାଲ ଟେକ୍ନୋଲଜିର ଏକ ବ୍ୟାପକ ଭିତ୍ତିଭୂମି ବିକଶିତ କରାଯାଉଛି , ଫଳରେ ସାଧାରଣ ଜନତାଙ୍କୁ ଆହୁରି ଅଧିକ ସହଜରେ ସୁବିଧାଗୁଡ଼ିକର ଲାଭ ମିଳି ପାରୁଛି । ଟେକ୍ନୋଲଜିକୁ ଆମେ ସହଜରେ ସହାବସ୍ଥାନର ଏକ ମହତ୍ୱପୂର୍ଣ୍ଣ ମାଧ୍ୟମ ଭାବେ ବିଚାର କରୁଛୁ ।


    ବନ୍ଧୁଗଣ ,


    ଆଜି ଦୁନିଆର ସବୁଠାରୁ ବଡ଼ ପ୍ରତ୍ୟକ୍ଷ ସୁବିଧା ହସ୍ତାନ୍ତର ଯୋଜନା ମଧ୍ୟରୁ ଗୋଟିଏ ଭାରତରେ ଚାଲୁ ରହିଛି । ସରକାରୀ ସାହାଯ୍ୟ ସିଧାସଳଖ ହିତାଧିକାରୀଙ୍କ ବ୍ୟାଙ୍କ ଖାତାରେ ପହଞ୍ଚାଯାଇ ପାରୁଛି । ଜନ୍ମ ପ୍ରମାଣପତ୍ର ଠାରୁ ନେଇ ବୃଦ୍ଧାବସ୍ଥାର ପେନସନ ପର୍ଯ୍ୟନ୍ତ ଅନେକ ସୁବିଧା ଆଜି ଅନଲାଇନରେ ହେଉଛି । 300 ରୁ ଅଧିକ କେନ୍ଦ୍ର ଏବଂ ରାଜ୍ୟ ସରକାରଙ୍କ ସେବାକୁ ଉମଙ୍ଗ ଆପ୍ ମାଧ୍ୟମରେ ଗୋଟିଏ ମଞ୍ଚକୁ ଅଣାଯାଇଛି ।


    ଡିଜିଟାଲ ଦେଣନେଣ ଆଜିକାଲି ପ୍ରାୟ ଅଢ଼େଇ ଶହ କୋଟିର କାରବାର ପ୍ରତି ମାସର ଗତିରେ ବଢ଼ି ଚାଲିଛି । ସାରା ଦେଶରେ 3 ଲକ୍ଷରୁ ଅଧିକ ସାଧାରଣ ସେବା କେନ୍ଦ୍ର ମାଧ୍ୟମରେ ଗାଁ ଗାଁ ରେ ଅନଲାଇନ ସେବା ଦିଆ ଯାଉଛି ।


    ବିଗତ ଚାରି ବର୍ଷରେ ଭାରତରେ ଏକ ଜିବି ଡାଟାର ମୂଲ୍ୟ 90 ପ୍ରତିଶତରୁ ଅଧିକ କମ୍ ହୋଇଛି । ଭାରତରେ ଏହି ଶସ୍ତା ଡାଟା ଦେଶର ପ୍ରତ୍ୟେକ ବ୍ୟକ୍ତି ପର୍ଯ୍ୟନ୍ତ ଡିଜିଟାଲ ଟେକ୍ନୋଲଜିକୁ ପହଞ୍ଚାଇବାର ପ୍ରଭାବଶାଳୀ ମାଧ୍ୟମ ପାଲଟିଛି ।


    ବନ୍ଧୁଗଣ ,


    ଭାରତ ଏବେ ଆଇଟି ସଫ୍ଟୱେର ଶକ୍ତିରେ ନିଜର ପରିଚୟକୁ ପରବର୍ତ୍ତୀ ପର୍ଯ୍ୟାୟକୁ ନେଇ ଯିବାପାଇଁ ଆଗକୁ ବଢ଼ୁଛି । ଆମେ ଭାରତରେ ବୈଜ୍ଞାନିକ ସ୍ୱଭାବ ଦ୍ୱାରା ବୈଷୟିକ ଜ୍ଞାନ ଯୁକ୍ତ ସ୍ୱଭାବ ଭାବେ ବିକଶିତ କରିବା ଉପରେ ଗୁରୁତ୍ୱ ଦେଉଛନ୍ତି ।


    ସମଗ୍ର ଦେଶରେ ଅଟଳ ନବୋନ୍ୱେଷ ପ୍ରୟୋଗଶାଳା ମାଧ୍ୟମରେ ସ୍କୁଲ ମାନଙ୍କରେ ନବସୃଜନ ପାଇଁ , ଭବିଷ୍ୟତର ଟେକ୍ନୋଲଜି ପାଇଁ ସ୍ୱଭାବ ବିକଶିତ କରାଯାଉଛି । ଅଟଳ ନବୋନ୍ମେଷ ମିଶନ ମାଧ୍ୟମରେ ସାରା ଦେଶରେ ଏଭଳି ଯୁବକ ମାନଙ୍କର ନେଟୱାର୍କ ପ୍ରସ୍ତୁତ କରାଯାଉଛି , ଯେଉଁମାନେ ଚତୁର୍ଥ ଶିଳ୍ପ ବିପ୍ଳବର ସୁଦୃଢ଼ ସ୍ତମ୍ଭ ହେବେ ।


    ସରକାରଙ୍କର ଏହି ସମସ୍ତ ପ୍ରୟାସର ପରିଣାମ ହେଉଛି କି ବିଶ୍ୱ ବୌଦ୍ଧିକ ସମ୍ପଦ ସଙ୍ଗଠନ (ଡବ୍ଲ୍ୟୁଆଇପିଓ)ର ବିଶ୍ୱ ନବସୃଜନର ସୂଚକାଙ୍କର ମାନ୍ୟତାରେ ଭାରତ 21 ତମ ସ୍ଥାନ ଉପରକୁ ଆସିଛି । ଏହା ବ୍ୟତୀତ ଆଜି ଦୁନିଆର ସବୁଠାରୁ ବଡ଼ ଷ୍ଟାର୍ଟ-ଅପ୍ ବ୍ୟବସ୍ଥାର ବାତାବରଣ ଭାରତରେ ହିଁ ଅଛି ।


    ଭାରତରେ ଯେଉଁ ନବସୃଜନ ହେଉଛି ସେଥିରେ ଗୁଣବତ୍ତା ଉପରେ ମଧ୍ୟ ଗୁରୁତ୍ୱ ଦିଆଯାଉଛି । ଭାରତର ମହାକାଶ କାର୍ଯ୍ୟକ୍ରମ ହେଉଛି ଏହାର ଉତ୍କୃଷ୍ଟ ଉଦାହରଣ ଏବଂ ଏହାର ସଫଳତା ତ ଇଟାଲୀ ମଧ୍ୟ ଅନୁଭବ କରିଛି ।


    ଆଜି ଭାରତ ଇଟାଲୀ ସମେତ ଦୁନିଆର ଅନେକ ଦେଶର ଉପଗ୍ରହ ବହୁତ କମ୍ ଖର୍ଚ୍ଚରେ ମହାକାଶକୁ ପଠାଉଛି । ଏହି ଉପଗ୍ରହ ଟେକ୍ନୋଲଜିର ଲାଭ ଘର ଘର ପର୍ଯ୍ୟନ୍ତ ପହଞ୍ଚାଇବାରେ ଉପଯୋଗୀ ସାବ୍ୟସ୍ତ ହେଉଛି ।


    ସାଥୀଗଣ , ଆଜି ଯେତେବେଳେ ଦୁନିଆ ଚତୁର୍ଥ ପିଢିର ଉଦ୍ୟୋଗକୁ ନେଇ ଚର୍ଚ୍ଚା କରୁଛି , ସେତେବେଳେ ଭାରତ ଏବଂ ଇଟାଲୀର ପ୍ରାଚୀନ ସଭ୍ୟତାଗୁଡ଼ିକ ମଧ୍ୟରେ ବିଜ୍ଞାନ ଓ ବୈଷୟିକ ଜ୍ଞାନର ସହଯୋଗକୁ ସୁଦୃଢ଼ କରିବାରେ ନୂଆ ନୂଆ ସୁଯୋଗ ସୃଷ୍ଟି ହୋଇଛି , ବରଂ ଆହ୍ୱାନର ମୁକାବିଲା ମଧ୍ୟ ଆମେ ପ୍ରଭାବଶାଳୀ ଢଙ୍ଗରେ କରିପାରିବା ।


    ବନ୍ଧୁଗଣ ,


    ଆଜି ଭାରତ ହେଉଛି ଦୁନିଆର ସବୁଠାରୁ ଦ୍ରୁତଗତିରେ ବୃଦ୍ଧି ପାଉଥିବା ଅର୍ଥ ବ୍ୟବସ୍ଥା ମଧ୍ୟରୁ ଗୋଟିଏ । ଭାରତର ବିଶାଳ ଘରୋଇ ବଜାର , ଯୁବ ଜନସଂଖ୍ୟା , ଟେକ୍ନୋଲଜି ଏବଂ ନବସୃଜନର ଇକୋ ସିଷ୍ଟମ , ଏକାଠି ମିଶି ଦୁନିଆର ଅଭିବୃଦ୍ଧିକୁ ଏକ ଶକ୍ତିଶାଳୀ ଇଞ୍ଜିନ ଭାବେ ସାବ୍ୟସ୍ତ ହେବାକୁ ଯାଉଛି ।


    ସେହିପରି ବିଜ୍ଞାନ ଏବଂ ପ୍ରଦ୍ୟୋଗିକୀରେ ଇଟାଲୀ ପାଖରେ ମଧ୍ୟ ସମୃଦ୍ଧ ପରମ୍ପରା ରହିଛି । ବିନିର୍ମାଣ ଦୁନିଆରେ ଇଟାଲୀର ନାମ ଉତ୍ତମ ଗୁଣାବତ୍ତା ପାଇଁ ପ୍ରସିଦ୍ଧ ଅଟେ । ଏଥିପାଇଁ ଭାରତ ଏବଂ ଇଟାଲୀ ଏକାଠି ମିଶି ଉଚ୍ଚ ମାନର ଗବେଷଣାରେ ନିଜ ସହଯୋଗକୁ ଆହୁରି ଅଧିକ ସୁଦୃଢ଼ କରି ପାରିବେ । ଏହି ସହଯୋଗ ମାଧ୍ୟମରେ ଆମେ ବିଶ୍ୱ ସମ୍ମୁଖରେ ଥିବା ଆହ୍ୱାନ ଗୁଡ଼ିକର ସମାଧାନ ପାଇଁ ନୂତନ ବୈଷୟିକ ସମାଧାନ ପ୍ରସ୍ତୁତ କରିପାରିବା ।


    ଏହା ହେଉଛି କାରଣ କି ଦୁଇ ଦେଶର ଲୋକଙ୍କ ଜୀବନକୁ ଉନ୍ନତ କରିବା ପାଇଁ , ପର୍ଯ୍ୟାବରଣକୁ ସ୍ୱଚ୍ଛ କରିବା ପାଇଁ , ମାନବ କଲ୍ୟାଣ ପାଇଁ ବିଜ୍ଞାନ ଏବଂ ବୈଷୟିକ ଜ୍ଞାନ କ୍ଷେତ୍ରରେ ସହଯୋଗ ସୁଦୃଢ଼ କରିବା ପୂର୍ବ ଅପେକ୍ଷା ହେଉଛି ସର୍ବାଧିକ ଆବଶ୍ୟକତା । ମୁଁ ଏହି କଥା ପାଇଁ ଖୁସି ଯେ ଦୁଇ ଦେଶର ବୈଜ୍ଞାନିକ ସମୁଦାୟ ଏବଂ ବ୍ୟବସାୟୀ ନେତୃବୃନ୍ଦ ମିଳିମିଶି ଗବେଷଣା ଏବଂ ନବସୃଜନର ଅଗ୍ରଣୀ କ୍ଷେତ୍ରରେ ସହଯୋଗ କରୁଛନ୍ତି । ଅକ୍ଷୟ ଶକ୍ତି , ପରିବେଶ ବିଜ୍ଞାନ , ନ୍ୟୁରୋ ସାଇନ୍ସ ଏବଂ ଆଇଟିଠାରୁ ନେଇ ସାଂସ୍କୃତିକ ପରମ୍ପରାର ସଂରକ୍ଷଣ ଭଳି କ୍ଷେତ୍ରରେ ଆମର ବ୍ୟାପକ ସହଯୋଗ ରହିଛି ।


    ବନ୍ଧୁଗଣ ,


    ସହଯୋଗର ଏହି ମାର୍ଗକୁ ସୁଦୃଢ଼ କରିବା ସହିତ ଆମର ଲକ୍ଷ୍ୟ ଏହା ମଧ୍ୟ ସୁନିଶ୍ଚିତ କରୁଛି କି ଗବେଷଣା ଆଉ ବିକାଶର ପରିଣାମ ପ୍ରୟୋଗଶାଳା ଗୁଡ଼ିକ ମଧ୍ୟରେ ସୀମିତ ନ ରହୁ , ବରଂ ଏହାର ଲାଭ ସମାଜ , ଜନତାଙ୍କ ପର୍ଯ୍ୟନ୍ତ ମଧ୍ୟ ପହଞ୍ଚୁ । ଏଥିପାଇଁ ମୁଁ ସବୁବେଳେ ହିଁ କହୁଛି କି ‘‘ ବିଜ୍ଞାନ ହେଉଛି ସାର୍ବଜନୀନ , ବୈଷୟିକ ଜ୍ଞାନ ସ୍ଥାନୀୟ ହେବା ଆବଶ୍ୟକ ’’ ।


    ଭାରତରେ ଆମେ ନିଜର ଐତିହାସିକ ପରମ୍ପରାକୁ ସଂରକ୍ଷଣ ପାଇଁ ବିଜ୍ଞାନ ଏବଂ ଐତିହ୍ୟ ଗବେଷଣା ପଦକ୍ଷେପ ଅର୍ଥାତ୍ ଏସଏଚଆରଆଇ (ଶ୍ରୀ) ର ଶୁଭାରମ୍ଭ କରିଛୁ । ଏହାର ଉଦ୍ଦେଶ୍ୟ ହେଉଛି ଐତିହାସିକ ସ୍ମାରକର ସଂରକ୍ଷଣ ଏବଂ ପୁନଃନିର୍ମାଣ ପାଇଁ ଟେକ୍ନୋଲଜି ସହିତ ଜଡ଼ିତ ସମାଧାନ ଖୋଜିବା । ଟେକ୍ନୋଲଜି , ପର୍ଯ୍ୟଟନ ଏବଂ ଇତିହାସ ତିନୋଟିର ସଙ୍ଗମ ଏହି ପଦକ୍ଷେପରେ ଦୃଷ୍ଟିଗୋଚର ହୋଇଥାଏ ।


    ମୋର ବିଶ୍ୱାସ କି ଏହି ବିଗତ ଦୁଇଦିନ ମଧ୍ୟରେ ଶିଖର ବୈଠକରେ ହୋଇଥିବା ଆଲୋଚନା ମଧ୍ୟରୁ ଦୁଇ ଦେଶ ମଧ୍ୟରେ ବୈଷୟିକ ଜ୍ଞାନ ହସ୍ତାନ୍ତର , ଯୁଗ୍ମ ଉଦ୍ୟୋଗ ଏବଂ ବଜାର ଉପଲବ୍ଧତାକୁ ପ୍ରୋତ୍ସାହନ ଦେବା କ୍ଷେତ୍ରରେ ସହାୟତା ମିଳିବ । ଏହି ଶିଖର ବୈଠକ ଆମର ଆଗାମୀ ଆଲୋଚନାରେ ମହତ୍ୱପୂର୍ଣ୍ଣ ଭୂମିକା ତୁଲାଇବ ।


    ବନ୍ଧୁଗଣ ,


    ଭାରତ-ଇଟାଲୀ ଦ୍ୱିପାକ୍ଷୀୟ ଶିଳ୍ପ ଗବେଷଣା ଏବଂ ବିକାଶ ସହଯୋଗ କାର୍ଯ୍ୟକ୍ରମର ଆଗାମୀ ପର୍ଯ୍ୟାୟର ଶୁଭାରମ୍ଭର ଘୋଷଣା କରି ମୁଁ ବହୁତ ଆନନ୍ଦିତ । ଏହାଦ୍ୱାରା ଆମର ଉଦ୍ୟୋଗ ଏବଂ ଗବେଷଣା ସଂସ୍ଥାନ ବିନା କୌଣସି ବାଧାବିଘ୍ନରେ ନୂତନ ଉତ୍ପାଦ ଏବଂ ମୌଳିକ ଢାଞ୍ଚା ବିକଶିତ କରିପାରିବେ । ଜାଣିବାର ଜ୍ଞାନକୁ ସମୟର ଆହ୍ୱାନ ସହିତ ଦେଖାଇଦେବାରେ ପରିବର୍ତ୍ତିତ ହୋଇ ପାରିବ ।


    ଦୁଇ ଦେଶ ମଧ୍ୟରେ ଆର୍ଥିକ ସମ୍ବନ୍ଧ ଆହୁରି ସୁଦୃଢ଼ କରିବା ପାଇଁ ଆମେ ଏହି କଥା ଉପରେ ମଧ୍ୟ ଏକମତ ହୋଇଛୁ କି ଅର୍ଥନୈତିକ ସହଯୋଗ କ୍ଷେତ୍ରରେ ଯୁଗ୍ମ କମିଶନ (ଜେସିଇସି) ର ମାର୍ଗଦର୍ଶନରେ ଏକ ସିଇଓ ଫେରମର ଗଠନ ହେଉ । ଏହା ସହିତ ମଧ୍ୟ ଦୁଇ ଦେଶ ମଧ୍ୟରେ ଦ୍ୱିପାକ୍ଷିକ ନିବେଶକୁ ପ୍ରୋତ୍ସାହନ ଦେବା ପାଇଁ ବ୍ୟବସାୟ କ୍ଷେତ୍ରରେ ଆସୁଥିବା ସମସ୍ୟାଗୁଡ଼ିକୁ ମଧ୍ୟ ଦୂର କରିବା ପାଇଁ ଏକ ଫାଷ୍ଟଟ୍ରାକ୍ ବ୍ୟବସ୍ଥା କରିବା ଉପରେ ମଧ୍ୟ ସହମତ ସୃଷ୍ଟି ହୋଇଛି ।


    ମୁଁ ଏହି କଥା ପାଇଁ ମଧ୍ୟ ଆନନ୍ଦିତ ଯେ ଭାରତ ଏବଂ ଇଟାଲୀ , ଏଲଏଡି ଅର୍ଥାତ୍ ଜୀବନଶୈଳୀ ଆସେସରିଜ୍ ଡିଜାଇନ୍ କ୍ଷେତ୍ରରେ ସହଯୋଗ ବୃଦ୍ଧି ଉପରେ ସହମତ ହୋଇଛନ୍ତି । ଏଥିରେ ମଧ୍ୟ ଚମଡ଼ା କ୍ଷେତ୍ର , ପରିବହନ ଏବଂ ଅଟୋମୋବାଇଲ୍ ଡିଜାଇନ୍ ଅର୍ଥାତ୍ ଟିଏଡି ଉପରେ ବିଶେଷ ଦୃଷ୍ଟି ଦିଆଯିବ ।


    ଏହା ସହିତ ମୁଁ ଏହି କଥା ଅବଗତ କରାଇ ଆନନ୍ଦିତ ଯେ ଦୁଇଦେଶ ସାଂସ୍କୃତିକ ପରମ୍ପରାର ସଂରକ୍ଷଣ , ଅକ୍ଷୟ ଶକ୍ତି , ଜୀବ ବିଜ୍ଞାନ ଏବଂ ଜିଓ ପ୍ରତିବନ୍ଧକ ଭଳି ବଛାବଛା କ୍ଷେତ୍ରରେ ବୃତ୍ତିଗତ କ୍ଷେତ୍ରରେ ଆଧାରିତ ଭାରତ-ଇଟାଲୀ ଉତ୍କର୍ଷ କେନ୍ଦ୍ରର ସ୍ଥାପନା କରିବେ । ଏହା ଦ୍ୱାରା ନା କେବଳ ଉଚ୍ଚ ଶ୍ରେଣୀର ବିଶ୍ୱବିଦ୍ୟାଳୟ ଅନୁସନ୍ଧାନ ସଂସ୍ଥାନ ଏବଂ ଉଦ୍ୟୋଗ ନିଜ ନିଜ ମଧ୍ୟରେ ଯୋଡ଼ି ହେବେ , ବରଂ ଆମ ସାମ୍ନାରେ ଆସୁଥିବା ଆହ୍ୱାନ ଗୁଡ଼ିକର ବୈଷୟିକ ସମାଧାନ ମଧ୍ୟ ବାହାର କରାଯାଇ ପାରିବ ।


    ବନ୍ଧୁଗଣ ,


    ଟେକ୍ନୋଲଜି ଶିଖର ବୈଠକର ସଫଳତା ପାଇଁ ମୁଁ ସମସ୍ତ ଆୟୋଜକଙ୍କୁ ହୃଦୟର ସହିତ ଶୁଭେଚ୍ଛା ଜଣାଉଛୁ । ଇଟାଲୀ ସରକାରଙ୍କୁ ମଧ୍ୟ ହୃଦୟର ସହିତ ଧନ୍ୟବାଦ ଜଣାଉଛି କି ସେମାନେ ଏକ ଭାଗୀଦାରୀ ଦେଶ ଭାବେ ଯୋଡ଼ି ହେବା ପାଇଁ ଆମର ନିମନ୍ତ୍ରଣ ସ୍ୱୀକାର କଲେ । ଟେକ୍ନୋଲଜି ଶିଖର ବୈଠକରେ ସମସ୍ତ ଅଂଶଗ୍ରହଣକାରୀଙ୍କ ନିକଟରେ ବହୁତ ବହୁତ କୃତଜ୍ଞତା ଜଣାଉଛି । ଆପଣ ସମସ୍ତଙ୍କର ଯୋଗଦାନ ଆଉ ଉପସ୍ଥିତି ଏହି ଶୀଖର ବୈଠକର ସଫଳତା ପାଇଁ ମହତ୍ତ୍ଵପୂର୍ଣ୍ଣ ହୋଇ ରହିଛି ।


    ମୁଁ ପୁଣିଥରେ ପ୍ରଧାନମନ୍ତ୍ରୀ କୋଣ୍ଟେ ମହୋଦୟଙ୍କୁ କୃତଜ୍ଞତା ଜଣାଉଛି କି ସେ ଏହି କାର୍ଯ୍ୟକ୍ରମର ଶୋଭା ବଢ଼ାଇଲେ । କେବଳ ଏତିକି ନୁହେଁ , ସେ ଭାରତ-ଇଟାଲୀର ନୂତନ ସହଭାଗିତାର ନବନିର୍ମାଣକୁ ନିଜର ବ୍ୟକ୍ତିଗତ ମାର୍ଗଦର୍ଶନ , ଦୃଷ୍ଟିକୋଣ ଏବଂ ପ୍ରତିବଦ୍ଧତାର ଅମୂଲ୍ୟ ଉପହାର ମଧ୍ୟ ଦେଇଛନ୍ତି ।


    ଗ୍ରାସ୍ତିଏ ମିଲ୍ଲେ!


    ବହୁତ – ବହୁତ ଧନ୍ୟବାଦ!!!


    *************

    
    
    (Release ID: 1551598) Visitor Counter : 25