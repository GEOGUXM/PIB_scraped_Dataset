      ପ୍ରତିରକ୍ଷା ମନ୍ତ୍ରଣାଳୟ

      ପୂର୍ବାଲୋକନ : ଭାରତ-ଜାପାନ ସଂଯୁକ୍ତ ସୈନ୍ୟ ଅଭ୍ୟାସ ଧର୍ମ ଗାର୍ଡିଅନ-2018
      Posted On: 18 OCT 2018 8:25PM by PIB Bhubaneshwar


    ଭାରତ ଓ ଜାପାନ ସୈନ୍ୟ ସହଯୋଗକୁ ବୃଦ୍ଧି କରିବା ପାଇଁ ପ୍ରଥମ ସଂଯୁକ୍ତ ସୈନ୍ୟ ଅଭ୍ୟାସ ‘ ଧର୍ମ ଗାର୍ଡିଅନ-2018 ’ ର ଆୟୋଜନ କରିବା ପାଇଁ ସମ୍ପୂର୍ଣ୍ଣ ଭାବେ ପ୍ରସ୍ତୁତ । 2018 ନଭେମ୍ବର 1ରୁ 14 ପର୍ଯ୍ୟନ୍ତ ଭାରତର ଭାଇରେଙ୍ଗଟେ ସ୍ଥିତ କାଉଣ୍ଟର ଇନସର୍ଜେନ୍ସି ୱାରଫେୟାର ସ୍କୁଲରେ ଆୟୋଜିତ କରାଯିବାକୁ ଥିବା ଏହି ସୈନ୍ୟ ଅଭ୍ୟାସରେ ଭାରତୀୟ ସେନା ଏବଂ ଜାପାନ ଗ୍ରାଉଣ୍ଡ ସେଲ୍ଫ ଡିଫେନ୍ସ ଫୋର୍ସ ଭାଗନେବେ । ଭାରତୀୟ ଦଳର ପ୍ରତିନିଧିତ୍ୱ 6/11 ଗୋର୍ଖା ରାଇଫଲ୍ସ ଏବଂ ଜାପାନୀ ଦଳର ପ୍ରତିନିଧିତ୍ୱ ଜାପାନ ଗ୍ରାଉଣ୍ଡ ସେଲ୍ଫ ଡିଫେନ୍ସ ଫୋର୍ସର 32 ଇନଫେଣ୍ଟ୍ରି ରେଜିମେଂଟ କରିବ । ଏହି 14 ଦିବସୀୟ ସୈନ୍ୟ ଅଭ୍ୟାସ ସମୟରେ ଦୁଇ ଦେଶର ପ୍ରତିରକ୍ଷା ବଳଙ୍କ ମଧ୍ୟରେ ଆନ୍ତଃ-ପରିଚାଳନା ଉପରେ ବିଶେଷ ଗୁରୁତ୍ୱ ପ୍ରଦାନ କରାଯିବ । ଦୁଇ ପକ୍ଷ ସହରରେ ଯୁଦ୍ଧ ପରିସ୍ଥିତି ହେବାର ସମ୍ଭାବିତ ବିପଦର ନିରାକରଣ ପାଇଁ ଅଗଣିତ ସାମରିକ ସୈନ୍ୟ ଅଭ୍ୟାସ ପାଇଁ ସଂଯୁକ୍ତ ଭାବେ ପ୍ରଶିକ୍ଷଣ ବ୍ୟବସ୍ଥା ଏବଂ ଯୋଜନା ପ୍ରସ୍ତୁତ କରିବା ସହିତ ଏଗୁଡ଼ିକର ସମୁଚିତ କାର୍ଯ୍ୟାନ୍ୱୟନ ମଧ୍ୟ ଗ୍ରହଣ କରିବେ । ଦୁଇ ପକ୍ଷର ବିଶେଷଜ୍ଞ ପରିଚାଳନା ସହିତ ଜଡିତ ବିଭିନ୍ନ ପଦକ୍ଷେପ ସମ୍ବନ୍ଧରେ ସେମାନଙ୍କର ବିଶେଷଜ୍ଞତାକୁ ବାଂଟିବା ପାଇଁ ବିସ୍ତୃତ ପରିଚର୍ଚ୍ଚା କରିବେ ।


    ‘ ଧର୍ମ ଗାର୍ଡିଅନ-2018 ’ ଦୁଇ ଦେଶ ମଧ୍ୟରେ ପ୍ରତିରକ୍ଷା ସହଯୋଗ ସହିତ ସାମରିକ ସମ୍ବନ୍ଧକୁ ସୁଦୃଢ଼ କରିବା ଦିଗରେ ଆଉ ଏକ ମହତ୍ୱପୂର୍ଣ୍ଣ ପଦକ୍ଷେପ । ଏହି ସୈନ୍ୟ ଅଭ୍ୟାସ ଦ୍ୱାରା ପାରମ୍ପରିକ ବୁଝାମଣା ବିକଶିତ କରିବା ଏବଂ ପରସ୍ପରର ସେନା ପ୍ରତି ସମ୍ମାନ ଭାବ ଉତ୍ପନ କରିବାରେ ଅନେକ ସହାୟତା ମିଳିବ । ଏହାଫଳରେ ଆତଙ୍କବାଦ ସହିତ ଜଡିତ ବୈଶ୍ୱିକ ଘଟଣାକ୍ରମ ଉପରେ ଅତି ପାଖରୁ ନଜର ରଖିବା ସହଜ ହେବ ।


    **********


    

    
    (Release ID: 1550273) Visitor Counter : 9