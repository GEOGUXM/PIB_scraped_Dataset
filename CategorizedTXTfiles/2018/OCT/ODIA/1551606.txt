      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁଜରାଟର କେବଡିଆଠାରେ ‘ଷ୍ଟେଚ୍ୟୁ ଅଫ ୟୁନିଟି’ ରାଷ୍ଟ୍ରକୁ ସମର୍ପଣ କରିବା ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 31 OCT 2018 5:45PM by PIB Bhubaneshwar


    ମୁଁ କହିବି ସର୍ଦ୍ଦାର ପଟେଲ , ଆପଣ ମାନେ କହିବେ- ଅମର ରହେ , ଅମର ରହେ ।


    ସର୍ଦ୍ଦାର ପଟେଲ । ଅମର ରହେ , ଅମର ରହେ ,


    ସର୍ଦ୍ଦାର ପଟେଲ । ଅମର ରହେ , ଅମର ରହେ ,


    ସର୍ଦ୍ଦାର ପଟେଲ । ଅମର ରହେ , ଅମର ରହେ ,


    ମୁଁ ଆଉ ଏକ ସ୍ଳୋଗାନ ଚାହିଁବି , ଯାହା ଏହି ଧରଣୀରୁ ପ୍ରତି କ୍ଷଣ ଏହି ଦେଶରେ ଗୁଞ୍ଜରଣ ହୁଏ । ମୁଁ କହିବି , ଦେଶର ଏକତା , ଆପଣ ମାନେ କହିବେ- ଜିନ୍ଦାବାଦ , ଜିନ୍ଦାବାଦ ।


    ଦେଶର ଏକତା - ଜିନ୍ଦାବାଦ , ଜିନ୍ଦାବାଦ ।


    ଦେଶର ଏକତା - ଜିନ୍ଦାବାଦ , ଜିନ୍ଦାବାଦ ।


    ଦେଶର ଏକତା - ଜିନ୍ଦାବାଦ , ଜିନ୍ଦାବାଦ ।


    ଦେଶର ଏକତା - ଜିନ୍ଦାବାଦ , ଜିନ୍ଦାବାଦ ।


    ମଞ୍ଚ ଉପରେ ବିରାଜମାନ , ଗୁଜରାଟର ରାଜ୍ୟପାଳ ଶ୍ରୀ ଓମ ପ୍ରକାଶ କୋହଲୀ ମହୋଦୟ , ରାଜ୍ୟର ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀମାନ ବିଜୟ ରୂପାନୀ ମହାଶୟ , କର୍ଣ୍ଣାଟକର ରାଜ୍ୟପାଳ ଶ୍ରୀମାନ ବାଜୁଭାଇ ୱାଲା , ମଧ୍ୟପ୍ରଦେଶର ରାଜ୍ୟପାଳ ଶ୍ରୀମତୀ ଆନନ୍ଦୀ ବେନ୍ ପଟେଲ , ସଂସଦରେ ମୋର ସାଥୀ ଏବଂ ରାଜ୍ୟସଭାର ସଦସ୍ୟ ଶ୍ରୀ ଅମିତ ଭାଇ ଶାହା , ଗୁଜରାଟର ଉପ-ମୁଖ୍ୟମନ୍ତ୍ରୀ ଶ୍ରୀ ନୀତୀନ ଭାଇ ପଟେଲ , ବିଧାନସଭାର ବାଚସ୍ପତି ରାଜେନ୍ଦ୍ର ଜୀ , ଦେଶ ବିଦେଶରୁ ଏଠାରେ ଉପସ୍ଥିତ ହୋଇଥିବା ମହାନୁଭବ ଏବଂ ମୋର ପ୍ରିୟ ଭାଇ ଓ ଭଉଣୀ ମାନେ ।


    ମାଆ ନର୍ମଦାଙ୍କର ଏହି ପବିତ୍ର ଧାରାର କୂଳରେ ସତପୁରା ଏବଂ ବିନ୍ଧ୍ୟ ପର୍ବତମାଳାର ପଣତରେ ଏହି ଐତିହାସିକ ଅବସରରେ ମୁଁ ଆପଣମାନଙ୍କୁ ସମସ୍ତଙ୍କୁ , ଦେଶବାସୀଙ୍କୁ , ସମଗ୍ର ବିଶ୍ୱରେ ଖେଳେଇ ହୋଇ ରହିଥିବା ହିନ୍ଦୁସ୍ଥାନୀମାନଙ୍କୁ ଏବଂ ହିନ୍ଦୁସ୍ଥାନକୁ ଭଲ ପାଉଥିବା ପ୍ରତ୍ୟେକଙ୍କୁ ଅଭିନନ୍ଦନ ଜଣାଉଛି ।


    ଆଜି ସମଗ୍ର ଦେଶ ସର୍ଦ୍ଦାର ବଲ୍ଲଭ ଭାଇ ପଟେଲଙ୍କ ସ୍ମୃତିରେ ରାଷ୍ଟ୍ରୀୟ ଏକତା ଦିବସ ପାଳନ କରୁଛି । ଏହି ଅବସରରେ ଦେଶର କୋଣ ଅନୁକୋଣରେ ଭାରତର ଏକତା ଏବଂ ଅଖଣ୍ଡତା ପାଇଁ ଆମର ଯୁବକମାନେ ଦୌଡ଼ ଲଗାଉଛନ୍ତି । ଏକତାର ଦୌଡ଼ ( ‘ ରନ୍ ଫର୍ ୟୁନିଟି ’) ଏଥିରେ ଅଂଶଗ୍ରହଣ କରିଥିବା ପ୍ରତିଯୋଗୀମାନଙ୍କୁ ମଧ୍ୟ ମୁଁ ଅଭିନନ୍ଦନ ଜଣାଉଛି । ଆପଣମାନଙ୍କ ଭାରତ ଭକ୍ତି ଏବଂ ଏହି ଭାରତ ଭକ୍ତିର ଏହି ଭାବନା ହିଁ , ଯାହା ବଳରେ ହଜାର ହଜାର ବର୍ଷ ଧରି ଚାଲି ଆସୁଥିବା ଆମର ସଭ୍ୟତା ଫଳବତୀ ହେଉଛି , ପୁଷ୍ପିତ ହେଉଛି । ସାଥୀଗଣ , କୌଣସି ମଧ୍ୟ ଦେଶର ଇତିହାସରେ ଏଭଳି ଅବସର ଆସିଥାଏ , ଯେତେବେଳେ ତାହାର ପୂର୍ଣ୍ଣତାର ଅନୁଭବ କରାଇଥାଏ । ଆଜି ସେହି କ୍ଷଣ ଆସିଛି ଯାହା କୌଣସି ରାଷ୍ଟ୍ରର ଇତିହାସରେ ସର୍ବଦା ପାଇଁ ଲିପିବଦ୍ଧ ହୋଇଯିବ ଆଉ ତାହାକୁ ଲିଭାଇବା ବହୁତ ହିଁ କଷ୍ଟକର ହୋଇଯିବ । ଆଜିର ଏହି ଦିବସ ମଧ୍ୟ ଭାରତର ଇତିହାସର ଏଭଳି କିଛି କ୍ଷଣ ମଧ୍ୟରୁ ହେଉଛି ଏକ ମହତ୍ୱପୂର୍ଣ୍ଣ ମୂହୁର୍ତ୍ତ । ଭାରତର ପରିଚୟ , ଭାରତର ସମ୍ମାନ ପାଇଁ ସମର୍ପିତ ଏକ ବିରାଟ ବ୍ୟକ୍ତିତ୍ୱଙ୍କୁ ଉଚିତ ସ୍ଥାନ ଦେବାର ଏକ ଅସମ୍ପୂର୍ଣ୍ଣତାକୁ ନେଇ ସ୍ୱାଧୀନତାର ଏତେ ବର୍ଷ ପର୍ଯ୍ୟନ୍ତ ଆମେ ଚାଲୁଥିଲେ ।


    ଆଜି ଭାରତ ବର୍ତ୍ତମାନ ନିଜର ଇତିହାସର ଏକ ସ୍ୱର୍ଣ୍ଣିମ ପୁରୁଷଙ୍କୁ ଉଜାଗର କରିବାର କାର୍ଯ୍ୟ କରିଛି । ଆଜି ଯେତେବେଳେ ଧରଣୀରୁ ନେଇ ଆକାଶ ପର୍ଯ୍ୟନ୍ତ ସର୍ଦ୍ଦାର ସାହେବଙ୍କର ଅଭିଷେକ ହେଉଛି , ସେତେବେଳେ ଭାରତ ନା କେବଳ ନିଜ ପାଇଁ ଏକ ନୂତନ ଇତିହାସ ମଧ୍ୟ ରଚନା କରିଛି ବରଂ ଭବିଷ୍ୟତ ପାଇଁ ପ୍ରେରଣାର ଗଗନଚୂମ୍ବୀ ଆଧାର ମଧ୍ୟ ପ୍ରସ୍ତୁତ କରିଛି । ଏହା ହେଉଛି ମୋର ସୌଭାଗ୍ୟ ଯେ ମୋତେ ସର୍ଦ୍ଦାର ସାହେବଙ୍କର ଏହି ବିଶାଳ ପ୍ରତିମାକୁ ଦେଶକୁ ସମର୍ପିତ କରିବାର ଅବସର ମିଳିଛି । ଯେତେବେଳେ ମୁଁ ଗୁଜରାଟର ମୁଖ୍ୟମନ୍ତ୍ରୀ ଭାବେ ଏହାର କଳ୍ପନା କରିଥିଲି ତ ଅନୁମାନ କରି ନ ଥିଲି କି ଏହି ପୂଣ୍ୟ କାମ କରିବାର ସୁଯୋଗ ମୋତେ ମିଳିବ । ସର୍ଦ୍ଦାର ସାହେବଙ୍କର ଏହି ଆଶୀର୍ବାଦ ପାଇଁ , ଦେଶର କୋଟି କୋଟି ଜନତାଙ୍କ ଆଶୀର୍ବାଦ ପାଇଁ ମୁଁ ନିଜକୁ ଧନ୍ୟ ଭାବୁଛି । ଆଜି ଗୁଜରାଟର ଲୋକେ ମୋତେ ଯେଉଁ ଅଭିନନ୍ଦନ ପତ୍ର ଦେଇଛନ୍ତି , ଏଥିପାଇଁ ମୁଁ ଗୁଜରାଟର ଜନତାଙ୍କ ନିକଟରେ ବହୁତ ବହୁତ କୃତଜ୍ଞ । ମୋ ପାଇଁ ଏହା ସମ୍ମାନ ପତ୍ର ଅବା ଅଭିନନ୍ଦନ ପତ୍ର ନୁହେଁ , କିନ୍ତୁ ଯେଉଁ ମାଟିରେ ଲାଳିତ ପାଳିତ ହୋଇଛି , ଯେଉଁମାନଙ୍କ ମଧ୍ୟରେ ମୁଁ ସଂସ୍କାର ପାଇଛି ଆଉ ଯେଭଳି ମାଆ ନିଜ ପୁଅ ପିଠିରେ ହାତ ରଖିଥାଏ , ତ ପୁଅର ଶକ୍ତି , ଉତ୍ସାହ , ଉର୍ଜ୍ଜା ହଜାର ଗୁଣ ବଢ଼ି ଯାଇଥାଏ । ଆଜି ଆପଣଙ୍କର ଏହି ସମ୍ମାନ ପତ୍ରରେ , ମୁଁ ସେହି ଆଶୀର୍ବାଦ ପାଇଲା ଭଳି ଅନୁଭବ କରୁଛି । ଲୌହ ସଂଗ୍ରହ ଅଭିଯାନ ସମୟରେ ମିଳିଥିବା ଲୁହାର ପ୍ରଥମ ଖଣ୍ଡ ମଧ୍ୟ ମୋତେ ଦିଆ ଯାଇଥିଲା । ଯେତେବେଳେ ଅହମ୍ମଦାବାଦରେ ଆମେ ଅଭିଯାନ ଆରମ୍ଭ କରିଥିଲୁ ତ ଯେଉଁ ଧ୍ୱଜା ଉତ୍ତୋଳନ କରାଯାଇଥିଲା , ତାହା ମଧ୍ୟ ମୋତେ ଉପହାର ଭାବେ ଦିଆ ଯାଇଛି । ମୁଁ ଆପଣ ସମସ୍ତଙ୍କ ପ୍ରତି ଗୁଜରାଟର ଲୋକଙ୍କ ପ୍ରତି କୃତଜ୍ଞ ଅଟେ । ଆଉ ମୁଁ ଏହି ଜିନିଷ ଗଡିକୁ ଏହିଠାରେ ହିଁ ଛାଡ଼ିଯିବି , ଫଳରେ ଆପଣ ଏହାକୁ ଏଠାକାର ସଂଗ୍ରହାଳୟରେ ରଖିପାରିବେ , ଯା ’ ଦ୍ୱାରା କି ଦେଶକୁ ଜଣାପଡ଼ିବ ।


    ମୋତେ ସେହି ବିଗତ ଦିନ ସ୍ମରଣ ଆସୁଛି ଆଉ ମନ ଭରି ବହୁତ କିଛି କହିବାକୁ ମଧ୍ୟ ଇଚ୍ଛା ହେଉଛି । ମୋର ସେହି ଦିନ ମନେ ପଡ଼ୁଛି , ଯେତେବେଳେ ସାରା ଦେଶରେ ଗାଁ ଗାଁରେ କୃଷକ ମାନଙ୍କୁ ମାଟି ମଗାଯାଇଥିଲା ଆଉ ବିଲବାଡ଼ିରେ ଚାଷକାର୍ଯ୍ୟରେ ବ୍ୟବହୃତ ହୋଇଥିବା ପୁରୁଣା ଯନ୍ତ୍ରପାତିକୁ ଏକାଠି କରିବାର କାର୍ଯ୍ୟ ଚାଲୁ ରହିଥିଲା । ଯେତେବେଳେ ସାରା ଦେଶରେ ଲକ୍ଷ ଲକ୍ଷ ଗାଁର କୋଟି କୋଟି କୃଷକ ପରିବାର ସ୍ୱୟଂ ଆଗକୁ ଆସି ଏହି ପ୍ରତିମାର ନିର୍ମାଣକୁ ଏକ ଜନ ଆନ୍ଦୋଳନ କରି ଦେଇଥିଲେ । ଯେତେବେଳେ ସେମାନଙ୍କ ଦ୍ୱାରା ଦିଆଯାଇଥିବା ଯନ୍ତ୍ରପାତିରୁ ଶହ ଶହ ଟନ୍ ଲୁହା ବାହାରିଲା ଆଉ ଏହି ପ୍ରତିମାର ନିର୍ଦ୍ଦିଷ୍ଟ ଆଧାର ପ୍ରସ୍ତୁତ ହେଲା ।


    ସାଥୀଗଣ , ମୋର ଏହା ମଧ୍ୟ ସ୍ମରଣ ରହିଛି କି ଯେତେବେଳେ ଏହି ବିଚାର ମୁଁ ସାମ୍ନାରେ ରଖିଥିଲି , ତ ଶଙ୍କା ଏବଂ ଆଶଙ୍କାର ମଧ୍ୟ ଏକ ବାତାବରଣ ସୃଷ୍ଟି ହୋଇଥିଲା , ଆଉ ମୁଁ ପ୍ରଥମ ଥର ଏହି କଥା ଆଜି ପ୍ରକଟ କରିବାକୁ ଚାହୁଁଛି । ଯେତେବେଳେ ଏହି କଳ୍ପନା ମନରେ ଚାଲୁ ରହିଥିଲା , ସେତେବେଳେ ମୁଁ ଏଠାକାର ପାହାଡ଼ଗୁଡ଼ିକୁ ଖୋଜୁଥିଲି କି ମୋତେ ଏଭଳି ବଡ଼ ଚଟାଣ ମିଳିଯାଉ । ଆଉ ସେହି ଚଟାଣକୁ ନକ୍ସା କରି ସେଥିରେ ସର୍ଦ୍ଦାର ସାହେବଙ୍କର ପ୍ରତିମା ପ୍ରତିଷ୍ଠା କରିବି । ସମସ୍ତ ପ୍ରକାରର ଖୋଜା ଖୋଜି ପରେ ଜଣା ପଡ଼ିଲା କି ଏତେ ବଡ଼ ଚଟାଣ ପାଇବା ସମ୍ଭବ ନୁହେଁ , ଆଉ ସେହି ଚଟାଣ ମଧ୍ୟ ସେତେ ଅଧିକ ସୁଦୃଢ଼ ନୁହେଁ ତ ମୋର ବିଚାରକୁ ବଦଳାଇବାକୁ ପଡ଼ିଲା ଆଉ ଆଜି ଯେଉଁ ରୂପ ଆପଣ ଦେଖୁଛନ୍ତି , ସେହି ବିଚାର ସେଥିରୁ ଜନ୍ମ ନେଇଥିଲା । ମୁଁ କ୍ରମାଗତ ଭାବେ ଚିନ୍ତା କରି ଚାଲିଥିଲି , ଲୋକମାନଙ୍କ ସହିତ ବିଚାର ବିମର୍ଷ କରୁଥିଲି । ସମସ୍ତଙ୍କଠାରୁ ପରାମର୍ଶ ନେଇ ଚାଲିଥିଲି ଆଉ ଆଜି ମୁଁ ଆନନ୍ଦିତ କି ଦେଶର ଏହି ମହତ୍ୱପୂର୍ଣ୍ଣ ପ୍ରକଳ୍ପ ସହିତ ଜଡ଼ିତ ପ୍ରତ୍ୟେକ ଜନତା ଦେଶର ବିକାଶକୁ , ସାମର୍ଥ୍ୟକୁ ଏକ ଶିଖରରେ ପହଂଚାଇ ଦେଇଛନ୍ତି ।


    ଭାଇ ଓ ଭଉଣୀମାନେ , ଦୁନିଆର ଏହି ସବୁଠାରୁ ଉଚ୍ଚ ପ୍ରତିମା ସମଗ୍ର ଦୁନିଆକୁ , ଆମର ଭବିଷ୍ୟତ ପିଢିମାନଙ୍କୁ ସେହି ବ୍ୟକ୍ତିଙ୍କ ସାହସ , ସାମର୍ଥ୍ୟ ଆଉ ସଂକଳ୍ପକୁ ମନେ ପକାଇ ଚାଲିବ । ଯିଏ ମାଆ ଭାରତୀକୁ ଖଣ୍ଡ - ଖଣ୍ଡ , ଖଣ୍ଡ -ବିଖଣ୍ଡିତ କରିବା ପାଇଁ ଷଡ଼ଯନ୍ତ୍ରକୁ ବିଫଳ କରିବାର ପବିତ୍ର କାର୍ଯ୍ୟ କରିଥିଲେ । ଯେଉଁ ମହାପୁରୁଷ ସେହି ସମସ୍ତ ଆଶଙ୍କାଗୁଡ଼ିକୁ ସଦା ସର୍ବଦା ପାଇଁ ସମାପ୍ତ କରିଦେଲେ , ଯିଏ ସେହି ସମୟରେ ଭବିଷ୍ୟତର ଦୁନିଆ ଭାରତ ପ୍ରତି କୃତଜ୍ଞତା ଜଣାଉଥିଲେ , ଏଭଳି ଲୌହ ପୁରୁଷ ସର୍ଦ୍ଦାର ବଲ୍ଲଭ ଭାଇ ପଟେଲଙ୍କୁ ମୁଁ ଶତ-ଶତ ପ୍ରଣାମ କରୁଛି ।


    ସାଥୀଗଣ , ସର୍ଦ୍ଦାର ସାହେବଙ୍କ ସାମର୍ଥ୍ୟ ସେତେବେଳେ ଭାରତର କାର୍ଯ୍ୟରେ ଆସୁଥିଲା , ଯେତେବେଳେ ମାଆ ଭାରତୀ ସାଢ଼େ ପାଂଚ ଶହରୁ ଅଧିକ ଛୋଟ ଛୋଟ ରାଜ୍ୟରେ ବାଂଟି ହୋଇ ରହିଥିଲା । ଦୁନିଆରେ ଭାରତର ଭବିଷ୍ୟତ ପ୍ରତି ଘୋର ନିରାଶା ଥିଲା । ଆଉ ସେହି ସମୟରେ ମଧ୍ୟ ନିରାଶାବାଦୀ ଥିଲେ । ନିରାଶାବାଦୀମାନଙ୍କୁ ଲାଗୁଥିଲା କି ଭାରତ ନିଜର ବିବିଧତାଗୁଡ଼ିକ କାରଣରୁ ହିଁ ବିଖଣ୍ଡିତ ହୋଇଯିବ । ହୁଏତ ନିରାଶାର ସେହି ସମୟରେ ମଧ୍ୟ ସମସ୍ତଙ୍କୁ ଆଶାର ଏକ କିରଣ ଦେଖାଯାଉଥିଲା ଏବଂ ଏହି ଆଶାର କିରଣ ଥିଲେ ସର୍ଦ୍ଦାର ବଲ୍ଲଭ ଭାଇ ପଟେଲ । ସର୍ଦ୍ଦାର ପଟେଲ କୌଟିଲ୍ୟଙ୍କ କୂଟନୀତି ଆଉ ଶିବାଜୀ ମହାରାଜଙ୍କ ସୌର୍ଯ୍ୟର ସମାବେଶ ଥିଲେ । 5 ଜୁଲାଇ 1947ରେ ଛୋଟ ଛୋଟ ରାଜ୍ୟମାନଙ୍କୁ ସମ୍ବୋଧିତ କରି ସର୍ଦ୍ଦାର ସାହେବ କହିଥିଲେ , ଆଉ ମୁଁ ମାନୁଛି କି ସର୍ଦ୍ଦାର ସାହେବଙ୍କ ସେହି ବାକ୍ୟର ଆଜି ମଧ୍ୟ ସେତିକି ହିଁ ସାର୍ଥକତା ହୋଇଛି । ସର୍ଦ୍ଦାର ସାହେବ କହିଥିଲେ କି ବିଦେଶୀ ଆକ୍ରମଣକରୀମାନଙ୍କ ସାମନାରେ ନିଜ ମଧ୍ୟରେ କଳହ , ନିଜ ନିଜ ମଧ୍ୟରେ ଶତ୍ରୁତା ଭାବ , ପ୍ରତିହିଂସା ପରାୟଣର ଭାବ , ଆମ ପରାଜୟର ସବୁଠାରୁ ବଡ଼ କାରଣ । ଏବେ ଆମେ ଆମର ସେହି ତ୍ରୁଟିକୁ ନା ଦୋହରାଇବା ନା ଦ୍ୱିତୀୟ ଥର ପାଇଁ କାହାର ପରାଧୀନ ହେବା ।


    ସର୍ଦ୍ଦାର ସାହେବଙ୍କ ସେହି ବାର୍ତ୍ତାରୁ ଏକୀକରଣର ଶକ୍ତିକୁ ବୁଝି ପାରି ସେହି ରାଜା ଓ ରାଜପରିବାର ନିଜର ରାଜ୍ୟକୁ ଦେଶରେ ବିଲୟ କରିଥିଲେ । ଦେଖୁ ଦେଖୁ ଭାରତ ଏକ ହୋଇଗଲା । ସର୍ଦ୍ଦାର ସାହେବଙ୍କ ଆହ୍ୱାନରେ ଦେଶର ଶହ ଶହ ରାଜା ଓ ରାଜପରିବାର ତ୍ୟାଗର ଉଦାହରଣ ପ୍ରତିଷ୍ଠା କରିଥିଲେ । ଆମକୁ ରାଜା ଓ ରାଜ ପରିବାରର ଏହି ତ୍ୟାଗକୁ କେବେ ହେଲେ ମଧ୍ୟ ଭୁଲିବା ଉଚିତ ନୁହେଁ । ଆଉ ମୋର ଏକ ସ୍ୱପ୍ନ ମଧ୍ୟ ରହିଛି କି ଏହି ସ୍ଥାନ ସହିତ ଯୋଡ଼ି , ସେହି ସାଢ଼େ ପାଂଚ ଶହରୁ ଅଧିକ ରାଜା ଓ ରାଜପରିବାର ଥିଲେ । ସେମାନେ ଦେଶର ଏକତ୍ରୀକରଣ ପାଇଁ ଯେଉଁ ପଦକ୍ଷେପ ଉଠାଇଥିଲେ , ତା ’ ର ମଧ୍ୟ ଏକ ଭର୍ଚୁଆଲ ମ୍ୟୁଜିୟମ ପ୍ରସ୍ତୁତ ହେଉ , ଫଳରେ ଆଗାମୀ ପିଢିଙ୍କୁ... ନ ହେଲେ ଆଜିର ଗଣତାନ୍ତ୍ରିକ ପଦ୍ଧତିରେ ଏକ ତହସିଲର ଅଧ୍ୟକ୍ଷ ନିର୍ବାଚିତ ହୁଅନ୍ତି ଆଉ ତାଙ୍କୁ କୁହାଯିବ କି ଭାଇ ଗୋଟିଏ ବର୍ଷ ଆଗରୁ ଛାଡ଼ି ଦିଅନ୍ତୁ , ତ ବିରାଟ ବଡ଼ ଝଡ଼ ଠିଆ ହୋଇଯାଏ । ଏହି ରାଜା ମହାରାଜାମାନେ ଶତାବ୍ଦୀ ଶତାବ୍ଦୀ ଧରି ନିଜ ପୂର୍ବ ପୁରୁଷଙ୍କ ଜିନିଷ ଦେଶକୁ ଦେଇଥିଲେ । ଏହାକୁ ଆମେ କେବେ ଭୁଲି ପାରିବା ନାହିଁ , ତାକୁ ମଧ୍ୟ ମନେ ରଖିବାକୁ ହେବ ।


    ସାଥୀଗଣ , ଯେଉଁ ଦୁର୍ବଳତା ପାଇଁ ଦୁନିଆ ଆମକୁ ସେହି ସମୟରେ ଦୋଷ ଦେଉଥିଲା , ତାହାକୁ ଶକ୍ତି କରି ସର୍ଦ୍ଦାର ପଟେଲ ଦେଶକୁ ରାସ୍ତା ଦେଖାଇଥିଲେ । ସେହି ରାସ୍ତାରେ ଚାଲି ସଂଶୟରେ ଘେରି ରହିଥିବା ଭାରତ ଆଜି ଦୁନିଆ ସହିତ ନିଜ ଶକ୍ତି ଓ ସର୍ତ୍ତରେ ଆଲୋଚନା କରୁଛି । ଦୁନିଆର ବଡ଼ ବଡ଼ ଆର୍ଥିକ ଆଉ ସାମରିକ ଶକ୍ତି ହେବା ଆଡ଼କୁ ହିନ୍ଦୁସ୍ଥାନ ଅଗ୍ରସର ହେଉଛି । ଏହା ଯଦି ସମ୍ଭବ ହୋଇ ପାରିବ ତ ତା ’ ପଛରେ ସାଧାରଣ କୃଷକର ଘରେ ଜନ୍ମ ନେଇଥିବା ସେହି ଅସାଧାରଣ ବ୍ୟକ୍ତିତ୍ୱ ସର୍ଦ୍ଦାର ସାହେବଙ୍କର ବହୁତ ବଡ଼ ଯୋଗଦାନ ଥିଲା , ବହୁତ ବଡ଼ ଭୂମିକା ରହିଥିଲା । ସେ ଯେତେ ଚାପ ପଡ଼ୁ ନା କାହିଁକି , କେତେ ମତଭେଦ ରହିଥାଉ ନା କାହିଁକି , ପ୍ରଶାସନରେ ସରକାରଙ୍କୁ କିପରି ସ୍ଥାପିତ କରାଯାଇଥାଏ , ଏହା ସର୍ଦ୍ଦାର ସାହେବ କରି ଦେଖାଇଲେ । କଚ୍ଛରୁ ନେଇ କୋହିମା ପର୍ଯ୍ୟନ୍ତ କାରଗିଲରୁ ନେଇ କନ୍ୟାକୁମାରୀ ପର୍ଯ୍ୟନ୍ତ ଆଜି ଯଦି ଆମେ ନିର୍ଭୟରେ ଯାଇ ପାରୁଛେ ତ ଏହା ସର୍ଦ୍ଦାର ସାହେବଙ୍କ ଯୋଗୁଁ ହୋଇ ପାରିଛି , ତାଙ୍କର ସଂକଳ୍ପ ଯୋଗୁଁ ସମ୍ଭବ ହୋଇ ପାରିଛି । ସର୍ଦ୍ଦାର ସାହେବ ଯଦି ସଂକଳ୍ପ ନେଇ ନ ଥାଆନ୍ତେ କିଛି କ୍ଷଣ କଳ୍ପନା କରନ୍ତୁ ମୁଁ ମୋ ଦେଶବାସୀଙ୍କୁ ଆନ୍ଦୋଳିତ କରିବାକୁ ଚାହୁଁଛି । ଟିକେ କଳ୍ପନା କରନ୍ତୁ , ଯଦି ସର୍ଦ୍ଦାର ସାହେବ ଏହି କାମ କରି ନ ଥାଆନ୍ତେ , ଏହି ସଂକଳ୍ପ ନେଇ ନ ଥାଆନ୍ତେ ତ ଆଜି ଗିର୍ ର ସିଂହ ଆଉ ଗିର୍ ର ବାଘକୁ ଦେଖିବା ପାଇଁ ଆଉ ଶିବ ଭକ୍ତଙ୍କ ପାଇଁ ସୋମନାଥରେ ପୂଜା କରିବା ନିମନ୍ତେ ଏବଂ ହାଇଦ୍ରାବାଦର ଚାରମିନାରକୁ ଦେଖିବା ପାଇଁ ଆମେ ହିନ୍ଦୁସ୍ଥାନୀମାନଙ୍କୁ ଭିସା ନେବାକୁ ପଡିଥାନ୍ତା । ଯଦି ସର୍ଦ୍ଦାର ସାହେବ ସଂକଳ୍ପ ନ ନେଇଥାଆନ୍ତେ ତ ପ୍ରଶାସନିକ ସେବା ଭଳି ଢ଼ାଂଚା ଠିଆ କରିବା ପାଇଁ ଆମକୁ ବହୁତ ଅସୁବିଧାର ସାମ୍ନା କରିବାକୁ ପଡିଥାନ୍ତା ।


    ଭାଇ ଓ ଭଉଣୀମାନେ , 21 ଅପ୍ରେଲ 1947ରେ ସର୍ବ ଭାରତୀୟ ପ୍ରଶାସନିକ ସେବାର ପରିକ୍ଷାର୍ଥୀ (ନବ ନିଯୁକ୍ତ) ମାନଙ୍କୁ ସମ୍ବୋଧିତ କରି ସର୍ଦ୍ଦାର ବଲ୍ଲଭ ଭାଇ ପଟେଲ କହିଥିଲେ ଆଉ ସେଗୁଡ଼ିକ ଥିଲା ବଡ଼ ମହତ୍ୱପୂର୍ଣ୍ଣ ଶବ୍ଦ । ଆଜି ଯେଉଁ ଆଇଏଏସ୍ , ଆଇପିଏସ୍ , ଆଇଏଫ୍ଏସ୍ ମାନେ ମଧ୍ୟ ଅଛନ୍ତି , ଏହି ଶବ୍ଦ ପ୍ରତ୍ୟେକଙ୍କୁ ମନେ ରଖିବା ଆବଶ୍ୟକ , ସେତେବେଳେ ସର୍ଦ୍ଦାର ସାହେବ କହିଥିଲେ ଏ ପର୍ଯ୍ୟନ୍ତ ଯେଉଁ ଆଇସିଏସ୍ ଅର୍ଥାତ୍ ଭାରତୀୟ ସିଭିଲ ସେବା ଥିଲା , ସେଥିରେ ନା ତ କିଛି ଭାରତୀୟ ଥିଲେ , ନା ତାହା ପ୍ରଶାସନ ଥିଲା , ନା ସେଥିରେ ସେବାର କୌଣସି ଭାବନା ଥିଲା । ସେ ଯୁବକମାନଙ୍କ ଦ୍ୱାରା ସ୍ଥିତିରେ ପରିବର୍ତ୍ତନ ଆଣିବାକୁ ଆହ୍ୱାନ ଦେଇଥିଲେ । ସେ ଯୁବକମାନଙ୍କୁ କହିଥିଲେ କି ସେମାନଙ୍କୁ ସମ୍ପୂର୍ଣ୍ଣ ପାରଦର୍ଶୀତାର ସହିତ , ସମ୍ପୂର୍ଣ୍ଣ ସଚ୍ଚୋଟତାର ସହିତ ଭାରତୀୟ ପ୍ରଶାସନିକ ସେବାର ଗୌରବ ବୃଦ୍ଧି କରିବାର ଅଛି । ତାହାକୁ ଭାରତର ନବନିର୍ମାଣ ପାଇଁ ସ୍ଥାପିତ କରିବାର ଅଛି । ଏହା ସର୍ଦ୍ଦାରଙ୍କ ହିଁ ପ୍ରେରଣା ଥିଲା କି ପ୍ରଶାସନିକ ସେବାର ତୁଳନା ଇସ୍ପାତ ଫ୍ରେମ୍ ସହିତ କରାଯାଇଥିଲା ।


    ଭାଇ ଓ ଭଉଣୀମାନେ , ସର୍ଦ୍ଦାର ପଟେଲଙ୍କୁ ଏପରି ସମୟରେ ଦେଶର ସ୍ୱରାଷ୍ଟ୍ର ମନ୍ତ୍ରୀ କରାଯାଇଥିଲା , ଯାହା ଭାରତର ଇତିହାସର ସବୁଠାରୁ କଷ୍ଟକର କ୍ଷଣ ଥିଲା । ତାଙ୍କ ଦାୟିତ୍ୱରେ ଦେଶର ବ୍ୟବସ୍ଥା ଗୁଡ଼ିକର ପୁନଃନିର୍ମାଣର ଦାୟିତ୍ୱ ଥିଲା । ତାହା ସହିତ ଅସ୍ତବ୍ୟସ୍ତ ଆଇନ ଶୃଙ୍ଖଳା ସମ୍ଭାଳିବାର ଦାୟିତ୍ୱ ମଧ୍ୟ ଥିଲା । ସେ ସେହି କଠିନ ପରିସ୍ଥିତିରୁ ଦେଶକୁ ବାହାରକୁ ଆଣି ଆମର ଆଧୁନିକ ପୁଲିସ ବ୍ୟବସ୍ଥା ପାଇଁ ବିଶେଷ ଆଧାର ମଧ୍ୟ ପ୍ରସ୍ତୁତ କରିଥିଲେ ।


    ସାଥୀଗଣ , ଦେଶର ଗଣତନ୍ତ୍ର ସହିତ ସାଧାରଣ ଜନତାଙ୍କୁ ଯୋଡ଼ିବା ପାଇଁ ସର୍ଦ୍ଦାର ସାହେବ ପ୍ରତି କ୍ଷଣ ସମର୍ପିତ ଥିଲେ । ମହିଳାମାନଙ୍କୁ ଭାରତର ରାଜନୀତିରେ ସକ୍ରିୟ ଯୋଗଦାନର ଅଧିକାର ଦେବା ପଛରେ ମଧ୍ୟ ସର୍ଦ୍ଦାର ବଲ୍ଲଭ ଭାଇ ପଟେଲଙ୍କର ବହୁତ ବଡ଼ ଭୂମିକା ରହିଛି । ଯେତେବେଳେ ଦେଶରେ ମାଆ-ଭଉଣୀମାନେ ପଂଚାୟତ ଆଉ ସହରାଂଚଳର ସଂସ୍ଥାମାନଙ୍କରେ ନିର୍ବାଚନରେ ଭାଗ ନେଇ ପାରୁନଥିଲେ , ସେତେବେଳେ ସର୍ଦ୍ଦାର ସାହେବ ସେହି ଅନ୍ୟାୟ ବିରୁଦ୍ଧରେ ସ୍ୱର ଉଠାଇଥିଲେ । ତାଙ୍କର ପଦକ୍ଷେପ ଯୋଗୁଁ ହିଁ ସ୍ୱାଧୀନତାର କେତେ ଦଶକ ପରେ ଏହି ଭେଦଭାବ ଦୂର କରିବାର ରାସ୍ତା ଉନ୍ମୁକ୍ତ ହୋଇଥିଲା । ସେ ସର୍ଦ୍ଦାର ସାହେବ ହିଁ ଥିଲେ , ଯାହାଙ୍କ ମାଧ୍ୟମରେ ଆଜି ମୌଳିକ ଅଧିକାର ଆମର ଗଣତନ୍ତ୍ରର ଏକ ପ୍ରଭାବଶାଳୀ ଅଂଶ ହୋଇ ରହିଛି ।


    ସାଥୀଗଣ , ଏହି ପ୍ରତିମା ସର୍ଦ୍ଦାର ପଟେଲ ସାହେବଙ୍କର ସେହି ପ୍ରତିଜ୍ଞା , ପ୍ରତିଭା , ପୁରୁଷାର୍ଥ ଏବଂ ପରମାର୍ଥର ଭାବନାର ହେଉଛି ଏକ ଜ୍ୱଳନ୍ତ ପରିପ୍ରକାଶ । ଏହି ପ୍ରତିଭା ତାଙ୍କର ସାମର୍ଥ୍ୟ ଏବଂ ସମର୍ପଣ ଭାବନାର ହିଁ ସମ୍ମାନର ତଥା ଏହା ନିଉ-ଇଣ୍ଡିଆର , ନୂଆ ଭାରତର ନୂତନ ଆତ୍ମବିଶ୍ୱାସର ମଧ୍ୟ ହେଉଛି ଅଭିବ୍ୟକ୍ତି । ଏହି ପ୍ରତିମା ଭାରତର ଅସ୍ତିତ୍ୱ ଉପରେ ପ୍ରଶ୍ନ ଉଠାଇବାବାଲାଙ୍କୁ ଏହା ସ୍ମରଣ କରାଇବ , ଏହି ରାଷ୍ଟ୍ର ଶାଶ୍ୱତ ଥିଲା , ଶାଶ୍ୱତ ରହିଛି ଏବଂ ଶାଶ୍ୱତ ରହିବ ।


    ଏହା ହେଉଛି ସମଗ୍ର ଦେଶର କୃଷକ ମାନଙ୍କର ସ୍ୱାଭିମାନର ପ୍ରତୀକ , ଯେଉଁମାନଙ୍କର କ୍ଷେତ ମାଟିରୁ ଏବଂ କ୍ଷେତରେ ବ୍ୟବହାର ହେଉଥିବା କୃଷି ସରଞ୍ଜାମର ଲୁହା ହେଉଛି ଏହାର ମଜବୁତ ମୂଳଦୁଆ ଆଉ ପ୍ରତ୍ୟେକ ଆହ୍ୱାନର ମୁକାବିଲା କରି ଅନ୍ନ ଉତ୍ପାଦନ କରିବାର ତାଙ୍କ ଭାବନା ଏହାର ଆତ୍ମା ପାଲଟିଛି । ଏହା ହେଉଛି ସେହି ଆଦିବାସୀ ଭାଇ ଭଉଣୀମାନଙ୍କର ଯୋଗଦାନର ସ୍ମାରକ , ଯେଉଁମାନେ ସ୍ୱାଧୀନତା ଆନ୍ଦୋଳନ ଠାରୁ ନେଇ ବିକାଶର ଯାତ୍ରାରେ ନିଜର ବହୁମୂଲ୍ୟ ଯୋଗଦାନ ଦେଇଛନ୍ତି । ଏହି ଉଚ୍ଚତା , ଏହି ଶୀର୍ଷ ହେଉଛି ଭାରତର ଯୁବକମାନଙ୍କୁ ଏହା ସ୍ମରଣ କରାଇବା ପାଇଁ ଯେ , ଭବିଷ୍ୟତ ଭାରତ ନିଜର ଆକାଂକ୍ଷା ଗୁଡ଼ିକର ଯାହା ହେଉଛି ଏତେ ବିରାଟ । ସେହି ଆକାଂକ୍ଷା ଗୁଡ଼ିକୁ ପୂରଣ କରିବାର ସାମର୍ଥ୍ୟ ଆଉ ମନ୍ତ୍ର ହେଉଛି କେବଳ ଗୋଟିଏ - ‘ ଏକ ଭାରତ ଶ୍ରେଷ୍ଠ ଭାରତ ’, ‘ ଏକ ଭାରତ ଶ୍ରେଷ୍ଠ ଭାରତ ’, ‘ ଏକ ଭାରତ ଶ୍ରେଷ୍ଠ ଭାରତ ’ ।


    ସାଥୀଗଣ , ଷ୍ଟେଚ୍ୟୁ ଅଫ୍ ୟୁନିଟି ଏହା ହେଉଛି ଆମର ଇଂଜିନିୟରିଂ ଏବଂ ବୈଷୟିକ ସାମର୍ଥ୍ୟର ପ୍ରତୀକ । ବିଗତ ପ୍ରାୟ ସାଢ଼େ ତିନି ବର୍ଷରେ ପ୍ରତି ଦିନ ହାରାହାରି ଅଢ଼େଇ ହଜାର ଶ୍ରମିକ , ଶିଳ୍ପକାରମାନେ ମିଶନ ଢାଞ୍ଚାରେ କାର୍ଯ୍ୟ କରିଛନ୍ତି । କିଛି ସମୟ ପରେ ଯାହାଙ୍କର ସମ୍ମାନ ହେବାକୁ ଯାଉଛି , 90 ବର୍ଷର ବୟସକୁ ଅତିକ୍ରମ କରିସାରିଛନ୍ତି । ଏଭଳି ଦେଶର ମାନ୍ୟଗଣ୍ୟ ଶିଳ୍ପକାର ଶ୍ରୀମାନ ରାମ ସୂତାର ମହାଶୟଙ୍କ ନେତୃତ୍ୱରେ ଦେଶର ଅଦ୍ଭୁତ ଶିଳ୍ପକାରଙ୍କ ଟିମ୍ , କଳାର ଅନେକ ଗୌରବଶାଳୀ ସ୍ମାରକ ସମ୍ପୂର୍ଣ୍ଣ କରିଛନ୍ତି । ମନରେ ମିଶନ ଭାବନା ରାଷ୍ଟ୍ରୀୟ ଏକତା ପ୍ରତି ସମର୍ପଣ ଏବଂ ଭାରତ ଭକ୍ତିର ହିଁ ହେଉଛି ବଳ ଯେଉଁ କାରଣରୁ ଏତେ କମ୍ ସମୟରେ ଏହି କାର୍ଯ୍ୟ ସଂପୂର୍ଣ୍ଣ ହୋଇ ସାରିଛି । ସର୍ଦ୍ଦାର ସରୋବର ଡ୍ୟାମ ତାହାର ଶିଳାନ୍ୟାସ କେବେ ହେଲା ଏବଂ କେତେ ଦଶକ ପରେ ତାହାର ଉଦ୍ଘାଟନ ହେଲା , ଏହା ତ ନିଜର ଆଖି ସାମ୍ନାରେ ଦେଖୁ ଦେଖୁ ହୋଇଗଲା । ଏହି ମାହାନ କାର୍ଯ୍ୟ ସହିତ ଜଡ଼ିତ ପ୍ରତ୍ୟେକ ଶ୍ରମଦାତା , ପ୍ରତ୍ୟେକ କାରିଗର , ପ୍ରତ୍ୟେକ ଶିଳ୍ପକାର , ପ୍ରତ୍ୟେକ ଇଂଜିନିୟର ଏଥିରେ ଯୋଗଦାନ ଦେଇଥିବା ପ୍ରତ୍ୟେକଙ୍କୁ ମୁଁ ଆଦରପୂର୍ବକ ଅଭିନନ୍ଦନ ଜଣାଉଛି ଏବଂ ସମସ୍ତଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି । ପ୍ରତ୍ୟକ୍ଷ ଏବଂ ପରୋକ୍ଷ ଭାବେ ଏହା ସହିତ ଜଡ଼ିତ ଆପଣମାନଙ୍କର ସମସ୍ତଙ୍କ ନାମ ମଧ୍ୟ ସର୍ଦ୍ଦାରଙ୍କ ଏହି ପ୍ରତିମା ସହିତ ଇତିହାସର ଏକ ମହତ୍ୱପୂର୍ଣ୍ଣ ଅଂଶ ହୋଇ ଯାଇଛି ।


    ସାଥୀଗଣ , ଆଜିର ଏ ଯେଉଁ ଯାତ୍ରା ଏକ ସୋପାନ ପର୍ଯ୍ୟନ୍ତ ପହଂଚିଛି , ସେହି ଯାତ୍ରା ଆଠ ବର୍ଷ ପୂର୍ବେ ଆଜିର ଦିନରେ ହିଁ ଆରମ୍ଭ ହୋଇଥିଲା । 31 ଅକ୍ଟୋବର 2010ରେ ଅହମଦାବାଦରେ , ମୁଁ ଏହି ବିଚାର ସର୍ବ ପ୍ରଥମେ ସମସ୍ତଙ୍କ ସାମ୍ନାରେ ରଖିଥିଲି । କୋଟି କୋଟି ଭାରତବାସୀଙ୍କ ଭଳି ସେତେବେଳେ ମୋ ମନରେ ଗୋଟିଏ ଭାବନା ହିଁ ଥିଲା କି ଯେଉଁ ମହାପୁରୁଷ ଦେଶକୁ ଏକାଠି କରିବା ପାଇଁ ଏତେ ବଡ଼ ଅବଦାନ କରିଛନ୍ତି , ତାଙ୍କୁ ସେହି ସମ୍ମାନ ଅବଶ୍ୟ ମିଳିବା ଦରକାର , ଯାହାର ସେ ହେଉଛନ୍ତି ହକଦାର । ମୁଁ ଚାହୁଁଥିଲି କି ଏହି ସମ୍ମାନ ମଧ୍ୟ ତାଙ୍କୁ ସେହି କୃଷକ , ସେହି ଶ୍ରମିକଙ୍କ ସ୍ୱେଦରୁ ମିଳୁ , ଯେଉଁଥି ପାଇଁ ପଟେଲ ସାରା ଜୀବନ ସଂଗ୍ରାମ କରିଥିଲେ ।


    ସାଥିଗଣ , ସର୍ଦ୍ଦାର ପଟେଲ ଖେଡ଼ାରୁ ବର୍ଦ୍ଦୋଳୀ ପର୍ଯ୍ୟନ୍ତ କୃଷକଙ୍କ ଶୋଷଣ ବିରୁଦ୍ଧରେ ନା କେବଳ ସ୍ୱର ଉତ୍ତୋଳନ କରିଥିଲେ , ସତ୍ୟାଗ୍ରହ କରିଥିଲେ , ବରଂ ତାହାର ସମାଧାନ ମଧ୍ୟ କରିଥିଲେ । ଆଜିର ସମବାୟ ଆନ୍ଦୋଳନ ଯାହା ଦେଶର ଅନେକ ଗାଁର ଅର୍ଥବ୍ୟବସ୍ଥାର ସୁଦୃଢ ଆଧାର ପାଲଟି ଯାଇଛି , ଏହା ହେଉଛି ସର୍ଦ୍ଦାର ସାହେବଙ୍କ ଦୂର ଦୃଷ୍ଟିର ପରିଣାମ ।


    ସାଥୀଗଣ , ସର୍ଦ୍ଦାର ପଟେଲଙ୍କର ଏହି ସ୍ମାରକ ତାଙ୍କ ପ୍ରତି କୋଟି କୋଟି ଭାରତବାସୀଙ୍କର ସମ୍ମାନ ଏବଂ ଦେଶବାସୀଙ୍କର ସାମର୍ଥ୍ୟର ତ , ହିଁ ପ୍ରତୀକ , ଏହା ଦେଶର ଅର୍ଥ ବ୍ୟବସ୍ଥା , ରୋଜଗାର ସୃଷ୍ଟିର ମଧ୍ୟ ମହତ୍ୱପୂର୍ଣ୍ଣ ସ୍ଥାନ ହେବାକୁ ଯାଉଛି । ଏହା ଦ୍ୱାରା ହଜାର ହଜାର ଆଦିବାସୀ ଭାଇ - ଭଉଣୀମାନଙ୍କୁ ପ୍ରତ୍ୟେକ ବର୍ଷ ସିଧା ସଳଖ ରୋଜଗାର ମିଳିବାକୁ ଯାଉଛି । ସତପୁରା ଏବଂ ବିନ୍ଧ୍ୟର ଏହି ଅଂଚଳରେ ବସବାସ କରୁଥିବା ଆପଣ ସମସ୍ତଙ୍କୁ ପ୍ରକୃତି ଯାହା କିଛି ମଧ୍ୟ ଦେଇଛି , ତାହା ଏବେ ଆଧୁନିକ ରୂପରେ ଆପଣଙ୍କ କାର୍ଯ୍ୟରେ ଆସିବାକୁ ଯାଉଛି । ଦେଶ ଯେଉଁ ଜଙ୍ଗଲ ବିଷୟରେ କବିତା ମାଧ୍ୟମରେ ପଢ଼ିଛି ଏବେ ସେହି ଜଙ୍ଗଲ ଗୁଡିକ , ସେହି ଆଦିବାସୀ ପରମ୍ପରାଗୁଡିକ ସହିତ ସମଗ୍ର ଦୁନିଆ ପ୍ରତ୍ୟକ୍ଷ ସାକ୍ଷାତ କରିବାକୁ ଯାଉଛି । ସର୍ଦ୍ଦାର ସାହେବଙ୍କ ଦର୍ଶନ କରିବାକୁ ଆସୁଥିବା ପର୍ଯ୍ୟଟକ ସର୍ଦ୍ଦାର ସରୋବର ବନ୍ଧ , ସତପୁରା ଏବଂ ବିନ୍ଧ୍ୟ ପର୍ବତମାଳା ମଧ୍ୟ ଦର୍ଶନ କରିପାରିବେ । ମୁଁ ଗୁଜରାଟ ସରକାରଙ୍କର ପୁଣି ଥରେ ପ୍ରସଂଶା କରିବି କି ସେ ଏହି ପ୍ରତିମା ଆଖପାଖର ସମସ୍ତ ଅଂଚଳକୁ ପର୍ଯ୍ୟସ୍ଥଳ ଭାବେ ବିକଶିତ କରୁଛନ୍ତି । ଯେଉଁ ଫୁଲର ଉପତ୍ୟକା ସୃଷ୍ଟି ହୋଇଛି ‘Valley of Flower’ ତାହା ଏହି ସ୍ମାରକର ଆକର୍ଷଣକୁ ଆହୁରି ବୃଦ୍ଧି କରିବ , ଆଉ ମୁଁ ତ ଚାହିଁ ବି କି ଏଠାରେ ଏପରି ଏକ ଏକତା ନର୍ସରୀ ସୃଷ୍ଟି ହେଉ , କି ଏଠାକୁ ଆସୁଥିବା ପ୍ରତ୍ୟେକ ପର୍ଯ୍ୟଟକ ଏକତା ନର୍ସରୀରୁ ଏକତାର ଚାରା ନିଜ ଘରକୁ ନେଇ ଯାଆନ୍ତୁ । ଆଉ ଏକତାର ବୃକ୍ଷ ଲଗାନ୍ତୁ ଏବଂ ପ୍ରତି କ୍ଷଣ ଦେଶର ଏକତାକୁ ସ୍ମରଣ କରୁଥାଆନ୍ତୁ । ଏହା ସହିତ ପର୍ଯ୍ୟଟନ ଏଠାକାର ପ୍ରତ୍ୟେକ ଜନତାଙ୍କ ଜୀବନ ବଦଳାଇବାକୁ ଯାଉଛି ।


    ସାଥୀଗଣ , ଏହି ଜିଲ୍ଲା ଏବଂ ଏହି କ୍ଷେତ୍ରର ପାରମ୍ପରିକ ଜ୍ଞାନ ହେଉଛି ବହୁତ ସମୃଦ୍ଧ । ‘ ଏକତା ପ୍ରତିମୂର୍ତ୍ତି ’ କାରଣରୁ ଯେତେବେଳେ ପର୍ଯ୍ୟଟନର ବିକାଶ ହେବ ତ ଏହି ପରମ୍ପରାଗତ ଜ୍ଞାନର ମଧ୍ୟ ପ୍ରସାର ହେବ । ଆଉ ଏହି କ୍ଷେତ୍ରର ମଧ୍ୟ ଏକ ନୂତନ ପରିଚୟ ସୃଷ୍ଟି ହେବ । ମୋର ବିଶ୍ୱାସ ରହିଛି କି ଏହି ଅଂଚଳ ସହିତ ଜଡ଼ିତ ରହିଛି , ଏଥିପାଇଁ ମୋତେ ବହୁତ କଥା ଜଣା ଅଛି । ବୋଧହୁଏ ଏଠାରେ ବସିଥିବା ଅନେକଙ୍କର ମଧ୍ୟ ଇଚ୍ଛା ହେଉଥିବ ମୁଁ କହିବା ପରେ ଏଠାକାର ଚାଉଳରେ ପ୍ରସ୍ତୁତ ହେଉଥିବା ଊନା-ମଣ୍ଡା , ତହଲା-ମଣ୍ଡା , ଠୋକାଲା-ମଣ୍ଡା , ଏହା ହେଉଛି ଏପରି ଖାଦ୍ୟ ଏଠାକୁ ଆସୁଥିବା ପର୍ଯ୍ୟଟକ ମାନଙ୍କୁ ଖୁବ ରୁଚିକର ହେବ , ବେଶ୍ ପସନ୍ଦ ଆସିବ । ସେହିପରି ଏଠାରେ ବହୁତ ପରିମାଣରେ ଉତ୍ପନ୍ନ ହେଉଥିବା ଔଷଧୀୟ ବୃକ୍ଷକୁ ଆୟୁର୍ବେଦ ସହିତ ଜଡ଼ିତ ଲୋକ ଭଲ ଭାବରେ ଏହା ସହିତ ପରିଚିତ । ଖାତି- ଭିଣ୍ଡି ଏହି ଚିକିତ୍ସା ପାଇଁ ଅନେକ ଗୁଣରେ ଭରପୂର ହୋଇ ରହିଛି ଆଉ ତା ’ ର ପରିଚୟ ଅନେକ ଦୂର-ଦୂରାନ୍ତ ପର୍ଯ୍ୟନ୍ତ ପହଂଚିବାକୁ ଯାଉଛି । ଆଉ ଏଥିପାଇଁ ମୋର ଭରସା ରହିଛି କି ସ୍ମାରକ ଏଠାରେ କୃଷିକୁ ଉନ୍ନତ କରିବା ପାଇଁ , ଆଦିବାସୀମାନଙ୍କ ଜୀବନକୁ ଉନ୍ନତ କରିବା ପାଇଁ ଗବେଷଣା କେନ୍ଦ୍ର ମଧ୍ୟ ପ୍ରତିଷ୍ଠା ହେବ ।


    ସାଥୀଗଣ , ବିଗତ ଚାରି ବର୍ଷରେ ଦେଶର ନେତା ମାନଙ୍କର ଯୋଗଦାନକୁ ସ୍ମରଣ କରିବାର ଏକ ବହୁତ ବଡ଼ ଅଭିଯାନ ସରକାର ଆରମ୍ଭ କରିଛନ୍ତି । ଯେତେବେଳେ ମୁଁ ଗୁଜରାଟର ମୁଖ୍ୟମନ୍ତ୍ରୀ ଥିଲି , ସେତେବେଳେ ମଧ୍ୟ ମୋର ଏହି କଥା ଉପରେ ଆଗ୍ରହ ଥିଲା । ଏହା ହେଉଛି ଆମର ପୁରାତନ ସଂସ୍କୃତି , ହେଉଛି ସଂସ୍କାର ଯାହାକୁ ନେଇ ଆମେ ଆଗକୁ ବଢ଼ୁଛେ । ସର୍ଦ୍ଦାର ବଲ୍ଲଭ ଭାଇ ପଟେଲଙ୍କର ଏହି ଗଗନଚୁମ୍ବୀ ପ୍ରତିମା ହେଉ । ତାଙ୍କ ସ୍ମୃତିରେ ଦିଲ୍ଲୀରେ ଆଧୁନିକ ମ୍ୟୁଜିୟମ ମଧ୍ୟ ଆମେ ନିର୍ମାଣ କରିଛୁ । ଗାନ୍ଧୀ ନଗରର ମହାତ୍ମା ମନ୍ଦିର ଏବଂ ଦାଣ୍ଡି କୁଟୀର ହେଉ , ବାବା ସାହେବ ଭୀମରାଓ ଆମ୍ବେଦକରଙ୍କ ପଂଚତୀର୍ଥ ହେଉ , ହରିୟାଣାର କୃଷକ ନେତା ସାର୍ ଛୋଟୁରାମଙ୍କର ହରିୟାଣାରେ ସବୁଠାରୁ ଉଚ୍ଚ ପ୍ରତିମା ହେଉ । କଚ୍ଛର ମାଣ୍ଡବୀରେ ସ୍ୱାଧୀନତାର ସଶସ୍ତ୍ର ଆନ୍ଦୋଳନର ପୁରୋଧା , ଗୁଜରାଟ ମାଟିର ସନ୍ତାନ ଶ୍ୟାମ ଜୀ କୃଷ୍ଣ ବର୍ମାଙ୍କର ସ୍ମାରକ ହେଉ ଆଉ ଆମର ଆଦିବାସୀ ଭାଇ ଭଉଣୀ ମାନଙ୍କର ବୀର ନାୟକ ଗୋବିନ୍ଦ ଗୁରୁଙ୍କର ଶ୍ରଦ୍ଧାସ୍ଥଳ ହେଉ , ଏଭଳି ଅନେକ ମହାପୁରୁଷଙ୍କର ସ୍ମାରକ ବିଗତ ବର୍ଷମାନଙ୍କରେ ଆମେ ନିର୍ମାଣ କରି ସାରିଛୁ ।


    ଏହା ବ୍ୟତୀତ ନେତାଜୀ ସୁଭାଷ ଚନ୍ଦ୍ର ବୋଷଙ୍କ ଦିଲ୍ଲୀରେ ସଂଗ୍ରହାଳୟ ହେଉ , ଛତ୍ରପତି ଶିବାଜୀ ମହାରାଜଙ୍କର ମୁମ୍ବାଇରେ ଭବ୍ୟ ପ୍ରତିମା ହେଉ , ଅଥବା ପୁଣି ଆମର ଆଦିବାସୀ ନାୟକ ଦେଶର ସ୍ୱାଧୀନତା ସଂଗ୍ରାମର ବୀର , ସେମାନଙ୍କ ସ୍ମୃତିରେ ସଂଗ୍ରାହଳୟ ନିର୍ମାଣର କାର୍ଯ୍ୟ ହେଉ , ଏହି ସମସ୍ତ ବିଷୟରେ ଆମେ ଇତିହାସକୁ ପୁନର୍ଜୀବିତ କରିବା ପାଇଁ କାମ କରୁଛୁ । ବାବା ସାହେବଙ୍କ ଯୋଗଦାନକୁ ସ୍ମରଣ କରିବା ପାଇଁ 26 ନଭେମ୍ବରକୁ ସମ୍ବିଧାନ ଦିବସ ଭାବେ ବ୍ୟାପକ ସ୍ତରରେ ପାଳନ କରିବାର ନିଷ୍ପତ୍ତି ହେଉ , ଅବା ପୁଣି ନେତାଜୀଙ୍କ ନାମରେ ରାଷ୍ଟ୍ରୀୟ ସମ୍ମାନ ଘୋଷଣା କରିବାର ଆରମ୍ଭ ହେଉ , ଏହି ସମସ୍ତ କଥା ଆମ ସରକାର ହିଁ ଶୁଭାରମ୍ଭ କରିଛନ୍ତି । କିନ୍ତୁ ସାଥୀଗଣ , ଅନେକ ଥର ତ ମୁଁ ଆଶ୍ଚର୍ଯ୍ୟ ହୋଇ ରହି ଯାଉଛି କି ଯେତେବେଳେ ଦେଶରେ ହିଁ କିଛି ଲୋକ ଆମର ଏହି ପଦକ୍ଷେପକୁ ରାଜନୀତିର ଚଷମାରେ ଦେଖିବାର ଦୁଃସାହାସ କରୁଛନ୍ତି ।


    ସର୍ଦ୍ଦାର ପଟେଲଙ୍କ ଭଳି ମହାପୁରୁଷ ଦେଶର ସୁସନ୍ତାନଙ୍କୁ ପ୍ରଶଂସା କରିବା ପାଇଁ ମଧ୍ୟ , ଜଣାନାହିଁ ଆମର ସମାଲୋଚନା କରାଯାଉଛି । ଏଭଳି ଅନୁଭବ କରାଯାଉଛି କି ଯେପରି ଆମେ ବହୁତ ବଡ଼ ଅପରାଧ କରି ଦେଇଛୁ । ମୁଁ ଆପଣମାନଙ୍କୁ ପଚାରିବାକୁ ଚାହୁଁଛି କି କ ’ ଣ ଦେଶର ମହାପୁରୁଷମାନଙ୍କୁ ସ୍ମରଣ କରିବା ହେଉଛି ବଡ଼ ଅପରାଧ ? ସାଥୀଗଣ , ଆମର ଚେଷ୍ଟା ହେଉଛି କି ଭାରତର ପ୍ରତ୍ୟେକ ରାଜ୍ୟର ନାଗରିକ , ପ୍ରତ୍ୟେକ ନାଗରିକଙ୍କ ପୁରୁଷାର୍ଥ ସର୍ଦ୍ଦାର ପଟେଲଙ୍କ ଦୃଷ୍ଟିକୋଣକୁ ଆଗକୁ ନେବାରେ ନିଜର ସାମର୍ଥ୍ୟର ସଂପୂର୍ଣ୍ଣ ବ୍ୟବହାର କରି ପାରିବେ ।


    ଭାଇ ଓ ଭଉଣୀମାନେ , ସର୍ଦ୍ଦାର ପଟେଲ ସ୍ୱାଧୀନ ଭାରତରେ ଯେଭଳି ଭାବେ ଗାଁ ର କଳ୍ପନା କରିଥିଲେ , ଆଉ ସେ ବିଷୟରେ ସ୍ୱୟଂ ଆଲୋଚନା କରିଥିଲେ , ସ୍ୱାଧୀନତାର ତିନି ଚାରି ମାସ ପୂର୍ବରୁ ବିଠଲ୍ ଭାଇ ପଟେଲ କଲେଜର ସ୍ଥାପନା ସମୟରେ କରିଥିଲେ ଆଉ ସର୍ଦ୍ଦାର ସାହେବ କହିଥିଲେ , ସେହି କଲେଜର ନିର୍ମାଣ ସମୟରେ ଆମେ ନିଜ ଗାଁରେ ବହୁତ ଭଲ ଭାବେ ଘର ନିର୍ମାଣ କରୁଛୁ , ସଡ଼କ ମଧ୍ୟ ବିନା କିଛି ଚିନ୍ତା କରି ନିର୍ମାଣ କରୁଛେ ଆଉ ଘର ସାମ୍ନାରେ ଆବର୍ଜନାର ଭଣ୍ଡାର ପଡ଼ି ରହୁଥିଲା । ସର୍ଦ୍ଦାର ସାହେବ ସେତେବେଳେ ଗାଁ ଗୁଡ଼ିକୁ ଖୋଲା ମଳମୁକ୍ତ କରିବା ପାଇଁ , ଧୂଆଁ ଏବଂ ଆବର୍ଜନାରୁ ମୁକ୍ତ କରିବାର ଆହ୍ୱାନ କରିଥିଲେ । ମୁଁ ଖୁସି କି ଯେଉଁ ସ୍ୱପ୍ନ ସର୍ଦ୍ଦାର ସାହେବ ଦେଖିଥିଲେ , ଦେଶ ଆଜି ତାହାକୁ ପୂରଣ କରିବା ଦିଗରେ ଆଗକୁ ବଢ଼ୁଛି । ଜନ ଭାଗୀଦାରୀ ଯୋଗୁଁ ଏବେ ଦେଶରେ ଗ୍ରାମୀଣ ସ୍ୱଚ୍ଛତାର ପରିସର 95% ପର୍ଯ୍ୟନ୍ତ ପହଂଚି ଯାଇଛି ।


    ଭାଇ ଓ ଭଉଣୀମାନେ , ସର୍ଦ୍ଦାର ପଟେଲ ଚାହୁଁଥିଲେ କି ଭାରତ ସଶକ୍ତ , ଭଦ୍ର , ସମ୍ବେଦନଶୀଳ , ସତର୍କ ଏବଂ ସମାବେଶୀ ହେଉ । ଆମର ସମସ୍ତ ପ୍ରୟାସ ତାଙ୍କର ଏହି ସ୍ୱପ୍ନକୁ ସାକାର କରିବା ଦିଗରେ ହେଉଛି । ଆମେ ଦେଶର ପ୍ରତ୍ୟେକ ବାସହୀନକୁ ପକ୍କା ଘର ଯୋଗାଇ ଦେବାର ଭଗୀରଥ ଯୋଜନା ଉପରେ କାର୍ଯ୍ୟ କରୁଛୁ । ଆମେ ସେହି 18 , 000 ଗାଁ ପର୍ଯ୍ୟନ୍ତ ବିଜୁଳି ପହଂଚାଇଛୁ , ଯେଉଁଠାରେ ସ୍ୱାଧୀନତାର ଏତେ ବର୍ଷ ପରେ ମଧ୍ୟ ବିଜୁଳି ପହଂଚି ନ ଥିଲା । ଆମ ସରକାର ସୌଭାଗ୍ୟ ଯୋଜନା ଅଧୀନରେ ଦେଶର ପ୍ରତ୍ୟେକ ଘର ପର୍ଯ୍ୟନ୍ତ ବିଜୁଳି ସଂଯୋଗ ପହଂଚାଇବା ପାଇଁ ଦିନ-ରାତି କାମରେ ଲାଗିଛନ୍ତି । ଦେଶର ପ୍ରତ୍ୟେକ ଗାଁକୁ ସଡ଼କ ସହିତ ଯୋଡ଼ିବା , ଅପ୍ଟିକାଲ ଫାଇବର୍ ନେଟୱାର୍କ ସହିତ ଯୋଡ଼ିବା , ଡିଜିଟାଲ ସଂଯୋଗ ବ୍ୟବସ୍ଥା ସହିତ ଯୋଡ଼ିବାର କାମ ଆଜି ଦ୍ରୁତ ଗତିରେ କରାଯାଉଛି । ଦେଶରେ ଆଜି ପ୍ରତ୍ୟେକ ଘରେ ଗ୍ୟାସ୍ ର ଚୂଲା ହେଉ , ଗ୍ୟାସ୍ ସଂଯୋଗ ପହଂଚୁ , ଏହି ପ୍ରୟାସ ସହିତ ହିଁ ଦେଶର ପ୍ରତ୍ୟେକ ଘରେ ଶୌଚାଳୟର ପହଂଚାଇବାର କାମ ହେଉଛି ।


    ସରକାର ଦୁନିଆର ସବୁଠାରୁ ବଡ଼ , ଯେତେବେଳେ ମୁଁ ଦୁନିଆର ଲୋକଙ୍କୁ କହୁଛି ତ ଅନେକ ଆଶ୍ଚର୍ଯ୍ୟ ହେଉଛନ୍ତି ଆମେରିକାର ଜନସଂଖ୍ୟା , ମେକ୍ସିକୋର ଜନସଂଖ୍ୟା , କାନାଡ଼ାର ଜନସଂଖ୍ୟା ଏ ସବୁକୁ ମିଶାଇ ଦେବା ଆଉ ଯେତିକି ଜନସଂଖ୍ୟା ହେବ , ତା ’ ଠାରୁ ଅଧିକ ଲୋକଙ୍କ ପାଇଁ ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା , ଆୟୁଷ୍ମାନ ଭାରତ ଯୋଜନା , ଲୋକମାନେ ତ କେବେ କେବେ ଏହାକୁ ମୋଦୀ କେୟାର ମଧ୍ୟ କହୁଛନ୍ତି । ଏହା ହେଉଛି ସୁସ୍ଥ ଭାରତର ନିର୍ମାଣ କରିବାରେ ସାହାଯ୍ୟ କରିବା ଭଳି ଯୋଜନା । ତାହା ହେଉଛି ଭାରତକୁ ଆୟୁଷ୍ମାନ କରିବା ଭଳି ଯୋଜନା । ସମାବେଶୀ ଏବଂ ସଶକ୍ତ ଭାରତର ଲକ୍ଷ୍ୟକୁ ପୂରଣ କରିବା ପ୍ରୟାସର ଆମର ଆଧାର ଆମର ଧ୍ୟେୟ ମନ୍ତ୍ର ‘ ସମସ୍ତଙ୍କର ସହିତ ସମସ୍ତଙ୍କର ବିକାଶ ’ । ଏହା ହେଉଛି ଆମର ଧ୍ୟେୟ ମନ୍ତ୍ର ‘ ସମସ୍ତଙ୍କର ସହିତ ସମସ୍ତଙ୍କର ବିକାଶ ’ ।


    ଭାଇ ଓ ଭଉଣୀମାନେ , ସର୍ଦ୍ଦାର ସାହେବ ରାଜ୍ୟଗୁଡ଼ିକୁ ଯୋଡ଼ି ଦେଶର ରାଜନୈତିକ ଏକତ୍ରୀକରଣ କରିଥିଲେ , ସେହିପରି ଆମ ସରକାର ଜିଏସଟି ମାଧ୍ୟମରେ ଆର୍ଥିକ ଏକତ୍ରୀକରଣ କରିଛନ୍ତି । ଗୋଟିଏ ରାଷ୍ଟ୍ର , ଗୋଟିଏ ଟିକସର ସ୍ୱପ୍ନ ସାକାର କରିଛନ୍ତି । ଆମେ ଭାରତକୁ ଯୋଡ଼ିବାକୁ ନେଇ ସର୍ଦ୍ଦାର ସାହେବଙ୍କ ପ୍ରତିବଦ୍ଧତାକୁ ନିରନ୍ତର ବିସ୍ତାରିତ କରି ଚାଲିଛୁ । ସେ ଦେଶର ବଡ କୃଷି ବଜାରକୁ ଯୋଡ଼ୁଥିବା ଇ-ନାମ ଯୋଜନା ହେଉ , ଗୋଟିଏ ରାଷ୍ଟ୍ର , ଗୋଟିଏ ଗ୍ରୀଡ଼୍ ର କାର୍ଯ୍ୟ ହେଉ , ଅବା ପୁଣି ଭାରତମାଳା , ସେତୁ ଭାରତ , ଭାରତ ନେଟ ଭଳି ଅନେକ କାର୍ଯ୍ୟକ୍ରମ ଆମ ସରକାର ଦେଶକୁ ଏକାଠି କରି ‘ ଏକ ଭାରତ ଶ୍ରେଷ୍ଠ ଭାରତ ’ ର ସର୍ଦ୍ଦାର ସାହେବଙ୍କ ସ୍ୱପ୍ନକୁ ସାକାର କରିବାରେ ଲାଗିଛୁ ।


    ସାଥୀଗଣ , ଆଜି ଦେଶ ପାଇଁ ଚିନ୍ତା କରୁଥିବା ଯୁବକଙ୍କ ଶକ୍ତି ଆମ ପାଖରେ ଅଛି । ଦେଶର ବିକାଶ ପାଇଁ ଏହା ହେଉଛି ଗୋଟିଏ ରାସ୍ତା , ଯାହାକୁ ନେଇ ସମସ୍ତ ଦେଶବାସୀଙ୍କୁ ଆଗକୁ ବଢ଼ିବାର ଅଛି । ଦେଶର ଏକତା , ଅଖଣ୍ଡତା ଏବଂ ସାର୍ବଭୌମତ୍ଵକୁ ବଜାୟ ରଖିବା ହେଉଛି ଏପରି ଏକ ଦାୟିତ୍ୱ , ଯାହା ସର୍ଦ୍ଦାର ବଲ୍ଲଭ ଭାଇ ପଟେଲ ଆମ ହିନ୍ଦୁସ୍ଥାନୀମାନଙ୍କୁ ସମର୍ପି ଦେଇ ଯାଇଥିଲେ । ଆମର ଦାୟିତ୍ୱ ହେଉଛି କି ଆମେ ଦେଶକୁ ଭାଗ ଭାଗ କରିବା ପାଇଁ ଯେ କୌଣସି ପ୍ରକାରର ପ୍ରୟାସକୁ ସମ୍ପୂର୍ଣ୍ଣ ଶକ୍ତିର ସହିତ ଜବାବ ଦେବା । ଆଉ ଏଥିପାଇଁ ଆମକୁ ଚାରିଆଡ଼ୁ ସତର୍କ ରହିବାର ଅଛି , ସମାଜିକ ଭାବେ ଏକଜୁଟ ହୋଇ ରହବାର ଅଛି । ଆମକୁ ଏହି ପ୍ରତିଜ୍ଞା କରିବାର ଅଛି କି ଆମେ ନିଜ ସର୍ଦ୍ଦାରଙ୍କ ସଂସ୍କାରକୁ ସଂପୂର୍ଣ୍ଣ ପବିତ୍ରତାର ସହିତ ଆଗାମୀ ପିଢିରେ ମଧ୍ୟ ପ୍ରତିଫଳିତ କରିବାରେ ଊଣା କରିବା ନାହିଁ ।


    ସାଥୀଗଣ , ସର୍ଦ୍ଦାର ବଲ୍ଲଭ ଭାଇ ପଟେଲ କହୁଥିଲେ , ପ୍ରତ୍ୟେକ ଭାରତୀୟଙ୍କୁ , ଆଉ ମୁଁ ସର୍ଦ୍ଦାର ସାହେବଙ୍କ ବାକ୍ୟ ଆପଣମାନଙ୍କୁ ଶୁଣାଉଛି , ସର୍ଦ୍ଦାର ସାହେବ କହୁଥିଲେ- ପ୍ରତ୍ୟେକ ଭାରତୀୟଙ୍କୁ , ଏହା ଭୁଲିବାକୁ ହେବ କି ସେମାନେ ହେଉଛନ୍ତି କୌଣସି ଜାତି ଅଥବା ବର୍ଗର , ସେମାନଙ୍କୁ କେବଳ ଗୋଟିଏ କଥା ମନେ ରଖିବାକୁ ହେବ କି ସେମାନେ ହେଉଛନ୍ତି ଭାରତୀୟ ଆଉ ଯେତେ ଅଧିକ ଏହି ଦେଶ ଉପରେ ଅଧିକାର ଅଛି , ସେତେ ଅଧିକ କର୍ତ୍ତବ୍ୟ ମଧ୍ୟ କରିବାର ଅଛି । ସର୍ଦ୍ଦାର ସାହେବଙ୍କ ଶାଶ୍ୱତ ଭାବନା ଏହି ସୁଉଚ୍ଚ ପ୍ରତିମା ଭଳି ସର୍ବଦା ଆମକୁ ପ୍ରେରଣା ଦେଉଥାଉ । ଏହି କାମନା ସହିତ ପୁଣି ଥରେ ‘ ଏକତା ପ୍ରତିମୂର୍ତ୍ତି ’ ପାଇଁ ଯାହା କେବଳ ଭାରତବାସୀଙ୍କ ପାଇଁ ଏକ ଘଟଣା ନୁହେଁ , ଏଠାରେ ସମଗ୍ର ଦୁନିଆକୁ ଏତେ ବଡ଼ ପ୍ରତିମୂର୍ତ୍ତି ଦୁନିଆ ପାଇଁ ଅଜବ କଥା ହେଉଛି , ଏଥିପାଇଁ ସମ୍ପୂର୍ଣ୍ଣ ବିଶ୍ୱର ଧ୍ୟାନ ଆଜି ମାତା ନର୍ମଦା କୂଳ ଆକର୍ଷିତ କରିଛି , ଏହା ସହିତ ଜଡ଼ିତ ପ୍ରତ୍ୟେକ ସାଥୀଙ୍କୁ ମୁଁ ଶୁଭେଚ୍ଛା ଜଣାଉଛି । ଏହି ସ୍ୱପ୍ନକୁ ସାକାର କରିବାରେ ଲାଗିଥିବା ପ୍ରତ୍ୟେକଙ୍କୁ ଅଭିନନ୍ଦନ ଜଣାଉଛି । ମାଆ ନର୍ମଦା ଏବଂ ତାପ୍ତିର ଏହି ଘାଟୀରେ ବସବାସ କରୁଥିବା ପ୍ରତ୍ୟେକ ଆଦିବାସୀ ଭାଇ ଓ ଭଉଣୀ , ଯୁବ ସାଥୀଙ୍କୁ ମଧ୍ୟ ଉନ୍ନତ ଭବିଷ୍ୟତ ପାଇଁ ମୁଁ ହୃଦୟର ସହିତ ବହୁତ ବହୁତ ଶୁଭ କାମନା ଦେଉଛି ।


    ସମଗ୍ର ଦେଶ ଏହି ଅବସର ସହିତ ଯୋଡ଼ି ହୋଇଛି , ସାରା ବିଶ୍ୱର ଲୋକ ଆଜି ଏହି ଅବସର ସହିତ ଜଡ଼ିତ ହୋଇଛନ୍ତି । ଆଉ ଏତେ ବଡ଼ ଉତ୍ସାହ ଏବଂ ଶକ୍ତିର ସହିତ ଏକତାର ମନ୍ତ୍ରକୁ ଆଗକୁ ନେଇ ଯିବା ପାଇଁ ଏହି ଏକତା ତୀର୍ଥ ପ୍ରସ୍ତୁତ ହୋଇଛି । ଏକତାର ପ୍ରେରଣା ବିନ୍ଦୁ ଆମକୁ ଏଠାରୁ ପ୍ରାପ୍ତ ହେଉଛି । ଏହି ଭାବନା ସହିତ ଆମେ ଚାଲିବା ଆଉ ଅନ୍ୟ ମାନଙ୍କୁ ମଧ୍ୟ ଚଲାଇବା , ଆମେ ଯୋଡ଼ି ହେବା ଆଉ ଅନ୍ୟ ମାନଙ୍କୁ ମଧ୍ୟ ଯୋଡ଼ିବା ଏବଂ ଭାରତକୁ ‘ ଏକ ଭାରତ - ଶ୍ରେଷ୍ଠ ଭାରତ କରିବାର ସ୍ୱପ୍ନକୁ ନେଇ କରି ଚାଲିବା ।


    ମୋ ସହିତ କୁହନ୍ତୁ-


    ସର୍ଦ୍ଦାର ପଟେଲ- ଜୟ ହୋ ।


    ସର୍ଦ୍ଦାର ପଟେଲ- ଜୟ ହୋ ।


    ଦେଶର ଏକତା- ଜିନ୍ଦାବାଦ ।


    ଦେଶର ଏକତା- ଜିନ୍ଦାବାଦ ।


    ଦେଶର ଏକତା- ଜିନ୍ଦାବାଦ ।


    ଦେଶର ଏକତା- ଜିନ୍ଦାବାଦ ।


    ଦେଶର ଏକତା- ଜିନ୍ଦାବାଦ ।


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1551606) Visitor Counter : 44