      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଚୀନକୁ ରପ୍ତାନୀ କରିବାର ଅନୁମତି ଆଉ 5ଟି ଚାଉଳ ମିଲକୁ ପ୍ରଦାନ କରାଗଲା
      Posted On: 25 OCT 2018 2:40PM by PIB Bhubaneshwar


    ଭାରତରୁ ଚୀନକୁ ଅଣ-ବାସୁମତି ଚାଉଳ ରପ୍ତାନୀ କରିବା ପାଇଁ ଆଉ ପାଞ୍ଚଟି ଚାଉଳ ମିଲକୁ ଅନୁମତି ପ୍ରଦାନ କରାଯାଇଛି । ଏହାକୁ ମିଶାଇ ରପ୍ତାନୀ କରୁଥିବା ମିଲ ସଂଖ୍ୟା ମୋଟ ଉପରେ 24ରେ ପହଞ୍ଚିଛି । ଚୀନକୁ ଅଣ-ବାସୁମତି ଚାଉଳ ରପ୍ତାନୀର ପ୍ରଥମ ଦଫା ଚଳିତ ବର୍ଷ ସେପ୍ଟେମ୍ବର ମାସରେ ନାଗପୁରରୁ ପଠାଯାଇଥିଲା ।


    ଚଳିତ ବର୍ଷ ମେ ମାସରେ ଚୀନ ଅଧିକାରୀମାନେ ଅଣ-ବାସୁମତି ଚାଉଳର ରପ୍ତାନୀ କରିବାରେ ସକ୍ଷମ ଚାଉଳ ମିଲମାନଙ୍କର ନିରୀକ୍ଷଣ କରିଥିଲେ ଏବଂ ଚୀନକୁ ରପ୍ତାନୀ କରିବା ପାଇଁ 19ଟି ଚାଉଳ ମିଲ ତଥା ସମ୍ପ୍ରସାରଣ ୟୁନିଟର ପଞ୍ଜିକରଣ କରିଥିଲେ ।


    ଚଳିତ ବର୍ଷ ଜୁନ ମାସରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଚୀନ ଯାତ୍ରା ସମୟରେ ଭାରତରୁ ଚାଉଳ ରପ୍ତାନୀ ବାବଦରେ ଚୀନର ସାମାନ୍ୟ ସୀମା ଶୁଳ୍କ ପ୍ରଶାସନ ଏବଂ ଭାରତରେ ଫଟୋସାନିଟାରୀ ସମ୍ବନ୍ଧୀୟ କୃଷି ବିଭାଗ ମଧ୍ୟରେ ବୁଝାମଣାରେ ସ୍ୱାକ୍ଷର କରାଯାଇଥିଲା । 2006ରେ ଭାରତରୁ ଅଣ-ବାସୁମତି ଚାଉଳ ପ୍ରଜାତିର ରପ୍ତାନୀ ସାମିଲ କରିବା ପାଇଁ ଫଟୋସାନିଟାରୀ ସମ୍ବନ୍ଧିତ ବୁଝାମଣାରେ ସଂଶୋଧନ କରାଯାଇଥିଲା ।


    ଚୀନ ହେଉଛି ବିଶ୍ୱରେ ଚାଉଳର ସବୁଠାରୁ ବଡ ଉତ୍ପାଦକ ଏବଂ ଆମଦାନୀକାରି । ଚୀନ ପ୍ରତିବର୍ଷ ପାଞ୍ଚ ମେଟ୍ରିକ ଟନରୁ ଅଧିକ ଚାଉଳ କ୍ରୟ କରିଥାଏ । କିଛି ବର୍ଷ ମଧ୍ୟରେ ଭାରତରୁ ଚୀନକୁ ଏକ ମେଟ୍ରିକ ଟନ ଚାଉଳ ରପ୍ତାନୀ ହେବାର ସମ୍ଭାବନା ରହିଛି । ଭାରତର ମୋଟ ଚାଉଳ ରପ୍ତାନୀ ଗତ ବର୍ଷ ବୃଦ୍ଧିପାଇ 12.7 ମେଟ୍ରିକ ଟନରେ ପହଞ୍ଚିଯାଇଥିଲା , ଯାହାକି ଏହା ପୂର୍ବରୁ 10.8 ମେଟ୍ରିକ ଟନ ଥିଲା । ଏହାଫଳରେ ଭାରତ ଚାଉଳର ବୈଶ୍ୱିକ ବ୍ୟବସାୟରେ ଶୀର୍ଷ ସ୍ଥାନରେ ରହିଛି ।


    ଭାରତ ଚୀନକୁ ଚାଉଳ ଏବଂ ଚିନି ଭଳି କୃଷି ଉତ୍ପାଦ ରପ୍ତାନୀ କରିବା ପାଇଁ ଇଚ୍ଛୁକ , ଯାହାଦ୍ୱାରା ବ୍ୟବସାୟରେ କ୍ଷତି କମ ହେବ ।


    ***************

    
    
    (Release ID: 1550864) Visitor Counter : 8