      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ବାୟୁ ଗୁଣବତ୍ତା ଓ ପ୍ରଦୂଷଣ ସମ୍ବନ୍ଧିତ ପୂର୍ବ ଚେତାବନି ପ୍ରଣାଳୀର ଶୁଭାରମ୍ଭ କଲେ ଡ଼କ୍ଟର ହର୍ଷବର୍ଦ୍ଧନ
      Posted On: 16 OCT 2018 9:06PM by PIB Bhubaneshwar


    ବାୟୁ ଗୁଣବତ୍ତା ଏବଂ ପ୍ରଦୂଷଣ ସମ୍ବନ୍ଧିତ ବିଭିନ୍ନ ପ୍ରସଙ୍ଗର ସମାଧାନ ସକାଶେ ସରକାରଙ୍କ ପ୍ରତିବଦ୍ଧତା ଉପରେ ଜୋର ଦିଆଯିବା ପରିପ୍ରେକ୍ଷୀରେ କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷ ବର୍ଦ୍ଧନ ମତ ପୋଷଣ କରି କହିଛନ୍ତି ଯେ ସରକାରଙ୍କ ଦ୍ୱାରା ପ୍ରବର୍ତ୍ତନ କରାଯାଉଥିବା କାର୍ଯ୍ୟକ୍ରମ ସହ ସମାଜର ଭାଗିଦାରୀ ମଧ୍ୟ ଜରୁରୀ । ଦିଲ୍ଲୀ ନଗରୀ ପାଇଁ ବାୟୁ ଗୁଣବତ୍ତା ପୂର୍ବ ଚେତାବନି ପ୍ରଣାଳୀର ଆଜି ନୂଆଦିଲ୍ଲୀରେ ଶୁଭାରମ୍ଭ କରି ଡକ୍ଟର ହର୍ଷ ବର୍ଦ୍ଧନ କହିଲେ ଫସଲ ଅବଶେଷ ପାଳକୁଟାର ପ୍ରବନ୍ଧନ ସକାଶେ କୃଷି ଯାନ୍ତ୍ରିକରଣକୁ ବୃଦ୍ଧି କରିବା ଉଦେ୍ଦଶ୍ୟରେ କେନ୍ଦ୍ର ସରକାରଙ୍କ ପକ୍ଷରୁ ଆରମ୍ଭ କରାଯାଇଥିବା ନୂଆ ଯୋଜନା ଅନ୍ତର୍ଗତ 1151.80 କୋଟି ଟଙ୍କା ବ୍ୟୟ ମଧ୍ୟରୁ କେନ୍ଦ୍ର , ପଞ୍ଜାବ , ହରିଆଣା , ଉତ୍ତର ପ୍ରଦେଶ ଏବଂ ଦିଲ୍ଲୀ ପାଇଁ 591.65 କୋଟି ଟଙ୍କା ଏ ପର୍ଯ୍ୟନ୍ତ ପ୍ରଦାନ କରାଯାଇ ସାରିଛି ।


    କେନ୍ଦ୍ର ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ( CPCB )ର 41ଟି ଟିମ୍‌କୁ ମନ୍ତ୍ରଣାଳୟର “ ଆଖି ଓ କାନ ” ବୋଲି ଅଭିହିତ କରି ଡକ୍ଟର ହର୍ଷ ବର୍ଦ୍ଧନ କହିଲେ ଯେ ଦିଲ୍ଲୀ ଏବଂ ଏନସିଆର ଅଧୀନସ୍ଥ ସହର ଗାଜିଆବାଦ , ନୋଏଡ଼ା , ଗୁରୁଗ୍ରାମ ଏବଂ ଫରିଦାବାଦରେ ଧୂଳି ତଥା ଅନ୍ୟ ସମସ୍ତ ପ୍ରକାର ପ୍ରଦୂଷଣ ହ୍ରାସ କରିବା ଏବଂ ଏହାକୁ ସମାପ୍ତ କରିବାର ଉପାୟର କଡ଼ାକଡ଼ି ପାଳନ କରାଯିବା ଏବଂ ଏହା ଉପରେ ତୀକ୍ଷ୍ଣ ନଜରକୁ ସୁନିଶ୍ଚିତ କରିବା ସକାଶେ ଏହି ଟିମ୍‌ କାର୍ଯ୍ୟ କରିବେ । ସେହି ଉଦ୍ଦେଶ୍ୟରେ ଏଭଳି ଟିମମାନଙ୍କୁ ପ୍ରସ୍ତୁତ କରାଯାଇଛି । ସେ କହିଲେ ଯେ ଅକ୍ଟୋବର 15 , 2018 ଠାରୁ ବାଦରକୁର ତାପଜ ବିଜୁଳି କେନ୍ଦ୍ରକୁ ବନ୍ଦ୍‌ କରାଯାଉଛି ଏବଂ ଦିଲ୍ଲୀର ସଡ଼କର ସଫେଇ କାର୍ଯ୍ୟରେ ନିୟୋଜିତ ମେସିନ୍‌ ସଂଖ୍ୟାକୁ ନଭେମ୍ବର , 2018 ଶେଷ ସୁଦ୍ଧା 52ରୁ ବଢ଼ାଇ 64 କରାଯାଉଛି । ମନ୍ତ୍ରୀ ଡକ୍ଟର ହର୍ଷ ବର୍ଦ୍ଧନ ଦୃଢ଼ତା ପ୍ରକଟ କରି କହିଲେ ଯେ ପାଣି ସିଞ୍ଚନ କରିବା ଏବଂ ପଶ୍ଚିମ ପେରିଫେରାଲ ଏକ୍ସପେସିୱେକୁ ଖୋଲିବା ଦ୍ୱାର ପ୍ରଦୂଷଣ ଆହୁରି କମ୍‌ ହେବ ।


    ମନ୍ତ୍ରଣାଳୟର ସଚିବ ଶ୍ରୀ ସି କେ ମିଶ୍ର ଏହି ଅବସରରେ ନିଜର ବକ୍ତବ୍ୟ ରଖି କହିଲେ ଯେ 2018 ମସିହାରେ (ଅକ୍ଟୋବର 13 , 2018 ସୁଦ୍ଧା) 157 ଦିନ ଉତ୍ତମ , ସନ୍ତୋଷଜନକ ଓ ସାମାନ୍ୟ ରହିଛି ଯଦ୍ୟପି 2017ରେ 150 ଓ 2016ରେ ଏହାର ଅବଧିରେ 107 ଦିନ ଏଭଳି ରହିଥିଲା । ସେ କହିଲେ ଯେ ବାୟୁମଣ୍ଡଳ ଏଭଳି ଭାବେ ଖରାପ , ଅତି ଖରାପ ଓ ଭୟଙ୍କର ରହିବାର ଦିନ ସଂଖ୍ୟା 2016ରେ 167 ଥିଲା ଯଦ୍ୟପି 2017ରେ ତାହା 136 ଓ 2018 (ଅକ୍ଟୋବର 13 , 2018 ସୁଦ୍ଧା) ଏହାର ଅବଧି ହ୍ରାସ ପାଇ 129କୁ କମିଆସିଛି ।


    ପିଏମ10 ଏବଂ ପିଏମ 2.5 ସ୍ତରର ତୁଳନା କରି ଶ୍ରୀ ମିଶ୍ର ଦୃଢ଼ତାର ସହ କହିଲେ ଯେ ପୂର୍ବବର୍ଷ ତୁଳନାରେ ଚଳିତ ବର୍ଷ ପିଏମ10 ଓ ପିଏମ 2.5ରେ ବର୍ଷା ଦିନେ (ସେପ୍ଟେମ୍ବର- ଅକ୍ଟୋବର) ପର୍ଯ୍ୟାପ୍ତ କାଟ ଦେଖିବାକୁ ମିଳିଛି । ଏ ସଂପର୍କରେ ତାଲିକା ନିମ୍ନରେ ପ୍ରଦାନ କରାଗଲା:-

                                                                            
       Sept 2017  Sept 2018  Oct 2017 ( upto 11 th )  Oct 2018 (upto 11 th )
                                                                            
                                                                            
                                                                            
PM10   215        116        262                      223                   
                                                                            
                                                                            
                                                                            
PM2.5  61         44         110                      86                    
                                                                            
                                                                            

    ଗତବର୍ଷ ତୁଳନାରେ 2018 ସେପ୍ଟେମ୍ବର ମାସରେ ପିଏମ 10 ସ୍ତରରେ 46 ପ୍ରତିଶତ ଏବଂ ଅକ୍ଟୋବରରେ 15 ପ୍ରତିଶତ କାଟ ଦେଖିବାକୁ ମିଳିଛି । ପିଏମ 2.5 ସ୍ତରରେ ସେପ୍ଟେମ୍ବର 2018ରେ 28 ପ୍ରତିଶତ ହ୍ରାସ ଦେଖିବାକୁ ମିଳିଥିବା ବେଳେ ଅକ୍ଟୋବର ମାସରେ ଏହା 22 ପ୍ରତିଶତ ଥିଲା ।


    ଶ୍ରୀ ମିଶ୍ର କହିଲେ ଯେ ନିଆଁ ଲାଗିବାର ସକ୍ରିୟ ଘଟଣା ସଂଖ୍ୟା 2018ରେ କମ୍‌ ଥିଲା ଯଦ୍ୟପି 2016ରେ 14 ଅକ୍ଟୋବର , 2018 (ସେପ୍ଟେମ୍ବର 1 , 2018 ଠାରୁ ) ପର୍ଯ୍ୟନ୍ତ 207 ଥିଲା ।

                         
         2018  2017  2016
                         
                         
                         
Punjab   699   2635  4126
                         
                         
                         
Haryana  923   1527  1931
                         
                         

    ପଞ୍ଜାବରେ ଏହି ସଂଖ୍ୟା 75 ପ୍ରତିଶତ କମ୍‌ ଏବଂ ହରିଆଣାରେ ଏହା 40 ପ୍ରତିଶତ ପର୍ଯ୍ୟନ୍ତ ରହିଥିଲା ।


    ଶ୍ରୀ ମିଶ୍ର କହିଲେ ଯେ କୃଷକମାନଙ୍କ ଯେଉଁ 8309 କୃଷି ଉପକରଣ ବିତରଣ କରାଯିବାର ଥିଲା ସେଥି ମଧ୍ୟରୁ 7062 (91 ପ୍ରତିଶତ) ଏବେସୁଦ୍ଧା ବିତରଣ କରାଯାଇସାରିଛି । 5321ଟି କଷ୍ଟମ ହାୟାରିଂ ସେଣ୍ଟର ମଧ୍ୟରୁ 4795 (92 ପ୍ରତିଶତ) ସେଣ୍ଟର ସ୍ଥାପନ କରାଯାଇସାରିଛି । ହରିଆଣାରେ କୃଷକମାନଙ୍କ 5563କୃଷି ଉପକରଣ ବଣ୍ଟନ କରାଯିବାକୁ ସ୍ଥିର କରାଯାଇଥିଲା । ସେଥି ମଧ୍ୟରୁ 2814 (51 ପ୍ରତିଶତ) ବିତରିତ ହୋଇସାରିଛି ଏବଂ 1230ଟି କଷ୍ଟମ ହାୟାରିଂ ସେଣ୍ଟର ମଧ୍ୟରୁ 857 ( 70 ପ୍ରତିଶତ) ସ୍ଥାପନ ହୋଇସାରିଛି । ଚଳିତ ସପ୍ତାହ ଶେଷ ସୁଦ୍ଧା ଅବଶିଷ୍ଟ ସେଣ୍ଟର ସ୍ଥାପନ କରାଯିବାର ସମ୍ଭାବନା ରହିଛି । ପୂର୍ବ ପେରିଫେରାଲ ଏକ୍ସପ୍ରେସୱେ 2018 ମେ ଠାରୁ ଚାଲୁ କରାଯାଇଛି । ଯେଉଁସବୁ ଟ୍ରକମାନଙ୍କର ଗନ୍ତବ୍ୟସ୍ଥଳ ଦିଲ୍ଲୀ ନୁହେଁ , ସେଗୁଡ଼ିକୁ 100 ପ୍ରତିଶତ ରାସ୍ତା ବଦଳାଇବା ସକାଶେ ପଦକ୍ଷେପ ଗ୍ରହଣ କରାଯାଇଛି ।


    ଶ୍ରୀ ମିଶ୍ର ଆହୁରି କହିଲେ ଯେ ଦିଲ୍ଲୀ ମେଟ୍ରୋ ରେଳ କର୍ପୋରେସି ( DMRC ) ଏହାର ସେବାରେ 906ଟି ନୂତନ କୋଚ ସାମିଲ କରିଛି । ସେଥିରୁ 704ଟି ଡ଼ବାକୁ ବଦଳାଇ ଦିଆଯାଇଛି ଏବଂ ଶେଷ 206ଟି କୋଚକୁ ଏବେ ବଦଳାଯିବାକୁ ଅଛି । ଡ଼ିଏମଆରସି 30 ନଭେମ୍ବର , 2018 ସୁଦ୍ଧା ଅନ୍ତିମ ମାଇଲ ସଂପର୍କ ସ୍ଥାପନ କରିବା ସକାଶେ 427 ଏସି ବସ୍‌ (198 ଇଲେକ୍ଟ୍ରିକ ଏବଂ 229 ସିଏନଜି) ସାମିଲ କରୁଛନ୍ତି । ଦିଲ୍ଲୀର 1131 ଔଦ୍ୟୋଗିକ ସଂସ୍ଥା ମଧ୍ୟରୁ ପ୍ରାୟ 950 ସଂସ୍ଥା ପିଏନଜିର ବ୍ୟବହାର କରୁଛନ୍ତି ଏବଂ ଅବଶିଷ୍ଟ ସଂସ୍ଥାଗୁଡ଼ିକୁ ବନ୍ଦ୍‌ କରିବା ସକାଶେ ନିର୍ଦ୍ଦେଶନାମା ଜାରି କରାଯାଇ ସାରିଛି ।


    ସେହିଭଳି ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ଦ୍ୱାରା ଉଠାଯାଇଥିବା ଅନ୍ୟାନ୍ୟ ପଦକ୍ଷେପଗୁଡ଼ିକ ଭିତରେ ଦିଲ୍ଲୀ ଓ ଏନସିଆରର 722ଟି ଇଟାଭାଟିକୁ ଜିକ୍‌ଜାକ୍‌ ଟେକ୍ନୋଲୋଜି ଦିଗରେ ଅଗ୍ରସର କରାଯାଇଛି । ଯେଉଁସବୁ ଇଟାଭାଟି ଏଭଳି ଜିକ୍‌ଜାକ୍‌ ଟେକ୍ଳୋଲୋଜିକୁ ପରିବର୍ତ୍ତନ ହୋଇନାହାନ୍ତି ସେମାନଙ୍କୁ ଦିଲ୍ଲୀ ଏନସିଆର କ୍ଷେତ୍ରରେ ଇଟା ଭାଟି ଚଳାଇବାକୁ ଅନୁମତି ପ୍ରଦାନ କରାଯିବ ନାହିଁ । ଶୀତ ଦିନେ ପ୍ରଭାବୀ ନିୟନ୍ତ୍ରଣ ସକାଶେ ଦିଲ୍ଲୀ ନଗର ନିଗମ ଦ୍ୱାରା 400 ପାଣି ସିଞ୍ଚନ ବାହନ ମୁତୟନ କରାଯିବ । ନିର୍ମାଣ ସ୍ଥଳୀଠାରେ ଏସଓପିର ପାଳନ ଏବଂ ସମସ୍ତ ନିର୍ମାଣ ଏଜେନ୍ସି ଦ୍ୱାର ଧୂଳି ପ୍ରଦୂଷଣ କମ୍‌ କରିବା ସକାଶେ ବ୍ୟବସ୍ଥା ଲାଗୁ କରିବାକୁ ଅନିବାର୍ଯ୍ୟ କରାଯାଇଛି । ଏହି ନିୟମକୁ ଯେଉଁମାନେ କଡ଼ାକଡ଼ି ଭାବେ ପାଳନ ନକରିବେ ଡ଼ିପିସିସି/ ସିପିସିବି ସେମାନଙ୍କ କାର୍ଯ୍ୟକୁ ରୋକିପାରିବେ । ବାୟୁ ପ୍ରଦୂଷଣ ରୋକିବା ସକାଶେ ତିନିଟି ପାଇଲଟ ପରିଯୋଜନା ଆରମ୍ଭ କରାଯାଇଛି । ଦିଲ୍ଲୀର ସାତଟି ଟ୍ରାଫିକ ପୋଷ୍ଟଠାରେ ଡ଼ବ୍ଲୁଏୱାଇୟୁ , ମାନବ ସମ୍ବଳ ୟୁନିଭର୍ସିଟିର 30ଟି ବସରେ ବାୟୁ ଫିଲ୍ଟର ଉପରେ ଉଚ୍ଚ ନିର୍ମାଣ ସ୍ଥଳଠାରେ ଧୂଳି ଜମିବା ଭଳି ରସାୟନ , ଲ୍ୟାଣ୍ଡ ଫିଲ୍‌ ସ୍ଥଳୀଠାରେ ସିସିଟିଭି କ୍ୟାମେରା ମୁତୟନ ; ବନ୍ଧ ଲଗାଯାଇଛି । ଏବଂ ସେହିସବୁ ସ୍ଥାନମାନଙ୍କରେ ଗାର୍ଡ଼ମାନଙ୍କୁ ମୁତୟନ କରାଯାଇଛି ଯଦ୍ୱାରା ସେହିସବୁ ସ୍ଥାନରେ ନିଆଁ ଲାଗିବା ଭଳି କୌଣସି ଅପ୍ରୀତିକର ଘଟଣା ଘଟିବ ନାହିଁ ।


    **************

    
    
    (Release ID: 1549918) Visitor Counter : 31