      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସୋସିଆଲ ମିଡିଆ ପ୍ରତିନିଧିଙ୍କ ସହ କେନ୍ଦ୍ର ସ୍ୱରାଷ୍ଟ୍ର ସଚିବଙ୍କ ସମୀକ୍ଷା ବୈଠକ
      ଅସାମାଜିକ ତତ୍ତ୍ଵଙ୍କ ଦ୍ୱାରା ସୋସିଆଲ ମିଡିଆର ଦୁରୁପଯୋଗ ରୋକିବାକୁ ଆଲୋଚନା

      Posted On: 25 OCT 2018 7:01PM by PIB Bhubaneshwar

    ସ୍ୱରାଷ୍ଟ୍ର ମନ୍ତ୍ରଣାଳୟର ବରିଷ୍ଠ ଅଧିକାରୀ , ସୁରକ୍ଷା ସଂସ୍ଥା , ଦୂରସଞ୍ଚାର ବିଭାଗର ଅଧିକାରୀଙ୍କ ସମେତ ଫେସବୁକ୍ , ଗୁଗଲ , ଟ୍ୱିଟର , ହ୍ୱାଟ୍ସଆପ୍ , ୟୁଟ୍ୟୁବ ଏବଂ ଇନଷ୍ଟାଗ୍ରାମ୍ ଆଦି ସୋସିଆଲ ମିଡିଆର ପ୍ରତିନିଧିମାନଙ୍କ ସହ କେନ୍ଦ୍ର ସ୍ୱରାଷ୍ଟ୍ର ସଚିବ ରାଜୀବ ଗଉବା ଏକ ସମୀକ୍ଷା ବୈଠକରେ ଆଲୋଚନା କରିଛନ୍ତି । ଗୁଜବ ପ୍ରସାରଣ , ମହିଳା ଓ ଶିଶୁମାନଙ୍କ ବିରୋଧରେ ସାଇବର ଅପରାଧ ତଥା ଜାତୀୟ ସ୍ୱାର୍ଥର ହାନିଭଳି ସାଇବର ଅପରାଧ ଦ୍ୱାରା ସୋସିଆଲ ମିଡିଆର ଦୁରୁପଯୋଗ କରୁଥିବା ଅସାମାଜିକ ତତ୍ତ୍ଵଙ୍କୁ ନିୟନ୍ତ୍ରଣ କରିବା ଉପରେ ବୈଠକରେ ଆଲୋଚନା ହୋଇଥିଲା । ବୈଠକରେ ଉପସ୍ଥିତ ସରକାରୀ ପ୍ରତିନିଧିମାନଙ୍କୁ ସୋସିଆଲ ମିଡିଆର ପ୍ରତିନିଧିମାନେ ବିଭିନ୍ନ ପ୍ରକାର କାର୍ଯ୍ୟାନୁଷ୍ଠାନ ଯଥା- ୱେବସାଇଟ ବ୍ଲକ୍ କରିବା , ଆପତ୍ତିଜନକ ତଥ୍ୟକୁ ହଟାଇବା ଇତ୍ୟାଦି ବାବଦରେ ଅବଗତ କରାଇଥିଲେ ।


    ଜାତୀୟ ନିରାପତ୍ତା ପ୍ରତି ବିପଦ ସୃଷ୍ଟି କରିବା କାର୍ଯ୍ୟ ଯେପରି ସେମାନଙ୍କ ପ୍ଲାଟଫର୍ମରେ ନ ହୋଇପାରିବ ସେ ଦିଗରେ ଦୃଢ଼ ପଦକ୍ଷେପ ନେବାକୁ ସୋସିଆଲ ମିଡିଆ ପ୍ରତିନିଧିମାନଙ୍କୁ ସ୍ୱରାଷ୍ଟ୍ର ସଚିବ ପରାମର୍ଶ ଦେଇଥିଲେ । ଏଥିସହ ଭାରତରେ ଅଭିଯୋଗ ଶୁଣାଣି ଅଧିକାରୀଙ୍କୁ ନିଯୁକ୍ତ କରି ନିର୍ଦ୍ଦିଷ୍ଟ ସମୟସୀମାରେ ଅଭିଯୋଗର ସମାଧାନ କରିବା , ଆପତ୍ତିଜନକ ତଥ୍ୟକୁ ହଟାଇବା ଏବଂ ସୁରକ୍ଷା ସଂସ୍ଥାଗୁଡ଼ିକ ସହ ସମନ୍ୱୟ ରକ୍ଷା କରିବା ଉପରେ ସ୍ୱରାଷ୍ଟ୍ର ସଚିବ ଗୁରୁତ୍ୱ ଦେଇଥିଲେ । ଏ ଦିଗରେ ସହାୟତା ପାଇଁ ସମସ୍ତ ସୋସିଆଲ ମିଡିଆ ପ୍ଲାଟଫର୍ମ ପ୍ରତିଶ୍ରୁତି ଦେଇଥିଲେ ।


    ପୂର୍ବରୁ 2018 ଜୁନ 28 ତାରିଖରେ ସ୍ୱରାଷ୍ଟ୍ର ସଚିବ ସୋସିଆଲ ମିଡିଆର ପ୍ରତିନିଧିମାନଙ୍କ ସହ ମଧ୍ୟ ଏକ ସମୀକ୍ଷା ବୈଠକରେ ଆଲୋଚନା କରିଥିଲେ । ପରବର୍ତ୍ତୀ କାଳରେ ଆଇନ ପ୍ରଣୟନକାରୀ ସଂସ୍ଥା ଏବଂ ସୋସିଆଲ ମିଡିଆ ସେବା ପ୍ରଦାନକାରୀ ସଂସ୍ଥାର ପ୍ରତିନିଧିମାନଙ୍କ ମଧ୍ୟରେ ଏକାଧିକ ବୈଠକ ଅନୁଷ୍ଠିତ ହୋଇଛି । ଦେଶର ସୁରକ୍ଷା କିମ୍ବା ଶିଶୁଙ୍କୁ ଯୌନଶୋଷଣ ଆଦି କ୍ଷେତ୍ରରେ ଯେପରି ସୋସିଆଲ ମିଡିଆର ଦୁରୁପଯୋଗ ହୋଇ ନପାରିବ ସେ ଦିଗରେ କଠୋର ପଦକ୍ଷେପ ନିମନ୍ତେ ନିଷ୍ପତ୍ତି ହୋଇଥିଲା ।


    ***************

    
    
    (Release ID: 1550986) Visitor Counter : 16