      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଦିଲ୍ଲୀ ଚିଡ଼ିଆଘରଠାରେ ବନ୍ୟପ୍ରାଣୀ ସପ୍ତାହ ସମାରୋହ ଉଦ୍‌ଯାପିତ
      • ପର୍ଯ୍ୟାବରଣ ସହ ସଂପର୍କ ସହଯୋଗ ଭିତ୍ତିରେ ହେବା ଆବଶ୍ୟକ: ଡକ୍ଟର ମହେଶ ଶର୍ମା

      Posted On: 08 OCT 2018 3:32PM by PIB Bhubaneshwar

    ବନ୍ୟପ୍ରାଣୀ ତଥା ପର୍ଯ୍ୟାବରଣର ସୁରକ୍ଷାରେ ଶିଶୁମାନଙ୍କ ଗୁରୁତ୍ୱପୂର୍ଣ୍ଣ ଭୂମିକା ରହିଛି ଏବଂ ସେମାନେ ଏଥିରେ ସହଯୋଗ କରିବା ଆବଶ୍ୟକ ବୋଲି କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଡକ୍ଟର ମହେଶ ଶର୍ମା ମତ ପୋଷଣ କରିଛନ୍ତି । ଦିଲ୍ଲୀର ଜାତୀୟ ପ୍ରାଣୀ ଉଦ୍ୟାନ ପରିସରରେ ଆୟୋଜିତ ବନ୍ୟପ୍ରାଣୀ ସପ୍ତାହର ଉଦଯାପନୀ ସମାରୋହରେ ଯୋଗଦେଇ ଡକ୍ଟର ଶର୍ମା କହିଲେ ଯେ ପରିବେଶ ସହ ମଣିଷ ସମାଜର ସହଯୋଗ ଭିତ୍ତିକ ସଂପର୍କ ରକ୍ଷା କରାଯିବା ଆବଶ୍ୟକ । ଏହି କାର୍ଯ୍ୟକ୍ରମରେ ଦିଲ୍ଲୀର ବିଭିନ୍ନ ବିଦ୍ୟାଳୟର ଛାତ୍ରଛାତ୍ରୀମାନଙ୍କ ଉଦ୍‌ବୋଧନ ଦେଇ ଡକ୍ଟର ଶର୍ମା କହିଲେ ଯେ ପର୍ଯ୍ୟାବରଣ ଏବଂ ବନ୍ୟପ୍ରାଣୀଙ୍କ ସୁରକ୍ଷା ସକାଶେ କୋମଳମତି ଶିଶୁମାନଙ୍କ ମନରେ ପ୍ରକୃତି ଓ ଜୈବମଣ୍ଡଳର ସୁରକ୍ଷା ସଂପର୍କରେ ସକାରାତ୍ମକ ମନୋଭାବ ସୃଷ୍ଟି କରାଯିବା ଆବଶ୍ୟକ । ଏହା ଦ୍ୱାରା ସେମାନଙ୍କର ବନ୍ୟପ୍ରାଣୀମାନଙ୍କ ସୁରକ୍ଷା ପ୍ରତି ମନରେ ସକାରାତ୍ମକ ମନୋଭାବ ସୃଷ୍ଟି ହେବ । ସଂସାରରେ କେଉଁ ପ୍ରାଣୀ କେତେ ସଂଖ୍ୟାରେ ରହିବେ ତାହା ପ୍ରକୃତି ହିଁ ସ୍ଥିର କରିଥାଏ । ଏବେ ମଣିଷ ବଣଜଙ୍ଗଲ ଉପରେ ତାର ଆକ୍ରମଣ ଚଳାଇଛି ଯାହାକି ବନ୍ୟପ୍ରାଣୀମାନଙ୍କ ଆବାସସ୍ଥଳୀ । ସାରା ବିଶ୍ୱରେ କେବଳ ଭାରତ ଗୋଟିଏ ଦେଶ ଯେଉଁଠି ନଦୀ , ବନ ଏବଂ ପଶୁପକ୍ଷୀମାନଙ୍କ ମଣିଷ ଆରାଧନା କରିଥାଏ ବୋଲି ସେ ସୂଚାଇଥିଲେ ।


    ଏହି ଅବସରରେ ଉଦ୍‌ବୋଧନ ଦେଇ ଜଙ୍ଗଲ ବିଭାଗ ମହାନିର୍ଦ୍ଦେଶକ ଡକ୍ଟର ସିଦ୍ଧାନ୍ତ ଦାସ କହିଲେ ଯେ ଜନସାଧାରଣଙ୍କ ଅଂଶଗ୍ରହଣ ବିନା କୌଣସି କାର୍ଯ୍ୟକ୍ରମ କଦାପି ସଫଳ ହୋଇପାରିବନାହିଁ । ସାରା ବିଶ୍ୱର ମୋଟ ଭୂଭାଗର ମାତ୍ର 2.5 ପ୍ରତିଶତର ଅଧିକାରୀ ଭାରତ ହୋଇଥିଲେ ସୁଦ୍ଧା ଏହା ବାଘ , ସିଂହ , ଗଣ୍ଡା ଏବଂ କୁମ୍ଭୀର ଭଳି ବନ୍ୟପ୍ରାଣୀ ଦୃଷ୍ଟିରୁ ଭାରତରେ ବିଶ୍ୱର ମୋଟ ସଂଖ୍ୟର 18 ପ୍ରତିଶତ ଏହିସବୁ ଜୀବଜନ୍ତୁ ବସବାସ କରନ୍ତି । କେବଳ ବସବାସ କରନ୍ତି ନାହିଁ ସେମାନଙ୍କ ସଂଖ୍ୟା ମଧ୍ୟ ବୃଦ୍ଧି ପାଉଛି । କେବଳ କାଗଜ କଲମରେ ସଂରକ୍ଷଣକୁ ସୀମିତ ନରଖି ବାସ୍ତବରେ ସେମାନେ ନିଜ ନିଜର ପ୍ରାକୃତିକ ଆବାସସ୍ଥଳୀରେ କିଭଳି ଭାବେ ସୁରକ୍ଷିତ ରହିପାରିବେ ତାହା ସୁନିଶ୍ଚିତ କରାଯିବା ଆବଶ୍ୟକ । ଅଧୁନା ବନ୍ୟପ୍ରାଣୀମାନଙ୍କ ଜାତୀୟ ଉଦ୍ୟାନ ଏବଂ ସେଠାରୁ ପ୍ରାଣୀ ଉଦ୍ୟାନକୁ ସେମାନଙ୍କ ସଂରକ୍ଷଣ ଲାଗି ସ୍ଥାନାନ୍ତର କରାଯାଉଥିବା ସେ ଦର୍ଶାଇଥିଲେ ।


    ପୂର୍ବରୁ ମନ୍ତ୍ରୀ ଡକ୍ଟର ଶର୍ମା ଏକା ବାୟୋ-ମେଥାନେସନ୍‌ ପ୍ଲାଣ୍ଟର ଉଦଘାଟନ କରିଥିଲେ । ଏଥିପାଇଁ ଭାବା ଆଣବିକ ଗବେଷଣା କେନ୍ଦ୍ର ଏବଂ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ମଧ୍ୟରେ ଏକ ବୁଝାମଣା ପତ୍ର ସ୍ୱାକ୍ଷରିତ ହୋଇଛି ଏବଂ ଏହି ପ୍ଲାଣ୍ଟ ତାହାର ଫଳଶ୍ରୁତି । ଏହି ପ୍ଲାଣ୍ଟର କ୍ଷମତା ଦୈନିକ 3 ମେଟ୍ରିକ୍‌ ଟନ୍‌ । ଏହି ଅବସରରେ ମନ୍ତ୍ରୀ ଡକ୍ଟର ଶର୍ମା ଜାତୀୟ ପ୍ରାଣୀ ଉଦ୍ୟାନଠାରେ କେତେକ ଚାରା ରୋପଣ କରିଥିଲେ ଏବଂ ଶିଶୁମାନଙ୍କ ସହ ମିଶି ସ୍ୱଚ୍ଛ ଭାରତ ଅଭିଯାନ କାର୍ଯ୍ୟକ୍ରମରେ ଅଂଶଗ୍ରହଣ କରିଥିଲେ ।


    ପ୍ରତିବର୍ଷ ଅକ୍ଟୋବର 2 ତାରିଖ ଠାରୁ ଦେଶରେ ବନ୍ୟପ୍ରାଣୀ ସପ୍ତାହ ପାଳନ କରାଯାଇଥାଏ । 1952 ମସିହା ଠାରୁ ଏହା ପାଳନ କରାଯାଇଆସୁଛି ।


    ଏହି କାର୍ଯ୍ୟକ୍ରମରେ ଅତିରିକ୍ତ ମହାନିର୍ଦ୍ଦେଶକ (ଜଙ୍ଗଲ) ଶ୍ରୀ ଏମ ଏସ ନେଗୀ , ଅତିରିକ୍ତ ମହାନିର୍ଦ୍ଦେଶକ (ଜଙ୍ଗଲ) ଶ୍ରୀ ସୈବାଳ ଦାସଗୁପ୍ତା , ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟର ଇନ୍ସପେକ୍ଟର ଜେନେରାଲ (ବନ୍ୟପ୍ରାଣୀ) ଶ୍ରୀ ସୌମିତ୍ର ଦାସଗୁପ୍ତା , ଜାତୀୟ ପ୍ରାଣୀ ଉଦ୍ୟାନ , ନୂଆ ଦିଲ୍ଲୀର ନିର୍ଦ୍ଦେଶକ ସୁଶ୍ରୀ ରେଣୁ ସିଂ ତଥା ଜାତୀୟ ବ୍ୟାଘ୍ର ସଂରକ୍ଷଣ ପ୍ରାଧିକରଣର ବହୁ ବରିଷ୍ଠ ଅଧିକାରୀ ତଥା କର୍ମଚାରୀ ଯୋଗ ଦେଇଥିଲେ ।


    *****************

    
    
    (Release ID: 1549028) Visitor Counter : 33