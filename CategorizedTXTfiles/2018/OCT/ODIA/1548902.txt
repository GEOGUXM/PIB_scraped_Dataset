      ଉପରାଷ୍ଟ୍ରପତିଙ୍କ ସଚିବାଳୟ

      ଜୀବନଶୈଳୀ ଜନିତ ରୋଗ ସମ୍ବନ୍ଧରେ ସଚେତନତା ସୃଷ୍ଟି କରାଯାଉ: ଉପ ରାଷ୍ଟ୍ରପତି
      • ରୋଗନିରୋଧି ସ୍ୱାସ୍ଥ୍ୟ ରକ୍ଷାକୁ ବୃଦ୍ଧି କରାଯାଉ
      • କୃଷିକୁ ଅନିବାର୍ଯ୍ୟ ଭାବେ ଲାଭପ୍ରଦ କରାଯାଉ
      • ସ୍ୱର୍ଣ୍ଣ ଭାରତ ଟ୍ରଷ୍ଟରେ ଚିକିତ୍ସା ଶିବିରର ଉଦଘାଟନ କଲେ
      Posted On: 07 OCT 2018 2:53PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଚିକିତ୍ସକମାନଙ୍କୁ ଜୀବନଶୈଳୀ ଜନିତ ରୋଗ ଦ୍ୱାରା ସୃଷ୍ଟି ହେଉଥିବା ବିପଦ ସମ୍ବନ୍ଧରେ ଜନସାଧାରଣଙ୍କ ମଧ୍ୟରେ ସଚେତନତା ସୃଷ୍ଟି କରିବା ପାଇଁ ଅପିଲ କରିଛନ୍ତି ଏବଂ ସୁସ୍ଥ ଜୀବନକୁ ବୃଦ୍ଧି କରିବାର ଆବଶ୍ୟକତା ଉପରେ ଜୋର ଦେଇଛନ୍ତି ।


    ଏସିଆନ ଇନଷ୍ଟିଚ୍ୟୁଟ ଅଫ ଗାଷ୍ଟ୍ରୋଏଣ୍ଟ୍ରୋଲୋଜି ଏବଂ ସ୍ୱର୍ଣ୍ଣ ଭାରତ ଟ୍ରଷ୍ଟ ( SBT ) ଦ୍ୱାରା ହାଇଦ୍ରାବାଦର ଏସବିଟି ପରିସରରେ ଆୟୋଜିତ ନିଃଶୁଳ୍କ ଚିକିତ୍ସା ଶିବିରର ଉଦଘାଟନ କରି ସେ ଜୋର ଦେଇ କହିଲେ ଯେ ଜନସାଧାରଣଙ୍କୁ ଅନିବାର୍ଯ୍ୟ ଭାବେ ସେମାନଙ୍କ ସ୍ୱାସ୍ଥ୍ୟ ତଥା କଲ୍ୟାଣ ଦିଗରେ ଅଧିକ ଧ୍ୟାନ ଦେବାରେ ପ୍ରୋତ୍ସାହିତ କରିବା ଆବଶ୍ୟକ କାରଣ ଉପଚାରଠାରୁ ସୁରକ୍ଷା ଅଧିକ ମହତ୍ୱପୂର୍ଣ୍ଣ । ସେ କହିଲେ ଯେ ଏକ ସୁସ୍ଥ ରାଷ୍ଟ୍ର ଏକ ସମୃଦ୍ଧ ରାଷ୍ଟ୍ରରେ ପରିଣତ ହୋଇପାରେ । ମାତ୍ର ଏହା ଜରୁରୀ ନୁହେଁ ଯେ ଏକ ସମୃଦ୍ଧ ରାଷ୍ଟ୍ର ସୁସ୍ଥ ରାଷ୍ଟ୍ରରେ ପରିଣତ ହେବ । ସେ କହିଲେ ଯେ ଯଦି ଜନ ସାଧାରଣ ସୁସ୍ଥ ହେବେ ତେବେ ସ୍ୱାଭାବିକ ଭାବେ ସ୍ୱାସ୍ଥ୍ୟ ରକ୍ଷା କ୍ଷେତ୍ରରେ ଖର୍ଚ୍ଚ ହ୍ରାସ ପାଇବ ।


    ଗ୍ରାମୀଣ କ୍ଷେତ୍ରରେ ପର୍ଯ୍ୟାପ୍ତ ଚିକିତ୍ସା ସେବା କମ ଥିବା ଉପରେ କ୍ଷୋଭ ପ୍ରକାଶ କରି ସେ ଗ୍ରାମୀଣ କ୍ଷେତ୍ରରେ 5 କୋଟି ପରିବାରକୁ ତଥା ସହର କ୍ଷେତ୍ରରେ 2.5 କୋଟି ପରିବାରକୁ ସ୍ୱାସ୍ଥ୍ୟ ବୀମା ଉପଲବ୍ଧ କରାଇବା ନେଇ ବୀମା କଭର ଉପଲବ୍ଧ କରାଇବା ପାଇଁ ଆୟୁଷ୍ମାନ ଭାରତ ପ୍ରାରମ୍ଭ କରିବା ପାଇଁ କେନ୍ଦ୍ର ସରକାରଙ୍କୁ ପ୍ରଶଂସା କରିଥିଲେ । ଏହି ଯୋଜନା ପ୍ରତି ବର୍ଷ ପ୍ରତି ପରିବାରକୁ 5 ଲକ୍ଷ ଟଙ୍କା ପର୍ଯ୍ୟନ୍ତ ବୀମା ଉପଲବ୍ଧ କରାଇବ । ସେ ପ୍ରତି 5 ହଜାର ଜନସଂଖ୍ୟା ପାଇଁ ଏକ ପ୍ରାଥମିକ ଚିକିତ୍ସା କେନ୍ଦ୍ର ସ୍ଥାପିତ କରିବା ତଥା ଏହି ସଂଖ୍ୟାକୁ ଦେଢ଼ ଲକ୍ଷ ପର୍ଯ୍ୟନ୍ତ ବଢ଼ାଇବାର ଯୋଜନା ପାଇଁ ସରକାରଙ୍କୁ ଅଭିନନ୍ଦନ ଜଣାଇଛନ୍ତି ।


    ଉପ ରାଷ୍ଟ୍ରପତି ଏସବିଟିରେ ନିଃଶୁଳ୍କ ଚିକିତ୍ସା ଶିବିର ଆୟୋଜିତ କରିବା ପାଇଁ ବିଖ୍ୟାତ ଗାଷ୍ଟ୍ରୋଏଣ୍ଟ୍ରୋଲୋଜିଷ୍ଟ ଏବଂ ଏସିଆନ ଇନଷ୍ଟିଚ୍ୟୁଟ ଅଫ ଗାଷ୍ଟ୍ରୋଏଣ୍ଟ୍ରୋଲୋଜର ଅଧ୍ୟକ୍ଷ ଡଃ ଡି ନାଗେଶ୍ୱର ରେଡ୍ଡୀଙ୍କର ପ୍ରଶଂସା କରିଥିଲେ । ସେ ଡାଃ ରେଡ୍ଡିଙ୍କର ସେବା ଭାବନାର ମଧ୍ୟ ପ୍ରଶଂସା କରିଥିଲେ ଏବଂ କହିଥିଲେ ଯେ ପ୍ରତ୍ୟେକ ପେଶାଦାର ସ୍ୱାସ୍ଥ୍ୟ ଚିକିତ୍ସକଙ୍କ ମଧ୍ୟରେ ଏହିପରି ଗୁଣ ନିଶ୍ଚିତ ଭାବେ ରହିବା ଆବଶ୍ୟକ । ପରେ ‘ ରିଥୁ ନେସ୍ଥମ ’ ପୁରସ୍କାର ବିତରଣ କରିବା ପରେ ଉପ ରାଷ୍ଟ୍ରପତି ସତର୍କ କରାଇଥିଲେ ଯେ ଯଦି କୃଷିକୁ ଲାଭଦାୟକ ଏବଂ ବ୍ୟବହାରିକ କରାଯିବ ନାହିଁ ତେବେ କୃଷକମାନେ ଚାଷ କାମ ଛାଡି ଦେବାର ଭୟ ରହିଛି । ସେ କହିଲେ ଯେ କେବଳ ଉତ୍ପାଦକତା ବଢ଼ାଇବା ଉପରେ ନୁହେଁ , ଇନପୁଟ ନିବେଶକୁ କମ କରିବା ଉପରେ ମଧ୍ୟ ଜୋର ଦିଆଯିବାର ଆବଶ୍ୟକତା ରହିଛି । ସାର , କୀଟନାଶକ , ବିଦ୍ୟୁତ ଏବଂ ଜଳର ଅନାଧୁନିଆ ଉପଯୋଗ ଉପରେ ମଧ୍ୟ ଅଙ୍କୁଶ ଳଗାଯିବାର ଆବଶ୍ୟକତା ରହିଛି ।


    କୃଷିକୁ ଲାଭଦାୟକ କରିବା ପାଇଁ ରାଷ୍ଟ୍ରୀୟ ପରାମର୍ଶର ସଂଚାଳନ ପାଇଁ ସେମାନଙ୍କ ଦ୍ୱାରା ଉଠାଯାଇଥିବା ପଦକ୍ଷେପ ସମ୍ବନ୍ଧରେ ଉଲ୍ଲେଖ କରି ଉପ ରାଷ୍ଟ୍ରପତି କହିଲେ ଯେ ବୈଜ୍ଞାନିକମାନଙ୍କୁ ଏହା ନିଶ୍ଚିତ କରିବା ଆବଶ୍ୟକ ଯେ ଅନୁସନ୍ଧାନର ପରିଣାମ (ପ୍ରୟୋଗଶାଳାରୁ ଜମି ପର୍ଯ୍ୟନ୍ତ) ସିଧା କୃଷକମାନଙ୍କ ପାଖରେ ପହଂଚିବ ।


    ଏହା ଦେଖି ଯେ ବଖ୍ୟାତ କୃଷି ବୈଜ୍ଞାନିକ ଶ୍ରୀ ସୁବାଷ ପାଲେକରଙ୍କ ଦ୍ୱାରା ପରିବର୍ତ୍ତିତ ଶୂନ୍ୟ ବଜେଟ ପ୍ରାକୃତିକ କୃଷି ଲାଭଦାୟକ ସାବ୍ୟସ୍ତ ହୋଇଛି , ଉପ ରାଷ୍ଟ୍ରପତି କହିଲେ ଯେ ଏହା ନିବେଶରେ ହ୍ରାସ ଆଣିବା ତଥା କୃଷକମାନଙ୍କୁ ଏକ ସ୍ଥାୟୀ ଆୟ ଉପଲବ୍ଧ କରାଇବାରେ ସହାୟକ ହେବ । ଏହା କୀଟନାଶକର ଖରାପ ପ୍ରଭାବରୁ ମଧ୍ୟ ଉପଭୋକ୍ତାମାନଙ୍କୁ ରକ୍ଷା କରିବ । ସେ କହିଲେ ଯେ ବାସ୍ତବରେ ଅଳ୍ପ କୃଷି ତୁଳନାରେ ପ୍ରାକୃତିକ ଚାଷ ପାଇଁ କେବଳ 10 ପ୍ରତିଶତ ଜଳ ଏବଂ ବିଦ୍ୟୁତ ଆବଶ୍ୟକ ହେବ ।


    ଉପ ରାଷ୍ଟ୍ରପତି କୃଷକମାନଙ୍କ ଆୟ ବୃଦ୍ଧି କରିବା ପାଇଁ ସମ୍ବନ୍ଧିତ କାର୍ଯ୍ୟକଳାପକୁ ଅଧିକ ବିବିଧକୃତ କରିବା ପାଇଁ କୃଷକମାନଙ୍କ ମଧ୍ୟରେ ସଚେତନତା ସୃଷ୍ଟି କରିବାର ଆବଶ୍ୟକତା ଉପରେ ମଧ୍ୟ ଜୋର ଦେଇଥିଲେ । ସେ କହିଲେ ଯେ ଅଧ୍ୟୟନରୁ ଏହା ଜଣାପଡିଛି ଯେ ସେହି କୃଷକମାନେ ଆତ୍ମହତ୍ୟା କରିନାହାନ୍ତି ଯେଉଁମାନେ କୁକୁଡା , ଗୋ ପାଳନ ଏବଂ ମାଛ ଚାଷ ପରି ସମ୍ବନ୍ଧିତ ଗତିବିଧିକୁ ଆହୁରି ଅଧିକ ବିବିଧ କରିଛନ୍ତି ।


    ବିବିଧ ଫସଲ ଚାଷ ପାଇଁ ଏମଏସପି ବୃଦ୍ଧି କରିବା ତଥା ମୂର୍ତ୍ତିକା ସ୍ୱାସ୍ଥ୍ୟ କାର୍ଡ ଏବଂ ପ୍ରଧାନମନ୍ତ୍ରୀ କୃଷି ସିଞ୍ଚାଇ ଯୋଜନା ଭଳି କୃଷି କଲ୍ୟାଣ ଯୋଜନାଗୁଡ଼ିକର ଆରମ୍ଭ କରିବା ପାଇଁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ପ୍ରଶଂସା କରି ଉପ ରାଷ୍ଟ୍ରପତି ଘରୋଇ କ୍ଷେତ୍ରକୁ ମଧ୍ୟ କୃଷିରେ ନିବେଶ ବୃଦ୍ଧି କରିବା ପାଇଁ ଅପିଲ କରିଥିଲେ । ଏହିପରି ସଂସଦ , ପ୍ରେସ ଏବଂ ନୀତି ଆୟୋଗକୁ ମଧ୍ୟ କୃଷିକୁ ଶୀର୍ଷ ପ୍ରାଥମିକତା ପ୍ରଦାନ କରିବା ଆବଶ୍ୟକ ।


    ଉପ ରାଷ୍ଟ୍ରପତି କହିଲେ ଯେ ବୈଜ୍ଞାନିକ , କୃଷି ଅନୁସନ୍ଧାନ କେନ୍ଦ୍ର ଏବଂ କୃଷି ବିଜ୍ଞାନ କେନ୍ଦ୍ରମାନଙ୍କୁ ଅନିବାର୍ଯ୍ୟ ଭାବେ କୃଷିକୁ ସ୍ଥାୟୀ ଏବଂ ଲାଭଦାୟକ କରିବା ପାଇଁ ଦୃଢ଼ ପ୍ରୟାସ କରିବା ଆବଶ୍ୟକ ।


    ଏହି ଅବସରରେ ଆନ୍ଧ୍ରପ୍ରଦେଶର ପୂର୍ବ ସ୍ୱାସ୍ଥ୍ୟ ଏବଂ ଚିକିତ୍ସା ଓ ଶିକ୍ଷା ମନ୍ତ୍ରୀ ଡଃ କମିନେନୀ ଶ୍ରୀନିବାସ , ବିଖ୍ୟାତ ଗାଷ୍ଟ୍ରୋଏଣ୍ଟ୍ରୋଲୋଜିଷ୍ଟ ତଥା ଏସିଆନ ଇନଷ୍ଟିଚ୍ୟୁଟ ଅଫ ଗାଷ୍ଟ୍ରୋଏଣ୍ଟ୍ରୋଲୋଜିର ଅଧ୍ୟକ୍ଷ ଡଃ ଡି ନାଗେଶ୍ୱର ରେଡ୍ଡି ଏବଂ ଅନ୍ୟ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    *****************

    
    
    (Release ID: 1548902) Visitor Counter : 25