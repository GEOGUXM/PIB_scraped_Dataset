      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତରୁ ଖାଦ୍ୟ ପଦାର୍ଥ କ୍ରୟ କରିବେ ପଶ୍ଚିମ ୟୁରୋପ କମ୍ପାନୀ
      Posted On: 08 OCT 2018 3:10PM by PIB Bhubaneshwar


    ୟୁରୋପର ସୁପରମାର୍କେଟ ଚେନ ଏବଂ ପ୍ରକ୍ରିୟାକୃତ ଖାଦ୍ୟ ପଦାର୍ଥର ଶୀର୍ଷ ନିର୍ମାତା କମ୍ପାନୀ ‘ ଇଣ୍ଡସଫୁଡ-2 ଏହାର ଖାଦ୍ୟ ଓ ପେୟ ପଦାର୍ଥ ( F&B ) ସମ୍ବନ୍ଧିତ ଆବଶ୍ୟକତା ଭାରତଠାରୁ ପୁରା କରିବ । ରପ୍ତାନୀ କେନ୍ଦ୍ରିତ ବାର୍ଷିକ ବ୍ୟବସାୟିକ ମେଳା ‘ ଇଣ୍ଡସଫୁଡ-2 ’ ର ଆୟୋଜନ ଭାରତୀୟ ବ୍ୟବସାୟିକ ସମ୍ବର୍ନ୍ଧନ ପରିଷଦ ( TPCI ) ଦ୍ୱାରା ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟର ବାଣିଜ୍ୟ ବିଭାଗ ସହଯୋଗ ଦ୍ୱାରା କରାଯିବ ।


    ଦ୍ୱିପାକ୍ଷିକ ସହଯୋଗ ସହିତ ଭାରତ ଏବଂ ସ୍ପେନର ଡାଏରୀ ସେକ୍ଟରର ସମ୍ବର୍ଦ୍ଧନ ପାଇଁ ଟିପିସିଆଇ ଏବଂ ଏଫଆଇବି (ସ୍ପେନ ଖାଦ୍ୟ ଏବଂ ପେୟ ପଦାର୍ଥ ପ୍ରାଦ୍ୟୋଗିକୀ ସଂଘ)ର ଆନ୍ତର୍ଜାତିକ ନିର୍ଦ୍ଦେଶକ ସୁଶ୍ରୀ ମାରିଆ କୌରିଲାଙ୍କ ସହିତ ଏ ସମ୍ବନ୍ଧରେ ଚର୍ଚ୍ଚା କରାଯାଇଛି । ସୁଶ୍ରୀ ମାରିଆ ଭାରତରୁ କଞ୍ଚା ଖାଦ୍ୟ ପଦାର୍ଥ ସମ୍ବନ୍ଧୀୟ ଏହାର ଆବଶ୍ୟକତାକୁ ପୂରଣ କରିବା ପାଇଁ ‘ ଇଣ୍ଡସଫୁଡ-2 ’ ସମୟରେ ଏହାର ଏକ ପ୍ରତିନିଧି ମଣ୍ଡଳ ଭାରତ ପଠାଇବାରେ ଅନେକ ଆଗ୍ରହ ପ୍ରକାଶ କରିଛନ୍ତି । ସ୍ପେନର ଉତ୍ତର କ୍ଷେତ୍ରରେ ଦୁଗ୍ଧ ପ୍ରମୁଖ ଭୂମିକା ଗ୍ରହଣ କରିଥାଏ କାରଣ ଏହା ହେଉଛି ମୁଖ୍ୟ କୃଷି ଜନିତ ଉତ୍ପାଦନ । ଡାଏରୀ ଉଦ୍ୟୋଗ ସ୍ପେନର ଖାଦ୍ୟ ଏବଂ ପେୟ ପଦାର୍ଥ କ୍ଷେତ୍ରର ସଫଳ ମୂଲ୍ୟବର୍ଦ୍ଧନରେ ଶତକଡା 9 ପ୍ରତିଶତର ଯୋଗଦାନ କରିଥାଏ ।


    ଇଣ୍ଡସଫୁଡ ହେଉଛି ଏକ ବ୍ୟବସାୟିକ ମେଳା ଯାହାର ଦ୍ୱିତୀୟ ସଂସ୍କରଣ 2019 ଜାନୁଆରୀ 14-15 ମଧ୍ୟରେ ଗ୍ରେଟର ନୋଏଡା (ଏନସିଆର-ଦିଲ୍ଲୀ)ରେ ଆୟୋଜିତ କରାଯିବ । ଏହି ମେଳାରେ ଭାରତର ସର୍ବୋତ୍ତମ ଖାଦ୍ୟ ଓ ପେୟ ପଦାର୍ଥ ଏବଂ କୃଷି ଉତ୍ପାଦ ସମ୍ବନ୍ଧରେ ବୈଶ୍ୱିକ କ୍ରେତାମାନଙ୍କୁ ସୂଚନା ପ୍ରଦାନ କରାଯିବ । ଏମାନଙ୍କ ମଧ୍ୟରୁ ଅଧିକାଂଶ ବୈଶ୍ୱିକ କ୍ରେତା ‘ ଇଣ୍ଡସଫୁଡ-2 ’ ରେ ଭାଗ ନେବା ପାଇଁ ସେମାନଙ୍କର ପ୍ରତିବଦ୍ଧତା ପୂର୍ବରୁ ପ୍ରକାଶ କରିଛନ୍ତି । ଏହି ବୈଶ୍ୱିକ କ୍ରେତା B2B (କାରବାରକାରୀଙ୍କ ମଧ୍ୟରେ) ବୈଠକ କରିବା ସହିତ ଭାରତର ଖାଦ୍ୟ ପଦାର୍ଥ ଆପୂର୍ତ୍ତିକର୍ତ୍ତାମାନଙ୍କ ସହିତ କାରବାର ଗଠବନ୍ଧନ କରିବାର ପ୍ରସ୍ତୁତିରେ ଲାଗି ପଡିଛନ୍ତି । ଏଥିରେ ବିଭିନ୍ନ ବ୍ରାଣ୍ଡ ଏବଂ ଘରୋଇ ଲେବୁଲ ବାଲା ଉତ୍ପାଦମାନଙ୍କ ସହିତ ସେହି କଞ୍ଚାମାଲର ବ୍ୟାପକ କ୍ରୟରେ ମଧ୍ୟ ରୁଚି ବଢ଼ିବ ଏବଂ ଭାରତ ଏହାକୁ ସମଗ୍ର ବିଶ୍ୱରେ ପ୍ରଦର୍ଶିତ କରିପାରିବ ।


    ‘ ଇଣ୍ଡସଫୁଡ-2019 ’ ରେ ଏହିପରି ଅନେକ ବିଦେଶୀ ସରକାରୀ ପ୍ରତିନିଧି ମଣ୍ଡଳ ଏବଂ ବଡ ବିଦେଶୀ କମ୍ପାନୀମାନଙ୍କର ପ୍ରତିନିଧି ମଣ୍ଡଳ ଭାଗ ନେବେ , ଯେଉଁମାନେ କି ସେମାନଙ୍କ ଦେଶରେ ଖାଦ୍ୟ ସୁରକ୍ଷା ସୁନିଶ୍ଚିତ କରିବା ଅଥବା ସେମାନଙ୍କର ବଡ ବଡ ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗର ଆପୂର୍ତ୍ତି ପାଇଁ ନିବେଶ କିମ୍ବା ଦୀର୍ଘକାଳୀନ କ୍ରୟ ବୁଝାମଣା ଜରିଆରେ ଖାଦ୍ୟ ପଦାର୍ଥର ରଣନୈତିକ କାରବାର କରିଥାନ୍ତି ।


    ‘ ଇଣ୍ଡସଫୁଡ-1 ’ ବର୍ଷ 2018ର ପ୍ରାରମ୍ଭରେ ଆୟୋଜିତ କରାଯାଇଥିଲା ଏବଂ ଏହାକୁ ଚମକ୍ରାର ସଫଳତା ମିଳିଥିଲା । ‘ ଇଣ୍ଡସଫୁଡ-1 ’ ରେ 43ଟି ଦେଶର ଆନ୍ତର୍ଜାତିକ କ୍ରେତାଙ୍କ ସହିତ ଖାଦ୍ୟ ଏବଂ ପେୟ ପଦାର୍ଥ ଉଦ୍ୟୋଗର 12 ଶ୍ରେଣୀ ଅନ୍ତର୍ଗତ 320ଟି ଭାରତୀୟ ରପ୍ତାନିକାରୀ ଭାଗ ନେଇଥିଲେ । ‘ ଇଣ୍ଡସଫୁଡ-1 ’ ରେ 650 ମିଲିଅନ ଡଲାର ବ୍ୟବସାୟ ହେବାର ଅନୁମାନ ରହିଛି । ‘ ଇଣ୍ଡସଫୁଡ-2 ’ ରେ ପାଖାପାଖି 50ଟି ଦେଶର 600ରୁ ଅଧିକ ବୈଶ୍ୱିକ କ୍ରେତା ଭାଗନେବାର ଆଶା ରହିଛି ।


    ***************

    
    
    (Release ID: 1549022) Visitor Counter : 16