      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଟୋକିଓ ‘ମେକ ଇନ ଇଣ୍ଡିଆ’ ଆଲୋଚନାଚକ୍ରରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 29 OCT 2018 7:01PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଟୋକିଓରେ ଅନୁଷ୍ଠିତ ‘ ମେକ ଇନ ଇଣ୍ଡିଆ: ଆଫ୍ରିକାରେ ଭାରତ-ଜାପାନ ଭାଗୀଦାରୀତା ଓ ଡିଜିଟାଲ ଭାଗୀଦାରୀତା ’ ଶୀର୍ଷକ ଆଲୋଚନାଚକ୍ରକୁ ସମ୍ବୋଧିତ କରିଥିଲେ ।


    ପ୍ରଧାନମନ୍ତ୍ରୀ ବର୍ଣ୍ଣନା କରିଥିଲେ ଯେ କିପରି ଭାବେ କେନ୍ଦ୍ର ସରକାର ବ୍ୟବସାୟ କରିବାର ସହଜତା ଏବଂ ନାଗରିକମାନଙ୍କ ଜୀବନ ଧାରଣ ସହଜତାରେ ଉନ୍ନତି ଆଣିବା ପାଇଁ ଧ୍ୟାନ କେନ୍ଦ୍ରୀଭୂତ କରୁଛନ୍ତି । ଭାରତରେ ଜାପାନ କମ୍ପାନୀମାନେ ବହୁ ସଂଖ୍ୟାରେ ଉପସ୍ଥିତ ଥିବାରୁ ସେ ଖୁସି ବ୍ୟକ୍ତ କରିଥିଲେ । ଭାରତର ଅନେକ ଗୁରୁତ୍ୱପୂର୍ଣ୍ଣ ଶିଳ୍ପ ପ୍ରକଳ୍ପରେ ଜାପାନ ଅଂଶୀଦାର ଥିବା ପ୍ରକାଶ କରି , ପ୍ରଧାନମନ୍ତ୍ରୀ ଗତ 4 ବର୍ଷ ମଧ୍ୟରେ ଭାରତର ଅର୍ଥନୈତିକ ପ୍ରଦର୍ଶନର ସାମର୍ଥ୍ୟ ସମ୍ବନ୍ଧରେ ବର୍ଣ୍ଣନା କରିଥିଲେ । ସେ କହିଲେ ଯେ ସମ୍ପ୍ରତି ଭାରତ ହେଉଛି ଦ୍ରୂତ ଗତିରେ ଆଗକୁ ବଢ଼ୁଥିବା ଅର୍ଥବ୍ୟବସ୍ଥା । ସେ ଅଣସଂଗଠିତରୁ ସଂଗଠିତ ଅର୍ଥବ୍ୟବସ୍ଥାକୁ ଗତି , ଡିଜିଟାଲ କାରବାର ଏବଂ ଜିଏସଟି ସମେତ ଭାରତୀୟ ଅର୍ଥନୀତିର ଅନ୍ୟାନ୍ୟ ପ୍ରମୁଖ ଦିଗ ସମ୍ବନ୍ଧରେ ଆଲୋକପାତ କରିଥିଲେ ।


    ପ୍ରଧାନମନ୍ତ୍ରୀ କହିଲେ ଯେ ଭାରତର ଆଗକୁ ବଢ଼ୁଥିବା ଅର୍ଥବ୍ୟବସ୍ଥା , ଦ୍ରୂତଗତିରେ ବୃଦ୍ଧି ପାଉଥିବା ମଧ୍ୟବିତ୍ତ ବର୍ଗ ଏବଂ ଯୁବ ଜନସଂଖ୍ୟା ଜାପାନର ନିବେଶକମାନଙ୍କୁ ଅନେକ ନୂତନ ସୁଯୋଗ ପ୍ରଦାନ କରିଥା ’ ନ୍ତି । ଏ ପ୍ରସଙ୍ଗରେ ସେ ଅନ୍ୟାନ୍ୟ କ୍ଷେତ୍ରମାନଙ୍କ ମଧ୍ୟରେ କମ ଖର୍ଚ୍ଚରେ ନିର୍ମାଣ , ଆଇଟି ଶିଳ୍ପ ଏବଂ ଇଲେକ୍ଟ୍ରୋନିକ ମୋବିଲିଟି ସମ୍ବନ୍ଧରେ ପ୍ରକାଶ କରିଥିଲେ ।


    ଭାରତ ଓ ଜାପାନ ମଧ୍ୟରେ ଆଦାନ ପ୍ରଦାନ ହେଉଥିବା ମୂଲ୍ୟବୋଧ ସମ୍ବନ୍ଧରେ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ । ସେ କହିଲେ ଯେ ଉଭୟ ଦେଶ ଭାରତ ପ୍ରଶାନ୍ତ ମହାସାଗରୀୟ ଅଞ୍ଚଳ , ଦକ୍ଷିଣ ଏସିଆ ଓ ଆଫ୍ରିକା ସମେତ ବିଶ୍ୱର ଅନ୍ୟାନ୍ୟ ଭାଗରେ ଉନ୍ନତ ଓ ଶକ୍ତିଶାଳୀ ବିକାଶ ଭାଗୀଦାରୀତାକୁ ବୃଦ୍ଧି କରିବେ ।


    ************

    
    
    (Release ID: 1551167) Visitor Counter : 16