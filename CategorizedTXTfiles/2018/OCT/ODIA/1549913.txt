      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଦେଶରେ ପ୍ରମୁଖ ଫସଲର ଉତ୍ପାଦନରେ ମହିଳାଙ୍କ ଅଂଶଗ୍ରହଣ 75 ପ୍ରତିଶତ : ଶ୍ରୀ ରାଧା ମୋହନ ସିଂହ
      • ‘2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବା ନେଇ ଥିବା ଲକ୍ଷ୍ୟକୁ ହାସଲ କରିବାରେ ମହିଳାଙ୍କ ଭୂମିକାକୁ ବିଶେଷ ଗୁରୁତ୍ୱ ପ୍ରଦାନ କରାଯାଉଛି’

      Posted On: 15 OCT 2018 8:55PM by PIB Bhubaneshwar

    ସରକାର ମହିଳାମାନଙ୍କୁ କୃଷିର ମୁଖ୍ୟଧାରାକୁ ଆଣିବା ଉ ଦ୍ଦେ ଶ୍ୟରେ ମହିଳାମାନଙ୍କର ବିକାଶ ସମ୍ବନ୍ଧିତ ବିଭିନ୍ନ ଯୋଜନା , କାର୍ଯ୍ୟକ୍ରମ ଓ ଉନ୍ନତି ପାଇଁ ବଜେଟରେ 30%ରୁ ଅଧିକ ଧନରାଶି ଆବଂଟନ କରିଛନ୍ତି । ‘ ମହିଳା କିଷାନ ଦିବସ ’ ସମାରୋହରେ ଆଜି କେନ୍ଦ୍ର କୃଷି ଏବଂ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧା ମୋହନ ସିଂହ ଏହା କହିଛନ୍ତି , ଭାରତରେ ପ୍ରାୟ 18 ପ୍ରତିଶତ କୃଷକ ପରିବାରକୁ ମହିଳାମାନେ ହିଁ ଚଳାଇ ଥାଆନ୍ତି ଅବା ତାହାର ନେତୃତ୍ୱ ନେଇଥାନ୍ତି ବୋଲି ଶ୍ରୀ ସିଂହ ସୂଚନା ଦେଇଛନ୍ତି । କୃଷି କାର୍ଯ୍ୟ ସହିତ ମହିଳାମାନେ ଉଦ୍ୟାନ କୃଷି , ମାଛ ଚାଷ , ଗୋପାଳନ , ମହୁମାଛି ପାଳନ ଆଦି କାର୍ଯ୍ୟରେ ନିଜର ମହତ୍ୱପୂର୍ଣ୍ଣ ଯୋଗଦାନ ଦେଇଛନ୍ତି । ସେ କହିଥିଲେ ଯେ , ଭାରତୀୟ କୃଷି ଅନୁସନ୍ଧାନ ପରିଷଦ ( ICAR ) ଦ୍ୱାରା ନଅଟି ରାଜ୍ୟରେ କରାଯାଇଥିବା ଗବେଷଣାରୁ ଜଣାପଡିଛି ଯେ , ପ୍ରମୁଖ ଫସଲ ଉତ୍ପାଦନରେ ମହିଳାମାନଙ୍କର ଭାଗିଦାରୀ 75 ପ୍ରତିଶତ ପର୍ଯ୍ୟନ୍ତ ରହିଛି । ଉଦ୍ୟାନ କୃଷିରେ 79 ପ୍ରତିଶତ , ଫସଲ ଅମଳ ପରବ ର୍ତ୍ତୀ କାର୍ଯ୍ୟରେ 51ପ୍ରତିଶତ ଏବଂ ଏହା ବ୍ୟତୀତ ପଶୁପାଳନ ଏବଂ ମାଛ ଉତ୍ପାଦନ କ୍ଷେତ୍ରରେ ଏହା 95 ପ୍ରତିଶତ ପର୍ଯ୍ୟନ୍ତ ରହିଛି । ସେ ପୁଣି କହିଥିଲେ ଯେ , କୃଷି ସମବାୟ ଏବଂ କୃଷକ କଲ୍ୟାଣ ମନ୍ତ୍ରଣାଳୟ ଅଧିନସ୍ଥ ରାଷ୍ଟ୍ରୀୟ ଲିଙ୍ଗଗତ କୃଷି ସଂସାଧନ କେନ୍ଦ୍ର , ମହିଳାମାନଙ୍କ ପାଇଁ ଏକ ମଡେଲ ବିକଶିତ କରିଛି , ଯାହା ଦ୍ୱାରା ପୁରୁଷମାନଙ୍କ ଦ୍ୱାରା ପରିଚାଳିତ ହେଉଥିବା କାର୍ଯ୍ୟକ୍ରମ କ୍ଷେତ୍ରରେ ମାନସିକତା ଏବଂ ବ୍ୟବହାରରେ ପରିବ ର୍ତ୍ତ ନ ଅଣାଯାଇ ପାରିବ । 2017-18ରେ କୃଷି ସମବାୟ ଏବଂ କୃଷକ କଲ୍ୟାଣ ମନ୍ତ୍ରଣାଳୟର ନି ର୍ଦ୍ଦେ ଶାଳୟର ଏମଏଏନଏଜିଇ(ମ୍ୟାନେଜ) , ଇଇଆଇ , ଏସଏଏମଇଟିଆଇ(ସମିତି) ଏବଂ ଅନ୍ୟ ସଂସ୍ଥା ମା ନଙ୍କ ଦ୍ୱାରା 222ଟି କାର୍ଯ୍ୟକ୍ରମ ମାଧ୍ୟମରେ ମୋଟ 5645 ଲୋକଙ୍କୁ ତାଲିମ ପ୍ରଦାନ କରାଯାଇଛି । ଏହା ସହିତ ‘ ଆତ୍ମା ’ କାର୍ଯ୍ୟକ୍ରମ ଅଧିନରେ ବ ର୍ତ୍ତ ମାନ ସୁଦ୍ଧା 98.14ଲକ୍ଷ ମହିଳା କୃଷକଙ୍କୁ ପ୍ରଶିକ୍ଷଣ ପ୍ରଦାନ କରାଯାଇଛି ।


    ଶ୍ରୀ ସିଂହ କହିଥିଲେ , ‘ 2022 ସୁଦ୍ଧା କୃଷକଙ୍କ ଆୟ ଦ୍ୱିଗୁଣିତ କରିବା ନେଇ ଥିବା ଲକ୍ଷ୍ୟକୁ ହାସଲ କରିବା ପାଇଁ ମହିଳାଙ୍କ ଭୂମିକାକୁ ବିଶେଷ ଗୁରୁତ୍ୱ ପ୍ରଦାନ କରାଯାଉଛି ’ । ଏହାକୁ ଦୃଷ୍ଟିରେ ରଖି ଡ଼କ୍ଟର ଦଲୱାଇଙ୍କ ଅଧ୍ୟକ୍ଷତାରେ ଗଠିତ ଆନ୍ତ -ମନ୍ତ୍ରୀସ୍ତରୀୟ କମିଟି ନିଜ ରିପୋର୍ଟର ଏକ ସ୍ୱତନ୍ତ୍ର ଅଧ୍ୟାୟରେ କୃଷକଙ୍କ ଆୟ ଦୁଇଗୁଣା କରିବା ପାଇଁ ମହିଳାଙ୍କ ସଶକ୍ତି କରଣ ଉପରେ ଉଲ୍ଲେଖ କରିଛନ୍ତି । ଏହି ପ୍ରୟାସକୁ କାର୍ଯ୍ୟକାରୀ କରିବା ଦ୍ୱାରା ନିଜ ପରିବାରର ଆୟ ବୃଦ୍ଧିରେ ମହିଳାମାନେ ମହତ୍ୱପୂର୍ଣ୍ଣ ଯୋଗଦାନ ଦେଇ ପାରିବେ । ଭୁବନେଶ୍ୱର(ଓଡ଼ିଶା)ରେ ଭାରତୀୟ କୃଷି ଅନୁସନ୍ଧାନ ପରିଷଦ( ICAR ) ଅଧିନରେ ପ୍ରତିଷ୍ଠିତ କେନ୍ଦ୍ରୀୟ କୃଷିରତ ମହିଳା ସଂସ୍ଥାନ ଏ ଦିଗରେ କାର୍ଯ୍ୟ କରୁଛି ।


    ମନ୍ତ୍ରୀ କହିଲେ ଯେ , ସମବାୟ କ୍ଷେତ୍ରର ବିଭିନ୍ନ କାର୍ଯ୍ୟକ୍ରମରେ ମହିଳାଙ୍କ ଭାଗିଦାରୀକୁ ସୁନିଶ୍ଚିତ କରିବା ପାଇଁ ରାଜ୍ୟରେ ଥିବା ସମବାୟ ସମିତି ଗୁଡିକ ମାଧ୍ୟମରେ ମହିଳାମାନଙ୍କ ପାଇଁ ସମବାୟ ଶିକ୍ଷା କାର୍ଯ୍ୟକ୍ରମ ଆୟୋଜନ କରାଯାଉଛି । ବିଗତ ଦୁଇ ବର୍ଷ ମଧ୍ୟରେ ଭାରତର ରାଷ୍ଟ୍ରୀୟ ସମବାୟ ସଂଘ ( NCUI ) ଅଧିନରେ 38.78 ଲକ୍ଷ ମହିଳାଙ୍କୁ ତାଲିମ ପ୍ରଦାନ କରାଯାଇଛି । ସେହିପରି 6.07 ଲକ୍ଷ ମହିଳା , କୃଷି ବିଜ୍ଞାନ କେନ୍ଦ୍ର(କେଭିକେ) ଏବଂ 7000 ମହିଳା ଦକ୍ଷତା ବିକାଶ ତାଲିମ କାର୍ଯ୍ୟକ୍ରମ ମାଧ୍ୟମରେ ଲାଭବାନ ହୋଇଛନ୍ତି । 2016-17 ଏବଂ 2017-18 ରେ ମୋଟ 53.34 ଲକ୍ଷ ମହିଳା ଲାଭନ୍ୱିତ ହୋଇଛନ୍ତି । ସେ କହିଲେ ଯେ , ସରକାରଙ୍କର ସଂଶୋଧିତ ଆତ୍ମା ଯୋଜନାରେ ଘରୋଇ ଏବଂ ଗୋଷ୍ଠୀ ସ୍ତରରେ ଖାଦ୍ୟ ସୁରକ୍ଷାକୁ ସୁନିଶ୍ଚିତ କରିବା ପାଇଁ ଖାଦ୍ୟ ସୁରକ୍ଷା ଗୋଷ୍ଠୀ ଗଠନ କରାଯାଇଛି । ଏହା ଅଧିନରେ , ପ୍ରତ୍ୟେକ ବ୍ଲକରେ ଦୁଇଟି ମହିଳା ଖାଦ୍ୟ ସୁରକ୍ଷା ଗୋଷ୍ଠୀଙ୍କୁ ବାର୍ଷିକ 10 , 000 ଟଙ୍କା ଲେଖାଁଏ ପ୍ରଦାନ କରାଯାଉଛି । ନିଜ ଅଭିଭାଷଣର ଶେଷରେ ମନ୍ତ୍ରୀ ମହୋଦୟ , ଦେଶକୁ ଦ୍ୱିତୀୟ କୃଷି ବିପ୍ଳବ ପଥରେ ଅଗ୍ରସର କରାଇବା କ୍ଷେତ୍ରରେ ଏବଂ ପରିବ ର୍ତ୍ତି ତ ବିକାଶର ପରିଦୃଶ୍ୟରେ ପ୍ରଶଂସନୀୟ ଯୋଗଦାନ ପାଇଁ ମହିଳା କୃଷକମାନଙ୍କୁ ଶୁଭେଚ୍ଛା ଓ ଅଭିନନ୍ଦନ ଜଣାଇଥିଲେ ।


    *****************

    
    
    (Release ID: 1549913) Visitor Counter : 3