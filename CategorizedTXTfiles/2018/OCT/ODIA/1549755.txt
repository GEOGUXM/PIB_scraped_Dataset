      ରାଷ୍ଟ୍ରପତିଙ୍କ ସଚିବାଳୟ

      ଭାରତୀୟ ପୁଲିସ ସେବା 2017 ବ୍ୟାଚର ଶିକ୍ଷାନବିସଙ୍କୁ ରାଷ୍ଟ୍ରପତିଙ୍କ ଉଦ୍‌ବୋଧନ
      Posted On: 12 OCT 2018 5:52PM by PIB Bhubaneshwar


    1. ମୁଁ ଆପଣମାନଙ୍କୁ ସମସ୍ତଙ୍କୁ ରାଷ୍ଟ୍ରପତି ଭବନକୁ ସ୍ୱାଗତ କରୁଛି । ଏଭଳି ଏକ ଜଟିଳ ଓ ପ୍ରତିଯୋଗୀତା ପରୀକ୍ଷାରେ ସଫଳ ହୋଇଥିବାରୁ ଏବଂ ଭାରତୀୟ ପୁଲିସ୍‌ ସେବାରେ ପ୍ରବେଶ ପାଇଁ ମୁଁ ଆପଣମାନଙ୍କୁ ସମସ୍ତଙ୍କୁ ଅଭିନନ୍ଦନ ଜ୍ଞାପନ କରୁଛି ।


    2. ମୁଁ ଦୃଢ଼ ନିଶ୍ଚିତ ଯେ ଆପଣମାନେ ସମସ୍ତେ ଆଇପିଏସ ଅଧିକାରୀ ଭାବେ କାର୍ଯ୍ୟ କରିବାର ପର୍ଯ୍ୟାପ୍ତ ଦାୟିତ୍ୱ ଯାହାକି ଆପଣମାନଙ୍କ କାନ୍ଧରେ ନ୍ୟସ୍ତ ହୋଇଛି ତାହାକୁ ଭଲ ଭାବେ ଅନୁଭବ କରିପାରୁଥିବେ । ଏହା ଏଭଳି ଏକ ସେବା ଯାହା ଆମର ଜାତୀୟ ପ୍ରଶାସନିକ ସେବାର ଏକ ଗୁରୁତ୍ୱପୂଣ୍ଣ ସ୍ତମ୍ଭ । ପୁଣି ଏହା ଏପରି ଏକ ସେବା ଯାହା ଆମର ପୁଲିସ ବଳ ଉପରେ ଜନସାଧାରଣଙ୍କ ଆସ୍ଥା ଓ ବିଶ୍ୱାସକୁ ସ୍ଥାପନ କରେ । ସାଧାରଣ ନାଗରିକମାନେ ଆପଣମାନଙ୍କୁ ଜଣେ ଏଭଳି ଅଧିକାରୀ ଦୃଷ୍ଟିରେ ଦେଖନ୍ତି ଯେଉଁମାନେ ଆଇନକୁ ସଦାସର୍ବଦା ପାଳନ କରିଥାନ୍ତି ଏବଂ ସେମାନଙ୍କୁ ନ୍ୟାୟ ପ୍ରଦାନରେ ସହାୟକ ହୋଇଥାନ୍ତି । ଏହା ସେହି ଦୃଷ୍ଟିରୁ ଏକ ବିରାଟ ଦାୟିତ୍ୱ ଏବଂ ମୁଁ ଦୃଢ଼ ନିଶ୍ଚିତ ଯେ ଆପଣମାନେ ସେହି ଦାୟିତ୍ୱକୁ ଉତ୍ତର ରୂପେ ନିର୍ବାହ କରିବେ ।


    3. ସର୍ବଭାରତୀୟ ସେବାର ସଦସ୍ୟ ଭାବେ ଆପଣମାନେ କୌଣସି ନା କୌଣସି ଏକ ରାଜ୍ୟରେ ଅବସ୍ଥାପିତ ହେବେ-କିନ୍ତୁ ଆପଣ ଜାତୀୟତାର ମନୋଭାବକୁ ପ୍ରତିନିଧିତ୍ୱ କରିବେ । ଆପଣମାନଙ୍କର ଦାୟିତ୍ୱ ହେବ ସାର୍ବଜନୀନ ଆଇନ ଓ ଗଣତାନ୍ତ୍ରିକ ମୂଲ୍ୟବୋଧକୁ ସାଧାରଣ ଲୋକଙ୍କ ହିତ ପାଇଁ ଧରିରଖିବ । ସେହି ଦୃଷ୍ଟିରୁ ବିଚାର କଲେ , ଆପଣମାନେ କେବଳ ଜନସାଧାରଣଙ୍କର ଗାର୍ଜନ ନୁହନ୍ତି , ଆପଣମାନଙ୍କ ନିଷ୍ଠା ଓ ସଚ୍ଚୋଟପଣିଆକୁ ମଧ୍ୟ ସେମାନଙ୍କ ନିକଟରେ ପ୍ରମାଣିତ କରିବାକୁ ପଡ଼ିବ । ସେହିଭଳି ଆପଣମାନେ ଆଇନର ଗରିବା ଏବଂ ଗୁରୁତ୍ୱକୁ ମଧ୍ୟ ଲୋକମାନଙ୍କ ନିକଟରେ ଉପସ୍ଥାପନ କରିବେ । ସରକାର ଆସିବ ଏବଂ ଯିବ , କିନ୍ତୁ ଆପଣମାନେ ହେଉଛନ୍ତି ଶାସନ ବ୍ୟବସ୍ଥାର କ୍ରମିକ ଧାରାର ପ୍ରତିନିଧି ଏବଂ ଆପଣମାନେ ହିଁ ସମ୍ବିଧାନକୁ ପ୍ରତିନିଧିତ୍ୱ କରିବେ ।


    4. ଜଣେ ଆଇପିଏସ ଅଧିକାରୀ ଭାବେ ଆପଣମାନେ ପର୍ଯ୍ୟାପ୍ତ ସୁଯୋଗ ଏବଂ କ୍ଷମତାର ଅଧିକାରୀ ହେବେ ଏବଂ ଏହାକୁ ସାଧର ରୂପେ ବ୍ୟବହାର କରି ଲୋକମାନଙ୍କ ସେବା କରିବାର ସୁଯୋଗ ପାଇବେ । ତେବେ ଆପଣମାନଙ୍କ ପ୍ରାଥମିକ ଦାୟିତ୍ୱ ହେଲା ଜନସାଧାରଣଙ୍କ ସେବା କରିବା ଏବଂ ଗରିବତମ ବ୍ୟକ୍ତି ପାଇଁ ନ୍ୟାୟ ସୁନିଶ୍ଚିତ କରିବା । ଏହା ଏଭଳି ଏକ ସେବା କ୍ଷେତ୍ର ଯାହା ଆପଣମାନଙ୍କୁ କେବଳ କେଇ ହଜାର ଲୋକ ନୁହନ୍ତି , ବରଂ ସାଧାରଣ ଜନତାଙ୍କ ଜୀବନରେ ପରିବର୍ତ୍ତନ ଆଣିବାର ଅବସର ପ୍ରଦାନ କରେ । ସେହିଭଳି ଏକ ବିରଳ ସେବାରେ ଆପଣମାନେ ଯୋଗ ଦେଉଛନ୍ତି ଏବଂ ଏହାକୁ ଏକ ଆଶୀର୍ବାଦ ଭାବେ ଆପଣମାନେ ଗ୍ରହଣ କରିବା ଉଚିତ ।


    5. କେତେକ ଲୋକ ବିଶ୍ୱାସ କରନ୍ତି ଯେ ପୁଲିସର ଗୁଣାତ୍ମକ ସେବାରୁ ହିଁ ଏକ ସମାଜକୁ ଏବଂ ଜାତୀୟ ବିକାଶର ସ୍ତରକୁ ମୂଲ୍ୟାୟନ କରାଯାଇପାରିବ । ଅନେକ ଦୃଷ୍ଟିରୁ ପୋଲିସ ରାଷ୍ଟ୍ରର ଗୁଣାତ୍ମକ ମାନର ପ୍ରତିନିଧି ଏବଂ ଏହାର ନମୁନା । ସାଧାରଣ ନାଗରିକଙ୍କ ପାଇଁ ହେଉ କିମ୍ବା ବିଦେଶାଗତ କୌଣସି ବ୍ୟକ୍ତିଙ୍କ ସକାଶେ ହେଉ , ଗୋଟିଏ ରାଷ୍ଟ୍ର ଓ ଏହାର ଶାସନ ବ୍ୟବସ୍ଥା ପ୍ରଥମେ ରାସ୍ତାରେ ଟ୍ରାଫିକ୍‌ ନିୟନ୍ତ୍ରଣ କରୁଥିବା ଜଣେ କନେଷ୍ଟବଳଙ୍କ ସିଗ୍ନାଲରୁ , ସେଠାରେ ପାଟ୍ରୋଲ କରୁଥିବା ଜଣେ ବିଟ ଅଫିସରଙ୍କ କାର୍ଯ୍ୟରୁ ଥାନାର ଅଭ୍ୟର୍ଥନା ଡ଼େସ୍କର ସ୍ୱାଗତରୁ ହିଁ ଜଣା ପଡ଼ିଥାଏ । ତେଣୁ ମୌଳିକ ପୁଲିସ ସେବାକୁ କିଭଳି ଭାବେ ଉନ୍ନତ କରାଯାଇପାରିବ ସେ ଦିଗରେ ଆବଶ୍ୟକ ସକଳ ପ୍ରକାର କାର୍ଯ୍ୟ ଆମେ ଗୁରୁତ୍ୱର ସହ କରିବା ଦରକାର । ଏହା ହେଉଛି ଏକ ପେଶାଦାରୀ ପୁଲିସ ବ୍ୟବସ୍ଥାର ନମୁନା ଏବଂ ପ୍ରତୀକ । ଏହା ଏଭଳି ଏକ ବାତାବରଣ ସୃଷ୍ଟି କରିବ ଯଦ୍ୱାରା ଲୋକମାନଙ୍କ ମନରେ ଆଇନ ପ୍ରତି ସମ୍ମାନବୋଧ ସୃଷ୍ଟି ହେବ- ସେମାନଙ୍କ ମନରେ ଆଇନକୁ କାର୍ଯ୍ୟକାରୀ କରୁଥିବା ଅଧିକାରୀଙ୍କ ପ୍ରତି ଥିବା ସବୁପ୍ରକାର ଭୟ ଦୂର ହୋଇଯିବ ।


    6. ଆମର ପୁଲିସ ବଳର ଜଣେ ଜଣେ ଦାୟିତ୍ୱସମ୍ପନ୍ନ ଅଧିକାରୀ ଭାବେ ଆପଣମାନେ ଏହି କ୍ଷେତ୍ରକୁ ନିଜ ନିଜର ବାସ୍ତବ ଅବଦାନ ଅର୍ପଣ କରିପାରିବେ । ଆପଣମାନେ ସମସ୍ତେ ଏ ଦିଗରେ ନିଜେ ନିଜେ ଗୋଟିଏ ଲେଖାଏଁ ଉଦାହରଣ ହୋଇପାରିବେ ଏବଂ ନିର୍ଭୟରେ ଓ କାହାରି ପ୍ରତି ଅନୁକମ୍ପା ନଦେଖାଇ ଆପଣମାନଙ୍କ କର୍ତ୍ତବ୍ୟ ସମ୍ପାଦନ କରିପାରିବେ । ପୁଣି ଏ ଦିଗରେ କୌଣସି ପ୍ରକାର ବିଳମ୍ବ ଘଟାଇବେ ନାହିଁ । ଜଣେ ପେଶାଦାର ସିଭିଲ ସର୍ଭାଣ୍ଟ ଭାବେ ଆପଣମାନେ ରାଜନୈତିକ କାର୍ଯ୍ୟପାଳିକାକୁ ଆପଣମାନଙ୍କ ନିଷ୍ଠାପଦ ଓ ନିରପେକ୍ଷ ପରାମର୍ଶ ଓ ସେବା ଦେଇପାରିବେ । ସେ ଦିଗରେ ସମ୍ବିଧାନ ହେଉଛି ଆପଣମାନଙ୍କ ସକାଶେ ପବିତ୍ର ପୁସ୍ତକ ଏବଂ ଆପଣମାନଙ୍କ ମାର୍ଗଦର୍ଶକ ।


    7. ଜଣେ ଜଣେ ବରିଷ୍ଠ ପୁଲିସ ଅଧିକାରୀ ଭାବେ ଆପଣମାନଙ୍କୁ ଅନେକ ଚାଲେଞ୍ଜର ସାମ୍ନା କରିବାକୁ ପଡ଼ିପାରେ । ସେଥି ମଧ୍ୟରୁ କେତେକ ଆମେ ବଞ୍ଚୁଥିବା ସମୟ ସକାଶେ ବେଶ୍‌ ବିଚିତ୍ର ହୋଇଥାଇପାରେ । ଉଦାହରଣ ସ୍ୱରୂପ , କେତେବେଳେ ଆପଣମାନଙ୍କୁ ଆତଙ୍କବାଦର ସାମ୍ନା କରିବାକୁ ପଡ଼ିବ ତ ଆଉ କେତେବେଳେ ବାମପନ୍ଥୀ ଉଗ୍ରବାଦର ମୁକାବିଲା କରିବାକୁ ହେବ । ଏହାର ଉଭୟ ଘରୋଇ ଓ ଅନ୍ତରାଷ୍ଟ୍ରୀୟ ପ୍ରଭାବ ରହିଛି । ମୁଁ ନିଃସନ୍ଦେହ ଯେ ଆପଣମାନେ ଦୃଢ଼ ମନୋଭାବର ସହ ଏହିସବୁ ଚାଲେଞ୍ଜର ସାମ୍ନା କରିବେ କିନ୍ତୁ ଆପଣମାନଙ୍କୁ ଏହି କାର୍ଯ୍ୟ ଏଭଳି ଭାବେ ସଂପାଦନ କରିବାକୁ ହେବ ଯେପରିକି ସେଠାରେ ଥିବା ସାଧାରଣ ନାଗରିକଙ୍କର ଯେଭଳି କୌଣସି କ୍ଷୟକ୍ଷତି ନଘଟେ ।


    8. ଆମର ଆର୍ଥକ ବିକାଶ ଏବଂ ପ୍ରଯୁକ୍ତିଗତ ପ୍ରଗତି ସହ ମୁଣ୍ଡ ଟେକିଥିବା ବିଭିନ୍ନ ପ୍ରକାର ଅପରାଧ ସହ କେତେବେଳେ ଆପଣମାନଙ୍କୁ ମୁକାବିଲା କରିବାକୁ ହେବ । ତେଣୁ କୋଲାର ଏବଂ କର୍ପୋରେଟ ଅପରାଧକୁ ରୋକିବାରେ , ପରିଚାଳନା କରିବାରେ ତଥା ଏହାକୁ ନିଶ୍ଚିହ୍ନ କରିବାରେ ଆମର ପୁଲିସ ବଳଙ୍କୁ ବିଶେଷ ଜ୍ଞାନ ଆହରଣ କରିବାର ଅଛି । ପୁଣି ଯେତେବେଳେ ପ୍ରଯୁକ୍ତି ଓ ଇଣ୍ଟରନେଟ ଆମର ସମାଜକୁ ଏକ ଉତ୍ତମ ଦିଗରେ ଆଗକୁ ଆଗେଇ ନେଉଛି ଅପର ପକ୍ଷେ ସେଭଳି ମାର୍ଗକୁ ଅତି ଜଟିଳ ଓ ଡ଼ିଜିଟାଲ ଅପରାଧ ମଧ୍ୟ ମୁ୍‌ଣ୍ଡ ଟେକୁଛି । ପୁଣି , ମୁଁ ନିଶ୍ଚିତ ଯେ ଆପଣମାନେ ସଭିଏଁ ଆମ ପୁଲିସ ବଳର ଯୁବ ନେତୃତ୍ୱ । ଆପଣମାନେ ଏଭଳି ଚାଲେଞ୍ଜର ମୁକାବିଲା କରିବା ସକାଶେ ଅଣ୍ଟା ଭିଡ଼ି ସେସବୁର ସଫଳ ମୁକାବିଲା କରିପାରିବେ ।


    9. ପ୍ରଯୁକ୍ତ ଉଭୟ ଏକ ଚାଲେଞ୍ଜ ଏବଂ ସାଧନ । ପ୍ରଯୁକ୍ତି ଆମକୁ ଆମର କର୍ତ୍ତବ୍ୟ ସଂପାଦନ ଦିଗରେ ସହାୟକ ହୋଇଥାଏ । ସେହିଭଳି ଏହା ନାଗରିକମାନଙ୍କୁ ପୋଲିସ ବଳ ସହ ଭାବ ବିନିମୟ କରିବାର ସୁଯୋଗ ପ୍ରଦାନ କରିଥାଏ । ଏପରିକି ଗୋଟିଏ ସାଧାରଣ ଅଭିଯୋଗ ପ୍ରଦାନ ସକାଶେ ସୁଦ୍ଧା । ସେମାନେ ନିଜ ଘରେ କମ୍ପ୍ୟୁଟର ସାମ୍ନାରେ ବସି ଆରାମରେ ସେମାନଙ୍କର ଅଭିଯୋଗ ଦରଜ କରିପାରନ୍ତି । କିମ୍ବା ମୋବାଇଲ ଫୋନର ଉପଯୋଗ ମଧ୍ୟ କରିପାରନ୍ତି । ଆପଣମାନେ ଦୟାପୂର୍ବକ ସେମାନଙ୍କୁ ସେଦିଗରେ ପ୍ରୋତ୍ସାହନ କରନ୍ତୁ । ପୁଲିସ ବ୍ୟବସ୍ଥାର ମୂଳ ଆଧାରଟି ହେଲା ନାଗରିକମାନଙ୍କୁ ଉପଯୁକ୍ତ ସେବା ଯୋଗାଇ ଦେବା । ଏଥିଲାଗି ସେମାନଙ୍କୁ ପୁଲିସ ଥାନାକୁ ଆସିବାର ସୁଦ୍ଧା କୌଣସି ଆବଶ୍ୟକତା ନାହିଁ ।


    10. ମୁଁ ଏତିକି କହି ମୋର ବକ୍ତବ୍ୟ ଶେଷ କରିବାକୁ ଚାହେଁ ଯେ ମୁଁ ସଦାବେଳେ ବିଭିନ୍ନ ସେବାର ଅଫିସର ଟ୍ରେନିମାନଙ୍କୁ ସେମାନେ ଯେତେବେଳେ ରାଷ୍ଟ୍ରପତି ଭବନ ଆସନ୍ତି ମୁଁ ସେମାନଙ୍କୁ ଏହିଭଳି ପରାମର୍ଶ ଦେଇଥାଏ । ଆପଣମାନେ ଯେତେବେଳେ ପେଶାଦାର ଓ ବ୍ୟକ୍ତିଗତ ସଫଳତା ପାଇବାକୁ ଆଗ୍ରହୀ ସେତେବେଳେ ଆପଣମାନଙ୍କୁ ସ୍ମରଣ ରଖିବାକୁ ହେବ ଯେ ଅନ୍ୟମାନଙ୍କ ଠାରୁ ଆପଣମାନେ କେତେକ ସୁଯୋଗର ଅଧିକାରୀ । ତାହା ଆପଣଙ୍କ ଶିକ୍ଷା ଅଥବା ପଦବି ହୋଇଥାଉ । ଆଇପିଏସ ଅଧିକାରୀ ଭାବେ ଆପଣମାନେ ପୁଲିସ ବଳର ନେତୃତ୍ୱ ନେବାକୁ ଯାଉଛନ୍ତି ଏବଂ ସେହି ଦୃଷ୍ଟିରୁ ସଂପୂର୍ଣ୍ଣ ନିଷ୍ଠାର ସହ କର୍ତ୍ତବ୍ୟ ସଂପାଦନ କରନ୍ତୁ । କିନ୍ତୁ ଆପଣମାନେ ଏହାଠାରୁ ବଳି ଅଧିକ କିଛି ମଧ୍ୟ କରିପାରିବେ । ଆପଣମାନେ ସମାଜକୁ ଏବଂ ସମାଜର ଅବହେଳିତ ଲୋକଙ୍କ ପାଇଁ କିଛି ଅବଦାନ ଅର୍ପଣ କରିପାରିବେ । ଆପଣମାନେ ତାହା କିଭଳି ସାକାର କରିପାରିବେ ତାହା ଆପଣମାନଙ୍କ ଉପରେ ନିର୍ଭର କରେ । କିନ୍ତୁ ସ୍ମରଣ ରଖିବାକୁ ହେବ ଯେ ଆପଣମାନଙ୍କ ମଧ୍ୟରୁ ପ୍ରତ୍ୟେକେ ଯେଉଁମାନେ କି ଏହି କୋଠରୀରେ ଉପସ୍ଥିତ ଅଛେ , ସଭିଙ୍କର ସମାଜର ଅବହେଳିତ ବର୍ଗଙ୍କ ପ୍ରତି କିଛି ନା କିଛି କର୍ତ୍ତବ୍ୟ ରହିଛି ।


    11. ଆପଣମାନଙ୍କ ସମସ୍ତଙ୍କର ଦୀର୍ଘ ଏବଂ ଏକ ସନ୍ତୋଷଜନକ ପେଶାଦାରୀ ସେବାଜୀବନ କାମନା କରୁଛି ।


    ଆପଣମାନଙ୍କ ଧନ୍ୟବାଦ ।


    ଜୟ ହିନ୍ଦ୍‌!


    ***************

    
    
    (Release ID: 1549755) Visitor Counter : 12