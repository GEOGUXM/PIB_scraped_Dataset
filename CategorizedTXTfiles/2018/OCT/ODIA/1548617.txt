      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      2018-19 ରବି ଋତୁ ପାଇଁ ଫସଲର ସର୍ବନିମ୍ନ ସହାୟକ ମୂଲ୍ୟ ବୃଦ୍ଧିକୁ କ୍ୟାବିନେଟ ମଞ୍ଜୁରି
      Posted On: 03 OCT 2018 5:35PM by PIB Bhubaneshwar


    କୃଷକଙ୍କ ଆୟରେ ଉଲ୍ଲେଖନୀୟ ବୃଦ୍ଧି ସୁନିଶ୍ଚିତ କରିବାର ପଦକ୍ଷେପ ସ୍ୱରୂପ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) 2018-19 ରବି ଋତୁ ପାଇଁ ଫସଲର ସର୍ବନିମ୍ନ ସହାୟକ ମୂଲ୍ୟ (ଏମଏସପି)ରେ ବୃଦ୍ଧି ପ୍ରସ୍ତାବକୁ ଅନୁମୋଦନ କରିଛନ୍ତି । ଏହି ଫସଲଗୁଡ଼ିକର ବିକ୍ରି 2019-20 ଋତୁରେ ହେବ । ଏହି କୃଷକ ଅନୁକୂଳ ପଦକ୍ଷେପ ଦ୍ୱାରା କୃଷକମାନଙ୍କୁ 62 , 635 କୋଟି ଟଙ୍କାର ଅତିରିକ୍ତ ଲାଭ ମିଳିବ । ଏହି ପଦକ୍ଷେପ ଅନ୍ତର୍ଗତ ଅଧିସୂଚୀତ ଫସଲଗୁଡ଼ିକର ଏମଏସପି ବୃଦ୍ଧି କରି ଉତ୍ପାଦନ ବ୍ୟୟ ଉପରେ ସର୍ବନିମ୍ନ 50 ପ୍ରତିଶତ ରିଟର୍ଣ୍ଣ ସୁନିଶ୍ଚିତ କରାଯାଇଛି ଏବଂ ଏହାଦ୍ୱାରା କୃଷକମାନଙ୍କ ଆୟ ଦ୍ୱିଗୁଣିତ ହେବାରେ ସହାୟତା ମିଳିପାରିବ ।


    ଗହମର ଏମଏସପି କ୍ୱିଂଟାଲ ପ୍ରତି 105ଟଙ୍କା , କୁସୁମ କ୍ୱିଂଟାଲ ପ୍ରତି 845 ଟଙ୍କା , ଯଅ ଏମଏସପି କ୍ୱିଂଟାଲ ପ୍ରତି 30 ଟଙ୍କା , ମସୁର ଏମଏସପି କ୍ୱିଂଟାଲ ପ୍ରତି 225ଟଙ୍କା , ଚଣା ଏମଏସପିରେ କ୍ୱିଂଟାଲ ପ୍ରତି 220 ଟଙ୍କା ଏବଂ ରାଇଶୋରିଷ ଏବଂ ଶୋରିଷର ଏମଏସପି କ୍ୱିଂଟାଲ ପ୍ରତି 200 ଟଙ୍କା ବଢ଼ାଇ ଦିଆଯାଇଛି ଯାହା ଏ ଦିଗରେ ଆଉ ଏକ ପ୍ରମୁଖ ପଦକ୍ଷେପ ଅଟେ ।


    ବିବରଣୀ :


    ଗହମ , ଯଅ , ଚଣା , ମସୁର , ରାଇଶୋରିଷ , ଶୋରିଷ ଓ କୁସୁମ ଲାଗି ସରକାରଙ୍କ ଦ୍ୱାରା ନିର୍ଦ୍ଧାରଣ କରାଯାଇଥିବା ଏମଏସପି ଉତ୍ପାଦନ ବ୍ୟୟ ତୁଳନାରେ ଯଥେଷ୍ଟ ଅଧିକ ଅଟେ ।


    ଗହମର ଉତ୍ପାଦନ ବ୍ୟୟ କ୍ୱିଂଟାଲ ପ୍ରତି 866 ଟଙ୍କା ଏବଂ ଏମଏସପି କ୍ୱିଂଟାଲ ପ୍ରତି 1840 ଟଙ୍କା ହୋଇଛି , ଯାହା ଉତ୍ପାଦନ ବ୍ୟୟ ତୁଳନାରେ 112.5 ପ୍ରତିଶତ ରିଟର୍ଣ୍ଣ ପ୍ରଦାନ କରୁଛି ।


    ଯଅର ଉତ୍ପାଦନ ବ୍ୟୟ କ୍ୱିଂଟାଲ ପ୍ରତି 866 ଟଙ୍କା ଏବଂ ଏମଏସପି 1440 ଟଙ୍କା ହୋଇଥିବାରୁ , ଯଅ 67.4 ପ୍ରତିଶତ ରିଟର୍ଣ୍ଣ ପ୍ରଦାନ କରୁଛି ।


    ଚଣାର ଉତ୍ପାଦନ ବ୍ୟୟ କ୍ୱିଂଟାଲ ପ୍ରତି 2637 ଟଙ୍କା ହୋଇଥିବା ବେଳେ ଏମଏସପି କ୍ୱିଂଟାଲ ପ୍ରତି 4620 ଟଙ୍କାରେ ପହଁଚିଛି , ଯାହାକି 75.2 ପ୍ରତିଶତ ରିଟର୍ଣ୍ଣ ସୁନିଶ୍ଚିତ କରୁଛି ।


    ମସୁର ଉତ୍ପାଦନ ବ୍ୟୟ କ୍ୱିଂଟାଲ ପ୍ରତି 2532 ଟଙ୍କା ଏବଂ ଏମଏସପି 4475 ଟଙ୍କା ହୋଇଥିବାରୁ ଏହା 76.7 ପ୍ରତିଶତ ରିଟର୍ଣ୍ଣ ପ୍ରଦାନ କରୁଛି ।


    ର୍ୟାପସିଡ ଏବଂ ଶୋରିଷର ଉତ୍ପାଦନ ବ୍ୟୟ କ୍ୱିଂଟାଲ ପ୍ରତି 2212 ଟଙ୍କା ଏବଂ ଏମଏସପି 4200 ଟଙ୍କା ହୋଇଥିବାରୁ ଏହା 89.9 ପ୍ରତିଶତ ରିଟର୍ଣ୍ଣ ସୁନିଶ୍ଚିତ କରୁଛି ।


    କୁସୁମର ଉତ୍ପାଦନ ବ୍ୟୟ କ୍ୱିଂଟାଲ ପ୍ରତି 3294 ଟଙ୍କା ହୋଇଥିବା ବେଳେ ଏମଏସପି 4945 କ୍ୱିଂଟାଲ ଅଟେ , ତେଣୁ ଏହା 50.1 ପ୍ରତିଶତ ରିଟର୍ଣ୍ଣ ପ୍ରଦାନ କରୁଛି ।


    2019-20 ସିଜିନରେ ବିପଣ କରାଯାଉଥିବା ସମସ୍ତ 2018-19 ଋତୁର ସମସ୍ତ ରବି ଫସଲର ସର୍ବନିମ୍ନ ସହାୟକ ମୂଲ୍ୟ ନିମ୍ନରେ ଉଲ୍ଲେଖ କରାଗଲା ।

                                                                                                                                                               
ଫସଲ                             ଏମଏସପି                          ଉତ୍ପାଦନ ବ୍ୟୟ 2018-19 (ଟଙ୍କା କ୍ୱିଂଟାଲ ପ୍ରତି)  ଏମଏସପିରେ ବୃଦ୍ଧି  ଇ୍ୟୟ ତୁଳନାରେ ରିଟର୍ଣ୍ଣ (ପ୍ରତିଶତରେ)
                                                                                                                                                               
                                                                                                                                                               
                                                                                                                            
2017-18 (ଟଙ୍କା କ୍ୱିଂଟାଲ ପ୍ରତି)  2018-19 (ଟଙ୍କା କ୍ୱିଂଟାଲ ପ୍ରତି)  ଶୁଦ୍ଧ ତାରତମ୍ୟ                                %              
                                                                                                                            
                                                                                                                            
                                                                                                                                                                            
ଗହମ                             1735                            1840                                         866              105                                6.1   112.5
                                                                                                                                                                            
                                                                                                                                                                            
                                                                                                                                                                            
ଯଅ                              1410                            1440                                         860              30                                 2.1   67.4 
                                                                                                                                                                            
                                                                                                                                                                            
                                                                                                                                                                            
ଚଣା                             4400                            4620                                         2637             220                                5.0   75.2 
                                                                                                                                                                            
                                                                                                                                                                            
                                                                                                                                                                            
ମସୁର                            4250                            4475                                         2532             225                                5.3   76.7 
                                                                                                                                                                            
                                                                                                                                                                            
                                                                                                                                                                            
ରାଇଶୋରିଷ ଏବଂ ଶୋରିଷ              4000                            4200                                         2212             200                                5.0   89.9 
                                                                                                                                                                            
                                                                                                                                                                            
                                                                                                                                                                            
କୁସୁମ                           4100                            4945                                         3294             845                                20.6  50.1 
                                                                                                                                                                            
                                                                                                                                                                            

    ଏଥିରେ ଖର୍ଚ୍ଚ କରାଯାଇଥିବା ସମସ୍ତ ବ୍ୟୟ ସାମିଲ ରହିଛି ଯେପରିକି ମଜୁରି ଉପରେ ଖର୍ଚ୍ଚ କରାଯାଇଥିବା ଅର୍ଥ , ବଳଦ/ମେସିନ ପାଇଁ ଖର୍ଚ୍ଚ କରାଯାଇଥିବା ଅର୍ଥ , ଭାଗରେ ଅଣାଯାଇଥିବା ଜମି ବାବଦରେ ଦିଆଯାଇଥିବା ଅର୍ଥ , କଂଚାମାଲ ଯେପରିକି ବିହନ , ସାର , ଖତ ପାଇଁ ଖର୍ଚ୍ଚ କରାଯାଇଥିବା ଅର୍ଥ , ଜଳସେଚନ ଶୁଳ୍କ , ସରଞ୍ଜାମ ଏବଂ କୃଷି ଭଣ୍ଡାରର ମୂଲ୍ୟ ହ୍ରାସ , କାର୍ଯ୍ୟଶୀଳ ପୁଞ୍ଜି ଉପରେ ଦିଆଯାଇଥିବା ସୁଧ , ପମ୍ପସେଟ ଆଦି ଚଳାଇବା ଲାଗି ଡିଜେଲ/ବିଦ୍ୟୁତ ବ୍ୟୟ ବାବଦରେ ଖର୍ଚ୍ଚ କରାଯାଇଥିବା ଅର୍ଥରାଶି , ବିବିଧ ବ୍ୟୟ ଏବଂ ପାରିବାରିକ ଶ୍ରମର ନିର୍ଦ୍ଧାରିତ ମୂଲ୍ୟ ଅନ୍ୟତମ ।


    **********

    
    
    (Release ID: 1548617) Visitor Counter : 11