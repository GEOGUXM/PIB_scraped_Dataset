      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଉଚ୍ଚସ୍ତରୀୟ ଭିଏତନାମ ପ୍ରତିନିଧିମଣ୍ଡଳ ଓ ଭାରତୀୟ ବ୍ୟବସାୟିକ ସମ୍ବର୍ଦ୍ଧନ ପରିଷଦ ବୈଠକ
      Posted On: 24 OCT 2018 4:11PM by PIB Bhubaneshwar


    ଭାରତ ଓ ଭିଏତନାମ ମଧ୍ୟରେ ଦ୍ୱିପାକ୍ଷିକ ବ୍ୟବସାୟ ବୃଦ୍ଧି କରିବା ସମ୍ଭାବନା ସମ୍ବନ୍ଧରେ ବିଚାର-ବିମର୍ଶ କରିବା ଉଦ୍ଦେଶ୍ୟରେ ଭିଏତନାମ ସରକାରଙ୍କ କୃଷି ଓ ଗ୍ରାମୀଣ ବିକାଶ ମନ୍ତ୍ରଣାଳୟର ଏକ ଉଚ୍ଚସ୍ତରୀୟ ପ୍ରତିନିଧିମଣ୍ଡଳ ନୂଆଦିଲ୍ଲୀରେ ଅଛନ୍ତି । ଏହି ପ୍ରତିନିଧିମଣ୍ଡଳ ଭାରତୀୟ ବ୍ୟବସାୟ ସମ୍ବର୍ଦ୍ଧନ ପରିଷଦ( TPCI )ର ଏକ ପ୍ରତିନିଧିମଣ୍ଡଳ ସହିତ ବୈଠକ କରିବେ । ଭିଏତନାମର ଉପମନ୍ତ୍ରୀ ଶ୍ରୀ ଟ୍ରାନ ଥାନ ନାମ ସେମାନଙ୍କ ପ୍ରତିନିଧିମଣ୍ଡଳର ନେତୃତ୍ୱ କରୁଛନ୍ତି । ତାଙ୍କ ସହିତ ଭିଏତନାମ ସରକାରଙ୍କ ବରିଷ୍ଠ ସରକାରୀ ଅଧିକାରୀ ଏବଂ ବ୍ୟବସାୟିକ ଦଳ ମଧ୍ୟ ଆସିଛନ୍ତି । ବୈଠକରେ ଭିଏତନାମର ରାଜଦୂତ ଶ୍ରୀ ଫାମ ସାନ ଚାଉ ମଧ୍ୟ ଉପସ୍ଥିତ ରହିବେ । ଟିପିସିଆଇର ଅଧ୍ୟକ୍ଷ ଶ୍ରୀ ମୋହିତ ସିଙ୍ଗଲା ଏହି ପ୍ରତିନିଧି ଦଳର ନେତୃତ୍ୱ ନେଉଛନ୍ତି ।


    ଭିଏତନାମ ଏବଂ ଟିପିସିଆଇର ପ୍ରତିନିଧିମଣ୍ଡଳ ଭାରତ ଏବଂ ଭିଏତନାମ ମଧ୍ୟରେ ବ୍ୟବସାୟିକ ଅବସର ଏବଂ ଭବିଷ୍ୟତରେ ସହଯୋଗ ବାବଦରେ ଚର୍ଚ୍ଚା କରିବା ସହିତ ଭିଏତନାମରେ ଖାଦ୍ୟ ପଦାର୍ଥରେ ବୃଦ୍ଧି କରିବା ବାବଦରେ ଉପାୟ ଅନ୍ୱେଷଣ କରିବେ ।


    ଭାରତ ଓ ଭିଏତନାମ ମଧ୍ୟରେ ଦ୍ୱିପାକ୍ଷିକ ବ୍ୟବସାୟ 2015-16 ରେ 7.8 ବିଲିଅନ ଆମେରିକୀୟ ଡଲାର ଥିଲା । 2016 ରେ ଭାରତୀୟ ପ୍ରଧାନମନ୍ତ୍ରୀଙ୍କ ଭିଏତନାମ ଗସ୍ତ ଏବଂ ଭିଏତନାମ ରାଷ୍ଟ୍ରପତିଙ୍କ ଭାରତ ଗସ୍ତ ଅବସରରେ ଦୁଇ ଦେଶ ମଧ୍ୟରେ 16ଟି ବୁଝାମଣା ପତ୍ର ସ୍ୱାକ୍ଷରିତ କରାଯାଇଥିଲା । ଏହି ବୁଝାମଣା ସୂଚନା ପ୍ରାଦ୍ୟୋଗିକୀ , ସାଇବର ସୁରକ୍ଷା , ସ୍ୱାସ୍ଥ୍ୟ ସଫ୍ଟୱେୟାର ବିକାଶ ଏବଂ ପ୍ରଶିକ୍ଷଣ , ବିମାନ ଚଳାଚଳ , ନୌବହନ , ଅସୈନିକ ନାଭିକୀୟ ସହଯୋଗ ଉପରେ କେନ୍ଦ୍ରିତ ଥିଲା । ଦୁଇ ଦେଶ ମଧ୍ୟରେ ଦ୍ୱିପାକ୍ଷିକ ସମ୍ବନ୍ଧକୁ ଶକ୍ତିଶାଳୀ କରିବା ଏବଂ ଭିଏତନାମ-ଭାରତ ବ୍ୟାପକ କୁଟନୈତିକ ଭାଗିଦାରିତାକୁ ବୃଦ୍ଧି କରିବାରେ ଏ ସମସ୍ତ କ୍ଷେତ୍ର ମହତ୍ୱପୂର୍ଣ୍ଣ ।


    ବୈଠକ ସମୟରେ ଦୁଇ ପକ୍ଷ ସେମାନଙ୍କ ସମ୍ବନ୍ଧକୁ ଆହୁରି ଅଧିକ ମଜଭୁତ କରିବା ଉପାୟ ସମ୍ବନ୍ଧରେ ଚର୍ଚ୍ଚା କରିବା ସହ ଖାଦ୍ୟ ପେୟ ପଦାର୍ଥ କ୍ଷେତ୍ରରେ ମଧ୍ୟ ସହଯୋଗ ଉପରେ ଚର୍ଚ୍ଚା କରିବେ । ଭିଏତନାମ ହେଉଛି ଶ୍ୱେତ ସୋରିଷ ଆମଦାନୀ କରୁଥିବା ଦେଶ ଏବଂ କମଳା ଭଳି ଭାରତୀୟ ଫଳର ବ୍ୟବସାୟ ବୃଦ୍ଧି ପାଇବାର ମଧ୍ୟ ସମ୍ଭାବନା ରହିଛି ।


    ******************

    
    
    (Release ID: 1550735) Visitor Counter : 13