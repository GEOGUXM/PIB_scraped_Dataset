      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତରେ ରୁଷୀୟ ନିବେଶକୁ ପ୍ରୋତ୍ସାହନ କରିବା ପାଇଁ ଫାଷ୍ଟ-ଟ୍ରାକ ପ୍ରକ୍ରିୟାର ଘୋଷଣା କଲେ ବାଣିଜ୍ୟ ମନ୍ତ୍ରୀ
      Posted On: 05 OCT 2018 6:17PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଋଷର କମ୍ପାନୀମାନଙ୍କ ପାଇଁ ଫାଷ୍ଟ-ଟ୍ରାକ , ଏକକ ୱିଣ୍ଡୋ ବ୍ୟବସ୍ଥାର ଘୋଷଣା କରିଛନ୍ତି । ଏହି ବ୍ୟବସ୍ଥା ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟର ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗର ସଚିବଙ୍କ ଅଧୀନରେ ସଂଚାଳିତ ହେବ । ମନ୍ତ୍ରୀ ମହୋଦୟ ଆଜି ଏଠାରେ ଡିଆଇପିପି , ଇନଭେଷ୍ଟ ଇଣ୍ଡିଆ ଏବଂ ଭାରତୀୟ ଔଦ୍ୟୋଗିକ ପରିସଂଘ ( CII ) ଦ୍ୱାରା ଆୟୋଜିତ ଭାରତ-ଋଷ ବ୍ୟବସାୟିକ ଶିଖର ବୈଠକକୁ ସମ୍ବୋଧିତ କରୁଥିଲେ । ଶ୍ରୀ ପ୍ରଭୁ କହିଲେ ଯେ ଏହି ବ୍ୟବସ୍ଥା ଋଷୀୟ-ଡେସ୍କ ଅତିରିକ୍ତ ହେବ । ଉଲ୍ଲେଖନୀୟ ଯେ ଋଷ-ଡେସ୍କର ଗଠନ ଭାରତରେ ଋଷୀୟ ନିବେଶକୁ ପ୍ରୋତ୍ସାହନ ପ୍ରଦାନ କରିବା ପାଇଁ କରାଯାଇଥିଲା ।


    ଶ୍ରୀ ସୁରେଶ ପ୍ରଭୁ କହିଲେ ଯେ ଅନ୍ତଃରାଷ୍ଟ୍ରୀୟ ଉତ୍ତର-ଦକ୍ଷିଣ ଯାତାୟତ କରିଡରରେ କାମ ଚାଲୁଛି ଏବଂ ୟୁରୋସିଆ ଆର୍ଥିକ ସଂଘ ସହିତ ମୁକ୍ତ ବ୍ୟବସାୟିକ ବୁଝାମଣା ଫଳରେ ଏକ ବିଶାଳ ବଜାର ପ୍ରସ୍ତୁତ ହୋଇଯିବ । ଏହା ଫଳରେ କ୍ଷେତ୍ରର ସମସ୍ତ ଦେଶମାନଙ୍କୁ ଲାଭ ହେବ ତଥା ଭାରତ ଏବଂ ଋଷର ସମସ୍ତ କ୍ଷେତ୍ରମାନଙ୍କ ମଧ୍ୟରେ ଆନ୍ତଃ-କ୍ଷେତ୍ରୀୟ ବୁଝାମଣାକୁ ପ୍ରୋତ୍ସାହନ ମିଳିବ । ବାଣିଜ୍ୟ ମନ୍ତ୍ରୀ କହିଲେ ଯେ ହାଇଡ୍ରୋକାର୍ବନ , ସୁନା-ହିରା , ଟିମ୍ବର , ଫାର୍ମା , କୃଷି , ବିଜୁଳୀ ଉତ୍ପାଦନ , ବିମାନ ଚଳାଚଳ , ରେଳ ଏବଂ ଳଜିଷ୍ଟିକ୍ସ ଭଳି କ୍ଷେତ୍ରମାନଙ୍କରେ ଭାରତ ଓ ଋଷ ମଧ୍ୟରେ ସହଯୋଗର ଅପାର ସମ୍ଭାବନା ମହଜୁଦ ରହିଛି ।


    ଋଷର ଆର୍ଥିକ ବିକାଶ ମନ୍ତ୍ରୀ ଶ୍ରୀ ମୌକ୍ସିମ ଓରୋଶିକନ କହିଲେ ଯେ ଋଷ ଭାରତ ସହିତ ଆର୍ଥିକ ସହଯୋଗ ବୃଦ୍ଧି କରିବାର ରଣନୀତି ଉପରେ କାର୍ଯ୍ୟ କରୁଛି । ସେ କହିଲେ ଯେ ଋଷ ରାଷ୍ଟ୍ରୀୟ ମୁଦ୍ରାରେ କାରବାର ବ୍ୟତୀତ ଭାରତ ସହିତ ନିବେଶ ସୁରକ୍ଷା ତଥା ଦୋହରା କର ବ୍ୟବସ୍ଥାରୁ ସୁରକ୍ଷା ସମ୍ବନ୍ଧୀୟ ବୁଝାମଣାର ଆଶା କରୁଛି ।


    ଦ୍ୱିପାକ୍ଷିକ ସମ୍ବନ୍ଧକୁ ଧ୍ୟାନରେ ରଖି ଆର୍ଥିକ ଭାଗୀଦାରିତାକୁ ମଜଭୁତ କରିବା ପାଇଁ ଦୁଇ ଦେଶ ପ୍ରାଥମିକତା ପ୍ରଦାନ କରୁଛନ୍ତି । 2014 ଡ଼ିସେମ୍ବରରେ ଦୁଇ ଦେଶର ନେତୃବୃନ୍ଦ ଏହି ଲକ୍ଷ୍ୟ ସ୍ଥିର କରିଥିଲେ ଯେ 2025 ପର୍ଯ୍ୟନ୍ତ ଦୁଇ ଦେଶର ଦ୍ୱିପାକ୍ଷିକ ବ୍ୟବସାୟକୁ 30 ବିଲିଅନ ଆମେରିକୀୟ ଡଲାର ପର୍ଯ୍ୟନ୍ତ ପହଂଚାଯିବ ।


    ଋଷର ରାଷ୍ଟ୍ରପତି ଶ୍ରୀ ଭ୍ଲାଦିମିର ପୁଟିନଙ୍କ ସହିତ ଋଷର ସବୁଠାରୁ ବଡ ବ୍ୟବସାୟିକ ପ୍ରତିନିଧି ମଣ୍ଡଳ ଭାରତକୁ ଦ୍ୱିଦିବସୀୟ ଗସ୍ତରେ ଆସିଛନ୍ତି ।


    **************


    

    
    (Release ID: 1548814) Visitor Counter : 13