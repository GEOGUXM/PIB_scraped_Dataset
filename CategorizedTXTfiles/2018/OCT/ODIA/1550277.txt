      ଉପରାଷ୍ଟ୍ରପତିଙ୍କ ସଚିବାଳୟ

      ଗ୍ରୀସ ପ୍ରଧାନମନ୍ତ୍ରୀଙ୍କୁ ଭେଟିଲେ ଉପରାଷ୍ଟ୍ରପତି ଭାରତର ପ୍ରଗତି ସହିତ ଦ୍ୱିପାକ୍ଷିକ ବିଷୟରେ କଲେ ଆଲୋଚନା
      Posted On: 19 OCT 2018 8:30PM by PIB Bhubaneshwar


    ଉପରାଷ୍ଟ୍ରପତି ଏମ ଭେଙ୍କୟା ନାଇଡୁ , ଯିଏକି ସମ୍ପ୍ରତି ଏଏସଇଏମ ସମ୍ମିଳନୀ 2018ରେ ଯୋଗଦେବା ପାଇଁ ବ୍ରୁସେଲ୍ସରେ ଅଛନ୍ତି , ଗତକାଲି ଇୟୁ ମୁଖ୍ୟାଳୟରେ ଗ୍ରୀସ ପ୍ରଧାନମନ୍ତ୍ରୀ ଶ୍ରୀ ଆଲେକ୍ସିସ ସିପ୍ରାସଙ୍କ ସହିତ ଦ୍ୱିପାକ୍ଷିକ ବିଷୟ ଉପରେ ମଧ୍ୟ ଆଲୋଚନା କରିଥିଲେ । ଦୁଇ ଜଣ ଉଭୟ ଦେଶ ମଧ୍ୟରେ ନିୟମିତ ଉଚ୍ଚସ୍ତରୀୟ ଆଲୋଚନା ପ୍ରତି ସନ୍ତୋଷ ବ୍ୟକ୍ତ କରିଥିଲେ ଏବଂ ଦୁଇ ଦେଶ ମଧ୍ୟରେ ଦ୍ୱିପାକ୍ଷିକ ସମ୍ବନ୍ଧକୁ ଆର୍ଥିକ ଏବଂ ଜନସାଧାରଣଙ୍କ ସହ ସମ୍ପର୍କ ମାଧ୍ୟମରେ ଆହୁରି ଅଧିକ ଶକ୍ତିଶାଳୀ କରିବା ଉପରେ ସହମତି ବ୍ୟକ୍ତ କରିଥିଲେ ।


    ଭାରତ ଓ ଗ୍ରୀସ ମଧ୍ୟରେ ବହୁଦିନରୁ ପାରମ୍ପରିକ ସମ୍ପର୍କ ରହିଛି । ପ୍ରଧାନମନ୍ତ୍ରୀ ସିପ୍ରାସରେ 2018 ଜୁନରେ ରାଷ୍ଟ୍ରପତିଙ୍କ ସଫଳ ଗସ୍ତ ସମ୍ବନ୍ଧରେ ମନେ ପକାଇ ଦେଇଥିଲେ । ସେ ଉପରାଷ୍ଟ୍ରପତି ଶ୍ରୀ ନାଇଡୁଙ୍କୁ ଗ୍ରୀସର ଆର୍ଥିକ ସ୍ଥିତି ଏବଂ ଆର୍ଥିକ ପ୍ରଣାଳୀରେ ସ୍ଥିରତା ଆଣିବା ପାଇଁ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା ପ୍ରୟାସ ସମ୍ବନ୍ଧରେ ବିସ୍ତୃତ ଭାବେ କହିଥିଲେ । ସେ ପ୍ରଶଂସା କରି କହିଥିଲେ ଯେ ଗତ କିଛି ବର୍ଷ ମଧ୍ୟରେ ଭାରତୀୟ ଅର୍ଥବ୍ୟବସ୍ଥାର ବିକାଶ ବୈଶ୍ୱିକ ଆର୍ଥିକ ସ୍ଥିତି ଉପରେ ପ୍ରଭାବ ପକାଇଛି । ସେ ଭାରତୀୟ କମ୍ପାନୀମାନଙ୍କୁ ବିଶେଷ କରି ବନ୍ଦର କ୍ଷେତ୍ରରେ ଗ୍ରୀସରେ ନିବେଶ କରିବା ପାଇଁ ପ୍ରୋତ୍ସାହିତ କରିଥିଲେ । ସେ ଉପଯୁକ୍ତ ସମୟରେ ଗ୍ରୀସ ଆସିବା ପାଇଁ ପ୍ରଧାନମନ୍ତ୍ରୀ ଶ୍ରୀ ମୋଦୀଙ୍କୁ ନିମନ୍ତ୍ରଣ କରିଥିଲେ ।


    ଉପରାଷ୍ଟ୍ରପତି 2019ରେ ଥିସାଲୋନିକ ଆନ୍ତର୍ଜାତିକ ମେଳାରେ ଭାରତକୁ ସମ୍ମାନିତ ଦେଶ ଭାବେ ଆମନ୍ତ୍ରିତ କରିବା ପାଇଁ ପ୍ରଧାନମନ୍ତ୍ରୀ ସିପ୍ରାସଙ୍କୁ ଧନ୍ୟବାଦ ପ୍ରଦାନ କରିଥିଲେ । ସେ କହିଥିଲେ ଯେ ଭାରତ ଏହି ମେଳାରେ ଏକ ଶକ୍ତିଶାଳୀ ବ୍ୟବସାୟିକ ପ୍ରତିନିଧିମଣ୍ଡଳ ସହିତ ଭାଗନେବ । ସେ ପ୍ରଧାନମନ୍ତ୍ରୀ ସିପ୍ରାସଙ୍କୁ ଭାରତର ଆର୍ଥିକ ସ୍ଥିତି ବାବଦରେ ବିସ୍ତୃତ ଭାବେ ଜଣାଇଥିଲେ ଏବଂ ଏଥିସହିତ ଭାରତ ସରକାରଙ୍କ ଦ୍ୱାରା ଗ୍ରହଣ କରାଯାଉଥିବା ବିଭିନ୍ନ କାର୍ଯ୍ୟକ୍ରମ ଏବଂ ପ୍ରମୁଖ ପଦକ୍ଷେପ ସମ୍ବନ୍ଧରେ ମଧ୍ୟ ଅବଗତ କରାଇଥିଲେ । ସେ ଦୁଇ ଦେଶ ମଧ୍ୟରେ ପର୍ଯ୍ୟଟନ କ୍ଷେତ୍ରରେ ଅଧିକ ବୃଦ୍ଧି ଉପରେ ଗୁରୁତ୍ୱ ପ୍ରଦାନ କରିଥିଲେ ।


    ଉପରାଷ୍ଟ୍ରପତି ବିଭିନ୍ନ ରପ୍ତାନୀ ନିୟନ୍ତ୍ରଣ ସଂସ୍ଥାନରେ ଭାରତର ସଦସ୍ୟତାକୁ ସମର୍ଥନ କରିବା ପାଇଁ ଗ୍ରୀସକୁ ଧନ୍ୟବାଦ ପ୍ରଦାନ କରିଥିଲେ ଏବଂ ଏଥିସହିତ ଜାତିସଂଘ ସୁରକ୍ଷା ପରିଷଦରେ ସ୍ଥାୟୀ ସଦସ୍ୟତା ପାଇଁ ଭାରତର ଦାବିକୁ ନିରନ୍ତର ସମର୍ଥନ ପ୍ରଦାନ କରିବା ପାଇଁ ଗ୍ରୀସକୁ ଧନ୍ୟବାଦ ପ୍ରଦାନ କରିଥିଲେ । ସେ ଗ୍ରୀକ ବିଦ୍ୱାନ ଡେମେଟ୍ରିଓସ ଗାଲାନୋସଙ୍କ ସମ୍ବନ୍ଧରେ ଆଲୋଚନା କରିଥିଲେ ଯିଏକି ଅନ୍ୟ ଗ୍ରନ୍ଥମାନଙ୍କ ସହିତ ଭଗବଦ ଗୀତାର ଅନୁବାଦ ଗ୍ରୀକ ଭାଷାରେ କରିଥିଲେ ।


    **********


    

    
    (Release ID: 1550277) Visitor Counter : 29