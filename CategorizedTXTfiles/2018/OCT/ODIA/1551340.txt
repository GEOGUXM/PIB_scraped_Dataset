      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ବାମପନ୍ଥୀ ଉଗ୍ରବାଦୀ (LWE) ଙ୍କ ଆକ୍ରମଣରେ ପ୍ରାଣ ହରାଇଥିବା ଦୂରଦର୍ଶନ କ୍ୟାମେରାମ୍ୟାନଙ୍କ ପରିବାର ପାଇଁ ସହାୟତା ଘୋଷଣା କଲେ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର
      Posted On: 30 OCT 2018 3:37PM by PIB Bhubaneshwar


    ଏକ ଦୁଃଖଦ ଘଟଣାକ୍ରମରେ , ଦୂରଦର୍ଶନ ସମ୍ବାଦ କ୍ୟାମେରାମ୍ୟାନ ଶ୍ରୀ ଅଚ୍ୟୁତାନନ୍ଦ ସାହୁ ଆଜି ଦାନ୍ତେୱାଡା ଠାରେ ବାମପନ୍ଥୀ ଉଗ୍ରବାଦୀଙ୍କ ଏକ ଆକ୍ରମଣରେ ପ୍ରାଣ ହରାଇଛନ୍ତି । ଦାନ୍ତୋୱାଡ଼ାର ଆରନପୁର ଗ୍ରାମ ନିକଟରେ ହୋଇଥିବା ଏହି ଆକ୍ରମଣରେ ଦୁଇ ଜଣ ସୁରକ୍ଷା କର୍ମୀ ମଧ୍ୟ ନିହତ ହୋଇଛନ୍ତି । ଛତିଶଗଡ଼ ବିଧାନସଭା ନିର୍ବାଚନର ପ୍ରାକ ନିର୍ବାଚନୀ ଖବର ସଂଗ୍ରହ କରିବା ଲାଗି ଦୂରଦର୍ଶନ କ୍ୟାମେରା ଦଳ ଦାନ୍ତୋୱାଡ଼ା ଯାଇଥିଲା ।


    ଶ୍ରୀ ସାହୁଙ୍କ ଦୁଃଖଦ ବିୟୋଗରେ କେନ୍ଦ୍ର ସୂଚନା ଏବଂ ପ୍ରସାରଣ ଏବଂ କ୍ରୀଡ଼ା ଏବଂ ଯୁବ ବ୍ୟାପାର ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର ଗଭୀର ଦୁଃଖ ଏବଂ ଶୋକ ପ୍ରକାଶ କରିଛନ୍ତି । ଏହି ଆକ୍ରମଣର ନିନ୍ଦା କରି ସେ କହିଛନ୍ତି , " ବିଦ୍ରୋହୀମାନେ ଆମର ସାହସକୁ ଦୁର୍ବଳ କରିପାରିବେ ନାହିଁ । ଆମେ ଜିତିବୁ '' ।


    ସେ ମଧ୍ୟ ବାମପନ୍ଥୀ ଉଗ୍ରବାଦୀଙ୍କ ଆକ୍ରମଣରେ ପ୍ରାଣ ହରାଇଥିବା ଦୂରଦର୍ଶନ କ୍ୟାମେରାମ୍ୟାନଙ୍କ ପରିବାର ପାଇଁ ମୃତ୍ୟୁକାଳୀନ ସହାୟତା ଘୋଷଣା କରିଛନ୍ତି । ସେ କହିଛନ୍ତି , ନିହତ କ୍ୟାମେରାମ୍ୟାନଙ୍କ ପରିବାରକୁ ଦୂରଦର୍ଶନ ପକ୍ଷରୁ 10 ଲକ୍ଷ ଟଙ୍କା ଏବଂ ପତ୍ର ସୂଚନା କାର୍ଯ୍ୟାଳୟର ସାମ୍ବାଦିକ କଲ୍ୟାଣ ପାଣ୍ଠିରୁ 5 ଲକ୍ଷ ଟଙ୍କାର ସହାୟତା ଯୋଗାଇ ଦିଆଯିବ ।


    ****************

    
    
    (Release ID: 1551340) Visitor Counter : 13