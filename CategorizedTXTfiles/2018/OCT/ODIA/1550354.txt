      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଦ୍ୱିପାକ୍ଷିକ ନିରାପତ୍ତା ସହଯୋଗ ନେଇ ଭାରତ-ଚୀନ ମଧ୍ୟରେ ପ୍ରଥମ ଉଚ୍ଚସ୍ତରୀୟ ବୈଠକ
      Posted On: 22 OCT 2018 5:40PM by PIB Bhubaneshwar


    ଦ୍ୱିପାକ୍ଷିକ ନିରାପତ୍ତା ସହଯୋଗ ନେଇ ଭାରତ ଓ ଚୀନ୍ ମଧ୍ୟରେ ଅକ୍ଟୋବର 22 ତାରିଖରେ ନୂଆଦିଲ୍ଲୀରେ ଅନୁଷ୍ଠିତ ପ୍ରଥମ ଉଚ୍ଚସ୍ତରୀୟ ବୈଠକରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ପିପୁଲ୍ସ ରିପବ୍ଲିକ ଅଫ୍ ଚୀନର ଷ୍ଟେଟ କାଉନସିଲର ତଥା ପବ୍ଲିକ ସିକ୍ୟୁରିଟି ମନ୍ତ୍ରୀ ଶ୍ରୀ ଝାଓ କେଝି ଅଧ୍ୟକ୍ଷତା କରିଥିଲେ । ବୈଠକରେ ପାରସ୍ପରିକ ସ୍ୱାର୍ଥ ନିହିତ ଥିବା ପ୍ରସଙ୍ଗ , ଆତଙ୍କବାଦର ମୁକାବିଲାରେ ଦ୍ୱିପାକ୍ଷିକ ସହଯୋଗ ଉପରେ ଆଲୋଚନା ହୋଇଥିଲା । ନିରାପତ୍ତା ସହଯୋଗ ନେଇ ଭାରତ ଓ ଚୀନ୍ ମଧ୍ୟରେ ସହଯୋଗ ବୃଦ୍ଧି ହୋଇଥିବାରୁ ଏହାକୁ ବୈଠକରେ ସ୍ୱାଗତ କରାଯାଇଥିଲା ।


    ବୈଠକରେ ଭାରତର ସ୍ୱରାଷ୍ଟ୍ର ମନ୍ତ୍ରଣାଳୟ ଏବଂ ଚୀନର ପବ୍ଲିକ ସିକ୍ୟୁରିଟି ମନ୍ତ୍ରଣାଳୟ ମଧ୍ୟରେ ହୋଇଥିବା ଏକ ବୁଝାମଣା ପତ୍ରରେ ଉଭୟ ମନ୍ତ୍ରୀ ସ୍ୱାକ୍ଷର କରିଥିଲେ । ବୁଝାମଣା ଦ୍ୱାରା ଭବିଷ୍ୟତରେ ଆତଙ୍କବାଦର ମୁକାବିଲା , ସାଙ୍ଗଠନିକ ଅପରାଧ , ନିଶାଦ୍ରବ୍ୟ ନିୟନ୍ତ୍ରଣ ଏବଂ ଅନ୍ୟାନ୍ୟ ଅପରାଧ ରୋକିବାରେ ଉଭୟ ପକ୍ଷ ମଧ୍ୟରେ ସହଯୋଗ ବୃଦ୍ଧି ପାଇପାରିବ ।


    2018 ଅକ୍ଟୋବର 21ରୁ 25 ତାରିଖ ପର୍ଯ୍ୟନ୍ତ ଶ୍ରୀ ଝାଓ କେଝି ଭାରତ ଗସ୍ତରେ ଆସିଛନ୍ତି ଏବଂ ସେ ମୁମ୍ବାଇ ମଧ୍ୟ ଯିବାର କାର୍ଯ୍ୟକ୍ରମ ରହିଛି ।


    **************

    
    
    (Release ID: 1550354) Visitor Counter : 9