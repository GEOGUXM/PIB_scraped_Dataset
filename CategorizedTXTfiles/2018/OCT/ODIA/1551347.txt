      ସଂସଦୀୟ ବ୍ୟାପାର ମନ୍ତ୍ରଣାଳୟ

      କେନ୍ଦ୍ର ସଂସଦୀୟ ବ୍ୟାପାର ମନ୍ତ୍ରଣାଳୟ ପକ୍ଷରୁ ରାଷ୍ଟ୍ରୀୟ ଏକତା ଦିବସ ପାଳନ
      Posted On: 31 OCT 2018 3:45PM by PIB Bhubaneshwar


    ନୂଆଦିଲ୍ଲୀରେ ଆଜି କେନ୍ଦ୍ର ସଂସଦୀୟ ବ୍ୟାପାର ମନ୍ତ୍ରଣାଳୟ ପକ୍ଷରୁ ଆୟୋଜିତ ରାଷ୍ଟ୍ରୀୟ ଏକତା ଦିବସ କାର୍ଯ୍ୟକ୍ରମରେ କେନ୍ଦ୍ର ସଂସଦୀୟ ବ୍ୟାପାର , ପରିସଂଖ୍ୟାନ ଏବଂ କାର୍ଯ୍ୟାନ୍ୱୟନ ରାଷ୍ଟ୍ର ମନ୍ତ୍ରୀ ଶ୍ରୀ ବିଜୟ ଗୋୟଲ ଏବଂ ସଂସଦୀୟ ବ୍ୟାପାର , ଜଳ ସମ୍ପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ରାଷ୍ଟ୍ର ମନ୍ତ୍ରୀ ଶ୍ରୀ ଅର୍ଜୁନ ରାମ ମେଘୱାଲ ସଭାପତିତ୍ୱ କରିଥିଲେ । ଭାରତର ଲୌହ ମାନବ ସର୍ଦ୍ଦାର ବଲ୍ଲଭ ଭାଇ ପଟେଲଙ୍କ ଜନ୍ମ ଦିବସକୁ 2014 ମସିହାରୁ କେନ୍ଦ୍ର ସରକାର ରାଷ୍ଟ୍ରୀୟ ଏକତା ଦିବସ ଭାବେ ପାଳନ କରି ଆସୁଛନ୍ତି ।


    କାର୍ଯ୍ୟକ୍ରମରେ ଶ୍ରୀ ଗୋୟଲ ମନ୍ତ୍ରଣାଳୟର ଅଧିକାରୀ ଓ କର୍ମଚାରୀମାନଙ୍କୁ ଏକତାର ଶପଥ ପାଠ କରାଇଥିଲେ । ସେ ସର୍ଦ୍ଦାର ପଟେଲଙ୍କ ଜୀବନୀର କିଛି ଘଟଣାବଳୀକୁ ଉଦାହରଣ ଭାବେ ଉପସ୍ଥାପନ କରିବା ସହ ସ୍ୱାଧୀନତା ପରେ ଅଖଣ୍ଡ ଭାରତର ସ୍ୱପ୍ନ କ ’ ଣ ଥିଲା ତାହା କହିଥିଲେ । ସେ କହିଲେ , କେବଳ ଏକତାର ଶପଥ ପାଠ ନୁହେଁ ବରଂ ସର୍ଦ୍ଦାର ପଟେଲଙ୍କ ଆଦର୍ଶ , ଦେଶାତ୍ମବୋଧତା , ନେତୃତ୍ୱ ଦକ୍ଷତା ଏବଂ ସାମାଜିକ କଲ୍ୟାଣ ଦିଗରେ ପ୍ରତିବଦ୍ଧତାକୁ ସମସ୍ତେ ଅନୁସରଣ କରିବା ଉଚିତ । ଆଜି ଲୋକାର୍ପିତ ହୋଇଥିବା ଷ୍ଟାଚ୍ୟୁ ଅଫ୍ ୟୁନିଟି ପର୍ଯ୍ୟଟକଙ୍କ ଆକର୍ଷଣର କେନ୍ଦ୍ର ହେବ ଏବଂ ନିଯୁକ୍ତିର ସୁଯୋଗ ସୃଷ୍ଟି କରିବ ବୋଲି ମନ୍ତ୍ରୀ କହିଥିଲେ ।


    ଏହି ଅବସରରେ ସର୍ଦ୍ଦାର ପଟେଲଙ୍କୁ ଶ୍ରଦ୍ଧାଞ୍ଜଳି ଜଣାଇ ଶ୍ରୀ ମେଘୱାଲ ଦେଶର ଏକତା ଦିଗରେ ତାଙ୍କ ଭୂମିକାକୁ ସ୍ମରଣ କରିଥିଲେ । କିପରି ଶ୍ରୀ ବଲ୍ଲଭ ଭାଇ ପଟେଲ ‘ ସର୍ଦ୍ଦାର ’ ନାମରେ ପରିଚିତ ହେଲେ ସେ ସମ୍ପର୍କରେ ଅବତାରଣା ଦେଇ ମନ୍ତ୍ରୀ ବଦେ୍ର୍ଦାଳି ସତ୍ୟାଗ୍ରହରେ ସର୍ଦ୍ଦାର ପଟେଲଙ୍କ ବଳିଷ୍ଠ ନେତୃତ୍ୱ ବାବଦରେ କହିଥିଲେ । ସର୍ଦ୍ଦାର ପଟେଲଙ୍କ ପ୍ରତିମୂର୍ତ୍ତି 182 ମିଟର ହେବା ପଛର କାରଣ ସମ୍ପର୍କରେ ସେ କହିଲେ , ଦେଶର ବିଭିନ୍ନ ଭାଗରୁ ମାଟି ଓ ଧାତୁ ଆଣି ଏହି ମୂର୍ତ୍ତି ନିର୍ମାଣରେ ବ୍ୟବହାର କରାଯାଇଛି ଏବଂ ଗୁଜରାଟ ବିଧାନସଭାରେ 182 ଜଣ ସଦସ୍ୟ ରହିଛନ୍ତି । ତେଣୁ ଏହି ପ୍ରତିମୂର୍ତ୍ତି ଦେଶର ପ୍ରତ୍ୟେକ ନାଗରିକଙ୍କ ପ୍ରତିନିଧିତ୍ୱ କରୁଛି ଏବଂ ବିଶ୍ୱରେ ଏକତାର ସର୍ବୋଚ୍ଚ ପ୍ରତୀକ ଭାବେ ଦଣ୍ଡାୟମାନ ।


    କାର୍ଯ୍ୟକ୍ରମରେ ଲୋକସଭାର ସାଂସଦ ଶ୍ରମୀତୀ ମିନାକ୍ଷୀ ଲେକ୍ଷୀ , ଲୋକସଭା ସାଂସଦ ରମେଶ ବିଧୁରୀ , ସଂସଦୀୟ ବ୍ୟାପାର ମନ୍ତ୍ରଣାଳୟର ସଚିବ ଏସ.ଏନ. ତ୍ରିପାଠୀ ଏବଂ ମନ୍ତ୍ରଣାଳୟର ବରିଷ୍ଠ ଅଧିକାରୀ ଓ କର୍ମଚାରୀମାନେ ଉପସ୍ଥିତ ଥିଲେ ।


    *************

    
    
    (Release ID: 1551347) Visitor Counter : 40