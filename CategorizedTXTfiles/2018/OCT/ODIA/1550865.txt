      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଏକାଡେମିକ ଓ ଅନୁସନ୍ଧାନ ସହଯୋଗ ସମ୍ବର୍ନ୍ଧନ ଯୋଜନା (ସ୍ପାର୍କ) ୱେବ ପୋର୍ଟାଲର ଶୁଭାରମ୍ଭ କଲେ ମାନବ ସମ୍ବଳ ବିକାଶ ମନ୍ତ୍ରୀ
      Posted On: 25 OCT 2018 2:42PM by PIB Bhubaneshwar


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ନୂଆଦିଲ୍ଲୀରେ ‘ ଏକାଡେମିକ ଓ ଅନୁସନ୍ଧାନ ସହଯୋଗ ସମ୍ବର୍ଦ୍ଧନ ଯୋଜନା (ସ୍ପାର୍କ) ’ ୱେବ ପୋର୍ଟାଲର ଶୁଭାରମ୍ଭ କରିଛନ୍ତି । ଏହି ଅବସରରେ ମନ୍ତ୍ରୀ ମହୋଦୟ କହିଥିଲେ ଯେ ‘ ସ୍ପାର୍କ ’ ର ଲକ୍ଷ୍ୟ ହେଉଛି ଭାରତୀୟ ସଂସ୍ଥାନ ଏବଂ ବିଶ୍ୱର ସର୍ବେତ୍ତମ ସଂସ୍ଥାନମାନଙ୍କ ମଧ୍ୟରେ ଏକାଡେମିକ ଏବଂ ଅନୁସନ୍ଧାନ ସହଯୋଗକୁ ସୁଗମ କରି ଭାରତର ଉଚ୍ଚଶିକ୍ଷଣ ସଂସ୍ଥାନମାନଙ୍କରେ ଅନୁସନ୍ଧାନର ପରିଦୃଶ୍ୟକୁ ଉନ୍ନତ କରିବା । ସେ କହିଲେ ଯେ ଏହି ଯୋଜନା ଅନ୍ତର୍ଗତ 600 ସଂଯୁକ୍ତ ଗବେଷଣା ପ୍ରସ୍ତାବ ଦୁଇ ବର୍ଷ ପାଇଁ ପ୍ରଦାନ କରାଯିବ , ଯାହାଫଳରେ କି ଭାରତୀୟ ଅନୁସନ୍ଧାନ ସମୂହ ଏବଂ ବିଶ୍ୱର ପ୍ରମୁଖ ବିଶ୍ୱବିଦ୍ୟାଳୟମାନଙ୍କର ପ୍ରଖ୍ୟାତ ଅନୁସନ୍ଧାନ ସମୂହମାନଙ୍କ ମଧ୍ୟରେ ସେହି କ୍ଷେତ୍ରରେ ଗବେଷଣା ସମ୍ବନ୍ଧୀୟ ସୁଦୃଢ଼ ସହଯୋଗ ସମ୍ଭବ ହୋଇପାରିବ ଯାହାକି ବିଜ୍ଞାନ ଦୃଷ୍ଟିରେ ଅତ୍ୟାଧୁନିକ ମନେ କରାଯାଏ ଏବଂ ବିଶେଷ କରି ଭାରତ ସନ୍ଦର୍ଭରେ ଯାହାର ସିଧାସଳଖ ସାମାଜିକ ପ୍ରାସଙ୍ଗିକତା ରହିଛି । ସେ କହିଲେ ଯେ ସରକାର ଅଗଷ୍ଟ 2018ରେ 418 କୋଟି ଟଙ୍କାର ମୋଟ ନିବେଶ ସହିତ 2020 ମାର୍ଚ୍ଚ 31 ପର୍ଯ୍ୟନ୍ତ କାର୍ଯ୍ୟାନ୍ୱୟନ ପାଇଁ ‘ ଆକାଡେମୀକ ଏବଂ ଅନୁସନ୍ଧାନ ସହଯୋଗ ସମ୍ବର୍ନ୍ଧନ ପାଇଁ ଯୋଜନା (ସ୍ପାର୍କ) ’ କୁ ମଞ୍ଜୁରି ପ୍ରଦାନ କରିଥିଲେ । ଭାରତୀୟ ପ୍ରାଦ୍ୟୋଗିକୀ ସଂସ୍ଥାନ , ଖଡଗପୁର ‘ ସ୍ପାର୍କ ’ ର କାର୍ଯ୍ୟାନ୍ୱୟନ ପାଇଁ ରାଷ୍ଟ୍ରୀୟ ସମନ୍ୱୟକାରୀ ସଂସ୍ଥାନ । ଏହାର ବିବରଣୀ www.sparc.iitkgp.ac.in . ରେ ଉପଲବ୍ଧ ।


    ସ୍ପାର୍କର ମୁଖ୍ୟ ବିଷୟ ନିମ୍ନରେ ପ୍ରଦାନ କରାଗଲା:


    ଏହି ଯୋଜନା ଫଳରେ ଭାରତର ଉଚ୍ଚଶିକ୍ଷା ସଂସ୍ଥାନରେ ଅନୁସନ୍ଧାନ ପରିଦୃଶ୍ୟ ଉନ୍ନତ ହେବ । ଏହା ଭାରତୀୟ ସଂସ୍ଥାନ (ମୋଟ ଶୀର୍ଷ-100 ଅଥବା ଏନଆଇଆରଏଫରେ ଶ୍ରେଣୀବଦ୍ଧ ଶୀର୍ଷ-100(ଘରୋଇ ସଂସ୍ଥାନ ସହିତ ଯେଉଁମାନଙ୍କୁ ୟୁଜିସି ଅଧିନିୟମର ଧାରା 12ବି ଅନ୍ତର୍ଗତ ମାନ୍ୟତା ପ୍ରାପ୍ତ) ଏବଂ 28ଟି ଚୟନ କରାଯାଇଥବବା ଦେଶମାନଙ୍କର ସର୍ବୋତ୍ତମ ସଂସ୍ଥାନ (ମୋଟରେ ଶୀର୍ଷ-500 ଏବଂ କ୍ୟୁଏସ ବିଶ୍ୱବିଦ୍ୟାଳୟ ର୍ୟାଙ୍କିଙ୍ଗରେ ଶ୍ରେଷ୍ଠ 200ମଧ୍ୟରେ ଆସୁଥିବା ସଂସ୍ଥାନ) ମଧ୍ୟରେ ଏକାଡେମୀକ ଏବଂ ଅନୁସନ୍ଧାନ ସହଯୋଗ ଫଳରେ ସମ୍ଭବ ହେବ , ଯାହା ଅନ୍ତର୍ଗତ ଜାତୀୟ ଏବଂ ଅନ୍ତର୍ଜାତୀୟ ପ୍ରାସଙ୍ଗିକତା ସମ୍ବନ୍ଧୀୟ ସମସ୍ୟାଗୁଡ଼ିକୁ ସମାଧାନ କରିବା ନେଇ ପ୍ରୟାସ କରାଯିବ । ଚୟନ ହୋଇଥିବା ଏହି 28ଟି ଦେଶ ମଧ୍ୟରେ ରହିଛନ୍ତି ଅଷ୍ଟ୍ରେଲିଆ , ଅଷ୍ଟ୍ରିଆ , ବେଲଜିୟମ , ବ୍ରାଜିଲ , କାନାଡା , ଚୀନ , ଡେନମାର୍କ , ଫିନଲାଣ୍ଡ , ଫ୍ରାନ୍ସ , ଜର୍ମାନୀ , ହଂକଂ , ଇଜ୍ରାଏଲ , ଇଟାଲୀ , ଜାପାନ , ନେଦରଲାଣ୍ଡ , ନ୍ୟୁଜିଲାଣ୍ଡ , ନରୱେ , ପର୍ତ୍ତୁଗାଲ , ଋଷ , ସିଙ୍ଗାପୁର , ଦକ୍ଷିଣ ଆଫ୍ରିକା , ଦକ୍ଷିଣ କୋରିଆ , ସ୍ପେନ , ସ୍ୱୀଡେନ , ସ୍ୱିଜରଲାଣ୍ଡ , ତାଇୱାନ , ୟୁନାଇଟେଡ କିଙ୍ଗଡମ ଏବଂ ସଂଯୁକ୍ତରାଷ୍ଟ୍ର ଆମେରିକା । ଉପଯୁକ୍ତ ଗୁରୁତ୍ୱ ହିସାବରେ 254ଟି ଶୀର୍ଷ ଭାରତୀୟ ସଂସ୍ଥାନ ଏବଂ 478ଟି ଶୀର୍ଷ ବୈଶ୍ୱିକ ସଂସ୍ଥାନମାନଙ୍କୁ ଏଥିପାଇଁ ପୂର୍ବରୁ ଚିହ୍ନିତ କରାଯାଇଛି । ଦେଶ ପାଇଁ ଦେଖାଦେଉଥିବା ପ୍ରାସଙ୍ଗିକତା ଏବଂ ଗୁରୁତ୍ୱ ଆଧାରରେ ‘ ସ୍ପାର୍କ ’ ଅନ୍ତର୍ଗତ ସହଯୋଗ ପାଇଁ ପାଞ୍ଚଟି ମହତ୍ୱପୂର୍ଣ୍ଣ କ୍ଷେତ୍ର (ମୌଳିକ ଗବେଷଣା , ପ୍ରଭାବ ସହିତ ସଂପୃକ୍ତ ଉଭରୁଥିବା କ୍ଷେତ୍ର , ସାମଞ୍ଜସ୍ୟ , ଅମଳ-ଉନ୍ମୁଖ ଅନୁସନ୍ଧାନ ଏବଂ ନବାଚାର ପ୍ରେରିତ) ସହିତ ପ୍ରତ୍ୟେକ ମହତ୍ୱପୂର୍ଣ୍ଣ କ୍ଷେତ୍ର ଅନ୍ତର୍ଗତ ଉପ-ବିଷୟ କ୍ଷେତ୍ରର ମଧ୍ୟ ଚିହ୍ନଟ କରାଯାଇଛି ।


    **************

    
    
    (Release ID: 1550865) Visitor Counter : 16