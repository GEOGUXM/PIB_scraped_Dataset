      ଉପରାଷ୍ଟ୍ରପତିଙ୍କ ସଚିବାଳୟ

      ଶିକ୍ଷା ସଂସ୍ଥାନମାନଙ୍କୁ କିଛି ପ୍ରତିଶତ ସିଟ ସମାଜର ଦରିଦ୍ର ବର୍ଗର ଛାତ୍ରମାନଙ୍କ ପାଇଁ ନିର୍ଦ୍ଧାରିତ କରିବା ସହିତ ସେମାନଙ୍କୁ ଶିକ୍ଷାରେ ଆର୍ଥିକ ସହାୟତା ପ୍ରଦାନ କରିବା ଆବଶ୍ୟକ: ଉପ ରାଷ୍ଟ୍ରପତି
      • ଉଦ୍ୟୋଗ ଓ ଘରୋଇ କ୍ଷେତ୍ରରେ ଗୁଣବତ୍ତାଯୁକ୍ତ ଶିକ୍ଷା ସମସ୍ତଙ୍କୁ ଉପଲବ୍ଧ କରାଇବା ନେଇ ସରକାରଙ୍କ ପ୍ରୟାସରେ ସହାୟତା ପ୍ରଦାନ କରିବା ଆବଶ୍ୟକ
      • କୃଷିର ଛାତ୍ରମାନଙ୍କୁ କୃଷକମାନଙ୍କର ସମସ୍ୟା ସମାଧାନ କରିବା ନେଇ କୃଷକମାନଙ୍କ ସହିତ ସମୟ ବିତାଇବା ଆବଶ୍ୟକ
      • କ୍ଷୁଧା ଓ କୁପୋଷଣ ପରି ଆହ୍ୱାନ ସହିତ ଲଢ଼ିବା ପାଇଁ ଆମକୁ ଖାଦ୍ୟ ସୁରକ୍ଷାରେ ଆତ୍ମନିର୍ଭରଶୀଳ ହେବା ଆବଶ୍ୟକ
      • ଉପ ରାଷ୍ଟ୍ରପତି ଲଭଲି ପ୍ରଫେସନାଲ ବିଶ୍ୱବିଦ୍ୟାଳୟର ନବମ ଦୀକ୍ଷାନ୍ତ ସମାରୋହକୁ ସମ୍ବୋଧିତ କଲେ
      Posted On: 22 OCT 2018 5:33PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଆଜି ଘରୋଇ କ୍ଷେତ୍ରର ବିଶ୍ୱବିଦ୍ୟାଳୟ ଏବଂ ଉଚ୍ଚ ଶିକ୍ଷା ସଂସ୍ଥାନମାନଙ୍କୁ ଗରିବ ଛାତ୍ରମାନଙ୍କ ପାଇଁ କିଛି ପ୍ରତିଶତ ସ୍ଥାନ ନିର୍ଦ୍ଧାରିତ କରିବା ଏବଂ ସେମାନଙ୍କ ଶିକ୍ଷାରେ ଆର୍ଥିକ ସହାୟତା ପ୍ରଦାନ କରିବା ପାଇଁ ପ୍ରେରିତ କରିଛନ୍ତି ।


    ଫଗୱାଡା ପଞ୍ଜାବରେ ଲଭଲି ପ୍ରଫେସନାଲ ୟୁନିଭର୍ସିଟିର ନବମ ଦୀକ୍ଷାନ୍ତ ସମାରୋହକୁ ସମ୍ବୋଧିତ କରି ସେ କହିଲେ ଯେ ଘରୋଇ କ୍ଷେତ୍ର ଦ୍ୱାରା ପ୍ରଦାନ କରାଯାଉଥିବା ଗୁଣବତ୍ତାଯୁକ୍ତ ଶିକ୍ଷା ଗରିବ ଏବଂ ସୀମାନ୍ତ ବର୍ଗଙ୍କ ପାଇଁ ସେମାନଙ୍କ ସୀମାର ବାହାରେ ହୋଇଯାଇଛି ଏବଂ ଏଥିପାଇଁ ଘରୋଇ ବିଶ୍ୱବିଦ୍ୟାଳୟମାନଙ୍କୁ ସମାଜର ଗରିବ ବର୍ଗର ଛାତ୍ରମାନଙ୍କ ପାଇଁ କେବଳ କିଛି ପ୍ରତିଶତ ସିଟ ନିର୍ଦ୍ଧାରିତ କରିବା ଆବଶ୍ୟକ ଏବଂ ସେମାନଙ୍କ ଶିକ୍ଷାରେ ଆର୍ଥିକ ସହାୟତା ପ୍ରଦାନ କରିବା ଆବଶ୍ୟକ ।


    ଉପ ରାଷ୍ଟ୍ରପତି କହିଲେ ଯେ ସାର୍ବଜନିକ କ୍ଷେତ୍ର ଏକୁଟିଆ ସମସ୍ତଙ୍କୁ ଗୁଣବତ୍ତାପୂର୍ଣ୍ଣ ଉଚ୍ଚଶିକ୍ଷା ଉପଲବ୍ଧ କରାଇ ପାରିବ ନାହିଁ । ଏଥିପାଇଁ ଘରୋଇ କ୍ଷେତ୍ରକୁ ଏଥିରେ ସହାୟତା ପ୍ରଦାନ କରିବା ଆବଶ୍ୟକ । ସେ କହିଲେ ଯେ ଉଦ୍ୟୋଗ ଏବଂ ଘରୋଇ କ୍ଷେତ୍ରକୁ ସାଧାରଣତଃ ସମସ୍ତଙ୍କ ପାଇଁ ଗୁଣବତ୍ତାଯୁକ୍ତ ଶିକ୍ଷା ଉପଲବ୍ଧ କରାଇବା ପାଇଁ ସରକାରଙ୍କ ଦ୍ୱାରା କରାଯାଉଥିବା ପ୍ରୟାସରେ ସହାୟତା ପ୍ରଦାନ କରିବା ଆବଶ୍ୟକ । ଶିକ୍ଷା ପ୍ରଣାଳୀରେ ସମ୍ପୂର୍ଣ୍ଣ ପରିବର୍ତ୍ତନ ଆଣିବା ସମ୍ବନ୍ଧରେ ଉପ ରାଷ୍ଟ୍ରପତି କହିଥିଲେ ଯେ ଆମର ଅଧିକାଂଶ କଲେଜ ମହତ୍ୱପୂର୍ଣ୍ଣ ବିଶ୍ଳେଷଣାତ୍ମକ କୌଶଳ ସମ୍ବନ୍ଧୀୟ ଛାତ୍ରମାନଙ୍କ ପରିବର୍ତ୍ତେ ଡିଗ୍ରୀ ପ୍ରମାଣପତ୍ରବାଲା ଛାତ୍ର ସୃଷ୍ଟି କରିବାର କେନ୍ଦ୍ରରେ ପରିଣତ ହୋଇଛନ୍ତି ।


    ଭାରତୀୟ ଉଚ୍ଚ ଶିକ୍ଷାନୁଷ୍ଠାନର ଖରାପ ପ୍ରଦର୍ଶନ ସମ୍ବନ୍ଧରେ ସୂଚନା ପ୍ରଦାନ କରି ଶ୍ରୀ ନାଇଡୁ ଶିକ୍ଷାର ବୈଶ୍ୱିକ ସ୍ତରରେ ପ୍ରତିସ୍ପର୍ଦ୍ଧା ସୃଷ୍ଟି କରିବାର ମାନକରେ ବ୍ୟାପକ ସୁଧାର ଆଣିବାର ଆବଶ୍ୟକତା ଉପରେ ଜୋର ଦେଇଥିଲେ । ଉଚ୍ଚଶିକ୍ଷା ପାଇବାର ଇଚ୍ଛା ରଖୁଥିବା ଛାତ୍ରମାନଙ୍କର ବୃଦ୍ଧିପାଉଥିବା ଚାହିଦାକୁ ପୁରଣ କରିବା ପାଇଁ 2020 ପର୍ଯ୍ୟନ୍ତ ଶତକଡା 30 ପ୍ରତିଶତ ମୋଟ ନିଯୁକ୍ତି ଅନୁପାତର ଲକ୍ଷ୍ୟକୁ ପ୍ରାପ୍ତି କରିବା ପାଇଁ ସଂସ୍ଥାନ ଏବଂ ବିଶ୍ୱବିଦ୍ୟାଳୟମାନଙ୍କର ସଂଖ୍ୟା ବୃଦ୍ଧି କରିବା ପାଇଁ ସେ ଆହ୍ୱାନ ପ୍ରଦାନ କରିଥିଲେ ।


    ଉପ ରାଷ୍ଟ୍ରପତି କହିଲେ ଯେ ଶିକ୍ଷା ସଂସ୍ଥାନମାନଙ୍କୁ ଛାତ୍ରମାନଙ୍କ ମଧ୍ୟରେ ଉଦ୍ୟମଶୀଳତାର ଭାବନା ସମାବେଶିତ କରିବା ଆବଶ୍ୟକ । ଆମ ଶିକ୍ଷା ସଂସ୍ଥାନମାନଙ୍କୁ କେବଳ ଛାତ୍ରମାନଙ୍କର କ୍ୟାରିଅର ନିର୍ମାଣ କରିବା ଆବଶ୍ୟକ ନୁହେଁ ବରଂ ସେମାନଙ୍କୁ ସମାଜର ଉତ୍ତମ ଏବଂ ଦାୟିତ୍ୱବାନ ନାଗରିକ ଭାବେ ନିର୍ମାଣ କରିବା ଆବଶ୍ୟକ । ସେ ଏହା ମଧ୍ୟ କହିଥିଲେ ଯେ ଛାତ୍ରମାନଙ୍କୁ ଚାକିରି ଅନ୍ୱେଷଣକାରୀ କରିବା ପରିବର୍ତ୍ତେ ଚାକିରି ସୃଜନକାରୀରେ ପରିବର୍ତ୍ତିତ କରିବା ଆବଶ୍ୟକ ।


    ପଞ୍ଜାବକୁ ଭାରତର ଧାନର ଭଣ୍ଡାରରେ ପରିଣତ କରିବା ପାଇଁ ରାଜ୍ୟର କୃଷକମାନଙ୍କୁ ପ୍ରଶଂସା କରି ଶ୍ରୀ ନାଇଡୁ ନବାଚାର ପ୍ରକ୍ରିୟାରେ କୃଷିକୁ ସ୍ଥାୟୀ କରିବାର ଆହ୍ୱାନ ପ୍ରଦାନ କରିଥିଲେ । ସେ କୃଷିର ଅଧ୍ୟୟନ କରୁଥିବା ଛାତ୍ରମାନଙ୍କୁ ପ୍ରସ୍ତାବ ପ୍ରଦାନ କରିଥିଲେ ଯେ ସେମାନେ କୃଷକମାନେ ସମ୍ମୁଖୀନ ହେଉଥିବା ସମସ୍ୟାକୁ ବୁଝିବା ପାଇଁ କୃଷକମାନଙ୍କ ସହିତ କିଛି ସମୟ ବିତାଇବାକୁ ପଡିବ । ଭାରତକୁ କ୍ଷୁଧା , କୁପୋଷଣ ଆଦି ଆହ୍ୱାନ ସହିତ ଲଢ଼େଇ କରିବା ପାଇଁ ଖାଦ୍ୟ ସୁରକ୍ଷାରେ ଆତ୍ମନିର୍ଭରଶୀଳ ହେବାକୁ ପଡିବ । ପଞ୍ଜାବର ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁନ୍ଦର ଶ୍ୟାମ ଅରୋରା , ଲଭଲି ପ୍ରଫେସନାଲ ୟୁନିଭର୍ସିଟିର କୁଳପତି ଶ୍ରୀ ଅଶୋକ ମିତଲ , ପ୍ରଫେସର ଚାନସେଲର ଶ୍ରୀମତୀ ରଶ୍ମି ମିତଲ ଏବଂ ବିଶ୍ୱବିଦ୍ୟାଳୟର ଛାତ୍ରଛାତ୍ରୀ ଏହି କାର୍ଯ୍ୟକ୍ରମରେ ଭାଗ ନେଇଥିଲେ ।


    *****************


    

    
    (Release ID: 1550346) Visitor Counter : 12