      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଇସ୍ପାତ ସମ୍ମେଳନରେ ପେଟ୍ରୋଲିୟମ ମନ୍ତ୍ରୀଙ୍କ ଘୋଷଣା
      • ପାରାଦୀପ-କଳିଙ୍ଗନଗର ମଧ୍ୟରେ ନିର୍ମାଣ ହେବ 100 କିମିର ଉତ୍ସର୍ଗୀକୃତ 8-ଲେନ ମାଲପରିବହନ କରିଡ଼ର
      • ରାଜ୍ୟରେ ଆଉ 5 ହଜାର କିମି ଜାତୀୟ ରାଜପଥ ନିର୍ମାଣର ଯୋଜନା
      • ଦେଶରେ 12 ହଜାର କୋଟି ଟଙ୍କା ବିନିଯୋଗରେ ପ୍ରତିଷ୍ଠା ହେବ 12 ଜୈବ ଇନ୍ଧନ ରିଫାଇନେରି
      • ରାଜ୍ୟର 19ଟି ଜିଲ୍ଲାରେ ସିଟି ଗ୍ୟାସ ବିତରଣ ନେଟୱାର୍କ
      • ପାରାଦୀପ ପେଟ୍ରୋକେମିକାଲ କମ୍ପ୍ଲେକ୍ସରେ ପୁଞ୍ଜି ବିନିଯୋଗ ଲାଗି ଆହ୍ୱାନ
      • ପେଟ୍ରୋଲ, ଡିଜେଲ ଉପରୁ ଭାଟ୍ ଛାଡ କରିବାକୁ ଦାବି
      Posted On: 23 OCT 2018 5:17PM by PIB Bhubaneshwar


    ଓଡ଼ିଶାରେ ବନ୍ଦରଭି ତ୍ତି କ ଶିଳ୍ପର ବିକାଶ ଉପରେ କେନ୍ଦ୍ର ସରକାର ଗୁରୁତ୍ୱ ଦେଉଛନ୍ତି । ଏଥିଲାଗି ପାରାଦୀପ , ଧାମରା ଓ ଗୋପାଳପୁର ବନ୍ଦରର ବିକାଶ ଉପରେ ଅଧିକ ମହତ୍ୱ ଦିଆଯାଉଛି । ଦୁବାଇ , ସିଙ୍ଗାପୁରଠାରୁ ଆହୁରି ଅଧିକ ଉନ୍ନତ ବନ୍ଦର ନଗରୀ ନିର୍ମାଣ ଲାଗି ନରେନ୍ଦ୍ର ମୋଦୀଙ୍କ ସରକାର ଯୋଜନା କରୁଛନ୍ତି । ଏଣୁ ଓଡ଼ିଶାକୁ ପୂର୍ବ ଭାରତର ବିକାଶ ଦ୍ୱାର ରୂପେ ବିବେଚନା କରାଯାଉଛି ବୋଲି କେନ୍ଦ୍ର ପେଟ୍ରୋଲିୟମ , ପ୍ରାକୃତିକ ବାଷ୍ପ , ଦକ୍ଷତା ବିକାଶ ଓ ଉଦ୍ୟମୀତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି ।


    ଆଜି ଭୁବନେଶ୍ୱରଠାରେ ଅନୁଷ୍ଠିତ “ ଇସ୍ପାତ ମୂଳଧନୀ ସାମଗ୍ରୀ-ଭାରତରେ ବିନିର୍ମାଣ ” ଶୀର୍ଷକ ସମ୍ମେଳନରେ ଉଦବୋଧନ ଦେଇ କେନ୍ଦ୍ର ମନ୍ତ୍ରୀ ଶ୍ରୀ ପ୍ରଧାନ କହିଛନ୍ତି ଯେ , ପ୍ରାଚୀନ ଓଡ଼ିଶା ମୂଳଧନୀ ସାମଗ୍ରୀ ନିର୍ମାଣର ଏକ ଜ୍ୱଳନ୍ତ ଉଦାହରଣ । ଏହି ମୂଳଧନୀ ସାମଗ୍ରୀ ବ୍ୟବହାର କରି ଇସ୍ପାତ ନିର୍ମାଣ ହେଉଥିଲା ଏବଂ ତାହା ବିଶ୍ୱ ପ୍ରସିଦ୍ଧ ମନ୍ଦିରମାନଙ୍କରେ ଉପଯୋଗ କରାଯାଉଥିଲା । ଏବେ ଓଡ଼ିଶା ଖଣିଜ ସମ୍ପଦରେ ଭରପୂର ହୋଇ ରହିଛି । ଲୁହା ପଥର , ମାଙ୍ଗାନିଜ୍ , ବକ୍ସାଇଟ , ଆଲୁମିନିୟମ ଉତ୍ପାଦନ କ୍ଷେତ୍ରରେ ମଧ୍ୟ ଦେଶରେ ଅଗ୍ରଣୀ ଭୂମିକା ନେଇଛି । ଏହି ପରିପ୍ରେକ୍ଷୀରେ ଓଡ଼ିଶାରେ ମୂଳଧନୀ ସାମଗ୍ରୀ ବିନିର୍ମାଣ ଲାଗି ବ୍ୟାପକ ସୁଯୋଗ ରହିଛି । ବିଶେଷ କରି ଇସ୍ପାତ ଓ ଖଣିଜ କ୍ଷେତ୍ରରେ ଅପାର ସମ୍ଭାବନାକୁ ଘରୋଇ ଓ ବିଦେଶୀ ଟେକ୍ନୋଲଜି ସଂସ୍ଥାମାନେ ସୁଯୋଗରେ ପରିଣତ କରିବାକୁ ପଡିବ ।


    କେନ୍ଦ୍ର ପେଟ୍ରୋଲିୟମ ମନ୍ତ୍ରୀ କହିଥିଲେ ଯେ , ଏବେ ଓଡ଼ିଶାରେ 5000 କିଲୋମିଟର ଜାତୀୟ ରାଜପଥ ରହିଥିବା ବେଳେ ଆଉ 5000 କିଲୋମିଟର ଜାତୀୟ ରାଜପଥ ନିର୍ମାଣ କରାଯିବ । ପାରାଦୀପରୁ କଳିଙ୍ଗନଗରକୁ 100 କିଲୋମିଟର ଦୀର୍ଘ ଉତ୍ସର୍ଗୀକୃତ 8-ଲେନ ରାସ୍ତା ନିର୍ମାଣ ଲାଗି ବ୍ୟାପକ ଯୋଜନା ହୋଇଛି । ପାରାଦୀପରେ ପେଟ୍ରୋକେମିକାଲ କମ୍ପ୍ଲେକ୍ସର ପରିସର ବୃଦ୍ଧି କରାଯାଉଛି । ଘରୋଇ ଓ ବିଦେଶୀ କମ୍ପାନୀମାନେ ଏହି କମ୍ପ୍ଲେକ୍ସରେ ଆନୁସଙ୍ଗିକ ଶିଳ୍ପ ୟୁନିଟ୍ ପ୍ରତିଷ୍ଠା କରିବା ଲାଗି ଶ୍ରୀ ପ୍ରଧାନ ଆହ୍ୱାନ ଜଣାଇଥିଲେ ।


    ସେ କହିଥିଲେ ରସାୟନିକ ସାର , ପରିବହନ ଓ ଜାଳେଣି - ଇନ୍ଧନ ଲାଗି ପ୍ରାକୃତିକ ବାଷ୍ପକୁ ବ୍ୟାପକ ଭାବେ ଉପଯୋଗ କରାଯିବ । ତା ଛଡା ଗ୍ୟାସ ବ୍ୟବହାର କରି ଉନ୍ନତ କଞ୍ଚା ମାଲ ନିର୍ମାଣ କରାଯାଇପାରିବ । ଧାମରାରୁ ଉ ତ୍ତ ରପ୍ରଦେଶ ପର୍ଯ୍ୟନ୍ତ ଗ୍ୟାସ ପାଇପ ଲାଇନ ନିର୍ମାଣ ଲାଗି 13 ହଜାର କୋଟି ଟଙ୍କା ଖର୍ଚ୍ଚ କରାଯାଉଛି । ଓଡିଶାର 13ଟି ଶିଳ୍ପ ସମୃଦ୍ଧ ଜିଲ୍ଲାକୁ ଗ୍ୟାସ ଯୋଗାଣ ପାଇଁ 700 କିଲୋମିଟର ଦୀର୍ଘର ପାଇପ ଲାଇନ ବିଛାଯାଉଛି । ସେହିପରି ରାଜ୍ୟର 19ଟି ଜିଲ୍ଲାରେ ନଗର ଗ୍ୟାସ ବିତରଣ ବ୍ୟବସ୍ଥା ଆରମ୍ଭ କରାଯାଉଛି ।


    କେନ୍ଦ୍ର ପେଟ୍ରୋଲିୟମ ମନ୍ତ୍ରୀ କହିଥିଲେ ଯେ , 12 ହଜାର କୋଟି ଟଙ୍କା ବିନିଯୋଗରେ ଦେଶରେ 12ଟି ଜୈବ ଇନ୍ଧନ ବିଶୋଧନାଗାର ନିର୍ମାଣ କରାଯାଉଛି । ସେଥି ମଧ୍ୟରୁ ଓଡ଼ିଶାରେ ଗୋଟିଏ ଜୈବ ଇନ୍ଧନ ବିଶୋଧନାଗାର ରହିଛି । ଶ୍ରୀ ପ୍ରଧାନ କହିଲେ ଯେ , ଓଡ଼ିଶାରେ ଗତ 4 ବର୍ଷ ମଧ୍ୟରେ ଏନଡିଏ ସରକାର 20 ହଜାର କୋଟି ଟଙ୍କା ରେଳ ସେକ୍ଟରରେ ଖର୍ଚ୍ଚ କରିଛନ୍ତି । ଏଥିଲାଗି ଅନେକ ଇସ୍ପାତ ସରଞ୍ଜାମର ଉପଯୋଗ କରାଯାଇଛି । ସେ କହିଥିଲେ ଯେ , ରାଜ୍ୟରେ ଲୁହା ପଥର ଉତ୍ପାଦନ କ୍ଷମତା 50 ନିୟୁତ ମେ ଟ୍ରି କ ଟନରୁ 100 ନିୟୁତ ମେ ଟ୍ରି କ ଟନକୁ ବୃଦ୍ଧି କରାଯିବ । ମାଇନିଂ କ୍ଷମତା ମଧ୍ୟ 500 ନିୟୁତ ମେ ଟ୍ରି କ ଟନକୁ ବୃଦ୍ଧି ପାଇବ । ସୁପର କ୍ରି ଟିକାଲ ଟେକ୍ନୋଲଜି ବ୍ୟବହାର କରି ତାପଜ ଶକ୍ତି ଉତ୍ପାଦନ ହେବ । ଓଡ଼ିଶାରେ କଞ୍ଚା ମାଲର ଅଭାବ ରହିବ ନାହିଁ । ଏଣୁ ଘରୋଇ ଓ ବୈଦେଶିକ ପୁଞ୍ଜି ବିନିଯୋଗକାରୀମାନେ ପର୍ଯ୍ୟାପ୍ତ ନିବେଶ କରିବାକୁ କେନ୍ଦ୍ର ପେଟ୍ରୋଲିୟମ ମନ୍ତ୍ରୀ ଶ୍ରୀ ପ୍ରଧାନ ଆହ୍ୱାନ ଦେଇଥିଲେ ।


    ସମ୍ମେଳନ ପରେ ସାମ୍ବାଦିକମାନଙ୍କୁ ଶ୍ରୀ ପ୍ରଧାନ କହିଛନ୍ତି ଯେ , କେନ୍ଦ୍ର ସରକାର ଇତି ମଧ୍ୟରେ ପେଟ୍ରୋଲ ଓ ଡିଜେଲ ଉପରୁ ଟିକସ ଛାଡ କରିଛନ୍ତି । ଏବେ ରାଜ୍ୟ ସରକାର କିଛି ପରିମାଣର ଭାଟ୍ ଛାଡ କରିବା ଆବଶ୍ୟକ । ଏହାଦ୍ୱାରା ସାଧାରଣ ଲୋକଙ୍କୁ ଲାଭ ମିଳିବ । ରାଜ୍ୟ ସରକାର ଭାଟ୍ ବାବଦରେ 7000 କୋଟି ଟଙ୍କା ଆଦାୟ କରୁଛନ୍ତି । ଏଥିରୁ ସାମାନ୍ୟ କିଛି ସାଧାରଣ ଲୋକଙ୍କ ସ୍ୱାର୍ଥ ଉ ଦ୍ଦେ ଶ୍ୟରେ ଛାଡ କରାଯିବା ଜରୁରି ବୋଲି କେନ୍ଦ୍ର ମନ୍ତ୍ରୀ କହିଥିଲେ ।


    ***************

    
    
    (Release ID: 1550336) Visitor Counter : 24