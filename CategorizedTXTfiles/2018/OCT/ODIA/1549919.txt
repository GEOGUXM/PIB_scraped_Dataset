      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଇଣ୍ଡିଆ ଷ୍ଟ୍ରାଟେଜିକ୍ ତୈଳ ଭଣ୍ଡାର ଦ୍ୱିତୀୟ ପର୍ଯ୍ୟାୟ ପାଇଁ ଅକ୍ଟୋବର 17, 2018 ଦିନ ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ରୋଡ଼ ସୋର ଶୁଭାରମ୍ଭ
      Posted On: 16 OCT 2018 9:07PM by PIB Bhubaneshwar


    ଇଣ୍ଡିଆ ଷ୍ଟ୍ରାଟେଜିକ୍ ତୈଳ ଭଣ୍ଡାର ଦ୍ୱିତୀୟ ପର୍ଯ୍ୟାୟ ପାଇଁ ଅକ୍ଟୋବର 17 , 2018 ଦିନ ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ରୋଡ଼ ସୋ ’ ର ଶୁଭାରମ୍ଭ ହେଉଛି । କେନ୍ଦ୍ର ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ୱ ଏବଂ ଦକ୍ଷତା ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଏହି ରୋଡ଼ ସୋ ’ କୁ ଆନୁଷ୍ଠାନିକ ଭାବେ ଶୁଭାରମ୍ଭ କରିବେ ।


    ଭାରତ ସରକାରଙ୍କ ସମନ୍ୱିତ ଶକ୍ତି ନୀତି ଅନୁସାରେ , କେନ୍ଦ୍ର କ୍ୟାବିନେଟ ଏସପିଆର ଦ୍ୱିତୀୟ ପର୍ଯ୍ୟାୟ କାର୍ଯ୍ୟକ୍ରମକୁ ‘ ନୀତିଗତ ’ ଭାବେ ମଞ୍ଜୁରି ପ୍ରଦାନ କରିଛନ୍ତି । ଏହି କାର୍ଯ୍ୟକ୍ରମ ଅଧୀନରେ ଅତିରିକ୍ତ 6.5 ଏମଏମଟି ତୈଳ ଭୂଗର୍ଭସ୍ଥ ଶିଳା ସ୍ତରରେ ଭଣ୍ଡାର କରାଯିବାର ବ୍ୟବସ୍ଥା କରାଯିବ । ଓଡିଶାର ଚଣ୍ଡୀଖୋଲ (4.0 ଏମଏମଟି) ଏବଂ କର୍ଣ୍ଣାଟକର ପାଦୁର-2 (2.5 ଏମଏମଟି) ଠାରେ ଏଭଳି ଷ୍ଟ୍ରାଟେଜିକ ଭଣ୍ଡାର କରାଯିବ ।


    ( http://pib.nic.in/newsite/PrintRelease.aspx?relid=180215 ) )


    ପାଦୁର (2.5 ଏମଏମଟି) ଠାରେ ଏସପିଆର ପ୍ରଥମ ପର୍ଯ୍ୟାୟ ଓ ଓଡ଼ିଶାର ଚଣ୍ଡିଖୋଲ ଠାରେ ଏସପିଆରର ପ୍ରସ୍ତାବିତ ଦ୍ୱିତୀୟ ପର୍ଯ୍ୟାୟ ଏବଂ କର୍ଣ୍ଣାଟକର ପାଦୁର-2ର ବ୍ୟବସାୟୀକରଣର ସମ୍ଭାବ୍ୟତା ସଂପର୍କରେ ଅଧିକ ଅଧ୍ୟୟନ କରି ଦେଖାଯାଉଛି । ଏହି ଏସପିଆରର ଦ୍ୱିତୀୟ ପର୍ଯ୍ୟାୟ ସକାଶେ ନିବେଶ ଭାଗୀଦାର ଚୟନ କରି ପିପିପି ମୋଡ଼ର ଏହାର ନିର୍ମାଣ , ଫିଲିଂ ଓ ଅପରେସନ କାର୍ଯ୍ୟ ସଂପାଦନ ସକାଶେ ପ୍ରୟାସ କରାଯାଉଛି । ଏଥିସହ ପାଦୁରଠାରେ ଥିବା ପ୍ରଥମ ପର୍ଯ୍ୟାୟ ଭଣ୍ଡାରର ଫିଲିଂ ଓ ଅପରେସନ କାର୍ଯ୍ୟ ମଧ୍ୟ କରାଯିବ ।


    ସମ୍ଭାବ୍ୟ ନିବେଶକମାନଙ୍କୁ ଏଥିପାଇଁ ଆକୃଷ୍ଟ କରିବା ଓ ସେମାନଙ୍କ ଠାରୁ ମତାମତ ସଂଗ୍ରହ କରିବା ସକାଶେ ରୋଡ଼ ସୋ ’ ର ଆୟୋଜନ କରାଯାଉଛି । ସେଥିରୁ ପ୍ରାପ୍ତ ଆଗ୍ରହ ଆଧାରରେ ଉପଯୁକ୍ତ ମଡ଼େଲ ନିବେଶକ/ପିପିପି ଅଂଶୀଦାରଙ୍କୁ ଚୟନ ସକାଶେ ତାଲିକା ପ୍ରସ୍ତୁତ କରାଯିବ ଏବଂ ସେଥିପାଇଁ ଅନ୍ତରାଷ୍ଟ୍ରୀୟ ନିଲାମୀ ଡ଼କାଯିବ । ସେଥିରେ ବ୍ୟାପକ ଭାବେ ନିଲାମଧାରୀ ଅଂଶଗ୍ରହଣ କରିବାର ଆଶା କରାଯାଉଛି ।


    ଏହି ରୋଡ଼ ସୋ ଏସପିଆର କାର୍ଯ୍ୟକ୍ରମର ପ୍ରଥମ ଓ ଦ୍ୱିତୀୟ ଚରଣ , ଟେକ୍ନିକାଲ ବିବରଣୀ , ପ୍ରଶଂସନୀୟ ଆର୍ଥିକ ମଡ଼େଲ ଓ କାର୍ଯ୍ୟାନ୍ୱୟନ ରୂପରେଖ ସଂପର୍କରେ ସୂଚୀତ କରାଯିବ ।


    ***************

    
    
    (Release ID: 1549919) Visitor Counter : 16