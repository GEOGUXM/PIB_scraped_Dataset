      ରେଳ ମନ୍ତ୍ରଣାଳୟ

      ରେଲୱେ ବୋର୍ଡର ନୂତନ ସଦସ୍ୟ (ରୋଲିଂ ଷ୍ଟକ) ଭାବେ ରାଜେଶ ଅଗ୍ରୱାଲଙ୍କ ଦାୟିତ୍ୱ ଗ୍ରହଣ
      Posted On: 01 OCT 2018 3:30PM by PIB Bhubaneshwar


    2018 ସେପ୍ଟେମ୍ବର 28 ତାରିଖରେ ରାଜେଶ ଅଗ୍ରୱାଲ ରେଲୱେ ବୋର୍ଡର ନୂତନ ସଦସ୍ୟ (ରୋଲିଂ ଷ୍ଟକ) ଏବଂ ଭାରତ ସରକାର ଏକ୍ସ-ଅଫିସିଓ ସେକେଟାରୀ ଭାବେ ଦାୟିତ୍ୱ ଗ୍ରହଣ କରିଛନ୍ତି ।


    ରାଜେଶ ଅଗ୍ରୱାଲ 1980 ବ୍ୟାଚର ଇଣ୍ଡିଆନ ରେଲୱେ ସର୍ଭିସ (ମେକାନିକାଲ ଇଞ୍ଜିନିୟରିଂ)ର ଅଫିସର । ଏହି ନିଯୁକ୍ତି ପୂର୍ବରୁ ସେ ରାଏବରେଲିସ୍ଥିତି ମଡର୍ଣ୍ଣ କୋଚ୍ ପ୍ୟାକ୍ଟୋରୀର ଜେନେରାଲ ମ୍ୟାନେଜର ଥିଲେ । ମ୍ୟାନେଜମେଣ୍ଟ , ଅପରେସନ , ମ୍ୟାନୁଫାକଚରିଂ , ଲଜିଷ୍ଟିକ୍ସ , ଇଞ୍ଜିନିୟରିଂ ଏବଂ ପବ୍ଲିକ ଆଡମିନିଷ୍ଟ୍ରେସନରେ ତାଙ୍କର ଅଭିଜ୍ଞତା ରହିଛି । ସେ ୟୁନେସ୍କୋ/ ଆଇସିଓଏମଓଏସ୍ ରେ ମଧ୍ୟ ବିଶ୍ୱ ଐତିହ୍ୟ , ପରିବେଶ , ପର୍ଯ୍ୟଟନ , ସଂସ୍କୃତି , ସଂଗ୍ରହାଳୟ , ସଂରକ୍ଷଣ , ସଷ୍ଟେନବୁଲ ଡେଭଲପମେଣ୍ଟ ଇତ୍ୟାଦିରେ ପାରଦର୍ଶିତା ଅର୍ଜନ କରିଛନ୍ତି । ସେ ମେକାନିକାଲ ଇଞ୍ଜିନିୟରିଂ , ଇଲେକ୍ଟ୍ରିକାଲ ଇଞ୍ଜିନିୟରିଂ ଏବଂ ମେଟାଲର୍ଜିକାଲ ଇଞ୍ଜିନିୟରିଂରେ ଡିଗ୍ରୀ ହାସଲ କରିଛନ୍ତି ।


    କାର୍ଯ୍ୟକାଳ ମଧ୍ୟରେ ସେ ବିଭିନ୍ନ ଗୁରୁତ୍ୱପୂର୍ଣ୍ଣ ପଦବିରେ ରହି ଆସିଛନ୍ତି । ଇଣ୍ଟର୍ଣ୍ଣ ରେଲୱେ , ନର୍ଥ ଫ୍ରଣ୍ଟିୟର , ନର୍ଥ ୱେଷ୍ଟର୍ଣ୍ଣ , ସାଉଥ୍ ଇଷ୍ଟର୍ଣ୍ଣ , ସାଉଥ୍ ଇଷ୍ଟ ସେଣ୍ଟ୍ରାଲ , ସଦର୍ଣ୍ଣ , ୱେଷ୍ଟର୍ଣ୍ଣ ଏବଂ ୱେଷ୍ଟ ସେଣ୍ଟ୍ରାଲ ରେଲୱେ ଆଦି 8ଟି ଜୋନରେ ସେ କାର୍ଯ୍ୟ କରିଛନ୍ତି । ସେ ରେଲୱେ ବୋର୍ଡ , ମଡର୍ଣ୍ଣ କୋଚ୍ ଫ୍ୟାକ୍ଟୋରି ଏବଂ ସିଆରଆଇଏସ ରେ ମଧ୍ୟ କାର୍ଯ୍ୟ କରିଛନ୍ତି । ନ୍ୟାସନାଲ ରେଲ ସଂଗ୍ରହାଳୟର ନିର୍ଦ୍ଦେଶକ , ସଦର୍ଣ୍ଣ ରେଲୱେର ଡିଭିଜନାଲ ରେଲୱେ ମ୍ୟାନେଜର , ନର୍ଥ ଫ୍ରଣ୍ଟିୟର ରେଲୱେର ଡେପୁଟି ଜେନେରାଲ ମ୍ୟାନେଜର ଏବଂ ଚିଫ୍ ଭିଜିଲାନ୍ସ ଅଫିସର , ୱେଷ୍ଟ ସେଣ୍ଟ୍ରାଲ ରେଲୱେର ଚିଫ୍ ମେକାନିକାଲ ଇଞ୍ଜିନିୟର ଭାବେ ମଧ୍ୟ କାର୍ଯ୍ୟ କରିଛନ୍ତି ।


    ଶ୍ରୀ ଅଗ୍ରୱାଲ ଦାର୍ଜିଲିଂ ହିମାଲୟାନ ରେଲୱେଜ , ନିଳଗିରି ମାଉଣ୍ଟେନ ରେଲୱେଜ୍ , କାଲକା ସିମଲା ରେଲୱେଜ ଏବଂ ଛତ୍ରପତି ଶିବାଜୀ ଟର୍ମିନସ୍ ଇତ୍ୟାଦି ଭାରତୀୟ ରେଳବାଇର ବିଶ୍ୱ ଐତିହ୍ୟ ଇନସ୍କ୍ରିପ୍ସନର ଲେଖକ ମଧ୍ୟ । ଦେଶ ଭିତରେ ଏବଂ ବିଦେଶରେ ମଧ୍ୟ ସେ ଅନେକ ପ୍ରଶିକ୍ଷଣ ପ୍ରାପ୍ତ ହୋଇଛନ୍ତି । ସେ ଆଇଇ (ଭାରତ)-81 , ଏନଏଆଇଆର-85 , ଜିଏମ୍-95 ସ୍ୱର୍ଣ୍ଣ ପଦକ ସହ ହିନ୍ଦୀ ବୋର୍ଡସ ଆୱାର୍ଡ-88 , ୟୁନେସ୍କା ଶ୍ରେଷ୍ଠ ପ୍ରକଳ୍ପ-07 ଏବଂ ବାର୍କର ରବିନ୍ସ ପୁରସ୍କାରରେ ସମ୍ମାନିତ ହୋଇଛନ୍ତି ।


    **********

    
    
    (Release ID: 1548244) Visitor Counter : 20