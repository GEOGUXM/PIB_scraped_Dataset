      ଅର୍ଥ ମନ୍ତ୍ରଣାଳୟ

      ବସ୍ତୁ ଏବଂ ସେବା କର ପରିଷଦ - ବର୍ତ୍ତମାନ ପର୍ଯ୍ୟନ୍ତ ଯାତ୍ରା
      • 30 ଥର ଜିଏସଟି ପରିଷଦର ବୈଠକ ଅନୁଷ୍ଠିତ
      • ଗଠନ ହେବା ପରଠାରୁ 918ଟି ନିଷ୍ପତ୍ତି
      • 96 ପ୍ରତିଶତ ନିଷ୍ପତ୍ତିକୁ 294ଟି ବିଜ୍ଞପ୍ତି ଜରିଆରେ ଲାଗୁ
      Posted On: 28 OCT 2018 4:00PM by PIB Bhubaneshwar


    ବର୍ତ୍ତମାନ ସୁଦ୍ଧା ବସ୍ତୁ ଏବଂ ସେବା କର ( GST ) ପରିଷଦ ଜିଏସଟି ଆଇନ , ନିୟମ , ଦର , କ୍ଷତିପୂରଣ ଏବଂ କରାଧାନ ସୀମାର ସହ ସମ୍ବନ୍ଧୀୟ 918ଟି ନିଷ୍ପତ୍ତି ନେଇଛନ୍ତି । କେନ୍ଦ୍ର ସରକାରଙ୍କ ଦ୍ୱାରା ଜାରି 294ଟି ବିଜ୍ଞପ୍ତି ମାଧ୍ୟମରେ 96%ରୁ ଅଧିକ ନିଷ୍ପତ୍ତି ପୂର୍ବରୁ ହିଁ ଲାଗୁ କରାଯାଇସାରିଛି । ଅବଶିଷ୍ଟ ନିଷ୍ପତ୍ତି କାର୍ଯ୍ୟକାରୀ ହେବାର ବିଭିନ୍ନ ପର୍ଯ୍ୟାୟରେ ରହିଛି । ପ୍ରତ୍ୟେକ ରାଜ୍ୟ ସହ ଜଡ଼ିତ ଏସଜିଏସଟି ବିଜ୍ଞପ୍ତିଗୁଡ଼ିକ ମଧ୍ୟ ପାଖାପାଖି ସମାନ ସଂଖ୍ୟାରେ ଜାରି କରାଯାଇ ସାରିଛି ।


    କେନ୍ଦ୍ର ଅର୍ଥମନ୍ତ୍ରୀଙ୍କ ଅଧ୍ୟକ୍ଷତାରେ ଜିଏସଟି ପରିଷଦର ସଦସ୍ୟମାନେ ସାମଞ୍ଜସ୍ୟପୂର୍ଣ୍ଣ ଏବଂ ସହଯୋଗୀ ଢଙ୍ଗରେ ନୂଆ ଜିଏସଟି ପ୍ରଶାସନର ବ୍ୟାପକ ଭାବେ ଚର୍ଚ୍ଚା କରିବା ସହିତ ଏହାର ଅନେକ ଅନ୍ୟ ଦିଗ ଉପରେ ମଧ୍ୟ ଚର୍ଚ୍ଚା କରିଛନ୍ତି । ବର୍ତ୍ତମାନ ସୁଦ୍ଧା , 30ଟି ଜିଏସଟି ପରିଷଦ ବୈଠକ ଅନୁଷ୍ଠିତ ହୋଇଛି । ପ୍ରତ୍ୟେକ ଜିଏସଟି ପରିଷଦ ବୈଠକ ପୂର୍ବରୁ ବିସ୍ତୃତ ଏଜେଣ୍ଡା ନୋଟ ପ୍ରଯୁକ୍ତି କରାଯାଇଛି ଏବଂ ପରିଷଦର ସଦସ୍ୟମାନଙ୍କ ବିଚାରାଧୀନ ପ୍ରସଙ୍ଗଗୁଡ଼ିକର ସମ୍ପୂର୍ଣ୍ଣ ଭାବେ ଅନୁଧ୍ୟାନ ଲାଗି ପ୍ରାରମ୍ଭିକ ଅଧିକାରୀମାନଙ୍କ ବୈଠକରେ ଏହା ଉପରେ ଆଲୋଚନା କରାଯାଇଛି । 30ଟି ଜିଏସଟି ପରିଷଦ ବୈଠକ ଲାଗି ବିସ୍ତୃତ ଏଜେଣ୍ଡା ନୋଟ୍ସ 4730 ପୃଷ୍ଠା ବିଶିଷ୍ଟ ଅଟେ । ଜିଏସଟି ପରିଷଦରେ ଆଲୋଚନା ବିସ୍ତୃତ ଭାବେ କରାଯାଇଥିଲା , ଯାହା ପରିଷଦର ସାମଗ୍ରିକ ଦର୍ଶନରେ ସ୍ପଷ୍ଟ ଭାବେ ପରିଲକ୍ଷିତ ହୋଇଛି ଏବଂ ଏହାକୁ 1394 ପୃଷ୍ଠାରେ ଏହି 30 ପରିଷଦ ବୈଠକର ପ୍ରତ୍ୟେକ ମିନିଟକୁ ନିଖୁଣ ଭାବେ ସମାହିତ କରାଯାଇଛି ।


    ଜିଏସଟି ପରିଷଦର ଗଠନ 15 ସେପ୍ଟେମ୍ବର 2016ରେ ସମ୍ବିଧାନର ଅନୁଚ୍ଛେଦ 179 A ଅନ୍ତର୍ଗତ କରାଯାଇଥିଲା । ଏଥିରେ କେନ୍ଦ୍ର ଅର୍ଥ ମନ୍ତ୍ରୀ ଅଧ୍ୟକ୍ଷ , ରାଜସ୍ୱ ଏବଂ ଅର୍ଥ ବିଭାଗର ଦାୟିତ୍ୱରେ ଥିବା ରାଷ୍ଟ୍ରମନ୍ତ୍ରୀ ଏବଂ ଅର୍ଥ କିମ୍ବା କରାଧାନର ଦାୟିତ୍ୱରେ ଥିବା ମନ୍ତ୍ରୀ କିମ୍ବା ପ୍ରତ୍ୟେକ ରାଜ୍ୟ ସରକାରଙ୍କ ଦ୍ୱାରା ମନୋନୀତ ଯେ କୌଣସି ଅନ୍ୟମନ୍ତ୍ରୀ ସାମିଲ ଅଛନ୍ତି । କେନ୍ଦ୍ର ରାଜସ୍ୱ ସଚିବ ଜିଏସଟି ପରିଷଦର କାର୍ଯ୍ୟକାରୀ ସଚିବ ଅଟନ୍ତି । ଜିଏସଟି ପରିଷଦର କାର୍ଯ୍ୟ ଏକ ନୂତନ ପର୍ଯ୍ୟାୟର ଆରମ୍ଭ କରିଛି , ଯେଉଁଠି କେନ୍ଦ୍ର ଏବଂ ରାଜ୍ୟ ସରକାରଙ୍କ ପରୋକ୍ଷ ଟିକସ ପ୍ରଶାସନ ସହ ଜଡ଼ିତ ସମସ୍ତ ପ୍ରସଙ୍ଗ ଉପରେ ସାମଗ୍ରୀକ ନିଷ୍ପତି ନେବା ପାଇଁ ମିଳିମିଶି କାର୍ଯ୍ୟ କରାଯାଉଛି ।


    *******************

    
    
    (Release ID: 1551095) Visitor Counter : 10