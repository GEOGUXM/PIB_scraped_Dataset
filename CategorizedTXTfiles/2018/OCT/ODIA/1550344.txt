      ଅର୍ଥ ମନ୍ତ୍ରଣାଳୟ

      ସିବିଡିଟି ପକ୍ଷରୁ ପ୍ରତ୍ୟକ୍ଷ ଟିକସ ତଥ୍ୟ ଜାରି
      • ଗତ ତିନି ବର୍ଷ ଧରି ପ୍ରତ୍ୟକ୍ଷ ଟିକସ-ଜିଡିପି ଅନୁପାତରେ ନିରନ୍ତର ବୃଦ୍ଧି
      • ଗତ ଚାରିଟି ଆର୍ଥିକ ବର୍ଷ କାଳରେ ଦାଖଲ କରାଯାଇଥିବା ଆୟକର ରିଟର୍ଣ୍ଣ ସଂଖ୍ୟାରେ 80 ପ୍ରତିଶତରୁ ଅଧିକ ବୃଦ୍ଧି
      • ଆୟକର ରିଟର୍ଣ୍ଣ ଦାଖଲ କରୁଥିବା ଲୋକମାନଙ୍କ ସଂଖ୍ୟା ମଧ୍ୟ 65 ପ୍ରତିଶତ ବୃଦ୍ଧି ପାଇ 5.44 କୋଟିକୁ ଛୁଇଁଲା
      Posted On: 22 OCT 2018 5:29PM by PIB Bhubaneshwar


    ପ୍ରତ୍ୟକ୍ଷ ଟିକସ ସଂଗ୍ରହ ଏବଂ ପ୍ରଶାସନ ସହ ଜଡ଼ିତ ଗୁରୁତ୍ୱପୂର୍ଣ୍ଣ ତଥ୍ୟକୁ ସର୍ବସାଧାରଣରେ ଉପସ୍ଥାପନ କରିବାର ପରମ୍ପରାକୁ ଜାରି ରଖି କେନ୍ଦ୍ରୀୟ ପ୍ରତ୍ୟକ୍ଷ ଟିକସ ବୋର୍ଡ ( CBDT ) ପକ୍ଷରୁ ଟାଇମ-ସିରିଜ ଡାଟା ଜାରି କରାଯାଇଛି ଯାହାକୁ 2017-18 ଆର୍ଥିକ ବର୍ଷ ପର୍ଯ୍ୟନ୍ତ ଅଧୁନାତନ (ଅପଡେଟ) କରାଯାଇଛି । ଏଥିସହିତ ସିବିଡିଟି ଟିକସ ନିର୍ଦ୍ଧାରଣ ବର୍ଷ 2016-17 ଏବଂ ଟିକସ ନିର୍ଦ୍ଧାରଣ ବର୍ଷ 2017-18 ପାଇଁ ଆୟ-ବିତରଣ ମଧ୍ୟ ଜାରି କରାଯାଇଛି । ଏହି ତଥ୍ୟର ପ୍ରମୁଖ ବିଷୟଗୁଡ଼ିକ ନିମ୍ନରେ ଉଲ୍ଲେଖ କରାଗଲା :-


    1. ଗତ ତିନି ବର୍ଷ ଧରି ପ୍ରତ୍ୟକ୍ଷ ଟିକସ-ଜିଡିପି (ମୋଟ ଘରୋଇ ଉତ୍ପାଦ) ଅନୁପାତରେ ନିରନ୍ତର ବୃଦ୍ଧି ପରିଲକ୍ଷିତ ହେଉଛି ଏବଂ 2017-18 ଆର୍ଥିକ ବର୍ଷରେ ଆକଳନ କରାଯାଇଥିବା 5.98 ପ୍ରତିଶତ ପ୍ରତ୍ୟକ୍ଷ ଟିକସ-ଜିଡିପି ଅନୁପାତ ଗତ 10 ବର୍ଷ ମଧ୍ୟରେ ସର୍ବଶ୍ରେଷ୍ଠ ରହିଥିବା ଜଣାଯାଇଛି ।


    2. ଗତ ଚାରି ବର୍ଷ କାଳରେ ଦାଖଲ କରାଯାଇଥିବା ଆୟକର ରିଟର୍ଣ୍ଣ ସଂଖ୍ୟାରେ 80 ପ୍ରତିଶତରୁ ଅଧିକ ବୃଦ୍ଧି ମଧ୍ୟ ରେକର୍ଡ କରାଯାଇଛି । ଏହି ଅବସରରେ ଦାଖଲ କରାଯାଇଥିବା ରିଟର୍ଣ୍ଣ ସଂଖ୍ୟାରେ 80 ପ୍ରତିଶତରୁ ମଧ୍ୟ ଅଧିକ ବୃଦ୍ଧି ପରିଲକ୍ଷିତ ହୋଇଛି । ଏହି ଅବସରରେ ଦାଖଲ କରାଯାଇଥିବା ରିଟର୍ଣ୍ଣ ସଂଖ୍ୟା 2013-14 ଆର୍ଥିକ ବର୍ଷ (ଆଧାର ବର୍ଷ)ର 3.79 କୋଟିରୁ ବୃଦ୍ଧି ପାଇ 2017-18 ଆର୍ଥିକ ବର୍ଷରେ 6.85 କୋଟି ସ୍ତରରେ ପହଁଚିଛି ।


    3. ଏହି ଅବଧି କାଳରେ ଆୟକର ରିଟର୍ଣ୍ଣ ଦାଖଲ କରୁଥିବା ଲୋକମାନଙ୍କ ସଂଖ୍ୟା ମଧ୍ୟ ପାଖାପାଖି 65 ପ୍ରତିଶତ ବୃଦ୍ଧି ପାଇଁ 2017-18ରେ 5.44 କୋଟି ତଥ୍ୟକୁ ଛୁଇଁଛି । 2013 - 14 ଆର୍ଥିକ ବର୍ଷରେ ସର୍ବମୋଟ 3.31 କୋଟି ଲୋକ ଆୟକର ରିଟର୍ଣ୍ଣ ଦାଖଲ କରିଥିଲେ ।


    ଗତ ତିନୋଟି ଟିକସ ନିର୍ଦ୍ଧାରଣ ବର୍ଷ କାଳରେ ସମସ୍ତ ଶ୍ରେଣୀର ଟିକସଦାତାମାନଙ୍କ ଦ୍ୱାରା ଦାଖଲ କରାଯାଇଥିବା ଆୟକର ରିଟର୍ଣ୍ଣରେ ଘୋଷିତ ଆୟ ରାଶିରେ ମଧ୍ୟ ନିରନ୍ତର ବୃଦ୍ଧି ପରିଲକ୍ଷିତ ହୋଇଛି । 2013-14 ଆର୍ଥିକ ବର୍ଷ (ଆଧାର ବର୍ଷ) ସହ ଜଡ଼ିତ ଟିକସ ନିର୍ଦ୍ଧାରଣ ବର୍ଷ 2014-15 କାଳରେ ଆୟକର ରିଟର୍ଣ୍ଣ ଦାଖଲ କରୁଥିବା ଲୋକମାନେ ସର୍ବମୋଟ 26.92 ଲକ୍ଷ କୋଟି ଟଙ୍କାର ସକଳ ଆୟ ଘୋଷଣା କରିଥିଲେ , ଯାହା ଟିକସ ନିର୍ଦ୍ଧାରଣ ବର୍ଷ 2017-18ରେ 67 ପ୍ରତିଶତ ବୃଦ୍ଧି ପାଇ 44.88 ଲକ୍ଷ କୋଟି ଟଙ୍କା ସ୍ତରରେ ପହଁଚିଯାଇଛି । ଏହା ଟିକସ ଅନୁପାଳନର ବର୍ଦ୍ଧିତ ସ୍ତରକୁ ଦର୍ଶାଉଛି ଯାହା ସରକାରଙ୍କ ଦ୍ୱାରା ଲାଗୁ କରାଯାଇଥିବା ବିଭିନ୍ନ ଆଇନଗତ ଏବଂ ପ୍ରଶାସନିକ ପଦକ୍ଷେପ କାରଣରୁ ସମ୍ଭବ ହୋଇପାରିଛି । ଟିକସ ଚୋରି ବିରୋଧରେ ଉପଯୋଗୀ ଢଙ୍ଗରେ ପ୍ରବର୍ତ୍ତନ ଉପାୟଗୁଡ଼ିକୁ ଲାଗୁ କରିବା ମଧ୍ୟ ଏହି ପଦକ୍ଷେପ ମଧ୍ୟରେ ସାମିଲ ଅଛି ।


    ଗତ ତିନି ବର୍ଷ କାଳରେ 1 କୋଟି ଟଙ୍କାରୁ ମଧ୍ୟ ଅଧିକ ଆୟ ଦର୍ଶାଉଥିବା ଟିକସଦାତା (କମ୍ପାନୀ , ଫାର୍ମ , ହିନ୍ଦୁ ଯୌଥ ପରିବାର ଅର୍ଥାତ ଏଚୟୁଏଫ , ଆଦି ସମେତ)ଙ୍କ ମୋଟ ସଂଖ୍ୟାରେ ଉଲ୍ଲେଖନୀୟ ବୃଦ୍ଧି ପରିଲକ୍ଷିତ ହୋଇଛି । ଟିକସ ନିର୍ଦ୍ଧାରଣ ବର୍ଷ 2014-15 କାଳରେ 88 , 649 ଟିକସଦାତା 1 କୋଟି ଟଙ୍କାରୁ ମଧ୍ୟ ଅଧିକ ଆୟ ଦର୍ଶାଇଥିଲେ । ଏହି ତଥ୍ୟ ଟିକସ ନିର୍ଦ୍ଧାରଣ ବର୍ଷ 2017-18ରେ ପାଖାପାଖି 60 ପ୍ରତିଶତ ବୃଦ୍ଧି ପାଇ 1 , 40 , 139 ସ୍ତରରେ ପହଁଚିଛି । ସେହିପରି 1 କୋଟି ଟଙ୍କାରୁ ମଧ୍ୟ ଅଧିକ ଆୟ ଘୋଷଣା କରୁଥିବା ବ୍ୟକ୍ତିଗତ ଆୟକରଦାତାଙ୍କ ସଂଖ୍ୟା ମଧ୍ୟ ଏହି ଅବସରରେ 48 , 416 ରୁ 68 ପ୍ରତିଶତ ବୃଦ୍ଧି ପାଇ 81 , 344 କୁ ଛୁଇଁ ଯାଇଛି ।


    କର୍ପୋରେଟ ଟିକସଦାତାମାନଙ୍କ ଦ୍ୱାରା ଦାଖଲ କରାଯାଇଥିବା ହାରାହାରି ଟିକସ ମଧ୍ୟ ଟିକସ ନିର୍ଦ୍ଧାରଣ ବର୍ଷ 2014-15ର 32.28 ଲକ୍ଷ ଟଙ୍କାରୁ 55 ପ୍ରତିଶତ ବୃଦ୍ଧି ପାଇ ଟିକସ ନିର୍ଦ୍ଧାରଣ ବର୍ଷ 2017-18ରେ 49.95 ଲକ୍ଷ ଟଙ୍କା ହୋଇଯାଇଛି । ସେହିପରି ବ୍ୟକ୍ତିଗତ ଟିକସଦାତା ଦ୍ୱାରା ଦାଖଲ କରାଯାଇଥିବା ହାରାହାରି ଟିକସ ମଧ୍ୟ ଟିକସ ନିର୍ଦ୍ଧାରଣ ବର୍ଷ 2014-15ର 1.70 କୋଟି ଟଙ୍କାରୁ 37 ପ୍ରତିଶତ ବୃଦ୍ଧି ପାଇଁ ଟିକସ ନିର୍ଦ୍ଧାରଣ ବର୍ଷ 2017-18ରେ 2.33 କୋଟି ସ୍ତରରେ ପହଁଚିଯାଇଛି । ବେତନଭୋଗୀ ଟିକସଦାତାମାନଙ୍କ ଦ୍ୱାରା ଘୋଷିତ ହାରାହାରୀ ଆୟ ମଧ୍ୟ ଏହି ଅବସରରେ 5.76 ଲକ୍ଷ ଟଙ୍କାରୁ 19 ପ୍ରତିଶତ ବୃଦ୍ଧି ପାଇ 6.84 ଲକ୍ଷ ଟଙ୍କା ହୋଇଯାଇଛି ।


    ଏହି ଅବଧି କାଳରେ ଅଣବେତନଭୋଗୀ ବ୍ୟକ୍ତିଗତ ଟିକସଦାତାଙ୍କ ସଂଖ୍ୟା 1.95 କୋଟିରୁ 19 ପ୍ରତିଶତ ବୃଦ୍ଧି ପାଇ 2.33 କୋଟି ଟଙ୍କାର ତଥ୍ୟକୁ ଛୁଇଁଯାଇଛି । ସେହିପରି ଘୋଷିତ ହାରାହାରୀ ଟିକସ ଅଣ-ବେତନଭୋଗୀ ଆୟ ମଧ୍ୟ ଟିକସ ନିର୍ଦ୍ଧାରଣ ବର୍ଷ 2014-15ର 4.11 ଲକ୍ଷ ଟଙ୍କାରୁ 27 ପ୍ରତିଶତ ବୃଦ୍ଧି ପାଇ ଟିକସ ନିର୍ଦ୍ଧାରଣ ବର୍ଷ 2017-18ରେ 5.23 ଲକ୍ଷ ଟଙ୍କା ହୋଇଯାଇଛି ।


    ଅନ୍ୟ ପ୍ରକାଶନୀଗୁଡ଼ିକ ସହିତ ନୂତନ ବିଜ୍ଞପ୍ତି ମଧ୍ୟ www.incometaxindia.gov.in . ରେ ଉପଲବ୍ଧ ରହିଛି ।


    ****************


    

    
    (Release ID: 1550344) Visitor Counter : 15