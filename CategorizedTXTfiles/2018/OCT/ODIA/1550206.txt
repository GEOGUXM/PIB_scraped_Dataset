      ଅର୍ଥ ମନ୍ତ୍ରଣାଳୟ

      ସେପ୍ଟେମ୍ବର, 2018 ପାଇଁ GSTR-3B ରିଟର୍ଣ୍ଣ ଦାଖଲ କରିବାର ଶେଷ ତାରିଖ 25 ଅକ୍ଟୋବର 2018କୁ ବୃଦ୍ଧି
      Posted On: 21 OCT 2018 3:01PM by PIB Bhubaneshwar


    ଜୁଲାଇ , 2017ରୁ ମାର୍ଚ୍ଚ , 2018 ଅବଧି ଲାଗି ଆଇଟିସି ହାସଲ କରିବାର ଶେଷ ତାରିଖ ସଂକ୍ରାନ୍ତରେ ବାଣିଜ୍ୟ ଏବଂ ଉଦ୍ୟୋଗ ମଧ୍ୟରେ ଦ୍ୱନ୍ଦ୍ୱ ରହିଥିବା ଦୃଷ୍ଟିକୁ ଆସିଛି । ଏହି ଦ୍ୱନ୍ଦ୍ୱକୁ ଦୂର କରିବା ଲାଗି ଏହା ସ୍ପଷ୍ଟ କରାଯାଉଛି ଯେ ଆଇନ ଅନୁଯାୟୀ ଜୁଲାଇ , 2017ରୁ ମାର୍ଚ୍ଚ 2018ର ଅବଧି ଲାଗି ଆଇଟିସି ହାସଲ କରିବା ସଂକ୍ରାନ୍ତରେ ଶେଷ ତାରିଖ ହେଉଛି ସେପ୍ଟେମ୍ବର 2018 ପାଇଁ ଫର୍ମ GSTR-3B ରେ ରିଟର୍ଣ୍ଣ ଦାଖଲ କରିବାର ଶେଷ ତାରିଖ ।


    ଉପରୋକ୍ତ ଦ୍ୱନ୍ଦ୍ୱକୁ ଆଖି ଆଗରେ ରଖି ଏବଂ ଶିଳ୍ପ ଏବଂ ଉଦ୍ୟୋଗ ଜଗତକୁ ଆହୁରି କିଛି ସମୟ ଦେବାକୁ ଧ୍ୟାନରେ ରଖି ସେପ୍ଟେମ୍ବର , 2018 ପାଇଁ ଫର୍ମ GSTR-3B ରେ ରିଟର୍ଣ୍ଣ ଦାଖଲ କରିବାର ଶେଷ ତାରିଖ 25 ଅକ୍ଟୋବର , 2018କୁ ଘୁଞ୍ଚାଇ ଦିଆଯାଇଛି ।


    ଏହି ଶେଷ ତାରିଖ ଘୁଞ୍ଚିବାର ଅର୍ଥ ହେଉଛି ଯେ ଜୁଲାଇ , 2017ରୁ ମାର୍ଚ୍ଚ , 2018 ଅବଧି ଲାଗି ଆଇଟିସି ହାସଲ କରିବାର ଶେଷ ତାରିଖ ମଧ୍ୟ 25 ଅକ୍ଟୋବର , 2018କୁଘୁଞ୍ଚିଛି ।


    ଏହା ମଧ୍ୟ ଉଲ୍ଲେଖ କରାଯାଇ ପାରେଯେ ସରକାର ସେପ୍ଟେମ୍ବର 10 , 2018 ତାରିଖରେ ପ୍ରକାଶିତ ବିଜ୍ଞପ୍ତି ସଂଖ୍ୟା 47/2018-କେନ୍ଦ୍ରୀୟ ଟିକସ ଅନୁଯାୟୀ , ପୂର୍ବତନ ଟିକସ ବ୍ୟବସ୍ଥାରୁ ଜିଏସଟି ବ୍ୟବସ୍ଥାକୁ ନିକଟରେ ଆସିଥିବା ନିର୍ଦ୍ଦିଷ୍ଟ ଟିକସଦାତାମାନଙ୍କ ପାଇଁ ସେପ୍ଟେମ୍ବର , 2018 ପାଇଁ ଫର୍ମ GSTR-3B ରେ ରିଟର୍ଣ୍ଣ ଦାଖଲ କରିବାର ଶେଷ ତାରିଖକୁ ମଧ୍ୟ ବଢ଼ାଇ ଦେଇଛନ୍ତି । ଏପରି ଟିକସଦାତାମାନଙ୍କ ପାଇଁ ଜୁଲାଇ , 2017ରୁ ମାର୍ଚ୍ଚ , 2018ର ଅବଧି ଲାଗି ସମ୍ପୃକ୍ତ ଯୋଗାଣକାରୀଙ୍କ ଦ୍ୱାରା ଜାରି କରାଯାଇଥିବା କଥିତ ଇନଭଏସଗୁଡ଼ିକ ସଂକ୍ରାନ୍ତ ଆଇଟିସି ହାସଲ କରିବାର ସମ୍ପ୍ରସାରିତ ଶେଷ ତାରିଖ ହେଉଛି 31 ଡିସେମ୍ବର , 2018 କିମ୍ବା ବାର୍ଷିକ ରିଟର୍ଣ୍ଣ ଦାଖଲ କରିବାର ତାରିଖ , ଯାହା ପ୍ରଥମେ ଆସିବ ।


    *************

    
    
    (Release ID: 1550206) Visitor Counter : 12