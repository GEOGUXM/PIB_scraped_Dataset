      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଲାଲକିଲ୍ଲାଠାରେ ‘ଆଜାଦ ହିନ୍ଦ୍ ଫୌଜ’ ସରକାର ଗଠନର 75ତମ ବାର୍ଷିକୀ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 21 OCT 2018 8:16PM by PIB Bhubaneshwar


    ମନ୍ତ୍ରୀ ପରିଷଦରେ ମୋର ସହଯୋଗୀ ଶ୍ରୀମାନ ମହେଶ ଶର୍ମା ମହାଶୟ , ଆଜାଦ୍ ହିନ୍ଦ୍ ଫୌଜର ସଦସ୍ୟ ଆଉ ଦେଶର ବୀର ସନ୍ତାନ ଏବଂ ଆମ ସମସ୍ତଙ୍କ ମଧ୍ୟରେ ଶ୍ରୀମାନ ଲାଲଟୀ ରାମ ମହାଶୟ , ସୁଭାଷ ବାବୁଙ୍କ ପୁତୁରା , ଭାଇ ଚନ୍ଦ୍ରକୁମାର ବୋଷ ମହାଶୟ , ବ୍ରିଗେଡିୟର ଆର. ଏସ୍. ଚିକାରା ମହାଶୟ , ଆଉ ଏଠାରେ ଉପସ୍ଥିତ ସୁରକ୍ଷା ବାହିନୀର , ସେନା ବାହିନୀର ପୂର୍ବତନ ଅଫିସର , ଅନ୍ୟ ମହାନୁଭବ , ଭାଇ ଓ ଭଉଣୀମାନେ ।


    ଆଜି 21 ଅକ୍ଟୋବରର ଐତିହାସିକ ଦିନ , ଲାଲକିଲ୍ଲାରେ ଧ୍ୱଜାରୋହଣର ଏହି ଅବସର , ଆପଣ କଳ୍ପନା କରି ପାରୁଥିବେ କି ମୁଁ ନିଜକୁ ନିଜେ କେତେ ସୌଭାଗ୍ୟବାନ ଭାବୁଛି ? ଏହା ହେଉଛି ସେହି ଲାଲକିଲ୍ଲା , ଯେଉଁଠାରେ ବିଜୟ ପ୍ୟାରେଡର ସ୍ୱପ୍ନ ନେତାଜୀ ସୁଭାଷ ଚନ୍ଦ୍ର ବୋଷ 75 ବର୍ଷ ପୂର୍ବରୁ ଦେଖିଥିଲେ । ଆଜାଦ ହିନ୍ଦ୍ ସରକାରର ପ୍ରଥମ ପ୍ରଧାନମନ୍ତ୍ରୀ ଭାବେ ଶପଥ ନେଇ ନେତାଜୀ ଘୋଷଣା କରି ଦେଇଥିଲେ କି ଏହି ଲାଲକିଲ୍ଲାରେ ଉପରେ ହିଁ ଦିନେ ସଂପୂର୍ଣ୍ଣ ଗର୍ବର ସହିତ ତ୍ରିରଙ୍ଗା ଉଡ଼ାଯିବ । ଆଜାଦ ହିନ୍ଦ୍ ସରକାର ଅଖଣ୍ଡ ଭାରତର ସରକାର ଥିଲା , ଅବିଭାଜିତ ଭାରତର ସରକାର ଥିଲା । ମୁଁ ଦେଶବାସୀଙ୍କୁ ଆଜାଦ ହିନ୍ଦ୍ ସରକାରର 75 ବର୍ଷ ପୂରଣ ହେବା ଅବସରରେ ବହୁତ ବହୁତ ଶୁଭେଚ୍ଛା ଜଣାଉଛି ।


    ସାଥୀଗଣ , ନିଜ ଲକ୍ଷ୍ୟ ପ୍ରତି ଯେଉଁ ବ୍ୟକ୍ତିଙ୍କର ଏତେ ବଡ଼ ସ୍ପଷ୍ଟ ଦୃଷ୍ଟିଭଙ୍ଗୀ ଥିଲା । ଲକ୍ଷ୍ୟକୁ ହାସଲ କରିବା ପାଇଁ ଯିଏ ନିଜର ସବୁକିଛି ବାଜି ଲଗାଇବା ପାଇଁ ବାହାରି ଯାଇଥିଲେ , ଯିଏ କେବଳ ଏବଂ କେବଳ ଦେଶ ପାଇଁ ସମର୍ପିତ ଥିଲେ ; ଏହି ଭଳି ବ୍ୟକ୍ତିଙ୍କୁ ସ୍ମରଣ କରିବା ଦ୍ୱାରା ହିଁ ଦେଶର ପିଢି ପରେ ପିଢି ପ୍ରେରଣା ପାଇ ଥାଆନ୍ତି । ଆଜି ମୁଁ ପ୍ରଣାମ କରୁଛି ସେହି ମାତା ପିତାଙ୍କୁ ଯେଉଁମାନେ ନେତାଜୀଙ୍କ ଭଳି ସନ୍ତାନଙ୍କୁ ଏହି ଦେଶକୁ ସମର୍ପଣ କରିଛନ୍ତି । ଯେଉଁମାନେ ରାଷ୍ଟ୍ର ପାଇଁ ବଳିଦାନ ଦେବାଭଳି ବୀର , ବୀରାଙ୍ଗନାମାନଙ୍କୁ ଜନ୍ମ ଦେଇଛନ୍ତି । ମୁଁ ମୁଣ୍ଡ ନୁଆଁଉଛି ସେହି ସୈନିକ ଏବଂ ସେମାନଙ୍କର ପରିବାର ବର୍ଗଙ୍କ ଆଗରେ ଯେଉଁମାନେ ସ୍ୱାଧୀନତା ଆନ୍ଦୋଳନ ପାଇଁ ନିଜର ସର୍ବସ୍ୱ ଅର୍ପଣ କରି ଦେଇଥିଲେ । ମୁଁ ସମ୍ପୂର୍ଣ୍ଣ ବିଶ୍ୱରେ ଖେଳାଇ ହୋଇ ରହିଥିବା ସେହି ଭାରତବାସୀଙ୍କୁ ମଧ୍ୟ ସ୍ମରଣ କରୁଛି , ଯେଉଁମାନେ ନେତାଜୀଙ୍କର ଏହି ମିଶନକୁ ମନ ପ୍ରାଣ ଏବଂ ଧନ ଦେଇ ସହଯୋଗ କରିଥିଲେ । ଆଉ ସ୍ୱତନ୍ତ୍ର ସମୃଦ୍ଧ ଆଉ ସଶକ୍ତ ଭାରତ ନିର୍ମାଣ କରିବାରେ ନିଜର ବହୁମୂଲ୍ୟ ଯୋଗଦାନ ଦେଇଥିଲେ ।


    ସାଥୀଗଣ , ଏହି ଆଜାଦ ହିନ୍ଦ୍ ସରକାରର , ଏହା କେବଳ ନାମରେ ହିଁ ନ ଥିଲା ବରଂ ନେତାଜୀଙ୍କ ନେତୃତ୍ୱରେ ଏହି ସରକାରଙ୍କ ଦ୍ୱାରା ପ୍ରତ୍ୟେକ କ୍ଷେତ୍ର ସହିତ ଜଡ଼ିତ ଯୋଜନାଗୁଡ଼ିକ ପ୍ରସ୍ତୁତ କରାଯାଇଥିଲା । ଏହି ସରକାରଙ୍କର ନିଜସ୍ୱ ବ୍ୟାଙ୍କ ଥିଲା । ନିଜସ୍ୱ ମୁଦ୍ରା ଥିଲା । ନିଜସ୍ୱ ଡାକଟିକଟ ଥିଲା । ନିଜସ୍ୱ ଗୁପ୍ତଚର ନେଟୱାର୍କ ଥିଲା । ଦେଶ ବାହାରେ ରହି ସୀମିତ ସଂସାଧନ ସହିତ ଶକ୍ତିଶାଳୀ ସାମ୍ରାଜ୍ୟ ବିରୁଦ୍ଧରେ ଏତେ ବ୍ୟାପକ ନେଟୱାର୍କ ବିକଶିତ କରିବା , ସଶକ୍ତ ବିପ୍ଳବ , ଅଦ୍ଭୁତପୂର୍ବ ମୁଁ ବୁଝି ପାରୁଛି କି ଏହା ଏକ ଅସାଧାରଣ କାର୍ଯ୍ୟ ଥିଲା ।


    ନେତାଜୀ ଏଭଳି ଏକ ସରକାରଙ୍କ ବିରୁଦ୍ଧରେ ଲୋକଙ୍କୁ ଏକଜୁଟ କରିଥିଲେ , ଯାହାର ସୂର୍ଯ୍ୟ କେବେ ଅସ୍ତ ହେଉ ନ ଥିଲା , ଦୁନିଆର ଏକ ବଡ଼ ଅଂଶରେ ଯାହାର ଶାସନ ଥିଲା , ଯଦି ନେତାଜୀଙ୍କ ନିଜସ୍ୱ ଲେଖା ପଢ଼ିବା ତ ଆମେ ଜାଣି ପାରିବା କି ବୀରତ୍ୱର ଶୀର୍ଷରେ ପହଂଚିବାର ମୂଳଦୁଆ କିଭଳି ତାଙ୍କ ବାଲ୍ୟକାଳରୁ ହିଁ ପଡ଼ି ଯାଇଥିଲା ।


    ବର୍ଷ 1912ର ଆଖପାଖରେ , ଆଜିଠାରୁ 106 ବର୍ଷ ପୂର୍ବେ ସେ ନିଜର ମାଆଙ୍କୁ ଯେଉଁ ଚିଠି ଲେଖିଥିଲେ , ସେହି ଚିଠି ଏହି କଥାର ହେଉଛି ସାକ୍ଷୀ କି ସୁଭାଷ ବାବୁଙ୍କ ମନରେ ପରାଧୀନ ଭାରତର ସ୍ଥିତିକୁ ନେଇ କେତେ କଷ୍ଟ ଥିଲା , କେତେ ଉଦବେଳନ ଥିଲା , କେତେ ଦୁଃଖ ଥିଲା । ଧ୍ୟାନରେ ରଖନ୍ତୁ , ସେ ସେହି ସମୟରେ କେବଳ 15-16 ବର୍ଷ ବୟସର ଥିଲେ ।


    ଶହ ଶହ ବର୍ଷର ପରାଧୀନତା ଏହି ଦେଶର ଯେଉଁ ଅବସ୍ଥା କରି ଦେଇଥିଲା , ସେହି କଷ୍ଟକୁ ସେ ନିଜ ମାଆଙ୍କୁ ପତ୍ର ଦ୍ୱାରା ଅବଗତ କରାଉଥିଲେ । ସେ ନିଜ ମାଆଙ୍କୁ ପତ୍ରରେ ପ୍ରଶ୍ନ ପଚାରିଥିଲେ କି ମାଆ କ ’ ଣ ଆମ ଦେଶ ଦିନକୁ ଦିନ ଆହୁରି ଅଧିକ ରସାତଳଗାମୀ ହୋଇ ଯିବ ? କ ’ ଣ ଏହି ଦୁଃଖିନୀ ଭାରତ ମାତାର କୌଣସି ଗୋଟିଏ ହେଲେ ମଧ୍ୟ ଏପରି ପୁତ୍ର ନାହିଁ ଯିଏ କି ସଂପୂର୍ଣ୍ଣ ଭାବେ ନିଜର ସ୍ୱାର୍ଥକୁ ଜଳାଞ୍ଜଳି ଦେଇ , ନିଜର ସଂପୂର୍ଣ୍ଣ ଜୀବନ ଭାରତ ମାତାର ସେବାରେ ସମର୍ପିତ କରି ଦେବ ? କୁହ ମାଆ , ଆମେ କେତେବେଳ ପର୍ଯ୍ୟନ୍ତ ଶୋଇ ରହିବା ? 15-16 ବର୍ଷ ବୟସର ସୁଭାଷ ବାବୁ ତାଙ୍କ ମାଆଙ୍କୁ ଏହି ପ୍ରଶ୍ନ ପଚାରିଥିଲେ ।


    ଭାଇ ଓ ଭଉଣୀ ମାନେ , ଏହି ପତ୍ରରେ ସେ ମାଆଙ୍କୁ ପଚାରିଥିବା ପ୍ରଶ୍ନର ଉତ୍ତର ମଧ୍ୟ ଦେଇ ଦେଇଥିଲେ । ସେ ନିଜର ମାଆଙ୍କୁ ଏହା ମଧ୍ୟ ସ୍ପଷ୍ଟ କରି ଦେଇଥିଲେ କି ଏବେ , ଏବେ ଆଉ ଅଧିକ ପ୍ରତୀକ୍ଷା କରାଯାଇ ପାରିବ ନାହିଁ , ଏବେ ଆଉ ଶୋଇବାର ସମୟ ନାହିଁ , ଆମକୁ ଆମର ଜଡ଼ତା ସ୍ଥିତିରୁ ଜାଗ୍ରତ ହେବାକୁ ହିଁ ହେବ , ଆଳସ୍ୟ ତ୍ୟାଗ କରିବାକୁ ହିଁ ହେବ ଏବଂ କର୍ମରେ ଲାଗି ପଡ଼ିବାକୁ ହେବ । ଏ ହେଉଛନ୍ତି ସୁଭାଷ ବାବୁ , 15-16 ବର୍ଷ ବୟସର! ନିଜ ଭିତରର ଏହି ତୀବ୍ର ଉତ୍କଣ୍ଠା କିଶୋର ସୁଭାଷ ବାବୁଙ୍କୁ ନେତାଜୀ ସୁଭାଷ କରିଦେଲା ।


    ନେତାଜୀଙ୍କର ଏକମାତ୍ର ଉଦ୍ଦେଶ୍ୟ ରହିଥିଲା , ଗୋଟିଏ ହିଁ ମିଶନ ଥିଲା- ଭାରତମାତାର ସ୍ୱାଧୀନତା । ମାଆ ଭାରତୀକୁ ପରାଧୀନତାର ଶୃଙ୍ଖଳରୁ ମୁକ୍ତ କରାଇବା । ଏହା ତାଙ୍କର ବିଚାରଧାରା ଥିଲା ଏବଂ ଏହା ତାଙ୍କର କର୍ମକ୍ଷେତ୍ର ଥିଲା ।


    ସାଥୀଗଣ , ସୁଭାଷ ବାବୁଙ୍କୁ ନିଜ ଜୀବନର ଲକ୍ଷ୍ୟ ସ୍ଥିର କରିବା , ନିଜ ଅସ୍ତିତ୍ୱକୁ ସମର୍ପିତ କରିବାର ମନ୍ତ୍ର ସ୍ୱାମୀ ବିବେକାନନ୍ଦ ଏବଂ ତାଙ୍କର ଶିକ୍ଷାଗୁଡ଼ିକରୁ ମିଳିଥିଲା-


    ଆତ୍ମନୋମୋକ୍ଷାର୍ଦ୍ଦମ ଜଗତ ହିତାୟ ଚ - ଅର୍ଥାତ ଜଗତର ସେବା ଦ୍ୱାରା ହିଁ ମୁକ୍ତିର ମାର୍ଗ ଖୋଲିଥାଏ । ତାଙ୍କ ଚିନ୍ତନର ମୁଖ୍ୟ ଆଧାର ଥିଲା - ଜଗତର ସେବା । ନିଜର ଭାରତର ସେବା କରିବାର ଏହି ଭାବନା କାରଣରୁ ସେ ସମସ୍ତ କଷ୍ଟ ସହି ଚାଲିଲେ , ପ୍ରତ୍ୟେକ ଆହ୍ୱାନର ମୁକାବିଲା କରି ଚାଲିଲେ , ପ୍ରତ୍ୟେକ ଷଡଯନ୍ତ୍ରକୁ ହରାଇ ଚାଲିଲେ ।


    ଭାଇ ଓ ଭଉଣୀମାନେ , ସୁଭାଷ ବାବୁ ସେହି ସଂଗ୍ରାମୀ ମାନଙ୍କ ମଧ୍ୟରୁ ଜଣେ ଥିଲେ , ଯିଏ ସମୟ ସହିତ ନିଜକୁ ବଦଳାଇଥିଲେ ଏବଂ ନିଜର ଲକ୍ଷ୍ୟକୁ ଧ୍ୟାନରେ ରଖି ନିଜର ପଦକ୍ଷେପ ସବୁ ଉଠାଇଥିଲେ । ଏହା ହେଉଛି କାରଣ ଯେଉଁଥିପାଇଁ କି ପ୍ରଥମେ ସେ ମହାତ୍ମା ଗାନ୍ଧିଙ୍କ ସହିତ କଂଗ୍ରେସରେ ରହି ଦେଶରେ ହିଁ ପ୍ରୟାସ କଲେ ଆଉ ପୁଣି ପରିସ୍ଥିତି ଅନୁଯାୟୀ ସେ ସଶସ୍ତ୍ର ବିପ୍ଳବର ରାସ୍ତାକୁ ବାଛିଲେ । ଏହି ମାର୍ଗ ସ୍ୱାଧୀନତା ଆନ୍ଦୋଳନକୁ ଆହୁରି ଦ୍ରୁତ କରିବାରେ ବଡ଼ ଭୂମିକା ତୁଲାଇ ଥିଲା ।


    ସାଥୀଗଣ , ସୁଭାଷ ବାବୁ ଯେଉଁ ବିଶ୍ୱ ମନ୍ଥନ କରିଥିଲେ , ତାହାର ଅମୃତ କେବଳ ଭାରତ ହିଁ ଚାଖିଲା ନାହିଁ ବରଂ ତାହାର ଲାଭ ଆହୁରି ମଧ୍ୟ ଅନ୍ୟାନ୍ୟ ଦେଶଙ୍କୁ ହେଲା । ଯେଉଁ ଦେଶଗୁଡ଼ିକ ସେତେବେଳେ ନିଜର ସ୍ୱାଧୀନତା ପାଇଁ ଳଢ଼େଇ କରୁଥିଲେ , ସୁଭାଷ ଚନ୍ଦ୍ର ବୋଷଙ୍କୁ ଦେଖି ସେମାନଙ୍କୁ ପ୍ରେରଣା ମିଳୁଥିଲା । ସେମାନଙ୍କୁ ଲାଗୁଥିଲା କି କିଛି ମଧ୍ୟ ଅସମ୍ଭବ ନୁହେଁ । ଆମେ ମଧ୍ୟ ସଂଗଠିତ ହୋଇ ପାରିବା , ଇଂରେଜମାନଙ୍କୁ ଆହ୍ୱାନ ଦେଇ ପାରିବା , ସ୍ୱାଧୀନ ହୋଇ ପାରିବା । ମହାନ ସ୍ୱତନ୍ତ୍ରତା ସେନାନୀ ନେଲସନ ମଣ୍ଡେଲା , ଭାରତରତ୍ନ ନେଲସନ ମଣ୍ଡେଲା ମହାଶୟ କହିଥିଲେ କି ଦକ୍ଷିଣ ଆଫ୍ରିକାର ଛାତ୍ର ଆନ୍ଦୋଳନ ବେଳେ ସେ ମଧ୍ୟ ସୁଭାଷ ବାବୁଙ୍କୁ ନିଜର ନେତା ମାନୁଥିଲେ , ନିଜର ହିରୋ ମାନୁଥିଲେ ।


    ଭାଇ ଓ ଭଉଣୀମାନେ , ଆଜି ଆମେ ଆଜାଦ ହିନ୍ଦ୍ ସରକାରଙ୍କର 75 ତମ ବାର୍ଷିକୀ ସମାରୋହ ପାଳନ କରୁଛେ ତ ଚାରି ବର୍ଷ ପରେ 2022ରେ ଆମ ସ୍ୱାଧୀନ ଭାରତର 75 ବର୍ଷ ପୂରଣ ହେବାକୁ ଯାଉଛି । ଆଜିଠାରୁ 75 ବର୍ଷ ପୂର୍ବେ ନେତାଜୀ ଶପଥ ନେଇ ପ୍ରତିଜ୍ଞା କରିଥିଲେ କି ଏଭଳି ଏକ ଭାରତ ନିର୍ମାଣ କରିବେ ଯେଉଁଠି ସମସ୍ତଙ୍କ ପାଖରେ ସମାନ ଅଧିକାର ରହିବ , ସମସ୍ତଙ୍କ ପାଖରେ ସମାନ ସୁଯୋଗ ରହିଥିବ । ସେ କଥା ଦେଇଥିଲେ କି ନିଜର ପ୍ରାଚୀନ ପରମ୍ପରାଗୁଡ଼ିକରୁ ପ୍ରେରଣା ନେଇ ତାଙ୍କୁ ଆହୁରି ଅଧିକ ଗୌରବମୟ ସୁଖୀ ଏବଂ ସମୃଦ୍ଧ ଭାରତ ନିର୍ମାଣ କରିବା ପାଇଁ । ସେ ମଧ୍ୟ କଥା ଦେଇଥିଲେ କି ଦେଶର ସନ୍ତୁଳିତ ବିକାଶ ପାଇଁ , ପ୍ରତ୍ୟେକ କ୍ଷେତ୍ରରେ ବିକାଶ ପାଇଁ । ସେ କଥା ଦେଇଥିଲେ ‘ ବାଣ୍ଟ ଏବଂ ରାଜତ୍ୱ କର ’ ର ସେହି ନୀତିକୁ , ତାହାକୁ ମୂଳରୁ ଉପାଡ଼ି ଫୋପାଡ଼ିବା ପାଇଁ , ଯେଉଁ କାରଣରୁ ଭାରତକୁ ଏହି ‘ ବାଣ୍ଟ ଏବଂ ରାଜତ୍ୱ କର ’ ର ରାଜନୀତି ଶତାବ୍ଦୀ ଶତାବ୍ଦୀ ପର୍ଯ୍ୟନ୍ତ ଦାସ କରି ରଖିଥିଲା ।


    ଆଜି ସ୍ୱାଧୀନତାର ଏତେ ବର୍ଷ ପରେ ମଧ୍ୟ ନେତାଜୀଙ୍କ ସ୍ୱପ୍ନ ପୂରଣ ହୋଇ ନାହିଁ । ଭାରତ ଅନେକ ପାଦ ଆଗକୁ ବଢ଼ିଛି , କିନ୍ତୁ ଏବେ ନୂତନ ଶିଖରରେ ପହଂଚିବା ବାକି ଅଛି । ଏହି ଲକ୍ଷ୍ୟକୁ ପାଇବା ପାଇଁ ଆଜି ଭାରତର ଶହେ ପଚିଶ କୋଟି ଲୋକ ନୂତନ ଭାରତର ସଂକଳ୍ପର ସହିତ ଆଗକୁ ବଢ଼ୁଛନ୍ତି । ଏକ ଏଭଳି ନୂତନ ଭାରତ ଯାହାର କଳ୍ପନା ନେତାଜୀ ସୁଭାଷ ଚନ୍ଦ୍ର ବୋଷ ମଧ୍ୟ କରିଥିଲେ ।


    ଆଜି ଏଭଳି ଏକ ସମୟରେ ଯେତେବେଳେ କି ବିଧ୍ୱଂସକାରୀ ଶକ୍ତିମାନେ ଦେଶ ବାହାରୁ ଏବଂ ଭିତରୁ ଆମର ସ୍ୱତନ୍ତ୍ରତା , ଏକତା ଏବଂ ସମ୍ବିଧାନ ଉପରେ ପ୍ରହାର କରୁଛନ୍ତି , ଭାରତର ପ୍ରତ୍ୟେକ ନିବାସୀଙ୍କର ଏହା ହେଉଛି କର୍ତ୍ତବ୍ୟ କି ସେ ନେତାଜୀଙ୍କ ଦ୍ୱାରା ପ୍ରେରଣା ପାଇ ସେହି ଶକ୍ତିମାନଙ୍କ ବିରୁଦ୍ଧରେ ଲଢ଼ିବା ପାଇଁ , ସେଗୁଡ଼ିକୁ ପରାସ୍ତ କରିବା ପାଇଁ ଏବଂ ଦେଶର ବିକାଶରେ ନିଜର ପୂର୍ଣ୍ଣ ଯୋଗଦାନ କରିବା ପାଇଁ ମଧ୍ୟ ସଂକଳ୍ପ ନିଅନ୍ତୁ ।


    କିନ୍ତୁ ସାଥୀଗଣ , ଏହି ସଂକଳ୍ପ ଗୁଡ଼ିକ ସହିତ ଆହୁରି ଗୋଟିଏ କଥା ହେଉଛି ଗୁରୁତ୍ୱପୂର୍ଣ୍ଣ - ଏହି କଥାଟି ହେଉଛି ରାଷ୍ଟ୍ରୀୟତ୍ତାର ଭାବନା , ଭାରତୀୟତାର ଭାବନା । ଏଠି ଲାଲକିଲ୍ଲା ଉପରେ ଅଦାଲତ ଶୁଣାଣୀ ସମୟରେ , ଆଜାଦ ହିନ୍ଦ ଫୌଜର ସଂଗ୍ରାମୀ ଶାହନବାଜ୍ ଖାନ୍ କହିଥିଲେ ଯେ ସୁଭାଷ ଚନ୍ଦ୍ର ବୋଷ ହେଉଛନ୍ତି ସେହି ପ୍ରଥମ ବ୍ୟକ୍ତି ଯିଏ କି ଭାରତୀୟ ହେବାର ଅନୁଭବ ତାଙ୍କ ମନରେ ଜାଗ୍ରତ କରାଇଥିଲେ ।


    ସେ ଥିଲେ ପ୍ରଥମ ବ୍ୟକ୍ତି ଯିଏ ଭାରତକୁ ଭାରତୀୟଙ୍କ ଦୃଷ୍ଟିରେ ଦେଖିବା ଶିଖାଇଥିଲେ । ହୁଏତ ଏଭଳି ସେ କେଉଁ ପରିସ୍ଥିତି ଗୁଡ଼ିକ ଥିଲା , ଯେଉଁଥି ପାଇଁ ଶାହନବାଜ ଖାନ ମହାଶୟ ଏଭଳି କଥା କହିଥିଲେ ? ଭାରତକୁ ଭାରତୀୟଙ୍କ ଦୃଷ୍ଟିରେ ଦେଖିବା ଏବଂ ବୁଝିବା କାହିଁକି ଆବଶ୍ୟକ ଥିଲା - ଏହା ଆଜି ଆମେ ଯେତେବେଳେ ଦେଶର ସ୍ଥିତିକୁ ଦେଖୁଛେ ତ ଆହୁରି ଅଧିକ ସ୍ପଷ୍ଟ ଭାବେ ବୁଝି ପାରୁଛେ ।


    ଭାଇ ଓ ଭଉଣୀମାନେ , କେମ୍ବ୍ରିଜରେ ନିଜର ଦିନଗୁଡ଼ିକୁ ମନେ ପକାଇ ସୁଭାଷ ବାବୁ ଲେଖିଥିଲେ କି ଆମ ଭାରତୀୟ ମାନଙ୍କୁ ଏହା ଶିକ୍ଷା ଦିଆଯାଏ କି ୟୁରୋପ , ଗ୍ରେଟ ବ୍ରିଟେନର ହିଁ ବଡ଼ ସ୍ୱରୂପ ରହିଛି , ତେଣୁ ଆମର ଅଭ୍ୟାସ ୟୁରୋପକୁ ଇଂଲଣ୍ଡର ଚଷମାରେ ଦେଖିବାର ହୋଇ ଯାଇଛି । ଏହା ଆମର ଦୁର୍ଭାଗ୍ୟ ହୋଇ ରହିଛି କି ସ୍ୱାଧୀନତା ପରେ ଭାରତ ଏବଂ ଏଠାକାର ନିର୍ମାଣ କରିବା ବାଲା ଲୋକମାନେ ଭାରତକୁ ମଧ୍ୟ ଇଂଲଣ୍ଡର ଚଷମାରେ ହିଁ ଦେଖିଲେ ।


    ଆମର ସଂସ୍କୃତି , ଆମର ମହାନ ଭାଷା ଗୁଡ଼ିକ , ଆମର ଶିକ୍ଷା ବ୍ୟବସ୍ଥା , ଆମର ପାଠ୍ୟକ୍ରମ , ଆମର ବ୍ୟବସ୍ଥାକୁ ଏହି ସଂକ୍ରମଣର ଏକ ବହୁତ ବଡ଼ କ୍ଷତି ସହିବାକୁ ପଡ଼ିଛି । ଆଜି ମୁଁ ନିଶ୍ଚିତ ଭାବେ କହି ପାରିବି କି ସ୍ୱାଧୀନ ଭାରତ ପରର ଦଶକ ଗୁଡ଼ିକରେ ଯଦି ଦେଶକୁ ସୁଭାଷ ବାବୁ , ସର୍ଦ୍ଦାର ପଟେଲଙ୍କ ଭଳି ବ୍ୟକ୍ତିତ୍ୱଙ୍କ ମାର୍ଗ ଦର୍ଶନ ମିଳିଥାଆନ୍ତା , ଭାରତକୁ ଦେଖିବା ପାଇଁ ସେହି ବିଦେଶୀ ଚଷମା ହୋଇ ନ ଥାଆନ୍ତା ତ ପରିସ୍ଥିତି କିଛି ଭିନ୍ନ ହୋଇ ଥାଆନ୍ତା ।


    ସାଥୀଗଣ , ଏହା ମଧ୍ୟ ହେଉଛି ଦୁଃଖଦ କି ଗୋଟିଏ ପରିବାର ବଡ଼ କରାଇବା ପାଇଁ ଦେଶର ଅନେକ ସନ୍ତାନ - ସେ ହୁଏତ ସର୍ଦ୍ଦାର ପଟେଲ ହୁଅନ୍ତୁ , ବାବା ସାହେବ ଆମ୍ବେଦକର ହୁଅନ୍ତୁ , ସେମାନଙ୍କ ଭଳି ହିଁ ନେତାଜୀଙ୍କର ଯୋଗଦାନକୁ ମଧ୍ୟ ଭୁଲାଇ ଦେବା ପାଇଁ ଭରପୂର ପ୍ରୟାସ କରାଗଲା । ଏବେ ଆମ ସରକାର ସ୍ଥିତିକୁ ପରିବର୍ତ୍ତନ କରୁଛନ୍ତି । ଆପଣ ମାନଙ୍କୁ ସମସ୍ତଙ୍କୁ ଏ ପର୍ଯ୍ୟନ୍ତ ଜଣା ପଡ଼ିଥିବ , ଏଠାକୁ ଆସିବା ପୂର୍ବରୁ ମୁଁ ରାଷ୍ଟ୍ରୀୟ ପୁଲିସ ସ୍ମାରକକୁ ସମର୍ପଣ କରିବା କାର୍ଯ୍ୟକ୍ରମରେ ଥିଲି । ମୁଁ ନେତାଜୀ ସୁଭାଷ ଚନ୍ଦ୍ର ବୋଷଙ୍କ ନାମରେ ଏକ ରାଷ୍ଟ୍ରୀୟ ସମ୍ମାନ ଆରମ୍ଭ କରିବା ପାଇଁ ସେଠାରେ ଘୋଷଣା କରିଛି ।


    ଆମ ଦେଶରେ ଯେତେବେଳେ ଜାତୀୟ ବିପର୍ଯ୍ୟୟ ହୋଇଥାଏ , ବିପଦ ପରିଚାଳନା ଏବଂ ରିଲିଫ୍ ଓ ଉଦ୍ଧାର କାର୍ଯ୍ୟରେ ଯେଉଁମାନେ ଲାଗି ପଡ଼ନ୍ତି , ଅନ୍ୟମାନଙ୍କ ଜୀବନ ବଂଚାଇବା ପାଇଁ ନିଜ ଜୀବନକୁ ବାଜି ଲଗାଇ ଦେଇ ପାରୁଥିବା ଏଭଳି ଶୁର - ବୀରମାନଙ୍କୁ , ପୁଲିସର ଯବାନମାନଙ୍କୁ ଏବେ ପ୍ରତିବର୍ଷ ନେତାଜୀଙ୍କ ନାମରେ ଏକ ସମ୍ମାନ ଦିଆଯିବ । ଦେଶର ସମ୍ମାନକୁ ବୃଦ୍ଧି କରୁଥିବା ଆମର ପୁଲିସର ଯବାନ , ଅର୍ଦ୍ଧସାମରିକ ବଳର ଯବାନ ଏହାର ଦାବିଦାର ହେବେ ।


    ସାଥୀଗଣ , ଦେଶର ସନ୍ତୁଳିତ ବିକାଶ ସମାଜର ପ୍ରତ୍ୟେକ ସ୍ତରରେ , ପ୍ରତ୍ୟେକ ବ୍ୟକ୍ତିଙ୍କୁ ରାଷ୍ଟ୍ର ନିର୍ମାଣର ସୁଯୋଗ , ରାଷ୍ଟ୍ରର ପ୍ରଗତିରେ ତାଙ୍କର ଭୂମିକା ନେତାଜୀଙ୍କର ବୃହତ ଦୃଷ୍ଟିଭଙ୍ଗୀର ଏକ ପ୍ରମୁଖ ଅଂଶ ଥିଲା । ନେତାଜୀଙ୍କ ନେତୃତ୍ୱରେ ଗଠନ ହୋଇଥିବା ଆଜାଦ ହିନ୍ଦ୍ ସରକାର ମଧ୍ୟ ପୂର୍ବ ଭାରତକୁ ଭାରତର ସ୍ୱାଧୀନତାର ପ୍ରବେଶ ପଥ କରି ଦେଇଥିଲେ । ଅପ୍ରେଲ 1944ରେ କର୍ଣ୍ଣେଲ ଶୌକମ ମଲିକଙ୍କ ନେତୃତ୍ୱରେ ମଣିପୁରର ମୋୟରାଙ୍ଗରେ ଆଜାଦ ହିନ୍ଦ୍ ଫୌଜ ତ୍ରିରଙ୍ଗା ଉଡାଇଥିଲେ ।


    ଏହା ମଧ୍ୟ ଆମର ଦୁର୍ଭାଗ୍ୟ କି ଏଭଳି ଶୌର୍ଯ୍ୟକୁ ସ୍ୱାଧୀନତାର ଆନ୍ଦୋଳନରେ ଉତ୍ତର-ପୂର୍ବାଂଚଳ ଏବଂ ପୂର୍ବ ଭାରତର ଯୋଗଦାନକୁ ସେତିକି ସ୍ଥାନ ମିଳି ପାରିଲା ନାହିଁ । ବିକାଶର ଦୌଡ଼ରେ ମଧ୍ୟ ଦେଶର ଏହି ପ୍ରମୁଖ ଅଂଶ ପଛରେ ରହିଗଲା । ଆଜି ମୋତେ ସନ୍ତୋଷ ଅନୁଭବ ହୋଇଥାଏ କି ଯେଉଁ ପୂର୍ବ ଭାରତର ମହତ୍ୱ ସୁଭାଷ ବାବୁ ବୁଝିଥିଲେ , ତାକୁ ବର୍ତ୍ତମାନର ସରକାର ମଧ୍ୟ ସେତିକି ମହତ୍ୱ ଦେଉଛନ୍ତି , ସେହି ଦିଗରେ ନେଇ ଚାଲିଛନ୍ତି , ଏହି କ୍ଷେତ୍ରକୁ ଦେଶର ବିକାଶର ଅଭିବୃଦ୍ଧିର ଇଞ୍ଜିନ କରିବା ଦିଗରେ କାର୍ଯ୍ୟ କରୁଛନ୍ତି ।


    ଭାଇ ଓ ଭଉଣୀମାନେ , ମୁଁ ନିଜକୁ ସୌଭାଗ୍ୟଶାଳୀ ବୋଲି ମାନୁଛି କି ଦେଶ ପାଇଁ ନେତାଜୀ ଯାହା କିଛି ମଧ୍ୟ ଦେଇ ଯାଇଛନ୍ତି ; ତାକୁ ଦେଶ ସମ୍ମୁଖରେ ଉପସ୍ଥାପିତ କରିବା ପାଇଁ , ତାଙ୍କ ପ୍ରଦର୍ଶିତ ମାର୍ଗରେ ଚାଲିବା ପାଇଁ ମୋତେ ବାରମ୍ବାର ସୁଯୋଗ ମିଳିଛି । ଆଉ ଏଥିପାଇଁ ଯେତେବେଳେ ମୋତେ ଆଜି ଏହି ଆୟୋଜନକୁ ଆସିବାର ନିମନ୍ତ୍ରଣ ମିଳିଲା ତ ମୋତେ ଗୁଜରାଟରେ ବିତାଇଥିବା ଦିନ ମାନଙ୍କରେ ନେତାଜୀ ସୁଭାଷ ଚନ୍ଦ୍ର ବୋଷଙ୍କର କାର୍ଯ୍ୟଗୁଡ଼ିକର ସ୍ମୃତି ମଧ୍ୟ ତାଜା ହୋଇଗଲା ।


    ସାଥୀଗଣ , ଯେତେବେଳେ ମୁଁ ଗୁଜରାଟର ମୁଖ୍ୟମନ୍ତ୍ରୀ ଥିଲି , ସେତେବେଳେ 2009ରେ ଐତିହାସିକ ହରିପୁରା କଂଗ୍ରେସ , କଂଗ୍ରେସର ଅଧିବେଶନ ଥିଲା । ହରିପୁରା କଂଗ୍ରେସର ଅଧିବେଶନର ସ୍ମୃତିକୁ ଆମେ ଗୋଟିଏ ପ୍ରକାରରେ ପୁଣି ଥରେ ଜାଗ୍ରତ କରିଥିଲୁ । ସେହି ଅଧିବେଶନରେ ଯେଉଁ ଭଳି ଭାବେ ସର୍ଦ୍ଦାର ବଲ୍ଲଭ ଭାଇ ପଟେଲ , ଗୁଜରାଟର ଲୋକମାନେ ନେତାଜୀଙ୍କୁ କଂଗ୍ରେସର ଅଧ୍ୟକ୍ଷ ହେବା ପରେ ବଳଦ ଗାଡ଼ିରେ ବସାଇ ବହୁତ ବଡ଼ ଶୋଭାଯାତ୍ରା ବାହାର କରିଥିଲେ , ସେମିତି ହିଁ , ଅର୍ଥାତ ଯେଉଁ ଏକ ଭବ୍ୟ ଆୟୋଜନ କରାଯାଇଥିଲା , ଠିକ୍ ସେହିଭଳି ଦୃଶ୍ୟ ଆମେ ଦ୍ୱିତୀୟ ଥର ପାଇଁ 2009ରେ , ସେହିଠାରେ ଠିଆ କରି କରି ଇତିହାସକୁ ପୁନର୍ଜିବିତ କରିଥିଲୁ । ତା ହୁଏତ କଂଗ୍ରେସର ଅଧିବେଶନ ଥିଲା , କିନ୍ତୁ ତାହା ଇତିହାସର ପୃଷ୍ଠା ଥିଲା , ଆମେ ତାକୁ ଜୀବନ୍ତ କରି ଦେଖାଇଥିଲୁ ।


    ସାଥୀଗଣ , ସ୍ୱାଧୀନତା ପାଇଁ ଯେଉଁମାନେ ସମର୍ପିତ ହେଲେ , ତାହା ସେମାନଙ୍କର ସୌଭାଗ୍ୟ ଥିଲା । ଆମ ମାନଙ୍କ ଭଳି ଲୋକ ଯେଉଁ ମାନଙ୍କୁ ଏହି ସୁଯୋଗ ମିଳି ନାହିଁ , ଆମମାନଙ୍କ ପାଖରେ ଦେଶ ପାଇଁ ଜୀଇଁବାର , ବିକାଶ ପାଇଁ ସମର୍ପିତ ହେବାର , ଆମ ସମସ୍ତଙ୍କ ପାଇଁ ରାସ୍ତା ଖୋଲା ହୋଇ ପଡ଼ିଛି । ଲକ୍ଷ ଲକ୍ଷ ବଳିଦାନ ଦେଇ ଆମେ ସ୍ୱରାଜ ପର୍ଯ୍ୟନ୍ତ ପହଂଚିଛୁ । ଏବେ ଆମ ସମସ୍ତଙ୍କ ଉପରେ , ଶହେ ପଚିଶ କୋଟି ଭାରତୀୟଙ୍କ ଉପରେ ଏହି ସ୍ୱରାଜକୁ ସୁରାଜ ସହିତ ସ୍ଥାୟୀ କରି ରଖିବାର ଆହ୍ୱାନ ରହିଛି । ନେତାଜୀ କହିଥିଲେ- ‘ ଅସ୍ତ୍ରର ଶକ୍ତି ଏବଂ ରକ୍ତର ମୂଲ୍ୟରେ ତୁମକୁ ସ୍ୱାଧୀନତା ପ୍ରାପ୍ତ କରିବାକୁ ଅଛି । ପୁଣି ଯେତେବେଳେ ଭାରତ ସ୍ୱାଧୀନ ହେବ ତ ଦେଶ ପାଇଁ ତୁମକୁ ସ୍ଥାୟୀ ସେନା ପ୍ରସ୍ତୁତ କରିବାକୁ ହେବ , ଯାହାର କାମ ହେବ ଆମର ସ୍ୱାଧୀନତାକୁ ସଦା ସର୍ବଦା ବଜାୟ ରଖିବା । ’


    ଆଜି ମୁଁ କହି ପାରିବି କି ଭାରତ ଏକ ଏଭଳି ସେନା ପ୍ରସ୍ତୁତି ଆଡ଼କୁ ଅଗ୍ରସର ହେଉଛି ଯାହାର ସ୍ୱପ୍ନ ନେତାଜୀ ସୁଭାଷ ଚନ୍ଦ୍ର ବୋଷ ଦେଖିଥିଲେ । ଉତ୍ସାହ , ସାହସ , ବୀରତ୍ୱ ଏହା ତ ଆମର ସୈନ୍ୟ ପରମ୍ପରାର ଅଂଶ ହୋଇ ରହି ଆସିଛି , ଏବେ ପଦ୍ଧତି ଏବଂ ଆଧୁନିକ ଅସ୍ତ୍ର ଶକ୍ତି ମଧ୍ୟ ସେମାନଙ୍କ ସହିତ ଯୋଡ଼ା ଯାଉଛି । ଆମର ସୈନ୍ୟ ଶକ୍ତି ସଦା ସର୍ବଦା ଆତ୍ମରକ୍ଷା ପାଇଁ ହିଁ ରହି ଆସିଛି ଏବଂ ଆଗକୁ ମଧ୍ୟ ରହିବ । ଆମକୁ କେବେ ହେଲେ ମଧ୍ୟ ଅନ୍ୟ କାହାର ଭୂମି ପ୍ରତି ଲୋଭ ରହି ନାହିଁ । ଆମର ଶତାବ୍ଦୀ ଶତାବ୍ଦୀ ଧରି ଇତିହାସ ରହିଛି , କିନ୍ତୁ ଭାରତର ସାର୍ବଭୌମତ୍ୱ ପାଇଁ ଯିଏ କେହି ହେଲେ ମଧ୍ୟ ଯଦି ଆହ୍ୱାନ ହେବାକୁ ଚେଷ୍ଟା କରିବ ତାକୁ ଦୁଇ ଗୁଣ ଶକ୍ତି ଦ୍ୱାରା ଉତ୍ତର ମିଳିବ ।


    ସାଥୀଗଣ , ସେନାକୁ ସଶକ୍ତ କରିବା ପାଇଁ ବିଗତ ଚାରି ବର୍ଷରେ ଅନେକ ପଦକ୍ଷେପ ଉଠାଯାଇଛି । ଦୁନିଆର ସର୍ବୋତ୍କୃଷ୍ଟ ଟେକ୍ନୋଲଜିକୁ ଭାରତୀୟ ସେନାର ଅଂଶ କରାଯାଉଛି । ସେନାର କ୍ଷମତା ହେଉ ଅବା ସାହସୀ ଯବାନଙ୍କର ଜୀବନକୁ ସୁଗମ ଏବଂ ସରଳ କରିବାର କାମ ହେଉ - ବଡ଼ ଏବଂ କଠୋର ନିଷ୍ପତ୍ତି ନେବାର ସାହସ ଏହି ସରକାରଙ୍କ ପାଖରେ ରହିଛି ଆଉ ଏହା ଆଗକୁ ମଧ୍ୟ ବଜାୟ ରହିବ । ସର୍ଜିକାଲ ଷ୍ଟ୍ରାଇକକୁ ନେଇ , ନେତାଜୀଙ୍କ ସହିତ ଜଡ଼ିତ ଫାଇଲକୁ ସାର୍ବଜନୀନ କରିବାର ଏ ନିଷ୍ପତ୍ତି ଆମର ସରକାର ନେଇଛନ୍ତି । ଏଠାରେ ଉପସ୍ଥିତ ଅନେକ ପୂର୍ବ ସୈନିକ ଏହି କଥାର ମଧ୍ୟ ସାକ୍ଷୀ ରହିଛନ୍ତି କି ଦଶକ ଦଶକ ଧରି ଚାଲି ଆସୁଥିବା “ୱାନ ରେଙ୍କ ୱାନ ପେନସନ”ର ଦାବିକୁ ସରକାର ନିଜର ଦେଇଥିବା କଥା ଅନୁସାରେ ପୂରଣ କରିଛନ୍ତି ।


    ଏତିକି ହିଁ ନୁହେଁ , ପ୍ରାୟ 11 , 000 କୋଟି ଟଙ୍କାର ବକେୟା ମଧ୍ୟ ପୂର୍ବତନ ସୈନିକମାନଙ୍କ ପାଖରେ ପହଂଚା ସରିଛି , ଯାହାଦ୍ୱାରା ଲକ୍ଷ ଲକ୍ଷ ପୂର୍ବତନ ସୈନିକ ମାନଙ୍କୁ ଲାଭ ମିଳିଛି । ଏହା ସହିତ ସପ୍ତମ ବେତନ କମିଶନଙ୍କ ସୁପାରିଶ ଉପରେ ଯେଉଁ ପେନସନ ସ୍ଥିର କରା ଯାଇଛି , ତାହା ମଧ୍ୟ ଓଆରଓପି (ୱାନ ରେଙ୍କ ୱାନ ପେନସନ) ଲାଗୁ ହେବା ପରେ ସ୍ଥିର କରାଯାଇଥିବା ପେନସନ ଆଧାରରେ ବଢ଼ିଛି । ଅର୍ଥାତ ମୋର ଫୌଜି ଭାଇମାନଙ୍କୁ ପେନସନ ଉପରେ ଦୁଇଗୁଣା ଲାଭ ମିଳିଛି ।


    ଏଭଳି ଅନେକ ପ୍ରୟାସ ପୂର୍ବତନ ସୈନିକଙ୍କ ଜୀବନକୁ ସରଳ ଏବଂ ସୁଗମ କରିବା ପାଇଁ କରାଯାଇଛି । ଏହା ବ୍ୟତୀତ ସୈନ୍ୟ ମାନଙ୍କର ଶୌର୍ଯ୍ୟକୁ ଭବିଷ୍ୟତ ପିଢି ଜାଣି ପାରିବେ , ସେଥିପାଇଁ ରାଷ୍ଟ୍ରୀୟ ଯୁଦ୍ଧ ସଂଗ୍ରହାଳୟର କାର୍ଯ୍ୟ ମଧ୍ୟ ଏବେ ଶେଷ ପର୍ଯ୍ୟାୟରେ ପହଂଚିଛି ।


    ସାଥୀଗଣ , କାଲି , ଅର୍ଥାତ 22 ଅକ୍ଟୋବରକୁ ରାଣୀ ଝାନସୀ ରେଜିମେଂଟର ମଧ୍ୟ 75 ବର୍ଷ ପୂରଣ ହେଉଛି । ସଶସ୍ତ୍ର ସେନାରେ ମହିଳାମାନଙ୍କର ମଧ୍ୟ ସମାନ ଭାବେ ଭାଗୀଦାରୀ ହେଉ , ଏହାର ମୂଳଦୁଆ ମଧ୍ୟ ନେତାଜୀ ସୁଭାଷ ଚନ୍ଦ୍ର ବୋଷ ରଖିଥିଲେ । ଦେଶର ପ୍ରଥମ ସଶସ୍ତ୍ର ମହିଳା ରେଜିମେଂଟ ଭାରତର ସମୃଦ୍ଧ ପରମ୍ପରାଗୁଡ଼ିକ ପ୍ରତି ସୁଭାଷ ବାବୁଙ୍କର ଅଗାଧ ବିଶ୍ୱାସର ହିଁ ପରିଣାମ ଥିଲା । ସମସ୍ତ ବିରୋଧ ଗୁଡ଼ିକୁ ଆଡ଼େଇ ଦେଇ ସେ ମହିଳା ସୈନିକମାନଙ୍କର ସଲାମୀ ନେଇଥିଲେ ।


    ମୁଁ ଗର୍ବର ସହିତ କହି ପାରେ କି ନେତାଜୀ ଯେଉଁ କାମ 75 ବର୍ଷ ପୂର୍ବେ ଆରମ୍ଭ କରିଥିଲେ , ତାକୁ ପ୍ରକୃତ ଅର୍ଥରେ ଆଗକୁ ବଢ଼ାଇବାର କାମ ଏହି ସରକାର କରିଛନ୍ତି । ଏଇ 15 ଅଗଷ୍ଟରେ ମୁଁ ଏହି ଲାଲକିଲ୍ଲାରୁ ହିଁ ଏକ ବଡ଼ ଘୋଷଣା କରିଥିଲି - ମୁଁ କହିଥିଲି କି ସଶସ୍ତ୍ର ସେନାରେ ସର୍ଟ ସର୍ଭିସ କମିଶନ ମାଧ୍ୟମରେ ନିଯୁକ୍ତ ମହିଳା ଅଧିକାରୀମାନଙ୍କୁ ପୁରୁଷଙ୍କ ସମକକ୍ଷ ଅଧିକାରୀମାନଙ୍କ ଭଳି ହିଁ ପାରଦର୍ଶି ପ୍ରକ୍ରିୟା ଦ୍ୱାରା ସ୍ଥାୟୀ କମିଶନ ଦିଆଯିବ ।


    ସାଥୀଗଣ , ଏହା ହେଉଛି ସରକାରଙ୍କର ସେହି ପ୍ରୟାସର ବିସ୍ତାର ଯାହା ବିଗତ ଚାରି ବର୍ଷରେ କରାଯାଇଛି । ମାର୍ଚ୍ଚ , 2016ରେ ନୌବାହିନୀରେ ମହିଳାମାନଙ୍କୁ ପାଇଲଟ କରିବାର ନିଷ୍ପତ୍ତି ନିଆ ଯାଇଥିଲା । କିଛି ଦିନ ପୂର୍ବେ ହିଁ ନୌସେନାର 6 ଜଣ ସାହସୀ ମହିଳା ଅଧିକାରୀ ସମୁଦ୍ରରେ ବିଜୟ ଲାଭ କରି ବିଶ୍ୱକୁ ଭାରତୀୟ ନାରୀ - ଶକ୍ତିର ପରିଚୟ କରାଇଛନ୍ତି । ଏହା ବ୍ୟତୀତ ଦେଶର ପ୍ରଥମ ମହିଳା ଫାଇଟର ପାଇଲଟ ଦେବାର କାମ ମଧ୍ୟ ଏହି ସରକାରଙ୍କ ଅମଳରେ ହୋଇଛି ।


    ମୋତେ ଏହି କଥାର ମଧ୍ୟ ସନ୍ତୋଷ ଭାବ ରହିଛି କି ସ୍ୱାଧୀନ ଭାରତରେ ପ୍ରଥମ ଥର ଭାରତର ସଶସ୍ତ୍ର ସେନାର ସଶକ୍ତ କରିବା , ତତ୍ତ୍ଵାବଧାନ କରିବାର ଦାୟିତ୍ୱ ମଧ୍ୟ ଦେଶର ପ୍ରଥମ ଦେଶର ପ୍ରଥମ ପ୍ରତିରକ୍ଷା ମନ୍ତ୍ରୀ ସୀତାରମଣଙ୍କ ହାତରେ ରହିଛି ।


    ସାଥୀଗଣ , ଆଜି ଆପଣମାନଙ୍କ ସମସ୍ତଙ୍କ ସହଯୋଗରେ , ସଶସ୍ତ୍ର ବଳର କୌଶଳ ଏବଂ ସମର୍ପଣ ଦ୍ୱାରା ସଂପୂର୍ଣ୍ଣ ଭାବେ ସୁରକ୍ଷିତ ଅଛନ୍ତି , ସମର୍ଥ ଅଛନ୍ତି ଏବଂ ବିକାଶର ପଥରେ ସଠିକ ଦିଗରେ ଦ୍ରୁତ ଗତିରେ ଲକ୍ଷ୍ୟକୁ ପାଇବା ପାଇଁ ଦୌଡ଼ୁଛନ୍ତି ।


    ପୁଣି ଥରେ , ଆପଣମାନଙ୍କୁ ସମସ୍ତଙ୍କୁ , ଦେଶବାସୀଙ୍କୁ , ଏହି ମହତ୍ୱପୂର୍ଣ୍ଣ ଅବସରରେ ହୃଦୟର ସହିତ ବହୁତ ବହୁତ ଶୁଭେଚ୍ଛା ଜଣାଉଛି । ଏକତା , ଅଖଣ୍ଡତା ଏବଂ ଆତ୍ମବିଶ୍ୱାସର ଆମର ଏହି ଯାତ୍ରା ନେତାଜୀ ସୁଭାଷ ଚନ୍ଦ୍ର ବୋଷ ମହାଶୟଙ୍କ ଆଶୀର୍ବାଦ ଦ୍ୱାରା ନିରନ୍ତର ଆଗକୁ ବଢ଼ୁ ।


    ଏହା ସହିତ ମୋ ସହିତ ସମସ୍ତେ କହିବେ-


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ବନ୍ଦେ - ମାତରମ୍


    ବନ୍ଦେ - ମାତରମ୍


    ବନ୍ଦେ - ମାତରମ୍


    ବହୁତ – ବହୁତ ଧନ୍ୟବାଦ


    **********

    
    
    (Release ID: 1550406) Visitor Counter : 41