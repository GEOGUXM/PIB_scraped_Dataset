      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଅକ୍ଟୋବର 31ରେ ରାଷ୍ଟ୍ରୀୟ ଏକତା ଦିବସ ପାଳନ ପାଇଁ ପ୍ରସ୍ତୁତି
      Posted On: 23 OCT 2018 7:20PM by PIB Bhubaneshwar


    ସର୍ଦ୍ଦାର ବଲ୍ଲଭ ଭାଇ ପଟେଲଙ୍କ ଜନ୍ମ ଦିବସ 2018 ଅକ୍ଟୋବର 31 ତାରିଖରେ ରାଷ୍ଟ୍ରୀୟ ଏକତା ଦିବସ ପାଳନ ପାଇଁ ପ୍ରସ୍ତୁତି ଜୋରସୋରରେ ଚାଲିଛି । ଏହି ଅବସରରେ ଦେଶବ୍ୟାପୀ ବିଭିନ୍ନ ମନ୍ତ୍ରଣାଳୟ , ପିଏସ୍ୟୁ ଏବଂ ସଙ୍ଗଠନ ଦ୍ୱାରା ବିଭିନ୍ନ କାର୍ଯ୍ୟକ୍ରମ ଆୟୋଜନ କରାଯିବ ।


    ରାଜଧାନୀ ଦିଲ୍ଲୀ ଏବଂ ସମସ୍ତ ରାଜ୍ୟରେ ଜନସାଧାରଣ ଦେଶର ଏକତା ଓ ସଂହତି ରକ୍ଷା ପାଇଁ ଶପଥ ଗ୍ରହଣ କରିବା ସହ ଏକତାର ଦୌଡ଼ (ରନ୍ ଫର୍ ୟୁନିଟି)ରେ ଭାଗ ନେବେ । ଦିଲ୍ଲୀରେ ଏହି ଦୌଡ଼ ଅକ୍ଟୋବର 31 ତାରିଖ ସକାଳ 7ଟାରେ ମେଜର ଧ୍ୟାନଚାନ୍ଦ ଷ୍ଟାଡିୟମରେ ଆୟୋଜିତ ହେବ । କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ପତାକା ଦେଖାଇ ଏହାର ଶୁଭାରମ୍ଭ କରିବେ । ପାର୍ଲିଆମେଣ୍ଟ ଷ୍ଟ୍ରିଟରେ ସର୍ଦ୍ଦାର ବଲ୍ଲଭ ଭାଇ ପଟେଲଙ୍କ ପ୍ରତିମୂର୍ତ୍ତିରେ ମଧ୍ୟ ସ୍ୱରାଷ୍ଟ୍ରମନ୍ତ୍ରୀ ଶ୍ରଦ୍ଧାଞ୍ଜଳି ସ୍ୱରୂପ ମାଲ୍ୟାର୍ପଣ କରିବେ ।


    ଏହି ଦିନ ଦେଶବ୍ୟାପୀ ବିଭିନ୍ନ ମନ୍ତ୍ରଣାଳୟ/ବିଭାଗ ପକ୍ଷରୁ ଏକତା ଦୌଡ଼ , ମାର୍ଚ୍ଚ ପାଷ୍ଟ , ଏକତା ଦିବସ ଶପଥ ସମେତ ଅନ୍ୟାନ୍ୟ ବିଭିନ୍ନ କାର୍ଯ୍ୟକ୍ରମ ମଧ୍ୟ ଅନୁଷ୍ଠିତ ହେବ । ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରଣାଳୟ , ବୈଦେଶିକ ବ୍ୟାପାର , ପ୍ରତିରକ୍ଷା , ରେଲୱେ , ଶକ୍ତି , ଆବାସ ଓ ସହରାଞ୍ଚଳ ବ୍ୟାପାର , ଜାହାଜ ଚଳାଚଳ , ବେସାମରିକ ବିମାନ ଚଳାଚଳ , ସଡ଼କ ପରିବହନ ଏବଂ ରାଜମାର୍ଗ , ପର୍ଯ୍ୟଟନ , ପେଟ୍ରୋଲିୟମ ଏବଂ ପ୍ରାକୃତିକ ଗ୍ୟାସ୍ ଏବଂ ଅନ୍ୟାନ୍ୟ ମନ୍ତ୍ରଣାଳୟ ଏହି କାର୍ଯ୍ୟକ୍ରମରେ ସାମିଲ ହେବେ । ବରିଷ୍ଠ ନାଗରିକ , ମହିଳା , ଅବସରପ୍ରାପ୍ତ କର୍ମଚାରୀ , ଖ୍ୟାତନାମା କ୍ରୀଡ଼ା ବ୍ୟକ୍ତିତ୍ୱ ଏବଂ ଅନ୍ୟମାନେ ଏହି କାର୍ଯ୍ୟକ୍ରମରେ ସାମିଲ ହେବେ ।


    ବୈଦେଶିକ ବ୍ୟାପାର ମନ୍ତ୍ରଣାଳୟ ଭାରତୀୟ ଦୂତାବାସ ଗୁଡ଼ିକରେ ଶପଥ ଗ୍ରହଣ କାର୍ଯ୍ୟକ୍ରମ ଆୟୋଜନ କରିବ । ପ୍ରବନ୍ଧ/କ୍ୱିଜ୍ ପ୍ରତିଯୋଗିତା , ବିତର୍କ , କ୍ଷୁଦ୍ର ଚଳଚ୍ଚିତ୍ର , ଫଟୋ ପ୍ରଦର୍ଶନୀ ମଧ୍ୟ ଭାରତୀୟ ଦୂତାବାସ ଗୁଡ଼ିକରେ ଅନୁଷ୍ଠିତ ହେବ । ‘ ଫ୍ରେଣ୍ଡସିପ୍ ସୋସାଇଟି ’ ଏବଂ ‘ ଥିକ୍ ଟ୍ୟାଙ୍କ ’ ଙ୍କ ସହଯୋଗରେ ସର୍ଦ୍ଦାର ପଟେଲଙ୍କ ଜୀବନୀ ଓ ଅବଦାନ ଉପରେ ଆଲୋଚନାମୂଳକ କାର୍ଯ୍ୟକ୍ରମ ଆୟୋଜନ କରାଯିବ ।


    ରେଳ ମନ୍ତ୍ରଣାଳୟ ଏହାର ଜୋନାଲ ଓ ଡିଭିଜନାଲ ମୁଖ୍ୟାଳୟରେ ଶପଥ ଓ ମାର୍ଚ୍ଚପାଷ୍ଟ କାର୍ଯ୍ୟକ୍ରମ ଆୟୋଜନ କରିବ । ଆବାସ ଓ ସହରାଂଚଳ ବ୍ୟାପାର ମନ୍ତ୍ରଣାଳୟ ପକ୍ଷରୁ ସମସ୍ତ ଟାୟାର-1 , ଟାୟାର- 2 ସହର , ଅମୃତ , ସ୍ମାର୍ଟ ସହର ଗୁଡ଼ିକରେ ଏକତା ଦୌଡ଼ , ଶପଥ ଗ୍ରହଣ , ପୁଷ୍ପମାଲ୍ୟ ଅର୍ପଣ , କବିତା/ଚିତ୍ରାଙ୍କନ ପ୍ରତିଯୋଗିତା ଆଦି କାର୍ଯ୍ୟକ୍ରମ ଅନୁଷ୍ଠିତ ହେବ ।


    ସଂସ୍କୃତି ମନ୍ତ୍ରଣାଳୟ ପ୍ରବନ୍ଧ , କ୍ୱିଜ୍ ପ୍ରତିଯୋଗିତା , ସାହିତ୍ୟ ଏକାଡେମୀ ଏବଂ ଏହାର ଆଂଚଳିକ ସାଂସ୍କୃତିକ କେନ୍ଦ୍ରରେ ବତ୍କୃତା ଓ ଆଲୋଚନାଚକ୍ର ଆୟୋଜନ କରାଯିବ । ନ୍ୟାସନାଲ ସ୍କୁଲ ଅଫ୍ ଡ୍ରାମା ପକ୍ଷରୁ ଏକ ସ୍ୱତନ୍ତ୍ର ନାଟକ ପ୍ରଦର୍ଶିତ ହେବ ।


    ମାନବ ସମ୍ବଳ ବିକାଶ ମନ୍ତ୍ରଣାଳୟ ପକ୍ଷରୁ ପ୍ରବନ୍ଧ/ତର୍କ ପ୍ରତିଯୋଗିତା , ଏକତା ଦୌଡ଼ , 2000ରୁ ଅଧିକ କେନ୍ଦ୍ରୀୟ ଏବଂ ନବୋଦୟ ବିଦ୍ୟାଳୟରେ ଛାତ୍ରଛାତ୍ରୀଙ୍କ ମଧ୍ୟରେ ଚିତ୍ରାଙ୍କନ ପ୍ରତିଯୋଗିତା ଅନୁଷ୍ଠିତ ହେବ । କ୍ରମାଗତ 22 ଦିନ ପର୍ଯ୍ୟନ୍ତ ଦୈନିକ ଏକ ଆଂଚଳିକ ଭାଷାରେ ମୋଟ 22ଟି ଭାଷାରେ ସମ୍ବିଧାନ ସହ ଜଡ଼ିତ ଥିବା ସରଳ ବାକ୍ୟ ଛାତ୍ରଛାତ୍ରୀମାନେ ବତ୍କୃତା ମାଧ୍ୟମରେ ଉପସ୍ଥାପନ କରିବେ ।


    ପେଟ୍ରୋଲିୟମ ଏବଂ ପ୍ରାକୃତିକ ଗ୍ୟାସ୍ ମନ୍ତ୍ରଣାଳୟ ପକ୍ଷରୁ ରାଷ୍ଟ୍ରାୟ ତେଲ କମ୍ପାନି ଗୁଡ଼ିକରେ କାର୍ଯ୍ୟକ୍ରମର ଆୟୋଜନ ହେବ । ସୂଚନା ଓ ପ୍ରସାରଣ ମନ୍ତ୍ରଣାଳୟ ପକ୍ଷରୁ ଦୂରଦର୍ଶନରେ ‘ ସର୍ଦ୍ଦାର ’ ଚଳଚ୍ଚିତ୍ରର ପ୍ରସାରଣ କରାଯିବ । ସଦ୍ଦାର ପଟେଲଙ୍କ ଜୀବନ ଉପରେ ଆଧାରିତ ନାଟକ ଏବଂ ଜିଙ୍ଗଲ ରେଡିଓ ଓ ଟିଭିରେ ପ୍ରସାରଣ କରାଯିବ । ମନ୍ତ୍ରାଳୟ ପକ୍ଷରୁ ଟିଭିରେ ‘ ଭାରତର ଏକତା ’ ( ଇଣ୍ଟିଗ୍ରେସନ ଅଫ ଇଣ୍ଡିଆ) ଶୀର୍ଷକରେ ଟକ୍ ସୋ/ସାକ୍ଷାତକାର ଭିତିକ କାର୍ଯ୍ୟକ୍ରମ ଓ ଫୋନ୍ ଇନର ସିଧା ପ୍ରସାରଣ କରାଯିବ ।


    ରାଜ୍ୟସ୍ତରୀୟ ତଥା ଅନ୍ୟାନ୍ୟ କ୍ଷେତ୍ରରେ ଆୟୋଜନ କରାଯାଉଥିବା ବିଭିନ୍ନ କାର୍ଯ୍ୟକ୍ରମ ତଥା ମାର୍ଚ୍ଚପାଷ୍ଟରେ କେନ୍ଦ୍ରୀୟ ଅର୍ଦ୍ଧସାମରିକ ବଳ ପ୍ରତ୍ୟକ୍ଷ ଭାବେ ଅଂଶ ଗ୍ରହଣ କରିବ ।


    ******************

    
    
    (Release ID: 1550634) Visitor Counter : 51