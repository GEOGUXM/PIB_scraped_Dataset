      ଇସ୍ପାତ ମନ୍ତ୍ରଣାଳୟ

      ଭିଲାଇ ଇସ୍ପାତ କାରଖାନାରେ ନିଆଁ ଲାଗିବା ଘଟଣା
      Posted On: 09 OCT 2018 2:50PM by PIB Bhubaneshwar


    ଭିଲାଇସ୍ଥିତ ଇସ୍ପାତ କାରଖାନା କୋକ ଓଭେନ ବ୍ୟାଟେରୀ କମ୍ପ୍ଲେକ୍ସ ସଂଖ୍ୟା-11ରେ ଆଜି ସକାଳ ସାଢ଼େ 10ଟା ସମୟରେ ନିଆଁ ଲାଗିଥିଲା । ଭାରତୀୟ ଇସ୍ପାତ ପ୍ରାଧିକରଣ (ସେଲ) ତରଫରୁ ଜାରି କରାଯାଇଥିବା ବୟାନରେ କୁହାଯାଇଛି ଯେ ଏହି ଦୁର୍ଘଟଣା କାରଖାନାରେ ନିୟମିତ କାର୍ଯ୍ୟ ଚାଲୁଥିବା ସମୟରେ ଘଟିଥିଲା । ଏହି ଦୁର୍ଘଟଣାରେ 9 ଜଣଙ୍କର ମୃତ୍ୟୁ ଘଟିଛି ଏବଂ 14 ଜଣ ଲୋକ ଆହତ ହୋଇଛନ୍ତି । ଆହତମାନଙ୍କର ଚିକିତ୍ସା ପାଇଁ ସମସ୍ତ ସାମ୍ଭାବ୍ୟ ସହାୟତା ଉପଲବ୍ଧ କରାଯାଉଛି ଏବଂ ଏଥିସହିତ ସେଲ ତରଫରୁ ସେମାନଙ୍କ ପରିଜନମାନଙ୍କୁ ସମସ୍ତ ପ୍ରକାରର ସହାୟତା ପ୍ରଦାନ କରାଯାଉଛି ।


    ସ୍ଥିତିକୁ ତଦାରଖ କରିବା ପାଇଁ ତଥା ପ୍ରଭାବିତ ଲୋକମାନଙ୍କର ପରିବାରକୁ ସହାୟତା ପ୍ରଦାନ କରିବା ପାଇଁ କେନ୍ଦ୍ରୀୟ ଇସ୍ପାତ ରାଜ୍ୟ ମନ୍ତ୍ରୀ ବିଷ୍ଣୁ ଦେଓ ସାଇ , ସଚିବ ବିନୟ କୁମାର ଏବଂ ସେଲର ଅଧ୍ୟକ୍ଷ ଅନୀଲ କୁମାର ଚୌଧୁରୀ ଏବଂ ଅନ୍ୟାନ୍ୟ ବରିଷ୍ଠ ଅଧିକାରୀ ଭିଲାଇ ଗସ୍ତରେ ବାହାରି ପଡିଛନ୍ତି ।


    *****************


    

    
    (Release ID: 1549187) Visitor Counter : 14