      ଭୂବିଜ୍ଞାନ ମନ୍ତ୍ରଣାଳୟ

      ଆଜି ସନ୍ଧ୍ୟା ସୁଦ୍ଧା ଅତି ଭୀଷଣ ସାମୁଦ୍ରିକ ଝଡ଼ବାତ୍ୟା “ତିତଲି” ଝଡ଼ବାତ୍ୟାରେ ପରିଣତ ହେବା ସମ୍ଭାବନା
      Posted On: 11 OCT 2018 4:06PM by PIB Bhubaneshwar


    ଉତ୍ତର ଆନ୍ଧ୍ର ପ୍ରଦେଶର ଉପକୂଳ ଓ ତତସଂଲଗ୍ନ ଦକ୍ଷିଣ ଓଡ଼ିଶା ଉପକୂଳ ସମୁଦ୍ରରେ ସୃଷ୍ଟ ଅତି ଭୀଷଣ ସାମୁଦ୍ରିକ ଝଡ଼ବାତ୍ୟା “ ତିତଲି ” ଗତ ଛଅ ଘଣ୍ଟା ମଧ୍ୟରେ ପଶ୍ଚିମ ଉତ୍ତର ଓ ଉତ୍ତର ଦିଗକୁ ଘଣ୍ଟା ପ୍ରତି 13 କିଲୋମିଟର ବେଗରେ ଗତି କରୁଥିବାର ଲକ୍ଷ୍ୟ କରାଯାଇଛି । ଅକ୍ଟୋବର 11 , 2018 ତାରିଖ ସକାଳ 0830 ସୁଦ୍ଧା ଏହା ଦକ୍ଷିଣ ଓଡ଼ିଶା ନିକଟରେ 19.0 ଡ଼ିଗ୍ରୀ ଅକ୍ଷାଂଶ ଏବଂ 84.1 ଡ଼ିଗ୍ରୀ ଦ୍ରାଘିମା ରେଖା ନିକଟରେ ଅବସ୍ଥିତ ଥିଲା । ତାହା ଗୋପାଳପୁର ନିକଟରୁ ଦକ୍ଷିଣ ପଶ୍ଚିମ ଦିଗକୁ 90 କିଲୋମିଟର ଏବଂ ଏବଂ ଫୁଲବାଣୀର ଦକ୍ଷିଣ ଦକ୍ଷିଣପୂର୍ବ ଦିଗଠାରୁ 60 କିଲୋମିଟର ଦୂରରେ କେନ୍ଦ୍ରୀଭୂତ ଥିଲା । ଏହା କ୍ରମେ ଓଡ଼ିଶା ପାର ହୋଇ ଉତ୍ତରପୂର୍ବ ଦିଗରେ ପଶ୍ଚିମ ବଙ୍ଗର ଗାଙ୍ଗେୟ କ୍ଷେତ୍ର ଆଡ଼କୁ ଗତି କରିବ । ଏହା ଆଜି ମଧ୍ୟାହ୍ନ ସୁଦ୍ଧା କ୍ରମେ ଦୁର୍ବଳ ହେବାର ଆଶା କରାଯାଉଛି । ସନ୍ଧ୍ୟା ସୁଦ୍ଧା ଏହା ଆହୁରି ଦୁର୍ବଳ ହୋଇ ସାମୁଦ୍ରିକ ଝଡ଼ ପର୍ଯ୍ୟାୟକୁ ଖସି ଆସିବାର ଅନୁମାନ କରାଯାଉଛି । ମଧ୍ୟରାତ୍ର ସୁଦ୍ଧା ଏହା ତୀବ୍ର ଅବପାତ ସ୍ତରକୁ ହ୍ରାସ ପାଇବ ବୋଲି ପାଣିପାଗ ବିଭାଗ ପକ୍ଷରୁ ଅନୁମାନ କରାଯାଉଛି ।


    **************

    
    
    (Release ID: 1549388) Visitor Counter : 9