      କ୍ୟାବିନେଟ

      ସୂକ୍ଷ୍ମ, ଲଘୁ, ମଧ୍ୟମ ଉଦ୍ୟୋଗ କ୍ଷେତ୍ରରେ ଭାରତ-ରୁଷ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 03 OCT 2018 5:42PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ସୂକ୍ଷ୍ମ , ଲଘୁ ଏବଂ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ ଅଧୀନ ରାଷ୍ଟ୍ରାୟତ୍ତ ଲଘୁ ଉଦ୍ୟୋଗ ନିଗମ ଲିଃ. (ଏନଏସଆଇସି) ଏବଂ ରୁଷର ଜେଏସସି-ରୁଷୀୟ ଲଘୁ ଏବଂ ମଧ୍ୟମ ବ୍ୟବସାୟ ନିଗମ (ଆରଏସଏମବି ନିଗମ) ମଧ୍ୟରେ ବୁଝାମଣାପତ୍ରରେ ସ୍ୱାକ୍ଷର କରିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି । ରୁଷ ରାଷ୍ଟ୍ରପତିଙ୍କ ଭାରତ ଗସ୍ତ କାଳରେ ବୁଝାମଣାପତ୍ର ସ୍ୱାକ୍ଷର କରାଯିବ ।


    ବୁଝାମଣାପତ୍ରର ଉଦ୍ଦେଶ୍ୟ ଉଭୟ ଦେଶର ଲଘୁ ଏବଂ ମଧ୍ୟମ ଉଦ୍ୟୋଗ ମଧ୍ୟରେ ସହଯୋଗ ବୃଦ୍ଧି କରିବା । ଏହାଦ୍ୱାରା ଉଭୟ ଦେଶର ଏମଏସଏମଇ କ୍ଷେତ୍ରରେ ଦୃଢ଼ ରୂପରେଖ ଏବଂ ସକ୍ଷମ ପରିବେଶ ସୃଷ୍ଟି ହେବ । ଏହା ଜରିଆରେ ଉଭୟ ଦେଶ ପରସ୍ପରର ଶକ୍ତି , ବଜାର , ପ୍ରଯୁକ୍ତି , ନୀତି ଆଦିକୁ ବୁଝିବାରେ ସକ୍ଷମ ହେବେ । ବୁଝାମଣାପତ୍ର ଜରିଆରେ ଉଭୟ ଦେଶର ଉଦ୍ୟୋଗଗୁଡ଼ିକ ମଧ୍ୟରେ ସହଯୋଗ ବୃଦ୍ଧି ପାଇବ ଏବଂ ଏମଏସଏମଇ କ୍ଷେତ୍ରରେ ପ୍ରଯୁକ୍ତି ହସ୍ତାନ୍ତର , ମିଳିତ ଉଦ୍ୟୋଗ ଏବଂ ବ୍ୟବସାୟିକ ଭାଗୀଦାରୀ ସମ୍ପର୍କରେ ନିରନ୍ତର ବ୍ୟବସାୟିକ ମେଣ୍ଟ ଆରମ୍ଭ କରିବାରେ ସହାୟତା ମିଳିପାରିବ । କ୍ଷମତା ନିର୍ମାଣ , ଉଦ୍ୟୋଗୀତା ବିକାଶର ପ୍ରାରମ୍ଭ , ପ୍ରଦର୍ଶନୀ ଜରିଆରେ ପରସ୍ପରର ବଜାରରେ ଭାଗୀଦାରୀ ବୃଦ୍ଧି କରିବା ବିଷୟକୁ ମଧ୍ୟ ବୁଝାମଣାପତ୍ର ଜ୍ଞାପନରେ ସାମିଲ କରାଯିବ ।


    ଏହି ସହଯୋଗ ଦ୍ୱାରା ଭାରତୀୟ ଏମଏସଏମସି କ୍ଷେତ୍ରରେ ନୂତନ ସୁଯୋଗର ମାର୍ଗ ପ୍ରଶସ୍ତ ହେବାର ଆଶା କରାଯାଉଛି । ନୂଆ ବଜାର , ମିଳିତ ଉଦ୍ୟୋଗ , ଉତ୍କୃଷ୍ଟ ପ୍ରଚଳନ ଏବଂ ପ୍ରଯୁକ୍ତି ଭିତ୍ତିକ ସହଯୋଗ ଜରିଆରେ ଏହା ପୂରଣ କରାଯିବ । ଏନଏସଆଇସିକୁ ଏପରି ସହଯୋଗର ବିଶେଷ ଅଭିଜ୍ଞତା ରହିଛି , ସେଥିପାଇଁ ବୁଝାମଣାପତ୍ରର ଗତିବିଧିକୁ ଲାଗୁ କରିବା ଲାଗି ଏକ ଉଚିତ ସଂଗଠନ ।


    ******************

    
    
    (Release ID: 1548627) Visitor Counter : 13