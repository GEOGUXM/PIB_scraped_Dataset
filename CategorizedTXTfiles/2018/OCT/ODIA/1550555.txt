      ଔଦ୍ୟୋଗିକ ବ୍ୟାପାର ମନ୍ତ୍ରଣାଳୟ

      ଭାରତୀୟ ଦେବାଳିଆ ଏବଂ ଦେବାଳିଆପଣ ବୋର୍ଡ (ନିୟମ ଜାରି କରିବା ଲାଗି ପ୍ରକ୍ରିୟା) ନିୟମ, 2018 ର ବିଜ୍ଞପ୍ତି ଜାରି କଲା ଆଇବିବିଆଇ
      Posted On: 23 OCT 2018 4:42PM by PIB Bhubaneshwar


    ଦେବାଳିଆ ଏବଂ ଦେବାଳିଆପଣ ସଂହିତା , 2016 ଏକ ଆଧୁନିକ ଆର୍ଥିକ ଆଇନ ଅଟେ । ଏହି ସଂହିତାର ଧାରା 240 ଅନ୍ତର୍ଗତ ଭାରତୀୟ ଦେବାଳିଆ ଏବଂ ଦେବାଳିଆପଣ ବୋର୍ଡ ( IBBI )କୁ ନିୟମ ପ୍ରଣୟନ କରିବାର ଅଧିକାର ପ୍ରଦାନ କରାଯାଇଛି । ତେବେ ଏହା ଅନ୍ତର୍ଗତ କେତେକ ସର୍ତ୍ତ ପାଳନ କରିବାକୁ ହେବ : (a ) ସଂହିତାର ବ୍ୟବସ୍ଥାକୁ କାର୍ଯ୍ୟକାରୀ କରିବାକୁ ହେବ , (b ) ଏହି ସଂହିତା ଏବଂ ଏହାର ଅନ୍ତର୍ଗତ ପ୍ରଣୟନ କରାଯାଉଥିବା ନିୟମ ଅନୁରୂପ ହେବ , (c ) ଏହାକୁ ସରକାରୀ ଗେଜେଟରେ ପ୍ରକାଶିତ ବିଜ୍ଞପ୍ତି ଜରିଆରେ ପ୍ରସ୍ତୁତ କରିବାକୁ ହେବ । ଏହାକୁ ଶୀଘ୍ରାତିଶୀଘ୍ର ସଂସଦର ଉଭୟ ଗୃହରେ 30 ଦିନ ପାଇଁ ଉପସ୍ଥାପନ କରିବାକୁ ହେବ ।


    ସଂହିତା ଅନ୍ତର୍ଗତ ବିଭିନ୍ନ ପ୍ରକ୍ରିୟା ଲାଗି ଅଧୀନସ୍ଥ ଆଇନର ମହତ୍ତ୍ୱକୁ ଧ୍ୟାନରେ ରଖି ଏହା ଆବଶ୍ୟକ ଅଟେ ଯେ ଆଇବିବିଆଇରେ ଏକ ସୁବ୍ୟବସ୍ଥିତ ଏବଂ ସୁଦୃଢ଼ ବ୍ୟବସ୍ଥା ରହିବା ଉଚିତ ଯେଉଁଥିରେ ନିୟମ-କାନୁନ ତିଆରି କରିବା ଲାଗି ବିଭିନ୍ନ ଅଂଶୀଦାରମାନଙ୍କ ସହିତ ପ୍ରଭାବୀ ଆଲୋଚନା କରିବା ମଧ୍ୟ ସାମିଲ ରହିଛି । ସଂହିତାର ଧାରା 196 (1) ଅନ୍ତର୍ଗତ ଆଇବିବିଆଇ ଲାଗି ଏହା ଆବଶ୍ୟକ ଅଟେ ଯେ ଏହା ନିୟମ ପ୍ରଣୟନର ବିଜ୍ଞପ୍ତି ପୂର୍ବରୁ ନିୟମ-କାନୁନ ଜାରି କରିବା ଲାଗି ଆବଶ୍ୟକ ବ୍ୟବସ୍ଥାକୁ ନିର୍ଦ୍ଧାରିତ କରିବ , ଯେଉଁଥିରେ ସାର୍ବଜନିନ ପରାମର୍ଶ ପ୍ରକ୍ରିୟାର ପରିଚାଳନା କରିବା ମଧ୍ୟ ସାମିଲ ରହିଛି । ଏହି ଅବଧାରଣା ଏବଂ ବୈଧାନିକ ଆବଶ୍ୟକତା ଅନୁରୂପ ଆଇବିବିଆଇ ଭାରତୀୟ ଦେବାଳିଆ ଏବଂ ଦେବାଳିଆପଣ ବୋର୍ଡ (ନିୟମ ଜାରି କରିବା ଲାଗି ପ୍ରକ୍ରିୟା) ନିୟମ , 2018କୁ ବିଜ୍ଞପିତ କରିଛନ୍ତି , ଯାହାଦ୍ୱାରା ନିୟମ-କାନୁନ ତିଆରି କରିବା ଏବଂ ସାଧାରଣ ଜନତାଙ୍କ ଠାରୁ ପରାମର୍ଶ ଲୋଡ଼ିବାର ପ୍ରକ୍ରିୟାର ମଧ୍ୟ ପରିଚାଳନା କରାଯାଇପାରିବ ।


    ନିୟମ ଜାରି କରିବାର ପ୍ରକ୍ରିୟାରେ ଏହି ବ୍ୟବସ୍ଥା କରାଯାଇଛି ଯେ କୌଣସି ମଧ୍ୟ ନିୟମକୁ ତିଆରି କରିବା ଅଥବା ସେଥିରେ ସଂଶୋଧନ କରିବା ଲାଗି ଆଇବିବିଆଇର ପରିଚାଳନା ବୋର୍ଡର ମଞ୍ଜୁରି ଦ୍ୱାରା ନିଜର ୱେବସାଇଟରେ ନିମ୍ନଲିଖିତକୁ ଅପଲୋଡ କରି ଏହା ଉପରେ ସାଧାରଣ ଜନତାଙ୍କ ଠାରୁ ପରାମର୍ଶ ମାଗିବାକୁ ହେବ ।

      * ପ୍ରସ୍ତାବିତ ନିୟମ-କାନୁନର ପ୍ରସଙ୍ଗରେ
      * ସଂହିତାର ସେହି ବିଶେଷ ବ୍ୟବସ୍ଥା ଉପରେ , ଯାହାର ଅନ୍ତର୍ଗତ ବୋର୍ଡ ନିୟମ-କାନୁନ ପ୍ରସ୍ତାବିତ କରିଛି ।
      * ସେହି ସମସ୍ୟା ବିଷୟରେ , ଯାହାଦ୍ୱାରା ପ୍ରସ୍ତାବିତ ନିୟମ ଅନ୍ତର୍ଗତ ସମାଧାନ କରିବାକୁ ଅଛି ।
      * ପ୍ରସ୍ତାବିତ ନିୟମ-କାନୁନର ଆର୍ଥିକ ବିଶ୍ଳେଷଣ ଉପରେ
      * ଅନ୍ତର୍ଜାତୀୟ ମାନକ ନିର୍ଦ୍ଧାରଣ କରୁଥିବା ଏଜେନ୍ସିଗୁଡ଼ିକ ଦ୍ୱାରା ମାନକ ସହ ଜଡ଼ିତ ବକ୍ତବ୍ୟ ସହିତ ପ୍ରସ୍ତାବିତ ନିୟମ ଲାଗି ପ୍ରାସଙ୍ଗିକ ବୋଲି ଗ୍ରହଣ କରାଯାଉଥିବା ଅନ୍ତର୍ଜାତୀୟ ସର୍ବୋତ୍ତମ ପ୍ରଚଳନ ବିଷୟରେ
      * ପ୍ରସ୍ତାବିତ ନିୟମ-କାନୁନର କାର୍ଯ୍ୟାନ୍ୱୟନର ପଦ୍ଧତି ବିଷୟରେ
      * ସାଧାରଣ ଜନତାଙ୍କଠାରୁ ପରାମର୍ଶ ଲୋଡ଼ିବାର ପଦ୍ଧତି , ପ୍ରକ୍ରିୟା ଏବଂ ନିର୍ଦ୍ଧାରିତ ସୀମା ବିଷୟରେ

    ଆଇବିବିଆଇ ସାଧାରଣ ଜନତାଙ୍କ ଠାରୁ ପରାମର୍ଶ ଆହ୍ୱାନ କରିବା ଲାଗି ସର୍ବନିମ୍ନ 21 ଦିନର ସମୟ ଦେବ । ଏହା ସାଧାରଣ ଜନତାଙ୍କ ଠାରୁ ମିଳୁଥିବା ପରାମର୍ଶ ପ୍ରତି ଧ୍ୟାନ ଦେବ ଏବଂ ସେହି ପରାମର୍ଶଗୁଡ଼ିକ ଉପରେ ନିଜର ସାଧାରଣ ପ୍ରକ୍ରିୟା ସହିତ ସେଗୁଡ଼ିକୁ ନିଜ ୱେବସାଇଟରେ ଅପଲୋଡ କରିବ । ନିୟମ-କାନୁନର ବିଜ୍ଞପ୍ତି ଜାରି କରିବାର ତାରିଖ ଠାରୁ ପୂର୍ବରୁ ଏହି କାମ ଆଇବିବିଆଇକୁ ସମ୍ପୂର୍ଣ୍ଣ କରିବାକୁ ହେବ । ଯଦି ପରିଚାଳନା ବୋର୍ଡ ପ୍ରସ୍ତାବିତ ନିୟମର ସମ୍ପୂର୍ଣ୍ଣ ବିପରୀତ ରୂପରେ ସେଗୁଡ଼ିକୁ ମଞ୍ଜୁରି ଦେବାର ନିଷ୍ପତ୍ତି ନେଉଛି , ତ ' ସେଗୁଡ଼ିକୁ ନିୟମ ଜାରି କରିବା ସହ ଜଡ଼ିତ ସମ୍ପୂର୍ଣ୍ଣ ପ୍ରକ୍ରିୟା ଦୋହରାଇବାକୁ ହେବ । ପରିଚାଳନା ବୋର୍ଡ ଠାରୁ ମଞ୍ଜୁରି ମିଳିବା ପରେ ଏହି ନିୟମଗୁଡ଼ିକୁ ତୁରନ୍ତ ବିଜ୍ଞପିତ କରିବାକୁ ହେବ ଏବଂ ସାଧାରଣ ଭାବେ ବିଜ୍ଞପ୍ତି ଜାରି ହେବାର ତାରିଖର 30 ଦିନ ପରେ ସେଗୁଡ଼ିକୁ ଲାଗୁ କରିବାକୁ ହେବ । ତେବେ ସର୍ତ୍ତ ରହିଛି ଯେ ଏହାର କାର୍ଯ୍ୟାନ୍ୱୟନ ଲାଗି ଭିନ୍ନ କୌଣସି ତାରିଖ ନିର୍ଦ୍ଧାରଣ କରାଯାଇନଥିବ ।


    ତେବେ ଯଦି ଆଇବିବିଆଇ ଏହା ଅନୁଭବ କରେ ଯେ କେତେକ ନିୟମ-କାନୁନ ତିଆରି କରିବା ଜରୁରୀ ଅଟେ ଅଥବା ବର୍ତ୍ତମାନର ନିୟମରେ ସଂଶୋଧନ ଅତ୍ୟନ୍ତ ଆବଶ୍ୟକ ଅଟେ , ତା ' ହେଲେ ଏହା ବିଚାର ବିମର୍ଶର ଉପଯୁକ୍ତ ପ୍ରକ୍ରିୟାକୁ ଆପଣାଇବା ବିନା ହିଁ ପରିଚାଳନା ବୋର୍ଡର ମଞ୍ଜୁରି ସହ ସମ୍ବନ୍ଧୀୟ ନିୟମ-କାନୁନ ତିଆରି କରିପାରେ ଅଥବା ବର୍ତ୍ତମାନର ନିୟମରେ ସଂଶୋଧନ କରିପାରିବ ।


    ଜାରି କରାଯାଇଥିବା ନିୟମ 22 ଅକ୍ଟୋବର , 2018 ଠାରୁ ଲାଗୁ ହୋଇସାରିଛି । ଏହା www.mca.gov.in ଏବଂ www.ibbi.gov.in. ରେ ଉପଲବ୍ଧ ରହିଛି ।


    **************

    
    
    (Release ID: 1550555) Visitor Counter : 22
    
    
    
    
    

*