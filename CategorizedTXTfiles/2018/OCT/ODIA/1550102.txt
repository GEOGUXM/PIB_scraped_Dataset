      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଅକ୍ଟୋବର 19ରେ ଯିବେ ଶିରିଡି
      Posted On: 18 OCT 2018 8:05PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ 2018 ଅକ୍ଟୋବର 19 ତାରିଖରେ ମହାରାଷ୍ଟ୍ରର ଶିରିଡି ଗସ୍ତ କରିବେ ।


    ପ୍ରଧାନମନ୍ତ୍ରୀ ଗସ୍ତ କାଳରେ ଶିରିଡି ସାଇବାବା ସଂସ୍ଥାନ ଟ୍ରଷ୍ଟର ବିଭିନ୍ନ ଉନ୍ନୟନ ପ୍ରକଳ୍ପ ଲାଗି ଫଳକ ଉନ୍ମୋଚନ ପୂର୍ବକ ଆଧାରଶିଳା ସ୍ଥାପନ କରିବେ । ଶ୍ରୀ ସାଇବାବାଙ୍କ ସମାଧିର ଶତବାର୍ଷିକୀ ସ୍ମାରକୀ ସ୍ୱରୂପ ସେ ଏକ ରୌପ୍ୟ ମୁଦ୍ରା ମଧ୍ୟ ଉନ୍ମୋଚନ କରିବେ ।


    ମହାରାଷ୍ଟ୍ରରେ ପ୍ରଧାନମନ୍ତ୍ରୀ ଆବାସ ଯୋଜନା ଗ୍ରାମୀଣ (ପିଏମଏୱାଇ-ଜି)ର ହିତାଧିକାରୀମାନଙ୍କୁ ଏକ ସାଧାରଣ ସଭାରେ ପ୍ରଧାନମନ୍ତ୍ରୀ ଗୃହ ପ୍ରବେଶ ଉଦ୍ଦେଶ୍ୟରେ ଚାବି ଅର୍ପଣ କରିବେ । ସେ ମଧ୍ୟ ଏହି ସାଧାରଣ ସଭାକୁ ସମ୍ବୋଧିତ କରିବେ ।


    ପ୍ରଧାନମନ୍ତ୍ରୀ ଏହି ଅବସରରେ ଶ୍ରୀ ସାଇବାବା ମନ୍ଦିର କମ୍ପ୍ଲେକ୍ସ ଗସ୍ତ କରିବେ ।


    **********

    
    
    (Release ID: 1550102) Visitor Counter : 16