      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମହାତ୍ମା ଗାନ୍ଧୀ ଅନ୍ତର୍ରାଷ୍ଟ୍ରୀୟ ପରିମଳ ସମ୍ମିଳନୀର ଅନ୍ତିମ ଅଧିବେଶନକୁ ସମ୍ବୋଧିତ କଲେ ପ୍ରଧାନମନ୍ତ୍ରୀ
      Posted On: 02 OCT 2018 6:44PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି (ମଙ୍ଗଳବାର) ନୂଆଦିଲ୍ଲୀଠାରେ ମହାତ୍ମା ଗାନ୍ଧୀ ଅନ୍ତର୍ରାଷ୍ଟ୍ରୀୟ ପରିମଳ ସମ୍ମିଳନୀର ଅନ୍ତିମ ଅଧିବେଶନକୁ ସମ୍ବୋଧିତ କରିଥିଲେ । ଏହି ଚାରି ଦିବସୀୟ ଅନ୍ତର୍ରାଷ୍ଟ୍ରୀୟ ସମ୍ମିଳନୀରେ ବିଶ୍ୱର ବିଭିନ୍ନ ସ୍ଥାନରୁ ପରିମଳ ମନ୍ତ୍ରୀ ଏବଂ WASH (ଜଳ , ପରିମଳ ଏବଂ ସ୍ଵାସ୍ଥ୍ୟରକ୍ଷା) ସହ ଜଡିତ ଅନ୍ୟ ନେତାମାନେ ଏକତ୍ରିତ ହୋଇଥିଲେ । ଆମେରିକାର ସେକ୍ରେଟାରୀ ଜେନେରାଲ ମିଷ୍ଟର ଆଣ୍ଟୋନିଓ ଗୁଟେରସଙ୍କ ସହ ପ୍ରଧାନମନ୍ତ୍ରୀ ଏହି ଅବସରରେ ଏକ ଡିଜିଟାଲ ପ୍ରଦର୍ଶନୀର ପରିଦର୍ଶନ କରିଥିଲେ । ମଂଚରେ ଉପସ୍ଥିତ ଥିବା ମାନ୍ୟଗଣ୍ୟ ବ୍ୟକ୍ତିମାନେ ମହାତ୍ମା ଗାନ୍ଧୀଙ୍କ ସ୍ମୃତିରକ୍ଷା ଉଦ୍ଦେଶ୍ୟରେ ଡାକ ଟିକଟ ଏବଂ ମହାତ୍ମା ଗାନ୍ଧୀଙ୍କର ପ୍ରିୟ ଭଜନ ‘ ବୈଷ୍ଣବ ଜନ ତୁ ’ ଉପରେ ଆଧାରିତ ଏକ ସିଡିର ଉନ୍ମୋଚନ କରିଥିଲେ । ଏହି ଅବସରରେ ସ୍ୱଚ୍ଛ ଭାରତ ପୁରସ୍କାର ମଧ୍ୟ ବିତରଣ କରାଯାଇଥିଲା ।


    ପ୍ରଧାନମନ୍ତ୍ରୀ ନିଜ ଅଭିଭାଷଣରେ କହିଥିଲେ ଯେ ମହାତ୍ମା ଗାନ୍ଧୀ ସ୍ୱଚ୍ଛତା ଉପରେ ଅଧିକ ଗୁରୁତ୍ୱ ପ୍ରଦାନ କରୁଥିଲେ । 1945 ମସିହାରେ ଛପାଯାଇଥିବା ମହାତ୍ମା ଗାନ୍ଧୀଙ୍କର ‘ ଗଠନମୂଳକ କାର୍ଯ୍ୟକ୍ରମ ’ ପୁସ୍ତକ ଯେଉଁଥିରେ ଗ୍ରାମୀଣ ପରିମଳ ଏକ ଗୁରୁତ୍ୱପୂର୍ଣ୍ଣ ବିଷୟ ଥିଲା ତାକୁ ସ୍ମରଣ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ଅପରିସ୍କାର ପରିବେଶକୁ ଯଦି ପରିସ୍କାର ନ କରାଯାଏ , ତେବେ ଜଣଙ୍କୁ ସେହି ପରିସ୍ଥିତିକୁ ଗ୍ରହଣ କରିବାକୁ ହୋଇଥାଏ । ସେହିଭଳି ଯଦି ଜଣେ ଅପରିସ୍କାରକୁ ନିଜ ଆଖପାଖ ଅଂଚଳରେ ସଫା କରିଥାଏ ତେବେ ତାକୁ ସ୍ୱଚ୍ଛତାର ଅନୁଭୂତି ହେବା ସହିତ ପ୍ରତିକୂଳ ସ୍ଥିତିର ସମ୍ମୁଖୀନ ହେବାକୁ ପଡିନଥାଏ ।


    ସେ କହିଥିଲେ ଯେ ସ୍ୱଚ୍ଛ ଭାରତ ମିଶନ ହେଉଛି ମହାତ୍ମା ଗାନ୍ଧୀଙ୍କର ପ୍ରୋତ୍ସାହନ । ମହାତ୍ମା ଗାନ୍ଧୀଙ୍କର ପ୍ରୋତ୍ସାହନ ଯୋଗୁ ହିଁ ସ୍ୱଚ୍ଛ ଭାରତ ମିଶନକୁ ବିଶ୍ୱର ସର୍ବାଧିକ ଜନ ଆନ୍ଦୋଳନରେ ପରିବର୍ତ୍ତିତ କରାଯାଇପାରିଛି ବୋଲି ସେ କହିଥିଲେ । ସେ କହିଥିଲେ ଯେ ଗ୍ରାମୀଣ ପରିମଳ , ଯାହା 2014 ମସିହାରେ 38 ପ୍ରତିଶତ ରହିଥିଲା ବର୍ତ୍ତମାନ ଏହା 94 ପ୍ରତିଶତରେ ପହଂଚିପାରିଛି । 5 ଲକ୍ଷରୁ ଅଧିକ ଗ୍ରାମ ବର୍ତ୍ତମାନ ଖୋଲା ଶୌଚ ମୁକ୍ତ ହୋଇସାରିଲାଣି । ସ୍ୱଚ୍ଛ ଭାରତ ମିଶନ ଅନ୍ତର୍ଗତ ଭାରତର ଜନସାଧାରଣଙ୍କ ଜୀବନଶୈଳୀରେ ଆସିଥିବା ପରିବର୍ତ୍ତନକୁ ନେଇ ସେ ଅତ୍ୟନ୍ତ ଆନନ୍ଦିତ । ସେ କହିଥିଲେ ଯେ ଭାରତ ଏବେ ନିରନ୍ତର ବିକାଶ ଲକ୍ଷ୍ୟ ହାସଲ ଦିଗରେ ସଠିକ ମାର୍ଗରେ କାର୍ଯ୍ୟ କରୁଛି । 4ଟି ପି-ରାଜନୈତିକ ନେତୃତ୍ୱ , ଜନସାଧାରଣଙ୍କ ଅର୍ଥ , ଭାଗିଦାରୀତା ଏବଂ ଜନସାଧାରଣଙ୍କ ଅଂଶୀଦାରୀର ଗୁରୁତ୍ୱ ଉପରେ ଆଲୋକପାତ କରି ପ୍ରଧାନମନ୍ତ୍ରୀ କହିଥିଲେ ଯେ ଏହି ଚାରୋଟି ମାଧ୍ୟମରେ ବିଶ୍ୱକୁ ସ୍ୱଚ୍ଛ କରିହେବ ।


    **********


    

    
    (Release ID: 1548390) Visitor Counter : 15