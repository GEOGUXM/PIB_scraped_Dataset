      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇର ସିଭିଲ ଇଞ୍ଜିନିୟରିଂ କର୍ମଚାରୀ ଓ ଅଧିକାରୀଙ୍କୁ ସମ୍ମାନିତ କଲେ ଶ୍ରୀ ପୀୟୁଷ ଗୋୟଲ
      Posted On: 29 OCT 2018 3:44PM by PIB Bhubaneshwar


    ରେଳ ମନ୍ତ୍ରଣାଳୟ ପକ୍ଷରୁ ଆୟୋଜିତ ଏକ କାର୍ଯ୍ୟକ୍ରମରେ ସୋମବାର ରେଳ ଓ କୋଇଲା ମନ୍ତ୍ରୀ ଶ୍ରୀ ପୀୟୁଷ ଗୋୟଲ 39 ଜଣ ସିଭିଲ ଇଞ୍ଜିନିୟରିଂ କର୍ମଚାରୀ ଓ ଅଧିକାରୀଙ୍କୁ ଉତ୍କର୍ଷତା ପ୍ରମାଣପତ୍ର ଦେଇ ସମ୍ମାନିତ କରିଛନ୍ତି । ଦୁର୍ଘଟଣା ରୋକିବା , ନିରାପତ୍ତା ଜନିତ କାର୍ଯ୍ୟ ଯଥା ସମୟରେ ସମ୍ପନ୍ନ କରିବା , ଯାତ୍ରୀଙ୍କୁ ସର୍ବୋତ୍ତମ ମୌଳିକ ସୁବିଧା ପ୍ରଦାନ , ଫୁଟ ଓଭରବ୍ରିଜ୍ , ଷ୍ଟେସନ ସୌନ୍ଦର୍ଯ୍ୟକରଣ , ଗୁରୁତ୍ୱପୂର୍ଣ୍ଣ ବ୍ରିଜର ନିର୍ମାଣ , ନୂତନ ଲାଇନ ଓ ଦୋହରୀକରଣ ଆଦି କ୍ଷେତ୍ରରେ ଉଲ୍ଳେଖନୀୟ କାର୍ଯ୍ୟ କରିଥିବା କର୍ମଚାରୀମାନଙ୍କୁ ମନ୍ତ୍ରୀ ସମ୍ମାନିତ କରିଥିଲେ ।


    ଏହି ଅବସରରେ କୋଇଲା ଓ ରେଳ ମନ୍ତ୍ରୀ ଶ୍ରୀ ପୀୟୁଷ ଗୋୟଲ ରେଳବାଇର ଆଧୁନିକୀକରଣରେ ଏହି କର୍ମଚାରୀ ଓ ଅଧିକାରୀମାନଙ୍କୁ ଭୂମିକାକୁ ପ୍ରଶଂସା କରିଥିଲେ । ନୂତନ ଚିନ୍ତାଧାରାକୁ ଉତ୍ସର୍ଗତାର ସହ ପ୍ରୟୋଗ କରି ଏମାନେ ରେଳବାଇରେ ପରିବର୍ତ୍ତନ ଆଣିପାରୁଥିବା ସେ କହିଥିଲେ ।


    କାର୍ଯ୍ୟକ୍ରମରେ କେନ୍ଦ୍ରମନ୍ତ୍ରୀ ‘ ବିଲ୍ଡିଂ ଦ ଗ୍ରେଟ୍ ହିମାଲୟାନ ରେଲୱେ- ଦ ଷ୍ଟୋରୀ ଅଫ୍ ୟୁଏସବିଆରଏଲ୍ ’ ଶୀର୍ଷକ ପୁସ୍ତକକୁ ଉନ୍ମୋଚନ କରିଥିଲେ । ଉଦ୍ଧାମପୁର-ଶ୍ରୀନଗର-ବାରାମୂଲା ରେଳ ଲିଙ୍କ , ଯାହାକି ଏକ ଜାତୀୟ ପ୍ରକଳ୍ପ ତାହାର ନିମାଣ ବେଳେ ସୃଷ୍ଟି ହୋଇଥିବା ଆହ୍ୱାନକୁ ସୁନ୍ଦର ଭାବେ ସଚିତ୍ର ଏହି ପୁସ୍ତକରେ ସ୍ଥାନ ଦିଆଯାଇଛି ।


    ରେଲୱେ ବୋର୍ଡର ଇଞ୍ଜିନିୟରିଂ ସଦସ୍ୟ ଏମ୍.କେ. ଗୁପ୍ତା , ରେଲୱେ ବୋର୍ଡ ମେମ୍ବର ଷ୍ଟାଫ୍ ଏସ.ଏନ. ଅଗ୍ରୱାଲ , ରେଲୱେ ଅର୍ଥ କମିସନର ଏ.କେ. ପ୍ରସାଦ , ରେଲୱେ ବୋର୍ଡ ମେମ୍ବର ଟ୍ରାକ୍ସନ ଘନଶ୍ୟାମ ସିଂ , ରେଲୱେ ସେଫଟି ଚିଫ୍ କମିସନର ଏସ.କେ. ପାଠକ , ନର୍ଦର୍ଣ୍ଣ ରେଲୱେ ଜେନେରାଲ ମ୍ୟାନେଜର ବିଶ୍ୱେସ ଚୌବେ , ରେଲୱେ ବୋର୍ଡର ଅନ୍ୟାନ୍ୟ ସଦସ୍ୟମାନେ , ରେଲୱେର ବିଭିନ୍ନ ଜୋନ୍ , ଆରଡିଏସ୍ଓ , ଇଣ୍ଡିଆନ ରେଲୱେ ଇନଷ୍ଟିଚ୍ୟୁଟ ଅଫ ସିଭିଲ ଇଞ୍ଜିନିୟରିଂ ଆଣ୍ଡ କମିସନ ଅଫ ରେଲୱେ ସେଫଟିର 250ରୁ ଅଧିକ କର୍ମଚାରୀ ଓ ଅଧିକାରୀ କାର୍ଯ୍ୟକ୍ରମରେ ଉପସ୍ଥିତ ଥିଲେ ।


    **************

    
    
    (Release ID: 1551221) Visitor Counter : 17