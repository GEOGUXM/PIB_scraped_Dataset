      ରାଷ୍ଟ୍ରପତିଙ୍କ ସଚିବାଳୟ

      ମହାରାଷ୍ଟ୍ରରେ ବିଶ୍ୱଶାନ୍ତି ଅହିଂସା ସମ୍ମେଳନକୁ ଉଦଘାଟନ କଲେ ରାଷ୍ଟ୍ରପତି
      Posted On: 22 OCT 2018 5:38PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ଅକ୍ଟୋବର 22 , 2018) ମହାରାଷ୍ଟ୍ର ଗସ୍ତରେ ଯାଇ ନାସିକର ମାଙ୍ଗି ଟୁଙ୍ଗିଠାରେ ଆୟୋଜିତ ବିଶ୍ୱଶାନ୍ତି ଅହିଂସା ସମ୍ମେଳନକୁ ଉଦଘାଟନ କରିଛନ୍ତି । ଏହି ସମ୍ମେଳନ ଭଗବାନ ଶ୍ରୀ ଋଷଭନାଥ 108 ଫୁଟ ବିଶାଳକାୟ ଦିଗମ୍ବର ଜୈନ ମୂର୍ତ୍ତି ନିର୍ମାଣ କମିଟି ପକ୍ଷରୁ ଆୟୋଜନ କରାଯାଇଛି ।


    ଏହି ଅବସରରେ ଉଦ୍‌ବୋଧନ ଦେଇ ରାଷ୍ଟ୍ରପତି କହିଲେ ଯେ ଜୈନ ପରମ୍ପରାରେ “ ଅହିଂସା ପରମୋଧର୍ମ ” ନୀତିକୁ ସଦାସର୍ବଦା ପ୍ରାଧାନ୍ୟ ଦିଆଯାଇଛି । ଏହା ମାନବ କଲ୍ୟାଣ ତଥା ମାନବୀୟ ଅନୁକମ୍ପା ଉପରେ ଆଧାରିତ । ପୁଣି ଅନୁକମ୍ପା କହିଲେ କେବଳ ଶାରୀରିକ ହିଂସାକୁ ତ୍ୟାଗ କରିବାକୁ ବୁଝାଇ ନଥାଏ । ଭଗବାନ ମହାବୀର “ ଅପରିଗ୍ରହ ” ଉପରେ ବିଶେଷ ଗୁରୁତ୍ୱ ପ୍ରଦାନ କରିଥିଲେ । ଏହାର ଅର୍ଥ ବଞ୍ଚିବା ପାଇଁ ଯାହା ମୌଳିକ ଆବଶ୍ୟକତା ତାହା ଠାରୁ କିଛି ହେଲେ ଅଧିକ ଗ୍ରହଣ ନକରିବା । ବର୍ତ୍ତମାନ କାଳରେ ମାନବ ସମାଜ ପ୍ରକୃତିକୁ ଯେଉଁଭଳି ଅଯାଚିତ ଭାବେ ଲୁଣ୍ଠନ କରିଚାଲିଛି ତାହାର ଅବତାରଣା କରି ରାଷ୍ଟ୍ରପତି କହିଲେ ଯେ ଏହା ଦ୍ୱାରା ପ୍ରକୃ୍‌ତିର ସନ୍ତୁଳନ ବ୍ୟାହତ ହେଉଛି । କେବଳ ଲୁଣ୍ଠନ ନୁହେଁ ମଣିଷ ତା ’ ର ସ୍ୱାର୍ଥ ସାଧନ ଲାଗି ଏଭଳି ସଂପଦର ଉପଭୋଗ କରିବା ସହ ସେସବୁକୁ ନିଜ ପାଖରେ ଗଚ୍ଛିତ ରଖୁଛି । ଏହା ପ୍ରକୃତିର ନିୟମର ବିରୁଦ୍ଧାଚରଣ ବୋଲି ଅବତାରଣା କରି ରାଷ୍ଟ୍ରପତି କହିଲେ ଯେ ଏହା ଦ୍ୱାରା ଜଳବାୟୁ ପରିବର୍ତ୍ତନ ଠାରୁ ଆରମ୍ଭ କରି ମାନବ ସମାଜକୁ ନାନା ପ୍ରକାର ବିପଦର ସମ୍ମୁଖୀନ ହେବାକୁ ପଡ଼ୁଛି । ତେଣୁ ଜୈନ ପରମ୍ପରା ଏବଂ ଜୀବନ ବଞ୍ଚିବା ପାଇଁ ମହାବୀର ଜୀନ ପ୍ରଦର୍ଶନ କରିଥିବା ମାର୍ଗ ହିଁ ଶ୍ରେଷ୍ଠ ମାର୍ଗ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    **************

    
    
    (Release ID: 1550352) Visitor Counter : 32