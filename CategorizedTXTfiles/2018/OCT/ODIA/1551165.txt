      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାପାନର ଟୋକିଓଠାରେ ଭାରତୀୟ ସମ୍ପ୍ରଦାୟଙ୍କ ସହ ପ୍ରଧାନମନ୍ତ୍ରୀଙ୍କ ମତ ବିନିମୟ
      Posted On: 29 OCT 2018 6:59PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଟୋକିଓଠାରେ ଭାରତୀୟ ସମ୍ପ୍ରଦାୟଙ୍କ ସହ ମତ ବିନିମୟ କରିଛନ୍ତି । ନିଜ ବକ୍ତବ୍ୟରେ ପ୍ରଧାନମନ୍ତ୍ରୀ ଭାରତ-ଜାପାନ ଭାଗୀଦାରୀତାର ବିଭିନ୍ନ ଦିଗ ଉପରେ ଗୁରୁତ୍ୱାରୋପ କରିଥିଲେ ।


    ତାଙ୍କୁ ପ୍ରଦାନ କରାଯାଇଥିବା ଭବ୍ୟ ଆତିଥ୍ୟ ଏବଂ ସ୍ୱାଗତ ସମ୍ବର୍ଦ୍ଧନା ପାଇଁ ଶ୍ରୀ ମୋଦୀ ଜାପାନ ପ୍ରଧାନମନ୍ତ୍ରୀଙ୍କୁ ଧନ୍ୟବାଦ ଦେଇଥିଲେ । । ସେ ମଧ୍ୟ ଜାପାନରେ ରହୁଥିବା ଭାରତୀୟ ସମ୍ପ୍ରଦାୟଙ୍କୁ ଦୀପାବଳିର ଶୁଭକାମନା ଜଣାଇଥିଲେ ।


    ଭାରତୀୟ ସମ୍ପ୍ରଦାୟକୁ ଜାପାନରେ ଭାରତର ରାଷ୍ଟ୍ରଦୂତ ଭାବେ ଅଭିହିତ କରି , ପ୍ରଧାନମନ୍ତ୍ରୀ ସେମାନଙ୍କୁ ଭାରତରେ ନିବେଶ କରିବା ଏବଂ ମାତୃଭୂମି ସହ ସାଂସ୍କୃତିକ ସମ୍ପର୍କ ରକ୍ଷା କରିବା ପାଇଁ ପ୍ରେରିତ କରିଥିଲେ ।


    ଗତ 4 ବର୍ଷ ମଧ୍ୟରେ ସରକାରଙ୍କ ସଫଳତା ସମ୍ପର୍କରେ ଆଲୋକପାତ କରି ପ୍ରଧାନମନ୍ତ୍ରୀ କହିଲେ ଯେ ଭାରତ ନିୟମିତ ଭାବେ ଭାରତୀୟ ସମାଧାନ ପନ୍ଥା-ବୈଶ୍ୱିକ ପ୍ରୟୋଗ ବିଚାରଧାରା ଅନୁସାରେ କାର୍ଯ୍ୟ କରୁଛି । ସେ କହିଲେ ଯେ ଆର୍ଥିକ ଅନ୍ତର୍ଭୁକ୍ତିକରଣକୁ ନେଇ ଭାରତର ମଡେଲ ବିଶେଷ କରି ଜାମ (ଜନ ଧନ ଯୋଜନା , ମୋବାଇଲ , ଆଧାର) ତ୍ରୟ ଓ ଡିଜିଟାଲ କାରବାର ମଡେଲକୁ ସମ୍ପ୍ରତି ବିଶ୍ୱବ୍ୟାପୀ ପ୍ରଶଂସା କରାଯାଉଛି ।


    ପ୍ରଧାନମନ୍ତ୍ରୀ ଭାରତର ଉଚ୍ଚ ସଫଳତା ଯୁକ୍ତ ମହାକାଶ କାର୍ଯ୍ୟକ୍ରମ ଏବଂ ଭାରତରେ ନିର୍ମାଣ କରାଯାଉଥିବା ଶକ୍ତିଶାଳୀ ଡିଜିଟାଲ ଭିତ୍ତିଭୂମି ଉପରେ ଗୁରୁତ୍ୱାରୋପ କରିଥିଲେ । ସେ କହିଲେ ଯେ ‘ ମେକ ଇନ ଇଣ୍ଡିଆ ’ କାର୍ଯ୍ୟକ୍ରମ ଭାରତକୁ ଇଲେକ୍ଟ୍ରୋନିକ୍ସ ଏବଂ ଅଟୋମୋବାଇଲ ନିର୍ମାଣ କ୍ଷେତ୍ରରେ ଏକ ଗ୍ଲୋବାଲ ହବରେ ପରିଣତ କରୁଛି ।


    ଏକ ‘ ନୂତନ ଭାରତ ’ ର ନିର୍ମାଣ ପାଇଁ ସ୍ମାର୍ଟ ଭିତ୍ତିଭୂମି ପ୍ରତିଷ୍ଠା ଲାଗି ଜାପାନର ଯୋଗଦାନ ଉପରେ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ । ଭାରତ ଏବଂ ଜାପାନ ମଧ୍ୟରେ ନିୟମିତ ଭାବେ ସମ୍ପର୍କରେ ଉନ୍ନତି ଆଣିବା ପାଇଁ କଠିନ ପ୍ରଚେଷ୍ଟା କରିବାକୁ ସେ ଭାରତୀୟ ସମ୍ପ୍ରଦାୟକୁ ପ୍ରେରିତ କରିଥିଲେ । ପ୍ରଧାନମନ୍ତ୍ରୀ ଏବେ ଦୁଇ ଦିନିଆ ଜାପାନ ଗସ୍ତରେ ଅଛନ୍ତି ।


    ***************

    
    
    (Release ID: 1551165) Visitor Counter : 13