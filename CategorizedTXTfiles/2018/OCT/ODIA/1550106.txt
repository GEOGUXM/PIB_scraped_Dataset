      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦ୍ରୁକ ନ୍ୟାମରୂପ ଶୋଗପା, ଭୁଟାନର ରାଷ୍ଟ୍ରପତି ଡ.ଲୋଟେ ସେରିଙ୍ଗଙ୍କ ସହ କଥାହେଲେ ପ୍ରଧାନମନ୍ତ୍ରୀ; ଭୁଟାନ ସାଧାରଣ ନିର୍ବାଚନରେ ତାଙ୍କ ଦଳର ବିଜୟ ପାଇଁ ଜଣାଇଲେ ଅଭିନନ୍ଦନ
      Posted On: 19 OCT 2018 8:12PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି (ଶୁକ୍ରବାର) ଦ୍ରୁକ ନ୍ୟାମରୂପ ଶୋଗପା ରାଷ୍ଟ୍ରପତି ଡ.ଲୋଟେ ସେରିଙ୍ଗଙ୍କ ସହିତ ଟେଲିଫୋନ ଯୋଗେ କଥାବାର୍ତ୍ତା କରିଥିଲେ । ଭୁଟାନର ତୃତୀୟ ସାଧାରଣ ନିର୍ବାଚନରେ ଡ. ଲୋଟେ ସେରିଙ୍ଗଙ୍କ ଦଳ ବିଜୟ ଲାଭ କରି ଜାତୀୟ ଆସେମ୍ବିଲିକୁ ନିର୍ବାଚିତ ହୋଇଥିବାରୁ ପ୍ରଧାମନ୍ତ୍ରୀ ଶ୍ରୀ ମୋଦୀ ତାଙ୍କୁ ଶୁଭେଚ୍ଛା ଜଣାଇଥିଲେ । ସଫଳତାର ସହ ସାଧାରଣ ନିର୍ବାଚନ ପରିଚାଳନା ଭୁଟାନରେ ଲୋକତନ୍ତ୍ରର ସମୃଦ୍ଧିକରଣ ପାଇଁ ଏକ ଗୁରୁତ୍ୱପୂର୍ଣ୍ଣ ମାଇଲଖୁଣ୍ଟ ହେବ । ଏହି ନିର୍ବାଚନ ପରିଚାଳନା ସଫଳତାକୁ ପ୍ରଧାନମନ୍ତ୍ରୀ ଶ୍ରୀ ମୋଦୀ ସ୍ୱାଗତ କରିଥିଲେ ।


    ପ୍ରଧାନମନ୍ତ୍ରୀ ଶ୍ରୀ ମୋଦୀ କହିଥିଲେ ଯେ ଭୂଟାନ ସହିତ ଭାରତର ବନ୍ଧୁତ୍ୱ ଏବଂ ସହଯୋଗୀର ଅଦ୍ୱିତୀୟ ସଂପର୍କକୁ ଆହୁରି ମଜବୁତ କରିବା ପାଇଁ ସର୍ବୋଚ୍ଚ ପ୍ରାଥମିକତା ପ୍ରଦାନ କରାଯାଉଛି ଯାହା ଦୁଇ ଦେଶର କଲ୍ୟାଣ , ମୂଲ୍ୟବୋଧ , ଅଖଣ୍ଡ ବିଶ୍ୱାସ , ସଦ୍ଭାବନା ଏବଂ ପାରସ୍ପରିକ ବୁଝାମଣା ଉପରେ ଆଧାରିତ ।


    ଦୁଇ ଦେଶ ମଧ୍ୟରେ ଚାଲିଥିବା ରାଜନୈତିକ ସଂପର୍କର ସ୍ୱର୍ଣ୍ଣ ଜୟନ୍ତୀ ସମାରୋହକୁ ସ୍ମରଣ କରି ପ୍ରଧାନମନ୍ତ୍ରୀ ଶ୍ରୀ ମୋଦୀ ଲୋକମାନଙ୍କର ପ୍ରାଥମିକତା ଏବଂ କଲ୍ୟାଣ ଆଧାରରେ ସାମାଜିକ-ଆର୍ଥିକ ପରିବର୍ତ୍ତନର ପ୍ରଚେଷ୍ଟାରେ ଭୂଟାନରେ ନୂତନ ସରକାରଙ୍କ ସହିତ କାର୍ଯ୍ୟ କରିବାକୁ ଭାରତର ଦୃଢ ପ୍ରତିବଦ୍ଧତାକୁ ଦୋହରାଇଥିଲେ । ଡ.ଲୋଟେ ସେରିଙ୍ଗଙ୍କୁ ଭାରତ ଆସିବା ପାଇଁ ପ୍ରଧାନମନ୍ତ୍ରୀ ଶ୍ରୀ ମୋଦୀ ଆମନ୍ତ୍ରିତ କରିଥିଲେ ।


    ଡ.ଲୋଟେ ସେରିଙ୍ଗଙ୍କୁ ପ୍ରଧାନମନ୍ତ୍ରୀ ଶ୍ରୀ ମୋଦୀ ଶୁଭେଚ୍ଛା ଜଣାଇଥିବାରୁ ସେ ତାଙ୍କୁ ଧନ୍ୟବାଦ ଜ୍ଞାପନ କରିଥିଲେ ଏବଂ ଅତିଶୀଘ୍ର ଭାରତ ଆସିବା ପାଇଁ ନିମନ୍ତ୍ରଣ ମଧ୍ୟ ସ୍ୱୀକାର କରିଥିଲେ । ଦୁଇ ନେତା ଭୂଟାନ ଏବଂ ଭାରତର ଲୋକମାନଙ୍କ କଲ୍ୟାଣ ପାଇଁ ନୂତନ ଶିଖରରେ ପହଞ୍ଚିଥିବା ଅଦ୍ୱିତୀୟ ଏବଂ ବହୁପକ୍ଷୀୟ ଦ୍ୱିପାକ୍ଷୀକ ସହଯୋଗକୁ ଆହୁରି ଆଗକୁ ବଢାଇବା ପାଇଁ ସହମତି ଜଣାଇଥିଲେ ।


    **********

    
    
    (Release ID: 1550106) Visitor Counter : 15