      ଇସ୍ପାତ ମନ୍ତ୍ରଣାଳୟ

      ଭୁବନେଶ୍ୱରରେ ଆୟୋଜିତ ଇସ୍ପାତ ସମ୍ମିଳନୀରେ 38 ସହମତି ପତ୍ର ସ୍ୱାକ୍ଷରିତ
      Posted On: 23 OCT 2018 4:47PM by PIB Bhubaneshwar


    ସମଗ୍ର ବିଶ୍ୱରୁ ପୁଞ୍ଜିଗତ ସାମଗ୍ରୀ ( CG )ର ଉତ୍ପାଦକମାନେ ଭାରତର ଇସ୍ପାତ କମ୍ପାନୀମାନଙ୍କ ସହିତ 38 ଟି ବୁଝାମଣା ପତ୍ର ( MOU )ରେ ହସ୍ତାକ୍ଷର କରିଛନ୍ତି , ଯାହା ଫଳରେ ଇସ୍ପାତ କ୍ଷେତ୍ର ପାଇଁ ଆମଦାନୀରେ 39 , 400 କୋଟି ଟଙ୍କା ହ୍ରାସ ପାଇବ । ଆଜି ଭୁବନେଶ୍ୱରରେ ଆୟୋଜିତ ସମ୍ମିଳନୀରେ ଏହି ସହମତି ପତ୍ରରେ ହସ୍ତାକ୍ଷର କରାଯାଇଛି । ଏହି ସମ୍ମିଳନୀର ଆୟୋଜନ ଭାରତ ସରକାରଙ୍କ ଇସ୍ପାତ ମନ୍ତ୍ରଣାଳୟ ଭାରତୀୟ ଉଦ୍ୟୋଗ ପରିସଂଘ ( CII ) ଓ ମେକାନର ସହଯୋଗରେ କରାଯାଇଛି ।


    ରାଷ୍ଟ୍ରୀୟ ଇସ୍ପାତ ନୀତି 2017 ଅନ୍ତର୍ଗତ 2030-31 ପର୍ଯ୍ୟନ୍ତ ଦେଶରେ 300 ମିଲିଅନ ଟନର ଇସ୍ପାତ କ୍ଷମତା ସୃଜିତ କରିବାର ପରିକଳ୍ପନା କରାଯାଇଛି , ଯାହାକି ଏବେ 130 ମିଲିଅନ ଟନ ରହିଛି । 300 ମିଲିଅନ ଟନର ଇସ୍ପାତ କ୍ଷମତା ହାସିଲ କରିବା ପାଇଁ କାରଖାନା ଏବଂ ଉପକରଣମାନଙ୍କର ଆନୁମାନିକ ଆମଦାନୀ ପାଖାପାଖି 25 ବିଲିଅନ ଆମେରିକୀୟ ଡଲାର ହେବ । କେବଳ ଏହା ନୁହେଁ 300 ମିଲିଅନ ଟନର ଇସ୍ପାତ କ୍ଷମତା ହାସଲ କରିବା ଲାଗି ଯାନ୍ତ୍ରିକ ଆବଶ୍ୟକତାର ପୂରଣ କରିବା ପାଇଁ ଭାରତକୁ ପ୍ରତିବର୍ଷ ଟ୍ରେଡମାର୍କ ଯୁକ୍ତ ଯାନ୍ତ୍ରିକ ଉପକରଣ ସହିତ ଅନ୍ୟାନ୍ୟ ଉପକରଣର ଆମଦାନୀରେ ପାଖାପାଖି 500 ମିଲିଅନ ଆମେରିକୀୟ ଡଲାର ଖର୍ଚ୍ଚ କରିବାକୁ ହେବ ।


    ଇସ୍ପାତ ମନ୍ତ୍ରୀ ଚୌଧୁରୀ ବୀରେନ୍ଦ୍ର ସିଂ ତାଙ୍କର ସ୍ୱାଗତ ଭାଷଣରେ କହିଥିଲେ ଯେ ଆଜି ସ୍ୱାକ୍ଷରିତ ହୋଇଥିବା ଏମଓୟୁକୁ ଅନ୍ତତଃ ପୁଞ୍ଜିଗତ ସାମଗ୍ରୀର ନିର୍ମାଣରେ ବଦଳାଇବା ପାଇଁ ଇସ୍ପାତ ମନ୍ତ୍ରଣାଳୟ ଦ୍ୱାରା ଏକ କ୍ରୟ ପସନ୍ଦ ନୀତି ନିର୍ଦ୍ଧାରିତ କରାଯାଉଛି , ଯେଉଁଥିରେ ପୁଞ୍ଜିଗତ ସାମଗ୍ରୀ ସହିତ ଇସ୍ପାତ ଉତ୍ପାଦର ସମସ୍ତ କ୍ରୟକୁ କଭର କରାଯିବ । ଏହା ଫଳରେ ଏହା ସୁନିଶ୍ଚିତ ହେବ ଯେ ଯେଉଁ ଉତ୍ପାଦ ଏବଂ ଉତ୍ପାଦ ଶ୍ରେଣୀ ଘରୋଇ ନିର୍ମିତ ଲୁହା ଏବଂ ଇସ୍ପାତ ନୀତି ଅନ୍ତର୍ଗତ କଭର କରାଯାଇ ନଥାଏ , ସେଗୁଡ଼ିକୁ ନିର୍ମାଣ କରାଯାଇଥିବା ପ୍ରସ୍ତାବିତ ନୀତି ଅନ୍ତର୍ଗତ କଭର କରାଯିବ ଏବଂ ଯାହା ଫଳରେ ଔଦ୍ୟୋଗିକ ନୀତି ସମ୍ବର୍ନ୍ଧନ ବିଭାଗ ଦ୍ୱାରା ନିର୍ଦ୍ଧାରିତ କରାଯାଇଛି ।


    ଓଡିଶାର ମୁଖ୍ୟମନ୍ତ୍ରୀ ଶ୍ରୀ ନବୀନ ପଟ୍ଟନାୟକ ତାଙ୍କ ମୁଖ୍ୟ ଭାଷଣରେ କହିଥିଲେ ଯେ ଆଜି ସ୍ୱାକ୍ଷରିତ ହୋଇଥିବା ଏମଓୟୁରେ ଭାରତକୁ ଏକ ବିଶ୍ୱସ୍ତରୀୟ ନିର୍ମାଣ କେନ୍ଦ୍ର (ହବ)ରେ ପରିବର୍ତ୍ତନ କରିବାର କ୍ଷମତା ରହିଛି । ମୁଖ୍ୟମନ୍ତ୍ରୀ କହିଲେ ଯେ ଓଡିଶାରେ ଖଣିଜ ପଦାର୍ଥର ଭଣ୍ଡାର ରହିଛି ଏବଂ ଦେଶର ମୋଟ ଖଣିଜ ଉତ୍ପାଦନରେ ଏହାର ଯୋଗଦାନ ହେଉଛି ଶତକଡା 14 ପ୍ରତିଶତ । ମୁଖ୍ୟମନ୍ତ୍ରୀ କହିଲେ ଯେ ଓଡିଶା ପାଖରେ ଏକ ପ୍ରମୁଖ ଇସ୍ପାତ କେନ୍ଦ୍ରରେ ପରିଣତ ହେବାର କ୍ଷମତା ରହିଛି ।


    ଭାରି ଉଦ୍ୟୋଗ ଓ ସାର୍ବଜନୀନ ଉଦ୍ୟମ ମନ୍ତ୍ରୀ ଶ୍ରୀ ଅନନ୍ତ ଜୀ ଗୀତେ ତାଙ୍କ ସମ୍ବୋଧନରେ କହିଥିଲେ ଯେ ଭାରତର ନିର୍ମାଣ କମ୍ପାନୀମାନଙ୍କ ପାଖରେ ସମସ୍ତ ଅଣ-ଟ୍ରେଡମାର୍କ ପଦାର୍ଥ ନିର୍ମାଣ କରିବାର କ୍ଷମତା ରହିଛି ଏବଂ ସରକାର କ୍ଷମତା ନିର୍ମାଣ ପାଇଁ ଦେଶର ପୁଞ୍ଜିଗତ ସାମଗ୍ରୀ ଉତ୍ପାଦକ ଏବଂ ସେମାନଙ୍କର ବିଦେଶୀ ସମକକ୍ଷଙ୍କ ମଧ୍ୟରେ ବୈଷୟିକ ଭାଗିଦାରୀକୁ ସୁବିଧାଜନକ କରିବା ପାଇଁ ପ୍ରତିବଦ୍ଧ । ଶ୍ରୀ ଅନନ୍ତ ଗୀତେ ଓଡିଶାରେ ଠିକ ଏହିପରି ଏକ ମେସିନ ଟୁଲ ହବ ନିର୍ମାଣ କରିବାର ପ୍ରସ୍ତାବ ଦେଇଥିଲେ , ଯେପରିକି କର୍ଣ୍ଣାଟକ ଭାରି ଉଦ୍ୟୋଗ ମନ୍ତ୍ରଣାଳୟ ଦ୍ୱାରା ସ୍ଥାପିତ କରାଯାଇଛି ।


    ଏହି ଅବସରରେ ପେଟ୍ରୋଲିୟମ ଓ ପ୍ରାକୃତିକ ଗ୍ୟାସ , ଦକ୍ଷତା ବିକାଶ ଏବଂ ଉଦ୍ୟମୀତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଲେ ଯେ ଓଡିଶାରେ ବଡ ବା ମେଗା ଇସ୍ପାତ ପରିଯୋଜନା ବ୍ୟତୀତ ଛୋଟ ଏବଂ ମଧ୍ୟମ ଇସ୍ପାତ ମିଲ ମଧ୍ୟ ରହିଛନ୍ତି , ଯାହାକି ରାଜ୍ୟର ମୋଟ ଇସ୍ପାତ ଉତ୍ପାଦନରେ ଉଲ୍ଲେଖନୀୟ ଯୋଗଦାନ କରିଥା ’ ନ୍ତି । ସେ କହିଲେ ଯେ ଓଡିଶାରେ ବିଶାଳ ଖଣିଜ ଭଣ୍ଡାର ମହଜୁଦ ଥିବା କାରଣରୁ ଏହି ରାଜ୍ୟରେ 2030-31 ପାଇଁ ଲକ୍ଷ୍ୟ ରଖାଯାଇଥିବା 300 ମିଲିଅନ ଟନର ମୋଟ ଉତ୍ପାଦନରୁ ପାଖାପାଖି 100 ମିଲିଅନ ଟନ ଉତ୍ପାଦନ କରିବାର କ୍ଷମତା ରହିଛି । ସେ ଓଡିଶାରେ ଏକ ମେସିନ ଟୁଲ ପାର୍କ ସ୍ଥାପିତ କରିବା ନେଇ ଭାରି ଉଦ୍ୟୋଗ ମନ୍ତ୍ରୀଙ୍କ ପ୍ରସ୍ତାବକୁ ସ୍ୱାଗତ କରିଥିଲେ ।


    ଇସ୍ପାତ ମନ୍ତ୍ରଣାଳୟ ସଚିବ ଶ୍ରୀ ବିନୟ କୁମାର କହିଥିଲେ ଯେ ପୁଞ୍ଜିଗତ ସାମଗ୍ରୀ ଉଦ୍ୟୋଗକୁ ମଜବୁତ କରିବା ଦ୍ୱାରା ହିତାଧିକାରୀମାନଙ୍କୁ ଲାଭ ମିଳିବ , କାରଣ ଏହାଦ୍ୱାରା ପ୍ରତିସ୍ପର୍ଦ୍ଦା ବଢ଼ିବ । ସେ କହିଲେ ଯେ ଏହାଦ୍ୱାରା ପରିଯୋଜନାମାନଙ୍କର ପୁଞ୍ଜିଗତ ନିବେଶ ହ୍ରାସ କରିବାରେ ସହାୟତା ମିଳିବ ।


    ୱାର୍ଲ୍ଡ ଷ୍ଟିଲ ଆସୋସିଏସନର ଆଡାମ ସ୍ୱେଓଜିକ କହିଲେ ଯେ ଅନୁକୂଳ ଆର୍ଥିକ ସ୍ଥିତି ଏବଂ ମହତ୍ୱାକାଂକ୍ଷୀ ସୁଧାର ଏଜେଣ୍ଡାକୁ ଆଖି ଆଗରେ ରଖି ସ୍ୱଳ୍ପକାଳୀନ ଏବଂ ମଧ୍ୟମକାଳୀନ ଅବଧି ମଧ୍ୟରେ ଭାରତରେ ଇସ୍ପାତର ଚାହିଦା ବୃଦ୍ଧି ପାଇବା ନିଶ୍ଚିତ । ସେ କହିଲେ ଯେ ଭାରତ ଖୁବ ଶୀଘ୍ର ବିଶ୍ୱର ଦ୍ୱିତୀୟ ସବୁଠାରୁ ବଡ ବଜାରରେ ପରିଣତ ହେବ ।


    ଏହି ସମ୍ମିଳନୀରେ ଇସ୍ପାତ ମନ୍ତ୍ରଣାଳୟର ବରିଷ୍ଠ ଅଧିକାରୀ , ସେଲ ଓ ଭେଲର ଅଧ୍ୟକ୍ଷ ଏବଂ ଦେଶ ବିଦେଶର ଅନ୍ୟ ଇସ୍ପାତ କମ୍ପାନୀମାନଙ୍କର ପ୍ରମୁଖ ଅଧିକାରୀ ଭାଗ ନେଇଥିଲେ ।


    ************

    
    
    (Release ID: 1550563) Visitor Counter : 13