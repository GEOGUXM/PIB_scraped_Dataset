      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ନବୀକରଣୀୟ ଉର୍ଜା ସ୍ରୋତର ଲକ୍ଷ୍ୟ ପୂରଣ ପାଇଁ ନିବେଶକଙ୍କୁ ଆମନ୍ତ୍ରଣ
      Posted On: 04 OCT 2018 3:40PM by PIB Bhubaneshwar


    ନବୀକରଣ ଉର୍ଜା ସ୍ରୋତ ସହିତ ସମ୍ବନ୍ଧିତ ଦ୍ୱିତୀୟ Global RE-INVEST India-ISA Partnership Renewable Energy Investors Meet & Expo ରେ ବିଭିନ୍ନ ରାଜ୍ୟର ମୁଖ୍ୟମନ୍ତ୍ରୀ ତଥା ପ୍ରତିନିଧିମାନେ ନବୀକରଣ ଉର୍ଜା ସହିତ ସମ୍ବନ୍ଧିତ ନୀତି ତଥା ଏମାନଙ୍କର କ୍ରିୟାନ୍ୱୟନ ଏବଂ କ୍ଷମତା ବିସ୍ତାର ଉପରେ ସେମାନଙ୍କର ଅନୁଭବ ବାଣ୍ଟିଥିଲେ । ଏହି ଅଧିବେଶନର ଆୟୋଜନ ରାଜଧାନୀ ଦିଲ୍ଲୀରେ ଅକ୍ଟୋବର 3କୁ କରାଯାଇଥିଲା ।


    ହିମାଚଳ ପ୍ରଦେଶର ମୁଖ୍ୟମନ୍ତ୍ରୀ ଶ୍ରୀ ଜୟରାମ ଠାକୁର କହିଥିଲେ ଯେ , “ ହିମାଚଳ ପ୍ରଦେଶ ଲାହୌଲ ସ୍ପୀତିରେ 1000 ମେଗାୱାଟ କ୍ଷମତା ସମ୍ପନ୍ନ ସୌର ଉର୍ଜା ଆବଣ୍ଟିତ କରିବାର ଯୋଜନା ନିର୍ମାଣ କରାଯାଇଛି ଏବଂ ନବୀକରଣ ଉର୍ଜା କ୍ଷେତ୍ରରେ ନିବେଶକମାନଙ୍କୁ ଆକର୍ଷିତ କରିବା ପାଇଁ ଅନେକ ପଦକ୍ଷେପ ଗ୍ରହଣ କରାଯାଇଛି । ହିମାଚଳ ପ୍ରଦେଶ ପ୍ରତି ବର୍ଗମିଟର ପିଛା 1 ଟଙ୍କା ଦରରେ ନବୀକରଣ ଉର୍ଜା ପରିଯୋଜନା ପାଇଁ ଜମି ପ୍ରଦାନ କରୁଛି ଏବଂ ରାଜ୍ୟ ଏହି ପରିଯୋଜନାରୁ ରାଜସ୍ୱ ପାଇବା ଛାଡିଦେଇଛି । ଏତଦବ୍ୟତୀତ ରାଜ୍ୟ ସରକାର ନିବେଶକମାନଙ୍କୁ ପ୍ରୋତ୍ସାହିତ କରିବା ପାଇଁ ଏହି ଘୋଷଣା କରିଛନ୍ତି ଯେ 25 ମେଗାୱାଟ କ୍ଷମତା ସମ୍ପନ୍ନ ସୌର ଉର୍ଜା ପରିଯୋଜନା ଫଳରେ ରାଜ୍ୟ ବିଦ୍ୟୁତ ବୋର୍ଡ ସିଧାସଳଖ ବିଦ୍ୟୁତ କ୍ରୟ କରିବ ।


    ପୁଡୁଚେରୀର ମୁଖ୍ୟମନ୍ତ୍ରୀ ଶ୍ରୀ ବି ନାରାୟଣ ସ୍ୱାମୀ କହିଲେ ଯେ- ଭାରତକୁ ଏହାର ବହୁ ପ୍ରତୀକ୍ଷିତ ଉଦ୍ଦେଶ୍ୟକୁ ହାସଲ କରିବା ପାଇଁ ନବୀକରଣ ଉର୍ଜା କ୍ଷେତ୍ରରେ ନବାଚାରକୁ ସମର୍ଥନ ପ୍ରଦାନ କରିବାକୁ ପଡିବ ଏବଂ ବିଦେଶୀ ନିବେଶକମାନଙ୍କ ଠାରୁ ଘରୋଇ ନିବେଶକମାନଙ୍କୁ ରକ୍ଷା କରିବାକୁ ପଡିବ । ଏତଦବ୍ୟତୀତ ଘରୋଇ ନିବେଶକମାନଙ୍କୁ ଦେଶରେ ସୌର ପ୍ୟାନେଲ ବିନିର୍ମାଣ ସଂୟନ୍ତ୍ର ଲଗାଇବା ପାଇଁ ସବସିଡି ତଥା ରାଜସ୍ୱରେ ରିହାତି ପ୍ରଦାନ କରିବା ଆବଶ୍ୟକ । ପୁଡୁଚେରୀ ହେଉଛି ଏକ କେନ୍ଦ୍ରଶାସିତ ଅଂଚଳ ଏବଂ ଏହାକୁ ଅକ୍ଷୟ ଉର୍ଜା କ୍ଷେତ୍ରକୁ ବିକଶିତ କରିବା ପାଇଁ କେନ୍ଦ୍ର ସରକାରଙ୍କ ସହାୟତାର ଆବଶ୍ୟକତା ରହିଛି । ସରକାରଙ୍କ ନୀତି ବ୍ୟବହାରିକ , ସ୍ୱୀକାର୍ଯ୍ୟ ଏବଂ କ୍ରିୟାନ୍ୱୟନ ଯୋଗ୍ୟ ହେବା ଆବଶ୍ୟକ ।


    ଆଣ୍ଡାମାନ ନିକୋବର ଦ୍ୱୀପସମୂହର ଉପରାଜ୍ୟପାଳ ଆଡମିରାଲ (ସେବାନିବୃତ) ଦେବେନ୍ଦ୍ର କୁମାର ଯୋଶୀ ନବୀକରଣ ଉର୍ଜା କ୍ଷେତ୍ରରେ କରାଯାଉଥିବା ପ୍ରୟାସ ଗୁଡ଼ିକ ସମ୍ବନ୍ଧରେ ସୂଚନା ପ୍ରଦାନ କରି କହିଲେ ଯେ-ଆଣ୍ଡାମାନ ନିକୋବରରେ ନବୀକରଣ ଉର୍ଜା ତଥା ପର୍ଯ୍ୟଟନ କ୍ଷେତ୍ରର ବିକାଶ କରିବା ପାଇଁ ବିଶ୍ୱସ୍ତରୀୟ ବୁନିଆଦି ଢାଞ୍ଚା ଗ୍ରହଣ କରାଯାଉଛି ।


    ଏହା ପରେ ରାଜ୍ୟରେ ଉର୍ଜାର ଚାହିଦା ହେବ ଏବଂ ନବୀକରଣ ଉର୍ଜା କ୍ଷେତ୍ରରେ ନିବେଶର ଅବସର ମିଳିବ । ପୋର୍ଟ ବ୍ଲେୟାର ଏବଂ ଏହାର ଆଖପାଖ ଅଞ୍ଚଳରେ 45 ମେଗାୱାଟ ସୌର ଉର୍ଜା ପରିଯୋଜନାର ସ୍ଥାପନା କରାଯିବାର ରହିଛି । ସହରରେ ସମସ୍ତ ନୂତନ ଅଟ୍ଟାଳିକା ଉପରେ ସୌର ପ୍ୟାନେଲ ଲଗାଇବା ଅନିବାର୍ଯ୍ୟ ହେବ ଏବଂ ଏହି ନୀତିକୁ ଗ୍ରାମମାନଙ୍କୁ ବିସ୍ତାରିତ କରାଯିବ ।


    ଉତ୍ତର ପ୍ରଦେଶର ଅତିରିକ୍ତ ଉର୍ଜା ସ୍ରୋତ ମାମଲାର ମନ୍ତ୍ରୀ ଶ୍ରୀ ବ୍ରଜେଶ ପାଠକ କହିଲେ ଯେ-ଉତ୍ତର ପ୍ରଦେଶ ସରକାର ଛାତ ଉପରେ ସୌର ପ୍ୟାନେଲ ଲଗାଯିବା ପାଇଁ ମଞ୍ଜରି ପ୍ରଦାନ କରିବା ଲାଗି ଅନଲାଇନ ଏକକ ୱିଣ୍ଡୋର ସ୍ଥାପନା କରିଛନ୍ତି ।


    ଏତଦବ୍ୟତୀତ ସୌର ଉର୍ଜା ସଂୟନ୍ତ୍ରର ସ୍ଥାପନା ପାଇଁ କ୍ରୟ କରାଯାଉଥିବା ଜମି ଉପରେ ଷ୍ଟାମ୍ପ ଡ୍ୟୁଟିରେ 100 ପ୍ରତିଶତ ରିହାତି ପ୍ରଦାନ କରାଯାଇଛି । ଏତଦବ୍ୟତୀତ ରାଜ୍ୟ ଭିତରେ ବିକ୍ରୟ କରାଯାଉଥିବା ସୌର ବିଦ୍ୟୁତ ଶୁଳ୍କରେ ଉତ୍ତର ପ୍ରଦେଶ ସରକାର ଶତକଡା 50 ପ୍ରତିଶତ ରିହାତି ପ୍ରଦାନ କରୁଛନ୍ତି ଏବଂ ରାଜ୍ୟ ବାହାରକୁ ବିକ୍ରୟ କରାଯାଉଥିବା ବିଦ୍ୟୁତ ଉପରେ ଏହି ରିହାତି ହେଉଛି ଶତ ପ୍ରତିଶତ ।

    
    
    (Release ID: 1548722) Visitor Counter : 19