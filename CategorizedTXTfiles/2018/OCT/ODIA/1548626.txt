      କ୍ୟାବିନେଟ

      ଇନ୍ଦୋର ମେଟ୍ରୋ ରେଳ ପ୍ରକଳ୍ପକୁ କ୍ୟାବିନେଟ ମଞ୍ଜୁରି
      Posted On: 03 OCT 2018 5:41PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଇନ୍ଦୋର ମେଟ୍ରୋ ରେଳ ପ୍ରକଳ୍ପକୁ ମଞ୍ଜୁରି ଦେଇଛନ୍ତି । ଏଥିରେ ବଙ୍ଗାଲୀ ସ୍କୋୟାର-ବିଜୟନଗର-ଭାବରଶାଳା-ଏୟାରପୋର୍ଟ-ପାଟାସିୟା-ବଙ୍ଗାଳୀ ସ୍କୋୟାର ରିଙ୍ଗ ଲାଇନ ସାମିଲ ଅଛି । ଏହି ମାର୍ଗର ମୋଟ ଲମ୍ବ 31.55 କିମି ଅଟେ , ଯାହା ଇନ୍ଦୋରର ସମସ୍ତ ପ୍ରମୁଖ କେନ୍ଦ୍ର ଏବଂ ସହରୀ କ୍ଷେତ୍ରକୁ ଯୋଡ଼ିବ ।


    ବିବରଣୀ :


    1. ରିଙ୍ଗ ଲାଇନର ଲମ୍ବ 31.55 କିମି ଅଟେ ।


    2. ରିଙ୍ଗ ଲାଇନ ବଙ୍ଗାଲୀ ସ୍କୋୟାର-ବିଜୟନଗର-ଭାବରଶାଳା-ଏୟାରପୋର୍ଟ-ପାଲାସିୟା-ବଙ୍ଗାଲୀ ସ୍କୋୟାର ପର୍ଯ୍ୟନ୍ତ ହେବ ।


    3. ରିଙ୍ଗ ଲାଇନରେ ମୋଟ 30ଟି ଷ୍ଟେସନ ରହିଛି ।


    4. ଏହି ପ୍ରକଳ୍ପ ଦ୍ୱାରା ଇନ୍ଦୋର ସହରରେ ସୁରକ୍ଷିତ , ବିଶ୍ୱସନୀୟ ଏବଂ ବହନଯୋଗ୍ୟ ଯାତାୟାତ ପ୍ରଣାଳୀ ଉପଲବ୍ଧ କରାଇବ , ଯେଉଁଥିରେ ସହରର ସମସ୍ତ ପ୍ରମୁଖ କେନ୍ଦ୍ର ଯୋଡ଼ିହେବ । ଏହାଦ୍ୱାରା ଦୁର୍ଘଟଣା , ପ୍ରଦୂଷଣ , ଯାତ୍ରା ସମୟରେ ହ୍ରାସ , ଶକ୍ତି ସଂଚୟ , ଅସାମାଜିକ ଗତିବିଧିରେ ହ୍ରାସ ହେବ ଏବଂ ସହରୀ ସମ୍ପ୍ରସାରଣ ଏବଂ ଦୀର୍ଘସ୍ଥାୟୀ ବିକାଶ ଲାଗି ଜମିର ଉପଯୋଗରେ ସହାୟତା ମିଳିପାରିବ ।


    5.ଏହି ପ୍ରକଳ୍ପର ଆନୁମାନିକ ବ୍ୟୟ 7500.80 କୋଟି ଟଙ୍କା ଏବଂ ଏହାଦ୍ୱାରା ଚାରି ବର୍ଷରେ ସମ୍ପୂର୍ଣ୍ଣ ହୋଇଯିବ ।


    ଲାଭ :


    ମେଟ୍ରୋ ରେଳ ପ୍ରକଳ୍ପ ଦ୍ୱାରା ଇନ୍ଦୋରର 30 ଲକ୍ଷ ଜନସଂଖ୍ୟାଙ୍କୁ ସିଧାସଳଖ କିମ୍ବା ପରୋକ୍ଷ ଭାବେ ଲାଭ ମିଳିବ ଏବଂ ଏହି ମେଟ୍ରୋ ରେଳ କରିଡର ଦ୍ୱାରା ରେଳ ଷ୍ଟେସନ , ବିଆରଡି ଷ୍ଟେସନ , ବସଗୁଡ଼ିକର ଫିଡର ନେଟୱାର୍କ , ଇଂଟରମିଡିଏଟ ପବ୍ଲିକ ଟ୍ରାନ୍ସପୋର୍ଟ ଏବଂ ଅଣ ମୋଟରଚାଳିତ ଯାନବାହନ ଲାଗି ବହୁମଡେଲ ସମନ୍ୱୟ ହୋଇପାରିବ । ଏହି ପ୍ରକଳ୍ପରେ ଯାତ୍ରୀ ଭଡ଼ା ବ୍ୟତୀତ ଭଡ଼ା ଏବଂ ବିଜ୍ଞାପନ , ଟ୍ରାଞ୍ଜିଟ ଆଧାରିତ ବିକାଶ (ଟିଓଡି) ଏବଂ ଟ୍ରାନ୍ସଫର ଡେଭଲପମେଣ୍ଟ ରାଇଟରୁ ଆୟ ହେବ ।


    ମେଟ୍ରୋ ରେଳ କରିଡର ଆଖପାଖର ବାସସ୍ଥଳୀ ଅଂଚଳଗୁଡ଼ିକୁ ବହୁତ ଲାଭ ମିଳିବ , କାରଣ ଏଠାକାର ଲୋକମାନେ ଆଖପାଖ ଷ୍ଟେସନ ଠାରୁ ସହରର ବିଭିନ୍ନ ଅଂଚଳରେ ସୁଗମତା ସହିତ ପହଁଚିପାରିବେ । ରିଙ୍ଗ ଲାଇନ ସ୍ମାର୍ଟ ସିଟି ପ୍ରକଳ୍ପ ଅନ୍ତର୍ଗତ ସହରର ଘନ ଜନସଂଖ୍ୟା ବିଶିଷ୍ଟ ଅଞ୍ଚଳ ଏବଂ ନୂତନ ଭାବେ ବିକଶିତ ହେଉଥିବା ଅଞ୍ଚଳଗୁଡ଼ିକ ରେଳ ଷ୍ଟେସନ , ବିମାନ ବନ୍ଦର ଏବଂ ଏବିଡି ସହ ଯୋଡ଼ିହେବ ।


    ମେଟ୍ରୋ ରେଳ ଦ୍ୱାରା ସ୍ଥାନୀୟ ଅଂଚଳବାସୀ , ଯାତ୍ରୀ , ଅଫିସରେ କାମ କରୁଥିବା କର୍ମଚାରୀ , ଛାତ୍ରଛାତ୍ରୀ , ଦର୍ଶକ ଏବଂ ପର୍ଯ୍ୟଟକମାନଙ୍କୁ ପରିବେଶ ଅନୁକୂଳ ଏବଂ ନିରନ୍ତର ସର୍ବସାଧାରଣ ଯାତାୟାତର ସମ୍ବଳ ଉପଲବ୍ଧ ହେବ ।


    ଅଗ୍ରଗତି :


    - ଏହି ପ୍ରକଳ୍ପର କାର୍ଯ୍ୟାନ୍ୱୟନ ଲାଗି ମଧ୍ୟପ୍ରଦେଶ ମେଟ୍ରୋ ରେଳ କମ୍ପାନୀ ଲିମିଟେଡ ଗଠନ କରାଯାଇଛି ।


    - ଇନ୍ଦୋର ମେଟ୍ରୋ ରେଳ ପ୍ରକଳ୍ପ ଲାଗି କେନ୍ଦ୍ର ସରକାର ଏବଂ ମଧ୍ୟପ୍ରଦେଶ ସରକାର ସମାନ ଆଧାରରେ ଖର୍ଚ୍ଚ ବହନ କରିବ ଏବଂ ଏଥିପାଇଁ ଏସୀୟ ବିକାଶ ବ୍ୟାଙ୍କ ଏବଂ ନ୍ୟୁ ଡେଭଲପମେଣ୍ଟ ବ୍ୟାଙ୍କରୁ ମଧ୍ୟ କିଛି ଋଣ ସଂଗ୍ରହ କରାଯାଇଛି ।


    - ମେସର୍ସ ଡିବି ଇଞ୍ଜିନିୟରିଂ ଏଣ୍ଡ କନସଲଟିଂ ଜିଏମବିଏଚକୁ ମେସର୍ସ ଲୁଇ ବର୍ଜର ଏସଏଏଏସ ଏବଂ ମେସର୍ସ ଜିୟୋ ଡାଟା ଇଞ୍ଜିନିୟରିଂ ସହିତ ଇନ୍ଦୋର ମେଟ୍ରୋ ରେଳ ପ୍ରକଳ୍ପର ଜେନେରାଲ କନସଲଟାଣ୍ଟ ଭାବେ ନିଯୁକ୍ତ କରାଯାଇଛି ।


    - ପୂର୍ବରୁ ସିଭିଲ କାର୍ଯ୍ୟ ପ୍ୟାକେଜ ଲାଗି ଟେଣ୍ଡର ଆହ୍ୱାନ କରାଯାଇସାରିଛି ଏବଂ ଏହା ଉପରେ ଶୀଘ୍ର କାର୍ଯ୍ୟାରମ୍ଭ ହେବ ।


    *********************

    
    
    (Release ID: 1548626) Visitor Counter : 17