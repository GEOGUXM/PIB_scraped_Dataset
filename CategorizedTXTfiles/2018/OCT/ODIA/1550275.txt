      ଇସ୍ପାତ ମନ୍ତ୍ରଣାଳୟ

      ଆନ୍ଧ୍ରପ୍ରଦେଶର ୱାଇଏସଆର କଡପା ଜିଲ୍ଲାରେ ଇସ୍ପାତ କାରଖାନାର ସ୍ଥାପନା
      Posted On: 18 OCT 2018 8:27PM by PIB Bhubaneshwar


    ଇସ୍ପାତ ମନ୍ତ୍ରଣାଳୟ ଆନ୍ଧ୍ରପ୍ରଦେଶ ପୁନର୍ଗଠନ ଅଧିନିୟମ , 2014 ଅନ୍ତର୍ଗତ ଆନ୍ଧ୍ରପ୍ରଦେଶର ୱାଇଏସଆର କଡପା ଜିଲ୍ଲାରେ ଇସ୍ପାତ କାରଖାନା ବସାଇବା ସମ୍ବନ୍ଧରେ ବ୍ୟବହାରିକତା ରିପୋର୍ଟ ପ୍ରସ୍ତୁତ କରିବା ପାଇଁ ସମୀକ୍ଷା କରିଛି । କେନ୍ଦ୍ର ଓ ରାଜ୍ୟ ସରକାର , ସେଲ , ଆଇଆଇଏନଏଲ , ଏନଏମଡିସି , ମେକାନ ଏବଂ ଏମଏସଟିସିର ପ୍ରତିନିଧିତ୍ୱ ବାଲା ଏକ ଅଧିକୃତ କାର୍ଯ୍ୟବଳ ଯୋଜନା ପ୍ରସ୍ତୁତ କରିବା ତଥା ବୈଷୟିକ ରିପୋର୍ଟ ପ୍ରସ୍ତୁତ କରିବାର କାମ କରୁଛି । ମେକାନ ରିପୋର୍ଟର କଳେବର ଦାଖଲ କରିଛି । ଏତଦବ୍ୟତୀତ ବୈଷୟିକ ରିପୋର୍ଟ ପ୍ରସ୍ତୁତ କରିବାର ସମସ୍ତ ଆବଶ୍ୟକତା ପୂରଣ କରାଯାଇଛି ଏବଂ ଲୌହ ଖଣିଜର ଉପଲବ୍ଧତା ସମ୍ବନ୍ଧରେ ତଥ୍ୟର ପ୍ରତୀକ୍ଷା କରାଯାଉଛି , ଯାହାକି ବ୍ୟବହାରିକତା ରିପୋର୍ଟ ପ୍ରସ୍ତୁତ କରିବା ପାଇଁ ଜରୁରୀ । ଏହି ତଥ୍ୟ ରାଜ୍ୟ ସରକାର ପ୍ରଦାନ କରିଥା ’ ନ୍ତି , ଯାହାର ପ୍ରତୀକ୍ଷା କରାଯାଉଛି ।


    ଇସ୍ପାତମନ୍ତ୍ରୀ ଚୌଧୁରୀ ବୀରେନ୍ଦ୍ର ସିଂ 2018 ଅକ୍ଟୋବର 12କୁ ଇସ୍ପାତ କ୍ଷେତ୍ର ସହିତ ସମ୍ବନ୍ଧିତ ପ୍ରମୁଖ ପରିଯୋଜନାର କାର୍ଯ୍ୟାନ୍ୱୟନର ସମୀକ୍ଷା କରି ମେକାନକୁ ନିର୍ଦ୍ଦେଶ ପ୍ରଦାନ କରିଥିଲେ ଯେ ସେ ରାଜ୍ୟ ସରକାରଙ୍କ ଦ୍ୱାରା ପ୍ରଦାନ କରାଯାଇଥିବା ବିବରଣୀର ବିନା ପ୍ରତୀକ୍ଷାରେ କାର୍ଯ୍ୟବଳକୁ ତୁରନ୍ତ ବୈଷୟିକ ରିପୋର୍ଟ ପେଶ କରନ୍ତୁ । ସେ ମେକାନଙ୍କୁ ନିର୍ଦ୍ଦେଶ ପ୍ରଦାନ କରିଥିଲେ ଯେ ସେ ଖଣିର ପଟା ବିବରଣୀ ଏବଂ ଲୌହ ଖଣିଜର ଉପଲବ୍ଧତା ବାବଦରେ ଲଗାତର ରାଜ୍ୟ ସରକାରଙ୍କ ସହିତ ସମ୍ପର୍କ କରୁଛନ୍ତି , ଯାହାଫଳରେ କି କାର୍ଯ୍ୟବଳ ପରିଯୋଜନାର ବୈଷୟିକ ରିପୋର୍ଟ ଏବଂ ଏହାର ବ୍ୟବହାରିକତାର ମୂଲ୍ୟାଙ୍କନ କରିବାରେ ସୁବିଧା ହେବ । ଏହା ମଧ୍ୟ ସ୍ଥିର କରାଯାଇଛି ଯେ କାର୍ଯ୍ୟବଳ ପ୍ରସ୍ତାବିତ ଇସ୍ପାତ କାରଖାନା ପାଇଁ ସାର୍ବଜନୀନ କ୍ଷେତ୍ର , ଘରୋଇ କ୍ଷେତ୍ର କିମ୍ବା ସଂଯୁକ୍ତ ଉପକ୍ରମ ବା ଏହି ତିନୋଟି ଉପକ୍ରମ ସାମୁହିକ ଭାବେ ନିବେଶର ପ୍ରକ୍ରିୟାକୁ ଅନୁଧ୍ୟାନ କରିବ ।


    ଆଲୋଚନା ସମୟରେ ଏହି ବିଷୟ ଉପରେ ଜୋର ଦିଆଯାଇଥିଲା ଯେ ଆନ୍ଧ୍ରପ୍ରଦେଶର ୱାଇଏସଆର କଡପା ଜିଲ୍ଲାରେ ଇସ୍ପାତ କାରଖାନା ଏବଂ ସେହି କ୍ଷେତ୍ରର ସମ୍ପୂର୍ଣ୍ଣ ବିକାଶ ପାଇଁ ଅନେକ ମହତ୍ୱପୂର୍ଣ୍ଣ ପରିଯୋଜନା ରହିଛି ତଥା ଏହାକୁ ଲକ୍ଷ୍ୟସ୍ଥଳରେ ପହଂଚାଇବା ଲାଗି ସମ୍ପୂର୍ଣ୍ଣ ପ୍ରୟାସ କରାଯିବା ଆବଶ୍ୟକ । ଏତଦବ୍ୟତୀତ ପୁନର୍ଗଠନ ଅଧିନିୟମ ଅନ୍ତର୍ଗତ ସମସ୍ତ ହିତାଧିକାରୀମାନଙ୍କ ଦ୍ୱାରା ସମୟବଦ୍ଧ ପ୍ରକ୍ରିୟାରେ ସାମୂହିକ ପ୍ରୟାସର ଆବଶ୍ୟକତାକୁ ରେଖାଙ୍କିତ କରାଯାଇଥିଲା ।


    **********


    

    
    (Release ID: 1550275) Visitor Counter : 11