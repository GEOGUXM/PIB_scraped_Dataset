      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ମୋଦୀ ସରକାର ‘କ୍ଷୁଧାମୁକ୍ତି’ ଲକ୍ଷ୍ୟ ହାସଲ ଦିଗରେ ନିରନ୍ତର ପ୍ରୟାସ କରୁଛନ୍ତି : ଶ୍ରୀ ରାଧା ମୋହନ ସିଂହ
      • ଦେଶର ଯୁବକମାନଙ୍କୁ କୃଷି ପ୍ରତି ଆକର୍ଷିତ କରିବା ପାଇଁ କୃଷି ବିଜ୍ଞାନ କେନ୍ଦ୍ର ମାଧ୍ୟମରେ ‘ଆର୍ଯ୍ୟା’ ନାମକ ପ୍ରକଳ୍ପ କାର୍ଯ୍ୟକାରୀ କରାଯାଉଛି ଏବଂ ‘ଫାର୍ମର ଫାଷ୍ଟ’ କାର୍ଯ୍ୟକ୍ରମ ମଧ୍ୟ ଏହି ଦିଗରେ ଅଗ୍ରଣୀ ଭୂମିକା ଗ୍ରହଣ କରିଛି

      Posted On: 16 OCT 2018 5:32PM by PIB Bhubaneshwar

    ଚଳିତ ବର୍ଷ ବିଶ୍ୱ ଖାଦ୍ୟ ଦିବସ ପାଳନ କରିବାର ଉଦ୍ଦେଶ୍ୟ ହେଉଛି 2030 ସୁଦ୍ଧା ‘ କ୍ଷୁଧାମୁକ୍ତ ବିଶ୍ୱ ’ ( Zero Hunger World ) ଗଠନ ଲକ୍ଷ୍ୟ ହାସଲ ଦିଗରେ ବିଶ୍ୱ ସ୍ତରରେ ଆମର ପ୍ରତିବଦ୍ଧତାକୁ ପ୍ରଦର୍ଶୀତ କରିବା । ମୋଦୀ ସରକାର ମଧ୍ୟ ‘ କ୍ଷୁଧାମୁକ୍ତ ’ ଲକ୍ଷ୍ୟ ହାସଲ କରିବା ପାଇଁ ନିରନ୍ତର ପ୍ରୟାସ କରୁଛନ୍ତି । ବିଶ୍ୱ ଖାଦ୍ୟ ଦିବସ ଅବସରରେ କୃଷି-ଷ୍ଟାର୍ଟଅପ୍ ଏବଂ ଉଦ୍ୟମିତା ସମ୍ମେଳନର ଉଦଘାଟନ ଅବସରରେ , କେନ୍ଦ୍ର କୃଷି ଏବଂ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧା ମୋହନ ସିଂହ କହିଲେ ଯେ , ଭାରତୀୟ କୃଷି ଅନୁସନ୍ଧାନ ପରିଷଦ ( ICAR ) ଦ୍ୱାରା ବିକଶିତ କୌଶଳ ଏବଂ କୃଷକ ମାନଙ୍କର ପ୍ରୟାସ ଖାଦ୍ୟ ଉତ୍ପାଦନ ବୃଦ୍ଧି ଏବଂ ଖାଦ୍ୟ ନିରାପତ୍ତା ସୁନିଶ୍ଚିତ କରିବା ଦିଗରେ ବହୁତ ବଡ଼ ଯୋଗଦାନ କରିଛି । 2017-18 ବର୍ଷର ଚତୁର୍ଥ ଆଗୁଆ ଆକଳନ ଅନୁସାରେ ଖାଦ୍ୟ ଶସ୍ୟ ଉତ୍ପାଦନ 284.83 ନିୟୁତ ଟନ୍ ହେବ , ଯାହାକି 2013-14 ତୁଳନାରେ 20 ନିୟୁତ ଟନ ଅଧିକ ।


    ମନ୍ତ୍ରୀ ସୂଚନା ଦେଇ କହିଲେ ଯେ ଉଦ୍ୟାନ କୃଷି ଫସଲ , ଯାହାର ପୋଷଣ ନିରାପତ୍ତା ଦିଗରେ ଉଲ୍ଲେଖନୀୟ ଯୋଗଦାନ ରହିଛି , ଚଳିତ ବର୍ଷ ଏଥିରେ ରେକର୍ଡ଼ ପରିମାଣରେ 307 ନିୟୁତ ଟନ୍ ଉତ୍ପାଦନ ହୋଇଛି । ଆଜି ଭାରତ ଉଦ୍ୟାନ କୃଷି ଉତ୍ପାଦନ କ୍ଷେତ୍ରରେ ପ୍ରଥମ ସ୍ଥାନ ଅଧିକାର କରିଛି । 2015-16ରେ ଡ଼ାଲି ଜାତୀୟ ଶସ୍ୟ ଉତ୍ପାଦନ 16.25 ନିୟୁତ ଟନ ହୋଇଥିଲା । ଯାହା 2017-18 ବର୍ଷର ଚତୁର୍ଥ ଆଗୁଆ ଆକଳନ ଅନୁସାରେ 25.23 ନିୟୁତ ଟନ୍ ହୋଇଛି । 2013-14ରେ ହାସଲ ହୋଇଥିବା ଉତ୍ପାଦନ ତୁଳନାରେ ଯାହା ପ୍ରାୟ 9 ନିୟୁତ ଟନ୍ ଅଧିକ । ଫସଲ ଉତ୍ପାଦନ ବୃଦ୍ଧି ପାଇଁ ଉନ୍ନତମାନର ଫସଲ , ଅଧିକ ଅମଳକ୍ଷମ କିସମର ବିହନ ଏବଂ ଟେକ୍ନୋଲୋଜି ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଛି ବୋଲି ମନ୍ତ୍ରୀ କହିଥିଲେ । 2010-14 ମଧ୍ୟରେ 448 ଫସଲ କିସମ ଜାରି କରାଯାଇଥିବା ବେଳେ ସେହି ତୁଳନାରେ 2014-18 ମଧ୍ୟରେ 795 ଫସଲର ନୂତନ କିସମ ଜାରି କରାଯାଇଛି । ଯେଉଁ ସଂଖ୍ୟା ହେଉଛି ପ୍ରାୟ ଦୁଇଗୁଣ । 2013-14ରେ ପିଣ୍ଡ ବିହନର ଚାହିଦା 8479 ଟନ୍ ଥିବାବେଳେ ଉତ୍ପାଦନ 8927 ହୋଇଥିଲା । ତେବେ 2016-17ରେ ପିଣ୍ଡ ବିହନର ଚାହିଦା 10 , 405 ଟନ୍ ଏବଂ ଉତ୍ପାଦନ 12 , 265 ଟନକୁ ବୃଦ୍ଧି ପାଇଛି ।


    ‘ ସ୍କିଲ ଇଣ୍ଡିଆ ’ ସଂପର୍କରେ ମନ୍ତ୍ରୀ କହିଲେ ଯେ , ଭାରତ ସରକାରଙ୍କ ପକ୍ଷରୁ ଦେଶ ବ୍ୟାପୀ ଏହି ଯୋଜନା ବ୍ୟାପକ ସ୍ତରରେ କାର୍ଯ୍ୟକାରୀ କରାଯାଉଛି । ପରିସଂଖ୍ୟାନ ଅନୁସାରେ କୃଷି କ୍ଷେତ୍ରରେ 22 ଲକ୍ଷ ଦକ୍ଷ ଯୁବକଙ୍କ ଆବଶ୍ୟକତା ରହିଛି , ଯେଉଁଥିପାଇଁ ବିଭିନ୍ନ ନିଯୁକ୍ତି କ୍ଷେତ୍ରକୁ ଆଧାର କରି କୃଷି ବିଭାଗ , ଆଇସିଏଆର ଏବଂ କୃଷି ବିଜ୍ଞାନ କେନ୍ଦ୍ର ପକ୍ଷରୁ ଦକ୍ଷତା ବିକାଶ ତାଲିମ ପ୍ରଦାନ କରାଯାଉଛି । ଦକ୍ଷତା ବିକାଶ ଓ ଷ୍ଟାର୍ଟଅପ୍ ମାଧ୍ୟମରେ କେନ୍ଦ୍ରର ମୋଦୀ ସରକାର ଉଦ୍ୟମୀ ସୃଷ୍ଟି କରିବାକୁ ପ୍ରୋତ୍ସାହନ ଦେଉଛନ୍ତି ।


    ଦେଶର ଯୁବକମାନଙ୍କୁ କୃଷି ପ୍ରତି ଆକର୍ଷିତ କରିବା ପାଇଁ କୃଷି ବିଜ୍ଞାନ କେନ୍ଦ୍ର ମାଧ୍ୟମରେ ‘ ଆର୍ଯ୍ୟା ’ ନାମକ ପ୍ରକଳ୍ପ କାର୍ଯ୍ୟକାରୀ କରାଯାଉଛି ଏବଂ ‘ ଫାର୍ମର ଫାଷ୍ଟ ’ କାର୍ଯ୍ୟକ୍ରମ ମଧ୍ୟ ଏହି ଦିଗରେ ଅଗ୍ରଣୀ ଭୂମିକା ଗ୍ରହଣ କରିଛି । ସ୍ନାତକ ସ୍ତରରେ ଯୁବକମାନଙ୍କୁ ଦକ୍ଷତା ବିକାଶ ଇଣ୍ଟର୍ଣ୍ଣସିପ ପ୍ରଦାନ କରାଯାଉଛି । ବିହନ ଓ ଚାରା ଉତ୍ପାଦନ , ଖାଦ୍ୟ ପ୍ରକ୍ରିୟାକରଣ ଏବଂ ଅମଳ ପରବର୍ତ୍ତି ଯତ୍ନ , ପଶୁ ପାଳନ , କୃଷି ଯାନ୍ତ୍ରୀକରଣ , କୁକୁଡା ପାଳନ , ମତ୍ସ୍ୟ ଉତ୍ପାଦନ ଏବଂ ଜୈବିକ ଉତ୍ପାଦ କ୍ଷେତ୍ରରେ ଷ୍ଟାର୍ଟଅପ୍ ପାଇଁ ଅପାର ସମ୍ଭାବନା ରହିଛି ।


    *****************

    
    
    (Release ID: 1549959) Visitor Counter : 7