      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବାଣିଜ୍ୟ ମନ୍ତ୍ରଣାଳୟ ଭାରତୀୟ ରପ୍ତାନୀକୁ ଅଧିକ ପ୍ରତିଦ୍ୱନ୍ଦ୍ଵୀପୂର୍ଣ୍ଣ କରିବା ପାଇଁ ରଣନୀତି ପ୍ରସ୍ତୁତ କରୁଛି: ଶ୍ରୀ ସୁରେଶ ପ୍ରଭୁ
      Posted On: 26 OCT 2018 3:56PM by PIB Bhubaneshwar


    2017-18 ଆର୍ଥିକ ବର୍ଷରେ ଭାରତୀୟ ରପ୍ତାନୀରେ ଶତକଡା 9.8 ପ୍ରତିଶତ ବୃଦ୍ଧି ହୋଇଛି , ଯାହାକି ଗତ 6 ବର୍ଷ ମଧ୍ୟରେ ସର୍ବାଧିକ ବୃଦ୍ଧି ଦର । ଭାରତରୁ ହେଉଥିବା ରପ୍ତାନୀରେ ସକାରାତ୍ମକ ବୃଦ୍ଧି ଏହି ସମୟରେ ହୋଇଛି , ଯେତେବେଳେ ବିଶ୍ୱସ୍ତରରେ ଏହି ଦିଗରେ ପ୍ରତିକୂଳ ପରିସ୍ଥିତି ଦେଖାଯାଉଛି । ଏହି ବିଷୟ କେନ୍ଦ୍ରୀୟ ବାଣିଜ୍ୟ ଓ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଆଜି ନୂଆଦିଲ୍ଲୀଠାରେ ଆୟୋଜିତ ‘ ରପ୍ତାନୀ ଶିଖର ସମ୍ମିଳନୀ-2018 ’ ରେ ପ୍ରକାଶ କରିଛନ୍ତି , ଯାହାର ଆୟୋଜନ ଭାରତୀୟ ଉଦ୍ୟୋଗ ପରିସଂଘ କରିଛି । ଶ୍ରୀ ପ୍ରଭୁ କହିଛନ୍ତି ଯେ ବାଣିଜ୍ୟ ମନ୍ତ୍ରଣାଳୟ ଭାରତରୁ ହେବାକୁ ଥିବା ରପ୍ତାନୀରେ ନୂତନ ଜୀବନ ଭରିଦେବା ଉଦ୍ଦେଶ୍ୟରେ ଏକ ବିଶିଷ୍ଟ ରଣନୀତି ଉପରେ କାମ କରୁଛି ।


    ଏଥି ଅନ୍ତର୍ଗତ ବାଣିଜ୍ୟ ମନ୍ତ୍ରଣାଳୟ କ୍ଷେତ୍ରୀୟ ରପ୍ତାନୀ ରଣନୀତି ପ୍ରସ୍ତୁତ କରିବା ପାଇଁ ରପ୍ତାନୀ ସହିତ ଜଡିତ ମହତ୍ୱପୂର୍ଣ୍ଣ ମନ୍ତ୍ରଣାଳୟ ସହିତ ମିଶି କାମ କରୁଛି । ସେ କହିଲେ ଯେ ସମ୍ବନ୍ଧିତ ମନ୍ତ୍ରଣାଳୟ ସହିତ ପୂର୍ବରୁ ବୈଠକ ଅନୁଷ୍ଠିତ ହୋଇଛି । ଏହି ସମୟରେ ବିଭିନ୍ନ ମନ୍ତ୍ରଣାଳୟ ଓ ହିତାଧିକାରୀମାନଙ୍କ ସହିତ ବିଚାର-ବିମର୍ଶ କରାଯାଇଛି । ଏହାପରେ ବିଭିନ୍ନ କ୍ଷେତ୍ର , ପଦାର୍ଥ ଏବଂ ଅଂଚଳକୁ ନେଇ ବିଶେଷ ପଦକ୍ଷେପର ରୂପରେଖ ପ୍ରସ୍ତୁତ କରାଯାଇଛି ।


    ଶ୍ରୀ ସୁରେଶ ପ୍ରଭୁ କହିଲେ ଯେ ସେ ବ୍ୟକ୍ତିଗତ ସ୍ତରରେ ଏହା ଉପରେ ନଜର ରଖିଛନ୍ତି ଏବଂ ବିଭିନ୍ନ କ୍ଷେତ୍ର ସହିତ ଜଡିତ ମନ୍ତ୍ରଣାଳୟ , ରପ୍ତାନୀ ସମ୍ବର୍ଦ୍ଧନ ପରିଷଦ ଏବଂ ରପ୍ତାନୀକାରଙ୍କ ସହିତ ନିୟମିତ ଭାବେ ବୈଠକ କରାଯାଉଛି । ସେ କହିଲେ ଯେ ରପ୍ତାନୀ ବୃଦ୍ଧି ଦରକୁ ପ୍ରଭାବିତ କରୁଥିବା କିଛି ବିଶେଷ ବିଷୟକୁ ରାଜସ୍ୱ ବିଭାଗ ଏବଂ ପରିବେଶ ମନ୍ତ୍ରଣାଳୟ ସମ୍ମୁଖରେ ଉଠାଯାଇଛି । ବାଣିଜ୍ୟ ମନ୍ତ୍ରୀ କହିଲେ ଯେ ଖୁବ ଶୀଘ୍ର ଆଗତ କରାଯିବାକୁ ଥିବା କୃଷି ରପ୍ତାନୀ ନୀତିକୁ ଅଧିକ ପ୍ରୋତ୍ସାହିତ କରାଯିବ ଏବଂ ଏଥିସହିତ କୃଷକମାନଙ୍କ ଆୟ ଦ୍ୱିଗୁଣିତ ହେବାର ମାର୍ଗ ପ୍ରଶସ୍ତ ହେବ ।


    ଭାରତ 600 ମେଟ୍ରିକ ଟନ କୃଷିଜାତ ସାମଗ୍ରୀ ଉତ୍ପାଦନ କରିଥାଏ ଏବଂ ଏହା ସମଗ୍ର ବିଶ୍ୱକୁ ଏହାର ଅବଶିଷ୍ଟ ଉତ୍ପାଦନ ରପ୍ତାନୀ କରିବା ପାଇଁ ସକ୍ଷମ ।


    ବୈଦେଶିକ ବ୍ୟବସାୟିକ ମହାନିର୍ଦ୍ଦେଶକ ( DGFT ) ଶ୍ରୀ ଆଲୋକ ବର୍ଦ୍ଧନ ଚତୁର୍ବେଦୀ ରପ୍ତାନିକାରୀମାନଙ୍କ ପାଇଁ ବିଭିନ୍ନ ପ୍ରକ୍ରିୟାକୁ ସରଳ କରିବା ଉଦ୍ଦେଶ୍ୟରେ ବାଣିଜ୍ୟ ମନ୍ତ୍ରଣାଳୟ ଦ୍ୱାରା ନିକଟରେ ଉଠାଯାଇଥିବା ବିଭିନ୍ନ ପଦକ୍ଷେପ ସମ୍ବନ୍ଧରେ ଉଲ୍ଲେଖ କରିଥିଲେ । ସେ କହିଥିଲେ ଯେ ଏବେ ଅଧିକାଂଶ ପ୍ରକ୍ରିୟା ଅନଲାଇନ ହୋଇଯାଇଛି ଏବଂ ସମ୍ବନ୍ଧିତ ଦସ୍ତାବିଜମାନଙ୍କର ହାଡକପି ପ୍ରଦାନ କରିବାର ଆବଶ୍ୟକତା ନାହିଁ । ଶ୍ରୀ ଚତୁର୍ବେଦୀ କହିଲେ ଯେ ଡିଜିଏଫଟି ରପ୍ତାନୀ ସମ୍ବନ୍ଧୀୟ ଅନଲାଇନ ପାଠ୍ୟକ୍ରମ ଆରମ୍ଭ କରିବା ଉପରେ ମଧ୍ୟ ବିଚାର କରୁଛି , ଯାହା ଫଳରେ କି ପ୍ରଥମ ଥର ରପ୍ତାନୀ କ୍ଷେତ୍ରରେ ଆଗକୁ ଆସୁଥିବା ବ୍ୟକ୍ତିମାନଙ୍କୁ ଉଚିତ ସୂଚନା ପ୍ରଦାନ କରିବା ସହିତ ସେମାନଙ୍କୁ ପ୍ରଶିକ୍ଷିତ କରାଯାଇ ପାରିବ ଏବଂ ଏଥିସହିତ ସେମାନଙ୍କୁ ପର୍ଯ୍ୟାପ୍ତ ପରିମାଣର ସହାୟତା ମଧ୍ୟ ପ୍ରଦାନ କରାଯାଇ ପାରିବ । ଏତଦ ବ୍ୟତୀତ ଡିଜିଏଫଟିର ସୂଚନା ପ୍ରାଦ୍ୟୋଗିକୀ ନେଟୱର୍କରେ ବ୍ୟାପକ ଅଦଳ ବଦଳ କରିବାର ପ୍ରକ୍ରିୟା ମଧ୍ୟ ଜାରି ରହିଛି , ଯାହା ଫଳରେ କି ସମ୍ବନ୍ଧିତ କାଗଜପତ୍ର ଅନଲାଇନରେ ପ୍ରସ୍ତୁତ କରିବା ନେଇ ସମୟ ନଷ୍ଟ ହେବ ନାହିଁ ।


    ****************

    
    
    (Release ID: 1551092) Visitor Counter : 10