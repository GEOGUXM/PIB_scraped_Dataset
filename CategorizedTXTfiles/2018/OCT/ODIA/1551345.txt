      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ‘ଏକତା ଦୌଡ଼’ର ଶୁଭାରମ୍ଭ କଲେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ
      Posted On: 31 OCT 2018 3:42PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ଆଜି ନୂଆଦିଲ୍ଲୀର ଧ୍ୟାନଚାନ୍ଦ ଷ୍ଟାଡିୟମରେ ଏକତା ଦୌଡ଼ (ରନ୍ ଫର ୟୁନିଟି)ର ପତାକା ଦେଖାଇ ଶୁଭାରମ୍ଭ କରିଛନ୍ତି । ଏହି ଦୌଡ଼ରେ ବହୁ ସଂଖ୍ୟକ ଯୁବକ , ଯୁବତୀ ଓ ବରିଷ୍ଠ ନାଗରିକ ଉତ୍ସାହର ସହ ଭାଗ ନେଇଛନ୍ତି । ଏହି ଅବସରରେ ସେ ପ୍ରତିଯୋଗୀମାନଙ୍କୁ ଏକତାର ଶପଥ ପାଠ କରାଇଥିଲେ ।


    ଉପସ୍ଥିତ ସମାବେଶରେ ଉଦବୋଧନ ଦେଇ ଶ୍ରୀ ରାଜନାଥ ସିଂହ ଭାରତର ସ୍ୱାଧୀନତା ପରେ ବିଭିନ୍ନ ରାଜ୍ୟର ଏକତ୍ରୀକରଣ ଦିଗରେ ସର୍ଦ୍ଦାର ପଟେଲଙ୍କ ଅବଦାନକୁ ସ୍ମରଣ କରିଥିଲେ । ଭାରତର ଏକତା ଓ ଅଖଣ୍ଡତା ପଛରେ ସର୍ଦ୍ଦାର ପଟେଲଙ୍କ ସାହସ ହିଁ ଥିଲା ବୋଲି ସେ କହିଥିଲେ । ଦେଶ ତାଙ୍କ ନିକଟରେ ଋଣୀ । ଭାରତର ଲୌହ ମାନବଙ୍କ ସ୍ୱପ୍ନକୁ ସଫଳ କରିବା ଦିଗରେ ଆମେ ଏବେ ଶପଥ ନେବା ଆବଶ୍ୟକ ବୋଲି ସେ କହିଥିଲେ ।


    ପୂର୍ବରୁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଦେଶର ପ୍ରଥମ ସ୍ୱରାଷ୍ଟ୍ର ମନ୍ତ୍ରୀ ସର୍ଦ୍ଦାର ବଲ୍ଲଭ ଭାଇ ପଟେଲଙ୍କ 143ତମ ଜନ୍ମ ବାର୍ଷିକୀ ଅବସରରେ ପଟେଲ ଚୌକଠାରେ ଥିବା ତାଙ୍କ ପ୍ରତିମୂର୍ତ୍ତିରେ ପୁଷ୍ପମାଲ୍ୟ ଅର୍ପଣ କରି ଶ୍ରଦ୍ଧାଞ୍ଜଳି ଜଣାଇଥିଲେ ।


    *******************

    
    
    (Release ID: 1551345) Visitor Counter : 16