      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାତୀୟ ପୁଲିସ ସ୍ମାରକ ରାଷ୍ଟ୍ରକୁ ଉତ୍ସର୍ଗ କରିବା ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 21 OCT 2018 8:14PM by PIB Bhubaneshwar


    ଆମ ଦେଶର ପୂର୍ବତନ ଉପ-ପ୍ରଧାନମନ୍ତ୍ରୀ ଆଦରଣୀୟ ଲାଲ କୃଷ୍ଣ ଆଡୱାଣୀ ମହାଶୟ , ଦେଶର ସ୍ୱରାଷ୍ଟ୍ରମନ୍ତ୍ରୀ ମାନନୀୟ ଶ୍ରୀ ରାଜନାଥ ସିଂହ ମହାଶୟ , ମନ୍ତ୍ରିମଣ୍ଡଳରେ ମୋର ଅନ୍ୟ ସହଯୋଗୀଗଣ , ସଂସଦରେ ଥିବା ମୋର ସାଥୀ ପୁଲିସ ବାହିନୀରେ ମୋର ସମ୍ମାନିତ ଅଧିକାରୀଗଣ , ହଟ୍ ସ୍ପ୍ରିଂଗ ଘଟଣାର ସାକ୍ଷୀ ରହିଥିବା ବୀର ସନ୍ତାନ , ଏଠାରେ ଉପସ୍ଥିତ ଶହୀଦଙ୍କ ପରିବାରବର୍ଗ , ଅନ୍ୟ ମହାନୁଭବ ଏବଂ ମୋର ପ୍ରିୟ ଭାଇ ଓ ଭଉଣୀମାନେ... ଆମ ସମସ୍ତଙ୍କ ଜୀବନରେ ଏମିତି କିଛି କ୍ଷଣ ଆସିଥାଏ , ଯେତେବେଳେ ଆପଣଙ୍କୁ ଶୌର୍ଯ୍ୟକୁ ପ୍ରଣାମ କରିବାକୁ ପଡ଼ିଥାଏ । ଆମେ ଗର୍ବର ସହିତ ଭରି ରହିଥାଉ । କିନ୍ତୁ ଏଥି ସହିତ ମଧ୍ୟ ନିଜ ଭିତରେ ସମ୍ବେଦନାର ଏକ ଜୁଆର ମଧ୍ୟ ଅନୁଭବ କରିଥାଉ । ମୋ ପାଇଁ ଏହି କ୍ଷଣ ହେଉଛି ସେହିଭଳି ।


    ଦେଶର ସୁରକ୍ଷାରେ ସମର୍ପିତ ପ୍ରତ୍ୟେକ ବ୍ୟକ୍ତିଙ୍କୁ , ଏଠାରେ ଉପସ୍ଥିତ ଶହୀଦଙ୍କ ପରିବାରଙ୍କୁ ମୁଁ ପୁଲିସ ଶହୀଦ ଦିବସରେ ଆଦର ପୂର୍ବକ ପ୍ରଣାମ ଜଣାଉଛି । ଆଜିର ଏହି ଦିନଟି ହେଉଛି ଆପଣ ସମସ୍ତଙ୍କର ସେବା ସହିତ ହିଁ ଆପଣଙ୍କର ଶୌର୍ଯ୍ୟ ଏବଂ ଉଚ୍ଚ , ସର୍ବୋଚ୍ଚ ବଳିଦାନକୁ ସ୍ମରଣ କରିବା ପାଇଁ ଯାହା ଆମର ପୁଲିସ ଏବଂ ଅର୍ଦ୍ଧସାମରିକ ବାହିନୀର ପରିପାଟି ହୋଇ ରହିଛି ।


    ପୁଲିସ ଶହୀଦ ଦିବସ ହେଉଛି ସେହି ସାହସୀ ପୁଲିସ ବୀରମାନଙ୍କର ଗାଥାକୁ ସ୍ମରଣ କରିବା ପାଇଁ ଯେଉଁମାନେ ଲଦାଖର ବରଫ ଶିଖରରେ ପ୍ରଥମ ରକ୍ଷାମନ୍ତ୍ରୀ ଭାବେ କାର୍ଯ୍ୟ କଲେ , ନିଜର ଜୀବନକୁ ଦେଶ ପାଇଁ ସମର୍ପିତ କଲେ । ଆଜି ହେଉଛି ପୁଲିସ ଦିବସ ସହିତ ଜଡ଼ିତ ସେହି ହଜାର ହଜାର ଶହୀଦମାନଙ୍କୁ ମନେ ପକାଇବାର ମଧ୍ୟ ସମୟ ଯେଉଁମାନେ ସ୍ୱାଧୀନତାଠାରୁ ନେଇ ଏ ପର୍ଯ୍ୟନ୍ତ କର୍ତ୍ତବ୍ୟ ପଥରେ ଚାଲି ନିଜର ସର୍ବସ୍ୱ , ନିଜର ଯୁବକ ଅବସ୍ଥା , ନିଜର ଜୀବନକୁ ଉତ୍ସର୍ଗ କରି ଦେଇଛନ୍ତି । ଏଭଳି ପ୍ରତ୍ୟେକ ବୀର ବୀରାଙ୍ଗନାଙ୍କୁ ମୁଁ ଶତ ଶତ ପ୍ରଣାମ କରୁଛି । ପ୍ରତ୍ୟେକ ଶହୀଦଙ୍କ ପରିବାର ଯେଉଁମାନଙ୍କ ମଧ୍ୟରୁ ଅନେକ ଲୋକ ଏଠାରେ ଉପସ୍ଥିତ ଅଛନ୍ତି । ମୁଁ ଆପଣମାନଙ୍କ ସମସ୍ତଙ୍କ ସମ୍ମୁଖରେ ମଧ୍ୟ ନତମସ୍ତକ ହେଉଛି । ଯେଉଁମାନେ ନିଜ ଦେଶ ପାଇଁ ଏତେ ବଡ଼ ତ୍ୟାଗ କରିଛନ୍ତି ।


    ସାଥୀଗଣ , ଏହା ହେଉଛି ମୋର ସୌଭାଗ୍ୟ କି ମୋତେ ରାଷ୍ଟ୍ର ସେବା ଏବଂ ସମର୍ପଣର ଅମର ଗାଥା ପ୍ରତୀକ ରାଷ୍ଟ୍ରୀୟ ପୁଲିସ ସ୍ମାରକୀ ପୀଠକୁ , ଦେଶକୁ ସମର୍ପିତ କରିବାର ସୁଯୋଗ ମିଳିଛି । ଏହି ସ୍ମାରକୀ ପୀଠରେ ନିର୍ମାଣ କରାଯାଇଥିବା କେନ୍ଦ୍ରୀୟ ଢାଞ୍ଚାରେ ପ୍ରତ୍ୟେକ ପୁଲିସଙ୍କ ସାମର୍ଥ୍ୟ , ସୌର୍ଯ୍ୟ ଏବଂ ସେବାର , ଭାବନାର ହେଉଛି ପ୍ରତୀକ ।


    ପଥର ତଳେ ହେଉଥିବା ଜଳ ପ୍ରବାହ ଆମର ସମାଜରେ ନିରନ୍ତର ପ୍ରବାହିତ ହେଉଥିବା ସଦ୍ଭାବନାର ପ୍ରତୀକ । ବୀରତ୍ୱର ପ୍ରାଚୀର ଉପରେ ସେହି 34 ହଜାର 844 ପୁଲିସ କର୍ମୀମାନଙ୍କର ନାମ ରହିଛି । ଯେଉଁମାନେ ଦେଶର ଭିନ୍ନ – ଭିନ୍ନ ରାଜ୍ୟରେ , ଭିନ୍ନ- ଭିନ୍ନ ଆହ୍ୱାନ ସହିତ ଲଢ଼ି ନିଜର ସର୍ବୋଚ୍ଚ ବଳିଦାନ ଦେଇଛନ୍ତି । ମୋର ବିଶ୍ୱାସ ରହିଛି କି ଏହି ସ୍ମାରକୀ ପୀଠର ନବ ନିର୍ମିତ ମ୍ୟୁଜିୟମରେ ରଖା ଯାଇଥିବା ପ୍ରତ୍ୟେକଟି ବସ୍ତୁ , ପ୍ରତ୍ୟେକଟି ସ୍ମୃତି ଏଠାକୁ ଆସୁଥିବା ପ୍ରତ୍ୟେକ ଦେଶବାସୀଙ୍କୁ , ଆମର ଯୁବ ସାଥୀଙ୍କୁ , ଆମ ଦେଶର ଭବିଷ୍ୟତ , ଆମର ପିଲାମାନଙ୍କୁ , ନିଜର ପୁଲିସ ଏବଂ ସଂସଦୀୟ ବ୍ୟବସ୍ଥା ତଥା ଗୌରବଶାଳୀ ଇତିହାସ ବିଷୟରେ ପ୍ରେରଣା ପ୍ରଦାନ କରିବ । ଯେଉଁ ଭଳି ଭାବେ ଆପଣ ସମସ୍ତେ ନିଜର କର୍ତ୍ତବ୍ୟ ପଥରେ ଦିନ-ରାତି , ଅଟକି ନ ଯାଇ , ଥକି ନ ପଡ଼ି ଅଟଳ ରହୁଛନ୍ତି । ପ୍ରତ୍ୟେକ ଋତୁରେ , ଗ୍ରୀଷ୍ମରେ , ଶୀତରେ , ବର୍ଷାରେ , ବରଫରେ ପ୍ରତ୍ୟେକ ସମୟରେ , ପ୍ରତ୍ୟେକ ପାର୍ବଣରେ ସେବା ପାଇଁ ପ୍ରସ୍ତୁତ ରହୁଛନ୍ତି । କିଛି ଏହିଭଳି ଭାବନା ଏହି ସ୍ମାରକୀ ପୀଠକୁ ଦେଖିବା କ୍ଷଣି ହିଁ ନିଜ ଭିତରେ ଝଲସି ଉଠୁଛି ।


    ସାଥୀଗଣ , ଏହା ହେଉଛି ଆପଣମାନଙ୍କର ସମସ୍ତଙ୍କର ସଦସ୍ୟତାର ହିଁ ପ୍ରମାଣ କି ଦେଶକୁ ଅଶାନ୍ତ କରୁଥିବା ତତ୍ତ୍ଵମାନଙ୍କୁ ନିରାଶ ହେବାକୁ ପଡ଼ୁଛି । ଦେଶରେ ଭୟ ଏବଂ ଅସୁରକ୍ଷାର ପରିବେଶ ସୃଷ୍ଟି କରିବାରେ ସେମାନଙ୍କର ଘୃଣ୍ୟ ଷଡଯନ୍ତ୍ରକୁ ଆପଣମାନେ ପଣ୍ଡ କରି ଦେଇଛନ୍ତି । ଏଭଳି ଷଡଯନ୍ତ୍ର ଯାହାର ସୂଚନା ବାହାରକୁ ମଧ୍ୟ ଆସି ପାରେ ନାହିଁ । ଏଭଳି ସାହସିକତା ଯାହା ଉପରେ ସାର୍ବଜନିକ ସ୍ତରରେ କେବେହେଲେ ଆପଣମାନଙ୍କୁ ପ୍ରଶଂସା ମିଳେ ନାହିଁ । ଶାନ୍ତିର ସହିତ କଟୁଥିବା ଦେଶର ପ୍ରତ୍ୟେକଟି କ୍ଷଣ , ଦେଶବାସୀଙ୍କର ପ୍ରତ୍ୟେକ ମୁହୂର୍ତ୍ତ ଆପଣମାନଙ୍କର ଏହି କର୍ତ୍ତବ୍ୟ ଭାବନା , ସେବା ଭାବନା ଦ୍ୱାରା ହିଁ ସମ୍ଭବପର ହେଉଛି ।


    ସାଥୀଗଣ , ଆଜିର ଦିନରେ ଜାମ୍ମୁ-କାଶ୍ମୀରରେ ଶାନ୍ତି ଏବଂ ବ୍ୟବସ୍ଥା ସ୍ଥାପନ କରିବା ପାଇଁ ଆତଙ୍କ ସହିତ ମୁକାବିଲା କରିବାବାଲା ପ୍ରତ୍ୟେକ ଯବାନଙ୍କୁ ମଧ୍ୟ ସ୍ମରଣ କରିବା ପାଇଁ ମଧ୍ୟ ହେଉଛି ଗୋଟିଏ ଦିନ । ଦେଶର ନକ୍ସଲ ପ୍ରଭାବିତ ଜିଲ୍ଲାମାନଙ୍କରେ ମଧ୍ୟ ଯେଉଁ ଯବାନମାନେ ଏବେ କର୍ତ୍ତବ୍ୟରତ ଅଛନ୍ତି , ସେମାନଙ୍କୁ ମଧ୍ୟ ଏବେ ମୁଁ କହିବି କି ଆପଣମାନେ ଉନ୍ନତ ଧରଣର କାର୍ଯ୍ୟ କରୁଛନ୍ତି । ଆଉ ଶାନ୍ତି ସ୍ଥାପନା ଦିଗରେ ଆମେ ଦ୍ରୁତ ଗତିରେ ଆଗକୁ ବଢ଼ୁଛେ ।


    ଯଦି ଆଜି ନକ୍ସଲ ପ୍ରଭାବିତ ଜିଲ୍ଲାମାନଙ୍କର ସଂଖ୍ୟା କମିଛି , ସେହି ଅଂଚଳମାନଙ୍କରେ ଅଧିକ ଯୁବକ ମୁଖ୍ୟଧାରା ସହିତ ଯୋଡ଼ି ହେଉଛନ୍ତି , ତ ଏଥିରେ ଆପଣମାନଙ୍କ ଚେଷ୍ଟାର ଏକ ବଡ଼ ଭୂମିକା ରହିଛି । ଉତ୍ତର ପୂର୍ବାଂଚଳରେ ଦୃଢ଼ ଭାବେ ଠିଆ ହୋଇ ରହିଥିବା ଆମର ସାଥୀମାନଙ୍କର ଶୌର୍ଯ୍ୟ ଏବଂ ବଳିଦାନ ମଧ୍ୟ ଏବେ ଶାନ୍ତିର ରୂପରେ ଆମେ ଅନୁଭବ କରୁଛେ । ଶାନ୍ତି ଏବଂ ସମୃଦ୍ଧିର ପ୍ରତୀକ ହେବାକୁ ଯାଉଥିବା ଆମର ଉତ୍ତର ପୂର୍ବାଂଚଳର ବିକାଶରେ ଆପଣମାନଙ୍କର ଯୋଗଦାନ ମଧ୍ୟ ରହିଛି ।


    ସାଥୀଗଣ , ଆଜିର ଏହି ଦିନ ଦେଶରେ ବିପର୍ଯ୍ୟୟ ପରିଚାଳନା ସହିତ ଜଡ଼ିତ କୌଣସି ପ୍ରାକୃତିକ ସଂକଟ ସମୟରେ କିମ୍ବା ଦୁର୍ଘଟଣା ସମୟରେ ଆଶ୍ୱସ୍ତି ଆଣିବା କାର୍ଯ୍ୟରେ ନିୟୋଜିତ ହେଉଥିବା ସେହି ଯବାନମାନଙ୍କୁ ମଧ୍ୟ ସ୍ମରଣ କରିବାର ଅଛି , ଯେଉଁମାନଙ୍କ ସେବା ପାଇଁ ବହୁତ ଚର୍ଚ୍ଚା କରାଯାଏ ନାହିଁ ।


    ମୁଁ ଆଜି ଦେଶବାସୀମାନଙ୍କୁ ଏହା କହିବାକୁ ଚାହୁଁଛି କି..ବିଗତ କିଛି ବର୍ଷ ମଧ୍ୟରେ ଯେଉଁଠାରେ ମଧ୍ୟ ପ୍ରାକୃତିକ ବିପଦ ହୋଇଥାଏ , ତ ଆପଣମାନେ ଦେଖିଥିବେ ଏନଡିଆରଏଫ ଲେଖା ହୋଇଥିବା କିମ୍ବା ଏସଡିଆରଏଫ ଲେଖା ହୋଇଥିବା ଯବାନମାନଙ୍କୁ ୟୁନିଫର୍ମରେ ରାତି-ଦିନ କଠିନ ପରିଶ୍ରମ କରି ଲୋକମାନଙ୍କ ଜୀବନ ବଂଚାଉଥିବାର ଦୃଶ୍ୟ ଆପଣମାନେ ଦେଖିଥିବେ । କିନ୍ତୁ ଦେଶକୁ ଏହା ଜଣା ନାହିଁ କି ଏମାନେ ହେଉଛନ୍ତି ସେହି ଖାକି ପୋଷାକ ଧାରୀ ମୋର ପୁଲିସର ଯବାନ । ଦେଶ...ତାଙ୍କର ସାହସକୁ , ତାଙ୍କର ସମର୍ପଣକୁ , ତାଙ୍କର ସେବାକୁ କେବେ ହେଲେ ମଧ୍ୟ ଭୁଲେ ନାହିଁ । ବହୁତ ଲୋକଙ୍କୁ ଏହି କଥା ଜଣା ମଧ୍ୟ ନ ଥିବ କି କୌଣସି ଅଟ୍ଟାଳିକା ଭୁଷୁଡ଼ି ଯିବା ଯୋଗୁଁ , ଡଙ୍ଗା ବୁଡ଼ି ଜନିତ ଦୁର୍ଘଟଣା ହେବା ଯୋଗୁଁ , ନିଆଁ ଲାଗିବା ଯୋଗୁଁ , ରେଳ ଭିତରେ ଦୁର୍ଘଟଣା ହେବା ଯୋଗୁଁ , ଉଦ୍ଧାର କାର୍ଯ୍ୟର ଦାୟିତ୍ୱ ସମ୍ଭାଳୁଥିବା ଲୋକ ହେଉଛନ୍ତି କେଉଁମାନେ ।


    ଦେଶର ପ୍ରତ୍ୟେକ ରାଜ୍ୟରେ , ପ୍ରତ୍ୟେକ ପୁଲିସ ଷ୍ଟେସନରେ , ପ୍ରତ୍ୟେକ ପୁଲିସ ଥାନାରେ ନିଯୁକ୍ତ , ରାଷ୍ଟ୍ରର ପ୍ରତ୍ୟେକ ସମ୍ପଦର ସୁରକ୍ଷାରେ ନିୟୋଜିତ ସାଥୀମାନଙ୍କୁ , ଉଦ୍ଧାର କାର୍ଯ୍ୟରେ ନିୟୋଜିତ ସାଥୀମାନଙ୍କୁ , ଆପଣମାନଙ୍କୁ ସମସ୍ତଙ୍କୁ ମୁଁ ଆଜି ଏହି ମହତ୍ୱପୂର୍ଣ୍ଣ ଅବସରରେ ଶହୀଦ ଦିବସରେ ହୃଦୟର ଗଭୀରତମ ପ୍ରଦେଶରୁ ବହୁତ-ବହୁତ ଶୁଭେଚ୍ଛା ଜଣାଉଛି ।


    ସାଥୀଗଣ , ଏହି ସ୍ମାରକ ତ ହେଉଛି ସେବା ଏବଂ ଶୌର୍ଯ୍ୟର ଏହା ସହିତ ଏହା ସରକାରଙ୍କର ପ୍ରତିବଦ୍ଧତାକୁ ମଧ୍ୟ ଦର୍ଶାଇଥାଏ । ଯାହାର ଆଧାର ରାଷ୍ଟ୍ରର ପ୍ରତୀକ ସୁରକ୍ଷା ଏବଂ ରାଷ୍ଟ୍ର ନିର୍ମାଣ ସହିତ ଜଡ଼ିତ ପ୍ରତ୍ୟେକ ଭାରତୀୟଙ୍କର ହେଉଛି ସମ୍ମାନ । ଆଜି ମୋତେ ରାଷ୍ଟ୍ରୀୟ ପୁଲିସ ସ୍ମାରକୀକୁ ନେଇ ଗର୍ବ ଅନୁଭବ ହେଉଛି କିନ୍ତୁ କିଛି ପ୍ରଶ୍ନ ମଧ୍ୟ ରହିଛି ଯେମିତିକି ଏହି ସ୍ମାରକୀର ଅସ୍ତିତ୍ୱ ମାନିବା ପାଇଁ ସ୍ୱାଧୀନତାର 70 ବର୍ଷ ଲାଗିଗଲା । ଯେଉଁ ହଟ ସ୍ପ୍ରିଙ୍ଗ ଘଟଣା ପରେ ପୁଲିସ ଶହୀଦ ଦିବସ ପାଳନ କରାଯାଏ ତାହା ମଧ୍ୟ ତ ହେଉଛି 60 ବର୍ଷ ତଳର ଘଟଣା । ପୁଣି ଏତେ ବର୍ଷର ପ୍ରତୀକ୍ଷା କାହିଁକି ।


    ସାଥୀଗଣ , ଦେଶର ପୁଲିସ ବଳକୁ ସମର୍ପିତ ଏଭଳି ସ୍ମରକୀର ବିଚାର 25-26 ବର୍ଷ ପୂର୍ବେ ଚିନ୍ତା କରାଯାଇଥିଲା । ସେତେବେଳେ ମଧ୍ୟ ସରକାର ଏହାର ମଞ୍ଜୁରି ଦେଇ ଦେଇଥିଲେ । କିନ୍ତୁ ଏହାକୁ ମାଟି ଉପରେ ସ୍ଥାପନ କରିବା ପାଇଁ ପ୍ରଥମ ପଦକ୍ଷେପ ଅଟଳ ବିହାରୀ ବାଜପେୟୀ ମହାଶୟଙ୍କର ସରକାର ଉଠାଇଥିଲେ ଏବଂ 2002ରେ ତତ୍କାଳୀନ ସ୍ଵରାଷ୍ଟ୍ରମନ୍ତ୍ରୀ ଆଦରଣୀୟ ଆଡୱାଣୀ ମହାଶୟ ଏହାର ଶିଳାନ୍ୟାସ ମଧ୍ୟ କରିଥିଲେ । ଆଜି ସ୍ୱୟଂ ଆଡ଼ୱାଣୀ ମହାଶୟ ଏଠାରେ ଉପସ୍ଥିତ ଅଛନ୍ତି ନିଜର ସେହି ସ୍ୱପ୍ନକୁ ସାକାର ହେଉଥିବାର ଦେଖିବା ପାଇଁ ସେ ଗୌରବାନ୍ୱିତ ଅନୁଭବ କରୁଛନ୍ତି । ସେ ଭଲ ଭାବେ ଜାଣିଛନ୍ତି କି ତାଙ୍କ ଦ୍ୱାରା ଶିଳାନ୍ୟାସ ହେବା ପରେ କେଉଁ ଭଳି ଭାବେ ଏହି ସ୍ମାରକୀର କାର୍ଯ୍ୟ ଆଗକୁ ବଢ଼ି ପାରିଲା ନାହିଁ ।


    ମୁଁ ମାନୁଛି କି ଆଇନ କାନୁନ କାରଣରୁ କିଛି ବର୍ଷ ଧରି କାର୍ଯ୍ୟ ଅଟକି ରହିଲା କିନ୍ତୁ ଯଦି ପୂର୍ବ ସରକାରଙ୍କର ଇଚ୍ଛାଶକ୍ତି ରହି ଥାଆନ୍ତା , ସେ ଯଦି ହୃଦୟର ସହିତ ପ୍ରୟାସ କରିଥାଆନ୍ତେ ତ ଏହି ସ୍ମରକୀ କେତେ ବର୍ଷ ପୂର୍ବରୁ ନିର୍ମାଣ ହୋଇ ସାରି ଥାଆନ୍ତା । କିନ୍ତୁ ପୂର୍ବର ସରକାର ଆଡୱାଣୀ ମହାଶୟଙ୍କ ଦ୍ୱାରା ସ୍ଥାପିତ ପ୍ରସ୍ତର ଉପରେ ଧୂଳି ଜମିବାକୁ ଦେଲେ ।


    2014ରେ ଯେତେବେଳେ ପୁଣି ଏନଡିଏ ସରକାର ଗଠନ ହେଲା ତ ଆମେ ବଜେଟ ଆବଂଟନ କଲୁ ଏବଂ ଆଜି ଏହି ଭବ୍ୟ ସ୍ମାରକ ଦେଶକୁ ସମର୍ପିତ କରାଯାଉଛି । ବୋଧହୁଏ ଭଲ କାମ କରିବା ପାଇଁ ଈଶ୍ୱର ମୋତେ ହିଁ ବାଛିଛନ୍ତି , ମୋତେ ହଁ ପସନ୍ଦ କରିଛନ୍ତି । ଏହା ହେଉଛି ଆମ ସରକାରଙ୍କର କାର୍ଯ୍ୟ କରିବାର ଶୈଳୀ , ଆଜି ସମୟ ମଧ୍ୟରେ ଲକ୍ଷ୍ୟଗୁଡ଼ିକୁ ପ୍ରାପ୍ତ କରିବା ପାଇଁ କାର୍ଯ୍ୟ ସଂସ୍କୃତି ବିକଶିତ କରାଯାଇଛି ।


    ଆପଣମାନଙ୍କର ମନେ ଥିବ ଏଠାରେ ଦିଲ୍ଲୀରେ ଗତ ବର୍ଷ ଆମ୍ବେଦକର ଆନ୍ତର୍ଜାତିକ କେନ୍ଦ୍ରର ଲୋକାର୍ପଣ କରାଯାଇଛି । ଏହି କେନ୍ଦ୍ର ଉପରେ ଚର୍ଚ୍ଚା ମଧ୍ୟ 1992 ପାଖାପାଖି ଆରମ୍ଭ ହୋଇଥିଲା । କିନ୍ତୁ ଦୁଇ ଦଶକ ପର୍ଯ୍ୟନ୍ତ ଏହାର ମଧ୍ୟ ଫାଇଲ ଚାପି ହୋଇ ରହିଥିଲା । ଏହି ସରକାର ଆସିବା ପରେ ଫାଇଲ ଖୋଜା ଗଲା । କେନ୍ଦ୍ରର ଶିଳାନ୍ୟାସ ହେଲା ଏବଂ ଲୋକାର୍ପଣ ମଧ୍ୟ ହୋଇଗଲା । ଏଭଳି ମଧ୍ୟ ବାବା ସାହେବ ଆମ୍ବେଦକରଙ୍କ ବାସଗୃହ 26 , ଅଲିପୁର ରୋଡ଼ରେ ଜାତୀୟ ସ୍ମରକୀ ନିର୍ମାଣ କରିବାର କାର୍ଯ୍ୟ ଅଟଳ ମହାଶୟଙ୍କ ସମୟରୁ ଆରମ୍ଭ ହୋଇଥିଲା । ତାଙ୍କ ସରକାର ଯିବା ପରେ ଏହି ପ୍ରକଳ୍ପକୁ ନେଇ କାମ ମଧ୍ୟ ଅଟକି ଗଲା । ଆମ ସରକାର ଆସିବା ପରେ ଶିଳାନ୍ୟାସ ହେଲା ଏବଂ ଚଳିତ ବର୍ଷ ଅପ୍ରେଲ ମାସରେ ଏହାର ମଧ୍ୟ ଲୋକାର୍ପଣ କରିବାର ସୌଭାଗ୍ୟ ମିଳିଲା । ମୁଁ ଖୁସି ଯେ କି ଆଜି ଏହି ଭବ୍ୟ ସ୍ମାରକ ଦୁନିଆକୁ ପ୍ରେରଣା ଯୋଗାଉଛି ।


    ସାଥୀଗଣ , କେବେ କେବେ ତ ବଡ଼ ଗମ୍ଭୀର ପ୍ରଶ୍ନ ମୋ ମନକୁ ଆନ୍ଦୋଳିତ କରୁଛି । ଯେ ଦେଶ ପାଇଁ ନିଜର ସର୍ବସ୍ୱ ସମର୍ପିତ କରିବାବାଲା , ବୀରତା ଏବଂ ବଳିଦାନ ଦେବାବାଲାଙ୍କ ପ୍ରତି ଆଗର ସରକାରଙ୍କର ଏତେ ଅବହେଳା କରିବାର କାରଣ କ ’ ଣ ? ଏହା ତ ହେଉଛି ଆମର ପରମ୍ପରା , ଆମର ସଂସ୍କୃତିର ଅଂଶ ହୋଇ କେବେ ରହି ନାହିଁ । ଆମେ ତ ହେଉଛୁ ସେହି ଲୋକ ଯେଉଁମାନେ ଭୋକରେ ରହି ମଧ୍ୟ ରାଷ୍ଟ୍ରର ମାନ ସମ୍ମାନ ପାଇଁ ସବୁକିଛି ସମର୍ପଣ କରିଦେଲୁ ।


    ମୁଁ ଗର୍ବ ଅନୁଭବ କରୁଛି କି ବିଗତ ଚାରି ବର୍ଷରେ ଆମେ ପୁଣି ସେହି ପରମ୍ପରାକୁ ସ୍ଥାପିତ କରିବାରେ ସଫଳ ହୋଉଛୁ । ଯେଉଁଠାରେ ସେହି ପ୍ରତ୍ୟେକ ବ୍ୟକ୍ତିଙ୍କର ସମ୍ମାନ ସୁନିଶ୍ଚିତ ହୋଇଛି , ଯେଉଁମାନେ ରାଷ୍ଟ୍ର ନିର୍ମାଣରେ ନିଜର ଯୋଗଦାନ ଦେଇଛନ୍ତି ଆଉ ରାଷ୍ଟ୍ର ନିର୍ମାଣର ପ୍ରହରୀ ହୋଇଛନ୍ତି ।


    ଆଜି ରାଷ୍ଟ୍ରୀୟ ପୁଲିସ ସ୍ମାରକର ଲୋକାର୍ପଣ ଏହି ପରମ୍ପରାକୁ ସେହି ପରମ୍ପରାର ଏକ ଶୃଙ୍ଖଳ ଭଳି ହୋଇଛି । ଆଜିଠାରୁ ଠିକ 10 ଦିନ 31 ଅକ୍ଟୋବରକୁ ମୋତେ ଗୁଜରାଟର କେୱଡ଼ିୟାରେ ସର୍ଦ୍ଦାର ବଲ୍ଲଭ ଭାଇ ପଟେଲ ମହୋଦୟଙ୍କର ଏକ ଗଗନଚୁମ୍ବୀ ପ୍ରତିମାର ଉନ୍ମୋଚନ କରିବାର ସୌଭାଗ୍ୟ ମିଳିବ । ବିଶ୍ୱର ସବୁଠାରୁ ଉଚ୍ଚ ପ୍ରତିମା ସର୍ଦ୍ଦାର ସାହେବଙ୍କର ଦେଶ ପ୍ରତି ଥିବା ଯୋଗଦାନର ଏହା ପ୍ରତିବିମ୍ବ ହେବ ।


    ସାଥୀଗଣ , ମୋ ଚିନ୍ତାଧାରାରେ ଏହି ସ୍ମାରକ କେବଳ ବୁଲାବୁଲି କରିବାର ଏକ ସ୍ଥାନ ହୋଇ ନ ରହୁ , ବରଂ ଏଭଳି ଏକ ବ୍ୟବସ୍ଥା ଭାବେ ବିକଶିତ ହେଉ , ଯେଉଁଠାରୁ ନୂତନ ପିଢିକୁ , ଆମ ପରମ୍ପରା , ଦେଶର ଗୌରବର ଜ୍ଞାନ ମିଳୁ । ପୁଲିସଙ୍କ ପରାକ୍ରମ ବିଷୟରେ ତଥ୍ୟ ମିଳୁ । ମୋର ପ୍ରସ୍ତାବ ରହିବ କି ଦେଶ ପାଇଁ ତ୍ୟାଗ ଏବଂ ତପସ୍ୟା କରିଥିବା ପ୍ରତ୍ୟେକ ଶହୀଦଙ୍କ ପ୍ରତିମାଗୁଡ଼ିକ ସେହି ସ୍କୁଲରେ ମଧ୍ୟ ସ୍ଥାପିତ ହେଉ , ଯେଉଁଠାରେ ସେମାନେ ପାଠ ପଢ଼ିଥିଲେ । ସେହି ଗାଁରେ ମଧ୍ୟ ସ୍ଥାପିତ ହେଉ , ଯେଉଁଠାରେ ସେମାନେ ରହୁଥିଲେ । ଯେତେବେଳେ ଆମର ବିଦ୍ୟାର୍ଥୀମାନେ ଆମର ମହାବୀର ମାନଙ୍କର ପ୍ରତିମାଗୁଡ଼ିକୁ ଦେଖିବେ ତ ସେମାନଙ୍କୁ ଏକ ନୂତନ ପ୍ରେରଣା ପ୍ରାପ୍ତ ହେବ ।


    ସାଥୀଗଣ , ଆମକୁ ତ ଏଭଳି ବାତାବରଣ ପ୍ରସ୍ତୁତ କରିବା ଦରକାର କି ଯେତେବେଳେ ମଧ୍ୟ ପୁଲିସ ଏବଂ ଅର୍ଦ୍ଧସାମରିକ ବଳର ସେନା ଅଥବା ଯବାନ କେଉଁ ରାସ୍ତା ଦେଇ ଯାଉଛନ୍ତି ତ ସ୍ୱାଭାବିକ ଭାବେ ସେମାନଙ୍କ ପ୍ରତି ସମ୍ମାନ ଭାବ ଜାଗ୍ରତ ହେଉ । ଏହି ପୁଲିସ ସ୍ମାରକୀ ଶହୀଦ ମାନଙ୍କର ପ୍ରତିମାଗୁଡ଼ିକ , ସେମାନଙ୍କର ଗାଥା ଆମକୁ ଏହି ଦିଗରେ ଆଗକୁ ନେଇ ଚାଲିଛି । ଆଜି ଏହି ଅବସରରେ ମୁଁ ଆପଣମାନଙ୍କ ମଧ୍ୟରେ ଏକ ମହତ୍ୱପୂର୍ଣ୍ଣ ଏବଂ ଐତିହାସିକ ଘୋଷଣା କରିବାକୁ ଚାହୁଁଛି ।


    ସାଥୀଗଣ , ଦେଶରେ ଦୁର୍ବିପାକର ସ୍ଥିତିରେ , କୌଣସି ପ୍ରକାରର ପ୍ରାକୃତିକ ବିପର୍ଯ୍ୟୟ ସ୍ଥିତିରେ ସର୍ବ ପ୍ରଥମେ ଆମ ପୁଲିସ ଏବଂ ଆମର ଅର୍ଦ୍ଧସାମରିକ ଯବାନ ହିଁ ପହଂଚି ଥାଆନ୍ତି । ଏମାନଙ୍କ ବିନା ଜାତୀୟ ବିପର୍ଯ୍ୟୟ ପ୍ରଶମନ ବାହିନୀ (ଏନଡିଆରଏଫ୍)ର କଳ୍ପନା ମଧ୍ୟ ହୋଇ ନ ପାରେ । ସଂକଟ ସମୟରେ ଏମାନେ ଅନ୍ୟର ଜୀବନ ବଂଚାଇବା ପାଇଁ ନିଜ ଜୀବନକୁ ବାଜି ଲଗାଇ ଦିଅନ୍ତି । କିନ୍ତୁ ଏହା ମଧ୍ୟ ସତ୍ୟ ଯେ ସେହି ଜଟିଳ ପରିସ୍ଥିତିରେ ପ୍ରାୟତଃ ଏହି କଥା ପ୍ରତି ଧ୍ୟାନ ଯାଇ ନ ଥାଏ । ପରିସ୍ଥିତି ସାମାନ୍ୟ ହେବା ପରେ ନିଜ ନିଜ ସ୍ଥାନ , ନିଜ ନିଜ ବାଟାଲିୟନକୁ ସେମାନେ ଫେରି ଯାଇ ଥାଆନ୍ତି । ବିପର୍ଯ୍ୟୟ ପରିଚାଳନାରେ ଅନ୍ୟର ଜୀବନ ବଂଚାଇବାବାଲା ଏଭଳି ପରାକ୍ରମୀ , ସେବା ମନୋଭାବଧାରୀ ବୀରମାନଙ୍କ ପାଇଁ ଆଜି ମୁଁ ଏକ ସମ୍ମାନ ଘୋଷଣା କରୁଛି । ଏହି ସମ୍ମାନ ଭାରତ ମାତାର ବୀର ସନ୍ତାନ ନେତାଜୀ ସୁଭାଷ ଚନ୍ଦ୍ର ବୋଷ ମହୋଦୟଙ୍କ ନାମରେ ପ୍ରତିବର୍ଷ 23 ଜାନୁୟାରୀ ତାଙ୍କ ଜନ୍ମ ତିଥିରେ ଘୋଷଣା କରାଯିବ । ଅସମ୍ଭବକୁ ସମ୍ଭବ କରି ଦେଲାବାଲା ଇଂରେଜମାନଙ୍କୁ ଭାରତ ଛାଡ଼ିବା ପାଇଁ ବାଧ୍ୟ କରିବାରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇଥିବା ଆମର ସୁଭାଷ ବାବୁଙ୍କ ନାମ ଏହି ସମ୍ମାନର ଗୌରବକୁ ଆହୁରି ବହୁତ ବଢ଼ାଇବ । ଆମ ସମସ୍ତଙ୍କ ପାଇଁ ଏହା ମଧ୍ୟ ଗୌରବର କଥା କି ଆଜି ହିଁ ତାଙ୍କ ଦ୍ୱାରା ସ୍ଥାପିତ ଆଜାଦ ହିନ୍ଦ୍ ସରକାରର 75 ବର୍ଷ ପୂରଣ ହେଉଛି ।


    ଭାଇ ଓ ଭଉଣୀମାନେ , ଶୌର୍ଯ୍ୟ , ପରାକ୍ରମ ଏବଂ ବଳିଦାନର ବୈଭବଶାଳୀ ପରମ୍ପରା , ସମୃଦ୍ଧ ଅତୀତ ସହିତ ହିଁ ବର୍ତ୍ତମାନ ଏବଂ ଭବିଷ୍ୟତର ଆହ୍ୱାନ ଉପରେ ମଧ୍ୟ ଆପଣମାନଙ୍କ ଧ୍ୟାନ ଆକର୍ଷିତ କରିବାକୁ ଚାହୁଁଛି । ଆଜି ବୈଷୟିକ ଜ୍ଞାନ କୌଶଳ ଜୀବନକୁ ସଂପୂର୍ଣ୍ଣ ଭାବେ ବଦଳାଇ ଦେଇଛି । ଗୁଜବ ଏବଂ ସାଇବର ଅପରାଧ ଏକ ବଡ଼ ଆହ୍ୱାନ ଭାବେ ଜନ୍ମ ନେଉଛି । ଏଭଳି ପରିସ୍ଥିତିରେ ଅନ୍ୟାନ୍ୟ ସଂସ୍ଥା ସହିତ ଉନ୍ନତ ସମନ୍ୱୟ ବ୍ୟତୀତ ପୁଲିସ ନେଟୱାର୍କକୁ ଟେକ୍ନୋଲଜି ଏବଂ ନବସୃଜନର ସମାବେଶ ନିଜ କାର୍ଯ୍ୟରେ ଅଧିକ କରିବାକୁ ପଡ଼ୁଛି ।


    ସାଥୀଗଣ , ଏହି ଦିଗରେ ସାରା ଦେଶରେ ଅନେକ ସାର୍ଥକ ପ୍ରୟାସ ମଧ୍ୟ ହେଉଛି । ଦେଶର ଅନେକ ରାଜ୍ୟରେ ସାମାଜିକ ଗଣମାଧ୍ୟମରେ ଅଥବା ଅନ ଲାଇନ ଏଫଆଇଆର ଭଳି ସୁବିଧା ପୁଲିସ ଦେଉଛି । ଟ୍ରାଫିକ ସମ୍ବନ୍ଧିତ ଅଭିଯୋଗ ମଧ୍ୟ ସାମାଜିକ ଗଣମାଧ୍ୟମ ଜରିଆରେ ସଂଚାଳନ କରାଯାଉଛି । ଏହା ହେଉଛି ପ୍ରଶଂସନୀୟ ପଦକ୍ଷେପ । ଆମକୁ ଏହାକୁ ସେହି ସ୍ତର ପର୍ଯ୍ୟନ୍ତ ନେଇ ଯିବାର ଅଛି କି ସାଧାରଣ ଅଭିଯୋଗ ପାଇଁ ଛୋଟ ଛୋଟ ଯାଂଚ ପାଇଁ କାହାକୁ ଥାନା ପର୍ଯ୍ୟନ୍ତ ଆସିବାର ଆବଶ୍ୟକତା ନ ପଡ଼ୁ ।


    ସାଥୀଗଣ , ଆଜି ଆପଣ ସମସ୍ତଙ୍କୁ ଏହା ମଧ୍ୟ ଜଣା ଅଛି କି ବିଗତ ବର୍ଷ ହିଁ ପୁଲିସ ସଂସ୍କାର ଦିଗରେ ସରକାର ବଡ଼ ପଦକ୍ଷେପ ନେଇ ଥିଲେ । ଏମପିଏଫ୍ ଅର୍ଥାତ ପୁଲିସ ବାହିନୀର ଆଧୁନିକୀକରଣ ଯୋଜନା ଅଧୀନରେ ପ୍ରାୟ 45 ହଜାର କୋଟି ଟଙ୍କା 2019-20 ପର୍ଯ୍ୟନ୍ତ ପୁଲିସ ଭିତ୍ତିଭୂମି ଟେକ୍ନୋଲଜି ଏବଂ ପ୍ରଶିକ୍ଷଣ ବାବଦରେ ଖର୍ଚ୍ଚ କରାଯାଉଛି । ଏହି ଯୋଜନା ଦ୍ୱାରା ଆଧୁନିକ ଅସ୍ତ୍ରଶସ୍ତ୍ର ସହିତ ପୁଲିସର ଗତିବିଧି ଦ୍ରୁତତର ହେଉଛି । ଏଥିପାଇଁ ଅତ୍ୟାବଶ୍ୟକ ସାମଗ୍ରୀ ଏବଂ ଯୋଗାଯୋଗ ଟେକ୍ନୋଲଜି , ବ୍ୟବସ୍ଥାର ଆଧୁନିକୀକରଣ ଏଭଳି ଅନେକ କାର୍ଯ୍ୟ କରାଯାଉଛି । ଏହା ବ୍ୟତୀତ ପୁଲିସ ଥାନାକୁ ସମନ୍ୱିତ କରି ଅପରାଧ ଏବଂ ଅପରାଧୀ ରେକର୍ଡର ଜାତୀୟ ଡାଟାବେସ୍ ପ୍ରସ୍ତୁତ କରିବାର ଯୋଜନା ଉପରେ ମଧ୍ୟ କାର୍ଯ୍ୟ କରାଯାଉଛି । ଏହି ଡାଟାବେସକୁ ଆଇନ ବ୍ୟବସ୍ଥାର ଅନ୍ୟାନ୍ୟ ସଂସ୍ଥା ଗୁଡ଼ିକ ଯେଭଳି ଫରେନସିକ ଲ୍ୟାବ ହେଉ , ଅଥବା ନ୍ୟାୟାଳୟ ହେଉ , ଏହା ସହିତ ଯୋଡ଼ିବାର ପ୍ରୟାସ ମଧ୍ୟ କରାଯାଉଛି ।


    ସରକାରଙ୍କର ପ୍ରୟାସ ହେଉଛି କି ଆମର ଆଇନ ବ୍ୟବସ୍ଥା ଏବଂ ଟ୍ରାଫିକ ବ୍ୟବସ୍ଥାକୁ ଉନ୍ନତତର କରିବା ପାଇଁ ସ୍ମାର୍ଟ ଟେକ୍ନୋଲଜି ପ୍ରତ୍ୟେକ ରାଜ୍ୟ , ପ୍ରତ୍ୟେକ ସହର ପର୍ଯ୍ୟନ୍ତ ପହଂଚୁ । କିନ୍ତୁ ଟେକ୍ନୋଲଜି ମାନବିକ ସମ୍ବେଦନା ଗୁଡ଼ିକୁ କେବେ ପୂରଣ କରି ପାରିବ ନାହିଁ । ଏହା ହେଉଛି କାରଣ କି ପୁଲିସ ବାହିନୀର ପ୍ରତ୍ୟେକ ସଦସ୍ୟଙ୍କର ଭୂମିକା ହେଉଛି ବହୁତ ଗୁରୁତ୍ୱପୂର୍ଣ୍ଣ । ଆପଣ ସମାଜର ସବୁଠାରୁ ଦୁର୍ବଳ , ପିଡ଼ୀତ , ଅବହେଳିତ , ଶୋଷିତଙ୍କ ସର୍ବପ୍ରଥମ ସୁରକ୍ଷାକାରୀ । ହେଉଛନ୍ତି ପ୍ରଥମ ବନ୍ଧୁ , ଯାହାଙ୍କୁ କଷ୍ଟକର ପରିସ୍ଥିତିରେ ସର୍ବପ୍ରଥମେ ମନେ ପକାଯାଏ । ଯଦିଓ ଆପଣଙ୍କ ଭୂମିକା ଆଇନ ଶୃଙ୍ଖଳା ସ୍ଥାପନ କରିବାର ହୋଇଥାଏ , ସମ୍ବେଦନାର ସହିତ ଲୋକଙ୍କ ଦୁଃଖ ବୁଝିବା , ସେମାନଙ୍କର ଲୁହ ପୋଛିବା ପାଇଁ ମଧ୍ୟ ହୋଇଥାଏ । ଥାନାରେ ପହଂଚୁଥିବା ପ୍ରତ୍ୟେକ ଶୋଷିତ , ପିଡ଼ୀତଙ୍କୁ ଏକ ଗ୍ଲାସ ଥଣ୍ଡା ପାଣି ପିଆଇବା ଦ୍ୱାରା ଦୁଇ ପଦ ମିଠା କଥା କହିବା ଦ୍ୱାରା ପୁଲିସ ଏବଂ ସମାଜର ଏହି ବନ୍ଧନ ଆହୁରି ଅଧିକ ମଜବୁତ ହୋଇଯିବ । ଯେତେବେଳେ ଏହି ବନ୍ଧନ ମଜବୁତ ହେବ , ତ ସହଯୋଗ ଏବଂ ଜନ ଭାଗିଦାରୀ ବ୍ୟବସ୍ଥା ମଧ୍ୟ ଆହୁରି ସୁଦୃଢ଼ ହେବ । ଏହାଦ୍ୱାରା ଅପରାଧ ହ୍ରାସ କରିବାରେ ଆପଣ ସମସ୍ତଙ୍କୁ ସମାଜ ତରଫରୁ ବହୁତ ବଡ଼ ସହାୟତା ମିଳିବ । ଆଉ ଏହା ହେଉଛି ମୋର ଦୃଢ଼ ବିଶ୍ୱାସ । ଶେଷରେ ପୁଣିଥରେ ପୁଲିସ ଶହୀଦ ଦିବସରେ ଏହି ଆଧୁନିକ ରାଷ୍ଟ୍ରୀୟ ପୁଲିସ ସ୍ମାରକ ପାଇଁ ଆପଣ ସମସ୍ତଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି । ମୁଁ ରାଜ୍ୟର ସମସ୍ତ ମୁଖ୍ୟମନ୍ତ୍ରୀ ମାନଙ୍କୁ ଅନୁରୋଧ କରିବି କି ସେମାନେ ମଧ୍ୟ ଏକ ବିଶେଷ କାର୍ଯ୍ୟକ୍ରମ ପ୍ରସ୍ତୁତ କରି ଏଠାକୁ ଆସନ୍ତୁ । ଏହି ପୁଲିସ କର୍ମଚାରୀ ମାନଙ୍କୁ ଶ୍ରଦ୍ଧାଞ୍ଜଳି ଦିଅନ୍ତୁ ଆଉ ନିଜ ରାଜ୍ୟର ଯେଉଁ ଲୋକଙ୍କର ତାଲିକା ଅଛି , ସେମାନଙ୍କୁ ସ୍ୱତନ୍ତ୍ର ଭାବେ ସମ୍ମାନିତ କରନ୍ତୁ । ନିଶ୍ଚିତ ଏଠାକୁ ଆସନ୍ତୁ , ଅଧିକାରୀ ମାନଙ୍କ ସହିତ ମିଶି ସେମାନେ ନିଜର ଯୋଜନା ପ୍ରସ୍ତୁତ କରନ୍ତୁ । ଆପଣମାନଙ୍କର ସେବା ଆଉ ସମର୍ପଣକୁ ପ୍ରଣାମ କରି ମୁଁ ଏହି ପୁଲିସ ପରିବାରଙ୍କୁ ଆଗାମୀ ପାର୍ବଣ ପାଇଁ ବହୁତ ବହୁତ ଶୁଭକାମନା ସହିତ ନିଜର କଥା ସମାପ୍ତ କରୁଛି ଆଉ ଆପଣ ସମସ୍ତଙ୍କୁ.... ବହୁତ ବହୁତ ଧନ୍ୟବାଦ ।


    **********

    
    
    (Release ID: 1550404) Visitor Counter : 20