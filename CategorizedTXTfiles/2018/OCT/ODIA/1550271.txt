      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ମେକ୍ସିକୋ ସହରରେ ଆୟୋଜିତ ନିର୍ମାଣ ପ୍ରଦର୍ଶନୀରେ ଭାଗନେଲେ 45 ଭାରତୀୟ କମ୍ପାନୀ
      Posted On: 17 OCT 2018 8:22PM by PIB Bhubaneshwar


    ନିର୍ମାଣ ଉଦ୍ୟୋଗର ଏକ ପ୍ରମୁଖ ଗତିବିଧି ରୂପରେ ଏକ୍ସପୋ ସିହାକ ପ୍ରଦର୍ଶନୀ ଆଜି ମେକ୍ସିକୋର ସିଟିବାନାମେକ୍ସ ସେଂଟରରେ ଆରମ୍ଭ ହୋଇଥିଲା ଯାହାକି ଚଳିତ ମାସ 20 ପର୍ଯ୍ୟନ୍ତ ଚାଲିବ । ଭାରତ ତରଫରୁ ଭାରତୀୟ ବ୍ୟାପାର ସମ୍ବର୍ଦ୍ଧନ ପରିଷଦ ( ଟିପିସିଆଇ ) ନିର୍ମାଣ କ୍ଷେତ୍ର ସହିତ ସମ୍ବନ୍ଧିତ ଏହି ପ୍ରଦର୍ଶନୀରେ ଭାଗ ନେବା ପାଇଁ 45ଟି କମ୍ପାନୀମାନଙ୍କର ଏକ ଦଳର ନେତୃତ୍ୱ ନେଉଛି । ଏହି କମ୍ପାନୀ ନିର୍ମାଣ ଉଦ୍ୟୋଗମାନଙ୍କ ସହିତ ଜଡିତ ବିଭିନ୍ନ କ୍ଷେତ୍ରମାନଙ୍କ ସହିତ ସମ୍ବନ୍ଧିତ ଯେପରିକି ଭବନ ନିର୍ମାଣ ସାମଗ୍ରୀ , ଉପକରଣ , ଆଭ୍ୟନ୍ତରୀଣ ସାଜସଜ୍ଜା , ବିନିର୍ମାଣ ଏବଂ ସେରାମିକ ଟାଇଲର ବିପଣନ ଇତ୍ୟାଦି ।


    ଟିପିସିଆଇର ଅଧ୍ୟକ୍ଷ ମୋହିତ ସିଙ୍ଗଲା କହିଲେ ଯେ ମେକ୍ସିକୋ ସହରରେ ଏକ୍ସପୋ ସିହାକ ସହିତ କମ୍ପାନୀ ଏହାର ପ୍ରମୁଖ ରପ୍ତାନୀ ସମ୍ବର୍ଦ୍ଧନ କାର୍ଯ୍ୟକ୍ରମ ‘ ସୋର୍ସ ଇଣ୍ଡିଆ ମେକ୍ସିକୋ ’ ର ମଧ୍ୟ ଆୟୋଜନ କରୁଛି । ପ୍ରଦର୍ଶନୀର ମହତ୍ୱକୁ ରେଖାଙ୍କିତ କରି ଶ୍ରୀ ସିଙ୍ଗଲା କହିଲେ ଯେ ଏହି ପ୍ରଦର୍ଶନୀ ଦ୍ୱାରା ମେକ୍ସିକୋ ଏବଂ ଅନ୍ୟ ପ୍ରତିଭାଗୀ ଦେଶମାନଙ୍କ ସହିତ ରପ୍ତାନୀ , ସଂଯୁକ୍ତ ଉଦ୍ୟୋଗ , ପ୍ରାଦ୍ୟୋଗିକୀ ହସ୍ତାନ୍ତର ଏବଂ ବିପଣନ ବୁଝାମଣା ରୂପରେ ବ୍ୟବସାୟ ଅବସର ସନ୍ଧାନରେ ସହାୟତା ମିଳିବ ।


    ଭାରତର ସେରାମିକ ଉଦ୍ୟୋଗ ଏକ ବର୍ଷ ମଧ୍ୟରେ ସେରାମିକ ଉତ୍ପାଦର ରପ୍ତାନୀ ଦ୍ୱାରା 1 ବିଲିଅନ 24 କୋଟି 30 ଲକ୍ଷ ଡଲାର ବ୍ୟବସାୟ କରିଛି । ମେକ୍ସିକୋରେ ବ୍ୟବସାୟର ଅନେକ ସମ୍ଭାବନା ରହିଛି କାରଣ ଭାରତରୁ ସେଠାକୁ ସେରାମିକ ଉତ୍ପାଦମାନଙ୍କର ରପ୍ତାନୀ ମାତ୍ର 7.38 କୋଟି ଡଲାର ମୂଲ୍ୟର ରହିଛି ।


    ପ୍ରଦର୍ଶନୀରେ ସମଗ୍ର ବିଶ୍ୱରୁ ନିର୍ମାଣ କ୍ଷେତ୍ରରେ ଉତ୍କୃଷ୍ଟ ଉତ୍ପାଦ , ପ୍ରାଦ୍ୟୋଗିକୀ ଏବଂ ନବାଚାର ଏକସଙ୍ଗରେ ଦେଖିବାକୁ ମିଳିବ । ଏଥିରେ ବାସ୍ତୁଶିଳ୍ପ , ଇଞ୍ଜିନିୟରିଂ , ଆଭ୍ୟନ୍ତରୀଣ ଡିଜାଇନିଂ , ଗୃହ ସଂଚାଳନ ଏବଂ ମେସିନ ଭଳି କ୍ଷେତ୍ର ସହିତ ଜଡିତ 570ରୁ ଅଧିକ କମ୍ପାନୀ ଏହାର ଉତ୍ପାଦ ଏବଂ ସେବା ପ୍ରଦର୍ଶିତ କରୁଛନ୍ତି ।


    ପ୍ରତିଭାଗୀ ଦେଶମାନଙ୍କର ମୂଖ୍ୟ ଲକ୍ଷ୍ୟ ହେଉଛି ସେମାନଙ୍କର ବ୍ରାଣ୍ଡର ପରିଚୟ ବୃଦ୍ଧି କରିବା , ଅଧିକ ସମ୍ଭାବନା ଆକର୍ଷିତ କରିବା ଏବଂ ଆଗକୁ ଆସୁଥିବା ନିର୍ମାଣ ଉଦ୍ୟୋଗର ପ୍ରତିଭାଗୀମାନଙ୍କ ସହିତ ସମ୍ବନ୍ଧ ମଜଭୁତ କରିବା ।


    **********

    
    
    (Release ID: 1550271) Visitor Counter : 1