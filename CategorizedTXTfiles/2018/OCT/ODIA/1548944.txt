      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଲକ୍ଷ୍ୟସ୍ଥଳୀ ଉତ୍ତରାଖଣ୍ଡ : ନିବେଶକ ସମ୍ମିଳନୀ 2018ରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 07 OCT 2018 5:39PM by PIB Bhubaneshwar


    ଉତ୍ତରାଖଣ୍ଡର ରାଜ୍ୟପାଳ , ଶ୍ରୀମତୀ ବେବୀ ରାଣୀ ମୌର୍ଯ୍ୟ ମହୋଦୟା , କେନ୍ଦ୍ର ମନ୍ତ୍ରୀ ପରିଷଦରେ ମୋର ସମସ୍ତ ସହଯୋଗୀ , ପ୍ରଦେଶର ମୁଖ୍ୟମନ୍ତ୍ରୀ ଶ୍ରୀମାନ ତ୍ରିବେନ୍ଦ୍ର ସିଂହ ରାୱତ ମହାଶୟ , ଉତ୍ତରାଖଣ୍ଡ କ୍ୟାବିନେଟର ସମସ୍ତ ସଦସ୍ୟଗଣ , ସିଙ୍ଗାପୁରର ସୂଚନା ପ୍ରସାରଣ ମନ୍ତ୍ରୀ ଏସ.ଇଶ୍ଵରନ ମହାଶୟ , ଜାପାନ ଏବଂ ଚେକ୍ ଗଣରାଜ୍ୟର ରାଜଦୂତ , ଦେଶ-ବିଦେଶରୁ ଆସିଥିବା ସମସ୍ତ ଉଦ୍ୟମୀ ସାଥୀଗଣ , ଭଦ୍ର ମହିଳା ଓ ଭଦ୍ରବ୍ୟକ୍ତି ଗଣ ।


    ବାବା କେଦାରଙ୍କର ଛତ୍ରଛାୟାରେ ଚାରିଧାମର ପବିତ୍ରତା ପାଇଁ ଦେବଭୂମି ଉତ୍ତରାଖଣ୍ଡକୁ ଆସିଥିବା ଦେଶ ବିଦେଶର ସମସ୍ତ ସାଥୀଗଣଙ୍କୁ ବହୁତ ସ୍ୱାଗତ ଏବଂ ଅଭିନନ୍ଦନ । ମୋର ବିଶ୍ୱାସ ରହିଛି କି ଆପଣମାନେ ଏଠାରେ ଭାରତର ଅର୍ଥନୈତିକ ବାତାବରଣ ସହିତ ହଜାର ହଜାର ବର୍ଷ ପୂର୍ବରୁ ଚାଲି ଆସୁଥିବା ଆମର ସାଂସ୍କୃତିକ ବିବିଧତାକୁ ଆହୁରି ସମୃଦ୍ଧ କରି ତାହାକୁ ଅନୁଭବ କରିବେ , ତାହା ସହିତ ପରିଚିତ ହେବେ ଏବଂ ଏକ ନୂତନ ଚେତନା ପ୍ରାପ୍ତ କରି ଏଠାରୁ ଫେରିଯିବେ ।


    ସାଥୀଗଣ , ଉତ୍ତରାଖଣ୍ଡର ଏହି ମାଟି ଉପରେ ଆମେ ସମସ୍ତେ ଏଭଳି ଏକ ସମୟରେ ଏକାଠି ହୋଇଛେ , ଯେତେବେଳେ ଭାରତରେ ଦ୍ରୁତ ଗତିରେ ଆର୍ଥିକ ଏବଂ ସାମାଜିକ ପରିବର୍ତ୍ତନ ଆସୁଛି । ଦେଶ ବହୁତ ବଡ଼ ପରିବର୍ତ୍ତିତ ସମୟ ମଧ୍ୟ ଦେଇ ଗତି କରୁଛି । ଆମେ ନୂତନ ଭାରତ ଆଗକୁ ଅଗ୍ରସର ହେଉଛୁ । ଦୁନିଆର ପ୍ରତ୍ୟେକ ବଡ଼ ବଡ଼ ସଂସ୍ଥା କହୁଛନ୍ତି କି ଭାରତ ଆଗାମୀ ଦଶକରେ ବିଶ୍ୱ ଅଭିବୃଦ୍ଧିର ପ୍ରମୁଖ ଇଂଜିନ ହେବାକୁ ଯାଉଛି । ଆଜି ଭାରତର ଅର୍ଥବ୍ୟବସ୍ଥା ଆହୁରି ଅଧିକ ସ୍ଥିର ରହିଛି । ଆର୍ଥିକ ନିଅଂଟ ପରିମାଣ କମ୍ ହୋଇଛି , ଦରବୃଦ୍ଧି ନିୟନ୍ତ୍ରଣରେ ରହିଛି । ଆମର ଏଠାରେ ଦୁନିଆରେ ସବୁଠାରୁ ଦ୍ରୁତ ଗତିରେ ମଧ୍ୟବିତ୍ତ ବର୍ଗଙ୍କର ଆର୍ଥିକ ପ୍ରଗତି ହେଉଛି । 80 କୋଟିରୁ ଅଧିକ ଯୁବକ , ଏହି ଜନସଂଖ୍ୟାଗତ ବିଭାଜନ , ଆକାଂକ୍ଷାଗୁଡ଼ିକରେ ଏବଂ ସାମର୍ଥ୍ୟରେ ଭରପୂର ରହିଛି ।


    ସାଥୀଗଣ , ଆଜି ଭାରତରେ ଯେଉଁ ଗତିରେ ଦକ୍ଷତା କ୍ଷେତ୍ରରେ ଆର୍ଥିକ ସଂସ୍କାର ହେଉଛି , ତାହା ହେଉଛି ଅଭୂତପୂର୍ବ । ବିଗତ ଦୁଇ ବର୍ଷରେ ହିଁ କେନ୍ଦ୍ର ଏବଂ ରାଜ୍ୟ ସରକାରଙ୍କ ଦ୍ୱାରା ଦଶ ହଜାରରୁ ଅଧିକ ପଦକ୍ଷେପ ଗ୍ରହଣ କରାଯାଇଛି । ଏହି ପଦକ୍ଷେପ ଯୋଗୁଁ ଭାରତରେ ସହଜରେ ବ୍ୟବସାୟ ଅନୁକୂଳ , ଏଥିରେ 42 ଟି ସ୍ଥାନରେ ସୁଧାର ଆସିଛି । ଏହି ସଂସ୍କାର ପ୍ରକ୍ରିୟାରେ ଆମେ 1400ରୁ ଅଧିକ ଆଇନକୁ ସମାପ୍ତ କରି ଦେଇଛୁ । ଏହା ବ୍ୟତୀତ ଭାରତରେ ଟିକସ ବ୍ୟବସ୍ଥାରେ ମଧ୍ୟ ବହୁତ ସଂସ୍କାର କରାଯାଇଛି । ଟିକସ ସହିତ ଜଡ଼ିତ ମାମଲାଗୁଡ଼ିକର ସମାଧାନକୁ ଆହୁରି ଅଧିକ ପାରଦର୍ଶୀ ଏବଂ ଦ୍ରୁତ କରିବାର ପ୍ରୟାସ କରାଯାଉଛି ।


    ଦେବାଳିଆ ବ୍ୟାଙ୍କିଙ୍ଗ ସଂହିତା ଦ୍ୱାରା ଆଜି ବ୍ୟବସାୟ ସହଜ ହୋଇଛି , ବ୍ୟାଙ୍କିଙ୍ଗ ବ୍ୟବସ୍ଥାକୁ ମଧ୍ୟ ଶକ୍ତି ମିଳିଛି । ଜିଏସଟି ଭାବେ ଭାରତରେ ସ୍ୱାଧୀନତା ପରେ ସବୁଠାରୁ ବଡ଼ ଟିକସ ସଂସ୍କାର କରାଯାଇଛି । ଜିଏସଟି ଦେଶକୁ ଏକକ ବଜାରରେ ପରିବର୍ତ୍ତନ କରି ଦେଇଛି ଏବଂ ଟିକସର ଆଧାରକୁ ବୃଦ୍ଧି କରିବାରେ ମଧ୍ୟ ବହୁତ ବଡ଼ ସାହାଯ୍ୟ କରିଛି ।


    ଆମର ଭିତ୍ତିଭୂମି ମଧ୍ୟ ରେକର୍ଡ ଗତିରେ ଆଗକୁ ବଢୁଛି । ବିଗତ ବର୍ଷ ହିଁ ଭାରତରେ ପାଖାପାଖି 10 , 000 କିଲୋମିଟର ଜାତୀୟ ରାଜପଥ ନିର୍ମାଣ ହୋଇଛି । ଅର୍ଥାତ ଦୈନିକ ପ୍ରାୟ 27 କିଲୋମିଟର ଗତିରେ ସଡ଼କ ନିର୍ମାଣ କାର୍ଯ୍ୟ କରାଯାଉଛି । ଏହା ପୂର୍ବ ସରକାରଙ୍କ ତୁଳନାରେ ହେଉଛି ଦୁଇ ଗୁଣ ।


    ରେଳ ଲାଇନର ନିର୍ମାଣରେ ମଧ୍ୟ ଦୁଇ ଗୁଣ ଗତିରେ କାର୍ଯ୍ୟ କରାଯାଉଛି । ଏହା ବ୍ୟତୀତ ଅନେକ ସହରରେ ନୂତନ ମେଟ୍ରୋ , ଦ୍ରୁତଗାମୀ ରେଳ ପ୍ରକଳ୍ପ , ଉତ୍ସର୍ଗୀକୃତ ବ୍ୟବସାୟ କରିଡର , ଏଥିପାଇଁ ମଧ୍ୟ କାର୍ଯ୍ୟ ଚାଲୁ ରହିଛି । ସରକାର 400 ରେଳ ଷ୍ଟେସନର ଆଧୁନିକୀକରଣ କରିବା ଦିଗରେ ଆଗକୁ ବଢ଼ୁଛନ୍ତି ।


    ଯଦି ଆମେ ବିମାନ ଚଳାଚଳ କ୍ଷେତ୍ରର କଥା କହିବା , ଭାରତରେ ଏହି କ୍ଷେତ୍ର ମଧ୍ୟ ରେକର୍ଡ଼ ଗତିରେ ଆଗକୁ ବଢ଼ୁଛି । ଏହି ଗତିକୁ ଆହୁରି ଦ୍ରୁତ କରିବା ପାଇଁ ଦେଶରେ ପ୍ରାୟ 100ଟି ନୂତନ ବିମାନ ବନ୍ଦର ଆଉ ହେଲିପ୍ୟାଡ ନିର୍ମାଣ କରିବାର କାର୍ଯ୍ୟ କରାଯାଉଛି । ଉଡାଣ ଯୋଜନା ମାଧ୍ୟମରେ ଦେଶରେ ଦ୍ୱିତୀୟ ଏବଂ ତୃତୀୟ ଶ୍ରେଣୀ ସହରରେ ବିମାନ ଯୋଗାଯୋଗ ବ୍ୟବସ୍ଥା ଉପଲବ୍ଧ କରାଇବା ପାଇଁ ପ୍ରୟାସ ଜାରି ରହିଛି । ଭାରତରେ 100ରୁ ଅଧିକ ଜାତୀୟ ଜଳପଥ ନିର୍ମାଣ କରିବା ଦିଗରେ ମଧ୍ୟ କାର୍ଯ୍ୟ କରାଯାଉଛି ।


    ସାଥୀଗଣ , ଏହା ବ୍ୟତୀତ ଆଜି ଭାରତରେ ସମସ୍ତଙ୍କ ପାଇଁ ଗୃହ , ସମସ୍ତଙ୍କ ପାଇଁ ଶକ୍ତି , ସମସ୍ତଙ୍କ ପାଇଁ ସ୍ୱଚ୍ଛ ଇନ୍ଧନ , ସମସ୍ତଙ୍କ ପାଇଁ ସ୍ୱାସ୍ଥ୍ୟ ଏବଂ ସମସ୍ତଙ୍କ ପାଇଁ ବ୍ୟାଙ୍କିଙ୍ଗ ସେବା ଉପଲବ୍ଧ କରାଇବା ଭଳି ଭିନ୍ନ ଭିନ୍ନ ଅନେକ ଯୋଜନା ନିଜ ଲକ୍ଷ୍ୟକୁ ହାସଲ କରିବା ଦିଗରେ ଦ୍ରୁତ ଗତିରେ ଅଗ୍ରସର ହେଉଛନ୍ତି । ଅର୍ଥାତ ମୋଟ ଉପରେ ଦେଖିବାକୁ ଗଲେ , ଆଜି ଏହା କୁହାଯାଇ ପାରିବ କି ଚତୁର୍ଦ୍ଦିଗରୁ ପରିବର୍ତ୍ତନର ଏହି ସମୟରେ ଆପଣମାନଙ୍କ ପାଇଁ ଦେଶ ବିଦେଶର ନିବେଶକ ମାନଙ୍କ ପାଇଁ ଭାରତରେ ସର୍ବୋତ୍ତମ ବାତାବରଣ ସୃଷ୍ଟି ହୋଇଛି ।


    ଏବେ ନିକଟରେ ଆରମ୍ଭ ହୋଇଥିବା ‘ ଆୟୁଷ୍ମାନ ଭାରତ ’ ଯୋଜନା ଯୋଗୁଁ ଭାରତରେ ସ୍ୱାସ୍ଥ୍ୟ କ୍ଷେତ୍ରରେ ନିବେଶର ବହୁତ ବଡ଼ ସମ୍ଭାବନା ସୃଷ୍ଟି ହୋଇଛି । ଏହି କାରଣରୁ ଆଗାମୀ ଦିନରେ ଦ୍ୱିତୀୟ ଏବଂ ତୃତୀୟ ଶ୍ରେଣୀ ସହରରେ ନୂତନ ହାସପାତାଳ ନିର୍ମାଣ ହେବ , ମେଡିକାଲ କଲେଜ ନିର୍ମାଣ ହେବ , ପାରାମେଡିକାଲ ମାନବ ସମ୍ବଳ ବିକାଶ ପ୍ରତିଷ୍ଠାନ ନିର୍ମାଣ ହେବ , ପାରାମେଡିକାଲ ଭିତ୍ତିଭୂମି ସୁଦୃଢ଼ ହେବ । ଆପଣ କଳ୍ପନା କରି ପାରିବେ କି ‘ ଆୟୁଷ୍ମାନ ଭାରତ ’ ଯୋଜନା ଅଧୀନରେ ଦେଶର 50 କୋଟିରୁ ଅଧିକ ନାଗରିକଙ୍କୁ , ସେହି ପରିବାରକୁ 5 ଲକ୍ଷ ଟଙ୍କା ପର୍ଯ୍ୟନ୍ତ ସୁନିଶ୍ଚିତ ସ୍ୱାସ୍ଥ୍ୟ ବୀମା ପ୍ରାପ୍ତ ହେଉଛି । ଅର୍ଥାତ ଆମେରିକା , କାନାଡ଼ା ଏବଂ ମେକ୍ସିକୋ ଏହାର ସମସ୍ତ ଜନସଂଖ୍ୟାରୁ ଅଧିକ ଲୋକଙ୍କୁ ଲାଭ ମିଳିବ । ସମଗ୍ର ୟୁରୋପର ଜନସଂଖ୍ୟା ଯେତେ , ତା ’ ଠାରୁ ଅଧିକ ଲୋକଙ୍କୁ ଏହି ସୁବିଧା ମିଳିବ । ଏବେ ଏହି ଲାଭ ଦେବା ପାଇଁ କେତେ ହାସ୍ପାତାଳର ଆବଶ୍ୟକତା ପଡ଼ିବ , କେତେ ଡାକ୍ତରଙ୍କର ଆବଶ୍ୟକତା ପଡ଼ିବ । କେତେ ବଡ଼ ନିବେଶର ସମ୍ଭାବନା ରହିଛି ଆଉ ରୋଗୀମାନଙ୍କ ପାଇଁ ଦେୟ ଏବେଠାରୁ ପ୍ରସ୍ତୁତ ହୋଇ ରହିଛି ଏବଂ ଏଥିପାଇଁ ନିବେଶ କରିବାବାଲାଙ୍କୁ ମଧ୍ୟ ଫେରସ୍ତର ସୁନିଶ୍ଚିତତା ରହିଛି । ଏହା ହେଉଛି ନିଜକୁ ନିଜେ ସ୍ୱାସ୍ଥ୍ୟ କ୍ଷେତ୍ରରେ ଭାରତରେ ପୁଞ୍ଜିନିବେଶର ଏକ ବୃହତ ଅବସର , ଯାହା ଦ୍ୱିତୀୟ ଏବଂ ତୃତୀୟ ଶ୍ରେଣୀ ସହରରେ ଉତ୍ତମ ସ୍ତରର ହାସପାତାଳ ନିର୍ମାଣର ସମ୍ଭାବନା ସୃଷ୍ଟି କରୁଛି ।


    ସାଥୀଗଣ , ଆଜି ଭାରତରେ ଭିତ୍ତିଭୂମି ଉପରେ ଯେତେ ଖର୍ଚ୍ଚ କରାଯାଉଛି , ପୂର୍ବରୁ କେବେ ମଧ୍ୟ କରାଯାଇ ନ ଥିଲା । ଏହି କାରଣରୁ ନିବେଶର ଅପାର ସମ୍ଭାବନା ଗୁଡ଼ିକ ସହିତ ରୋଜଗାର ପାଇଁ ମଧ୍ୟ ଲକ୍ଷ ଲକ୍ଷ ନୂତନ ସୁଯୋଗ ସୃଷ୍ଟି ହେଉଛି । ସାମର୍ଥ୍ୟ/କ୍ଷମତା , ନୀତି ଏବଂ ପ୍ରଦର୍ଶନ ଏହା ହେଉଛି ପ୍ରଗତିର ସୂତ୍ର ।


    ନିଉ ଇଣ୍ଡିଆ ହେଉଛି ନିବେଶର ଉତ୍ତମ ଗନ୍ତବ୍ୟ ସ୍ଥଳ ଆଉ ‘ ଲକ୍ଷ୍ୟସ୍ଥଳୀ ଉତ୍ତରାଖଣ୍ଡ ’, ଏହି ପୃଷ୍ଠାର ଏକ ଚମକୁଥିବା ତାରା । ଉତ୍ତରାଖଣ୍ଡ ହେଉଛି ଦେଶର ସେହି ରାଜ୍ୟ ମାନଙ୍କ ମଧ୍ୟରୁ ଗୋଟିଏ , ଯାହା ନିଉ ଇଣ୍ଡିଆ ଆମର ଭୌଗୋଳିକ ବିବିଧତାକୁ ପ୍ରସ୍ତୁତ କରିଥାଏ । ଆଜିର ଉତ୍ତରାଖଣ୍ଡ ହେଉଛି ଯୁବକ , ଆକାଂକ୍ଷା ଗୁଡ଼ିକରେ ଭରପୂର , ଉର୍ଜ୍ଜା ସହିତ ଓତଃପ୍ରୋତ ହୋଇ ଜଡ଼ିତ । ଏଠାରେ ଉପଲବ୍ଧ ଅସୀମ ସମ୍ଭାବନାକୁ ସୁଯୋଗରେ ପରିବର୍ତ୍ତନ କରିବା ପାଇଁ ତ୍ରିବେନ୍ଦ୍ର ରାୱତଙ୍କ ସରକାର , ମୁଁ ବୁଝିପାରୁଛି , ଭରପୂର ପ୍ରୟାସ କରୁଛି । ଲକ୍ଷ୍ୟସ୍ଥଳୀ ଉତ୍ତରାଖଣ୍ଡର ଏହି ମଞ୍ଚ ହେଉଛି ସେହି ପ୍ରୟାସ ଗୁଡ଼ିକର ଅଭିବ୍ୟକ୍ତି । ଏବେ ଏହା ହେଉଛି ମହତ୍ୱପୂର୍ଣ୍ଣ କି ଏହି ମଞ୍ଚ ଉପରେ ଯାହା ସବୁ କଥା ହେଲା , ଯେଉଁ ବିଶ୍ୱାସ ପ୍ରକଟ କରାଯାଇଛି , ଯେଉଁ ଉତ୍ସାହ ପ୍ରକଟ କରାଯାଇଛି , ତାହା ଯଥାଶୀଘ୍ର କାର୍ଯ୍ୟକାରୀ ହେଉ । ଯାହା ଫଳରେ ଉତ୍ତରାଖଣ୍ଡର ଯୁବସାଥୀଙ୍କୁ ଅଧିକରୁ ଅଧିକ ରୋଜଗାର ମିଳୁ ।


    ସାଥୀଗଣ , ଶ୍ରଦ୍ଧେୟ ଅଟଳ ବିହାରୀ ବାଜପେୟୀ ମହାଶୟ ଯେତେବେଳେ ଉତ୍ତରାଖଣ୍ଡ ନିର୍ମାଣ କରିବାର ନିଷ୍ପତ୍ତି ନେଇଥିଲେ , ସେତେବେଳେ ସ୍ଥିତି ବହୁତ ଜଟିଳ ଥିଲା । ରାଜନୈତିକ ଅସ୍ଥିରତା ସହିତ ଉନ୍ନତ ଭବିଷ୍ୟତ ପାଇଁ ପାହାଡ଼ ଭଳି ଆହ୍ୱାନ ଗୁଡିକ ମଧ୍ୟ ଆମ ସମ୍ମୁଖରେ ଥିଲା । କିନ୍ତୁ ଆଜି ଉତ୍ତରାଖଣ୍ଡ ବିକାଶର ଧାରଣାରେ ଦ୍ରୁତ ଗତିରେ ଦୌଡ଼ି ଚାଲିଛି ।


    ବିଗତ ଚାରି ବର୍ଷ ମଧ୍ୟରେ ଅଣୁ , କ୍ଷୁଦ୍ର ଏବଂ ମଧ୍ୟମ ଉଦ୍ୟୋଗ ଅର୍ଥାତ ଏମଏସଏମଇ , ତାହାକୁ ପ୍ରୋତ୍ସାହନ ଦେବା ପାଇଁ , ତାହାକୁ ସଶକ୍ତ କରିବା ପାଇଁ ଅନେକ ପଦକ୍ଷେପ ନିଆଯାଇଛି । ଅଧିକରୁ ଅଧିକ ଲଘୁ ଉଦ୍ୟୋଗ ଗୁଡ଼ିକୁ ଅଧିକ ଋଣ , ପୁଞ୍ଜି ସହାୟତା , ସୁଧରେ ରିହାତି ଏବଂ କମ୍ ଟିକସ ଓ ନବସୃଜନ ଉପରେ ଧ୍ୟାନ ଦିଆଯାଉଛି । ନିକଟରେ ସରକାର ନିଷ୍ପତ୍ତି ନେଇଛନ୍ତି କି ଏବେ ଏମଏସଏମଇ ପାଇଁ ଏକ କୋଟି ଟଙ୍କାର ଏକ ଋଣ କମ୍ ସମୟରେ ମଞ୍ଜୁର ହୋଇଯିବ ।


    ଉତ୍ତରାଖଣ୍ଡରେ କୌଣସି ମଧ୍ୟ ପ୍ରକଳ୍ପର ଅନୁମୋଦନ ନେଇ ନିବେଶକ ମାନଙ୍କୁ ସରକାରୀ ଅଫିସକୁ ଦୌଡ଼ିବାକୁ ନ ପଡ଼ୁ , ଏଥିପାଇଁ ଅନେକ ବ୍ୟବସ୍ଥା ଗୁଡ଼ିକୁ ଅନଲାଇନ କରାଯାଇଛି । ପରିବେଶ , ଏହି ପରିବେଶ ନାମରେ ଅନଲାଇନ ଜଙ୍ଗଲ ଅନୁମୋଦନ ପାଇଁ ଏକ ପୋର୍ଟାଲ କାର୍ଯ୍ୟ କରୁଛି ଯାହାଦ୍ୱାରା ପ୍ରକ୍ରିୟା ସହଜ ତ ହୋଇଛି , ଗତିଶୀଳ ମଧ୍ୟ ହୋଇଛି ।


    ବିଗତ ଚାରି ବର୍ଷ ମଧ୍ୟରେ ଉତ୍ତରାଖଣ୍ଡରେ ଯୋଗାଯୋଗ ବ୍ୟବସ୍ଥାକୁ ପ୍ରୋତ୍ସାହନ ଦେବା ପାଇଁ ଅନେକ ପ୍ରୟାସ କରାଯାଇଛି । ରାଜପଥ , ରେଳପଥ , ବିମାନପଥ , ସମସ୍ତ ପ୍ରକାରରେ ଉତ୍ତରାଖଣ୍ଡକୁ ଯୋଡ଼ା ଯାଉଛି । ଗାଁ ଗାଁରେ ପକ୍କା ସଡ଼କ ପହଂଚୁଛି । କେବଳ ଏତିକି ହିଁ ନୁହେଁ , ଚାରିଧାମ ସବୁଦିନିଆ ସଡ଼କ ଏବଂ ଋଷିକେଶ-କର୍ଣ୍ଣପ୍ରୟାଗ ରେଳ ଲାଇନ କାର୍ଯ୍ୟ ତୀବ୍ର ଗତିରେ ଚାଲୁ ରହିଛି ।


    ସାଥୀଗଣ , ଉନ୍ନତ ଯୋଗାଯୋଗ ବ୍ୟବସ୍ଥାର ସବୁଠାରୁ ବଡ଼ ଲାଭ ଏଠାକାର ପର୍ଯ୍ୟଟନ କ୍ଷେତ୍ରକୁ ମିଳିବାକୁ ଯାଉଛି । ପ୍ରକୃତି ତ ’ ଏହି ରାଜ୍ୟକୁ ସମୃଦ୍ଧ କରିଛି , ଏହା ସହିତ ଆସ୍ଥା ଏବଂ ସଂସ୍କୃତିର ମଧ୍ୟ ବରଦାନ ଦେଇଛି । ପ୍ରକୃତି ହେଉ , ଦୁଃସାହାସିକ କ୍ରୀଡ଼ା ହେଉ , ସଂସ୍କୃତି ହେଉ , ଅଥବା ଯୋଗ , ଧ୍ୟାନ ହେଉ , ଉତ୍ତରାଖଣ୍ଡ ହେଉଛି ପର୍ଯ୍ୟଟନର ଏକ ସଂପୂର୍ଣ୍ଣ ପ୍ୟାକେଜ , ହେଉଛି ଏକ ଆଦର୍ଶ ଲକ୍ଷ୍ୟ ସ୍ଥଳ । ଏବେ ତ ଉତ୍ତରାଖଣ୍ଡ ସରକାର ସ୍ୱତନ୍ତ୍ର ପର୍ଯ୍ୟଟନ ନୀତି ପ୍ରସ୍ତୁତ କରି ପର୍ଯ୍ୟଟନକୁ ଶିଳ୍ପର ମାନ୍ୟତା ଦେଇଛନ୍ତି । ଉଦ୍ୟୋଗର ମାନ୍ୟତା ଦେଇଛନ୍ତି । 18 ବର୍ଷରେ ପ୍ରଥମ ଥର 13 ଜିଲ୍ଲାରେ ନୂତନ 13ଟି ଗନ୍ତବ୍ୟ ସ୍ଥଳ , ପର୍ଯ୍ୟଟନ ସ୍ଥଳକୁ ଚିହ୍ନଟ କରି ବିକଶିତ କରିବାର ପଦକ୍ଷେପ ନିଆ ଯାଇଛି । ଏଥିରେ ନିଶ୍ଚିତ ଭାବେ ରାଜ୍ୟର ଯୁବକମାନଙ୍କୁ ରୋଜଗାରର ଅନେକ ସୁଯୋଗ ମିଳିବ ।


    ସାଥୀଗଣ , ଉତ୍ତରାଖଣ୍ଡରେ ଜୈବିକ ରାଜ୍ୟ( Organic State ) ହେବାର ସଂପୂର୍ଣ୍ଣ ସମ୍ଭାବନା ରହିଛି । ମୁଁ ଆନନ୍ଦିତ ଯେ ପୁଞ୍ଜ-ଭିତ୍ତିକ ଜୈବିକ କୃଷି ଅଧୀନରେ ରାଜ୍ୟକୁ ଜୈବିକ ରାଜ୍ୟ( Organic State )ରେ ପରିଣତ କରିବା ଦିଗରେ କାର୍ଯ୍ୟ ଆରମ୍ଭ କରାଯାଇଛି । ଜୈବିକ କୃଷି ପାଇଁ ବଜାର ଉପଲବ୍ଧ କରାଇବା ନିମନ୍ତେ କେନ୍ଦ୍ର ସରକାର ମଧ୍ୟ ଅନେକ ପ୍ରୟାସ କରୁଛନ୍ତି ।


    ଏହା ସହିତ ଦେଶରେ ଖାଦ୍ୟ ପ୍ରକ୍ରିୟାକରଣକୁ ମଧ୍ୟ ମହତ୍ୱ ଦିଆଯାଉଛି । ଖାଦ୍ୟ ପ୍ରକ୍ରିୟାକରଣ କ୍ଷେତ୍ରକୁ ସୁଦୃଢ଼ କରିବା ପାଇଁ ସରକାର ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ଶହେ ଭାଗ , 100 ପ୍ରତିଶତ ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶକୁ ଏଫଡିଆଇକୁ ମଧ୍ୟ ମଞ୍ଜୁରି ଦେଇଛନ୍ତି । ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ମଧ୍ୟ ଆଜି ଭାରତ ଦୁନିଆରେ ଅଗ୍ରଣୀ ଦେଶ ମଧ୍ୟରେ ରହିଛି । ସେ ଖାଦ୍ୟ ଉତ୍ପାଦନ କ୍ଷେତ୍ର ହେଉ , ଫଳ ଏବଂ ପନିପରିବା ଉତ୍ପାଦନ କ୍ଷେତ୍ର ହେଉ , ଦୁଗ୍ଧ ଉତ୍ପାଦନ କ୍ଷେତ୍ର ହେଉ , ଅନେକ କ୍ଷେତ୍ରରେ ଭାରତ ଦୁନିଆରେ ପ୍ରଥମ ତିନୋଟି ସ୍ଥାନରେ ରହିଛି । ଆମ କୃଷକ ମାନଙ୍କର ଉତ୍ପାଦନ ନଷ୍ଟ ନ ହେଉ , ସେମାନଙ୍କୁ ତାହାର ଅଧିକରୁ ଅଧିକ ଲାଭ ମିଳୁ , ଏଥିପାଇଁ ଖାଦ୍ୟ ପ୍ରକ୍ରିୟାକରଣ ଉପରେ ଆମେ ଦୃଷ୍ଟି ଦେଉଛୁ । ଏ କ୍ଷେତ୍ରରେ ମଧ୍ୟ ଉତ୍ତରାଖଣ୍ଡର ସ୍ୱର୍ଣ୍ଣିମ ଭବିଷ୍ୟତ ରହିଛି ।


    ମୁଁ ଆପଣ ସମସ୍ତଙ୍କୁ କୃଷିରେ , କୃଷି ବ୍ୟବସାୟରେ ନିବେଶ ଆହୁରି ଅଧିକ ପରିମାଣରେ କରିବାକୁ ବିଶେଷ ଅନୁରୋଧ କରିବି । କୃଷି କ୍ଷେତ୍ରରେ ହେଉଥିବା ମୂଲ୍ୟ ଯୁକ୍ତ , କୃଷକମାନଙ୍କର ଆୟ ବୃଦ୍ଧିରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇଥାଏ । ଆଉ ମୁଁ ସ୍ୱୀକାର କରୁଛି କି ଆମେ ଯେତେ ନିବେଶ , ଘରୋଇ ନିବେଶ କୃଷି କ୍ଷେତ୍ରରେ କରିବା , ସେ ପ୍ରକ୍ରିୟାକରଣ ହେଉ , ମୂଲ୍ୟ ଯୁକ୍ତ ହେଉ , ଶୀତଳ ଭଣ୍ଡାର ହେଉ , ଗୋଦାମ ଗୃହ ହେଉ , ପରିବହନ ପାଇଁ ବିଶେଷ ଧରଣର ଗାଡ଼ି ହେଉ , ଏହି ସମସ୍ତ ସମ୍ଭାବନା ହିନ୍ଦୁସ୍ଥାନର ଗ୍ରାମୀଣ ଅର୍ଥନୀତି ଆଉ ଯାହା ଭାରତର ଆର୍ଥିକ ସାମର୍ଥ୍ୟକୁ ଏକ ନୂତନ ଦିଗ ଦେବାର ଭରପୂର ସମ୍ଭାବନା ପଡ଼ି ରହିଛି ।


    ସାଥୀଗଣ , ଆଜି ଅକ୍ଷୟ ଶକ୍ତି କ୍ଷେତ୍ରରେ ଭାରତ ବିଶ୍ୱର ନେତୃତ୍ୱ ନେବା ଦିଗରେ ଅଗ୍ରସର ହେଉଛି । ଦୁନିଆର ନେତୃତ୍ୱ ନେବାର ଶକ୍ତି ଆଜି ହିନ୍ଦୁସ୍ଥାନ ପାଖରେ ଅଛି । ଆମେ ସ୍ଥିର କରିଛୁ କି 2030 ପର୍ଯ୍ୟନ୍ତ ଆମର 40 ପ୍ରତିଶତ ବିଜୁଳି କ୍ଷମତା ଜୀବାଷ୍ମ ଇନ୍ଧନ ଆଧାରିତ ସଂସାଧନରୁ ଉତ୍ପନ୍ନ ହେବ । ଏତିକି ହିଁ ନୁହେଁ , 2022 ଯେତେବେଳେ ଭାରତ ସ୍ୱାଧୀନତାର 75 ବର୍ଷ ହେବ , 2022 ପର୍ଯ୍ୟନ୍ତ 175 ଗିଗାୱାଟ ଅକ୍ଷୟ ଶକ୍ତି ଲକ୍ଷ୍ୟକୁ ନେଇ ଆମେ ଆଗକୁ ଅଗ୍ରସର ହେଉଛୁ । ଏଥିରେ ମଧ୍ୟ ସୌରଶକ୍ତି ଏକ ବହୁତ ବଡ ଅଂଶ ହେବାକୁ ଯାଉଛି । ଅନ୍ତରାଷ୍ଟ୍ରୀୟ ସୌରମେଂଟ ଅର୍ଥାତ ଆଇଏସଏ ପଛରେ ମଧ୍ୟ ଏହି ଅବଧାରଣା ରହିଛି । ଦୁନିଆର ଶକ୍ତି ଆବଶ୍ୟକତା ମଧ୍ୟ ପୂରଣ ହେଉ , ଆଉ ପର୍ଯ୍ୟାବରଣ ମଧ୍ୟ ସୁରକ୍ଷିତ ରହୁ , ଏଥିପାଇଁ ଆମର ତ ଏକମାତ୍ର ମନ୍ତ୍ର ହେଉଛି ଗୋଟିଏ ବିଶ୍ୱ , ଗୋଟିଏ ସୂର୍ଯ୍ୟ , ଗୋଟିଏ ଗ୍ରୀଡ଼୍ , ଉତ୍ତରାଖଣ୍ଡରେ ମଧ୍ୟ ଅଣପାରମ୍ପରିକ ଶକ୍ତିର ପ୍ରସାର ପାଇଁ ମଧ୍ୟ ରାଜ୍ୟ ସରକାର ନିରନ୍ତର କାର୍ଯ୍ୟ କରୁଛନ୍ତି । ଜଳ ବିଦ୍ୟୁତ ଶକ୍ତି ତ ହେଉଛି ଏହି ରାଜ୍ୟର କ୍ଷମତା , ଏବେ ସୌରଶକ୍ତି ଭଳି ନୂତନ ମାଧ୍ୟମର ଶକ୍ତି ଯୋଡ଼ି ହେବାରୁ ଉତ୍ତରାଖଣ୍ଡ ଶକ୍ତି କ୍ଷେତ୍ରରେ ବଳକା ରାଜ୍ୟ ହେବାର ସମସ୍ତ କ୍ଷମତା ରଖିଛି । ଉତ୍ତରାଖଣ୍ଡ ହିନ୍ଦୁସ୍ଥାନକୁ ଉର୍ଜ୍ଜାବାନ କରି ପାରିବ । ଏତେ ପରିମାଣର ଶକ୍ତି ଉତ୍ତରାଖଣ୍ଡରେ ପଡ଼ି ରହିଛି ।


    ସାଥୀଗଣ , ବିଗତ ଚାରି ବର୍ଷରେ ମେକ୍ ଇନ୍ ଇଣ୍ଡିଆ ଏକ ବହୁତ ବଡ଼ ବ୍ରାଣ୍ଡ୍ ହୋଇ ପାରିଛି । ଆମର ଅନୁରୋଧ ହେଉଛି ମେକ୍ ଇନ୍ ଇଣ୍ଡିଆ କେବଳ ଭାରତ ପାଇଁ ନୁହେଁ , ସମଗ୍ର ବିଶ୍ୱ ପାଇଁ । ଦୁନିଆ ଆମର ଏହି ଆମନ୍ତ୍ରଣକୁ ସ୍ୱୀକାର କରିଛି , ଯାହାଦ୍ୱାରା ସୂଚନା ପ୍ରଯୁକ୍ତି ବିଦ୍ୟା ସହିତ ଏବେ ଇଲେକ୍ଟ୍ରୋନିକ ସାମଗ୍ରୀ ନିର୍ମାଣର ମଧ୍ୟ ଭାରତ କେନ୍ଦ୍ରସ୍ଥଳ ହେବାକୁ ଯାଉଛି । ଆଜି ଦୁନିଆର ସବୁଠାରୁ ବଡ଼ ମୋବାଇଲ ନିର୍ମାଣକାରୀ ୟୁନିଟ , ତାହା ସହିତ 120ରୁ ଅଧିକ କାରଖାନା ଭାରତରେ କାର୍ଯ୍ୟ କରୁଛି । ଦୁନିଆର ଅନେକ ବଡ଼ ବ୍ରାଣ୍ଡ ଆଜି ମେକ୍ ଇନ୍ ଇଣ୍ଡିଆର ଅଂଶ ପାଲଟିଛି ।


    ଅନ୍ୟ ପକ୍ଷରେ ଅଟୋମୋବାଇଲ କ୍ଷେତ୍ରରେ ମଧ୍ୟ ଭାରତ ଦ୍ରୁତ ଗତିରେ ଅଗ୍ରଗତି କରୁଛି । ଏହି ବର୍ଗରେ ଜାପାନ ଉତ୍ତରାଖଣ୍ଡର ସହଭାଗୀ ହୋଇଛି । ବନ୍ଧୁଗଣ , ଆପଣମାନେ ଜାଣି ଖୁସି ହେବେ କି ଜାପାନର କମ୍ପାନୀ ଜାପାନରୁ ଉତ୍ପାଦନ ହେଉଥିବା ସେହି କାର ଆଜି ହିନ୍ଦୁସ୍ଥାନରେ ନିର୍ମାଣ ହେଉଛି ଆଉ ସେହି କାର ଜାପାନ ଆମଦାନୀ କରୁଛି ।


    ସାଥୀଗଣ , ଆଜି ଏହି କାର୍ଯ୍ୟକ୍ରମ ମାଧ୍ୟମରେ ଆପଣମାନଙ୍କୁ ସମସ୍ତଙ୍କୁ ଏହି ସମସ୍ତ କ୍ଷେତ୍ରରେ ନିବେଶ କରିବା ପାଇଁ ଉତ୍ତରାଖଣ୍ଡ ଆଉ ନିଉ ଇଣ୍ଡିଆର ଅଭିବୃଦ୍ଧି କାହାଣୀର ଅଂଶ ହେବା ପାଇଁ ଆପଣ ମାନଙ୍କୁ ଆମନ୍ତ୍ରଣ କରୁଛି ।


    ମୋର ସଂପୂର୍ଣ୍ଣ ବିଶ୍ୱାସ ରହିଛି କି ଆଗାମୀ ଦୁଇ ଦିନରେ ଯେଉଁ ଏମ୍ଓୟୁ ସ୍ୱାକ୍ଷର ହେବ , ତାହା ଖୁବ ଶୀଘ୍ର ଫଳପ୍ରଦ ମଧ୍ୟ ହେବ , ଆଉ ମୋର ବିଶ୍ୱାସ ରହିଛି , ଭାରତର ପ୍ରଗତି ଆମର ରାଜ୍ୟର ଶକ୍ତିରୁ ସର୍ବାଧିକ ମିଳିବ ଯଦି ତାହାକୁ ସଠିକ ଧାରାରେ ପରିଚାଳିତ କରିବା ତ ’ ଏହି ଦେଶର ବିକାଶ ଯାତ୍ରାକୁ ଦୁନିଆର କୌଣସି ଶକ୍ତି ଅଟକାଇ ପାରିବେ ନାହିଁ । ଆଉ ଏହା ହେଉଛି ଖୁସିର କଥା ଯେ ଆଜି ରାଜ୍ୟ ମଧ୍ୟରେ ଏକ ସୁସ୍ଥ ପ୍ରତିଯୋଗିତା ଆରମ୍ଭ ହୋଇଛି । ପ୍ରତ୍ୟେକ ରାଜ୍ୟ ଅନ୍ୟ ରାଜ୍ୟଠାରୁ ଆଗକୁ ବଢ଼ିବାକୁ ଚାହୁଁଛନ୍ତି । ନୂତନ ପଦକ୍ଷେପ ନେବାକୁ ଚାହୁଁଛନ୍ତି । ନିଜ ରାଜ୍ୟର କ୍ଷମତା ଆଧାରରେ କରିବାକୁ ଚାହୁଁଛନ୍ତି । ଆଉ ଯେତେବେଳେ ରାଜ୍ୟ ନିଜ କ୍ଷମତାକୁ ନେଇ ଚାଲିଥାଆନ୍ତି ତ ’ ମୁଁ ମାନୁ ନାହିଁ କି ରାଜ୍ୟ ପଛରେ ପଡ଼ିଯିବେ । ଦୁନିଆର ଅନେକ ଦେଶ ମଧ୍ୟରୁ ଆମ ରାଜ୍ୟଗୁଡ଼ିକର ଶକ୍ତି ହେଉଛି ଅଧିକ । ଆମ ରାଜ୍ୟ ଗୁଡ଼ିକର ସାମର୍ଥ୍ୟ ମଧ୍ୟ ହେଉଛି ଅଧିକ । ଦୁନିଆର କୌଣସି ଛୋଟ ଦେଶ ତୁଳନାରେ ଆମ ରାଜ୍ୟ ଗୁଡ଼ିକରେ ବହୁତ ସାମର୍ଥ୍ୟ ପଡ଼ି ରହିଛି ।


    ପ୍ରତ୍ୟେକ ରାଜ୍ୟ ସ୍ୱପ୍ନ ଦେଖୁ , ମୋର ଭଲ ଭାବେ ମନେ ଅଛି ମୁଁ ଯେତେବେଳେ ପ୍ରଥମ ଥର ଗୁଜରାଟର ମୁଖ୍ୟମନ୍ତ୍ରୀ ହୋଇଥିଲି , ଆଉ ତାହା ମଧ୍ୟ 7 ଅକ୍ଟୋବର 2001 ଥିଲା , ସେତେବେଳେ ମୋର ତ କୌଣସି ଅନୁଭବ ନ ଥିଲା । ସରକାର କ ’ ଣ , ମୁଁ ତାହା କିଛି ମଧ୍ୟ ଜାଣି ନ ଥିଲି , ମୁଁ କୌଣସି ଅଫିସ ଦେଖି ନ ଥିଲି । ସଂପୂର୍ଣ୍ଣ ଭାବେ ନୂଆ ଥିଲି । ସାମ୍ବାଦିକ ପହଂଚିଗଲେ । ସେମାନେ ମୋତେ ନଚାଇବାରେ ଲାଗିଲେ , କିଛି ଏଭଳି ଭୁଲ କରିଦିଏ , ଏଭଳି କିଛି ଉତ୍ତର ଦେଇ ଦିଏ , ଫଳରେ ମୋର ଆଗକୁ ଯିବାରେ ପ୍ରତିବନ୍ଧକ ଆସିଯିବ , ଏଭଳି ଭରପୂର ପ୍ରୟାସ ଚାଲୁ ରହିଥିଲା । ତ ମୋତେ ପଚରା ଗଲା କି ଆପଣ ଏହି ଆପଣ ଗୁଜରାଟ ନିର୍ମାଣ କରିବାକୁ ଚାହୁଁଛନ୍ତି , ଆପଣଙ୍କର ଆଦର୍ଶ ହେଉଛନ୍ତି କିଏ ? କାହାକୁ ଦେଖିକରି ଆପଣ ଏପରି ହେବାକୁ ଚାହୁଁଛନ୍ତି । ସାଧାରଣତଃ କିଏ ଏପରି ପଚାରନ୍ତି ତ ଲାଗିଥାଏ ଏପରି ଉତ୍ତର ଆସିବ , ମୁଁ ଆମେରିକା ଭଳି କରିବାକୁ ଚାହୁଁଛି , ଇଂଲଣ୍ଡ ଭଳି କରିବାକୁ ଚାହୁଁଛି , ଏପରି ହିଁ ଉତ୍ତର ଆସିବ । ମୁଁ ସେମାନଙ୍କୁ ଭିନ୍ନ ଉତ୍ତର ଦେଲି , ମୁଁ କହିଲି କି ଏହାକୁ ଦକ୍ଷିଣ କୋରିଆ ଭଳି କରିବାକୁ ଚାହୁଁଛି । ତ ସେମାନଙ୍କୁ କିଛି ଜଣା ହିଁ ନ ଥିଲା । ପୁଣି ମୁଁ କହିଲି , ନିଜ କ୍ୟାମେରା ବନ୍ଦ କରନ୍ତୁ , ମୁଁ ଭଲ ଭାବରେ ବୁଝାଉଛି , ଆପଣମାନଙ୍କୁ ଅସୁବିଧା ନ ହେଉ । ମୁଁ କହିଲି କି ଗୁଜରାଟର ଜନସଂଖ୍ୟା ହେଉଛି ଦକ୍ଷିଣ କୋରିଆର ଜନସଂଖ୍ୟା ସହିତ ସମାନ । ସେଠାକାର ସାମୁଦ୍ରିକ ଉପକୂଳ , ଆମର ସାମୁଦ୍ରିକ ଉପକୂଳ , ସେଠାକାର ବିକାଶ ଯାତ୍ରାର ନକ୍ସା ଏଠାକାର ବିକାଶ ଯାତ୍ରାର ନକ୍ସା , ମୁଁ କହିଲି , ମୁଁ ଏତେ ସୂକ୍ଷ୍ମ ଭାବରେ ଅନୁଧ୍ୟାନ କରିଥିଲି କି ମୋତେ ଲାଗୁଥିଲା , ଆମେ ସେହି ରାସ୍ତାରେ ଚାଲିବା ତ ଆମେ ଆଗକୁ ବଢ଼ିଯିବା , ଆମେ ଅଟକିବା ନାହିଁ ।


    ମୁଁ ମାନୁ ନାହିଁ , ହିନ୍ଦୁସ୍ଥାନର ପ୍ରତ୍ୟେକ ରାଜ୍ୟରେ ଏହି ଶକ୍ତି ପଡ଼ି ରହିଛି । ତାହା ଦୁନିଆର ଏପରି କୌଣସି ଦେଶ ସହିତ ପ୍ରତିଦ୍ୱନ୍ଦିତା କରି ଆଗକୁ ବଢ଼ିଯିବ । ଯଦି ହିନ୍ଦୁସ୍ଥାନର ଗୋଟିଏ ଗୋଟିଏ ରାଜ୍ୟ ଏହି ସାମର୍ଥ୍ୟ ସହିତ ଆଗକୁ ବଢ଼ି ପାରିବେ , ଆମର ଯୁବକମାନଙ୍କ ମଧ୍ୟରେ ସେହି ଶକ୍ତି ଅଛି , ସାମର୍ଥ୍ୟ ଅଛି ଆଜ୍ଞା ।


    ଏବେ ପଅରଦିନ ଋଷିଆର ରାଷ୍ଟ୍ରପତି ଏଠାରେ ଥିଲେ , ପ୍ରଥମେ ଆମେ ଏକ ଭିନ୍ନ ଧରଣର କାର୍ଯ୍ୟକ୍ରମ କଲୁ , ସେଠାରେ ଏକ ଶିକ୍ଷା ସଂସ୍ଥାନ ସହିତ ତାଙ୍କର ନିବିଡ଼ ସମ୍ପର୍କ ରହିଛି , ମୋତେ ଦେଖାଇବାକୁ ନେଇ ଯାଇଥିଲେ । ତ , ମୁଁ ତାଙ୍କୁ ଅନୁରୋଧ କରିଥିଲି , ସେହି ପିଲାମାନଙ୍କୁ ଥରେ ହିନ୍ଦୁସ୍ଥାନ ଆଣନ୍ତୁ । ଆଉ ମୁଁ କହିଲି , ମୁଁ ଚାହୁଁଛି କି ହିନ୍ଦୁସ୍ଥାନରୁ ମଧ୍ୟ ପିଲାମାନଙ୍କୁ କେତେବେଳେ ଆପଣଙ୍କ ସେଠାକୁ ପଠାଇବି । ତ ସେ ଏଥର ଆସିଥିଲେ , ତ 20 ଜଣ ପିଲାଙ୍କୁ ନେଇ କରି ଆସିଥିଲେ । ଭାରତର ପିଲା ଆଉ ସେମାନଙ୍କର ପିଲା , 20-20 ପିଲା , 5-6 ଦିନ ଏକାଠି କାମ କଲେ । ଆଉ 5-6 ଦିନ ମଧ୍ୟରେ ଋଷିଆର ଚିନ୍ତାଧାରା ଆଉ ଭାରତର ଚିନ୍ତାଧାରା ପିଲାମାନେ ମିଳିମିଶି ଏଭଳି ଚମତ୍କାର ଜିନିଷ ପ୍ରସ୍ତୁତ କରିଥିଲେ , ମୁଁ ଏବଂ ଋଷିଆର ରାଷ୍ଟ୍ରପତି ତାକୁ ଦେଖି ଆଶ୍ଚର୍ଯ୍ୟ ହୋଇ ଯାଇଥିଲୁ କି ଆମ ପିଲାମାନଙ୍କ ମଧ୍ୟରେ କେତେ ଶକ୍ତି ଅଛି , ସେମାନଙ୍କୁ ସୁଯୋଗ ମିଳିବା ଦରକାର , ସେମାନଙ୍କୁ ଉଚିତ ଅବସର ମିଳିବା ଦରକାର । ଆଜି ଉତ୍ତରାଖଣ୍ଡ ସେହି କାର୍ଯ୍ୟରେ ଏକ ପାଦ ଆଗକୁ ବଢ଼ାଇଛି ।


    18 ବର୍ଷ ବୟସ ହେଉଛି ବଡ଼ ମହତ୍ୱପୂର୍ଣ୍ଣ । ଉତ୍ତରାଖଣ୍ଡ ହେଉଛି ଚିର ପୁରାତନ , କିନ୍ତୁ ଉତ୍ତରାଖଣ୍ଡ ସରକାରଙ୍କର ବୟସ ହେଉଛି 18 ବର୍ଷ । 18 ବର୍ଷର ଉର୍ଜ୍ଜା , 18 ବର୍ଷର ସ୍ୱପ୍ନ , 18 ବର୍ଷର ନିଜସ୍ୱ କିଛି ନୂଆ କରି ଆଗେଇ ଯିବାର ଲକ୍ଷ୍ୟ , ଆହ୍ୱାନ ଆଲଟିଛି । ଏହା ଉତ୍ତରାଖଣ୍ଡର କାର୍ଯ୍ୟ ହେଉଛି କି 18 ବର୍ଷକୁ ଅଯଥାରେ ଯିବାକୁ ଦିଅନ୍ତୁ ନାହିଁ , ଏହା ହେଉଛି ବଡ଼ ମୂଲ୍ୟବାନ ସମୟ ।


    ଆର୍ଥିକ ବିକାଶ ଜଗତରେ ମୁଁ ସ୍ୱତନ୍ତ୍ର ଅର୍ଥନୈତିକ ଜୋନ (SEZ), ଏହା ଆମେ କେତେ ଦଶକ ଧରି ଶୁଣି ଆସୁଛୁ । କିନ୍ତୁ ଉତ୍ତରାଖଣ୍ଡରେ ଏକ ଭିନ୍ନ ଏସଇଜେଡ଼ ଅଛି ଆଉ ଶତାବ୍ଦୀ ଶତାବ୍ଦୀ ଧରି ଆମ ଋଷି ମୁନିମାନଙ୍କର ତପସ୍ୟା କରଣରୁ , ମାଆ ଗଙ୍ଗାଙ୍କ ଯୋଗୁଁ ହୋଇଛି , ଦେବାଧିଦେବ ହିମାଳୟଙ୍କ ଯୋଗୁଁ ହୋଇଛି । ଆଉ ତାହା ହେଉଛି ଏପରି ସ୍ଥାନ , ଆଧ୍ୟାତ୍ମିକ ଇକୋ ଜୋନ ଆଉ ଏହି ସ୍ୱନ୍ତ୍ର ଅର୍ଥନୈତିକ ଜୋନରୁ ଆଧ୍ୟାତ୍ମିକ ଅର୍ଥନୈତିକ ଅଂଚଳର ଶକ୍ତି ହେଉଛି ଲକ୍ଷ ଲକ୍ଷ ଗୁଣରେ ଅଧିକ । ଉତ୍ତରାଖଣ୍ଡ ତାହା ଉପରେ ମଧ୍ୟ ଧ୍ୟାନ କେନ୍ଦ୍ରିତ କରି ନିଜ ଯୋଜନାଗୁଡ଼ିକୁ ବିସ୍ତାର ଆଉ ବିକାଶ କରିବା ଦରକାର ।


    ମୋର ବିଶ୍ୱାସ ଅଛି କି ରାୱତ ମହାଶୟଙ୍କ ନେତୃତ୍ୱରେ ଏହି 18 ବର୍ଷର ସରକାର , 18 ବର୍ଷର ଏହି ଉର୍ଜ୍ଜାବାନ ବୟସରେ ଏହି ରାଜ୍ୟ ନୂତନ ଶିଖରକୁ ପ୍ରାପ୍ତ କରିବ ଆଉ 2025 ରେ ଯେତେବେଳେ ଆପଣ ମାନେ 25 ବର୍ଷ ପାଳନ କରିବେ , ସେତେବେଳେ ଆପଣମାନଙ୍କର ସମସ୍ତ ସ୍ୱପ୍ନ ସାକାର ହୋଇଯିବ । ଏକ ଶୁଭାରମ୍ଭ ଏହି ମହାନ ଭଗୀରଥ ପ୍ରୟାସରୁ ହୋଇଛି । ମୋର ବହୁତ ବହୁତ ଶୁଭକାମନା ରହିଛି ଆଉ ଭାରତ ସରକାରଙ୍କ ପକ୍ଷରୁ ଆପଣମାନଙ୍କୁ ସଂପୂର୍ଣ୍ଣ ସହଯୋଗ ମିଳିବ , ଏହି ବିଶ୍ୱାସ ମୁଁ ଆପଣମାନଙ୍କୁ ଦେଉଛି ।


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1548944) Visitor Counter : 22