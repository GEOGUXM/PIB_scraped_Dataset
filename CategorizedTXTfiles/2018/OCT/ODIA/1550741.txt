      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କାର୍ଯ୍ୟକ୍ଷେତ୍ରରେ ଯୌନ ନିର୍ଯାତନା ଘଟଣାର ପ୍ରତିକାର ପାଇଁ କେନ୍ଦ୍ର ସ୍ୱରାଷ୍ଟ୍ରମନ୍ତ୍ରୀଙ୍କ ଅଧ୍ୟକ୍ଷତାରେ ମନ୍ତ୍ରୀସ୍ତରୀୟ କମିଟି ଗଠିତ
      Posted On: 24 OCT 2018 4:19PM by PIB Bhubaneshwar


    କାର୍ଯ୍ୟକ୍ଷେତ୍ରରେ ମହିଳାମାନଙ୍କ ପ୍ରତି ହେଉଥିବା ଯୌନ ନିର୍ଯାତନା ଘଟଣାର ପ୍ରତିକାର ପାଇଁ ଏବେ ଥିବା ଆଇନର ସମୀକ୍ଷା ତଥା ସଂସ୍ଥାଗତ ନିୟମର ତଦାରଖ ପାଇଁ ଆଜି ସରକାର ଏକ ମନ୍ତ୍ରୀସ୍ତରୀୟ କମିଟି ( GOM ) ଗଠନ କରିଛନ୍ତି । ଏଭଳି ଘଟଣାର ପ୍ରତିକାର ପାଇଁ ଥିବା ନିୟମର ଠିକଭାବେ ପ୍ରଣୟନ ଏବଂ ଏହାକୁ କିପରି ସଂସ୍ଥାଗତଭାବେ ଏହାର ରୂପରେଖ ଅଧିକ ସୁଦୃଢ଼ କରାଯାଇପାରିବ ସେ ଦିଗରେ କମିଟି ସୁପାରିସ କରିବେ ।


    କର୍ମକ୍ଷେତ୍ରରେ ଯୌନ ଶୋଷଣ ବାବଦରେ ବିସ୍ତୃତ ଭାବେ ଆଲୋଚନା ଜରୁରି ହୋଇଥିବାରୁ , ସମୟ ସମୟରେ ଉଚିତ ଭାବେ ପରାମର୍ଶ ପ୍ରଦାନ ଏବଂ ସମସ୍ତ କାର୍ଯ୍ୟଯୋଜନା ପ୍ରସ୍ତୁତ କରି ଏହାକୁ ସମୟସୀମା ଭିତ୍ତିରେ ଲାଗୁ କରିବା ପାଇଁ ସୁନିଶ୍ଚିତ ସକାଶେ ମନ୍ତ୍ରୀସ୍ତରୀୟ କମିଟି ଗଠନ କରାଯାଇଛି ।


    କମିଟିର ଅଧ୍ୟକ୍ଷ ରହିବେ କେନ୍ଦ୍ର ସ୍ୱରାଷ୍ଟ୍ରମନ୍ତ୍ରୀ ଶ୍ରୀ ରାଜନାଥ ସିଂହ । ସଦସ୍ୟ ଭାବେ ରହିବେ ସଡ଼କ ପରିବହନ , ରାଜମାର୍ଗ , ଜଳସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନୀତିନ ଗଡକରୀ , ପ୍ରତିରକ୍ଷାମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ଏବଂ ମହିଳା ଓ ଶିଶୁବିକାଶ ମନ୍ତ୍ରୀ ଶ୍ରୀମତୀ ମେନକା ସଞ୍ଜୟ ଗାନ୍ଧୀ ।


    ସରକାର କାର୍ଯ୍ୟକ୍ଷେତ୍ରରେ ମହିଳାମାନଙ୍କ ସୁରକ୍ଷା ଓ ସମ୍ମାନକୁ ସୁନିଶ୍ଚିତ କରିବାକୁ ପ୍ରତିବଦ୍ଧ । କାର୍ଯ୍ୟକ୍ଷେତ୍ରରେ ମହିଳାଙ୍କୁ ଯୌନ ଶୋଷଣରୁ ରକ୍ଷା କରିବା ଏବଂ ଏ ସମ୍ପର୍କିତ ଅଭିଯୋଗର ପ୍ରଭାବୀ ଢଙ୍ଗରେ ସମାଧାନ ପାଇଁ ମହିଳାଙ୍କ ଯୌନ ଉତ୍ପୀଡନ (ରୋକିବା , ନିଷେଧ ଏବଂ ସୁଧାର) ଆଇନ ହିଁ ଏକମାତ୍ର ପ୍ରମୁଖ ଆଇନ ।


    ମହିଳା ଏବଂ ଶିଶୁବିକାଶ ମନ୍ତ୍ରଣାଳୟ ପକ୍ଷରୁ ଏକ ପୋର୍ଟାଲ ଆରମ୍ଭ କରାଯାଇଛି , ଯେ କୌଣସି କାର୍ଯ୍ୟ କ୍ଷେତ୍ରରେ କାର୍ଯ୍ୟରତ ମହିଳା ଯୌନ ଉତ୍ପୀଡନ ବିରୋଧରେ ଏଥିରେ ସ୍ୱର ଉଠାଇ ପାରିବେ । ପୋର୍ଟାଲରେ ଥରେ ଅଭିଯୋଗ ଦାଖଲ ହୋଇଗଲେ , ତାହା ସ୍ୱୟଂଭାବେ ତଦନ୍ତକାରୀ କର୍ତ୍ତୃପକ୍ଷଙ୍କ ନିକଟକୁ ଚାଲିଯିବ ।ଏଭଳି ଅଭିଯୋଗ ଉପରେ କ ’ ଣ କାର୍ଯ୍ୟାନୁଷ୍ଠାନ ହେଉଛି ତାହା ଉପରେ ମଧ୍ୟ ନିୟମିତ ନଜର ରଖାଯିବାର ବ୍ୟବସ୍ଥା ହୋଇଛି ।


    ଗଠିତ ହୋଇଥିବା ନୂତନ ମନ୍ତ୍ରୀସ୍ତରୀୟ କମିଟି ତିନିମାସ ମଧ୍ୟରେ ମହିଳାଙ୍କ ସୁରକ୍ଷା ନେଇ ଏବେ ଥିବା ଆଇନ , ଏହାକୁ ଅଧିକ ସୁଦୃଢ଼ କରିବାର ଆବଶ୍ୟକତା ନେଇ ପଦକ୍ଷେପ ଆଦି ସଂକ୍ରାନ୍ତରେ ରିପୋର୍ଟ ଦାଖଲ କରିବେ ।


    **************


    

    
    (Release ID: 1550741) Visitor Counter : 23