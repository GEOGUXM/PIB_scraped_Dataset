      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ରାଷ୍ଟ୍ରୀୟ ମିଶନରେ 857 ଷ୍ଟାର୍ଟଅପ ତଥା 1234 ଏମଏସଏମଇ ଜିଇଏମରେ ପଞ୍ଜିକରଣ କରିଛନ୍ତି
      Posted On: 03 OCT 2018 3:53PM by PIB Bhubaneshwar


    ରାଷ୍ଟ୍ରୀୟ ମିଶନ ଅନ୍ତର୍ଗତ ସାର୍ବଜନୀନ କ୍ରୟ ପୋର୍ଟାଲ ଜିଇଏମରେ ପଞ୍ଜିକରଣ ଅଭିଯାନରେ ମୋଟ 857ଟି ଷ୍ଟାର୍ଟଅପ ତଥା 1234 ସୂକ୍ଷ୍ମ , ଲଘୁ ଏବଂ ମଧ୍ୟମ ଉଦ୍ୟୋଗ 2018 ସେପ୍ଟେମ୍ବରରେ ସେମାନଙ୍କର ପଞ୍ଜିକରଣ କରାଇଛନ୍ତି । ପଞ୍ଜିକରଣ ପାଇଁ 834ଟି ନୂତନ ସଙ୍ଗଠନ ଆଗକୁ ଆସିଛନ୍ତି ।


    କେନ୍ଦ୍ରୀୟ ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ 2018 ସେପ୍ଟେମ୍ବର 5ରେ ଜିଇଏମରେ ରାଷ୍ଟ୍ରୀୟ ମିଶନ ଲଞ୍ଚ କରିଛନ୍ତି । ଏହି ମିଶନରେ 20ଟି ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳ ସାମିଲ ହୋଇଛନ୍ତି । ମିଶନର ଉଦ୍ଦେଶ୍ୟ ହେଉଛି କ୍ରୟ ପୋର୍ଟାଲ ଜିଇଏମ ବାବଦରେ ଜନସାଧାରଣଙ୍କୁ ସଚେତନ କରିବା , କ୍ରେତା ଏବଂ ବିକ୍ରେତାମାନଙ୍କୁ ପ୍ରଶିକ୍ଷିତ କରିବା , ସେମାନଙ୍କୁ ଜିଇଏମ ପୋର୍ଟାଲରେ ପଞ୍ଜିକୃତ କରିବା ଏବଂ ଜିଇଏମ ମାଧ୍ୟମରେ କିଣାବିକାକୁ ପ୍ରୋତ୍ସାହନ ପ୍ରଦାନ କରିବା ।


    ଏହି ଅଭିଯାନ ସମସ୍ତ ଶ୍ରେଣୀର ବିକ୍ରେତା ଏବଂ ସେବା ପ୍ରଦାନକାରୀଙ୍କ ସମାବେଶନକୁ ପ୍ରୋତ୍ସାହିତ କରିବ , ଏଥିରେ ସାମିଲ ହେବାର ଲାଭ ସମ୍ବନ୍ଧରେ ସଚେତନ କରିବ ତଥା କ୍ୟାସ ରହିତ , ସମ୍ପର୍କ ରହିତ ଏବଂ କାଗଜ ରହିତ କାରବାର ବଢ଼ାଇବା ପାଇଁ ପ୍ରଜୁଜ୍ୟ , ଯାହା ଫଳରେ କି ବସ୍ତୁ ଏବଂ ସେବାର ଉପଲବ୍ଧତା ବଢ଼ିବ । ଏହି ସଚେତନତା ମିଶନ ସମୟରେ କେନ୍ଦ୍ର ମନ୍ତ୍ରଣାଳୟ , ରାଜ୍ୟ ତଥା ସେମାନଙ୍କ ଏଜେନ୍ସିମାନଙ୍କୁ ଜିଇଏମରେ ପଞ୍ଜିକରଣ କରିବା ପାଇଁ ପ୍ରମୁଖ ଭେଣ୍ଡରଙ୍କ ସୂଚୀ ଜାରି କରିବା ପାଇଁ କୁହାଯାଇଛି । ଜିଇଏମର ପହଞ୍ଚ କେନ୍ଦ୍ର ଏବଂ ରାଜ୍ୟ ମୁଖ୍ୟାଳୟମାନଙ୍କରୁ ବଢ଼ି ଜିଲ୍ଲା ତଥା ସ୍ଥାନୀୟ ୟୁନିଟ ସ୍ତର ପର୍ଯ୍ୟନ୍ତ ପହଞ୍ଚିଯାଇଛି ।


    ଏମଏସଏମଇ ବିକ୍ରେତାମାନଙ୍କୁ 551 କୋଟି ଟଙ୍କାର 40 , 000 ଅର୍ଡର ପ୍ରଦାନ କରାଯାଇଛି । ଏହା ଫଳରେ କାରବାର 2017-18 ଆର୍ଥିକ ବର୍ଷରେ 3.78 ଲକ୍ଷ ଟଙ୍କାରୁ ବୃଦ୍ଧି ପାଇ 2018-19 ଆର୍ଥିକ ବର୍ଷର 6 ମାସ ମଧ୍ୟରେ 4.31 ଲକ୍ଷ ଟଙ୍କାରେ ପହଞ୍ଚିଛି । ଜିଇଏମ ପ୍ଲାଟଫର୍ମରେ 121 ଟି ନୂତନ ଉପଶ୍ରେଣୀ ସାମିଲ କରାଯାଇଛି ।


    ରାଷ୍ଟ୍ରୀୟ ମିଶନ ଫଳରେ ବିଭିନ୍ନ ଶ୍ରେଣୀରେ ଶତକଡା 25 ପ୍ରତିଶତ ସଞ୍ଚୟ କରାଯାଇ ପାରିଛି ।


    ***************

    
    
    (Release ID: 1548577) Visitor Counter : 10