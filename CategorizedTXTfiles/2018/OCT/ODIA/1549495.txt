      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଚତୁର୍ଥ ଶିଳ୍ପ ବିପ୍ଲବ କେନ୍ଦ୍ରର ଉଦ୍ଘାଟନ ସମାରୋହକୁ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 11 OCT 2018 8:42PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି (ଗୁରୁବାର) ଚତୁର୍ଥ ଶିଳ୍ପ ବିପ୍ଲବ କେନ୍ଦ୍ରର ଉଦ୍ଘାଟନ ସମାରୋହରେ ଯୋଗଦେଇ ସମ୍ବୋଧିତ କରିଛନ୍ତି ।


    ପ୍ରଧାନମନ୍ତ୍ରୀ କହିଥିଲେ ଯେ ବାସ୍ତବରେ ‘ ଉଦ୍ୟୋଗ 4.0 ’ ରେ ମାନବ ଜୀବନର ବର୍ତ୍ତମାନ ଏବଂ ଭବିଷ୍ୟତକୁ ପରିବର୍ତ୍ତନ କରିବାର କ୍ଷମତା ରହିଛି । ସେ କହିଥିଲେ ଯେ ସାନଫ୍ରାନସିସକୋ , ଟୋକିଓ ଏବଂ ବେଜିଂ ପରେ ବିଶ୍ୱରେ ଏହା ହେଉଛି ଚତୁର୍ଥ କେନ୍ଦ୍ର ଯାହାର ଶୁଭାରମ୍ଭ ଭବିଷ୍ୟତରେ ଅପାର ସୁଯୋଗ ଆଣିପାରିବ ।


    ସେ କହିଥିଲେ ଯେ କୃତ୍ରିମ ଧୀଶକ୍ତି , ମେସନି-ଲର୍ଣ୍ଣିଂଗ , ଇଣ୍ଟରନେଟ ଅଫ ଥିଂଗସ , ବ୍ଲକଚେନ ଏବଂ ବିଗ-ଡାଟା ଭଳି କ୍ଷେତ୍ର ଭାରତକୁ ବିକାଶର ନୂତନ ଶିଖରରେ ପହଂଚାଇ ନାଗକରିକମାନଙ୍କର ଜୀବନକୁ ଉତ୍ତମ କରିପାରିବ । ସେ କହିଥିଲେ ଯେ ଭାରତ ପାଇଁ ଏହା କେବଳ ଔଦ୍ୟୋଗିକ ପରିବର୍ତ୍ତନ ନୁହେଁ ବରଂ ସାମାଜିକ ପରିବର୍ତ୍ତନ ମଧ୍ୟ । ‘ ଉଦ୍ୟୋଗ 4.0 ’ ରେ ଭାରତରେ ଅପରିବର୍ତ୍ତନୀୟ ରଚନାତ୍ମକ ପରିବର୍ତ୍ତନ ଆଣିବାର କ୍ଷମତା ରହିଛି । ସେ ଆହୁରି ମଧ୍ୟ କହିଥିଲେ ଯେ ଏହାଦ୍ୱାରା ଭାରତରେ କାର୍ଯ୍ୟର ଆବଶ୍ୟକ ବିକାଶ ଆସିପାରିବ ଏବଂ କାର୍ଯ୍ୟ ଶୈଳୀକୁ ଉତ୍ତମ କରିବାରେ ସହାୟକ ହେବ ।


    ପ୍ରଧାନମନ୍ତ୍ରୀ ଡିଜିଟାଲ ଇଣ୍ଡିଆ ଅଭିଯାନ ଦ୍ୱାରା ଡାଟା ଗ୍ରାମାଂଚଳ ପର୍ଯ୍ୟନ୍ତ ପହଂଚାଯିବା କଥା କହିଥିଲେ । ସେ କହିଥିଲେ ଯେ ନିକଟ ଅତୀତରେ ସଂଚାର-ସଘନତା , ଇଣ୍ଟରନେଟ କଭରେଜ ଏବଂ ମୋବାଇଲ ଇଣ୍ଟରନେଟ ସୁବିଧାର ବ୍ୟବହାରକାରୀଙ୍କ ସଂଖ୍ୟାରେ ବୃଦ୍ଧି ଘଟିଛି । ସେ ଭାରତରେ ସାଧାରଣ ସେବା କେନ୍ଦ୍ରଗୁଡିକର ସଂଖ୍ୟାରେ ବିକାଶ ଆଣିବା ନେଇ ଉଲ୍ଲେଖ କରିଥିଲେ । ସେ କହିଥିଲେ ଯେ ବିଶ୍ୱରେ ସବୁଠାରୁ ଅଧିକ ମୋବାଇଲ ଡାଟାର ଉପଯୋଗ ଭାରତରେ ହିଁ ହେଉଛି ଏବଂ ଭାରତ ଏଭଳି ଏକ ଦେଶ ଯେଉଁଠି ସବୁଠାରୁ ଏହା କମ ଦରରେ ଉପଲବ୍ଧ କରାଯାଉଛି । ଏହି ଅବସରରେ ସେ ଭାରତର ଡିଜିଟାଲ ଭିତ୍ତିଭୂମି ଏବଂ ଆଧାର , ୟୁପିଆଇ , ଇ-ନାମ ଏବଂ ଜିଇଏମ ସହିତ ସେଗୁଡିକର ଆନ୍ତଃସଂଯୋଗ (interface) ବିଷୟରେ କହିଥିଲେ । ସେ କହିଥିଲେ ଯେ କୃତ୍ରିମ ଧୀଶକ୍ତିରେ ଅନୁସନ୍ଧାନ ପାଇଁ କିଛି ମାସ ପୂର୍ବରୁ ଏକ ମଜବୁତ ଭିତ୍ତିଭୂମି କରିବା ପାଇଁ ରାଷ୍ଟ୍ରୀୟ ରଣନୀତି ପ୍ରସ୍ତୁତ କରାଯାଇଛି । ସେ କହିଥିଲେ ଯେ ନୂତନ କେନ୍ଦ୍ରରୁ ଏହି ପ୍ରକ୍ରିୟାକୁ ସହାୟତା ମିଳିବ । ପ୍ରଧାନମନ୍ତ୍ରୀ କହିଥିଲେ ଯେ ‘ ଉଦ୍ୟୋଗ 4.0 ’ ଏବଂ କୃତ୍ରିମ ଧୀଶକ୍ତିର ବିସ୍ତାର ଦ୍ୱାରା ସ୍ୱାସ୍ଥ୍ୟ ସଂସ୍କାର ଉତ୍ତମ ହେବ ଏବଂ ସ୍ୱାସ୍ଥ୍ୟ କ୍ଷେତ୍ରରେ ହେଉଥିବା ଖର୍ଚ୍ଚ କମ ହେବ । ସେ କହିଥିଲେ ଯେ ଏହାଦ୍ୱାରା କୃଷକମାନଙ୍କୁ ସହାୟତା ମିଳିବ ଏବଂ ଏହା କୃଷି କ୍ଷେତ୍ର ପାଇଁ ଅନେକ ସହାୟକ ହେବ । ସେ ଉଲ୍ଲେଖ କରିଥିଲେ ଯେ ଯାତାୟତ ଏବଂ ସ୍ମାର୍ଟ ମୋବିଲିଟି ଭଳି କ୍ଷେତ୍ରଗୁଡିକରେ କେନ୍ଦ୍ର ପ୍ରମୁଖ ଭୂମିକା ଗ୍ରହଣ କରିପାରିବ । ଏହି କ୍ଷେତ୍ରଗୁଡିକର କାର୍ଯ୍ୟରେ ହେଉଥିବା ପ୍ରଗତି ଦୃଷ୍ଟିରୁ ‘ ଭାରତ ପାଇଁ ସମାଧାନ , ବିଶ୍ୱ ପାଇଁ ସମାଧାନ ’ ଆମର ଲକ୍ଷ୍ୟ ।


    ପ୍ରଧାନମନ୍ତ୍ରୀ ବିଶ୍ୱାସ ବ୍ୟକ୍ତ କରିଥିଲେ ଯେ ଭାରତ ଚତୁର୍ଥ ଶିଳ୍ପ ବିପ୍ଲବରୁ ଲାଭ ଉଠାଇବାରେ ସକ୍ଷମ ହେବ । ସେ କହିଥିଲେ ଯେ ଭାରତ ଏହି ଦିଗରେ ଅନେକ ଯୋଗଦାନ ମଧ୍ୟ କରିବ । ସେ କହିଥିଲେ ଯେ ସ୍କିଲ ଇଣ୍ଡିଆ ମିଶନ , ଷ୍ଟାର୍ଟ ଅପ ଇଣ୍ଡିଆ ଏବଂ ଅଟଳ ନବୋନ୍ମେଷ ଅଭିଯାନ ଭଳି ସରକାରଙ୍କ ପଦକ୍ଷେପଗୁଡିକ ଆମ ଯୁବଗର୍ବଙ୍କୁ ନୂତନ ଏବଂ ପ୍ରସ୍ଫୁଟିତ ଉଦ୍ୟୋଗ ପାଇଁ ପ୍ରସ୍ତୁତ କରିବ ।


    **********

    
    
    (Release ID: 1549495) Visitor Counter : 24