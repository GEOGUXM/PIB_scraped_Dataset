      ପାନୀୟ ଜଳ ଓ ପରିମଳ ମନ୍ତ୍ରଣାଳୟ

      ସ୍ୱଚ୍ଛ ଭାରତର ଅଗ୍ରଗତି ନେଇ ବିଭ୍ରାନ୍ତିକର ଖବର
      • ସଦ୍ୟତମ ସ୍ୱଚ୍ଛତା ତଥ୍ୟ ସହିତ ଅଧ୍ୟୟନଗୁଡ଼ିକ ମେଳ ଖାଇବା ଆବଶ୍ୟକ

      Posted On: 26 OCT 2018 3:54PM by PIB Bhubaneshwar

    ଟିଏଜି (କିଶୋର ବୟସ୍କ ବାଳିକା) ରିପୋର୍ଟ 2018 ଶୀର୍ଷକ ଏକ ସର୍ବେକ୍ଷଣ ରିପୋର୍ଟକୁ ଆଧାର କରି ନିର୍ଦ୍ଦିଷ୍ଟ ଗଣମାଧ୍ୟମରେ ପ୍ରକାଶ ପାଇଥିବା କେତେକ ଖବର ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟର ଦୃଷ୍ଟିକୁ ଆସିଛି । ଏହି ଖବରଗୁଡ଼ିକରେ ସ୍ୱଚ୍ଛ ଭାରତ ଅଭିଯାନ ସଂକ୍ରାନ୍ତରେ କରାଯାଇଥିବା ଦାବି ସମ୍ପୂର୍ଣ୍ଣ ଭାବେ ବିଭ୍ରାନ୍ତିକର । ରିପୋର୍ଟରେ ପ୍ରକାଶ ପାଇଥିବା ସର୍ବେକ୍ଷଣରେ ଦାବି କରାଯାଇଛି ଯେ ଦେଶର 40 ପ୍ରତିଶତ କିଶୋରୀମାନେ ଏବେ ସୁଦ୍ଧା ମୁକ୍ତରେ ଶୌଚ ଅଭ୍ୟାସ ଜାରି ରଖିଛନ୍ତି ।


    ତେବେ , ଗଣମାଧ୍ୟମ ରିପୋର୍ଟରେ ଏକ ଗୁରୁତ୍ୱପୂର୍ଣ୍ଣ ତଥ୍ୟକୁ ସ୍ଥାନିତ କରାଯାଇନାହିଁ , ଯାହା ହେଉଛି 2016-17ରେ କରାଯାଇଥିବା କ୍ଷେତ୍ରୀୟ ସର୍ବେକ୍ଷଣ । ଯଦ୍ଦ୍ୱାରା , ଏହି ସର୍ବେକ୍ଷଣ ନିକଟରେ କରାଯାଇଛି ଏବଂ ଏହାର ତଥ୍ୟଗୁଡ଼ିକ ବର୍ତ୍ତମାନର ସ୍ୱଚ୍ଛତା ସ୍ଥିତିକୁ ପ୍ରତିଫଳନ କରୁଛି ବୋଲି ତଥ୍ୟାତ୍ମକ ଦୃଷ୍ଟିରୁ ଭୁଲ ଏବଂ ଭ୍ରମାତ୍ମକ ଫଳାଫଳ ପ୍ରଦାନ କରୁଛି । 2016-17ର ତଥ୍ୟକୁ ଉପଯୋଗ କରି ସ୍ୱଚ୍ଛ ଭାରତ ଅଭିଯାନର ସଫଳତା ପ୍ରତି ପ୍ରଶ୍ନବାଚୀ ସୃଷ୍ଟି କରିଥିବା ଏହି ଖବରଗୁଡ଼ିକ ଭାରତର ଜନସାଧାରଣଙ୍କ ପ୍ରୟାସ ଏବଂ ଉପଲବ୍ଧୀକୁ ଅଣଦେଖା କରୁଛି ।


    ଗ୍ରାମୀଣ ସ୍ୱଚ୍ଛତା , ଯାହାକି ସ୍ୱଚ୍ଛ ଭାରତ ଅଭିଯାନ ଅଧୀନରେ ଅଭୂତପୂର୍ବ ପ୍ରଗତି ହାସଲ କରିଛି , ସମ୍ବନ୍ଧରେ ଏହା ଏକ ଗମ୍ଭୀର ତ୍ରୁଟିପୂର୍ଣ୍ଣ ଧାରଣା ସୃଷ୍ଟି କରୁଛି । କ୍ଷେତ୍ରୀୟ ସର୍ବେକ୍ଷଣ କରାଯାଇଥିବା ସମୟ ଅବଧି ଭଳି ବିସ୍ତୃତ ବିବରଣୀ ସ୍ପଷ୍ଟ ଭାବେ ରିପୋର୍ଟରେ ଉଲ୍ଲେଖ କରାଯାଇନାହିଁ । ଫଳରେ ବର୍ତ୍ତମାନର ପରିପ୍ରେକ୍ଷୀରେ ସ୍ୱଚ୍ଛତାର ଅଗ୍ରଗତି ସଂକ୍ରାନ୍ତରେ କରାଯାଇଥିବା ରିପୋର୍ଟ ବିଭ୍ରାନ୍ତିକର ବୋଲି ପ୍ରତିଫଳିତ ହେଉଛି ।


    ସ୍ୱଚ୍ଛ ଭାରତ ଅଭିଯାନ ଅଧୀନରେ ଗ୍ରାମୀଣ ସ୍ୱଚ୍ଛତା ପ୍ରସାର ଅକ୍ଟୋବର 2014ରେ ମାତ୍ର 39% ଥିବା ବେଳେ ଆଜି ଏହା 95%ରେ ପହଁଚିଛି । ସ୍ୱଚ୍ଛ ଭାରତ ଅଭିଯାନରେ ହେଉଥିବା ଦ୍ରୁତ ଅଗ୍ରଗତିର ଅର୍ଥ ହେଉଛି ଅଧ୍ୟୟନ ଏବଂ ସର୍ବେକ୍ଷଣରୁ ହାସଲ କରାଯାଉଥିବା ତଥ୍ୟ ଆସନ୍ତା କିଛିମାସ ମଧ୍ୟରେ ପ୍ରାସଙ୍ଗିକତା ହରାଇବ । କ୍ଷେତ୍ରୀୟ ସର୍ବେକ୍ଷଣ ଅବଧିର ମଧ୍ୟମ ବିନ୍ଦୁ , ଯାହାକି ଜାନୁଆରୀ 2017 , ଗ୍ରାମୀଣ ଭାରତରେ ସ୍ୱଚ୍ଛତାର ପ୍ରସାର 60%ରୁ କମ ଥିଲା । ଏହା ବ୍ୟାପକ ଭାବେ ସେହି ସମୟରେ କରାଯାଇଥିବା ସର୍ବେକ୍ଷଣର ଫଳାଫଳ ପାଇଁ ଯୁକ୍ତିଯୁକ୍ତ ଥିଲା-ଏହି ତଥ୍ୟକୁ ରିପୋର୍ଟରେ ଉଲ୍ଲେଖ କରାଯାଇନାହିଁ ।


    ତେଣୁ , ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ , ଏଥିପ୍ରତି ରେଖାପାତ କରୁଛି ଯେ ସ୍ୱଚ୍ଛ ଭାରତ ମିଶନ ଏକ ଅତ୍ୟନ୍ତ ଗତିଶୀଳ କାର୍ଯ୍ୟକ୍ରମ ଯାହା ଦ୍ରୁତବେଗରେ ଅଗ୍ରଗତି ହାସଲ କରୁଛି । ପୁରୁଣା ତଥ୍ୟକୁ ଆଧାର କରି କାର୍ଯ୍ୟକ୍ରମର ସଫଳତା ନେଇ କୌଣସି ମତଦେବା ପୂର୍ବରୁ ଗବେଷକ ଏବଂ ଲେଖକମାନଙ୍କୁ ସତର୍କ ହେବାକୁ ପରାମର୍ଶ ଦିଆଯାଉଛି । ସେମାନଙ୍କୁ ଏହି ପରାମର୍ଶ ମଧ୍ୟ ଦିଆଯାଉଛି ଯେ ସେମାନେ କ୍ଷେତ୍ରୀୟ ସର୍ବେକ୍ଷଣର ଅବଧିକୁ ସ୍ପଷ୍ଟ ଭାବେ ଉଲ୍ଲେଖ କରିବା ସହିତ କୌଣସି ଅଧ୍ୟୟନର ପରିସଂଖ୍ୟାନ ଗୁରୁତ୍ୱକୁ ପ୍ରତିପାଦିତ କରିବା ଉଚିତ ଯାହାଦ୍ୱାରା ପାଠକମାନେ ବିଭ୍ରାନ୍ତ ହେବେ ନାହିଁ । କୌଣସି ସନ୍ଦେହ ଥିଲେ , ସେମାନେ ଅଭିଯାନର ସଦ୍ୟତମ ତଥ୍ୟ ଏବଂ ଅଗ୍ରଗତି ବିବରଣୀ ସମ୍ବନ୍ଧରେ ଏହି ମନ୍ତ୍ରଣାଳୟ ସହ ଯୋଗାଯୋଗ କରିପାରିବେ । ବିଭିନ୍ନ ଗଣମାଧ୍ୟମକୁ ମଧ୍ୟ ସମାନ ପରାମର୍ଶ ଦିଆଯାଉଛି ।


    ଅକ୍ଟୋବର 2018 ସୁଦ୍ଧା ଗ୍ରାମୀଣ ଭାରତରେ 8.7 କୋଟି ଘରୋଇ ଶୌଚାଳୟ ନିର୍ମାଣ କରାଯାଇଛି ଏବଂ 5 ଲକ୍ଷ ଗ୍ରାମ , 530ଟି ଜିଲ୍ଲା ଏବଂ 25ଟି ରାଜ୍ୟ/କେନ୍ଦ୍ର ଶାସିତ ଅଂଚଳ ନିଜକୁ ବାହ୍ୟ ମଳତ୍ୟାଗର ମଳିନତାରୁ ନିଜକୁ ମୁକ୍ତ ବୋଲି ଘୋଷଣା କରିସାରିଛନ୍ତି ।


    ***************

    
    
    (Release ID: 1551091) Visitor Counter : 19