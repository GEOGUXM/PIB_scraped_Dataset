      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ-ଚୀନ ବ୍ୟବସାୟ ଉପରେ ଅଧ୍ୟୟନ ରିପୋର୍ଟ ଜାରି କଲେ ବାଣିଜ୍ୟ ମନ୍ତ୍ରୀ
      Posted On: 05 OCT 2018 6:18PM by PIB Bhubaneshwar


    କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଳଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଭାରତ-ଚୀନ ବ୍ୟବସାୟ ଉପରେ ବାଣିଜ୍ୟ ବିଭାଗ ଦ୍ୱାରା କରାଯାଇଥିବା ଅଧ୍ୟୟନ ସହିତ ସମ୍ବନ୍ଧିତ ଏକ ରିପୋର୍ଟ ଜାରି କରିଛନ୍ତି । ଏହି ରିପୋର୍ଟରେ ଚୀନ ସହିତ ଭାରତର ବୃଦ୍ଧି ପାଉଥିବା ବ୍ୟବସାୟିକ କାରବାରର ସ୍ତରର ଉଲ୍ଲେଖ କରିବା ସହିତ ଏହାର କାରଣର ବିଶ୍ଲେଷଣ ମଧ୍ୟ କରାଯାଇଛି ।


    ବାଣିଜ୍ୟ ମନ୍ତ୍ରୀ କହିଛନ୍ତି ଯେ ଚୀନ ସହିତ ଭାରତର ବ୍ୟବସାୟିକ ସମ୍ବନ୍ଧ ଦୃଢ଼ ଏବଂ ଦେଶରେ ଯେତେ ରୁଚି ଭାରତ-ଚୀନ ବ୍ୟବସାୟିକ ସମ୍ବନ୍ଧକୁ ନେଇ ହୋଇଥାଏ , ଏହାର ତୁଳନା ଆଉ କୌଣସି ଦ୍ୱିପାକ୍ଷିକ ବ୍ୟବସାୟିକ ସମ୍ବନ୍ଧ ସହିତ କରାଯାଇ ନପାରେ । 2001ରେ ଚୀନ ଭାରତର ଏକ ଛୋଟ ବ୍ୟବସାୟିକ ଅଂଶୀଦାର ଥିଲା ଏବଂ 15 ବର୍ଷର ଅବଧି ମଧ୍ୟରେ ଚୀନ ଦ୍ରୂତ ଗତିରେ ଭାରତର ସବୁଠାରୁ ବଡ ବ୍ୟବସାୟିକ ଅଂଶୀଦାରରେ ପରିଣତ ହୋଇଛି । ଦୁଇ ଦେଶ ମଧ୍ୟରେ ବ୍ୟବସାୟ ବୃଦ୍ଧି ପାଉଛି , ମାତ୍ର ଏଥିସହିତ ଚୀନ ସହ ଭାରତର ବ୍ୟବସାୟିକ ଘାଟା ମଧ୍ୟ ବଢ଼ୁଛି ।


    ମନ୍ତ୍ରୀ ଅଧ୍ୟୟନ ରିପୋର୍ଟ ଜାରି କରି କହିଲେ ଯେ ଅଧିକାଂଶ ଉଦ୍ୟୋଗ ସଙ୍ଗଠନ ଚାହାନ୍ତି ଯେ ସରକାର ମୁକ୍ତ ବ୍ୟବସାୟିକ ବୁଝାମଣା ( FTA )କୁ ନେଇ ରକ୍ଷଣାତ୍ମକ ପନ୍ଥା ଗ୍ରହଣ କରନ୍ତୁ ଏବଂ ଘରୋଇ ଉତ୍ପାଦକମାନଙ୍କ ପାଇଁ ଘରୋଇ ବଜାରର ସିଦ୍ଧାନ୍ତ ଉପରେ କାର୍ଯ୍ୟ କରି ଶୁଳ୍କ ଦରକୁ ବଢ଼ାନ୍ତୁ । ସମଗ୍ର ବିଶ୍ୱରେ ସଂରକ୍ଷଣବାଦୀ ଗତିବିଧିକୁ ଦ୍ରୂତ ଗତିରେ ବୃଦ୍ଧି କରାଯାଉଛି । 2018 ବର୍ଷରେ ସମଗ୍ର ବିଶ୍ୱରେ ସଂରକ୍ଷଣବାଦୀ ଉପାୟର ଉପଯୋଗ ଅପ୍ରତ୍ୟାଶିତ ରହିଥିଲା ଏବଂ ଏଥିସହିତ ବିଶ୍ୱର ସବୁଠାରୁ ବଡ ଦୁଇ ଅର୍ଥବ୍ୟବସ୍ଥା ମଧ୍ୟରେ ବ୍ୟବସାୟିକ ଯୁଦ୍ଧର ବିପଦ ମଧ୍ୟ ଲାଗିରହିଛି ।


    *****************


    

    
    (Release ID: 1548815) Visitor Counter : 11