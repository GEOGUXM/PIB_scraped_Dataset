      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ମାନବ ସମ୍ବଳ ବିକାଶ ମନ୍ତ୍ରୀ କେନ୍ଦ୍ରୀୟ ମାଧ୍ୟମିକ ଶିକ୍ଷା ବୋର୍ଡ କାର୍ଯ୍ୟରେ ଗତି, ପାରଦର୍ଶିତା, ସହଜ ପ୍ରକ୍ରିୟା ଓ ବ୍ୟବସାୟ ସୁଗମତା ସୁନିଶ୍ଚିତ କରିବା ଲାଗି ସଂଶୋଧିତ ସିବିଏସଇ ଅନୁମୋଦିତ ବାଏ ଲ ଜାରି କଲେ
      Posted On: 18 OCT 2018 8:24PM by PIB Bhubaneshwar


    ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ନୂଆଦିଲ୍ଲୀଠାରେ କେନ୍ଦ୍ରୀୟ ମାଧ୍ୟମିକ ଶିକ୍ଷା ବୋର୍ଡ (ସିବିଏସଇ)ର ନୂତନ ଅନୁମୋଦିତ ବାଏଲ ଜାରି କରିଛି । ଏକ ପ୍ରେସବାର୍ତ୍ତାରେ ସାମ୍ବାଦିକମାନଙ୍କ ସହ ଆଲୋଚନା କରି ଶ୍ରୀ ଜାଭଡେକର କହିଲେ ଯେ ସିବିଏସଇ କାର୍ଯ୍ୟରେ ଗତି , ପାରଦର୍ଶିତା , ସହଜ ପ୍ରକ୍ରିୟା ଏବଂ ବ୍ୟବସାୟ ସୁଗମତା ସୁନିଶ୍ଚିତ କରିବା ଲାଗି ସମ୍ବନ୍ଧିତ ବାଏଲକୁ ସମ୍ପୂର୍ଣ୍ଣ ଭାବେ ସଂଶୋଧିତ କରିଦିଆ ଯାଇଛି ।


    ମାନବ ସମ୍ବଳ ବିକାଶ ମନ୍ତ୍ରୀ ଚଳିତ ବର୍ଷ ଆରମ୍ଭରୁ ବୋର୍ଡକୁ ନିର୍ଦ୍ଦେଶ ଦେଇଥିଲେ ଯେ ସେମାନେ ସମ୍ବନ୍ଧିତ ବାଏଲ ଉପରେ ଆଉଥରେ ବିଚାର କରନ୍ତୁ , ଯାହାଫଳରେ କି ପ୍ରକ୍ରିୟାକୁ ଅଧିକ ମଜଭୁତ ଓ ଉନ୍ନତ କରାଯାଇ ପାରିବ । ପ୍ରମୁଖ ପରିବର୍ତ୍ତନର ଉଲ୍ଲେଖ କରି ଶ୍ରୀ ପ୍ରକାଶ ଜାଭଡେକର କହିଲେ ଯେ ପୂର୍ବରୁ ପ୍ରକ୍ରିୟା ଅତ୍ୟନ୍ତ ଜଟିଳ ଥିଲା , ମାତ୍ର ନିୟମ ଅନ୍ତର୍ଗତ ପ୍ରକ୍ରିୟାକୁ ସକ୍ରିୟ କରିଦିଆଯାଇଛି । ଏବେ ପ୍ରକ୍ରିୟାରେ ପରିବର୍ତ୍ତନ ହେବ ନାହିଁ ।


    ସିବିଏସଇ ଶ୍ରେଣୀ 10ମ ଏବଂ ଦ୍ୱାଦଶ ପାଇଁ ପରୀକ୍ଷା ଆୟୋଜିତ କରୁଥିବା ଏକ ରାଷ୍ଟ୍ରସ୍ତରୀୟ ବୋର୍ଡ । ଏହା ସମଗ୍ର ଦେଶରେ ଏବଂ ବିଦେଶରେ ସ୍ଥିତ ବିଦ୍ୟାଳୟମାନଙ୍କୁ ଅନୁମୋଦନ ପ୍ରଦାନ କରିଥାଏ , ଯାହାକି ଅନୁମୋଦିତ ବାଏଲରେ ଉଲ୍ଲଖିତ ବିଭିନ୍ନ ସର୍ତ୍ତକୁ ପୂରଣ କରିବା ପରେ ପ୍ରଦାନ କରାଯାଇଥାଏ । ଏହି ସମୟରେ ବୋର୍ଡ ସହିତ 20783ଟି ବିଦ୍ୟାଳୟ ଅନୁବନ୍ଧିତ ରହିଛି । ଅନୁମୋଦିତ ବାଏଲ ପ୍ରଥମ ଥର ପାଇଁ 1998ରେ ପ୍ରସ୍ତୁତ କରାଯାଇଥିଲା ଏବଂ ଶେଷ ଥର ପାଇଁ 2012ରେ ଏଥିରେ ପରିବର୍ତ୍ତନ ଅଣାଯାଇଥିଲା ।


    ଶ୍ରୀ ଜାଭଡେକର ପ୍ରକାଶ କରିଥିଲେ ଯେ ସିବିଏସଇ ଏବଂ ରାଜ୍ୟ ସରକାରଙ୍କ ସ୍ତରରେ ପ୍ରକ୍ରିୟାରେ ହେବାକୁ ଥିବା ପରିବର୍ତ୍ତନକୁ ଧ୍ୟାନରେ ରଖି ସଂଶୋଧିତ ବାଏଲ ପ୍ରସ୍ତୁତ କରାଯାଇଛି । ଏହା ହେଉଛି ଏହାର ପ୍ରଥମ ବିଶେଷତା । ଶିକ୍ଷା ଅଧିକାର ଅଧିନିୟମ ଅନ୍ତର୍ଗତ ମାନ୍ୟତା ଏବଂ ଅନୁମୋଦନ ପ୍ରମାଣପତ୍ର ଜାରି କରିବା ପାଇଁ ରାଜ୍ୟ ଶିକ୍ଷା ପ୍ରଶାସନ , ସ୍ଥାନୀୟ ୟୁନିଟ , ରାଜସ୍ୱ ବିଭାଗ , ସହକାରିତା ବିଭାଗ ଆଦିର ବିଭିନ୍ନ ପ୍ରମାଣପତ୍ରର ଯାଂଚ କରିଥାନ୍ତି । ଆବେଦନ ପ୍ରାପ୍ତ କରିବା ପରେ ସିବିଏସଇ ଏହି ସବୁ ପ୍ରମାଣପତ୍ରର ଦ୍ୱିତୀୟ ଥର ପାଇଁ ଯାଂଚ କରିଥାଏ । ଏହି ପ୍ରକ୍ରିୟା ସବୁଠାରୁ ଦୀର୍ଘ ହୋଇଥାଏ । ଏଥିପାଇଁ ଏହି ଦ୍ୱିତୀୟ ଯାଂଚରୁ ବଂଚିବା ପାଇଁ ଅନୁମୋଦନ ପାଇବା ମାମଲାରେ ବିଦ୍ୟାଳୟମାନଙ୍କୁ ଏବେ କେବଳ ଦୁଇଟି ଦସ୍ତାବିଜ ପ୍ରଦାନ କରିବାକୁ ହେବ , ଯେତବେଳେ କି ପୂର୍ବରୁ 12-14 ଦସ୍ତାବିଜ ପ୍ରଦାନ କରିବାକୁ ପଡୁଥିଲା । ପ୍ରଥମ ଦସ୍ତାବିଜ ଜିଲ୍ଲା ପ୍ରଶାସନ ପ୍ରମୁଖଙ୍କ ଦ୍ୱାରା ପ୍ରଦାନ କରାଯିବ , ଯେଉଁଥିରେ ବିଲ୍ଡିଂର ସୁରକ୍ଷା , ସ୍ୱଚ୍ଛତା , ଜମିର ମାଲିକାନା ଇଦ୍ୟାଦିକୁ ପ୍ରମାଣିତ କରାଯିବ । ଦ୍ୱିତୀୟ ଦସ୍ତାବିଜ ଘୋଷଣାନାମା ରୂପରେ ହେବ , ଯେଉଁଥିରେ ବିଦ୍ୟାଳୟ ଫିସର ନିୟମ , ବୁନିଆଦି ଢ଼ାଂଚା ବାବଦରେ ସୂଚନା ପ୍ରଦାନ କରାଯିବ । ଏହି ପ୍ରମୁଖ ପରିବର୍ତ୍ତନର ପରିଣାମ ସ୍ୱରୂପ ଏବେ ଏହି ପକ୍ଷମାନଙ୍କୁ ଦ୍ୱିତୀୟ ଥର ଯାଂଚ କରିବାର ଆବଶ୍ୟକତା ହେବ ନାହିଁ , କାରଣ ଏହି କାର୍ଯ୍ୟ ନୀରିକ୍ଷଣ କରିବା ସମୟରେ ରାଜ୍ୟ ସରକାର ପୂରଣ କରିବେ । ଏହିପରି ପ୍ରମାଣପତ୍ରର ଯାଂଚ ଏବଂ ଅଭାବର ଯାଂଚ ଦ୍ୱାରା ହେଉଥିବା ବିଳମ୍ବ ସମାପ୍ତ ହୋଇଯିବ ।


    ସ୍କୁଲମାନଙ୍କର ନୀରିକ୍ଷଣ ଏବେ ସ୍କୁଲର ବୁନିଆଦି ଢ଼ାଂଚା ଉପରେ କେନ୍ଦ୍ରିତ ହେବ ନାହିଁ , ବରଂ ପରିମାଣ ଆଧାରିତ ହେବ ତଥା ଏଥିରେ ଏକାଡେମୀକ ସ୍ଥିତି ଏବଂ ଗୁଣବତ୍ତା ଉପରେ ମଧ୍ୟ ଧ୍ୟାନ ଦିଆଯିବ । ନୀରିକ୍ଷଣ ଅନ୍ତର୍ଗତ ଛାତ୍ରମାନଙ୍କର ଏକାଡେମୀକ ଉତ୍କୃଷ୍ଟତା ଏବଂ ପ୍ରଗତି , ଶିକ୍ଷଣ କାର୍ଯ୍ୟରେ ଉନ୍ନତି ଏବଂ ନବୀନତା , ଶିକ୍ଷକମାନଙ୍କର କ୍ଷମତା ଏବଂ ସେମାନଙ୍କର ପ୍ରଶିକ୍ଷଣ , ସ୍କୁଲମାନଙ୍କରେ ସମାବେଶୀ ଗତିବିଧି , କ୍ରୀଡ଼ା ଇତ୍ୟାଦିକୁ ଧ୍ୟାନରେ ରଖାଯିବ । ଏହି ପ୍ରକ୍ରିୟା ଦ୍ୱାରା ବୋର୍ଡ ଏବଂ ବିଦ୍ୟାଳୟର ଛାତ୍ରମାନଙ୍କର ପଗତିର ଯାଂଚ କରିବାରେ ସୁବିଧା ହେବ ଏବଂ ସେମାନେ ଜାଣିପାରିବେ ଯେ କେଉଁ କ୍ଷେତ୍ରରେ ଅଧିକ ପ୍ରୟାସ କରାଯିବା ଆବଶ୍ୟକ । ଉଲ୍ଲେଖନୀୟ ହେଉଛି ଏହି ଆବେଦନ , ନୀରିକ୍ଷଣ ଏବଂ ସମବଦ୍ଧତା ପ୍ରଦାନ କରିବା ପର୍ଯ୍ୟନ୍ତ ସମ୍ପୂର୍ଣ୍ଣ ପ୍ରକ୍ରିୟାକୁ ବୋର୍ଡ 2018 ମାର୍ଚ୍ଚରେ କାଗଜ ବିହୀନ କରିଦେଇଛି । ନୂତନ ବାଏଲ ଅନ୍ତର୍ଗତ ସମ୍ପୂର୍ଣ୍ଣ ପ୍ରକ୍ରିୟା ମଧ୍ୟ ଅନଲାଇନ ହୋଇଯିବ । ଆବେଦନ କାର୍ଯ୍ୟକୁ ମଧ୍ୟ ସେହିବର୍ଷ ଶେଷ କରିଦିଆଯିବ ।


    ନୂତନ ବାଏଲ ଅନ୍ତର୍ଗତ ଆବେଦନ ପ୍ରାପ୍ତ ହେବାର ତୁରନ୍ତ ପରେ ସ୍କୁଲର ନୀରିକ୍ଷଣ କରାଯିବ । ସନ୍ତୋଷଜନକ ନୀରିକ୍ଷଣ ରିପୋର୍ଟ ଆଧାରରେ ବୋର୍ଡ ସ୍କୁଲକୁ ଏକ ଆଶାୟୀ ପତ୍ର ଜାରି କରିବ , ଯେଉଁଥିରେ ସ୍କୁଲକୁ ଅନୁମୋଦନ ପ୍ରଦାନ କରାଯିବାର ପ୍ରସ୍ତାବ ରହିବ । ଏହାପରେ ସ୍କୁଲରୁ ଏହା ଆଶା କରାଯିବ ଯେ ସେ ଅନୁମୋଦନ ପୂର୍ବ ପ୍ରକ୍ରିୟା ଅନ୍ତର୍ଗତ ସମସ୍ତ ସର୍ତ ପୂରଣ କରୁ ।


    ଏଥିରେ ଯୋଗ୍ୟ ଅଧ୍ୟାପକଙ୍କୁ ନିଯୁକ୍ତି , ବିଶେଷ ଶିକ୍ଷକ , ସ୍ୱାସ୍ଥ୍ୟ ପରାମର୍ଶଦାତା , ଡିଜିଟାଲ ପ୍ରକ୍ରିୟା ଜରିଆରେ ବେତନ ପ୍ରଦାନ କରିବାର ପ୍ରକ୍ରିୟା ଇଦ୍ୟାଦିର ପ୍ରମାଣ ଦେବାକୁ ପଡିବ । ଏହି ସର୍ତମାନଙ୍କୁ ପୁରଣ କରିବା ପରେ ସ୍କୁଲ ସମ୍ବନ୍ଧିତ ବର୍ଷରେ ମାର୍ଚ୍ଚ 31 ପର୍ଯ୍ୟନ୍ତ ସମସ୍ତ ସୂଚନା ସମ୍ବନ୍ଧୀୟ ପ୍ରମାଣପତ୍ର ଅନଲାଇନରେ ଜମା କରିବ । ଏହାର ଆଧାରରେ ବୋର୍ଡ ସ୍କୁଲର ଅନୁମୋଦନ ପ୍ରଦାନ କରିବ । ଏହାପରେ ହିଁ ସ୍କୁଲ ସିବିଏସଇ ଅନ୍ତର୍ଗତ ନୂତନ ଏକାଡେମୀକ ଅଧିବେଶନ ଆରମ୍ଭ କରିପାରିବ ।


    ନୂତନ ଅନୁମୋଦନ ବାଏଲ ଅନ୍ତର୍ଗତ ଶିକ୍ଷକମାନଙ୍କ ପ୍ରଶିକ୍ଷଣ ଅନିବାର୍ଯ୍ୟ କରିଦିଆଯାଇଛି ଏବଂ ଏକାଡେମୀକ ଉତ୍କୃଷ୍ଟତା ପ୍ରାପ୍ତ କରିବା ଉପରେ ଗୁରୁତ୍ୱ ପ୍ରଦାନ କରାଯାଇଛି । ଏପରିକି ସମସ୍ତ ସ୍କୁଲର ପ୍ରଧାନଶିକ୍ଷକ ଏବଂ ଉପ ପ୍ରଧାନଶିକ୍ଷକମାନଙ୍କଠାରୁ ମଧ୍ୟ ଆଶା କରାଯାଉଛି ଯେ ବର୍ଷରେ ଦୁଇ ଦିନ ସେମାନେ ଅନିବାର୍ଯ୍ୟ ପ୍ରଶିକ୍ଷଣରେ ଭାଗ ନେବେ । ବାଏଲରେ ଅଭିନବ ସ୍କୁଲମାନଙ୍କର ଏକ ବିଶେଷ ବର୍ଗ ଆରମ୍ଭ କରାଯିବ , ଯେଉଁଥିରେ ବିଶେଷ ବିଦ୍ୟାଳୟମାନଙ୍କୁ ରଖାଯାଇଛି । ପ୍ରଥମେ ଏହା ବାଏଲ ଅନ୍ତର୍ଗତ ନଥିଲା । ଏଗୁଡ଼ିକ ହେଉଛନ୍ତି ଏପରି ସ୍କୁଲ ଯେଉଁମାନେ କି କୌଶଳ ବିକାଶ , କ୍ରୀଡ଼ା , କଳା , ବିଜ୍ଞାନ ଇତ୍ୟାଦି କ୍ଷେତ୍ରରେ ଅଭିନବ ବିଚାରକୁ ଲାଗୁ କରୁଛନ୍ତି । ଯେଉଁଠାରେ ଫିସର ପ୍ରଶ୍ନ ରହିଛି ସେଥିପାଇଁ ଏକ ପ୍ରାବଧାନ କରାଯାଇଛି ଯାହା ଅନ୍ତର୍ଗତ ଫିସର ସମ୍ପୂର୍ଣ୍ଣ ବିବରଣୀ ପ୍ରଦାନ କରିବାକୁ ହେବ ତଥା ଫିସ ଆଳରେ କୌଣସି ପ୍ରକାରର ଅଧିକ ଅର୍ଥ ଗ୍ରହଣ କରାଯାଇ ପାରିବ ନାହିଁ । ବାଏଲରେ ସ୍ପଷ୍ଟ କୁହାଯାଇଛି ଯେ ଫିସ ସରକାରଙ୍କ ନିୟମ ଏବଂ ନିଦେ୍ର୍ଦଶ ଅନ୍ତର୍ଗତ ଅସୁଲ କରାଯିବ ତଥା ଫିସରେ ସଂଶୋଧନ ନିୟମ ଏବଂ ନିର୍ଦ୍ଦେଶ ଅନ୍ତର୍ଗତ ହିଁ କରାଯିବ । ପ୍ରତମ ଥର ବାଏଲ ଅନ୍ତର୍ଗତ ସୌର ଉର୍ଜା , ବର୍ଷାଜଳ ସଂରକ୍ଷଣ , ପରିସରକୁ ସବୁଜ କରିବା , ସ୍ୱଚ୍ଛତା ଇତ୍ୟାଦି ଜରିଆରେ ସ୍କୁଲମାନଙ୍କର ପରିବେଶ ସଂରକ୍ଷଣ ପାଇଁ ପ୍ରୋତ୍ସାହିତ କରାଯିବ ।


    ଉଲ୍ଲେଖନୀୟ ଯେ ସିବିଏସଇ ସହିତ ଭାରତର 20783ଟି ବିଦ୍ୟାଳୟ ଏବଂ 25ଟି ଅନ୍ୟ ଦେଶର ସ୍କୁଲ ଅନୁବନ୍ଧିତ ରହିଛନ୍ତି । ଏହି ସ୍କୁଲମାନଙ୍କ ମଧ୍ୟରେ 109 କୋଟି ଛାତ୍ର ପାଠ ପଢ଼ୁଛନ୍ତି ଏବଂ 10 ଲକ୍ଷରୁ ଅଧିକ ଅଧ୍ୟାପକ ନିଯୁକ୍ତି ପାଇଛନ୍ତି । ସଂଶୋଧିତ ବାଏଲ ଦ୍ୱାରା ସ୍କୁଲମାନଙ୍କର ଭବିଷ୍ୟତ ଉପରେ ସକାରାତ୍ମକ ପ୍ରଭାବ ପଡିବ ଏବଂ ଶିକ୍ଷାକୁ ଉନ୍ନତ କରିବା ଦିଗରେ ସହାୟତା ମିଳିବ ।


    **********


    

    
    (Release ID: 1550272) Visitor Counter : 35