      ରେଳ ମନ୍ତ୍ରଣାଳୟ

      ସ୍ୱଚ୍ଛ ଭାରତ ମିସନ ଅଧୀନରେ ଉଦ୍ଦେଶ୍ୟପୂର୍ଣ୍ଣ ପରିବର୍ତ୍ତନ ଆଣିବାକୁ ରେଳବାଇ ପ୍ରତିବଦ୍ଧତାର ସହ କାର୍ଯ୍ୟକ୍ରମ କରୁଛି
      Posted On: 05 OCT 2018 6:21PM by PIB Bhubaneshwar


    ରେଳବାଇର ପରିସରରେ ସବୁଜ ବଳୟ ସୃଷ୍ଟି କରିବା ଉଦ୍ଦେଶ୍ୟରେ ସ୍ୱଚ୍ଛତା ହି ପଖୱାଡା ପାଳନ ଅବସରରେ ବ୍ୟାପକ ବୃକ୍ଷରୋପଣ କାର୍ଯ୍ୟକ୍ରମ ହାତକୁ ନିଆଯାଇ 13.27 ଲକ୍ଷ ଚାରା ରୋପଣ କରାଯାଇଛି । ସେହିପରି ଜାତୀୟ ସ୍ୱଚ୍ଛତା କାର୍ଯ୍ୟକ୍ରମରେ ଚଳିତ ବର୍ଷ 1400 ଷ୍ଟେସନରେ 1800 ନୂତନ/ବିକଶିତ ଶୌଚାଳୟ ପ୍ରତିଷ୍ଠା କରାଯାଇଛି । 2700 ଷ୍ଟେସନରେ 2700 ଏଭଳି ଶୌଚାଳୟ ପ୍ରତିଷ୍ଠା ପାଇଁ ଲକ୍ଷ୍ୟ ରଖାଯାଇଛି । ଏଥିସହ ଦିବ୍ୟାଙ୍ଗ ମାନଙ୍କ ପାଇଁ ମଧ୍ୟ ଶୌଚାଳୟ ନିର୍ମାଣ କରାଯାଇଛି ।


    ପରିବେଶକୁ ପ୍ରାଥମିକତା ଦେଇ ଭାରତୀୟ ରେଳବାଇ ସ୍ୱଚ୍ଛତା ଅଭିଯାନକୁ ତ୍ୱରାନ୍ୱିତ କରିଛି ଏବଂ ରେଳ ଷ୍ଟେସନ , ରେଲୱେ କଲୋନି , ଭିଡ଼ ହେଉଥିବା ସ୍ଥାନ ଇତ୍ୟାଦିରେ ପ୍ରତିବଦ୍ଧତାର ସହ ବିଭିନ୍ନ କାର୍ଯ୍ୟକ୍ରମ ହାତକୁ ନେଇଛି । ନିକଟରେ ଶେଷ ହୋଇଥିବା ସ୍ୱଚ୍ଛତା ହି ପଖୱାଡା କାର୍ଯ୍ୟକ୍ରମ ଏହାର ଉଦାହରଣ ଏବଂ ଏହି ଅବସରରେ ରେଳ କର୍ମଚାରୀ ଓ ଅଧିକାରୀମାନେ ଶ୍ରମଦାନ କରିବା ସହ 1300 କିଲୋମିଟର ରେଳ ଟ୍ରାକରେ 13.27 ଲକ୍ଷ ଚାରା ରୋପଣ କରିଛନ୍ତି । ସବୁଜ ପରିବେଶ ସୃଷ୍ଟି ପାଇଁ ଷ୍ଟେସନ ନିକଟବର୍ତ୍ତୀ ଏବଂ ରେଳବାଇର ଖାଲି ଜମିରେ ଏହି ଚାରାରୋପଣ କରାଯାଇଛି ।


    ସ୍ୱଚ୍ଛ ଭାରତ କାର୍ଯ୍ୟକ୍ରମରେ ଶୌଚାଳୟ ନିର୍ମାଣ ଏକ ଅଂଶବିଶେଷ


    ଭାରତୀୟ ରେଳବାଇ ନିଜ ପରିସରରେ ପରିମଳ ବ୍ୟବସ୍ଥାରେ ବିକାଶ ପାଇଁ ପୂର୍ବରୁ ଥିବା ଶୌଚାଳୟ ଗୁଡ଼ିକର ମରାମତି ଏବଂ ନୂତନ ଶୌଚାଳୟ ନିର୍ମାଣ ସକାଶେ 300 କୋଟି ଟଙ୍କା ମଂଜୁର କରିଛି । ରେଳବାଇ ପକ୍ଷରୁ 1400 ଷ୍ଟେସନରେ 1800 ଶୌଚାଳୟର ବିକାଶ/କିମ୍ବା ନୂତନ ନିର୍ମାଣ କରାଯାଇଛି । ଦିବ୍ୟାଙ୍ଗଙ୍କ ପାଇଁ 200 ଶୌଚାଳୟ ମଧ୍ୟ ତିଆରି ହୋଇପାରିଛି । ଏଥିସହ ପାରିପାର୍ଶ୍ଵିକ ଉନ୍ନୟନ ଯୋଜନାରେ ଷ୍ଟେସନ ନିକଟବର୍ତ୍ତୀ ଜନବସତି ଏବଂ ଲୋକଙ୍କ ଚଳାଚଳ ଅଞ୍ଚଳରେ ମଧ୍ୟ ଶୌଚାଳୟ ନିର୍ମାଣ କରାଯାଇଛି ।


    ନିକଟ ଅତୀତରେ ରେଳବାଇ ସ୍ୱଚ୍ଛତା ହି ପଖୱାଡା କାର୍ଯ୍ୟକ୍ରମରେ ବହୁ ସଫଳତା ପାଇପାରିଛି । ଷ୍ଟେସନ , କର୍ମକ୍ଷେତ୍ର , ୱାର୍କସପ୍ , ରେଲୱେ କଲୋନି ଗୁଡ଼ିକରେ ପରିମଳ ବ୍ୟବସ୍ଥାର ବିକାଶ ପାଇଁ କ୍ରମାଗତ ସଚେତନତା କାର୍ଯ୍ୟକ୍ରମ କରାଯାଉଛି ।


    **********

    
    
    (Release ID: 1548817) Visitor Counter : 13