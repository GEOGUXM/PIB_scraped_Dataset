      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ‘ମହିଳାଙ୍କୁ ଅଟକ ଏବଂ ନ୍ୟାୟ ପ୍ରଦାନର ସୁବିଧା’ ପ୍ରସଙ୍ଗରେ ସିମଳାରେ ପ୍ରଥମ ଆଞ୍ଚଳିକ ଅଧିବେଶନ (2018 ଅକ୍ଟୋବର 4-5)
      Posted On: 03 OCT 2018 3:51PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟର ବ୍ୟୁରୋ ଅଫ୍ ପୁଲିସ ରିସର୍ଚ୍ଚ ଆଣ୍ଡ ଡେଭଲପମେଣ୍ଟ ( BPR&D ) ପକ୍ଷରୁ ଜେଲ ବିଭାଗ ସହାୟତାରେ ପ୍ରଥମ ଥର ପାଇଁ ‘ ମହିଳାଙ୍କୁ ଅଟକ ଏବଂ ନ୍ୟାୟ ପ୍ରଦାନର ସୁବିଧା ’ ଶୀର୍ଷକ ଏକ ଆଞ୍ଚଳିକ ଅଧିବେଶନ ଆୟୋଜନ କରାଯାଇଛି । 2018 ଅକ୍ଟୋବର 4-5ରେ ସିମଳାଠାରେ ଏହା ଅନୁଷ୍ଠିତ ହେଉଛି । ହିମାଚଳ ପ୍ରଦେଶର ରାଜ୍ୟପାଳ ଆଚାର୍ଯ୍ୟ ଦେବବ୍ରତ ଏହାକୁ ଉଦଘାଟନ କରିବେ ।


    ଏକ ନୂତନ ପ୍ରସଙ୍ଗରେ ବିପିଆର ଆଣ୍ଡ ଡି ଏହି କର୍ମଶାଳା ଆୟୋଜନ କରିଛି । ମହିଳା ସଶକ୍ତୀକରଣର ସଂସଦୀୟ କମିଟି ଏହି ପ୍ରସଙ୍ଗରେ ଅନେକ ଗୁଡ଼ିଏ ସୁପାରିସ କରିଛି । ଜେଲରେ ଥିବା ମହିଳାମାନଙ୍କ ଚଳଣିରେ ପରିବର୍ତ୍ତନ ଆଣିବା ସହ ସେମାନଙ୍କୁ ମୌଳିକ ଅଧିକାରର ସୁଯୋଗ ଦେବା ଇତ୍ୟାଦି ପ୍ରସଙ୍ଗରେ ଏହି କମିଟି କରିଥିବା ସୁପାରିସ ଗୁଡ଼ିକ ଉପରେ ଆଲୋଚନା ହୋଇ ପଦକ୍ଷେପର ଆବଶ୍ୟକତା ରହିଛି ।


    ଆଲୋଚନା ହେବାକୁ ଥିବା ପ୍ରସଙ୍ଗ ଗୁଡ଼ିକ ହେଲା:


    1. ଜାତୀୟ ଓ ଆନ୍ତର୍ଜାତିକ ନିୟମାନୁଯାୟୀ ମହିଳା ବନ୍ଦୀଙ୍କୁ ସ୍ୱାସ୍ଥ୍ୟଗତ ସୁବିଧା ପ୍ରଦାନ


    2. ମହିଳା ବନ୍ଦୀଙ୍କ ସ୍ୱାସ୍ଥ୍ୟଗତ ଆବଶ୍ୟକତା


    3. ମହିଳା ବନ୍ଦୀ ଓ ସେମାନଙ୍କ ସନ୍ତାନଙ୍କର ସ୍ୱାସ୍ଥ୍ୟ , ଦକ୍ଷତା , ଥଇଥାନ


    4. ମହିଳା ବନ୍ଦୀ ଓ ସେମାନଙ୍କ ସନ୍ତାନଙ୍କୁ ଗୁରୁତ୍ୱ ଦେଇ ବିଶ୍ୱସ୍ତରରେ ଥିବା ନିୟମ ଅନୁଯାୟୀ ଜେଲ ଗୁଡ଼ିକର ସଂସ୍କାର , ଆଇନଗତ ଓ ସାଙ୍ଗଠନିକ ପରିଚାଳନା ।


    5. ଅପରାଧୀଙ୍କ ପାଇଁ ବ୍ୟୁରୋ କ୍ରିମିନୋଲୋଜି କାର୍ଯ୍ୟକ୍ରମ


    6. ଜେଲ ଗୁଡ଼ିକରେ ପରିବର୍ତ୍ତନ


    ଜେଲ ଗୁଡ଼ିକରେ ଥିବା ବିଭିନ୍ନ ସମସ୍ୟା ଓ ସେଗୁଡ଼ିକର ସମାଧାନ ପାଇଁ ପନ୍ଥା ବାହାର କରିବା ଦିଗରେ ଜେଲ ଅଧିକାରୀମାନେ ସେମାନଙ୍କ ନିଜସ୍ୱ ମତ ଉପସ୍ଥାପନ କରିବା ପାଇଁ ଏହି ଅଧିବେଶନର ଏକ ଉତ୍ତମ ପ୍ଲାଟଫର୍ମ ସାବ୍ୟସ୍ତ ହୋଇପାରିବ । ଯାହା ଦ୍ୱାରାକି ବର୍ତ୍ତମାନ ସମୟରେ ଜେଲ ସଂସ୍କାର ଦିଗରେ ଥିବା ବିଭିନ୍ନ ପ୍ରଶାସନିକ ଆହ୍ୱାନ ଗୁଡ଼ିକର ସମ୍ମୁଖୀନ ହେବା ସହଜ ହୋଇପାରିବ । ଦେଶବ୍ୟାପୀ ଥିବା ଜେଲଗୁଡ଼ିକର ସଂସ୍କାର ଦିଗରେ ଗବେଷଣା ଓ ବିକାଶମୂଳକ କାର୍ଯ୍ୟକ୍ରମ ପାଇଁ ତଥା ପ୍ରଶାସନିକ କ୍ଷେତ୍ରରେ ପେସାଦାର ମନୋଭାବରେ ପ୍ରଯୁକ୍ତି ବିଦ୍ୟାର ଉପଯୋଗ ପାଇଁ ଏହି ଅଧିବେଶନ ସହାୟକ ହେବ ।


    ଅଧିବେଶନରେ ଜେଲ୍ ଅଧିକାରୀ , ସାମାଜିକ କାର୍ଯ୍ୟକର୍ତ୍ତା , ପରାମର୍ଶଦାତା , ସ୍ୱାସ୍ଥ୍ୟ ଅଧିକାରୀ , ବିଭିନ୍ନ ବିଶ୍ୱବିଦ୍ୟାଳୟ/ସଂସ୍ଥା ଓ ଏନଜିଓର ପ୍ରତିନିଧି ଜେଲ ସଂସ୍କାର କାର୍ଯ୍ୟକ୍ରମର ପ୍ରଶାସନିକ ଅଧିକାରୀମାନେ ଯୋଗ ଦେଉଛନ୍ତି ।


    ଅଧିବେଶନର ଉଦ୍ୟାପନୀ ଭାଷଣ ଦେବେ ହିମାଚଳ ବିଧାନସଭାର ତ୍ରୟୋଦଶ ସଭାର ଉପବାଚସ୍ପତି ଶ୍ରୀ ହଂସରାଜ ।


    ***********

    
    
    (Release ID: 1548576) Visitor Counter : 12