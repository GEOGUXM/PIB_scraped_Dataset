      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଲକ୍ଷ୍ନୌ ‘କୃଷି କୁମ୍ଭ- 2018’ର ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ (ଭିଡିଓ କନଫରେନ୍ସ ଜରିଆରେ)
      Posted On: 26 OCT 2018 6:08PM by PIB Bhubaneshwar


    ନମସ୍କାର! ମନ୍ତ୍ରୀ ପରିଷଦରେ ମୋର ସାଥୀ ରାଧାମୋହନ ସିଂହ ମହାଶୟ , ଉତ୍ତର ପ୍ରଦେଶର ଲୋକପ୍ରିୟ ଏବଂ ଯଶସ୍ୱୀ ଉର୍ଜ୍ଜାବାନ ମୁଖ୍ୟମନ୍ତ୍ରୀ ଶ୍ରୀମାନ ଯୋଗୀ ଆଦିତ୍ୟନାଥ ମହାଶୟ , ଜାପାନ ସରକାରଙ୍କର ସହକାରୀ-ଉପ-ମନ୍ତ୍ରୀ ତକାମୀ ନାକାଡ଼ ମହାଶୟ , ଇସ୍ରାଏଲର ପ୍ରଭାରୀ ରାଜଦୁତ ମାୟା କାଡ଼ୋଶ ମହାଶୟ , କୃଷି ଜଗତର ବୈଜ୍ଞାନିକଗଣ , ଅନ୍ୟ ମହାନୁଭବଗଣ ଏବଂ ୟୁପିର କୋଣ ଅନୁକୋଣରୁ ପହଂଚିଥିବା ମୋର ପ୍ରିୟ କୃଷକ ଭାଇ ଓ ଭଉଣୀମାନେ ।


    ପ୍ରୟାଗରାଜରେ ହେବାକୁ ଥିବା ଅର୍ଦ୍ଧକୁମ୍ଭ ପାଇଁ ତ ଏବେ କିଛି ମାସ ବାକି ଅଛି । କିନ୍ତୁ ୟୁପିର ଧରଣୀରେ ଆଜି ଆଉ ଏକ କୁମ୍ଭ ଆଜିଠାରୁ ଆରମ୍ଭ ହୋଇ ଯାଇଛି । ୟୁପିର ଭିନ୍ନ ଭିନ୍ନ ଗାଁରୁ ପ୍ରାୟ 50 ହଜାର କୃଷକ , ଦେଶ-ବିଦେଶରୁ ଆସିଥିବା ବୈଜ୍ଞାନିକ , ଉଦ୍ୟମୀ , ଲକ୍ଷ୍ନୌରେ ଏହି କୃଷି କୁମ୍ଭର ଅଂଶ ଭାବେ ସାମିଲ ହେଉଛନ୍ତି । ମୁଁ ଆପଣ ମାନଙ୍କୁ ସମସ୍ତଙ୍କୁ ଅଭିନନ୍ଦନ ଜଣାଉଛି , ସ୍ୱାଗତ କରୁଛି । ଆଉ ୟୁପିର ସାଂସଦ ଭାବେ ଏହା ମଧ୍ୟ ମୋର କର୍ତବ୍ୟ ହେଉଛି ଯେ ଆପଣ ମାନଙ୍କର ସୁଖ ଦୁଃଖର ସାଥୀ ହୋଇ ଆପଣଙ୍କର ବିକାଶ ଯାତ୍ରା ପାଇଁ କିଛି ନା କିଛି ପ୍ରୟାସ କରି ଚାଲିବି ।


    କିଛି ମାସ ପୂର୍ବେ କୃଷି ଉନ୍ନତି ମେଳା ସମୟରେ ମୁଁ ବୃହତ କୃଷକ ମେଳା କରିବା ପାଇଁ ପରାମର୍ଶ ଦେଇଥିଲି । ଏହାର ହିଁ ବିସ୍ତାର ଆଜି ଆମେ ଏହି କୃଷି-କୁମ୍ଭ ଭାବେ ଦେଖୁଛେ । ଏହି ଉତ୍ତମ ପ୍ରୟାସ ପାଇଁ ମୁଁ ଯୋଗୀ ମହାଶୟ ଏବଂ ତାଙ୍କର ସମଗ୍ର ଟିମ୍କୁ ଶୁଭେଚ୍ଛା ଜଣାଉଛି । ମୁଁ ଇସ୍ରାଏଲ ଏବଂ ଜାପାନର ସରକାରଙ୍କୁ ମଧ୍ୟ କୃତଜ୍ଞତା ଜ୍ଞାପନ କରିବାକୁ ଚାହିଁବି ଯିଏକି ଏହି ଆୟୋଜନରେ ହେଉଛନ୍ତି ଆମର ସହଯୋଗୀ । ଏଠାରେ ସହଯୋଗୀ ରାଜ୍ୟ ଭାବେ ଅଂଶ ଗ୍ରହଣ କରିଥିବା ହରିୟାଣାକୁ ମଧ୍ୟ ଏହି ଆୟୋଜନ ଦ୍ୱାରା ବହୁତ ଲାଭ ହେବାକୁ ଯାଉଛି ।


    ସାଥୀଗଣ , କୁମ୍ଭ ଶବ୍ଦ ଯେତେବେଳେ ମଧ୍ୟ କୌଣସି ଆୟୋଜନ ସହିତ ଯୋଡ଼ି ହୋଇଥାଏ , ତ ତାହାର ମହତ୍ୱ ଆହୁରି ଅଧିକ ବ୍ୟାପକ ହୋଇ ଯାଇଥାଏ । କୁମ୍ଭ ଗୋଟିଏ ପଟେ ମାନବତାର , ବିଚାରଧାରାର , ବିମର୍ଶର ଏକ ଅନନ୍ତ ଅନ୍ତଃ - ପ୍ରବାହ ଅଟେ । ମୋର ବିଶ୍ୱାସ ରହିଛି କି ଏହି ପରମ୍ପରା , ଏହି ଭାବନାକୁ ଏହି କୃଷି କୁମ୍ଭ ସାକାର କରିବ ଆଉ ଆଗାମୀ ତିନି ଦିନରେ କୃଷି କ୍ଷେତ୍ରକୁ ଉନ୍ନତ କରିବା ପାଇଁ ଜ୍ଞାନ କୌଶଳ ଏବଂ ଅନ୍ୟ ସୁଯୋଗଗୁଡ଼ିକ ପାଇଁ ନୂତନ ରାସ୍ତା ଖୋଲିବ ।


    ସାଥୀଗଣ , ମୋତେ ଅବଗତ କରା ଯାଇଛି କି ଏହି ମେଳାରେ ପ୍ରାୟ 200 ପ୍ରଦର୍ଶନୀ ମଣ୍ଡପ ଲଗା ଯାଇଛି , ଯେଉଁଥିରେ କୃଷକମାନଙ୍କୁ ନୂତନ ଜ୍ଞାନ କୌଶଳ ବିଷୟରେ ସୂଚନା ଦିଆଯାଉଛି , କୃଷି ସହିତ ଜଡ଼ିତ ନୂତନ ଯନ୍ତ୍ରପାତି ସେଠାରେ ରଖାଯାଇଛି । ମୋର ବିଶ୍ୱାସ ରହିଛି କି ଯେଉଁ କୃଷକ ମଧ୍ୟ ଏଠାକୁ ଆସିବେ ସେ ଏହାଦ୍ୱାରା ଲାଭାନ୍ୱିତ ହେବେ ଏବଂ ଉତ୍ପାଦନ ବୃଦ୍ଧି କରିବା ସହିତ , ଗୁଣବତ୍ତା ମଧ୍ୟ ସୁନିଶ୍ଚିତ କରିବାରେ ମଧ୍ୟ କୃଷକ ମାନଙ୍କୁ ସାହାଯ୍ୟ ମିଳିବ ।


    ସାଥୀଗଣ , ସମଗ୍ର ଦେଶରେ ଖରିଫ୍ ଋତୁ ପ୍ରାୟ ଶେଷ ହୋଇ ଆସିଲାଣି । ସମସ୍ତ କୃଷକ ଭାଇ ଭଉଣୀ ଆଜିକାଲି ବହୁତ ବ୍ୟସ୍ତ ଅଛନ୍ତି । ଏ ଥର ମଧ୍ୟ ରେକର୍ଡ ପରିମାଣର ଉତ୍ପାଦନ ହେବାର ସମ୍ଭାବନା ରହିଛି । ୟୁପି ତ ହେଉଛି ସେହି ସ୍ଥାନ ଯେଉଁଠାରେ ଥିବା ପରିଶ୍ରମୀ କୃଷକମାନଙ୍କ ଦ୍ୱାରା ଦେଶର ଖାଦ୍ୟାନ୍ନର ପ୍ରାୟ 20 ପ୍ରତିଶତ ଉତ୍ପାଦନ କରାଯାଏ । ଏଥିପାଇଁ ମୁଁ ଆପଣ ମାନଙ୍କୁ ସମସ୍ତଙ୍କୁ ଅଭିନନ୍ଦନ ଜଣାଉଛି । ସାରା ଦେଶର ମଣ୍ଡି ଗୁଡ଼ିକରେ ଧାନ ଏବଂ ଡାଲି ସମେତ ସମସ୍ତ ଫସଲ ଗୁଡ଼ିକର ବିକ୍ରିବଟା ଆଜି ଚାଲୁଛି । ମୋତେ ଅବଗତ କରାଯାଇଛି କି ଉତ୍ତର ପ୍ରଦେଶର ଅନେକ ଭାଗରେ ଏଥିପାଇଁ ବ୍ୟାପକ ବ୍ୟବସ୍ଥା ମଧ୍ୟ କରାଯାଇଛି । ଏଥର ତ କୃଷକମାନଙ୍କୁ ଯେଉଁ ମୂଲ୍ୟ ମିଳୁଛି ତାହା ନୂତନ ସର୍ବନିମ୍ନ ସହାୟକ ମୂଲ୍ୟ ଆଧାରରେ ମିଳୁଛି । ଆପଣମାନଙ୍କୁ ସମସ୍ତଙ୍କୁ ଜଣାଇବାକୁ ଚାହୁଁଛି କି ସରକାର ରବି ଏବଂ ଖରିଫ୍ ଋତୁର 21ଟି ଫସଲର ସର୍ବନିମ୍ନ ସହାୟକ ମୂଲ୍ୟରେ ଐତିହାସିକ ବୃଦ୍ଧି କରିଛନ୍ତି । ଏହି ଫସଲ ପାଇଁ ଖର୍ଚ୍ଚ ହେଉଥିବା ଅର୍ଥ କିପରି ହ୍ରାସ ପାଇବ ଏବଂ ଅତି କମ୍ ରେ 50 ପ୍ରତିଶତ ଲାଭ ସିଧାସଳଖ କୃଷକ ମାନଙ୍କୁ ମିଳି ପାରିବ ଏହା ସ୍ଥିର କରାଯାଇଛି ।


    ସାଥୀଗଣ , ୟୁପିର କୃଷକ ଯେତେବେଳେ ଉତ୍ପାଦନ କ୍ଷେତ୍ରରେ ରେକର୍ଡ କରୁଛନ୍ତି ତ ଯୋଗୀ ମହାଶୟଙ୍କ ସରକାର କୃଷକମାନଙ୍କଠାରୁ ଖାଦ୍ୟଶସ୍ୟ କିଣିବା କ୍ଷେତ୍ରରେ ରେକର୍ଡ ଅତିକ୍ରମ କରି ଚାଲିଛନ୍ତି । ଆଉ ଏଥିପାଇଁ ମୁଁ ଯୋଗୀ ମହାଶୟଙ୍କ ସରକାରଙ୍କୁ ଶୁଭେଚ୍ଛା ଜଣାଉଛି । ଗହମ କ୍ଷେତ୍ରରେ ଏଥର ପ୍ରାୟ 50-55 ଲକ୍ଷ ମେଟ୍ରିକ ଟନ୍ ଗହମ ସଂଗ୍ରହ କରାଯାଇଛି । ଯେତେବେଳେ କି ପୂର୍ବ ସରକାରଙ୍କ ସମୟରେ ମାତ୍ର 7-8 ଲକ୍ଷ ମେଟ୍ରିକ ଟନ୍ ସଂଗ୍ରହ ହେଉଥିଲା , ଅର୍ଥାତ୍ ପ୍ରାୟ 7-8 ଗୁଣ ଅଧିକ କୃଷକ ମାନଙ୍କଠାରୁ କିଣା ଯାଉଛି ଏବଂ ସେମାନଙ୍କୁ ଉଚିତ ଦାମ ମିଳୁ , ଏଥିପାଇଁ ଭାରତୀୟ ଜନତା ପାର୍ଟିର ଯୋଗୀ ମହାଶୟଙ୍କ ସରକାର ବ୍ୟବସ୍ଥା କରିଛନ୍ତି । କେବଳ ଏତିକି ନୁହେଁ , ଯେଉଁ ଖାଦ୍ୟ ଶସ୍ୟ କିଣା ହୋଇଛି , ତାହା ଇ-ଉପାର୍ଜନ ଅର୍ଥାତ୍ ଟେକ୍ନୋଲଜି ମାଧ୍ୟମରେ ସିଧା ସଳଖ କୃଷକମାନଙ୍କଠାରୁ କିଣାଯାଇଛି , ଯାହାଦ୍ୱାରା ମଧ୍ୟସ୍ଥିମାନଙ୍କୁ ହଟାଇବାରେ ମଧ୍ୟ ସହାୟତା ମିଳିଛି ।


    ସାଥୀଗଣ , ଏ ପରିବର୍ତ୍ତନ କେବଳ ଧାନ ଏବଂ ଗହମର କିଣିବା କ୍ଷେତ୍ରରେ ନୁହେଁ ବରଂ ଆଖୁ କ୍ରୟ ପ୍ରକ୍ରିୟାକୁ ନେଇ ମଧ୍ୟ ପରିବର୍ତ୍ତନ ସ୍ପଷ୍ଟ ଦେଖିବାକୁ ମିଳୁଛି । ଚଳିତ ଋୁତୁରେ ପ୍ରାୟ 27 ହଜାର କୋଟିରୁ ଅଧିକ ଦେୟ କୃଷକ ମାନଙ୍କୁ ପ୍ରଦାନ କରାଯାଇଛି । ଏତିକି ନୁହେଁ ପୂର୍ବ ବକେୟା ରାଶିରୁ ପ୍ରାୟ 11 ହଜାର କୋଟି ଟଙ୍କା କୃଷକମାନଙ୍କୁ ଦିଆଯାଇସାରିଛି । ମୋତେ ଅବଗତ କରାଯାଇଛି କି ଚିନି କାରଖାନା ଉପରେ ଯେଉଁ ବକେୟା ଅଛି , ତାହା ମଧ୍ୟ ଶୀଘ୍ର ଦେବା ପାଇଁ ଯୋଗୀ ସରକାର ପ୍ରୟାସ କରୁଛନ୍ତି । ମୁଁ ଏହା ଜାଣି ଖୁସି ଯେ ୟୁପି ସରକାର ପ୍ରଥମ ଥର ଆଳୁ କ୍ରୟ କରିବା ପାଇଁ ମଧ୍ୟ ନିଷ୍ପତ୍ତି ନେଇଛନ୍ତି । ଏହା ଦ୍ୱାରା ନିଶ୍ଚିତ ଭାବେ ସେହି କୃଷକମାନଙ୍କୁ ଲାଭ ମିଳିବ , ଯେଉଁମାନଙ୍କୁ ଆଳୁର ଉଚିତ ମୂଲ୍ୟ ମିଳିବାରେ ସମସ୍ୟା ସୃଷ୍ଟି ହେଉଥିଲା ।


    ସାଥୀଗଣ , ୟୁପିରେ ହେଉଥିବା ଏହି ପ୍ରୟାସ କେନ୍ଦ୍ର ସରକାରଙ୍କର ସେହି ପ୍ରତିବଦ୍ଧତାର ହେଉଛି ଅଂଶ , ଯାହା ଦ୍ୱାରା ଗାଁ ଏବଂ କୃଷକ ଆମ ଆର୍ଥିକ ଚିନ୍ତନର ଏକ ପ୍ରମୁଖ ଅଂଶ ପାଲଟିଛନ୍ତି । ଏହା ହେଉଛି ଆମର ସ୍ପଷ୍ଟ ମତ କି କୃଷକଙ୍କୁ କେହି ଆଗକୁ ଆଣନ୍ତି ନାହିଁ , ବରଂ କୃଷକ ଦେଶକୁ ଆଗକୁ ନେଇଥାଏ । ଏହା ହେଉଛି କାରଣ କି ସରକାର କୃଷି ଏବଂ କୃଷକ ମାନଙ୍କ ସହିତ ଜଡ଼ିତ ସମସ୍ୟା ଗୁଡ଼ିକ ସମାଧାନ ପାଇଁ ଛୋଟ ଛୋଟ କାର୍ଯ୍ୟ କରିବାର ପୁରୁଣା ଚିନ୍ତାଧାରା ବଦଳରେ ଏବେ ସଂପୂର୍ଣ୍ଣ ସମଗ୍ରିକ ଭାବେ ତା ’ ସହିତ କାର୍ଯ୍ୟ କରୁଛନ୍ତି । ଆମର ଧ୍ୟାନ କୃଷକମାନଙ୍କର ଛୋଟ ଛୋଟ ଅସୁବିଧାଗୁଡ଼ିକୁ ଦୂର କରିବା ଉପରେ ରହିଛି ।


    ସାଥୀଗଣ , ବର୍ଷ 2022 ପର୍ଯ୍ୟନ୍ତ ଯେତେବେଳେ ସ୍ୱାଧୀନତାର 75 ବର୍ଷ ହେବ , ଦେଶର କୃଷକଙ୍କର ଆୟ ଦୁଇ ଗୁଣ ହେଉ , ଏଥିପାଇଁ ସରକାର ସଂକଳ୍ପବଦ୍ଧ ଅଛନ୍ତି । କୃଷକଙ୍କର ଆୟ ବୃଦ୍ଧି କରିବା ପାଇଁ କମ୍ ଖର୍ଚ୍ଚ , ଅଧିକ ଲାଭ , ନୀତିରେ ଅଗ୍ରସର ହୋଇ ଚାଷବାସରେ ବୈଜ୍ଞାନିକ କୌଶଳର ଅଭୂତପୂର୍ବ ସମନ୍ୱୟ କରାଯାଉଛି । ବିହନ ଠାରୁ ବଜାର ପର୍ଯ୍ୟନ୍ତ ଏକ ସୁଦୃଢ଼ ବ୍ୟବସ୍ଥା ଦେଶରେ ପ୍ରସ୍ତୁତ କରାଯାଉଛି । ମୃତ୍ତିକାର ସ୍ୱାସ୍ଥ୍ୟଠାରୁ ନେଇ ମଣ୍ଡି ଗୁଡ଼ିକରେ ସଂସ୍କାରକୁ ପର୍ଯ୍ୟନ୍ତ ଅନେକ ପଦକ୍ଷେପ ଉଠାଯାଉଛି । ସାରା ଦେଶରେ ପ୍ରାୟ 16 କୋଟିରୁ ଅଧିକ ମୃତ୍ତିକା ସ୍ୱାସ୍ଥ୍ୟ କାର୍ଡ କୃଷକମାନଙ୍କୁ ଦିଆଯାଇସାରିଛି , ଯେଉଁଥିରୁ ପ୍ରାୟ 3 କୋଟି କେବଳ ଏହି ଉତ୍ତର ପ୍ରଦେଶରେ ବଂଟନ କରାଯାଇଛି । ଏହାଦ୍ୱାରା କୃଷକମାନଙ୍କୁ ଏହା ସ୍ଥିର କରିବାରେ ସହଜ ହେଉଛି କି ସେହି ମାଟି କେଉଁ ଫସଲ ପାଇଁ ଉପଯୁକ୍ତ ରହିବ , ଆଉ କେଉଁ ସାର କେତେ ମାତ୍ରାରେ ପକାଇବାର ଆବଶ୍ୟକତା ଅଛି ।


    ସାଥୀଗଣ , ମାଟିର ଗୁଣବତା ସହିତ ତାହାର ଉତ୍ପାଦନ ଶକ୍ତିକୁ ବଜାୟ ରଖିବା ପାଇଁ ଜୈବିକ କୃଷିକୁ ପ୍ରୋତ୍ସାହନ ଦିଆଯାଉଛି , ଆବର୍ଜନାରୁ ଯେଉଁ ଖତ ଉତ୍ପାଦନ ହେଉଛି , ତାହାର ଅଧିକ ଉପଯୋଗ ପାଇଁ କୃଷକମାନଙ୍କୁ ପ୍ରେରଣା ଦିଆଯାଉଛି । କିନ୍ତୁ ଦେଶର ଆବଶ୍ୟକତା ଅନୁସାରେ ଉତ୍ପାଦନ ମଧ୍ୟ ହେଉ , ଏଥିପାଇଁ ୟୁରିଆ ଭଳି ସାରର ପର୍ଯ୍ୟାପ୍ତ ଉପଲବ୍ଧତା ସୁନିଶ୍ଚିତ କରାଯାଇଛି । ସେହିପରି ଜଳସେଚନ ବ୍ୟବସ୍ଥାକୁ ମଧ୍ୟ ସୁଦୃଢ଼ କରାଯାଉଛି । ବଡ଼ ବଡ଼ ଜଳସେଚନ ପ୍ରକଳ୍ପ ବ୍ୟତୀତ ଜଳସେଚନର ନୂଆ ନୂଆ କୌଶଳକୁ ମଧ୍ୟ ପ୍ରୋତ୍ସାହନ ଦିଆଯାଉଛି । ପ୍ରତି ବୁନ୍ଦା , ଅଧିକ ଫସଲ ( Per Drop, More Crop ) ଗୋଟିଏ ଗୋଟିଏ ବୁନ୍ଦାରୁ ଫସଲକୁ କିପରି ଲାଭ ମିଳିବ । ପର୍ ଡ୍ରପ୍ , ମୋର୍ କ୍ରପ୍ ପାଇଁ କୃଷକମାନଙ୍କୁ ପ୍ରୋତ୍ସାହିତ କରାଯାଉଛି । ବୁନ୍ଦା ଜଳସେଚନ , ଫୁଆରା ଜଳସେଚନ , ଅର୍ଥାତ୍ ବୁନ୍ଦା ବୁନ୍ଦା ସେଚ ବ୍ୟବସ୍ଥା , ସୂକ୍ଷ୍ମ ସିଂଚନ ପଦ୍ଧତି ଭଳି ବୈଜ୍ଞାନିକ କୌଶଳ ଆମ ଜଳସେଚନ ବ୍ୟବସ୍ଥାର ଅଂଶ ପାଲଟି ଯାଉଛନ୍ତି ।


    ଇସ୍ରାଏଲ ତ ଜଳସେଚନର ଏହି ନୂତନ ପଦ୍ଧତିରେ ମହାରଥୀ ହୋଇସାରିଛି । ସେହିପରି ଜାପାନ ମଧ୍ୟ କୃଷି ସହିତ ଜଡ଼ିତ ଜ୍ଞାନ କୌଶଳ କ୍ଷେତ୍ରରେ ବହୁତ ବ୍ୟାପକ କାର୍ଯ୍ୟ କରୁଛି । ସେ ଯାହା ହେଉ , ଏହି କୃଷି କୁମ୍ଭର ସହଯୋଗୀ ହୋଇଥିବା କାରଣରୁ ଆପଣମାନଙ୍କୁ ସମସ୍ତଙ୍କୁ , ସମଗ୍ର ଦେଶକୁ ଏହି ଦୁଇଟି ଦେଶର ବିଶେଷଜ୍ଞମାନଙ୍କଠାରୁ ଲାଭ ମିଳିବାକୁ ଯାଉଛି ।


    ସାଥୀଗଣ , ଏହା ସହିତ ଆମେ ବିଜୁଳି ଏବଂ ଡିଜେଲରେ ଚାଲୁଥିବା ପମ୍ପକୁ ସୌର ପମ୍ପରେ ବଦଳାଇବା ଦିଗରେ ଦ୍ରୁତ ଗତିରେ ଆଗକୁ ବଢ଼ୁଛୁ । ଏହି ବ୍ୟବସ୍ଥା ଗୁଡ଼ିକ ଦ୍ୱାରା ଅତିରିକ୍ତ ସେଚ ସୁବିଧାର ବହୁତ ବଡ଼ ସାଧନ ହେଉଛି ଏହି ପମ୍ପ । ସେ ଯାହା ହେଉ , ଏହି ଦିଗରେ ମଧ୍ୟ ବହୁତ ବଡ଼ ପ୍ରୟାସ ହେଉଛି । ବିଜୁଳି ଅଥବା ଡିଜେଲରେ ଚାଲୁଥିବା ଏହି ପମ୍ପକୁ ସୌର ଶକ୍ତିରେ ଚାଲୁଥିବା ପମ୍ପରେ ବଦଳାଇବାର କାର୍ଯ୍ୟ ବ୍ୟାପକ ଅଭିଯାନରେ ଚାଲୁ ରହିଛି । ଏହା ଅଧୀନରେ ଆଗାମୀ ଚାରି ବର୍ଷରେ , ସାରା ଦେଶରେ ପ୍ରାୟ 28 ଲକ୍ଷ କୃଷକଙ୍କ ଚାଷ ଜମିରେ ସୌର ପମ୍ପ ଲାଗାଯିବ । ଏହା ଦ୍ୱାରା କୃଷକମାନଙ୍କୁ ଗୋଟିଏ ପଟେ ମାଗଣା ବିଜୁଳି ତ , ମିଳିବ ଅନ୍ୟ ପକ୍ଷରେ ଆବଶ୍ୟକତାଠାରୁ ଯେଉଁ ଅଧିକ ଶକ୍ତି ଉତ୍ପାଦନ ହେବ , ତାହାକୁ ଯେଉଁ ବିଜୁଳି ବିତରଣ କମ୍ପାନୀ ମାନେ ଅଛନ୍ତି , ତାହାଙ୍କୁ ବିକ୍ରୟ କରିପାରିବେ ।


    ସାଥୀଗଣ , ଗୋଟିଏ ସମୟ ଥିଲା , କାଲି ଯେଉଁ କୃଷକ ଆମର ଅନ୍ନଦାତା ଥିଲା , ଆଜି ଶକ୍ତିଦାତା (ଉର୍ଜ୍ଜାଦାତା) ମଧ୍ୟ ହେବାର ସମ୍ଭାବନା ସୃଷ୍ଟି ହୋଇ ଯାଇଛି । ସେ ମଧ୍ୟ ହେଉଛି ଅନ୍ନଦାତା ଏବେ ଉର୍ଜ୍ଜାଦାତା ମଧ୍ୟ ହୋଇଯିବ । ସାଥୀଗଣ , ଏହି ଅଭିଯାନ ଦ୍ୱାରା କୃଷକ ମାନଙ୍କ ଜୀବନରେ କେତେ ପରିବର୍ତ୍ତନ ଆସୁଛି ଏହାର ସାକ୍ଷୀ ମୁଁ କିଛି ଦିନ ପୂର୍ବେ ଯେତେବେଳେ ଗୁଜରାଟ ଯାଇଥିଲି ତ ମୋତେ ଦେଖିବାକୁ ମିଳିଲା କି ସେଠାରେ ଗାଁରେ କିଛି କୃଷକ ପରିବାର ମିଶି ଚାଷ ଜମିରେ ସୋଲାର ପାନେଲ ଆଉ ସୌର ପମ୍ପର କାମ ଆରମ୍ଭ କଲେ । ସୂର୍ଯ୍ୟ କିରଣରୁ ବିଜୁଳି ଉତ୍ପାଦନ କରିବା ଆରମ୍ଭ କଲେ , ସେଥିରେ ନିଜ ଜମିର କାମ ହୋଇଗଲା , ପମ୍ପ ଚାଲୁଥିଲା , ଏହାଦ୍ୱାରା ସେମାନଙ୍କର ବିଜୁଳି ଆବଶ୍ୟକତା ତ ପୂରଣ ହେଉଥିଲା , ଏହା ସହିତ ପ୍ରତି ବର୍ଷ ବିଜୁଳି ବିକ୍ରି କରି 50 ହଜାର ଟଙ୍କା ଆୟ କରୁଛନ୍ତି ।


    ସାଥୀଗଣ , ବିଜ୍ଞାନର ସିଧା ସଳଖ ଲାଭ କୃଷକ ମାନଙ୍କୁ ମିଳୁ , ଏଥିପାଇଁ ସରକାର ଗମ୍ଭୀରତାର ସହିତ ପ୍ରୟାସ କରିଛନ୍ତି । କୃଷକ ଏବଂ ବୈଜ୍ଞାନିକ ମାନଙ୍କ ଦ୍ୱାରା , ଗବେଷଣା କେନ୍ଦ୍ର ସହିତ ସିଧାସଳଖ ଯୋଡ଼ିବାର କାମ କରାଯାଉଛି , ଫଳରେ ଚାଷବାସ ସହିତ ଜଡ଼ିତ ଯେଉଁ ନୂତନ ଆବିଷ୍କାର ହେଉଛି , ବିହନ ସହିତ ହେଉ , ତା ’ ର ସଠିକ୍ ତଥ୍ୟ , ଅତି କମ୍ ସମୟରେ କୃଷକମାନଙ୍କ ପାଖରେ ପହଂଚି ପାରିବ । ଏଥିପାଇଁ ସାରା ଦେଶରେ ପ୍ରାୟ 700 କୃଷି ବିଜ୍ଞାନ କେନ୍ଦ୍ରକୁ ମଧ୍ୟ ବହୁତ ବଡ଼ ଦାୟିତ୍ୱ ତୁଲାଇବାକୁ ଦିଆ ଯାଇଛି । ଚାଷବାସ କ୍ଷେତ୍ରରେ ଗବେଷଣା ସହିତ ଜଡ଼ିତ ଆଧୁନିକ ସଂସ୍ଥାନ ନିର୍ମାଣ କରାଯାଉଛି । ବାରଣାସୀରେ ନିର୍ମାଣ ହେଉଥିବା ଧାନ ଗବେଷଣା କେନ୍ଦ୍ର ଏହି ଦିଗରେ ମଧ୍ୟ ହେଉଛି ଏକ ବଡ଼ ପ୍ରୟାସ । କୃଷକକୁ ଉତ୍ପାଦନର ଅଧିକ ମୂଲ୍ୟ ଦେବା ପାଇଁ ମୂଲ୍ୟଯୁକ୍ତ ପାଇଁ ମଧ୍ୟ ସରକାର ବଡ଼ ପଦକ୍ଷେପ ଉଠାଇଛନ୍ତି । ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ଶତ ପ୍ରତିଶତ ଏଫଡ଼ିଆଇର ନିଷ୍ପତ୍ତି ସରକାର ନେଇଛନ୍ତି ।


    ଆମେ ମଧ୍ୟ ଜାଣିଛେ କି ଟମାଟୋ ବିକ୍ରି କରିବା ତ ଶସ୍ତାରେ ବିକ୍ରି ହୋଇଥାଏ , କିନ୍ତୁ ଟମାଟୋର ରସ ବିକ୍ରି କରିବା ଆଉ ତାକୁ ବୋତଲରେ ଭରି ବିକ୍ରି କରିବା ତ , ଅଧିକ ଅର୍ଥ ମିଳିଥାଏ । କଞ୍ଚା ଆମ୍ବ ବିକ୍ରି କରିବା ଦ୍ୱାରା କମ୍ ଅର୍ଥ ମିଳିଥାଏ , ତ , କଞ୍ଚା ଆମ୍ବରୁ ଆଚାର ପ୍ରସ୍ତୁତ କରି ବିକ୍ରି କରିବା ତ , ଅଧିକ ଅର୍ଥ ମିଳିଥାଏ । ସେହିପରି କଞ୍ଚା ଲଙ୍କା ବିକ୍ରି କଲେ କମ୍ ପଇସା ମିଳିଥାଏ , କିନ୍ତୁ ଲଙ୍କା ଗୁଣ୍ଡ ପ୍ରସ୍ତୁତ କରି ବିକ୍ରି କରିବା ତ , ଅଧିକ ଅର୍ଥ ମିଳିଥାଏ । ଏହା ହେଉଛି ମୂଲ୍ୟଯୁକ୍ତ । ଏହା ବ୍ୟତୀତ ଚଳିତ ବର୍ଷ ବଜେଟରେ ଟମାଟୋ , ପିଆଜ ଏବଂ ଆଳୁର ଉତ୍ପାଦନ ସହିତ ଜଡ଼ିତ ମୂଲ୍ୟଯୁକ୍ତ ପାଇଁ 500 କୋଟି ଟଙ୍କାର ଧନରାଶିରେ ଟିଓପି (ଟପ୍) ଯୋଜନାର ମଧ୍ୟ ଘୋଷଣା କରାଯାଇଛି । ଏହାଦ୍ୱାରା ମଧ୍ୟ ୟୁପିର ଆଳୁ ଚାଷୀଙ୍କୁ ବହୁତ ଲାଭ ମିଳିବ । ଏହାଦ୍ୱାରା କୃଷିରେ ନିବେଶର ମାର୍ଗ ଖୋଲି ଯାଇଛି । ଯାହାର ବହୁତ ବଡ଼ ଲାଭ ଉତ୍ତର ପ୍ରଦେଶକୁ ହେଉଛି । ମୋତେ ଅବଗତ କରାଯାଇଛି କି ୟୁପି ନିବେଶକ ସମ୍ମିଳନୀରେ ଖାଦ୍ୟ ପ୍ରକ୍ରିୟାକରଣ କ୍ଷେତ୍ର ଅର୍ଥାତ କୃଷି ଉତ୍ପାଦନ କ୍ଷେତ୍ରରେ ମୂଲ୍ୟବୃଦ୍ଧିରେ ପ୍ରାୟ 16 ହଜାର କୋଟି ଟଙ୍କାର ନିବେଶର ପ୍ରସ୍ତାବ ଆସିଥିଲା । ସେଥି ମଧ୍ୟରୁ ସାଢ଼େ 3 ହଜାର କୋଟିର 14ଟି ପ୍ରକଳ୍ପର ଲୋକାର୍ପଣ ମଧ୍ୟ ହୋଇ ସାରିଛି ।


    ସାଥୀଗଣ , ଏହା ତ ହେଉଛି ସେହି କାର୍ଯ୍ୟ , ଯାହା ଚାଷବାସକୁ ଲାଭକାରୀ କରିବା ପାଇଁ କରାଯାଉଛି , ଏହା ବ୍ୟତୀତ ଅନ୍ୟ ମାଧ୍ୟମରେ କୃଷକ ମାନଙ୍କର ଆୟ ବୃଦ୍ଧି କରିବା ପାଇଁ ପ୍ରୟାସ ହେଉଛି । ସବୁଜ ବିପ୍ଳବର ସଫଳ ପ୍ରୟାସ ପରେ ଏବେ ଆମେ ଶ୍ୱେତ ବିପ୍ଳବ , ମଧୁ ବିପ୍ଳବ , ନୀଳ ବିପ୍ଳବ ଭଳି ନୂତନ ରାସ୍ତାରେ ଆଗେଇ ଚାଲିଛୁ । ଦୁଗ୍ଧ ଉତ୍ପାଦନ ହେଉ , ମହୁ ଉତ୍ପାଦନ ହେଉ , ଅଣ୍ଡା ଅବା ମାଛ ଉତ୍ପାଦନ ହେଉ , ଦେଶ ନୂଆ ନୂଆ ରେକର୍ଡ ସୃଷ୍ଟି କରୁଛି । ଦୁଇ ଦିନ ପୂର୍ବେ ଭାରତ ସରକାର ମାଛ ଉତ୍ପାଦନ ସହିତ ଜଡ଼ିତ କୃଷକ ପରିବାରକୁ , ମତ୍ସ୍ୟଜୀବୀ ଭାଇ ଭଉଣୀ ମାନଙ୍କ ପାଇଁ ଏକ ବହୁତ ବଡ଼ ନିଷ୍ପତ୍ତି ନେଇଛନ୍ତି । ସରକାର ସାଢ଼େ 7 ହଜାର କୋଟି ଟଙ୍କାର ଏକ ନୂତନ ପାଣ୍ଠିକୁ ମଞ୍ଜୁରି ଦେଇଛନ୍ତି ।


    ସାଥୀଗଣ , ଏହି କୃଷି କୁମ୍ଭରେ ଉପସ୍ଥିତ ଆପଣ ସମସ୍ତ କୃଷକ , ଚାଷବାସ ସହିତ ଜଡ଼ିତ ବିଶେଷଜ୍ଞ , ବୈଜ୍ଞାନିକ , ହେଉଛନ୍ତି ଭାରତର ଅର୍ଥ ବ୍ୟବସ୍ଥାର ଏକ ବହୁତ ବଡ଼ ଅଂଶ , କାରଣ ଆପଣମାନେ ଯାହା କିଛି ମଧ୍ୟ କରୁଛନ୍ତି , ତାହା ଆଗାମୀ ସମୟରେ ଦ୍ରୁତ ଗତିରେ ବଢ଼ି ଚାଲୁଥିବା ଆମର ଆର୍ଥିକ ସାମର୍ଥ୍ୟ ଉପରେ ବହୁତ ବଡ଼ ପ୍ରଭାବ ପକାଇବ । ମୋର ଆପଣମାନଙ୍କୁ ଅନୁରୋଧ କି ଏହି କୃଷି କୁମ୍ଭରେ କୃଷକ ମାନଙ୍କ ସହିତ ବସି ଚାଷବାସ ସହିତ ଜଡ଼ିତ କୌଶଳ ଉପରେ ଆହୁରି ଗଭୀର ମନ୍ଥନ ହେଉ । ସାରର ଉପଯୋଗ କିଭଳି ହ୍ରାସ ପାଇବ , କମ୍ ପାଣିର କିପରି ଉଚିତ ଉପଯୋଗ ହେବ , ଅମଳ ପରବର୍ତ୍ତି ଫସଲ ସାଇତା କୌଶଳ କିପରି ଉନ୍ନତତର ହେଉ , ରୋବଟ ଏବଂ ଡ୍ରୋନ ଭଳି କୌଶଳ କ୍ଷେତରେ କିପରି ପ୍ରଭାବଶାଳୀ ଢ଼ଙ୍ଗରେ ଉପଯୋଗ ହେବ , ଏଭଳି ଅନେକ ବିଷୟ ଅଛି ଯାହା ଉପରେ ଅଧିକ କାର୍ଯ୍ୟ କରିବାର ଆବଶ୍ୟକତା ରହିଛି ।


    ଏହା ବ୍ୟତୀତ ଫସଲର ଅବଶିଷ୍ଟାଂଶକୁ , ଯାହାକୁ କି ଏକ ବର୍ଜ୍ୟ ଭାବେ ଦେଖାଯାଏ , ତାକୁ ମଧ୍ୟ ନୂତନ କୌଶଳ ମାଧ୍ୟମରେ ସମ୍ପଦରେ କିଭଳି ପରିବର୍ତ୍ତନ କରାଯାଇ ପାରିବ , ଆବର୍ଜନାକୁ ମଧ୍ୟ କାଂଚନ ବା ସୁନାରେ ପରିଣତ କରାଯାଇ ପାରିବ , ଚାଷ ଜମିରେ କୌଣସି ଜିନିଷ ଅନାବଶ୍ୟକ ନୁହେଁ , ଫସଲ ପୂର୍ବରୁ ମଧ୍ୟ ନୁହେଁ କି ଫସଲ ପରେ ମଧ୍ୟ ନୁହେଁ । ଚାଷ ଜମିର ପ୍ରତ୍ୟେକଟି ଜିନିଷ ସୁନା ହୋଇଥାଏ । କୃଷକ ଯଦି ତାକୁ ବଣିଆ ଭଳି ଉପଯୋଗ କରି ପାରିବ ତ ତା ’ ଚାଷ ଜମିର ଗୋଟିଏ ମଧ୍ୟ ଜିନିଷ ନଷ୍ଟ ହେବ ନାହିଁ , ବେକାର ହେବ ନାହିଁ । ଆବର୍ଜନା ମଧ୍ୟ ସୁନା ହୋଇ ପାରେ , ଆବର୍ଜନାରୁ ମଧ୍ୟ ସମ୍ପଦ ସୃଷ୍ଟି ହୋଇ ପାରିବ । ଏହା ଉପରେ ମଧ୍ୟ ବ୍ୟାପକ ଭାବେ କାର୍ଯ୍ୟ କରିବାର ଆବଶ୍ୟକତା ରହିଛି । ସରକାର ଏବେ ଫସଲର ଅବଶିଷ୍ଟାଂଶ ଜଳାଇବାକୁ ରୋକିବା ପାଇଁ କୃଷକ ମାନଙ୍କୁ ଯନ୍ତ୍ରପାତି ବ୍ୟବହାର କରିବା ନିମନ୍ତେ 50 ରୁ 80 ପ୍ରତିଶତ ପର୍ଯ୍ୟନ୍ତ ଛାଡ଼ ଦେଉଛନ୍ତି । କିନ୍ତୁ ଆମକୁ କୌଶଳ ଆଧାରିତ କିଛି ଦୃଢ଼ ପଦକ୍ଷେପ ଦିଗରେ ବଢ଼ିବାକୁ ହେବ , ଯାହା ଦ୍ୱାରା ଆମର କୃଷକ ଭାଇ ମାନଙ୍କ ସାମ୍ନାରେ ଅବଶିଷ୍ଟାଂଶ ଜଳାଇବାର ବାଧ୍ୟ ବାଧକତା ଶେଷ ହୋଇଯାଉ , ଆଉ ଏହା ଦ୍ୱାରା ପର୍ଯ୍ୟାବରଣର ମଧ୍ୟ ରକ୍ଷା ହେଉ ।


    ମୋର ମଧ୍ୟ ବିଶ୍ୱାସ ଅଛି ଆଗାମୀ ତିନି ଦିନ ମଧ୍ୟରେ କୃଷିକୁ ଲାଭଦାୟୀ କରିବା ପାଇଁ ଏହି ବିଷୟ ଉପରେ , ଆଉ ଏଥିରେ ମୂଲ୍ୟଯୁକ୍ତ କିପରି ହେବ , ତାହା ଉପରେ ଆପଣ ମାନେ ଚିନ୍ତନ କରିବେ । ବିଶେଷ କରି ୟୁପିର ଭିନ୍ନ ଭିନ୍ନ ଜିଲ୍ଲାରେ , ସେଠାକାର ଆବଶ୍ୟକତା ହିସାବରେ କିପରି ନୂତନ ପ୍ରୟୋଗ କରାଯାଇ ପାରୁଛି , ତାହା ଉପରେ ମଧ୍ୟ ଚର୍ଚ୍ଚା କରିବେ ।


    ଏହି କୃଷି କୁମ୍ଭ ୟୁପି ସହିତ ସମ୍ପୂର୍ଣ୍ଣ ଦେଶର କୃଷି ବ୍ୟବସ୍ଥାକୁ ନୂତନ ଦିଗ ଦେବ । ଏହି କାମନା ସହିତ ପୁଣି ଥରେ ଆପଣ ମାନଙ୍କୁ ସମସ୍ତଙ୍କୁ ବହୁତ ବହୁତ ଶୁଭକାମନା ।


    ବହୁତ ବହୁତ ଧନ୍ୟବାଦ!


    ************

    
    
    (Release ID: 1550978) Visitor Counter : 31