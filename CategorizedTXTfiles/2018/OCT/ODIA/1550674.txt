      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଆଶା ସହାୟିକାଙ୍କ ତଦାରଖ ଗସ୍ତ ଖର୍ଚ୍ଚ ବୃଦ୍ଧିକୁ କ୍ୟାବିନେଟର ଅନୁମୋଦନ
      • ତଦାରଖ ଗସ୍ତ ଖର୍ଚ୍ଚ 250 ରୁ 300କୁ ବୃଦ୍ଧି
      • ଆଶାକର୍ମୀ ଏବଂ ଆଶା ସହାୟିକାଙ୍କୁ ମିଳିବ ବୀମା ସୁବିଧା
      Posted On: 24 OCT 2018 9:37PM by PIB Bhubaneshwar


    ଆଶା ସହାୟିକାଙ୍କ ତଦାରଖ ଗସ୍ତ ଖର୍ଚ୍ଚକୁ ପ୍ରତି ଗସ୍ତ ପିଛା 250 ଟଙ୍କାରୁ 300 ଟଙ୍କାକୁ କେନ୍ଦ୍ର ସରକାର ବୃଦ୍ଧି କରିଛନ୍ତି । ଏହା ଅକ୍ଟୋବର 2018 (ନଭେମ୍ବର , 2018ରୁ ପଇଠ କରାଯିବ)ଠାରୁ ଲାଗୁ ହେବ । ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ) ଉପରୋକ୍ତ ପ୍ରସ୍ତାବକୁ ମଞ୍ଜୁର କରିଛନ୍ତି । ଆଶା ସହାୟିକା ମାସିକ ପାଖାପାଖି 20ଟି ତଦାରଖ ଗସ୍ତ କରିଥାନ୍ତି । ଗସ୍ତ ଖର୍ଚ୍ଚରେ ପ୍ରସ୍ତାବିତ ବୃଦ୍ଧି ଫଳରେ ସେମାନେ ମାସିକ 6 ହଜାର ଟଙ୍କା ପାଇପାରିବେ । ପୂର୍ବରୁ ସେମାନେ 5 ହଜାର ଟଙ୍କା ପାଉଥିବା ବେଳେ ଏବେ ଏଥିରେ 1 ହଜାର ଟଙ୍କାର ବୃଦ୍ଧି ଘଟିଛି ।


    ଆଶା ଲାଭ ପ୍ୟାକେଜର ଅଂଶବିଶେଷ ସ୍ୱରୂପ ଆଶା ସହାୟିକାମାନଙ୍କୁ ପ୍ରଧାନମନ୍ତ୍ରୀ ଜୀବନଜ୍ୟୋତି ବୀମା ଯୋଜନା ଏବଂ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ଅଧୀନରେ ଅନ୍ତର୍ଭୂକ୍ତ କରାଯାଇଛି ।


    ଉତ୍ତମ କାର୍ଯ୍ୟ ପ୍ରଦର୍ଶନ ପାଇଁ ଆଶା ସହାୟିକାମାନଙ୍କୁ ପ୍ରୋତ୍ସାହିତ କରିବା ଲାଗି ସେମାନଙ୍କ ତଦାରଖ ଗସ୍ତ ଖର୍ଚ୍ଚକୁ ପ୍ରତି ଗସ୍ତ ପିଛା 250 ଟଙ୍କାରୁ 300 ଟଙ୍କାକୁ ବୃଦ୍ଧି କରାଯାଇଛି । ଏହା ଅକ୍ଟୋବର 2018 ଠାରୁ ଲାଗୁ ହେବ ଯାହାକୁ ସେମାନେ ନଭେମ୍ବର 2018 ଠାରୁ ପାଇବେ ।


    ଗସ୍ତ ଖର୍ଚ୍ଚରେ ଏହି ବୃଦ୍ଧି ଫଳରେ ଆଶା ସହାୟିକାମାନେ ମାସିକ 6000 ଟଙ୍କା ପାଇପାରିବେ ପୂର୍ବରୁ ସେମାନେ ମାସିକ 5 ହଜାର ଟଙ୍କା ପାଉଥିଲେ ଏବେ ସେଥିରେ 1000 ଟଙ୍କା ବୃଦ୍ଧି ହୋଇଛି ।


    ଏହି ନିଷ୍ପତିକୁ କାର୍ଯ୍ୟକାରୀ କରିବା ଲାଗି ବର୍ତ୍ତମାନର ଜାତୀୟ ସ୍ୱାସ୍ଥ୍ୟ ମିଶନ (ଏନଏଚଏମ)ର ସଂସ୍ଥାଗତ ମେକାନିଜମ ଉପଯୋଗ କରାଯିବ ।


    ଏହି ପ୍ରସ୍ତାବିତ ବୃଦ୍ଧି ଲାଗି କେନ୍ଦ୍ରୀୟ ଅଂଶଧନ ସ୍ୱରୂପ ଅତିରିକ୍ତ 46.95 କୋଟି ଟଙ୍କାର ରାଜସ୍ୱ ବ୍ୟୟ କରାଯିବ । 2018-19ବର୍ଷ ଲାଗି (ପ୍ରଥମ 6 ମାସରେ) 15.65 କୋଟି ଟଙ୍କା ଏବଂ 2019-20ରେ 31.30କୋଟି ଟଙ୍କା ଖର୍ଚ୍ଚ ହେବ ।


    ଲାଭ :


    • 41 , 405 ଆଶା ସହାୟିକା ଉପକୃତ ହେବେ


    • 19.09.2018ରେ ନିଆଯାଇଥିବା କ୍ୟାବିନେଟ ନିଷ୍ପତି ଅନୁଯାୟୀ ମିଳୁଥିବା ନିମ୍ନୋକ୍ତ ଲାଭ ଠାରୁ ଏହି ଅତିରିକ୍ତ ଲାଭ ମିଳିବ ।


    • 10,63,670 ଆଶାକର୍ମୀ ଏବଂ ଆଶା ସହାୟିକାମାନଙ୍କୁ ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା (ପିଏମଜେଜେବିୱାଇ) ଏବଂ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ଅଧୀନକୁ ଅଣାଯାଇଛି ।


    • ନିୟମିତ ଏବଂ ପୁନଃପୌନିକ ପାରିଶ୍ରମିକକୁ ମାସିକ 1 ହଜାର ଟଙ୍କାରୁ 2 ହଜାର ଟଙ୍କାକୁ ବୃଦ୍ଧି କରାଯାଇଛି ଯାହାଦ୍ୱାରା 10 , 22 , 265 ଜଣ ଆଶା କର୍ମୀ ଉପକୃତ ହେବେ ।


    • ପାଖାପାଖି 27 , 00 , 000 ଅଙ୍ଗନୱାଡ଼ି କର୍ମୀ ଏବଂ ସହାୟିକାଙ୍କ ପାରିଶ୍ରମିକରେ ବୃଦ୍ଧି ।


    • ସେପ୍ଟେମ୍ବର , 2018ରେ ଅନୁମୋଦିତ ହୋଇଥିବା ଆଶା ଲାଭ ପ୍ୟାକେଜର ଅଂଶବିଶେଷ ସ୍ୱରୂପ ଏହା କାର୍ଯ୍ୟକାରୀ ହେବ ।


    **********

    
    
    (Release ID: 1550674) Visitor Counter : 14