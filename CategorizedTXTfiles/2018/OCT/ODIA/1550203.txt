      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଜାତୀୟ ପୁଲିସ ସ୍ମାରକୀକୁ ଲୋକାର୍ପିତ କରିବେ ପ୍ରଧାନମନ୍ତ୍ରୀ
      Posted On: 20 OCT 2018 2:41PM by PIB Bhubaneshwar


    ସ୍ୱାଧୀନତା ପରଠାରୁ ଦେଶ ପାଇଁ ଜୀବନକୁ ଉତ୍ସର୍ଗ କରିଥିବା ପୁଲିସ କର୍ମଚାରୀମାନଙ୍କ ସ୍ମୃତିରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ରବିବାର (ଅକ୍ଟୋବର 21) ଜାତୀୟ ପୁଲିସ ସ୍ମାରକୀ (ନ୍ୟାସନାଲ ପୁଲିସ ମେମୋରିଆଲ)କୁ ଲୋକାର୍ପିତ କରିବେ ।


    1959 ମସିହା ଅକ୍ଟୋବର 21 ତାରିଖରେ ଲଦାଖରେ ଚୀନ୍ ସେନା ଦ୍ୱାରା ସହିଦ ହୋଇଥିବା ଭାରତୀୟ ପୁଲିସମାନଙ୍କ ସ୍ମୃତିରେ ପ୍ରତିବର୍ଷ ଏହି ଦିନ ପୁଲିସ ସ୍ମୃତି ଦିବସ ପାଳନ କରାଯାଇଥାଏ ।


    ଦିଲ୍ଲୀର ଚାଣକ୍ୟପୁରୀର ଉତ୍ତର ଭାଗରେ ଥିବା ଶାନ୍ତି ପୀଠରେ 6.12 ଏକର ଜମିରେ ନିର୍ମାଣ କରାଯାଇଛି ଜାତୀୟ ପୁଲିସ ସ୍ମାରକୀ ।


    ଏହି ସ୍ମାରକୀ ପୀଠ ଦେଶର ସମସ୍ତ ରାଜ୍ୟ/କେନ୍ଦ୍ରଶାସିତ ଅଞ୍ଚଳ ଏବଂ କେନ୍ଦ୍ରୀୟ ପୁଲିସ ସଂସ୍ଥା ଗୁଡ଼ିକୁ ପ୍ରତିନିଧିତ୍ୱ କରୁଛି ।


    1947 ମସିହାରୁ ଆଜି ପର୍ଯ୍ୟନ୍ତ ଆଜି ପର୍ଯ୍ୟନ୍ତ 34 , 844 ଜଣ ପୁଲିସ କର୍ମଚାରୀ ସହିଦ୍ ହୋଇଛନ୍ତି , ସେଥିରୁ ଏ ବର୍ଷ 424 ଜଣ ପ୍ରାଣବଳି ଦେଇଛନ୍ତି । ଏହି ସହିଦ୍ ମାନଙ୍କ ମଧ୍ୟରୁ ଅନେକ ଜୀବନ ଆତଙ୍କବାଦୀଙ୍କ ବିରୋଧରେ ଲଢ଼େଇ କରିବାରେ ଉତ୍ସର୍ଗ ହୋଇଛି । ଉଲ୍ଲେଖଯୋଗ୍ୟ , କାଶ୍ମୀର , ପଞ୍ଜାବ , ଆସାମ , ନାଗାଲାଣ୍ଡ , ମଣିପୁର , ମିଜୋରାମ ଏବଂ ଦେଶର ବାମପନ୍ଥୀ ଉଗ୍ରବାଦ ଅଞ୍ଚଳରେ ଅନେକ ପୁଲିସ ବଳିଦାନ ଦେଇଛନ୍ତି ।


    ଏଥିସହ ଆଇନ ଶୃଙ୍ଖଳା ରକ୍ଷା ଏବଂ ଅପରାଧ ରୋକିବା କ୍ଷେତ୍ରରେ ଅନେକ ପୁଲିସଙ୍କ ଜୀବନ ମଧ୍ୟ ଯାଇଛି ।


    ସ୍ମାରକୀଟି 30 ଫୁଟ ଉଚ୍ଚ ଏବଂ ଏକ ସିଙ୍ଗଲ ପିସ ଗ୍ରାନାଇଟରେ ନିର୍ମିତ ହୋଇଛି । ଏହାର ଓଜନ 238 ଟନ୍ । ଏହାର ଓଜନ ଏବଂ ରଙ୍ଗ ଅପୂର୍ବ ବଳିଦାନର ମହତ୍ତ୍ୱର ପ୍ରତୀକ ଭାବେ ପ୍ରତୀୟ ହେଉଛି । ସ୍ମାରକୀ ପାଦ ଦେଶରେ ପ୍ରବାହିତ 60 ଫୁଟ ଦୈର୍ଘ୍ୟର ଜଳଧାର ପୁରୁଷ ଓ ମହିଳା ପୁଲିସଙ୍କ ଶାନ୍ତି ଓ ଶୃଙ୍ଖଳା ଦିଗରେ ନିରନ୍ତର ସେବାକୁ ବୁଝାଉଛି ।


    ବୀରତ୍ୱ ପ୍ରାଚୀରରେ ଗ୍ରାନାଇଟ ପ୍ରସ୍ତରରେ 34 , 844 ସହିଦଙ୍କ ନାମ ଲେଖା ଯାଇଛି ।


    ପୁଲିସ ସଂଗ୍ରହାଳୟ ମଧ୍ୟ ଦେଶ ଉଦ୍ଦେଶ୍ୟରେ ଲୋକାର୍ପିତ ହେବ । ଭାରତୀୟ ପୁଲିସର ଇତିହାସକୁ ଗଢ଼ି ତୋଳିଥିବା ବିଭିନ୍ନ ଜିନିଷ ଏଠାରେ ସ୍ଥାନ ପାଇଛି ।


    ****************

    
    
    (Release ID: 1550203) Visitor Counter : 9