      ରାଷ୍ଟ୍ରପତିଙ୍କ ସଚିବାଳୟ

      ଚତୁର୍ଥ ଭାରତ ଆନ୍ତର୍ଜାତିକ ବିଜ୍ଞାନ ମହୋତ୍ସବକୁ ଉଦଘାଟନ କଲେ ରାଷ୍ଟ୍ରପତି
      • ବିଶ୍ୱବିଦ୍ୟାଳୟର ଗବେଷକ ଓ ଛାତ୍ରଛାତ୍ରୀମାନଙ୍କ ମାର୍ଗଦର୍ଶକ ଓ ସହଭାଗୀ ହେବାକୁ ବୈଜ୍ଞାନିକ ଗୋଷ୍ଠୀଙ୍କୁ ଆହ୍ୱାନ

      Posted On: 06 OCT 2018 3:00PM by PIB Bhubaneshwar

    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି (ଅକ୍ଟୋବର 6 , 2018) ଲକ୍ଷ୍ନୌଠାରେ ଆୟୋଜିତ ଚତୁର୍ଥ ଭାରତ ଆନ୍ତର୍ଜାତିକ ବିଜ୍ଞାନ ମହୋତ୍ସବକୁ ଆନୁଷ୍ଠାନିକ ଭାବେ ଉଦ୍‌ଘାଟନ କରିଛନ୍ତି ।


    ଏହି କାର୍ଯ୍ୟକ୍ରମରେ ଉଦ୍‌ବୋଧନ ଦେଇ ରାଷ୍ଟ୍ରପତି କହିଲେ ଯେ ବିଜ୍ଞାନ ସଦାସର୍ବଦା ଭାରତୀୟ ସଂସ୍କୃତିର ଏକ ବିଶେଷ ଅଙ୍ଗ ଭାବେ ରହିଆସିଛି । ଆଜକୁ ଶହ ଶହ ବର୍ଷ ପୂର୍ବେ ଆମର ପୂର୍ବଜମାନେ ଗଣିତର ଅନେକ ରହସ୍ୟ ଏବଂ ଶୂନ ଉପରେ ନାନା ନୂତନ ଦିଗ ଉପରେ ଅଧ୍ୟୟନ କରିଥିଲେ । ସେମାନେ ଏ ସଂପର୍କରେ ଅନେକ ନୂତନ ତଥ୍ୟ ପ୍ରତିପାଦନ କରିଥିଲେ । ସେମାନେ ବିଜ୍ଞାନ କ୍ଷେତ୍ରର ସୁଫଳକୁ ଔଷଧ ଓ ମେଟାଲର୍ଜି ଭଳି କ୍ଷେତ୍ରରେ ସଫଳ ପ୍ରୟୋଗ କରିପାରିଥିଲେ । ସବୁଜ ବିପ୍ଳବ ଠାରୁ ଆମର ମହାକାଶ କାର୍ଯ୍ୟକ୍ରମ ପର୍ଯ୍ୟନ୍ତ , ଜୈବ ପ୍ରଯୁକ୍ତି ଠାରୁ ଆରମ୍ଭ କରି ଫାର୍ମାସିଉଟିକାଲ ଶିଳ୍ପ ପର୍ଯ୍ୟନ୍ତ ବିଜ୍ଞାନ ଆବର 1947 ପରବର୍ତ୍ତୀ ଆଧୁନିକୀକରଣ ପ୍ରୟାସକୁ ଆଗକୁ ପ୍ରସାରିତ କରିଛି । ଆଜି ଏକବିଂଶ ଶତାବ୍ଦୀର ପ୍ରଥମ ଚତୁର୍ଥାର୍ଦ୍ଧ ରୋବୋଟକ୍ସ ଏବଂ ପ୍ରିସିଜନ୍‌ ମାନୁଫାକ୍‌ଚରିଂ , ବାୟୋଇନଫର୍ମାଟିକ୍ସ ଏବଂ ଜିନ୍‌ ଏଡ଼ିଟିଂର ଯୁଗରେ ପରିଣତ ହୋଇଛି । ଚତୁର୍ଥ ଶିଳ୍ପ ବିପ୍ଳବ ଏବଂ କୃତ୍ରିକ ପ୍ରଜ୍ଞାରେ ବିପୁଳ ପ୍ରଗତି ଘଟିଛି ।


    ଋାଷ୍ଟ୍ରପତି କହିଲେ ଯେ ବିଜ୍ଞାନକୁ ଜନ ଆନେ୍ଦାଳନରେ ପରିଣତ କରିବା ବିନା ଆମେ କଦାପି ଏଭଳି ପ୍ରଗତି ସହ ତାଳ ଦେଇ ଆଗକୁ ଆଗେଇ ପାରିବା ନାହିଁ । ଆମର ବିଜ୍ଞାନାଗାରରେ ଏଭଳି ଅଭିନବତ୍ୱ ଏବଂ ସଫଳତା ବିନା ଆମର ପ୍ରଗତି କଦାପି ଦ୍ରୁତତର ହୋଇପାରିବ ନାହିଁ । ଆମର ବିଶ୍ୱବିଦ୍ୟାଳୟ ଠାରୁ ବିଦ୍ୟାଳୟ ପର୍ଯ୍ୟନ୍ତ ସବୁଠାରେ ଏହା ପ୍ରତିଫଳିତ ହେବା ଉଚିତ । ଜୁଗାଡ଼ , କଟ-ପେଷ୍ଟ ପରୀକ୍ଷା ଏବଂ ସାମାନ୍ୟ ଅଭିନବତ୍ୱର ଭୂମିକା ରହିଛି । ତେବେ ଆମକୁ ଯେତେବେଳେ ଭାରତକୁ ବଦଳାଇବାକୁ ହେବ ଏବଂ ମଧ୍ୟବର୍ଗୀୟ ଅର୍ଥନୀତିରୁ ଏକ ବୃହତ୍‌ ଶିଳ୍ପ ଶକ୍ତିରେ ପରିଣତ କରିବାକୁ ପଡ଼ିବ , ସେତେବେଳେ ଆମର ସର୍ଜନ ଜ୍ଞାନର ଇଂଜିନକୁ ଆମେ ପ୍ରଖରିତ କରିବା ଆବଶ୍ୟକ । ବିଜ୍ଞାନ ଓ ପ୍ରଯୁକ୍ତି କେବଳ ଏକ ସାଧନ ନୁହେଁ , ଏଥିରେ ଅତ୍ୟାଧୁନିକ ପରୀକ୍ଷଣ ହେବା ଉଚିତ । ପୁଣି ତାହା ପ୍ରତ୍ୟେକ କ୍ଷେତ୍ରରେ ହେବା ଆବଶ୍ୟକ । ଆମର ଫ୍ଲାଗସିପ୍‌ କାର୍ଯ୍ୟକ୍ରମ ଏବଂ ବିକାଶମୂଳକ ପ୍ରୟାସରେ ସେସବୁ ପ୍ରତିଫଳିତ ହେବା ଜରୁରୀ ।


    ଋାଷ୍ଟ୍ରପତି କହିଲେ ଯେ ବିଜ୍ଞାନ ଓ ବୈଜ୍ଞାନିକ ଅଭିନବତ୍ୱ ଆମର ଜାତୀୟ ବିକାଶ କାର୍ଯ୍ୟସୂଚୀରେ ଦିନକୁ ଦିନ ସଂପ୍ରସାରିତ ହେଉଛି । 2017 ମସିହାରେ , ଭାରତୀୟ ଷ୍ଟାର୍ଟ ଅପ୍‌ ସଂଖ୍ୟା ଯାହା ଥିଲା ତାହା ଏବେ ବୃଦ୍ଧି ପାଇ 909 ଛୁଇଁଛି । 2016 ରେ ତାହା 61 ଥିବା ବେଳେ ଏବେ ସେଥିରେ 16 ଗୁଣ ଅଭିବୃଦ୍ଧି ଘଟିଛି । 2018 ରେ ଭାରତର ଗବେଷଣା ଓ ବିକାଶ ନିବେଶ ପରିମାଣ 83.27 ବିଲିୟନ ଛୁଇଁଛି । ସରକାର ପ୍ରଧାନମନ୍ତ୍ରୀ ରିସର୍ଚ୍ଚ ଫେଲୋସିପ ଯୋଜନା ଘୋଷଣା କରିଛନ୍ତି । ଏହା ଅଭିନବତ୍ୱ ମାଧ୍ୟମରେ ବିକାଶଧାରାକୁ ତ୍ୱରାନ୍ୱିତ କରିବ । ସେଥିପାଇଁ 1650 କୋଟି ଟଙ୍କାର ସାତବର୍ଷିଆ ଯୋଜନା ପ୍ରସ୍ତୁତ ହୋଇଛି ଏବଂ ତାହା 2018-19 ଠାରୁ ଆରମ୍ଭ ହୋଇଛି । ତେଣୁ ବିଜ୍ଞାନ ବିକାଶ ପାଇଁ ଏବେ ଭାରତରେ ପ୍ରକୃଷ୍ଟ ବାତାବରଣ ସୃଷ୍ଟି ହୋଇଛି । ସେଥିପାଇଁ ଆବଶ୍ୟକ ପାଣ୍ଠି ଉପଲବ୍ଧ ହୋଇଛି । ସେଥିରୁ ଆମର ମେଧାବୀ ଛାତ୍ରଛାତ୍ରୀ ଓ ଗବେଷକ ଫାଇଦା ଉଠାଇବା ଆବଶ୍ୟକ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    ଋାଷ୍ଟ୍ରପତି କହିଲେ ଯେ ବିଜ୍ଞାନକୁ ଯେତେବେଳେ ସହଯୋଗିତା ଭିତ୍ତିରେ କାର୍ଯ୍ୟକାରୀ କରାଯାଇଥାଏ ସେତେବେଳେ ସେଥିରୁ ସର୍ବାଧିକ ସୁଫଳ ମିଳିଥାଏ । କାରଣ ସାଧନ ଠାରୁ ପାଣ୍ଠି ଏବଂ ଚିନ୍ତନ ପର୍ଯ୍ୟନ୍ତ ସବୁକିଛି କ୍ଷେତ୍ରରେ ସହଯୋଗ ମିଳିଥାଏ । ଏହା ହେଉଛି ସହଯୋଗିତାର ଯୁଗ ଏବଂ ଗବେଷଣା କେନ୍ଦ୍ର ଓ ବିଶ୍ୱବିଦ୍ୟାଳୟମାନଙ୍କରେ ସେଭଳି ବାତାବରଣ ଉପଲବ୍ଧ । ତେଣୁ ଦେଶର ବୈଜ୍ଞାନିକ ସମାଜ ଏହି ଦିଗରେ ପଥ ପ୍ରଦର୍ଶକର ଭୂମିକା ଗ୍ରହଣ କରିବା ଉଚିତ ଏବଂ ବିଶ୍ୱବିଦ୍ୟାଳୟର ତରୁଣ ଗବେଷକ ଓ ଛାତ୍ରଛାତ୍ରୀମାନଙ୍କ ସକାଶେ ସେମାନଙ୍କର ଦ୍ୱାର ଉନ୍ମୁକ୍ତ କରିବା ଆବଶ୍ୟକ । କାରଣ ତରୁଣ ଗବେଷକମାନେ ସଦାବେଳେ ବରିଷ୍ଠ ବୈଜ୍ଞାନିକ ମାନଙ୍କ ଠାରୁ ମାର୍ଗଦର୍ଶନ ସହଯୋଗ ଆଶା କରିଥାନ୍ତି ଓ ସେମାନଙ୍କୁ ବିଜ୍ଞାନାଗାର ଓ ଉପକରଣର ଆବଶ୍ୟକତା ଥାଏ । ଏଭଳି ମନୋଭାବ ଓ ପ୍ରଜ୍ଞା ସହ ଭାରତର ବିଜ୍ଞାନ ଜୟଯାତ୍ରା ନୂତନ ଶୀର୍ଷରେ ପହଞ୍ଚିପାରିବ ବୋଲି ସେ ମତ ପୋଷଣ କରିଥିଲେ । ତାହା ଦେଶରେ ବିଶ୍ୱର ଶ୍ରେଷ୍ଠ ଗବେଷଣା ବାତାବରଣ ସୃଷ୍ଟି କରିବା ସହ ପ୍ରଗତି ହାସଲ କରିପାରିବ ।


    ଉଚ୍ଚତର ବିଜ୍ଞାନ ଗବେଷଣାରେ ମହିଳାମାନଙ୍କ କମ୍‌ ଅଂଶଗ୍ରହଣ ପ୍ରସଙ୍ଗରେ ଉଲ୍ଲେଖ କରି ରାଷ୍ଟ୍ରପତି କହିଲେ ଯେ ଭାରତୀୟ ବିଜ୍ଞାନ ଓ ଶିଳ୍ପ ଗବେଷଣା ପରିଷଦରେ ଅଧୁନା 2446 ଜଣ ବୈଜ୍ଞାନିକ କାର୍ଯ୍ୟ କରୁଥିବା ବେଳେ ସେମାନଙ୍କ ମଧ୍ୟରୁ ମାତ୍ର 632ଜଣ ଅର୍ଥାତ 18.3% ହେଉଛନ୍ତି ମହିଳା । ଏହି ସପ୍ତାହରେ ଯେତେବେଳେ ପଦାର୍ଥ ବିଜ୍ଞାନ ଓ ରସାୟନ ବିଜ୍ଞାନ କ୍ଷେତ୍ରରେ ମହିଳାଙ୍କୁ ନୋବେଲ ପୁରସ୍କାର ମିଳିଛି , ଏହା ଆମର ମହିଳା ବିଜ୍ଞାନୀମାନଙ୍କ ପାଇଁ ପ୍ରେରଣାର ଉତ୍ସ ହେବା ଉଚି୍‌ତ । ଆମେ ଆମର ଉଭଣୀମାନଙ୍କ ବୈଜ୍ଞାନିକ ସାମର୍ଥ୍ୟକୁ ହୃଦୟଙ୍ଗମ କରିବା ଓ ତାହାକୁ ଉପଯୁକ୍ତ ଉପଯୋଗ କରିବା ଆବଶ୍ୟକ । ଏହା ଉଭୟ ସାମାଜିକ ଏବଂ ବ୍ୟବସ୍ଥାଗତ ଚାଲେଞ୍ଜ । ଏହା ଆମ ସମସ୍ତଙ୍କ ଦାୟିତ୍ୱ ଯେ ଏଭଳି ଚାଲେଞ୍ଜକୁ ଆମକୁ ସଫଳତାର ସହ ମୁକାବିଲା କରିବାକୁ ହେବ ।


    ***************

    
    
    (Release ID: 1548908) Visitor Counter : 37