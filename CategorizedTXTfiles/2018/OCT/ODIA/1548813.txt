      ଉପରାଷ୍ଟ୍ରପତିଙ୍କ ସଚିବାଳୟ

      ଅଙ୍ଗଦାନ ପାଇଁ ଅଭିଯାନ ତୀବ୍ର କରାଯାଉ: ଉପ ରାଷ୍ଟ୍ରପତି
      • ଅଙ୍ଗ ପ୍ରତ୍ୟାରୋପଣ ବିଧିକୁ ଶସ୍ତା କରାଯାଉ
      • ଇଣ୍ଡିଆନ ସୋସାଇଟି ଅଫ ଅର୍ଗାନ ଟ୍ରାନ୍ସପ୍ଲାଂଟେସନର 29ତମ ସମ୍ମିଳନୀକୁ ସମ୍ବୋଧିତ କଲେ
      Posted On: 05 OCT 2018 6:15PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଅଗ୍ନାଶୟ , ଲିଭର , ହାର୍ଟ ଏବଂ ଫୁସଫୁସ ଖରାପ ହେବା ମାମଲା ବୃଦ୍ଧି ହେବା ନେଇ ଏହି ମାନବୀୟ ଅଙ୍ଗମାନଙ୍କର ଚାହିଦା ବୃଦ୍ଧି ପାଉଥିବାକୁ ଦୃଷ୍ଟିରେ ରଖି ଅଙ୍ଗଦାନ ଅଭିଯାନକୁ ତୀବ୍ର କରିବା ପାଇଁ ଆହ୍ୱାନ କରିଛନ୍ତି ।


    ହାଇଦ୍ରାବାଦରେ ଇଣ୍ଡିଆନ ସୋସାଇଟି ଅଫ ଅର୍ଗାନ ଟ୍ରାନ୍ସପ୍ଳାଣ୍ଟେସନନର 29ତମ ସମ୍ମିଳନୀକୁ ସମ୍ବୋଧିତ କରି ଶ୍ରୀ ଭେଙ୍କେୟା ନାଇଡୁ କହିଲେ ଯେ ଆଜିର ସମୟରେ ଦେଶର ଅଙ୍ଗଦାନର ଅନେକ ଆବଶ୍ୟକତା ରହିଛି , ମାତ୍ର ଏଗୁଡ଼ିକର ଉପଲବ୍ଧତା ସୀମିତ । ଲିଭର ପ୍ରତ୍ୟାରୋପଣର ଆବଶ୍ୟକତା ଥିବା ରୋଗୀମାନଙ୍କ ସଂଖ୍ୟା ହେଉଛି ବାର୍ଷିକ 85 , 000 । ମାତ୍ର ଏମାନଙ୍କ ମଧ୍ୟରୁ ଶତକଡା 3 ପ୍ରତିଶତରୁ କମ ରୋଗୀ ପ୍ରତ୍ୟାରୋପଣ କରିପାରିଥା ’ ନ୍ତି । ଏହିପରି ପ୍ରତିବର୍ଷ ଦୁଇ ଲକ୍ଷ ରୋଗୀ ଲିଭର ପ୍ରତ୍ୟାରୋପଣ ପାଇଁ ପଞ୍ଜିକରଣ କରିଥା ’ ନ୍ତି । ମାତ୍ର ଏମାନଙ୍କ ମଧ୍ୟରୁ କେବଳ 8 , 000 ରୋଗୀଙ୍କର ପ୍ରତ୍ୟାରୋପଣ ହୋଇପାରିଥାଏ । ହଜାର ହଜାର ସଂଖ୍ୟାରେ ପ୍ରତୀକ୍ଷାରତ ରୋଗୀମାନଙ୍କ ମଧ୍ୟରୁ କେବଳ 1 ପ୍ରତିଶତ ରୋଗୀମାନଙ୍କର ହୃଦୟ ଏବଂ ଫୁସଫୁସ ପ୍ରତିରୋପଣ ହୋଇଥାଏ ।


    ଉପ ରାଷ୍ଟ୍ରପତି କହିଲେ ଯେ ଯଦିଓ ଗତ 4-5 ବର୍ଷ ମଧ୍ୟରେ ମୃତ୍ୟୁ ପରେ ମାନବ ଅଙ୍ଗଦାନ ମାମଲାରେ ଅନେକ ବୃଦ୍ଧି ହୋଇଛି ତଥାପି ଚାହିଦାକୁ ଦୃଷ୍ଟିରେ ରଖି ଏହି ସଂଖ୍ୟା ଅତ୍ୟନ୍ତ କମ ରହିଛି ଏବଂ ପ୍ରତି ଦଶ ଲକ୍ଷ ମଧ୍ୟରେ ଏହାର ଅବସର ରହିଛି ଶତକଡା 0.8 ପ୍ରତିଶତ ଯାହାକି ସ୍ପେନ ଏବଂ କ୍ରୋଏସିଆ ପରି ଛୋଟ ଦେଶ ତୁଳନାରେ ଅତ୍ୟନ୍ତ କମ ।


    ଶ୍ରୀ ନାଇଡୁ କହିଲେ ଯେ ଦେଶରେ ଅଙ୍ଗଦାନର ଚାହିଦା ଏବଂ ଆପୂର୍ତ୍ତିରେ ଏହି ବଡ ବ୍ୟବଧାନ ଏବଂ ସାଂସ୍କୃତିକ ମାନ୍ୟତା , ପାରମ୍ପରିକ ଚିନ୍ତାଧାରା ଏବଂ କର୍ମକାଣ୍ଡ ଯୋଗୁ ହୋଇଛି । ସେ ଡାକ୍ତର , ବେସରକାରୀ ସଙ୍ଗଠନ ଏବଂ ଅନ୍ୟ ଜନସାଧାରଣଙ୍କୁ ଅନୁରୋଧ କରିଥିଲେ ଯେ ସେମାନେ ଅଙ୍ଗଦାନର ମହତ୍ୱ ପ୍ରତି ଜନସାଧାରଣଙ୍କୁ ସଚେତନ କରନ୍ତୁ । ଉପ ରାଷ୍ଟ୍ରପତି ଡାକ୍ତର ଏବଂ ସ୍ୱାସ୍ଥ୍ୟସେବା ପ୍ରଦାନ କରୁଥିବା ଅନ୍ୟ ଲୋକମାନଙ୍କୁ ଅଙ୍ଗ ପ୍ରତ୍ୟାରୋପଣ ବିଧିକୁ ଆବଶ୍ୟକତା ଥିବା ଲୋକମାନଙ୍କୁ ଶସ୍ତା ଦରରେ ଉପଲବ୍ଧ କରାଇବା ପାଇଁ ମଧ୍ୟ ଅନୁରୋଧ କରିଥିଲେ । ସେ ଚିକିତ୍ସାଠାରୁ ସଚେତନତା ଉତ୍ତମ କଥନ ଉପରେ ଜୋର ଦେଇ କହିଲେ ଯେ ଜୀବନ ଶୈଳୀରେ ପରିବର୍ତନ ଅଣାଯାଇ ଅନେକ ଘାତକ ବେମାରୀକୁ ଦୂର କରାଯାଇ ପାରିବ ।


    ଅଣ ସଂକ୍ରମିତ ରୋଗକୁ ବୃଦ୍ଧି କରିବା ବିଷୟରେ ଚିନ୍ତା ପ୍ରକଟ କରି ଶ୍ରୀ ନାଇଡୁ ଚିକିତ୍ସକ ସମୁଦାୟଙ୍କୁ କହିଲେ ଯେ ଲୋକମାନଙ୍କ ଅନିୟମିତ ଜୀବନଶୈଳୀ , ଜଙ୍କଫୁଡ , ମଦ ତଥା ନିଶା ଦ୍ରବ୍ୟ ସେବନରୁ ହେବାକୁ ଥିବା କ୍ଷତି ପ୍ରତି ସଚେତନ କରାଯାଉ । ସେ ଯୋଗର ଲାଭ ସମ୍ବନ୍ଧରେ ଗୁରୁତ୍ୱ ପ୍ରଦାନ କରି କହିଲେ ଯେ ଧର୍ମ ସହିତ ଯୋଗର କୌଣସି ସମ୍ପର୍କ ନାହିଁ । ଉତ୍ତମ ସ୍ୱାସ୍ଥ୍ୟ ପାଇଁ ସମସ୍ତଙ୍କୁ ନିୟମିତ ଭାବେ ଯୋଗ କରିବା ଆବଶ୍ୟକ । ଗ୍ରମାଂଚଳରେ ସ୍ୱାସ୍ଥ୍ୟ ସୁବିଧା କମ ଥିବା ଉଲ୍ଲେଖ କରି ଉପରାଷ୍ଟ୍ରପତି କହିଲେ ଯେ ଡାକ୍ତରମାନଙ୍କୁ ପ୍ରଥମ ପଦୋନ୍ନତି ଦେବା ପୂର୍ବରୁ ସେମାନେ ଗ୍ରାମୀଣ କ୍ଷେତ୍ରରେ ଅତି କମରେ ଦୁଇ ତିନି ବର୍ଷ କାମ କରିବା ଅନିବାର୍ଯ୍ୟ କରିବା ଆବଶ୍ୟକ ।


    10.74 କୋଟି ଗରିବ ଗ୍ରାମୀଣ ପରିବାରଙ୍କୁ ସ୍ୱାସ୍ଥ୍ୟ ବୀମା ସୁବିଧା ପ୍ରଦାନ କରିବା ପାଇଁ କେନ୍ଦ୍ର ସରକାରଙ୍କ ପଦକ୍ଷେପର ସ୍ୱାଗତ କରି ଶ୍ରୀ ନାଇଡୁ ଏହାକୁ ଏକ ସକାରାତ୍ମକ ଓ ପ୍ରଗତିଶୀଳ ଯୋଜନା ଭାବେ ଅଭହିତ କରିଥିଲେ । ସେ କହିଲେ ଯେ ମେକ ଇନ ଇଣ୍ଡିଆ କାର୍ଯ୍ୟକ୍ରମ ଅନ୍ତର୍ଗତ ଦେଶରେ ଔଷଧ ଏବଂ ଉପକରଣର ନିର୍ମାଣକୁ ପ୍ରୋତ୍ସାହିତ କରିବା ଆବଶ୍ୟକ , ଯାହା ଫଳରେ କି ଏଗୁଡ଼ିକୁ ଶସ୍ତାରେ ଉପଲବ୍ଧ କରାଯାଇ ପାରିବ ।


    ସମ୍ମିଳନୀରେ ତେଲଙ୍ଗାନାର ଉପମୁଖ୍ୟମନ୍ତ୍ରୀ ଶ୍ରୀ ମହମ୍ମଦ ମହମ୍ମୁଦ ଅଲ୍ଲୀ , ଭାରତୀୟ ଅଙ୍ଗ ପ୍ରତ୍ୟାରୋପଣ ସୋସାଇଟିର ଅଧ୍ୟକ୍ଷ ଡଃ କେଏଲ ଗୁପ୍ତା ଏବଂ ଅନେକ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    *****************


    

    
    (Release ID: 1548813) Visitor Counter : 19