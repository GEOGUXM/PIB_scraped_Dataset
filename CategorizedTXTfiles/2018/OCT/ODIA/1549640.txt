      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଚତୁର୍ଥ ଶିଳ୍ପ ବିପ୍ଳବ କେନ୍ଦ୍ରର ଉଦ୍ଘାଟନୀ ସମାରୋହରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 11 OCT 2018 6:03PM by PIB Bhubaneshwar


    ବିଶ୍ୱ ଅର୍ଥନୈତିକ ଫୋରମର ସଭାପତି ଶ୍ରୀଯୁକ୍ତ ବୋର୍ଗେ ବ୍ରେଣ୍ଡେ , ଶିଳ୍ପ ଜଗତର ସମ୍ମାନିତ ସଦସ୍ୟ , ଦେଶବିଦେଶରୁ ଆସିଥିବା ଅନ୍ୟ ଅତିଥିଗଣ , ଆଉ ମୋର ସାଥୀଗଣ ,


    ଏହି ବିଶେଷ କାର୍ଯ୍ୟକ୍ରମରେ ଯୋଗଦେବା ପାଇଁ ଆସିଥିବା ଯୋଗୁଁ ମୁଁ ଆପଣ ସମସ୍ତଙ୍କୁ ଅଭିନନ୍ଦନ ଜଣାଉଛି , କୃତଜ୍ଞତା ଜ୍ଞାପନ କରୁଛି । ମୋ ପାଇଁ ଏହା ହେଉଛି ବହୁତ ଆନନ୍ଦପ୍ରଦ ବିଷୟ କି ବିଶ୍ୱ ଅର୍ଥନୈତିକ ଫୋରମ୍ ଭାରତର ପ୍ରଥମ ଏବଂ ବିଶ୍ୱର ଚତୁର୍ଥ ଶିଳ୍ପ ବିପ୍ଳବର କେନ୍ଦ୍ରର ଶୁଭାରମ୍ଭରେ ମୋତେ ମନେ ପକାଇଛନ୍ତି ।


    ସାଥୀଗଣ , ‘ ଉଦ୍ୟୋଗ 4.0 ’ ଶୁଣିବା ବେଳେ ପ୍ରଥମ ଥର ଲାଗିଥାଏ କି ଆମେ ଶିଳ୍ପ ବିଷୟରେ କହୁଛୁ । କିନ୍ତୁ ଏହାର ଯେଉଁ ଅଙ୍ଗ ରହିଛି , ଏହାର ଯେଉଁ ଶକ୍ତି ଅଛି , ତାହା ମାନବ ଜୀବନର ବର୍ତ୍ତମାନ ଏବଂ ଭବିଷ୍ୟତକୁ ପରିବର୍ତ୍ତନ କରିବାର କ୍ଷମତା ରଖିଛି ।


    ଆଜିର ବିଶ୍ୱ ପରିଦୃଶ୍ୟରେ ଯେଉଁ ଭଳି ଭାବେ ହାନୀକାରକ , ଅନ୍ତସଂଯୋଗୀକରଣ ଟେକ୍ନୋଲଜିର ଉଦୟ ହେଉଛି , ତାହା ହେଉଛି ଅଭୂତପୂର୍ବ । ଭିନ୍ନ-ଭିନ୍ନ ଟେକ୍ନୋଲଜି ମଧ୍ୟରେ ସାମଞ୍ଜସ୍ୟ - ସମନ୍ୱୟ ଚତୁର୍ଥ ଶିଳ୍ପ ବିପ୍ଳବ ଅଥବା ଚତୁର୍ଥ ଔଦ୍ୟୋଗିକ ବିପ୍ଳବର ଆଧାର ହେଉଛି । ଏହି ଟେକ୍ନୋଲଜିର ଭିନ୍ନ - ଭିନ୍ନ ଦିଗ , ସମଗ୍ର ଦୁନିଆରେ , ପ୍ରତ୍ୟେକ ସ୍ତର , ପ୍ରତ୍ୟେକ ସମାଜରେ ଲୋକମାନଙ୍କର ରହିବା ଶୈଳୀ , କାମ କରିବାର ଶୈଳୀ , ବାର୍ତ୍ତାଳାପର ଶୈଳୀ , ଲଗାତାର ଭାବେ ପରିବର୍ତ୍ତିତ ହେଉଛି ।


    ଏଭଳି ପରିସ୍ଥିତି ଗୁଡ଼ିକରେ ସାନଫ୍ରାନସିସକୋ , ଟୋକିଓ ଏବଂ ବେଜିଂ ପରେ ଏବେ ଭାରତରେ ଏହି ମହତ୍ୱପୂର୍ଣ୍ଣ କେନ୍ଦ୍ରର ଉଦ୍ଘାଟନ , ଭବିଷ୍ୟତର ଅପାର ସମ୍ଭାବନା ଗୁଡ଼ିକର ଦ୍ୱାର ଉନ୍ମୁକ୍ତ କରୁଛି । ମୁଁ ବିଶ୍ୱ ଅର୍ଥନୈତିକ ଫୋରମକୁ ଏହି ଶୁଭାରମ୍ଭ ପାଇଁ ବହୁତ – ବହୁତ ଶୁଭେଚ୍ଛା ଏବଂ ଧନ୍ୟବାଦ ଦେଉଛି ।


    ଚତୁର୍ଥ ଶିଳ୍ପ ବିପ୍ଳବକୁ କିଭଳି ଭାବେ ବିସ୍ତାର ମିଳୁଛି , କିଭଳି ଏହା ସମଗ୍ର ଦୁନିଆରେ ନିଜର ପ୍ରଭାବ ଦେଖାଉଛି , ଏହା ଆପଣ ମାନେ ସମସ୍ତେ ଜାଣନ୍ତି । ଆପଣମାନେ ହେଉଛନ୍ତି ଏହାର ବିଶେଷଜ୍ଞ , ଏହାର ସୂକ୍ଷ୍ମତାକୁ ବୁଝିଛନ୍ତି ।


    ଏହାର ମହାନତାରୁ ଆଗକୁ ଅଗ୍ରସର ହୋଇ ଆଜି ଆମ ସମସ୍ତଙ୍କ ପାଇଁ ଏହାକୁ ବୁଝିବା ହେଉଛି ବହୁତ ଆବଶ୍ୟକ , କି ଏହି ବିପ୍ଳବ ଭାରତ ପାଇଁ କାହିଁକି ହେଉଛି ମହତ୍ୱପୂର୍ଣ୍ଣ ଆଉ କାହିଁକି ଭାରତ ପାଖରେ ଆଜି ସଂପୂର୍ଣ୍ଣ ସାମର୍ଥ୍ୟ ରହିଛି ଏହି ବିପ୍ଳବର ସଂପୂର୍ଣ୍ଣ ଲାଭ ଉଠାଇବା ପାଇଁ , ଏହା ସହିତ ଜଡ଼ିତ ସମସ୍ତ ଟେକ୍ନୋଲଜିକୁ ସଂପୂର୍ଣ୍ଣ କ୍ଷମତାର ସହିତ ଲାଗୁ କରିବା ପାଇଁ ।


    କୃତ୍ରିମ ଧୀଶକ୍ତି , ମେସିନ ଲର୍ଣ୍ଣିଂ , ଇଣ୍ଟରନେଟ ଅଫ୍ ଥିଙ୍ଗସ୍ , ବ୍ଲକ ଚେନ୍ , ବିଗ୍ ଡାଟା ଏବଂ ଏଭଳି ସମସ୍ତ ନୂତନ ଟେକ୍ନୋଲଜିରେ ଭାରତର ବିକାଶକୁ ନୂତନ ଶିଖରକୁ ନେଇ ଯିବା , ରୋଜଗାରର ଲକ୍ଷ-ଲକ୍ଷ ନୂତନ ସୁଯୋଗ ସୃଷ୍ଟି କରିବା ଏବଂ ଦେଶର ପ୍ରତ୍ୟେକ ବ୍ୟକ୍ତିଙ୍କ ଜୀବନକୁ ଉନ୍ନତ କରିବାର କ୍ଷମତା ରହିଛି ।


    ଭାରତର ଯୁବ ଶକ୍ତି , ସୂଚନା ପ୍ରଯୁକ୍ତିବିଦ୍ୟା କ୍ଷେତ୍ରରେ ତାହାର ଦଶକ ଦଶକ ଧରି ଥିବା ଅନୁଭବ , ଷ୍ଟାର୍ଟ-ଅପ୍ ର ଜୀବନ୍ତ ଓ ସକ୍ରିୟ ବାତାବରଣ , ଏହି କ୍ଷମତାକୁ ଆହୁରି ଅଧିକ ବୃଦ୍ଧି କରୁଛି ।


    ଆଜି ଯେତେବେଳେ ଭାରତ , ନିଉ ଇଣ୍ଡିଆର ସଂକଳ୍ପ ସହିତ ଆଗକୁ ବଢ଼ୁଛି , ନିଜର ସାମର୍ଥ୍ୟ ଏବଂ ସଂସାଧନ ଗୁଡ଼ିକୁ ସୁଦୃଢ଼ କରୁଛି , ତ ତାହାକୁ ଚତୁର୍ଥ ଶିଳ୍ପ ବିପ୍ଳବର ସହଯୋଗ ମିଳିବା , ଏହା ସୁବର୍ଣ୍ଣ ସୁଯୋଗ ବା ପର୍ଯ୍ୟାପ୍ତ ଅବସର ମିଳିବା ଭଳି ହୋଇ ଯାଇଛି ।


    ଭାରତ ଏହାକୁ କେବଳ ଉଦ୍ୟୋଗରେ ପରିବର୍ତ୍ତନ ଭାବରେ ନୁହେଁ , ବରଂ ଏହାକୁ ସାମାଜିକ ପରିବର୍ତ୍ତନର ଆଧାର ଭାବେ ଦେଖୁଛି । ଉଦ୍ୟୋଗ ହେଉଛି ଗୋଟିଏ ମଂଚ , ଉତ୍ପାଦନ ହେଉଛି ଏକ ପ୍ରକ୍ରିୟା , ଏବଂ ଟେକ୍ନୋଲଜି ହେଉଛି ଗୋଟିଏ କୌଶଳ , କିନ୍ତୁ ଏହାର ଅନ୍ତିମ ଲକ୍ଷ୍ୟ ହେଉଛି ସମାଜର ଶେଷ ଧାଡ଼ିରେ ବସିଥିବା ବ୍ୟକ୍ତିଙ୍କ ଜୀବନକୁ ସହଜ କରିବା , ତା ’ ମଧ୍ୟରେ ପରିବର୍ତ୍ତନ ଆଣିବା ।


    ସାଥୀଗଣ , ମୁଁ ‘ ଉଦ୍ୟୋଗ 4.0 ’ ମଧ୍ୟରେ ସେହି ଶକ୍ତି ଦେଖୁଛି , ଯାହା ସାମାଜିକ ଏବଂ ଆର୍ଥିକ ବ୍ୟବସ୍ଥା ସହିତ ଜଡ଼ିତ ଅନେକ ଦୁର୍ବଳତାକୁ ସଦା ସର୍ବଦା ପାଇଁ ଶେଷ କରିଦେବ , ଭାରତରେ ଏକ ଅପରିବର୍ତ୍ତନୀୟ ସକରାତ୍ମକ ପରିବର୍ତ୍ତନ ଆଣିପାରିବ ।


    ମୋର ଦୃଢ଼ ବିଶ୍ୱାସ ରହିଛି କି ‘ ଉଦ୍ୟୋଗ 4.0 ’ ର ବ୍ୟବହାର କରି ଭାରତର ଦାରିଦ୍ର୍ୟକୁ ଶେଷ କରାଯାଇ ପାରିବ । ଦେଶର ଗରିବ , ବଂଚିତ ବର୍ଗଙ୍କୁ , ସମାଜର ଉପେକ୍ଷିତ ବର୍ଗଙ୍କ ଜୀବନକୁ ଉନ୍ନତ କରାଯାଇ ପାରିବ । ଭାରତ ଭଳି ବିଶାଳ ଏବଂ ବିବିଧତାରେ ପରିପୂର୍ଣ୍ଣ ଦେଶରେ ଯେଉଁ ଗତି ଏବଂ ଅଧିକରୁ ଅଧିକ କାର୍ଯ୍ୟ କରିବାର ଆବଶ୍ୟକତା ରହିଛି , ସେଥିରେ ଏହି ବିପ୍ଳବ ଆମକୁ ବିଶେଷ ଭାବେ ସାହାଯ୍ୟ କରିବ ।


    ସାଥୀଗଣ , ମୂଳଦୁଆ ବିନା କୌଣସି ଅଟ୍ଟାଳିକା ଠିଆ ହୋଇ ପାରିବ ନାହିଁ । ‘ ଉଦ୍ୟୋଗ 4.0 ’ ର ସଫଳତା ମଧ୍ୟ ଏହା ଉପରେ ନିର୍ଭର କରୁଛି କି କେଉଁ ଦେଶରେ ଏଥିପାଇଁ ଆବଶ୍ୟକ ମୂଳଦୁଆ ପ୍ରସ୍ତୁତ କରାଯାଇଛି , ସବୁଠାରୁ ସୁଦୃଢ଼ କରାଯାଇଛି । ଆଜି ମୁଁ ଗର୍ବିତ ଯେ ବିଗତ ଚାରି - ସାଢ଼େ ଚାରି ବର୍ଷ ମଧ୍ୟରେ ଆମ ସରକାର ଚତୁର୍ଥ ଶିଳ୍ପ ବିପ୍ଳବ ପାଇଁ ଭାରତକୁ ପ୍ରସ୍ତୁତ କରିବାରେ ବଡ଼ ସଫଳତା ହାସଲ କରିଛନ୍ତି । ମୋର ଏହି ଆତ୍ମବିଶ୍ୱାସ ପଛରେ , ଏହି ଉତ୍ସାହ ପଛରେ ଯେଉଁ କାରଣ ରହିଛି , ତାହାକୁ ମଧ୍ୟ ମୁଁ ଆପଣମାନଙ୍କ ସମ୍ମୁଖରେ ବିସ୍ତୃତ ଭାବେ ଉପସ୍ଥାପନ କରିବାକୁ ଚାହୁଁଛି ।


    ଭାଇ ଓ ଭଉଣୀମାନେ , ‘ ଉଦ୍ୟୋଗ 4.0 ’ ରୁ କେବଳ ଗୋଟିଏ ଶବ୍ଦ ବାହାର କରି ଦିଅନ୍ତୁ , ତ ତାହାର କୌଣସି ଅର୍ଥ ରହିବ ନାହିଁ । ଏହି ଶବ୍ଦ ହେଉଛି ଡିଜିଟାଲ । କିନ୍ତୁ ଏହି ଶବ୍ଦ ଆଜିର ପରିବର୍ତ୍ତିତ ଭାରତ ପାଇଁ ହେଉଛି ବଡ଼ ପରିଚୟ । ଡିଜିଟାଲ ଇଣ୍ଡିଆ ଅଭିଯାନ ଡାଟାକୁ ଭାରତର ଗାଁ - ଗାଁ ପର୍ଯ୍ୟନ୍ତ ପହଂଚାଇ ଦେଇଛି ।


    ବିଗତ ଚାରି - ସାଢ଼େ ଚାରି ବର୍ଷ ମଧ୍ୟରେ ଦେଶର ଦୂର ସଂଚାର ଭିତ୍ତିଭୂମିକୁ ସୁଦୃଢ଼ କରିବା ପାଇଁ ସରକାର ପୂର୍ବ ତୁଳନାରେ 6 ଗୁଣ ଅଧିକ ନିବେଶ କରିଛନ୍ତି ।


    ସାଥୀଗଣ ,


    • 2014ରେ ଭାରତର 61 କୋଟି ଲୋକମାନଙ୍କ ପାଖରେ ଡିଜିଟାଲ ପରିଚୟ ଥିଲା । ଆଜି ଭାରତର 120 କୋଟିରୁ ଅଧିକ ଲୋକଙ୍କ ପାଖରେ ଆଧାର କାର୍ଡ ରହିଛି , ନିଜର ଡିଜିଟାଲ ପରିଚୟ ରହିଛି ।


    • 2014ରେ ଭାରତର 8 ଲକ୍ଷରୁ କମ୍ ମୋବାଇଲ ଆଧାରିତ ଟ୍ରାନ୍ସିୱର ଷ୍ଟେସନ ଥିଲା । ଆଜି ତାହାର ସଂଖ୍ୟା 18 ଲକ୍ଷରୁ ଅଧିକ ହୋଇ ଯାଇଛି ।


    • 2014ରେ ଭାରତରେ ମୋଟାମୋଟି ଭାବେ ଟେଲି - ସାନ୍ଧ୍ରତା 75 ପ୍ରତିଶତ ଥିଲା । ଆଜି ଏହା ବୃଦ୍ଧି ପାଇ 93 ପ୍ରତିଶତରୁ ଅଧିକ ହୋଇ ଯାଇଛି ।


    • 2014ରେ ଭାରତରେ ମୋବାଇଲ ଇଂଟରନେଟ ବ୍ୟବହାରକାରୀଙ୍କ ସଂଖ୍ୟା 23 କୋଟି ଥିଲା । ଆଜି ଏହା ବୃଦ୍ଧି ପାଇ ଦୁଇ ଗୁଣରୁ ଅଧିକ , ଅର୍ଥାତ ପ୍ରାୟ 50 କୋଟି ପର୍ଯ୍ୟନ୍ତ ପହଂଚିଯାଇଛି ।


    • ଭାରତରେ ବିଗତ 4 ବର୍ଷ ମଧ୍ୟରେ ଇଂଟରନେଟ ପରିସର 75 ପ୍ରତିଶତରୁ ଅଧିକ ବୃଦ୍ଧି ପାଇଛି । ଏହି ବର୍ଷ ଗୁଡିକ ମଧ୍ୟରେ ଭାରତ ସରକାର ତିନି ଲକ୍ଷ କିଲୋମିଟରରୁ ଅଧିକ ଅପ୍ଟିକାଲ ଫାଇବର ବିଛାଇଛନ୍ତି ।


    ଏହାର ପରିଣାମ ହେଉଛି କି 2014 ପୂର୍ବରୁ ଯେତେବେଳେ କେବଳ ଦେଶର 59 ପଂଚାୟତ ହିଁ ଅପ୍ଟିକାଲ ଫାଇବର ସହିତ ଜଡ଼ିତ ଥିଲା , ଆଜି ଏକ ଲକ୍ଷରୁ ଅଧିକ ପଂଚାୟତ ପର୍ଯ୍ୟନ୍ତ ଅପ୍ଟିକାଲ ଫାଇବର ପହଂଚି ସାରିଛି । ବହୁତ ଶୀଘ୍ର ଆମେ ଦେଶର ସମସ୍ତ ଅଢ଼େଇ ଲକ୍ଷ ପଂଚାୟତକୁ ଏହି ଅପ୍ଟିକାଲ ଫାଇବର ଦ୍ୱାରା ଯୋଡ଼ିବାର ଲକ୍ଷ୍ୟ ପ୍ରାପ୍ତ ହେବ ।


    ସାଥୀଗଣ , 2014ରେ ଦେଶରେ କେବଳ 83 ହଜାର ସାଧାରଣ ସେବା କେନ୍ଦ୍ର ରହିଥିଲା । ଆଜି ଭାରତରେ 3 ଲକ୍ଷରୁ ଅଧିକ ସାଧାରଣ ସେବା କେନ୍ଦ୍ର କାର୍ଯ୍ୟ କରୁଛି । ଦେଶର ଗ୍ରାମୀଣ ଅଂଚଳରେ , ଦୂର-ଦୂରାନ୍ତରେ ଥିବା ଅଂଚଳମାନଙ୍କରେ ସରକାର 32 ହଜାରରୁ ଅଧିକ ୱାଇ-ଫାଇ ହଟ୍ ସ୍ପଟ୍ ଯୋଗାଇ ଦେବା ଉପରେ କାର୍ଯ୍ୟ କରୁଛନ୍ତି ।


    ଡିଜିଟାଲ ଇଣ୍ଡିଆ ଅଭିଯାନ ବିଗତ 4 ବର୍ଷ ମଧ୍ୟରେ ଭାରତୀୟମାନଙ୍କର ଜୀବନର ବଂଚିବାର ଶୈଳୀକୁ ପରିବର୍ତ୍ତନ କରି ଦେଇଛି । ସାଥୀଗଣ , ଏହି ସମସ୍ତ ହିଁ ହେଉଛି ‘ ଉଦ୍ୟୋଗ 4.0 ’ ର ପରିଣାମ କି


    • 2014ରେ ଜଣେ ଭାରତୀୟ ନାଗରିକ ଯେତିକି ମୋବାଇଲ ଡାଟା ବ୍ୟବହାର କରୁଥିଲା , ଆଜି ସେ 30 ଗୁଣରୁ ମଧ୍ୟ ଅଧିକ ମୋବାଇଲ ଡାଟା ବ୍ୟବହାର କରୁଛି ।


    • ଏହା ମଧ୍ୟ ହେଉଛି ଆଶ୍ଚର୍ଯ୍ୟଜନକ ଯେ ଆଜି ଯେତେବେଳେ ସମଗ୍ର ଦୁନିଆରେ ସବୁଠାରୁ ଅଧିକ ମୋବାଇଲ ଡାଟାର ଉପଯୋଗ କେବଳ ଭାରତରେ ହିଁ ହେଉଛି , ସେହିପରି ସମଗ୍ର ଦୁନିଆରେ ସବୁଠାରୁ ଶସ୍ତା ଡାଟା ମଧ୍ୟ ଭାରତରେ ଉପଲବ୍ଧ ହେଉଛି ।


    • ଏହି କାରଣରୁ 2014 ପରେ ଭାରତରେ ମୋବାଇଲ ଡାଟାର ମୂଲ୍ୟରେ 90 ପ୍ରତିଶତରୁ ଅଧିକ ହ୍ରାସ ପାଇଛି ।


    ସାଥୀଗଣ , ଏଭଳି ଅଭିବୃଦ୍ଧିର କାହାଣୀ ଦୁନିଆରେ କୌଣସି ଦେଶରେ ଶୁଣିବାକୁ ମିଳିବ ନାହିଁ । ଭାରତର ଏହି ସଫଳତାର କାହାଣୀ ହେଉଛି ଅପ୍ରତ୍ୟାଶିତ ।


    ଆଜି ଭାରତ ଦୁନିଆରେ ସବୁଠାରୁ ବିଶାଳ ଡିଜିଟାଲ ଭିତ୍ତିଭୂମି ଥିବା ଭଳି ଦେଶ ମଧ୍ୟରୁ ହେଉଛି ଗୋଟିଏ । ଆଧାର , ଏକୀକୃତ ଦେୟ ଅନ୍ତଃସଂଯୋଗ ଅର୍ଥାତ ୟୁପିଆଇ , ଇ-ସାଇନ୍ , ଇ-ଜାତୀୟ କୃଷି ବଜାର ଅର୍ଥାତ ଇ-ନାମ , ସରକାରୀ ଇ-ବଜାରସ୍ଥଳୀ (ଜେମ୍) , ଡିଜିଲକର୍ ଭଳି ଅନନ୍ୟ ଅନ୍ତଃସଂଯୋଗ , ଭାରତକୁ କୃତ୍ରିମ ଧୀଶକ୍ତି ମାଧ୍ୟମରେ ଟେକ୍ନୋଲଜି ନେତୃତ୍ୱ ନେବାରେ ସହାୟତା କରୁଛନ୍ତି । ଏହି କାରଣରୁ ଅଧିକରୁ ଅଧିକ ଲୋକ , ଦ୍ରୁତ ଗତିରେ ଡିଜିଟାଲ ଟେକ୍ନୋଲଜି ସହିତ ଯୋଡ଼ି ହେଉଛନ୍ତି ।


    ଭାରତର ଡିଜିଟାଲ ଭିତ୍ତିଭୂମି ଦେଶରେ ସ୍ମାର୍ଟ ଆପ୍ ପାଇଁ ମଧ୍ୟ ଏହି ମଂଚରେ ନବସୃଜନ କରିବାର ସୁଯୋଗ ଦେଇଛି । ଏହି ନବସୃଜନ ଦେଶର ଏମଏସଏମଇ କ୍ଷେତ୍ରକୁ ସୁଦୃଢ଼ କରିବା ଦିଗରେ ବହୁତ କାର୍ଯ୍ୟ କରୁଛନ୍ତି ।


    ସାଥୀଗଣ , ଭାରତରେ କୃତ୍ରିମ ଧୀଶକ୍ତିସଂକ୍ରାନ୍ତ ଗବେଷଣା ସହିତ ଜଡ଼ିତ ଉପଯୁକ୍ତ ବାତାବରଣ ପ୍ରସ୍ତୁତ କରିବା ଦିଗରେ ଜାତୀୟ କାର୍ଯ୍ୟଖସଡ଼ା କିଛି ମାସ ପୂର୍ବରୁ ହିଁ ପ୍ରସ୍ତୁତ କରାଯାଇ ସାରିଛି । ‘ ସମସ୍ତଙ୍କର ସହିତ - ସମସ୍ତଙ୍କର ବିକାଶ ’ ର ଦୃଷ୍ଟିଭଙ୍ଗୀରେ ଚାଲି ଏଭଳି ‘ ସମସ୍ତଙ୍କ ପାଇଁ କୃତ୍ରିମ ଧୀଶକ୍ତି ’ ର ନାମ ଦିଆ ଯାଇଛି ।


    କିପରି ଗବେଷଣା ଇକୋ ସିଷ୍ଟମ ପ୍ରସ୍ତୁତ କରାଯିବ , ଗ୍ରହଣଯୋଗ୍ୟକୁ ପୋତ୍ସାହନ ଦିଆଯିବ , କୌଶଳ କ୍ଷେତ୍ରରେ ଥିବା ଆହ୍ୱାନର ମୁକାବିଲା କରାଯିବ , ଏହି ସମସ୍ତ ମହତ୍ୱପୂର୍ଣ୍ଣ ବିଷୟରେ ଏଥିରେ ବିସ୍ତୃତ ଭାବେ ଚର୍ଚ୍ଚା କରାଯାଇଛି । ସେହି କ୍ଷେତ୍ର ଗୁଡ଼ିକ ପ୍ରତି ବିଶେଷ ଧ୍ୟାନ ଦିଆ ଯାଇଛି ଯାହା ଭାରତୀୟ ଜନ ମାନସ ସହିତ ସିଧା ସଳଖ ଯୋଡ଼ି ହୋଇଛି । ଯେପରିକି କୃଷି , ସ୍ୱାସ୍ଥ୍ୟ ଏବଂ ଶିକ୍ଷା । ଏହି କ୍ଷେତ୍ରଗୁଡ଼ିକରେ ସରକାରଙ୍କ ଦ୍ୱାରା ଅନେକ ପାଇଲଟ ପ୍ରକଳ୍ପ ଉପରେ କାମ ଆରମ୍ଭ କରାଯାଇ ସାରିଛି । ଏହି ଶୃଙ୍ଖଳାରେ ବିଗତ ଦିନରେ ମୋବିଲିଟି ଉପରେ ଏକ ବଡ଼ ସମ୍ମିଳନୀ ମଧ୍ୟ ହୋଇଛି ।


    ସାଥୀଗଣ , ମୁମ୍ବାଇରେ ବିଶ୍ଵ ଅର୍ଥନୈତିକ ମଞ୍ଚର ଏହି ନୂତନ କେନ୍ଦ୍ର ଏହି ଶୃଙ୍ଖଳକୁ ଆହୁରି ସୁଦୃଢ଼ କରିବାର କାର୍ଯ୍ୟ କରିବ । ଏହି କେନ୍ଦ୍ର ସମସ୍ତଙ୍କ ସହିତ - ସମସ୍ତଙ୍କର ବିକାଶ ଦିଗରେ କରାଯାଉଥିବା ପ୍ରୟାସ ଗୁଡ଼ିକ ପାଇଁ ପ୍ରେରଣା ଏବଂ ପରିପୂରକ ଭଳି କାର୍ଯ୍ୟ କରିବ ।


    ଏହି କେନ୍ଦ୍ର ନୂଅ-ନୂଆ ଉଦୀୟମାନ ଟେକ୍ନୋଲଜିର ଚତୁଃଦିଗରେ ସରକାରଙ୍କର ନୀତି ଗୁଡ଼ିକୁ ଡିଜାଇନ୍ କରିବାରେ ସାହାଯ୍ୟ କରିବ । ଏହି କେନ୍ଦ୍ର ଭାରତର ସରକାରୀ କ୍ଷେତ୍ର , ଘରୋଇ କ୍ଷେତ୍ର , ବିଭିନ୍ନ ରାଜ୍ୟ ସରକାରଙ୍କର କାର୍ଯ୍ୟରେ ନୂତନ ଚେତନା ଜାଗ୍ରତ କରିବାରେ , ‘ ଉଦ୍ୟୋଗ 4.0 ’ ର ନୂତନ ଦିଗ ଗୁଡ଼ିକୁ ଆଗକୁ ନେଇ ଯିବାରେ ସାହାଯ୍ୟ କରିବ ।


    ମୋତେ ଅବଗତ କରାଯାଇଛି କି ମହାରାଷ୍ଟ୍ର ସରକାରଙ୍କ ସହିତ ଏହି କେନ୍ଦ୍ର ଡ୍ରୋନ୍ସ ଏବଂ ଇଂଟରନେଟ ଅଫ୍ ଥିଙ୍ଗସ୍ ମାଧ୍ୟମରେ ସରକାରୀ ସେବା ଗୁଡ଼ିକରେ ସଂସ୍କାର ଆଣିବା ପାଇଁ ଏକ ପ୍ରକଳ୍ପ ଉପରେ କାର୍ଯ୍ୟ ଆରମ୍ଭ କରି ଦେଇଛନ୍ତି । ଏଥିପାଇଁ ମୁଁ ଏଠାରେ ଉପସ୍ଥିତ ମହାରାଷ୍ଟ୍ରର ମୁଖ୍ୟମନ୍ତ୍ରୀଙ୍କୁ ଶୁଭେଚ୍ଛା ଜଣାଉଛି । ମୋର ବିଶ୍ୱାସ ରହିଛି କି ଆଗାମୀ ସମୟରେ ପ୍ରତ୍ୟେକ ରାଜ୍ୟରେ ଏଭଳି ଅନେକ ପରିଯୋଜନା ଆରମ୍ଭ ହେବ ।


    ସାଥୀଗଣ , ଭାରତରେ ‘ ଉଦ୍ୟୋଗ 4.0 ’ ସୁଦୃଢ଼ ହେବା ଯୋଗୁଁ କୃତ୍ରିମ ଧୀଶକ୍ତିର ବିସ୍ତାର ଦ୍ୱାରା , ଯେଉଁଠି ଗୋଟିଏ ପଟେ ଦେଶର ଲୋକମାନଙ୍କୁ ସ୍ୱାସ୍ଥ୍ୟ ସହିତ ଜଡ଼ିତ ଉନ୍ନତ ସ୍ୱାସ୍ଥ୍ୟ ସୁବିଧା ମିଳିବ , ସେଠାରେ ଚିକିତ୍ସା ଉପରେ ହେବାକୁ ଥିବା ଖର୍ଚ୍ଚ ମଧ୍ୟ କମ୍ ହେବ ।


    କୃଷି କ୍ଷେତ୍ରରେ ଏହାର ସମ୍ପ୍ରସାରଣ ହେବା ଦ୍ୱାରା ଗୋଟିଏ ପଟେ କୃଷକମାନଙ୍କର ଉତ୍ପାଦନ ବୃଦ୍ଧି ହେବ , ଶସ୍ୟ ନଷ୍ଟ ହେବା ବନ୍ଦ ହେବ ତ ଅନ୍ୟ ପଟେ ସେମାନଙ୍କର ଆୟ ପରିମାଣ ମଧ୍ୟ ବୃଦ୍ଧି ହେବ । ଏହି କୌଶଳ ଭାରତର କୃଷକ ମାନଙ୍କୁ ପାଣିପାଗ , ଫସଲ ଏବଂ ବିହନ ବୁଣିବା ଚକ୍ର ସମ୍ବନ୍ଧରେ ସଠିକ ନିଷ୍ପତି ନେବାରେ ସାହାଯ୍ୟ କରି ପାରିବ ।


    ଏହା ସ୍ମାର୍ଟ ସିଟି ଏବଂ ଭାରତରେ ଏକବିଂଶ ଶତାବ୍ଦୀର ଭିତ୍ତିଭୂମିକୁ ସୁଦୃଢ଼ କରିବା ସହିତ ଦେଶର ଗାଁ-ଗାଁ ପର୍ଯ୍ୟନ୍ତ ସଂଯୋଗ ବୃଦ୍ଧି କରିବାରେ ହିଁ ସାହାଯ୍ୟ କରି ପାରିବ ।


    ସ୍ମାର୍ଟ ମୋବିଲିଟି ଠାରୁ ନେଇ ପରିବହନ ପର୍ଯ୍ୟନ୍ତ ଆଉ ସହର ମାନଙ୍କୁ ଭିଡ଼ ଜନିତ ସମସ୍ୟାରୁ ମୁକ୍ତି ଦେବା ପାଇଁ ମଧ୍ୟ ନୂଆ ଟେକ୍ନୋଲଜି ଦ୍ୱାରା ଭାରତକୁ ସହାୟତା ମିଳି ପାରିବ ।


    ଆମ ଦେଶ ହେଉଛି ବିଭିନ୍ନ ଭାଷାର ବିବିଧତାରେ ସମ୍ପନ୍ନ । କୃତ୍ରିମ ଧୀଶକ୍ତିର ସାହାଯ୍ୟ ଫଳରେ ଭିନ୍ନ-ଭିନ୍ନ ଭାଷାଗୁଡ଼ିକ ମାଧ୍ୟମରେ ବିଚାର ଧାରାର ଆଦାନ-ପ୍ରଦାନ ଆହୁରି ଅଧିକ ସହଜ ହୋଇ ପାରିବ ।


    ଏମିତି ମଧ୍ୟ ଭାରତରେ ମୋର ଦିବ୍ୟାଙ୍ଗ ଭାଇ ଭଉଣୀଙ୍କର ସାମର୍ଥ୍ୟକୁ ଆହୁରି ଅଧିକ ସୁଦୃଢ଼ କରିବାରେ , ସେମାନଙ୍କ ଜୀବନରେ ଆସୁଥିବା ସମସ୍ୟା ଗୁଡ଼ିକୁ ହ୍ରାସ କରିବାରେ ମଧ୍ୟ ଏହି କୃତ୍ରିମ ଧୀଶକ୍ତିର ବହୁତ ବଡ଼ ଭୂମିକା ରହିଛି , ତାହାର ଅନେକ ଉପଯୋଗ ହେଉଛି ।


    ସାଥୀଗଣ , ଏ ସମସ୍ତ ପ୍ରମୁଖ ବିଷୟରେ , ଭିନ୍ନ-ଭିନ୍ନ ସ୍ତରରେ ଭାରତରେ କାର୍ଯ୍ୟ ପ୍ରାରମ୍ଭ ହୋଇ ସାରିଛି । ଏହି କାର୍ଯ୍ୟ ଗୁଡ଼ିକ ମଧ୍ୟରେ ‘ ଭାରତ ପାଇଁ ସମାଧାନ , ବିଶ୍ୱ ପାଇଁ ସମାଧାନ ’ ର ଲକ୍ଷ୍ୟ ମଧ୍ୟ ସମାହିତ ହୋଇ ରହିଛି ।


    ଆମେ ସ୍ଥାନୀୟ ପରିସ୍ଥିତିରୁ ବିଶ୍ୱସ୍ତରୀୟ ଉପଯୋଗ ଆଡ଼କୁ ମଧ୍ୟ ଅଗ୍ରସର ହେଉଛେ । ଏଥିରେ ଆଉ ଏକ ଟେକ୍ନୋଲଜିର ଭୂମିକା ହେଉଛି ଗୁରୁତ୍ୱପୂର୍ଣ୍ଣ । ଏହା ହେଉଛି ବ୍ଲକ୍ ଚେନ୍ । ଏହି ଟେକ୍ନୋଲଜି ‘ ସର୍ବନିମ୍ନ ସରକାର - ସର୍ବାଧିକ ପ୍ରଶାସନ ’ ନେଇ ସରକାରଙ୍କର ଦୃଷ୍ଟିଭଙ୍ଗୀ ସହିତ ଯୋଡ଼ି ହେଉଛି , ତାହାକୁ ଆଗକୁ ବଢ଼ାଉଛି ।


    ଏହା ସାହାଯ୍ୟରେ ସ୍ୱ-ଶାସନ ଏବଂ ସ୍ୱୟଂ-ପ୍ରମାଣନକୁ ଆହୁରି ସଂପ୍ରସାରଣ କରାଯାଉଛି ଏବଂ ଭବିଷ୍ୟତର ସମ୍ଭାବନା ଗୁଡ଼ିକୁ ଖୋଜା ଯାଉଛି ।


    ସମସ୍ତ ସରକାରୀ ପ୍ରକ୍ରିୟାରୁ , ଦ୍ୱନ୍ଦ , ପ୍ରତିବନ୍ଧକଗୁଡ଼ିକୁ ଏହା ସାହାଯ୍ୟରେ ଦୂର କରାଯାଇ ପାରୁଛି । ଏହି ପ୍ରକ୍ରିୟା ଗୁଡ଼ିକରେ ସୁଧାର ଆଣିବା ଦ୍ୱାରା ପାରଦର୍ଶୀତା ମଧ୍ୟ ବୃଦ୍ଧି ହେବ , ଭ୍ରଷ୍ଟାଚାର କମ୍ ହେବ , ଅପରାଧ କମ୍ ହେବ ଆଉ ଏ ସବୁର ସିଧା ସଳଖ ପ୍ରଭାବ ଭାରତର ନାଗରିକମାନଙ୍କର ସହଜରେ ସହାବସ୍ଥାନ ଉପରେ ପଡ଼ିବ ।


    ସାଥୀଗଣ , ବ୍ଲକ୍ ଚେନ୍ ଟେକ୍ନୋଲଜିର ବିସ୍ତାର ଯୋଗୁଁ , ଭାରତର ସହଜରେ ବ୍ୟବସାୟ କରିବାର ମାନ୍ୟତାରେ ବହୁତ ଉପରକୁ ଆଣିବାର ମଧ୍ୟ କ୍ଷମତା ରଖେ । ସରକାରଙ୍କର ସମସ୍ତ ସେବା , ପ୍ରାକୃତିକ ସଂସାଧନର ପରିଚାଳନା , ସମ୍ପତ୍ତିର ପଞ୍ଜିକରଣ , ନିର୍ମାଣ , ଶକ୍ତି ସଂଯୋଗ , ଯେତେଗୁଡ଼ିଏ କାର୍ଯ୍ୟକୁ ହିଁ ଏହା ସାହାଯ୍ୟରେ ଆହୁରି ଦ୍ରୁତ ଗତିରେ କରାଯାଇ ପାରିବ ।


    ଏହାକୁ ବୁଝି ଭାରତରେ ବ୍ଲକ୍ ଚେନ୍ ଉପରେ ମଧ୍ୟ ରାଷ୍ଟ୍ରୀୟ ରଣନୀତି ପ୍ରସ୍ତୁତ କରିବା ପାଇଁ ଦ୍ରୁତ ଗତିରେ କାମ ହେଉଛି । ଏଥିରେ ତାହାକୁ ମୁମ୍ବାଇରେ ବିଶ୍ଵ ଅର୍ଥନୈତିକ ମଞ୍ଚର ନୂତନ କେନ୍ଦ୍ରରୁ ମଧ୍ୟ ସାହାଯ୍ୟ ମିଳିବାକୁ ଯାଉଛି । ମୁଁ ଆପଣମାନଙ୍କୁ ଏହା ମଧ୍ୟ ସୂଚନା ଦେବାକୁ ଚାହୁଁଛି କି ଭାରତ ଖୁବ ଶୀଘ୍ର ନିଜର ଡ୍ରୋନ୍ସ ନୀତି ବିଷୟରେ ମଧ୍ୟ ଘୋଷଣା କରିବାକୁ ଯାଉଛି ।


    ଯେତେବେଳେ ପ୍ରଥମ ଶିଳ୍ପ ବିପ୍ଳବ ହୋଇଥିଲା , ତ ଭାରତ ପରାଧୀନ ଥିଲା । ଯେତେବେଳେ ଦ୍ୱିତୀୟ ଶିଳ୍ପ ବିପ୍ଳବ ହୋଇଥିଲା , ସେତେବେଳେ ମଧ୍ୟ ଭାରତ ପରାଧୀନ ଥିଲା । ଯେତେବେଳେ ତୃତୀୟ ଶିଳ୍ପ ବିପ୍ଳବ ହୋଇଥିଲା , ତ ଭାରତ ସ୍ୱାଧୀନତା ପରେ ଆସିଥିବା ଆହ୍ୱାନ ଗୁଡ଼ିକୁ ମୁକାବିଲା କରିବା ପାଇଁ ହିଁ ସଂଘର୍ଷ କରୁଥିଲା । କିନ୍ତୁ ଏବେ ଏକବିଂଶ ଶତାବ୍ଦୀର ଭାରତ ବଦଳି ଯାଇଛି ।


    ମୁଁ ଆଜି ପୂର୍ଣ୍ଣ ବିଶ୍ୱାସର ସହିତ , ନିଜ ଦେଶର 130 କୋଟି ଲୋକଙ୍କର ସାମର୍ଥ୍ୟ ଦ୍ୱାରା କହୁଛି କି ଭାରତ ଚତୁର୍ଥ ଶିଳ୍ପ ବିପ୍ଳବର ଲାଭରୁ ବଂଚିତ ହୋଇ ରହିବ ନାହିଁ । ବରଂ ମୁଁ ମାନୁଛି କି , ଚତୁର୍ଥ ଶିଳ୍ପ ବିପ୍ଳବରେ ଭାରତର ଯୋଗଦାନ , ସଂପୂର୍ଣ୍ଣ ବିଶ୍ୱକୁ ଚକିତ କରିବା ଭଳି ହେବ । ଅଭୂତପୂର୍ବ - ଅପ୍ରତ୍ୟାଶିତ - ଅକଳ୍ପନୀୟ ଯୋଗଦାନ ।


    ଆମର ବିବିଧତା , ଆମର ଜନସାଂଖୀୟ କ୍ଷମତା , ଦ୍ରୁତ ଅଭିବୃଦ୍ଧି ବଜାରର ଆକାର ଏବଂ ଡିଜିଟାଲ ଭିତ୍ତିଭୂମି , ଭାରତକୁ ଗବେଷଣା ଏବଂ ଉନ୍ନୟନର ଏକ ବୈଶ୍ଵିକ କେନ୍ଦ୍ର ଭାବେ ପ୍ରସ୍ତୁତ କରିବାର କ୍ଷମତା ରଖିଛି । ଭାରତରେ ହେବାକୁ ଥିବା ନବସୃଜନର ଲାଭ ସଂପୂର୍ଣ୍ଣ ଦୁନିଆକୁ ମିଳିବ , ସଂପୂର୍ଣ୍ଣ ମାନବଜାତିକୁ ମିଳିବ ।


    ସାଥୀଗଣ , ଆଜି ଏହି ମଂଚରେ ମୁଁ ଆଉ ଏକ ମହତ୍ୱପୂର୍ଣ୍ଣ ବିଷୟ ଉପରେ ନିଜର ମତାମତ ରଖିବାକୁ ଚାହୁଁଛି । କିଛି ଲୋକ ଚିନ୍ତା କରନ୍ତି କି ଟେକ୍ନୋଲଜିର ଏହି ଉତ୍ଥାନ , ରୋଜଗାରକୁ କମ୍ କରିଦେବ । କିନ୍ତୁ ପ୍ରକୃତ ସତ୍ୟ ଏହା ଯେ ମାନବ ଜୀବନର ଯେଉଁ ସବୁ ବାସ୍ତବିକତାକୁ ଆମେମାନେ ଆଜି ପର୍ଯ୍ୟନ୍ତ ଛୁଇଁ ପାରିନେ , ତାହା ଦ୍ୱାରା ଏବେ ‘ ଉଦ୍ୟୋଗ 4.0 ’ ର ଦ୍ୱାର ଉନ୍ମୁକ୍ତ । ଏହା ନିଯୁକ୍ତିର ପ୍ରବୃତ୍ତିକୁ ବହୁ ଅଧିକ ପରିମାଣରେ ବଦଳାଇ ଦେବ ।


    ଏହି ବାସ୍ତବିକତାକୁ ବୁଝି ଭାରତ ସରକାର ହିଁ ସ୍କିଲ ଇଣ୍ଡିଆ ମିଶନ , ଷ୍ଟାର୍ଟ ଅପ୍ ଇଣ୍ଡିଆ , ଷ୍ଟାଣ୍ଡ୍ ଅପ୍ ଇଣ୍ଡିଆ , ଅଟଳ ନବୋନ୍ମେଷ ମିଶନ ଭଳି କାର୍ଯ୍ୟକ୍ରମ ଚଲାଉଛନ୍ତି । ଆମ ଦେଶର ଯୁବକ ପରିବର୍ତ୍ତିତ ଟେକ୍ନୋଲଜି ପାଇଁ ପ୍ରସ୍ତୁତ ହୋଇ ପାରିବେ , ତା ’ ଉପରେ ଆଗରୁ ହିଁ କାର୍ଯ୍ୟ କରାଯାଉଛି ।


    ସାଥୀଗଣ , 10 ବର୍ଷ ପରେ ଆମେ କେଉଁଠି ଥିବା , ଏହା ଏହି କକ୍ଷରେ ବସିଥିବା କୌଣସି ବ୍ୟକ୍ତି କହି ପାରିବେ ନାହିଁ । ଏହା ମଧ୍ୟ କେହି କହି ପାରିବେ ନାହିଁ କି ପଂଚମ ଶିଳ୍ପ ବିପ୍ଳବ ଆଉ କେତେ ଦୂରରେ ଅଛି । ଠିକ୍ ଅଛି , ପୂର୍ବର ତିନୋଟି ଶିଳ୍ପ ବିପ୍ଳବ ପ୍ରାୟ ଶହେ ବର୍ଷ ବ୍ୟବଧାନରେ ଆସିଲା । କିନ୍ତୁ ଆମେ ଏହା ମଧ୍ୟ ତ ଦେଖୁଛେ କି ଚତୁର୍ଥ ବିପ୍ଳବ 30-40 ବର୍ଷ ପୂର୍ବରୁ ହିଁ ପାଦ ପକାଇ ସାରିଛି ।


    ବିଗତ ଏକ ଦୁଇ ଦଶକକୁ ଦେଖିବା ତ ଅଗଣିତ ସାମଗ୍ରୀର ଆବିଷ୍କାର ହୋଇଛି ଏବଂ ବିଲୁପ୍ତ ମଧ୍ୟ ହୋଇଛି । ଟେକ୍ନୋଲଜି ଯେଭଳି ଭାବେ ସମୟକୁ ହିଁ ସଂକୁଚିତ କରି ଦେଇଛି । ‘ ଉଦ୍ୟୋଗ 4.0 ’ ଦ୍ୱାରା 5.0(ପଞ୍ଚମ ପିଢିର ଶିଳ୍ପ ବିପ୍ଲବ)ର ପରିବର୍ତ୍ତନ ହେବା ପାଇଁ ଏବେ 100 ବର୍ଷ ଲାଗିବ ନାହିଁ ।


    ତେଣୁ , ଭାରତ ‘ ଉଦ୍ୟୋଗ 4.0 ’ କୁ ନେଇ ଏତେ ଗମ୍ଭୀର ଅଛି । ଏହା ହେଉଛି ସମୟ , ନିଜର ସଂପୂର୍ଣ୍ଣ ସାମର୍ଥ୍ୟ ସହିତ ଲାଗି ପଡ଼ିବା ପାଇଁ । ମୁଁ ଏହା ମଧ୍ୟ ଚାହିଁବି କି ଆମେ ଆଗାମୀ କିଛି ମାସ ମଧ୍ୟରେ ହିଁ ଭାରତରେ ଏକ ‘ ଉଦ୍ୟୋଗ 4.0 ’ ପାର୍କର ମଧ୍ୟ ସ୍ଥାପନ କରିବା ।


    ମୁଁ ଆପଣମାନଙ୍କ ସମସ୍ତଙ୍କର , ଦେଶର ଉଦ୍ୟୋଗ ଜଗତର , ସମସ୍ତ ରାଜ୍ୟ ସରକାରଙ୍କର , ନାଗରିକ ସମାଜ , ଉଦ୍ୟୋଗୀମାନଙ୍କୁ ଆହ୍ୱାନ କରୁଛି କି ଏହି ବିପ୍ଳବରେ ସାମିଲ ହୁଅନ୍ତୁ , ଏକାଠି ହୁଅନ୍ତୁ ଆଉ ମିଳିମିଶି ଏହାକୁ ମାଟି ଉପରେ ଆଣି ରଖନ୍ତୁ ।


    ସାଥୀଗଣ , ଆମ ସରକାରଙ୍କର ଚିନ୍ତାଧାରା ଉନ୍ମୁକ୍ତ ହୋଇ ରହିଛି , ବିଚାରଧାରା ଉନ୍ମୁକ୍ତ ହୋଇ ରହିଛି । ଯାହା ମଧ୍ୟ କାର୍ଯ୍ୟ ଖସଡ଼ା ପ୍ରସ୍ତୁତ କରିବାର ଅଛି , ଯାହା ମଧ୍ୟ ପ୍ରୋଟୋକଲ ସ୍ଥିର କରିବାର ଅଛି , ଯାହା ମଧ୍ୟ ନୀତି ପ୍ରସ୍ତୁତ କରିବାର ଅଛି , ନୂତନ ଭାରତ ହିତରେ , ଭାରତୀୟମାନଙ୍କ ହିତରେ ଯାହା କିଛି ମଧ୍ୟ କରିବାର ଅଛି , ଆମେ କରିବୁ ।


    ଆପଣମାନଙ୍କର ପ୍ରତ୍ୟେକ ପରାମର୍ଶ , ଆପଣମାନଙ୍କର ପ୍ରତ୍ୟେକ ଅନୁଭବକୁ ଆମେ ସଦା ସର୍ବଦା ସ୍ୱାଗତ କରୁଛୁ । ସରକାର ପ୍ରତ୍ୟେକ ସମୟରେ , ପ୍ରସ୍ତୁତ ଅଛନ୍ତି , ତତ୍ପର ଅଛନ୍ତି । ଆମେ ଏହା ଦୃଢ଼ ନିଶ୍ଚୟ କରି ବସିଛୁ କି ଏବେ ଏହି ଥର ଭାରତକୁ ରହିଯିବାକୁ ଦେବୁ ନାହିଁ ।


    ମୁଁ ପୁଣି ଥରେ ଆପଣମାନଙ୍କୁ ସମସ୍ତଙ୍କୁ ଚତୁର୍ଥ ଶିଳ୍ପ ବିପ୍ଳବ କେନ୍ଦ୍ର ପାଇଁ ବହୁତ - ବହୁତ ଶୁଭକାମନା ସହିତ ମୋ କଥା ସମାପ୍ତ କରୁଛି ।


    ବହୁତ - ବହୁତ ଧନ୍ୟବାଦ!!!


    ************

    
    
    (Release ID: 1549640) Visitor Counter : 41