      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ଫସଲ ବୀମା ଯୋଜନାରେ କୃଷକମାନେ ପଞ୍ଜିକୃତ ହେବା ପାଇଁ ଗ୍ରାମସଭାରେ ଦିଆଯିବ ସୂଚନା
      Posted On: 01 OCT 2018 7:34PM by PIB Bhubaneshwar


    ଦେଶରେ ଆୟୋଜନ କରାଯାଉଥିବା ଗ୍ରାମସଭାଗୁଡିକରେ ଆଜିଠାରୁ ଆରମ୍ଭ ହେଉଥିବା ରବି ଋତୁ ପାଇଁ କୃଷକମାନଙ୍କୁ ପ୍ରଧାନମନ୍ତ୍ରୀ ଫସଲ ବୀମା ଯୋଜନାରେ ପଞ୍ଜିକୃତ ହେବା ପାଇଁ ଏବଂ ଯୋଜନାର ଲାଭ ବିଷୟରେ ସୂଚିତ କରିବା ପାଇଁ କୁହାଯାଇଛି । ଗ୍ରାମସଭାରେ ମଧ୍ୟ କୃଷକମାନଙ୍କୁ ଏହି ଯୋଜନାରେ ନିଜ ଫସଲର ବୀମା କିଭଳି କରିପାରିବେ ସେ ବିଷୟରେ ସୂଚିତ କରାଯିବ । କୃଷି ଏବଂ କୃଷକ କଲ୍ୟାଣ ମନ୍ତ୍ରଣାଳୟ , ପଞ୍ଚାୟତିରାଜ ଏବଂ ରାଜ୍ୟସରକାରମାନଙ୍କୁ ଏ ବିଷୟରେ କୃଷକମାନଙ୍କୁ ସୂଚିତ କରାଇବା ପାଇଁ ଆଗାମୀ ଗ୍ରାମସଭାରେ ଖାସକରି ଅକ୍ଟୋବର 2 , 2018 ଗାନ୍ଧୀ ଜୟନ୍ତୀ ଅବସରରେ ନିର୍ଦ୍ଧାରୀତ ଗ୍ରାମସଭାରେ ଏହି ଏଜେଣ୍ଡା ରଖାଯିବାର ନିବେଦନ କରିଛନ୍ତି । ଯୋଜନା ବିଷୟରେ ସଚେତନତା ସୃଷ୍ଟି କରିବା ଏବଂ କୃଷକମାନଙ୍କର ଖାଦ୍ୟଶସ୍ୟ ବୀମା କରାଇବା ପାଇଁ ସରକାର ଏବଂ ବିଭିନ୍ନ ବୀମା କଂପାନୀମାନଙ୍କ ଦ୍ୱାରା ନିଆଯାଉଥିବା ବିଭିନ୍ନ ପଦକ୍ଷେପଗୁଡିକର ଏହା ଅଂଶବିଶେଷ ।


    ପ୍ରଧାନମନ୍ତ୍ରୀ ଫସଲ ବୀମା ଯୋଜନା ନିୟମାବଳୀର ପୁନନୀରିକ୍ଷଣ ପରେ ପ୍ରସ୍ତୁତ ପରିଚାଳନା ନିୟମାବଳୀ କାର୍ଯ୍ୟକାରୀ କରାଯିବା ପାଇଁ ଏହା ହେଉଛି ପ୍ରଥମ ଋତୁ । ସରକାର ଆଶା ବ୍ୟକ୍ତ କରିଛନ୍ତି ଯେ କମ୍ପାନୀଗୁଡିକ ପ୍ରିମିୟମ ମୂଲ୍ୟକୁ ହ୍ରାସ କରନ୍ତୁ , ଖାସକରି ପଞ୍ଜିକରଣ ପାଇଁ ସାଧାରଣ କଟ ଅଫ ତିଥି ଦୁଇଟି ଋତୁ ପାଇଁ ଅଧିକ 15 ଦିନ ବୃଦ୍ଧି କରନ୍ତୁ । ସଂଶୋଧିତ ନିୟମାବଳୀ ଅନୁଯାୟୀ କୃଷକମାନେ ବର୍ତ୍ତମାନ 48 ଘଣ୍ଟା ପରିବର୍ତ୍ତେ 72 ଘଣ୍ଟା ମଧ୍ୟରେ ନିଜର ଦାବି ଉପସ୍ଥାପନ କରିପାରିବେ । ଏହି ଦାବି ପ୍ରଧାନମନ୍ତ୍ରୀ ଫସଲ ବୀମା ଯୋଜନା ପୋର୍ଟାଲରେ ସିଧାସଳଖ ଭାବେ କରିପାରିବେ ଅବା ଏହି ଯୋଜନା ଅନ୍ତର୍ଗତ ବିଭିନ୍ନ ମାଧ୍ୟମ ଜରିଆରେ ମଧ୍ୟ କରିପାରିବେ । କୌଣସି ଅଭିଯୋଗ ଥିଲେ ନିର୍ଦ୍ଦିଷ୍ଟ ଅଭିଯୋଗ ଶୁଣାଣି ପ୍ରାଧିକରଣଙ୍କୁ କୃଷମାନେ ଜଣାଇପାରିବେ । ସଂଶୋଧିତ ପରିଚାଳନା ନିୟମାବଳୀ ଅନୁସାରେ ଜିଲାସ୍ତରରେ ଅଭିଯୋଗ ଶୁଣାଣି ଅଧିକାରୀଙ୍କ ନିଯୁକ୍ତି ଏବଂ ରାଜ୍ୟ ତଥା ଜିଲା ସ୍ତରରେ ଅଭିଯୋଗ ଶୁଣାଣି ସେଲ ପ୍ରତିଷ୍ଠା କରାଯାଇ ଅଭିଯୋଗଗୁଡିକର ତୁରନ୍ତ ଶୁଣାଣି କରାଯିବାର ବ୍ୟବସ୍ଥା କରାଯାଇଛି ।


    ଋଣ କରିନଥିବା କୃଷକମାନେ ନିଜ ଫସଲ ବୀମା କରିବା ପାଇଁ ନିର୍ଦ୍ଦିଷ୍ଟ କମନ ସର୍ଭିସ ସେଣ୍ଟର , ବ୍ୟାଙ୍କ ଏବଂ ବୀମା ଏଜେଣ୍ଟମାନଙ୍କୁ ନିବେଦନ କରିପାରିବ ଅଥବା ନିଜେ ମଧ୍ୟ ସିଧାସଳଖ ପୋର୍ଟାଲରେ ପଞ୍ଜିକୃତ ହୋଇପାରିବେ । ଯେଉଁ କୃଷକମାନେ ଔପଚାରିକ ଆର୍ଥିକ ପ୍ରତିଷ୍ଠାନରୁ କମ ସୁଧରେ ସ୍ୱଳ୍ପ ମିଆଦୀ ଖାଦ୍ୟଶସ୍ୟ ଋଣ କରିଥାନ୍ତି ସେମାନେ ଏହି ଯୋଜନାରେ ସ୍ୱତଃପ୍ରୋତ ଭାବେ ପଞ୍ଜିକୃତ ହୋଇଥାନ୍ତି ।


    **********


    

    
    (Release ID: 1548655) Visitor Counter : 1