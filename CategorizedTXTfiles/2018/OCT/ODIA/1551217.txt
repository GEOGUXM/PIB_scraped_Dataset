      ରେଳ ମନ୍ତ୍ରଣାଳୟ

      ରେଳବାଇ ନିଯୁକ୍ତି ବୋର୍ଡ (RRCB) ଦ୍ୱାରା ଐତିହାସିକ ନିଯୁକ୍ତି ଅଭିଯାନ
      Posted On: 29 OCT 2018 3:25PM by PIB Bhubaneshwar


    ଲେଭଲ-1 ପଦବି ପାଇଁ ଏକ କୋଟିରୁ ଅଧିକ ପ୍ରାର୍ଥୀ ପରୀକ୍ଷା ଦେଲେ । 400 କେନ୍ଦ୍ରରେ ପରୀକ୍ଷା ଅନୁଷ୍ଠିତ । ପ୍ରତ୍ୟେକ ଦିନ 3 ରୁ 4ଲକ୍ଷ ପ୍ରାର୍ଥୀ ପରୀକ୍ଷା ଦେଇଛନ୍ତି । ପ୍ରତି କେନ୍ଦ୍ରରେ 60%ରୁ ଅଧିକ ପରୀକ୍ଷାର୍ଥୀଙ୍କ ଉପସ୍ଥିତି । ପରୀକ୍ଷା କେନ୍ଦ୍ର ପାଇବାକୁ ଆଡମିଟ କାର୍ଡରେ ଗୁଗଲ ମ୍ୟାପ୍ଲିଙ୍କ୍ ଦିଆଯାଇଛି ।


    ରେଳବାଇରେ ଲେଭଲ-1 ପଦବି (ଗ୍ରୁପ୍-ଡି ବ୍ୟତୀତ)ରେ ନିଯୁକ୍ତି ପାଇଁ ପ୍ରାୟ 1 କୋଟିରୁ ଅଧିକ ପ୍ରାର୍ଥୀଙ୍କ ପାଇଁ ରେଲୱେ ନିଯୁକ୍ତି କଣ୍ଟ୍ରୋଲ ବୋର୍ଡ ( RRCB ) ପରୀକ୍ଷା ଅନୁଷ୍ଠିତ କରି ଐତିହାସିକ ସଫଳତା ପାଇଛି । ଲେଭଲ-1ରେ 62 , 907ଟି ପଦବିରେ ନିଯୁକ୍ତି ପାଇବାକୁ ପ୍ରାୟ 1.89 କୋଟି ପ୍ରାର୍ଥୀ ପରୀକ୍ଷା ଦେବେ । ଭାରତୀୟ ରେଳବାଇ ପାଇଁ ରେଲୱେ ନିଯୁକ୍ତି କଣ୍ଟ୍ରୋଲ ବୋର୍ଡ ଏହି ପରୀକ୍ଷା ଆୟୋଜନ କରୁଛି । ପ୍ରାୟ 400 କେନ୍ଦ୍ରରେ ହେଉଥିବା ଏହି ପରୀକ୍ଷାରେ ଦୈନିକ 3/4 ଲକ୍ଷରୁ ଅଧିକ ପ୍ରାର୍ଥୀ ପରୀକ୍ଷା ଦେଉଛନ୍ତି । 51 ଦିନରେ ପରୀକ୍ଷା ଶେଷ ହେବ , ଅର୍ଥାତ୍ 2018 ଡିସେମ୍ବର ଶେଷ ପର୍ଯ୍ୟନ୍ତ ପରୀକ୍ଷା ଚାଲିବ ।


    ଏହି ଲେଭଲ-1 ପଦବିର ପରୀକ୍ଷା ପୂର୍ବରୁ ଆରଆରବି 2018 ଅଗଷ୍ଟ 9ରୁ ସେପ୍ଟେମ୍ବର 4 ପର୍ଯ୍ୟନ୍ତ ଏଏଲପି ଓ ଟେକ୍ନିନିସିଆନ ପଦବି ପାଇଁ 47.56 ଲକ୍ଷ ପ୍ରାର୍ଥୀଙ୍କୁ ନେଇ କମ୍ପ୍ୟୁଟର ଟେଷ୍ଟ ସଫଳତାର ସହ ଅନୁଷ୍ଠିତ କରାଇଥିଲା । ଯଦି ଏହି ଦୁଇଟି ପରୀକ୍ଷାକୁ ହିସାବ କରାଯିବ , ତେବେ ଏ ପର୍ଯ୍ୟନ୍ତ 1.5 କୋଟିରୁ ଅଧିକ ପ୍ରାର୍ଥୀ ପରୀକ୍ଷା ଦେଇ ସାରିଲେଣି ।


    ଏହି ବଡ଼ଧରଣର ପରୀକ୍ଷା ପାଇଁ ରେଳବାଇ ପକ୍ଷରୁ ବ୍ୟାପକ ପଦକ୍ଷେପ ନିଆଯାଇଛି । ପରୀକ୍ଷା ଅନଲାଇନ ହେଉଛି ଏବଂ ସମସ୍ତ ପରୀକ୍ଷା କେନ୍ଦ୍ରରେ ଆଧୁନିକ ଇଲେକ୍ଟ୍ରୋନିକ ଡିଭାଇସ ଲଗାଯାଇଛି । ମୁକ୍ତ ଓ ସ୍ୱଚ୍ଛ ପରୀକ୍ଷା ପାଇଁ ପରୀକ୍ଷା କେନ୍ଦ୍ରରେ ସିସିଟିଭି କ୍ୟାମେରା ଲଗାଯାଇଛି । କୌଣସି ପରୀକ୍ଷାର୍ଥୀ ଯେପରି ଅସାଧୁ ଉପାୟ ଅବଲମ୍ବନ କରି ନପାରିବେ ସେଥିପାଇଁ ପ୍ରଶିକ୍ଷିତ ପରୀକ୍ଷକଙ୍କ ସହ ଫ୍ଲାଇଂସ୍କ୍ୱାଡ୍ ନିଯକ୍ତ କରାଯାଇଛି । ପରୀକ୍ଷା କେନ୍ଦ୍ରରେ ଯେପରି ପରୀକ୍ଷାର୍ଥୀମାନେ ସୁବିଧାରେ ପହଞ୍ଚି ପାରିବେ ସେଥିପାଇଁ ଆଡମିଟ କାର୍ଡରେ ଗୁଗଲ ମ୍ୟାପଲିଙ୍କ୍ ଦିଆଯାଇଛି ।


    *******************


    

    
    (Release ID: 1551217) Visitor Counter : 14