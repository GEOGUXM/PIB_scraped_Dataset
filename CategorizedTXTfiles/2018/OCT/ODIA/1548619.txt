      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ନେପା ଲିମିଟେଡ ଲାଗି ବଜେଟ ସହାୟତାକୁ କ୍ୟାବିନେଟ ମଞ୍ଜୁରି
      Posted On: 03 OCT 2018 5:36PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ( CCEA ) ନେପାନଗର ସ୍ଥିତ ରାଷ୍ଟ୍ରାୟତ୍ତ ଉଦ୍ୟୋଗ ନ୍ୟୁଜ ପ୍ରିଣ୍ଟ କମ୍ପାନୀ , ନେପା ଲିମିଟେଡର ପୁନରୁଦ୍ଧାର ଏବଂ ମିଲ ବିକାଶ ଯୋଜନା ପାଇଁ 469.41 କୋଟି ଟଙ୍କାର ଏକ ଆର୍ଥିକ ପ୍ୟାକେଜ ଉପଲବ୍ଧ କରାଇବା ପ୍ରସ୍ତାବକୁ ମଞ୍ଜୁର କରିଛନ୍ତି ।


    ବିବରଣୀ :


    ଏହି ପ୍ୟାକେଜରେ ନିମ୍ନଲିଖିତ ଉପାଦାନ ସାମିଲ ରହିଛି ।

      * ଆରଏମଡିପିର ସମାପ୍ତି ଲାଗି କମ୍ପାନୀରେ ଇକ୍ୟୁଟି ରୂପରେ 277 କୋଟି ଟଙ୍କା କରିବା ଯାହାଦ୍ୱାରା ଉତ୍ପାଦନ କ୍ଷମତାକୁ ବର୍ତ୍ତମାନର ବାର୍ଷିକ 83 , 000 ମେଟ୍ରିକ ଟନରୁ ବୃଦ୍ଧି କରି ବାର୍ଷିକ 1 , 00 , 000 ମେଟ୍ରିକ ଟନ ହେବ , ଉତ୍ପାଦନରେ ବିବିଧତା ଆସିପାରିବ , ଉତ୍ପାଦଗୁଡ଼ିକର ଗୁଣବତ୍ତାରେ ସୁଧାର ହେବା ସହିତ ନେପା ଲିମିଟେଡରେ ଉତ୍ପାଦନ ବୃଦ୍ଧିରେ ସହାୟତା ମିଳିପାରିବ । ଗୋଟିଏ ବର୍ଷ ମଧ୍ୟରେ ଆରଏମଡିପି ସମ୍ପୂର୍ଣ୍ଣ ହେବାର ସମ୍ଭାବନା ରହିଛି ।
      * ବେତନ , ମଜୁରି ଆଦି ପଇଠ କରିବା ଲାଗି 101.58 କୋଟି ଟଙ୍କାର ଋଣକୁ ମଧ୍ୟ ମଞ୍ଜୁର କରାଯାଇଛି । ଏହାଦ୍ୱାରା ନେପା ଲିମିଟେଡର କର୍ମଚାରୀମାନଙ୍କ ସମସ୍ୟାର ସମାଧାନ ହୋଇପାରିବ ।
      * 400 କର୍ମଚାରୀଙ୍କ ସ୍ୱେଚ୍ଛାକୃତ ଅବସର ଯୋଜନା ଲାଗି ମୋଟ 90.83 କୋଟି ଟଙ୍କା ମଞ୍ଜୁର କରାଯାଇଛି ।
      * ଏକ ନିର୍ଦ୍ଧାରିତ ସମୟରେ ଆରଏମଡିପି ସମ୍ପୂର୍ଣ୍ଣ ହେବା ଦ୍ୱାରା ନେପା ଲିମିଟେଡର ରଣନୈତିକ ପୁଞ୍ଜି ପ୍ରତ୍ୟାହାରକୁ ମଧ୍ୟ ଅନୁମୋଦନ କରାଯାଇଛି ।
      * ଆରଏମଡିପି ସମ୍ପୂର୍ଣ୍ଣ ହେବା ଦ୍ୱାରା ନେପାକୁ ମଧ୍ୟପ୍ରଦେଶର ଜନଜାତୀୟ କ୍ଷେତ୍ରରେ ନିଯୁକ୍ତିଗତ ସହାୟତା ଦେବା ବ୍ୟତୀତ ବଜାରରେ ଏକ ଉନ୍ନତ ଉପସ୍ଥିତି ଜାହିର କରିବାରେ ସହାୟତା ମିଳିପାରିବ ।

    **************

    
    
    (Release ID: 1548619) Visitor Counter : 9
    
    
    
    
    

*