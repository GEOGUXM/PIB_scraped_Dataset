      ପ୍ରତିରକ୍ଷା ମନ୍ତ୍ରଣାଳୟ

      ସମଗ୍ର ବିଶ୍ୱର ସାମୁଦ୍ରିକ ଯାତ୍ରା କରିବା ପରେ ସ୍ୱଦେଶ ଫେରିଲା ଆଇଏନଏସ ତରଙ୍ଗିଣୀ
      Posted On: 30 OCT 2018 3:39PM by PIB Bhubaneshwar


    ଭାରତୀୟ ନୌସେନାର ନୌକା ପ୍ରଶିକ୍ଷଣ ଜାହାଜ କୋଚ୍ଚି ସ୍ଥିତ ଆଇଏନଏସ ତରଙ୍ଗିଣୀ ସମଗ୍ର ବିଶ୍ୱର ସାମୁଦ୍ରିକ ଯାତ୍ରା କରିବା ପରେ ସ୍ୱଦେଶ ଫେରିଆସିଛି । ସାତ ମାସର ଦୀର୍ଘ ସାମୁଦ୍ରିକ ଯାତ୍ରା ପରେ 2018 ଅକ୍ଟୋବର 30କୁ ଯେତେବେଳେ ଏହି ଜାହାଜ କୋଚି ସ୍ଥିତ ନୌସେନା ବେସରେ ପହଂଚିଲା , ସେତେବେଳେ ଏହାର ଭବ୍ୟ ସ୍ୱାଗତ କରାଯାଇଥିଲା । ରିଅର ଆଡମିରାଲ ଆରଜେ ନାଦକର୍ଣ୍ଣୀ , ବିଏସଏମ , ଚିଫ ଅଫ ଷ୍ଟାଫ , ଦକ୍ଷିଣ ନୌସେନା କମାଣ ଏହି ଜାହାଜକୁ ସ୍ୱାଗତ କରିଥିଲେ । ଚିଫ ଅଫ ଷ୍ଟାଫ ଦକ୍ଷିଣ କମାଣ ଏହି ଜାହାଜକୁ ସ୍ୱାଗତ କରିଥିଲେ । ଏହି ଅବସରରେ ନୌସେନା ବେସ ଦକ୍ଷିଣ ଜେଟିରେ ନୌସେନା କମାଣ ଦ୍ୱାରା ସ୍ୱାଗତ ସମାରୋହ ଆୟୋଜିତ କରାଗଲା । କ୍ୟାପଟେନ ବରୁଣ ସିଂ , ଏସସି , ବରିଷ୍ଠ ଅଧିକାରୀ , ପ୍ରଥମ ପ୍ରଶିକ୍ଷଣ ସ୍କ୍ୱାଡ୍ରନ ଏବଂ ଅନେକ ବରିଷ୍ଠ ଅଧିକାରୀ , ଚାଳକ ଦଳର ପରିବାର ଏବଂ ଅନ୍ୟ ପ୍ରତିଷ୍ଠିତ ଅତିଥି ଏହି ସମାରୋହରେ ଭାଗ ନେଇଥିଲେ ।


    ‘ ଲୋକାୟନ 18 ’ ନାମକ ଏହି ସମୁଦ୍ର ଯାତ୍ରାକୁ କୋଚିରୁ 2018 ଏପ୍ରିଲ 10ରେ ସବୁଜ ପତାକା ଦେଖାଇ ପଠାଯାଇଥିଲା । ସାମୁଦ୍ରିକ ଯାତ୍ରା ସମୟରେ ଏହି ଜାହାଜ ବଡ ଗର୍ବର ସହିତ ‘ ଧ୍ୱଜର ପ୍ରଦର୍ଶନ ’ କରିଥିଲା ଏବଂ ଏଥିସହିତ 13ଟି ଦେଶର 15ଟି ବନ୍ଦରରେ ଭାରତର ବିବିଧ ସଂସ୍କୃତିର ମଧ୍ୟ ପ୍ରଦର୍ଶନ କରିଥିଲା । କୋଚ୍ଚି ଆଡକୁ ଏହାର ସ୍ୱଦେଶ ଫେରନ୍ତା ଯାତ୍ରା ଆରମ୍ଭ କରିବା ପୂର୍ବରୁ ଜାହାଜ ଆରବ ସାଗର , ଲାଲ ସାଗର , ସୁଏଜ କେନାଲ , ଭୂମଧ୍ୟ ସାଗର , ଜିବ୍ରାଲେଟର , ଉତ୍ତର ଆଟଲାଂଟିକ ମହାସାଗର , ଇଂଲିଶ ଚ୍ୟାନେଲ ଏବଂ ଉତ୍ତର ସାଗର ଦେଇ ନରୱେ ପର୍ଯ୍ୟନ୍ତ ଆସିଥିଲା । ଏହି ଜାହାଜ ଫ୍ରାନ୍ସର ବୋର୍ଡେକସରେ ଆୟୋଜିତ ‘ ଥ୍ରୀ ଫେଷ୍ଟିଭାଲ ଟଲ ସିପ୍ସ ରେଗାଟ୍ଟା ’ ର ସମାପନ ସମାରୋହରେ ଭାଗ ନେଇଥିଲା । ଏହା ‘ ଟଲ ସିପ ରେସେସ ୟୁରୋପ ’ ରେ ମଧ୍ୟ ଭାଗ ନେଇଥିଲା ଯାହାର ଆରମ୍ଭ ବ୍ରିଟେନର ସନ୍ଦରଲ୍ୟାଣ୍ଡରୁ ହୋଇଥିଲା ଏବଂ ପୁଣି ଏସ୍ୱଜର୍ଜ , ଡେନମାର୍କ , ଷ୍ଟେବେଞ୍ଜର , ନରୱେ ଦେଇ ଆସିବା ପରେ ହରଲିଙ୍ଗେନରେ ଏହାର ସମାପନ ହୋଇଥିଲା । ଉଚ୍ଚ ଜାହାଜର ଲମ୍ବା ଦୌଡରେ ଶହ ଶହ ଅନ୍ୟ ଜାହାଜମାନଙ୍କ ସହ ଏହି ଜାହାଜ ଭାଗ ନେଇଥିଲା । ଏମାନଙ୍କ ମଧ୍ୟରୁ 200 ଜାହାଜ ଆଇଏନଏସ ତରଙ୍ଗିଣୀ ଭଳି ହିଁ ଉଚ୍ଚ ଥିଲେ ।


    ଆଇଏନଏସ ତରଙ୍ଗିଣୀ ହେଉଛି 3 ମାସ୍ତୁଲ ବାଲା ଜାହାଜ ଯାହାକି ମୋଟରେ 20ଟି ନୌକାକୁ ବହନ କରିଥାଏ । ଆଇଏନଏସ ତରଙ୍ଗିଣୀ ଭାରତୀୟ ନୌସେନାର ପ୍ରଥମ ନୌକା ପ୍ରଶିକ୍ଷଣ ଜାହାଜ ଏବଂ 1997 ନଭେମ୍ବର 11ରେ ପ୍ରତମ ଥର ଏହାର ଜଳବତରଣ କରାଯାଇଥିଲା । 21 ବର୍ଷ ଧରି ଏହାର ଗୌରବଶାଳୀ ସେବା ସମୟରେ ଆଇଏନଏସ ତରଙ୍ଗିଣୀ ଏପର୍ଯ୍ୟନ୍ତ ସମଗ୍ର ବିଶ୍ୱର ମହାସାଗରମାନଙ୍କରେ 2 , 20 , 000 ସାମୁଦ୍ରିକ ମାଇଲରୁ ମଧ୍ୟ ଅଧିକ ଦୀର୍ଘ ଯାତ୍ରା ପୂରଣ କରିଛି । ଏହି ଜାହାଜର କମାଣ କମାଣ୍ଡର ରାହୁଲ ମେହେଟ୍ଟା ସମ୍ଭାଳୁଛନ୍ତି ।


    **************

    
    
    (Release ID: 1551341) Visitor Counter : 20