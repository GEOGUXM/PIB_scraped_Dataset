      ନୀତି ଆୟୋଗ

      ଛାତ୍ରଛାତ୍ରୀଙ୍କ ପାଇଁ ଉଦ୍ୟୋଗ ଉପଯୋଗୀ ଇଣ୍ଟର୍ଣ୍ଣସିପ କାର୍ଯ୍ୟକ୍ରମର ରୂପରେଖ ପ୍ରସ୍ତୁତ କଲେ ନୀତି ଆୟୋଗ
      Posted On: 11 OCT 2018 3:16PM by PIB Bhubaneshwar


    ନୀତି ଆୟୋଗ ଏବଂ ଆଇବିଏମ ଆଜି ଅଟଳ ଇନୋଭେଶନ ମିଶନ ( AIM ) ଅନ୍ତର୍ଗତ ଚୟନ ହୋଇଥିବା ଛାତ୍ରଛାତ୍ରୀଙ୍କ ପାଇଁ ଇଣ୍ଟର୍ଣ୍ଣସିପ କାର୍ଯ୍ୟକ୍ରମର ଘୋଷଣା କରିଛନ୍ତି ।


    ଏହି ଇଣ୍ଟର୍ଣ୍ଣସିପ କାର୍ଯ୍ୟକ୍ରମ ଜରିଆରେ 38 ଜଣ ଛାତ୍ରଛାତ୍ରୀଙ୍କୁ ଦୁଇ ସପ୍ତାହର ଦେୟ ଇଣ୍ଟର୍ଣ୍ଣସିପ ମିଳିବ । ଅଟଳ ଟିଙ୍କରିଂ ଲ୍ୟାବ ( ATL )ର 14 ଜଣ ଶିକ୍ଷକମାନଙ୍କୁ ମଧ୍ୟ ବିଭିନ୍ନ ରାଜ୍ୟ ଯଥା ଆସାମ , ହିମାଚଳ ପ୍ରଦେଶ , ଆଣ୍ଡାମାନ ଏବଂ ନିକୋବର ଓ ଅନ୍ୟ ରାଜ୍ୟରୁ ଚୟନ କରାଯାଇଛି । ଏମାନେ ସମସ୍ତ ଗୋଟିଏ ସ୍ଥାନରେ ଏକତ୍ରିତ ହୋଇ ନିଜ ବିଚାର , ସହଯୋଗ ଏବଂ ନୂଆ ନୂଆ ଦିଗ ସମ୍ପର୍କରେ ଚର୍ଚ୍ଚା କରିବେ ।


    ଏହି ଛାତ୍ରମାନଙ୍କୁ କୃତ୍ରିମ ବୌଦ୍ଧିକତା (ଆର୍ଟିଫିସିଆଲ ଇଣ୍ଟେଲିଜେନ୍ସ) , ଇଣ୍ଟରନେଟ ଅଫ ଥିଙ୍ଗସ , ସାଇବର ସୁରକ୍ଷା , କ୍ଲାଉଡ କମ୍ପ୍ୟୁଟିଂ ଏବଂ ବ୍ଲକ ଚେନ ଭଳି କ୍ଷେତ୍ରରେ ନୂଆ କ୍ୟାରିଅର ଲାଗି କୌଶଳ ଶିକ୍ଷା ଦିଆଯିବ । ଉଦୀୟମାନ ପ୍ରଯୁକ୍ତି ସମ୍ପର୍କରେ ପ୍ରଶିକ୍ଷଣ ପ୍ରଦାନ କରାଯିବା ସହିତ ଛାତ୍ରଛାତ୍ରୀଙ୍କୁ ସଂକଟପୂର୍ଣ୍ଣ କାର୍ଯ୍ୟସ୍ଥଳୀରେ କୌଶଳ ବିଷୟରେ ମଧ୍ୟ ତାଲିମ ଦିଆଯିବ ।


    ଏହି କାର୍ଯ୍ୟକ୍ରମ ଅନ୍ତର୍ଗତ , ଏଟିଏଲର ଚୟନ କରାଯାଇଥିବା ଶିକ୍ଷକମାନଙ୍କୁ ମଧ୍ୟ ଆଇବିଏମର ସ୍ୱେଚ୍ଛାସେବୀ ଏବଂ ପରାମର୍ଶଦାତାମାନଙ୍କ ଦ୍ୱାରା ତାଲିମ ଦିଆଯିବ । ଯଦ୍ଦ୍ୱାରା ସେମାନେ ନବପ୍ରବର୍ତ୍ତନକାରୀ କୋଚ ହୋଇପାରିବେ । ଦୁଇ ସପ୍ତାହର କାର୍ଯ୍ୟକ୍ରମ ଏପରି ପ୍ରସ୍ତୁତ କରାଯାଇଛି , ଯାହାଦ୍ୱାରା ଛାତ୍ରଛାତ୍ରୀ କର୍ପୋରେଟ ପରିବେଶର ଅଭିଜ୍ଞତା ହାସଲ କରିପାରିବେ । ଏଥିସହିତ ସେମାନଙ୍କୁ ନୂଆ ପ୍ରଯୁକ୍ତି ବିଷୟରେ ଜାଣିବାର ସୁଯୋଗ ମିଳିବ । ଏହି କାର୍ଯ୍ୟକ୍ରମକୁ ଆହୁରି ସୁଦୃଢ଼ କରିବା ଉଦ୍ଦେଶ୍ୟରେ , ଶୀର୍ଷ ପ୍ରଦର୍ଶନକାରୀ ଛାତ୍ରଛାତ୍ରୀଙ୍କୁ ସେମାନଙ୍କ ବୈଷୟିକ କୌଶଳକୁ ସୁଦୃଢ଼ କରିବା ଏବଂ ଭବିଷ୍ୟତରେ ଚାକିରି ପାଇଁ ପ୍ରସ୍ତୁତ କରାଯିବ ।


    ଅଟଳ ଇନୋଭେସନ ମିଶନ 2017ରେ ଅଟଳ ଟିଙ୍କରିଂ ମାରାଥନ ଆୟୋଜନ କରିଥିଲା । ଏଥିରେ 5ଟି କ୍ଷେତ୍ର- ଏଗ୍ରୀଟେକ , ସ୍ୱାସ୍ଥ୍ୟ , ସ୍ମାର୍ଟ ମୋବିଲିଟି , ସ୍ୱଚ୍ଛ ଶକ୍ତି , ବର୍ଜ୍ୟବସ୍ତୁ ପରିଚାଳନା , ଜଳ ପରିଚାଳନାର ଶୀର୍ଷ 30ଟି ଅଭିନବ କୌଶଳ ଚିହ୍ନଟ କରାଯାଇଥିଲା ।


    ଶୀର୍ଷ 30ଟି ଟିମର ଛାତ୍ରଛାତ୍ରୀଙ୍କୁ ବିଭିନ୍ନ ସୁଯୋଗ ଯେପରିକି ଛାତ୍ର ନବପ୍ରବର୍ତ୍ତନକାରୀ (ଇନୋଭେଟର) କାର୍ଯ୍ୟକ୍ରମ , ଭାଗିଦାରୀ ଉଦ୍ୟୋଗ ଜଗତ ସହିତ ଏଟିଏଲ ବୁଟକ୍ୟାମ୍ପ , ବିଶ୍ୱ ରୋବୋଟ ଅଲମ୍ପିଆଡ ଭଳି ବିଶ୍ୱସ୍ତରୀୟ ନବପ୍ରବର୍ତ୍ତନକାରୀ ପ୍ରତିଯୋଗିତାରେ ଭାଗ ନେବାର ସୁଯୋଗ ଏବଂ ଆଇବିଏମ ଇଣ୍ଡିଆର ବେଙ୍ଗାଲୁରୁ କ୍ୟାମ୍ପସରେ ଇଣ୍ଟର୍ଣ୍ଣସିପର ସୁଯୋଗ ଦିଆଯାଇଛି ।


    ଆଇବିଏମ ଇଣ୍ଟର୍ଣ୍ଣସିପ କାର୍ଯ୍ୟକ୍ରମ ଛାତ୍ରଛାତ୍ରୀଙ୍କ କୌଶଳକୁ ବିଭିନ୍ନ ନୂତନ ଗତିବିଧି ଯେପରିକି ଡିଜାଇନ ପାଇଁ ନୂଆ ଦୃଷ୍ଟିକୋଣ , ପ୍ରୋଟୋଟାଇପ ବିକଶିତ କରିବା ଏବଂ ସାମଗ୍ରୀକ ପ୍ରସଙ୍ଗର ଉପାୟ ଏବଂ ଏହାର ସମାଧାନ ଉପରେ କେନ୍ଦ୍ରିତ ।


    ****************

    
    
    (Release ID: 1549555) Visitor Counter : 12