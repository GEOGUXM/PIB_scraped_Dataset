      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଅପରାଧ ଓ ଅପରାଧ ପ୍ରବଣତା ରୋକିବାରେ ସିସିଟିଏନଏସ୍ ସହାୟକ ହେବ: ଶ୍ରୀ ଅହିର
      Posted On: 29 OCT 2018 3:28PM by PIB Bhubaneshwar


    ନୂଆଦିଲ୍ଲୀରେ ନ୍ୟାସନାଲ କ୍ରାଇମ ରେକର୍ଡସ ବ୍ୟୁରୋ ( NCRB ) ପକ୍ଷରୁ ଆୟୋଜିତ ‘ ସିସିଟିଏନଏସ୍-ଗୁଡ ପ୍ରାକ୍ଟିସେସ୍ ଆଣ୍ଡ ସକସେସ୍ ଷ୍ଟୋରିଜ୍ ’ ( ସିସିଟିଏନଏସ୍-ଉନ୍ନତ ଉପାୟ ଓ ସଫଳ ପ୍ରୟାସ) ଶୀର୍ଷକ ଦୁଇ ଦିନିଆ ସମ୍ମେଳନକୁ ଆଜି କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହିର ଉଦଘାଟନ କରିଛନ୍ତି । ମନ୍ତ୍ରୀ ଶ୍ରୀ ଅହିର ଏହି ଅବସରରେ ସିସିଟିଏନଏସ ସମ୍ପର୍କିତ ଏକ ସଂକ୍ଷିପ୍ତ ପୁସ୍ତକର ଉନ୍ମୋଚନ କରିଥିଲେ ।


    ଉଦଘାଟନୀ ଅଭିଭାଷଣରେ ଶ୍ରୀ ଅହିର କହିଲେ , 130 କୋଟି ଜନସଂଖ୍ୟା ବିଶିଷ୍ଟ ଭାରତ ଭଳି ବୃହତ ଲୋକତାନ୍ତ୍ରିକ ଦେଶରେ ସିସିଟିଏନ୍ ପ୍ରଣାଳୀ ଏବଂ ଏଥିସହ ଜଡ଼ିତ ସମସ୍ତ ପଦ୍ଧତି ଅପରାଧୀଙ୍କୁ ଠାବ କରିବା ସହ ଅପରାଧ ସମ୍ପର୍କିତ ତଥ୍ୟ ଯଥାଶୀଘ୍ର ସଂଗ୍ରହ କରିବାରେ ସହାୟକ ହୋଇପାରିବ ।


    ସିସିଟିଏନ୍ ପ୍ରଣାଳୀର ପ୍ରଶଂସା କରି ଶ୍ରୀ ଅହିର କହିଲେ , ସମସ୍ତ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ଏହାକୁ ପ୍ରଭାବୀ ଢଙ୍ଗରେ ଉପସ୍ଥାପନ କରିବା ଜରୁରି । ଏହାଦ୍ୱାରା ରାଜ୍ୟ/କେନ୍ଦ୍ରଶାସିତ ଅଞ୍ଚଳର ପୁଲିସ , ଅଦାଲତ , ଜେଲ୍ , ଫୋରେନସିକ୍ ଲାବୋରାଟୋରୀ ଏବଂ କିଶୋର ସୁଧାର ଗୃହ ଗୁଡ଼ିକ ମଧ୍ୟରେ ଅଧିକ ସମନ୍ୱୟ ଆବଶ୍ୟକ । ସେ କହିଲେ , ସ୍ୱରାଷ୍ଟ୍ର ମନ୍ତ୍ରଣାଳୟ ସର୍ବଦା ଦେଶରେ ପୁଲିସ ବଳକୁ ଅତ୍ୟାଧୁନିକ କରିବାକୁ ପ୍ରଚେଷ୍ଟା କରି ଆସୁଛି । ଏଥିପାଇଁ ଆବଶ୍ୟକ ଆର୍ଥିକ ସହାୟତା ମଧ୍ୟ ଉପଲବ୍ଧ କରାଯାଉଛି । ସିସିଟିଏନଏସର ଦ୍ୱିତୀୟ ପର୍ଯ୍ୟାୟକୁ ମଧ୍ୟ ଏବେ ମଞ୍ଜୁରି ଦିଆଯାଇଛି ।


    ସ୍ୱାଗତ ଭାଷଣରେ ଏନସିଆରବିର ନିର୍ଦ୍ଦେଶକ ଡକ୍ଟର ଇଶ କୁମାର କହିଲେ , ଏବେ ଦେଶର 14,749 ପୁଲିସ ଥାନା ( 15,655 ମଧ୍ୟରୁ) ଏବଂ 6,649 ଟି ଉଚ୍ଚ କାର୍ଯ୍ୟାଳୟ ( 7931 ରୁ) ସିସିଟିଏନଏସ ମାଧ୍ୟମରେ ସଂଯୁକ୍ତ ହୋଇପାରିଛି । ଏମାନେ ନିୟମିତ ଏନଡିସିକୁ ତଥ୍ୟ ପଠାଉଛନ୍ତି (ବିହାର ବ୍ୟତୀତ) । ସଂଯୁକ୍ତ ହୋଇ ନଥିବା ବଳକା 1000 ଥାନା ମଧ୍ୟରୁ 894ଟି ବିହାରର । ମୋଟି 36ଟି ରାଜ୍ୟ/କେନ୍ଦ୍ରଶାସିତ ଅଞ୍ଚଳ ମଧ୍ୟରୁ 35ଟି ସେମାନଙ୍କ ସିଟିଜେନ ପୋର୍ଟାଲ ଆରମ୍ଭ କରିସାରିଛନ୍ତି । ଏହାଦ୍ୱାରା ଜନସାଧାରଣ ଅନଲାଇନରେ ଅଭିଯୋଗ ଦାଖଲ କରିବା , ଭଡ଼ାଟିଆଙ୍କ ତଥ୍ୟ ଦାଖଲ , ଘରୋଇ ସହାୟକଙ୍କ ତଥ୍ୟ ଦାଖଲ କରିପାରୁଛନ୍ତି । ସିସିଟିଏନଏସ ମାଧ୍ୟମରେ ଆମେରିକାର ଗ୍ଲୋବାଲ ଏଣ୍ଟ୍ରି ପ୍ରୋଗ୍ରାମର ଆବେଦକଙ୍କ ଅପରାଧ ରେକର୍ଡ ଏନସିଆରବି ଯାଞ୍ଚ କରିପାରୁଛି ।


    ସମ୍ମିଳନୀରେ ସ୍ୱରାଷ୍ଟ୍ର ମନ୍ତ୍ରଣାଳୟର ମହିଳା ସୁରକ୍ଷା ବିଭାଗର ଯୁଗ୍ମ ନିର୍ଦ୍ଦେଶକ ଶ୍ରୀମତୀ ପୁଣ୍ୟ ସଲିଳା ଶ୍ରୀବାସ୍ତବ ତଥା ସିଆରପିଏଫ୍ , ସ୍ୱରାଷ୍ଟ୍ର ମନ୍ତ୍ରଣାଳୟ ଏବଂ ଏନ୍ଆଇସିର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    *******************

    
    
    (Release ID: 1551219) Visitor Counter : 16