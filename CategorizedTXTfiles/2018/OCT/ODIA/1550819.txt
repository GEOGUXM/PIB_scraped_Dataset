      ଅର୍ଥ ମନ୍ତ୍ରଣାଳୟ

      2018-19 ଆର୍ଥିକ ବର୍ଷର ସେପ୍ଟେମ୍ବର ମାସ ପର୍ଯ୍ୟନ୍ତ ଭାରତ ସରକାରଙ୍କ ମାସିକ ସମୀକ୍ଷା
      Posted On: 25 OCT 2018 8:31PM by PIB Bhubaneshwar


    2018-19 ଆର୍ଥିକ ବର୍ଷର ସେପ୍ଟେମ୍ବର , 2018 ପର୍ଯ୍ୟନ୍ତ ଭାରତ ସରକାରଙ୍କ ମାସିକ ଏକାଉଣ୍ଟର ଏକତ୍ରୀକରଣ କରାଯାଇଛି ଏବଂ ବିଭିନ୍ନ ରିପୋର୍ଟକୁ ପ୍ରକାଶିତ କରାଯାଇଛି । ଏହାସହିତ ଜଡ଼ିତ ପ୍ରମୁଖ ବିଷୟବସ୍ତୁଗୁଡ଼ିକ ନିମ୍ନରେ ଉଲ୍ଲେଖ କରାଗଲା :


    ସେପ୍ଟେମ୍ବର , 2018 ସୁଦ୍ଧା ଭାରତ ସରକାର 7 , 09 , 483 କୋଟି ଟଙ୍କାର ରାଜସ୍ୱ (ମୋଟ ପ୍ରାପ୍ତି ସମ୍ବନ୍ଧୀୟ ବଜେଟ 2018-19 ଆକଳନର 39.03 ପ୍ରତିଶତ) ପ୍ରାପ୍ତ ହୋଇଛି । ଏଥିମଧ୍ୟରେ 5 , 82 , 783 କୋଟି ଟଙ୍କାର ଟିକସ ରାଜସ୍ୱ , 1 , 08 , 969 କୋଟି ଟଙ୍କର ଅଣ ଟିକସ ରାଜସ୍ୱ ଏବଂ 17 , 731 କୋଟି ଟଙ୍କାର ଅଣ-ଋଣ ପୁଞ୍ଜିଗତ ପ୍ରାପ୍ତି ସାମିଲ ରହିଛି । ଅଣ-ଋଣ ପୁଞ୍ଜିଗତ ପ୍ରାପ୍ତି ମଧ୍ୟରେ ଋଣ ଅସୁଲୀ (7 , 786 କୋଟି ଟଙ୍କ) ଏବଂ ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକରୁ ପୁଞ୍ଜି ପ୍ରତ୍ୟାହାର (9 , 945 କୋଟି ଟଙ୍କା) ସାମିଲ ରହିଛି ।


    ଏହି ଅବଧି ସୁଦ୍ଧା ଭାରତ ସରକାରଙ୍କ ଦ୍ୱାରା ଟିକସ ଭାଗ ସ୍ଥାନାନ୍ତର ରୂପରେ ରାଜ୍ୟ ସରକାରମାନଙ୍କୁ 3 , 22 , 189 କୋଟି ଟଙ୍କା ହସ୍ତାନ୍ତର କରାଯାଇଛି ।


    ଭାରତ ସରକାରଙ୍କ ଦ୍ୱାରା ମୋଟ ବ୍ୟୟ 13 , 04 , 215 କୋଟି ଟଙ୍କା (2018-19 ବଜେଟ ଆକଳନର 53.40 ପ୍ରତିଶତ) କରାଯାଇଛି । ଏଥିମଧ୍ୟରୁ 11 , 41 , 586 କୋଟି ଟଙ୍କା ରାଜସ୍ୱ ଏକାଉଣ୍ଟରେ ଏବଂ 1 , 62 , 629 କୋଟି ଟଙ୍କା ପୁଞ୍ଜିଗତ ଏକାଉଣ୍ଟରେ ରହିଛି । ମୋଟ ରାଜସ୍ୱ ବ୍ୟୟ ମଧ୍ୟରୁ 2 , 55 , 432 କୋଟି ଟଙ୍କାର ସୁଧ ପରିଶୋଧ ଆକାରରେ ଏବଂ 1 , 88 , 291 କୋଟି ଟଙ୍କା ପ୍ରମୁଖ ସବସିଡି ରୂପରେ ରହିଛି ।


    **********

    
    
    (Release ID: 1550819) Visitor Counter : 25