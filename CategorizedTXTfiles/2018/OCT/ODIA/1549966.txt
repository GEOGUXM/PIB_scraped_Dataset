      ପ୍ରତିରକ୍ଷା ମନ୍ତ୍ରଣାଳୟ

      ଭାରତ ଗସ୍ତରେ ୟୁଏଇର ପ୍ରତିରକ୍ଷା ରାଷ୍ଟ୍ରମନ୍ତ୍ରୀ
      Posted On: 16 OCT 2018 5:41PM by PIB Bhubaneshwar


    ୟୁଏଇର ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ମହମ୍ମଦ ଅହମ୍ମଦ ଅଲ ବୋୱାର୍ଦି ଅଲ ଫଲାସି ପ୍ରତିରକ୍ଷା ମନ୍ତ୍ରୀ ନିର୍ମଳା ସୀତାରମଣଙ୍କ ନିମନ୍ତ୍ରଣ ରକ୍ଷା କରି ଭାରତକୁ ସରକାରୀ ଗସ୍ତରେ ଆସିଛନ୍ତି । ୟୁଏଇର ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଆଜି ନୂଆଦିଲ୍ଲୀରେ ଶ୍ରୀମତି ନିର୍ମଳା ସୀତାରମଣଙ୍କୁ ଭେଟିଥିଲେ । ଦୁଇ ମନ୍ତ୍ରୀ ରକ୍ଷା କ୍ଷେତ୍ରରେ ଦ୍ୱିପାକ୍ଷିକ ସହଯୋଗର ସମୀକ୍ଷା କରିଥିଲେ ଏବଂ ପାରସ୍ପରିକ ଆଦାନ ପ୍ରଦାନ ବୃଦ୍ଧି ପାଇବାର ଉପାୟ ଉପରେ ବିଚାର-ବିମର୍ଶ କରିଥିଲେ । ଦୁଇ ନେତା ଏହା ଅନୁଭବ କରିଥିଲେ ଯେ ଭାରତ ଏବଂ ୟୁଏଇର ସାମରିକ ଭାଗିଦାରୀର ବିସ୍ତାରରେ ଦୁଇ ଦେଶର ଶୀର୍ଷ ନେତୃତ୍ୱ ପାରସ୍ପରିକ ପ୍ରତିରକ୍ଷା ସହଯୋଗକୁ ଗଭୀର କରିବାରେ ଗୁରୁତ୍ୱ ପ୍ରଦାନ କରିଛନ୍ତି ।


    ବୈଠକ ସମୟରେ ଦୁଇ ମନ୍ତ୍ରୀ ପ୍ରତିରକ୍ଷା ସହଯୋଗ ସହିତ ସମ୍ବନ୍ଧିତ ବ୍ୟାପକ ବିଷୟ ଉପରେ ବିଚାର ବିମର୍ଶ କରିଥିଲେ ଏବଂ ସହଯୋଗ ପାଇଁ ପ୍ରାଥମିକତା ପୂର୍ଣ୍ଣ ବିଷୟ ଉପରେ ସହମତି ପ୍ରକାଶ କରିଥିଲେ , ଯେଉଁଥିରେ ସେନାସ୍ତରରେ ଆଦାନ-ପ୍ରଦାନ ବଢ଼ାଇବା , ପ୍ରଶିକ୍ଷଣ , ସୈନ୍ୟ ଚିକିତ୍ସା ଏବଂ ପ୍ରତିରକ୍ଷା ଉଦ୍ୟୋଗ ସମ୍ବନ୍ଧିତ ବିଷୟ ସାମିଲ ରହିଛି ।


    ୟୁଏଇର ପ୍ରତିରକ୍ଷା ମନ୍ତ୍ରୀ ଆସନ୍ତାକାଲି ବାଙ୍ଗାଲୋରଠାରେ ହିନ୍ଦୁସ୍ଥାନ ଏରୋନେଟିକ୍ସ , ଭାରତ ଇଲେକ୍ଟ୍ରୋନିକ୍ସ ଲିମିଟେଡ ଓ ଏୟାରକ୍ରାଫ୍ଟ ଆଣ୍ଡ ସିଷ୍ଟମ ଟେଷ୍ଟିଂ ଏଷ୍ଟାବ୍ଲିସମେଣ୍ଟ ବୁଲି ଦେଖିବେ ।


    **************


    

    
    (Release ID: 1549966) Visitor Counter : 11