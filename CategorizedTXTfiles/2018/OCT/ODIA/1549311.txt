      କ୍ୟାବିନେଟ

      ପରିବେଶ କ୍ଷେତ୍ରରେ ସହଯୋଗ ଲାଗି ଭାରତ-ଫିନଲାଣ୍ଡ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 10 OCT 2018 8:04PM by PIB Bhubaneshwar


    ପରିବେଶ କ୍ଷେତ୍ରରେ ସହଯୋଗ ଲାଗି ଭାରତ ଏବଂ ଫିନଲାଣ୍ଡ ମଧ୍ୟରେ ବୁଝାମଣା (ଏମଓୟୁ)କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ମଞ୍ଜୁର କରିଛନ୍ତି । ଏହି ଏମଓୟୁ ଫଳରେ ଉଭୟ ଦେଶ ମଧ୍ୟରେ ସମାନତା , ବିନିମୟ ଏବଂ ପାରସ୍ପରିକ ଳାଭ ଆଧାରରେ ପରିବେଶ ସୁରକ୍ଷା ଏବଂ ପ୍ରାକୃତିକ ସମ୍ବଳର ପରିଚାଳନା ଲାଗି ଦୀର୍ଘକାଳୀନ ସହଯୋଗ ଏବଂ ଘନିଷ୍ଠତାକୁ ପ୍ରୋତ୍ସାହନ ଦେବାରେ ସହାୟତା ମିଳିପାରିବ । ତେବେ ଏହା ଉଭୟ ଦେଶରେ ଲାଗୁ ଆଇନ ଏବଂ ଆଇନଗତ ବ୍ୟବସ୍ଥାକୁ ଆଖି ଆଗରେ ରଖି କାର୍ଯ୍ୟକାରୀ କରାଯିବ ।


    ଆଶା କରାଯାଉଛି ଯେ ଏହି ଏମଓୟୁ ଜରିଆରେ ଉନ୍ନତ ପରିବେଶ ସୁରକ୍ଷା , ଉନ୍ନତ ସଂରକ୍ଷଣ , ଜଳବାୟୁ ପରିବର୍ତ୍ତନର ଉନ୍ନତ ପରିଚାଳନା ଏବଂ ବନ୍ୟଜୀବ ସୁରକ୍ଷା/ସଂରକ୍ଷଣ କ୍ଷେତ୍ରରେ ଆଧୁନିକ ପ୍ରଯୁକ୍ତି ଏବଂ ଉତ୍କୃଷ୍ଟ ପ୍ରଚଳନ ହାସଲ କରାଯାଇପାରିବ ।


    ଏମଓୟୁରେ ସହଯୋଗର ନିମ୍ନଲିକ୍ଷିତ କ୍ଷେତ୍ର ସାମିଲ ରହିଛି


    1. ବାୟୁ ଏବଂ ଜଳ ପ୍ରଦୂଷଣ ନିରାକରଣ ଏବଂ ବିଶୁଦ୍ଧକରଣ , ଦୂଷିତ ମୃତ୍ତିକାର ଉପଚାର


    2. ବିପଜ୍ଜନକ ଆବର୍ଜନାକୁ ସାମିଲ କରି ବର୍ଜ୍ୟବସ୍ତୁ ପରିଚାଳନା ଏବଂ ବର୍ଜ୍ୟବସ୍ତୁରୁ ବିଦ୍ୟୁତ ଉତ୍ପାଦନ ପ୍ରଯୁକ୍ତି


    3. ବୃତ୍ତାକାର ଅର୍ଥବ୍ୟବସ୍ଥାକୁ ପ୍ରୋତ୍ସାହନ , କମ କାର୍ବନ ବିଶିଷ୍ଟ ଉପାୟ ଏବଂ ଜଙ୍ଗଲ ସହିତ ପ୍ରାକୃତିକ ସମ୍ବଳର ନିରନ୍ତର ପରିଚାଳନା


    4. ଜଳବାୟୁ ପରିବର୍ତ୍ତନ


    5. ପରିବେଶ ଏବଂ ଜଙ୍ଗଲ ଅନୁଧ୍ୟାନ ତଥା ତଥ୍ୟ ପରିଚାଳନା


    6. ସାମୁଦ୍ରିକ ଏବଂ ଉପକୂଳ ସମ୍ବଳର ସଂରକ୍ଷଣ


    7. ମହାସାଗରୀୟ/ସାମୁଦ୍ରିକ ଦ୍ୱୀପର ସାମଗ୍ରୀକ ପରିଚାଳନା , ଏବଂ


    8. ମିଳିତ ଭାବେ ନିଷ୍ପତ୍ତି ନିଆଯାଇଥିବା ଅନ୍ୟ କ୍ଷେତ୍ର


    **********

    
    
    (Release ID: 1549311) Visitor Counter : 19