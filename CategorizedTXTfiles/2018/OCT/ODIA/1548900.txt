      ପ୍ରତିରକ୍ଷା ମନ୍ତ୍ରଣାଳୟ

      କମାଣ୍ଡର ଅଭିଳାଷ ଟୋମିଙ୍କୁ ସୁରକ୍ଷିତ ଭାବେ ବିଶାଖାପାଟଣା ଅଣାଗଲା
      Posted On: 06 OCT 2018 2:51PM by PIB Bhubaneshwar


    ଗୋଲ୍ଡେନ ଗ୍ଲୋବ ରେସ 2018ରେ ଭାରତର ପ୍ରତିନିଧିତ୍ୱ କରିବା ସମୟରେ ଗଭୀର ଭାବେ ଆହତ ହୋଇଥିବା କମାଣ୍ଡର ଅଭିଳାଷ ଟୋମିଙ୍କୁ ଆଇଏନଏସ ସାତପୁରା ଜରିଆରେ ଅକ୍ଟୋବର 6ରେ ବିଶାଖାପାଟଣା ସୁରକ୍ଷିତ ଅଣାଗଲା । ତାଙ୍କୁ ଚିକିତ୍ସା ସହାୟତା ଏବଂ ହେପାଜତରେ ରଖିବା ପାଇଁ ନୌସୈନିକ ହସପିଟାଲ ଆଇଏନଏଚଏସ କଲ୍ୟାଣୀକୁ ସିଫ୍ଟ କରାଯାଇଛି । ଭାଇସ ଆଡମିରାଲ କରମବୀର ସିଂ ତାଙ୍କୁ ଆଣିଥିବା ଆଇଏନଏସ ସାତପୁରାର କ୍ୟାପଟେନ ଆଲୋକ ଆନନ୍ଦଙ୍କ ସହ ଆଲୋଚନା କରିଥିଲେ ଯାହାଙ୍କ ପିତାଙ୍କର ସେହି ସମୟରେ ନିଧନ ହୋଇଯାଇଥିଲା ଯେତେବେଳେ କି ସେ ଟୋମିଙ୍କ ଉଦ୍ଧାର ଅଭିଯାନ ପାଇଁ ଜାହାଜ ନେଇ ବାହାରିଥିଲେ ।


    କମାଣ୍ଡର ଟୋମି ଏହି ରେସରେ ଭାରତର ପ୍ରତିନିଧିତ୍ୱ କରୁଥିଲେ ଏବଂ ତାଙ୍କର ନୌକା ‘ ଥୁରିଆ ’ ଦକ୍ଷିଣ ହିନ୍ଦ ମହାସାଗରରେ ସେପ୍ଟେମ୍ବର 21ରେ ଏକ ଝଡ କବଳରେ ପଡି ନଷ୍ଟ ହୋଇଯାଇଥିଲା ଏବଂ କମାଣ୍ଡର ଟୋମି ପିଠିରେ ଆଘାତ ଲାଗିଥିବାରୁ ରେସରୁ ବାହାର ହୋଇଯାଇଥିଲେ । ସେ ନିଜର ଆହତ ହେବା ସୂଚନା ନିଜେ ହିଁ ପ୍ରଦାନ କରିଥିଲେ ଏବଂ ଅଷ୍ଟ୍ରେଲୀୟ ଉଦ୍ଧାରକାରୀ ଦଳ ସହିତ ଭାରତୀୟ ନୌସେନା ମଧ୍ୟ ତାଙ୍କୁ ବଞ୍ଚାଇବା ଲାଗି ଅପରେସନ ରକ୍ଷଣ ଆରମ୍ଭ କରିଥିଲେ ଏବଂ ସେପ୍ଟେମ୍ବର 24ରେ ଟୋମିଙ୍କୁ ଉଦ୍ଧାର କରାଯାଇଥିଲା । ଏହାପରେ ତାଙ୍କୁ ଆମ୍ସଟର୍ଡ଼ାମର ଏକ ଡାକ୍ତରଖାନାରେ ଭର୍ତି କରାଯାଇଥିଲା ।


    କମାଣ୍ଡର ଟୋମି ଗୋଆ ବିଶ୍ୱବିଦ୍ୟାଳୟରୁ ବିଜ୍ଞାନରେ ସ୍ନାତକ ଡିଗ୍ରୀ ହାସଲ କରିଥିଲେ ଏବଂ ସେ 2000ରେ ସେନାରେ ଭର୍ତ୍ତି ହୋଇଥିଲେ । ସେ ଏକୁଟିଆ ସମୁଦ୍ର ମାର୍ଗରେ ସାରା ବିଶ୍ୱ ଭ୍ରମଣ କରିଛନ୍ତି ଏବଂ ତାଙ୍କୁ କିର୍ତ୍ତୀଚକ୍ରରେ ମଧ୍ୟ ସମ୍ମାନିତ କରାଯାଇଛି ।


    *************


    

    
    (Release ID: 1548900) Visitor Counter : 8