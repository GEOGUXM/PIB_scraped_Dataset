      ଅର୍ଥ ମନ୍ତ୍ରଣାଳୟ

      ଆରବିଆଇ ଅଧିନିୟମ ଢାଞ୍ଚା ଅନ୍ତର୍ଗତ କେନ୍ଦ୍ରୀୟ ବ୍ୟାଙ୍କର ସ୍ୱାୟତ୍ତତା ଗଭର୍ଣ୍ଣାନ୍ସ ସହ ଜଡ଼ିତ ଏକ ଜରୁରୀ ଏବଂ ଅବିବାଦୀୟ ଆବଶ୍ୟକତା ଅଟେ : କେନ୍ଦ୍ର ସରକାର
      Posted On: 31 OCT 2018 6:02PM by PIB Bhubaneshwar


    କେନ୍ଦ୍ର ସରକାରଙ୍କ ପକ୍ଷରୁ କୁହାଯାଇଛି ଯେ ଆରବିଆଇ ଅଧିନିୟମର ଢାଞ୍ଚା ଅନ୍ତର୍ଗତ କେନ୍ଦ୍ରୀୟ ବ୍ୟାଙ୍କର ସ୍ୱାୟତ୍ତତା ଗଭର୍ଣ୍ଣାନ୍ସ ସହ ଜଡ଼ିତ ଏକ ଜରୁରୀ ଏବଂ ଅବିବାଦୀୟ ଆବଶ୍ୟକତା ଅଟେ । ଦେଶରେ ବିଭିନ୍ନ ସରକାରମାନେ ଏହାକୁ ଧ୍ୟାନରେ ରଖିଛନ୍ତି ଏବଂ ଏହାର ସମ୍ମାନ ମଧ୍ୟ କରିଛନ୍ତି । ସରକାର ଏବଂ କେନ୍ଦ୍ରୀୟ ବ୍ୟାଙ୍କ ଉଭୟ ନିଜ କାମକାର୍ଯ୍ୟରେ ଜନକଲ୍ୟାଣ ଏବଂ ଭାରତୀୟ ଅର୍ଥବ୍ୟବସ୍ଥାର ଆବଶ୍ୟକତା ଦ୍ୱାରା ପରିଚାଳିତ ହୋଇଥାନ୍ତି । ଏହାକୁ ଧ୍ୟାନରେ ରଖି ସମୟ ବ୍ୟବଧାନରେ ସରକାର ଏବଂ ଭାରତୀୟ ରିଜର୍ଭ ବ୍ୟାଙ୍କ ( RBI ) ଅନେକ ପ୍ରସଙ୍ଗ ଉପରେ ବିସ୍ତୃତ ଭାବେ ବିଚାରବିମର୍ଷ କରିଥାନ୍ତି । ଏକଥା ଅନ୍ୟ ନିୟାମକମାନଙ୍କ ପାଇଁ ମଧ୍ୟ ସଠିକ ଅଟେ । ଭାରତ ସରକାର ଏପରି ପାରସ୍ପରିକ ବିଚାରବିମର୍ଷର ବିଷୟବସ୍ତୁକୁ କେତେବେଳେ ମଧ୍ୟ ସାର୍ବଜନୀନ କରିନାହାନ୍ତି । କେବଳ ଚୂଡ଼ାନ୍ତ ନିଷ୍ପତ୍ତି ବିଷୟରେ ସୂଚନା ଦିଆଯାଇଥାଏ । ସରକାର ଏହିପରି ହେଉଥିବା ବିଚାରବିମର୍ଷ ଜରିଆରେ ବିଭିନ୍ନ ପ୍ରସଙ୍ଗ ଉପରେ ନିଜର ଆକଳନ ଉପସ୍ଥାପନ କରିଥାନ୍ତି ଏବଂ ସମ୍ଭାବ୍ୟ ସମାଧାନ ଲାଗି ପରାମର୍ଶ ଦେଇଥାନ୍ତି । ସରକାର ଆଗକୁ ମଧ୍ୟ ଏପରି ପଦକ୍ଷେପ ନେବା ଜାରି ରଖିବେ ।


    ****************

    
    
    (Release ID: 1551813) Visitor Counter : 16