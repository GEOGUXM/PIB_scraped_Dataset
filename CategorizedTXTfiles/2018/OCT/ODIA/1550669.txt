      କ୍ୟାବିନେଟ

      ବ୍ରିକ୍ସ ରାଷ୍ଟ୍ରଗୁଡ଼ିକ ମଧ୍ୟରେ ପରିବେଶ କ୍ଷେତ୍ରରେ ସହଯୋଗ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 24 OCT 2018 9:33PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବ୍ରିକ୍ସ ଦେଶଗୁଡ଼ିକ ମଧ୍ୟରେ ପରିବେଶ କ୍ଷେତ୍ରରେ ସହଯୋଗ ଲାଗି ବୁଝାମଣା(ଏମଓୟୁ) ସ୍ୱାକ୍ଷରକୁ ପିଛିଲା ଭାବେ ମଞ୍ଜୁରି ଦେଇଛନ୍ତି । ଏହି ଏମଓୟୁ ଜୁଲାଇ 2018ରେ ଦକ୍ଷିଣ ଆଫ୍ରିକାର ଜୋହାନ୍ସବର୍ଗରେ ଆୟୋଜିତ ଦଶମ ବ୍ରିକ୍ସ ଶିଖର ସମ୍ମିଳନୀ ସମୟରେ ସ୍ୱାକ୍ଷରିତ ହୋଇଥିଲା ।


    ଏମଓୟୁ ଜରିଆରେ ନିମ୍ନଲିଖିତ କ୍ଷେତ୍ରରେ ସହଯୋଗ ଉପରେ ଗୁରୁତ୍ୱାରୋପ କରାଯାଇଛି :


    ବାୟୁର ଗୁଣବତ୍ତା ;


    ଜଳ ;


    ଜୈବ ବିବିଧତା ;


    ଜଳବାୟୁ ପରିବର୍ତ୍ତନ ;


    ବର୍ଜ୍ୟବସ୍ତୁ ପରିଚାଳନା ;


    ନିରନ୍ତର ବିକାଶ ଏବଂ ନିରନ୍ତର ବିକାଶ ଲକ୍ଷ୍ୟ ହାସଲ ଲାଗି 2030 ଏଜେଣ୍ଡାକୁ ଲାଗୁ କରିବା ଏବଂ


    ସହଭାଗୀମାନଙ୍କ ଆପୋସ ସହମତି ଭିତ୍ତିରେ ଅନ୍ୟ କ୍ଷେତ୍ରରେ ସହଯୋଗ ।


    ଏମଓୟୁ ମାଧ୍ୟମରେ ବ୍ରିକ୍ସ ଦେଶଗୁଡ଼ିକ ମଧ୍ୟରେ ଭାଗୀଦାରୀ , ପାରସ୍ପରିକ ବିନିମୟ ଏବଂ ସମାନ ଲାଭ ଆଧାରରେ ପରିବେଶ ସଂରକ୍ଷଣ ଏବଂ ପ୍ରାକୃତିକ ସମ୍ବଳ ଲାଗି ଦୀର୍ଘକାଳୀନ ସହଯୋଗକୁ ପ୍ରୋତ୍ସାହନ ମିଳିବ । ପାରସ୍ପରିକ ସହଯୋଗର ଏହି ବ୍ୟବସ୍ଥାରେ ସମ୍ପୃକ୍ତ ଦେଶଗୁଡ଼ିକରେ ଲାଗୁ ଆଇନଗତ ବ୍ୟବସ୍ଥାକୁ ଧ୍ୟାନରେ ରଖାଯିବ ।


    ପରିବେଶକୁ ନେଇ ଚାରି ଉଦବେଗ ଆଜି କେବଳ ଗୋଟିଏ ଦେଶ ମଧ୍ୟରେ ସୀମିତ ନାହିଁ ବରଂ ଏହା ସାରା ବିଶ୍ୱ ପାଇଁ ଗୁରୁତର ଆହ୍ୱାନ ସୃଷ୍ଟି କରିସାରିଛି । ଏମଓୟୁ ଜରିଆରେ ବ୍ରାଜିଲ , ରୁଷ , ଭାରତ , ଚୀନ ଏବଂ ଦକ୍ଷିଣ ଆଫ୍ରିକା ଭଳି 5ଟି ବଡ଼ ଅର୍ଥବ୍ୟବସ୍ଥା ଥିବା ବ୍ରିକ୍ସ ରାଷ୍ଟ୍ରମାନେ ପରିବେଶକୁ ବଂଚାଇବା , ଏହାକୁ ସଂରକ୍ଷିତ କରିବା ଏବଂ ଏହାର ସ୍ଥାୟୀତ୍ୱ ଲାଗି ନିଜର ପ୍ରତିବଦ୍ଧତା ବ୍ୟକ୍ତ କରିଛନ୍ତି । ଏହି ଦେଶଗୁଡ଼ିକରେ ବିଶ୍ୱ ଜନସଂଖ୍ୟାର 40 ପ୍ରତିଶତ ଲୋକ ରହୁଛନ୍ତି ।


    **********


    

    
    (Release ID: 1550669) Visitor Counter : 13