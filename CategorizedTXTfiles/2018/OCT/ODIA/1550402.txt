      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      • ଆଜାଦ ହିନ୍ଦ ସରକାର ଗଠନର 75ତମ ବାର୍ଷିକୀ ଉତ୍ସବରେ ଯୋଗଦେଲେ ପ୍ରଧାନମନ୍ତ୍ରୀ
      • ନେତାଜୀଙ୍କ ଅବିସ୍ମରଣୀୟ ଅବଦାନକୁ ମନେପକାଇଲେ, କହିଲେ ସୁବାଷ ଚନ୍ଦ୍ର ବୋଷ ବିଶ୍ୱର ଆଦର୍ଶ

      Posted On: 21 OCT 2018 8:12PM by PIB Bhubaneshwar

    ନେତାଜୀ ସୁବାସ ଚନ୍ଦ୍ର ବୋଷ ଗଠନ କରିଥିବା ଆଜାଦ ହିନ୍ଦ ସରକାରର 75ତମ ବାର୍ଷିକୀକୁ ସ୍ମରଣ କରିବା ପାଇଁ ପ୍ରଧାନମନ୍ତ୍ରୀ ଆଜି ଲାଲ କିଲ୍ଲାଠାରେ ଜାତୀୟ ପତାକା ଉତୋଳନ କରିଛନ୍ତି ।


    ଆଜାଦ ହିନ୍ଦ ସରକାର ଗଠନ ହେବାର 75ତମ ବାର୍ଷିକୀର ଗୌରବମୟ ଅବସରରେ ପ୍ରଧାନମନ୍ତ୍ରୀ ଦେଶବାସୀଙ୍କୁ ଅଭିନନ୍ଦନ ଜଣାଇଛନ୍ତି । ଏହି ଅବସରରେ ବକ୍ତବ୍ୟ ରଖି ସେ କହିଲେ ଯେ ଆଜାଦ ହିନ୍ଦ ଫୌଜକୁ ନେଇ ସୁବାସ ଚନ୍ଦ୍ର ବୋଷଙ୍କ ଅନ୍ତର୍ଦୃଷ୍ଟି ଏକ ଶକ୍ତିଶାଳୀ ଅଖଣ୍ଡ ଭାରତ ବର୍ଷକୁ ସୂଚାଇଥାଏ । ପୁନଶ୍ଚ ସେ କହିଲେ ଯେ ଆଜାଦ ହିନ୍ଦ ସରକାର ଦେଶ ଗଠନ କାର୍ଯ୍ୟରେ ସମ୍ପୂର୍ଣ୍ଣ ଭାବେ ଲୋକଙ୍କୁ ସାମିଲ କରିଥିଲେ । ଏପରିକି ସେମାନେ ନିଜର ବ୍ୟାଙ୍କ , ମୁଦ୍ରା ଏବଂ ଷ୍ଟାମ୍ପ ମଧ୍ୟ ପ୍ରଚଳନ କରିଥିଲେ ।


    ନେତାଜୀଙ୍କ ଯୋଗଦାନ ସମ୍ବନ୍ଧରେ ସ୍ମରଣ କରି ମୋଦୀ କହିଲେ ଯେ ସୁବାସ ଚନ୍ଦ୍ର ବୋଷ ଜଣେ ଗଭୀର ଅନ୍ତର୍ଦୃଷ୍ଟି ସମ୍ପନ୍ନ ବ୍ୟକ୍ତି ଥିଲେ , ଯିଏକି ଶକ୍ତିଶାଳୀ ଔପନିବେଶିକ ଇଂରେଜ ସରକାରଙ୍କ ବିରୋଧରେ ଭାରତୀୟମାନଙ୍କୁ ଏକାଠି କରି ଲଢ଼େଇ କରିଥିଲେ । ସେ କହିଲେ ଯେ ପିଲାବେଳରୁ ବୋଷଙ୍କ ମଧ୍ୟରେ ଦେଶପ୍ରେମର ଜାଗରଣ ହୋଇଥିଲା ଏବଂ ଏହା ସେ ତାଙ୍କ ମା ’ ଙ୍କ ପାଖକୁ ଲେଖିଥିବା ପତ୍ରରୁ ଜାଣିବାକୁ ମିଳେ ।


    ପ୍ରଧାନମନ୍ତ୍ରୀ କହିଲେ ଯେ ନେତାଜୀ କେବଳ ଭାରତ ପାଇଁ ନୁହେଁ , ବରଂ ବିଶ୍ୱବ୍ୟାପୀ ଦେଶମାନଙ୍କ ପାଇଁ ପ୍ରେରଣା ଥିଲେ ଯେଉଁମାନେ କି ଆତ୍ମସଂକଳ୍ପ ଏବଂ ସ୍ୱାଧୀନତା ପାଇଁ ସଂଗ୍ରାମ କରୁଥିଲେ । ଏ ପ୍ରସଙ୍ଗରେ ସେ ଦକ୍ଷିଣ ଆଫ୍ରିକୀୟ ନେତା ନେଲସନ ମାଣ୍ଡେଲା କିପରି ନେତାଜୀଙ୍କ ଦ୍ୱାରା ଅନୁପ୍ରାଣିତ ହୋଇଥିଲେ ତାହା ପ୍ରକାଶ କରିଥିଲେ ।


    ସୁବାସ ଚନ୍ଦ୍ର ବୋଷଙ୍କ ଅନ୍ତର୍ଦୃଷ୍ଟି ଅନୁସାରେ ଏକ ନୂତନ ଭାରତର ଗଠନ ପାଇଁ ଅନେକ ପଥ ଅତିକ୍ରମ କରିବାର ଅଛି ବୋଲି ଦେଶବାସୀଙ୍କୁ ସ୍ମରଣ କରାଇ , ନାଗରିକମାନେ ନେତାଜୀଙ୍କ ଦ୍ୱାରା ଅନୁପ୍ରାଣିତ ହୋଇ ଦେଶର ଉନ୍ନତି ପାଇଁ କାର୍ଯ୍ୟ କରିବା ଲାଗି ପ୍ରଧାନମନ୍ତ୍ରୀ ସେମାନଙ୍କୁ ପ୍ରେରିତ କରାଇଥିଲେ । ସେ କହିଲେ ଯେ ଅନେକ ତ୍ୟାଗ ସ୍ୱୀକାର କରିବା ପରେ ଭାରତ ସ୍ୱାଧୀନତା ହାସଲ କରିଛି ଏବଂ ଏହି ସ୍ୱାଧୀନତାକୁ ସଂରକ୍ଷିତ କରି ରଖିବା ପ୍ରତ୍ୟେକ ନାଗରିକମାନଙ୍କ କର୍ତ୍ତବ୍ୟ ।


    ସମ୍ମିଳନୀକୁ ସମ୍ବୋଧିତ କରି ପ୍ରଧାନମନ୍ତ୍ରୀ କହିଲେ ଯେ ରାଣୀ ଝାନ୍ସୀ ରେଜିମେଂଟ ପ୍ରତିଷ୍ଠା କରିବା ଦ୍ୱାରା ନେତାଜୀ ସୁବାସ ଚନ୍ଦ୍ର ବୋଷ ସୈନ୍ୟ ବାହିନୀରେ ମହିଳାମାନଙ୍କ ପାଇଁ ସମାନ ସୁଯୋଗର ଭିତ୍ତିଭୂମି ପ୍ରତିଷ୍ଠା କରିଥିଲେ । ପ୍ରଧାନମନ୍ତ୍ରୀ କହିଲେ ଯେ ସରକାର ଏହି ପରମ୍ପରାକୁ ନିଷ୍ଠାର ସହ ପାଳନ କରୁଛନ୍ତି । ସେ ମଧ୍ୟ ସଶସ୍ତ୍ର ବାହିନୀରେ ମହିଳାମାନେ ସ୍ଥାୟୀ କମିଶନ ହେବା ନେଇ ସମାନ ସୁବିଧା ପ୍ରଦାନ କରାଯିବା ପାଇଁ ପ୍ରତିବଦ୍ଧତାକୁ ଦୋହରାଇ ଥିଲେ ।


    **********

    
    
    (Release ID: 1550402) Visitor Counter : 49