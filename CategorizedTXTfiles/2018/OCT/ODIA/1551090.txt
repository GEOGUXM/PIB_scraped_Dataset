      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      କୃଷକଙ୍କ ଆୟ ଦୁଇଗୁଣ କରିବା ଲକ୍ଷ୍ୟ ହାସଲ ନିମନ୍ତେ କୃଷି ବଜେଟ 74.5% ବୃଦ୍ଧି କରାଯାଇଛି : ରାଧାମୋହନ ସିଂହ
      • ଦେଶରେ ଜୈବିକ କୃଷିକୁ ପ୍ରୋତ୍ସାହନ ଦେବା ପାଇଁ ପରମ୍ପରାଗତ କୃଷି ବିକାଶ ଯୋଜନା (PKVY) କାର୍ଯ୍ୟକାରୀ କରାଯାଉଛି

      Posted On: 26 OCT 2018 3:52PM by PIB Bhubaneshwar

    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ରାଧାମୋହନ ସିଂହ କହିଛନ୍ତି କୃଷକ ମାନଙ୍କ ଆୟ ଦୁଇ ଗୁଣ କରିବା ଲକ୍ଷ୍ୟ ହାସଲ ନିମନ୍ତେ କୃଷି କ୍ଷେତ୍ରରେ ବଜେଟ ଅଟକଳ 2009-2014 ମଧ୍ୟରେ 1,21,082 କୋଟିରୁ 74.5% ବୃଦ୍ଧି କରାଯାଇ 2014-19ରେ 2,11,694 କରାଯାଇଛି । ଉତ୍ତର ପ୍ରଦେଶର ଲକ୍ଷ୍ନୌରେ ‘ କୃଷି କୁମ୍ଭ ’ - 2018 ଉଦଘାଟନ ସମାରୋହ ଅବସରରେ ସେ କହିଲେ ଯେ , ସରକାର କୃଷକମାନଙ୍କୁ ଅଧିକ ଲାଭ ପ୍ରଦାନକୁ ସୁନିଶ୍ଚିତ କରିବା ପାଇଁ ବିଭିନ୍ନ ଯୋଜନା କାର୍ଯ୍ୟକାରୀ କରୁଛନ୍ତି । ମୃତ୍ତିକା ସ୍ୱାସ୍ଥ୍ୟ କାର୍ଡ ( SHC ) କୃଷକମାନଙ୍କୁ ମନଇଚ୍ଛା ସାର ବ୍ୟବହାର ଦିଗରେ ନ୍ୟାୟସଙ୍ଗତ ପରାମର୍ଶ ଦେଇ ସେମାନଙ୍କ ଅର୍ଥ ସଞ୍ଚୟ ଦିଗରେ ସାହାଯ୍ୟ କରୁଛି । ନିମ ଲେପିତ ୟୁରିଆ ବ୍ୟବହାରକୁ ପ୍ରୋତ୍ସାହନ ଦିଆଯାଉଛି , କାରଣ ଏହା ଫସଲରେ ନାଇଟ୍ରୋଜେନର ଉପଲବ୍ଧତାକୁ ବଢ଼ାଇଥାଏ ଏବଂ ଉର୍ବରକ ବ୍ୟବହାର ଜିନତ ଖର୍ଚ୍ଚ ହ୍ରାସ କରିଥାଏ । ଦେଶରେ ଜୈବିକ କୃଷିକୁ ପ୍ରୋତ୍ସାହନ ଦେବା ପାଇଁ ପରମ୍ପରାଗତ କୃଷି ବିକାଶ ଯୋଜନା ( PKVY ) କାର୍ଯ୍ୟକାରୀ କରାଯାଉଛି । ଏହାଦ୍ୱାରା ମାଟିର ସ୍ୱାସ୍ଥ୍ୟ ଏବଂ ଜୈବିକ ପଦାର୍ଥ ସାମଗ୍ରୀ ଆହରଣ କ୍ଷମତା ବୃଦ୍ଧି ପାଇଥାଏ ଏବଂ ପ୍ରିମିୟମ ମୂଲ୍ୟ ପାଇ କୃଷକର ମୋଟ ଆୟ ମଧ୍ୟ ବୃଦ୍ଧି ପାଇଥାଏ । ପୂର୍ବୋତ୍ତର ରାଜ୍ୟରେ ଜୈବିକ କୃଷିର ସମ୍ଭାବନାକୁ ଅନୁଭବ କରି , ଉତ୍ତର -ପୂର୍ବାଂଚଳରେ ଜୈବିକ ମିଶନ ମୂଲ୍ୟ ଶୃଙ୍ଖଳ ବିକାଶ ( MOVCD-NER ) ଭଳି କାର୍ଯ୍ୟକ୍ରମର ଶୁଭାରମ୍ଭ କରାଯାଇଛି ।


    ସେ କହିଲେ ଯେ , ରାଷ୍ଟ୍ରୀୟ କୃଷି ବଜାର ଯୋଜନା (ଇ-ନାମ) କୃଷି ବଜାରରେ କ୍ରାନ୍ତିକାରୀ ପରିବର୍ତ୍ତନ ଆଣିଛି , ଯାହାଦ୍ୱାରା ପାରଦର୍ଶୀତା ଏବଂ ପ୍ରତିଦ୍ୱନ୍ଦିତା ବୃଦ୍ଧି ପାଉଛି ଏବଂ କୃଷକମାନଙ୍କୁ ସେମାନଙ୍କ ଉତ୍ପାଦନ ପାଇଁ ଉଚିତ ପରିଶ୍ରମିକ ଦେବାରେ ସକ୍ଷମ କରାଯାଉଛି । ପରୋକ୍ଷରେ ଏହା ଦେଶକୁ ‘ ଗୋଟିଏ ରାଷ୍ଟ୍ର - କୋଟିଏ ବଜାର ’ ଦିଗରେ ଅଗ୍ରସର କରାଉଛି । ‘ ଗ୍ରାମୀଣ କୃଷି ବଜାର (ଗ୍ରାମ୍ସ) , ଇଲୋକଟ୍ରେନିକ୍ସ ସଂଯୁକ୍ତ ବ୍ୟବସ୍ଥା ଦ୍ୱାରା ଇ-ନାମ ପୋର୍ଟାଲ ଏବଂ କୃଷି ଉତ୍ପାଦ ବିପଣନ ସମିତି (ଏପିଏମସି) ନିୟନ୍ତ୍ରଣରୁ ମୁକ୍ତ କରାଯାଇଛି , ଫଳରେ କୃଷକମାନେ ଉପଭୋକ୍ତାମାନଙ୍କୁ ଏବଂ ଅଧିକ ପରିମାଣରେ କ୍ରୟ କରୁଥିବା ଲୋକମାନଙ୍କୁ ସିଧା ସଳଖ ବିକ୍ରି କରିବାର ସୁବିଧା ଉପଲବ୍ଧ କରାଉଛି । କୃଷକମାନଙ୍କର ଆୟ ଆହୁରି ଅଧିକ ବୃଦ୍ଧି କରିବା ପାଇଁ ସରକାର ମଧ୍ୟ ସମସ୍ତ ଖରିଫ ଏବଂ ରବି ଫସଲ 2018-19ର ସର୍ବନିମ୍ନ ସହାୟକ ମୂଲ୍ୟ ଉତ୍ପାଦନ ଖର୍ଚ୍ଚର ଅତି କମରେ 150% ପର୍ଯ୍ୟନ୍ତ ବୃଦ୍ଧି କରିଛନ୍ତି ।


    ମନ୍ତ୍ରୀ କହିଲେ ଯେ , ପ୍ରଧାନମନ୍ତ୍ରୀ ଫସଲ ବୀମା ଯୋଜନା ( PMFBY ) ଏବଂ ପାଣିପାଗ ଆଧାରିତ ଫସଲ ବୀମା ଯୋଜନାର ପୁର୍ନଗଠନ କରାଯିବା ଦ୍ୱାରା ଅମଳ ପରବର୍ତ୍ତୀ ବିପଦ ସମେତ ଫସଲ ଚକ୍ର ପାଇଁ କୃଷକମାନଙ୍କୁ ବହୁତ କମ ପ୍ରିମିୟମରେ ବୀମା ସୁବିଧା ପ୍ରଦାନ କରାଯାଉଛି । ସ୍ୱଳ୍ପ ଅବଧି ବିଶିଷ୍ଟ ଫସଲ ସରକାର 3 ଲକ୍ଷ ଟଙ୍କା ପର୍ଯ୍ୟନ୍ତ ଫସଲ ଋଣ ଉପରେ 5% ପର୍ଯ୍ୟନ୍ତ (3% ତତ୍କାଳ ପୁନଃ ପ୍ରୋତ୍ସାହନ ସହିତ) ମୋଟ ସୁଧ ଉପରେ ସ୍ୱତନ୍ତ୍ର ଅନୁଦାନ ପ୍ରଦାନ କରୁଛନ୍ତି । ସେହିପରି ଋଣ ପରିଶୋଧ ପାଇଁ ତତ୍କାଳ ପୁନଃ ପ୍ରୋତ୍ସାହନ ରାଶି ଉପରେ ପ୍ରତିବର୍ଷ 4%ରୁ କମ୍ ଦରରେ କୃଷକମାନଙ୍କୁ ଋଣ ଉପଲବ୍ଧ କରାଯାଉଛି ।


    **************

    
    
    (Release ID: 1551090) Visitor Counter : 1