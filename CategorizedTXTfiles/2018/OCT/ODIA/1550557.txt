      ସଂସଦୀୟ ବ୍ୟାପାର ମନ୍ତ୍ରଣାଳୟ

      ଦିଲ୍ଲୀରେ 52 ତମ ଯୁବ ସଂସଦ ପ୍ରତିଯୋଗିତା
      • 2017-18ର ପୁରସ୍କାର ସଂସଦୀୟ ବ୍ୟାପାର ମନ୍ତ୍ରୀଙ୍କ ଦ୍ୱାରା ବଣ୍ଟନ

      Posted On: 23 OCT 2018 4:43PM by PIB Bhubaneshwar

    ଡିରେକ୍ଟୋରେଟ ଅଫ୍ ଏଜୁକେସନ , ଦିଲ୍ଲୀ ଏନସିଟି , ଏବଂ ନୂଆଦିଲ୍ଲୀ ମ୍ୟୁନିସିପାଲ କର୍ପୋରେସନ ( NDMC ) ଅଧୀନରେ ପରିଚାଳିତ ସ୍କୁଲ ଗୁଡ଼ିକରେ କେନ୍ଦ୍ର ସଂସଦୀୟ ବ୍ୟାପାର ମନ୍ତ୍ରଣାଳୟ ଦ୍ୱାରା ପରିଚାଳିତ 52ତମ ଯୁବ ସଂସଦ ପ୍ରତିଯୋଗିତା-2017-18ର ପୁରସ୍କାର ବଣ୍ଟନ ସମାରୋହ ନୂଆଦିଲ୍ଲୀରେ ଅନୁଷ୍ଠିତ ହୋଇଯାଇଛି ।


    ଯୁବ ସଂସଦ ପ୍ରତିଯୋଗିତା ଛାତ୍ରଛାତ୍ରୀମାନଙ୍କୁ ସଂସଦର ବିଭିନ୍ନ ପରିଚାଳନା ପଦ୍ଧତି , ବିତର୍କ ଓ ଆଲୋଚନାର ଟେକନିକ୍ , ନେତୃତ୍ୱ ଦକ୍ଷତାର ବିକାଶ , ଆତ୍ମ ଶୃଙ୍ଖଳାର ଅଭ୍ୟାସ , ବିବିଧ ମତର ଧାରାରେ ଧୈର୍ଯ୍ୟ , ସେମାନଙ୍କ ମଧ୍ୟରେ ସୁସ୍ଥ ପ୍ରତିଦ୍ୱନ୍ଦ୍ୱିତା ଇତ୍ୟାଦି ବାବଦରେ ଶିକ୍ଷା ଦେବା , ଯାହାକି ଏକ ଗଣତନ୍ତ୍ରର ବୈଶିଷ୍ଟ୍ୟ ।


    ଚଳିତ ଶିକ୍ଷା ବର୍ଷରେ ହୋଇଥିବା ପ୍ରତିଯୋଗିତାରେ ଉଲ୍ଲେଖନୀୟ ପ୍ରଦର୍ଶନ ପାଇଁ ସ୍କୁଲ ଓ ଛାତ୍ରଛାତ୍ରୀମାନଙ୍କୁ ନିତି ଆୟୋଗ ସଦସ୍ୟ ପ୍ରଫେସର ରମେଶ ଚାନ୍ଦ ପୁରସ୍କାର ବିତରଣ କରିଥିଲେ । ପ୍ରତିଯୋଗିତାରେ ପ୍ରଥମ ହୋଇଥିବା ଦିଲ୍ଲୀ ସ୍ୱାସ୍ଥ୍ୟବିହାରର ଭାରତୀ ପବ୍ଲିକ ସ୍କୁଲକୁ ପଣ୍ଡିତ ମୋତିଲାଲ ନେହରୁ ରନିଙ୍ଗ୍ ପାର୍ଲିଆମେଣ୍ଟାରୀ ସିଲ୍ଡ ପ୍ରଦାନ କରାଯାଇଥିଲା । ଏଥିସହ ନିମ୍ନଲିଖତ ସ୍କୁଲ ଗୁଡ଼ିକୁ ମଧ୍ୟ ଉଲ୍ଲେଖନୀୟ ପ୍ରଦର୍ଶନ ପାଇଁ ଟ୍ରଫି ପ୍ରଦାନ କରାଯାଇଥିଲା ;


    1. ଆରପିଭିଭି , ନଇବସ୍ତି , କିଶନଗଞ୍ଜ , ଦିଲ୍ଲୀ


    2. ଡିଟିଇଏ , ଏସଏସଏସ , ଲକ୍ଷ୍ମୀବାଇ ନଗର , ନୂଆଦିଲ୍ଲୀ


    3. ହାପ୍ପି ସ୍କୁଲ , ପଦ୍ମ ଚାନ୍ଦ ମାର୍ଗ , ଦରିଆଗଞ୍ଜ , ନୂଆଦିଲ୍ଲୀ


    4. ରୁକ୍ମଣୀ ଦେବୀ ପବ୍ଲିକ ସ୍କୁଲ , ସିଡି ବ୍ଲକ , ପିତମପୁରା , ଦିଲ୍ଲୀ


    5. ଏସବି ମିଲ୍ସ ସିନିଅର ସେକେଣ୍ଡାରୀ ସ୍କୁଲ , ଶିବାଜୀ ମାର୍ଗ , କରମପୁରା , ଦିଲ୍ଲୀ


    6. ବିଶାଳ ଭାରତୀ ପବ୍ଲିକ ସ୍କୁଲ , ପଶ୍ଚିମ ବିହାର , ନୂଆଦିଲ୍ଲୀ


    7. ଏସଭି ଜାଫରପୁର କଲାଣ , ନୂଆଦିଲ୍ଲୀ


    8. ଗଭର୍ଣ୍ଣମେଣ୍ଟ କୋ-ଏଜୁକେସନ ଏସଏସଏସ , ସେକ୍ଟର-2 , ଦ୍ୱାରକା , ନୂଆଦିଲ୍ଲୀ


    1966 ରେ ସଂସଦୀୟ ବ୍ୟାପାର ମନ୍ତ୍ରଣାଳୟ ଦ୍ୱାରା ଦିଲ୍ଲୀ ପ୍ରଶାସନ ଅଧୀନରେ ଥିବା 16ଟି ସ୍କୁଲରେ ପ୍ରଥମ ଥର ପାଇଁ ଏହି ପ୍ରତିଯୋଗିତାର ଆୟୋଜନ କରାଯାଇଥିଲା । ଏବେ ଯୁବ ସଂସଦ ପ୍ରତିଯୋଗିତା ଯୋଜନା ଦେଶବ୍ୟାପୀ ଦିଲ୍ଲୀ ଏନସିଟିର 1200 ସ୍କୁଲ , 1200 କେନ୍ଦ୍ରୀୟ ବିଦ୍ୟାଳୟ , 600 ଜବାହର ନବୋଦୟ ବିଦ୍ୟାଳୟ , 300 ବିଶ୍ୱବିଦ୍ୟାଳୟ/ମହାବିଦ୍ୟାଳୟକୁ ସମ୍ପ୍ରସାରିତ ହୋଇପାରିଛି ।


    ପୁରସ୍କାର ବିତରଣ ଉତ୍ସବରେ ଅନ୍ୟମାନଙ୍କ ମଧ୍ୟରେ ସଂସଦୀୟ ବ୍ୟାପାର ମନ୍ତ୍ରଣାଳୟ ଯୁଗ୍ମ ସଚିବ ଡକ୍ଟର ସତ୍ୟପ୍ରକାଶ , ମନ୍ତ୍ରଣାଳୟ ଓ ଏନଡିଏମସିର ଅନ୍ୟାନ୍ୟ ବରିଷ୍ଠ ଅଧିକାରୀମାନଙ୍କ ସହ ଅଧ୍ୟକ୍ଷ , ଅଧ୍ୟାପକ , ଛାତ୍ରଛାତ୍ରୀ ଓ ଅଭିଭାବକମାନେ ଉପସ୍ଥିତ ଥିଲେ ।


    ******************

    
    
    (Release ID: 1550557) Visitor Counter : 31