      ରେଳ ମନ୍ତ୍ରଣାଳୟ

      ରୁଷୀୟ ସଂଘ ସହ ଭାରତୀୟ ରେଳବାଇର ସହଯୋଗ ଓ ବୁଝାମଣା ସ୍ୱାକ୍ଷରିତ
      Posted On: 05 OCT 2018 7:52PM by PIB Bhubaneshwar


    2018 ଅକ୍ଟୋବର 5 ତାରିଖରେ ଭାରତ-ରୁଷ ଶିଖର ସମ୍ମିଳନୀ ଅବସରରେ ଭାରତର ରେଳ ମନ୍ତ୍ରଣାଳୟ ଓ ରୁଷୀୟ ରେଲୱେ ମଧ୍ୟରେ ଏକ ସହଯୋଗପତ୍ର (ମେମୋରେଣ୍ଡମ ଅଫ କୋ-ଅପରେସନ)ସ୍ୱାକ୍ଷର ହୋଇଛି । 2015 ଡିସେମ୍ବର 24 ତାରିଖରେ ଦୁଇ ଦେଶ ମଧ୍ୟରେ ସ୍ୱାକ୍ଷରିତ ହୋଇଥିବା ଏମଓୟୁର କାର୍ଯ୍ୟକୁ ଆଗେଇ ନେବା ଲକ୍ଷ୍ୟରେ ଏହି ଏମଓସି ସ୍ୱାକ୍ଷର ହୋଇଛି ।


    ଏମଓସିର ପ୍ରସ୍ତାବ ଅନୁଯାୟୀ ;

      * ନାଗପୁର-ସିକନ୍ଦରାବାଦ ସେକ୍ସନର ଗ୍ରେଡେସନ୍ ପ୍ରକଳ୍ପ କାର୍ଯ୍ୟକୁ ତ୍ୱରାନ୍ୱିତ କରିବା
      * ପଣ୍ୟ ପରିବହନରେ ଶ୍ରେଷ୍ଠ ବ୍ୟବସ୍ଥା ଆପଣାଇବା
      * ବହୁମୁଖୀ ଟର୍ମିନଲର ବିକାଶ
      * ରୁଷୀୟ ରେଲୱେ ସହାୟତାରେ ଭାରତୀୟ ରେଲୱେର କର୍ମଚାରୀମାନଙ୍କୁ ଉଚ୍ଚ ଶିକ୍ଷା ଓ ପ୍ରଶିକ୍ଷଣର ସୁବିଧା ପ୍ରଦାନ

    ଭାରତ ପକ୍ଷରୁ ରେଲୱେ ବୋର୍ଡ ଅଧ୍ୟକ୍ଷ ଅଶ୍ୱିନୀ ଲୋହାନି ଏବଂ ରୁଷ ପକ୍ଷରୁ ରଷିଆନ ରେଲୱେ ସିଇଓ ଓ ଚେୟାରମ୍ୟାନ ଓଲେଗ ବେଲୋଜେରେଭ ଏମଓସିରେ ସ୍ୱାକ୍ଷର କରିଥିଲେ ।


    ସେହିପରି ଏମଓୟୁ (ମେମୋରେଣ୍ଡମ ଅଫ ଅଣ୍ଡରଷ୍ଟାଣ୍ଡିଂ)ରେ ଥିବା ପ୍ରସ୍ତାବ:


    ପରିବହନ ଶିକ୍ଷାରେ ବିକାଶ ଆଣିବା ଲକ୍ଷ୍ୟରେ ରେଳ ମନ୍ତ୍ରଣାଳୟ ଓ ରୁଷୀୟ ସଂଘର ପରିବହନ ମନ୍ତ୍ରଣାଳୟ ମଧ୍ୟରେ ବୁଝାମଣାପତ୍ର (ଏମଓୟୁ) ସ୍ୱାକ୍ଷର ହୋଇଛି । ଉଭୟ ଦେଶର ପରିବହନ ଶିକ୍ଷା କ୍ଷେତ୍ରରେ ଥିବା ଉଚ୍ଚତର ଶିକ୍ଷାନୁଷ୍ଠାନଗୁଡ଼ିକରେ ସାଙ୍ଗଠନିକ ଓ ବ୍ୟବସ୍ଥିତ ଶିକ୍ଷାକୁ ପ୍ରୋତ୍ସାହିତ କରିବା ଏହାର ଉଦ୍ଦେଶ୍ୟ । ରୁଷୀୟ ୟୁନିଭରସିଟି ଅଫ ଟ୍ରାନ୍ସପୋର୍ଟ ଏବଂ ଭାରତର ଭଦୋଦରାସ୍ଥିତ ନ୍ୟାସନାଲ ରେଲ ଟ୍ରାନ୍ସପୋର୍ଟ ଇନଷ୍ଟିଟ୍ୟୁଟ ମଧ୍ୟରେ ବୁଝାମଣା ପାଇଁ ମଧ୍ୟ ନିଷ୍ପତ୍ତି ହୋଇଛି । ଉଭୟ ସଂସ୍ଥା ନିୟମିତ ମିଳିତ ଭାବେ ଶୈକ୍ଷିକ ପରିବହନ ଆଲୋଚନାଚକ୍ର ଆୟୋଜନ କରିବା ସହ ସହଯୋଗୀ ସ୍ଥିର କରିବା , ପାରସ୍ପରିକ ପ୍ରତିନିଧିଦଳ ଗସ୍ତ ସ୍ଥିର କରିବେ ।


    ଏମଓୟୁରେ ଭାରତ ପକ୍ଷରୁ ରେଲୱେ ବୋର୍ଡ ଚେୟାରମେନ ଅଶ୍ୱିନୀ ଲୋହାନି ଏବଂ ରୁଷ ପକ୍ଷରୁ ଭାରତରେ ଥିବା ରୁଷର ରାଷ୍ଟ୍ରଦୂତ ନିକୋଲୟ ରିସାତୋଭିଚ ସ୍ୱାକ୍ଷର କରିଥିଲେ ।


    **********


    

    
    (Release ID: 1548775) Visitor Counter : 12
    
    
    
    
    

*