      ପ୍ରତିରକ୍ଷା ମନ୍ତ୍ରଣାଳୟ

      ଭାରତୀୟ ବାୟୁସେନା ‘ମୋବାଇଲ ସ୍ୱାସ୍ଥ୍ୟ ଆପ’ର ଶୁଭାରମ୍ଭ
      Posted On: 09 OCT 2018 2:48PM by PIB Bhubaneshwar


    ଭାରତୀୟ ବାୟୁସେନା ଏହାର 86ତମ ବାର୍ଷିକ ଉତ୍ସବ ଅବସରରେ ‘ ଡିଜିଟାଲ ଇଣ୍ଡିଆ , ଆୟୁଷ୍ମାନ ଭାରତ ଏବଂ ମିଶନ ଇନ୍ଦ୍ରଧନୁଷ ’ ବାବଦରେ ପ୍ରଧାନମନ୍ତ୍ରୀଙ୍କ ସ୍ୱପ୍ନକୁ ଧ୍ୟାନରେ ରଖି ‘ ମେଡୱାଚ ’ ନାମକ ଏକ ମୋବାଇଲ ସ୍ୱାସ୍ଥ୍ୟ ଆପର ଶୁଭାରମ୍ଭ କରିଛନ୍ତି । ଏହି ଆପର କଳ୍ପନା ଭାରତୀୟ ବାୟୁସେନାର ଚିକିତ୍ସକମାନେ କରିଛନ୍ତି ଏବଂ ଏହାକୁ ଖୁବ କମ ନିବେଶରେ ସୂଚନା ପ୍ରାଦ୍ୟୋଗିକୀ ନିର୍ଦ୍ଦେଶାଳୟ ଦ୍ୱାରା ନିଜ ଦେଶରେ ବିକଶିତ କରାଯାଇଛି ।


    ‘ ମେଡୱାଚ ’ ଦ୍ୱାରା ବାୟୁସେନାର ଯବାନ ଏବଂ ଦେଶର ସମସ୍ତ ନାଗରିକମାନଙ୍କୁ ସ୍ୱାସ୍ଥ୍ୟ ସମ୍ବନ୍ଧରେ ସଠିକ ଏବଂ ବୈଜ୍ଞାନିକ ତଥା ବିଶ୍ୱସ୍ଥ ବିବରଣୀ ଉପଲବ୍ଧ ହେବ । ଏହି ଆପ www.apps.mgov.gov.in ରେ ଉପଲବ୍ଧ ହେବ ଏବଂ ଏଥିରେ ପ୍ରାଥମିକ ଉପଚାର , ସ୍ୱାସ୍ଥ୍ୟ ସହିତ ଜଡିତ ବିଷୟ ତଥା ପୋଷକ ଆହାର ଉପରେ ଆଧାରିତ ବିବରଣୀ , ସମୟାନୁଯାୟୀ ସ୍ୱାସ୍ଥ୍ୟ ସମୀକ୍ଷା , ରୋଗ ପ୍ରତିରକ୍ଷଣ ଏବଂ ସ୍ୱାସ୍ଥ୍ୟ ରେକର୍ଡ କାର୍ଡ , ବିଏମଆଇ କାଲକୁଲେଟର , ହେଲ୍ପଲାଇନ ନମ୍ବର ଏବଂ ୱେବ ଲିଙ୍କ ଭଳି ଉପଯୋଗୀ ମାଧ୍ୟମ ସାମିଲ ରହିଛି ।


    ‘ ମେଡୱାଚ ’ ତିନି ସଶସ୍ତ୍ର ସେନା ମଧ୍ୟରେ ପ୍ରଥମ ମୋବାଇଲ ସ୍ୱାସ୍ଥ୍ୟ ଆପ । ବାୟୁସେନା ପ୍ରମୁଖ , ଏୟାର ଚିଫ ମାର୍ଶାଲ ବି ଏସ ଧାନୋଆ ପିଭିଏସଏମ , ଏଭିଏସଏମ , ୱାଇଏସଏମ , ଭିଏମ ଏଡିସି ବାୟୁସେନା ଦିବସରେ ଗତକାଲି 2018 ଅକ୍ଟୋବର 8ରେ ଏହାର ଶୁଭାରମ୍ଭ କରିଛନ୍ତି । ମେଡୱାଚ ମୋବାଇଲ ସ୍ୱାସ୍ଥ୍ୟ ଆପ ଭାରତୀୟ ବାୟୁସେନାର ଏକ ପଦକ୍ଷେପ ହେବା ସହିତ ଆମ ନାଗରିକମାନଙ୍କ ପାଇଁ ମଧ୍ୟ ଏକ ଛୋଟ ଅବଦାନ ।


    *******************

    
    
    (Release ID: 1549186) Visitor Counter : 14