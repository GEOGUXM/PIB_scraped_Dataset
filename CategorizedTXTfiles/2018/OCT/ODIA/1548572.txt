      ରାଷ୍ଟ୍ରପତିଙ୍କ ସଚିବାଳୟ

      ଅକ୍ଟୋବର 7ରୁ ପ୍ରତ୍ୟେକ ରବିବାର ଗାର୍ଡ଼ ପରିବର୍ତ୍ତନ ଉତ୍ସବ ଆରମ୍ଭ
      Posted On: 04 OCT 2018 3:45PM by PIB Bhubaneshwar


    ଅତି ଖରାପ ପାଗ ଯୋଗୁ ରବିବାର ଦିନ ରାଷ୍ଟ୍ରପତି ଭବନରେ ଗାର୍ଡ଼ ପରିବର୍ତ୍ତନ ଉତ୍ସବକୁ ବାତିଲ କରାଯାଇଥିଲା । ତେବେ 2018 ଅକ୍ଟୋବର 7 ତାରିଖ ଠାରୁ ଏହି ଉତ୍ସବ ଯଥାରୀତି ସବୁ ରବିବାର ଦିନ ଅନୁଷ୍ଠିତ ହେବ । ଏହାର ସମୟ 1730 ଘଟିକା ଠାରୁ 1810 ଘଟିକା (ଅକ୍ଟୋବର 7 , 2018 ଠାରୁ ନଭେମ୍ବର 14 , 2018 ପର୍ଯ୍ୟନ୍ତ) ହେବା ବେଳେ 1630 ଘଟିକା ଠାରୁ 1710 ଘଟିକା (ନଭେମ୍ବର 15 , 2018ଠାରୁ ମାର୍ଚ୍ଚ 14 , 2019) ପର୍ଯ୍ୟନ୍ତ ହେବାକୁ ନିର୍ଘଣ୍ଟ କରାଯାଇଛି ।


    ସେହିଭଳି ପ୍ରତି ଶନିବାର ଦିନ ମଧ୍ୟ ଏହି ଉତ୍ସବ ଜାରି ରହିବ ଏବଂ ସେଦିନ ମୂଳ କାର୍ଯ୍ୟସୂଚୀ ଅନୁସାରେ ଅର୍ଥାତ୍ 1000 ଘଟିକା ଠାରୁ 1040 ଘଟିକା (ନଭେମ୍ବର 15 ଠାରୁ ମାର୍ଚ୍ଚ 14) ଏବଂ 0800 ଘଟିକା ଠାରୁ 0840 ଘଟିକା (ମାର୍ଚ୍ଚ 15 ଠାରୁ ନଭେମ୍ବର 14) ପର୍ଯ୍ୟନ୍ତ ଅନୁଷ୍ଠିତ ହେବ ।


    ଗାର୍ଡ଼ ପରିବର୍ତ୍ତନ ଏକ ସାମରିକ ପରମ୍ପରା ଯାହାକି ରାଷ୍ଟ୍ରପତିଙ୍କ ଅଙ୍ଗରକ୍ଷୀ ( PGB ) ଏବଂ ସେନା ଗାର୍ଡ଼ଙ୍କ ଦ୍ୱାରା ଗ୍ରହଣ କରାଯାଇଛି । ଏହି 40 ମିନିଟର ଉତ୍ସବ ପିବିଜି ଟ୍ରୁପଙ୍କ ଦ୍ୱାରା ସଂପାଦନ କରାଯାଇଥାଏ । ଏହି ଉତ୍ସବ ବେଳେ ପିଜିବି ଜୟପୁର କଲମ ପଛରୁ ଆସିଥାନ୍ତି ଏବଂ ସେମାନେ “ ମା ’ ତୁଝେ ସଲାମ୍ ’ ସଂଗୀତ ଗାନ କରିଥାନ୍ତି । ସେମାନଙ୍କ ସଂଗୀତର ତାଳେ ତାଳେ ଆର୍ମି ବ୍ରାସ ବ୍ୟାଣ୍ଡ ବଜା ଯାଇଥାଏ । ଏହା ପରେ ଆର୍ମି ଗାର୍ଡ଼ ବାହିନୀ ମାର୍ଚ୍ଚ କରିଚାଲନ୍ତି ଏବଂ ସେମାନଙ୍କ (ପୁରୁଣା ଗାର୍ଡ଼ଙ୍କ) ସ୍ଥାନ ନେଇଥାନ୍ତି ନୂତନ ଗାର୍ଡ଼ । ପିବିଜିଙ୍କ ଦ୍ୱାରା ଇକ୍ୱେଷ୍ଟ୍ରିଆନ୍ ପ୍ରଦର୍ଶନ ସହ ସେହି ଦିନର ଉତ୍ସବ ସମାପ୍ତ ହୋଇଥାଏ ଏବଂ ଗାର୍ଡ଼ମାନେ ରାଷ୍ଟ୍ରପତି ଭବନ ଆଡ଼କୁ ମାର୍ଚ୍ଚ କରି ଯାଇଥାନ୍ତି । ସେମାନଙ୍କ ହାତରେ ତ୍ରିରଙ୍ଗା ଥାଏ ।


    ଏହି ଗାର୍ଡ଼ ପରିବର୍ତ୍ତନ ଉତ୍ସବକୁ ଉପଭୋଗ କରିବା ସକାଶେ ଅନଲାଇନରେ ମଧ୍ୟ ଦର୍ଶକମାନେ ଆବେଦନ କରିପାରିବେ । ଏହାର ୱେବସାଇଟ ହେଲା- https://rb.nic.in/rbvisit/rbvisit_cog.aspx . । ତେବେ , ଜଣେ ବ୍ୟକ୍ତି କେବଳ ସରକାରଙ୍କ ଦ୍ୱାର ପ୍ରଦାନ କରାଯାଇଥିବା ଫଟୋ ପରିଚୟ ପତ୍ର ଦେଖାଇଲେ ତାଙ୍କୁ ଏହି ଉତ୍ସବ ଦେଖିବା ସକାଶେ ପ୍ରବେଶାନୁମତି ମିଳିପାରିବ । ଏବଂ ତାହା ପୁଣି ଆସନ ଥିଲେ ମିଳିବ । ଏଥିପାଇଁ ରାଷ୍ଟ୍ରପତି ଭବନର ଗେଟ ନଂ.2 କିମ୍ବା 37 ଦେଇ ଭିତରକୁ ପ୍ରବେଶ କରିହେବ ।


    ***************

    
    
    (Release ID: 1548572) Visitor Counter : 22