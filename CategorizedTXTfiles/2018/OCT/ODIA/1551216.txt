      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ନାରୀ ଶକ୍ତି ପୁରସ୍କାର 2018 ପାଇଁ ଆବେଦନ ସମୟସୀମା ନଭେମ୍ବର 30କୁ ବୃଦ୍ଧି
      Posted On: 29 OCT 2018 3:23PM by PIB Bhubaneshwar


    ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ ନେଇ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ପ୍ରତିଷ୍ଠିତ ନାରୀ ଶକ୍ତି ପୁରସ୍କାର ପାଇଁ ନାମ ପଞ୍ଜୀକରଣର ସମୟସୀମା 30 ନଭେମ୍ବର , 2018 ପର୍ଯ୍ୟନ୍ତ ବୃଦ୍ଧି କରିଛନ୍ତି ।


    ଅସାଧାରଣ ମହିଳା ଏବଂ ମହିଳା ସଶକ୍ତିକରଣ ପାଇଁ କାର୍ଯ୍ୟ କରୁଥିବା ସଂଗଠନକୁ ମହିଳାମାନଙ୍କ ପାଇଁ ଉଦ୍ଦିଷ୍ଟ ଏହି ସର୍ବୋଚ୍ଚ ନାଗରିକ ସମ୍ମାନ ପ୍ରଦାନ କରାଯାଏ । ମହିଳା ମାନଙ୍କର ଆର୍ଥିକ ଏବଂ ସାମାଜିକ ସଶକ୍ତିକରଣ କ୍ଷେତ୍ରରେ ଉତ୍କୃଷ୍ଟ ଯୋଗଦାନକୁ ମାନ୍ୟତା ପ୍ରଦାନ କରୁଥିବା ଏହି ପୁରସ୍କାର ପ୍ରଦାନ କାର୍ଯ୍ୟକ୍ରମ 19ତମ ବର୍ଷରେ ପଦାର୍ପଣ କରିଛି । ପ୍ରତି ବର୍ଷ ଅନ୍ତର୍ରାଷ୍ଟ୍ରୀୟ ମହିଳା ଦିବସ ଅବସରରେ ଭାରତର ରାଷ୍ଟ୍ରପତି ନାରୀ ଶକ୍ତି ପୁରସ୍କାର ପ୍ରଦାନ କରିଥାନ୍ତି ।


    ନାରୀ ଶକ୍ତି ପୁରସ୍କାର 1999ରୁ କାର୍ଯ୍ୟକାରୀ କରାଯାଉଛି । ଚଳିତ ବର୍ଷ ପୁରସ୍କାର ପାଇଁ ନାମାଙ୍କନ ଆମନ୍ତ୍ରିତ କରିଥିବାରୁ ମୁଁ ଅତ୍ୟନ୍ତ ଆନନ୍ଦିତ । ଯେଉଁ ମହିଳାମାନେ ବାଧକ ଥିବା ସତ୍ତ୍ୱେ ନିଜର ଅଦମ୍ୟ ପ୍ରଚେଷ୍ଟା ବଳରେ ଲକ୍ଷ୍ୟ ହାସଲ କରିପାରିଛନ୍ତି ଏବଂ ସମାଜରେ ସ୍ଥାୟୀ ଯୋଗଦାନ ଦେଇଛନ୍ତି ସେମାନେ ଏହି ପୁରସ୍କାର ପାଇଁ ଆବେଦନ କରିବାକୁ ମୁଁ ନିବେଦନ କରୁଛି । ଆବେଦନର ସମୟସୀମା ବୃଦ୍ଧି ଘୋଷଣା ସହିତ ମୋର ବିଶ୍ୱାସ ଯେ ଅନେକ ଲବ୍ଧ ପ୍ରତିଷ୍ଠିତ ମହିଳା ଏହି ପୁରସ୍କାର ପାଇଁ ଆବେଦନ କରିବେ ବୋଲି ମହିଳା ଏବଂ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ କହିଥିଲେ ।


    ଆବେଦନ ପାଇଁ ଆବଶ୍ୟକୀୟ ନଥି Deputy Secretary (WD & IC), MWCD, Room No- 632, 6th Floor, Shastri Bhawan, New Delhi- 110001 ରେ ପଠାଇବାକୁ ହେବ । ଆବେଦନ ପୂର୍ବରୁ ଆବେଦକମାନେ ପୁରସ୍କାର ନିୟମାବଳୀ http://www.wcd.nic.in/award ରେ ପଢିବାକୁ କୁହାଯାଇଛି ।


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ନାରୀ ଶକ୍ତି ପୁରସ୍କାର ବିଜେତାଙ୍କର ଅଦମ୍ୟ ଶକ୍ତିକୁ ନମସ୍କାର କରୁଛି , ଯାହା ଆଗାମୀ ପିଢୀ ପାଇଁ ଆଦର୍ଶ ମଡେଲ ହେବ । ଏହି ପ୍ରତିଷ୍ଠିତ ମହିଳାମାନେ ଲୋକମାନଙ୍କ ମାନସପଟରେ ଏକ ଅବିଶ୍ୱସନୀୟ ଚିହ୍ନ ଛାଡିଛନ୍ତି , ଏବଂ ଯୁବଗୋଷ୍ଠୀଙ୍କ ମନରେ ମଧ୍ୟ ଏକ ଉତ୍ସାହ ସୃଷ୍ଟି କରିଛନ୍ତି ।


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ମହିଳାମାନଙ୍କୁ ସମାନ ଭାବେ ବିକାଶ ସୁଯୋଗ ପ୍ରଦାନ କରିବା ପାଇଁ ନିଜ ପ୍ରତିବଦ୍ଧତାକୁ ଦର୍ଶାଉଛି ଯାହାଦ୍ୱାରା ସେମାନଙ୍କୁ ରାଷ୍ଟ୍ର ବିକାଶର ଏକ ଅଭିନ୍ନ ଅଙ୍ଗ ଭାବେ ଗଣନା କରାଯାଉଛି । ମହିଳା ନେତୃତ୍ୱ ବିକାଶ ଆମର ପ୍ରାଥମିକତା ଏବଂ ଆମେ ଏଥିପାଇଁ ସଂକଳ୍ପବଦ୍ଧ ।


    ****************

    
    
    (Release ID: 1551216) Visitor Counter : 23