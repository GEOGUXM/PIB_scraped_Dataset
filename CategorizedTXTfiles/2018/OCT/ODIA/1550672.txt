      କ୍ୟାବିନେଟ

      ବ୍ରିକ୍ସ ରାଷ୍ଟ୍ରଗୁଡ଼ିକ ମଧ୍ୟରେ ସାମାଜିକ ଓ ଶ୍ରମ କ୍ଷେତ୍ରରେ ସହଯୋଗ ବୁଝାମଣାକୁ କ୍ୟାବିନେଟର ଅନୁମୋଦନ
      Posted On: 24 OCT 2018 9:35PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ବ୍ରାଜିଲ , ରୁଷ , ଭାରତ , ଚୀନ ଏବଂ ଦକ୍ଷିଣ ଆଫ୍ରିକା (ବ୍ରିକ୍ସ) ମଧ୍ୟରେ ସାମାଜିକ ଏବଂ ଶ୍ରମ କ୍ଷେତ୍ରରେ ସହଯୋଗ ଚୁକ୍ତିକୁ ପିଛିଲା ଭାବେ ମଞ୍ଜୁରି ଦେଇଛନ୍ତି । ଏହି ଦେଶଗୁଡ଼ିକ ମଧ୍ୟରେ 3 ଅଗଷ୍ଟ , 2018ରେ ବ୍ରିକ୍ସ ଦେଶର ଶ୍ରମ ଏବଂ ରୋଜଗାର ମନ୍ତ୍ରୀମାନଙ୍କ ବୈଠକ ଅବସରରେ ଏକ ବୁଝାମଣା (ଏମଓୟୁ) ସ୍ୱାକ୍ଷରିତ ହୋଇଥିଲା ।


    ବିବରଣୀ :


    ବୁଝାମଣା ଜରିଆରେ ଭାରତ ସମେତ ସମସ୍ତ ପ୍ରତିଭାଗୀ ରାଷ୍ଟ୍ର ଶ୍ରମ ଆଇନ ପ୍ରସ୍ତୁତ କରିବା ଏବଂ ସେଗୁଡ଼ିକୁ ଲାଗୁ କରିବା ଏବଂ ଅସୁରକ୍ଷିତ ଶ୍ରମିକବର୍ଗଙ୍କ ପ୍ରତି ବିଶେଷ ଧ୍ୟାନ ରଖି ସମସ୍ତ ଶ୍ରମିକମାନଙ୍କ ଅଧିକାରକୁ ସୁରକ୍ଷା ଦେବା , ନିଯୁକ୍ତି ଏବଂ ଶ୍ରମ ବଜାର ନୀତି , ରୋଜଗାର ଉନ୍ମୁଖ ଶିକ୍ଷା , ଦକ୍ଷତା ବିକାଶ ଏବଂ ତାଲିମ ତଥା ସାମାଜିକ ସୁରକ୍ଷା କ୍ଷେତ୍ରରେ ଆପୋସ ସହଯୋଗ ପ୍ରତି ସହମତି ବ୍ୟକ୍ତ କରିଥିଲେ । ସଦସ୍ୟ ରାଷ୍ଟ୍ର ସାମାଜିକ ସୁରକ୍ଷା ଏବଂ ଶ୍ରମିକ ସହ ଜଡ଼ିତ ଅନ୍ୟ ପ୍ରସଙ୍ଗରେ ସହଯୋଗ ଲାଗି ବ୍ରିକ୍ସ ଦେଶର ଶ୍ରମ ଏବଂ ଗବେଷଣା ସଂସ୍ଥାନ ଏବଂ ସାମାଜିକ ସୁରକ୍ଷା ସହଯୋଗ ଫ୍ରେମୱାର୍କର ବ୍ୟବହାର କରିପାରିବେ । ଏହି ଏମଓୟୁ ଅନ୍ତର୍ଜାତୀୟ ଚୁକ୍ତି ନୁହେଁ , ସେଥିପାଇଁ ଏହାସହିତ ଜଡ଼ିତ ପକ୍ଷଙ୍କ ପାଇଁ ଅନ୍ତର୍ଜାତୀୟ ଆଇନକୁ ମାନିବାର ବାଧ୍ୟତା ନାହିଁ ।


    ପ୍ରମୁଖ ପ୍ରଭାବ :


    ନୂଆ ଶିଳ୍ପ ବିପ୍ଳବର ଯୁଗରେ ଏହି ଚୁକ୍ତି ବ୍ରିକ୍ସର ସଦସ୍ୟ ରାଷ୍ଟ୍ରଗୁଡିକୁ ସାମଗ୍ରୀକ ବିକାଶ ଏବଂ ସହଭାଗୀ ସମୃଦ୍ଧିର ସମାନ ଉଦ୍ଦେଶ୍ୟ ହାସଲ କ୍ଷେତ୍ରରେ ସହଯୋଗ , ସହଭାଗୀତା ଏବଂ ଉତ୍ତମ ତାଳମେଳରେ ସକ୍ଷମ କାର୍ଯ୍ୟ ପଦ୍ଧତି ଉପଲବ୍ଧ କରାଇବ । ଏହି ସଦସ୍ୟ ରାଷ୍ଟ୍ରଗୁଡ଼ିକୁ ଶ୍ରମ ଏବଂ ନିଯୁକ୍ତି ତଥା ସାମାଜିକ ନିରାପତ୍ତା ଏବଂ ସାମାଜିକ ଆଲୋଚନା ଜରିଆରେ ସମ୍ପୃକ୍ତ କାର୍ଯ୍ୟକ୍ରମଗୁଡ଼ିକୁ ଲାଗୁ କରିବା ଏବଂ ଏହା ସହ ଜଡ଼ିତ ସୂଚନାକୁ ବାଂଟିବାରେ ସହାୟକ ହୋଇପାରିବ । ଏହା ମାଧ୍ୟମରେ ଅନ୍ତର୍ଜାତୀୟ ଶ୍ରମ ସଂଗଠନର ଅନ୍ତର୍ଜାତୀୟ ପ୍ରଶିକ୍ଷଣ କେନ୍ଦ୍ର ବ୍ରିକ୍ସ ଦେଶର ଶ୍ରମ ସଂସ୍ଥାନଗୁଡ଼ିକର ନେଟୱାର୍କ ସହ ଯୋଡ଼ି ହୋଇପାରିବେ । ଏଥିରେ ଭାରତର ଭିଭି ଗିରି ଜାତୀୟ ଶ୍ରମ ସଂସ୍ଥାନ ମଧ୍ୟ ସାମିଲ ରହିଛି । ଏହି ନେଟୱାର୍କ ଜରିଆରେ ଯୁବକାମନଙ୍କୁ ରୋଜଗାର ଉପଲବ୍ଧ କରାଇବା ଏବଂ ନିଯୁକ୍ତିର ନୂତନା ପ୍ରକାର ବିଷୟରେ ଜାଣିବା ଲାଗି ଗବେଷଣା କାର୍ଯ୍ୟ ଉପରେ ବିଶେଷ ଗୁରୁତ୍ୱାରୋପ କରାଯିବ । ଏହାର ମାଧ୍ୟମରେ କ୍ଷମତା ବିକାଶ , ସୂଚନାର ଆଦାନପ୍ରଦାନ , ଭର୍ଚୁଆଲ ନେଟୱାର୍କ ଏବଂ ଶିଖିବାର ନୂଆ ପ୍ରଯୁକ୍ତିକୁ ଚିହ୍ନଟ କରିବାରେ ସହଯୋଗକୁ ଆହୁରି ସୁଦୃଢ଼ କରାଯାଇପାରିବ । ବ୍ରିକ୍ସର ସାମାଜିକ ସୁରକ୍ଷା ପ୍ରଣାଳୀ ତଥା ସାମାଜିକ ନିରାପତ୍ତା ସହ ଜଡ଼ିତ ଚୁକ୍ତିକୁ ଆହୁରି ଉନ୍ନତ କରିବାରେ ସହଯୋଗକୁ ସୁଦୃଢ଼ କରିବ ।


    **********


    

    
    (Release ID: 1550672) Visitor Counter : 16