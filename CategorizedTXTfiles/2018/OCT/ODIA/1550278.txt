      ଉପରାଷ୍ଟ୍ରପତିଙ୍କ ସଚିବାଳୟ

      ପର୍ତ୍ତୁଗାଲ ପ୍ରଧାନମନ୍ତ୍ରୀଙ୍କୁ ଭେଟିଲେ ଉପରାଷ୍ଟ୍ରପତି ସ୍ୱଚ୍ଛ ଭାରତ ଓ ମେକ ଇନ ଇଣ୍ଡିଆ ସମେତ ପ୍ରମୁଖ ପଦକ୍ଷେପ ସମ୍ବନ୍ଧରେ କଲେ ଚର୍ଚ୍ଚା
      Posted On: 19 OCT 2018 8:31PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କୟା ନାଇଡୁ , ଯିଏକି ଏବେ ଏଏସଇଏମ ସମ୍ମିଳନୀ ପାଇଁ ବ୍ରୁସେଲ୍ସରେ ଅଛନ୍ତି , ଗତକାଲି ଇୟୁ ମୁଖ୍ୟାଳୟରେ ପର୍ତ୍ତୁଗାଲର ପ୍ରଧାନମନ୍ତ୍ରୀ ଶ୍ରୀ ଏଂଟୋନିୟୋ କୋଷ୍ଟାଙ୍କ ସହ ଦ୍ୱିପାକ୍ଷିକ ସ୍ତରରେ ଆଲୋଚନା କରିଛନ୍ତି । ଉପରାଷ୍ଟ୍ରପତି ପ୍ରଧାନମନ୍ତ୍ରୀ କୋଷ୍ଟାଙ୍କୁ 2017 ଜାନୁଆରୀରେ ଭାରତ ଯାତ୍ରା ସମ୍ବନ୍ଧରେ ମନେପାଇଥିଲେ ଯେତବେଳେ ତାଙ୍କୁ ପ୍ରବାସୀ ଭାରତୀୟ ପୁରସ୍କାରରେ ସମ୍ମାନିତ କରାଯାଇଥିଲା । ସେ ଭାରତ-ପର୍ତ୍ତୁଗାଲ ସମ୍ବନ୍ଧକୁ ଆହୁରି ଅଧିକ ଦୃଢ଼ କରିବା ପାଇଁ ପିଏମ କୋଷ୍ଟାଙ୍କ ବ୍ୟକ୍ତିଗତ ପ୍ରତିବଦ୍ଧତାର ପ୍ରଶଂସା କରିଥିଲେ । ସେ ସମଗ୍ର ବିଶ୍ୱରେ ମହାତ୍ମା ଗାନ୍ଧୀଙ୍କ 150ତମ ଜୟନ୍ତୀ ପାଳନ ପାଇଁ ନିର୍ମାଣ କରାଯାଇଥିବା ସମିତିରେ ସାମିଲ ହେବା ପାଇଁ ପିଏମ କୋଷ୍ଟାଙ୍କୁ ଧନ୍ୟବାଦ ମଧ୍ୟ ପ୍ରଦାନ କରିଥିଲେ । ଉପରାଷ୍ଟ୍ରପତି ପିଏମ କୋଷ୍ଟାଙ୍କୁ ଭାରତ ସରକାରଙ୍କ ବିଭିନ୍ନ ବିକାଶ କାର୍ଯ୍ୟକ୍ରମ ଯେପରିକି ‘ ବେଟି ବଚାଓ ବେଟି ପଢ଼ାଓ ’, ସ୍ୱଚ୍ଛ ଭାରତ ତଥା ମେକ ଇନ ଇଣ୍ଡିଆ , ଡିଜିଟାଲ ଇଣ୍ଡିଆ କାର୍ଯ୍ୟକ୍ରମ ସହିତ ଅନ୍ୟାନ୍ୟ ପ୍ରମୁଖ ପଦକ୍ଷେପ ସମ୍ବନ୍ଧରେ ବିସ୍ତୃତ ଭାବେ ସୂଚନା ପ୍ରଦାନ କରିଥିଲେ ।


    ପ୍ରଧାନମନ୍ତ୍ରୀ କୋଷ୍ଟା କହିଲେ ଯେ ଦ୍ୱିପାକ୍ଷିକ ସମ୍ବନ୍ଧରେ ସକାରାତ୍ମକ ପ୍ରଗତିରେ ସେ ଖୁବ ପ୍ରସନ୍ନ । ସେ କହିଲେ ଯେ ଭାରତ-ପର୍ତ୍ତୁଗାଲ ଦ୍ୱିପାକ୍ଷିକ ବ୍ୟବସାୟ ଦ୍ରୂତଗତିରେ ବୃଦ୍ଧି ପାଉଛି ଏବଂ ପର୍ତ୍ତୁଗାଲ କମ୍ପାନୀମାନଙ୍କୁ ଭାରତୀୟ ବଜାରରେ ଅନେକ ସମ୍ଭାବନା ଦେଖାଦେଉଛି ଯାହାକୁ ନେଇ ସେ ଖୁବ ଉତ୍ସାହିତ । ସେ ଉଲ୍ଲେଖ କରିଥିଲେ ଯେ ଭିଜନ-ବକ୍ସ ପର୍ତ୍ତୁଗାଲ ପ୍ରାଦ୍ୟୋଗିକୀ କମ୍ପାନୀ ନିକଟରେ ବାଙ୍ଗାଲୋର ଆନ୍ତର୍ଜାତିକ ବିମାନବନ୍ଦରରୁ ଅନୁବନ୍ଧ ପ୍ରାପ୍ତ କରିଛି ଯାହା ଅନ୍ତର୍ଗତ ଚେହେରା ଚିହ୍ନଟ ଆଧାରିତ ବାୟୋମ୍ୟାଟ୍ରିକ ପ୍ରାଦ୍ୟୋଗିକୀର ଉପଯୋଗ କରି ବିନା ବାଧାରେ କାଗଜରହିତ ବିମାନ ଯାତ୍ରାର ଲାଭ ମିଳିପାରିବ । ସେ ଏହା ମଧ୍ୟ ଉଲ୍ଲେଖ କରିଥିଲେ ଯେ ପର୍ତ୍ତୁଗାଲ ଏଇ ନିକଟରେ ପାନାଜୀ ସ୍ମାର୍ଟସିଟି ପଦକ୍ଷେପ ଅନ୍ତର୍ଗତ ଜଳ ଆପୂର୍ତ୍ତି ଏବଂ ନଷ୍ଟ ହୋଇଯାଉଥିବା ଜଳ ପ୍ରବନ୍ଧନର ଏକ ପାଇଲଟ ପରିଯୋଜନା ପାଇଁ ଗୋଆ ସହିତ ବୁଝାମଣା ପତ୍ରରେ ହସ୍ତାକ୍ଷର କରିଛି ।


    ଉପରାଷ୍ଟ୍ରପତି ଉଲ୍ଲେଖ କରିଥିଲେ ଯେ ଅତ୍ୟାଧୁନିକ ପ୍ରାଦ୍ୟୋଗିକୀର ନୂତନ କ୍ଷେତ୍ରରେ ଭାରତ ଓ ପର୍ତ୍ତୁଗାଲ ପରସ୍ପରକୁ ସହଯୋଗ କରିବା ଆବଶ୍ୟକ । ସେ କହିଲେ ଯେ ପ୍ରତିରକ୍ଷା , ଅନ୍ତରୀକ୍ଷ , ଆଧାରଭୂତ ସଂରଚନା ଏବଂ ଷ୍ଟାର୍ଟଅପ ଆଦି ଏପରି କ୍ଷେତ୍ର ଯାହାକି ସାମ୍ଭାବ୍ୟ ବ୍ୟବସାୟିକ ଅବସର ପ୍ରଦାନ କରିଥାନ୍ତି । ସେ ଜାତିସଂଘ ସୁରକ୍ଷା ପରିଷଦରେ ଭାରତର ସ୍ଥାୟୀ ସଦସ୍ୟତା ପାଇଁ ପୁଣିଥରେ ସମର୍ଥନ ପ୍ରଦାନ କରିଥିବାରୁ ପର୍ତ୍ତୁଗାଲକୁ ଧନ୍ୟବାଦ ଅର୍ପଣ କରିଥିଲେ । ସେ ଉଲ୍ଲେଖ କରିଥିଲେ ଯେ ୟୁଏନଏସସିରେ ଭାରତ ସାମିଲ ହେବା ଦ୍ୱାରା ଜାତିସଂଘର ବିଶ୍ୱସନୀୟତା ଏବଂ ପ୍ରଭାବଶୀଳତା ବୃଦ୍ଧି ପାଇବ ।


    **********


    

    
    (Release ID: 1550278) Visitor Counter : 17