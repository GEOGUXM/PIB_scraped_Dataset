      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ‘ସ୍ୱାସ୍ଥ୍ୟ ଅନ ଜିଇଏମ’ କାର୍ଯ୍ୟଶାଳା ଆୟୋଜିତ
      Posted On: 17 OCT 2018 8:19PM by PIB Bhubaneshwar


    ‘ ସ୍ୱାସ୍ଥ୍ୟ ଅନ ଜିଇଏମ ’ ଉପରେ କାର୍ଯ୍ୟଶାଳାର ଆୟୋଜନ ସହିତ 6 ସପ୍ତାହ ପର୍ଯ୍ୟନ୍ତ ଚାଲିବାକୁ ଥିବା ରାଷ୍ଟ୍ରୀୟ ମିଶନ ଶୃଙ୍ଖଳା ଗତକାଲି ନୂଆଦିଲ୍ଲୀଠାରେ ସମାପ୍ତ ହୋଇଯାଇଛି । କାର୍ଯ୍ୟଶାଳାର ଆୟୋଜନ ସରକାରୀ ଇ - ମାର୍କେଟପ୍ଲେସ ( ଜିଇଏମ ) ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ସହ ମିଳିତ ଭାବେ କରିଥିଲା । ଏହାର ଉଦ୍ଦେଶ୍ୟ ହେଉଛି ଜିଇଏମର ମୋଟ ଲାଭ ଆଧାରରେ ବିଭିନ୍ନ ସରକାରୀ ଏଜେନ୍ସି ଏବଂ ଦେଶର ବିଭିନ୍ନ ଭାଗର କ୍ରେତା , ଆପୂର୍ତିକର୍ତ୍ତା ଏବଂ ସକ୍ଷମ ବିକ୍ରେତାମାନଙ୍କୁ ଏକଜୁଟ କରିବା ତଥା ଏହି ପ୍ଲାଟଫର୍ମର ବ୍ୟବହାରକୁ ପ୍ରୋତ୍ସାହିତ କରିବା ।


    ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ସଚିବ ଶ୍ରୀମତି ପ୍ରୀତି ସୁଦାନ ତାଙ୍କର ଉଦଘାଟନୀ ବକ୍ତବ୍ୟରେ ଜିଇଏମଠାରୁ ଆଗ୍ରହ ପୋଷଣ କରିଥିଲେ ଯେ ସେମାନେ ସେମାନଙ୍କ ଉତ୍ପାଦ ଏବଂ ସେବାର ବିସ୍ତାର କରନ୍ତୁ ଯାହାଫଳରେ କି ଅଧିକ ସଂଖ୍ୟାରେ କ୍ରେତାମାନଙ୍କର ଆବଶ୍ୟକତା ପୂରଣ କରାଯାଇ ପାରିବ । ସେ କହିଲେ ଯେ 400 ଉତ୍ପାଦର ଚିହ୍ନଟ କରାଯାଇଛି , ଯାହାକି ସାଧାରଣତଃ ବ୍ୟବହାର କରାଯାଇଥାଏ । ଏହାର ସୂଚୀ ଭାରତୀୟ ମାନବ ବ୍ୟୁରୋକୁ ପ୍ରଦାନ କରାଯାଇଛି ଯାହାଫଳରେ କି ସେମାନଙ୍କ ପାଇଁ ମାନକ ତିଆରି କରାଯାଇ ପାରିବ ।


    ବାଣିଜ୍ୟ ସଚିବ ଡଃ ଅନୂପ ୱଧାୱନ କହିଲେ ଯେ କ୍ରୟ ଅତ୍ୟନ୍ତ ମହତ୍ୱପୂର୍ଣ୍ଣ ଏବଂ ସମ୍ବେଦନଶୀଳ , ଯେଉଁଥିପାଇଁ ଅନେକ ନିୟମ , ପ୍ରକ୍ରିୟା ଏବଂ ଅନ୍ୱେଷଣ ରହିଛି ଏବଂ ସରକାରୀ ଅଧିକାରୀ ଏଥିପାଇଁ ଅନେକ ପ୍ରକାରର ସାବଧାନତା ମଧ୍ୟ ରଖିଛନ୍ତି ।


    ଜିଇଏମର ମୁଖ୍ୟ କାର୍ଯ୍ୟକାରୀ ଅଧିକାରୀ ରାଧା ଚୌହାନ କହିଲେ ଯେ ଏହିପରି ପ୍ଲାଟଫର୍ମ ଜିଇଏମ ପାଇଁ ଏକ ବଡ ଉପଲବ୍ଧି , ଯାହା ମାଧ୍ୟମରେ ଏହା ସ୍ୱାସ୍ଥ୍ୟ ଉପରେ ଚର୍ଚ୍ଚା ଏବଂ ଆଦାନ ପ୍ରଦାନ କରାଯାଇ ପାରିବ । ସେ କହିଲେ ଯେ ଏହି ସମୟରେ ଜିଇଏମ ସ୍ୱାସ୍ଥ୍ୟ ଉତ୍ପାଦଗୁଡ଼ିକ ପାଇଁ 15,000 ରେକର୍ଡ କାରବାର କରିଛି , ଯାହାକି ପାଖାପାଖି 220 କୋଟି ଟଙ୍କା ପାଖାପାଖି ରହିଛି ।


    **********

    
    
    (Release ID: 1550269) Visitor Counter : 1