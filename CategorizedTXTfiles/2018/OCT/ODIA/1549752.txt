      ରାଷ୍ଟ୍ରପତିଙ୍କ ସଚିବାଳୟ

      କେନ୍ଦ୍ରୀୟ ସୂଚନା ଆୟୋଗଙ୍କ ତ୍ରୟୋଦଶ ସମାବର୍ତ୍ତନ ଉତ୍ସବ ରାଷ୍ଟ୍ରପତିଙ୍କ ଦ୍ୱାରା ଉଦ୍ଘାଟିତ
      Posted On: 12 OCT 2018 5:48PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି (ଅକ୍ଟୋବର 12 , 2018) ନୂଆଦିଲ୍ଲୀଠାରେ କେନ୍ଦ୍ରୀୟ ସୂଚନା ଆୟୋଗଙ୍କ ତ୍ରୟୋଦଶ ସମାବର୍ତ୍ତନ ଉତ୍ସବକୁ ଉଦ୍ଘାଟନ କରିଛନ୍ତି ।


    ଏହି ଅବସରରେ ଉଦବୋଧନ ଦେଇ ରାଷ୍ଟ୍ରପତି କହିଲେ ଯେ ଅବାଧ ଭାବେ ସୂଚନାଧାରର ପ୍ରବାହ ହେଉଛି ଗଣତନ୍ତ୍ରର ମୂଳ ଆଧାର । ଏକ ସ୍ୱାଧୀନ ରାଷ୍ଟ୍ର ଏବଂ ସ୍ୱାଧୀନଚେତା ଜନତାଙ୍କ ପାଇଁ ସୂଚନା ହେଲା ଶକ୍ତି । ସେମାନେ ତାହା ପାଇବାର ସମସ୍ତ ଅଧିକାର ରହିଛି । ସେମାନେ କିଭଳି ଭାବେ ଶାସିତ ହେଉଛନ୍ତି , ଜନସାଧାରଣଙ୍କ ଅର୍ଥ କିଭଳି ଭାବେ ଖର୍ଚ୍ଚ କରାଯାଉଛି , ସରକାରୀ ପାଣ୍ଠି କିପରି ଭାବେ ଓ କେଉଁଠାରେ ବିନିଯୋଗ ହେଉଛି , ଜନକଲ୍ୟାଣକାରୀ ଯୋଜନା କିପରି ଭାବେ ରୂପାୟନ ହେଉଛି ତାହା ଜନସାଧାରଣ ଅବଗତ ହେବା ଜରୁରି । ଏକ ଗଣତାନ୍ତ୍ରିକ ରାଷ୍ଟ୍ରରେ ମାତ୍ରାଧିକ ସୂଚନା ବୋଲି କିଛି ନାହିଁ । ସୂଚନା ଓଭରଲୋଡ଼ ସଦାବେଳେ ସୂଚନା ଅଭାବ ତୁଳନାରେ ଗ୍ରହଣୀୟ ।


    ରାଷ୍ଟ୍ରପତି କହିଲେ ଯେ ଆରଟିଆଇ କୌଣସି ଚନ୍ଦନ କାଠ ନୁହେଁ । ଏହା ଭାରତୀୟ ଗଣତନ୍ତ୍ରର ବ୍ୟାପକ ସ୍ୱରୂପର ଅଂଶବିଶେଷ । ଶାସନ ବ୍ୟବସ୍ଥାରେ ସ୍ୱଚ୍ଛତା ସୁନିଶ୍ଚିତ କରିବା ଏବଂ ସାଧାରଣ ଜନତାଙ୍କ ଦକ୍ଷତା ବୃଦ୍ଧି କରିବା ସହ ସରକାର କି କି ପ୍ରକାର ନିଷ୍ପତ୍ତି ଗ୍ରହଣ କରୁଛନ୍ତି ଏବଂ ସେଥିରେ ଜନସାଧାରଣଙ୍କର କିପ୍ରକାର ସୂଚୀତ ପସନ୍ଦ ରହିଛି ଏହା ହେଉଛି ସୂଚନା ଅଧିକାରର ମୂଳ ଭିତ୍ତି । ସର୍ବୋପରି , ଜନସାଧାରଣ ଏବଂ ରାଷ୍ଟ୍ର ଭିତରେ ଏକ ସାମାଜିକ ଚୁକ୍ତିବଦ୍ଧତା ଓ ଆସ୍ଥା ସୃଷ୍ଟି କରିବା ମଧ୍ୟ ଏହାର ଉଦ୍ଦେଶ୍ୟ । ଏହା ଦ୍ୱାରା ଉଭୟ ପକ୍ଷ ପରସ୍ପରଙ୍କ ଉପରେ ଆସ୍ଥା ପ୍ରକଟ କରିପାରିବେ । ଏହାର ଏକ ସଂପର୍କୀତ ତଥା ସମାନ୍ତରାଳ ପ୍ରଭାବ ହେଲା ସରକାରୀ ପାଣ୍ଠି କିଭଳି ଭାବେ ଉପଯୋଗ କରାଯାଉଛି ତାହାର ଜାଣିବା ସହ ଦୁର୍ନୀତି ତଥା ଦୁରୂପଯୋଗକୁ ରୋକିବା ।


    ରାଷ୍ଟ୍ରପତି କହିଲେ ଯେ ଆରଟିଆଇ ଏଭଳି ଉଦ୍ଦେଶ୍ୟର ଅଂଶବିଶେଶ ଯାହା ସେବା ପ୍ରଦାନକାରୀ ପକ୍ଷଙ୍କ ଠାରୁ ଅଧିକ ସକ୍ରିୟତା ଆଶା କରିଥାଏ । ଏହା ଦ୍ୱାରା ସ୍ୱଚ୍ଛତା ବୃଦ୍ଧି ପାଇଥାଏ ଏବଂ ଲୋକମାନଙ୍କ ମନରେ ଥିବା ସଂଶୟ ଦୂର ହୋଇଥାଏ । ଇଣ୍ଟରନେଟ ଏବଂ ଡ଼ିଜିଟାଲ ଅର୍ଥନୀତିର ଯୁଗରେ ଖଣି ବ୍ଲକଗୁଡ଼ିକୁ ଇ ନିଲାମୀ ମାଧ୍ୟମରେ ଆବଣ୍ଟନ କରାଯିବା ଏହାର ଏକ ନମୁନା ବୋଲି ଗ୍ରହଣ କରାଯାଇପାରେ । ଏଥିରେ ପ୍ରିୟାପ୍ରୀତିତୋଷଣ ଓ ବାଟମାରଣାର କୌଣସି ଅବସର ହିଁ ନାହିଁ । ସରକାରଙ୍କୁ ଏହା ଇ ମାର୍କେଟ ପୋର୍ଟାଲ ଅଥବା ଜିଇଏମ ପୋର୍ଟାଲ ସୃଷ୍ଟି କରିବାରେ ସହାୟକ ହୋଇଛି । ଜାମ୍ ତ୍ରିନିଟୀ- ଜନଧନ ଆକାଉଣ୍ଟ , ଆଧାରଭିତ୍ତିକ ଅଭିନବ ପରିଚୟ ଓ ମୋବାଇଲ ଫୋନ୍ ଆପକୁ ବ୍ୟାଙ୍କ୍ ମାଧ୍ୟମରେ ପ୍ରତ୍ୟକ୍ଷ ସୁବିଧା ହସ୍ତାନ୍ତରଣ ଦେଶର କୋଟି କୋଟି ହିତାଧିକାରୀଙ୍କ ମନରେ ଆନନ୍ଦ ଭରିଦେଇଛି ।


    ରାଷ୍ଟ୍ରପତି କହିଲେ ଯେ ଏହିସବୁ କାର୍ଯ୍ୟ ସରକାରଙ୍କ କାର୍ଯ୍ୟ୍ୟଦକ୍ଷତାକୁ ଯଥେଷ୍ଟ ମାତ୍ରାରେ ବଢ଼ାଇଛି ଏବଂ ଅର୍ଥ ହେରଫେରକୁ ରୋକିଛି । ଏହା ଦୁର୍ନୀତି ବିରୋଧରେ ଏକ ଅମୋଘ ଅସ୍ତ୍ର ବୋଲି ସାବ୍ୟସ୍ତ ହୋଇଛି । ଏହା ଜନ ସଶକ୍ତିକରଣ , ଜନ ସକ୍ରିୟତାର ମଧ୍ୟ ଅଂଶବିଶେଷ ଯାହା ସୂଚନା ଅଧିକାରକୁ ପ୍ରୋତ୍ସାହିତ କରିଛି ।


    ରାଷ୍ଟ୍ରପତି କହିଲେ ଯେ ସୂଚନା ଅଧିକାର ଏବଂ ବ୍ୟକ୍ତିଗତ ଗୋପନୀୟତା ଅଧିକାର ମଧ୍ୟରେ ସନ୍ତୁଳନ ରହିବା ଜରୁରି । ସରକାରୀ ରେକର୍ଡ଼ର ଆରଟିଆଇ ଭିତ୍ତିକ ଯୋଗାଣ ପାଇଁ ରାଷ୍ଟ୍ରପତି ସିଆଇସିଙ୍କ କାର୍ଯ୍ୟକୁ ଭୂୟସୀ ପ୍ରଶଂସା କରିଥିଲେ । ତେବେ ଜାତୀୟ ନିରାପତ୍ତା ଦୃଷ୍ଟିରୁ କେତେକ ସ୍ଥାନରେ ଗୋପନୀୟତା ରକ୍ଷା ଜରୁରି ବୋଲି ରାଷ୍ଟ୍ରପତି ସୂଚାଇଥିଲେ । ସେହିଭଳି ବେସରକାରୀ ରେକର୍ଡ଼କୁ କେବଳ ବ୍ୟକ୍ତିଗତ ଉତ୍କଣ୍ଠା ପରିତୋଷ ସକାଶେ ମଗାଯିବା କ୍ଷେତ୍ରରେ ମଧ୍ୟ ନିୟନ୍ତ୍ରଣ ରଖାଯିବା ଆବଶ୍ୟକ । ଆରଟିଆଇକୁ କୌଣସି ବ୍ୟକ୍ତିଗତ ଅସୂୟା ଦୃଷ୍ଟିରୁ ଅସ୍ତ୍ର ରୂପେ ବ୍ୟବହାର କରାନଯିବାକୁ ରାଷ୍ଟ୍ରପତି ପରାମର୍ଶ ଦେଇଥିଲେ ।


    *****************

    
    
    (Release ID: 1549752) Visitor Counter : 19