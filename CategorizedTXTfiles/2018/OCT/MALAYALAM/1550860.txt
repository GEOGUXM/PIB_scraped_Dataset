      ആഭ്യന്തരകാര്യ മന്ത്രാലയം

      സാമൂഹിക മാധ്യമങ്ങളുടെ ദുരുപയോഗം കര്‍ശനമായി തടയണമെന്ന് കേന്ദ്ര ആഭ്യന്തര സെക്രട്ടറി
      Posted On: 25 OCT 2018 4:26PM by PIB Thiruvananthpuram


    രാജ്യ താല്‍പ്പര്യത്തിന് വിരുദ്ധവും സമൂഹത്തില്‍ അസ്വസ്ഥത പരത്തുന്ന തരത്തിലുള്ള അപവാദ പ്രചരണങ്ങള്‍ക്കും, സ്ത്രീകള്‍, കുട്ടികള്‍ എന്നിവര്‍ക്കെതിരെയുള്ള സൈബര്‍ കുറ്റകൃത്യങ്ങള്‍ക്കും സാമൂഹിക മാധ്യമങ്ങള്‍ ദുരുപയോഗം ചെയ്യുന്നത് തടയാന്‍ കൈക്കൊണ്ട നടപടികള്‍ കേന്ദ്ര ആഭ്യന്തര സെക്രട്ടറി ശ്രീ. രാജീവ് ഗൗബ ന്യൂഡല്‍ഹിയില്‍ ഇന്ന് വിവിധ സാമൂഹിക മാധ്യമങ്ങളുടെ പ്രതിനിധികളുമായി നടത്തിയ ചര്‍ച്ചയില്‍ അവലോകനം ചെയ്തു. ഫെയ്‌സ്ബുക്ക്, ഗൂഗിള്‍, ട്വിറ്റര്‍, വാട്‌സ്ആപ്പ്, യൂട്യൂബ്, ഇന്‍സ്റ്റാഗ്രാം തുടങ്ങിയവയുടെ പ്രതിനിധികളും കേന്ദ്ര ആഭ്യന്തര, വിവര സാങ്കേതികവിദ്യ, വാര്‍ത്താവിനിമയ രംഗത്തെ ഉന്നത ഉദ്യോഗസ്ഥരും യോഗത്തില്‍ സംബന്ധിച്ചു. വെബ്‌സൈറ്റുകള്‍ ബ്ലോക്ക് ചെയ്യുന്നതും, അപകീര്‍ത്തികരമായ ഉള്ളടക്കം നീക്കം ചെയ്യുന്നതുമായി ബന്ധപ്പെട്ട് കൈക്കൊണ്ട നടപടികള്‍ സാമൂഹിക മാധ്യമപ്രവര്‍ത്തകരുടെ പ്രതിനിധികള്‍ ഗവണ്‍മെന്റിനെ ധരിപ്പിച്ചു.


    ദേശീയ സുരക്ഷയ്ക്ക് ഹാനികരമാകും വിധത്തില്‍ സാമൂഹിക മാധ്യമങ്ങള്‍ ദുരുപയോഗം ചെയ്യുന്നില്ലെന്ന് ഉറപ്പ് വരുത്താന്‍ കര്‍ക്കശവും, ഫലപ്രദവുമായ നടപടികള്‍ കൈക്കൊള്ളണമെന്ന് കേന്ദ്ര ആഭ്യന്തര സെക്രട്ടറി അവരോട് ആവശ്യപ്പെട്ടു. പരാതി പരിഹാര ഉദ്യോഗസ്ഥരെ ഇന്ത്യയില്‍ നിയമിക്കാനും, അപകീര്‍ത്തികരമായ ഉള്ളടക്കങ്ങള്‍ നീക്കം ചെയ്യുന്നതുമായ പരാതികള്‍ സമയബന്ധിതമായി പരിഹാരം കാണാനുള്ള സംവിധാനം സൃഷ്ടിക്കാനും, കുറ്റാന്വേഷണ ഏജന്‍സികള്‍ ആവശ്യപ്പെടുന്ന വിവരങ്ങള്‍ കൃത്യമായി പങ്ക് വയ്ക്കാനും സാമൂഹിക മാധ്യമങ്ങള്‍ തയ്യാറാകണമെന്നും അദ്ദേഹം ആവശ്യപ്പെട്ടു. എല്ലാ സാമൂഹിക മാധ്യമങ്ങളും ഇക്കാര്യത്തില്‍ ഗവണ്‍മെന്റുമായി സഹകരിക്കാമെന്ന് ഉറപ്പ് നല്‍കി.
    ND MRD - 800
    ***


    

    
    (Release ID: 1550860) Visitor Counter : 82
    
    
      Read this release in: English , Hindi