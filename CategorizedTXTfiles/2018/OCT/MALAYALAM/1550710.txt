      PIB Headquarters

      ടെലികോം ഉപഭോക്തൃ സമ്പര്‍ക്ക പരിപാടി കൊച്ചി മുനിസിപ്പല്‍ ടൗണ്‍ഹാളില്‍ നടക്കും
      Posted On: 25 OCT 2018 3:36PM by PIB Thiruvananthpuram


    {ടായ് സംഘടിപ്പിക്കുന്ന ടെലികോം ഉപഭോക്തൃ സമ്പര്‍ക്ക പരിപാടി ഇന്ന (ഒക്‌ടോബര്‍ 26, 2018) ഉച്ചകഴിഞ്ഞ് 3.00 മണിയ്ക്ക് കൊച്ചി മുനിസിപ്പല്‍ ടൗണ്‍ഹാളില്‍ നടക്കും. മുതിര്‍ന്ന ട്രായ് ഉദ്യോഗസ്ഥര്‍ പരിപാടിയില്‍ പങ്കെടുക്കും. സെല്‍ഫോണ്‍, ലാന്‍ഡ്‌ഫോണ്‍, കേബിള്‍ ടിവി ഉപഭോക്താക്കളുടെ അവകാശങ്ങളെയും, ആനുകൂല്യങ്ങളെയും കുറിച്ചുള്ള വിവരങ്ങള്‍ ഉപഭോക്തൃ സമ്പര്‍ക്ക പരിപാടിയിലൂടെ നല്‍കും. പൊതുജനങ്ങള്‍ക്കുള്ള പ്രവേശനം സൗജന്യമാണ്; 2.00 മണി മുതല്‍ പ്രവേശനത്തിനായുള്ള രജിസ്‌ട്രേഷന്‍ ആരംഭിക്കും.


    43.01 ദശലക്ഷം മൊബൈല്‍ ഉപഭോക്താക്കളും, 1.94 ദശലക്ഷം ലാന്‍ഡ്‌ലൈന്‍ ഉപഭോക്താക്കളുമാണ് കേരളത്തിലുള്ളത്. 6 ടെലികോം സേവന ദേതാക്കള്‍ കേരളത്തില്‍ സേവനം നല്‍കി വരുന്നു. ഉപഭോക്താക്കളുടെ താത്പര്യം സംരക്ഷിക്കാനായി ട്രായ് ഏര്‍പ്പെടുത്തിയിരിക്കുന്ന നിയന്ത്രണങ്ങളെക്കുറിച്ച് മിക്ക് ഉപഭോക്താക്കള്‍ക്കും ധാരണയില്ല. പരാതി പരിഹാര സംവിധാനം, അപ്പീല്‍ നല്‍കേണ്ട രീതി, സേവനദാതാക്കളെ മാറ്റിയെടുക്കുന്നതിനുള്ള സംവിധാനം, പരസ്യവുമായി ബന്ധപ്പെട്ട അനാവശ്യ ഫോണ്‍വിളികള്‍ നിര്‍ത്തുന്നതിനുള്ള സംവിധാനം തുടങ്ങിയവയെക്കുറിച്ച് പരിപാടിയിലൂടെ ഉപഭോക്താക്കള്‍ക്ക് അറിവു പകരും.


    IE/AB/BSN (25.10.18)


    

    
    (Release ID: 1550710) Visitor Counter : 2
    
    
      Read this release in: English