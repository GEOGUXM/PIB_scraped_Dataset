      PIB Headquarters

      മത്സ്യമേഖലയിൽ ജനിതക സാങ്കേതികവിദ്യ: പരിശീലന പരിപാടിക്ക് തുടക്കം
      Posted On: 24 OCT 2018 4:58PM by PIB Thiruvananthpuram

              കൊച്ചി: സമുദ്രമത്സ്യമേഖലയിൽ ജനിതക സാങ്കേതികവിദ്യകളുടെ സാധ്യതകൾ ഉപയോഗപ്പെടുത്തുന്നതിന്റെ ഭാഗമായി അധ്യാപകരെയും ഗവേഷകരെയും പരിശീലിപ്പിക്കുന്നതിനുള്ള ഹ്രസ്വകാല കോഴ്‌സ് കേന്ദ്ര സമുദ്രമത്സ്യ ഗവേഷണ സ്ഥാപനത്തിൽ (സിഎംഎഫ്ആർഐ) തുടങ്ങി. വിവിധ സംസ്ഥാനങ്ങളിലെ സർവകലാശാലകൾ, ഐസിഎആർ ഗവേഷണ സ്ഥാപനങ്ങൾ എന്നിവിടങ്ങളിൽ നിന്നായി 25 പേരാണ് 10 ദിവസം നീണ്ടുനിൽക്കുന്ന പരിശീലനപരിപാടിയിൽ പങ്കെടുക്കുന്നത്.
              മത്സ്യവിഭവ പരിപാലനം, സംരക്ഷണം, മത്സ്യങ്ങളുടെ രോഗനിർണയം, മത്സ്യപ്രജനനം, മത്സ്യങ്ങളുടെ വംശസംഖ്യാ നിർണയം തുടങ്ങിയ മേഖലകളിൽ ജനിതക സാങ്കേതികവിദ്യകൾ പ്രയോജനപ്പെടുത്തുന്നതിനെ കുറിച്ചാണ് പരിശീലനം. ഭാരതീയ കാർഷിക ഗവേഷണ കൗൺസിലിന്റെ (ഐസിഎആർ) സാമ്പത്തിക സഹായത്തോടെ സിഎംഎഫ്ആർഐയിലെ മറൈൻ ബയോടെക്‌നോളജി വിഭാഗമാണ് പരിശീലനപരിപാടി സംഘടിപ്പിക്കുന്നത്.
              കൊച്ചി ശാസ്ത്ര സാങ്കേതിക സർവകലാലാശാല (കുസാറ്റ്്) ബയോടെക്‌നോളജി വിഭാഗം മേധാവി ഡോ സരിത ജി ഭട്ട് ഉദ്ഘാടനം ചെയ്തു. സിഎംഎഫ്ആർഐ ഡയറക്ടർ ഇൻ ചാർജ് ഡോ ടി വി സത്യാനന്ദൻ അധ്യക്ഷത വഹിച്ചു. ഡോ പി വിജയഗോപാൽ, ഡോ സന്ധ്യ സുകുമാരൻ, ഡോ സുമിത്ര ടിജി എന്നിവർ സംസാരിച്ചു.
              ഫോട്ടോ ക്യാപ്ഷൻ: സമുദ്രമത്സ്യ മേഖലയിൽ ജനിതക സാങ്കേതികവിദ്യകൾ ഉപയോഗിക്കുന്നതിനെ കുറിച്ചുള്ള പരിശീലനപരിപാടി സിഎംഎഫ്ആർഐയിൽ കുസാറ്റ് ബയോടെക്‌നോളജി വിഭാഗം മേധാവി ഡോ സരിത ജി ഭട്ട് ഉദ്ഘാടനം ചെയ്യുന്നു.
    
    
    (Release ID: 1550572) Visitor Counter : 2
    
    
      Read this release in: English