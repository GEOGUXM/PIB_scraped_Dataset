      PIB Headquarters

      മൂന്ന് ജില്ലകളില്‍ പ്രസാര്‍ഭാരതി പാര്‍ട്ട് ടൈം കറസ്‌പോണ്ടന്റ്മാരുടെ നിയമനം
      Posted On: 31 OCT 2018 5:06PM by PIB Thiruvananthpuram


    വയനാട്, കോഴിക്കോട്, തൃശൂര്‍ ജില്ലകളില്‍ ആകാശവാണി - ദൂരദര്‍ശന്‍ പാര്‍ട്ട് ടൈം കറസ്‌പോണ്ടന്റ്മാരെ കരാര്‍ അടിസ്ഥാനത്തില്‍ നിയമിക്കുന്നതിന് അപേക്ഷകള്‍ ക്ഷണിച്ചു. അപേക്ഷകര്‍ ജില്ലാ ആസ്ഥാനത്തുനിന്നും 10 കി.മീ. ചുറ്റളവില്‍ താമസക്കാരായിരിക്കണം. പ്രതിഫലം പ്രതിമാസം 4250 രൂപ.


    ജേര്‍ണലിസത്തിലോ മാസ് മീഡിയയിലോ പി.ജി. ഡിപ്ലോമയോ ഡിഗ്രിയോ അല്ലെങ്കില്‍ ഒരു അംഗീകൃത സര്‍വ്വകലാശാല ബിരുദവും കുറഞ്ഞത് രണ്ട് വര്‍ഷത്തെ പത്ര പ്രവര്‍ത്തന പരിചയവുമാണ് അടിസ്ഥാന യോഗ്യത. പ്രായം 24 നും 45 നും മദ്ധ്യേ വയസ്സ് ആയിരിക്കണം.


    ടി.വി. കവറേജിന് ഉപയോഗിക്കുന്ന ടെലിവിഷന്‍ ക്യാമറയും അനുബന്ധ ഉപകരണങ്ങളും സ്വന്തമായി ഉണ്ടായിരിക്കണം. അവ കൈകാര്യം ചെയ്യുന്നതിനുള്ള പ്രാവീണ്യവും, കമ്പ്യൂട്ടറിലും വേര്‍ഡ് പ്രോസസ്സിംഗിലുമുള്ള പരിജ്ഞാനം, ഏതെങ്കിലും ദൃശ്യമാധ്യമങ്ങളിലെ പ്രവൃത്തി പരിചയം തുടങ്ങിയവ അഭിലഷണീയമാണ്.


    ആകാശവാണി, തിരുവനന്തപുരം www.airtvm.com, www.newsonair.nic.in എന്ന വെബ്‌സൈറ്റില്‍ കൊടുത്തിരിക്കുന്ന മാതൃകയില്‍ തയ്യാറാക്കിയ അപേക്ഷ പാസ്‌പോര്‍ട്ട് സൈസ് ഫോട്ടോ സഹിതം, ഡയറക്ടര്‍, ആകാശവാണി, തിരുവനന്തപുരം-14 എന്ന വിലാസത്തില്‍ 2018 നവംബര്‍ 30 ന് മുമ്പ് കിട്ടത്തക്കവിധത്തില്‍ അപേക്ഷിക്കണം. കേന്ദ്ര/സംസ്ഥാന/പൊതുമേഖലാ സ്ഥാപനങ്ങളില്‍ ജോലി ചെയ്യുന്നവരുടെയോ/ ഏതെങ്കിലും രാഷ്ട്രീയ പാര്‍ട്ടിയില്‍ അംഗത്വമുള്ളവരുടെയോ അപേക്ഷകള്‍ പരിഗണിക്കുന്നതല്ല.
    NS MRL- 411
    ***

    
    
    (Release ID: 1551477) Visitor Counter : 2