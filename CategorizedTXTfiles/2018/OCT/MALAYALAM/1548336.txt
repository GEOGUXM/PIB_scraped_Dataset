      PIB Headquarters

      ദേശീയ പോഷകാഹാര ബോധവത്ക്കരണ പരിപാടി
      Posted On: 01 OCT 2018 3:50PM by PIB Thiruvananthpuram


    മാതൃശിശു പരിപാലന ലക്ഷ്യങ്ങള്‍ കൈവരിക്കുന്നതില്‍ അംഗന്‍വാടി പ്രവര്‍ത്തകര്‍ക്ക് സുപ്രധാന പങ്ക് വഹിക്കുവാന്‍ കഴിയുമെന്ന് ദേശീയ ആരോഗ്യ ദൗത്യം തൃശൂര്‍ ജില്ലാ മേധാവി ഡോ. റ്റി.വി. സതീഷ് കുമാര്‍ അഭിപ്രായപ്പെട്ടു. ആരോഗ്യ സന്ദേശങ്ങള്‍ സാധാരണ ജനങ്ങള്‍ക്ക് മനസ്സിലാകത്തക്ക രീതിയില്‍ കൈമാറണമെന്ന് അദ്ദേഹം നിര്‍ദ്ദേശിച്ചു.


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന്റെ കീഴില്‍ പ്രവര്‍ത്തിക്കുന്ന ഫീല്‍ഡ് ഔട്ട് റീച്ച് ബ്യൂറോ തൃശൂരില്‍ സംഘടിപ്പിച്ച ദേശീയ പോഷകാഹാര ബോധവത്ക്കരണ പരിപാടി ഉദ്ഘാടനം ചെയ്യുകയായിരുന്നു അദ്ദേഹം.


    ഗര്‍ഭസ്ഥ ശിശുവിനും, മാതാവിനും ആദ്യത്തെ ആയിരം ദിവസം അനുവര്‍ത്തിക്കേണ്ട ആരോഗ്യ കാര്യങ്ങളെ കുറിച്ച് തൃശൂര്‍ മെഡിക്കല്‍ കോളേജിലെ ശിശുവിഭാഗം അസോസിയേറ്റ് പ്രൊഫസര്‍ ഡോ. നിഷ നരേന്ദ്രന്‍ വിശദീകരിച്ചു. സമീകൃത ആഹാരത്തെ കുറിച്ച് ഫുഡ് & ന്യൂട്രീഷന്‍ ബ്യൂറോ ഡെമോണ്‍സ്‌ട്രേഷന്‍ ഓഫീസര്‍ ശ്രീ. പ്രദീപ് ലാല്‍ ക്ലാസ്സെടുത്തു. ആരോഗ്യ, പോഷകാഹാരം എന്നീ വിഷയങ്ങളെ സംബന്ധിച്ച് പ്രശ്‌നോത്തരിയും സംഘടിപ്പിച്ചു. ജില്ലയിലെ വിവിധ പ്രദേശങ്ങളില്‍ പ്രവര്‍ത്തിക്കുന്ന അംഗന്‍വാടി ടീച്ചര്‍മാരും, ഐ.സി.ഡി.എസ്. സൂപ്പര്‍വൈസര്‍മാരും പരിപാടിയില്‍ പങ്കെടുത്തു.


    
    ND MRL- 385


    

    
    (Release ID: 1548336) Visitor Counter : 4