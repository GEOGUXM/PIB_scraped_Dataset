      PIB Headquarters

      ലക്ഷദ്വീപിന് സമീപം ന്യൂന മര്‍ദ്ദം ; ചുഴലിക്കാറ്റായി രൂപാന്തരപ്പെടാന്‍ സാധ്യത
      Posted On: 05 OCT 2018 4:15PM by PIB Thiruvananthpuram


    അറേബ്യന്‍ സമുദ്രത്തില്‍ തെക്ക് കിഴക്ക് ഭാഗത്തായി ഇന്ന് രൂപം കൊണ്ട ന്യൂന മര്‍ദ്ദം അടുത്ത 24 മണിക്കൂറിനുള്ളില്‍ വടക്ക് പടിഞ്ഞാറേയ്ക്ക് നീങ്ങി ചുഴലിക്കാറ്റായി രൂപാന്തരം പ്രാപിച്ച് ഒമാന്‍ തീരത്തേയ്ക്ക് നീങ്ങാനിടയുണ്ടെന്ന് കേന്ദ്ര കാലാവസ്ഥ നിരീക്ഷണ കേന്ദ്രം അറിയിച്ചു. ഇന്ന് മുതല്‍ (2018 ഒക്‌ടോബര്‍ 05) ഇനിയൊരു അറിയിപ്പ് ഉണ്ടാകുന്നതുവരെ മീന്‍ പിടിത്തക്കാര്‍ അറബിക്കടലില്‍ മത്സ്യബന്ധനത്തിന് പോകരുതെന്നും കടലിലുള്ളവര്‍ അടിയന്തിരമായി തിരിച്ച് കരയ്‌ക്കെത്തണമെന്നും മുന്നറിയിപ്പ് നല്‍കിയിട്ടുണ്ട്.


    ശനി, ഞായര്‍, തിങ്കള്‍, ചൊവ്വ ദിവസങ്ങളില്‍ (2018 ഒക്‌ടോബര്‍ 6 മുതല്‍ 9 വരെ) കേരളത്തിലെ ഒന്നോ രണ്ടോ സ്ഥലങ്ങളില്‍ 7 മുതല്‍ 11 സെന്റീമീറ്റര്‍ വരെ കനത്ത മഴയോ, 12 മുതല്‍ 21 സെന്റീമീറ്റര്‍ വരെ അതീവ കനത്ത മഴയോ ഉണ്ടാകാനിടയുണ്ടെന്ന് കാലാവസ്ഥാ നിരീക്ഷണ കേന്ദ്ര അറിയിച്ചു.
    ND MRL- 388
    ***


    

    
    (Release ID: 1548742) Visitor Counter : 11