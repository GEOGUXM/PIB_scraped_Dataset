      PIB Headquarters

      സ്‌റ്റെനോഗ്രാഫര്‍ (ഗ്രേഡ് സി, ഡി) തസ്തികയിലേയ്ക്ക് സ്റ്റാഫ് സെലക്ഷന്‍ കമ്മിഷന്‍ അപേക്ഷ ക്ഷണിച്ചു
      Posted On: 31 OCT 2018 5:09PM by PIB Thiruvananthpuram


    വിവിധ കേന്ദ്ര മന്ത്രാലയങ്ങളിലും വകുപ്പുകളിലും സ്‌റ്റെനോഗ്രാഫര്‍ (ഗ്രേഡ് സി, ഡി) തസ്തികയില്‍ നിയമനത്തിനായി സ്റ്റാഫ് സെലക്ഷന്‍ കമ്മീഷന്‍ (എസ്.എസ്.സി) നടത്തുന്ന പരീക്ഷയ്ക്ക് അപേക്ഷ ക്ഷണിച്ചു. 01.01.2019 ന് 18 നും 30 നും ഇടയില്‍ പ്രായമുള്ളവര്‍ക്ക് സ്റ്റെനോഗ്രാഫര്‍ ഗ്രേഡ് സി തസ്തികയിലേക്ക് അപേക്ഷിക്കാം. 01.01.2019 ന് 18 നും 27 വയസ്സിനും ഇടയില്‍ പ്രായമുള്ളവര്‍ക്ക് സ്റ്റെനോഗ്രാഫര്‍ ഗ്രേഡ് ഡി തസ്തികകളിലേക്ക് അപേക്ഷിക്കാം. അപേക്ഷകര്‍ 12 ാം തരമോ, തതുല്യമോ പാസ്സ് ആയിരിക്കണം. കമ്പ്യൂട്ടര്‍ അധിഷ്ഠിത പരീക്ഷയും അതില്‍ പാസ്സാവുന്നവര്‍ക്കായി നടത്തുന്ന സ്റ്റെനോഗ്രാഫിയിലുള്ള നൈപുണ്യ പരീക്ഷയും വഴിയാണ് യോഗ്യരായ ഉദ്യോഗാര്‍ത്ഥികളെ തിരഞ്ഞെടുക്കുക.


    ഓണ്‍ലൈന്‍ അപേക്ഷ സമര്‍പ്പിക്കേണ്ട അവസാന തീയതി നവംബര്‍ 19 (2018 നവംബര്‍ 19) ആണ്. https://ssc.nic.in എന്ന വെബ്‌സൈറ്റ് വഴിയാണ് അപേക്ഷ സമര്‍പ്പിക്കേണ്ടത്. കമ്പ്യൂട്ടര്‍ അധിഷ്ഠിത പരീക്ഷ 2019 ഫെബ്രുവരി 1 മുതല്‍ 6 വരെയുള്ള ദിവസങ്ങളില്‍ രാജ്യത്തെ വിവിധ കേന്ദ്രങ്ങളില്‍ നടക്കും. വിജ്ഞാപനം സംബന്ധിച്ച വിശദാംശങ്ങള്‍ http://ssckkr.kar.nic, http://ssc.nic.in എന്നീ വെബ്‌സൈറ്റുകളില്‍ ലഭ്യമാണ്. അപേക്ഷ സമര്‍പ്പിക്കുന്നതു സംബന്ധിച്ച സംശയനിവാരണത്തിന് തിങ്കള്‍ മുതല്‍ വെള്ളി വരെയുള്ള പ്രവൃത്തി ദിവസങ്ങളില്‍ 080-25502520, 9483862020 എന്നീ നമ്പറുകളില്‍ ബദ്ധപ്പെടാം.
    AM MRL- 413
    ***


    

    
    (Release ID: 1551480) Visitor Counter : 4