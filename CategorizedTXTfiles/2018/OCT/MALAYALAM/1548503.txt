      ധനകാര്യ മന്ത്രാലയം

      ചെറുകിട വ്യവസായ വികസന ബാങ്ക് ഓഫ് ഇന്ത്യ ദേശീയ തല സംരഭകത്വ ബോധവല്‍ക്കരണ ക്യാംപയിന്‍ - ഉദ്യം അഭിലാഷക്ക് തുടക്കമിട്ടു
      Posted On: 03 OCT 2018 12:34PM by PIB Thiruvananthpuram


    15,000 യുവാക്കളിലേക്ക് എത്തിക്കുംവിധം 28 സംസ്ഥാനങ്ങളിലായി നിതി ആയോഗ് തെരഞ്ഞെടുത്ത 115 ജില്ലകളിലാകും ബോധവല്‍ക്കരണം.


    ചെറുകിട വ്യവസായ വികസന ബാങ്ക് ഓഫ് ഇന്ത്യ (സിഡ്ബി) ഉദ്യം അഭിലാഷ എന്ന പേരില്‍ ദേശീയതല സംരംഭകത്വ ബോധവല്‍ക്കരണ പരിപാടിക്ക് മഹാത്മാഗാന്ധിയുടെ ജന്മവാര്‍ഷികത്തില്‍ തുടക്കമിട്ടു. 28 സംസ്ഥാനങ്ങളിലെ ഏകദേശം 15,000 യുവാക്കളിലേക്ക് സന്ദേശം എത്തിക്കുന്നതിനായി നിതി ആയോഗ് 115 ജില്ലകളെയും തെരഞ്ഞെടുത്തു.
    ഒക്ടോബര്‍ 3 മുതല്‍ 8 വരെ നടക്കുന്ന പ്രചാരണ പരിപാടികള്‍ യുവാക്കള്‍ക്ക് സംരംഭകത്വ പരിശീലനം നല്‍കുന്നതിനായി 800 ല്‍ കൂടുതല്‍ പരിശീലകരുടെ കേഡര്‍ സംവിധാനം ശക്തിപ്പെടുത്താനും ഈ പദ്ധതി സഹായിക്കും. വ്യവസായ സംരംഭകര്‍ക്ക് അവര്‍ക്കിഷ്ടപെട്ട മേഖല തെരഞ്ഞെടുക്കാന്‍ പ്രോത്സാഹിപ്പിക്കുകയും ചെയ്യും.
    സംരംഭകരെന്ന നിലയില്‍ ഗ്രാമീണ യുവജനങ്ങള്‍ക്ക് അവരുടെ സ്വന്തം സ്ഥാപനം സ്ഥാപിക്കാന്‍ സഹായിക്കുക, രാജ്യത്തുടനീളം ഡിജിറ്റല്‍ മാദ്ധ്യമത്തിലൂടെ പരിശീലനം നല്‍കുക, കസ്റ്റമര്‍ സര്‍വീസ് സര്‍വീസ് ഗ്രാമീണതല സംരഭകര്‍ക്ക് വാണിജ്യ അവസരങ്ങള്‍ സൃഷ്ടിക്കുക, വനിതാ സംരഭകത്വം പ്രോത്സാഹിപ്പിക്കുന്നതില്‍ ശ്രദ്ധ കേന്ദ്രീകരിക്കുക, സ്വന്തമായി സ്ഥാപനങ്ങള്‍ തുടങ്ങുന്നതിന് ബാങ്കുകളില്‍ നിന്നുള്ള വായ്പാ സൗകര്യം ലഭ്യമാക്കുക എന്നിവയാണ് ബോധവല്‍ക്കരണ പരിപാടിയുടെ ഉദ്ദേശ്യലക്ഷ്യങ്ങള്‍.
    GK MRD - 756
    ***
    

    
    (Release ID: 1548503) Visitor Counter : 43
    
    
      Read this release in: English , Urdu , Marathi , Hindi , Tamil