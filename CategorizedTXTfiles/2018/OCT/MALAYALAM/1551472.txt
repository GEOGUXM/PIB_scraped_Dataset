      വിനോദസഞ്ചാര മന്ത്രാലയം

      ഐക്യരാഷ്ട്ര ടൂറിസം സംഘടനയുടെ പ്രോഗ്രാം ആന്റ് ബജറ്റ് സമിതി യോഗത്തില്‍ കേന്ദ്ര സഹമന്ത്രി അല്‍ഫോണ്‍സ് കണ്ണന്താനം ആദ്ധ്യക്ഷം വഹിച്ചു
      Posted On: 31 OCT 2018 5:23PM by PIB Thiruvananthpuram


    ബഹറിനിലെ, മനാമയില്‍ നടക്കുന്ന ഐക്യരാഷ്ട്രസഭയുടെ ലോക ടൂറിസം സംഘടനയുടെ (യു.എന്‍.ഡബ്യു.റ്റി.ഒ.) നൂറ്റിയൊന്‍പതാമത് നിര്‍വ്വാഹക സമിതി യോഗത്തില്‍ കേന്ദ്ര ടൂറിസം സഹമന്ത്രി(സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനം മുതിര്‍ന്ന ഉദ്യോഗസ്ഥരുടെ ഒരു പ്രതിനിധി സംഘത്തോടൊപ്പം പങ്കെടുക്കുകയാണ്. ആഗോള വിനോദ സഞ്ചാരമേഖലയുടെ വികസനവുമായി ബന്ധപ്പെട്ട് നിരവധി വിഷയങ്ങള്‍ നിര്‍വ്വാഹക സമിതി ചര്‍ച്ച ചെയ്യും.
    യുഎന്‍ഡബ്യൂടിഒ യോഗത്തിന്റെ പ്രോഗ്രാം ആന്റ് ബജറ്റ് കമ്മിറ്റി യോഗത്തില്‍ ശ്രീ. കണ്ണന്താനം ആധ്യക്ഷം വഹിച്ചു. തൊഴിലവസര സൃഷ്ടി, സംരഭങ്ങള്‍, പരിസ്ഥിതി വികസനം, വിദേശ നാണ്യ വരുമാനം എന്നിവയിലൂടെ സാമൂഹിക സാമ്പത്തിക സവികസനത്തില്‍ വിനോദ സഞ്ചാരത്തിന്റെ പങ്ക് അദ്ദേഹം എടുത്തുപറഞ്ഞു.
    ഇതാദ്യമായി യുഎന്‍ഡബ്യൂടിഒക്ക് മിച്ച ബജറ്റാണെന്നും കുടിശ്ശിക മിക്കവാറും എല്ലാം കൊടുത്തു തീര്‍ത്തതായും സമിതി അധ്യക്ഷനായ കേന്ദ്ര സഹമന്ത്രി അറിയിച്ചു. 2021 വരെ ഇന്ത്യയായിരിക്കും സമിതിയുടെ അധ്യക്ഷ സ്ഥാനത്ത്.
    സമ്മേളനത്തിനിടെ യുഎന്‍ഡബ്യൂടിഒ സെക്രട്ടറി ജനറല്‍ ശ്രീ. സുറാബ് പോളോലികാഷ്‌ലീയുമായി ശ്രീ. കണ്ണന്താനം കൂടിക്കാഴ്ച നടത്തി. ആഗോള തലത്തില്‍ പൊതു-സ്വകാര്യ പങ്കാളിത്തങ്ങള്‍ സ്ഥാപിച്ചുകൊണ്ട് , ലോകത്തിന്റെ മെച്ചപ്പെട്ട ഭാവിക്കുള്ള മൂല ശക്തിയായി വിനോദ സഞ്ചാരത്തെ വികസിപ്പിക്കുന്നതില്‍ യുഎന്‍ഡബ്യൂടിഒയെ ഉള്‍പ്പെടുത്തുന്നത് സംബന്ധിച്ച് അദ്ദേഹം ചര്‍ച്ച നടത്തി.
    ഉത്തരവാദിത്ത, സുസ്ഥിര, സാര്‍വ്വദേശീയ വിനോദ സഞ്ചാരം പരിപോഷിപ്പിക്കുന്നതിന് ചുമതലപ്പെട്ട ഐക്യരാഷ്ട്ര ഏജന്‍സിയാണ് ലോക ടൂറിസം സംഘടന (യുഎന്‍ഡബ്യൂടിഒ). സംഘടനയുടെ നിര്‍വ്വാഹക സമിതി സെക്രട്ടറി ജനറലുമായി കൂടിയാലോചിച്ച് തീരുമാനങ്ങള്‍ നടപ്പിലാക്കാന്‍ ആവശ്യമായ നടപടികള്‍ കൈക്കൊള്ളുകയും അവയെക്കുറിച്ച് യുഎന്‍ പൊതുസഭയെ അറിയിക്കുകയും ചെയ്യും, വര്‍ഷത്തില്‍ കുറഞ്ഞത് രണ്ടുതവണയെങ്കിലും സമിതി യോഗം ചേരും. എല്ലാ അംഗകരാജ്യങ്ങളുടെയും തുല്യ പ്രാതിനിധ്യം ഉറപ്പ് വരുത്തക്കത്തക്ക തലത്തില്‍ അസംബ്ലി തെരഞ്ഞെടുക്കുന്ന 35 പൂര്‍ണ്ണ അംഗങ്ങളാണ് സമിതിയില്‍ ഉള്ളത്.
    
    ND MRD - 803
    ***


    

    
    (Release ID: 1551472) Visitor Counter : 21
    
    
      Read this release in: English