      PIB Headquarters

      ദേശീയ ഏകതാ സന്ദേശവുമായി കൂട്ടയോട്ടം : മേയര്‍ ഫ്‌ളാഗ് ഓഫ് ചെയ്തു
      Posted On: 31 OCT 2018 5:07PM by PIB Thiruvananthpuram


    ദേശീയ ഏകതാ ദിനത്തോടനുബന്ധിച്ചു തിരുവന്തപുരത്തെ കാര്യവട്ടം സായി എല്‍ എന്‍ സി പി ഇ സംഘടിപ്പിച്ച കൂട്ടയോട്ടം മേയര്‍ ശ്രീ. വി. കെ പ്രശാന്ത് ഫ്‌ളാഗ് ഓഫ് ചെയ്തു. എല്‍ എന്‍ സി പി ഇ പ്രിന്‍സിപ്പല്‍ ഡോ. ജി. കിഷോര്‍ ഏകതാ സന്ദേശം നല്‍കി . രാവിലെ ഏഴുമണിക്ക് സ്‌പോര്‍ട്‌സ് ഹബ്ബില്‍ നിന്നും ആരംഭിച്ച ഏകതാ ഓട്ടത്തില്‍ പ്രമുഖ കായിക താരങ്ങള്‍, സായി ജീവനക്കാര്‍ , പരിശീലകര്‍, വിദ്യാര്‍ഥികള്‍, പള്ളിപ്പുറം സി ആര്‍ പി എഫ് ജവാന്മാര്‍, സമീപ പ്രദേശങ്ങളിലെ സ്‌കൂള്‍ വിദ്യാര്‍ഥികള്‍, അധ്യാപകര്‍ ഉള്‍പ്പെടെ രണ്ടായിരത്തോളം പേര്‍ പങ്കെടുത്തു. എല്‍ എന്‍ സി പി ഇ അത്‌ലറ്റിക് സ്റ്റേഡിയത്തില്‍ നടന്ന സമാപനത്തില്‍ എക്‌സൈസ് കമ്മീഷണര്‍ ഋഷിരാജ് സിംഗ് ഏകതാ റണ്ണില്‍ പങ്കെടുത്തവര്‍ക്ക് ദേശീയോദ്ഗ്രഥന പ്രതിജ്ഞ ചൊല്ലിക്കൊടുത്തു.

    ചിത്രം കൂടെ
    ND MRL- 412
    ***


    

    
    (Release ID: 1551478) Visitor Counter : 1