      PIB Headquarters

      ആലുവ പാസ്‌പോര്‍ട്ട് സേവാ കേന്ദ്രം ശനി, ഞായര്‍ ദിവസങ്ങളില്‍ തുറക്കും
      Posted On: 03 OCT 2018 5:44PM by PIB Thiruvananthpuram

      ആലുവ പാസ്‌പോര്‍ട്ട് സേവാ കേന്ദ്രം 2018 ഒക്‌ടോബര്‍ 06, 07(ശനി, ഞായര്‍) ദിവസങ്ങളില്‍ പ്രവര്‍ത്തിക്കുമെന്ന് റീജണല്‍ പാസ്‌പോര്‍ട്ട് ഓഫീസര്‍ അറിയിച്ചു. സാധാരണ അപേക്ഷകളും പ്രളയത്തില്‍ കേടു വരുകയോ നഷ്ടപ്പെടുകയോ ചെയ്ത പാസ്‌പോര്‍ട്ടുകള്‍ വീണ്ടും ഇഷ്യൂ ചെയ്യുന്നതിനുള്ള അപേക്ഷകളും ഈ ദിവസങ്ങളില്‍ സ്വീകരിക്കുന്നതാണ്. അപ്പൊയ്‌മെന്റുകള്‍ ഓണ്‍ലൈനില്‍ ലഭ്യമാണ്. www.passportindia.gov.in എന്ന വെബ്‌സൈറ്റ് വഴിയോ എംപാസ്‌പോര്‍ട്ട് സേവ ആപ്ലിക്കേഷന്‍ വഴിയോ അവ ബുക്ക് ചെയ്യാവുന്നതാണ്. കൂടുതല്‍ വിവരങ്ങള്‍ക്ക് 9447731152 എന്ന നമ്പരില്‍ ബന്ധപ്പെടേണ്ടതാണ്. പ്രളയബാധിതര്‍ക്ക് അവരുടെ കേടു വന്നതോ നഷ്ടപ്പെടതോ ആയ പാസ്‌പോര്‍ട്ടുകള്‍ മാറ്റി നല്‍കുന്നതിനായി സംഘടിപ്പിക്കുന്ന ക്യാംപുകളുടെ പരമ്പരയില്‍ അവസാനത്തേതായിരിക്കും ഇതെന്ന് റീജണല്‍ പാസ്‌പോര്‍ട്ട് ഓഫീസര്‍ അറിയിച്ചു.
      ഐഇ-ബിഎസ്എന്‍ (03.10.2018)
    
    
    (Release ID: 1548372) Visitor Counter : 13