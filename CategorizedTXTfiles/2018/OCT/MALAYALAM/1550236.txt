      PIB Headquarters

      കേന്ദ്ര പദ്ധതികള്‍: ബോധവല്‍ക്കരണ പരിപാടി പാമ്പാക്കുടയില്‍ ആരംഭിച്ചു
      Posted On: 22 OCT 2018 5:04PM by PIB Thiruvananthpuram


    കേന്ദ്രാവിഷ്‌കൃത വികസന, ക്ഷേമ പദ്ധതികളെക്കുറിച്ചുള്ള ദ്വിദിന ബോധവല്‍ക്കരണ പരിപാടിയും പ്രദര്‍ശനവും പാമ്പാക്കുട ബ്ലോക്ക് പഞ്ചായത്ത് ഹാളില്‍ ബ്ലോക്ക് പഞ്ചായത്ത് പ്രസിഡന്റ് ശ്രീ സുമിത് സുരേന്ദ്രന്‍ ഉദ്ഘാടനം ചെയ്തു. പാമ്പാക്കുട ബ്ലോക്ക് ശിശു വികസന പദ്ധതി ഓഫീസര്‍ ശ്രീമതി ഇന്ദിര എം. കെ. അധ്യക്ഷത വഹിച്ചു. ഫീല്‍ഡ് ഔട്ട്‌റീച്ച് ബ്യൂറോ(എഫ്ഒബി) ഫീല്‍ഡ് എക്‌സിബിഷന്‍ ഓഫീസര്‍ ശ്രീ എല്‍.സി. പൊന്നുമോന്‍, ഐസിഡിഎസ് സൂപ്പര്‍വൈസര്‍ ശ്രീമതി ഷൈല കെ. കെ. എന്നിവര്‍ പ്രസംഗിച്ചു.


    കേന്ദ്രാവിഷ്‌കൃത വികസന, ക്ഷേമ പദ്ധതികളെക്കുറിച്ചുള്ള ദ്വിദിന ബോധവല്‍ക്കരണ പരിപാടിയും പ്രദര്‍ശനവും പാമ്പാക്കുട ബ്ലോക്ക് പഞ്ചായത്ത് പ്രസിഡന്റ് ശ്രീ സുമിത് സുരേന്ദ്രന്‍ ഉദ്ഘാടനം ചെയ്യുന്നു.


    'പോഷണം' എന്ന വിഷയത്തില്‍ എറണാകുളം ഗവണ്‍മെന്റ് ആശുപത്രിയിലെ ഡയറ്റീഷ്യന്‍ ശ്രീമതി രശ്മി പ്രിയ ദാസും, '{പളയാനന്തര ശുചിത്വം' എന്ന വിഷയത്തില്‍ ശുചിത്വ മിഷന്‍ റിസോഴ്‌സ് പേഴ്‌സണ്‍ ശ്രീ പി.ആര്‍. വിജയകുമാറും ക്ലാസുകള്‍ നയിച്ചു. പരിപാടിയുടെ സമാപന ദിനമായ ഇന്ന് (ഒക്‌ടോബര്‍ 23) സാമ്പത്തിക സുരക്ഷാ ക്ലാസുകളും സോങ്ങ് ആന്‍ഡ് ഡ്രാമ വിഭാഗം നടത്തുന്ന കലാപരിപാടികളും നടക്കും. കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന് കീഴിലെ ഫീല്‍ഡ് ഔട്ട്‌റീച്ച് ബ്യൂറോയും പാമ്പാക്കുട ബ്ലോക്ക് പഞ്ചായത്തും സംയുക്തമായാണ് ബോധവല്‍ക്കരണ പരിപാടി സംഘടിപ്പിക്കുന്നത്.


    IE/BSN (22.10.18)


    

    
    (Release ID: 1550236) Visitor Counter : 1