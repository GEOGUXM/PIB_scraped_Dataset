      PIB Headquarters

      കൊച്ചുവേളിയില്‍ നിന്ന് ബംഗലൂരുവിലേയ്ക്കുള്ള പുതിയ ട്രെയിന്‍ ശനിയാഴ്ച ആരംഭിക്കും
      Posted On: 11 OCT 2018 5:56PM by PIB Thiruvananthpuram


    തിരുവനന്തപുരം കൊച്ചുവേളിയില്‍ നിന്ന് ബംഗലൂരുവിന് സമീപത്തെ ബന്‍സാവാഡിയിലേയ്ക്കുള്ള പുതിയ ദ്വൈവാര ട്രെയിന്‍, ഹംസഫര്‍ എക്‌സ്പ്രസ്സ്, കേന്ദ്ര വിനോദസഞ്ചാര സഹമന്ത്രി ശ്രീ. അല്‍ഫോണ്‍സ് കണ്ണന്താനം ശനിയാഴ്ച ഉദ്ഘാടനം ചെയ്യും. റെയില്‍വെ മന്ത്രി ശ്രീ. പീയൂഷ് ഗോയലിന് ശ്രീ. കണ്ണന്താനം ഈ മാസം ഒന്നാം തീയതി നല്‍കിയ കത്തിന്റെ അടിസ്ഥാനത്തിലാണ് ട്രെയിന്‍ അനുവദിച്ചത്.


    പൂര്‍ണ്ണമായും എയര്‍കണ്ടിഷന്‍ ചെയ്ത ഹംസഫര്‍ എക്‌സ്പ്രസ്സില്‍ ആധുനിക കോച്ചുകളാണ് ഉപയോഗിക്കുക. കൊച്ചുവേളിയില്‍ നിന്ന് വ്യാഴാഴ്ചകളിലും, ശനിയാഴ്ചകളിലും വൈകിട്ട് 6.50 ന് പുറപ്പെടുന്ന ട്രെയിന്‍ തൊട്ട് പിറ്റേദിവസം രാവിലെ 10.45 ന് ബന്‍സാവാഡിയിലെത്തും. മടക്കയാത്രയില്‍ വെള്ളിയാഴ്ചകളിലും, ഞായറാഴ്ചകളിലും വൈകിട്ട് 7 മണിക്ക് ബന്‍സാവാഡിയില്‍ നിന്ന് പുറപ്പെടുന്ന ട്രെയിന്‍ പിറ്റേദിവസം രാവിലെ 9.05 ന് കൊച്ചുവേളിയില്‍ എത്തും.
    ND MRL- 396

    
    
    (Release ID: 1549442) Visitor Counter : 9