      PIB Headquarters

      ഉത്തരപ്പുസ്തകങ്ങളുടെ മൂല്യ നിര്‍ണയത്തിന് പരിശോധനകരെ ആവശ്യമുണ്ട്
      Posted On: 12 OCT 2018 4:39PM by PIB Thiruvananthpuram

      കേന്ദ്ര ഗവണ്‍മെന്റിന്റെ, മാനവ വിഭവശേഷി വികസന മന്ത്രാലയത്തിന്റെ കീഴിലുള്ള നാഷണല്‍ ഇന്‍സ്റ്റിറ്റ്യൂട്ട് ഓഫ് ഓപ്പണ്‍ സ്‌കൂളില്‍ (എന്‍.ഐ.ഒ.എസ്.) കൊച്ചിയില്‍ വര്‍ഷത്തില്‍ രണ്ട് തവണ നടത്തുന്ന മൂല്യനിര്‍ണ്ണയത്തിന്, സേവനത്തിലിരിക്കുന്ന / വിരമിച്ച റ്റി.ജി.റ്റി /പി.ജി.റ്റി./ ലക്ച്ചറര്‍മാരെ ആവശ്യമുണ്ട്.
      സെക്കന്ററി, സീനിയര്‍ സെക്കന്ററി, വൊക്കേഷണല്‍ തലങ്ങളില്‍ എല്ലാ വിഷയങ്ങളിലും പരിശോധകരെ ആവശ്യമുണ്ട്. അപേക്ഷകര്‍ 2018 ഡിസംബര്‍ 30 ന് 65 വയസ്സ് കവിയാത്തവരും, അതത് വിഷയങ്ങളില്‍ ഗവണ്‍മെന്റ് / എയ്ഡഡ് / അംഗീകൃത സ്‌കൂള്‍ / കോളേജുകളില്‍ കുറഞ്ഞത് മൂന്ന് വര്‍ഷം അദ്ധ്യാപക പരിചയമുള്ളവരായിരിക്കണം. പരിശോധകര്‍ എന്‍.ഐ.ഒ.എസ് നിയമ പ്രകാരം അനുവദനീയമായ പ്രതിഫലത്തിനും, യാത്രാനുകൂല്യത്തിനും അര്‍ഹരാണ്.
      താല്‍പര്യമുള്ളവര്‍ ആവശ്യമായ വിവരങ്ങള്‍, ഫോണ്‍ / മൊബൈല്‍ / ഇ-മെയില്‍ തുടങ്ങിയവയടങ്ങിയ ബയോഡാറ്റ ഒക്ടോബര്‍ 17- നകം കൊച്ചിയിലെ മേഖലാ കേന്ദ്രത്തില്‍ ഇ-മെയില്‍ / തപാല്‍ മാര്‍ഗ്ഗം സമര്‍പ്പിക്കേണ്ടതാണ്. കൂടുതല്‍ വിവരങ്ങള്‍ക്ക് rckochi@nios.ac.in, rdkochi@nios.ac.in എന്നീ ഇ-മെയിലുകളിലും 0484 2310033/9567205163 എന്നീ ടെലിഫോണ്‍ നമ്പരുകളിലും ബന്ധപ്പെടാം.
      എബി-ബിഎസ്എന്‍ (12.10.2018)
    
    
    (Release ID: 1549573) Visitor Counter : 10