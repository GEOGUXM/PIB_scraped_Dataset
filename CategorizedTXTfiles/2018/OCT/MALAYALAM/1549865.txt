      ആഭ്യന്തരകാര്യ മന്ത്രാലയം

      സുരക്ഷ സേനകളോട് ജാഗ്രതയോടെയിരിക്കാന്‍ കേന്ദ്ര ആഭ്യന്തര മന്ത്രിയുടെ നിര്‍ദ്ദേശം
      Posted On: 16 OCT 2018 4:48PM by PIB Thiruvananthpuram

      ഭീകരവാദികള്‍ പുതിയ തന്ത്രങ്ങള്‍ സ്വീകരിക്കുന്നതിനാല്‍ സുരക്ഷാ സേനകള്‍ ജാഗ്രതയോടെയിരിക്കണമെന്ന് കേന്ദ്ര ആഭ്യന്തര മന്ത്രി ശ്രീ രാജ്‌നാഥ് സിങ്ങ്. ഭീകരവാദികള്‍ പ്രചാരണത്തിനായി സാമൂഹിക മാധ്യമങ്ങളും തിരക്കേറിയ സ്ഥലങ്ങളില്‍ ജനങ്ങള്‍ക്ക് മുകളിലേക്ക് ഓടിച്ചു കയറ്റാനായി വാഹനങ്ങളും ഉപയോഗിക്കുന്നതായി ദേശീയ സുരക്ഷാ ഗാര്‍ഡിന്റെ(എന്‍എസ്ജി) 34-ാമത് റെയ്‌സിങ്ങ് ഡേയില്‍ പങ്കെടുക്കവേ അദ്ദേഹം പറഞ്ഞു. ഈ വെല്ലുവിളികള്‍ ഏറ്റെടുക്കുന്നതിന് എന്‍എസ്ജി അതിന്റെ ശേഷികളും സങ്കേതങ്ങളും നവീകരിച്ചു കൊണ്ടിരിക്കുകയാണെന്നും അദ്ദേഹം കൂട്ടിച്ചേര്‍ത്തു.
      എന്‍എസ്ജിയുടെ പുതിയ വെബ്‌സൈറ്റും ട്വിറ്റര്‍ ഹാന്‍ഡിലും മന്ത്രി ഉദ്ഘാടനം ചെയ്തു. സുരക്ഷാ സേനകളിലെ ഉദ്യോഗസ്ഥര്‍ക്കും അവരുടെ കുടുംബങ്ങള്‍ക്കുമുള്ള പുരസ്‌ക്കാരങ്ങളും അദ്ദേഹം സമ്മാനിച്ചു. കേന്ദ്ര സായുധ പോലീസ് സേനകളിലെ ഡയറക്ടര്‍ ജനറല്‍മാര്‍, എന്‍എസ്ജിയുടെ മുന്‍ ഡിജിമാര്‍, കേന്ദ്ര ആഭ്യന്തര മന്ത്രാലയത്തിലെ മുതിര്‍ന്ന ഉദ്യോഗസ്ഥര്‍ തുടങ്ങിയവരും ചടങ്ങില്‍ പങ്കെടുത്തു.
      IE/BSN (16.10.2018)
    
    
    (Release ID: 1549865) Visitor Counter : 20
    
    
      Read this release in: English , Tamil