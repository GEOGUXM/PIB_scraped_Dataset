      PIB Headquarters

      കോന്നി കേന്ദ്രീയ വിദ്യാലയം ശ്രീ. അല്‍ഫോണ്‍സ് കണ്ണന്താനം ഉദ്ഘാടനം ചെയ്തു
      Posted On: 02 OCT 2018 3:54PM by PIB Thiruvananthpuram


        പത്തനംതിട്ട ജില്ലയിലെ അട്ടക്കച്ചാലില്‍ കേന്ദ്ര ഗവണ്‍മെന്റ് പുതിയതായി അനുവദിച്ച കോന്നി കേന്ദ്രീയ വിദ്യാലയം കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനം ഉദ്ഘാടനം ചെയ്തു. ചടങ്ങില്‍ ശ്രീ. ആന്റോ ആന്റണി എംപി അധ്യക്ഷനായിരുന്നു.

          ശ്രീ. അടൂര്‍ പ്രകാശ് എംഎല്‍എ, ജില്ലാകലക്ടറും കോന്നി കേന്ദ്രീയ വിദ്യാലയ ചെയര്‍മാനുമായ ശ്രീ. പി ബി നൂഹ് ഐഎഎസ്, അട്ടച്ചാക്കല്‍ സെന്റ് ജോര്‍ജ്ജ് വൊക്കേഷണല്‍ ഹയര്‍സെക്കന്ററി സ്‌കൂള്‍ മാനേജര്‍ ഫാദര്‍ പി വൈ ജെസ്സന്‍ എന്നിവര്‍ സംസാരിച്ചു.
          തുടര്‍ന്ന് ശ്രീ. അല്‍ഫോണ്‍സ് കണ്ണന്താനം സ്വച്ഛതാ പ്രതിജ്ഞ ചൊല്ലിക്കൊടുത്തു.
          
          കേന്ദ്രീയ വിദ്യാലയ എറണാകുളം റീജിയണല്‍ ഓഫീസ് അസിസ്റ്റന്റ് കമ്മീഷണര്‍ ശ്രീ. സി കരുണാകരന്‍ സ്വാഗതവും, കേന്ദ്രീയ വിദ്യാലയ പ്രിന്‍സിപ്പാള്‍ ശ്രീ. എന്‍ രാകേഷ് നന്ദിയും പറഞ്ഞു.
          എറണാകുളം മേഖയ്ക്ക് കീഴിലെ 40-ാമത്തെയും, പത്തനംതിട്ട ജില്ലയിലെ മൂന്നാമത്തെയും കേന്ദ്രീയ വിദ്യാലയമാണിത്. താല്‍ക്കാലികമായി അട്ടചാക്കല്‍ സെന്റ് ജോര്‍ജ്ജ് വി.എച്ച്.എസ്.എസ്. ല്‍ ആരംഭിച്ച ഈ വിദ്യാലയം കോന്നി മെഡിക്കല്‍കോളേജിന് സമീപത്തുള്ള എട്ട് ഏക്കര്‍ സ്ഥലത്ത് നിര്‍മ്മിക്കുന്ന പുതിയ കെട്ടിടത്തിലേയ്ക്ക് മാറ്റും. ഒന്ന് മുതല്‍ അഞ്ച് വരെ ക്ലാസുകളിലായി 200 ലേറെ കുട്ടികളാണ് ഉള്ളത്.
    
    
    (Release ID: 1548338) Visitor Counter : 2