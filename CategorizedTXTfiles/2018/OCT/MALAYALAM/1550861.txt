      വാണിജ്യ വ്യവസായ മന്ത്രാലയം

      ചൈനയിലേയ്ക്ക് കയറ്റുമതിക്ക് അഞ്ച് അരി മില്ലുകള്‍ക്ക് കൂടി അനുമതി
      Posted On: 25 OCT 2018 3:26PM by PIB Thiruvananthpuram


    ഇന്ത്യയില്‍ നിന്ന് ബാസ്മതി ഇതര അരി ചൈനയിലേയ്ക്ക് കയറ്റുമതി ചെയ്യുന്നതിന് അഞ്ച് അരി മില്ലുകള്‍ക്ക് കൂടി കേന്ദ്ര വാണിജ്യ വ്യവസായ മന്ത്രാലയം അനുമതി നല്‍കി. ഇതോടെ കയറ്റുമതിക്ക് അനുമതി നല്‍കിയ മില്ലുകളുടെ എണ്ണം മൊത്തം 24 ആയി. കഴിഞ്ഞ മാസമാണ് 100 ടണ്‍ ബാസ്മതി ഇതര അരിയുടെ ആദ്യ ലോഡ് ചൈനയിലേയ്ക്ക് കയറ്റുമതി ചെയ്തത്.


    ഇക്കൊല്ലം മേയില്‍ ചൈനയില്‍ നിന്ന് എത്തിയ ഉദ്യോഗസ്ഥര്‍ കയറ്റുമതി സാധ്യതയുള്ള അരി മില്ലുകള്‍ പരിശോധിച്ചിരുന്നു. ഇതേ തുടര്‍ന്ന് 19 അരി മില്ലുകളും, സംസ്‌ക്കരണ യൂണിറ്റുകളും ബാസ്മതി ഇതര അരി ചൈനയിലേയ്ക്ക് കയറ്റുമതി ചെയ്യാന്‍ രജിസ്റ്റര്‍ ചെയ്തിരുന്നു.


    ഇക്കൊല്ലം ജൂണില്‍ പ്രധാനമന്ത്രി ശ്രീ. നരേന്ദ്ര മോദിയുടെ ചൈന സന്ദര്‍ശന വേളയിലാണ് ഇന്ത്യയില്‍ നിന്നുള്ള ബാസ്മതി ഇതര അരി കയറ്റുമതി ചെയ്യുന്നത് സംബന്ധിച്ച് ധാരണാപത്രത്തില്‍ ചൈനീസ് കസ്റ്റംസ് വകുപ്പും, കേന്ദ്ര കൃഷി വകുപ്പും ഒപ്പ് വച്ചത്.


    ലോകത്തിലെ ഏറ്റവും വലിയ അരി ഉല്‍പ്പാദക, ഇറക്കുമതി രാജ്യമായ ചൈന പ്രതിവര്‍ഷം അഞ്ച് ദശലക്ഷം ടണ്‍ അരി വാങ്ങാറുണ്ട്. അടുത്ത ഏതാനും വര്‍ഷങ്ങള്‍ക്കുള്ളില്‍ ഇന്ത്യയ്ക്ക് ഒരു ദശലക്ഷം ടണ്‍ അരി ചൈനയിലേയ്ക്ക് കയറ്റുമതി ചെയ്യാനാവുമെന്നാണ് പ്രതീക്ഷ.
    ND MRD - 798
    ***

    
    
    (Release ID: 1550861) Visitor Counter : 26
    
    
      Read this release in: English , Marathi , Tamil