      പഴ്‌സണല്‍, പബ്ലിക് ഗ്രീവന്‍സസ് ആന്റ് പെന്‍ഷന്‍സ് മന്ത്രാലയം

      ഒക്ടോബര്‍ 29 മുതല്‍ നവംബര്‍ 3 വരെ വിജിലന്‍സ് ബോധവല്‍ക്കരണവാരമായി ആചരിക്കും
      Posted On: 26 OCT 2018 11:55AM by PIB Thiruvananthpuram


    കേന്ദ്ര വിജിലന്‍സ് കമ്മീഷന്‍ ഒക്ടോബര്‍ 29 മുതല്‍ നവംബര്‍ 3 വരെ വിജിലന്‍സ് ബോധവല്‍ക്കരണവാരമായി ആചരിക്കും. സര്‍ദാര്‍ വല്ലഭഭായ് പട്ടേലിന്റെ ജന്മദിനമായ ഒക്ടോബര്‍ 31 നോടനുബന്ധിച്ചാണ് എല്ലാ വര്‍ഷവും വിജിലന്‍സ് ബോധവല്‍ക്കരണ വാരമായി ആചരിക്കുന്നത്. 'അഴിമതി തുടച്ചുനീക്കുക, പുതിയൊരിന്ത്യ സൃഷ്ടിക്കുക' എന്നതാണ് ഈ വര്‍ഷത്തെ വിജിലന്‍സ് ബോധവല്‍ക്കരണ വാരത്തിന്റെ സന്ദേശം.
    ഇതോടനുബന്ധിച്ച് കേന്ദ്ര ഗവണ്‍മെന്റ്ിന്റെ എല്ലാ മന്ത്രാലയങ്ങളും സ്ഥാപനങ്ങളും വിവിധ പരിപാടികള്‍ സംഘടിപ്പിക്കും. നാളെയുടെ നേതാക്കളെ ധാര്‍മികമൂല്യങ്ങളുള്ളവരായി വാര്‍ത്തെടുക്കുന്നതിന് സ്‌കൂളുകളിലും, കോളേജുകളിലും ഇന്റഗ്രിറ്റി ക്ലബുകള്‍ സ്ഥാപിക്കുക എന്ന പുതിയ ഉദ്യമത്തിന് ഈ വര്‍ഷത്തെ വാരാചരണം തുടക്കമിടും. പഞ്ചായത്ത് , അര്‍ദ്ധ നഗരപ്രദേശങ്ങളില്‍ അഴിമതിയുടെ ദൂഷ്യഫലങ്ങളെക്കുറിച്ച് ബോധവല്‍ക്കരണ ഗ്രാമസഭകളും സംഘടിപ്പിക്കും.
    സമൂഹമാധ്യമങ്ങള്‍, ബള്‍ക്ക് എസ്എംഎസ്സുകള്‍, ഇ-മെയിലുകള്‍, വാട്ട്‌സാപ്പ്, മറ്റു ഇലക്ട്രോണിക്, പ്രിന്റ് മാധ്യമങ്ങള്‍ മുതലായവ വഴിയുള്ള ബോധവല്‍ക്കരണവും ഉണ്ടാകും.
    GK MRD - 803
    ***

    
    
    (Release ID: 1551066) Visitor Counter : 13
    
    
      Read this release in: Tamil , Hindi , Marathi , English