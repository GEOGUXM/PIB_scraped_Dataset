      PIB Headquarters

      ഐക്യത്തിനായുള്ള കൂട്ടയോട്ടം സംഘടിപ്പിച്ചു
      Posted On: 31 OCT 2018 5:00PM by PIB Thiruvananthpuram


    സര്‍ദാര്‍ വല്ലഭായ് പട്ടേലിന്റെ ജന്മ വാര്‍ഷികത്തോടനുബന്ധിച്ച് കാക്കനാട് കേന്ദ്രീയ ഭവനില്‍ ഐക്യത്തിനായുള്ള കൂട്ടയോട്ടം സംഘടിപ്പിച്ചു. കേന്ദ്രീയഭവന്‍ ജീവനക്കാരുടെ വെല്‍ഫെയര്‍ അസോസിയേഷനായ വേക്കും, പെട്രോളിയം & എക്‌സ്‌പ്ലോസീവ്‌സ് സേഫ്റ്റി ഓര്‍ഗനൈസേഷനും ചേര്‍ന്നാണ് പരിപാടി സംഘടിപ്പിച്ചത്. ഡെപ്യൂട്ടി കണ്‍ട്രോളര്‍ ഓഫ് എക്‌സ്‌പ്ലോസീവ്‌സ് ശ്രീ എസ്. കന്ദസാമി കൂട്ടയോട്ടം ഫ്‌ളാഗ് ഓഫ് ചെയ്തു. കേന്ദ്രീയ ഭവനിലെ 150 ല്‍ അധികം ജീവനക്കാര്‍ കൂട്ടയോട്ടത്തില്‍ പങ്കെടുത്തു. തുടര്‍ന്ന് ജിയോളജിക്കല്‍ സര്‍വ്വേ ഓഫ് ഇന്ത്യ ഡയറക്ടര്‍ ശ്രീ സതീഷ് കുമാര്‍ ജീവനക്കാര്‍ക്ക് ഏകതാ പ്രതിജ്ഞ ചൊല്ലിക്കൊടുത്തു. വെല്‍ഫെയര്‍ അസോസിയേഷന്‍ പ്രസിഡന്റ് ശ്രീ. സി.ജെ. ജോസഫ് പരിപാടിയ്ക്ക് ആശംസകള്‍ അര്‍പ്പിച്ചു.

    AB/BSN (31.10.18)


    

    
    (Release ID: 1551364) Visitor Counter : 3