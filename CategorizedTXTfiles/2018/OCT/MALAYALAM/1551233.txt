      PIB Headquarters

      കാലാവസ്ഥാ പഠനത്തിന്‌ഐ.എസ്.ആര്‍.ഒ. കൂടുതല്‍ ഉപഗ്രഹങ്ങള്‍ വിക്ഷേപിക്കും : വി.എസ്.എസ്.സി. ഡയറക്ടര്‍ എസ്. സോമനാഥ്
      Posted On: 30 OCT 2018 5:09PM by PIB Thiruvananthpuram


    ദുരന്ത നിവാരണം, അന്തരീക്ഷ നിരീക്ഷണം, കാലാവസ്ഥാ പഠനം, സമുദ്ര പഠനം എന്നിവയ്ക്കായി ഐ.എസ്.ആര്‍.ഒ. അടുത്ത രണ്ട് വര്‍ഷത്തിനുള്ളില്‍ 15 ഉപഗ്രഹങ്ങള്‍വിക്ഷേപിക്കുമെന്ന്‌വിക്രംസാരാഭായ് ബഹിരാകാശകേന്ദ്രം (വി.എസ്.എസ്.സി) ഡയറക്ടര്‍ ശ്രീ. എസ്. സോമനാഥ് പറഞ്ഞു. 36,000 കിലോമീറ്റര്‍ ഉയരത്തില്‍ നിന്ന് 24 മണിക്കൂറുംഇന്ത്യയെമുഴുവനായും നിരീക്ഷിക്കാന്‍ ശേഷിയുള്ളജി സാറ്റ്-29 ഉപഗ്രഹംഅടുത്തമാസം 14 ന് വിക്ഷേപിക്കുമെന്ന്അദ്ദേഹംഅറിയിച്ചു.


    'കാലാവസ്ഥാവ്യതിയാനവും, കേരളവും' എന്ന വിഷയത്തില്‍ പ്രസ്സ് ഇന്‍ഫര്‍മേഷന്‍ ബ്യൂറോ, കേസരിസ്മാരക പത്രപ്രവര്‍ത്തക ട്രസ്റ്റിന്റെസഹകരണത്തോടെ പ്രാദേശിക മാധ്യമ പ്രവര്‍ത്തകര്‍ക്കായിതിരുവനന്തപുരത്ത് സംഘടിപ്പിച്ച മാധ്യമശില്‍പ്പശാല ഉദ്ഘാടനം ചെയ്യുകയായിരുന്നു അദ്ദേഹം.


    കാലാവസ്ഥാ വ്യതിയാനവും കേരളവും എന്ന വിഷയത്തില്‍ പി.ഐ.ബി.യും കേസരി സ്മാരക ജേണലിസ്റ്റ് ട്രസ്റ്റും സംയുക്തമായി സംഘടിപ്പിച്ച മാധ്യമശില്‍പ്പശാല വി.എസ്.എസ്.സി. ഡയറക്ടര്‍ ശ്രീ. സോമനാഥ്ഉദ്ഘാടനം ചെയ്യുന്നു.


    ഭൂമദ്ധ്യരേഖാ പ്രദേശങ്ങളിലെകാലാവസ്ഥ നിരീക്ഷണത്തിനും, പ്രവചനത്തിനും പരിമിതികള്‍ഏറെയാണെന്ന്ചൂണ്ടിക്കാട്ടിയ വി.എസ്.എസ്.സി. ഡയറക്ടര്‍സൂക്ഷ്മമായ ഭൗമ നിരീക്ഷണത്തിന് കൂടുതല്‍ ഉപഗ്രഹങ്ങള്‍ അനിവാര്യമാണെന്ന് പറഞ്ഞു. പ്രകൃതിദുരന്തങ്ങള്‍ വര്‍ദ്ധിച്ച് വരുന്ന സാഹചര്യത്തില്‍ ഈ രംഗത്ത്കൂടുതല്‍ പഠനങ്ങള്‍ വേണം. ഇതിന്റെഅടിസ്ഥാനത്തില്‍അത്യാധുനികശേഷിയുള്ളറഡാര്‍ ഉപഗ്രങ്ങളും, നാനോ ഉപഗ്രഹങ്ങളുംകൂടുതലായിവിക്ഷേപിക്കുമെന്നും ശ്രീ. സോമനാഥ്അറിയിച്ചു. വിക്ഷേപണങ്ങളുടെഎണ്ണവും വര്‍ദ്ധിപ്പിക്കുമെന്ന് അദ്ദേഹം പറഞ്ഞു. കാലാവസ്ഥാമാറ്റങ്ങളെകുറിച്ചും പ്രകൃതിദുരന്തങ്ങളെകുറിച്ചുമുള്ളഏറ്റവും ആധികാരികവിവരങ്ങള്‍അടങ്ങുന്ന ഭുവന്‍ വെബ്‌സൈറ്റ് മാധ്യങ്ങള്‍പ്രയോജനപ്പെടുത്തണമെന്നും വി.എസ്.എസ്.സി. ഡറക്ടര്‍ പറഞ്ഞു.ഐ.എസ്.ആര്‍.ഒ. വികസിപ്പിച്ച ലിഥ്വിയം ബാറ്ററി ഉടന്‍ തന്നെ വിപണിയില്‍എത്തുമെന്നാണ് പ്രതീക്ഷിക്കുന്നത്. ഇത്‌സംബന്ധിച്ച സാങ്കേതികവിദ്യാകൈമാറ്റത്തിന് പതിനഞ്ചോളം കമ്പനികളെതിരഞ്ഞെടുത്തിട്ടുണ്ട്. കാലാവസ്ഥമുന്നറിയിപ്പുകള്‍സംബന്ധിച്ച്‌സമൂഹത്തില്‍കൂടുതല്‍ബോധവല്‍ക്കരണം അനിവാര്യമാണ്. മുന്നറിയിപ്പുകളെഅവഗണിക്കുന്നത് പലപ്പോഴുംദുരന്തങ്ങളുടെവ്യാപ്തി വര്‍ദ്ധിപ്പിക്കുമെന്നും വി.എസ്.എസ്.സി. ഡയറക്ടര്‍ചൂണ്ടിക്കാട്ടി.


    വനനശീകരണം, പ്ലാസ്റ്റിക്കിന്റെഅമിത ഉപയോഗം, മണല്‍ ഖനനം മുതലായമുതലായവയിലൂടെ പ്രകൃതിക്കും, കാലാവസ്ഥയ്ക്കും സംഭവിക്കാവുന്ന ദൂഷ്യങ്ങള്‍ക്കെതിരെ ജനങ്ങളെബോധവല്‍ക്കരിക്കുന്നതില്‍ മാധ്യമങ്ങള്‍ക്ക് നിര്‍ണ്ണായക പങ്കുണ്ടെന്ന് യോഗത്തില്‍ അദ്ധ്യക്ഷനായിരുന്ന പ്രസ്സ് ഇന്‍ഫര്‍മേഷന്‍ ബ്യൂറോഅഡീഷണല്‍ഡയറക്ടര്‍ ജനറല്‍ ശ്രീ. ഡി. മുരളീ മോഹന്‍ അഭിപ്രായപ്പെട്ടു. യോഗത്തില്‍കേസരിസ്മാരക പത്രപ്രവര്‍ത്തക ട്രസ്റ്റ് ചെയര്‍മാന്‍ ശ്രീ. സുരേഷ്‌വെള്ളിമംഗലംആശംസകളര്‍പ്പിച്ചു.


    'കാലാവസ്ഥാ പ്രവചനം' സംബന്ധിച്ച്തിരുവനന്തപുരത്തെ കാലാവസ്ഥാ നിരീക്ഷണകേന്ദ്രത്തിലെശാസ്ത്രജ്ഞന്‍ ശ്രീ. എന്‍.റ്റി. നിയാസ്, 'തീരദേശ പരിപാലനത്തില്‍കാലാവസ്ഥാവ്യതിയാനത്തിന്റെആഘാതം' എന്നവിഷയത്തില്‍സംസ്ഥാന ശാസ്ത്ര, സാങ്കേതിക, പരിസ്ഥിതിസമിതിയിലെമുഖ്യശാസ്ത്രജ്ഞന്‍ ഡോ. കമലാക്ഷന്‍ കൊക്കല്‍ എന്നിവര്‍ ക്ലാസ്സുകള്‍ നയിച്ചു. 'ദുരന്തവേളകളില്‍മാധ്യമങ്ങളുടെ പങ്ക്' എന്നവിഷയത്തില്‍സംസ്ഥാന ദുരന്ത നിവാരണകേന്ദ്രം മുന്‍ മേധാവിഡോ. കെ.ജി. താര ക്ലാസ്സ് എടത്തു.
    പ്രസ്സ് ഇന്‍ഫര്‍മേഷന്‍ ബ്യൂറോഡെപ്യൂട്ടി ഡയറക്ടര്‍ ഡോ. നീതുസോണസ്വാഗതവും, ഡെപ്യൂട്ടി ഡയറക്ടര്‍ ശ്രീ. സൂരജ് മോന്‍ നന്ദിയുംപറഞ്ഞു. അറുപതോളം മാധ്യമ പ്രവര്‍ത്തകര്‍ശില്‍പ്പശാലയില്‍ പങ്കെടുത്തു.


    ND/MRL


    
    
    
    

    
    (Release ID: 1551233) Visitor Counter : 221