      മന്ത്രിസഭ

      ഇന്ത്യ - തായ്പി ഉഭയകക്ഷി നിക്ഷേപം വര്‍ദ്ധിപ്പിക്കാന്‍ കരാര്‍ ഒപ്പിടും
      Posted On: 24 OCT 2018 1:08PM by PIB Thiruvananthpuram


    തായ്പിയിലുള്ള ഇന്ത്യന്‍ തായ്പി അസോസിയേഷനും (ഐ.ടി.എ) ഇന്ത്യയിലുള്ള തായ്പി സാമ്പത്തിക സാംസ്‌കാരിക കേന്ദ്രവും (ടി.ഇ.സി.സി) തമ്മിലുള്ള ഉഭയകക്ഷി നിക്ഷേപ കരാറിന് പ്രധാനമന്ത്രി ശ്രീ. നരേന്ദ്ര മോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം അംഗീകാരം നല്‍കി.


    ഇരു രാജ്യങ്ങള്‍ക്കുമിടയിലെ നിക്ഷേപ ഒഴുക്കിനെ ഈ കരാര്‍ വര്‍ദ്ധിപ്പിക്കും. ഐ.ടി.എ. യും, ടി.ഇ.സി.സി. യും തമ്മില്‍ പരസ്പര പൂരകാടിസ്ഥാനത്തില്‍ നിക്ഷേപങ്ങള്‍ക്ക് അനുയോജ്യമായ സംരക്ഷണം നല്‍കും. നിക്ഷേപവുമായി ബന്ധപ്പെട്ട വിഷയങ്ങളില്‍ വിവേചനം ഒഴിവാക്കി തുല്യത ഉറപ്പ് വരുത്തിക്കൊണ്ട് നിക്ഷേപകരുടെ ആത്മവിശ്വാസം വര്‍ദ്ധിപ്പിക്കാനും കരാര്‍ വഴിയൊരുക്കും. ഇതുവഴി നിക്ഷേപത്തിന് അനുയോജ്യമായ അന്തരീക്ഷവും ഒരുക്കാന്‍ കഴിയും. ഇന്ത്യയെ ഒരു വിദേശ നിക്ഷേപ ഇഷ്ട ലക്ഷ്യ സ്ഥാനമായി ഉയര്‍ത്തിക്കാട്ടാനും ഈ കരാര്‍ സഹായിക്കും.

    
    
    (Release ID: 1550541) Visitor Counter : 9
    
    
      Read this release in: English , Urdu , Marathi , Assamese , Bengali , Gujarati , Tamil , Telugu , Kannada