      പരിസ്ഥിതി, വനം മന്ത്രാലയം

      പരിസ്ഥിതിയുമായുള്ള ബന്ധം സഹകരണത്തില്‍ അധിഷ്ഠിതമായിരിക്കണം: ഡോ. മഹേഷ് ശര്‍മ്മ
      Posted On: 08 OCT 2018 3:59PM by PIB Thiruvananthpuram

      വന്യജീവി, പരിസ്ഥിതി സംരക്ഷണത്തിന് കുട്ടികള്‍ നേതൃത്വപരമായ പങ്ക് വഹിക്കണമെന്ന് കേന്ദ്ര പരിസ്ഥിതി, വനം, കാലാവസ്ഥാ വ്യതിയാന സഹമന്ത്രി ഡോ. മഹേഷ് ശര്‍മ്മ പറഞ്ഞു. പരിസ്ഥിതിയുമായുള്ള ബന്ധം സഹകരണത്തില്‍ അധിഷ്ഠിതമായിരിക്കണമെന്നും അദ്ദേഹം പറഞ്ഞു. ദേശീയ വന്യജീവി വാരാചരണത്തിന് സമാപനം കുറിച്ചു കൊണ്ടുള്ള ചടങ്ങില്‍ പങ്കെടുക്കുകയായിരുന്നു അദ്ദേഹം.
      ഒരു പദ്ധതിക്കും ജനങ്ങളുടെ പങ്കാളിത്തമില്ലാതെ വിജയിക്കാന്‍ സാധിക്കില്ലെന്ന് ഫോറസ്റ്റ് ഡയറക്ടര്‍ ജനറല്‍ ഡോ. സിദ്ധാന്ത് ദാസ് പറഞ്ഞു. ബാര്‍ക്കും കേന്ദ്ര പരിസ്ഥിതി, വനം, കാലാവസ്ഥാ വ്യതിയാന മന്ത്രാലയവും തമ്മിലുള്ള ധാരണയുടെ ഭാഗമായി ആരംഭിച്ച ബയോ-മെഥനേഷന്‍ പ്ലാന്റും മന്ത്രി ഉദ്ഘാടനം ചെയ്തു. അഡീഷണല്‍ ഡയറക്ടര്‍ ജനറല്‍(ഫോറസ്റ്റ്) ശ്രീ എം. എസ്. നേഗി, അഡീഷണല്‍ ഡയറക്ടര്‍ ജനറല്‍(ഫോറസ്റ്റ്) ശ്രീ സൈബള്‍ ദാസ്ഗുപ്ത, ഇന്‍സ്‌പെക്ടര്‍ ജനറല്‍(വൈല്‍ഡ്‌ലൈഫ്) ശ്രീ സൗമിത്ര ദാസ്ഗുപ്ത, നാഷണല്‍ സുവോളജിക്കല്‍ പാര്‍ക്ക് ഡയറക്ടര്‍ മിസ്. രേണു സിങ്ങ് എന്നിവരും ചടങ്ങില്‍ പങ്കെടുത്തു.
      IE-BSN(08.10.2018)
    
    
    (Release ID: 1548949) Visitor Counter : 17
    
    
      Read this release in: English , Hindi , Marathi , Tamil