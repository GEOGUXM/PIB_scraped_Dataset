      PIB Headquarters

      കേരളത്തിലെ വിനോദസഞ്ചാര മേഖലയുടെ പുനര്‍ നിര്‍മ്മാണത്തിന് ഒയോ ഗ്രൂപ്പ് ഒരു കോടി രൂപ സംഭാവന നല്‍കും
      Posted On: 11 OCT 2018 5:57PM by PIB Thiruvananthpuram


    പ്രളയത്തെ തുടര്‍ന്ന് ദുരിതത്തിലായ കേരളത്തിലെ ചെറുകിട ഹോട്ടല്‍, ഹോംസ്റ്റേ ഉടമകളെ സഹായിക്കുന്നതിന് രാജ്യത്തെ വന്‍കിട ഹോസ്പിറ്റാലിറ്റി കമ്പനികളിലൊന്നായ ഒയോ (ഒ.വൈ.ഒ) ഒരു കോടി രൂപ സംഭാവനയായി നല്‍കും. കേന്ദ്ര വിനോദ സഞ്ചാര സഹമന്ത്രി ശ്രീ. അല്‍ഫോണ്‍സ് കണ്ണന്താനത്തിന്റെ അഭ്യര്‍ത്ഥനയെ തുടര്‍ന്നാണിത്.


    ടൂറിസം രംഗത്ത് ഏറ്റവും രൂക്ഷമായ പ്രളയകെടുതിയുണ്ടായ കൊച്ചി, മൂന്നാര്‍, വയനാട് എന്നിവിടങ്ങളിലെ ഹോട്ടല്‍ വസ്തുവകകളുടെ പുനരുദ്ധാരണത്തിന് പരമാവധി രണ്ട് ലക്ഷം രൂപ വീതം നല്‍കും. സംസ്ഥാന ടൂറിസം ഡയറക്ടര്‍മായി കൂടിയാലോചിച്ച ശേഷമായിരിക്കും ഇവ തിരഞ്ഞെടുക്കുക.


    ഈ ഉദാരമായ സമീപനത്തിന് ശ്രീ. അല്‍ഫോണ്‍സ് കണ്ണന്താനം ശ്രീ. റിതേഷ് അഗര്‍വാളിന്റെ നേതൃത്വത്തിലുള്ള ഒയോ ഗ്രൂപ്പിനെ നന്ദി അറിയിച്ചു.
    ND MRD - 778
    ***


    

    
    (Release ID: 1549446) Visitor Counter : 2