      गृह मंत्रालय

      हवाई सुरक्षेसाठी उत्तम समन्वय आणि नवीन तंत्रज्ञानाचा वापर करण्याचे केंद्रीय गृहमंत्र्यांचे आवाहन
      Posted On: 09 OCT 2018 5:45PM by PIB Mumbai


      नवी दिल्ली, 9 ऑक्टोबर 201 8


      विमान वाहतूक सुरक्षेसाठी सर्व संबंधितांमध्ये उत्तम समन्वय असायला हवे असे आवाहन केंद्रीय गृहमंत्री राजनाथ सिंग यांनी केले. आंतरराष्ट्रीय हवाई सुरक्षा चर्चासत्राच्या उद्‌घाटनप्रसंगी ते बोलत होते. हवाई सुरक्षेसाठी बीसीएएस आणि सीआयएसएफ यांनी नवीन तंत्रज्ञानाचा अवलंब करावा तसेच प्रशिक्षित मनुष्यबळ आणि आधुनिक सुरक्षा व्यवस्था यांचा मेळ राखावा, अशी सूचना त्यांनी केली. केंद्रीय औद्योगिक सुरक्षा दलाने या दोन दिवसीय चर्चासत्राचे आयोजन केले असून ‘जागतिक सहकार्य सुरक्षित विमान वाहतूक’ ही यावेळची संकल्पना आहे. दहशतवादी संघटनांसाठी विमान वाहतूक क्षेत्र हे महत्वाचे लक्ष्य असल्यामुळे नागरी विमान वाहतूक सुरक्षा ही आव्हानात्मक जबाबदारी आहे, असे ते म्हणाले.


      आंतरराष्ट्रीय स्तरावर मान्यताप्राप्त मार्गदर्शक तत्त्व आणि निकषांची कठोर अंमलबजावणी आपण करायला हवी. विमानतळावरील सर्व प्रक्रियांमध्ये प्रगत तंत्रज्ञानाचा वापर केल्यास आपल्या सुरक्षा क्षमतेत वाढ होईल, असा विश्वास त्यांनी व्यक्त केला.


      N.Sapre /S.Kane/P.Kor

    
    
    (Release ID: 1549065) Visitor Counter : 10
    
    
      Read this release in: English