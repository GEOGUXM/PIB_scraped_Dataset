      आयुष मंत्रालय

      होमिओपॅथी इन्स्टिट्यूटचा शिलान्यास
      Posted On: 16 OCT 2018 5:06PM by PIB Mumbai


      नवी दिल्ली, 16 ऑक्टोबर 201 8


      केंद्रीय आयुष मंत्रालयाचे राज्यमंत्री श्रीपाद नाईक यांनी नरेला येथे आज नॅशनल इन्स्टिट्यूट ऑफ होमिओपॅथी संस्थेचा शिलान्यास केला. कोलकाताच्या राष्ट्रीय पातळीवरील नॅशनल इन्स्टिट्यूट ऑफ होमिओपॅथी या संस्थेचा नरेला येथे हा विस्तार करण्यात आला आहे. संपूर्ण जगात आणि भारतामध्येही होमिओपॅथी या वैद्यकीय शाखेची लोकप्रियता दिवसेंदिवस वाढत आहे. त्याचा लाभ सर्वांना घेता यावा, यासाठी हे नरेला येथे विस्तार केंद्र सुरू करण्यात आले आहे, असे नाईक यांनी यावेळी सांगितले.


      देशात ‘आयुष’ अंतर्गतच्या वैद्यकीय प्रणालींना प्रोत्साहन देऊन त्या विकसित करण्याची आवश्यकता आहे. केंद्रीय मध्यवर्ती परीक्षा मंडळामार्फत (सीबीएसई) घेण्यात येणाऱ्या राष्ट्रीय पात्रता प्रवेश परीक्षांमार्फत (एनईईटी) आयुषांच्या वैद्यकीय अभ्यासक्रमांना यापुढे प्रवेश देण्यात येणार आहे, असेही राज्यमंत्री श्रीपाद नाईक यांनी यावेळी सांगितले. या कार्यक्रमाला उत्तर-पश्चिम दिल्लीचे खासदार डॉ. उदित राज, दिल्लीचे महापौर, उत्तर दिल्ली महानगरपालिकेचे आदेश गुप्ता उपस्थित होते.


      दिल्ली विकास प्राधिकरणाच्या 10 एकर क्षेत्रात नॅशनल इन्स्टिट्यूट ऑफ होमिओपॅथी नरेलाची उभारणी करण्यात येणार आहे. यामध्ये 100 खाटांची आधुनिक वैद्यकीय सुविधांनी युक्त रुग्णालय आणि संशोधन केंद्रही सुरू करण्यात येणार आहे. या प्रकल्पासाठी अंदाजे 302 कोटी रुपये खर्च अपेक्षित आहे.


      N.Sapre /S.Bedekar/P.Kor

    
    
    (Release ID: 1549851) Visitor Counter : 22
    
    
      Read this release in: English