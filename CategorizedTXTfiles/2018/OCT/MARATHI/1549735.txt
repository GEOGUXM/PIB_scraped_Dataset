      रस्ते वाहतूक आणि महामार्ग मंत्रालय

      शिकाऊ युवा वाहनचालकांसाठी कार्यक्रमाचा प्रारंभ
      Posted On: 15 OCT 2018 4:40PM by PIB Mumbai


      नवी दिल्ली, 15 ऑक्टोबर 201 8


      रस्ते वाहतूक आणि महामार्ग आणि रसायन आणि खते राज्यमंत्री मनसुखलाल मांडवीय यांनी आज नवी दिल्ली येथे ‘युथ रोड सेफ्टी लर्नर्स लायसन्स’ कार्यक्रमाचा प्रारंभ केला. या कार्यक्रमाअंतर्गत युवकांना योग्य आणि शास्त्रशुद्ध पद्धतीने वाहनचालकाचे प्रशिक्षण देण्यात येणार आहे. जे युवक वाचलन चालवण्यासाठी परवाना घेण्यासाठी पहिल्यांदा अर्ज करणार आहेत त्यांना अशा प्रकारचे प्रशिक्षण देण्यात येणार आहे.


      देशातल्या प्रशिक्षणार्थी युवा वाहन चालकांसाठी पहिल्यांदाच अशा प्रकारचा कार्यक्रम आयोजित केला आहे, असे सांगून मनसुखलाल मांडवीय म्हणाले, सरकार रस्त्यांवर होणारे अपघात टाळण्यासाठी प्राधान्य देत आहे. चालक, प्रवाशांची सुरक्षा अतिशय महत्त्वाची आहे. रस्त्यांवरच्या अपघातांमध्ये युवकांच्या मृत्यूचे प्रमाण कमी करण्याची गरज आहे. हे लक्षात घेऊन सरकारमार्फत उपाय योजले जात आहेत. बेदरकार वाहने चालवणे, अंमली पदार्थांचे सेवन करून गाडी चालवणे. तसेच हेल्मेट न घालता म्हणजेच सुरक्षेची उपाययोजना न करता वाहन चालवणे यामुळे रस्त्यांवरील अपघातांमध्ये युवकांचे मृत्यू जास्त होतात, असे दिसून आले आहे. हे टाळण्यासाठी सरकार उपाययोजना करत आहे. 2020 पर्यंत रस्त्यावरच्या अपघातात होणाऱ्या मृत्यूंची संख्या 50 टक्क्यांनी कमी झाली पाहिजे, असे उद्दिष्ट सरकारने निश्चित केले आहे, असेही मांडवीय यांनी यावेळी सांगितले. यावेळी रस्ते वाहतूक आणि महामार्ग मंत्रालयाच्या अतिरिक्त सचिव लीना नंदन, संयुक्त सचिव अभय दामले यांनी ‘युथ रोड सेफ्टी लर्नर्स लायसन्स’ कार्यक्रमाची माहिती दिली.


      N.Sapre /S.Bedekar/P.Kor


    

    
    (Release ID: 1549735) Visitor Counter : 20
    
    
      Read this release in: English