      रेल्वे मंत्रालय

      "स्वच्छता ही सेवा' पंधरवाड्यानिमित्त रेल्वे मंत्रालयाच्या देशभरातील सर्व विभागात विविध कार्यक्रमाचे आयोजन
      Posted On: 02 OCT 2018 11:21AM by PIB Mumbai


    रेल्वे मंत्रालयाच्या देशभरातील सर्व विभागात 15 सप्टेंबर ते 2 ऑक्टोबर 2018 राष्ट्रपिता महात्मा गांधी, यांच्या १५० व्या जयंती निमित्त "स्वच्छता ही सेवा" हा पंधरवडा पाळण्यात आला होता. यानिमित्त विविधी उपक्रम राबवण्यात आले.


    सर्व रेल्वे कर्मचा-यांना स्वच्छतेची शपथ देऊन या पंधरवड्याची सुरुवात झाली .त्यानंतरच्या प्रत्येक दिवशी विशेष संकल्पना घेऊन स्वच्छता अभियान राबवण्यात आले. भारतीय रेल्वेच्या सर्व विभागात स्वच्छ स्थानक, स्वच्छ ट्रेन, स्वच्छ नीर, स्वच्छ परिसर, स्वच्छ संवाद, स्वच्छता विषयक जागृती अशा प्रत्येक संकल्पनेवर दोन दिवसांचे कार्यक्रम घेण्यात आले.


    पंधरवडा मोहिमेसाठी विस्तृत मार्गदर्शक तत्वे तयार करण्यात आली आणि ती भारतीय रेल्वेच्या प्रत्येक विभागात प्रसारित केली गेली.


    स्वच्छता पंधरवड्यादरम्यान, रेल्वे मार्गाशेजारी सुमारे 100 किलोमीटर वर वृक्षारोपण करण्यात आले. .महात्मा गांधी यांच्याशी संबंधित 43 स्थानके,


    महत्वाच्या ठिकाणांजवळची 28 तसेच दिल्ली, आगरा, जयपूर चा सुवर्ण त्रिकोण अशा सर्व स्थानकांची स्वच्छता या पंधरवड्यात करण्यात आली. महात्मा गांधीशी संबंधित रेल्वे स्थानकांवर काही खास संकल्पना घेऊन चित्रेही रंगवण्यात आली. २ ऑक्टोबरला, म्हणजे आज, सर्व रेल्वेगाड्यांच्या डब्यांमध्ये राष्ट्रध्वज आणि स्वच्छता लोगो प्रदर्शित केला जातो आहे.


    'स्वच्छता ही सेवा' हा उपक्रम यशस्वी करण्यसाठी सोशल मीडिया, नुक्कड नाटक, ऑडिओ /व्हिडीओ ध्वनिचित्रफीत यांचा वापर करुन जनजागृती करत प्रवाशांना, विद्यार्थ्यांना, कुटुंबांना या मोहिमेत सहभागी होण्यासाठी प्रोत्साहन देण्यात आले.


    मध्य रेल्वेनेही यानिमित्त विविध उपक्रम राबवले. कल्याण रेल्वे शाळेतील शिक्षक आणि विद्यार्थ्यांनी मिळून कळवा कार शेडमधील रेल्वेडब्यांवर राष्ट्रध्वज रंगविले. तसेच महात्मा गांधींची वचने आणि सुविचारही रंगवण्यात आले. त्याशिवाय स्वच्छतेला प्रोत्साहन देण्यासाठी, मध्य रेल्वेने विभागीय आणि विभागीय स्तरावर विविध स्पर्धा आयोजित केल्या. यात सर्वोत्तम रेल्वे वर्कशॉप, शेड्स, कोचिंग डेपो, हॉस्पिटल, मुख्यालय कार्यालये, मेल / एक्सप्रेस रेक, कंट्रोल ऑफिस आणि रेल्वे कॉलनी अशा सर्व ठिकाणी स्वच्छता विषयक उपक्रमांच्या स्पर्धा घेण्यात आल्या होत्या.


    पश्चिम रेल्वेने यानिमित्त 28 सप्टेंबर, 2018 रोजी, 'स्वच्छ नीर' उपक्रम राबवला. ज्यात पिण्याचे पाणी, पाणी विकणारी मशीन , फिल्टर पुरवठा स्रोत, पाण्याचे नळ अशा सर्व ठिकाणी तपासणी करण्यात आली. रेल्वे स्थानकांवर तसेच कार्यालयांमध्ये, रेल्वे कॉलनी, रुग्णालये, आरोग्य युनिट आणि शाळांमध्ये होणाऱ्या पाण्याची शुद्धता तपासण्यात आली. पावसाचे पाणी वापरण्यासाठी रेन वॉटर हार्वेस्टिंग उपक्रम राबवण्यात आला. स्वयंसेवकांनी स्वच्छता जागृती करण्यासाठी नुक्कड नाटक आयोजित केले होते .वैयक्तिक स्वच्छतेचे महत्व पटवून देण्यसाठी चर्चगेट आणि मुंबई सेंट्रल स्टेशनवर रेल्वेने प्रवाशांना पेपरसोप वितरीत केले .पश्चिम रेल्वेने 'स्वच्छ आहार' हा दिवसही साजरा केला. या मोहिमेअंतर्गत खानपान व्यवस्थेशी सम्बधित सर्व विभागांची स्वच्छता तपासणी करण्यात आली


    ***


    B.Gokhale/ R.Aghor

    
    
    (Release ID: 1548260) Visitor Counter : 11
    
    
      Read this release in: English , Tamil