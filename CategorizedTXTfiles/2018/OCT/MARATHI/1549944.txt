      आयुष मंत्रालय

      ‘आयुष’मध्ये गुंतवणूक करण्यासाठी पहिल्या राष्ट्रीय परिषदेच्या तयारीसाठी बैठक
      Posted On: 17 OCT 2018 3:54PM by PIB Mumbai


      नवी दिल्ली, 17 ऑक्टोबर 201 8


      आयुष मंत्रालयाच्या वतीने आयुर्वेद दिनानिमित्त येत्या 4 नोव्हेंबर 2018 रोजी पहिल्या राष्ट्रीय परिषदेचे आयोजन करण्यात येणार आहे. आंबेडकर आंतरराष्ट्रीय केंद्रामध्ये होणाऱ्या या परिषदेमध्ये ‘आयुष’ क्षेत्रात सार्वजनिक आणि खाजगी क्षेत्रातून गुंतवणूक व्हावी यासाठी कसे प्रोत्साहन देता येईल याविषयी चर्चा करण्यात येणार आहे. या परिषदेच्या आयोजनात नीती आोग तसेच औद्योगिक धोरण निश्चित आणि प्रोत्साहन विभाग यांचाही सहभाग आहे. ‘आयुष’ मंत्रालयाच्या वतीने अशा प्रकारची परिषद पहिल्यांदाच आयोजित करण्यात आली आहे.


      या परिषदेच्या तयारीसाठी ‘आयुष’ खात्याचे राज्यमंत्री (स्वतंत्र कार्यभार) श्रीपाद नाईक यांच्या अध्यक्षतेखाली काल (16 ऑक्टोबर) बैठक झाली. ‘आयुष’च्या बाजारपेठेमधला हिस्सा वाढावा, यासाठी मंत्रालयाने पुढाकार घेऊन अनेक नवीन योजनांची अंमलबजावणी सुरू केली आहे. ‘आयुष’ औषधे, सौंदर्य प्रसाधने, पोषक-पुरक आहार, रुग्णालयासाठी लागणारी सामुग्री यांच्या उत्पादनाला प्रारंभ केला आहे. मध्यम आणि लघु उद्योगांमार्फत ‘आयुष’ उत्पादनांची निर्मिती करण्यासाठी प्रोत्साहन देण्याची आवश्यकता आहे. पुढच्या वर्षात जवळपास नवीन 50 उद्योजक विकास कार्यक्रम मंत्रालय हाती घेणार आहे. देशभरातल्या वेगवेगळ्या शहरांमध्ये सुरू होणाऱ्या या उद्योगांमुळे एक लाख जणांना रोजगाराच्या संधी उपलब्ध होणार आहेत, असे यावेळी श्रीपाद नाईक यांनी यावेळी सांगितले.


      N.Sapre /S.Bedekar/P.Kor


    

    
    (Release ID: 1549944) Visitor Counter : 26
    
    
      Read this release in: English