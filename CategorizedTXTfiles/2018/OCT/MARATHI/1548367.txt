      अर्थ मंत्रालय

      देशातल्या 115 विकास आकांक्षित जिल्ह्यांमध्ये सीडबीचे “उद्यम अभिलाषा” हे राष्ट्रीय स्वयं उद्यमशीलतेविषयक जागृती अभियान सुरु
      Posted On: 03 OCT 2018 5:23PM by PIB Mumbai


    नवी दिल्ली , 3 ऑक्टोबर 2018


    महात्मा गांधी यांच्या दीडशेव्या जयंतीचे औचित्य साधत सीडबी म्हणजे भारतीय लघु उद्योग विकास बँकेने राष्ट्रीय स्तरावर स्वयं उद्यमशीलतेला प्रोत्साहन देण्यासाठी “ उद्यम अभिलाषा ” हे जागृती अभियान सुरु केले आहे. नीति आयोगाने शोधलेल्या 115 विकास आकांक्षित जिल्ह्यांमध्ये हे अभियान राबवले जाणार असून त्या अंतर्गत 15,000 युवकांपर्यंत पोहोचण्याचे उदिृष्ट आहे.


    3 ऑक्टोबर म्हणजे आजपासून 8 ऑक्टोबरपर्यंत देशभरात हे अभियान राबवले जाणार आहे. या अंतर्गत स्वत:चा व्यवसाय किंवा उद्योग सुरु करण्याची इच्छा असलेल्या मागास भागातील युवकांना 800 प्रशिक्षक उद्योगविषयक प्रशिक्षण देतील.


    सीडबीने यासाठी सीएसई प्रशासन सेवा या विशेष सरकारी संस्थेशी भागीदारी केली आहे. या अंतर्गत युवकांना विविध तंत्रज्ञानाचे प्रशिक्षण दिले जाईल. ज्यात युवतींवर विशेष भर दिला जाईल. त्याशिवाय हे अभियान राबवण्यासाठी सीडबीने बँका, नाबार्ड, वित्तीय संस्था आणि राज्य सरकारांचीही मदत घेतली आहे. उद्योग व्यवसाय करण्यासाठी उत्सुक असलेल्या युवकांना कर्ज मिळवण्यासाठीच्या शिवाय इतर सरकारी योजनांचीही माहिती या अभियानांतर्गत दिली जाईल.


    B.Gokhale/R.Aghor/P.Malandkar


    

    
    (Release ID: 1548367) Visitor Counter : 62
    
    
      Read this release in: English