      पंतप्रधान कार्यालय

      पंतप्रधान उद्या, 19 ऑक्टोबर, 2018 रोजी महाराष्ट्रातल्या शिर्डीला भेट देणार
      Posted On: 18 OCT 2018 5:00PM by PIB Mumbai


    पंतप्रधान नरेंद्र मोदी उद्या, 19 ऑक्टोबर, 2018 रोजी महाराष्ट्रातल्या शिर्डीला भेट देणार आहेत.


    या शिर्डी भेटीमध्ये श्री साईबाबा संस्थानच्यावतीने करण्यात येणा-या विविध विकास कामांचा शिलान्यास पंतप्रधानांच्या हस्ते होणार आहे. यंदा श्री साईबाबा समाधीचे शतक महोत्सवी वर्ष आहे. या स्मृतिप्रित्यर्थ चांदीचे नाणे काढण्यात येणार आहे. त्याचाही कार्यक्रम पंतप्रधानांच्या उपस्थितीमध्ये होणार आहे.


    शिर्डीमध्ये एका सार्वजनिक सभेचे आयोजन करण्यात आले असून यावेळी ‘प्रधानमंत्री आवास योजना-ग्रामीण’ अंतर्गत बांधण्यात आलेल्या घरकुलांच्या किल्ल्या लाभार्थींना पंतप्रधानांच्या हस्ते देण्यात येणार आहेत. यावेळी मोदी यांची जनसभा होणार आहे.


    पंतप्रधान श्री साईबाबा समाधी मंदिर वास्तूलाही उद्या भेट देणार आहेत.

    ------------------------------


    N. Sapre / Suvarna Bedekar

    
    
    (Release ID: 1550054) Visitor Counter : 8
    
    
      Read this release in: Hindi , Assamese , English , Bengali , Tamil , Kannada