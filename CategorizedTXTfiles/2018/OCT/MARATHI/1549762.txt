      कंपनी व्यवहार मंत्रालय

      मुंबईमध्ये स्पर्धा कायदा याविषयी ‘रोड शो’
      Posted On: 15 OCT 2018 6:23PM by PIB Mumbai


      मुंबई, 15 ऑक्टोबर 201 8


      कॉम्पिटीशन कमिशन ऑफ इंडिया (सीसीआय) म्हणजेच भारतीय स्पर्धा आयोग आणि कॉन्फीडरेशन ऑफ इंडियन इंडस्ट्री (सीआयआय) यांच्या वतीने मुंबईत आज ‘रोड शो ऑन कॉम्पिटीशन लॉ’चे आयोजन करण्यात आले होते. इंडियन इन्स्टिट्यूट ऑफ कॉर्पोरेट अफेअर्स (आयआयसीए) या शोची अंमलबजावणी केली.


      स्पर्धा आणि स्पर्धेविषयी जागरुकता निर्माण करून त्यासाठी विशेष प्रशिक्षण घेण्याविषयी आणि स्पर्धा संस्कृती निर्माण करण्यासाठी लोकांना प्रवृत्त करण्यासाठी या ‘शो’चे आयोजन करण्यात आले होते. यावेळी कॉर्पोरेट अफेअर्स मंत्रालयाचे सचिव इनजेती श्रीनिवास यांनी याप्रसंगी स्पर्धेचा कायदा नेमका काय असतो, याविषयी विचार मांडले. याविषयी दिल्लीमध्ये लवकरच राष्ट्रीय कार्यशाळा आयोजित करण्यात येणार आहे, असे त्यांनी सांगितले. कोणत्याही क्षेत्रात स्पर्धा असेल तर त्याचा फायदा त्या क्षेत्राशी संबंधित सर्वच घटकांना होतो. यामध्ये सरकार, ग्राहक आणि उद्योग व्यवसाय यांचाही लाभ होतो. अगदी समग्र विचार केला तर आर्थिक वृद्धी आणि उत्पादकता वाढीसाठी स्पर्धा अतिशय उपयुक्त ठरते. तर अगदी सूक्ष्म स्तरावर विचार केला तर स्पर्धेमुळे ग्राहकांना अनेक पर्याय उपलब्ध होतात. स्पर्धेमध्ये चांगला, उत्तम पर्याय निवडण्याचे स्वातंत्र्य ग्राहकांना मिळते, असेही श्रीनिवास यांनी यावेळी सांगितले.


      ‘रोड शो’ मध्ये ओपन हाऊस तसेच वेगवेगळ्या माहितीपटांचे प्रसारण करण्यात आले. आजच्या स्पर्धेच्या काळात उद्योगांनी कशा पद्धतीने आव्हानांना तोंड द्यावे याविषयी चर्चा घडवून आणण्याचे काम या ‘रोड शो’मुळे झाले.


      एक दिवसाच्या या कार्यक्रमात उद्योग व्यावसायिक कायदा आणि न्याय क्षेत्रात कार्यरत असणारी मंडळी, शैक्षणिक क्षेत्रातील मान्यवर, कायद्याचे विद्यार्थी आणि संबंधित सहभागी झाले होते.


      N.Sapre /S.Bedekar/P.Kor

    
    
    (Release ID: 1549762) Visitor Counter : 34
    
    
      Read this release in: English