      सामाजिक न्याय आणि सबलीकरण मंत्रालय

      मानवी विष्ठा हाताने उचलण्याची प्रथा कालबद्ध पद्धतीने बंद करण्यासाठी सरकार कटिबद्ध-थावरचंद गेहलोत
      Posted On: 11 OCT 2018 5:25PM by PIB Mumbai


      नवी दिल्ली, 11 ऑक्टोबर 201 8


      केंद्रीय सामाजिक न्याय आणि सक्षमीकरण मंत्री थावरचंद गेहलोत यांच्या अध्यक्षतेखाली ‘मैला उचलणाऱ्यांच्या रोजगाराला प्रतिबंध आणि त्यांचे पुनर्वसन कायदा 2013’ च्या अंमलबजावणीचा आढावा घेण्यासाठी केंद्रीय देखरेख समितीची सहावी बैठक आज नवी दिल्लीत पार पडली. सामाजिक न्याय आणि सक्षमीकरण राज्यमंत्री रामदास आठवले, सचिव नीलम सहानी यावेळी उपस्थित होते.


      मानवी विष्ठा हाताने उचलण्याची प्रथा कालबद्ध पद्धतीने बंद करण्यासाठी सरकार कटिबद्ध असून यासंबंधी कायद्याच्या तरतुदींची अंमलबजावणी राज्य सरकारांनी त्वरित करावी, असे आवाहन गेहलोत यांनी यावेळी केले. हा महत्त्वपूर्ण कायदा सप्टेंबर 2013 मध्ये संसदेने पारित केला होता आणि डिसेंबर 2014 पासून तो अंमलात आला.


      आतापर्यंत 13 राज्यांमध्ये मानवी विष्ठा उचलणारे 13657 कामगार आढळले असून अस्वच्छ शौचालयांची मोठी संख्या लक्षात घेऊन राज्यांना पुन्हा सर्वेक्षण करण्याची सूचना करण्यात आली आहे.


      N.Sapre / S.Kane /P.Kor

    
    
    (Release ID: 1549429) Visitor Counter : 37
    
    
      Read this release in: English