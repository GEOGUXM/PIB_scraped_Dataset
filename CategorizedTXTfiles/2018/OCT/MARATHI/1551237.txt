      ग्रामीण विकास मंत्रालय

      मनरेगा अंतर्गत 92 टक्के मजुरीची वेळेवर पूर्तता
      Posted On: 30 OCT 2018 5:32PM by PIB Mumbai


    नवी दिल्ली , 30 ऑक्टोबर 2018


    2018-19 या वित्तीय वर्षात महात्मा गांधी राष्ट्रीय ग्रामीण रोजगार हमी कायदा अर्थात मनरेगा अंतर्गत 92 टक्के मजुरी 15 दिवसांत देण्यात आली. 2014-15 मध्ये ही टक्केवारी 26.85 टक्के इतकी होती. 2018-19 या वर्षात मनरेगासाठी 55,000 कोटी इतकी विक्रमी तरतूद करण्यात आली. आत्तापर्यंत केंद्र सरकारने राज्यांसाठी 45,070 कोटी रुपये मंजुर केले. राज्यांचा हिस्सा धरुन आत्तापर्यंत 50,000 कोटी उपलब्ध झाले आहेत.


    चालू आर्थिक वर्षात आत्तापर्यंत 142 कोटी मनुष्य दिवस इतके काम निर्माण करण्यात आले आहे. दुष्काळ तसेच आपत्तीग्रस्त राज्यांना त्यांनी सादर केलेल्या निवेदनाला अनुसरुन अतिरिक्त मनुष्य दिवस देण्यात आले आहेत. एकूण मनुष्य दिवसांपैकी 53 टक्के मनुष्य दिवस इतके काम महिला कामगारांनी केले आहे. चालू आर्थिक वर्षात 3.57 लाख दिव्यांग व्यक्तींनीही काम केले आहे.


    N.Sapre /N.Chitale/P.Malandkar


    

    
    (Release ID: 1551237) Visitor Counter : 16
    
    
      Read this release in: English