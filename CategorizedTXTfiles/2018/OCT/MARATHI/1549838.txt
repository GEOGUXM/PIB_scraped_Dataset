      रसायन आणि खते मंत्रालय

      प्रधानमंत्री भारतीय जनौषधी परियोजनेच्या केंद्रीय भंडाराचे उद्‌घाटन
      Posted On: 16 OCT 2018 3:38PM by PIB Mumbai


      नवी दिल्ली, 16 ऑक्टोबर 201 8


      केंद्रीय रासायनिक आणि खते तसेच रस्ते वाहतूक आणि महामार्ग, जहाज राज्यमंत्री मनसुख मांडवीय यांच्या हस्ते आज अत्याधुनिक तंत्रज्ञानयुक्त केंद्रीय भंडाराचे उद्‌घाटन करण्यात आले. गुरूग्राम येथे विलासपूरमध्ये ‘बीपीपीआय’ म्हणजेच ब्युटी ऑफ फार्मा या भारत सरकारच्या सार्वजनिक उपक्रमातल्या उद्योगाने बिलासपूर येथे या भंडाराची निर्मिती केली आहे. प्रधानमंत्री भारतीय जनौषधी परियोजनेअंतर्गत देशभरात सर्व केंद्रांवर जनरिक (जनौषधी) औषधांचे वितरण सुरळीत व्हावे, यासाठी या औषधांच्या भंडाराची (गोदामाची) निर्मिती करण्यात आली आहे.


      राज्यमंत्री मांडवीय यांनी काल आणखी एका कार्यक्रमात प्रधानमंत्री भारतीय जनौषधी परियोजनेसाठी डिजिटल कॅश मॅनेजमेंट सिस्टीमचे उद्‌घाटन केले. बीपीपीआय आणि बँक ऑफ बडोदा यांच्या संयुक्त विद्यमाने ही डिजिटल देयक प्रणाली लागू करण्यात आली आहे. या देयक प्रणालीची अंमलबजावणी देशभरातल्या सर्व जनौषधी केंद्रांवर लागू करण्यात येणार आहे. यामुळे सर्व औषधांची खरेदी रोकडविरहित होणार आहे. जनौषधी केंद्रासाठी औषध खरेदी करण्यासाठी बँक ऑफ बडोदा कर्ज उपलब्ध करून देणार आहे.


      प्रधानमंत्री भारतीय जनौषधी परियोजनेअंतर्गत देशभरामध्ये 4 हजार 200 केंद्रांचे कार्य सुरू आहे. 34 राज्ये आणि केंद्रशासित प्रदेशांमध्ये ही केंद्र उघडण्यात आली आहेत, अशी माहिती मनसुख मांडवीय यांनी यावेळी दिली.


      N.Sapre /S.Bedekar/P.Kor

    
    
    (Release ID: 1549838) Visitor Counter : 20
    
    
      Read this release in: English