      संरक्षण मंत्रालय

      गोवा नाविक परिसंवाद-2018
      Posted On: 16 OCT 2018 3:39PM by PIB Mumbai


      नवी दिल्ली, 16 ऑक्टोबर 201 8


      सागरी क्षेत्रातल्या शेजाऱ्यांशी सुसंवाद साधण्यासाठी दुसऱ्या गोवा नाविक परिसंवाद-2018चे आयोजन करण्यात आले आहे. नौदल प्रमुख ॲडमिरल सुनील लांबा यांनी या परिसंवादाचे आज उद्‌घाटन केले. नाविक दलाची व्युहरचना आणि सुरक्षा याविषयी सर्वसमावेशक नवकल्पना मांडण्याची संधी या परिसंवादाच्या माध्यमातून संबंधित अभ्यासकांना मिळाली आहे, असे सांगून ॲडमिरल लांबा यांनी परिसंवादाला उपस्थित असलेल्या सर्व प्रतिनिधीचे स्वागत केले.


      भारतीय सागरी क्षेत्रामध्ये आणखी मजबूत सहभागीदारी निर्माण करणे, असा मुख्य विषय आज दिवसभर होणाऱ्या या परिसंवादासाठी निश्चित करण्यात आला आहे. नाविक क्षेत्राला असलेले आणि वाढते धोके यांचाही विचार या परिसंवादात करण्यात येणार आहे. यामध्ये राष्ट्रीय, आंतरराष्ट्रीय पातळीवरचे तज्ञ, अभ्यासक आपले विचार मांडणार आहेत. तसेच चर्चाही करणार आहेत. परिसंवादात श्रीलंकेचे निवृत्त ॲडमिरल डॉ. जयंथ कोलंबगे, सिंगापूरच्या जेन यान गिट यिन, भारतातले तज्ञ कॅप्टन वर्गिस मॅथ्यू आणि प्रा. दत्तेश डीपी परुळेकर, डॉ. जबिन जेकब आणि निवृत्त रिअर ॲडमिरल सुदर्शन श्रीखंडे सहभागी होणार आहेत.


      परिसंवादासाठी बांगलादेश, म्यानमार, मॉरिशस, श्रीलंका, सिंगापूर, थायलंड अशा विविध देशातून तसेच नाविक दलाशी संबंधित अधिकारी आले आहेत. गोवा नाविक परिसंवादाच्या वतीने अशा प्रकारे विशिष्ट संकल्पनेचा, विचाराचा, साकल्याने विचार करण्यासाठी पहिल्यांदा नोव्हेंबर 2016 मध्ये परिसंवादाचे आयोजन केले होते. त्यामध्ये झालेल्या चर्चेमुळे आणि विचारांच्या आदान-प्रदानामुळे नाविक दलाला अनेक प्रश्न सोडवण्यास मदत झाली होती.


      N.Sapre /S.Bedekar/P.Kor

    
    
    (Release ID: 1549839) Visitor Counter : 23
    
    
      Read this release in: English