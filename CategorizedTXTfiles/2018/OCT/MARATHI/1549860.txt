      अन्न प्रक्रिया उदयोग मंत्रालय

      अन्न प्रक्रिया क्षेत्रात स्वच्छतेला अनन्यसाधारण महत्त्व-केंद्रीय मंत्री हरसिमरत कौर बादल
      
      स्वच्छता पंधरवड्यानिमित्त ‘कचरा ते संपत्ती तंत्रज्ञान’ या विषयावरच्या पुस्तिकेचे प्रकाशन

      Posted On: 16 OCT 2018 5:44PM by PIB Mumbai

      नवी दिल्ली, 16 ऑक्टोबर 201 8


      अन्न प्रक्रिया उद्योग मंत्रालयाच्या वतीने स्वच्छता पंधरवड्याला आजपासून प्रारंभ झाला. यानिमित्त खात्याच्या मंत्री हरसिमरत कौर बादल यांच्या हस्ते कचरा ते संपत्ती तंत्रज्ञान या विषयावरच्या पुस्तिकेचे प्रकाशन करण्यात आले. तामिळनाडूतल्या तंजावूर इथल्या भारतीय अन्न प्रक्रिया तंत्रज्ञान संस्थेने ही पुस्तिका तयार केली आहे. 31 ऑक्टोबरपर्यंत चालणाऱ्या या स्वच्छता पंधरवड्यात मंत्रालयाने विविध कार्यक्रमाचे आयोजन केले आहे.


      स्वच्छता पाळणे ही आपली जीवनशैली बनली पाहिजे, असे सांगून या व्यवसायातल्या मान्यवरांनी आपल्या सर्व विभागांना स्वच्छतेचे महत्त्व पटवून प्रोत्साहन देण्याची गरज आहे, असेही हरसिमरत कौर बादल यांनी यावेळी सांगितले.


      अन्न प्रक्रिया तंत्रज्ञान संस्थेच्या वतीने स्वच्छता मोहिमेवर एक निबंध स्पर्धा आयोजित करणार आहे, अशी माहिती यावेळी देण्यात आली. कार्यक्रमाला मंत्रालयाचे अतिरिक्त सचिव डॉ. राकेश सरवाल आणि इतर वरिष्ठ अधिकारी, अन्न प्रक्रिया प्रशिक्षा संस्थेचे चिंडी वासुदेवप्पा, संचालक डॉ. सी. आनंदरामकृष्णन आदी मान्यवर उपस्थित होते.


      N.Sapre /S.Bedekar/P.Kor

    
    
    (Release ID: 1549860) Visitor Counter : 9
    
    
      Read this release in: English