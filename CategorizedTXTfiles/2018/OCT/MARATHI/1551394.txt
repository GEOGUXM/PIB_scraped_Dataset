      माहिती आणि प्रसारण मंत्रालय

      आंतरराष्ट्रीय चित्रीकरणाच्या व्यस्ततेमुळे अनुपम खेर यांचा एफटीआयआयच्या अध्यक्ष पदाचा राजीनामा
      Posted On: 31 OCT 2018 5:59PM by PIB Mumbai


    नवी दिल्ली , 31 ऑक्टोबर 2018


    चित्रपट अभिनेते आणि एफटीआयआय, पुणे येथील अध्यक्ष अनुपम खेर यांचा राजीनामा माहिती आणि प्रसारण मंत्रालयाने स्वीकारला आहे. अनुपम खेर यांनी एफटीआयआयचे अध्यक्ष या नात्याने केलेल्या सेवेबद्दल माहिती आणि प्रसारण राज्यमंत्री (स्वतंत्र कार्यभार) राज्यवर्धन राठोड यांनी अनुपम खेर यांचे आभार मानले आहेत. खेर यांच्या भावी वाटचालीसाठी राज्यवर्धन राठोड यांनी शुभेच्छा दिल्या आहेत.


    अनुपम खेर यांनी माहिती आणि प्रसारण मंत्रालयाला एका पत्राद्वारे आपल्या आगामी आंतरराष्ट्रीय चित्रीकरणाच्या कार्यक्रमाबद्दल कळवले असून यामुळे 2018-19 या काळात सुमारे नऊ महिने आपण देशाबाहेर असल्याचे खेर यांनी म्हटले आहे. यामुळे एफटीआयआयचे अध्यक्ष म्हणून आपल्या जबाबदाऱ्या पार पाडणे शक्य होणार नसल्याची भावना त्यांनी या पत्रात व्यक्त केली आहे. अनुपम खेर यांचा चित्रीकरण कार्यक्रम आणि त्यांच्या पत्राची दखल घेऊन माहिती आणि प्रसारण मंत्रालयाने त्यांचा राजीनामा स्वीकारला आहे.


    N.Sapre /N.Chitale/P.Malandkar


    

    
    (Release ID: 1551394) Visitor Counter : 16
    
    
      Read this release in: English