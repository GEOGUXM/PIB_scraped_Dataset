      প্ৰধানমন্ত্ৰীৰ কাৰ্যালয়

      ২ অক্টোবৰত মহাত্মা গান্ধীক শ্ৰদ্ধাঞ্জলি জনাব প্ৰধানমন্ত্ৰীয়ে, অনাময় আৰু নবীকৰণযোগ্য শক্তি সম্পৰ্কীয় কাৰ্যসূচীতো অংশগ্ৰহণ কৰিব
      Posted On: 01 OCT 2018 8:00PM by PIB Guwahati


    প্ৰধানমন্ত্রী শ্রী নৰেন্দ্র মোদীয়ে গান্ধী জয়ন্তীত বিভিন্ন কার্যসূচীৰ ভিতৰত অনাময় আৰু নবীকৰণযোগ্য শক্তি সম্পৰ্কীয় বিষয়সমূহে বিশেষ গুৰুত্ব লাভ কৰিব ।


    ২ অক্টোবৰ, ২০১৮ত শ্রী নৰেন্দ্ৰ মোদীয়ে মহাত্মা গান্ধীৰ ১৫০ বছৰীয়া জয়ন্তী উদযাপনৰ লগত সংগতি ৰাখি ৰাজঘাটস্থিত সমাধিত পুষ্পাঞ্জলি অর্পণ কৰি শ্রদ্ধা জনাব । ইয়াৰ পাছতে তেওঁ বিজয়ঘাটত প্রাক্তন প্রধানমন্ত্রী লাল বাহাদুৰ শাস্ত্রীৰ জন্ম বাষির্কী উপলক্ষে তেওঁৰ সমাধিতো পুষ্পাঞ্জলি অৰ্পনেৰে শ্রদ্ধা নিবেদন কৰিব ।


    প্ৰধানমন্ত্ৰীয়ে ৰাষ্ট্রপতি ভৱনৰ সাংস্কৃতিক কেন্দ্রত আয়োজিত মহাত্মা গান্ধী আন্তঃৰাষ্ট্ৰীয় স্বচ্ছতা সন্মিলনৰ সামৰণী অনুষ্ঠানতো অংশগ্ৰহণ কৰিব । চাৰ িদিনীয়া এই আন্তঃৰাষ্ট্ৰীয় সন্মিলনত বিভিন্ন দেশৰ অনাময় বিভাগৰ মন্ত্রী আৰু অন্যান্য বিশ্বস্তৰীয় নেতৃবৃন্দই অংশ ল ’ ব । এই স ন্মিলন উপলক্ষে আয়োজিত এক ডিজিটেল প্রদর্শনীও তেওঁ পৰিদৰ্শন কৰিব । পৰিদৰ্শনকালত ৰাষ্ট্রসংঘৰ সচিবপ্ৰধান শ্রী এণ্টনিঅ ’ গুটেৰেছও প্ৰধানমন্ত্ৰীক সংগ দিব । ইফালে, মঞ্চ উপৱিষ্ট থাকিব লগা বিশিষ্ট ব্যক্তিসকলে মহাত্মা গান্ধীৰ এক স্মাৰক ডাক টিকট আৰু গান্ধীৰ আটাইতকৈ প্রিয় ভজন সংকীর্তন- ‘ বৈষ্ণৱ জন তো ’ ৰ ওপৰত আধাৰিত এটি চিডিৰো আনুষ্ঠানিকভাৱে উন্মোচন কৰিব । অনুষ্ঠান স্বচ্ছ ভাৰতৰ কেতবোৰ পুৰস্কাৰো প্রদান কৰা হ ’ ব। সমাবেশত প্রধানমন্ত্রীয়ে ভাষণো আগবঢ়াব ।


    ইয়াৰ পাছত প্রধানমন্ত্রীয়ে বিজ্ঞান ভৱনত আন্তঃৰাষ্ট্ৰীয় সৌৰ মৈত্ৰীৰ প্রথম অভিৱেশনৰ উদ্বোধন কৰিব । এক েটা অনুষ্ঠানতে নবীকৰণযোগ্য শক্তি মন্ত্রীসকলৰ দ্বিতীয় আইঅ ’ আৰএ বৈঠক আৰু দ্বিতীয় বিশ্ব পুনঃবিনিয়োগ অথবা নবীকৰণযোগ্য শক্তিৰ ক্ষেত্রৰ বিনিয়োগকাৰীসকলৰ সন্মিলন আৰু প্রদর্শনীৰো শুভাৰম্ভ হ ’ ব। ৰাষ্ট্রসংঘৰ সচিবপ্ৰধান শ্রী এণ্টনিঅ ’ গুটেৰেছো অনুষ্ঠানত উপস্থিত থাকিব । এই উপলক্ষে সমবেত ৰাইজক উদ্দেশ্যি প্রধানমন্ত্রীয়ে ভাষণো আগবঢ়াব।


    ****


    AKT/SH/VK /DB

    
    
    (Release ID: 1549787) Visitor Counter : 1
    
    
      Read this release in: English , Marathi , Hindi , Gujarati , Tamil , Kannada