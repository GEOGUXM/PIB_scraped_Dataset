      குடியரசுத் துணைத் தலைவர் செயலகம்

      விமானப் போக்குவரத்தில் பயணிகளின் பாதுகாப்பை மையமாக கருதவேண்டும்: குடியரசு துணைத் தலைவர்
      Posted On: 30 OCT 2018 3:28PM by PIB Chennai


    எவ்வகையான போக்குவரத்து சேவையானாலும், பயணிகளின் பாதுகாப்பை தலையாயப் பணியாக கருத வேண்டும் என குடியரசு துணைத் தலைவர் திரு. எம். வெங்கையா நாயுடு வலியுறுத்தியுள்ளார். விமானப் போக்குவரத்துத் துறை பயணிகளின் பாதுகாப்பை தங்களது பணிகளில் மையமாக வைத்திருக்க வேண்டும் என்றும் அவர் கேட்டுக் கொண்டுள்ளார்.


    புதுதில்லி விமான நிலையத்தில் ஜி.எம்.ஆர் குழு விமானப் போக்குவரத்து இயக்கத்தின் 12 ஆண்டுகள் நிறைவையொட்டி, பொருளாதார விளைவு அறிக்கை மற்றும் Coffee Table புத்தகத்தை இன்று (30.10.2018) வெளியிட்டுப் பேசிய அவர், உலக தரத்திற்கு இணையாக தில்லி விமான நிலையத்தை உருவாக்கியிருப்பதற்கு விமான நிலைய அதிகாரிகளையும், ஜி.எம்.ஆர். ஊழியர்களையும் பாராட்டினார். தில்லி விமான நிலையம் நாட்டின் பெருமைக்கு ஓர் எடுத்துக்காட்டு என்று புகழாரம் சூட்டினார். விமான நிலையங்களில் பயணிகளுக்கு எவ்வித தொந்தரவுகளும் இல்லாத சுற்றுச் சூழலை, அரசு, கொள்கை வடிவமைப்போர் மற்றும் வணிக நிறுவனங்கள் உறுதி செய்ய வேண்டும் என்று குடியரசு துணைத்தலைவர் கேட்டுக் கொண்டார். உள்நாட்டு விமானப் போக்குவரத்து தொடர்பை மேம்படுத்தும் அரசின் முயற்சிகளை எடுத்துரைத்த அவர், தரமான அடிப்படைக் கட்டமைப்பு வசதிகளையும், திறமையான சேவையையும் விமான நிறுவனங்கள் பயணிகளுக்கு வழங்க வேண்டும் என்று வலியுறுத்தினார்.


    விமானப் போக்குவரத்துறை இணையமைச்சர் திரு. ஜெயந்த் சின்ஹா, தில்லி துணைநிலை ஆளுநர் திரு. அனில் பைஜால் உள்ளிட்டோர் இந்நிகழ்வில் பங்கேற்றனர்.


    -------

    
    
    (Release ID: 1551272) Visitor Counter : 24
    
    
      Read this release in: English , Marathi