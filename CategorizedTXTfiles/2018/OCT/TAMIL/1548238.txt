      ரெயில்வே அமைச்சகம்

      நாடு முழுவதும் உள்ள இந்திய ரயில்வேயில் “தூய்மையே சேவை” விழா ரயில்வே அமைச்சகத்தால் கொண்டாடப்பட்டது
      Posted On: 02 OCT 2018 11:21AM by PIB Chennai


    தேசப்பிதா மகாத்மா காந்தியின் 150-வது பிறந்த ஆண்டினை நினைவுகூறும் வகையில், செப்டம்பர் 15 முதல் அக்டோபர் 2 வரை நாடு முழுவதும் உள்ள ரயில்வேயில் தூய்மையே சேவை விழா ரயில்வே அமைச்சகத்தால் கொண்டாடப்பட்டது.


    ரயில்வே ஊழியர்கள் அனைவரும் தூய்மை உறுதிமொழி ஏற்புடன் இந்த விழா தொடங்கியது . அதன் பின்னர், ஒவ்வொரு நாளும் தூய்மை சம்பந்தமாக, குறிப்பிட்ட மையப் பொருளோடு இந்த விழா கொண்டாடப்பட்டது. தூய்மையான ரயில்நிலையம், தூய்மையான ரயில் வண்டி, தூய்மையான குடிநீர், தூய்மையான பரிசார், தூய்மையான சம்வாத், தூய்மை குறித்த விழிப்புணர்வு ஆகியவை பற்றி தலா இரண்டு நாள் ஒதுக்கப்பட்டு, பணிகள் மேற்கொள்ளப்பட்டன.


    தெற்கு ரயில்வேயில் முக்கிய சாதனையாக , பாரம்பரியத்தின் அடையாளமாக உள்ள சென்னை சென்ட்ரல் ரயில்நிலையத்திற்கு இந்திய பசுமை கட்டட கவுன்சில், பசுமை ரயில்நிலையம் என்ற அங்கீகார சான்றிதழை வழங்கியது. எரிசக்தி உற்பத்தி மற்றும் சேகரித்தல், தண்ணீர் மறுசுழற்சி, கழிவுகள் அகற்றுதல் என்பது உள்ளிட்ட பல்வேறு செயல்களுக்காக இந்த சான்றிதழ் வழங்கப்பட்டது.


    இது தவிர , அனைத்து மண்டலங்கள், கோட்டங்கள், உற்பத்திப் பிரிவுகள், பணிமனைகள், ரயில்வே பொதுத் துறை நிறுவனங்கள் ஆகியவற்றிலும் தூய்மை விழா, நாடு முழுவதும் இந்திய ரயில்வேயில் கொண்டாடப்பட்டது. “தூய்மை இந்தியா” என்பது முறைப்படியான மாற்றத்தை கொண்டுவரும் முயற்சிகளை வலுப்படுத்துவதை நோக்கமாக கொண்ட தொடர் இயக்கமாகும். ரயில் வண்டிகளில், ரயில் நிலையங்களில், ரயில் பாதைகளில், பணிமனைகளில், அலுவலக வளாகங்களில், ரயில்வே குடியிருப்புகளில் தூய்மையை மேம்படுத்துவதை நோக்கமாக கொண்ட பல்வேறு செயல்களுடன் இந்த இயக்கம் நாடு முழுவதும் உள்ள ரயில்வேயில் முன்னேற்றம் காணும்.


    ******************

    
    
    (Release ID: 1548238) Visitor Counter : 66
    
    
      Read this release in: Marathi , English