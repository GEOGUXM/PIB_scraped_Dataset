      பெட்ரோலியம் மற்றம் இயற்கை எரிவாயு அமைச்சகம்

      திரு. தர்மேந்திர பிரதானை மியான்மரின் கட்டுமானம், மின்சாரம் மற்றும் எரிசக்தித் துறை அமைச்சர் சந்தித்தார்
      Posted On: 04 OCT 2018 11:09AM by PIB Chennai


    மத்திய பெட்ரோலியம் மற்றும் இயற்கை எரிவாயு, திறன் மேம்பாடு, தொழில்முனைவோர் துறை அமைச்சர் திரு. தர்மேந்திர பிரதான், மியான்மரின் கட்டுமானம், மின்சாரம் மற்றும் எரிசக்தித் துறை அமைச்சர் திரு. ஊ வின் காய்ங்-கை சந்தித்தார். சர்வதேச சூரிய மின்சக்தி கூட்டணியின் முதலாவது பொதுச் சபையில் பங்கேற்பதற்காக மியான்மர் அமைச்சர் இந்தியாவுக்கு அரசுமுறை பயணம் மேற்கொண்டார்.


    இந்த சந்திப்பின் போது, பெட்ரோலியத்துறையில் இருதரப்பு பணிகள் சம்பந்தமாக இரு அமைச்சர்களும் விவாதித்தனர். எண்ணெய் கண்டுபிடிப்பு மற்றும் உற்பத்தித் துறையில் மியான்மரில் இந்திய நிறுவனங்களால் செய்யப்பட்டுள்ள தற்போதைய மற்றும் எதிர்கால முதலீடுகள் பற்றி அவர்கள் விவாதித்தனர்.


    மியான்மரில் பெட்ரோலிய பொருட்களுக்கான சுத்திகரிப்பு, சேகரிப்பு, விநியோகம் மற்றும் சந்தைப்படுத்துதல் உள்ளிட்ட துறைகளில் பங்கேற்பது பற்றிய இந்தியாவின் ஆர்வத்தை திரு. பிரதான் பகிர்ந்து கொண்டார். பெட்ரோலியத் துறையில் பயிற்சி மற்றும் திறன் உருவாக்கத்தில் மியான்மருக்கு உதவி செய்யும் ஆலோசனைகளையும் அவர் முன்வைத்தார்.


    பெட்ரோலியத் துறையில் இருதரப்புப் பணிகளை மேலும் வலுப்படுத்துவதற்கான பணிகளில் ஆர்வத்தையும், இதனை இருநாடுகளுக்கு இடையேயான ஒத்துழைப்பின் முக்கிய பகுதிகளில் ஒன்றாக மாற்ற வேண்டும் என்பதையும் அமைச்சர்கள் வெளிப்படுத்தினர்.


    ********

    
    
    (Release ID: 1548574) Visitor Counter : 93
    
    
      Read this release in: English , Marathi