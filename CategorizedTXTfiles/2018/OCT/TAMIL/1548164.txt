      சமூக நிதி மற்றும் அதிகாரமளித்தல் அமைச்சகம்

      முதியோர் தினத்தை ஒட்டி ‘நடைபயணம்’ அமைச்சர் கொடியசைத்து தொடங்கினார்
      Posted On: 01 OCT 2018 2:43PM by PIB Chennai


    முதியோர் தினமான அக்டோபர் 1ம் தேதியை ஒட்டி, மூத்த குடிமக்களுக்கான நடைபயணம் ( Walkthon ) தில்லியில் இன்று நடைபெற்றது. அக்ஷர்தாம் ஆலயம் அருகில் காலையில் இந்த நடைபயணத்தை ( Walkthon ) மத்திய சமூக நீதி மற்றும் அதிகாரமளித்தல் துறை அமைச்சர் திரு. தாவர்சந்த் கெலாட் கொடியசைத்து தொடங்கிவைத்தார்.


    இந்த நடைபயணத்தை மத்திய சமூக நீதி மற்றும் அதிகாரமளித்தல் அமைச்சகம் ஏற்பாடு செய்திருந்தது. தேசிய சமூக பாதுகாப்பு நிறுவனம் ( National Institute of Social Defence ) ஆகியவையும் அனுக்கிரகா அமைப்பு ஆகியவை இணைந்து ஏற்பாடு செய்திருந்தன. சமூக நீதி மற்றும் அதிகாரமளித்தல் துறை இணையமைச்சர் திரு. கிருஷண் பல் குர்ஜர், துறையின் அரசுச் செயலாளர் திருமதி நீலம் சவானி உள்ளிட்ட பிரமுகர்கள் இருந்தனர்.


    நிகழ்ச்சியில் பேசிய அமைச்சர் திரு. கெலாட், முதியோர், வயதானோரின் அனைத்து நலன்களையும் பேணிக் காப்பதில் மத்திய அரசு உறுதியாக இருக்கிறது என்றும் அத்துடன் பல்வேறு திட்டங்களையும் யோசனைகளையும் அமைச்சகம் செயல்படுத்த உள்ளது என்றும் தெரிவித்தார்.


    இணையமைச்சர் திரு. கிருஷண் பல் குர்ஜர் பேசுகையில், நாட்டுக்குப் பெரும்சொத்தாக உள்ள மூத்த குடிமக்களின் நலன்களுக்காக சமூகநீதி மற்றும் அதிகாரமளித்தல் அமைச்சகம் பல்வேறு நலத் திட்டங்களைச் செயல்படுத்தி வருகிறது என்றார். மூத்த குடிமக்கள் தினமும் காலையில் நடைபயிற்சி மேற்கொண்டு எப்போதும் மன மகிழ்ச்சியோடும் ஆரோக்கியமாகவும் இருக்க வேண்டும் என்று கேட்டுக் கொண்டார்.


    ******

    
    
    (Release ID: 1548164) Visitor Counter : 35
    
    
      Read this release in: English , Marathi