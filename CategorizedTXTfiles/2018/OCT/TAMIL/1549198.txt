      மத்திய அமைச்சரவை

      சுற்றுலா துறையில் இந்தியா - ருமேனியா இடையேயான புரிந்துணர்வு ஒப்பந்தத்திற்கு மத்திய அமைச்சரவை ஒப்புதல்
      Posted On: 10 OCT 2018 1:36PM by PIB Chennai


    சுற்றுலா துறையில் இந்தியா - ருமேனியா இடையே ஏற்கனவே கையெழுத்திடப்பட்ட புரிந்துணர்வு ஒப்பந்தத்திற்கு பிரதமர் திரு . நரேந்திர மோடி தலைமையிலான மத்திய அமைச்சரவை ஒப்புதல் அளித்துள்ளது . செப்டம்பர் 2018- ல் ருமேனியா நாட்டின் துணை அதிபர் இந்தியாவிற்கு வருகை தந்தபோது இந்த ஒப்பந்தம் கையெழுத்திடப்பட்டது .


    இந்தப் புரிந்துணர்வு ஒப்பந்தத்தின் முக்கிய நோக்கங்கள் :

     1. சுற்றுலாத் துறையில் இருதரப்பு ஒத்துழைப்பை அதிகரித்தல்
     2. சுற்றுலா தொடர்பான தகவல்கள் மற்றும் தரவுகளின் பரிமாற்றம் .
     3. ஹோட்டல்கள் மற்றும் சுற்றுலா ஏற்பாட்டாளர்கள் உள்ளிட்ட சுற்றுலாத் துறை தொடர்பானவர்களுக்கு இடையே ஒத்துழைப்பை ஊக்கப்படுத்துதல்
     4. சுற்றுலா மற்றும் விருந்தோம்பல் துறையில் முதலீடுகள்
     5. இருவழி சுற்றுலாவை ஊக்கப்படுத்த சுற்றுலா ஏற்பாட்டாளர்கள் / பத்திரிக்கையாளர்கள் / சிந்தனையாளர்களை இரு நாடுகளுக்கும் பயணம் மேற்கொள்ளச்செய்தல்
     6. ஊக்கப்படுத்துதல் , சந்தைப்படுத்துதல் , சுற்றுலாத் தலங்களின் மேம்பாடு மற்றும் மேலாண்மை .
     7. இரு நாடுகளை சிறந்த சுற்றுலா தலங்களாக மேம்படுத்தத் திரைப்பட சுற்றுலா மூலம் இருதரப்பு ஒத்துழைப்பை ஏற்படுத்துதல்
     8. பாதுகாப்பான , கெளரவமான மற்றும் நிலையான சுற்றுலாவை ஊக்குவித்தல்
     9. இரு நாடுகளுக்கும் இடையே உள்ள சுற்றுலா இயக்கத்தை மேம்படுத்துதல்

    இந்தியாவின் சுற்றுலாவிற்கு ருமேனியா நாடு முக்கியமான சந்தையாகும் . 2017 ஆம் ஆண்டு 11844 சுற்றுலா பயணிகள் ருமேனியாவில் இருந்து இந்தியாவிற்கு வருகை தந்துள்ளனர் . இந்த சுற்றுலா பயணிகளின் எண்ணிக்கையை அதிகரிக்க இந்த புரிந்துணவு ஒப்பந்தம் வழிவகுக்கும் .


    *****

    
    
    (Release ID: 1549198) Visitor Counter : 47
    
    
      Read this release in: English , Urdu , Marathi , Assamese , Bengali , Gujarati , Kannada , Malayalam
    
    
    

9.