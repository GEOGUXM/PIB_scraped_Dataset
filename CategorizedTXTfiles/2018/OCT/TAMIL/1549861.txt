      விவசாயத்துறை அமைச்சகம்

      உலக உணவு தினத்தை முன்னிட்டு மத்திய விவசாயத்துறை அமைச்சர் வெளியிட்ட செய்தி
      Posted On: 16 OCT 2018 3:08PM by PIB Chennai


    உலக உணவுதினம் இன்று (அக்டோபர் 16) கடைபிடிக்கப்படுகிறது. இந்த தினத்தை முன்னிட்டு, மத்திய விவசாயம் மற்றும் விவசாயிகள் நலத்துறை அமைச்சர் திரு. ராதாமோகன் சிங் செய்தியாளர்களிடம் பேசுகையில், பட்டினியே இல்லாத நிலையை உருவாக்கினால், ஓர் ஆண்டுக்குள் சுமார் 30 கோடி பேரை காப்பாற்ற முடியும் என்றும், அனைவருக்கும் பாதுகாப்பான மேலும் வளமிக்க உலகத்தை உருவாக்க முடியும் என்றும் கூறியுள்ளார். இந்திய அரசைப் பொறுத்தவரை, உணவு, அடிப்படைத் தேவை மற்றும் அடிப்படை மனித உரிமை என்பதில் மிகுந்த கவனம் செலுத்தி வருகிறது என்று அவர் கூறினார். பட்டினியைப் போக்கி, உணவுப் பாதுகாப்பையும், அனைவருக்கும் சத்துணவையும் உறுதி செய்ய இந்திய வேளாண் ஆராய்ச்சி குழும்ம் நடவடிக்கை எடுத்து வருவதாகவும் அமைச்சர் கூறினார்.


    விவசாயிகளை அன்னதாதாக்கள் என்று குறிப்பிட்ட அமைச்சர், உணவுப் பதனீட்டுத் துறையில் விவசாயிகளுக்கு முக்கிய இடம் தரப்படுவதாகத் தெரிவித்தார். இன்னும் நான்காண்டுகளில் விவசாயிகளின் வருமானத்தை இரட்டிப்பாக்கும் இலக்கு அரசின் முக்கிய செயல்பாட்டில் உள்ளது என்றார்.


    மாபெரும் உணவுப் பூங்காக்கள் திட்டத்தின்கீழ், விவசாய விளைபொருள் பதனீட்டுத் தொகுப்புகளை முக்கிய உற்பத்தி மையங்களுடன் இணைக்க இவற்றின் மூலம் நடவடிக்கை எடுக்கப்படுவதாகவும் அவர் தெரிவித்தார்.


    விவசாயத்தை டிஜிட்டல்மயமாக்குவது பற்றி குறிப்பிட்ட அமைச்சர், கிராமங்களை குறிப்பிட்ட காலக்கெடுவிற்குள் பிராட் பேண்டு மூலம் ஒருங்கிணைக்க திட்டமிட்டிருப்பதாகவும், நில ஆவணங்கள் மற்றும் பல்வேறு விவசாய சேவைகள் டிஜிட்டல்மயமாக்கப்படுவதாகவும் அமைச்சர் தெரிவித்தார். தேசிய மின்னணு சந்தை, விவசாயிகளின் விளைபொருட்களுக்கு நல்ல விலை கிடைக்க உதவுகிறது என்றார்.


    உலக உணவு தினத்தை முன்னிட்டு, இந்திய வேளாண் ஆராய்ச்சி குழுமத்தின் மாத இதழ் சிறப்பு மலரை வெளியிடுவது குறித்து அமைச்சர் மகிழ்ச்சி தெரிவித்தார். 2018 உலக உணவு தினத்தின் மையப் பொருளான “நமது செயல்களே நமது எதிர்காலம்-2030க்குள் பட்டினியற்ற உலகம் சாத்தியமே” என்ற கருத்து இந்த சிறப்பிதழில் முக்கியத்துவம் பெறுகிறது என்று அமைச்சர் கூறினார்.


    -------


    

    
    (Release ID: 1549861) Visitor Counter : 67
    
    
      Read this release in: English , Hindi , Malayalam