      ஆயுஷ்

      ஆயுஷ் முதலீட்டுக்கான முதலாவது தேசிய உச்சி மாநாடு குறித்த தயாரிப்புக் கூட்டம்
      Posted On: 17 OCT 2018 1:19PM by PIB Chennai


    ஆயர்வேத நாள் விழாவையொட்டி, புதுதில்லியில் நவம்பர் 4-ஆம் தேதியன்று அம்பேத்கர் சர்வதேச மையத்தில் ஆயுஷ் முதலீட்டுக்கான முதலாவது உச்சிமாநாட்டிற்கு ஆயுஷ் அமைச்சகம் ஏற்பாடு செய்துள்ளது.


    இந்த உச்சி மாநாட்டிற்கான தயாரிப்புக் கூட்டம் நேற்று (16.10.2018) நடைபெற்றது. இந்தக் கூட்டத்திற்கு ஆயுஷ் துறை இணையமைச்சர் (தனிப்பொறுப்பு) திரு. ஸ்ரீபாத் யெஸ்ஸோ நாயக் தலைமை வகித்தார். இந்தக் கூட்டத்தில் பேசிய திரு. நாயக், ஆயுஷின் சந்தை அளவை அதிகப்படுத்தும் பல புதிய முன்முயற்சிகளைத் தமது அமைச்சகம் எடுத்திருப்பதாகக் கூறினார். இந்த இலக்கை எட்டுவதற்காக ஃபிக்கி, சிஐஐ, பிஎச்டி போன்ற தொழில் வர்த்தக சபைகள் மற்றும் அசோசெம்முடன் நெருக்கமான ஒத்துழைப்பைக் கொண்டிருப்பதாகவும் அவர் தெரிவித்தார். ஆயுஷ் துறையில், சிறப்பு முக்கியத்துவம் அளிக்க இந்த வர்த்தக சபைகள் ஆயுர்வேதம் அல்லது, ஆயுஷ் குழுக்களை அமைக்கும் முன்முயற்சிகளை அவர் பாராட்டினார்.


    மத்திய அமைச்சரவை முன்வைத்துள்ள வலுவான துறை திட்டத்தின்கீழ், ஆயுஷ் துறையில் ஒரு லட்சம் வேலைவாய்ப்புகளை உருவாக்கும் சவாலை தமது அமைச்சகம் மேற்கொண்டிருப்பதாகவும் அமைச்சர் கூறினார். சர்வதேச தரத்துடன் ஆயுர்வேதம் மற்றும் இதர ஆயுஷ் மருத்துவமனைகளை உருவாக்க அரசுசாரா அமைப்புகளின் ஆதரவைப் பெறுவதற்கு வர்த்தக அமைச்சகத்துடன் ஆயுஷ் அமைச்சகம் பணியாற்றி வருகிறது என்றும் அவர் தெரிவித்தார்.


    *******

    
    
    (Release ID: 1549962) Visitor Counter : 46
    
    
      Read this release in: Marathi , English , Urdu , Hindi , Malayalam