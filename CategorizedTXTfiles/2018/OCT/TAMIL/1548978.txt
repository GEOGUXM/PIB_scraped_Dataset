      சுற்றுச்சூழல் மற்றும் வனத்துறை அமைச்சகம்

      சுற்றுப்புறச் சூழலுடனான உறவு ஒத்துழைப்பின் அடிப்படையில் அமைய வேண்டும்: டாக்டர் மகேஷ் சர்மா
      Posted On: 08 OCT 2018 3:59PM by PIB Chennai


    சுற்றுப்புறச் சூழலுடனான உறவு ஒத்துழைப்பின் அடிப்படையில் அமைய வேண்டும் என்று மத்திய வனத்துறை இணை அமைச்சர் டாக்டர் மகேஷ் சர்மா கூறியுள்ளார். வனவிலங்கு வாரத்தை ஒட்டி தில்லியில் உள்ள தேசிய உயிரியல் பூங்காவில் ஏற்பாடு செய்யப்பட்டிருந்த தேசிய நிகழ்ச்சியில், பள்ளிக் குழந்தைகளுக்கிடையே பேசிய அமைச்சர். வனவிலங்கு மற்றும் சுற்றுப்புறச் சூழல் பாதுகாப்பில் குழந்தைகள், முன்னணி பங்களிப்பை வழங்க வேண்டும் என்று வலியுறுத்தினார். வனவிலங்கு பாதுகாப்பிற்கான இலக்கை முன்னெடுத்துச் செல்வதில் குழந்தைகளின் பங்களிப்பை பயன்படுத்த வேண்டும் என்றும் டாக்டர் சர்மா கூறினார். விலங்கினங்களின் எண்ணிக்கை இயற்கையால் நிர்ணயிக்கப்படுகிறது என்று கூறிய அமைச்சர், மனித இனம் விலங்கினங்களின் இருப்பிடமான காடுகளை ஆக்கிரமித்துள்ளதாகக் கூறினார். நம் நாட்டில் மட்டும்தான் ஆறுகள், காடுகள், வனவிலங்கினங்கள் வணக்கத்துக்குரியவையாக இருக்கின்றன என்று டாக்டர் சர்மா குழந்தைகளுக்கு எடுத்துரைத்தார்.


    முன்னதாக, சுற்றுப்புறச் சூழல் வனம் மற்றும் பருவநிலை மாற்றத்திற்கான அமைச்சகத்திற்கும், பாபா அணு ஆராய்ச்சி மையத்திற்கும் இடையேயான புரிந்துணர்வு ஒப்பந்தத்தின் கீழ் அமைக்கப்பட்டுள்ள நாள் ஒன்றுக்கு 3 மெட்ரிக் டன் திறனுடைய உயிரி மெதனேஷன் தொழிற்சாலையை டாக்டர் மகேஷ் சர்மா தொடங்கி வைத்தார்.


    1952-ம் ஆண்டு முதல் ஒவ்வொரு வருடமும் வனவிலங்கு வாரம் அக்டோபர் மாதம் 2-ம் தேதி தொடங்கி கொண்டாடப்படுகிறது.


    ----

    
    
    (Release ID: 1548978) Visitor Counter : 28
    
    
      Read this release in: English , Hindi , Marathi , Malayalam