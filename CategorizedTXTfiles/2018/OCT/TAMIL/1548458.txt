      குடியரசுத் தலைவர் செயலகம்

      ஐ.நா. தலைமைச் செயலாளர் குடியரசுத் தலைவரை சந்தித்தார்
      Posted On: 03 OCT 2018 5:45PM by PIB Chennai


    ஐ.நா. தலைமைச் செயலாளர் திரு. அன்டோனியோ குட்ரஸ் குடியரசுத் தலைவர் மாளிகையில் இன்று (03.10.2018) குடியரசுத் தலைவர் திரு. ராம் நாத் கோவிந்த்-ஐ சந்தித்தார்.


    இந்தியாவுக்கு முதன் முறையாக வருகை புரிந்துள்ள ஐ.நா. தலைமைச் செயலாளர் திரு. குட்ரஸை வரவேற்ற குடியரசுத் தலைவர், மகாத்மா காந்தி சர்வதேச துப்புரவு மாநாடு மற்றும் தூய்மை இந்தியா இயக்கத்தின் 4-வது ஆண்டு விழா ஆகியவற்றில் அவரது பங்களிப்பை இந்தியா மிகவும் மதிப்புள்ளதாகக் கருதுகிறது என்றார். மகாத்மா காந்தியின் கொள்கைகளை பரப்புவதற்கு வழங்கும் அனைத்து உதவிகளுக்காகவும் அவருக்கு குடியரசுத் தலைவர் நன்றி கூறினார்.


    மாறி வரும் காலத்திற்கேற்ப ஐ.நா.வும் மாற்றத்தைக் கடைப்பிடிக்க வேண்டும் என்று அவர் குறிப்பிட்டார். அனைத்து நாடுகளின் தேவைகளுக்கும் கூடுதல் கவனம் செலுத்த வேண்டும் என்றும் அவர் தெரிவித்தார்.


    ஐ.நா. பாதுகாப்பு சபையில் சீர்திருத்தம் செய்யாமல் ஐ.நா. சீர்திருத்தம் முழுமையடையாது என்று குடியரசுத் தலைவர் கூறினார். பாதுகாப்பு சபையில் தற்போதுள்ள நிரந்தர உறுப்பினர் பதவி சம கால உலக யதார்த்தங்களை பிரதிபலிக்கவில்லை என்று கூறிய அவர், 21-ம் நூற்றாண்டின் சவால்களை எதிர்கொள்ளும் வகையில் பாதுகாப்பு சபையின் உறுப்பினர் பதவியையும், பணி முறைகளையும் தற்காலப்படுத்துவது அவசியம் என்று வலியுறுத்தினார்.

    
    
    (Release ID: 1548458) Visitor Counter : 49
    
    
      Read this release in: English