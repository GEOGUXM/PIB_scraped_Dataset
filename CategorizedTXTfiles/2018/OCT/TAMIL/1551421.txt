      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      கண்காணிப்பு விழிப்புணர்வு வாரம் 2018 விழாவில் குடியரசுத் தலைவர் பங்கேற்பு; புதிய இந்தியாவை உருவாக்க ஊழலை தடுப்பது அவசியம் என வலியுறுத்தல்
      “கண்காணிப்பு உயர் சிறப்பு விருது”கள் வழங்கப்பட்டன

      Posted On: 31 OCT 2018 5:04PM by PIB Chennai

    மத்திய கண்காணிப்பு ஆணையம் சார்பில் புதுதில்லியில் இன்று (31.10.2018) நடைபெற்ற கண்காணிப்பு விழிப்புணர்வு வாரம் 2018 விழாவில் குடியரசுத் தலைவர் திரு. ராம் நாத் கோவிந்த் கலந்து கொண்டு உரையாற்றினார். “ஊழலை ஒழிப்போம் - புதிய இந்தியாவை உருவாக்குவோம்” என்பதே இந்த ஆண்டு கண்காணிப்பு விழிப்புணர்வு வாரத்தின் மையக் கருத்தாகும்.


    விழாவில் பேசிய குடியரசுத் தலைவர், புதிய இந்தியாவைப் படைக்க ஊழலை ஒழிப்பது தலையாய கடமையாகும் என்றார். அரசால் மேற்கொள்ளப்படும் முடிவுகளும், நடவடிக்கைகளும், வெளிப்படையாக, பொறுப்புணர்வுடன் நியாயமான முறையில் மேற்கொள்ளப்படுகிறது என்ற நம்பிக்கை, மக்களிடையே தொடர்ந்து நீடிக்கச் செய்வதோடு, அதனை மேம்படுத்தவும் வேண்டும் என்று அவர் வலியுறுத்தினார். இந்தப் பணியில் தொழில்நுட்பம் மற்றும் இணையதளம் மிகுந்த பயனளிப்பதாக உள்ளது என்றும் அவர் குறிப்பிட்டார். அரசு கொள்முதல் நடவழக்கைகளில் வெளிப்படைத்தன்மையை மேம்படுத்தவும், ஊழலை தடுக்கவும், ஜெம் என்ற இணையதள அமைப்பு உருவாக்கப்பட்டிருப்பதை சுட்டிக்காட்டிய குடியரசுத் தலைவர், இதுவரை வங்கிச் சேவை கிடைக்காதவர்களுக்கு வங்கிச் சேவை நீடிக்கப்பட்டது முதல், சரக்கு மற்றும் சேவை வரி விதிப்பை அமல்படுத்தியது வரை முறையான பொருளாதாரத்தை மேம்படுத்த பல்வேறு முயற்சிகள் மேற்கொள்ளப்பட்டு வருவதாகவும் தெரிவித்தார்.


    பொருளாதாரக் குற்றங்களைத் தடுக்கவும், அதில் ஈடுபடுவோரைத் தண்டிக்கவும், அடிக்கடி இதுபோன்ற குற்றச் செயல்களில் ஈடுபடுவோரிடம் சட்டம் பற்றிய அச்சத்தை ஏற்படுத்தவும் உரிய முயற்சிகள் மேற்கொள்ளப்பட்டு வருவதாகவும் குடியரசுத் தலைவர் கூறினார். சட்டவிரோத பணப்பரிமாற்ற தடுப்புச் சட்டத் திருத்தம், பினாமி சொத்து ஒழிப்புச் சட்டத்தை நடைமுறைப்படுத்தியது, கறுப்புப் பணம் (கணக்கில் காட்டப்படாத வெளிநாட்டு வருமானம் மற்றும் சொத்துக்கள்) & வரி விதிப்புச் சட்டம் 2015-ஐ கொண்டு வந்தது போன்ற நடவடிக்கைகள் மேற்கொள்ளப்பட்டு இருப்பதையும் அவர் சுட்டிக்காட்டினார்.


    மத்திய பொதுத்துறை நிறுவனங்கள், பொதுத்துறை வங்கிகள், அமைச்சகங்கள் / துறைகள் / அமைப்புகளுக்கு கண்காணிப்பு ஆணையத்தால் ஏற்படுத்தப்பட்ட விருது, கீழ்காணும் துறைகள் மற்றும் நிறுவனங்களுக்கு வழங்கப்பட்டது.

                                        
கண்காணிப்புப் பணியில் புதுமைக்கான விருது
                                        
                                        
                                                                                                                                                                                                                                                                                                       
வ.எ                                       அமைப்பு                  தரம்               மேற்கொள்ளப்பட்ட முயற்சிகள்                                                                                                                                                                                       
                                                                                                                                                                                                                                                                                                       
                                                                                                                                                                                                                                                                                                       
                                                                                                                                                                                                                                                                                                       
1.                                        ரயில்வே அமைச்சகம்        மிகச் சிறப்பு      ஸ்ஃபூர்த்தி செயலி மூலம், செயல்படுத்தப்படும் சரக்குப் போக்குவரத்து பற்றிய தகவல் முறையை உருவாக்கி, சரக்குப் பதிவு செய்தல் மற்றும் பின்தொடர்வதில் வெளிப்படைத்தன்மையை ஏற்படுத்தியது                                  
                                                                                                                                                                                                                                                                                                       
                                                                                                                                                                                                                                                                                                       
                                                                                                                                                                                                                                                                                                       
2.                                        இந்தியன் ஓவர்சீஸ் வங்கி  மிக மிகச் சிறப்பு  வாராக்கடன்களை வசூலிக்க சஹாயக் என்ற செயலி மற்றும் தானியங்கி சில்லரைக் கடன் விண்ணப்ப பரிசீலனை முறையை உருவாக்கியது. வங்கி நடைமுறைகள் மற்றும் விதிமுறைகளை ஒழுங்குபடுத்துவதற்கான பல்வேறு நடவடிக்கைகளை செயல்படுத்தியது.
                                                                                                                                                                                                                                                                                                       
                                                                                                                                                                                                                                                                                                       
                                                                                                                                                                                                                                                                                                       
                                                                                                                                                                                                                                                                                                       
                                                                                                                                                                                                                                                                                                       
                                            
கண்காணிப்பு விழிப்புணர்வு முன்முயற்சி விருது
                                            
                                            
                                                                                                                                                                                                                                                                   
வ.எ                                           அமைப்பு                     தரம்               மேற்கொள்ளப்பட்ட முன்முயற்சிகள்                                                                                                                                        
                                                                                                                                                                                                                                                                   
                                                                                                                                                                                                                                                                   
                                                                                                                                                                                                                                                                   
1.                                            யூனியன் பேங்க் ஆப் இந்தியா  மிகச் சிறப்பு      கிராமசபைகள், பள்ளிகள் மற்றும் கல்லூரிகளில் பல்வேறு நிகழ்ச்சிகளை நடத்தியது.                                                                                            
                                                                                                                                                                                                                                                                   
                                                                                                                                                                                                                                                                   
                                                                                                                                                                                                                                                                   
2.                                            இந்தியன் ஆயில் நிறுவனம்     மிக மிகச் சிறப்பு  கண்காணிப்பு விழிப்புணர்வு குறித்து தயாரிக்கப்பட்ட எட்டு குறும்படங்கள் அதிக அளவு மக்களால் பார்க்கப்பட்டதுடன், பல்வேறு விழிப்புணர்வு நிகழ்ச்சிகளுக்கும் ஏற்பாடு செய்தது.
                                                                                                                                                                                                                                                                   
                                                                                                                                                                                                                                                                   
                                                               
ஒழுங்கு நடவடிக்கைகளை குறித்த காலத்திற்குள் முடித்ததற்கான விருது
                                                               
                                                               
                                                               
                                                               
                                                                                                                                                                      
வ.எ                                                              அமைப்பு                        தரம்               குறித்த காலத்தில் முடிக்கப்பட்ட வழக்குகளின் சதவீதம்
                                                                                                                                                                      
                                                                                                                                                                      
                                                                                                                                                                      
1.                                                               கனரா வங்கி                     மிகச் சிறப்பு      90.50                                              
                                                                                                                                                                      
                                                                                                                                                                      
                                                                                                                                                                      
                                                                                                                                                                      
                                                                                                                                                                      
2.                                                               ஈஸ்டர்ன் கோல்ஃபீல்டு நிறுவனம்  மிக மிகச் சிறப்பு  88.23                                              
                                                                                                                                                                      
                                                                                                                                                                      
                                                                                                                                                                      
                                                                                                                                                                      
                                                                                                           
     ஊழல் ஒழிப்புக்கான தகவல் தொழில் நுட்ப முன்முயற்சி உள்ளிட்ட சிறந்த அமைப்பு ரீதியிலான நடைமுறைக்கான விருது
                                                                                                           
                                                                                                           
                                                                                                                                                                                                                                                       
வ.எ  அமைப்பு                                                                                                 தரம்               மேற்கொள்ளப்பட்ட முன்முயற்சிகள்                                                                                         
                                                                                                                                                                                                                                                       
                                                                                                                                                                                                                                                       
                                                                                                                                                                                                                                                       
1.   ஹிந்துஸ்தான் பெட்ரோலிய நிறுவனம்                                                                         மிகச் சிறப்பு      கச்சா எண்ணெய் கொள்முதலில் புதிய தொழில்நுட்பம், தானியங்கி பணி முறையுடன் கூடிய நவீன விற்பனை முனையங்களை அறிமுகப்படுத்தியது
                                                                                                                                                                                                                                                       
                                                                                                                                                                                                                                                       
                                                                                                                                                                                                                                                       
2.   மகாநதி கோல்ஃபீல்டு நிறுவனம்                                                                             மிக மிகச் சிறப்பு  நிலக்கரி அளவை துல்லியமாக மதிப்பிட தொழில்நுட்பத்தை பயன்படுத்தியது.                                                      
                                                                                                                                                                                                                                                       
                                                                                                                                                                                                                                                       

    கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    *******


    

    
    (Release ID: 1551421) Visitor Counter : 235
    
    
      Read this release in: English , Hindi