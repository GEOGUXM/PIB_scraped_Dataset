      பிரதமர் அலுவலகம்

      ஸ்ரீ சாய் பாபா சமாதி நிலை அடைந்ததன் நூற்றாண்டு விழா நிகழ்ச்சியில் பிரதமர் ஆற்றிய உரை
      Posted On: 19 OCT 2018 3:56PM by PIB Chennai


    மகாராஷ்டிரா ஆளுனர் திரு . வித்யாசாகர் ராவ்ஜ அவர்களே , மகாராஷ்டிரா முதலமைச்சர் திரு. தேவேந்திரா அவர்களே , சபாநாயகர் ஹரிபாபு அவர்களே , எனது அமைச்சரவை உறுப்பினர் சுபாஷ் பா ம்ரே அவர்களே , ஸ்ரீ சாய்பாபா சன்ஸ்தான் அறக்கட்டளை தலைவர் சுரேஷ் ஹவாரே அவர்களே , மகாராஷ்டிராவின் அனைத்து அமைச்சர்கள் , எனது சக பாராளுமன்ற உறுப்பினர்கள் , மகாராஷ்டிராவின் அனைத்து எம் . எல் . ஏக்கள் மற்றும் பெரும்திரளாக இங்கு கூடியிருக்கும் என் அன்பார்ந்த சகோதர , சகோதரிகளே . ஒட்டுமொத்த மகாராஷ்டிரா மற்றும் இந்திய மக்களுக்கு எனது விஜயதசமி மற்றும் தசரா வாழ்த்துக்கள் .


    ஒவ்வொரு ஆண்டும் நம் நெருங்கிய மற்றும் அன்பானவர்களுடன் விழாக்களை கொண்டாட நாம் முயற்சி செய்கிறோம் . நானும் கூட ஒவ்வொரு விழாவையும் என் நாட்டு மக்களுடன் கொண்டாடவே முயற்சி செய்கிறேன் . இந்த உணர்வுகளுடன் இன்று , உங்களிடையே இருக்கும் வாய்ப்பு எனக்கு கிடைத்துள்ளது . தசரா கொண்டாடும் இந்நன்னாளில் , நீங்கள் பெரும்திரளாக இங்கு கூடி , உங்கள் ஆசீர்வாதங்களை எனக்கு வழங்கியிரு க்கின்றீர்கள் . இங்கு அமைக்கப்பட்டுள்ள கூடாரத்தின் கீழ் துளி இடமும் இல்லாததை நான் பார்க்கிறேன் . பாதிக்கும் மேற்பட்ட மக்கள் கூடாரத்தின் வெளியே வெயிலில் நிற்கிறார்கள் . இந்த பந்தம் மற்றும் நெருக்கம் தொடர்ந்து எனக்கு பலம் தருகிறது , உங்கள் அன்பும் பாசமும் எனக்கு புத்துயிரையும் , உற்சாகத்தையும் அளிக்கிறது .


    நண்பர்களே ,


    தசராவைத் தவிர , ஷீரடி என்ற இந்த புனித பூமியில் நாம் இன்னொரு நல்ல சந்தர்ப்பத்தை சந்திக்கிறோம் . சாய்பாபா சமாதி நிலை அடைந்து நூறு ஆண்டுகள் நிறைவடைந்திருப்பதை இந்நாள் குறிக்கிறது . ஒரு சில நிமிடங்களுக்கு முன்பு , சாய்பாபாவின் ஆசீர்வாதங்களைப் பெற எனக்கு வாய்ப்பு கிடைத்தது . சாய்பாபாவின் ஆசீர்வாதங்களைப் பெற வாய்ப்பைப் பெறும் போதெல்லாம் எண்ணற்ற பக்தர்களைப் போலவே , எனக்குள்ளும் மக்களின் நலனுக்காக என்னை நானே அர்ப்பணிப்பேன் என்ற உணர்வு ஏற்படுகிறது .


    சகோதர சகோதரிகளே ,


    ஷீரடியின் ஒவ்வொரு மூலை , முடுக்கிலும் சாய்பாபாவின் மந்திரமும் , போதனைகளும் நிறைந்திருக்கிறது . மக்கள் சேவை , தியாகம் , தவம் ஆகியவற்றைப் பற்றி நாம் பேசும் போதெல்லாம் , அனைவரும் ஷீரடியை உதாரணமாக எடுத்துக்காட்டுகின்றனர் . தத்யா பாட்டீன் நகரம் ஷீரடி . இது டாடா கோட் பாட்டீலின் நகரமும் கூட . இந்த மண் மாதவராவ் தேஷ்பாண்டே மற்றும் மெல்சாபாட்டி போன்ற பெரிய மனிதர்களை உருவாக்கியுள்ளது . காசிராம் சிம்பி மற்றும் அப்பா ஜக்ளே ஆகியோர் தங்களின் கடைசி மூச்சு வரை சாய்பாபாவுக்கு சேவையாற்றி உள்ளனர் . கோண்டா , கவா மற்றும் துகாராம் ஆகியோரை யாரால் மறக்க முடியும்? மறக்கலாம் , இந்த மண்ணுக்காக தியாகம் செய்த மண்ணின் மைந்தர்களுக்கு நான் தலைவணங்குகிறேன் .


    சகோதர , சகோதரிகளே ,


    சாய்பாபாவின் மந்திரப்படி , அனைத்து மக்களின் கடவுளும் ஒன்று . அவரது இந்த நான்கு வார்த்தைகளும் சமுதாய ஒற்றுமையை கோர்க்கும் நூல் ஆகும் . சமூகத்திற்கு சொந்தமானவர் சாய் , இந்த சமூகம் சாயிக்கு சொந்தமானது . சமூக சேவைக்கான சில வழிகளை சாய் காட்டி உள்ளார் . சாய்பாபா காட்டிய அந்த வழியைக் கடைப்பிடித்து இடைவிடாமல் இந்த சமூகத்திற்காக பாடுபட்டு வரும் ஸ்ரீ சாய்பாபா சன்ஸ்தான் அறக்கட்டளையை எண்ணி மகிழ்ச்சி அடைகிறனே் . ஆன்மீகத்தின் மூலம் கல்வி , மேம்பாடு அல்லது சமூகத்தில் சமூக ஒற்றுமைக்கான செய்தியை பரப்புதல் ஆகியவற்றின் மூலம் உங்கள் முயற்சிகள் உண்மையிலேயே பாராட்டத்தக்கவை . இன்றும்கூட , நம்பிக்கை , ஆன்மீகம் மற்றும் வளர்ச்சி தொடர்பான பல திட்டங்கள் இந்தமண்ணில் தொடங்கப்பட்டுள்ளன . மேலும் , ஏழைகளுக்கு மிகப்பெரிய நலத்திட்டத்தை வழங்குவதில் இதை விட சிறந்த இடம் வேறில்லை என்பதால் , இங்கு நிகழ்ச்சியை ஏற்பாடு செய்த மகாராஷ்டிரா அரசாங்கத்திற்கும் எனது வாழ்த்துக்களை தெரிவித்துக் கொள்கிறேன் . சாய்பாபாவின் காலடியில் அமர்ந்து , ஏழைகளுக்காக சேவை செய்வதை விட மிகுந்த மகிழ்ச்சி எது ? எனவே , மகாராஷ்டிரா அரசாங்கத்தை நான் பாராட்டுகிறேன் . பக்தர்களுக்காக கட்டப்பட்ட புதிய கட்டிடத்திற்கான பூமிபூஜை நிகழ்ச்சியில் பங்கேற்பது மகிழ்ச்சி அளிக்கிறது . சாய்பாபா ஆங்கில வழிப் பள்ளி யான கன்யா வித்யாலயா மற்றும் கல்லூரியின் அடிக்க ல் லும் இதே நாளிலேயே நாட்டப்பட்டுள்ளது . சாய்பாபாவின் போதனைகள் மற்றும் வாழ்க்கையை தொடர்புபடுத்தி அமைக்கப்படும் சாய் அறிவுப்பூங்கா , சாயியின் போதனைகளை மக்கள் எளிதாகவும் , ஆழமாகவும் புரிந்துள்ள உதவும் வகையில் இருக்கும் என்பதில் உறுதியாக உள்ளேன் .


    நண்பர்களே ,


    10 மெகாவாட் சூரிய சக்தி மின் உற்பத்தி நிலையம் அமைக்கும் பணியும் இன்று தொடங்கப்பட்டுள்ளது . இதன் உற்பத்தி திறன் எதிர்காலத்தில் அதிகரிக்கப்படும் . சுத்தமா ன மின்சாரத்தை வழங்குவதில் இந்த சூரிய சக்தி மின் உற்பத்தி நிலையம் முக்கிய பங்கைக் கொண்டிருக்கும் . இது , விஜயதசமி கொண்டாடும் வேளையில் , ஆயிரக்கணக்கான பக்தர்களுக்கு சாய் அறக்கட்டளை சார்பில் வழங்கப்படும் பரிசாகும் .


    நண்பர்களே ,


    பொதுவாக இந்தியர்கள் நவராத்திரி மற்றும் தீபாவளி பண்டிகை சமயத்தில் வீடு , கார்கள் மற்றும் நகைகள் போன்றவற்றை வாங்குகின்றனர் . மக்கள் தங்களுடைய திறமைக்கேற்ப செலவ ழிப்பதுடன் அவர்களது குடும்பத்திற் கும் பரிசளிக்கிறார்கள் . அதே போல தசரா கொண்டாடும் இந்த சமயத்தில் , மகாராஷ்டிராவின் 2.5 லட்சம் சகோதர , சகோதரிகளுக்கு வீடு வழங்குவதற்கான வாய்ப்பை நான் பெற்றுள்ளதை எண்ணி மிகுந்த மகிழ்ச்சி அடைகிறேன் .


    என் சகோதர , சகோதரிகள் அவர்களுக்கென சொந்த வீடு உடையவர்களாக இருக்க வேண்டும் என்பதே அவர்களின் நீண்டநாளைய கனவாகும் . தசரா சமயத்தில் சிறப்பான இந்த விழாவில் அந்த குடும்பங்களுக்கு வீடு வழங்கி , எனது ஏழை சகோதர , சகோதரிகளுக்கு செய்யும் இந்த மகத்தான சேவையை விட பெரிது ஒன்றுமில்லை என்றே நம்புகிறேன் . பிர தம மந்திரி வீட்டு வசதிக் திட்டத்தின் கீழ் கட்டப்பட்ட புதிய வீடுகளை பெறும் , உங்கள் வாழ்வின் மங்களகரமான இந்த நேரத்தில் , உங்கள் அனைவருக்கும் எனது மனமார்ந்த வாழ்த்துக்கள் . இந்த புதிய வீடுகள் உங்கள் கனவுகளை அடையாளப்படுத்துகின்றன . இவை உங்கள் அபிலாஷைகளுக்கு ஒரு புதிய பரிமாணத்தை சேர்க்கின்றன . இப்போது உங்கள் வாழ்க்கை மற்றும் உங்கள் குழந்தைகளின் வாழ்க்கை ஆகியவை நேர்மறையான மாற்றத்தின் பாதையில் முன்னேறி இருக்கின்றன . இது வறுமைக்கு எதிரான வெற்றியை நோக்கி அடியெடுத்து வைத்திருக்கும் ஒரு பெரிய முதல் படியாகும் .


    நண்பர்களே ,


    வீட்டை சொந்தமாக வைத்திருப்பது வாழ்க்கையை எளிதாக்குவதுடன் , வறுமைக்கு எதிரான போராட்டத்திற்கு ஒரு உத்வேகத்தையும் , மேம்பாட்டையும் வளர்த்து வருகிறது . அதோடு மரியாதை என்ற உணர்வும் உள்ளடங்குகிறது . இதை மனதில் வைத்து , இந்தியா சுதந்திரமடைந் ததன் 75 வது ஆண்டு விழாவை கொண்டாடும் 2022 ம் ஆண்டுக்குள் , ஒவ்வொரு வீடற்ற குடும்பத்துக்கும் ஒரு வீட்டை கொடுக்கும் முயற்சியை நோக்கி நாங்கள் பணியாற்ற முடிவு செய்துள்ளோம் .


    இந்த குறுகிய காலத்திலேயே எங்களின் முயற்சியில் பாதி இலக்கை எட்டியதை எண்ணி மகிழ்ச்சியடைகிறேன் . சகோதர , சகோதரிகளே , ஏழை வர்க்கத்தை சேர்ந்த குடும்பம் , நடுத்தர வர்க்கத்தை சேர்ந்த குடும்பம் என எதுவாயினும் , அவர்களை குடிசையிலிருந்து வெளிக்கொண்டு வருவதில் இந்த 4 ஆண்டு காலத்தில் அரசு மிகத்தீவிரமாக பணியாற்றி , அவர்களுக்கு வாடகைக் குடியிருப்பு வசதிகளையும் , சொந்த வீடுகளையும் கட்டிக் கொடுத்துள்ளது . இதுபோன்ற முயற்சிகள் இதற்கு முன்பும் நடந்துள்ளன . ஆனால் துரதி ரு ஷ்டவசமாக அவர்களின் நோக்கமானது , ஏழைகளுக்கு அதிகாரத்தை வழங்குவதற்கு பதிலாக , இலவச வீடுகளை வழங்கி , அதன் மூலம் ஒரு குடும்பத்தின் பெயரை மட்டுமே மகிமைப்படுத்துவதாகத்தான் இருந்தது . அவர்களுடைய நோக்கம் வாக்கு வங்கியை உருவாக்குவதுதான் . மின்சாரம் , கழிப்பறை , நீர் மற்றும் எரிவாயு இணைப்பு போன்ற வசதிகளுடன் நல்ல தரமான வீடுகளை வழங்க வேண்டும் என்ற எண்ணம் அவர்களிடம் இருந்ததில்லை . எந்தவொரு திட்டத்திற்கும் அரசியல் நலன்களே மையமாக இருந்திருந்தால் , எவரும் எந்தவொரு கவனத்தையும் செலுத்தமாட்டார்கள் . அரசியல் ஆர்வங்களுக்கு பதிலாக , ஏழைகளின் நலன் ஒரு திட்டத்தின் மையமாக இருந்தால் , அது அவர்களின் வாழ்க்கையை எளிதாக்கும் ; உத்வேகத்தை அளிக்கும் . பின்னர் , பணியை முடிக்கும் வேகம் சிறப்பான வேகத்தில் இருக்கும் . இதுவே தேச முன்னேற்றத்திற்கான ஓர் உதாரணமாகும் .


    நண்பர்களே ,


    முந்தைய அரசாங்கம் , அவர்களின் 4 ஆண்டுகால ஆட்சியி ல் 25 லட்சம் வீடுகளை மட்டுமே கட்டியது . 4 ஆண்டுகளில் அவர்கள் கட்டியது வெறும் 25 லட்சம் வீடு மட்டும் தான் . எத்தனை ? என்ன நடந்தது ? சத்தமாக சொல்லுங்கள் . 4 ஆண்டுகளில் எத்தனை வீடுகள் கட்டினார்கள் ? 4 ஆண்டுகளில் 25 லட்சம் வீடுகள் கட்டப்பட்டன ; மத்தியில் பாஜக தலைமையிலான ஆட்சி அமைந்த பிறகு , நான்கு ஆண்டுகளுக்குள் 1 கோடியே 25 லட்சம் வீடுகளை கட்டி முடித்துள்ளோம் . அவர்கள் 4 ஆண்டுகளில் 25 லட்சம் வீடுகளை கட்டிய நிலையில் , நாங்கள் அதே 4 ஆண்டில் 1 கோடியே 25 லட்சம் வீடுகளை கட்டி உள்ளோம் . முந்தைய அரசாங்கமே தற்போது இருந்திருந்தால் , கூடுதலான வீடுகளை கட்டி முடிக்க 20 ஆண்டுகாலம் எடுத்துக் கொண்டிருக்கும் . நீங்களும் வீட்டை பெற 20 ஆண்டுகள் காத்திருக்க வேண்டியிருக்கும் . துரித கதியில் , நலத்திட்டங்களை மிக விரைவில் ஏழைகளுக்கு வழங்க இந்த அரசாங்கம் எப்படி வேகமாக பணியாற்றுகிறது என்பதற்கு இது ஒரு உதாரணம் . அதோடு எல்லாம் ஒரே மாதிரியானவை . அதே வர்க்கம் , அதே வளங்கள் மற்றும் அதே மக்கள் ; ஆனால் ஏழைகளுக்கு சேவை செய்ய வேண்டுமென்ற நேர்மையான நோக்கத்துடன் பணி செய்தால் , அதன் முடிவுகளும் விரைவில் பின்பற்றப்படும் .


    சகோதர , சகோதரிகளே ,


    முந்தைய அரசாங்கம் ஒரு வீட்டை கட்டி முடிக்க 18 மாதங்கள் அல்லது 1.5 ஆண்டுகள் எடுத்துக் கொண்ட நிலையில் , இந்த அரசாங்கம் ஒரு வீடு கட்ட 12 மாதங்களுக்கும் குறைவாகவே எடுத்துக் கொண்டுள்ளது . காலக் குறைப்பைத் தவிர , வீட்டின் பரப்பளவையும் அதிகரித்துள்ளது . மேலும் , வீடுகள் கட்ட அரசாங்கத்தால் வழங்கப்பட்ட நிதி உதவி ரூ .70 ஆயிரத்தில் இருந்து ரூ .1 லட்சத்து 20 ஆயிரம் ஆக அதிகரித்துள்ளது . மிக முக்கியமாக , நிதி நேரடியாக பயனாளியின் வங்கிக் கணக்கில் செலுத்தப்படுகிறது . பயனாளிகள் தேர்வு ஒரு விஞ்ஞான மற்றும் வெளிப்படையான முறையில் செய்யப்பட்டுள்ளது . மேலும் , வீடுகளில் கழிப்பறைகள் உள்ளிட்ட அனைத்து அடிப்படை வசதிகளும் நீடித்திருப்பதை உறுதி செய்வதில் கவனம் செலுத்தப்பட்டு வருகிறது .


    பிரதான் மந்திரி ஆவாஸ் யோஜனா திட்டத்தின் கீழ் வீடுகளை பெறும் பயனாளிகளுக்கு மீண்டும் ஒருமுறை என் ஆழ்மனதில் இருந்து வாழ்த்துக்களை தெரிவித்துக் கொள்கிறேன் . இன்று பல்வேறு மாவட்டங்களில் இருந்து சில குடும்பங்களுடன் தொடர்பு கொள்ளும் வாய்ப்பு எனக்கு கிடைத்தது . அந்த சகோதரிகளின் முகங்களில் சுய நம்பிக்கையையும் மகிழ்ச்சியையும் பார்த்து , எனக்குள் எழும் உணர்ச்சியை யாரும் யூகிக்க முடியாது . ஏழை குடும்பங்களின் முகங்களில் மகிழ்ச்சியைக் காண இந்த வாழ்க்கை ஆசிர்வதிக்கப்பட்டுள்ளது . இது பணியாற்றுவதற்கான புதிய ஆற்றலை எனக்கு தந்துள்ளது . சகோதரிகளிடம் இருந்து கிடைத்த ஆசீர்வாதங்களுடன் , உங்களுக்கு சேவை புரிய எங்களின் வாழ்நாளின் ஒவ்வொரு நிமிடத்தையும் அர்ப்பணிப்போம் என்ற தீர்மானத்தை மீண்டும் வலியுறுத்த விரும்புகிறேன் .


    சகோதர , சகோதரிகளே ,


    நாட்டின் ஒவ்வொரு வீட்டிலும் கழிப்பறை அமைப்பதற்கான பிரச்சாரம் இறுதிகட்டத்தில் உள்ளது . இந்த விஷயத்தில் மகாராஷ்டிரா பாராட்டத்தக்க வகையில் பணியாற்றி உள்ளது . நீங்கள் அனைவரும் , ஒட்டுமொத்த மகாராஷ்டிராவும் திறந்தவெளி கழிவறை இல்லாத மகாராஷ்டிராவாக அறிவிக்கப்பட்டுள்ளீர்கள் . மாநிலத்தின் 11 கோடி மக்களுக்கும் என் மனமார்ந்த வாழ்த்துக்கள் . இது மகாராஷ்டிராவின் தெருக்களையும் கிராமங்களையும் சுத்தமாக வைத்திருப்பது மட்டுமல்லாமல் , வயிற்றுப்போக்கு போன்ற பல நோய்களைத் தடுப்பதன் மூலம் ஏழை விவசாயிகளின் குழந்தைகளின் உயிர்களைப் பாதுகாக்கும் .


    நண்பர்களே ,


    ஏழை மக்களின் ஆரோக்கியம் மற்றும் உடல் நலம் குறித்த பேச்சுகள் எழும்போது , உலகெங்கிலும் உள்ள அனைவருமே ஆயுஷ்மான் பாரத் திட்டத்தை , அதாவது பிரதமரின் ஜன் ஆரோக்ய யோஜனா (PMJAY) பற்றி பேசுகின்றனர் . இந்த திட்டத்தின் கீழ் சுமார் 50 கோடி மக்கள் கடுமையான நோய்களுக்கு இலவச சிகிச்சை பெ ற முடியும் .


    இந்த திட்டத்தின் பலன்கள் , மகாராஷ்டிராவில் லட்சக்கணக்கான குடும்பங்களை சென்றடைகிறது . இத்திட்டம் தொடங்கப்பட்டு ஒரு மாதம் கூட முழுமையாக நிறைவடையாத நிலையில் , இன்று வரை நாடெங்கிலும் சுமார் 1 லட்சம் நோயாளிகள் இத்திட்டத்தின் பலனை பெற்றுள்ளனர் . இத்திட்டத்தின் கீழ் சிலர் அவர்களின் சிறுநீரகத்தில் ஏற்பட்ட கல்லை வெளியேற்றி உள்ளனர் , சிலர் கட்டி களை அகற்ற சிகிச்சை பெற்றுள்ளனர் . இத்திட்டத்தின் கீழ் , சிலருக்கு ரூ .50 ஆயிரத்திற்கான மருத்துவ செலவு கிடைக்கப் பெற்றுள்ளது , வேறு சிலருக்கோ ரூ .3 லட்சத்திற்கான மருத்து வ செலவு கிடைத்துள்ளது .


    நண்பர்களே ,


    இதுவரை , ஒரு நபருக்கு சராசரியாக 20 ஆயிரம் ரூபாய் திருப்பித் தரப்பட்டுள்ளது . கொஞ்சம் கற்பனை செய்து பாருங்கள் , முன்பெல்லாம் ஏழைகளுக்கு சொந்த சட்டைப் பையில் இருந்து ஆயிரக்கணக்கில் பணத்தை எடுத்து தருவது என்பது மிகக்கடினமான காரியமாக இருந்தது . அதனாலேயே மருத்துவமனைகளுக்கு செல்வதை தவிர்த்தார்கள் . இப்போது அரசாங்கம் ஏழைகளின் பின்னால் நிற்கிறது ; அவர்கள் பணம் பற்றி கவலைப்படத் தேவையில்லை ; முதலில் அவர்கள் சிகிச்சை பெற வேண்டும் .


    நண்பர்களே ,


    ஆயுஷ்மான் பாரத் திட்டம் காரணமாக , நவீன மருத்துவ உள்கட்டமைப்பின் புதிய கட்டமைப்பு உருவாக்கப்பட்டுள்ளது . குறிப்பாக , 2 ம் தர , 3 ம் தர நகரங்களில் பல புதிய மருத்துவமனைகளை அமைப்பதற்கான வாய்ப்புகள் ஏற்பட்டுள்ளன . இது நாடு முழுவதும் லட்சக்கணக்கான இளைஞர்களுக்கு வேலைவாய்ப்புகளை ஏற்படுத்தி த் தரும் .


    சகோதர , சகோதரிகளே ,


    சமூகத்தின் ஒவ்வொரு பிரிவினருக்கும் சுலபமான மற்றும் திருப்திகரமான வாழ்க்கைத் தரத்தை உறுதிப்படுத்தும் நோக்கத்துடன் அரசாங்கம் செயல்படுகிறது . எனக்கு கிடைத்த தகவலின் படி , வருண பகவான் இந்த மாநிலத்திற்கு அருள் காட்டவில்லை . மகாராஷ்டிராவின் சில பகுதிகளில் மழைப்பொழிவு மிகக்குறைவு . எனவே , பிரதமரின் பயிர்க் காப்பீட்டுத் திட்டத்தின் கீழ் நீங்கள் விரைவில் நிவாரணம் பெறுவீர்கள் என்று உறுதி அளிக்கிறேன் . தவிர , அதன் மூலம் எடுக்கப்பட்ட முயற்சிகளுக்கு மத்திய அரசு , மகாராஷ்டிரா அரசாங்கத்துடன் கைகோர்த்து செல்கிறது .


    சகோதர , சகோதரிகளே ,


    பிரதமரின் கிருஷி சின்சாய் யோஜனா திட்டத்தின் மூலம் , நிலுவையில் உள்ள திட்டப்பணிகளை முடித்து , தண்ணீர் பிரச் சி னையிலிருந்து நாட்டின் விவசாயிகளை மீட்டெடுக்கும் முயற்சியை நோக்கி இந்த அரசு செயல்பட்டுக் கொண்டிருக்கிறது . இத்திட்டத்தின் கீழ் , மகாராஷ்டிராவில் பல முக்கிய திட்டங்களுக்கான பணிகள் நடந்து கொண்டிருக்கின்றன . மகாராஷ்டிரா அரசாங்கமும் , தண்ணீர் பற்றாக்குறையை கையாள தனது ஜல்யுக்த் ஷிவார் அபியான் திட்டத்தின் மூலம் தன்னிகரில்லா முயற்சியை எடுத்து வருகிறது . இந்த திட்டம் 16,000 கிராமங்களை வறட்சி இல்லாததாக மாற்றியிருப்பதுடன், மேலும் 9000 கிராமங்களை வறட்சி யிலிருந்து விடுவிப்பதற்கான பணிகள் ஒரு விரைவான வேகத்தில் நடைபெற்று வருவது திருப்திகரமாக உள்ளது .


    பாசன குளங்களை தூர்வாரும் திட்டம் மூலம் , வண்டல் மண்ணை அப்புறப்படுத்துவதை வெற்றிகரமாக செயல்படுத்திய மகாராஷ்டிரா மக்களுக்கு எனது பாராட்டுகளை தெரிவித்துக் கொள்கிறேன் . பாசன குளங்களில் இருந்து 9 கோடி சதுர மீட்டர் பரப்பிலான வண்டல் மண்ணை சுத்தப்படுத்துவது எளிதான வேலை அல்ல . எவ்வாறாயினும் , கடினமான இப்பணியை பொதுமக்கள் பங்களிப்புடன் நிறைவேற்றி , ஒட்டுமொத்த நாட்டிற்கும் வழிகாட்டி இருக்கிறீர் கள் . இதே பணி ஒரு ஒப்பந்தக்காரரிடம் ஒப்படைக்கப்பட்டால் , ரூ .600 கோடிக்கு மேல் செலவாகி இருக்கும் ; ஆனால் நீங்கள் அனைத்து தடைகளையும் முறியடித்து பணியை வெற்றிகரமாக செய்து முடித்துள்ளீர்கள் .


    நண்பர்களே ,


    அதிகப்படியான விளைச்சல் காலத்திலும் , விவசாயிகளின் விளை பொருட்களுக்கு நியாயமான விலை கிடைத்திட உறுதி செய்வதில் நாங்கள் இடையறாது பணியாற்றி வருகிறோம் . குறைந்தபட்ச ஆதார விலை தொடர்பான நீண்ட கால கோரிக்கையை எங்கள் அரசு நிறைவேற்றி உள்ளது . கரும்பு உட்பட 21 ரபி மற்றும் காரிஃப் பயிர்களுக்கு உற்பத்தி செலவை காட்டிலும் 50 சதவீதம் அதிகமாக லாபத்தை அரசு நிர்ணயித்துள்ளது . இந்த வரலாற்று சிறப்புமிக்க முடிவின் மூலம் , இந்த ஆண்டு விவசாயிகளுக்கு ஆயிரக்கணக்கான கோடி ரூபாய் கூடுதலாக வருமானம் கிடைப்பதை உறுதி செய்துள்ளது .


    நண்பர்களே ,


    விவசாயத் துறையைத் தவிர , சுற்றுலா துறையிலும் இந்த அரசாங்கம் கவனம் செலுத்துகிறது . மகாராஷ்டிராவில் ஷீரடி போன்ற ஆன்மிக தலங்களுக்கும் , அஜந்தா , எல்லோரா போன்ற அதிகம் கவரக்கூடிய இடங்களுக்கும் உலகின் பல்வேறு பகுதிகளில் இருந்து சுற்றுலா பயணிகள் ஈர்க்கப்பட்டுள்ளனர் . பக்தி , ஆன்மிகம் மற்றும் வரலாறு ஆகியவற்றின் மூலம் இளைஞர்களின் வேலைவாய்ப்புகளை இணைக்க பிரமாண்ட இயக்கத்தை நாங்கள் ஆரம்பித்துள்ளோம் .


    நாடு முழுவதும் சுற்றுலா தலங்கள் இணைக்கப்பட்டுள்ளன . அந்த இடங்களில் வசதிகள் மேம்படுத்தப்படுகின்றன . கடந்த முறை நூற்றாண்டு விழாவை தொடங்கி வைப்பதற்காக ஷீரடிக்கு நமது மதிப்பிற்குரிய குடியரசுத் தலைவர் வந்திருந்த போது , ஒரு விமான நிலையத்தை இங்கு தொடங்கி வைத்தார் . வருங்காலத்தில் இங்கு அதிகப்படியான விமானங்களை இயக்குவதன் மூலம் , நாட்டின் ஒவ்வொரு சாய்பாபா பக்தரும் , வெளிநாடுகளில் இருந்தும் மிக எளிதாக ஷீரடிக்கு வந்து செல்ல முடியும் .


    சகோதர , சகோதரிகளே ,


    மகாராஷ்டிராவின் நிலப்பகுதி எப்போதும் நாட்டிற்கு சமூக ஒற்றுமைக்கு பாடம் புகட்டுகிறது . சிவாஜி , பாபா சாகிப் பீம்ராவ் அம்பேத்கர் அல்லது மரியாதைக்குரிய மகாத்மா ஜோதிபா புலே போன்ற மிகச்சிறந்த தலைவர்கள் , சமத்துவம் மற்றும் ஒற்றுமையின் மதிப்பை நிலைநாட்டி , அதன் மதிப்புகளே சமூகத்தின் வலிமையைக் கொண்டிருப்பதாக நம்பினர் . இந்த பெரிய புனிதமான மனிதர்களால் போதிக்கப்பட்ட பாடங்களை மனதில் வைத்து , எப்போதும் சுயநலநலன்களுக்காக சமுதாயத்தை பிளவுபடுத்தும் ஒவ்வொரு தீமையையும் சக்தியையும் தோற்கடிக்க வேண்டும் . பிரிப்பது எளிதானது , ஆனால் ஒன்றிணைப்பது மிகவும் கடினம் . ஒற்றுமையின் அதிகாரத்தை வலுப்படுத்தி , நம்மைப் பிரிக்கும் சக்தியை நாம் தோற்கடிக்க வேண்டும் . இந்த விஜயதசமியில் , ‘ அனைவரும் இணைந்து , அனைவருக்குமான முன்னேற்றம் ’ மற்றும் ‘ ஒரே பாரதம் , வலிமையான பாரதம் ’ என்ற உறுதிமொழிகளை நாம் எடுக்க வேண்டும் . ஆகையால் , இந்த செய்தியை நீங்கள் முன்னோக்கி நகர்த்த மற்றும் இந்த செய்தியின் பாதையில் நடக்க வேண்டுமென அனைவரையும் நான் கேட்டுக் கொள்ள விரும்புகிறேன் . சாய்பாபா காட்டிய பாதையில் நாம் நடக்க வேண்டும் . நான் மிகுந்த மகிழ்ச்சியில் இருக்கிறேன் .


    நண்பர்களே ,


    இன்று நான் ஒரு புனித இடத்தில் இருக்கிறேன் மற்றும் நூற்றாண்டு கொண்டாட்டத்தின் நிறைவு விழாவில் கலந்து கொண்டிருக்கிறேன் . அக்டோபர் 31 அன்று , உங்கள் மாநில அரசாங்கம் நான்கு ஆண்டுகளை நிறைவு செய்திருக்கும் . நான் தேவேந்திர பட்னாவிஸ் மற்றும் அவரது முழு அணி யினரை முன்கூட்டியே வாழ்த்துகிறேன் . இதே போன்ற அனைத்து சக்திகளுடனும் , மகாராஷ்டிர மக்களுக்கு நீங்கள் தொடர்ந்து பணியாற்றுவீர்கள் என்று நம்புகிறேன் . மாநிலத்தின் ஒவ்வொரு நபரின் ஆசீர்வாதங்களையும் பெற்றுக் கொள்வீர்கள் என்றும் நான் நம்புகிறேன் .


    இந்த நம்பிக்கையுடன் , மீண்டும் ஒருமுறை இன்று தங்கள் கனவு வீடுகளை பெற்றுள்ள அனைத்து குடும்பங்களுக்கும் வாழ்த்துக்களை தெரிவித்துக் கொள்கிறேன் . உங்கள் கனவுகளை முழுமைப்படுத்திக் கொள்ளவும் , உங்களின் வாழ்க்கை மேம்பாட்டிற்கும் மற்றும் உங்களின் குழந்தைகள் வெற்றியின் புதிய உச்சத்தை எட்டுவதற்கும் ஒரு கருவியாக இந்த புதிய வீடுகள் இருக்கும் என நம்புகிறேன் . இந்த எதிர்பார்ப்புகளுடன் நான் என் உரையை நிறைவு செய்கிறேன் . ஸ்ரீ சாய் அறக்கட்டளைக்கு என் நன்றியை தெரிவித்துக் கொள்கிறேன் . இந்த நல்ல நேரத்தில் என்னை அழைத்ததற்காகவும் , சேவை யாற்ற எனக்கு வாய்ப்பளித்ததற்காகவும் எனது நன்றியினை தெரிவித்துக் கொள்கிறேன் . வரவிருக்கும் அனைத்து பண்டிகைகளும் உங்கள் வாழ்க்கையில் மகிழ்ச்சியைக் கொண்டு வரட்டும் ! இந்த நல் வாழ்த்துக்களுடன் , அனைவருக்கும் நன்றி .


    நன்றி !


    = = = = = = = = = =

    
    
    (Release ID: 1552543) Visitor Counter : 182
    
    
      Read this release in: English , Marathi , Assamese