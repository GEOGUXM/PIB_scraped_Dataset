      சுகாதாரம் மற்றும் குடும்ப நலத்துறை அமைச்சகம்

      இந்தியாவில் பொதுசுகாதார சேவை திட்டம் தொடர்பான 5-வது தேசிய உச்சிமாநாடு: திரு. ஜே.பி. நட்டா தொடங்கி வைத்தார்
      Posted On: 30 OCT 2018 4:50PM by PIB Chennai


    இந்தியாவில் பொது சுகாதாரத் திட்டத்தில் சிறந்த மற்றும் பிரதிபலன் சேவைகள், புதிய கண்டுபிடிப்புகள் குறித்த 5-வது தேசிய உச்சிமாநாட்டை மாநில முதலமைச்சர் திரு. சர்பானந்தா சோனாவால் முன்னிலையில் மத்திய சுகாதாரம் மற்றும் குடும்ப நலத்துறை அமைச்சர் திரு. ஜே.பி. நட்டா அஸ்ஸாம் மாநிலம், காஸிரங்காவில் இன்று (30.10.2018) தொடங்கி வைத்தார். உலக அளவிலான சுகாதார சேவை தொடர்பான சிறந்த சேவைகள், நடவடிக்கைக்கான ஆதாரம் குறித்த Coffee Table புத்தகத்தையும் அவர்கள் வெளியிட்டனர்.


    இந்நிகழ்வில் பேசிய திரு. நட்டா, பிரதமரின் தாரக மந்திரமான சீர்திருத்து, செயல்படு, மாற்றியமை என்பதற்கிணங்க, அவரது தலைமையின்கீழ், புதிய அணுகுமுறைகளையும் சவால்களையும் எதிர்கொள்வதில் அரசு முனைப்புடன் செயல்பட்டு வருவதாகத் தெரிவித்தார். விரும்பிய திட்டங்களை நிறைவேற்ற வேகம், திறன் மற்றும் நேரத்தை ஒருங்கிணைக்க வேண்டும் என்று திரு. நட்டா வலியுறுத்தினார்.


    கூட்டாட்சித் தத்துவத்தில் அரசு நம்பிக்கை கொண்டிருப்பதை சுட்டிக்காட்டிய மத்திய சுகாதாரத் துறை அமைச்சர், மாநிலங்களின் நிலைப்பாடுகளில் சுகாதார அமைச்சகம் ஒன்றிணைந்து செயல்படுவதாகக் கூறினார். மாநிலங்களுக்கு தொழில்நுட்ப உதவிகளையும், நிதி தொடர்பான ஆதரவையும் வழங்க அரசு தயாராக இருப்பதாகவும் திரு. நட்டா தெரிவித்தார். கூட்டுறவு கூட்டாட்சி தத்துவம் அதிகாரத்தை பரவலாக்குவது மட்டுமல்ல, அதிகாரத்தை பகிர்ந்து கொள்வதிலும் ஒருவருக்கொருவர் புரிந்து கொள்வதிலும் அமைந்திருப்பதாக அவர் கூறினார்.


    ஆயுஷ்மான் பாரத் – பிரதமரின் மக்கள் ஆரோக்கியத் திட்டமானது உலகின் மிகப் பெரிய சுகாதார காப்பீட்டுத் திட்டம் என்பதைக் குறிப்பிட்ட திரு. நட்டா, திட்டம் தொடங்கப்பட்ட முதல் மாதத்திலேயே, ஒன்றரை லட்சம் மக்கள் பயன்பெறவிருப்பதாகக் கூறினார். மேலும், சுகாதாரத் துறையில் தகவல் தொழில்நுட்பம் தொடர்பான திட்டங்களும் அவசியம் என்பதையும் அவர் வலியுறுத்தினார்.


    ******

    
    
    (Release ID: 1551273) Visitor Counter : 51
    
    
      Read this release in: English