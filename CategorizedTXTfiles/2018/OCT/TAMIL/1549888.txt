      உள்துறை அமைச்சகம்

      பயங்கரவாதிகள் புதிய யுக்திகளை கடைபிடிப்பதால் பாதுகாப்புப் படையினர் மிகுந்த உஷார் நிலையில் இருக்க வேண்டுமென்று மத்திய உள்துறை அமைச்சர் கேட்டுக் கொண்டுள்ளார்: தேசிய பாதுகாப்பு காவல் படையின் 34-வது ஆண்டு தினத்தில் உரை
      Posted On: 16 OCT 2018 4:48PM by PIB Chennai


    பயங்கரவாதிகள் புதிய யுக்திகளை கடைபிடிப்பதால் பாதுகாப்புப் படையினர் மிகுந்த உஷார் நிலையில் இருக்க வேண்டுமென்று மத்திய உள்துறை அமைச்சர் திரு. ராஜ்நாத் சிங் கேட்டுக் கொண்டுள்ளார். குருக்கிராமில் இன்று (16.10.2018) நடைபெற்ற தேசிய பாதுகாப்புப் படையின் 34-வது ஆண்டு தின நிகழ்ச்சியில் அவர் உரையாற்றினார். பயங்கரவாதிகள், விளம்பரத்திற்காக சமூக ஊடகங்களைப் பயன்படுத்தி வருவதாகவும், நெரிசல் மிக்க பொது இடங்களில் மக்கள் மீது ஏற்றிக் கொள்வதற்கு வாகனங்களைப் பயன்படுத்துவதாகவும் குறிப்பிட்ட அவர், இந்தப் பின்னணியில் தேசிய பாதுகாப்புக் காவல்படை தமது திறன்களையும், நுட்பங்களையும் மேம்படுத்தி வருவதாகவும் கூறினார்.


    கடந்த பத்தாண்டுகளில் நமது பாதுகாப்புப் படைகளின் உஷார் நிலை காரணமாக, நாட்டின் உள்பகுதிகளில் மிகப் பெரிய பயங்கரவாத தாக்குதல் ஏதும் நடைபெறவில்லை என்றும் அமைச்சர் தெரிவித்தார்.


    ஜம்மு காஷ்மீரில் பாதுகாப்புப் படையினரிடையே சிறப்பான ஒருங்கிணைப்பு நிலவுவதால், பாதுகாப்பு நடவடிக்கைகள் வெற்றிகரமாக நடைபெறுகின்றன என்றார் அவர்.


    பதிலடி நடவடிக்கைக்கான காலத்தை குறைப்பதற்கு தேசிய பாதுகாப்பு காவல்படையின் மண்டல மையங்கள் உருவாக்கப்பட்டு வருவதாகவும் திரு. ராஜ்நாத் சிங் தெரிவித்தார்.


    தேசிய பாதுகாப்பு காவல்படையினர் பயங்கரவாதிகளுக்கு எதிரான நமது சுதர்சன சக்கரம் போன்ற ஆயுதம் என்று குறிப்பிட்ட உள்துறை அமைச்சர், இப்படை உருவாக்கப்பட்ட 34 ஆண்டுகளில் நாட்டின் பாதுகாப்பில் அது மிகுந்த முக்கியத்துவம் வாய்ந்த இடத்தைப் பெற்றுள்ளது என்றும், மக்களிடையே மிகுந்த நம்பிக்கையை ஏற்படுத்தியுள்ளது என்றும் கூறினார்.


    நிகழ்ச்சியில் தேசிய பாதுகாப்பு காவல்படையினரின் புதிய வலைதளத்தையும், ட்விட்டர் பக்கத்தையும் திரு. ராஜ்நாத் சிங் தொடங்கி வைத்தார்.


    இந்த நிகழ்ச்சியில் தேசிய பாதுகாப்புப் படை கமாண்டோக்கள், பயங்கரவாத எதிர்ப்பு நடவடிக்கைகளில் ஆளில்லா விமானப் பயன்பாடு, நில நீர் தாக்குதல்கள், மோப்ப நாய் பிரிவுகள், சிறப்புப் பிரிவினரை விமானம் மூலம் இறக்குதல் போன்ற பல்வேறு அம்சங்களை செயல்விளக்கம் செய்தனர்.


    ----------

    
    
    (Release ID: 1549888) Visitor Counter : 34
    
    
      Read this release in: English , Malayalam