      எஃகுத்துறை அமைச்சகம்

      இந்தியாவின் கனிம மற்றும் உலோகத்துறையில் தொழில்நுட்ப நிறுவனங்கள் முதலீடு செய்ய வேண்டும்: எஃகு துறை அமைச்சர்
      Posted On: 09 OCT 2018 3:00PM by PIB Chennai


    சர்வதேச முதலீட்டாளர்களும் பெரும் தொழில்நுட்ப நிறுவனங்களும் இந்தியாவின் கனிம உலோகத்துறையில் முதலீடு செய்ய வேண்டும் என்று மத்திய எஃகு துறை அமைச்சர் சவுத்ரி பீரேந்திர சிங் கூறியுள்ளார். புதுதில்லியில் நடைபெற்ற கனிம மற்றும் உலோகம் 2030 சர்வதேச மாநாட்டில் உரையாற்றிய அவர், இந்தியாவின் சுரங்கத்துறை பெரும் எதிர்பார்ப்புகளைக் கொண்டிருப்பதாகவும், சுரங்கங்கள் உள்ள பகுதிகளில் முதலீட்டாளர்களுக்கு பெரும் வாய்ப்பிருப்பதாக கூறினார்.


    இந்த இரண்டு நாள் நிகழ்ச்சியில் தேசிய மற்றும் சர்வதேச அமைப்புகளின் தலைமை நிர்வாகிகள் உலக அளவில் கனிமம் மற்றும் உலோகத்தின் எதிர்காலம் பற்றி விவாதிக்கின்றனர். உலகச் சந்தையில் கனிமம் பற்றிய உலோகம் பற்றிய புரிதல், கனிம வளர்ச்சிக்கும் பொருளாதார வளர்ச்சிக்கும் இடையேயான தொடர்பின் முக்கியத்துவம், சர்வதேச உலோகச் சந்தையில் உள்ள முன்னேற்றங்கள் ஆகியவை, இந்திய உலோகத் தொழிலில் ஏற்படுத்தக்கூடிய தாக்கம், இந்திய சுரங்கம் மற்றும் உலோகத்துறைகளில் உள்ள வாய்ப்புக்களை அடையாளம் காண்பது ஆகியவையே இந்த நிகழ்ச்சியின் நோக்கமாகும்.


    ------


    

    
    (Release ID: 1549059) Visitor Counter : 58
    
    
      Read this release in: English , Marathi , Malayalam