      PIB Headquarters

      ”வனவியல் மற்றும் வனவியல் மேலாண்மையில் பல்லுயிர்ப் பரவல் பிரச்சினைகளை ஒழுங்குபடுத்துவது” குறித்த கூட்டம் 2018 செப்டம்பர் 18 அன்று தேசியப் பல்லுயிர்ப் பரவல் ஆணையத்தில் நடைபெறவுள்ளது
      Posted On: 25 OCT 2018 4:53PM by PIB Chennai


    ”வனவியல் மற்றும் வனவியல் மேலாண்மையில் பல்லுயிர்ப் பரவல் பிரச்சினைகளை ஒழுங்குபடுத்துவது” குறித்த கலந்துரையாடல் கூட்டம் ஒன்றினை தேசியப் பல்லுயிர்ப் பரவல் ஆணையம் இன்று ( 25.10.2018 ) கூட்டியது. தேசியப் பல்லுயிர்ப் பரவல் ஆணையம் அதன் கொள்கை அமைப்பான “ பல்லுயிர்ப் பரவல் மற்றும் சட்டத்திற்கான மையம் “ மூலம் இந்தத் தேசிய அளவிலான விவாதக் கூட்டத்திற்கு ஏற்பாடு செய்திருந்தது.


    இந்த ஆக்கச் செயலானது, வனத்துறைக்கும், அதன் செயல்பாட்டாளர்களுக்கும், வனவியல் மேலாண்மையில் ஒருங்கிணைந்த பல்லுயிர்ப் பேணல் கருத்துருக்கள் / செயல்திட்டங்கள் மற்றும் நோக்கக் கூறுகளை நிறைவேற்ற படிப்படியான வழிகாட்டுதல்களை அளிப்பதை நோக்கமாகக் கொண்டுள்ளது.


    மத்தியப் பிரதேச முன்னாள் வனப்பராமரிப்பு முதன்மை அலுவலர் டாக்டர் கிரிதர் கினால், இந்திய அரசின் சூழலியல், வனம் மற்றும் பருவநிலை மாற்ற அமைச்சகத்தின் வனக்கொள்கைப் பிரிவு வனத்துறை காவல் தலைவர் திரு. நோயல் தாமஸ் ஐ.எஃப்.எஸ், மற்றும் சூழலியல், வனம் மற்றும் பருவநிலை மாற்ற அமைச்சகத்தின் மண்டல அலுவலகத்தைச் சேர்ந்த திரு. டி. சத்தியன் ஆகியோர் வனக்கொள்கைகள் மற்றும் செயல்பாட்டுத்திட்டங்கள் குறித்து விரிவாகப் பேசினர்.


    மாநிலப் பல்லுயிர்ப் பரவல் அமைப்புகளின் உறுப்புச் செயலர்கள், வன நிறுவனத் தலைவர்கள், ஆய்வாளர்கள் இந்தக் கூட்டத்தில் கலந்து கொண்டனர். தேசிய வனக்கொள்கையை ஒழுங்குபடுத்துவதற்கு, அதனை மேம்படுத்துவதில் நாம் பல்லுயிர்ப் பரவல் சட்டத்தை ஒருங்கிணைக்க வேண்டும் என்று தலைவர் டாக்டர் பி. மீனாகுமாரி குறிப்பிட்டார். செயலாளர் திரு. டி. ரபிகுமார் பேசுகையில் தேசியப் பல்லுயிர்ப் பரவல் செயல் திட்டத்தை அடைவதற்கு வன செயல் திட்ட கோட்பாடு வரையறுக்கப்பட வேண்டும் என வற்புறுத்தினார். கூட்டத்தில் பங்கு கொண்டவர்களின் பங்களிப்புகளும் தெரிவித்த கருத்துகளும் வனவியல் மற்றும் வனமேலாண்மையில் பல்லுயிர்ப் பரவலை ஒழுங்குபடுத்த துணைபுரியும் எனலாம்.


    ***********


    

    
    (Release ID: 1550759) Visitor Counter : 42