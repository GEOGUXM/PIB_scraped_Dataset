      குடியரசுத் தலைவர் செயலகம்

      மத்திய பொதுப்பணித்துறையின் பயிற்சி உதவி நிர்வாகப் பொறியாளர்கள் மற்றும் துணை கட்டிடக் கலை நிபுணர்கள் குடியரசுத் தலைவரை சந்தித்தனர்
      Posted On: 15 OCT 2018 2:09PM by PIB Chennai


    மத்திய பொதுப்பணித்துறையின் உதவி நிர்வாக பொறியாளர்கள் மற்றும் துணை கட்டிட கலை நிபுணர்களாகப் பயிற்சி பெறுபவர்கள் குடியரசுத் தலைவர் மாளிகையில், தனித்தனிக் குழுக்களாக குடியரசுத் தலைவர் திரு ராம்நாத் கோவிந்தை இன்று சந்தித்தனர்.


    நிகழ்ச்சியில் பேசிய குடியரசுத் தலைவர், பருவநிலை மாற்றம், மற்றும் சுற்றுப்புறச் சூழல் சார்ந்த பிரச்சினைகளின் காரணமாக பேணத்தக்க தன்மையும், எரிசக்தித் திறனும், மிகவும் முக்கியமானவை என்றார். கட்டிடங்கள், சாலைகள் மற்றும் இதர உள்கட்டமைப்பு போன்றவை எரிசக்தித் திறனோடு சுற்றுப்புறச் சூழலுக்கு நட்புறவாக இருக்க மத்திய பொதுப்பணித்துறை அதிகாரிகள் உறுதி செய்ய வேண்டும் என்றார். உருவாகிவரும் பசுமை மற்றும் தூய்மை தொழில்நுட்பத்தின் வேகத்தோடு இணைவதற்கு மத்திய பொதுப்பணித்துறை முயற்சி செய்ய வேண்டும் என்றும் அவர் வலியுறுத்தினார்.


    ஒரு நாடு என்கிற முறையில், இந்தியா முதிர்ச்சி அடைந்து வருவதாகவும், பெரும் அளவிலான உள்கட்டமைப்பு வசதி உட்பட மாபெரும் நிறுவனங்கள் கட்டமைக்கப்படுவதாகவும் அவர் கூறினார். நமது நவீன நகரங்கள், திறனோடும், மக்கள் பயன்படுத்த ஏதுவாக இருப்பது மட்டுமல்லாமல் அழகியலோடும் இருக்க வேண்டும் என்றார் அவர். இங்கு தான் கட்டிட கலை நிபுணர்களும், பொறியாளர்களும் ஒருங்கிணைந்து தங்களது பங்களிப்பை வழங்க இயலும் என்று குடியரசுத் தலைவர் கூறினார்.


    மேலும் குடியரசுத் தலைவர் உரைக்கு www.pib.nic.in என்ற வலைதளத்தைப் பார்க்கவும்.


    -------

    
    
    (Release ID: 1549721) Visitor Counter : 22
    
    
      Read this release in: English , Urdu , Hindi , Marathi