      குடியரசுத் தலைவர் செயலகம்

      தலைமைக் கணக்காயர்களின் 29-வது மாநாட்டை குடியரசுத் தலைவர் தொடங்கி வைத்தார்; தணிக்கை என்பது ஒரு முடிவல்ல, அரசுப்பணிகளை திறம்பட மேற்கொள்வதற்கான வழிமுறையாகும்
      Posted On: 10 OCT 2018 12:41PM by PIB Chennai


    தலைமை கணக்காயர்களின் 29-வது மாநாட்டை குடியரசுத் தலைவர் திரு. ராம்நாத் கோவிந்த், புதுதில்லியில் இன்று (10.10.2018) தொடங்கி வைத்தார்.


    நிகழ்ச்சியில் பேசிய குடியரசுத் தலைவர், நல் ஆளுகை, பொறுப்புணர்வு மற்றும் வெளிப்படைத்தன்மையை மேலும் அதிகரிக்க எத்தகைய நடவடிக்கை எடுக்க வேண்டும் என்பது குறித்து கலந்துரையாடவும், விவாதிக்கவும், தலைமைக் கணக்காயர்களின் 29-வது மாநாடு நல்வாய்ப்பை அளித்திருப்பதுடன் உரிய நிகழ்ச்சியாகவும் அமைந்துள்ளது என்றார். “டிஜிட்டல் சகாப்தத்தில் தணிக்கை மற்றும் கணக்கு பராமரிப்பு” என்பது இந்த ஆண்டு மாநாட்டின் மையக் கருத்தாகும். டிஜிட்டல் இந்தியாவை உருவாக்க மத்திய அரசு தீவிர முயற்சிகளை மேற்கொண்டு வரும் தற்போதைய காலக்கட்டத்தில் இந்த மாநாடு மிகவும் பொருத்தமானதாக அமைந்துள்ளது.


    தலைமை தணிக்கை அதிகாரி அலுவலகம், புள்ளிவிவர மேலாண்மைக் கொள்கை ஒன்றை உருவாக்கியிருப்பதுடன் தணிக்கைப் பணியின் புள்ளிவிவர பகுப்பாய்வு முறையின் பயன்பாட்டை அதிகரித்திருப்பதும் மகிழ்ச்சியளிப்பதாக குடியரசுத் தலைவர் தெரிவித்தார்.


    தணிக்கை என்பது ஒரு முடிவல்ல என்று குடியரசுத் தலைவர் தெரிவித்தார். அரசுப்பணிகளை திறம்பட மேற்கொள்வதற்கு இது ஒரு வழிமுறை என்றும் அவர் குறிப்பிட்டார். தணிக்கையின் முடிவுகளை, திட்டங்களை மேலும் அர்த்தமுள்ளவையாக மாற்ற நடவடிக்கை எடுக்க வேண்டும் என்றும் குடியரசுத்தலைவர் திரு ராம்நாத் கோவிந்த் கேட்டுக் கொண்டார்


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ------

    
    
    (Release ID: 1549233) Visitor Counter : 32
    
    
      Read this release in: Marathi , English