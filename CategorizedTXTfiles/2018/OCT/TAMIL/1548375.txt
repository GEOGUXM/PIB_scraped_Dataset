      வணிகம் மற்றும் தொழில்துறை அமைச்சகம்

      துறை சார்ந்த ஏற்றுமதி மேம்பாட்டு உத்தி – சுரேஷ் பிரபு ஆய்வு
      Posted On: 03 OCT 2018 1:04PM by PIB Chennai


    மத்திய அரசின் அமைச்சகங்கள் மற்றும் துறைகள் தயார் செய்துள்ள துறை சார்ந்த ஏற்றுமதி மேம்பாட்டு உத்தி திட்டங்கள் குறித்து மத்திய வர்த்தகம் மற்றும் தொழில், விமான போக்குவரத்து அமைச்சர் திரு சுரேஷ் பிரபு ஆய்வு செய்தார். மணி கற்கள் மற்றும் ஆபரணங்கள், தொல் பொருட்கள், ஜவுளி மற்றும் ஆடைகள் , பொறியியல், மின்னனு, ரசாயனங்கள் மற்றும் பெட்ரோல் ரசாயனங்கள், மருந்து துறை, வேளாண் மற்றும் வேளாண் சார்த்த பொருட்கள், கடல்சார் பொருட்கள் ஆகிய ஒன்பது துறைகளின் ஏற்றுமதியை அதிகரிக்க வர்த்தக அமைச்சகம் கவனம் செலுத்தி வருகிறது.


    மத்திய வர்த்தக அமைச்சர் பல்வேறு அமைச்சகங்களின் கூட்டுமுயற்சியால் அமைக்க்ப ட் டுள்ள தற்போதயை துறை சார்ந்த ஏற்றுமதி மேம்பாட்டு உத்தியை பாராட்டினார். இந்தியாவின் ஏற்றுமதி திறனை அதிகரிக்கும் வகையில் இந்த மண்டலத்தில் உள்ள வாய்ப்புகளை, முக்கியமாக தெற்கு ஆசியாவில் உள்ள வாய்ப்புகளை உபயோகித்துக் கொள்ளுமாறு ஆய்வுக் கூட்டத்தில் அமைச்சர் கேட்டுக் கொண்டார். குறிப்பிட்ட நாடுகளுடன், பரிவர்த்தனை ஏற்பாடுகளை செய்துகொள்வதற்கான வாய்ப்புகளை கண்டறியலாம் என்று அமைச்சர் கூறினார். இந்தியாவில் அதிக வேலைவாய்ப்புகளை ஏற்படுத்த வேண்டிய தேவையை சுட்டிகாட்டிய அமைச்சர் தொழிலா ள ர்களை அதிகமாக பயன்படுத்தும் வகையில் உற்பத்தி செய்யும் சிறப்பு பொருளாதார மண்டலகங்களை அமைக்க வேண்டும் என்று அமைச்சர் கேட்டுக்கொண்டார்.


    இந்த ஆய்வுக் கூட்டத்தில் பல்வேறு அமைச்சகங்களின் செயலர்கள் மற்றும் மூத்த அலுவலர்க ள் தங்கள் துறைகளில் ஏற்றுமதியை அதிகரிக்க எடுக்கப்பட்ட பல்வேறு முன்முயற்சிகள் குறித்து விளகின்னர்.


    துறை சார்ந்த ஏற்றுமதி மேம்பாட்டு உத்திக்கான மூன்றாவது ஆய்வுக் கூட்டம் இது என்பது குறிப்பிடத்தக்கது. இந்த கூட்டத்தில் , வர்த்தக துறை செயலர், அந்நிய வர்த்தகத்தின் தலைமை இயக்குனர், ஜவுளி, ரசாயனங்கள் மற்றும் பெட்ரோல் ரசாயனங்கள் துறைகளின் செயலர்கள், மின்னனு, குறு,சிறு, நடுத்தர தொழில்கள், வேளாண், கால்நடை வளர்ப்பு , பாதுகாப்பு கருவிகள் உற்பத்தி ஆகிய துறைகளின் மூத்த அலுவலர்க ள் பங்கேற்றனர்.


    ***

    
    
    (Release ID: 1548375) Visitor Counter : 96
    
    
      Read this release in: English , Urdu , Marathi