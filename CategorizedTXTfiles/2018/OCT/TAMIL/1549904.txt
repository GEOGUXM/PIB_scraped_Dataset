      திறன் மேம்பாடு மற்றும் தொழில் முனைவோர் அமைச்சகம்

      விவசாயத்திற்கும் தொழில் முனைவோருக்கும் இடையே, வலுவான இணைப்பு சமுதாயத்திற்கு பயனளிப்பதாக இருக்கும்: திரு. தர்மேந்திர பிரதான்
      Posted On: 16 OCT 2018 4:55PM by PIB Chennai


    விவசாயத்திற்கும் தொழில் முனைவோருக்கும் இடையே வலுவான இணைப்பு, சமுதாயத்திற்கு பயனளிப்பதாக இருக்கும் என்று பெட்ரோலியம், இயற்கை எரிவாயு, திறன் மேம்பாடு மற்றும் தொழில் முனைவோர்துறை அமைச்சர் திரு. தர்மேந்திர பிரதான் கூறியிருக்கிறார்.


    உலக உணவு தினத்தை முன்னிட்டு, இன்று புதுதில்லியில் இந்திய வேளாண் ஆராய்ச்சி சபை ஏற்பாடு செய்திருந்த புதிய வேளாண் தொழில் நிறுவனங்கள் மற்றும் தொழில் முனைவோர் மாநாட்டில் அவர் பேசினார். வேளாண் துறையில் தொழில்நுட்ப ஆராய்ச்சி காரணமாக தயாரிக்கப்படும் புதிய உற்பத்திப் பொருட்கள் சந்தைகக்கு சென்றடைய வேண்டும் என்றும், இது சமுதாயத்திற்கு பயனளிக்க வேண்டும் என்றும் கூறினார். வேளாண் துறையில், தொழில் முனைவோர் நாட்டின் ஒவ்வொரு மாவட்டத்தையும் விரைவில் சென்றடைவார்கள் என்று அவர் நம்பிக்கை தெரிவித்தார்.


    இந்த மாநாடு புதுமையான உணவு உற்பத்திப் பொருட்கள் மற்றும் வேளாண் துறை பிரச்சினைகளுக்கு தீர்வு கொண்டு வந்துள்ள தொழில் முனைவோருக்கு சிறந்த வாய்ப்பை அளிப்பதுடன் அவர்களது புதுமைப் படைப்புகளை காட்சிப்படுத்துவதற்கும் வாய்ப்பை ஏற்படுத்தித் தந்துள்ளது என்று அமைச்சர் கூறினார். இந்திய வேளாண் துறையில் அடிப்படை மாற்றங்கள் ஏற்பட்டு, உணவு பற்றாக்குறை என்ற நிலையிலிருந்து உணவு உபரிநிலை என்ற நிலைக்கு இந்தியா உயர்ந்திருப்பதாக அவர் கூறினார்.


    ------

    
    
    (Release ID: 1549904) Visitor Counter : 11
    
    
      Read this release in: English