      நுகர்வோர் நலன், உணவு மற்றும் பொது விநியோகம் அமைச்சகம்

      மாவட்ட நுகர்வோர் குறைதீர்ப்பு மையங்கள் புகார்களை ஒத்தி வைக்கக்கூடாது, முதல் விசாரணையிலேயே தீர்ப்பு வழங்க வேண்டும் : மத்திய இணையமைச்சர் திரு. சி. ஆர். சவுத்ரி
      Posted On: 27 OCT 2018 1:38PM by PIB Chennai


    மத்திய அரசின் நுகர்வோர் விவகாரங்கள் துறை மற்றும் தேசிய நுகர்வோர் குறைதீர்ப்பு ஆணையம் (என்சிடிஆர்சி) ஆகியவை இணைந்து புதுதில்லி விஞ்ஞான்பவனில் இன்று (27.10.2018) ஒரு மாநாட்டிற்கு ஏற்பாடு செய்திருந்தது. மாநில அளவில் இயங்கும் ஆணையங்கள் மற்றும் மாவட்ட அளவிலான மையங்களின் செயல்பாடுகள் குறித்து இதில் ஆய்வு செய்யப்பட்டது. மத்திய நுகர்வோர் விவகாரங்கள், உணவு மற்றும் பொது விநியோகத்துறை இணையமைச்சர் திரு.சி.ஆர்.சவுத்ரி இந்தக் மாநாட்டிற்கு தலைமை தாங்கி உரையாற்றினார்.


    அப்போது பேசிய திரு.சவுத்ரி, நுகர்வோர் பாதுகாப்புச் சட்டம் மற்றும் அதனைச் சார்ந்த சட்டங்களை அமல்படுத்துவது மத்திய மற்றும் மாநில அரசுகளின் கடமை என்றார். பணி நியமனம், ஊதியம், உள்ளிட்டவை தொடர்பான மாதிரி விதிமுறைகள் தேசிய நுகர்வோர் குறைதீர்ப்பு ஆணையத்துடன் கலந்துபேசி தமது அமைச்சகம் முடிவு செய்வதாகவும் அவர் கூறினார். இந்த விதிமுறைகள் பற்றிய சுற்றறிக்கை மாநிலங்களுக்கும் யூனியன் பிரதேசங்களுக்கும் அனுப்பி வைக்கப்படுவதாகவும் தெரிவித்த திரு.சவுத்ரி, இந்த விதிமுறைகளை பின்பற்றுவது குறித்து அவை அதிகாரப்பூர்வ அறிவிக்கை வெளியிட வேண்டும் என்றும் கேட்டுக் கொண்டார்.


    இந்த மாநாட்டில் நுகர்வோர் விவகாரங்கள் துறை செயலர் திரு. அவினாஷ் கே. ஸ்ரீவத்ஸவா, தேசிய நுகர்வோர் குறைதீர்ப்பு ஆணைய தலைவர் நீதிபதி திரு. ஆர்.கே.அகர்வால் மாநில ஆணையங்களின் தலைவர்கள் மாநிலங்கள் மற்றும் யூனியன் பிரதேசங்களின் நுகர்வோர் விவகாரங்களுக்கான செயலர்கள் உள்ளிட்டோரும் கலந்து கொண்டனர்.


    *****

    
    
    (Release ID: 1550967) Visitor Counter : 82
    
    
      Read this release in: English , Hindi