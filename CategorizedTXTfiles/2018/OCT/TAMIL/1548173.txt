      விவசாயத்துறை அமைச்சகம்

      பிரதமரின் பயிர்க் காப்பீட்டுத் திட்டம் குறித்து கிராம சபைக் கூட்டங்களில் தெரிவிக்க அறிவுறுத்தல்
      Posted On: 01 OCT 2018 4:44PM by PIB Chennai


    காந்தி ஜெயந்தி (அக்டோபர் 2) தினத்தையொட்டி நடத்தப்படும் கிராம சபைக் கூட்டங்களில் பிரதம மந்திரி பயிர்க் காப்பீட்டுத் திட்டம் ( Pradhan Mantri Fasal Bima Yojan ) குறித்து விவசாயிகளுக்கு அறிவுறுத்தும்படி மத்திய வேளாண் அமைச்சகம் கேட்டுக் கொண்டுள்ளது.


    இது குறித்து பஞ்சாயத்து ராஜ் அமைச்சகம் மற்றும் மாநில அரசுகளின் உள்ளாட்சி அமைப்புகளுக்கு மத்திய வேளாண் துறை மற்றும் விவசாயிகள் நலச் சங்கம் தகவல் அனுப்பியுள்ளது. அதில், “ரபி பருவத்தை முன்னிட்டு விவசாயிகளுக்கு உதவும் வகையில் காந்தி ஜெயந்தியை ஒட்டி நடத்தப்படும் கிராம சபைக் கூட்டத்தில் இது குறித்து விவசாயிகளுக்கு அறிவுறுத்த வேண்டும்” என்று கேட்டுக் கொள்ளப்பட்டது.


    இது விவசாயிகளின் பயிர்ப் பாதுகாப்புக்கான பல்வேறு விழிப்புணர்வு நடவடிக்கைகளில் ஒன்றாகும் என்றும் அந்த தகவல் கூறுகிறது.


    பயிர்க் காப்பீடு கோரி விவசாயிகள் 48 மணி நேரத்தில் தெரிவிக்க வேண்டும் என்ற விதி தளர்த்தப்பட்டு, இனிமேல் 72 மணி நேரத்தில் தெரிவிக்கலாம் என்று மாற்றப்பட்டுள்ளது. இவ்வாறு பயிர்க்காப்பீடு கோருவதற்கு பிரதம மந்திரி பயிர்க் காப்பீட்டுத் திட்டத்தின் ( PMFBY ) இணைய வாசலை அணுகலாம். அதன் பிறகும் தீர்வு கோர விரும்பும் விவசாயிகள் அதற்கென்று அமைக்கப்பட்டுள்ள குறைதீர்ப்பு ஆணையகத்தை ( Redressal Authorities ) அணுகலாம் என்றும் அந்தக் குறிப்பில் தெரிவிக்கப்பட்டுள்ளது.


    *****

    
    
    (Release ID: 1548173) Visitor Counter : 139
    
    
      Read this release in: English , Marathi