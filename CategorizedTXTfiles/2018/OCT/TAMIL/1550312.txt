      சமூக நிதி மற்றும் அதிகாரமளித்தல் அமைச்சகம்

      மாற்றுத் திறனாளிகளின் நலனுக்கு ஒருங்கிணைந்த முயற்சிகள் தேவை: திரு. தாவர்சந்த் கெலாட்
      Posted On: 23 OCT 2018 1:56PM by PIB Chennai


    “கவனிப்பு, மறுவாழ்வு மற்றும் ஆராய்ச்சியில் உலகின் சிறந்த நடைமுறைகள் அடிப்படையில் உடல் மற்றும் மனரீதியில் பாதிக்கப்பட்டோர் பற்றிய தேசியப் பயிலரங்கை” மத்திய சமூகநீதி மற்றும் அதிகாரமளித்தல் துறை அமைச்சர் திரு. தாவர்சந்த் கெலாட் இன்று (23.10.2018) இங்கு (புதுதில்லியில்) தொடங்கி வைத்தார். மாற்றுத் திறனாளிகளுக்கு அதிகாரமளித்தல் துறை, சமூகநீதி மற்றும் அதிகாரமளித்தல் அமைச்சகம் ஏற்பாடு செய்திருந்த இந்தப் பயிலரங்கை சென்னையில் உள்ள பலவகை இயலாமையுடன் உள்ள நபர்களுக்கு அதிகாரமளிப்பதற்கான தேசிய நிறுவனம் நடத்தியது.


    தொடக்கவுரையாற்றிய திரு. கெலாட், 2016-ஆம் ஆண்டின் குறைபாடுடைய நபர்களுக்கான உரிமைச் சட்டத்தின்கீழ், 21-வகை குறைபாடுகள் தொடர்பான கவனிப்பு, மறுவாழ்வு, ஆராய்ச்சி ஆகியவற்றில் உலக அளவிலான சிறந்த நடைமுறைகளை மேம்படுத்துவதற்கு இந்தப் பயிலரங்கம் ஏற்பாடு செய்யப்பட்டுள்ளது என்றார்.


    சுகாதாரம், கல்வி, சமூகப் பாதுகாப்பு, தொழில், போக்குவரத்து, வீட்டுவசதி போன்ற பல்வேறு பிரிவுகள் மற்றும் அரசு, சமூக நிறுவனங்கள் மாற்றுத் திறனாளிகளின் அமைப்புகள், தனியார் துறை, மாற்றுத் திறனாளிகளின் உறவினர்கள் மற்றும் அவர்களின் குடும்பத்தினரை ஈடுபடுத்துவதாக, சிறந்த நடைமுறைகளின் செயல்பாடுகள் அமைய வேண்டும் என்று அமைச்சர் கூறினார். குறைபாடுகளை ஆரம்பத்திலேயே கண்டறிதல், ஆரம்பத்திலேயே தலையிடுதல், கல்வி, திறன் வளர்ப்பு, வேலைவாய்ப்பு, வீட்டிலும், சமூகத்திலும் சமமாக வாழ்தல் போன்றவை தற்போது சவால்களாக உள்ளதன என்றும், இந்தியா போன்ற வளரும் நாட்டில் இவற்றை எதிர்கொள்ளும்வகையில், செயல்பாடுகள் இருப்பது அவசியம் என்றும் அமைச்சர் கூறினார். 2016-ஆம் ஆண்டின் குறைபாடுடைய நபர்களுக்கான உரிமைச் சட்டத்தின்கீழ், அனைவருக்கும் அடிப்படை வசதிகள் அறிவியல்பூர்வமான அணுகுமுறைகள் சமமான சேவைகள் ஆகியவை மிகவும் முக்கியமானது என்றும் அவர் குறிப்பிட்டார்.


    இந்தியாவில் குறிப்பாக, குறைபாடு உடையவர்களுக்கான உரிமைச் சட்டத்தில் புதிதாக சேர்க்கப்பட்டுள்ள 14 பிரிவினருக்கு அதிகாரமளிக்க உலக அளவிலான சிறந்த நடைமுறைகளை ஒரே சீராக அமல்படுத்த இந்தப் பயிலரங்கின் முடிவுகள் பகிர்ந்து கொள்ளப்படும்.


    ******

    
    
    (Release ID: 1550312) Visitor Counter : 53
    
    
      Read this release in: English , Marathi