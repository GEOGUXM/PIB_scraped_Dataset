      நிதி அமைச்சகம்

      நித்தி ஆயோக் அடையாளம் கண்ட 28 மாநிலங்களில் உள்ள 115 முன்னேற விரும்பும் மாவட்டங்களில் 15,000 இளைஞர்களை சென்றடையும் வகையில் தேசிய அளவிலான தொழில்முனைவோர் விழிப்புணர்வு முகாமை – சிட்பி தொடங்கியது
      Posted On: 03 OCT 2018 12:34PM by PIB Chennai


    மகாத்மா காந்தியின் பிறந்தநாளை முன்னிட்டு சிட்பி எனப்படும் சிறு தொழில் வளர்ச்சிக்கான தேசிய வங்கி, 28 மாநிலங்களில் உள்ள 115 முன்னேற விரும்பும் மாவட்டங்களில் 15,000 இளைஞர்களை சென்றடையும் வகையில் தேசிய அளவிலான விழிப்புணர்வு முகாமைத் தொடங்கியது. இந்த மாவட்டங்களில் மாற்றத்தை உருவாக்கும் இயக்கத்திற்கு சிட்பி தொடர்ந்து பங்களிக்கும். அக்டோபர் 3-ந் தேதி முதல் 8-ந் தேதி வரை நாடு முழுவதும் இந்த முகாம் நடைபெறும். தெரிவு செய்யப்பட்ட மாவட்டங்களில் உள்ள 800-க்கும் மேற்பட்ட இளைஞர்களுக்கு பயிற்சி அளித்து தொழில் முனைவோராக மாற்ற இது ஊக்குவிக்கும்.


    வங்கிகள், நபார்டு வங்கி, வங்கி அல்லா நிதி நிறுவனம், சிறு நிதி வங்கிகள், மாவட்டத் தொழில் மையங்கள், மாநில அரசுகள் இந்த முகாமில் பங்கேற்பதற்கான முயற்சிகளை சிட்பி எடுத்துள்ளது. மேலும் தொழில் முனைவோராக விரும்பும் இளைஞர்களுக்கு ஊக்கமளிக்கும் வகையில் கிராம அளவிலான தொழில் முனைவோரும் இதில் பங்கேற்க உள்ளனர்.


    இந்தக் கருத்தரங்கு தொடர்பாக பேசிய சிட்பியின் தலைவர் மற்றும் மேலாண்மை இயக்குனர் திரு. முகமது முஸ்தபா, “முன்னேற விரும்பும் மாவட்டங்களை மாற்றியமைக்கும் சவாலை ஏற்றுக் கொள்வதன் மூலம் சிட்பி துணிச்சலான முடிவை எடுத்துள்ளது. இந்த மாவட்டங்களில் வாழ்வாதாரம் மற்றும் நீடித்த வளர்ச்சியை ஏற்படுத்தும் வகையில் சிட்பி கள அளவில் முயற்சிகள் எடுக்க உள்ளது” என்று கூறினார்.

    
    
    (Release ID: 1548345) Visitor Counter : 76
    
    
      Read this release in: Malayalam , English , Urdu , Marathi , Hindi