      பாதுகாப்பு அமைச்சகம்

      புதுதில்லியில் 'தூய்மையே சேவை' இயக்கம்
      Posted On: 02 OCT 2018 9:28AM by PIB Chennai


    புதுதில்லியில் உள்ள அனைத்துக் கடற்படை வளாகங்களிலும் "தூய்மையே சேவை" இயக்கம் 2018 செப்டம்பர் 15 முதல் அக்டோபர் 2 வரை கொண்டாடப்பட்டது. 2018 அக்டோபர் 2-ம் தேதியுடன் தேசிய தூய்மை தின கொண்டாட்டங்கள் நிறைவுபெற்றன. அனைத்துக் குடியிருப்பு வளாகங்களிலும் குடியிருப்போர், உடல் உழைப்பை வழங்கி, அந்தந்த வளாகங்களில் உள்ள பொது மற்றும் திறந்தவெளி இடங்களைத் தூய்மைப்படுத்தியதுடன் மரக்கன்றுகளையும் நட்டு வைத்தனர். சாலையோரம் பரவியிருந்த புதர்களையும், அப்புறப்படுத்தினர். இந்த நிகழ்ச்சியை முன்னிட்டு குழந்தைகளுக்கு நடத்தப்பட்ட விளம்பர வாசகம் மற்றும் சுவரொட்டி போட்டியில் ஏராளமானோர் ஆர்வத்துடன் பங்கேற்றனர். கடற்படைத் தலைமைத் தளபதி அட்மிரல் சுனில் லன்பா, கடற்படை அதிகாரிகள் மனைவியர் நலச்சங்கத் தலைவர் திருமதி. ரீனா லன்பா ஆகியோர் நாராயணா பாக் பகுதியில் உள்ள குடியிருப்புக்குச் சென்று அங்கு மேற்கொள்ளப்பட்ட தூய்மைப் பணிகளைப் பார்வையிட்டு அப்பகுதி குடியிருப்பு வாசிகளுடன் இணைந்து மரக்கன்றுகளை நட்டு வைத்ததுடன் சுவரொட்டி, கட்டுரைப் போட்டியையும் நடத்தினர்.


    -----

    
    
    (Release ID: 1548239) Visitor Counter : 44
    
    
      Read this release in: English