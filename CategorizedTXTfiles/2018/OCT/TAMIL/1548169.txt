      சிறுபான்மையினர் நலன் அமைச்சகம்

      ஒட்டுமொத்த வளர்ச்சிப் பாதையில் நாடு செல்கிறது: முக்தார் அபாஸ் அமைச்சர் நக்வி
      Posted On: 01 OCT 2018 1:19PM by PIB Chennai


    பல்வேறு அரசியல் சகிப்பின்மை சூழல்களுக்கு இடையிலும் நமது நாட்டை ஒட்டுமொத்த வளர்ச்சியை நோக்கி பாரதப் பிரதமர் திரு. நரேந்திர மோடி அழைத்துச் செல்கிறார் என்று மத்திய சிறுபான்மையினர் நலத் துறை அமைச்சர் திரு. முக்தார் அபாஸ் நக்வி குறிப்பிட்டார்.


    ராஜஸ்தான் மாநிலம், ஆல்வார் மாவட்டம் கிஷன்கர்க் பஸ் கோராபிப்லி கிராமத்தில் உலகத் தரம் வாய்ந்த கல்வி நிறுவனத்துக்கான அடிக்கல்லை நாட்டி அமைச்சர் நக்வி பேசியதாவது:


    “பிரதமர் திரு. நரேந்திர மோடி தலைமையிலான மத்திய அரசு சிறுபான்மையினர் உள்பட அனைத்து தரப்பட்ட ஏழை, எளியவர்கள், சாமானியர்களுக்கும் தரமான கல்வி எளிதில் கிடைக்க வேண்டும் என்பதில் உறுதிபூண்டுள்ளது.


    கடந்த நான்கு ஆண்டுகளாக ஏழை, எளிய, சிறுபான்மை வகுப்பு மாணவர்கள் 3 கோடிப் பேர் பல்வேறு உதவிகளைப் பெற்றுப் பயனடைவதை உறுதி செய்யும் வகையில் மத்திய அரசின் அதிகாரமளிக்கும் கொள்கை அமைந்துள்ளது. பலனடைந்தோரில் ஒரு கோடியே 63 லட்சம் பேர் பெண்கள் ஆவர்.


    “படிப்பை இடையில் நிறுத்திவிடும் முஸ்லிம் பெண்களின் எண்ணிக்கை முன்பு 70 சதவீதமாக இருந்தது. அது மத்திய அரசின் பல்வேறு விழிப்புணர்வு மற்றும் கல்வி அதிகாரமளிப்புத் திட்டங்களின் மூலம் 35 முதல் 40 சதவீதமாகக் குறைந்துவிட்டது.


    பிரதமர் திரு. நரேந்திர மோடி தலைமையிலான அரசு சிறுபான்மையினர் நலனுக்காகப் பல்வேறு வளர்ச்சித் திட்டங்களை முன்பு 100 மாவட்டங்களில் நிறைவேற்றியுள்ளது. தற்போது அவை மேலும் 308 மாவட்டங்களில் விரிவுபடுத்தப்பட்டுள்ளது. நாடு விடுதலை பெற்ற பிறகு முதல் முறையாக 308 மாவட்டங்களில் சிறுபான்மை வகுப்புகளைச் சேர்ந்த பெண்கள் கல்வியதிகாரம் பெறும் வகையில் அடிப்படை வசதிகளை அளிப்பதை உறுதி செய்ய போர்க்கால நடவடிக்கையில் மத்திய அரசு ஈடுபட்டுள்ளது”


    இவ்வாறு அமைச்சர் திரு. நக்வி பேசினார்.


    ********

    
    
    (Release ID: 1548169) Visitor Counter : 51
    
    
      Read this release in: English , Hindi , Marathi