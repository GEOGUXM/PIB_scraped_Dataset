      குடியரசுத் துணைத் தலைவர் செயலகம்

      மின்சாரம் வழங்குவதை உறுதிபடுத்துவதில் கவனம் செலுத்த வேண்டுமே தவிர இலவச மின்சாரத்தில் அல்ல: குடியரசுத் துணைத் தலைவர்
      Posted On: 03 OCT 2018 5:17PM by PIB Chennai


    இலவச மின்சாரம் வழங்குகின்ற கவர்ச்சித் திட்டம் குறித்து எச்சரிக்கை செய்த குடியரசுத் துணைத் தலைவர் திரு. எம்.வெங்கையா நாயுடு தடையில்லாத தரமான மின்சாரம் உறுதிசெய்யப்படுவதையே மக்கள் விரும்புகிறார்கள் என்றார். ஐதராபாத்தில் இன்று (03.10.2018) (இந்தியப்) பொறியாளர்கள் அமைப்பு ஏற்பாடு செய்திருந்த “தூய்மையான, பாதுகாப்பான அணுமின்சார உற்பத்தியில் அண்மைக் கால வளர்ச்சிப் போக்குகள்” என்பது பற்றிய 3 நாள் சர்வதேச கருத்தரங்கை அவர் தொடங்கி வைத்தார். இலவச மின்சாரம் என்பதன் பொருள் அதிகாரக் குறைவு; கடைசியில் அதிகார இழப்பு என்பதாகும். இலவச மின்சாரம் அளிக்காவிட்டால் அதிகாரத்தை இழக்க வேண்டியிருக்கும் என்ற தவறான கருத்து அரசியல்வாதிகளிடம் உள்ளதாக அவர் மேலும் கூறினார்.


    அணுமின்சாரம் என்பது செலவு குறைவானது. வணிக ரீதியில் கட்டுப்படியானது என்று குறிப்பிட்ட குடியரசுத் துணைத் தலைவர், இந்தியா போன்ற வளரும் நாடு இத்தகைய முக்கியமான எரிசக்தியை நன்கு பயன்படுத்திக் கொள்ள வேண்டும் என்றார்.


    இந்தியாவில் இன்றுள்ள எரிசக்தி வளங்களில் மிகவும் மலிவான ஒன்று அணுமின்சாரமாகும். கூடங்குளம் அணுமின் சக்தி அலகு ஒன்றில் உற்பத்தி செய்யப்படும் மின்சாரம் ஒரு யூனிட் ரூ.3 என்ற விலைக்கு விற்கப்படுவதாகவும் இது மிகவும் மலிவானது என்றும் அவர் கூறினார்.


    நாட்டின் பசுமை வளத்தை அதிகப்படுத்த அதிக அளவில் வனங்கள் உருவாக்கப்பட வேண்டும் என்று குடியரசுத் துணைத் தலைவர் கேட்டுக் கொண்டார். “நீண்ட காலமாக நாம் இயற்கையோடு விளையாடினோம். இப்போது இயற்கை நம்மோடு விளையாடுகிறது”. சிறந்த எதிர்காலத்திற்கு மக்கள் இயற்கையைப் பாதுகாத்து கலாச்சாரத்தைப் பின்பற்ற வேண்டுமென்று தாம் விரும்புவதாக அவர் கூறினார்.


    

    
    (Release ID: 1548459) Visitor Counter : 40
    
    
      Read this release in: English