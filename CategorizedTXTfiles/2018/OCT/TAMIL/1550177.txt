      PIB Headquarters

      அரசின் நலத்திட்ட உதவிகளை மக்களிடம் கொண்டு சேர்ப்பதில் பத்திரிக்கையாளர்கள் அளப்பரிய பணியாற்றுகின்றனர் - பிரபாகர் ஐஏஎஸ்
      Posted On: 22 OCT 2018 12:28PM by PIB Chennai


    அரசின் நலத்திட்ட உதவிகளை மக்களிடம் கொண்டு சேர்ப்பதில் பத்திரிக்கையாளர்கள் அளப்பரிய பணியாற்றுவதாக கிருஷ்ணகிரி மாவட்ட ஆட்சித் தலைவர் டாக்டர். எஸ். பிரபாகர் ஐஏஎஸ் தெரிவித்தார்


    கிருஷ்ணகிரியில் இன்று மத்திய அரசின் சென்னை பத்திரிக்கை தகவல் அலுவலகம் ஏற்பாடு செய்திருந்த ஊரக ஊடகவியலாளர் பயிலரங்கை குத்துவிளக்கேற்றி துவக்கி வைத்து பேசிய ஆட்சித் தலைவர் , இதுபோன்ற பயிலரங்கங்கள் மூலம் அரசு நலத்திட்டங்களின் முக்கிய அம்சங்களை அனைத்து தரப்பினரும் , தெரிந்துகொள்ள முடிவதோடு அதை மக்களுக்கு தெளிவான முறையில் பத்திரிக்கைகள் மூலம் கொண்டு செல்ல முடியும் என்றார் .


    மத்திய மாநில அரசுகள் ஏராளமான மக்கள் நலத்திட்டங்களை செயல்படுத்தி வருவதை மாவட்ட ஆட்சித் தலைவர் பிரபாகர் சுட்டிக் காட்டினர் . மேலும் , பயனுள்ள கருத்துக்களை பத்திரிக்கையாளர்கள் தெரிந்து கொள்வதோடு , அவற்றை மக்களிடம் கொண்டு செல்ல வேண்டும் என்று அவர் கேட்டுக்கொண்டார் . பத்திரிகைகள் அரசுக்கும் மக்களுக்குமிடையே பாலமாக செயல்படுவதாக தெரிவித்த அவர் , பத்திரிக்கைகள் தெரிவிக்கும் ஆக்கபூர்வமான எதிர்மறையான கருத்துக்கள் அரசு நிர்வாகம் சிறப்பாக செயல்பட உதவுவதாகவும் மாவட்ட ஆட்சியர் தெரிவித்தார் .


    இந்த நிகழ்ச்சியில் பேசிய பத்திரிக்கை தகவல் அலுவலகத்தின் கூடுதல் தலைமை இயக்குனர் ஏ . மாரியப்பன் , ayushman bharat, இந்தியா போஸ்ட் பேமென்ட் பேங்க் , போஷன் அபியான் என்ற ஊட்டச்சத்து திட்டம் ஆகியவற்றை அன்மையில் மத்திய அரசு அறிமுகப்படுத்தியுள்ளது என்றார் .


    இந்த திட்டங்களின் பயன்கள் முழுமையாக மக்களிடையே கொண்டு சேர்ப்பதற்கு பத்திரிக்கைகள் அர்பணிப்புடன் பங்காற்ற வேண்டும் என்று அவர் கேட்டுக்கொண்டார் . மேலும் , இந்த திட்டங்களின் முக்கியமான அம்சங்கள் குறித்து பத்திரிகைகளில் செய்திகள் கட்டுரைகளை பத்திரிகையாளர்கள் எழுதி சமூக பணியாற்ற வேண்டும் என்றும் அவர் வலியுறுத்தினார் .


    நிகழ்ச்சியில் பத்திரிக்கை தகவல் அலுவலகத்தின் ஊடக ஒருங்கிணைப்பு அதிகாரி திருமதி கீதா , யுனைடெட் இந்தியா இன்சூரன்ஸ் நிறுவனத்தின் முதுநிலை மேலாளர் திரு . சிவகுமார் , இந்தியா சுகாதார காப்பீட்டு நிறுவனத்தின் துணை திட்ட அதிகாரி திரு . தட்சிணாமூர்த்தி , அஞ்சல் துறை உதவி இயக்குனர் திரு . ஆறுமுகம் கண்காணிப்பாளர் திரு . சாய்ராம் எத்திராஜ் மகளிர் கல்லூரி ஊட்டச்சத்து துறை பேராசிரியர் மேனகா ஆகியோர் பங்கேற்று அரசு நலத்திட்டங்கள் பற்றிய முக்கியமான கருத்துக்களை எடுத்துரைத்தனர் .


    இந்நிகழ்வில் , கிருஷ்ணகிரி மாவட்டத்தில் பணியாற்றும் பத்திரிக்கைகள் தொலைக்காட்சி செய்தியாளர்கள் பலர் கலந்து கொண்டனர் .

    
    
    (Release ID: 1550177) Visitor Counter : 126