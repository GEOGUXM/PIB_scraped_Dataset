      சிறுபான்மையினர் நலன் அமைச்சகம்

      ஹஜ் 2019 ஏற்பாடுகள் – அமைச்சர் முக்தார் அப்பாஸ் நக்வி ஆய்வு
      Posted On: 03 OCT 2018 4:49PM by PIB Chennai


    சுதந்திர த் திற்கு பின் முத ன் முறையாக, இந்த ஆண்டின் ஹஜ் பயனத்திற்கான நடவடிக்கைகள் முடிந்தவுடன் அடுத்த ஆண்டிற்கான (2019) ஹஜ் பயணம் தொடர்பான ஏற்பாடுகள் ஆரம்பிக்கப்படுவது இதுவே முதல் முறையாகும் என்று மத்திய சிறுபான் மையினர் நலத் துறை அமைச்சர் திரு. முக்தார் அப்பாஸ் நக்வி தெரிவித்தார் .


    2018 ஆம் ஆண்டுக்கான ஹஜ் பயணம் வெற்றிகரமாக அமைந்தது. சுதந்திரத்திற்குப் பின் முதன்முறையாக இந்தியாவில் இருந்து 1,75,025 யாத்ரீகர்கள் மானியம் ஏதுமின்றி ஹஜ் பயணம் மேற்கொண்டனர் என்று அமைச்சர் தெரிவித்தார். 2019 ஆம் ஆண்டுக்கான ஹஜ் பயண ஏற்பாடுகள் திட்டமிட்ட தேதிக்கு மூன்று மாதங்களுக்கு முன்பே தொடங்கி விட்டதாகவும் அமைச்சர் தெரிவித்தார். 2018 ஆம் ஆண்டுக்கான ஹஜ் பயணம் வெற்றிகரமாக அமைந்ததை முன்னிட்டு அமைச்சர் திரு நக்வி சவூதி அரேபியா அரசுக்கும் இந்தியாவில் உள்ள ஹஜ் பயணம் தொடர்பான முகமைகளுக்கும் நன்றி தெரிவித்தார்.


    2019 ஆம் ஆண்டுக்கான ஹஜ் பயணம் தொடர்பான ஏற்பாடுகளை திரு நக்வி இன்று (03.10.2018) புதுதில்லியில் ஆய்வு செய்தார். சிறுபான்மையினர், வெளியுறவுத் துறை, விமானப்போக்குவரத்து மற்றும் சுகாதாரத் துறை அமைச்சகங்களின் மூத்த அலுவலர்கள், இந்திய ஹஜ் குழு, சவூதி அரேபியாவில் உள்ள இந்திய தூதரகம் மற்றும் துணைத் தூதரகத்தின் பிரதிநிதிகள் இந்த சந்திப்பில் பங்கேற்றனர்.


    இந்த சந்திப்பின் போது ஹஜ் பயணத்திற்கான மானியம் நீக்கப்பட்ட பின்பும், 2018 ஆம் ஆண்டில் ஹஜ் பயணம் செல்ல யாத்ரீகர்கள் விருப்பம் தெரிவித்துள்ளதாக அறிவிக்கப்பட்டது. மானியம் நீக்கப்பட்ட பின்பு, தரகர்களை ஒழித்து 100 சதவீதம் இணைய தளம் மூலம் வெளிப்படையான முறையைக் கொண்டு வந்தது யாத்ரீகர்களுக்கு தேவையற்ற நிதிச் சுமையை அகற்றியுள்ளது.


    2019 ஆம் ஆண்டின் ஹஜ் பயண யாத்ரீகர்களுக்கான ஹஜ் விண்ணப்பம் தொடர்பான நடவடிக்கைகள், தங்கும் இடம், போக்குவரத்து மற்றும் சுகாதார வசதிகள் போன்ற பிரச்சினைகள் குறித்தும் இச்சந்திப்பில் விவாதிக்கப்பட்டது.

    
    
    (Release ID: 1548457) Visitor Counter : 89
    
    
      Read this release in: Bengali , English