      குடியரசுத் தலைவர் செயலகம்

      சிம்பியோசிஸ் சர்வதேசப் பல்கலைக் கழகத்தின் 15-வது பட்டமளிப்பு விழாவில் குடியரசுத் தலைவரின் உரை
      Posted On: 23 OCT 2018 2:02PM by PIB Chennai


    குடியரசுத் தலைவர் திரு. ராம் நாத் கோவிந்த் இன்று (23.10.2018) புனே-யில் உள்ள சிம்பியோசிஸ் சர்வதேசப் பல்கலைக் கழகத்தின் 15-வது பட்டமளிப்பு விழாவில் பங்கேற்று உரையாற்றினார்.


    இந்த விழாவில் பேசிய அவர், இந்த நவீன காலத்தில் நமது பல்கலைக் கழகங்களின் வளாகங்கள் பல நாடுகளைச் சேர்ந்த குறிப்பாக, நமது அண்டை நாடுகளையும், வகுப்பறைகளில் செழுமையாக்கப்படுகிற சிறப்பு உறவு கொண்ட ஆப்பிரிக்க கண்டத்தையும் சேர்ந்த திறமைமிக்க இளைஞர்களை வரவேற்கத் திறந்திருக்கின்றன.


    இந்தியாவில் உள்ள பல்வேறு கல்லூரிகள் பல்கலைக் கழகங்கள் மற்றும் உயர்கல்வி நிறுவனங்களில் 166 நாடுகளிலிருந்து 46 ஆயிரத்து, 144 மாணவர்கள் பயில்கிறார்கள் என்பது குறிப்பிடத்தகுந்தது என்று குடியரசுத் தலைவர் கூறினார். சிம்பியோசிஸ் இதில் முக்கியப் பங்கு வகிக்கிறது. ஆயிரத்திற்கும் அதிகமான சர்வதேச மாணவர்கள் இங்கு பயில்கிறார்கள் என்பதை அறிந்து, மகழ்ச்சி அடைவதாக அவர் குறிப்பிட்டார். இந்தியாவைத் தவிர வேறு 33 நாடுகளைச் சேர்ந்த 329 மாணவர்கள் இன்று பட்டம் பெறுகிறார்கள். சிம்பியோசிஸ் வளாகத்தில் பன்முக கலாச்சாரத்துடன் பலதரப்பட்ட மக்களையும் கொண்ட சூழ்நிலையை உருவாக்குவதோடு, நாடுகளுடனான நல்லுறவையும் வளர்ப்பதாக அவர் தெரிவித்தார்.


    இந்தியாவில் 903 பல்கலைக் கழகங்களும், 39,050 கல்லூரிகளும் உள்ளன. ஆனால், தரம் மற்றும் உலகச் சிறப்பைப் பெறுவதில் இன்னமும் இடைவெளி இருக்கிறது. இந்தச் சூழலில் மிகச் சிறந்த உயர்கல்வி நிறுவனங்களாக 20 நிறுவனங்களை மேம்படுத்த அரசு முடிவெடுத்துள்ளது. உலகத் தரத்திற்கு இவற்றை உயர்த்துவதற்காக, பணியமர்த்துதல் மற்றும் பாடத் திட்டத்தில் நெகிழ்வுத் தன்மையோடு இருப்பதென்றும் அரசு முடிவு செய்துள்ளது. சிம்பியோசிஸ் நிர்வாகிகளும், பேராசிரியர்களும், மாணவர்களும், முன்னாள் மாணவர்களும் தங்கள் பல்கலைக் கழக துணை நிறுவனங்களில் ஒன்றை இத்தகைய சிறப்பு கல்வி நிறுவனமாகக் கட்டமைக்கப் பாடுபட வேண்டும் என்று குடியரசுத் தலைவர் வலியுறுத்தினார்.


    குடியரசுத் தலைவரின் முழுமையான உரைக்கு www.pib.nic.in என்ற இணையதளத்தைக் காணவும்.


    ******

    
    
    (Release ID: 1550358) Visitor Counter : 22
    
    
      Read this release in: English , Hindi , Marathi