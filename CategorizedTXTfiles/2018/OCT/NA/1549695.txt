      वाणिज्‍य एवं उद्योग मंत्रालय

      5 ट्रिलियन अमेरिकी डॉलर का लक्ष्य
      Posted On: 11 OCT 2018 1:39PM by PIB Delhi


    2025 तक अर्थव्यवस्था को 5 ट्रिलियन डॉलर तक पहुंचाने के लक्ष्य के लिए रोडमैप तैयार करने के लिए बनाए गए कार्यकारी समूह ने अपनी रिपोर्ट तैयार कर ली है. इस रिपोर्ट को संबंधित विभागों में सुझाव के लिए भेजा गया है. कार्यकारी समूह का गठन वाणिज्य मंत्रालय के औद्योगिक नीति और संवर्धन विभाग ने सरकार व उद्योग जगत की सहभागित से किया है. कार्यकारी समूह ने इसके लक्ष्य और सामर्थ्य को देखते हुए संबंधित विभागों से विस्तृत और विविधता पूर्वक सलाह मशविरा किया है. इस कार्य को आगे ले जाने के लिए अलग-अलग विभागों में भी उप समूह बनाए गए हैं.


    भारत वर्तमान में सबसे तेजी से बढ़ रही अर्थव्यवस्था में से एक है. फिलहाल ये दुनिया की छठी सबसे बड़ी अर्थव्यवस्था है. विकास की अनुमानित रफ्तार को देखें तो ये भारत के लिए संभावनाएं बेहद आशावादी हैं. हमारी मूलभूत ताकतें ये इशारा कर रही हैं कि 2025 तक भारतीय अर्थव्यवस्था के 5 ट्रिलियन अमेरिकी डॉलर तक पहुंचने की संभावनाएं बेहद प्रबल हैं. वर्तमान आर्थिक संरचना और उभरते समीकरणों से ऐसा माहौल तैयार हुआ है जिसमें हम कृषि और उससे जुड़ी गतिविधियों से 1 ट्रिलियन डॉलर, विनिर्माण के क्षेत्र से 1 ट्रिलियन डॉलर और सेवा क्षेत्र से 3 ट्रिलियन डॉलर के लक्ष्य तक पहुंच सकते हैं.


    सरकार ने विकास पर केंद्रित अलग-अलग क्षेत्रों में कई शुरुआत की है. कृषि के क्षेत्र में सरकार का लक्ष्य अपनी नीति को उत्पादन केंद्रित से हटाकर आय केंद्रित करना है. आय को महत्व देने से इस क्षेत्र के जरूरी विस्तार के लिए एक व्यापक अवसर उपलब्ध होगा. प्रस्तावित औद्योगिक नीति 2018 से वैश्विक उद्योग से प्रतिस्पर्धा करने वाले भारतीय उद्योग की नींव रखी जाएगी जो कि आधुनिक के साथ ही दीर्घकालिक और सम्मिलित होगा.


    चुनिंदा सेवा क्षेत्रों के विस्तार की गति को तेज करने के लिए चैंपियन सर्विसेज सेक्टर की शुरुआत की गई है. इन सभी कार्यक्रमों के लिए पहल करने और कुछ नए प्रोत्साहन के लिए कार्यकारी समूह लगातार कार्य कर रहा है.


    ***


    आर.के.मीणा/एएम/पीकेटी-10693

    
    
    (Release ID: 1549695) Visitor Counter : 25