      पोत परिवहन मंत्रालय

      ‘सागरमाला’ की फर्जी वेबसाइट
      Posted On: 01 OCT 2018 2:56PM by PIB Delhi


    यह शिपिंग मंत्रालय के संज्ञान में आया है कि यूआरएल : http://www.sagarproject.com/ के साथ एक फर्जी वेबसाइट लिंक नौकरी तलाश रहे लोगों के साथ - साथ ‘ सागरमाला ’ कार्यक्रम के अन्य वास्तविक हितधारकों को भी ईमेल के जरिए भेजा जा रहा है। यह फर्जी वेबसाइट कमोबेश सागरमाला की मूल वेबसाइट जैसी ही प्रतीत होती है और इसमें अभियंता प्रशिक्षु एवं डिप्लोमा प्रशिक्षु की भर्ती के बारे में एक भ्रामक विज्ञापन दिया गया है।


    ‘सागरमाला’ कार्यक्रम के समस्‍त हितधारकों को यह बात अवश्‍य ही ध्‍यान में रखनी चाहिए कि सागरमाला की वेबसाइट का आधिकारिक डोमेन http://www.sagarmala.gov.in/ है।


    इस विज्ञप्ति के माध्यम से लोगों को इस तरह के गलत एवं भ्रामक विज्ञापनों के खिलाफ आगाह किया जा रहा है। उल्‍लेखनीय है कि इस तरह की धोखाधड़ी , गलतबयानी , जालसाजी और मनगढंत जानकारी देना या छल करना सूचना प्रौद्योगिकी अधिनियम एवं भारतीय दंड संहिता के तहत स्पष्ट उल्लंघन है , जैसा कि इस मामले में पाया गया है। इस तरह की धोखाधड़ी करने वाले समस्‍त निकायों या संस्थाओं के खिलाफ त्वरित एवं कड़ी आपराधिक कार्रवाई शुरू की जा रही है।


    ***


    आर.के. मीणा/अर्चना/आरआरएस/एस- 10850

    
    
    (Release ID: 1550487) Visitor Counter : 20