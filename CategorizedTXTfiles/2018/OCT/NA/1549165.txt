      ارضیاتی سائنس کی وزارت

      مغرب وسطی خلیج بنگال پر شدید سمندری طوفان تتِلی
      Posted On: 10 OCT 2018 1:50PM by PIB Delhi


    نئی دہلی 09 اکتوبر ۔مغرب وسطی خلیج بنگال پرشدید سمندری طوفان تتلی پچھلے چھ گھنٹے کے دورا ن 14 کلومیٹر فی گھنٹہ کی رفتار سے شمال کی طرف بڑھا ہے ،جو ہندوستانی وقت کے مطابق آج ساڑھے آٹھ بجے مغرب وسطی خلیج بنگال پر ، اوڈیشہ کے گوپال پور کے تقریباََ 320 کلومیٹر جنوب جنوب مشرق اور آندھر پردیش کے کالنگا پٹنم کے 270 کلومیٹر جنوب مشرقی میں واقع ہوگیا۔قوی امکان ہے کہ اس میں شدت آجائے اور یہ اگلے دو گھنٹے کے دوران ایک بہت ہی شدید سمندری طوفان کی شکل اختیار کرلے ۔


    یہ بھی قو ی امکان ہے کہ یہ طوفان 11 اکتوبر کی تقریباََ صبح شمال ۔شمال مغرب کی طرف اور اوڈیشہ کے پار گوپال پور اور کالنگا پٹنم کے درمیان نیز شمالی آندھر ا پردیش کے ساحلوں سے متصل علاقوں میں مرکوز ہوجائے ۔ اس کے بعد عین ممکن ہے کہ یہ شمال مشرق کی طرف گھوم جائے اور پورے اوڈیشہ میں مغربی بنگال کی طرف رخ کرلے اور پھر رفتہ رفتہ کمزور پڑ جائے ۔


    آندھرا پردیش کے شمالی ضلعوں اور جنوبی اوڈیشہ کے ساحلوں پر سخت چوکسی کا اعلان کردیا گیا ہے ۔ زمینی علوم کے مرکزی وزیر ڈاکٹر ہرش وردھن نے کل سام فوری طور پر جائزے کے لئے ایک میٹنگ طلب کی تھی اور صورتحال پر اعلی ٰ ترین سطح پر نظر رکھی جارہی ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5246

    
    
    (Release ID: 1549165) Visitor Counter : 6