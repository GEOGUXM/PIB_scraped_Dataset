      ವಾರ್ತಾ ಮತ್ತು ಪ್ರಸಾರ ಸಚಿವಾಲಯ

      ಪಿ.ಐ.ಬಿ. ಮತ್ತು ಆರ್‍.ಎನ್‍.ಐ.ಗೆ ಹೆಚ್ಚುವರಿ ಮಹಾನಿರ್ದೇಶಕರಾಗಿ ಶ್ರೀ ಎಂ. ನಾಗೇಂದ್ರಸ್ವಾಮಿ ಅಧಿಕಾರ ಸ್ವೀಕಾರ
      Posted On: 29 OCT 2018 2:28PM by PIB Bengaluru


    ಪಿ.ಐ.ಬಿ. ಮತ್ತು ಆರ್ ‍. ಎನ್ ‍. ಐ.ಗೆ ಹೆಚ್ಚುವರಿ ಮಹಾನಿರ್ದೇಶಕರಾಗಿ ಶ್ರೀ ಎಂ . ನಾಗೇಂದ್ರಸ್ವಾಮಿ ಅಧಿಕಾರ ಸ್ವೀಕಾರ


    ಕೇಂದ್ರ ವಾರ್ತಾ ಮತ್ತು ಪ್ರಸಾರ ಸಚಿವಾಲಯದ ವಾರ್ತಾ ಶಾಖೆ ( ಪಿಐಬಿ ) ಮತ್ತು ಪ್ರಾದೇಶಿಕ ಜನಸಂಪರ್ಕ ಕಾರ್ಯಾಲಯ , ಕರ್ನಾಟಕ ಇದರ ಹೆಚ್ಚುವರಿ ಮಹಾನಿರ್ದೇಶಕರಾಗಿ ಹಾಗೂ ಭಾರತೀಯ ಪತ್ರಿಕಾ ನೋಂದಣಾ ಕಚೇರಿಯ ( ಆರ್ ‍ ಎನ್ ‍ ಐ ) ಹೆಚ್ಚುವರಿ ಪತ್ರಿಕಾ ನೋಂದಣಾಧಿಕಾರಿಯಾಗಿ ಶ್ರೀ ಎಂ . ನಾಗೇಂದ್ರಸ್ವಾಮಿ ಅವರು ಇಂದು ಅಧಿಕಾರ ಸ್ವೀಕರಿಸಿದರು .


    1993 ನೇ ಬ್ಯಾಚ್ ‍ ನ ಭಾರತೀಯ ವಾರ್ತಾ ಸೇವೆಯ ( ಐಐಎಸ್ ) ಹಿರಿಯ ಅಧಿಕಾರಿಗಳಾದ ಎಂ . ನಾಗೇಂದ್ರಸ್ವಾಮಿ ಅವರು ಈ ಹಿಂದೆ ಕೇಂದ್ರ ವಾರ್ತಾ ಮತ್ತು ಪ್ರಸಾರ ಸಚಿವಾಲಯದ ಆಕಾಶವಾಣಿ , ಪಿಐಬಿ , ಕ್ಷೇತ್ರ ಪ್ರಚಾರ ನಿರ್ದೇಶನಾಲಯ , ಜಾಹಿರಾತು ಮತ್ತು ದೃಶ್ಯ ಪ್ರಚಾರ ನಿರ್ದೇಶನಾಲಯ ಹಾಗೂ ಕೇಂದ್ರ ಚಲನಚಿತ್ರ ಪ್ರಾಮಾಣೀಕರಣ ಮಂಡಳಿ ಸೇರಿದಂತೆ ವಿವಿಧ ಮಾಧ್ಯಮ ಘಟಕಗಳಲ್ಲಿ ಸೇವೆ ಸಲ್ಲಿಸಿದ್ದಾರೆ . ಬೆಂಗಳೂರು ಸೇರಿದಂತೆ ಮುಂಬಯಿ , ಹೈದರಾಬಾದ್ ಹಾಗೂ ನವದೆಹಲಿಯ ಕಾರ್ಯಾಲಯಗಳಲ್ಲಿ ಸೇವೆ ಸಲ್ಲಿಸಿದ್ದು , ಈಗ ನವದೆಹಲಿಯ ಪಿಐಬಿಯಿಂದ ಬೆಂಗಳೂರಿಗೆ ವರ್ಗಾವಣೆಯಾಗಿ ಅಧಿಕಾರ ವಹಿಸಿಕೊಂಡಿದ್ದಾರೆ .


    ಭಾರತೀಯ ಚಲನಚಿತ್ರ ಮತ್ತು ಟೆಲಿವಿಷನ್ ಸಂಸ್ಥೆ , ( ಎಫ್ ‍ ಟಿಐಐ ) ಪುಣೆಯಲ್ಲಿ ತರಬೇತಿ ಹೊಂದಿರುವ ಇವರು ಅಂತರಾಷ್ಟ್ರೀಯ ಚಿತ್ರೋತ್ಸವ , ಸಾಕ್ಷ್ಯ - ಚಿತ್ರೋತ್ಸವಗಳ ಆಯೋಜನೆ ಮತ್ತು ಯಶಸ್ಸಿಗೂ ಶ್ರಮಿಸಿದ್ದಾರೆ . ವಿವಿಧ ನವಮಾಧ್ಯಮ ತಂತ್ರಜ್ಞಾನಕ್ಕೆ ಸಂಬಂಧಪಟ್ಟಂತೆ ಯುನೈಟೆಡ್ ಕಿಂಗ್ ‍ ಡಮ್ ಮತ್ತು ಆಸ್ಟ್ರೇಲಿಯಾದಲ್ಲಿ ತರಬೇತಿ ಸಹ ಪಡೆದಿದ್ದಾರೆ .

    
    
    (Release ID: 1551075) Visitor Counter : 22
    
    
      Read this release in: English