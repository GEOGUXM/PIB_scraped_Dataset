      ಸಂಪುಟ

      ಭಾರತದ ಲೆಕ್ಕ ಪತ್ರ ಪರಿಶೋಧಕರ ಸಂಸ್ಥೆ ಮತ್ತು ಅಫ್ಘಾನಿಸ್ತಾನದ ಪ್ರಮಾಣೀಕೃತ ಲೆಕ್ಕಪತ್ರಕಾರರ (ಸಿ.ಪಿ.ಎ. ಅಫ್ಘಾನಿಸ್ತಾನ) ನಡುವಿನ ತಿಳುವಳಿಕಾ ಒಡಂಬಡಿಕೆಗೆ ಸಂಪುಟ ಅನುಮೋದನೆ.
      Posted On: 24 OCT 2018 1:10PM by PIB Bengaluru


    ಭಾರತದ ಲೆಕ್ಕ ಪತ್ರ ಪರಿಶೋಧಕರ ಸಂಸ್ಥೆ ಮತ್ತು ಅಫ್ಘಾನಿಸ್ತಾನದ ಪ್ರಮಾಣೀಕೃತ ಲೆಕ್ಕಪತ್ರಕಾರರ (ಸಿ.ಪಿ.ಎ. ಅಫ್ಘಾನಿಸ್ತಾನ) ನಡುವಿನ ತಿಳುವಳಿಕಾ ಒಡಂಬಡಿಕೆಗೆ ಸಂಪುಟ ಅನುಮೋದನೆ.


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆಯು ಭಾರತದ ಲೆಕ್ಕ ಪತ್ರ ಪರಿಶೋಧಕರ ಸಂಸ್ಥೆ (ಐ.ಸಿ.ಎ.ಐ.) ಮತ್ತು ಅಫ್ಘಾನಿಸ್ತಾನದ ಪ್ರಮಾಣೀಕೃತ ಲೆಕ್ಕಪತ್ರಕಾರರ (ಸಿ.ಪಿ.ಎ. ಅಫ್ಘಾನಿಸ್ತಾನ) ನಡುವಿನ ತಿಳುವಳಿಕಾ ಒಡಂಬಡಿಕೆಗೆ ಅಂಕಿತ ಹಾಕಿರುವುದಕ್ಕೆ ತನ್ನ ಅನುಮೋದನೆ ನೀಡಿತು. “ಅಫಘಾನಿಸ್ತಾನ ಅಕೌಂಟೆನ್ಸಿ ಮಂಡಳಿ (ಎ.ಎ.ಬಿ.) “ ಸಾಮರ್ಥ್ಯ ವರ್ಧನೆ ಕ್ಷೇತ್ರ ಸಹಿತ ಜ್ಞಾನ ವರ್ಗಾವಣೆ, ವಿದ್ಯಾರ್ಥಿಗಳು ಮತ್ತು ಸದಸ್ಯರ ವಿನಿಮಯ ಕಾರ್ಯಕ್ರಮಗಳು; ವಿಚಾರಸಂಕಿರಣ, ಸಮ್ಮೇಳನಗಳನ್ನು ಸಂಘಟಿಸುವ ಮೂಲಕ ಅಪಘಾನಿಸ್ತಾನದ ಮಾಹಿತಿ ತಂತ್ರಜ್ಞಾನ ಕ್ಷೇತ್ರದ ಬಲಪಡಿಸುವಿಕೆ ಮತ್ತು ಗುಣಮಟ್ಟ ಖಾತ್ರಿಪಡಿಸುವಿಕೆ ಹಾಗು ಉಭಯ ಕಡೆಯವರಿಗೂ ಪರಸ್ಪರ ಲಾಭದಾಯಕವಾದ ಇತರ ಜಂಟಿ ಕಾರ್ಯ ಚಟುವಟಿಕೆಗಳಿಗೆ ಸಂಬಂಧಿಸಿ ಪರಸ್ಪರ ಸಹಕಾರ ಚೌಕಟ್ಟನ್ನು ಈ ತಿಳುವಳಿಕಾ ಒಡಂಬಡಿಕೆ ನಿರ್ಮಾಣ ಮಾಡಲಿದೆ.


    ಗುರಿಗಳು:


    1. ಅಧ್ಯಯನ ಪ್ರವಾಸಗಳು ಅಥವಾ ಉಭಯ ಸಂಸ್ಥೆಗಳು ತೀರ್ಮಾನಿಸಿದಂತೆ ನಡೆಸಲಾಗುವ ಕಾರ್ಯಕ್ರಮಗಳಿಂದಾಗಿ ಅವರವರ ವ್ಯಾಪ್ತಿಯಲ್ಲಿ ವಿದ್ಯಾರ್ಥಿಗಳು ಮತ್ತು ಸದಸ್ಯರ ವಿನಿಮಯ ಕಾರ್ಯಕ್ರಮಗಳ ಮೂಲಕ ಅವರಿಗೆ ಲೆಕ್ಕ ಪತ್ರ ವೃತ್ತಿಯಲ್ಲಿ ಆಗುತ್ತಿರುವ ಸಮಕಾಲೀನ ಬೆಳವಣಿಗೆಗಳ ಬಗ್ಗೆ ಅರಿವು ಮೂಡಿಸುವುದು.


    2 . ಭಾರತದಲ್ಲಿ ಲೆಕ್ಕಪತ್ರ ವೃತ್ತಿಯಲ್ಲಿ ಆಗಿರುವ ಬೆಳವಣಿಗೆಗಳ ಬಗ್ಗೆ ವಿವರ ನೀಡಿಕೆ ಮತ್ತು ಅಂತಾರಾಷ್ಟ್ರೀಯ ಉತ್ತಮ ವೃತ್ತಿಪರ ಸನ್ನಡತೆಗಳನ್ನು ಪ್ರಚುರಪಡಿಸುವುದು.


    3 . ಅಪಘಾನಿಸ್ತಾನದಲ್ಲಿ ಅವಶ್ಯ ಗುಣಮಟ್ಟ ನಿಯಂತ್ರಣಗಳ ವ್ಯವಸ್ಥೆಯನ್ನು ಜಾರಿಗೆ ತರಲು ಸಹಾಯ ನೀಡುವುದಕ್ಕಾಗಿ ಮತ್ತು ಕಾಲ ಕಾಲಕ್ಕೆ ಪುನರ್ವಿಮರ್ಶಾ ಕಾರ್ಯಕ್ಕಾಗಿ ಜ್ಞಾನ ವರ್ಗಾವಣೆ ಮೂಲಕ ಅಪಘಾನಿಸ್ತಾನದಲ್ಲಿ ಗುಣಮಟ್ಟ ಭರವಸೆ ವ್ಯವಸ್ಥೆಯನ್ನು ಬಲಪಡಿಸುವುದು.


    ಪ್ರಮುಖ ಪರಿಣಾಮ:


    ಚಾರಿತ್ರಿಕ ಮತ್ತು ಸಾಂಸ್ಕೃತಿಕ ಸಂಪರ್ಕಗಳ ಮೂಲಗಳಿಂದಾಗಿ ಭಾರತ ಮತ್ತು ಅಪಘಾನಿಸ್ತಾನಗಳು ಪರಸ್ಪರ ಬಲಿಷ್ಟ ಸಹಭಾಗಿತ್ವವನ್ನು ಹೊಂದಿವೆ. ಇತ್ತೀಚಿನ ಕಾಲದಲ್ಲಿ ಅಪಘಾನಿಸ್ತಾನದ ಪ್ರಜಾಪ್ರಭುತ್ವದಲ್ಲಿ ಮತ್ತು ಆರ್ಥಿಕತೆಯಲ್ಲಿ ಹೂಡಿಕೆಗೆ ಅವಕಾಶ ತೆರೆದ ಭಾರತದ ಅಪಘಾನಿಸ್ತಾನ ನೀತಿಯಿಂದಾಗಿ ಉಭಯ ದೇಶಗಳ ಸಹಭಾಗಿತ್ವ ಬಹು ಆಯಾಮದ ಮತ್ತು ಹೆಚ್ಚು ಭರವಸೆದಾಯಕ ವಾಗಿ ಪರಿವರ್ತನೆಗೊಂಡು ಹೊಸ ಮಜಲನ್ನು ಸೃಷ್ಟಿಸಿದೆ. ಮತ್ತು ಕಾಬೂಲಿನ ರಕ್ಷಣಾ ಸಾಮರ್ಥ್ಯವನ್ನು ಬಲಪಡಿಸಿದೆ ಜೊತೆಗೆ ಪ್ರಾದೇಶಿಕ ಸಂಪರ್ಕ ಮತ್ತು ಸಮಗ್ರತೆಗೂ ಉತ್ತೇಜನ ಕೊಡುತ್ತಿದೆ.


    ಭಾರತದ ಲೆಕ್ಕ ಪತ್ರ ಪರಿಶೋಧಕರಿಗೆ ಮನ್ನಣೆ ಮತ್ತು ಅಪಘಾನಿಸ್ತಾನದ ಉದ್ಯೋಗದಾತರಲ್ಲಿ ಅಂಗೀಕಾರಾರ್ಹತೆಯನ್ನು ದೊರಕಿಸಿಕೊಡುವ ಮೂಲಕ ಅಪಘಾನಿಸ್ತಾನವು ಭಾರತ ಮತ್ತು ಐ.ಸಿ.ಎ.ಐ. ಗಳಿಗೆ ಪರೋಕ್ಷ ಉದ್ಯೋಗ ಸೃಷ್ಟಿಗೆ ಅವಕಾಶ ಒದಗಿಸಲಿದೆ. ಕಳೆದ ಕೆಲವು ವರ್ಷಗಳಿಂದ ಉಭಯ ದೇಶಗಳ ನಡುವೆ ಬೆಳೆಯುತ್ತಿರುವ ಸಂಬಂಧ ಪರಸ್ಪರ ಲಾಭದಾಯಕ ಮಾತ್ರವಲ್ಲದೆ ವ್ಯೂಹಾತ್ಮಕ ಆಯಾಮವನ್ನು ಒಳಗೊಂಡಿದೆ ಎಂದೂ ಭಾವಿಸಲಾಗುತ್ತಿದೆ.


    ಹಿನ್ನೆಲೆ :


    ಭಾರತೀಯ ಲೆಕ್ಕ ಪತ್ರ ಪರಿಶೋಧಕರ ಸಂಸ್ಥೆ (ಐ.ಸಿ.ಎ.ಐ.) ಭಾರತದ ಸಂಸತ್ತಿನ ಕಾಯ್ದೆಯನ್ವಯ ಸ್ಥಾಪಿತವಾದ ಶಾಸನಾತ್ಮಕ ಸಂಸ್ಥೆಯಾಗಿದೆ. ’ಲೆಕ್ಕ ಪತ್ರ ಪರಿಶೋಧಕರ ಕಾಯ್ದೆ 1949’ –ಇದನ್ನು ಭಾರತದಲ್ಲಿ ಲೆಕ್ಕ ಪತ್ರ ಪರಿಶೋಧಕ ವೃತ್ತಿಯನ್ನು ನಿಯಂತ್ರಿಸುವುದಕ್ಕಾಗಿ ರೂಪಿಸಲಾಗಿದೆ. ಸಿ.ಪಿ.ಎ. ಅಫಘಾನಿಸ್ತಾನ ಸಂಸ್ಥೆಯು ಅಪಘಾನಿಸ್ತಾನದಲ್ಲಿ ಲೆಕ್ಕ ಪತ್ರಕಾರರ ವೃತ್ತಿಯನ್ನು ನಿಯಂತ್ರಿಸುವ ಸ್ವತಂತ್ರ ಸಂಸ್ಥೆಯಾಗಿದೆ ಹಾಗು ಅದು ಇಸ್ಲಾಮಿಕ ರಿಪಬ್ಲಿಕ್ ಆಫ್ ಅಪಘಾನಿಸ್ತಾನದ ಹಣಕಾಸು ಸಚಿವಾಲಯದ ಮೇಲುಸ್ತುವಾರಿಯಲ್ಲಿ ಕಾರ್ಯನಿರ್ವಹಿಸುತ್ತದೆ.

    
    
    (Release ID: 1550738) Visitor Counter : 6
    
    
      Read this release in: English , Marathi , Assamese , Bengali , Gujarati , Tamil , Telugu , Malayalam