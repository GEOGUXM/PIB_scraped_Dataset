      جہاز رانی کی وزارت

      پروٹوکول انتظامات اور اندرون ملک آبی نقل و حمل کو بہتر بنانے سے متعلق ہند۔بنگلہ دیش مذاکرات
      
      نئی دہلی میں دونوں ملکوں کےد رمیان اندرون ملک واٹر ٹرانزٹ اور تجارت کے تحت 19 ویں قائمہ کمیٹی کی میٹنگ کا انعقاد

      Posted On: 24 OCT 2018 8:17PM by PIB Delhi

    نئی دہلی: 24 اکتوبر۔ ہندوستان اور بنگلہ دیش نے آج یہاں ‘‘ اندرون ملک آبی ٹرانزٹ اور تجارت’’ (پی آئی ڈبلیو ٹی ٹی) کے تحت منعقدہ 19 ویں قائمہ کمیٹی کی میٹنگ میں دونوں ملکوں کے درمیان پروٹوکول انتظامات اور اندرون ملک آبی نقل وحمل کو بہتر بنانے سے متعلق متعدد موضوعات پر تبادلہ خیال کیا۔اس میٹنگ میں اعلی سطحی وفود نے شرکت کی جن میں جہاز رانی، خارجہ ا مور، داخلہ ، خزانہ ، ڈونر( ڈی او این ای آر) کی وزارتوں اور ہندوستان کی اندرون ملک آبی راہ داری کی اتھاریٹی( آئی ڈبلیو اے آئی) کے نمائندوں اور بنگلہ دیش کی وزارت جہاز رانی، بورڈ آف ریونیو، ڈائریکٹر جنرل( جہاز رانی) اور بنگلہ دیش ان لینڈ واٹر ٹرانسپورٹ اتھاریٹی( بی آئی ڈبلیو ٹی اے) کے ا فسران نے شرکت کی۔


    اس میٹنگ میں فریقین نے پروٹوکول راہ داری میں جی اون کھالی سے کولاگھاٹین، مغربی بنگال تک روپ نارائن ندی( نیشنل واٹر وے۔ 86 ) کو شامل کرنے کے لئے غور کرنے پر اتفاق کیا ہے۔ا نہوں نے کولا گھاٹین،مغربی بنگال اور بنگلہ دیش میں چلماری کو ضرورت کے متعلق نئی بندرگاہ قرار دینے پر بھی اتفاق کیا ہے۔اس نئے انتظام سے روپ نارائن ندی کے آئی ڈبلیو ٹی کے ذریعہ ہندوستان سے بنگلہ دیش تک فیکٹری کی راکھ، سیمنٹ، تعمیراتی ساز وسامان کی نقل وحمل آسان ہوجائے گی۔مزید برآں فریقین نے بارک ندی پر بدر پور(این ڈبلیو۔ 16 ) سے جوابی کارروائی کی بنیاد پر آسام میں کریم گنج اور بنگلہ دیش میں آشو گنج کے گھوڑاسال کو توسیع شدہ بندرگاہ قرار دینے پر بھی اتفاق کیا ہے۔ہندوستان نے کولکتہ سے آسام میں سلچرتک انتظامی راستہ کی توسیع کی تجویز پیش کی ہے۔


    دونوں ملکوں کے درمیان دوسرے اہم معاملات میں ہندوستانی انتظامی راہ داری اور ساحلی جہاز رانی کی راہ داری پر مسافروں ، بحری کشتیوں کی نقل و حمل کے لئے اوراسٹینڈرڈ آپریٹنگ پروسیجیور(ایس او پی) کو حتمی شکل دے دی گئی ہے۔بحری کشتیوں کی خدمات کولکتہ۔ ڈھاکہ اور گوہاٹی۔ جورہاٹ تک جلد ہی آمدورفت کے لئے شروع ہونے والی ہے۔


    اس میٹنگ میں اس بات پر بھی اتفاق ہوا ہے کہ ایک مشترکہ ٹیکنیکل کمیٹی دولیان۔ راج شاہی پروٹوکول راہ داری کی ریچا تک کے تکنیکی جواز کا پتہ لگائے گی اور 1996 میں فراخہ میں گنگا کے پانی کی تقسیم سے متعلق ہندوستان اور بنگلہ دیش کے درمیان ایک معاہدے کے التزامات کے مطابق بھاگیرتی ندی پر جنگی پور نیوی گیشنل لاک کو کھولنے اور ان کی تعمیر نو پر بھی اتفاق ہوا ہے۔ اس قدم سے مذکورہ راہ داری پر آسام تک 450 کلو میٹر سے زیادہ فاصلہ کم ہونے کی صلاحیت ہے۔


    میٹنگ میں یہ بھی فیصلہ لیاگیا کہ بنگلہ دیش میں ہند۔ بنگلہ دیش پروٹوکول راہ داری کی آشو گنج۔ ذکی گنج اور سراج گنج۔ دے کھوا پٹی تک کے علاقے سے گاد نکالنے کی نگرانی اور سپرویژن کی غرض سے پروجیکٹ مینجمنٹ کنسلٹینٹ کی خدمات حاصل کی جائے گی۔ اس کے لئے ہندوستان کے ذریعہ 80 فیصد مالی تعاون کیا جائے گا۔ جب کہ باقی حصہ بنگلہ دیش برداشت کرے گا۔ندی کی تہہ سے گاد نکالنے کے کاموں کی مجموعی نگرانی کے لئے ایک مشترکہ نگرانی کمیٹی بھی تشکیل کی گئی ہے۔


    دونوں ملکوں کے جہاز رانی سیکریٹری سطح کی بات چیت کل یہاں ہوگی جس میں ہندوستان سے ایشیا کی نقل وحمل کے لئے چٹو گرام اور منگلہ پورٹس کے استعمال کے لئے معاہدے ہوں گے۔اس میٹنگ میں پروٹوکول اور ساحلی جہاز رانی سے متعلق مسافروں اور بحری کشیتوں کی نقل وحمل کے تعلق سے پی آئی ڈبلیو ٹی ٹی اور اسٹینڈرڈ آپریٹینگ پروسیجیور پر دستخط متوقع ہے۔


    ***********


    (م ن ۔ ش س۔ ر ض۔ 24.10.2018 )


    U – 5474

    
    
    (Release ID: 1550659) Visitor Counter : 5