      ریلوے کی وزارت

      جناب پیوش گوئل نے بھارتی ریلوے کے سول انجینئرنگ کے عملے اور عہدیداروں کی عزت افزائی کی
      Posted On: 29 OCT 2018 7:54PM by PIB Delhi


    نئی دہلی، 29 ؍اکتوبر،ریلوے اور کوئلے کے مرکزی وزیر جناب پیوش گوئل نے بھارتی ریلوے کے 39 ممتاز سول انجینئرنگ اسٹاف اور عہدیداروں کو آج یہاں ریلوے کی وزارت میں منعقد عزت افزائی کے ایک پروگرام میں بہترین کارکردگی کے سرٹیفکٹ سے نوازا۔ وزیر موصوف نے سول انجینئرنگ کے عملے اور ان عہدیداروں کی ، جنہوں نے حادثات کو روکنے ، تحفظاتی کاموں کی تکمیل میں تیزی لانے ، پیدل پارک کرنے والے پلوں سمیت مسافروں کی سہولیات کے کاموں ، اسٹیشنوں کو خوبصورت بنانے ، اہم پلوں کی تعمیر اور نئی لائنوں کو بچھانے اور پٹریوں کو دہرا کرنے وغیرہ جیسے کاموں میں امتیازی اور مثالی کام کرنے کے عوض میں عزت افزائی کی ہے۔


    اس موقع پر تقریر کرتے ہوئے ریلوے اور کوئلے وزیر جناب پیوش گوئل نے ریلوے کو جدید بنانے میں ان کے رول کی اہمیت کو اجاگر کیا۔ انہوں نے مزید کہا کہ ہم دوبارہ انجینئرنگ کے ذریعے ریلوے میں یکسر تبدیلی کے نتائج حاصل کرسکتے ہیں۔ اس کے لئے محنت ، لگن اور نئے خیالات ونظریات کے لئے کھلے ذہن کی ضرورت ہے۔


    تقریب کے دوران وزیر موصوف نے ’’عظیم ہمالیائی ریلوے کی تعمیر- یو ایس بی آر ایل کی کہانی‘‘ کے موضوع پر ایک کتاب کا بھی اجراء کیا۔ اس کتاب میں اُدھم پور – سری نگر – بارہ مولہ ریل لنک پروجیکٹ کی تعمیر میں حائل چیلنجوں کو تصاویر خوبصورت انداز سے پیش کیا گیا ہے۔


    اس موقع پر ریلوے بورڈ کے انجینئرنگ کے رکن ایم کے گپتا ، عملے کے رکن ایس ایم اگروال ، مالی کمشنر اے کے پرساد ، ٹریکشن کے رکن گھنشیان سنگھ ، ریلوے سیفٹی کے چیف کمشنر ایس کے پاٹھک ، شمالی ریلوے کے جنر ل منیجر وشویش چوبے اور ریلوے بورڈ کے دیگر ارکان ، تمام زونل ریلوے ، آر ڈی ایس او ، انڈین ریلوے انسٹی ٹیوٹ آف سیول انجینئرنگ اور ریلوے سیفٹی کمیشن کے بہت سے عہدیدار مو جود تھے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 5549

    
    
    (Release ID: 1551178) Visitor Counter : 6