      بھارتی چناؤ کمیشن

      ہندوستان کی انتخابی کمیشن نے چھتیس گڑھ، مدھیہ پردیش، راجستھان، میزورم اور تلنگانہ کی قانون ساز اسمبلی انتخابات 2018 کا اعلان کیا
      Posted On: 07 OCT 2018 5:47PM by PIB Delhi


    نئی دہلی۔ 07 اکتوبر چھتیس گڑھ، مدھیہ پردیش، راجستھان اور میزورم قا نون سازی اسمبلیوں کے میعاد کی تفصیل حسب ذیل ہے :

                                                         
ریاست        میعاد کا آغاز  میعاد کا اختتام  اسمبلی نشست
                                                         
                                                         
                                                         
چھتیس گڑھ    06.01.2014      05.01.2019       90         
                                                         
                                                         
                                                         
مدھیہ پردیش  08.01.2014      07.01.2019       230        
                                                         
                                                         
                                                         
راجستھان     21.01.2014      20.01.2019       200        
                                                         
                                                         
                                                         
میزورم       16.12.2013      15.12.2018       40         
                                                         
                                                         

    تلنگانہ کے گورنر نے 6 ستمبر، 2018 کے اپنے آرڈر کے فوری نفاذ کے ساتھ تلنگانہ قانون ساز اسمبلی کو تحلیل کردیا تھا۔


    آئین کے آرٹیکل 324 ، آرٹیکل 172 (1) اور عوامی نمائندگی قانون ایکٹ ، 1951 کی شق 15 اور سپریم کورٹ کے خصوصی حوالہ نمبر 1، 2002 کے فیصلے کے مطابق مذکورہ قانون ساز اسمبلیوں کے عام انتخابات ان کی موجودہ مدت کار کے اختتام سے پہلے انتخابات کرائے جائیں گے جبکہ تلنگانہ اسمبلی کی تحلیل کے چھ ماہ کے اندر انتخابات کرائے جائیں گے۔


    انتخابی پروگرام


    الیکشن کمیشن نے چھتیس گڑھ، مدھیہ پردیش، راجستھان، میزورم اور تلنگانہ اسمبلی کے انتخابات سے پہلے تمام متعلقہ پہلوؤں جیسے موسمی کیفیات، تعلیمی سیشن، بڑے تہوار اور ریاست میں موجودہ قانون و انتظام کی صورتحال کے علاوہ مرکزی پولیس فورسز کی بروقت تعیناتی اور ان کے آنے جانے میں صرف ہونے والے اوقات کو ذہن میں رکھا ہے۔


    ان تمام پہلوؤں پر غور کرنے کے بعد الیکشن کمیشن نے ان ریاستوں کے گورنروں کو قانون ساز اسمبلیوں کے عام انتخابات کرائے جانے سے متعلق نوٹیفکیشن جاری کرنے کی سفارش کی۔


    انتخابی کمیشن نے انتخابی عمل سے منسلک ہرجانب سے فعال تعاون کی اپیل کی ہے تاکہ ان پانچوں ریاستوں کی اسمبلیوں کے انتخابات منصفانہ، آزادانہ ، پر امن طریقے سےہو سکیں۔


    چھتیس گڑھ کے انتخابات دو مراحل میں 12 نومبر اور 20 نومبر کو ہوگا جبکہ ووٹوں کی گنتی 11 دسمبر کو ہوگی ۔ مدھیہ پردیش اور میزورم میں انتخابات 28 نومبر کو جبکہ راجستھان اور تلنگانہ میں 7 دسمبر کو ہوں گے ، اور سبھی ریاستوں میں ووٹوں کی گنتی 11 دسمبر کو ہوگی۔


    اب سے انتخابی ضابطہ اخلاق ان ریاستوں میں نافذالعمل ہو گیا ہے ۔ انتخابی ضابطہ اخلاق کے سبھی ضوابط پورے چھتیس گڑھ، مدھیہ پردیش، راجستھان ، میزورم اور تلنگانہ کے سبھی امیدواروں، سیاسی پارٹیوں اوران سبھی ریاستی حکومتوں کے لیے نافذ العمل سمجھا جائے گا ۔ انتخابی ضابطہ اخلاق کا اطلاق مرکزی حکومت پر بھی ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-5189,

    
    
    (Release ID: 1548848) Visitor Counter : 8