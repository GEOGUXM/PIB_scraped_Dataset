      شمال مشرقی ریاستوں کی ترقی کی وزارت

      شمال مشرقی سیاحت 4 سالوں میں نئی بلندیوں تک پہنچ گئی: ڈاکٹر جتندر سنگھ
      Posted On: 14 OCT 2018 7:44PM by PIB Delhi


    نئی دہلی۔ 14 اکتوبر شمال مشرقی خطے کی ترقی، (آزادانہ چارج)، وزیراعظم کے دفتر، عملہ ، عوامی شکایات اور پنشن ، ایٹمی توانائی اور خلا کے وزیر مملکت ڈاکٹر جتیندر سنگھ نے کہا ہے کہ پچھلے چار سالوں میں شمال مشرق کی سیاحت نئی بلندیوں تک پہنچ چکی ہے اور یہ وزیر اعظم نریندر مودی کی براہ راست دلچسپی کے ساتھ ساتھ مرکزی حکومت کی جانب سے دیئے گئے خصوصی زور اور حوصلہ افزائی کی وجہ سے ممکن ہوا ہے۔


    جواں سال اسٹارٹ اپ گروپ کے اراکین کے ساتھ بات چیت کرتے ہوئے، ڈاکٹر جتیندر سنگھ نے کہا کہ دور دراز کے علاقوں میں رابطے کی فراہمی میں تیز رفتار ترقی کی پیش رفت نے سیاحتوں متاثر کیا ہے جس کے باعث شمال مشرقی خطہ سیاحوں کے لیے چھٹیاں گزارنے کی ایک پسندیدہ جگہ بن گئی ہے۔ علاوہ ازیں انہوں نے کہا کہ شمال مشرقی خطے کی وزارت نے پورے ملک میں شمال مشرقی کی نمائش کی مہم چلائی ، جس نے ممکنہ سیاحوں کے درمیان غیر معمولی دلچسپی پیدا کی ہے۔


    ڈاکٹر جتیندر سنگھ نے نشاندہی کی کہ گنگٹوک، سکم ، شیلانگ اور میگھالیہ جیسے شمال مشرق کے مقامات نے سیاحوں کو اپنی طرف متوجہ کیا ہے جس سے گزشتہ دو سالوں کے دوران سیاحوں کی آمد میں زبردست اضافہ ہوا ہے۔ کئی بار ایسے مواقع آئے ہیں جب ٹور آپریٹرز کی طرف سے سیاحوں کو مشورہ دیا گیا کہ چند دنوں تک اپنے سفر کو ملتوی کردیں۔ انہوں نے کہا کہ نہ صرف یہ بلکہ ‘‘گھریلو سیاحت’’میں بھی زبردست تیزی آئی ہے جس کے باعث نوجوانوں سمیت مقامی لوگوں کے لیے روزگار کے نئے مواقع پیدا ہوئے ہیں ۔


    ڈاکٹر جتیندر سنگھ کو بتایا گیا ہے کہ آسام کا مجولی جزیرہ عالمی ثقافتی ورثہ کے سیاحتی ریزورٹ کے طور پر ترقی دی جا رہی ہے اور اروناچل پردیش میں کئی سیاحتی مناظر اچانک سیاحوں کے توجہ کا مرکز بنے ہیں چونکہ اب اروناچل پردیش کو ریلوے سے مربوط کیا گیا ہے اور جلد ہی ایٹا نگر میں ایک ایر پورٹ بنایا جائے گا۔


    ڈاکٹر جتندر سنگھ نے کہا کہ سیاحوں کی آمد میں اضافے کی گواہی دینے والا سب سےزیادہ غیر جانبدار اور معقول ثبوت یہ ہے جنوبی ہندوستان کے دور دراز علاقوں کے نجی ٹور آپریٹراب شمال مشرق کے لیے چھٹیوں کے پروگرام کی منصوبہ بندی کر رہے ہیں۔


    ڈاکٹر جتندر سنگھ نے کہا کہ شمال مشرق کی ترقی کی وزارت کے ذریعہ شمال مشرق آؤٹ ریچ پروگرام نے ملک بھر کے نوجوانوں کو اپنی جانب متوجہ کیا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ را)

    
    
    (Release ID: 1549671) Visitor Counter : 8