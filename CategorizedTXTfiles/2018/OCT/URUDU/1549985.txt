      عملے، عوامی شکایات اور پنشن کی وزارت

      سینٹر ل ویجی لینس کمیشن نے مرکزی وزیرمملکت ڈاکٹر جتیندر سنگھ کو چوٹی کے 100 بینکوں میں دھوکہ دہی کی تجزیاتی رپورٹ پیش کی
      Posted On: 17 OCT 2018 7:25PM by PIB Delhi


    نئی دہلی: 17 اکتوبر ۔سینٹرل ویجی لینس کمیشن( سی وی سی) نے آج شمال مشرقی خطے کی ترقی کے مرکزی وزیرمملکت(آزادانہ چارج) وزیراعظم کے دفتر میں وزیرمملکت اور عملے عوامی شکایات وپنشن،ایٹمی توانائی اور خلاء کے وزیرمملکت ڈاکٹر جتیندر سنگھ کو چوٹی کے 100 بینکوںمیں دھوکہ دہی کی تجزیاتی رپورٹ پیش کی۔یہ رپورٹ ویجی لینس کمشنروں جناب ٹی ایم بھسین اور شرد کمار نےوزیر موصوف کے حوالے کی۔


    رپورٹ کی خصوصیات پر بات کرتے ہوئے ڈاکٹر جتیندر سنگھ نے سی وی سی کے ذریعہ کئے گئے کام اور اقدام کی ستائش کی اور کہا کہ یہ دستاویزی رپورٹ پالیسی بنانے والوں، قانون سازوں اور محققین کے لئے ایک حوالہ جاتی مواد کے طور پر کام کرے گی۔


    رپورٹ کے بارے میں تفصیل بتاتے ہوئے جناب ٹی ایم بھسین نے کہا کہ بینکوں میں جعل سازی کے بڑھتے ہوئے رجحان کے سبب اس پورے عمل کو تحریک ملی ہے جو تمام سطحوں پر ایک تشویش کا سبب بن گئی ہے۔ انہوں نے کہا کہ اس رپورٹ کے ذریعہ سی وی سی نے 31 مارچ 2017 تک چوٹی کے 100 بینکوں میں دھوکہ دہی کا تجزیہ اور جائزہ لیا ہے۔ چوٹی کے بینکوں میں دھوکہ دہی کے تجزیوں میں جو رپورٹ میں شامل کی گئی ہیں طور طریقوں ،دھوکہ دہی میں شامل رقم ،لین دین کی قسم اور خامیوں کو اجاگر کیاگیا ہے۔جس کے سبب دھوکہ دہی کی راہ ہموار ہوئی۔رپورٹ کو مزید جامع بنانے کی غرض سے چوٹی کے 100 بینکوں میں دھوکہ دہی کی 13 سیکٹروں میں درجہ بندی کی گئی ہے جن میں ہیرے جواہرات ،زیورات،مینو فیکچرنگ، صنعت،ایگرو، میڈیا، ہوا بازی، خدمات/ پروجیکٹ،ڈسکاؤنٹنگ چیکس،انفارمیشن ٹیکنالوجی، تجارت، برآمداتی کاروبار، فکسڈ ڈپازٹ،ڈیمانڈ لون اور لیٹر آف کمفرٹ شامل ہیں۔


    جناب بھسین نے امید ظاہر کی کہ جامع رپورٹ ملک میں بینکوں میں دھوکہ دہی کو کم کرنے میں مددگار ثابت ہوگی۔


    ***********


    U – 5381

    
    
    (Release ID: 1549985) Visitor Counter : 5