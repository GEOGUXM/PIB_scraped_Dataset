      امور صارفین، خوراک اور عوامی تقسیم کی وزارت

      صارفین کے امور، خوراک اور عوامی نظام تقسیم کے مرکزی وزیر رام ولاس پاسوان نے کِرشی بھون میں صارفین کے امور کےمحکمے کے افسروں اور اسٹاف ممبروں کو ہندی پکھواڑہ ایوارڈ پیش کئے
      Posted On: 09 OCT 2018 8:46PM by PIB Delhi


    نئی دہلی، 9 ؍ اکتوبر؍صارفین کے امور، خوراک اور عوامی نظام تقسیم کے مرکزی وزیرجناب رام ولاس پاسوان نے آج نئی دلی میں کرشی بھون میں صارفین کے امور کے محکمے کے افسروں اور اسٹاف ممبروں کوہندی پکھواڑہ کے لئے ایوارڈس پیش کئے۔ ہندی پکھواڑہ ایوارڈس میں 89 اسٹاف ممبروں نے شرکت کی، جو محکمے کی قوت کا 50 فیصد سے زیادہ ہے۔ جناب پاسوان نے انگلش اور ہندی ترجمعہ کے لئے ایک شبد کوش کتابچہ بھی جاری کیا، جس سے افسران فوراً مدد حاصل کر سکیں گے اور سرکاری کمیونکیشن کے لئے ہند ی ایک میڈیم کے طور پر استعمال کرنے میں ان کی مدد کرے گا۔


    اس موقع پر ایک تقریب سے خطاب کرتے ہوئے جناب پاسوان نے ایوارڈ جیتنے والوں کومبارکباد دی اور زور دیتے ہوئے کہاکہ ہندی میں بولنے کے ساتھ ساتھ روزانہ کی زندگی میں لکھنے کی عادت بھی ڈالنی چاہئے۔ مرکزی وزیر بین الاقوامی سطح پر ہندی میں بولنے کی روایت کو فروغ دینے اور ہندی کے استعمال کو بڑھاوا دینے کے لئےصدر جمہوریہ، نائب صدر جمہوریہ، وزیراعظم اور وزیر خارجہ کی بھی ستائش کی۔


    جناب رام ولاس پاسوان نے زور دیتے ہوئے کہا کہ ہندی کی آسان شکل کو استعمال کیا جانا چاہئے، جو عام آدمی کو سمجھنے میں آسانی ہو۔جناب پاسوا ن نے ایک چھوٹی لائبریری کے قیام کی بھی تجویز کی ، جہاں ہندی کی کتابیں رکھی جانی چاہئے، جو پرانے لیٹریچر کے تحفظ میں مدد گار ثابت ہوگی ۔ انہوں نے پرانےلٹریچر کو نوجوان نسلوں کے لئے ایک ورثہ قرار دیا۔


    ہندی کے استعمال سے جڑی احساس کمتری کو ختم کرنے کے بارے میں بات کرتےہوئے جناب رام ولاس پاسوان نے اپنے مدت کار کے دوران صارفین کے امور، خوراک اور عوامی نظام تقسیم کی وزارت میں ہندی کے استعمال میں اضافے پر خوشی کا اظہار کیا اور اس اعتماد کا اظہار کیا کہ افسران اور اسٹاف کے ممبر ہندی کے استعمال کا فروغ جاری رکھیں گے اور اس سمت میں وہ غیر معمولی پیش رفت کریں گے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ح ا ۔ ک ا) ( 09 – 10 – 2018 )


    U. No. 5229


    
    

    
    (Release ID: 1549103) Visitor Counter : 7