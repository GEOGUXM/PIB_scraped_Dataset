      کانکنی کی وزارت

      نالکو کے سی ایم ڈی ڈاکٹر چند قومی ایوارڈ ’این آئی پی ایم رتن‘ سے سرفراز: چوتھے صنعتی انقلاب میں ایم ایس ایم ای کے مرکزی ایچ آر ماڈل کی اپیل
      Posted On: 01 OCT 2018 5:58PM by PIB Delhi


    نئی دہلی،یکم /اکتوبر۔ این اے ایل سی او (نالکو) کے سی ایم ڈی ڈاکٹر تپن کمار چند کو پونے میں منعقدہ این آئی پی ایم کی سینتیسویں سالانہ قومی کانفرنس نیٹکون -2018 میں باوقار ’این آئی پی ایم رتن ایوارڈ‘ سے نوازا گیا۔ ڈاکٹر چند کو یہ ایوارڈ پیپل مینجمنٹ اینڈ اسٹریٹیجک لیڈرشپ کے شعبے میں قابل ذکر تعاون کے اعتراف میں دیا گیا۔


    ڈاکٹر چند نے اس ایوارڈ کو ملک کے ایچ آر پیشہ وروں اور نالکو کی ٹیم کے نام معنون کیا ہے۔


    اپنے خیالات مشترک کرتے ہوئے ڈاکٹر چند نے کہا کہ اب ہم چوتھے صنعتی انقلاب کی دہلیز پر کھڑے ہیں۔ پہلا صنعتی انقلاب مسل پاور یعنی اعصابی قوت سے اسٹریم پاور یعنی بھاپ کی قوت کی جانب منتقلی کا سفر تھا، جبکہ دوسرا صنعتی انقلاب بجلی کے استعمال اور بڑے پیمانے پر پیداوار کی صورت میں سامنے آیا۔ تیسرے انقلاب نے انسانی کوششوں کو آئی ٹی اور آٹومیشن کے نفاذ کے ساتھ مزید بازو عطا کئے۔ اب ابھرتے ہوئے چوتھے صنعتی انقلاب میں مصنوعی ذہانت، انٹرنیٹ، روبوٹکس، آگمنٹیڈ ریئلٹی وغیرہ ٹرینڈ سیٹر ثابت ہوں گی۔


    ڈاکٹر چند نے مزید کہا کہ جدید ٹیکنالوجی، انڈسٹری 4.0 سے سرمایہ سے متعلق سرمایہ کاری میں قابل ذکر کمی آئے گی اور ہندوستانی صنعتوں کے لئے یہ ضروری ہوگا کہ وہ عالمی مسابقت میں برقرار رکھنے کے لئے اپنے کو اس حساب میں ڈھالیں۔ انھوں نے کہا کہ ضرورت اس بات کی ہے کہ ہندوستانی صنعتیں خود کو چوتھے صنعتی انقلاب اور انڈسٹری 4.0 ٹیکنالوجی کے لئے تیار کریں۔


    ڈاکٹر چند نے کہا کہ ہندوستان جیسی کثیر آبادی والے ملک میں جہاں کی آبادی 1.3 بلین ہے، کو درپیش چیلنج اور بھی زیادہ پریشان کن ہے، خاص طور پر ایسی صورت میں جب ملک دنیا میں سب سے زیادہ جوان قوم کے طور پر ابھررہا ہے، جس کی 64 فیصد آبادی ورکنگ ایج گروپ یعنی کام کرنے کی عمر والی ہے۔ چونکہ بڑی اور اوسط درجے کی کمپنیوں میں روزگار کے مواقع محدود ہوتے جارہے ہیں، لہٰذا ایچ آر کی توجہ ایم ایس ایم ایز (بہت چھوٹی، چھوٹی اور اوسط درجے کی کمپنیوں) پر ہونی چاہئے اور نیا ایچ آر ماڈل ایسا ہو جو مدر پلانٹ کو اس لائق بناسکے کہ وہ عالمی مسابقت میں ٹک سکے۔ ساتھ ہی ساتھ ایم ایس ایم ای کے توسط سے روزگار دوست نظام بھی فروغ پاسکے، تاکہ ملک میں موجود اسکل گیپ کو پاٹا جاسکے۔


    قابل ذکر ہے کہ ملک میں ایچ آر پروفیشنلز کے سب سے بڑے ادارے نیشنل انسٹی ٹیوٹ آف پرسونل مینجمنٹ (این آئی پی ایم) نے پونے میں دوروزہ نیشنل کانفرنس، نیٹکون-2018 کا انعقاد کیا، جس میں ہندوستان اور ہندوستان کے باہر کے پروفیشنلز بڑی تعداد میں شرکت کررہے ہیں۔ مختلف شعبہ حیات سے وابستہ پروفیشنلز نے ڈاکٹر چند کو اس ایوارڈ اور پیپل مینجمنٹ کے ان کے نئے ماڈل کے لئے مبارک باد دی ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م م۔ م ر (


    U-5093

    
    
    (Release ID: 1548124) Visitor Counter : 6