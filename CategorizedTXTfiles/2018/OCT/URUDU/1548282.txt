      نائب صدر جمہوریہ ہند کا سکریٹریٹ

      ہم سب اپنی آئندہ نسلوں کے لئے ایک بہتر دنیا کی تعمیر کے لئے ایک مشترکہ مشن کے لئے عہدبستہ ہیں
      Posted On: 02 OCT 2018 7:40PM by PIB Delhi


    سووَچھ بھارت مشن نے ملک میں صفائی ستھرائی کے میدان میں انقلابی تبدیلیاں پیدا کر دی ہیں۔ ہندوستان 2019 تک کھلے میں رفع حاجت سے نجات پانے کے نشانے پر تیزی کے ساتھ چل رہا ہے۔


    نائب صدر جمہوریہ ہند ایم وینکیا نائیڈو کا مہاتما گاندھی انٹرنیشنل سینی ٹیشین کنوینشن کے آخری تکنیکی اجلاس سے خطاب


    نائب صدر جمہوریہ ہند ایم وینکیا نائیڈو نے کہا ہےکہ ہم مختلف النوع جغرافیائی علاقوں سے آئے ہیں، لیکن ہم سب اپنی آئندہ نسلوں کے لئے ایک بہتر دنیا کی تعمیر کے مشن سے عہد بستہ ہیں۔ جناب وینکیا نائیڈو مہاتما گاندھی انٹرنیشنل سینی ٹیشین کنوینشن کے تکنیکی اجلاس سے خطاب کر رہے تھے۔ اس موقع پر اتر پردیش کے وزیر اعلیٰ جناب یوگی آدتیہ ناتھ، پینے کے پانی اور صفائی ستھرائی کے امور کی مرکزی وزیر محترمہ اوما بھارتی، جنوبی افریقہ کے پینے کے پانی اور صفائی ستھرائی کے امور کی وزیرمحترمہ پامیلے شاویرے اور دیگر سرکردہ شخصیات بھی اس موقع پر موجود تھیں۔


    جناب وینکیا نائیڈو نے کہا کہ بابائے قوم آنجہانی مہاتما گاندھی نے صفائی ستھرائی کو اولین ترجیح دی تھی اور ان کا کہنا تھا کہ صفائی ستھرائی سیاسی آزادی سے کہیں زیادہ اہم ہے۔ مجھے اس بات پر انتہائی فخر ہے کہ گذشتہ کچھ برسوں میں ہندوستان نے محفوظ صفائی ستھرائی کے آفاقی نشانے کے حصول کی سمت میں زبردست پیش رفت کی ہے۔


    جناب وینکیا نائیڈو نے اپنی تقریر میں آگے کہا کہ سرکردہ شخصیات سے لے کر عام آدمی تک ہر شخص نے اس مشن میں بے لوث شرکت کی ہے اور اسے ایک سرکاری مہم سمجھنے کی بجائے اسے اپنا ملکیتی مان کر اس کے لئے کام کیا ہے۔ یہ بات اس لئے ممکن ہو سکی ہے کہ جس مشن کے جذبے اور ذوق و شوق سے، ’صاف ستھرے ہندوستان‘ کے نشانے کے حصول کے لئے اس مشن میں شرکت کی ہے، اسی کا نتیجہ ہے کہ آج یہ مشن حقیقی سچائی سے اس قدر قریب نظر آتا ہے۔


    جناب وینکیا نائیڈو نے کہا کہ ہم 1.2 افراد کی آبادی والے ملک کے شہری ہیں۔ یہ ملک وسیع و عریض بھی ہے اور پیچیدگیوں بھرا بھی ہے۔ لیکن سووَچھ بھارت مشن نے ہم سب کو متحد کرنے اور اپنے نشانے کے حصول کے لئے لائق ستائش پیش قدمی کی ہے اور ملک کے تمام علاقوں میں صفائی ستھرائی کے منظرنامے میں انقلابی تبدیلیاں پیدا کی ہیں۔


    نائب صدرجمہوریہ نے مزید کہا کہ یہ ایک انتہائی ذہانت اور محتاط طریقے سے منصوبہ بند کی گئی مہم کا ہی نتیجہ ہے کہ وزیر اعظم نریندر مودی نے سب سے پہلے اس مشن کا نعرہ بلند کیا۔ انہوں نے نہ صرف اس کی قیادت کی بلکہ اس کی دل کھول کر معاونت اور نگرانی رکھی۔


    جناب نائیڈو نے کہا کہ لیکن ابھی ہمیں وہ بڑی لمبی مسافت طے کرنی ہے جس کے لئے ہم عہد بستہ ہیں اور ہندوستان بابائے قوم مہاتما گاندھی کے 150 ویں سالگرہ کے موقع پر 2019 تک کھلے میں رفع حاجت سے نجات حاصل کرنے کے راستے پر بہت تیزی سے آگے بڑھ رہا ہے۔


    جناب نائیڈو نے کہا کہ بیت الخلاؤں کی تعمیر تو اس نیک کام کا محظ ایک پہلو ہے۔ لیکن ایک اہم ترین بات یہ ہے کہ ثقافتی انقلاب اور اس ثقافت کے پاسداروں نے اس مہم کے ذریعہ زبردست اور انقلابی تبدیلیاں پیدا کر دی ہیں۔


    جناب نائیڈو نے اپنی تقریر کے آخر میں کہا کہ مکمل صفائی ستھرائی کی حکمت عملی میں اہم ترین امر یہ ہے کہ وزیر اعظم سے لے کر بالی ووڈ کے اداکاروں اور بڑے کھلاڑیوں تک ہر شخص نے اس ملک کے عام آدمی کے ساتھ تبدیلی کا پیغام پھیلانے اور اسے وقت کی سب سے اہم ضرورت قرار دینے کے لئے کام کیا ہے۔


    ۔ ۔ ۔ ۔ ۔

    u.5113
    م ۔ر ۔ س۔ش۔ا۔ب ۔ 02-10-2018

    

    
    (Release ID: 1548282) Visitor Counter : 6