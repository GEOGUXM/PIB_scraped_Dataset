      وزارت دفاع

      ایئرمارشل رگھوناتھ نامبیاراے وی ایس ایم ، وی ایم اوربارنے مشرقی فضائی کمان کے ایئرآفیسرکمانڈنگ ۔ان۔چیف کی حیثیت سے عہدہ سنبھالا
      Posted On: 02 OCT 2018 1:11PM by PIB Delhi


    نئی دہلی ،2اکتوبر :ایئرمارشل رگھوناتھ نامبیارنے یکم اکتوبر، 2018کو بھارتی فضائیہ کی مشرقی فضائی کمان میں ایئرآفیسرکمانڈنگ ۔ان ۔ چیف کی حیثیت سے عہد ہ سنبھال لیاہے ۔


    ایئرمارشل رگھوناتھ نامبیار قومی دفاعی اکیڈمی سے فارغ التحصیل ہیں اورانھیں جون ،1981میں بھارتی فضائیہ میں جنگجوپائلٹ کے طورپرکمیشن ملاتھا ۔ موصوف تجرباتی ٹیسٹ پائلٹ ہیں اورپائلٹ کمانڈ کے طورپر42قسم کے طیارے اڑاچکے ہیں ۔ انھیں بھارتی فضائیہ میں میراج 2000کو سب سے زیادہ گھنٹوں تک اڑانے کا اعزاز بھی حاصل ہے ۔ ان کے کھاتے میں 2300فلائننگ گھنٹوں سے زائد کی پرواز کا ریکارڈ درج ہے اور انھیں 5100گھنٹوں کا مجموعی پرواز تجربہ حاصل ہے ۔ موصوف سوسائٹی آف ایکسپری مینٹل ٹیسٹ پائلٹ کے رکن بھی ہیں اور ہلکے جنگی طیارے‘ تیجس ’کے پروجیکٹ پائلٹ بھی رہ چکے ہیں ۔


    موصوف یعنی ایئرمارشل رگھوناتھ نامبیار،میراج 2000کے فلائٹ کمانڈر، سینئرٹیسٹ پائلٹ اور ایئرکرافٹ سسٹم ٹیسٹنگ ادارے میں فلائٹ ٹیسٹ اسکویڈرن کے کمانڈنگ آفیسربھی رہ چکے ہیں ۔انھوں نے بھارتی فضائیہ کی سب سے قدیم اسکویڈرن یعنی نمبر1اسکویڈرن کی بھی کمان کی ہے ۔ انھوں نے کرگل جدوجہد کے دوران 25آپریشنل مشن پروازیں کی تھیں ۔ وہ صدردفاترمیں اسپیس ایپلی کیشن کے ڈائرکٹراور ایئرفورس اسٹیشن گوالیارکے چیف آپریشنس افسربھی رہ چکے ہیں ۔ موصوف اسرائیل میں بھارت کے سفارت خانے میں دفاعی اتاشی کے طورپربھی تعینات رہ چکے ہیں ۔ وہ فضائیہ کے صدردفترمیں آفینسیو آپریشن یعنی جارہانہ آپریشنس کے ڈائرکٹربھی رہ چکے ہیں ۔ ایئرآفیسر جام نگر میں ایئرآفیسرکمانڈنگ ایئرفورس اسٹیشن ، کمانڈینٹ اے ایس ٹی ای ، ایئرڈیفنس کمانڈر مغربی ایئرکمان ، ایئراسٹاف آفیسرجنوبی ایئرکمان ، تربیتی کمان اور ای اے سی بھی رہ چکے ہیں ۔ اے اوسی ۔ان ۔سی کے ای اے سی کے طورپرعہدہ سنبھالنے سے قبل وہ فضائیہ کے عملے کے ڈپٹی چیف بھی رہ چکے ہیں ۔


    کرگل آپریشنوں کے لئے صدرجمہوریہ ہند نے انھیں وائیوسینامیڈل برائے شجاعت سے نوازاتھا۔ انھیں 2002میں ہلکے جنگی طیارے کی آزمائشی پرواز کے لئے وائیوسینا میڈل کے لئے عصابھی عطاکیاگیاتھا۔


    ایئرمارشل نے محترمہ لکشمی نامبیارکو شریک حیات بنایاہے ۔ اس موقع پرمنعقدہ شانہ بشانہ ایک تقریب میں موصوفہ نے فضائیہ کے عملے کی اہلیاؤ ں کی فلاح وبہبود کی ایسوسی ایشن کی صدر( علاقائی ) کی حیثیت سے بھی عہدہ سنبھالا۔


    **************


    (م ن ۔ع آ


    U-5107


    

    
    (Release ID: 1548222) Visitor Counter : 8