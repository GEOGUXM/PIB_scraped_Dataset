      کامرس اور صنعت کی وزارتہ

      روس کے اعلی سطحی تجارتی وفد کے ساتھ تجارت کے وزیر جناب سریش پربھو کی ملاقات
      Posted On: 29 OCT 2018 6:06PM by PIB Delhi


    نئی دہلی، 29 اکتوبر/ تجارت وصنعت ، نیز شہری ہوا بازی کے مرکزی وزیر جناب سریش پربھو نے گزشتہ سنیچر کے روز نئی دہلی میں روس کے ایک اعلی سطحی تجارتی وفد کے ساتھ میٹنگ کی۔اس میٹنگ کے دوران بڑھتی ہوئی سرمایہ کاری اور روس کے ساتھ تجارتی روابط کے بارے میں بات چیت کی گئی۔


    سال 2000 سے لے کر 2017 کے دوران روس نے ہندوستان میں 1.2 بلین امریکی ڈالر کی سرمایہ کاری کی ۔ گزشتہ سال 2017 میں سینٹ پٹرس برگ میں وزیراعظم جناب نریندر مودی اور روس کے صدر جناب ولادیمیر پوتن کے درمیان منعقدہ 18 ویں سالانہ چوٹی کانفرنس میں روسی سرمایہ کاری کو اگلے چھ سے سات برسوں میں دس گنا بڑھانے کا فیصلہ کیاگیاتھا۔ روسی سرمایہ کاری کے کلیدی شعبوں میں تیل اور گیس،دفاعی آلات کی سپلائی، بجلی و توانائی اور بڑے پیمانے پر بنیادی ڈھانچے کے پروجیکٹ شامل ہیں۔


    دونوں ملکوں کے درمیان اقتصادی تعلقات کو مزید توسیع دینے کے لئے، نیز خریدار اور فروخت کنندہ تعلقات سے آگے بڑھنے کے لئے وسیع امکانات موجود ہیں۔جناب سریش پربھو نے کہا کہ اس میں آسانی فراہم کرنے کے لئے ہندوستان نے ہندوستان میں سرمایہ کاری کرنے کے لئے روسی کمپنیوں کے لئے رشیا پلس کے نام سے ایک اعلی دکان قائم کی ہے، جس سے روس کی سرمایہ کاری کو تیز رفتار کیاجاسکے گا۔انہوں نے مزید کہا کہ دہلی۔ ممبئی صنعتی راہداری، اسمارٹ شہروں، ریلویز، سرکاری ٹرانسپورٹ، صفائی ستھرائی اور کم لاگت والے مکانات کی تعمیر میں روسی سرمایہ کاری کے لئے کافی امکانات موجوود ہیں۔تجارت کے وزیر جناب سریش پربھو نے کہا کہ چونکہ انفارمیشن ٹیکنالوجی اور خدمات، ہندوستان کی سب سے بڑی برآمدات ہے۔لہذا روس ، ہندوستان کے لئے انفارمیشن ٹیکنالوجی اور خدمات کے شعبے میں ایک قابل قدر بازار ثابت ہوسکتا ہے۔ علاوہ ازیں ہندوستانی کمپنیاں مینو فیکچرنگ سیکٹر کے لئے سافٹ ویئر میں روسی کمپنیوں کے ساتھ اشتراک قائم کرنے کے لئے امکانات تلاش کرسکتی ہیں۔


    روس کو برآمد کی جانے والی ہندوستان کی ادویہ برآمدات کافی وسیع ہے۔ تاہم روس کے فارما 2020 کے تحت ہندوستان کی دوا ساز بڑی کمپنیوں کے ذریعہ مشترکہ سرمایہ کاری کے امکانات پر غور کیاجارہا ہے۔ جناب پربھو نے مزید کہا کہ چونکہ روس ہندوستان کے لئے دفاعی آلات کی سپلائی کا بنیادی ذریعہ ہے،اس لئے ہندوستان میں دفاعی پیداوار کے شعبے میں براہ راست غیرملکی سرمایہ کاری(ایف ڈی آئی) کو کھول دیئے جانے کے بعد دونوں ممالک کے لئے مزید امکانات پیدا ہوگئے ہیں۔روسی کمپنیاں ہیلی کاپٹر کے پرزے ، نیوکلیئر ریا کٹرس اور شمسی پینلوں کی سپلائی کرنے کے لئے نئے ضابطوں کے تحت دفاعی مینو فیکچرنگ کے لئے ایک وقف شدہ صنعتی پارک میں سرمایہ کاری کرنے پر غور کرسکتی ہیں۔ وزیر موصوف نے مزید کہا کہ ہندوستان ایک متحرک اسٹارٹ اپ ماحولی نظام قائم کرنے کا خواہاں ہے،لہذا روس ٹیکنالوجی کی فراہم کے ذریعہ، پیداواری مراکز قائم کرنے میں امداد فراہم کرکے اور اسٹارٹ اپ وسیع سرمایہ کاری کرکے ایک سرگرم شراکت دار ملک بن سکتا ہے۔اس میٹنگ کے دوران تیل اور گیس ، ایرو اسپیس ، بندرگاہ ، جہاز رانی اور ریلویزکے شعبوں کے علاوہ کھادوں، زیورات وجواہرات اور سیاحت کے شعبوں میں ممکنہ اشتراک وتعاون کے بارے میں بھی تبادلہ خیال کیاگیا۔


    جناب سریش پربھو نے ہندوستان کےدوسرے اور تیسرے زمروں کے شہروں میں گرین فیلڈ اور براؤن فیلڈ ہوائی اڈوں کو قائم کرنے کے لئے پالیسی اور طریقہ کار کی وضاحت کی۔ انہوں نے کہا کہ روسی سرمایہ کار ہندوستان میں آئندہ قائم ہونے والے پائلٹ تربیتی مراکز میں ا مکانات تلاش کرسکتے ہیں۔جناب سریش پربھو نے آئندہ جنوری 2019 میں منعقد ہونے والی عالمی شہری ہوابازی چوٹی کانفرنس میں شرکت کرنے کے لئے روس کی ایرو اسپیس کمپنیوں کو دعوت دی۔


    سال 2017 میں ہندوستان اور روس کے درمیان 10.13 بلین امریکی ڈالر کی کل تجارت تھی۔روس کی درآمدات 8.04 بلین امریکی ڈالر کی تھی،جس میں سے ہندوستان کی برآمدات 2.08 بلین امریکی ڈالرمالیت کی تھی۔وزیرموصوف نے زور دے کر کہا کہ تمام کوششیں تجارتی خسارہ کو کم کرنے کے لئے کی جانی چاہئیں۔ دونوں ممالک کے درمیان کم تجارت ہونے کی بڑی وجوہات بینکنگ ، صفائی ستھرائی اور نباتی صفائی ستھرائی کے مسائل ، زبان کی روکاوٹ اور ویزہ سے متعلق امور پر مشتمل ہیں۔


    جناب سریش پربھونے مزید اطلاع دی کہ بین الاقوامی شمالی جنوبی راہداری(آئی این ایس ٹی سی) نقل وحمل میں آپسی ا شتراک و تعاون کو فروغ دینے اور وسط ایشیائی ملکوں کے ساتھ رابطوں کو فروغ دینے کے لئے ہندوستان اور روس اور ایران کے ذریعہ شروع کیا گیا ایک بیحد اہم اقدام ہے۔ آئی این ایس ٹی سی سب سے زیادہ کم دوری والا کثیر جہتی نقل وحمل کا راستہ ہے جو کہ بحرہند اور خلیج فارس کو ایران کے راستے روس اور شمالی یورپ سےجوڑنے والا ہے۔اس راہداری کی مجوزہ صلاحیت سالانہ 20 سے 30 ملین ٹن سامان کی بار برداری ہے۔ اس کے ذریعہ وقت میں بھی بچت ہوگی اور لاگت میں بھی 30 سے 40 فیصد تک کی کمی آئے گی۔وزیر موصوف نے کہا کہ آئندہ 23 نومبر 2018 کو آئی این ایس ٹی سی سے متعلق سہ طرفہ میٹنگ منعقد کی جائے گی، جس میں پورا امکان ہے کہ اس راستے کوجلد سے جلد شروع کرنے کے لئے تمام امور حل کرلئے جائیں گے۔


    ***********


    U – 5535

    
    
    (Release ID: 1551141) Visitor Counter : 9