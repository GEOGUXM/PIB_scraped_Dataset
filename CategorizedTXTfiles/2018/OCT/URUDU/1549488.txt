      بھارتی چناؤ کمیشن

      چھتیس گڑھ ، مدھیہ پردیش ، راجستھان ، میزورم اور تلنگانہ کی قانون ساز اسمبلیوں کے لئے عام انتخابات 2018، اس مدت کے دوران میڈیا کوریج کا تذکرہ آر پی ایکٹ 1951 کے دفعہ 126 میں آیا ہے
      Posted On: 11 OCT 2018 8:05PM by PIB Delhi


    نئی دہلی، 11 اکتوبر / چھتیس گڑھ ، مدھیہ پردیش ، راجستھان ، میزورم اور تلنگانہ کی قانون ساز اسمبلیوں کے لئے عام انتخابات2018 کے شیڈول کا اعلان ،6 ؍ اکتوبر 2018 کو کر دیا گیا ہے۔ یہ انتخابات متعدد مرحلوں میں منعقد ہوں گے۔ چھتیس گڑھ میں ، 12نومبر 2018 اور 20 نومبر 2018 کو، مدھیہ پردیش اور میزورم میں 28نومبر 2018 کو اور راجستھان اور تلنگانہ میں سات نومبر 2018 کو۔عوامی نمائندگی ایکٹ 1951 کے دفعہ 126 کی رو سے کسی انتخابی حلقے میں پولنگ ختم ہونے کےمقررہ وقت سے پہلے 48 گھنٹوں کے دوران ٹیلی ویژن یا دیگر ذرائع سے الیکشن سے متعلق کسی بھی طرح کے مواد کو دکھانا ممنوع ہے۔


    دفعہ 126 ۔پولنگ ختم ہونے کے مقررہ وقت سے پہلے 48 گھنٹوں کی مدت کے دوران عوامی میٹنگوں کی ممانعت ۔کوئی بھی شخص سنیما آٹو گراف ، ٹیلی ویژن یا ایسے دیگر وسائل کے ذریعے الیکشن سے متعلق کسی بھی مواد کو عوام کو دکھا نہیں سکتا ۔


    انتخابات کے دوران کبھی کبھار ٹیلی ویژن چینلوں کے ذریعے پینل مباحثے، ڈیبیٹ اور دیگر نیوز اور حالات حاضرہ کے پروگراموں کو ٹیلی کاسٹ کرنے میں عوامی نمائندگی ایکٹ 1951 کےمتذکرہ بالا دفعہ 126 کے التزامات کی خلاف ورزی کے الزامات لگتے ہیں۔ جیسا کہ اوپر ذکر کیا گیا مذکورہ دفعہ 126 کی رو سے کسی انتخابی حلقے میں پولنگ ختم ہونے کے مقررہ وقت سے پہلے 48 گھنٹوں کے دوران ٹیلی ویژن یا دیگر ذرائع سے الیکشن سے متعلق کسی بھی مواد کو دکھانا ممنوع ہے۔’الیکشن سے متعلق مواد ‘کی تعریف اس دفعہ میں کسی ایسے مواد کے طور پر کی گئی ہےجس کا مقصد انتخابی نتائج پر اثر انداز ہونااور اسے متاثر کرنا ہو۔ مذکورہ بالا دفعہ 126 کے التزامات کی خلاف ورزی قابل سزا جرم ہے اور اس کے لئے 2 سال تک کی جیل کی سزا ہو سکتی ہے یا پھر جرمانہ ، یا جرمانہ اور جیل کی سزا دونوں ۔


    کمیشن ایک بار پھر یہ اپیل کرتا ہےکہ ٹی وی ، ریڈیو چینلوں اور کیبل نیٹ ورک اس امر کو یقینی بنائیں کہ دفعہ 126 میں متذکرہ 48 گھنٹوں کی مدت کے دوران ان کے ذریعہ دکھائے جانے والے ، نشر کئے جانے والے کسی بھی پروگرام کے مواد ایسے نہ ہوں جن سے کسی مخصوص پارٹی یا مخصوص امیدوار کی جیت کے امکان کو فروغ حاصل ہو یا یہ اس سے انتخابی نتائج متاثر ہو سکتے ہوں ۔ یہ مواد رائے عامہ پر مبنی پول کے نتائج ، معیاری ڈیبیٹ ، تجزیہ ، ویزوول اور ساؤنڈ بائٹ دکھانے پر مشتمل ہوسکتے ہیں جنہیں پیش کرنا ممنوع ہے۔


    *********** ***


    ( م ن ۔ن ا۔ م ف (


    U. No.5302


    

    
    (Release ID: 1549488) Visitor Counter : 10