      صدر جمہوریہ کا سکریٹریٹ

      گاندھی جینتی کے موقع پرصدرجمہوریہ ہند کا پیغام
      Posted On: 02 OCT 2018 3:00PM by PIB Delhi


    نئی دہلی ،2اکتوبر :صدرجمہوریہ ہند ، جناب رام ناتھ کووند نے گاندھی جینتی کے موقع پر قوم کے نام درج ذیل پیغام جاری کیاہے ۔


    اپنے پیغام میں صدرجمہوریہ ہند نے کہاہے کہ ‘‘گاندھی جینتی ہم سب کے لئے ایک ایساموقع ہے جب ہمیں اپنے آپ کو بابائے قوم کے ذریعہ فراہم کردہ اقدار یعنی امن ، بھائی چارہ اورشمولیت پرمبنی ترقیات کے حصول کے تئیں ازسرنو وقف کرناچاہیئے ۔ مہاتماگاندھی کی تفویض کردہ اقدار اور بذات خود ان کی زندگی میں ایک آفاقی کشش پائی جاتی ہے ،جو انھیں نہ صرف یہ کہ بھارتیوں کے لئے مثال بناتی ہے بلکہ پوری دنیا کے لئے بھی ایک نمونہ ہے ۔ یہ سال اس لحاظ سے بھی زیادہ خصوصیت کاحامل سال ہے کیونکہ یہ گاندھی جی کی پیدائش کے 150ویں برس کی تقریبات کے آغاز کا سال ہے ۔


    گاندھی جی کی قیادت نے لاکھوں افراد درحقیقت پورے برصغیرکو ہمارے ملک کی جدوجہد آزادی میں شامل ہونے کی ترغیب دی ۔ آزادبھارت کے طلوع میں یہ امربھی مضمرتھا کہ بھارتی اپنے ملک کا مقدرخود بناسکتے ہیں اوراحترام ووقارکی زندگی بسرکرسکتے ہیں۔ گاندھی جی کی شخصیت بھی انسداد غربت اورتیز رفتارسماجی واقتصادی ترقی کے حصول کے عمل میں ہمارے لئے رہنمائی فراہم کرنے والے نورکی حیثیت رکھتی ہے ۔


    یہ بات ازحد مناسب ہے کہ بھارت کے عوام اورحکومت گاندھی جینتی کو اس سال مہاتماگاندھی کی حیات وخدمات سے ہم آہنگ مقاصد یعنی بہبودی پروگراموں کے انعقاد کے ساتھ منائیں گے ۔سووچھ بھارت ابھیان کااہتمام گاندھی جی کے تئیں سچاخراج عقیدت ہے جنھوں نے صحت مندانداز حیات کے لئے صفائی ستھرائی کو لازمی حیثیت دی تھی ۔


    اس گاندھی جینتی کے موقع پرآئیے ہم سب عہد کریں کہ ہم اپنے گھروں ، رہائشی علاقوں ، شہروں ، گاوؤں او رملک کو صاف ستھرا بنائیں گے اوران کی صفائی ستھرائی کے پیغام کو عام کریں گے ۔ مہاتماگاندھی کا پیغام تمام ہندوستانیوں اور دراصل تمام بنی نوع انسانیت کے لئے افادیت کا حامل ہے ۔


    **************


    (م ن ۔ع آ


    U-5111


    

    
    (Release ID: 1548241) Visitor Counter : 11