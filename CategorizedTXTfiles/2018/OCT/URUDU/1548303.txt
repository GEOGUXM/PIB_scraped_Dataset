      سماجی انصاف اور تفویض اختیارات کی وزارت

      جناب تھاور چند گہلوت نے سیوروں اور زمین دوز سیپٹک ٹینکوں کی مہلک صفائی کے موضوع پر منعقدہ پین انڈیا ورکشاپ کا افتتاح کیا
      Posted On: 02 OCT 2018 6:29PM by PIB Delhi


    نئی دہلی 03 اکتوبر ۔سماجی انصاف اورتفویض اختیارات کے وزیر جناب تھاور چند گہلوت نے سیوروں اور سیپٹک ٹینکوں کی مہلک صفائی کی روک تھام کے موضوع پرمنعقدہ پین انڈیا ورکشاپ کا افتتاح کیا ہے۔اس ورکشاپ کا اہتمام سماجی انصاف اورتفویض اختیارات کی وزارت کے تحت قومی صفائی کرمچاری فائننس اینڈ ڈیولپمنٹ کارپوریشن (این ایس کے ایل ایف ڈی سی ) کی جانب سے مشرقی دلی میونسپل کارپوریشن (ای ڈی ایم


    سی ( ،دلی میں کیا گیا ۔سماجی انصاف اورتفویض اختیارات کی وزارت کی سکریٹری محترمہ نیلم ساہنی ، مشرقی دلی میونسپل کارپوریشن کے مئیر جناب بپن بہاری سنگھ ، این بی سی ایف ڈی سی ) کے منیجنگ ڈائریکٹر جناب کے نرائنن اور سماجی انصاف اور تفویض اختیارات کی وزارت کے سینئیر افسران اور ای ڈی ایم سی کے سینئیر افسران بھی اس موقع پر موجود تھے۔


    اس موقع پر اظہار خیال کرتے ہوئے جناب تھاور چند گہلوت نے کہا ہے کہ وہ سیوروں اور سیپٹک ٹینکوں کی مہلک صفائی کی روک تھام سے متعلق ورکشاپ کے اہتمام کے اس یادگار موقع پر اس کا ایک حصہ بننے پر مسرت کا احساس کررہے ہیں۔یہ اہتمام 2 اکتوبر 2018 مہاتما گاندھی کی 150 ویں سالگرہ کے سلسلے سے شروع ہونے والی سال بھر چلنے والی یادگاری تقریبات کا ایک جزو بھی ہے اور یہ تقریبات 2 اکتوبر 2019 تک جاری رہیں گی۔


    انہوں نے کہا کہ گاندھی جی صفائی ستھرائی کے تئیں بہت زیادہ فکر مند رہا کرتے تھے۔وہ چاہتے تھے کہ صفائی ستھرائی کو آج سے ایک صدی قبل ہی بھارت کے لئے ایک ترجیح کی حیثیت حاصل ہوجائے ۔جب ملک آج سے شروع ہونے والی ایک سالہ تقریبات کا اہتمام کررہا ہے اور یہ اہتمام مہاتما گاندھی کی یاد میں کیا جارہا ہے ، یہ بات ازحد مناسب اور معقول ہے کہ ہم صفائی ستھرائی کے معاملے میں اپنی جانب سے بڑھ چڑھ کر حصہ لیں اور ان کا بھی خیال کریں جو یہ اہم فریضہ انجام دیتے ہیں ۔لہٰذا سماجی انصاف اوراختیار کاری کی وزارت نے اس سلسلے میں اس مدت کے دوران این ایس کے ایف ڈی سی کے توسط سے مختلف النوع سرگرمیوں کو انجام دینے کا منصوبہ وضع کیا ہے۔ ان سرگرمیوں کے تحت ہاتھوں سے انسانی غلاظت اٹھانے والوں کا سروے اور ان کی باز آبادکاری کا اہتمام ، سیوروں اورسیپٹک ٹینکوں کی صفائی کے مہلک کا م کاسد باب اورصفائی ستھرائی سے وابستہ کارکنان کی ہنر مندی میں اضافہ ، پانچ روزہ تربیتی پروگرام کے اہتمام کے ذریعہ ایسے کارکنان اورکوڑا کرکٹ چننے والوں کی حالت کبو بہتر بنانا جیسے امور شامل ہیں۔


    جناب گہلوت نے کہا کہ کہ دلی اور گردو نواح میں رونما ہونےوالی صفائی ستھرائی کارکنان کی حالیہ اموات سے وہ بہت متاثر ہوئے ہیں۔ ان کی وزارت نے ملک بھر میں میونسپل افسروں ،سینی ٹیشن انسپکٹروں ،سینئیر سینی ٹیشن کارکنان اور ٹھیکیداروں کو اس مسئلے کی سنگینی کے تئیں بیدار کرنے کے لئے ورکشاپوں کے اہتمام کی پہل قدمی کی ہے۔انہوں نے کہا کہ ایک طرف ہم سیوروں کی صفائی کے پورے عمل کو میکانائزیشن متعارف کراکے اور ضروری تدارکی اقدامات انجام دے کر قابو میں لاسکتے ہیں۔ساتھ ہی ساتھ یہ تجویز بھی رکھی جاسکتی ہے کہ ہر ایک میونسپل ادارے کو سیپٹک ٹینکوں کی صفائی کے عمل کو منظم بنانے کے لئے معقول اورمناسب کارروائی کرنی چاہئے کیونکہ سیپٹک ٹینکوں کی صفائی کے دوران متعدد افراد موت کا شکار بن جاتے ہیں۔


    وزیر موصوف نے امید ظاہر کی کہ سماجی انصاف اورتفویض اختیارات کی وزارت ، صفائی ستھرائی کارکنان ، مقامی شہری اداروں کے افسران وغیرہ براہ راست اوربالواسطہ سیوروں اورسیپٹک ٹینکوں کی صفائی کے سلسلے میں از خود ہوش مندی سے کام لیں گے اورسیوروں اورسیپٹک ٹینکوں کی صفائی کے دوران رونما ہونے والے حادثات اوراموات کا منظرنامہ خاطر خواہ اور جامع طریقے پر تبدیلی سے ہمکنا رہوگا۔


    ۰۰۰۰۰۰۰۰۰۰۰


    م ن ۔س ش ۔رم


    U- 5121

    
    
    (Release ID: 1548303) Visitor Counter : 4
    
    
      Read this release in: English