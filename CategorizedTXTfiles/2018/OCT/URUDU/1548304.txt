      وزارت اطلاعات ونشریات

      کرنل راجیہ وردھن راٹھور نے مہاتما گاندھی کی پیدائش کی 150 ویں سالگرہ تقریبات کےتحت ملٹی میڈیا نمائش کا افتتاح کیا
      
      نمائش میں استعمال کردہ نئی ٹکنالوجیوں نے مہاتما گاندھی کی زندگی کو عوام سے قریب تر کیا ہے:
      کرنل راٹھور
      Posted On: 02 OCT 2018 7:35PM by PIB Delhi


    نئی دہلی 03 اکتوبر ۔اطلاعات ونشریات کے وزیر مملکت (آزادانہ چارج ) اور کھیل کود ونوجوانوں کے امور کے وزیر جناب کرنل راجیہ وردھن راٹھور (سبکدوش ) نے مہاتما گاندھی کی پیدائش کی 150 ویں سالگرہ تقریبات سے متعلق ملٹی میڈیا نمائش کا افتتاح کیا ہے ۔ اس موقع پر اطلاعات ونشریات کی وزارت کے سکریٹری جناب امت کھرے بیورو آف آؤٹ ریچ کمیونی کیشن کے ڈائریکٹر جنرل جناب ستیندر پرکاش ، پبلی کیشنز ڈویژن کی ڈائرکٹر جنرل ڈاکٹر سادھناراؤت اور وزارت کے دیگر سینئر افسرا ن بھی اس موقع پر موجود تھے ۔


    . ©


    اس موقع پر اظہار خیال کرتے ہوئے کرنل راٹھور نے کہا کہ اس نمائش میں جس قدر نئی ٹکنالوجیوں کا استعمال کیا گیا ہے ،وہ تمام ٹکنالوجیاں مہاتما گاندھی کی زندگی کو عوام سےقریب تر لانے میں معاون ہوئی ہیں۔ملٹی میڈیا نمائش زیادہ مربوط اور پرکشش ہے ۔انہوں نے خواہش ظاہر کی کہ اسی طرح کی ملٹی میڈیا نمائشیں ملک بھر کے مختلف شہروں میں منعقد کرائی جاسکتی ہیں تاکہ اس نظریہ کو وسیع ترناظرین تک پہنچا جاسکے ۔ انہوں نے کہا کہ گاندھی جی کی زندگی سب کے لئے ایک مثال ہے ۔ ہر شہری کے لئے یہ بات باعث فخر ہے کہ وہ ایک آفاقی شہری ہیں۔ انہوں نے اپنی پوری زندگی سوچھتا سیوا کے لئے وقف کردی تھی۔ بھارت کے وزیر اعظم نے اب اسے بطور چنوتی قبول کیا ہے اور جن آندولن کے ذریعہ رونما ہونے والے اظہر من الشمس ہے ۔


    جناب امت کھرے نے کہا کہ ملٹی میڈیا ایگزیبیشن کے سلسلے میں عوام الناس کی جانب سے حوصلہ افزا ردعمل حاصل ہوا ہے ۔ انہوں نے کہا کہ نئی تکنالوجیوں کا استعمال مہاتما گاندھی کے نظریہ کو ملک کے آخری فرد تک پہنچانے کے لئے استعمال کیا گیا ہے ۔


    جناب ستیندر پرکاش نے کہا کہ پہلی مرتبہ نئی ٹکنالوجیوں کو اس نمائش کے اہتمام کے لئے بروئے کار لایا گیا ہے اور عوام الناس کی جانب سے اس قدر حوصلہ افزا رد عمل کی امید ہرگز نہیں تھی ۔


    کرنل راٹھور نے اس موقع پر پبلی کیشنز ڈویژن کے ذریعہ شائع کردہ مختلف النوع مصنفین کی مہاتما گاندھی کی زندگی پر تصنیف کردہ گیارہ کتابوں کا اجرا بھی کیا ۔انہوں نے بالترتیب بیوروآف آؤٹ ریچ کمیونی کیشن ، دوردرشن اور فلمز ڈویژن کے ذریعہ تیار کی گئیں تین مختصر فلموں کا اجرا بھی کیا۔ انہوں نے کسان کی روزی روٹی کے موضوع پر جو مہاتما گاندھی کا خواب تھا، ایک میگزین ’’جن کنیکٹ ‘‘ کا بھی اجرا کیا ۔


    پس منظر :


    مہاتما گاندھی کی پیدائش کی 150 ویں سالگرہ کے سلسلے میں ملٹی میڈیا نمائش کا اہتمام بیورو آف آؤٹ ریچ کمیونی کیشن کی جانب سے کیا گیا ہے ۔یہ نمائش ایسی ہے جس میں متعدد پرکشش نکات یعنیََ مہاتما گاندھی کی زندگی پر کوئز ، مہاتما گاندھی کی زندگی کے مختلف مراحل پر احاطہ کرنے والا انٹریکٹو نظام ، مختلف پس منظر کے انتخابات کے متبادل پر مبنی فوٹو بوتھ ، تھری ڈی ویڈیو وال وغیرہ اس کے تحت شامل تھے۔ یہ نمائش مہاتما گاندھی کی زندگی پر تصنیف کردہ محتلف کتب کی جھلک کی بھی حامل ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5122

    
    
    (Release ID: 1548304) Visitor Counter : 5
    
    
      Read this release in: English , Hindi