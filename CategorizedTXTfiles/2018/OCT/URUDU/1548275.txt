      وزارت دفاع

      رکشا منتری نے سووَچھتا ہی سیوا مہم کا آغاز کیا
      Posted On: 02 OCT 2018 7:00PM by PIB Delhi


    مرکزی وزیر دفاع محترمہ نرملا سیتا رمن نے آج ’سووَچھتا ہی سیوا‘ مہم کا آغاز کیا۔ یاد رہے کہ ’سووَچھ بھارت ابھیان‘ ایک ایسا عظیم الشان مشن ہے جس نے پورے ملک کے لوگوں کو گندگی اور غلاظت کے خلاف متحد ہوکر لڑنے اور ایک صاف ستھرے ہندوستان کو یقینی بنانے کے لئے کام کیا ہے۔وزیر اعظم جناب نریندر مودی کے ذریعہ دیے جانے والے کھلے میں رفع حاجت سے پاک صاف ستھرے ہندوستان کے نعرے نے ان کوششوں کو مزید توانائی بخشی ہے۔


    واضح ہو کہ ’سووَچھتا ہی سیوا‘ کا ایک سالہ پروگرام 2018 میں سووَچھ بھارت ابھیان کے تحت شروع کیا گیا تھا۔ یہ پروگرام بابائے قوم مہاتما گاندھی کی 150 ویں سالگرہ کے موقع پر زیادہ سے زیادہ لوگوں کو صفائی ستھرائی کی اس مہم میں شامل کرنے کی غرض سے شروع کیا گیا تھا۔ وزارت دفاع کے 62 کنٹونمنٹ بورڈ نے 15 ستمبر سے 2 اکتوبر 2018 تک سووَچھتا ہی سیوا کی مہم میں سرگرمی سے شرکت کی ہے۔


    مرکزی وزیر دفاع محترمہ نرملا سیتا رمن نے اس سلسلے میں دہلی چھاؤنی میں سووَچھتا ہی سیوا کی مہم میں شرکت کی۔ اس کے ساتھ ہی ڈپٹی ڈائریکٹر جنرل ڈفینس اسٹیٹس جناب سریش ناگر نے تقریباً دو ہزار افراد کے اجتماع کو سووَچھتا کا شپتھ (حلف) دلایا۔ اس موقع پر ڈائریکٹر جنرل ڈفینس اسٹیٹس محترمہ دیپا باجوا، وزارت دفاع کے اڈیشنل سکریٹری جناب سبھاش چندر، جی او سی دہلی ایریا لیفٹیننٹ جنرل است مستری کے ساتھ ساتھ وزارت دفاع کے سینئر افسران اور کنٹونمنٹ بورڈ کے صدر برگیڈئیر راجیش سچدیوا، نیز بورڈ کے نائب صدر و نامزد اور منتخب ممبران، اور دیگر سرکردہ حضرات نے بھی اس تقریب کو رونق بخشی۔


    اس موقع پر اپنی تقریب میں وزیر دفاع محترمہ نرملا سیتا رمن نے حکومت ہند کے سووَچھتا ہی سیوا جیسے زبردست پروگرام میں شریک ہونے پر اظہار مسرت کیا۔ انہوں نے کہا کہ 2 اکتوبر 2014 کو آغاز کیا جانے والا حکومت ہند کا سووَچھ بھارت مشن آج دنیا کی سب سے بڑی عوامی مہم کی شکل اختیار کر چکا ہے۔ عام لوگوں، سرکاری ملازمین اور طلبا نے رضاکارانہ طور پر اس مہم میں اس کے آغاز سے ہی کام کرنا شروع کر دیا تھا۔ دراصل یہ مہم مہاتما گاندھی کے 145 ویں سالگرہ کے موقع پر شروع کی گئی تھی اور اس کا مقصد بابائے قوم آنجہانی مہاتما گاندھی کے صاف ستھرے ہندوستان کے خواب کو عملی تعبیر دینا تھا۔ مہاتما گاندھی نے کہا تھا کہ صفائی ستھرائی آزادی سے بھی زیادہ اہمیت کی حامل ہے۔ حکومت ہند مہاتما گاندھی کے تصورات پر یقین رکھتی ہے۔


    محترمہ نرملا سیتا رمن نے اپنی تقریر میں مزید کہا کہ آزادی کے 72 برس بعد بھی اور ماحولیاتی صفائی پر متعدد بیداری پروگراموں کے اہتمام کے باوجود اس میدان میں کچھ زیادہ پیش رفت نہیں ہو سکی ہے۔ اس لئے بابائے قوم مہاتما گاندھی کے خواب صاف ستھرے ہندوستان کو عملی تعبیر دینے کی غرض سے شروع کیا گیا تھا۔


    اس موقع پر وزیر دفاع محترمہ نرملا سیتا رمن نے ڈائریکٹر جنرل ڈفینس اسٹیٹس کو مبارکباد پیش کی جنہوں نے راجدھانی کے چھاؤنی کے علاقے کو صاف ستھرا بنانے کے لئے نیک نیتی سے کام کیا۔ واضح ہو کہ ملک کی 62 چھاؤنیوں میں سے 61 چھاؤنیوں کو کھلے میں رفع حاجت کی لعنت سے پاک قرار دیا جا چکا ہے۔


    اس موقع پر اپنی تقریر میں ڈائریکٹر جنرل ڈفینس اسٹیٹس محترمہ دیپا باجوا نے کہا کہ سووَچھتا ہی سیوا پروگرام صفائی ستھرائی اور بیداری کی مہم کے طور پر آگے بڑھایا جا رہا ہے جس کا مقصد سووَچھ بھارت تحریک میں شامل لوگوں کی حوصلہ افزائی کرنا ہے۔ محترمہ باجوا نے مزید کہا کہ ملک بھر کے 62 کنٹونمنٹ بورڈوں نے صفائی ستھرائی کے میدان میں اصلاحی اقدامات کیے ہیں۔


    ۔ ۔ ۔ ۔ ۔

    u.5119
    م ۔ر ۔ ر۔


    

    
    (Release ID: 1548275) Visitor Counter : 8