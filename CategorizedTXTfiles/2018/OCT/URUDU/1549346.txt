      پیٹرولیم اور قدرتی گیس کی وزارت

      اڈیشہ کے گورنر نے بارگڑھ میں دوسری پیڑھی (2جی) کی ایتھنول بایو ریفائنری کا سنگ بنیاد رکھا
      Posted On: 10 OCT 2018 5:23PM by PIB Delhi


    نئی دہلی، 10 /اکتوبر۔ بھارت پٹرولیم کارپوریشن لمیٹڈ کی دوسری پیڑھی کی ایتھنول بایو ریفائنری موضع باؤلاسنگھا، بھاٹلی تحصیل، ضلع بارگڑھ، اڈیشہ میں قائم کی جارہی ہے۔ اس ادارے کا سنگ بنیاد اڈیشہ کے گورنر پروفیسر گنیشی لال نے رکھا ہے۔ پٹرولیم اور قدرتی گیس، ہنرمندی ترقیات اور صنعت کاری کے وزیر جناب دھرمیندر پردھان اور متعدد ممتاز شخصیات بھی اس موقع پر موجود تھیں۔


    مذکورہ بایو ریفائنری اپنی نوعیت کے لحاظ سے قائم ہونے والا پہلا ادارہ ہے اور یہ ادارہ دھان کے بھوسے یا پوال کو فیڈ اسٹاک کے طور پر استعمال کرکے سالانہ بنیاد پر تین کروڑ لیٹر ایندھن گریڈ کا ایتھنول پیدا کرنے کی صلاحیت کا حامل ہوگا۔ اس ریفائنری میں جو ایتھنول تیار کیا جائے گا، اسے پٹرول کے ساتھ آمیز کیا جاسکے گا۔ اس پروجیکٹ کی لاگت 100 کروڑ روپئے کے قریب ہے۔


    بایو فیول یعنی حیاتیات پر مبنی ایندھن نے حال ہی میں اہمیت اختیار کرلی ہے، کیونکہ افزوں توانائی سلامتی اور ماحولیاتی تشویشات اس کی متقاضی ہیں۔ متعدد ممالک نے اپنی گھریلو ضروریات کی مناسبت سے حیاتیاتی ایندھنوں کی پیداوار اور استعمال کی حوصلہ افزائی کے لئے مختلف میکانزم اور ترغیبات کا سلسلہ اپنالیا ہے۔ بھارت کے پاس سالانہ بنیادوں پر تقریباً 120-160 ایم ایم ٹی بایو ماس دستیاب ہوتا ہے، جسے اگر ایندھن میں بدل لیا جائے تو مضمرات کے مطابق اس کی مدد سے 3000 کروڑ لیٹر ایتھنول تیار کیا جاسکتا ہے۔ بھارت کی قومی حیاتیاتی ایندھن پالیسی 2018 کے تحت جو نشانے مقرر کئے گئے ہیں ان میں ایک نکتہ یہ بھی شامل ہے کہ 2030 تک پٹرول میں 20 فیصد ایتھنول کی آمیزش کی جائے گی، تاہم ایتھنول دستیاب نہ ہونے کی وجہ سے پٹرول میں فی الوقت آمیزش محض 3-4 فیصد کی ہے۔ مذکورہ ٹوجی ایتھنول پلانٹوں کے قیام سے پٹرول میں ایتھنول بلنڈنگ کے نشانے کے حصول میں مدد ملے گی۔ بارگڑھ بایو ریفائنری اپنے یہاں سالانہ بنیادوں پر تقریباً دو لاکھ ٹن چاول کے بھوسے کا استعمال کرے گی جسے قرب و جوار میں واقع مقامات مثلاً بھاٹی، امبابھونا، سوہیلا، برلا، لکھن پور وغیرہ سے حاصل کیا جائے گا۔


    بایو ریفائنریاں ایتھنول پیداوار کے لئے چاول کے باقیات کا استعمال کریں گی، جو فضلے کے شکل میں ہوتا ہے اور اس طریقے سے صاف ستھرے ماحول میں اپنا تعاون دیں گی اور کھیتوں میں جلائے جانے والے پوال سے لاحق ہونے والی کثافت بھی کم ہوگی۔ پٹرول میں ایتھنول کی آمیزش سے باقیاتی ایندھن کے استعمال سے جس قدر گرین ہاؤس گیسوں کا اخراج ہوتا ہے، اس سے کہیں کم گرین ہاؤس گیسوں کا اخراج ہوگا۔ یہ پلانٹ زیرو- لیکویڈ ڈسچارج پلانٹ ٹیکنالوجی پر مبنی ہے، جہاں استعمال ہونے والا تمام تر پانی دوبارہ صاف کرکے پلانٹ میں واپس لایا جائے گا۔ صاف ستھرے ماحول کے علاوہ یہ پروجیکٹ کاشت کاروں کی سماجی – اقتصادی حالت کو بھی بہتر بنانے میں مددگار ہوگا، کیونکہ انھیں بایو ریفائنری کو پوال کی فروخت سے آمدنی حاصل ہوگی۔ اس کے ذریعے مجموعی طور پر 1200 افراد کو روزگار (براہ راست اور بالواسطہ) حاصل ہوگا، کیونکہ پلانٹ کی تعمیر اور آپریشن اور بایو ماس کی سپلائی چین انتظام میں ان کی ضرورت ہوگی، جس سے اس علاقے میں بنیادی ڈھانچہ ترقیات نموپذیر ہوں گی اور عوام کو عام طور پر روزی روٹی کے بہتر ذرائع حاصل ہوں گے۔ اس کے علاوہ ایتھنول کی آمیزش کی وجہ سے ملک کی خودکفالت میں بھی اضافہ ہوگا، کیونکہ اس کے نتیجے میں تیل کی درآمدات میں تخفیف رونما ہوگی اور غیرملکی زرمبادلہ کی کفایت ہوسکے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-5281

    
    
    (Release ID: 1549346) Visitor Counter : 2
    
    
      Read this release in: English