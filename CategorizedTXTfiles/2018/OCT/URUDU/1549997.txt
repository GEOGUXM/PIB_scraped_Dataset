      وزیراعظم کا دفتر

      سری لنکا کے صدرمیتری پال سری سین نے وزیراعظم سے ٹیلی فون پربات کی
      Posted On: 17 OCT 2018 8:23PM by PIB Delhi


    نئی دہلی ،18اکتوبر : سری لنکاکے صدرمیتری پال سری سین نے ٹیلی فون پر وزیراعظم سے بات کی ہے ۔


    سری لنکا کے صدرنے کہاہے کہ وہ پورے زورسے ان رپوٹوں کی تردید کرتے ہیں، جو میڈیا کے چند گوشوں کے ذریعہ منظرعام پرلائی گئی ہیں اوران میں ان کے بارے میں کہاگیاہے کہ وہ سری لنکاکے صدراور ایک سابق دفاعی سیکریٹری کے قتل کے منصوبے اور ساز ش میں مبینہ طورپرشریک ہیں ۔


    انھوں نے کہاکہ یہ مبنی برشرارت اور بغض وعناد سے بھرپوررپورٹیں کلی طورپر بے بنیاد اور جعلی ہیں اور ایسا لگتاہے کہ ان کے ذریعہ دونوں رہنماوں کے مابین غلط فہمیاں پیداکرنے کی کوشش کی جارہی ہے اور دو دوست ہمسایہ ممالک کے مابین استوار دوستانہ تعلقات کو تباہ کرنے کی سعی کی جارہی ہے ۔


    جناب صدرنے وزیراعظم کو اپنی جانب سے نیز سری لنکاکی حکومت کی جانب سے ان رپورٹوں کی عوامی سطح پر تردید کے لئے عمل میں لائے گئے اقدامات سے بھی آگاہ کیا۔ اس پس منظرمیں انھوں نے آج صبح بھارت کے ہائی کمشنر کی سری لنکاکے ہائی کمشنرسے ہوئی ملاقات کا بھی ذکرکیا۔


    سری لنکا کے صدرنے یہ بھی کہاکہ وہ وزیراعظم کو سری لنکاکا حقیقی دوست خیال کرتے ہیں اوراپنا ذاتی دوست بھی سمجھتے ہیں۔ انھوں نے زوردیکرکہاکہ وہ بھارت سری لنکاکے مابین باہمی مفید تعلقات کو ازحد قدروقیمت کی نگاہ سے دیکھتے ہیں اور ان تعلقات کو وزیر اعظم کے ساتھ مل کر مزید مستحکم بنانے کے لئے عزم مصمم رکھتے ہیں ۔


    وزیراعظم نے سری لنکاکے صدراوروہاں کی حکومت کی جانب سے عوامی پیمانے پران فرضی مفسدانہ رپورٹوں کی تردید کے لئے عمل میں لائے گئے اقدامات کی ستائش کی ۔ انھوں نے اس امرکا اعادہ کیا کہ بھارت ‘‘ہمسائیگی کو اولیت’’ کی پالیسی پرگامزن ہے اورحکومت ہند کی ترجیح بھی یہی ہے اور وہ خود بھی ذاتی طورپر دونوں ممالک کے مابین ہمہ گیر تعاون قائم کرنے کے حامی وعلمبردار ہیں ۔


    **************


    U-5383


    

    
    (Release ID: 1549997) Visitor Counter : 1
    
    
      Read this release in: English , Marathi , Hindi , Bengali , Assamese , Gujarati , Tamil , Kannada