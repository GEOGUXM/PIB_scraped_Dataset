      بھارتی چناؤ کمیشن

      چھتیس گڑھ ، مدھیہ پردیش اورمیزورم کی قانون ساز اسمبلیوں کے لئے عام انتخابات -2018
      
      قومی /ریاستی ،سیاسی پارٹیوں کو براڈ کاسٹ / ٹیلی کاسٹ کے لئے مختص کردہ اوقات

      Posted On: 15 OCT 2018 5:17PM by PIB Delhi

    نئیدہلی 16 اکتوبر۔چھتیس گڑھ ، مدھیہ پردیش اورمیزورم کی قانون ساز اسمبلیوں کے لئے عام انتخابات کے سلسلے میں قومی /ریاستی سیاسی پارٹیو ں کو نشر /ٹیلی کاسٹ کے لئے مختص کردہ وقت کے سلسلے میں بھارت کے انتخابی کمیشن نے 15 اکتوبر 2018 کو حکم نامہ نمبر 437/ٹی اے – ایل اے / 2018 جاری کردیا ہے ۔


    1998 میں عام انتخابات برائے لوک سبھا کے انعقاد کے وقت ریاست کی ملکیت والے ٹیلی ویژن اورریڈیو کے لئے تسلیم شدہ سیاسی پارٹیوں کو اسٹیٹ فنڈنگ سے متعلق ایک نئی پہل قدمی کمیشن کی ہدایات یعنی اس کے حکم نامہ مورخہ 16 جنوری 1998 کے مطابق جاری کی گئی تھی ۔ اس اسکیم کو بعد ازاں ریاستی اسمبلیوں کے ان انتخابات تک کے لئے توسیع دےدی گئی تھی ، جو 1998 کے بعد منعقد ہونے تھے نیز اس کی توسیع 1999 ،2004،2009 اور 2014 کے لوک سبھاکے عام انتخابات کے لئے بھی کردی گئی تھی ۔


    عوامی نمائندگی ایکٹ 1951 میں کی گئی ترامیم ، جو انتخابات اور دیگر متعلقہ قوانین (ترامیم ) ایکٹ 2003 کے مطابق عمل میں لائی گئی اور اس کے تحت جن قواعد وضوابط کی مشتہری عمل میں آئی ، ان کے تحت تسلیم شدہ سیاسی پارٹیوں کو اب الیکٹرانک میڈیا پر مساویانہ انداز میں وقت شئیر کرنے کی سہولت قانونی بنیادوں پر فراہم کی گئی ہے ۔ عوامی نمائندگی ایکٹ 1951 کے تحت دفعہ 39 اے میں جو تشریح شق اے کے تحت کی گئی ہے اور اس میں جو اختیارات تفویض کئے گئے ہیں ، ان کا استعمال کرتے ہوئے مرکزی حکومت نے اپنی جانب سے ان تما م براڈ کاسٹنگ میڈیا کو جو کلی طور پر یا جزوی طور پر مرکزی حکومت کی جانب سے فراہم کردہ سرمائے کے زیر اختیار یا زیر ملکیت ہیں جیسے کہ اس دفعہ میں الیکٹرانک میڈیا کا ذکر کیا گیا ہے ، ایک حکم نامہ جاری کیا ہے۔ لہذا انتخابی کمیشن نے فیصلہ کیا ہے کہ مذکورہ اسکیم کی توسیع مساویانہ بنیادوں پرٹائم شئیرنگ کے لئے پرسار بھارتی کارپوریشن کے توسط سے الیکٹرانک میڈیا پر بھی کی جائے تاکہ چھتیس گڑھ ، مدھیہ پردیش اور میزورم کی ریاستی قانون ساز اسمبلیوں کے لئے آئندہ منعقد ہونے والے انتخابات کے سلسلے میں یہ سہولت بروئے کا ر لائی جاسکے ۔


    براڈ کاسٹ اورٹیلی کاسٹ کے لئے فراہم کرائے گئے وقت اور اس سے متعلق سہولتیں چھتیس گڑھ ، مدھیہ پردیش اور میزورم کی ریاستی قانون ساز اسمبلیوں کے سلسلے میں ، جہاں اورجیسے اس کا اطلاق ہوتا ہو، صرف قومی پارٹیوں اورتسلیم شدہ ریاستی پارٹیوں کو ہی دستیاب ہوں گی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 5350


    

    
    (Release ID: 1549818) Visitor Counter : 2
    
    
      Read this release in: English