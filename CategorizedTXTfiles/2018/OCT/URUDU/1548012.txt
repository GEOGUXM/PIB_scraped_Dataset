      وزیراعظم کا دفتر

      وزیر اعظم نے انجار میں ایل این جی ٹرمینل اور پائپ لائن پروجیکٹ کا افتتاح کیا
      Posted On: 01 OCT 2018 9:27AM by PIB Delhi


    نئی دہلی۔ 30 ستمبر وزیر اعظم نریندر مودی نے آج انجار میں مندرا ایل این جی ٹرمینل، انجار – مندرا پائپ لائن پروجیکٹ اور پالن پور- پالی – بار میر پائپ لائن پروجیکٹ کا افتتاح کیا ۔


    اس موقع پر خطاب کرتے ہوئے وزیر اعظم نے کہا کہ انہیں کچھ میں پیار ملا ہے وہ بے مثال ہے ۔ انہوں نے کَچھ میں پچھلے بیس سالوں میں ہوئے ترقیاتی کاموں کی تعریف کی ۔


    وزیر اعظم نے کہا کہ ایل این جی ٹرمینل کا افتتاح آج کے پروگرام کا نمایاں حصہ ہے ۔ انہوں نے کہا کہ یہ میری خوش قسمتی ہے کہ میں نے تین ایل این جی ٹرمینل کا افتتاح کیا ہے ۔


    جناب نریندر مودی نے کہا کہ جب گجرات کو پہلا ایل این جی ٹرمینل ملا تو لوگوں کو بہت حیرانی ہوئی ۔ اب یہ ریاست کا چوتھا ایل این جی ٹرمینل ہے۔


    وزیر اعظم نے کہا کہ گجرات ہندوستان کے ایل این جی کے مرکز کے طور پر ابھر رہا ہے ۔ انہوں نے کہا کہ اس پر ہر گجراتی کو فخر کرنا چاہیے ۔ انہوں نے مزید کہا کہ کسی بھی ملک کی ترقی کے لیے توانائی کے ایک مستحکم شعبہ کی ضرورت ہوتی ہے ۔ وزیر اعظم نے کہا کہ ہم اس وقت غربت کا خاتمہ نہیں کر سکتے جب تک ہم توانائی کے لحاظ سے غریب ہونگے ۔


    وزیر اعظم نے کہا کہ لوگوں کی خواہشات بڑھ رہی ہیں اور وہ روایتی بنیادی ڈھانچے کے ساتھ آئی – وے ، گیس گرڈ اور آپٹیکل فائبر نیٹ ورک چاہتے ہیں ۔


    وزیر اعظم نے کہا کہ سیاحت کے شعبہ میں بے شمار مواقع ہیں اور دنیا بھر سے لوگ ہندوستان آنا چاہتے ہیں ۔ یہ ہم نے کَچھ میں بھی دیکھا ہے کہ کیسے سفید رَن دنیا بھر کی توجہ کا مرکز بنا ہے ۔ انہوں نے مرکزی حکومت کے ذریعہ ہوا بازی کے شعبہ مزید قابل استطاعت بنانے اور رابطے کو مزید بہتر بنانے کے لیے اٹھائے گئے اقدامات کا ذکر کیا ۔


    وزیر اعظم نے سبھی گاؤں تک بجلی پہنچانے اور ہندوستان کے ہر ایک گھر میں بجلی پہنچانے کو یقینی بنانے کے تئیں کوششوں کا بھی ذکر کیا ۔ انہوں نے کہا کہ ہندوستان کے ہر عام شہری کی زندگی میں معیاری تبدیلی لانا چاہتے ہیں ۔


    U-5076

    
    
    (Release ID: 1548012) Visitor Counter : 5