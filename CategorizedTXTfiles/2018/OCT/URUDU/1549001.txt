      صدر جمہوریہ کا سکریٹریٹ

      تاجکستان کے دورے کے موقع پرصدرجمہوریہ ہند کا میڈیا کو دیاگیابیان
      Posted On: 08 OCT 2018 10:57AM by PIB Delhi


    1-سیلوم ۔ ابتدأ میں،میں صدر رحمان کی گرم جوشی اور اپنے خیرمقدم کے لئے میں ان کے تئیں اظہارتشکرکرناچاہوں گا ۔ جناب صدرآپ کی میزبانی اور دریادلی سے ہماری کلیدی شراکت داری اور دوستی کا اظہارہوتاہے ۔


    2-یہ میراوسطی ایشیا کا پہلادورہ ہے ۔ تاجکستان وسط ایشیا میں ہمارا قریب ترین ہمسایہ ہے لہذا میں نے فیصلہ کیاہے کہ میں سب سے پہلے دوشانبے جاوں ۔


    3-بھارت، تاجکستان کے ساتھ تاریخی تعلقات کا حامل رہا ہے ۔ ہمارے تہذیبی روابط زمانہ قدیم سے استواررہے ہیں ۔ ہمارے ثقافتی اورلسانی روابط ہمیشہ مضبوط رہے ہیں ۔ رودکی ، امیرخسرو اور بیدل جیسے شاعروفلسفی بھارت اورتاجکستان میں گھرگھرمیں لئے جانے والے نام ہیں ۔ ان کی تخلیقات ہماری مشترکہ انسانی اقدار اوررواداری کی مظہرہیں ۔


    4-جناب صدرہمارے سفارتی تعلقات کے گذشتہ 27برسوں پرنظرڈالیں تو احساس ہوگا کہ ہم نے اس عرصے کے دوران کافی کچھ حاصل کیاہے ۔ ان برسوں کے دوران بھارت اورتاجکستان نے مل جل کرباہمی اورکثیرپہلووئی تعاون کی مضبوط اساس قائم کی ہے ۔ 2012میں ہم نے اپنے تعلقات کو کلیدی شراکت داری کی بلندی تک پہنچایاتھا ۔ صدررحمان ، ہم بھارت میں اس رابطہ کو پروان چڑھانے میں آپ کی ذاتی توجہ کو قدرکی نگاہ سے دیکھتے ہیں ۔ انتہاپسندی اوردہشت گردی سے نبردآزماہونے میں آپ کے زبردست تعاون ، امن استحکام اورتاجکستان میں ترقی پسندانہ انداز حیات اپنانے کے لئے آپ کے تعاون کے معترف ہیں ۔


    5-شنگھائی کوآپریشن آرگنائزیشن نے بھارت کی رکنیت ،جس کی تاجکستان نے زبردست حمایت کی تھی ، نے ہماری کلیدی شراکت داری کے لئے نئے راستے ہموارکئے ہیں ۔


    6-خواتین وحضرات صدررحمان کے ساتھ آج میری ملاقات کے دوران ہم نے بہت مفید تبادلہ خیالات کئے ہیں ۔مجھے پورایقین ہے کہ ہم نے جس لائحہ عمل پراتفاق کیاہے وہ ہماری کلیدی شراکت داری کو مزید مستحکم بنائیگا۔ دفاع ، تجارت اورسرمایہ کاری ، سیاحت ، صحت اور ترقیات پرمبنی شراکت داری کے شعبوں میں باہمی تعاون کے لئے وسیع مضمرات موجود ہیں ۔ ہمارے تعلقات کو مزید بالیدہ بنانے کے لئے ہم نے سیاسی تعلقات ، کلیدی تحقیق ، زراعت ، قابل احیأ توانائی ، روایتی ادویہ ، خلائی تکنالوجی، نوجوانوں کے اموراور تباہ کاری انتظام جیسے شعبوں میں مفاہمتی عرضداشتوں پردستخط کئے ہیں ۔


    7-بھارت تاجکستان کوصلاحیت سازی اور ترقیاتی امداد فراہم کرنے کے لئے پابندعہد ہے ۔ ہم حکومت تاجکستان کی جانب سے شناخت کردہ شعبوں یعنی ترقیاتی پروجیکٹوں کی سرمایہ کاری کے لئے 20ملین امریکی ڈالرکے بقدرکی گرانٹ پیش کرنے کی تجویز رکھتے ہیں ۔ اپنے میزبان کی درخواست پرعمل کرتے ہوئے ہم ملک میں سات گاوؤں میں شمسی پروجیکٹوں کے لئے افادیت پرمبنی مطالعات بھی انجام دیں گے ۔ ہم تاجک فوج کے لئے دوانگریزی زبان کی تجربہ گاہوں کی فراہمی کرکے بھی مسرور ہوں گے ۔


    8-ہماری کلیدی شراکت داری اوراقتصادی تعلقات کے مضمرات کو بھرپورطریقے سے بروئے کارلانے کے لئے کنکٹی وٹی کی بڑی اہمیت ہے ۔ بھارت اورتاجکستان مل جل کر بین الاقوامی شمال ۔جنوب نقل وحمل گلیارے کو فروغ دے سکتے ہیں اورچاہ بہارپورٹ اور اشیأ کے آسان نقل وحمل کے لئے اشغابت معاہدے جیسے کنکٹی وٹی پرمبنی اقدامات پربھی کام کرسکتے ہیں ۔


    9-ہمیں ایک ایسے خطے میں رہائش پذیرہیں جو بدقسمتی سے بنیاد پرستوں اوردہشت گردوں کی جانب سے کھڑی کی جانے والی چنوتیوں کا شکارہے ۔ بھارت اورتاجکستان دونوں ہرطرح کی دہشت گردی اور متشددانہ انتہاپسندی سے نمٹنے کے لئے عہد مصمم کئے ہوئے ہیں۔ یہ چنوتیاں داخلی امن اوراستحکام کے لئے سنگین خطرہ ہیں ۔ میں اقوام متحدہ میں بین الاقوامی دہشت گردی پرجامع کنونشن کو جلد از جلد اختیارکرنے کے سلسلے میں صدررحمان کی جانب سے ملنے والے تعاون کا شکریہ اداکرتاہوں ۔


    10-بھارت نے افغانستان کے زیرتحویل اور افغان کے زیرکنٹرول قیام امن کے عمل کے لئے ہمسایہ افغانستان میں امن اورترقی کو فروغ دینے کا عہد کررکھاہے ۔ تاجکستان کی طرح ہم بھی امید رکھتے ہیں کہ افغانستان میں امن وامان قائم ہوگا اوروہاں قومی پیمانے پرمفاہمت اور صلح جوئی کاماحول سازگارہوجائیگا۔


    11-مجھے اس بات کی خوشی ہے کہ بھارت اورتاجکستان کلیدی علاقائی اورعالمی موضوعات کے سلسلے میں اتفاق رائے رکھتے ہیں ۔مجھے پورا یقین ہے کہ صدررحمان کی باصلاحیت قیادت کے تحت ماضی کی طرح تاجکستان کا مستقبل بھی تابناک ہوگا اور بھارت ۔ تاجکستان تعلقات نئی بلندیوں سے ہمکنارہوں گے ۔


    12-میں نے صدررحمان کو پہلی فرصت میں بھارت آنے کی دعوت دی ہے ۔ میں امید کرتاہوں کہ میں جلد ہی وہاں ان کا خیرمقدم کروں گا۔


    آپ کا شکریہ ۔


    **************


    U-5217


    

    
    (Release ID: 1549001) Visitor Counter : 2