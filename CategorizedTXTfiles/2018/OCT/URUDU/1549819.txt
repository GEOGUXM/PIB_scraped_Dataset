      سٹرک ٹرانسپورٹ اور شاہراہوں کی وزارت

      منسکھ ایل منڈاویہ نے یوتھ روڈ سیفٹی لرنرز لائسنس پروگرام کا آغاز کیا
      Posted On: 15 OCT 2018 2:51PM by PIB Delhi


    نئیدہلی 16 اکتوبر۔سڑک ، ٹرانسپورٹ ،شاہراہوں اور کیمکلز وفرٹیلائزر کے امور کے وزیر مملکت جناب منسکھ ایل منڈاویہ نے آج نئی دہلی میں یوتھ روڈ سیفٹی لرنرز لائسنس پروگرام کا آغاز کیا ۔یہ پروگرام پبلک پرائیویٹ پارٹنر شپ (پی پی پی ) اقدام ہے اور اسے ڈیاجیو انڈیا اور انسٹی ٹیوٹ آف روڈ ٹریفک ایجوکیشن کی شراکتداری سے چلایا جائے گا۔ یہ پروگرام نوجوان اور پہلی بار ڈرائیونگ کے لرنرز لائسنس کے لئے درخواست دینے والے نوجوانوں کو رسمی اور اس باقاعدہ تربیت کا پروگرام ہے ۔ ملک میں اپنی نوعیت کے اس پہلے پروگرام کا آغاز کرتے ہوئے جناب منسکھ ایل منڈاویہ نے کہا کہ سڑک پر حفاظت سرکار کی اولین اہمیت میں شامل ہے ۔ کیونکہ حال کے دنوں میں سڑک حادثوں میں مرنے والوں اور بالخصوص سڑک حادثوں میں مرنے والے نوجوانوں کی تعداد میں تشویش ناک حد تک اضافہ دیکھا گیا ہے ۔لاپرواہی سے گاڑی چلانا،شراب پی کر گاڑی چلانا اور ہیلمیٹ جیسے معقول حفاظتی انتظام کے بغیر گاڑی چلانا سڑک حادثا ت کے اسباب میں شامل ہیں ۔ انہوں نے کہا کہ سرکار محفوظ سڑکوں کے تصور کو حقیقی شکل دینے کی کوشش کررہی ہے اور اس پروگرام سے 2020 تک سڑک حادثات میں 50 فیصد تک کمی لائی جاسکے گی۔


    متعلقہ وزارت کی ایڈیشنل سکریٹری محترمہ لینا نند نے اس موقع پر اپنی تقریر میں کہا کہ سڑک استعمال کرنے والا ہر شخص سڑک حفاظت کا برانڈ ایمبیسڈر ہوتا ہے ۔ انہوں نے بتایا کہ ہندوستان میں ہر سال 1.45 لاکھ اموات سڑک حادثات کا نتیجہ ہوتی ہیں ، جو عالمی سڑک حادثات کے 12.5 فیصد کے بقدر ہے یعنی ملک میں ہر چار منٹ بعد ایک سڑک حادثہ رو نما ہوتا ہے ۔ ازحد تشویشناک بات یہ ہے کہ ان حادثوں کے شکار ہونے والے بیشتر افراد کی عمریں 15 سے 44 برس کے درمیان کی ہیں۔ اس طرح 1.5 فیصد سڑک حادثات کے اسباب میں لاپرواہی کے ساتھ گاڑی چلانا اور شراب پی کر گاڑی چلانا شامل ہے ،جبکہ سڑک حادثات کے نتیجے میں 406 فیصد اموات ہوتی ہیں ۔ انہوں نے رسمی تعلیم کے نصاب میں سڑک کی حفاظت کو شامل کئے جانے کا خیر مقدم کیا۔


    اس موقع پر متعلقہ وزارت کے جوائنٹ سکریٹری جناب ابھے داملے نے کہا کہ یوتھ روڈ سیفٹی لرنرز لائسنس پروگرام دراصل نوجوانوں اور بالغوں میں سڑک حفاظت کے بارے میں بیداری پیدا کرنے کے اہم مسئلے کے تدارک کی سمت میں ایک اہم قدم کی حیثیت رکھتا ہے،جس کے تحت ذمہ دار طریقے سے گاڑی چلانے کے بارے میں بیدار ی پیدا کرنے اور عادات میں تبدیلیاں پیدا کرنے کی کوششیں کی جائیں گی۔ آئی آر ٹی ای کے سینیئر اساتذہ ، سڑک حادثات کے اسباب کے گہرائی سے علم فراہم کرانے کے اس پروگرام کی قیادت کریں گے ،جس میں محفوظ طریقے سے گاڑی چلانے ،شراب کے نشے میں گاڑی چلانے ، تیز رفتاری سے گاڑی چلانے اور ہیلمیٹ نہ پہننے کے مہلک اثرات کے بارے میں بیدار ی پیدا کی جائے گی۔


    انسٹی ٹیوٹ آف روڈ ٹریفک ایجوکیشن (آئی آر ٹی ای ) کے صدر ڈاکٹر روہت بلوجہ نے اپنی تقریر میں کہا کہ نئی نسل کے لوگ بیشتر سڑک حادثات کے شکار ہوتے ہیں اور ان کی حفاظت کو یقینی بنانے کی ہر ممکن کوشش کی جانی چاہئے ۔ یہ پروگرام نوجوانوں میں بیدار ی پیداکرنے کا پروگرام ہے تاکہ وہ محتاط اور محفوظ سڑک صارف بن سکیں ۔اس پروگرام کے پہلے سال میں 20 یونیورسٹیوں کو شامل کیا جائے گا ،جس کے تحت پورے ملک میں 400 پروگراموںکا انعقاد کیا جائے گا۔


    واضح ہوکہ آئی آر ٹی ای ، اپنے ’’ محفوظ راستہ (روڈ ٹو سیفٹی ) کی مہم کامیابی کے ساتھ چلا رہا ہے ،جس کا مقصد ٹریفک پولیس کے افسران میں تربیت کی اہلیت سازی کرنا اور ٹرک اور بس چلانے والے کاروباری ڈرائیوروں نیز یونیورسٹیوں کے طلبا کو نشے میں گاڑی چلانے کے مہلک اثرات کی تعلیم دینا ہے ۔ اس پروگرام کے تحت سڑک پر حفاظت کے میدان میں 4624 سے زائد ٹریفک افسران کو اہلیت سازی کی تربیت دی جاچکی ہے ۔علاوہ ازیں 6000 کاروباری گاڑیاں چلانے والوں اور 17ریاستوں کے 64شہروں کے 5000 یونیورسٹی طلبا کو سڑک پرحفاظت کے تعلق سے اہلیت سازی کی تربیت دی جاچکی ہے ۔


    اس موقع پر ڈیا جیو انڈیا کی چیف اسٹریٹجی وکارپوریٹ افئیر آفیسر محترمہ اونتی شنکرانارائنن نے بھی اپنے خیالات کا اظہار کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 5351

    
    
    (Release ID: 1549819) Visitor Counter : 4
    
    
      Read this release in: English , Hindi , Marathi