      ماحولیات، جنگلات اور موسمیاتی تبدیلی کی وزارت

      مونگے کی چٹانوں ۔2018 کی تیسری بین الاقوامی دہائی
      Posted On: 23 OCT 2018 7:52PM by PIB Delhi


    نئی دہلی: 23 اکتوبر۔ماحولیات، جنگلات اور آب وہوا کی تبدیلی کے مرکزی وزیر ڈاکٹر ہرش وردھن نے 22 اکتوبر 2018 کو مرکز کے زیر انتظام علاقہ لکشدیپ کے بن گرام کورل ‘‘ مونگے’’ آئ لینڈ میں‘‘ زندگی کے لئے مونگے کی چٹان’’ کے مرکزی خیال کے ساتھ مونگے کی چٹانوں کے تحفظ اور صورتحال سے متعلق بین الاقوامی کانفرنس کا افتتاح کیا۔ 22 اکتوبر سے 24 اکتوبر 2018 کے درمیان بن گرام جزیرے میں منعقدہ اس کانفرنس میں 150 بین الاقوامی اورقومی مندوبین شرکت کررہے ہیں۔اس کانفرنس میں تکنیکی غوروخوض کے لئے شرکت کرنے والے مندوبین اور اہم مقررین میں ہندوستان کے ماہرین کے علاوہ ان کا تعلق امریکہ، برطانیہ، کویت، اٹلی، فرانس، مالدیپ اور سری لنکا سے ہے۔یہ کانفرنس 24 اکتوبر 2018 کو پایہ تکمیل تک پہنچ جائے گی۔


    اپنے افتتاحی خطاب میں وزیر موصوف نے مونگے کی چٹانوں کی اہمیت، اور ان کے تحفظ کی ضرورت پر روشنی ڈالی ۔ جس میں مونگے کی چٹانوں کی تحفظ سے متعلق سائنس اور پالیسیوں کی وضاحت کی ۔اس سلسلے میں اپنائی جارہی پر اثر انتظامی حکمت عملیوں کے علاوہ روزمرہ زندگی میں ا ٓرہی عادات و اطوار میں تبدیلیوں اور سماجی ذمہ داریوں کے لئے بہتر طریقہ کار اپنانے پر بھی روشنی ڈالی۔ انہوں نے اس کانفرنس کے انعقاد کے لئے محکمہ ماحولیات اور جنگلات کو مبارکباد دی اور جزائر لکشدیپ کو پلاسٹک سے آزاد کرنے کے لئےیہاں کی انتظامیہ کی کوششوں کی تعریف بھی کی۔


    مرکز کے زیر انتظام علاقہ لکشدیپ کے ایڈمنسٹریٹر(یو ٹی ایل اے) جناب فاروق خان نے اپنے صدارتی خطبے میں ملک کے اس چھوٹے سے مونگے کی چٹانوں والے جزیرے کے عوام کی بہتری اور ترقی نیز ان کی حوصلہ افزائی کے لئے مرکزی وزیر کا شکریہ ادا کیا۔ جناب خان نے یقین دلایا کہ انتظامیہ مونگے کی چٹانوں کے تحفظ اور ان کے بچاؤ کے لئے تمام کوششیں کرے گی۔ انہوں نے مزید کہا کہ مونگے کی چٹانوں پر سائنسی تحقیق کے لئے بہت جلد لکشدیپ میں عالمی معیار کے بنیاد ی ڈھانچے کا حامل انٹر نیشنل اٹول ریسرچ سینٹر قائم ہوگا۔ ممبر پارلیمنٹ جناب محمد فیصل نے اپنی خصوصی تقریر میں مرکزی حکومت اور لکشدیپ انتظامیہ کی بن گرام جزیرے میں مونگے کی چٹانوں سے متعلق بین الاقوامی سیمینار کا انعقاد کرنے پر مبارکباد دی اور آنے والی نسلوں کے لئے مونگے کی چٹانوں کے تحفظ کی ضرورت پر زور دیا۔


    لکشدیپ انتظامیہ کےچیف وائلڈ لائف وارڈن اور سیکریٹری، ماحولیات و جنگلات جناب دامودھرر اے۔ ٹی، آئی ایف ایس نے کانفرنس میں شرکاء کا استقبال کیا اورمونگے کی چٹانوں پر آب وہوا کی تبدیلی اور عالمی سطح پر درجہ حرارت میں اضافے کے اثرات کے بارے میں بتایا، جس کے نتیجہ میں 1998 کے دوران بین الاقوامی سطح پر بڑے پیمانے پر بیلیچنگ ہوئی تھی اور جس کے نتیجہ میں پوری دنیا میں مونگے کی چٹانوں کی صورت حال اور ان کی پیش رفت کا جائزہ لینے کے لئے ہر دس سال میں ایک بین الاقوامی کانفرنس کے انعقاد کا فیصلہ کیا گیا تھا اور اسی کے نتیجے میں ایس ٹی اے پی سی او آر کا قیام عمل میں آیا۔


    مرکز کے زیر انتظامیہ علاقہ لکشدیپ کی انتظامیہ کے محکمہ ماحولیات وجنگلات کے ذریعہ وزارت ماحولیات و جنگلات نیز آب وہوا کی تبدیلی، آئی یو سی این، ای ا ین وی آئی ایس کے ساتھ اور زولوجیکل سروے آف انڈیا کی تکنیکی مدد سے‘‘ مونگے کی چٹان۔ 2018 کی تیسری بین الاقوامی دہائی’’ کے طور پر 2018 کے لئے اعلانیہ کے ساتھ اس بڑے کانفرنس کا انعقاد کیا گیاہے۔


    ***********


    5435 U –

    
    
    (Release ID: 1550394) Visitor Counter : 4