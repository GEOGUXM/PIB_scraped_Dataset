      وزارات ثقافت

      وزیر اعظم نے آزاد ہند حکومت کے قیام کی 75ویں سالگرہ کی تقریب میں شرکت کی
      Posted On: 21 OCT 2018 7:32PM by PIB Delhi


    نئی دہلی،21/ اکتوبر وزیر اعظم جناب نریندر مودی نے آج نیتاجی سبھاش چندر بوس کے ذریعہ قائم کی گئی آزاد ہند حکومت کے قیام کی 75ویں سالگرہ منانے کے لیے لال قلعے میں قومی پرچم لہرایا اور ایک تختی کی نقاب کشائی۔ اس اہم تاریخی موقع کو منانے کے لیے ثقافت کے وزیر مملکت (آزادانہ چارج) ڈاکٹر مہیش شرما نیتاجی کے بھتیجے جناب چندر کمار بوس آئی این اے کے ویٹرن جناب لالتی رام اور بریگیڈیئر آر ایس چکارا بھی موجود تھے۔


    وزیر اعظم نے آزاد ہند حکومت کے قیام کی 75ویں سالگرہ کے اس قابل فخر موقع پر قوم کو مبارکباد دی ہے۔ اس موقع پر خطاب کرتے ہوئے انھوں نے کہا کہ آزاد ہند حکومت سبھاش چندر بوس کے ایک مستحکم غیر منقسم ہندوستان کی نمائندگی کرتی ہے۔ انھوں نے کہا کہ آزاد ہند حکومت قوم کی تعمیر میں سرگرم تھی یہاں تک کہ اس نے اپنا بینک، کرنسی اور ڈاک ٹکٹ بھی شروع کردیا تھا۔


    نیتاجی کی خدمات کو یاد کرتے ہوئے وزیر اعظم مودی نے کہا کہ سبھاش چندر بوس ایک وژنری تھے، جنھوں نے طاقتور نو آبادیاتی برطانوی حکومت کے خلاف لڑنے کے لیے ہندوستانیوں کو متحد کیا۔ انھوں نے کہا کہ نوعمری میں ہی بوس میں حب الوطنی کی جھلک ملنے لگی تھی۔ یہ بات ان خطوط سے واضح ہوتی ہے جو انھوں نے اپنی والدہ کو لکھے تھے۔


    وزیر اعظم نے کہا کہ نیتاجی محض ہندوستانیوں کے لیے ہی تحریک کا ذریعہ نہیں تھے بلکہ دنیا بھر کے ممالک میں خودمختاری اور آزادی کے لیے جنگ کرنے والے تمام لوگوں کے لیے تحریک کا ذریعہ تھے۔ انھوں نے یہ بھی بتایا کہ کس طرح جنوبی افریقہ کے لیڈر نیلسن منڈیلا کو نیتاجی سے تحریک ملی تھی۔


    قوم کو یہ یاد دلاتے ہوئے کہ سبھاش چند ر بوس کے نظریے کے مطابق نیو انڈیا کی تعمیر سے قبل ابھی ایک طویل سفر کیا جانا ہے، وزیر اعظم نے ہندوستانی شہریوں سے کہا کہ وہ نیتاجی سے تحریک حاصل کریں اور ملک کی ترقی کے لیے کام کریں۔ انھوں نے کہا کہ ہندوستان نے متعدد قربانیوں کے بعد آزادی حاصل کی ہے اور اب یہ شہریوں کا فرض ہے کہ وہ اس آزادی کو برقرار رکھیں۔


    وزیر اعظم نے کہا کہ نیتا جی سبھاش چندر بوس نے رانی جھانسی ریجیمنٹ قائم کرکے مسلح افواج میں خواتین کے لیے مساوی مواقع کی بنیاد رکھ دی تھی۔ وزیر اعظم نے کہا کہ حکومت ان کی وراثت کو صحیح معنوں میں آگے لے جارہی ہے اور مسلح افواج میں مستقل کمیشن کے لیے خواتین کو بھی مساوی مواقع فراہم کرائے جائیں گے۔


    وزیر اعظم نے کہا کہ وہ آفات کے سلسلے میں ہونے والی کارروائیوں میں شامل ہونے والوں شامل ہونے والوں کو اعزاز بخشنے کے لیے نیتاجی سبھاش چندر بوس کے نام سے ایک ایوارڈ کا اعلان پہلے ہی کرچکے ہیں۔ انھوں نے کہا کہ یہ ایوارڈ ہر سال آفات کے بعد لوگوں کی زندگی بچانے کے سلسلے میں بہادر اور حوصلے کا مظاہرہ کرنے والوں کی خدمات کے اعتراف میں دیا جائے گا۔


    اس سے قبل اپنے استقبالیہ خطاب میں ثقافت کے وزیر مملکت (آزادانہ چارج) ڈاکٹر مہیش شرما نے کہا کہ قوم نیتاجی سبھاش چندر بوس کو سلام کرتی ہے جن کی عظیم قربانی اور قیادت ہماری نوجوان نسل کی رہنمائی کرتی رہے گی۔ انھوں نے اس تقریب کو کامیاب بنانے کے لیے وزیر اعظم کی با صلاحیت قیادت کا شکریہ ادا کیا۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ا گ ۔ را ۔ 21 - 10 - 2018 )


    U. No. 5409

    
    
    (Release ID: 1550134) Visitor Counter : 4