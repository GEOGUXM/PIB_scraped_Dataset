      امور داخلہ کی وزارت

      وزیرداخلہ نے ’اتحاد کے لئے دوڑ‘ کو جھنڈی دکھائی اور ایکتا کا حلف دلایا
      
      ’’آئیے ہم قومی اتحاد کے لئے کام کرنے کا عہد کریں‘‘:جناب راجناتھ سنگھ
      
      Posted On: 31 OCT 2018 11:52AM by PIB Delhi


    نئیدہلی۔ 31 ؍اکتوبر۔وزیر داخلہ جناب راجناتھ سنگھ نے آج یہاں دھیان چند نیشنل اسٹیڈیم سے ’’اتحاد کیلئے دوڑ‘‘ کو جھنڈی دکھاکر رخصت کیا۔ سینکڑوں جوشیلے نوجوانوں، بچوں ، معمر شہریوں نے اس دوڑ میں شرکت کی۔ اس موقع پر وزیر موصوف نے مندوبین کو راشٹریہ ایکتا دوس (یوم قومی اتحاد) کا حلف بھی دلایا۔


    ایک بڑے اجتماع سے خطاب کرتے ہوئےوزیرداخلہ نے آزادی کے فوراً بعد کے ماحول میں سابق دیسی ریاستوں کو متحد کرنے میں سردار پٹیل کے جید کردار کو یاد کیا۔ انہوں نے کہا کہ سردار پٹیل بھارت کے اتحاد و سالمیت کے پس پشت روح رواں کی حیثیت رکھتے تھے۔ ملک ان کا مرہون منت ہے ۔ جناب راجناتھ سنگھ نے کہا کہ ہمیں بھارت کے اس مرد آہن کے ویژن کے تئیں خود کو وقف کرنے کا حلف لینا چاہئے۔


    اس سے قبل وزیرداخلہ نے بھارت کے اولین وزیر داخلہ سردار ولبھ بھائی پٹیل کوان کے 143ویں یوم پیدائش پر پٹیل چوک پر جاکر،گلہائے عقیدت نذر کیے۔


    U-5559

    
    
    (Release ID: 1551299) Visitor Counter : 11