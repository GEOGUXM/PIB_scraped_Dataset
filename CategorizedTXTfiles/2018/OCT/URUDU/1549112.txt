      ارضیاتی سائنس کی وزارت

      ڈاکٹرہرش وردھن نے ‘تتلی ’ اور‘ لوبان’ سمندری طوفانوں کی شدت کا فوری طورپرجائزہ لیا:اعلیٰ سطح پرصورتحال کی نگرانی
      Posted On: 09 OCT 2018 8:53PM by PIB Delhi


    نئی دہلی ،10اکتوبر :ارضیاتی سائنسیز کے وزیر،ڈاکٹرہرش وردھن نے خلیجی بنگال پربڑھتے ہوئے سمندری طوفان ‘تتلی ’کے منظرنامے اوربحرعرب پر منڈلارہے سمندری طوفان لوبان کا فوری طورپرجائزہ لیاہے ۔ وزیرموصوف نے تمام متعلقہ انتباہ اور پیشگی خطرات سے متعلق اطلاعات کا جائزہ لیاہے ،جو مختلف ریاستی سرکاری حکام ، ساحلی حکام اور ماہی گیروں کو محکمہ موسمیات کی جانب سے جاری کی گئی ہیں ۔


    سمندری طوفان تتلی کے بارے میں توقع کی جاتی ہے کہ وہ شدید ترین سمندری طوفان کی شکل لے لیگا اور کالنگاپتنم ( شمالی آندھراپردیش ) اورگوپال پور (جنوبی اڈیشہ ) کے مشرقی ساحل کی جانب 11اکتوبر کی صبح کے وقت پیش رفت کریگا۔ آج رات سے شمالی آندھراپردیش، اڈیشہ اور مغربی بنگال کے ساحلی علاقوں میں 45سے 55کلومیٹرفی گھنٹے کی رفتارسے طوفانی ہوائیں چلیں گی ،جو بڑھ کر 65کلومیٹرفی گھنٹہ کی رفتارپکڑسکتی ہیں ۔10اکتوبرسے ہی طوفانی ہواوں کی رفتارآہستہ آہستہ بڑھنی شروع ہوجائیگی اوریہ رفتار 100سے 110کلومیٹرفی گھنٹے سے لے کر ،شام کے بعد اس سے بھی زیادہ ہوسکتی ہے ۔ جنوبی اڈیشہ اور شمالی آندھراپردیش کے ساحلی علاقوں اورگردونواح کے اضلاع میں طوفانی ہواوں کی رفتار125کلومیٹرفی گھنٹے تک پہنچ سکتی ہے ۔


    سمندری طوفان ‘لوبان ’آج رات سے شدید ترین سمندری طوفان میں بدل سکتاہے ۔ اس بات کے قوی امکانات ہیں کہ یہ طوفان آئندہ 5دنوں کے اندریمن اورجنوبی عمان کی جانب شمال مشرقی حصے میں بڑھتاجائیگا ۔ زبردست طوفانی ہواوں کی رفتا95-85کلومیٹرفی گھنٹے سے بڑھ 105کلومیٹرتک پہنچ سکتی ہے اوریہ ہوائیں بحرعرب کے مغربی وسطی حصے سے لے کر قرب وجوارکے جنوب مغربی حصے تک اپنا اثرڈال سکتی ہیں ۔ 10سے 12اکتوبر کے دوران بحرعرب کے مغربی وسطی حصے میں طوفانی ہوائیں 110سے 120کلومیٹر تک فی گھنٹے کی رفتارپکڑنے کے بعد 135کلومیٹرفی گھنٹے تک کی رفتارپکڑسکتی ہیں ۔


    ڈاکٹرہرش وردھن نے تمام سینیئرافسران کو ہدایت دی ہے کہ وہ اس صورت حال پرنظررکھیں اورتمام ترپیشگی اقدامات بطورحفظ ماتقدم عمل میں لائیں اور ممکنہ خسارے کو کم سے کم کرنے کے لئے ضروری مواصلاتی طریقہ کاراپنائیں ۔ صورت حال پرفی الحال اعلیٰ سطح پرنگرانی رکھی جارہی ہے ۔


    **************


    U-5238


    

    
    (Release ID: 1549112) Visitor Counter : 6
    
    
      Read this release in: English