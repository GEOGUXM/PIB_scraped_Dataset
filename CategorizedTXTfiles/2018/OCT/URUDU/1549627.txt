      عملے، عوامی شکایات اور پنشن کی وزارت

      صدر جمہوریہ ہند نے سی آئی سی کے 13ویں سالانہ کنونشن کا افتتاح کیا
      Posted On: 12 OCT 2018 8:16PM by PIB Delhi


    نئی دہلی، 12 ؍ اکتوبر؍صدر جمہوریہ ہند جناب رام ناتھ کووند نے آج یہاں مرکزی اطلاعاتی کمیشن (سی آئی سی) کے 13ویں سالانہ کنوینشن کا افتتاح کیا۔


    اس موقع پر ، صدر جمہوریہ نے اپنے خطاب میں کہا کہ اطلاعات کی آزادانہ ترویج و اشاعت جمہوریت کی روح ہے اور ایک آزاد اور آزاد روح والے ملک کے لوگوں کے لئے اطلاعات یا معلومات ایک طاقت ہے۔ انہوں نے مزید کہا کہ ان کا حق ہے کہ وہ جانیں کہ ان پر حکمرانی کی جاتی ہے، عوام کا پیسہ کیسے خرچ ہوتا ہےے یا کن مدوں پر خرچ کیاجاتا ہے۔ سرکاری اور قومی وسائل کی تقسیم کیسے کی جاتی ہے، سرکاری خدما ت کیسے بہم پہنچائی جاتی ہیں اور عوامی مفاد اور بہبود کے پروگرام کیسے چلائے جاتے ہیں۔ جمہوریت میں بہت زیادہ اطلاعات؍معلومات جیسی کوئی چیز نہیں ہے۔ معلومات کی زیادتی ہمیشہ ہی اطلاعات کی کمی سے بہتر ہوتی ہے۔


    صدرجمہوریہ نے کہا کہ آر ٹی آئی ہی کافی نہیں ہے، بلکہ یہ ہندوستانی جمہوریت کے استحکام، حکمرانی کے تمام نظاموں میں شفافیت کو یقینی بنانے اور عام آدمی یا شہری کو با خبر (مطلع) فیصلے لینے اور باخبر(مطلع) انتخاب کے لئے ہنرمندی یا صلاحیت کے فروغ میں بڑی معلومات کا ایک حصہ ہے ۔ اس سے بھی زیادہ یہ ایک شہری اور ریاست کے درمیان اعتماد قائم کرنے کا ایک سماجی ٹھیکہ( کانٹریکٹ) ہے، جہاں دونوں ایک دوسرے پر یقینی اور بھروسہ کر سکیں۔ اس سے وابستہ اور متوازی اثر ہے کہ یہ یقینی بنایا جا سکے کہ سرکاری وسائل کا سمجھداری سے استعمال ہو سکے اور بدعنوانی یا فضول خرچی اور بے کار کو کنٹرول کیا جا سکے۔


    اس موقع پر شمال مشرقی خطے کی ترقی کے وزیر مملکت (آزادانہ چارج)، پی ایم او، عملے، عوامی شکایات اور پنشن، محکمہ ایٹمی توانائی اور خلاء کے محکمے کے وزیر مملکت ڈاکٹر جتیندر سنگھ نے اپنے خطاب میں کہا کہ حکومت آر ٹی آئی ایکٹ اور اداروں کے استحکام کے لئے عہد بستہ ہے۔ انہوں نے کہا کہ گزشتہ چار برسوں کے دوران، آر ٹی آئی کے تحت سرکاری اتھارٹیوں کی تعداد 1،600سے بڑھ کر 2،092 ہو گئی ہے۔ آر ٹی آئی درخواستوں کے ازالے کی شرح میں بھی اضافہ ہوا ہے اور یہ مارچ 2014 کے 20،147کے مقابلے میں بڑھ کر اس سال 29،005 ہو گئی ہے۔ زیر التوا معاملات کے سلسلے میں یہ تعداد اگست 2010 کے 24،351کے مقابلے میں 40،000 سے زیادہ ہے۔ انہوں نے مزید کہا کہ آر ٹی آئی معاملات کی تعداد میں اضافہ وزیراعظم جناب نریندر مودی کی قیادت کے تحت حکومت کی نظام میں شفافیت لانے کے نتیجے میں ہوا ہے۔


    ڈٖاکٹر جتیندر سنگھ نے کہا کہ فی الحال چیف انفارمیشن کمشنر کے علاوہ سی آئی سی میں 6 اطلاعاتی کمشنر ہیں۔ انہوں نے کہا کہ حکومت نے، جلد ہی آنے والی خالی اسامیوں کے پیش نظر سی آئی سی اور آئی سی کے انتخابی عمل کو پہلے ہی شروع کر دیا ہے۔ انہوں نے مزید کہا کہ (سی آئی سی؍آئی سی) کی تقرری کو نہ توروکیں گے اور نہ ہی اس میں تاخیر کریں گے۔


    انہوں نے اپنے استقبالیہ خطاب میں کہا کہ سبکدوش سی آئی سی جناب آر کے ماتھر، آر ٹی آئی ایکٹ کے تحت معلومات کی فراہمی کو بہتر بنانے کے لئے مسلسل کام کر رہے ہیں۔ انہوں نے مزید کہا کہ آر ٹی آئی درخواستیں مکمل طور پر آن لائن دستیاب ہیں اور ان کے بارے میں کسی بھی وقت معلومات حاصل کی جا سکتی ہے۔


    اطلاعاتی کمشنرس، سی آئی سی، جناب یشووردھن آزاد اور پروفیسر ایم ایس آچاریولو نے دیگر معزز شخصیات کے درمیان موجود تھیں۔


    U. No. 5318


    
    

    
    (Release ID: 1549627) Visitor Counter : 7