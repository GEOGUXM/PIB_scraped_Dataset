      نائب صدر جمہوریہ ہند کا سکریٹریٹ

      سائنس اور ٹیکنالوجی کا مقصد عام انسان کی زندگی کو آرام دہ بنانا ہونا چاہئے:نائب صدرجمہوریہ
      Posted On: 23 OCT 2018 8:30PM by PIB Delhi


    نئی دہلی، 23 ؍اکتوبر،نائب صدرجمہوریہ ہند جناب ایم وینکیا نائیڈو نے کہا ہے کہ سائنس اور ٹیکنالوجی کا مقصد عام انسان کی زندگی کو آرام دہ بنانا ہونا چاہئے۔ وہ آج گوا کے پناجی میں فورم برائے مربوط قومی سکیورٹی کے ذریعے منعقدہ ایک میری ٹائم کانفرنس ساگر ڈسکورس سے خطاب کررہے تھے۔


    نائب صدر نے قومی سلامتی کو یقینی بنانے کے لئے تکنیکی صلاحیتوں کو تاحال بنانے کی ضرورت پر زور دیا اور کہا کہ سرحد پار کی دہشت گرد ی اور ماحولیات میں گراوٹ جیسی سکیورٹی کو لاحق خطرات کسی ایک ملک تک محدود نہیں ہیں اور ان کے لئے عالمی برادری کے متحدہ اقدامات کی ضرورت ہے۔ انہوں نے مزید کہا کہ ایسے مسائل کی کوئی حد نہیں ہوتی اور انہوں نے ان کے حل تلاش کرنے کے لئے سائنس کی قوت کو استعمال کرنے کی ضرورت پر زور دیا۔


    نائب صدر نے کہا کہ بھارت ایک ذمہ دار طاقت ہے اور اس نے ہمیشہ دیگر ملکوں کے ساتھ اشتراک کیا ہے۔ انہوں نے سائنس کی برادری کو خبردار کیا کہ وہ خلاء سے متعلق نظام اور خلائی ملبے کے ساتھ ساتھ دیگر غیر ذمہ دارانہ سرگرمیوں سے لاحق خطرات سے چوکس رہیں جو ان مسائل کی پیچیدگی میں اضافہ کرتے ہیں ۔انہوں نے کہا کہ ہمیں ایسے ہتھیاروں کے نظام پر تشویش ہونی چاہئے جو مدار میں سیارچوں کو تباہ کرنے کی صلاحیت رکھتے ہیں۔


    خلاء میں تصادم کے امکان پر عالمی مضمرات پر توجہ دینے کے لئے بین الاقوامی کوششوں پر زور دیتے ہوئے نائب صدر نے کہا کہ اس طرح کے تصادم صرف چند ملکوں تک ہی محدود نہیں رہ سکتے اور یہ تمام خلاء میں پھیل کر پوری دنیا کو اپنی لپیت میں لے سکتے ہیں۔


    نائب صدر نے کہا کہ بھارت کو روایتی ساجھیداروں کے ساتھ تعلقات مستحکم کرنے چاہئے اور باہری خلاء کے پرامن استعمال کو فروغ دینے کے لئے نئے اور دیگر ملکوں کے ساتھ تعلقات قائم کرنے چاہئے۔


    اس موقع پر گوا کی گورنر محترمہ مردولا سنہا ، گوا کے پنچایت کے وزیر جناب ماؤون گودنہو ، اسرو کے سابق چیئرمین ڈاکٹر کرن کمار ، ساگر ڈسکورس کے کنوینر ڈاکٹر پربھاکرن پلیری اور دیگر ہم شخصیات موجود تھیں۔


    ۔۔۔۔۔۔۔۔۔۔۔


    (م ن-و ا- ق ر)


    U- 54 40

    
    
    (Release ID: 1550407) Visitor Counter : 8