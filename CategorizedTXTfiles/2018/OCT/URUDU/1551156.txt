      جہاز رانی کی وزارت

      اندرون ملک آبی گزرگاہ سے بھارت کا پہلا کنٹینر کولکاتہ سے وارانسی جائے گا
      Posted On: 29 OCT 2018 6:31PM by PIB Delhi


    نئی دہلی، 29 اکتوبر 2018؍اندرون ملک آبی گزرگاہوں کی بھارتی اتھارٹی (آئی ڈبلیو اے آئی)، خوراک اور مشروبات کی بڑی کمپنی پیپسیکو(نڈیا) کے سامان سے بھرا ہوا کنٹینر کل دریائے گنگا سے(قومی آبی گزرگاہ-1) کولکاتہ سے وارانسی تک پہنچائے گا۔یہ آزادی کے بعد پانی کے جہاز سے سامان لے جانا والا ملک کا پہلا کنٹینر ہوگا اور بھارت کے آئی ڈبلیو ٹی سیکٹر کی تاریخ میں ایک سنگ میل کی حیثیت رکھتا ہے۔ پیپسیکو انڈیا 16 کنٹینر-جو 16 ٹرک لوڈ کی برابر ہے ، جو خوردنی اشیاء اور مشروبات سے بھرے ہوئے ہیں، ایم وی آر این ٹیگور نامی بحری کشتی کے ذریعے بھیجے گا جو 10-9 دن میں وارانسی پہنچے گا۔ ایم وی آر این ٹیگور واپسی کے سفر میں افکو کی کیمیاوی کھاد لے کر آئے گا جو الہ آباد کے نزدیک اس کے سلفر پلانٹ سے خریدی جائے گی۔


    حکومت ہند میں جہاز رانی کے محکمے کے سیکریٹری جناب گوپال کرشن اور آئی ڈبلیو اے آئی کے چیئرمین جناب پرویر پانڈے اور حکومت ہندکے دیگر سینیئر عہدیدار پیپسیکو کے نمائندوں کی موجودگی میں اس آبی کشتی کو ہری جھنڈی دکھا کر روانہ کریں گے۔یہ تقریب بھارت میں آئ ڈبلیو ٹی کے لئے ایک اور یادگاری دن کے موقع پر ہورہی ہے، کیونکہ آئی ڈبلیو اے آئی نے اپنے پہلے سرکاری پرائیویٹ ساجھیداری(پی پی پی) ماڈل کے تحت کولکاتہ میں ٹرمنلس کے آپریشن اور مینجمنٹ کو سپلائی ، آپریٹ اور مینٹین (ایس او ایم) کے ماڈل پر میسرز سمٹ الائنس پورٹ ایسٹ گیٹ وے(انڈیا) پرائیویٹ لمٹیڈ (ایس اے پی ای ایل) کو سونپ دیا ہے۔


    کنٹینر میں سامان کی نقل و حمل کے کئی فوائد ہیں، اس میں سامان کے لانے لے جانے کی لاگت کم ہونے کے ساتھ ساتھ آسانی کے ساتھ منتقلی کی جاسکتی ہیں اور اس میں توڑ پھوڑ بھی کم ہوتی ہے۔ اس کے علاوہ سامان کی نقل وحمل میں کاربن کا اخراج بھی بہت کم ہوتا ہے۔


    حکومت ہلدیہ سے وارانسی (1390 کلومیٹر) کے راستے کو جے ایم وی پی کے تحت این ڈبلیو-1(دریائے گنگا پر عالمی بینک کی تکنیکی اور مالی امداد کے ساتھ فروغ دے رہی ہے، جس پر تقریباً 5369کروڑ روپے لاگت آئے گی۔ اس پروجیکٹ سے دریا میں 2000-1500 ڈی ڈبلیو ٹی کی صلاحیت والی کشتیوں کی تجارتی جہاز رانی ممکن ہوسکے گی۔


    جہاز رانی کے مرکزی وزیر جناب نتن گڈکری نے اگست 2016ء میں وارانسی سے ہلدیہ کے لئے ماروتی کاروں کے ایک کنسائنمنٹ کو ہری جھنڈی دکھا کر روانہ کیا تھا۔اس وقت سے قومی آبی گزرگاہ پر تجرباتی طورپر مختلف جگہوں پر جہاز رانی کی جارہی ہے۔ان میں سے 15 کو کامیابی سے مکمل کرلیا گیا ہے، جن میں این ڈبلیو-1(گنگا)، بھارت-بنگلہ دیش پروٹوکول روٹ اور این ڈبلیو -2(برہمپتر) شامل ہیں۔پیپسیکو کا یہ کارگو کا پہلا کنٹینر ہے جو اندرون ملک آبی گزرگاہ سے بھیجا جارہا ہے۔


    م ن۔و ا ۔ ن ع


    U: 5 53 8

    
    
    (Release ID: 1551156) Visitor Counter : 7