      وزارت دفاع

      گوابحری مذاکرہ۔ 2018
      Posted On: 10 OCT 2018 8:03PM by PIB Delhi


    نئی دہلی ،11اکتوبر :بحری ہمسائیوں کے ساتھ دوستانہ تعلقات استوارکرنے کی غرض سے بھارتی بحریہ ، بحریہ جنگی کالج واقع گواکے توسط سے 16اکتوبر ، 2018کو ‘گوابحری مذاکرہ۔2018’کا اہتمام کرنے جارہی ہے ۔یہ تقریب 2017میں گوامیں منعقدہ بحری اجتماع کے سلسلے کاایک حصہ ہے اور توقع کی جاتی ہے کہ اس مذاکرے میں بحرہند سے مربوط 16 ممالک کے سینیئربحری افسران شرکت کریں گے ۔ بحرہند سے مربوط ان 16ممالک میں انڈونیشیا، ملیشیا ، سنگاپور، اور تھائی لینڈ ،جنوب مشرقی ایشیا سے تعلق رکھتے ہیں ۔ بنگلہ دیش میانماراورسری لنکا بھارت کے قریبی ہمسایہ ہیں ۔ سیشلز ، ماریشس اورمالدیپ جزائرپرمشتمل ممالک ہیں اورعمان مشرقی ایشیا کے تحت آتاہے اورجنوبی افریقہ ،مڈغاسکر، کینیا ، تنزانیہ اورموزمبیق افریقی ممالک ہیں ۔


    اس مذاکرے کے اہتمام کا مقصد علمی عمدگی کا حصول اور بھارت کے بحری ہمسایوں کے مابین نظریات وخیالات کا تبادلہ ہے ۔ یہ مذاکرہ بحرہند کے خطے میں پڑنے والے ممالک کی بحریاوں کے سینیئر بحریہ نمائندگان کے مابیں باہمی گفت وشنید کا موقع فراہم کریگااور یہ تمام شخصیات مشترکہ بحری مفادات پر تبادلہ ٔ خیالات کرسکیں گی ۔ بحرہند 21ویں صدی کے کلیدی منظرنامے میں مرکزی حیثیت کا حامل ہے ۔ یہ مذاکرہ تمام متعلقہ شراکت داروں کو یکجاکرنے میں ایک مثبت کرداراداکریگااور یہ تمام شراکت داربحری ڈومین میں کلیدی حکمت عملیوں ، پالیسیوں اور ان کے نفاذ میں اہم کردار کے حامل ہیں ۔


    شمالی گواکے سرسبز ماحول میں اس مذاکرے کااہتمام کیاجائیگا۔ آئی این ایس منڈووی ، نزدیک میں واقع اگوڈاقلعہ وغیرہ بحری تاریخ سے مناسبت رکھتے ہیں اور گواکی ثقافت اورروایات کے امین ہیں ۔ اوریہ تمام چیزیں دوسری صدی قبل مسیح سے متعلق ہیں ۔ ماضی کے ساتھ اپنا رشتہ برقراررکھتے ہوئے مستقبل کی جانب اپنا دریچہ واکرتے ہوئے یہ مقام اس منصوبہ بندگفت وشنید کو ایک منفرد آہنگ عطاکریگا ۔


    اس یک روزہ مذاکرے کا موضوع ‘‘آئی اوآرمیں مستحکم ترین بحری شراکت داری کا فروغ ’’ہے ۔مذاکرے کے تحت آئی اوآربحریاؤں کے مابین صلاحیت سازی پرتوجہ مرکوز کی جائیگی تاکہ ابھرتی ہوئی بحری چنوتیوں کا سامنا کیاجاسکے اور شراکت داربحری ایجنسیوں کے مابین باہمی ربط وضط اضافے کے لئے امداد باہمی پرمبنی حکمت عملیوں پرتبادلۂ خیالات عمل میں آسکیں ۔


    اس مذاکرے کے دوران معروف مقررین ان اہم موضوعات پراپنے نظریات وخیالات کا اظہارکریں گے بعد ازاں موضوع پرمبنی تبادلہ خیالات عمل میں آئیں گے ۔ مذاکرے سے متعلق غیررسمی میٹنگوں اور سماجی تقریبات کا بھی اہتمام کئے جانے کا منصوبہ بنایاگیاہے تاکہ بہترتال میل قائم ہوسکے اور مشترکہ تشویش کے موضوعات پر افزوں طورپر توجہ دی جاسکے ، شفافیت کا راستہ ہموار ہو اور دوستانہ جذبے کو فروغ ہو۔ مذکورہ مذاکرے کا افتتاح بحری عملےکے سربراہ ایڈمیرل سنیل لانبا، پی وی ایس ایم ، اے وی ایس ایم ، اے ڈی سی کریں گے ۔


    **************


    (م ن ۔ع آ )


    U-5277

    
    
    (Release ID: 1549337) Visitor Counter : 2
    
    
      Read this release in: English , Hindi