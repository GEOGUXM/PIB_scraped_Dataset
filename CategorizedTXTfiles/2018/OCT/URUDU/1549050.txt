      صحت اور خاندانی بہبود کی وزارت

      مرکزی وزیر جے پی نڈا نے طبی مصنوعات تک رسائی اور پائیدار ترقیاتی مقاصد 2030 کے حصول سے متعلق دوسری عالمی کانفرنس کا افتتاح کیا
      
      ہندوستان عوامی صحت کے تمام مقاصد حاصل کرنے کے تئیں عہد بستہ: جے پی نڈا
      
      Posted On: 09 OCT 2018 4:57PM by PIB Delhi


    ہندوستان قومی اور عالمی سطح پر عوامی صحت کے تمام مقاصد حاصل کرنے کے تئیں پوری طرح عہد بند ہے۔ ہم سب مل کر اپنے شہریوں کو حفظان صحت کے اعلیٰ ترین ممکنہ معیارات فراہم کرنے کی سمت کام کر رہے ہیں۔ سب کے لئے صحت کوریج پائیدار ترقیاتی مقاصد 2030 کے ایجنڈے کے لئے اہم ہے ۔جس کے لئے ہندوستان پوری طرح عہد بستہ ہے۔ یہ بات آج یہاں طبی مصنوعات تک رسائی اور پائیدار ترقیاتی مقاصد 2030 کے سلسلے میں دوسری عالمی کانفرنس کی افتتاحی تقریب سے خطاب کے دوران صحت اور خاندانی فلاح و بہبود کے مرکزی وزیر جناب جے پی نڈا نے کہی۔


    تقریب میں جناب جے پی نڈا نے پوزیشن پیپر جاری کیا اور جنوب مشرقی ایشیا ریگولیٹری نیٹ ورک کے لئے انفارمیشن شیئرنگ پلیٹ فارم گیٹ وے کا آغاز کیا جو اڈوانس کمپیوٹنگ کی ترقی کے سینٹر میں تیار کیا ہے۔ جو دو جنوب مشرقی ایشا خطے کے ملکوں میں ریگولیٹری اور صحت اشتراک کو فروغ د ے گا۔


    صحت اور خاندانی فلاح و بہبود کے وزیر مملکت جناب اشونی کمار چوبے، صحت اور خاندانی فلاح و بہبود کی وزیر مملکت محترمہ انوپریا پٹیل ، صحت کی سکریٹری محترمہ پریتی سودن ، صحت اور تحقیق کے محکمے کے سکریٹری ڈاکٹر بلرام بھارگو اور آئی سی ایم آر کے ڈی جی ڈاکٹر مریانگیلا بتستا گلواؤ سیماؤ ، ہندوستان کے ڈبلیو ایچ او کے نمائندے ڈاکٹر ہینک بیکے ڈام بھی اس موقع پر موجود تھے۔ ہندوستان میں بہت سی ریاستوں کے وزراء صحت اور پرنسپل سکریٹریز بھی اس موقع پر موجود تھے۔


    تقریب میں اظہار خیال کرتے ہوئے جناب نڈا نے کہا صحت کی قومی پالیسی 2017 ملک کی صحت کے اعلیٰ ترین ممکنہ معیارات کے لئے وقف کی گئی ہے۔ حکومت نے آیوشمان بھارت جو کہ صحت کے تحفظ کی قومی اسکیم ہے ، شروع کی گئی ہے۔ جس میں سالانہ فی کنبے کے لئے پانچ لاکھ روپے کی صحت کی یقین دہانی کرائی گئی ہے۔ اس سے 50 کروڑ سے زیادہ لوگوں کو فائدہ پہنچے گا اور یہ دنیا کی سب سے بڑی صحت سے متعلق ایشورینس اسکیم ہے۔ انہوں نے مزید کہا کہ 23 ستمبر 2018 کو اس اسکیم کے شروع کئے جانے کے بعد سے 50 ہزار سے زیادہ لوگوں نے اس اسکیم کے تحت خدمات حاصل کی ہیں۔


    مرکزی وزیر صحت نے کہا کہ طبی مصنوعات تک رسائی اور عوامی صحت کے لئے ایک قانونی اور تجارتی ماحول پیدا کرنا پائیدار ترقیاتی مقاصد 2030 ایجنڈے کے حصول کے لئے اہم ہیں۔ ان معاملات کو مسلسل رابطے اور مذاکرات کی ضرورت ہے۔ جناب نڈا نے کہا کہ میں سجھتا ہوں کہ حکومت ہند کی دیگر وزارتوں کی سرگرم شراکت داری کے ساتھ وزارت داخلہ تیزی سے پیش قدمی کرے گا۔ مرکزی وزیر صحت نے مزید کہا کہ ہندوستان جنوب مشریق ایشیا ریگولیٹری نیٹ ورک کے لئے سرگرمی سے تعاون اور مدد فراہم کررہا ہے تاکہ اعلیٰ معیار کی طبی مصنوعات تک رسائی کی ضمانت دی جا سکے۔


    صحت اور خاندانی فلاح و بہبود کے وزیر مملکت جناب اشونی کمار چوبے نے صحت کے مقاصد کے حصول میں روایتی طبی نظام کی اہمت کو اجاگر کیا۔ انہوں نے کہا کہ تحقیق و ترقی کو تقویت دینا اور ادویات کے ہندوستانی نظام میں تعلیمی معیار ات کو برقرار رکھنا ،استعمال میں آنے والے طبی پودھوں کی کاشت کو فروغ دینا اور فارمو کوپیا معیارات پر کام کرنا وہ شعبے ہیں جہاں صحت عامہ سے متعلق مضمرات اور نتائج سامنے آ سکتے ہیں۔ جناب چوبے نے کہا کہ آیوروید ، یوگا ، ہومیوپیتھی اور آیوش کے دیگر نظام کے طریقہ علاج کے ساتھ جدید طب کی تشخیص علاج کےلئے مجموعی ایپروچ فراہم کرنے میں مدد دے گی۔


    صحت اور خاندانی فلاح و بہبود کی وزیر مملکت محترمہ انوپریا پٹیل نے کہا کہ پائیدار ترقیاتی مقاصد سب کے لئے ایک بہتر مستقبل کا منتر ہیں اور ادویات تک رسائی پائیدار ترقیاتی مقاصد کے ایجنڈے کی کامیابی کے لئے ایک اہم بنیاد ہے۔ جس کا مقصد تمام امور کے لوگوں کی فلاح و بہبود کو فروغ دینا اور صحت مند زندگی کو یقینی بنانا ہے۔ انہوں نے مزید کہا کہ یونیورسل ہیلتھ کوریج اور ادویات تک رسائی ڈبلیو ایچ او جنوب مشرقی ایشیا خطے میں ملکوں کے لئے ایک واحد علاقائی اہم ترجیح ہے۔ انہوں نے کہا کہ ہندوستان اپنے شہریوں کے لئے صحت کے اعلیٰ ترین ممکنہ معیارات کے حصول کے تئیں پابند ہے۔


    ڈبلیو ایچ او کے ڈائریکٹر جنرل ڈاکٹر ٹیڈروس ایڈھانوم گھبریسس نے اپنی ویڈیو خطاب کے ذریعے کہا کہ ڈبلیو ایچ او نے صحت کے لئے پائیدار ترقیاتی ایجنڈا 2030 میں کلیدی ہدایت کے لئے 13ویں گلوبل پروگرام آف ورک پر توجہ مرکوز کی ہے جو ہماری دنیا کے مستقبل کے لئے اہم ہے۔ 13ویں گلوبل پروگرام آف ورک (جی پی ڈبلیو 13 ) کا تانا بانا اس تین ارب کے اس نصب العین کے حصول کے لئے وضح کیا گیا ہے جس کا تعلق باہم مربوط صحت مند زندگیوں کی کلیدی ترجیحات ، آفاقی صحتی احاطے اور صحت سے متعلق ہنگامی حالات سے ہے ۔ انہوں نے کہا کہ موثر ، محفوظ ، معیاری اور سستی طبی مصنوعات کے لئے قابل بھروسہ رسائی ،آفاقی صحتی احاطےاور پائیدار ترقیاتی مقاصد کی سمت پیش رفت کرنے کے لئے اہم ہیں ۔


    دوسری عالمی کانفرنس 2018 کا اہم مقصد پہلی عالمی کانفرنس 2017 کی سفارشات کو آگے لے جانا ہے اور ڈبلیو ایچ او کے جی پی ڈبلیو 13 کی طرز پر پائیدار ترقیاتی مقاصد بشمول تجارتی سمجھوتوں کے سلسلے میں طبی مصنوعات تک رسائی کے لئے کئے گئے کام پر توجہ دینا ہے۔تحقیق اور اختراع میں تیزی لانے کے لئے طبی مصنوعات اور صحت ٹکنالوجیوں کے لئے اختراعی لینڈ اسکیپ میں نئے ایپروچ کو بڑھا وا دینا اور پائیدار ترقیاتی مقاصد 2030 کے ایجنڈے کو حاصل کرنے کے لئے بین الاقوامی تجارت اور صحت کے انٹر فیس پر معلومات ،اطلاعات اور پالیسی متبادل کی شناخت کرنا ہے۔


    *********** ***


    5226 U. No.


    

    
    (Release ID: 1549050) Visitor Counter : 13