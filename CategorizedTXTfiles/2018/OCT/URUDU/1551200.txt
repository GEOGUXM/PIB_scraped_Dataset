      سائنس اور ٹیکنالوجی کی وزارت

      ڈاکٹر ہرش وردھن نے کہا کہ ٹیکنالوجی سے متعلق سربراہ میٹنگ سے معلومات کی شراکت داری کےلئے ایک گراں قدر پلیٹ فارم فراہم ہوتا ہے
      Posted On: 29 OCT 2018 6:56PM by PIB Delhi


    نئیدہلی۔ 30 ؍اکتوبر۔سائنس اور ٹیکنالوجی، زمینی علوم ، ماحول ، جنگلات و آب و ہوا میں تبدیلی کی روک تھام کے مرکزی وزیر ڈاکٹر ہرش وردھن اور اٹلی کے اقتصادی ترقی کے نائب وزیر ڈاکٹر مشل گیراچی نے چوبیسویں بھارت- اٹلی ٹیکنالوجی سربراہ میٹنگ کا مشترکہ طور پر افتتاح کیا۔


    سربراہ میٹنگ کا افتتاح کرتے ہوئے ڈاکٹر ہرش وردھن نے کہا کہ ’’ٹیکنالوجی سے متعلق سربراہ میٹنگ سے دونوں ملکوں کےد رمیان معلومات کی شراکت داری کیلئے ایک گراں قدر پلیٹ فارم فراہم ہوتا ہے۔ ‘‘ سربراہ میٹنگ سے خطاب کرتے ہوئے انہوں نے بھارت اور اٹلی کی تنظیموں کے درمیان کارکردگی پر نظر رکھنے جانے سے متعلق لائحہ عمل کا ذکر کیا جس کے تحت متعلقہ شعبوں میں وقتاً فوقتاً مذاکرات کا انعقاد بھارت- اٹلی دو طرفہ تحقیق وترقی میں اشتراک کیلئے امکانی پروجیکٹوں کی نشاندہی اور مقررہ وقت کے اندر اندر کارکردگی کا مظاہرہ کرنے والے پروجیکٹ قائم کرنے کیلئے ٹیکنالوجی کی ترقی سے متعلق دو طرفہ اقدامات کی نشاندہی کی جائے گی۔


    کلیدی خطبہ دیتے ہوئے ڈاکٹر مشل گیراچی نے کہا کہ اٹلی کی پچاس سے زیادہ کمپنیوں کے سینکڑوں نمائندے ٹیکنالوجی سے متعلق اس سربراہ میٹنگ میں شرکت کیلئے آئے ہیں۔ دونوں ملک بڑے چیلنجوں کے دور سے گزر رہے ہیں جنہیں حل کرنا دونوں ملکوں کیلئے لازمی ہے۔ ایک طرف اٹلی دیرپا ترقی کو یقینی بنانے کے راستے تلاش کررہا ہے تو دوسری طرف بھارت پہلے ہی ترقی کے لئے ایک نئے موڑ سے گزر رہا ہے۔ اس سے دونوں ملکوں کو اپنی دو طرفہ تجارت میں اضافہ کرنے کے بڑے مواقع فراہم ہوتے ہیں۔


    سائنس اور ٹیکنالوجی کے محکمے کے سکریٹری پروفیسر آشوتوش شرما نے کہا کہ بھارت اور اٹلی کے درمیان اشتراک سے متعلق بہت سے پروجیکٹ پہلے ہی سے جاری ہیں اور 100 سے زیادہ سائنس داں ان پروجیکٹوں پر مل کر کام کررہے ہیں۔ سنکروٹرون پروجیکٹ اس کی ایک مثال ہے۔ پروفیسر شرما نے کہا کہ اگر دونوں ملکوں کےد رمیان شراکت داری کے بارے میں اگر مختصراً کہا جائے تو اس کے لئے ایک جملہ ’’ فرام ہیمپی ٹو پامپی‘‘ مناسب ہے۔ انہوں نے کہا کہ ثقافتی وراثت کی بحالی اور اس کے تحفظ کیلئے ٹیکنالوجی ایک ایسا میدان ہے جس میں اٹلی اور بھارت ملکر بہت سے فائدے مند کام کرسکتے ہیں۔


    بھارت – اٹلی تجارتی تعاون میں چیلنجوں اور موقعوں کے بارے میں اظہار خیال کرتے ہوئے سی آئی آئی ایم ایس ای کونسل کے چیئرمین جناب شری کانت سومانی نے کہا ’’کہ چھوٹے اور اوسط درجے کی صنعتیں (ایس ایم ای) دونوں ملکوں کےد رمیان شراکت داری کیلئے اہم ترین ہوسکتی ہے۔ انہوں نے بڑھتی ہوئی دو طرفہ تجارت کے امکانی شعبوں کے سلسلے میں کھانے پینے سے متعلق اشیاء ،الیکٹرانکس ، زیورات ، گھڑیوں اور موٹر گاڑیوں کا ذکر کیا۔‘‘


    اٹلی کی وزارت خارجہ کے ثقافت اور معیشت کی ترقی اور اختراع کے ڈائرکٹر جنرل جناب وِن سینزو ڈی لوسا نے کہا کہ دو سال پہلے 23 نئے پروجیکٹوں کا آغاز کیا گیا تھا جس سے بہت ہی کم وقت میں زبردست پیداواریت والے کارآمد تعاون کی عکاسی ہوتی ہے۔ انہوں نے تعاون کیلئے جن کلیدی شعبوں کی نشاندہی کی ان میں صاف ستھری توانائی ، توانائی سے متعلق کفایت شعاری ، علوم حیاتیہ اور خلا شامل ہیں۔


    ٹیکس سمٹ اس سیریز میں چوبیسویں کڑی ہے ۔ یہ ٹیکس سمٹ 1995 میں شروع کی گئی تھی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس ۔ع ن


    U-5553

    
    
    (Release ID: 1551200) Visitor Counter : 3
    
    
      Read this release in: English