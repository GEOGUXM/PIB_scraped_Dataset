      وزارت دفاع

      بھارتی بحریہ اکیڈمی میں دلی سیریز سی پاور مذاکرہ۔ 2018کاآغاز
      Posted On: 11 OCT 2018 7:20PM by PIB Delhi


    نئی دہلی ،12اکتوبر : ‘بحری قوت کے ارضی سیاسی اثرات ’کے موضوع پرسالانہ دلی مذاکرے کے پانچویں ایڈیشن کا اہتمام کیاگیاہے اوراس کا آغاز آج صبح بھارتی بحریہ اکیڈمی میں ہوا۔ اس دوروزہ مذاکرے میں متعدد مصروف خدمت سینیئربحری افسران ، ممتاز ماہرین تعلیم اور معروف اسکالر حصہ لے رہے ہیں ۔ وائس ایڈمیرل آربی پنڈت ، اے وی ایس ایم ، کمانڈینٹ ، آئی این اے نے افتتاحی خطبہ دیا۔


    مذاکرے کی کارروائی سابق سفارت کارڈاکٹرٹی سی اے راگھون کے ذریعہ دلی انوائٹشنل ٹاک کے ساتھ شروع ہوئی۔ موصوف پاکستان میں بھارت کے ہائی کمشنر بھی رہ چکے ہیں ۔ انھوں نے غیرملکی اور کلیدی پالیسیوں کے سلسلے میں براعظم اوربحری سلسلوں کو مربوط کرنے کے موضوع پر اظہارخیال کیا۔


    پہلے دن کے مذاکرے کے پہلے اجلاس کا موضوع بحری قوت اورارتباط تھا۔ جس کی صدارت سی ایم ڈی ای او ڈکّال جونسن نے کی اور اس کا آغاز ایک پریزنٹیشن یعنی ‘دی بیٹل آف دیو’ کے ساتھ ہوا جو ڈاکٹرانوپماگھوش کی تصنیف ہے اور اس کی پیشکش وائس ایڈمیرل پردیپ چوہان اے وی ایس ایم اوربار ، وی ایس ایم (سبکدوش ) کے ذمے رہی ۔ اس کے دوران ماضی کے ان دس برسوں میں ہوئی بحری جنگوں کا تجزیہ کیاگیا ۔ یہ وہ جنگیں تھیں جو واسکوڈی گاماکے کالی کٹ میں وارد ہونے کے بعد لڑی گئی تھیں اوران کا تجزیہ اس کے وسیع ترارضیاتی ۔ سیاسی پس منظرمیں کیاگیاتھا۔ زمورین کی قیادت میں مشترکہ افواج کی شکست کی وجوہات اوراثرات کا بھارت کے تاریخی پس منظرمیں جائزہ لیاگیا۔


    اگلامقالہ کموڈوریوگیش وی اٹھاولے نے پیش کیا جس کاموضوع تھا ‘‘مقامات اور مستقر۔ کس طرح بحری حکمت عملی نے جو تجارتی تحفظ کے لئے اپنائی گئی ، انگریز ۔ فرانسسیسی نوآبادیاتی مخاصمت کو بحرہند میں متاثرکیا’’۔افسرمذکور آب دوس شکن فن حرب میں مہارت رکھتے ہیں اور انھوں نے پیشہ ورانہ اشاعتوں میں اپنی جانب سے لگاتارتعاون دیاہے اور بین الاقوامی و قومی صحائف اورجرائد شائع کرتے رہے ہیں ۔ ان کے مقالے میں انگریز ۔ فرانسیسی مخاصمت کی جڑوں کی تلاش کی گئی تھی ۔انھوں اپنے مقالے میں اس وقت لڑی گئی بحری جنگ کے کلیدی ، عملی اورتدبیری زاویوں پراحاطہ کیا۔‘‘ نوآبادیاتی حریفوں کے مابین سمندرکی خاموش قوت متعلقہ حکمت عملی کاتعین کرنے میں اہم حیثیت رکھتی ہے اور اس کے علاوہ نتائج پربھی اثرانداز ہوتی ہے’’ ۔ ان تمام پہلووں کو بھی پریزنٹیشن کے دوران نمایاں کیاگیا۔


    پہلے دن کے دوسرے اجلاس کا عنوان ‘‘چین کی پٹی اورسڑک سے متعلق اقدامات ’’تھا جس کی صدارت کموڈورسوشانت ڈیم وی ایس ایم نے کی۔ اس موضوع کے تحت ریئرایڈمیرل دھیرن وج ،جو ڈائرکٹرجنرل پروجیکٹ سی برڈ ہیں، نے اپنا مقالہ پیش کیاجس کا موضوع تھا‘‘ ون بیلٹ ون روڈ’’ اس مقالے میں چین کی بیلٹ روڈ پہل قدمیوں اور بحری زایوں پرروشنی ڈالی گئی تھی ۔


    تکشلافاؤنڈیشن کے ڈائرکٹراورمشترکہ بانی جناب نتن پائی نے بھارتی بحری علاقے اورہمسائیگی میں چین کی موجودگی پراپنا مقالہ پیش کیا ۔ مقالے میں بھارت کی جانب سے اپنے مفادات کے تحفظ کے لئے کون کون سے اقدامات کئے جائیں، کون کون سی تبدیلیاں لائی جائیں اور امکانات پرسیرحاصل روشنی ڈالی گئی ۔


    کیپٹن وی سی مہرا، کمانڈنگ آفیسرآئی این ایس رنجیت نے چین کی بحری قوت اور بیلٹ اور روڈ پہل قدمیوں پر اپنا مقالہ پیش کیا۔ 21ویں صدی میں نوآبادیات سے متعلق مہانیان بلیوپرنٹ پراحاطہ کرتے ہوئے، موصوف نے اپنے نظریات پیش کئے ۔ اس مقالے میں ایسے پہلوؤں کو نمایاں کیاگیا جو بحری قوت کو بڑھاوادینے کے لئے لازمی ہیں ۔ چین کے ذریعہ اپنائے جانے والے طریقوں پربھی روشنی ڈالی گئی ۔


    دوروزہ مذاکرے کے اختتامی دن یعنی 12اکتوبر ، 2018کو 4مقالے پیش کئے جائیں گے ۔ ان میں گن بوٹ ڈپلومیسی :ایمرجنگ پلئرس اینڈ ایسوسی ایٹڈچیلنیز ان دی انڈوپیسفک ریجن ، یعنی بھارت بحرالکاہل خطے میں ابھرتے ہوئے شرکائے کار اورمتعلقہ چنوتیاں :گن بوٹ ڈپلومیسی نام کا مقالہ آئی این اے کے کیڈٹ پیش کریں گے ۔ دوسرامقالہ وائس ایڈمیرل پردیپ چوہان اے وی ایس ایم اینڈ بار، وی ایس ایم ( سبکدوش ) پیش کریں گے ، کموڈور جی پرکاش بھی اس مقالے میں شریک ہوں گے ۔ آئی اوآر میں بحری قوت نام کامقالہ ،کموڈور پی رتھیش پیش کریں گے ۔


    **************


    U-5306


    

    
    (Release ID: 1549514) Visitor Counter : 7
    
    
      Read this release in: English