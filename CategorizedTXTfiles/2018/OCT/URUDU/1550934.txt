      عملے، عوامی شکایات اور پنشن کی وزارت

      ویجی لینس بیداری ہفتہ 2018ء 29 اکتوبر سے 03نومبر2018ء تک منایاجائے گا
      
      اس سال کا موضوع ہے’’بدعنوانی مٹاؤ-نیا ہندوستان بناؤ‘‘

      Posted On: 26 OCT 2018 7:20PM by PIB Delhi

    نئی دہلی، 26 اکتوبر 2018؍مرکزی ویجی لینس کمیشن (سی وی سی) ہر سال ویجی لینس نگرانی ہفتہ مناتا ہے۔سی وی سی یہ ہفتہ ہر سال اس ہفتے میں مناتا ہے جس ہفتے میں سردار بلبھ پٹیل کا یوم پیدائش (31اکتوبر)آتا ہے۔


    اس ہفتہ کمیشن اپنی متعدد رسائی پروگراموں کے توسط سے حصص داروں کو ترغیب دینا چاہتا ہے کہ وہ اجتماعی طورپر بدعنوانی کے خلاف لڑائی میں شریک ہوں۔ اس کا مقصد لوگوں کو بدعنوانی کے تباہ کن نتائج کے تئیں بھی بیدار کرناہے۔اس سال ویجی لینس نگرانی ہفتہ 29 اکتوبر سے 03نومبر 2018ء کے دوران منایا جارہا ہے، جس کا موضوع ہے’’بدعنوانی مٹاؤ-نیا ہندوستان بناؤ‘‘۔


    کمیشن نے مرکزی حکومت کی سبھی وزارتوں ؍تنظیموں سے درخواست کی ہے کہ وہ اس موضوع سے متعلق سرگرمیاں انجام دیں۔یہ سرگرمیاں اپنی تنظیم کی سطح پر بھی انجام دی جائیں اور اسے عوام ؍شہریوں سے متعلق رسائی سرگرمیوں کی سطح پر بھی انجام دیاجائے، جس کی تفصیلات حسب ذیل ہیں:


    تنظیم کے اندر جو سرگرمیاں انجام دی جانی ہیں، ان میں تمام ملازمین کے ذریعے انٹیگریٹی(حلف)، انسدادی ویجی لینس سرگرمیوں سے متعلق پمفلیٹوں؍ہینڈ آؤٹس کی تقسیم ، وہیسل بلوئر میکنزم اور بدعنوانی مخالف دیگر اقدامات،ملازمین اور دیگر حصص داروں کے لئے تنظیم کی پالیسیوں؍طریقہ کار اور انسدادی ویجی لینس اقدامات کے تئیں لوگوں کو حساس بنانے والے پروگراموں اور ورکشاپوں کا انعقادشامل ہیں۔ جن دوسری سرگرمیوں کو اس کام میں جگہ دی جاسکتی ہے، ان میں ویجی لینس سے متعلق موضوعات پرجرنلوں؍نیوز لیٹرزکی اشاعت بڑے پیمانے پر ترسیل اور بیداری کے لئے اپنائے جانے والے عمدہ طور طریقوں کو اپنانا اور اس کام کی انجام دہی کے عمل کو منظم طریقے سے بہتر بنانے کی کوشش کرنا، بدعنوانی مخالف امور پرمختلف قسم کے مسابقتی پروگراموں جیسے مباحثوں، کوئز وغیرہ کا ملازمین اور ان کے اہل خانہ کے لئے انعقاد اور ملازمین ؍ صارفین کو ترغیباتی اطلاعات دستیاب کرانے کے لئے تنظیمی ویب سائٹوں کا استعمال شامل ہیں۔


    عوام ؍ شہریوں تک رسائی کے لئے جو سرگرمیاں انجام دی جانی ہے، ان میں ہورڈنگز، بینرز، پوسٹرزآویزاں کرنا اور دفتروں ؍فیلڈ یونٹوں میں نمایاں مقامات ؍جگہوں پر ہینڈ آؤٹس وغیرہ کی تقسیم کے ساتھ ساتھ ایسی جگہوں جہاں پر عوام کی آمدو رفت زیادہ رہتی ہے وہاں پر بھی ان کی تقسیم شامل ہے۔اس کے علاوہ شہریوں ؍صارفین کی شکایات کے ازالے کے لئے جو کیمپ لگائے جاتے ہیں وہاں پر بھی اس طرح کی چیزوں کی تقسیم کے علاوہ کمیشن کے ذریعے تیار کئے گئے آن لائن ’’انٹیگریٹی پلیج‘‘ اٹھانا بھی شامل ہیں۔


    اسکولوں اور کالجوں کے طلباء کو بدعنوانی کے برے اثرات سے واقف کرانےاور اس کے تئیں بیدار کرنے کے مقصد سے فیلڈ یونٹ؍ سی پی ایس ای کی ہر شاخ کے ذریعے خصوصی کوشش کی جانی چاہئے کہ اسکولوں اور کالجوں کے طلباء تک پہنچا جائے۔ اس سلسلے میں مختلف قسم کی سرگرمیاں انجام دی جاسکتی ہیں، جن میں لیکچرز ، پینل ڈسکشن،مباحثوں، کوئز، مضمون نگاری، نعرہ؍ایلوکیوشن؍کارٹون؍پوسٹر مسابقے شامل ہیں ، جو کہ اخلاقی اقدار ، حکمرانی کے بہترین طورطریقوں پر مبنی ہوں۔2017ء میں ایسی سرگرمیوں کا انعقاد 15ہزار سے زیادہ اسکولوں، 3200 سے زیادہ کالجوں میں کیا گیا تھا، جس میں ملک بھر کے 14.70لاکھ بچوں نے حصہ لیا تھا۔


    ایک نیا فیچر اسکولوں اور کالجوں میں’’انٹیگریٹی کلبوں‘‘ کا قیام ہے، تاکہ آنے والے کل کے لیڈروں کے درمیان اخلاقی اقدار کی آبیاری کی جاسکے۔


    گرام پنچایتوں(دیہی اور نیم دیہی علاقوں)میں بیداری پیدا کرنے کے لئے ’’اویئرنیس گرام سبھاؤں‘‘ کا بھی انعقاد کیا جارہا ہے، تاکہ دیہاتوں میں رہنے والے شہریوں کو بدعنوانی کے اثرات بد کے تئیں حساس بنایاجاسکے۔ 2017ء میں ویجی لینس بیداری ہفتہ کے دوران ایسی 67131 گرام سبھاؤں کا انعقاد کیا گیا۔


    سول سوسائٹی کے سبھی طبقات کی وسیع تر شراکت داری کے لئے نجی شعبوں، پیشہ ور تنظیموں ، ٹریڈ یونینوں اور تنظیموں میں بھی سیمیناروں ، مذاکروں اور رسائی سے متعلق دیگر تقریبات کا انعقاد کیا گیا۔


    تنظیموں نے ہائی وزیبلٹی اور عوامی اپیل والی سرگرمیاں بھی انجام دیں ، جن میں واکیتھن، میراتھن،سائیکل ریلیز، انسانی زنجیر، نکڑ ناٹک اور دیگر عوامی تقریبات شامل ہیں، جو ملک بھر میں متعدد شہروں اور قصبوں میں انجام دی گئیں۔


    متعدد تنظیمیں بڑے پیمانے پر سوشل میڈیا پلیٹ فارموں، تھوک ایس ایم ایس؍ ای میل، واٹس ایپ،الیکٹرونک اور پرنٹ میڈیا وغیرہ کا استعمال بھی بیداری پیدا کرنے کے لئے کرسکتی ہیں۔


    م ن۔م م ۔ ن ع


    U: 5 506

    
    
    (Release ID: 1550934) Visitor Counter : 5