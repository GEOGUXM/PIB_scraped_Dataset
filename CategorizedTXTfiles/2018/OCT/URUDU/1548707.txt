      جدید اور قابل تجدید توانائی کی وزارت

      اکیس (21) آئی او آر اے ممالک نے قابل تجدید توانائی پر دہلی اعلامیہ کو منظوری دی
      بین الاقوامی شمسی اتحاد (آئی ایس اے ) کے رکن ممالک سے شراکتداری کی جائے گی
      
      Posted On: 04 OCT 2018 10:20PM by PIB Delhi


    نئیدہلی 05 اکتوبر۔ حال ہیں میں گریٹرنوئیڈا میں دوسرے گلوبل ری –انویسٹ انڈیا آئی ایس اے پارٹنر شپ ری نیویبل انویسٹرس میٹ اینڈ ایکسپو کے موقع پر منعقددوسرے آئی او آر اے قابل تجدیدتوانائی وزارتی اجلاس کے بعد بحر ہند کے خطے میں قابل تجدید توانائی پر انڈین اوشین رم ایسوسی ایشن (آئی او آر اے ) میں شامل اکیس ممالک نے قابل تجدید توانائی پر دہلی اعلامیہ کو منظوری دے دی ہے ۔


    واضح ہوکہ بحر ہند کے خطے میں قابل تجدید توانائی پر دہلی اعلامیہ میں کہا گیا ہے کہ بحر ہند کے خطے میں قابل تجدید توانائی کی بڑھتی مانگ کی تکمیل کی غرض سے آئی او آر اے کے رکن ممالک کو ایک دوسرے کے ساتھ اشتراک کرنا چاہئے اور بحر ہند کے خطے کے لئے قابل تجدید توانائی پر ایک مشترکہ ایجنڈا وضع کیا جائے اور علاقائی اہلیت سازی کو فروغ دیا جائے ۔


    اس اعلامیہ میں بین الاقوامی شمسی اتحاد(آئی او آر اے ) میں شامل ممالک کے درمیان قابل تجدید توانائی پر اشتراک ، تکنالوجی کے فروغ اور منتقلی نیز قابل تجدید توانائی کے میدان میں پبلک پرائیویٹ شراکتداری کو مستحکم کیا جائے اور بین الاقوامی قابل تجدید توانائی ایجنسی (آئی آر ای این اے ) سے شراکتداری کا فیصلہ کیا جائے ۔


    حکومت ہند کے بجلی اور قابل تجدید توانائی کے وزیر مملکت (آزادانہ چارج ) جناب آر کے سنگھ ، انڈین اوشین رم ایسوسی ایشن (آئی او آر اے ) کے سکریٹری جنرل ڈاکٹر نومویو این نوکوے ،جنوبی افریقہ کی نائب وزیر توانائی محترمہ تھیم بی سل مجولا ، بنگلہ دیش کے وزیر مملکت برائے امور خارجہ جناب شہر یار عالم ایم پی نے اس وزارتی اجلاس میں شرکت کی ۔علاوہ ازیں ماریشس ،سی شیلز ، سری لنکا کے وزارتی مندوبین نے بھی اس وزارتی اجلاس سے خطاب کیا ۔


    اس منظور شدہ اعلامیہ کے مطابق آئی او آر اے کے رکن ممالک آئی ایس اے کے رکن ممالک کےساتھ قابل تجدید توانائی کے شعبے میں معلومات اور نظریات کی باہمی منتقلی کریں گے اور اس شعبے میں قوی امکانات پر غوروخوض کریں گے اور تین اکتوبر 2018 کو آئی او آر اے اور آئی ایس اے درمیان دستخط کی جانے والی مفاہمتی عرضداشت کی عمل آوری کے لئے راہ ہموار کریں گے ۔جس میں قابل تجدید توانائی کے شعبے میں مشترکہ اہلیت سازی پروگرام او ر تحقیق وترقی پر خصوصی توجہ مرکوز کی جانی چاہئے ۔


    مزید برآں آئی او آر اے میں شامل ممالک اور آئی آر ای این اے دنیا کے سب سے بڑے قابل تجدید توانائی کے اعدادوشمار کے پروجیکٹ کی حیثیت رکھنے والے عالمی تجدید توانائی نقشے میں توسیع کریں گے ۔اعدادوشمار کا یہ بڑ اپروجیکٹ آئی آر ای این اے نے تیار کیا ہے اس کے ساتھ بحر ہند کا سب سے بڑا اور جامع نقشہ اور ڈاٹا بیس تیار کیا جائے گا اور اس زیر نظر خطے میں قابل تجدید توانائی کے وافر امکانات کو زیر استعمال لایا جاسکے گا۔ علاوہ ازیں بین الاقوامی قابل تجدید توانائی تدریس پلیٹ فارم (آئی آر ای ایل پی ) کے تحت دستیاب مواقع میں شراکتداری کی جائے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 5176

    
    
    (Release ID: 1548707) Visitor Counter : 11
    
    
      Read this release in: English , Hindi