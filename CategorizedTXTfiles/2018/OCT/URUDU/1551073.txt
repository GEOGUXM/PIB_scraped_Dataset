      وزیراعظم کا دفتر

      جاپان میں بھارتی برادری کی تقریب میں وزیراعظم کے خطاب کا متن
      Posted On: 29 OCT 2018 2:31PM by PIB Delhi


    نئیدہلی۔ 29 ؍اکتوبر۔


    نمسکار!


    جاپان جیسا ملک ،آکی سیزن کا یہ ماحول اور اس پر آپ سبھی کا ساتھ، واقعی ایک عجیب وغریب سنگم ہے۔ بھارت میں بھی منڈے ہو ورکنگ ڈے ہو اور صبح 9 بجے مجھے بلانا ہو لیکن اتنے سویرے اتنی تعداد میں لگتا ہے کچھ لوگ رات کو ہی آگئے ہوں گے۔ میں آپ کے اس پیار کے لئے آپ کے اس آشیرواد کیلئے دل سے آپ کا بہت بہت شکر گزار ہوں۔


    آج کی یہ ملاقات اس لئے بھی اہم ہے کیونکہ جاپان میں بسے آپ سبھی حضرات سے مجھے سال 2016 میں ملنے کا موقع ملا۔ اس کے بعد آج مل رہا ہوں۔ اس موقع پر سب سے پہلے میں بھارت کی طرف سے آپ سب کی طرف سے اپنے پیارے دوست وزیراعظم شنزو ابے کو پھر سے ایل ڈی پی کا صدر چنے جانے پر بہت بہت مبارکباد دیتا ہوں۔


    بھارت کے عوام کے تئیں ، میرے تئیں وزیراعظم ابے کا پیار، ان کی محبت ہمیشہ سے رہی ہے۔ اس مرتبہ اس کو نئی شکل دیتے ہوئے جس طرح کا خصوصی رویہ انہوں نے پیش کیا ہے اس کے لئے بھی میں وزیراعظم کا اور جاپان کے عوام کا شکریہ اداکرتا ہوں۔ اس کے ساتھ ہی آپ سبھی کو دیپاولی کی بھی بہت بہت نیک خواہشات پیش کرتا ہوں۔ جس طرح دیوالی میں دیپک جہاں رہتا ہے اُجالاکرتا ہے اسی طرح آپ بھی جاپان اور دنیا کے ہر کونے میں اپنا اور ملک کا نام روشن کریں ۔ میری یہی خواہش ہے۔


    ساتھیو،


    بھارت کے وزیراعظم کے طورپر یہ میرا جاپان کا تیسرا دورہ ہے اور جب بھی جاپان آنے کا موقع ملا تو یہاں مجھے ایک روحانیت کا احساس ہوتا ہے۔ وہ اس لئے کیونکہ بھارت اور جاپان کے درمیان رشتوں کی جڑیں مذہب سے لیکر فطرت تک ہیں ، ہندو ہویا بودھ مذہب ہماری وراثت مشترک ہے۔ ہمارے معبودوں سے لیکر لفظ تک میں اس وراثت کی جھلک ہم ہر لمحہ محسوس کرتے ہیں۔


    ماں سروستی ، ماں لکشمی، بھگوان شیو اور گنیش سب کے ہم سرجاپانی معاشرے میں موجود ہیں۔ خدمت لفظ کے معنی جاپانی اور ہندی میں ایک ہی ہیں۔ ہوم یہاں پر گوما بن گیا اور تورن جاپانی میں توری بن گیا۔ مقدس ماؤنٹ آن ٹیک (اونتاکے) پر جانے والے جاپانی تیرتھ یاتری جو روایتی سفید پوشاک پہنے ہیں، اس پر سنسکرت – سدھم خط کے کچھ قدیم الفاظ بھی لکھواتے ہیں۔ وہ جب سفید جاپانی تینگوئی پہنتے ہیں تو اس پر اوم لکھا جاتا ہے۔


    ساتھیو بھارت اور جاپان کے رشتوں کے تانے بانے میں ایسے ماضی کے بہت سے مضبوط دھاگے ہیں۔ بھارت اور جاپان کی تاریخ کو جہاں بدھ اور بوس جوڑتے ہیں وہیں حال کو آپ جیسے نئے بھارت کے قومی سفیر مضبوط کررہے ہیں۔ حکومت کا سفیر ایک ہے لیکن قومی سفیر یہاں ہزاروں ہیں۔ آپ وہ پُل ہیں جو بھارت اور جاپان کو دونوں ملکوں کے لوگوں کو تہذیب اور اُمنگوں کو جوڑتے ہیں۔ مجھے خوشی ہے کہ آپ اپنی اس ذمہ داری کو کامیابی کے ساتھ نبھا رہے ہیں۔


    ساتھیو ، میری جب بھی وزیراعظم جناب ابے سے بات ہوتی ہے تو وہ ہندوستانی برادری کی اتنی تعریف کرتے ہیں کہ دل خوش ہوجاتا ہے۔آپ لوگوں نے اپنے ہنر سے اپنی تہذیبی اقدار سے یہاں بہت عزت حاصل کی ہے۔ یوگ کو آپ جاپان کی روز مرہ کی زندگی کا حصہ بنانے میں کامیاب رہے ہیں۔ یہاں کے مینو میں آپ نے کڑھی چاول شامل کرادیے اور اب تو آپ دیوالی بھی اپنے جاپانی دوستوں کے ساتھ مناتے ہیں۔ آپ نے مارشل آرٹس میں مہارت اس ملک کو کبڈی کا فن بھی دینا شروع کردیا ہے اور اب آپ کرکٹ کے کلچر کو بھی پھیلانے میں بھی مصروف ہیں۔ آپ نے جس طرح کنٹری بیوٹ ، دل جیتنے کیلئے بقائے باہم کے منتر سے جاپانی دلوں میں جگہ بنائی ہے وہ یقیناً قابل داد ہے۔ مجھے خوشی ہے کہ 30 ہزار سے زیادہ کا ہندوستانی سماج یہاں ہماری تہذیب کے نمائندے کی شکل میں کام کررہا ہے۔


    ساتھیو ، آپ میں سے بہت سے لوگ یقینی طور پر ہندوستان آتے جاتے رہتے ہیں جو کافی وقت سے نہیں بھی گئے ہیں وہ اخبارات کے وسیلے سے انٹرنیٹ کے ذریعے بھارت میں جاری تبدیلی کے بارے میں ضرور جانکاری حاصل کرتے ہوں گے۔ آج بھارت تبدیلی کے بڑے دور سے گزر رہا ہے۔ دنیا آج انسانیت کی خدمت کیلئے بھارت کی کوششوں کی تعریف کررہی ہے۔ بھارت میں جو پالیسیوں کی تعمیر ہورہی ہے عوامی خدمت کے میدان میں جو کام ہورہا ہے اس کے لئے ملک کو اعزاز دیا جارہا ہے۔ حال ہی میں دنیا کی دو بڑی تنظیموں نے بھارت کی کوششوں کو سراہا ہے، اعزاز سے نوازا ہے۔ گرین فیوچر میں تعاون کیلئے اقوام متحدہ نے چمپئن آف دی ارتھ کی شکل میں تو ’سول پیس پاؤنڈیشن ‘نے ’سول پیس ‘انعام کی شکل میں بھارت کو اعزاز سے نوازا ہے۔


    ساتھیو، یہ اعزاز سواسو کروڑ عوام کے نمائندے کی شکل میں بھلے ہی نریندر مودی کو دیا گیا ہو لیکن میرا تعاون مالا کے اس دھاگے جتنا ہے جو موتیوں کو پروتا ہے اور منظم ہوکر آگے بڑھنے کیلئے حوصلہ بڑھاتا ہے۔ ہمارا ملک آپ جیسے ایک سو ایک ہیروں سے موتیوں سے بھرا پڑا ہے۔ صرف ایک مربوط کوشش کی ضرورت تھی جو ہم گزرے ہوئے چار سال سے کررہے ہیں۔ اجتماعیت کی عوامی شراکت کی اسی طاقت کو آج دنیا پہچان دے رہی ہے۔ آج ماحول کے تحفظ کیلئے اقتصادی عدم توازن کو ختم کرنے کیلئے عالمی امن کیلئے بھارت کا رول اہم ہے۔


    میں ’سول پیس پرائز‘ کی جیوری کا شکریہ ادا کرتا ہوں کہ انہوں نے مودی نومکس کی تعریف کی ہے۔ ا ن کے جذبات کا پورا احترام کرتے ہوئے میں یہ کہنا چاہوں گا کہ مودی نومکس کے بجائے یہ انڈونومکس کا احترام ہے۔ حکومت کا سربراہ ہونے کی وجہ سے میں وہی کررہا ہوں جو بھارت کی تہذیب ، بھارت کی روایت رہی ہے۔


    وسودھیو کٹم بکم اور سروے بھونتو سکھیناہہ


    سروے سنتو نرامیا، کی اپنی اقدار کے تئیں ہم وقف ہیں۔ ہماری حکومت نے تو صرف اتنی تبدیلی کی ہے کہ دنیا کو بھارت کے چشمے میں دیکھا جائے اور چشموں سے بھارت کو مت دیکھئے۔ ہماری سرکار بھارتی حل عالمی ایپلی کیشن کے جذبے کے ساتھ لگاتار کام کررہی ہے۔ ہم پہلے بھارت کے مسائل کا حل نکال رہے ہیں اور پھر اس ماڈل کو دنیا کے دوسرے ملکوں کیلئے پیش کررہے ہیں۔


    ساتھیو، آپ کو یہ جان کر فخر ہوگا کہ جن دھن ، آدھار اور موبائل یعنی جے اے ایم کے تثلث سے جو شفافیت آئی ہے اس سے اب دنیا کے دوسرے ترقی پذیر ملک بھی جذبہ حاصل کررہے ہیں۔ بھارت میں بنائے گئے اس نظام کا مطالعہ کیا جارہا ہے اس کے علاوہ ڈیجیٹل لین دین کی ہماری جدید سہولت جیسے بھیم ایپ اور روپے کارڈ ، ان کے سلسلے میں بھی دنیا کے بہت سے ملکوں میں تجسس ہے۔ مجھے بتایا گیا ہے کہ جاپان بھی اب کم نقد والی معیشت کی طرف بڑھ رہا ہے۔ آپ کو یہ جان کر خوشی ہوگی کہ بھارت آج اس جانب بہت آگے نکل چکا ہے۔ گزشتہ چار برس کے دوران ہی یوپی آئی ، بھیم اور دوسرے ڈیجیٹل پیلٹ فارم کے وسیلوں سے ڈیجیٹل لین دین میں قریب قریب سات گنا کا اضافہ ہوا ہے۔ وہیں مالی شمولیت کو بھارت اگلی سطح پر لے جارہا ہے اور گاؤں گاؤں تک ڈاکخانوں کے وسیلوں سے مالی خدمات کی ہوم ڈیلیوری کی جارہی ہے۔ آپ نے بچپن میں ڈاکیہ دیکھا ہے آج وہ ڈاکیہ بینکر بن گیا ہے۔


    ساتھیو، آج بھارت ڈیجیٹل بنیادی ڈھانچے کے معاملے میں بے مثال ترقی کررہا ہے۔ گاؤں گاؤں تک براڈ بینڈ رابطہ پہنچ رہا ہے اور 100 کروڑ سے بھی زیادہ موبائل فون آج بھارت میں سرگرم ہیں۔ کبھی کبھی تو کہا جاتا ہے کہ بھارت کی آبادی سے زیادہ موبائل فونز ہیں۔ بھارت میں ایک جی بی ڈیٹا کولڈ ڈرنک کی چھوٹی سے چھوٹی بوتل سے بھی سستا ہے۔ یہی سستا ڈیٹا آج سروس ڈیلیوری کا مؤثر وسیلہ بن رہا ہے۔ وہیں میک اِن انڈیا آج گلوبل برانڈ بن کر اُبھرا ہے۔ آج ہم نہ صرف بھارت کیلئے بلکہ دنیا کے لئے بہترین پروڈکٹ بنارہے ہیں خاص طور پر الیکٹرانکس اور آٹوموبیل مینوفیکچرنگ میں بھارت عالمی مرکز بنتا جارہا ہے۔ موبائل فون مینوفیکچرنگ میں تو ہم نمبر ون بننے کی طرف تیزی سے آگے بڑھ رہے ہیں۔


    ساتھیو، میک اِن انڈیا کی کامیابی کے پیچھے وہ ماحول ہے جو گزشتہ چار سال میں تجارت کیلئے بنا ہے ۔ تجارت میں آسانی پیدا کرنے سے متعلق درجہ بندی میں ہم نے چالیس نمبروں سے زیادہ چھلانگ لگائی ہے۔ عالمی مقابلے میں ہم نے اس برس بھی پانچ پائیدانوں کو عبور کیا ہے۔ وہیں اختراع کے معاملے میں تو آج ہم دنیا کے ترقی یافتہ ملکوں کی فہرست میں شامل ہوچکے ہیں۔ یہی وجہ ہے کہ بھارت اسٹارٹ اپ کے معاملے میں دوسرا بڑا ماحولیاتی نظام بن گیا ہے۔


    ساتھیو، بھارت میں جو اختراع ہورہی ہے جو بھی حل نکالے جارہے ہیں وہ سستے تو ہیں ہی معیار کے سلسلے میں بھی عمدہ ہیں۔ بھارت کا خلائی پروگرام اس کی بہترین مثال ہے۔ بھارت دنیا کے بہت سے ملکوں،پرائیویٹ کمپنیوں کے مصنوعی سیارچے بہت ہی کم خرچ پر آج خلا میں بھیج رہا ہے۔ پچھلے سال ہی ہمارے سائنسدانوں نے ایک ساتھ 100 سے زیادہ مصنوعی سیارچے لانچ کرنے کا بے مثال ریکارڈ بنایا تھا۔ ہم نے بہت ہی کم خرچ میں چندریان اور منگل یان خلا میں بھیجا ۔ اب2022 تک بھارت گگن یان بھیجنے کی تیاری میں مصروف ہے۔ یہ گگن یان پوری طرح بھارتی ہوگا اور اس میں خلا میں جانے والا بھی بھارتی ہوگا۔


    ساتھیو، زمین سے لیکر خلا تک ایسے بہت سی تبدیلیاں آج بھارت میں ہورہی ہیں۔ انہی تبدیلیوں کے دوران آج بھارت دنیا کی سب سے تیزی سے آگے بڑھتی ہوئی ایک بڑی معیشت بن گیا ہے۔ انہیں تبدیلیوں کو دیکھتے ہوئے دنیا کی تمام ایجنسیاں کہہ رہی ہیں کہ آنے والی دہائی میں دنیا کی ترقی کو بھارت ڈرائیور کریگا۔ بھارت کی اس ترقی کی کہانی میں جاپان کا آپ سبھی کا بھی بہت بڑا تعاون رہنے والا ہے۔ بلیٹ ٹرین سے لیکر اسمارٹ سٹیز تک آج جو نیو انڈیا کا نیا انفراسٹرکچر تیار ہورہا ہے اس میں جاپان کی شراکت داری ہے۔ بھارت کی انسانی طاقت ، بھارت کی نوجوانوں کی طاقت کو بھی جاپان کی ہنرمندی کا فائدہ حاصل ہورہا ہے۔


    ساتھیو ، میں آپ سبھی کو نیو انڈیا کی تعمیر میں آپ کی سرگرم شراکت داری کیلئے مدعو کرتا ہوں۔ بھارت میں سرمایہ کاری اور اختراع کیلئے آج مناسب موقع تو ہے ہی ساتھ میں اپنی جڑوں کے ساتھ سرگرمی سے وابستگی کا بھی یہ اہم وقت ہے۔ جاپان میں بسے بھارتیوں نے جاپانی دوستوں کے ساتھ ملکر ہمیشہ سے ہی ملک کیلئے بہت بڑا تعاون دیا ہے۔ سوامی وویکانند جی کو نیتا جی سبھاش چندر بوس کو بھارت کی آزادی کی تحریک کو جو تعاون جاپان سے ملا ہے وہ کروڑوں ہندوستانیوں کے دل میں ہمیشہ رہے گا۔ ہمارے تعلقات مستقبل میں اور گہرے ہوں ، ہماری شراکت داری اور مضبوط ہو اس کیلئے ہم سبھی لگاتار کوشش کرنی ہے۔


    میں آج آپ کو اس منچ سے اگلے سال جنوری میں ہونےو الے پرواسی بھارتیہ دیوس اور اردھم کمبھ کے لئے بھی مدعو کرتا ہوں۔ پرواسی بھارتیہ دیوس تو اس مرتبہ وارانسی میں ہوگا جہاں کی گنگا آرتی دیکھ کر وزیراعظم ابے بھی دم بخود ہوگئے تھے اور وارانسی آنے کی دعوت میں اس لئے دے رہا ہوں کیوں کہ میں وہاں ممبر پارلیمنٹ ہوں۔ تو ایک طرح سے آپ سب میرے مہمان ہیں، دو دن بعد دنیا کے نقشے پربھارت اپنی نئی پہچان قائم کرنے والا ہے۔ 31اکتوبر سردار ولبھ بھائی پٹیل کا یوم پیدائش ہے ، سردار صاحب کا یوم پیدائش تو ہم ہر بار مناتے ہیں لیکن اس مرتبہ پوری دنیا کی توجہ مرکوز ہونےو الی ہے کیونکہ سردار صاحب کی جائے پیدائش گجرات کی سرزمین پر سردار صاحب کا دنیا کا سب سے اونچا مجسمہ نصب کیا جارہا ہے۔ یہ اتنا اونچا ہے کہ اس کو سمجھنے کیلئے میں کہوں گا کہ اسٹیچو آف لیبرٹی سے یہ مجسمہ اتحاد دو گنا اونچا ہے۔ سردار صاحب کا رول جتنا اونچا تھا یہ مجسمہ بھی اتنا ہی اونچا بنے گا۔ ہر ہندوستانی فخر سے کہہ سکتا ہے کہ دنیا کا سب سے اونچا مجسمہ ہندوستان کی دھرتی پرہے۔ سردار پٹیل کا ہے۔ 31 اکتوبر کو اس کی نقاب کشائی ہوگی ، مجھے یقین ہے آپ لوگ جب بھی بھارت آئیں گے آپ کے جاپان کے دوست بھارت آئیں گے تو آپ یقینا انہیں سردار پٹیل کے دنیا کے سب سے اونچا مجسمہ دیکھنے جانے کیلئے ضرور اُکسائیں گے۔ یہی میرا اصرار ہے۔


    آخر میں پھر آپ سبھی کو دیپاولی کی نیک خواہشات پیش کرتا ہوں ، آپ اتنی بڑی تعدا د میں صبح صبح آئے اس کے لئے بھی تہہ دل سے بہت بہت شکریہ اد ا کرتا ہوں۔


    شکریہ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س۔ع ن


    U-5530

    
    
    (Release ID: 1551073) Visitor Counter : 9