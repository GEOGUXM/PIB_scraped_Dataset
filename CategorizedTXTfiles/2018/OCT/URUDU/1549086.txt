      امور داخلہ کی وزارت

      وزیر داخلہ نے ہوابازی کے شعبے میں سلامتی کے لئے بہتر تال میل اور نئی تکنالوجی اپنانے کی تلقین کی
      
      جناب راج ناتھ سنگھ نے بین الاقوامی ہوابازی سلامتی مذاکرے کا افتتاح کیا
      
      Posted On: 09 OCT 2018 6:44PM by PIB Delhi


    نئی دہلی، 9 اکتوبر 2018 ، وزیر داخلہ جناب راج ناتھ سنگھ نے ہوابازی کے شعبے میں مکمل سلامتی کو یقینی بنانے کے لئے تمام تر شرکاء کار کے مابین تال میل قائم کرنے پر زور دیا ہے۔ انہوں نے کہا ہے کہ میں ہوا بازی کے شعبے کے تمام تر شرکاءکار خصوصاً بی سی اے ایس اور سی آئی ایس ایف کو ہوابازی سلامتی کے لئے نئی تکنالوجی اپنانے اور تربیت یافتہ انسانی وسائل کے دانش مندانہ استعمال اور جدید ترین سلامتی بنیادی ڈھانچہ اپنانے کا مشورہ دینا چاہتا ہوں۔ جناب راج ناتھ سنگھ نے ان خیالات کا اظہار آج یہاں منعقدہ بین الاقوامی ہوابازی سلامتی مذاکرے کی افتتاحی تقریب کے دوران کیا ہے۔


    مذکورہ دو روزہ مذاکرے کا اہتمام ،سی آئی ایس ایف یعنی سینٹرل انڈسٹریل سکیورٹی فورس نے اپنے جشن طلائی سال کے تحت کیا ہے اور اس مذاکرے کا موضوع ’’عالمی تعاون : محفوظ ہوابازی‘‘ ہے۔


    ہوابازی کے شعبے کو لاحق دہشت گردانہ خطرات کے پہلوؤں کو نمایاں کرتے ہوئے جناب راج ناتھ سنگھ نے کہا کہ شہری ہوابازی سلامتی ایک ازحد چنوتی بھرا اہم کام ہے کیونکہ یہ شعبہ دہشت گردوں کے گروہوں کے نشانے پر رہتا ہے۔ دہشت گرد ہمیشہ ایسے مواقع کی تلاش میں رہتے ہیں جہاں وہ زیادہ سے زیادہ توجہ اور میڈیا کے ذریعہ احاطہ کئے جانے کی صورتحال کا فائدہ اٹھا سکیں۔


    ہوابازی کے شعبے پر حملے کے لئے جدید ترین طریقہ ہائے کارکا استعمال پہلے سے ہی کافی بڑی تعداد میں رائج ہے۔ 2001 میں شو بامبر یعنی جوتے میں بم رکھنے والے دہشت گرد کا معاملہ کافی معروف ہے۔ لندن (2006) میں رقیق آتش گیر مادے کا استعمال اور 2009 ایمسٹرڈم میں انڈر واٹر بامبر کا معاملہ واضح طور پر اس جانب اشارہ کرتا ہے کہ دہشت گرد تمام ممکنہ طریقوں سے ہوابازی کے شعبے کو نشانہ بنانے کی کوشش کرتے ہیں۔


    ہوابازی سلامتی کے شعبے میں دنیا کے بہترین طریقہ ہائے کار کو بروئے کار لانے کی حمایت کرتے ہوئے جناب راج ناتھ سنگھ نے کہا کہ ہمیں بین الاقوامی پیمانے پر تسلیم شدہ رہنما خطوط اور قواعد پر سختی سے عمل کرنا اور نہیں نافذ کرنا چاہیے۔ تمام ہوائی اڈوں پر تمام تر متعلقہ امور میں تازہ ترین اور جدید ترین تکنالوجی متعارف کرائے جانے سے ہماری سلامتی کی صلاحیتوں میں اضافہ ہوگا۔ حکومت اور ہوابازی کی ایجنسیوں کو افزوں طور پر نئے اور جدید ترین طریقہ ہائے کار اپنانے ہوں گے تاکہ روایتی اور غیر روایتی دونوں طرح کے خطرات سے نمٹا جاسکے۔


    اس امر پر زور دیتے ہوئے کہ ہوابازی سلامتی کے شعبے میں ڈھیل کو کوئی گنجائش نہیں ہے، وزیر داخلہ نے کہا کہ کسی بھی چین کی قوت کا تعین اس کی سب سے چھوٹی اکائی کی قوت کی بنیاد پر کیا جاتا ہے لہذا چھوٹے ہوائی اڈوں کی سلامتی کو بھی، کسی حالت میں نظر انداز نہیں کیا جانا چاہیئے۔


    انہوں نے کہا کہ چھوٹے سے چھوٹے ہوائی اڈوں کی سلامتی کو نظر انداز نہ کرنے کے ساتھ ساتھ برسلز اور استنبول ہوائی اڈوں پر ہونے والے حملوں نے یہ ظاہر کردیا ہے کہ ہوائی اڈے کس حد تک اس طرح کے حملوں کا شکار ہوسکتے ہیں۔ انہوں نے کہا کہ شہر کی جانب سے خصوصاً ا س طرح کے حملوں کے امکانات زیادہ ہوتے ہیں اور ان حملوں سے یہ بات بھی واضح ہوگئی ہے کہ ہوابازی کی سہولتوں کو کس طرح کے نئے خطرات لاحق ہیں۔


    اس امر کا ذکر کرتے ہوئے کہ بھارت نے ہوابازی کے شعبے میں زبردست پیمانے پر وسعت حاصل کی ہے، جناب راج ناتھ سنگھ نے کہا کہ ہم لگاتار بنیادوں پر اپنی سلامتی حکمت عملیوں کو اپ گریڈ کرتے رہے ہیں اور ہم نے اس امر کو بھی یقینی بنایا ہے کہ بدلتے ہوئے خطرات سے لاحق اندیشوں اور امکانات کے مقابلے میں ہم ہمہ وقت کمر بستہ رہیں۔


    دہشت گردوں کے ذریعہ طیاروں کو یرغمال بنائے جانے کا ذکر کرتے ہوئے وزیر داخلہ نے کہا کہ بھارت نے اس طرح کی سنگین صورتحال سے نمٹنے کے لئے اپنی قانونی مضبوطی اور متعلقہ مستعدی پر نظر ثانی کی ہے۔ نیا انسداد یرغمال ایکٹ 2016 ، 1971 کے ہیگ کنونشن کے عین مطابق ہے اور 2010 کے بیجنگ پروٹوکول سے بھی ہم آہنگ ہے۔ جناب راج ناتھ سنگھ نے کہا کہ ہوائی جہازوں کو اغوا کرنے اور یرغمال بنانے کے انسداد کے لئے مذکورہ نیا قانون، ہماری حکومت کی اس تشویش اور عملی اقدام کا مظہر ہے جو اس طرح کے حادثات سے نمٹنے کے لئے فوری طور پر درکار ہوتے ہیں اور جنہیں طیاروں پر قبضہ کرنے یا انہیں یرغمال بنائے جانے کے دوران عمل میں لانا ضروری ہوتا ہے کیونکہ اس سے عوام اور املاک کی سلامتی خطرے میں پڑجاتی ہے۔


    جناب راج ناتھ سنگھ نے کہا کہ حکومت ہوابازی سلامتی کو مستحکم بنانے کے تئیں پوری طرح سنجیدہ ہے اور تمام قواعد و ضوابط پر بھی اس کی نظر ہے۔


    وزیر موصوف نے کہا کہ بطور پالیسی ٹی ایس اے (نقل و حمل سلامتی انتظامیہ) کے امریکی طریقہ کار کے برعکس، جس کے تحت طبیعات سلامتی بھی شامل ہے، ہماری حکومت نے سلامتی ریگولٹر کے فرائض کو ہوابازی کے ایکو نظام میں کار فرما ریگولیٹڈ اداروں کے فرائض سے علیحدہ کردیا ہے۔ اس احتیاطی امر سے ریگولیٹری فریم ورک میں مفادات کا ٹکراؤ نہیں ہوتا۔


    وزیر داخلہ نے کہا کہ سب سے بڑا ہدف عالمی سلامتی میں اضافہ ہے اس کے لئے پوری دنیا میں یکساں سلامتی اقدامات درکار ہیں۔ یہ ہدف یا نشانہ تمام متعلقہ اداروں کی مصمم عہد بندگی کے بغیر حاصل نہیں ہوسکتا۔


    داخلی امور کے وزیر مملکت جناب ہنس راج گنگا رام اہیر، سی ایس ایف کے ڈائرکٹر جنرل جناب راجیش رنجن اور دیگر معززین بھی اس موقع پر موجود تھے۔


    U- 5231

    
    
    (Release ID: 1549086) Visitor Counter : 8