      زراعت اور کاشتکاروں کی فلاح و بہبود کی وزارت

      وزیر زراعت جناب رادھا موہن سنگھ نے امریکی سفیر کینتھ آئی جسٹر سے ملاقات
      
      ملاقات کا اصل مقصد امریکہ کے ساتھ باہمی مفاد کی تجارتی اور معاشی شراکت داری قائم کرنا ہے تاکہ ہندوستان کی معیشت میں استحکام آ سکے : رادھا موہن سنگھ

      Posted On: 17 OCT 2018 7:24PM by PIB Delhi

    امریکہ کے سفیر جناب کینتھ آئی جسٹر نے آج یہاں نئی دہلی کے کرشی بھون میں زراعت اور کسانوں کی فلاح و بہبود کے مرکزی وزیر جناب رادھا موہن سنگھ سے ملاقات کی۔ ملاقات کے دوران دونوں اہم شخصیات نے زراعت میں تجارت کے راستوں اور طریقہ کار اور باہمی رشتوں پر تبادلہ خیال کیا۔


    زراعت اور کسانوں کی فلاح و بہبود کے وزیر نے کہا کہ اس ملاقات کا مقصد امریکہ کے ساتھ باہمی مفاد کی تجارتی اور معاشی شراکت داری کے مواقع پیدا کرنا تھا تاکہ ہندوستان کی معیشت کو مستحکم بنایا جا سکے۔


    جناب سنگھ نے کہا کہ امریکہ نے ہندوستان میں انگور کی پیداوار کے لئے اپنائے جا رہے منظم طریقہ کار پر اپنا اطمینان ظاہر کیا اور امریکی منڈیوں میں ہندوستانی اشیاء کی رسائی سے متعلق قانون کو جلد از جلد حتمی شکل دینے کا یقین دلایا تاکہ نومبر 2018 کے سیزن کے دوران امریکہ کو ہندوستانی انگور برآمد کئے جا سکیں۔


    وزیر زراعت نے کہا کہ اس کے تبادلہ خیال کے دوران امریکہ کے ذریعے ہندوستان سے انار کی درآمدات پر پابندی عائد کرنے کا معاملہ اٹھایا گیا۔جناب سنگھ نےامریکی سفیر سے اس پابندی کو جلد از جلد ہٹانے کی اپیل کی اور انہیں یقین دلایا کہ انار کی برآمدات سے متعلق پیداواری نظام میں ضروری بہتری لائی جائے گی۔


    زراعت اور کسانوں کی فلاح و بہبود کے وزیر نے مزید کہا کہ اس تبادلہ خیال سے مستقبل میں بہتر نتائج حاصل کرنے کے لئے فریقین کے درمیان زراعت اور متعلقہ اشیاء کی تجارت میں اضافے کے نتیجے میں باہمی رشتے مزید مستحکم ہوں گے۔


    *********** ***


    ( م ن ۔ ش س ۔ م ف (


    U. No. 5376


    

    
    (Release ID: 1549984) Visitor Counter : 4