      وزارت خزانہ

      ہندستان اور ایشیائی ترقیاتی بینک نے مغربی بنگال کے تین اضلاع میں پینے کے محفوظ پانی کی سروس فراہم کرنے کے لئے 240 ملین ڈالر کے قرضے پر دستخط کئے
      Posted On: 03 OCT 2018 6:28PM by PIB Delhi


    نئی دہلی، 3 اکتوبر 2018 / حکومت ہند اور ایشیائی ترقیاتی بینک (اے ڈی بی) نے آج مغربی بنگال کے تین اضلاع کے تقریباً 1.65 ملین لوگوں کو پینے کا محفوظ اور دیرپا پانی فراہم کرنے کے سلسلہ میں 240 ملین ڈالر کے ایک قرضے پر دستخط کئے۔ یہ اضلاع سنکھیا ،فلورائیڈ کھارے پن سے متاثر ہیں۔


    مغربی بنگال کے پینے کے پانی کے سیکٹر میں بہتری کے پروجیکٹ پر دستخط کرنے والوں میں وزارت خزانہ کے اقتصادی امور کے ایڈیشنل سکریٹری (فنڈ بینک اینڈ اے ڈی بی) جناب سمیر کمار کھرے اور اے ڈی بی کے ہندستانی ریزیڈینٹ مشن کے کنٹری ڈائریکٹر جناب کینچی یوکویاما شامل تھے۔


    زیر آب پانی پر بہت زیادہ انحصار کی وجہ سے مغربی بنگال کی بیشتر دیہی آبادی کو سنکھیا اور فلورائیڈ ملے ہوئے پانی سے خطرہ لاحق ہے جس سے کینسر اور ہڈیوں کی بیماریوں جیسے بہت سے صحت کے مسائل پیدا ہوسکتے ہیں۔ اس پروجیکٹ کا مقصد مغربی بنگال کے تین اضلاع یعنی بنکورہ ، شمالی 24 پرگنہ اور پورب مدنہ پور کے تقریباً 3 لاکھ 90 ہزار گھروں کو میٹر کنیکشن کے ذریعہ پینے کا پانی فراہم کرکے ان بیماریوں کے خطرات کو کم کرنا ہے۔


    جناب کھرے نے کہا کہ ‘اس پروجیکٹ میں زیر زمین پانی کے بہت زیادہ استعمال سے پیدا ہونے والی تشویش پر توجہ دینا ہے۔ اس سے سنکھیا اور فلورائیڈ کی آمیزش والے اتھلی سطح کے زیر زمین پانے کے استعمال سے صحت کو درپیش خطرات کو کم کرنے میں مدد ملے گی’’۔


    جناب یوکویاما نے کہا ‘زیر زمین آلودہ پانی سے بیماریوں کے بوجھ کو کم کرنے کے علاوہ اس پروجیکٹ کے ذریعہ میٹر کے ذریعہ آنے والے پانی کے کنیکشنوں سے حاصل ہونے والے دیہی پانی کی اسکیموں میں مدد ملے گی اور پانی کے بہتر بندوبست کے سلسلہ میں جدید تکنالوجی کو استعمال کیا جاسکے گا’’۔


    اس پروجیکٹ کے لئے حکومت جاپان کی طرف سے غریبی میں کمی کے جاپانی فنڈ کے توسط سے تین ملین ڈالر گرانٹ ملے گی اور اے ڈی بی کے شہری آب و ہوا کی تبدیلی سے متعلق ٹرسٹ فنڈ کی 2 ملین ڈالر کی گرانٹ حاصل ہوگی ۔ اس سے پانی کے بہتر نظام کو مستحکم بنانے کی ریاستی حکومت کی کوششوں میں مدد ملے گی۔ اس کے علاوہ سیلاب کے سلسلہ میں پہلے سے دی جانے والی وارننگ اور اس کے نتیجے میں اٹھائے جانے والے اقدامات نیز کارروائی اور دیکھ ریکھ کے سلسلہ میں تربیت فراہم کرنے میں بھی مدد ملے گی۔


    اے ڈی بی نے انتہائی غربت کو ختم کرنے کی اپنی کوششوں کو مستحکم بناتے ہوئے ایک خوشحال سب کی شمولیت والے اور دیرپا ترقی کرنے والے ایشیا اور بحرالکاہل کے حصول کا عہد کررکھا ہے۔ یہ ادارہ 1966 میں قائم کیا گیا تھاجس کے اب 67 ممبر ہیں جن میں سے 48 کا تعلق اسی علاقہ سے ہے۔اے ڈی بی کل ملاکر 32.2 بلین ڈالر کی کارروائیاں چلا چکا ہے جن میں سے اس نے 11.9 بلین کی کارروائیاں دوسروں کے ساتھ مل کر چلائی ہیں۔


    ۔۔۔۔۔۔۔۔۔۔۔


    م ن۔ ج۔ ج۔


    U- 5131


    

    
    (Release ID: 1548382) Visitor Counter : 4