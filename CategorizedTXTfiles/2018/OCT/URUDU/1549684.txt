      ٹیکسٹائلز کی وزارت

      اجے ٹمٹانے آئی ایچ جی ایف ۔ دہلی میلہ پتجھڑ2018کے لئے 46ویں ایڈیشن کا افتتاح کیا
      Posted On: 14 OCT 2018 6:31PM by PIB Delhi


    کپڑے کی صنعت کے وزیر مملکت آئی ایچ جی ایف ۔ دہلی میلے کا افتتاح کرتے ہوئے


    کپڑے کی صنعت کے وزیرمملکت جناب اجے ٹمٹا نے گریٹرنوئیڈا میں انڈیا ایکسپوسنٹراینڈ مارٹ نے دنیا کے سب سے بڑے آئی ایچ جی ایف دہلی میلے کے 46ویں ایڈیشن کاافتتاح کیا۔ اس موقع پراظہارخیال کرتے ہوئے، انھوں نے کہاکہ اس میلے نے ملک سے دستکاری سے تیارہونے والی اشیأ کی برآمدات کو فروغ دینے میں اہم کرداراداکیاہے اور سمندرپارکے خریداروں کے لئے دستکاری کے شعبے میں ایک خصوصی اہمیت حاصل کرلی ہے کیونکہ غیرملکی افراد اپنی ضروریات کی تکمیل کے لئے اس میلے کو ازحد وسیلے کے طورپردیکھتے ہیں اوربھارت کی برآمداتی برادری اپنے کاروبار کے لئے اس میلے کو ازحد موثرمارکیٹنگ میڈیم خیال کرتی ہے ۔ 3200سے زائد مند وبین یہاں آئے ہوئے ہیں اور اس میلے میں انھوں نے اپنی چیزیں رکھی ہیں اور 110سے زائد ممالک کے خریداربھی یہاں آئے ہوئے ہیں، جو بھارت میں تیاردستکاری کی اشیأ کو خریدنے کے متمنی ہیں، جس سے بھارتی دستکاری اشیأ کی مقبولیت کا اندازہ ہوتاہے ۔


    اجے ٹمٹا نےکہاکہ دستکاری کے برآمدکاروں کو ان صناعوں اوردستکاروں کا خیال رکھناچاہیئے جو اس شعبے میں ریڑھ کی ہڈی کی سی حیثیت رکھتے ہیں ۔ انھوں نے مزید بتایاکہ حکومت ہند نہ صرف یہ کہ دستکاروں کو ان کے اخراجات میں کمی لانے کے لئے مختلف اسکیموں کے ذریعہ ترغیبات فراہم کررہی ہے بلکہ ان کے کنبوں کی صحت اورتعلیمی ضروریات کے لئے بھی امداد فراہم کررہی ہے ،ساتھ ہی ساتھ ان کی مصنوعات کو مشترکہ سہولت مراکز تک لانے کے لئے نقل وحمل کی سہولت بھی فراہم کررہی ہے ۔ انھوں نے یہ بھی کہاکہ ان صناعوں کومدد پہنچانے کے لئے حکومت ہند خود اپنا پورٹل قائم کررہی ہے اور دستکاری برآمد کا پورٹل بھی قائم کررہی ہے تاکہ ان دستکاروں اور صناعوں کے کنبوں اورخود ان کے لئے صحت اور تعلیم کی ضروریات کی تکمیل ہوسکے۔ اجے ٹمٹانے ای پی سی ایچ اوربرآمدکاروں سے کہاکہ وہ فرینکفرٹ ، جرمنی میں منعقدہونے والے ایمبینٹی 2019کے لئے مستعد ہوجائیں، جس میں بھارت ایک شراکت دارملک کے طورپر شریک ہے ۔


    110ممالک کے سمندرپارکے خریداران سے توقع کی جاتی ہے کہ وہ آئی ایچ جی ایف ۔ دہلی میلہ میں شرکت کریں گے اور اپنے ساتھ یہاں سے انداز حیات ، فیشن ، ملبوسات سے متعلق مصنوعات لے کر جائیں گے ۔ اس میلے میں گھریلو طورپرتیارکئے ملبوسات اور دستکاریاں ، فرنشنگ کارپیٹ ، آرائشی اشیأ ، میز پوش وغیرہ فرنیچر جس میں گارڈن اورآوٹ ڈور دونوں طرح کا فرنیچرشامل ہے ، باتھ روم میں رکھی جانے والی آرائشی اشیأ، مالش اورچاق وچوبندرہنے کے لئے استعمال کی جانے والی اشیأ ، لیمپ اورروشنی دینے والی اشیأ ، کرسمس اور دیگرتیوہاروں کے موقع پراستعمال ہونےوالی اشیأ، ہاتھوں سے تیارکئے گئے پیپر آئٹم ، فیشن جیولری اور دیگر لوازمات شامل ہیں ۔ یہ میلہ 18اکتوبر 2018تک لگارہے گا۔


    *************


    U-5333


    

    
    (Release ID: 1549684) Visitor Counter : 3
    
    
      Read this release in: English