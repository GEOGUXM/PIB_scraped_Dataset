      نیتی آیوگ

      نیتی آیوگ بین الاقوامی ثالثی کی بہترین کارروائیوں کے سلسلے میں ایک ورکشاپ کا انعقاد کرے گا
      Posted On: 09 OCT 2018 6:43PM by PIB Delhi


    تنازعات کو حل کرنے کے طریقہ کار کو مستحکم بنانے کی غرض سے اور نہ صرف یہ کہ ’میک ان انڈیا ‘ بلکہ ’ریزالو ان انڈیا‘ کی حوصلہ افزائی کے لئے نیتی آیوگ کی طرف سے ایک ورکشاپ کا انعقاد کیا جا رہا ہے۔ جس کا موضوع ہے ’بین الاقوامی ثالثی میں بہترین کارروائیاں ‘۔یہ ورکشاپ 10؍ اکتوبر 2018 کو نئی دہلی میں آئی سی سی انٹر نیشنل کورٹ آف آربیٹریشن کے تعاون سے منعقد کی جائے گی ۔


    اس ورکشاپ میں بین الاقوامی ثالثی کے بنیادی تصورات کا احاطہ کیا جائے گا اور اس میں ڈرافٹنگ ، ثالثوں کے انتخاب، ثالثی کے نتائج پر عمل درآمد اور ثالثی میں عدالتوں کے کردار جیسے موضوعات شامل ہوں گے۔ اس میں برطانیہ ، سنگاپور ، پیرس اور ہندوستان کے عالمی درجے کے اساتذہ اور وکلاء اپنے اپنے تجربات سے فیضیاب کرائیں گے ۔


    ورکشاپ کے افتتاحی اجلاس میں ہندوستان کی سپریم کورٹ کے جج جناب جسٹس اے کے سیکری ، قانون اور انصاف کی وزارت کے وزیر مملکت جناب پی پی چودھری اور نیتی آیوگ کے سی ای او جناب امیتابھ کانت موجود رہیں گے۔


    5232 U. No.


    

    
    (Release ID: 1549082) Visitor Counter : 6