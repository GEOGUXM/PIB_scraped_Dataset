      ایٹمی توانائی کا محکمہ

      ایٹمی توانائی کمیشن کے نئے چیئرمین اور محکمہ ایٹمی توانائی کے سیکریٹری نے وزیر مملکت ڈاکٹر جتیندر سنگھ سے ملاقات کی
      Posted On: 23 OCT 2018 7:57PM by PIB Delhi


    نئی دہلی: 23 اکتوبر۔ایٹمی توانائی کمیشن (اے ای سی) کے نئے چیئرمین اور حکومت ہند کے محکمہ ایٹمی توانائی کے سیکریٹری ڈاکٹر کے این ویاس نے آج یہاں شمال مشرقی خطے کی ترقی کے وزیرمملکت(آزادانہ چارج)، وزیراعظم کے دفتر، عملہ، عوامی شکایات اور پنشن، ایٹمی توانائی اور خلاء کے وزیرمملکت ڈاکٹر جتیندر سنگھ سے ملاقات کی۔


    ڈاکٹر ویاس، اس نئی ذمہ داری کو قبول کرنے سے قبل پروقار بھابھا ایٹمک ریسرچ سینٹر(بی اے آر سی) کے ڈائریکٹر تھے۔ ڈاکٹر ویاس کو اپنی نئی ذمہ داری سنبھالنے پر مبارکباد دیتے ہوئے ڈاکٹر جتیندر سنگھ نے موجودہ ایٹمی توانائی کے پلانٹوں میں نئی ری ایکٹر اکائیاں بنانے کے ساتھ ہی ملک کےد وسرے حصوں میں نئے ایٹمی توانائی کے پلانٹس قائم کرنے کے امکانات تلاش کرنے کے لئے گزشتہ چار برسوں کے دوران مودی حکومت کے ذریعہ کئے گئے اقدامات کی تعریف کی۔ انہوں نے کہاکہ اس سے ہندوستان کے نیوکلیائی پروگرام کو عالمی معیار حاصل کرنے میں مدد ملے گی جو کہ بابائے اٹیمی توانائی ڈاکٹر بھومی بھابھا کے موزوں ترین خراج عقیدت ہوگا۔


    ڈاکٹر جتیندر سنگھ نے ہریانہ میں قائم ہونے والے ایٹمی توانائی پلانٹ کی موجودہ صورت حال پر تبادلہ خیال کیا۔ انہیں بتایا گیا کہ پلانٹ کا کام پورے زور شور سے ہورہا ہے اور یہ آئندہ چند برسں کے اندر ہی یہ پلانٹ کام کرنے لگے گا۔وزیر موصوف کو دوسری ریاستوں میں بھی ایٹمی توانائی کے پ نئے پلانٹ قائم کرنے کے امکانات کا جائزہ لینے کی کوششوں کے بارے میں مختصر طور پر بتایا گیا۔


    ڈاکٹر جتیندر سنگھ نے کہا کہ ہندوستان جیسے تیزی سے کررہے ملک میں مستقبل میں ایٹمی توانائی ملک کی توانائی کی بڑھتی ضرورتوں کی تکمیل کا اہم وسیلہ بنے گا۔اس کے علاوہ یہ بھی بتایا کہ اس سے صاف ستھری اور آلودگی سے پاک توانائی فراہم کرنے کا فائدہ حاصل ہوگا۔


    ڈاکٹر ویاس نے ڈاکٹر سنگھ کومحکمہ ایٹمی توانائی میں جاری مختلف پروجیکٹوں کے بارے میں بھی بتایا۔انہوں نے ایٹمی توانائی سے متعلق منعقد ہونے والی چند اہم تقریبات اور تعلیمی سیمینار کے بارے میں بھی بتایا۔


    5439 U –

    
    
    (Release ID: 1550397) Visitor Counter : 9