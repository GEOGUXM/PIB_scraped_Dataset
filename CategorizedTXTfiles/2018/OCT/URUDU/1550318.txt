      صدر جمہوریہ کا سکریٹریٹ

      صدرجمہوریہ ہند نےسمبایوسیس بین الاقوامی یونیورسٹی کی تقسیم اسناد کی 15 ویں تقریب سے خطاب کیا
      Posted On: 23 OCT 2018 4:19PM by PIB Delhi


    نئی دہلی: 23 اکتوبر ۔صدر جمہوریہ ہند جناب رام ناتھ کووند نے 23 اکتوبر 2018 یعنی آج پونے میں سمبایوسیس بین الاقوامی یونیورسٹی کی تقسیم اسناد کی 15 ویں تقریب میں شرکت کی اور یونیورسٹی کی تقریب سے خطاب کیا۔


    اس موقع پر اظہار خیال کرتے ہوئے صدرجمہوریہ نے کہا کہ یہ ہمارے لئے بڑے فخر کی بات ہے کہ ہندوستان دنیا کے ملکوں کے لئے سیکھنے کا ایک کلیدی مرکز رہا ہے۔تکشیلا سے نالندہ تک برصغیر کی صدیوں پرانی یونیورسٹیاں ایشیا اور اس کے ا ٓگے کے مختلف ملکوں کے طلبا کے لئے سیکھنے کا مرکز رہی ہے۔ان یونیورسٹیوں میں ایشیا اور دنیا کے دیگر مختلف ملکوں کے طلبا علم سیکھنے کے لئے آتے رہے ہیں۔جدید دور میں ہمارے کیمپس بہت سے ملکوں خصوصاً ہمارے پڑوسیوں اور افریقہ کے ملکوں کے با صلاحیت نوجوانوں کے لئے کھلے ہے۔ اور ان کا وہاں خیر مقدم ہے۔ افریقہ جہاں سے طلبا ہمارے ان کیمپس میں پڑھنے آتے ہیں۔ ایک ایسا خطہ ہے جس کے ساتھ ہمارے خصوصی تعلقات ہیں۔


    صدرجمہوریہ نے کہا کہ سب سے اہم بات یہ ہے کہ 166 ملکوں کے 46.144 غیرملکی طلبا ہندوستان میں سیکھنے کے اعلی اداروں اور مختلف کالجوں اور یونیورسٹیوں میں پڑھتے ہیں۔سمبایوسیس اس عمل میں ایک اہم رول ادا کررہا ہے۔انہوں نے کہا کہ وہ اس بات پر بے حد خوش ہے کہ سمبایوسیس میں 1000 سے زیادہ غیرملکی طلبا تعلیم حاصل کررہے ہیں۔ان میں جو آج گریجویشن کررہے ہیں۔ ہندوستان کے علاوہ 33 ملکوں کے 329 طلبا ہیں۔ انہوں نے کہا کہ اس سے سمبایوسیس کے کیمپس کا کثیر ثقافتی اور کثیر شہری ماحول پیدا ہوا ہے اور یہ ملکوں میں خیرسگالی جذبہ کو فروغ دیتا ہے۔


    صدرجمہوریہ نے کہا کہ ہندوستان میں 903 یونیورسٹیوں اور 39.050 کالجوں کا نیٹ ورک ہےلیکن اس کے باوجود عالمی سطح کی تعلیم کو حاصل کرنے کے معاملے میں اب بھی کچھ کمیاں رہ گئی ہیں۔اس تناظر میں حکومت نے اعلی تعلیم کے 20 اداروں کو اہمیت کے اداروں کے طور پر فروغ دینے کا فیصلہ کیا ہے تاکہ ان اداروں کی بھرتیاں کرنے اور نصاب طے کرنے کا اختیاردیا جاسکے۔تاکہ وہ اعلی سطح کے عالمی معیار تک پہنچ سکیں۔انہوں نے منتظمین ، پروفیسروں ،طلبا اور سمبایوسیس سے فارغ التحصیل طلبا سے اپیل کی کہ وہ اپنی یونیورسٹی میں کم سے کم ایک اہمیت کے ادارے کی تعمیر کریں۔


    صدرجمہوریہ کی تقریر کا مکمل متن حسب ذیل ہے:


    مجھے سمبایوسیس انٹر نیشنل ڈیمڈ یونیورسٹی کے 15 ویں تقسیم اسناد کے لئے آج یہاں آکر خوشی ہورہی ہے۔یہ جلسہ تقسیم اسناد تعلیمی ادارے کے علاوہ فارغ التحصیل طلبا کے لئے ایک سنگ میل ہوتا ہے۔ میں 5939 طلبا میں سے ہر ایک کو جنہیں آج ڈگری تفویض کی جارہی ہیں، انہیں مبارکباد دیتا ہوں۔ میں اننوویٹر(موجد) اور مسلح تعلیم سونموانچک کو بھی جو کہ لداخ کے فخر میں سے ایک ہے اور 3 ایڈیٹ فلم کے ترغیب داروں میں سے ایک ہے۔ انہیں بھی مبارکباد دینا چاہوں گا۔ انہیں آج یہاں ڈاکٹریٹ آف لٹریچر کی سند تفویض کی جارہی ہے۔


    فارغ التحصیل طلبا کے لئے یہ ایک خاص لمحہ ہے۔یہ ان کے ذریعہ بحیثیت ایک طالبعلم کے ان کی کڑی محنت اور قربانیوں کا اطراف ہے۔ آپ کی اس کوشش میں آٖپ کے پروفیسر حضرات اور اساتذہ، آپ کے والدین اور آپ کے کنبے کے افراد بھی آپ کی مدد کی ہے اور آٖپ کے شانہ بشانہ کھڑے ہیں۔آپ اب مواقع سے بھرپور دنیا میں داخل ہورہے ہیں۔سمبایوسیس نے اس دنیا کے لئے آپ کو تیار کیا ہے۔آپ کو یہ یاد رکھناچاہئے ایسے اعلی ادارے میں تعلیم حاصل کرنا بذات خود ایک نادر موقع رہا ہے۔


    آپ کی تعلیم ،آپ پر ا یک ذمہ داری ڈالتی ہے۔ یہ ذمہ داری ان لوگوں کی مدد کرنی ہے جنہیں یہ موقع نہیں ملا ہے اور جو آپ کی طرح خوش قسمت نہیں رہے ہیں۔پھر بھی اس کا انتخاب کرنا پورے طور پر آٖپ پر ہے کہ آپ اپنے ہم وطن شہریوں کی فراغ دلی کو یاد کرتے ہیں یا نہیں۔ انہوں نے آپ کی اسکالرشپ کے علاوہ آپ کی مارک شیٹ یا ڈگری کے اصول میں گرا ں تعاون کیا ہے۔


    بحیثیت صدرجمہوریہ ہند میں نے پورے ملک میں طلبا سے ملاقات کرنے ا ور ہمارے ملک کے مستقبل کے رہنماؤں کے ساتھ بات چیت کرنے کے لئے مختلف یونیورسٹیوں اور تعلیمی اداروں میں جانے کی سنجیدہ کوششیں کی ہے۔میرے تاثرات میں سےایک یہ رہا ہے کہ لڑکوں کے مقابلے طالبات میں تعلیمی کارکردگی زیادہ بہتر رہی ہے۔آج بھی اس جلسہ تقسیم اسناد میں 9 گولڈ میڈل دیئے گئے ہیں جن میں سے فارغ التحصیل ہونے والے 6 طالبات نے حاصل کئے ہیں۔یہ ہمارے سماج کے لئے ایک خوش آئند اور اچھی علامت ہے۔ میں پوری سمبایوسیس فیملی کو مبارک باد دیتا ہوں۔


    علم میں کوئی جنسی سرحد نہیں ہوتی ۔ یہ بات ہمارے لئے با حیثیت فخر ہے کہ ہندوستان صدیوں سے تعلیمی مرکز رہا ہے۔تکشیلا سے نالندہ تک صدیوں پرانی یونیورسٹیاں برصغیر کے علاوہ ایشیا کے مختلف حصوں اور دوسرے براعظموں کے طلبا کو اپنی جانب متوجہ کرتی رہی ہے۔جدید دور میں ہمارا کیمپس سب کے لئے کھلا رہا ہے اور کئی ممالک سے خصوصیت کے ساتھ ہمارے پڑوسی ممالک اور براعظم افریقہ جس کے ساتھ ہمارے خصوصی رشتے قائم رہے ہیں،وہاں کے ہونہار طلبا کا استقبال کرتا رہا ہے اور یہاں ان کے لئے کلاس روم آراستہ کرتا رہا ہے۔


    یہاں یہ بات قابل ذکر ہے کہ تقریبا 166 ممالک سے تقریباً 66144 بین الاقوامی طلبا یہاں کے مختلف کالجوں، یونیورسٹیوں اور تعلیمی اداروں میں اعلی تعلیم حاصل کررہے ہیں۔سمبایوسیس میں اس عمل میں نمایاں کردار ادا کیا ہے اور مجھے یہ جان کر خوشی ہوئی ہے کہ ایک ہزار سے زائد طلبا یہاں زیر تعلیم ہے۔ ان میں سے آج فارغ التحصیل ہونے والے طلبا میں ہندوستان کو چھوڑ کر 33 ممالک سے یہاں آئے 229 طلبا شامل ہیں۔ اس صورت حال میں آپ کے ادارے کے کیمپس کے ماحول کو کثیر تہذیبی اور کثیر افرادی بنا دیا ہے نیز مختلف ممالک کے مابین جذبہ خیر سگالی کو فروغ دیا ہے۔میں بین الاقوامی فارغ التحصیل طلبا کو خصوصاً یوگنڈا سے آنے والے اس نوجوان کو جنہوں نے‘‘ آؤٹ اسٹینڈنگ فارن اسٹوڈینٹس’’ کا ایوارڈ حاصل کیا ہے، میں مبارکباد پیش کرناچاہوں گا۔ مجھے یقین ہے آپ تا حیاتی دوست اور ہندوستان کے غیر سرکاری سفیر کے طور پر یہاں سے جارہے ہیں۔


    خواتین و حضرات اور عزیز طلبا


    پونے میں آپ کی یونیورسٹی کا قیام ایک اتفاق نہیں ہے۔ اس شہر نے سمبایوسیس کے بانیان کو تعلیم، سماجی تبدیلی اور تعلیمی برادری کے درمیان رابطے اور تعلیم کی روایات نے جو اس شہر کی تاریخ کا حصہ رہا ہے، اپنی جانب کھینچا ہے۔جیسا کہ اپنے قبل کے دورے میں کہا تھا کہ جدید ہندوستان کی تاریخ ترقیاتی نظریات پر مبنی ہے۔ جو پونے سے شروع ہوتی ہے اور جس کا صحیح معنوں میں پورا ملک اعتراف کرتا ہے۔


    یہی وہ شہر ہے جس میں 1848 میں مہاتما جیوتبا پھولے ساوتری بائی پھولے نے ہندوستان میں صرف لڑکیوں کیلئے پہلا جدید قسم کا اسکول کھولا تھا۔ ہمارے سماج کے کمزور طبقات کو زیورتعلیم سے آراستہ کرنے کیلیے جیوتبااور ساوتری بائی پھولے نے تعلیم کو ایک قابل اعتماد اوزار بنایا۔ پونے ہی وہ جگہ ہے جہاں 19ویں صدی میں جسٹس ایم جی راناڈے اور دیگر نے مہاراشٹر گرلز ایجوکیشن سوسائٹی قائم کی۔ اسی عہد میں عظیم مجاہد آزادی واسودیو بلونت پھڑکے نے مہاراشٹر ایجوکیشن سوسائٹی قائم کی۔ بال گنگادھر تلک اور ان کے رفقا نے دکن ایجوکیشن سوسائٹی قائم کی اور گوپال کرشنن گوکھلے نے سروینٹس آف انڈیا سوسائٹی کے قیام میں اپنا تعاون دیا۔


    ایسے ہی قدآور شخصیات نے علم کی شمع کو دور دور تک پہنچایا۔ بہت سے تعلیمی ادارے جو اس وقت قائم کئے گئے اب بھی علم کی روشنی بکھیر رہے ہیں۔ گوکھلے جی اور پونے کی دانشوارانہ ثقافت نے مہاتما گاندھی پر گہرا اثر ڈالا۔ گاندھی جی اور اس شہر کا تعلق بڑا مضبوط تھا اور اس کی اہمیت اس وقت اور بڑھ جاتی ہے جب ہم ان کے150ویں یوم پیدائش کا جشن منا رہے ہیں۔


    ہمارے آئین کے معمار اعلیٰ ڈاکٹر بی آر امبیڈکر کا بھی پونے سے بڑا گہرا تعلق تھا۔ ان کے نزدیک انصاف اور مساوات پر مبنی سماج کی تعمیر کیلئے تعلیم ضروری چیز تھی۔ مجھے کوئی شبہ نہیں ہے کہ سمبائسس ان گراں قدر ناموں اور ہمارے ماضی قریب کے ابواب سے تحریک حاصل کرتا ہے۔ یہ وہ معماران قوم تھے، جنہوں نے سامراجی حکومت سے سیاسی آزادی کی جنگ لڑنے کے ساتھ ساتھ ایک ایسے ہندوستانی سماج کی تشکیل کیلئے بھی جدوجہد کی، جو کہ ذات، جنس، یا کسی دوسرے طرح کے بھید بھاؤ سے پاک ہو۔ ان سب کیلئے تعلیم کی اشاعت ایک ایسا امر تھا جس کے سلسلے میں کسی طرح کے سمجھوتے کی کوئی گنجائش نہیں تھی۔


    ماضی ہمیں ترغیب دیتا ہے، لیکن مستقبل بھی ہمیں روشنی دکھاتی ہے۔ وہ کون سے معیار ہیں، جنہیں سمبائسس یونیورسٹی اور دیگر یونیورسٹیوں کو اپنے لئے قائم کرنا چاہیئے؟۔ ہندوستانی اعلیٰ تعلیم کی وسعت قابل ستائش ہے۔ ہندوستان میں 903 یونیورسٹیوں اور 39050 کالجوں کا وسیع نیٹ ورک ہے۔ لیکن یہ بھی سچائی ہے کہ معیار اور عالمی درجے کے امتیاز کے حصول کے تعلق سے اب بھی کمیاں موجود ہیں۔


    اس تناظر میں حکومت نے اعلیٰ تعلیم کے 20 اداروں کو ‘‘ انسٹی ٹیوٹس آف ایمیننس’’ یعنی شہرت کے حامل ادارے کے طور پر فروغ اور تعاون دینے کا فیصلہ کیا ہے۔ اس تعلق سے ان اداروں کو تقرریوں اور نصاب تعلیم کے حوالے سے لچک اختیار کرنے کی اجازت دی ہے، تاکہ وہ عالمی معیارات کے مطابق خود کو ڈھال سکیں۔ایک مسابقتی عمل کے بعد ایسے چند پہلے شہرت کے حامل اداروں کا اعلان حال ہی میں کیا گیا ہے۔ مستقبل میں ایسے اور مراحل ہوں گے،براہ کرم سمبائسس یونیورسٹی میں ایسے ہی کم از کم ایک انسٹی ٹیوٹ آف ایمیننس قائم کرنے کا ہدف مقرر کرے۔ یہ یونیورسٹی کے منتظمین اور پروفیسروں کے ساتھ ساتھ یہاں سے گریجویشن کررہے طلبا کی بھی ذمہ داری ہے۔ میں آپ سے گزارش کروں گا کہ آپ اپنے مادرعلمی کی دانشوارانہ اور متعلقہ اہلیتوں کے تعلق سے اپنے تعاون کا سلسلہ جاری رکھیں۔


    ان الفاظ کے ساتھ میں ایک بار پھر ان سبھی طلبا کو مبارک باد دیتا ہوں، جنہیں آج ڈگریاں تفویض کی گئی ہیں اور میں مستقبل میں سمبائسس برادری کے لئے اپنی نیک خواہشات کا اظہار کرتا ہوں۔


    شکریہ


    جے ہند


    ***********


    (م ن ۔ ح ا۔م م۔ش س۔ ت ع۔ ر ض۔ )


    U – 5427

    
    
    (Release ID: 1550318) Visitor Counter : 10