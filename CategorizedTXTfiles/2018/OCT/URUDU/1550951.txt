      سٹرک ٹرانسپورٹ اور شاہراہوں کی وزارت

      جناب نتن گڈکری نے میانما کے اپنے ہم منصب کے ساتھ بھارت- میانما ٹرانسپورٹ کنکٹی وٹی پروجیکٹوں کی پیش رفت پر تبادلہ خیال کیا
      Posted On: 26 OCT 2018 8:46PM by PIB Delhi


    نئی دہلی، 26 ؍اکتوبر،سڑک ٹرانسپورٹ اور شاہراہوں ، جہاز رانی ، آبی وسائل ، دریا کی ترقی اور گنگا کے احیاء کے مرکزی وزیر جناب نتن گڈکری نے آج نئی دہلی میں میانما کے مواصلات اور ٹرانسپورٹ کے وزیر جناب یوتھانت سن مونگ کے ساتھ میٹنگ کی اور بھارت- میانماٹرانسپورٹ کنکٹی وٹی کے جاری پروجیکٹوں کی پیش رفت پر تبادلہ خیال کیا۔ دونوں فریقوں نے بھارت – میانما – تھائی لینڈ (آئی ایم ٹی) سہ ملکی شاہراہ کے کلیوا – یگ یی کی پٹی کی جدید کاری کے پروجیکٹ کی موجودہ حیثیت ، امپھال – منڈالے بس سروس شروع کرنے اور دونوں ملکوں کے درمیان باہمی موٹر گاڑی معاہدے پر تبادلہ خیال کیا۔


    آئی ایم ٹی کی کلیوا–یگ یی پٹی کو بہتر بنانے کا کام شاہراہوں کی قومی بھارتی اتھارٹی کے ذریعے کیا جارہا ہے۔ این ایچ اے آئی نے بتایا ہے کہ یہ پروجیکٹ مقرر ہ وقت کے اندر جاری اور انہیں امید ہے کہ یہ مقررہ تاریخ سے پہلے مکمل ہوجائے گا۔


    دونوں ملکوں نے امپھال – منڈالے بس سروس جلد شروع کرنے میں اپنی گہری دلچسپی کا اظہار کیا۔ بھارت اور میانما نے لینڈ بارڈر کراسنگ ایگریمینٹ اس سال شروع میں ہی نافذ کیا ہے۔ اس معاہدے کے تحت دونوں ملکوں کے شہری ، جن کے پاس جائز ویزا اور پاسپورٹ ہے، خصوصی اجازت کے بغیر ایک دوسرے کے ملک میں آجا سکتے ہیں۔ اب دونوں ملکوں کو سروس چلانے کے لئے بس آپریٹروں کا انتخاب کرنا ہے۔ ایک مرتبہ سروس شروع ہونے کے بعد بھارت سے ایک بس مسافروں کو میانما کی سرحد پر لے جائے گی جہاں سے انہیں میانما میں مزید آگے جانے کے لئے میانما کے آپریٹر کے ذریعے چلائی جانے والی بس میں منتقل کردیا جائے گا۔


    دونوں ملکوں نے سازوسامان اور مسافروں کی بلارکاوٹ آمد ورفت کو یقینی بنانے کے لئے باہمی موٹر گاڑی معاہدے پر دستخط کرکے کنکٹی وٹی کے عمل کو آگے بڑھانے پر رضامندی کا اظہار کیا ہے۔ معاہدے کا مسودہ زیر غور ہے اور دونوں فریق اسے جلد ہی پورا کرنے کے لئے بے چین ہیں۔


    ۔۔۔۔۔۔۔۔۔۔۔


    (م ن-وا- ق ر)


    U- 5516

    
    
    (Release ID: 1550951) Visitor Counter : 8