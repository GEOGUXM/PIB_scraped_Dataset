      وزارت دفاع

      ایرو انڈیا 2019 ویب سائٹ کا آغاز
      Posted On: 10 OCT 2018 7:18PM by PIB Delhi


    نئی دہلی، 10 اکتوبر 2018 ، بھارت20 تا 24 فروری 2019 ( کرناٹک)، بینگلورو کے یلاہانکا میں واقع ایئر فورس اسٹیشن پر ’ایرو انڈیا 2019 ‘ کے بارہویں ایڈیشن کی میزبانی کرنے جارہا ہے۔


    یہ پانچ روزہ پروگرام پبلک ایئر شوز کے ساتھ ایرو اسپیس اور دفاعی صنعتوں کی بڑی تجارتی نمائش پر مشتمل ہوگا۔ عالمی لیڈروں اور ایرو اسپیس صنعت میں بڑے سرمایہ کاروں کے علاوہ اس نمائش میں دنیا بھر کے تھنک ٹینک بھی شامل ہوں گے۔ ایرو انڈیا معلومات، نظریات اور ہوابازی کے صنعت میں نئی پیش رفت کے تبادلہ کا ایک منفرد موقع فراہم کرے گا۔ گھریلو ہوا بازی کی صنعت کو تقویت پہنچانے کے علاوہ یہ میک ان انڈیا کے کاز کو بھی مضبوطی عطا کرے گا۔


    ایرو انڈیا میں تقریباً 500 کمپنیوں بھارتی اور غیر ملکی دونوں کمپنیوں کی شرکت متوقع ہے۔


    نمائش کاروں اور وزیٹرس کے اندراج کے لئے ایرو انڈیا 2019 کے لئے آج ایک نئی تیار شدہ ویب سائٹ ( https://aeroindia.gov.in ) کا آغاز کردیا گیا ہے۔


    اس پورٹل میں اندراج کے لئے آن لائن فیس کی ادائیگی کی سہولت دی گئی ہے اور پورٹل کی معرفت اپنی پسند کے مطابق اسٹال کی بُکنگ کی آسانی فراہم کی گئی ہے۔مطلوب فیس کی آن لائن آدائیگی کرکے بزنس وزیٹرس بھی پورٹل پر ٹکٹ خرید سکیں گے۔


    ایرو انڈیا ویب سائٹ کو کثیر کرنسی پیمنٹ گیٹ وے سے مربوط کیا گیا ہے جہاں بھارتی کمپنیاں کریڈٹ کارڈ، ڈیبٹ کارڈ، نیٹ بینکنگ، یو پی آئی، این ای ایف ٹی، آر ٹی جی ایس کا استعمال کرکے بھارتی روپے میں ادائیگی کرسکیں گی اور غیر ملکی کمپنیاں کریڈٹ کارڈ، ڈیبٹ کارڈ استعمال کرکے امریکی ڈالر میں ادائیگی کرسکیں گی۔ میڈیا نمائندوں کے لئے اندراج کو جلد ہی کھول دیا جائے گا۔


    ویب سائٹ میں سیمیناروں اور سی ای او کی راؤنڈ ٹیبل وغیرہ جیسے متعدد پروگراموں کے بارے میں تازہ ترین معلومات ہوں گی۔ یہ پروگرام ایرو انڈیا 2019 شو کے دوران منعقد کئے جائیں گے۔ اس کے علاوہ دیگر اہم معلومات بھی ویب سائٹ پر دستیاب ہوں گی تاکہ شو کے لئے نمائش کاروں اور وزیٹروں کو منصوبہ بندی کرنے میں آسانی ہو۔


    ۔۔۔۔۔۔۔۔۔۔۔


    م ن۔ن ا۔ن ا۔


    U- 5274

    
    
    (Release ID: 1549300) Visitor Counter : 9