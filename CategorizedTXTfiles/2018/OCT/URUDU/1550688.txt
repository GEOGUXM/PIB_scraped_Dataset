      ریلوے کی وزارت

      بھارتی ریلوے کے ذریعے تمام ریلوے اسٹیشنوں اور تمام مسافر بردار ریل گاڑیوں میں ابتدائی طبی امداد اور ہنگامی طبی امداد کی سہولتوں کی فراہمی
      
      ریل گاڑیوں میں تعینات اور اسٹیشنوں پر تعینات تمام تر ہراول عملہ یعنی ٹکٹ چیک کرنے والا عملہ، ریل گاڑی سپرنٹنڈنٹ ، گارڈ ، اسٹیشن ماسٹر کو اوّلین طبی امداد فراہم کرنے کیلئے معقول تربیت فراہم کی جاتی ہے

      Posted On: 25 OCT 2018 10:43AM by PIB Delhi

    نئیدہلی۔ 25 ؍اکتوبر۔وزارت ریلوے تمام تر ریلوے اسٹیشنوں پر اور تمام تر مسافر بردار ریل گاڑیوں میں اوّلین طبی امداد اور ہنگامی طبی امداد اور طبی سہولتوں کی فراہمی کرتی ہے اور اس کے لئے مختلف النوع ادویہ ، مرہم پٹی کے ساز وسامان ، دیگر ضروری چیزیں آکسیجن سیلنڈر اور ڈیلیوری کٹ وغیرہ پر مشتمل طبی باکس فراہم کرائے جاتے ہیں۔ مذکورہ اشیاء ریل گاڑی سپرنٹنڈنٹ / گارڈ / اسٹیشن ماسٹر / اسٹیشن سپرنٹنڈنٹ کی تحویل میں رہتی ہیں اور ان کی سفارش آل انڈیا انسٹی ٹیوٹ آف میڈیکل سائنسز نئی دہلی (اے آئی آئی ایم ایس) نئی دہلی کے ذریعے کی جاتی ہے۔


    ایسا کوئی بھی مسافر جو ریل کے سفر کے دوران بیمار پڑ جاتا ہے یا مجروح ہوجاتا ہے وہ ریل گاڑی پر تعینات عملے سے یا اسٹیشنوں پر تعینات عملے سے اوّلین طبی ا مداد فراہم کرنے کی درخواست کرسکتا ہے۔ تمام ہراول عملہ، جس کی تعیناتی ریل گاڑیوں اور ریلوے اسٹیشنوں پر رہتی ہے اور جن میں ٹکٹ چیک کرنے والا عملہ، ریل گاڑی کے سپرنٹنڈنٹ ، گارڈ ، اسٹیشن ماسٹر وغیرہ شامل ہیں، انہیں اوّلین طبی امداد فراہم کرنے کی معقول تربیت فراہم کی جاتی ہے۔ اگر اشد ترین طبی ہنگامی حالات اور امداد کی ضرورت درپیش ہو اور دوران سفر ایسا ہو تو اس صورت میں مسافر کے طور پر سفر کرنے والے ڈاکٹروں کی خدمات بھی حاصل کی جاتی ہیں۔ ایسے ڈاکٹروں کو ریل کے کرائے میں رعایت دی جاتی ہے اور ان کی شناخت علیحدہ سے ٹی ٹی ای کے پاس اور کوچ میں لگائے ریزر ویشن چارٹوں میں فراہم کی جاتی ہے۔ کسی ریلوے کے ڈاکٹر یا نجی پریکٹشنر کی دستیابی جو طبی امداد فراہم کرسکے ، کا انتظام راستے میں اگلے اسٹیشن پر بھی کیا جاتا ہے۔ اسٹیشن ماسٹروں کے پاس ریلوے / سرکاری / نجی اسپتالوں / شفاخانوں اور ایمبولینس خدمات کی ایک فہرست ہوتی ہے ، یہ وہ اسپتال اور شفاخانے ہوتے ہیں جو متعلقہ ریلوے اسٹیشنوں کے قرب وجوار میں واقع ہوتے ہیں۔ اس فہرست میں ان اسپتالوں میں دستیاب سہولتوں اور رابطے کی تفصیلات کا بھی ذکر ہوتا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5480

    
    
    (Release ID: 1550688) Visitor Counter : 11
    
    
      Read this release in: English , Marathi , Hindi , Tamil