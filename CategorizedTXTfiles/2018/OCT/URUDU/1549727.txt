      صدر جمہوریہ کا سکریٹریٹ

      سی پی ڈبلیو ڈی کے زیر تربیت اسسٹنٹ ایگزیکٹو انجنئیرس اورڈپٹی آر کیٹکٹس نے صدر جمہوریہ سے ملاقات کی
      Posted On: 15 OCT 2018 4:19PM by PIB Delhi


    نئیدہلی 15 اکتوبر۔سینٹر ل پبلک ورکس ڈپارٹمنٹ (سی پی ڈبلیو ڈی ) کے زیر تربیت اسسٹنس ایگزیکٹو انجنئیرس اور ڈپٹی آرکیٹکٹس نے 15 اکتوبر 2018 کو راشٹر پتی بھون میں علیحدہ علیحدہ گروپوں کی شکل میں صدر جمہوریہ جناب رام ناتھ کووند سے ملاقات کی ۔


    اس موقع پر صدر جمہوریہ نے کہا کہ تبدیلی ماحولیات اور اس سے متعلق ماحولیاتی خطرات کے پیش نظر پائیداریت او ر توانائی کی اثر انگیزی انتہائی کلیدی امور کی حیثیت رکھتے ہیں ۔ سی پی ڈبلیو ڈی کے افسران کو اس امر کو یقینی بنانا چاہئے کہ ان کے ذریعہ تعمیر کی جانے والی عمارتیں ، سڑکیں اور دیگر ڈھانچہ جاتی سہولیات ،توانائی کی اثر انگیزی اور ماحول دوست ہوں ۔ انہوں نے اس بات پر مسرت کا اظہار کیا کہ سی پی ڈبلیو ڈی ایسی جدید تعمیراتی ٹکنالوجی کو فروغ دے رہی ہے، جس کا نتیجہ ہوائی اور شورغل کی آلودگی میں خاطر خواہ کمی کی شکل میں سامنے آرہا ہے ۔ علاوہ ازیں کم سے کم پانی کا زیادہ سے زیادہ استعمال بھی ممکن ہوپا یا ہے ۔صدر جمہوریہ موصوف نے سی پی ڈبلیو ڈی سے زور دے کر کہا کہ ابھرتی سبز اور صاف ٹکنالوجی سے مطابقت اور رابطہ رکھا جائے ۔


    جناب رام ناتھ کووند نے مزید کہا کہ ہندوستان ایک ملک کی حیثیت سے دن بہ دن پختہ کار ہوتا جارہا ہے اور زبردست ڈھانچہ جاتی سہولیات کے ساتھ وسیع تر ادارے تعمیر کررہا ہے ۔ انہوں نے کہا کہ ہمیں عمل آوری پر توجہ مرکوز رکھتے ہوئے تعمیراتی جمالیات کو بھی ذہن میں رکھنا چاہئے۔ یہی وہ جگہ ہے جہاں آرکی ٹیکٹ اور انجئیر مل کر ایک اہم کردار ادا کرسکتے ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5337

    
    
    (Release ID: 1549727) Visitor Counter : 14
    
    
      Read this release in: English