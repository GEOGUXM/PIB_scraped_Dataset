      پینے کے پانی اور صفائی ستھرائی کی وزارت

      گلوبل صفائی ستھرائی وزرأ، گاندھی ٹرائل سے ترغیب کے لئے ،گجرات کا دورہ کریں گے
      
      دنیا میں صفائی ستھرائی کے مستقبل کے موضوع پرترغیب کے لئے، ماضی کے تجربات سے استفادہ کیا جائے گا

      Posted On: 01 OCT 2018 2:38PM by PIB Delhi

    نئیدہلی یکم اکتوبر۔مہاتما گاندھی بین الاقوامی صفائی ستھرائی کے اجتماع کے دوسرے دن کے موقع پر صفائی ستھرائی وزرا سمیت 116 غیر ملکی مندوبین نے ’’ گاندھی ٹرائل ‘‘ کے موضوع پر مہاتما گاندھی کی حیات وخدمات سے متعلق منتخبہ مقامات کا دورہ کیا ۔ اس وفد کی قیادت پینے کے پانی اور صفائی ستھرائی کے وزیر مملکت جناب رمیش جگا جناگی کررہے تھے۔ مہاتما گاندھی بین الاقوامی صفائی ستھرائی اجتماع ایک چار روزہ تقریب ہے جس کا اہتما م پینے کے پانی اور صفاائی ستھرائی کی وزارت کی جانب سے کیا گیا ہے ۔ یہ کنونشن ایسا ہے جس میں 68 ممالک کے زائد از 160 بین الاقوامی نمائندگا ن بھی شرکت کررہے ہیں ۔ اس کا کافتتاح صدر جمہوریہ ہند جناب رام ناتھ کووندنے 29 ستمبر 2018 کو نئی دلی میں کیا تھا۔


    مذکورہ وفد نے سؤچھ بھارت مشن (ایس بی ایم ) کی کامیابی کی ایک مثال یعنی پنساری گاؤں کا سب سے پہلے دورہ کیا ۔ 5100 باشندگان پر مشتمل اس گاؤں کے ہر ایک گھر میں پانی کی سہولت کے ساتھ لائق استعمال بیت الخلا موجود ہیں ۔ اسے کُلی طور پر کھلے میں رفع حاجت سے مبرا قرار دیا گیا تھا ، اس گاؤں کا ایک بچہ بھی ایسا نہیں ہے ، جس نے اسکولی تعلیم درمیان میں ترک کی ہو ۔اس وفد نے بھارت میں استعمال کی گئی دو گڈھوں والی تکنالوجی میں خاصی دلچسپی دکھائی ۔ یہ ایک کم لاگت والی ، ماحولیات سے مناسبت رکھنے والی اور بیت الخلا کے لئے آسانی سے استعما ل کی جاسکنے والی تکنالوجی ہے ، جو دیہی بھارت کے وسیع ترحصے کے لئے مناسب ہے ۔


    وفد میں شامل افراد نے مقامی صحتی سہولتوں کا ملاحظہ کیا اور بطور خاص یہ بات نوٹ کی کہ یہاں نوزائدہ بچوں اور زچگی کے بعد ماؤں کی شرح اموات صفر ہے ۔ انہوں نے اسکول ، آنگن واڑی کا دورہ کیا اور گاؤں والوں سے ان بیت الخلاؤں کے بارے میں تبادلہ خیالات کئے جو ان لوگوں نے اپنے گھروں میں تعمیر کررکھے ہیں ۔ انہوں نے اس موقع پر پود کارری بھی انجام دی اور گاؤں میں ایس ایل ڈبلیو ایم کے ایک حصے کے طور پر چھوٹے کمپوسٹ گڈھے اور گندے پانے کے نکاس کے انتظام کو بھی دیکھا اور کہا کہ وہ یعنی وفد کے اراکین اتنی عمدہ قسم کی سروس ڈلیوری اور برتاؤ کی تبدیلی سے ازحد متاثرہوئے ہیں جو زمینی سطح پر نظر آتی ہے ۔


    بعد ازاں وفد نے ڈانڈی کٹیر اور مہاتما گاندھی مندر کمپلیکس کا بھی دورہ کیا اور سابر متی آشرم واقع احمد آباد میں مہاتما گاندھی کو خراج عقیدت پیش کیا ۔ انہوں نے گجرات کے گورنر جناب اوم پرکاش کوہلی کی جانب سے دئے گئے ظہرانے میں بھی شرکت کی ۔


    اس موقع پر اظہار خیال کرتے ہوئے تھائی لینڈ کی ایک مندوب محترمہ سریوان چندا ناچو لاکا نے کہا کہ یہ بات ظاہر ہے کہ صحت اور صفائی ستھرائی کے معاملے میں قومی اور ریاستی سطح کی سیاسی سرمایہ کاری بارآور ہورہی ہے ۔ یہ بات بھی واضح ہے کہ یہ حصولیابی سخت جدو جہد ، کمیونٹی اشتراک اور مضبوط قیادت کی مرہون منت ہے ۔ انہو ں نے کہا کہ ہرکوئی شاداں اور صحت مند نظر آتا ہے ۔ ٹوبو کے ایک مندوب جناب امیدو ثانی نے کہا کہ وہ اپنے طور پر 400 رفقائے کار کو گجرات میں اپنے تجربات ومشاہدات کے تاثرات کو براہ راست اپنے ملک ارسال کررہے ہیں ۔


    ایم جی آئی ایس سی 2 اکتوبر کو مہاتما گاندھی کے پیدائش کے 150 ویں سال کی تقریبا ت کے آغاز کے ساتھ اختتام پذیر ہوگا ، جو سؤچھ بھارت مشن (ایس بی ایم ) یا صاف ستھرا بھارت مشن کے آغاز کا حتمی برس بھی ہوگا۔دو اکتوبر کے اجلاس کی صدارت و زیر اعظم جناب نریندر مودی کریں گے ۔


    بھارت کھلے میں رفع حاجت سے مبرا ملک بن جانے کے قریب پہنچ چکا ہے ۔دیہی علاقو ں میں صفائی ستھرائی کا احاطہ جو 2014 میں 39 فیصد کے بقدرتھا وہ 30 ستمبر 2018 تک بڑھ کر 94.44 فیصدتک پہنچ گیا ہے تقریبا ََ 86.5 ملین گھروں میں اس مشن کے تحت ٹوائیلیٹ تعمیر ہوچکے ہیں ۔


    25 ریاستوں / مرکز کے زیر انتظام علاقو ں ، 509 اضلاع ، 50 ہزار گاؤوں کو کھلے میں رفع حاجت سے مبرا گاؤں قراردیا جاچکا ہے ۔ دیہی بھارت میں کھلے میں رفع حاجت کے لئے جانے والے افراد کی تعداد جو 2014 میں 550 ملین تھی ، وہ تعداد اب گھٹ کر تادم تحریر محض 150 ملین رہ گئی ہے ۔


    ویب سائٹ : mgisc.gov.in , Twitter : @SwachhBharat, Facebook : facebook.com/sbmgramin


    سوشل میڈیا ٹیگس: #SwachhBharat, #MGISC


    مزید میڈیا انکوائری کے لئے : mgisc.sbm@gov.in


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5081

    
    
    (Release ID: 1548055) Visitor Counter : 8