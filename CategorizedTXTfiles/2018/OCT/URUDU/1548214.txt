      وزارت دفاع

      ملٹری نرسنگ سروس نے 93واں یوم تاسیس منایا
      Posted On: 02 OCT 2018 11:17AM by PIB Delhi


    نئی دہلی ،2اکتوبر :ملٹری سروس (ایم این ایس ) نے گذشتہ روز اپنا93واں یوم تاسیس منایا۔ پہلی مرتبہ تاریخ میں مصروف خدمت سینیئرایڈیشنل ڈائرکٹرجنرل ایم این ایس میجرجنرل اناکٹی بابو اور پی ایم اے ایچ ( آراینڈ آر) میجرکاجل چکرابورتی نے انڈیا گیٹ پرواقع امرجوان جیوتی پر شہدأ کوخراج عقیدت پیش کیا۔ شام کے وقت آرمی ہسپتال ( حوالہ جاتی وتحقیق ) دہلی کینٹ میں ایک چھوٹی سی تقریب کا اہتمام کیاگیا جس میں بری فوج کے نائب سربراہ جنرل دیوراج انبوئس بطورمہمان خصوصی شریک ہوئے ۔ اس تقریب میں تینوں خدمات کے اسٹیشن کے سینئرافسران اور معمرایم این ایس افسران نے شرکت کی ۔


    ایم این ایس بری فوج میں واحد خواتین کورہے ۔ اس کا قیام 28مارچ ، 1888کو ممبئی میں 10کوالیفائیڈ برطانوی نرسوں کی آمد کے ساتھ عمل میں آیاتھا جو بھارت میں ملٹری ہوسپٹل کے قیام کے سلسلے میں آئی تھیں ۔ 1893میں اسے بھارتی بری فوج کی نرسنگ خدمت ( آئی اے این ایس ) اور1902میں کوئین الیگزینڈرا نرسنگ سروس ( کیو اے ایم این ایس ) کانام دیاگیا۔ 1914میں پہلی مرتبہ نرسوں کو بھار ت میں درج رجسٹرکیاگیااورانھیں کیواے ایم این ایس سے وابستہ کیاگیا۔


    یکم اکتوبر ، 1926کو بھارتی ٹکڑیوں کے لئے مستقل نرسنگ خدمت کی تشکیل عمل میں آئی اوراسے انڈین ملٹری نرسنگ سروس ( آئی ایم این ایس ) کا نام دیاگیا۔ آئی ایم این ایس نے چھوٹے پیمانے پراپنے کام کا آغاز کیاتاہم اس کی خدمات کوعام طورپرسراہاگیا ۔ 15ستمبر ،1943کو آئی ایم این ایس افسران بھارتی بری فوج کا ایک جزو بن گئے اور اس خدمت کے اراکین کو کمیشنڈ افسروں کا درجہ حاصل ہوگیا۔ اس ادارے کی سربراہی بری فوج کے صدردفاترمیں ایڈیشنل ڈی جی ایم این ایس کے تحت ہے جو میجرجنرل کے رینک میں ہیں اور کمان سطح پربریگیڈیئرایم این ایس اس کے سربراہ ہوتے ہیں جن کا رینک بریگیڈیئر کا ہوتاہے ۔


    ایم این ایس میں انرول منٹ اس انتخاب پرمبنی ہوتا ہے جو کل ہند سطح پرمیرٹ کی بنیاد پرکیاجاتاہے ۔ امیدواران کو مختلف صحتی سائنس کی یونیورسٹیوں سے بنیادی بی ایس سی (این) کے لئے 6کالجوں میں ان رول کیاجاتاہے ۔ یہاں کامیابی سے کورس مکمل کرنے کے بعد انھیں مستقل یا شارٹ سروس کمیشن لیفٹیننٹ کے رینک میں ، ملٹری نرسنگ سروس میں دے دیاجاتاہے ۔


    ایم این ایس کامشن ‘‘مریضوں کی نگہداشت میں عمدگی ’’ ہے ۔ اوریہ کام امن اورجنگ دونوں صورتوں میں جاری رہتاہے اورپورے جوش وخروش سے انجام دیاجارہاہے ۔ اپنے آغاز کے دورسے ہی ملٹری نرسنگ سروس ملک کی جنگی کارروائیوں کا ایک لازمی حصہ رہی ہے ۔ نرسنگ کے افسران نے بیمار اور مجروح سپاہیوں اور ملک کے طول وعرض میں ان کے کنبوں کی دیکھ بھال میں ایک کلیدی کردار اداکیاہے ۔ اس میں مسلح جدوجہد کے دوران ٹکڑیوں کے ساتھ خدمات کی انجام دہی ، جموں وکشمیر اور شمال مشرقی سیکٹرمیں انتشارکی شکار ریاستوں میں انسانی کوششوں میں تعاون کرنا بھی ان کا طرز عمل رہاہے ۔ ملٹری نرسنگ سروس اقوام متحدہ کے مشن اور غیرملکی دوستانہ مشنوں میں جنگی ٹکڑیوں کے ساتھ بھی خدمات انجام دیتی ہے اور یہ لبنان کانگو جیسے وارزونوں میں بھی خدمات انجام دے چکی ہے ۔جنوبی سوڈان اورتاجکستان ملٹری نرسنگ سروس آج دنیا کی بہترین آرمی نرسنگ سروسیز میں شمار ہوتی ہے ۔


    ملٹری نرسنگ سرو س کے افسران کی لگن اور ڈیوٹی سے اپنی وابستگی کا اعتراف حکومت کی جانب سے مختلف ایوارڈ وں کی تفویض مثلاًسینا میڈل ، پرم وششٹ سیوامیڈل ( پی وی ایس ایم ) اوراتی وششٹ سیوامیڈل(اے وی ایس ایم ) اور وششٹ سیوامیڈل ( وی ایس ایم) کے طورپر کیاگیاہے ۔


    *ایس ایم 03


    *پی وی ایس ایم 03


    *اے وی ایس ایم 17


    *وی ایس ایم 47


    نرسنگ افسران اپنے مریضوں کو اعلیٰ کوالٹی کی حامل بے لوث نرسنگ خدمات اورنگہداشت کی فراہمی فلورینس نائٹنگیل کے عہد کو دوہراکرکرتی ہیں ۔ انھیں مختلف النوع سیویلین ایوارڈ مثلاًقومی فلورینس نائٹنگیل ایوارڈ س ، سروجنی نائٹنگیل ایوارڈ ، نلوا میڈل ، بین الاقوامی ریڈ کراس سے مل چکے ہیں ۔ انھیں مہیلا شرومنی ایوارڈ ، مہیلاایکسلینس ایوارڈ بھی مل چکاہے۔ ایڈیشنل ڈی جی ایم این ایس میجرجنرل اناکٹی بابوکو 12مئی ، 2018کومقتدرفلورینس نائٹنگیل ایوارڈ تفویض کیاگیاتھا۔


    مسلح دستوں کے ہمہ وقت ترقی پذیر اور تغیر پذیرحفظان صحت منظرنامے کے پس منظرمیں ایم این ایس افسران نے ہمیشہ ایک اہم اورفعال کرداراداکیاہے اور ان منفرد حفظان صحت فراہم کاروں میں اپنے آپ کو نرسنگ کے شعبے میں چھوٹی سے چھوٹی پیش رفت سے ہم آہنگ رکھاہے ۔ ان کے ذریعہ موثر اورکوالٹی کی حامل نرسنگ نگہداشت انسانیت کی تکالیف اور درد کو کم کرنے کے لئے فراہم کی جاتی ہے جو ان کی


    بہ سرعت بحالی صحت میں مددگارہوتی ہے ۔


    **************


    (م ن ۔ع آ


    U-5104


    

    
    (Release ID: 1548214) Visitor Counter : 6