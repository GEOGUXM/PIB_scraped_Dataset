      پارلیمانی امور کی وزارت

      جناب وجے گوئل نے یقین دہانیوں کے آن لائن جائزہ نظام کا افتتاح کیا
      Posted On: 10 OCT 2018 5:39PM by PIB Delhi


    نئی دہلی، 10 اکتوبر 2018 / پارلیمانی امور اور اعدادوشمار نیز پروگراموں پر عمل درآمد کے مرکزی وزیر جناب وجے گوئل نے پارلیمانی امور کی مرکزی وزارت کی طرف سے تیا ر کئے گئے یقین دہانیوں کے جائزہ کے آن لائن نظام (او اے ایم ایس) کا افتتاح کیا۔ اس نظام کے ذریعہ پارلیمنٹ کے دونوں ایوانوں میں کی گئی یقینی دہانیوں کے بارے میں معلومات کی فراہمی میں کاغذ کے استعمال کو ختم کردیا ہے او ر اب یہ معلومات ڈیجیٹل شکل میں فراہم ہے۔


    مختلف وزارتیں پارلیمنٹ میں سوالوں کا جواب دیتے وقت یا بیانات دیتے وقت کچھ یقین دہانیاں کراتی ہیں۔ پارلیمانی امور کی وزارت ان یقین دہانیوں کو ایوان کی کارروائی سے چھانٹتی ہے جو اس مقصد سے بنائے گئے رہنما خطوط پر مبنی ہونے اور اس طرح کی یقین دہانیوں کے اقتباسات کو عمل درآمد کے لئے متعلقہ وزارتوں کو بھیج دیاجا تا ہے۔


    او ا ے ایم ایس کے افتتاح سے پارلیمانی امور کے وزارت کے ذریعہ ای آفس کے ذریعہ چھانٹی گئی تمام یقین دہانیاں اس سسٹم پر موجود ہوں گی ۔ اس طرح مختلف وزارتوں کے محکمے ، لوک سبھا کے سکریٹریٹ اور راجیہ سبھا سکریٹریٹ اس نظام سے تمام مقاصد کے لئے رابطہ قائم کرسکیں گے۔ اس سے پارلیمانی یقین دہانیوں سے متعلق مختلف کارروائیاں یکجا ہوجائیں گی جن میں عمل درآمد رپورٹیں بھیجنا ، رپورٹوں کو ختم کرنے سے متعلق درخواست ، رپورٹوں کی توسیع سے متعلق درخواستیں اور ان پر فیصلے وغیرہ۔ اس کے بعد ہاتھ سے لکھی ہوئی درخواستیں قبول نہیں کی جائیں گی۔


    انسانی کوتاہیوں اور رہنما خطوط پر عمل نہ کرنے کی وجہ سے ان یقین دہانیوں کو پورا کرنے میں بہت سے مسائل پیدا ہوجاتے ہیں جس کے سبب یہ پورا طریقہ کار کم شفاف رہ جاتا ہے۔ لوک سبھا ، راجیہ سبھا اور پارلیمانی امور کی وزارت نے تین مختلف پیمانے کام کررہے تھے ، جس سے معلومات میں خلل پیدا ہوجاتا ہے۔ اس لئے یقین دہانیوں کی نگرانی کے آن لائن نظام کی ضرورت محسوس کی گئی تاکہ زیر التوا یقین دہانیوں کی صحیح حیثیت کا پتہ لگایا جاسکے اور ان پر عمل درآمد میں تیزی لائے جاسکے۔


    مختلف وزارتوں / محکموں اور راجیہ سبھا ، سکریٹریٹ نیز لوک سبھا سکریٹریٹ سے موصول شدہ تجاویز کی بنیاد پر موجودہ رہنما خطوط اور کام کے طریقہ کار کو ذہن میں رکھتے ہوئے مندرجہ بالا سافٹ ویئر تیار کیا ۔ وزارت نے 24 اپریل 2018 اور یکم مئی 2018 کو مختلف وزارتوں کے 84 نوڈل افسروں کو سافٹ ویئر چلانے کی تربیت فراہم کی۔ تربیت کے دوران ا ن نوڈل افسروں کو آئی ڈیز اور پاسپورڈ فراہم کئے گئے۔


    2007 سے پارلیمنٹ کے دونوں ایوانوں میں مختلف وزارتوں کی طرف سے کل ملاکر 26830 یقین دہانیاں کرائی گئی تھیں۔ پارلیمانی امور کی وزارت نے ان کی چھٹائی کی جن میں سے 21439 کو پورا کیا جاچکا ہے اور 1903 یقین دہانیاں ختم کردی گئی ہیں۔ اس طرح 3488 یقینی دہانیاں باقی ہیں جن پر عمل درآمد کیا جانا ہے۔ او اے ایم ایس کےبارے میں معلومات جن میں اعدادوشمار وغیرہ بھی شامل ہیں، ویب پورٹل oams.nic.in . ۔ پر ملاحظہ کی جاسکتی ہیں۔ ا


    او اے ایم ایس کے افتتاح کے دوران پارلیمانی امور کے سکریٹری جناب ایس ایم ترپاٹھی ، پارلیمانی امور کی وزارت کے دیگر افسران کے ہمراہ ، راجیہ سبھا سکریٹریٹ ، لوک سبھا سکریٹریٹ اور مرکزی حکومت کےبہت سے محکموں /وزارتوں کے افسران کے ساتھ اس موقع پر موجود تھے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 5269


    
    

    
    (Release ID: 1549262) Visitor Counter : 8