      نوجوانوں کے امور اور کھیل کود کی وزارت

      کرنل راجیہ وردھن راٹھور نے گیارہویں کُل ہند پولیس بیڈمنٹن چمپئن شپ 2018 کے میڈل پانے والوں کو انعامات سے نوازا
      Posted On: 26 OCT 2018 8:44PM by PIB Delhi


    نئی دہلی، 26 ؍اکتوبر،گیارہویں کُل ہند پولیس بیڈمنٹن چمپئن شپ 2018 کا اختتام آج نوجوانوں کے امور اور کھیل کود اور اطلاعات ونشریات کے وزیر مملکت (آزادانہ چارج) کرنل راجیہ وردھن راٹھور کے ہاتھوں میڈل پانے والوں کو انعامات کی تقسیم کے ساتھ ہوا۔ اس موقع پر سی آر پی ایف کے ڈی جی جناب راجیو رائے بھٹناگر بھی موجود تھے۔


    پانچ روزہ مقابلوں میں ، جو یہاں اندراگاندھی انڈور اسٹیڈیم میں منعقد ہوا، ریاستی پولیس اور مرکزی مسلح پولیس فورس کی 16 ٹیموں نے حصہ لیا۔ 50 خاتون کھلاڑیوں سمیت کُل 399 کھلاڑیوں نے 16 زمروں میں شرکت کی۔ ان کھیلوں کا منفرد پہلو یہ ہے کہ کُل ہند پولیس کھیل کود کی تاریخ میں یہ پہلا موقع ہے جب افسران کے علاوہ دیگر کھلاڑیوں نے بھی شرکت کی۔ میزورم پولیس کی ٹیم نے مجموعی چمپئن شپ کا خطاب حاصل کیا جبکہ سی آر پی ایف کی ٹیم دوسرے نمبر پر رہی۔


    مختلف زمروں میں جیت حاصل کرنے والوں کو مبارک باد دیتے ہوئے کرنل راٹھور نے اس بات پر زور دیا کہ کھیل کود جسمانی تندرستی کو فروغ دیتے ہیں اور مختلف رینک اور عہدوں کے درمیان کھیل کی روح کو فروغ دیتے ہیں جو پولیس عہدیداروں کے لئے بہت اہم ہے۔ انہوں نے کہا کہ کھیلوں اور کھیل کود کے بارے میں نظریات میں زبردست تبدیلی آرہی ہے اور یہ دیکھا جارہا ہے کہ جو کھیلوں میں دلچسپی رکھتے ہیں وہ زندگی میں خوش رہتے ہیں۔ انہوں نے مزید کہا کہ انہیں یونیفارم والوں کے ساتھ اپنائیت کا احساس ہوتا ہے۔ وزیر موصوف نے ان لوگوں سے ، جو میڈل نہیں جیت سکے، کہا کہ وہ مایوس نہ ہوں اور مستقبل میں جیت کے لئے محنت کریں۔ انہوں نے کھیلوں سے متعلق تمام سرگرمیوں میں کھیل کود کی وزارت کی مکمل حمایت کا یقین دلایا۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 5514

    
    
    (Release ID: 1550949) Visitor Counter : 5