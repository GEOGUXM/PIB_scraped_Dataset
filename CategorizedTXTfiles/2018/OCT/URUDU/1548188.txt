      نائب صدر جمہوریہ ہند کا سکریٹریٹ

      اختلاف رائے کا خیر مقدم ہے لیکن عدم یکجہتی کا نہیں: نائب صدر جمہوریہ
      
      کوئی مہذب معاشرہ خواتین اور بچوں کے خلاف کسی بھی قسم کے تشدد کا تفریق کو کسی بھی شکل میں برداشت نہیں کرے گا ،انسانی حقوق سب کے لئے یکساں ہوتے ہیں اور اس لئے ایک شخص کے حقوق کے ذریعہ دوسرے کے حقوق پامال نہیں ہونے چاہئیں:انسانی حقوق کے بین الاقوامی اجتماع سے نائب صدر جمہہوریہ کا خطاب

      Posted On: 01 OCT 2018 8:11PM by PIB Delhi

    نئی دہلی، 1 اکتوبر 2018 /نائب صدر جمہوریہ ہند جناب ایم ونکیانائیڈو نے کہا ہے کہ ہندستان پوری دنیا میں اور ملک کے اندر انسانی حقوق کے تحفظ اور ان کی حفاظت کے اپنے عہد کا پوری طرح پابند رہا ہے۔ وہ قومی انسانی حقوق کے اجتماع کے افتتاح کے بعد وہاں موجود لوگوں سے خطاب کررہے تھے۔ یہ اجتماع انسانی حقوق کے قومی کمیشن کی سلو جوبلی تقریبات کے ایک حصے کے طور پر یہاں منقعد کیا گیا تھا ۔ انسانی حقوق کے قومی کمیشن کے چیئرمین جسٹس ایچ ایل دتو اور دیگر معززین بھی اس موقع پر موجود تھے۔


    نائب صدر جمہوریہ نے اس بات کی توثیق کی کہ انسانی حقوق سب سے زیادہ قدرتی حقوق ہیں جو کسی امتیاز کے بغیر تمام انسانوں کو ورثے میں ملے ہیں۔ انہوں نے کہا کہ یہ ملک کی ابتدائی ذمہ داری ہے کہ وہ ان ناقابل تنسیخ حقوق کی علمبرداری کرے ، ان کا احترام کرے، ان کا تحفظ کرے اور ان کو پورا کرے۔ انہوں نے انسانی حقوق کے تحفظ کے ہندستان کے زبردست فریم ورک کی تعریف کی جو بے خوف اور آزاد اور منصفانہ عدلیہ ، میڈیا ، سول سوسائٹی اور انسانی حقوق کے قومی کمیشن جیسے کئی سرگرم اور آزاد اداروں پر مشتمل ہے۔ انہوں نے کہا کہ ہندستان نے انسانی حقوق کے یو این کمیشن ا ور مزدوروں سے متعلق بین الاقوامی تنظیم کے کنونشنوں پر دستخط بھی کررکھے ہیں۔


    نائب صدر جمہوریہ نے انسانی حقوق کے نگراں کے طور پر این ایچ آر سی کے اچھے کام کی تعریف کی اور کہا کہ این ایچ آر سی کو 1993 میں 496 شکایتیں ملی تھیں جو 2018 میں بڑھ کر 79612 ہوگئیں جو اس بات کا ثبوت ہے کہ ہندستان کے لوگ این ایچ آر سی پی کس قدر اعتماد رکھتے ہیں۔ انہوں نے بچہ ، بندھوا مزدوروں کا طریقہ اور کاندھے پر فضلہ اٹھانے کے طریقے ختم کرنے میں این ایچ آر سی کی کوششوں کی ستائش کی۔


    نائب صدر جمہوریہ نے اس بات پر زور دیا کہ حقوق کے تحفظ میں خصوصی توجہ معاشرے کے کمزور طبقوں خاص طور پر خواتن اور بچوں کے حقوق کے تحفظ پر دی جانی چائیے۔ انہو ں نے بلدیاتی اداروں میں خواتین کی ریزرویشن کے سلسلہ میں ہندستان کے مثبت ریکارڈ کی بڑی تعریف کی۔ انہوں نے کہ خواتین کا رول جو شکتی سواروپنیس ہے ، قوم کی تعمیر میں ناگزیر تھا، انہوں نے کہا کہ جنسوں کی یکسانیت کا اصول ہمارے آئین میں شامل کیا گیا ہے۔ انہوں نے بچوں کے اندر مردوں اور عورتوں کے درمیان تفریق نہ کرنے کے اصول سمونے کی ذمہ داری والدین اور ٹیچروں پر ڈالی۔ ا نہوں نے اعلان کیا کہ کوئی بھی مہذب معاشرہ خواتین اور بچوں کے خلاف کسی بھی قسم کے تشدد یا تفریق کو برداشت یا قبول نہیں کر ے گا۔


    نائب صدر جمہوریہ نے ا ن متعدد چیلنجوں کو اجاگر کیا جو انسانی حقوق کی تحفظ کی راہ میں حائل ہیں۔ انہوں نے کہا کہ ہندستانی جمہوریت ہر ایک کو اپنی رائے دینے کا حق دیتی ہے۔ ہم اختلاف رائے کا خیر مقدم کرتے ہیں لیکن انہوں نے انتباہ دیا کہ عدم یکجہتی کو برداشت نہیں کیا جائے گا۔


    نائب صدر جمہوریہ نے دلیل پیش کی کہ انسانی حقوق کسی شخص کو ملک یا قوم کے خلاف بولنے کی غیر مشروط اجازت نہیں دیتے۔ انہوں نے کہا کہ انسانی حقوق کو اسی وقت برقرار رکھا جاسکتا ہے جب وہ ہم وطنوں کے مفادات کے ساتھ ہم آہنگی رکھیں۔ انہوں نے افسوس ظاہر کیا کہ انسانی حقوق کے ضابطوں کے ناجائز استعمال کا سلسلہ حال ہی میں دیکھنے میں آیا ہے۔ انہوں نے کہا کہ انسانی حقوق ہر ایک کے لئے یکساں ہوتے ہیں اور کسی ایک شخص کو یہ حق حاصل نہیں ہے کہ وہ دوسرے شخص کے حقوق کی خلاف ورزی کرے۔ اس سلسلہ میں انہوں نے دہشت گردی کی کارروائیوں کی مذمت کی اور کہا کہ ہندستان دہشت گردی کی بے معنی کارروائیوں کی وجہ سے جناب راجیو گاندھی اور محترمہ اندرا گاندھی جیسی سرکردہ شخصیتوں اور بہت سے ممبران اسمبلی اور ممبران پارلیمنٹ سے محروم ہوا ہے۔


    انہوں نے پوری دنیا سے آئے ہوئے وفود کا گرمجوشی کے ساتھ خیر مقدم کیا اور کہا کہ اس اجتماع میں ان کی موجودگی ان کی اس گہری دلچسپی کا مظہر ہے جو انہیں اپنے ملکوں میں انسانی حقوق کے تحفظ کے سلسلہ میں لاحق ہے ۔ انہوں نے امید ظاہر کی کہ یہ اجتماع انسانی حقوق کے تحفظ کے متنوع چیلنجوں کو حل کرنے کے سلسلہ میں ایک پلیٹ فارم کے طور پر کام کرے گا ۔ انہوں نے امید ظاہر کی کہ جلدہی ہم اس بات کو یقینی بنانے میں کامیاب ہوجائیں گے کہ تمام لوگوں کے وقار اور حقوق کا کسی استثنی کے بغیر تحفظ کیا جائے اور انسانی زندگی کے احترام اور قدرتی ماحول کو مستحکم بنایا جائے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 5102


    
    

    
    (Release ID: 1548188) Visitor Counter : 4