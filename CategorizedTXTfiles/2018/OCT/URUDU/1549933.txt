      کامرس اور صنعت کی وزارتہ

      سرکاری ای – مارکیٹ پلیس میں صحت سے متعلق ورکشاپ کا انعقاد
      Posted On: 17 OCT 2018 2:03PM by PIB Delhi


    نئیدہلی 17 اکتوبر۔ نئی دلی میں کل 6 ہفتہ طویل قومی مشن سیریز ،سرکاری ای – مارکیٹ میں صحت سے متعلق ایک ورکشاپ کے انعقاد کے ساتھ ہی اختتام پذیر ہوگئی ۔اس ورکشاپ کا انعقاد سرکاری ای – مارکیٹ پلیس ( جی ای ایم ) نے صحت اور خاندانی بہبود کی وزارت کے ساتھ مل کر کیا تھا ، جس کا مقصد ملک کے مختلف حصوں سے تعلق رکھنے والے امکانی وینڈروں ،سپلائروں اور خریداروں اور مختلف سرکاری ایجنسیوں میں سرکاری ای – مارکیٹ کے ثابت شدہ فائدوں کے تئیں بیداری لانا تھا اور وہ اس پلیٹ فارم کا اور زیادہ استعمال کریں ،ا س کے لئے ان کی حوصلہ افزائی کرنا تھا۔


    صحت اور خاندانی بہبود کی وزار ت کی سکریٹری محترمہ پریتی سودن نے اپنے افتتاحی خطبے میں سرکاری ای - مارکیٹ پر زور دیا کہ وہ اپنی مصنوعات اورخدمات کو مزید توسیع دے تاکہ اور زیادہ بڑی تعداد میں خریداروں کو خدمات فراہم ہوں ۔انہو ں نے کہا کہ سرکاری ای – مارکیٹ ایک ایسا پلیٹ فارم ہے ، جہاں حکومت نے ٹکنالوجی کو شفافیت سے ہمکنار کیا ہے اور حکومت نیز تجارت میں سبھی متعلقہ فریقوں کے نقطۂ نظر سے خریداری کی ضرورت سے ہمکنار کیا ہے ۔ انہوں نے کہا کہ 400 مصنوعات کی نشاندہی کی گئی ہے ، جو عام طور پر استعمال میں آتی ہیں اور یہ فہرست بیورو آف انڈین اسٹینڈرڈس ( بی آئی ایس ) کو دے دی گئی ہے تاکہ وہ ان کے لئے معیار ات مقرر کرے تاکہ کسی طرح کے اختلاف کی گنجائش نہ رہے اوربائر اورسپلائر کو یہ بات معلوم ہو کہ انہیں کن اصولوں پر عمل کرنا ہے ۔


    کامرس کے سکریٹری ڈاکٹر انوپ ودھاون نے کہا کہ خریداری ، حکومت میں ایک بہت ہی نازک اور حساس معاملہ رہا ہے ، جن میں سرکاری افسران کی طرف سے اٹھائے گئے مختلف احتیاطی اقدامات ، اصول وضوابط ، طور طریقوں اور رہنما اصولوں سے تجاوز ہوجاتا ہے۔ انہوں نے کہا کہ سرکاری ای – مارکیٹ ان سبھی خامیوں کو پُر کرنے کے طریقوں کی پیش کش کرتی ہے اور یہ ایک شفاف پلیٹ فارم ہے ،جس میں وینڈر اور خریدار دونوں ہی کے لئے کچھ جوابدہی کے ساتھ خریداری کے امکانات فراہم کرائے گئے ہیں۔


    اس موقع پر خطاب کرتے ہوئے جی ای ایم کے سی ای او رادھا چوہان نے کہا کہ یہ جی ای ایم کے لئے ایک بڑاموقع ہے کہ وہ ایک ایسے پلیٹ فارم کا حامل ہوجائے ، جہاں صحت سے متعلق کھلی بات چیت ہو۔ فی الحال جی ای ایم کے تحت حفظان صحت کی مصنوعات کے تقریباََ 15 ہزار لین دین ہوتے ہیں ، جو تقریباََ 220 کروڑ روپے کی مالیت کی تجارت ہوتی ہے اور اگلے کچھ مہینوں میں جی ای ایم کے ذریعہ اس بزنس کے پنپنے کے زبردس امکانا ت ہیں ۔


    ورکشاپ کے دوران دو پینل ڈسکشن کرائے گئے ۔ پہلے پینل ڈسکشن میں طبی سازوسامان ، طبی آلات اور دواؤں کی جی ای ایم کے ذریعہ خریداری میں چیلنجز پر توجہ مرکوز کی گئی ۔ دوسرے پینل ڈسکشن میں صحت کے شعبے میں سرکاری خریداری کرتے ہوئے اس طرح جی ای ایم یکسر تبدیلی لاسکتا ہے ، اس پر سیلر کے نظریہ سے بات چیت کی گئی ۔


    ورکشاپ میں طبی سازوسامان ، طبی آلات اور دواؤں کی خریداری کو حکومت اور مصنوعات سازوں کے لئے مزید شفاف ، مستعد اور کفایتی بنانے میں جی ای ایم کے ذریعہ کی گئی کایا پلٹ کی توثیق کی گئی ۔ شرکأ نے اس بات کو یقینی بنانے کے لئے مل کر کام کرنے کا عزم کیا کہ آن لائن کھلے ،شفاف ، مارکیٹ پلیس کے فوائد کو ملک کے عوام کے لئے مناسب خرچ والے حفظان صحت کی فراہمی میں زیادہ سے زیادہ استعمال کیا جائے ۔


    5372 U-

    
    
    (Release ID: 1549933) Visitor Counter : 8