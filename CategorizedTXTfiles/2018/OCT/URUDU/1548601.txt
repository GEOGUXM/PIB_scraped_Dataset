      جدید اور قابل تجدید توانائی کی وزارت

      ریاستوں نے سرمایہ کاروں کو مدعو کیا، قابل تجدید توانائی کے اہداف پورا کرنے کیلئے مکمل تعاون کا وعدہ
      Posted On: 04 OCT 2018 1:47PM by PIB Delhi


    نئی دہلی، 04 ؍اکتوبر / دوسری عالمی ری انویسٹ انڈیا-آئی ایس اے شراکت داری ، قابل تجدید توانائی ، انویسٹرس میٹ اور ایکسپو میں وزراءے اعلیٰ کے مکمل اجلاس کے دوران ہماچل پردیش ، پڈو چیری ، انڈو مان نیکوبار جزائر اور اترپردیش کے نمائندوں نے قابل تجدید توانائی سے متعلق پالیسی اقدامات اور صلاحیت کی توسیع کے لئے اپنے ویژن سے آگاہ کیا۔


    کنفیڈریشن آف انڈین انڈسٹریز کے ڈائریکٹر جنرل جناب چندر جیت بنرجی نے 3؍ اکتوبر کو اجلاس کاآغاز کیا تھا۔


    ہماچل پردیش کے وزیراعلیٰ جناب جے رام ٹھاکر نے اپنے خیالات کا اظہار کرتے ہوئے کہا کہ ہماچل پردیش لاہول اسپتی میں ایک ہزار میگا واٹ کے شمسی توانائی کے پروجیکٹ کو منظوری دینے کا منصوبہ بنا رہا ہے ۔اور اس نے قابل تجدید توانائی میں سرمایہ کاری کو راغب کرنے کے لئے بہت سے اقدامات کئے ہیں۔ ہماچل پردیش قابل تجدید توانائی کے پروجیکٹوں کے لئے ایک روپیہ فی مربع میٹر پر زمین کی پیشکش کر رہا ہے۔ ریاست نے قابل تجدید توانائی کے پروجیکٹوں سے رائلٹی ادائیگیوں کو ملتوی کر دیا ہے ۔ مزید یہ کہ ہماچل پردیش نے سرمایہ کاروں کی حوصلہ افزائی کے لئے ایک اور قدم اٹھایا ہے۔ اس نے اعلان کیا ہے کہ 25 میگا واٹ تک کے قابل تجدید توانائی کے پروجیکٹوں کے لئے ریاستی بجلی بورڈ براہ راست بجلی خریدے گا۔


    پڈو چیری کے وزیراعلیٰ جناب وی نارائن سامی نے کہا کہ حکومت کو قابل تجدید توانائی میں اختراع کی حمایت کرنی چاہئے۔ تاکہ ہندوستان کے آرزو مند اہداف حاصل کئے جا سکیں۔حکومت کو غیر ملکی سرمایہ کاروں سے گھریلو سرمایہ کاروں کا تحفظ کرنا چاہئے۔ اسے ہندوستان میں شمسی پینل بنانے کیلئے تنصیبات کے قیام کے سلسلے میں گھریلو سرمایہ کاروں کو سبسڈی ،ٹیکس ہالی ڈے فراہم کرنا چاہئے۔ انہوں نے مزید کہا کہ پڈو چیری مرکز کے زیر انتظام ایک علاقہ اور اسے اپنی قابل تجدید توانائی کے سیکٹر کو فروغ دینے کے لئے حکومت کے تعاون کی ضرورت ہے۔ حکومت کی قابل تجدید توانائی کی پالیسی قابل قبول اورقابل نافذ ہونی چاہئے۔


    انڈو مان اور نیکوبار کے جزائر میں قابل تجدید توانائی کے اقدامات کے بارے میں جانکاری دیتے ہوئے انڈومان نیکوبار کے لیفٹیننٹ گورنر ریٹائرڈ ایڈمیرل دیویندر کمار جوشی نے کہا کہ انڈو مان نیکوبار عالمی نوعیت کا بنیادی ڈھانچہ اور سیاحتی پروجیکٹ کے فروغ کا خواہش مند ہے ۔ لہذا بجلی کی مانگ میں اضافہ ہوگا اور قابل تجدید توانائی سیکٹر میں سرمایہ کاری کے لئے ایک موقع حاصل ہوگا۔ پورٹ بلیئر کے اطراف 45 میگاواٹ کے شمسی توانائی کے پروجیکٹ قائم کئے جائیں گے اور شہروں کی تمام نئی عمارتوں کی چھتوں پر شمسی توانائی کا نظام رکھنا لازمی ہوگااور اس پالیسی کو دیہی علاقوں تک توسیع دی جائے گی۔


    اترپردیش کی حکومت میں اضافی توانائی وسائل کے وزیر جناب برجیش پاٹھک نے بتایا کہ اترپردیش حکومت نے چھت پر شمسی نظام کی سنگل ونڈو آن لائن کلیئرنس دے دی ہے۔ انہوں نے کہا کہ ہم نے اس زمین پر 100فیصد اسٹام ڈیوٹی چھوٹ بھی فراہم کی ہے جو شمسی توانائی پلانٹس کے لئے خریدی گئی ہے۔ اس کے علاوہ یو پی سرکار شمسی بجلی پر لگنے والے چارجیز پر 50 فیصد کی رعایت دے رہی ہے جو ریاست کے اندرفروخت کی گئی ہے۔ اور اس شمسی بجلی پر سو فیصد چھوٹ دی گئی ہے جو ریاست کے باہر فروخت کی گئی ہے۔


    جناب پاٹک نے ملک کے ٹیلی کام انقلاب کی طرح شمسی انقلاب کی ضرورت پر بھی زور دیا۔ انہوں نے کہا کہ ہر گھر میں ایک 5 کلو واٹ کا روف ٹاپ پینل نصب کیا جانا چاہئے۔ ہم ادارہ جاتی سرمایہ کاروں کے ساتھ ساتھ انفرادی گھروں کو اپنی طرف سے پورا تعاون دیں گے تاکہ وہ شمسی توانائی اپنا سکیں۔


    *********** ***


    U. No. 5162


    

    
    (Release ID: 1548601) Visitor Counter : 10
    
    
      Read this release in: English , Hindi