      کامرس اور صنعت کی وزارتہ

      تجارت کے وزیر مملکت کی نائیجیریا میں بھارت- مغربی افریقہ اجتماع میں شرکت
      
      اس اجتماع میں بی ٹو جی اور بی ٹو بی روابط پر توجہ مرکوز کی جائے گی

      Posted On: 09 OCT 2018 2:11PM by PIB Delhi

    نائیجر نے نیامے میں مہاتما گاندھی انٹرنیشنل کنونشن سینٹر کی تعمیر میں بھارت کے تعاون کی ستائش کی ہے۔


    تجارت و صنعت، صارفین امور اور خوراک و سرکاری نظام تقسیم کے وزیر مملکت جناب سی آر چودھری 8، 9 اکتوبر 2018 کے دوران نائیجیریا میں ایک بھارتی وفد کی قیادت کررہے ہیں، جو کنفیڈریشن آف انڈسٹری (سی آئی آئی) – ایگزم بینک پر مشتمل ہے۔ واضح رہے کہ بھارت – مغربی افریقہ پروجیکٹ پارٹنرشپ کا انعقاد ابوجا، نائیجیریا میں ہورہا ہے۔ نائیجیریا کے صدر اور نائب صدر مغربی افریقی ممالک کے وفد بھی اس اجتماع میں شرکت کررہے ہیں۔


    وزیر مملکت جناب سی آر چودھری نے کیپ وردے، نائیجر اور دیگر مغربی افریقی ممالک کے ساتھ باہمی گفت و شنید کا بھی اہتمام کیا۔ جناب سی آر چودھری نے موسمیاتی تبدیلی، الیکٹرک موبیلٹی، قابل احیا توانائی، سیاحت، بنیادی ڈھانچہ ترقیات اور انسانی وسائل ترقیات سے متعلق صلاحیت سازی کے سلسلے میں کیپ وردے کے وزیر تجارت سے بھی تبادلہ خیالات کئے۔ بھارت اور کیپ وردے کے مابین اشتراکی پروجیکٹوں سے متعلق یہ کلیدی شعبے ہیں۔


    نائیجیر نے نیامے، نائیجر میں مہاتما گاندھی انٹرنیشنل کنونشن سینٹر (ایم جی آئی سی سی) کی تعمیر میں بھارتی تعاون اور حمایت کی ستائش کی ہے۔ یہ کنونشن مرکز 35.5 ملین امریکی ڈالر کی لاگت سے گرانٹ کی بنیاد پر تعمیر ہونا ہے۔ اس پروجیکٹ کا سنگ بنیاد حال ہی میں رکھا گیا ہے۔


    نائیجر سے کی جانے والی بھارتی برآمدات 2014-15 سے ترقی پذیر رہی ہیں اور اب ترقی کرکے 50 فیصد تک پہنچ گئی ہیں۔ دونوں ممالک کے مابین تجارت کو ترقی دینے اور اس میں تنوع پیدا کرنے کے وسیع امکانات موجود ہیں۔ تجارت و صنعت کے وزیر مملکت نے نائیجر کے وزیر برائے فروغ تجارت جناب سدوسیدو سے ملاقات کرکے باہمی گفت و شنید کی ہے اور نجی شعبے کے سلسلے میں بھی بات کی ہے۔


    بھارت اور نائیجر کے مابین باہمی تعلقات کو 2009 سے خاطر خواہ بڑھاوا ملا ہے۔ بھارت نے نقل و حمل، برق کاری، شمسی توانائی اور پینے کےپانی کے پروجیکٹوں کے لئے 96.54 ملین امریکی ڈالر کے بقدر کا قرض فراہم کیا ہے۔ ایم جی آئی سی سی کے لئے بھارت کی عطیہ جاتی امداد سے باہمی تعلقات کو مزید وسعت دینے میں مدد ملے گی۔ نائیجیریا 2019 میں اس کنونشن مرکز میں افریقی یونین (اے یو) ؍ کانفرنس کا اہتمام کرے گا۔ مرکز کا قیام بھارت- نائیجیریا دوستی کا سنگ میل ہے اور افریقہ کے تئیں بھارت کی وابستگی کی ایک علامت بھی ہے۔


    بھارت نے افریقہ کے 20 سے زائد ممالک میں مہاتما گاندھی کنونشن سینٹر کے قیام کی پیشکش کی ہے، جن میں سے نو ممالک میں اس طرح کے مراکز مستقبل قریب میں وجود میں آنے کی توقع ہے۔


    مغربی افریقی ممالک نے گزشتہ دہائی میں بڑے بڑے قدم اٹھائے ہیں اور اچھی خاصی ترقی حاصل کی ہے اور ان کی معیشتیں اور صنعت کاری کی حالت بہتر ہورہی ہے اور انھوں نے نرم کاری کا رویہ اپنایا ہے۔ پورے خطے میں، مالی خدمات، توانائی اور بجلی، کان کنی اور مینوفیکچرنگ، صارفین اور خوردہ، نقل و حمل، حفظان صحت اور زرعی پروسیسنگ وغیرہ کے شعبوں میں سرمایہ کاری کے خاطرخواہ امکانات موجود ہیں۔


    مذکورہ اجتماع دو دن تک چلنے والی تقریب ہے، جس میں کاروباری گفت و شنید، بزنس ٹو گورنمنٹ (بی ٹوجی) اور بزنس ٹو بزنس (بی ٹو بی) روابط پر توجہ مرکوز کی جائے گی۔ بھارت کے نجی شعبے اور کلیدی اداروں مثلاً ایگزم بینک آف انڈیا کے لئے یہ ایک موقع ہوگا جس کے تحت وہ بھارتی سرمایہ کاری اور شراکت داری کے لئے ترجیحاتی شعبوں کی شناخت کرسکیں گے اور اس خطے میں اپنی طویل وابستگی کا سلسلہ قائم کرسکیں گے۔


    مغربی افریقی خطہ اب آئندہ کے لئے سرمایہ کاری فرنٹیئر خیال کیا جاتا ہے اور اس خطے کی متعدد معیشتیں مثلاً گھانا، کوٹے ڈی آئیووری، سینیگل اور بینن لگاتار نمو سے ہمکنار ہیں۔ وسیع مضمرات کے باوجود مغربی افریقہ براعظم سے محض پانچ فیصد ایف ڈی آئی کا حامل ہے، لہٰذا اس خطے کی اقتصادی تبدیلی کو رفتار عطا کرنے کے لئے ہمہ گیر اور شمولیت پر مبنی سرمایہ کاری لازمی اور پیشگی شرط ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م ر (


    U-5223

    
    
    (Release ID: 1549017) Visitor Counter : 11