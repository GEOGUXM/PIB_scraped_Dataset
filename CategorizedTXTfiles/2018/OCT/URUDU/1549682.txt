      وزارت دفاع

      ٹیری ٹوریل آرمی کے موسیقی بینڈ نے انڈیا گیٹ پر اپنے فن سے حاضرین کو مسحورکیا
      Posted On: 14 OCT 2018 7:33PM by PIB Delhi


    نئی دہلی 15 اکتوبر ۔ٹیری ٹوریل آرمی کے موسیقی بینڈ نے انڈیا گیٹ پر حاضرین اور سیاحوںکو14-13 اکتوبر 2018 کو دلکش دھنوں پر مشتمل اپنے فن سے مسحور کردیا ۔


    ملٹری بینڈ ہمیشہ سے موسیقی کے معاملے میں بے مثال نظم وضبط ،دیدہ زیب ملبوسات اور مخصوص طرز موسیقی کے لئے معروف رہے ہیں ۔ٹیری ٹوریل آرمی سمفونی کا قیام 2009 میں عمل میں آیا تھا اور اس کے لئے اراکین کا انتخاب بھارت کے تمام خطوں کی علاقہ جاتی بری فوج کی مختلف اکائیوں سےکیا جاتا ہے اور ان تمام اراکین کو محتلف آلات موسیقی کی تربیت فراہم کی جاتی ہے ۔ فی الحال یہ سمفونی بینڈ 40 سے زائد موسیقاروں پر مشتمل ہے ، جو براس ، اسٹرنگ اور بھارتی کلاسیکی آلات موسیقی کا استعمال کرتے ہیں ۔ یہ سمفونی بینڈ کثرت میں وحدت کا ایک نمونہ ہے ، جو ٹیری ٹوریل آرمی کا نچوڑ یا مرقع ہے ۔ کیونکہ اس فوجی شعبے کو شہریوں کی بری فوج یا سٹی زنس آرمی بھی کہا جاتا ہے ۔


    ٹیری ٹوریل آرمی کے ایک حصے کے طور پر اس کا یوم تاسیس 9 اکتوبر 2018 کو منایا جاتا ہے ۔ٹیری ٹوریل آرمی سمفونی بینڈ نے 13 اور 14 اکتوبر 2018 کو انڈیا گیٹ پر ایک منفرد اور علامتی موسیقی پروگرام پیش کیا ۔اس تقریب میں ٹیری ٹوریل آرمی نے اپنی مالا مال روایات کی جھلک ،ہم عصر سے لے کر روائتی موسیقی کی مسحور کن دھنوں کے توسط سے پیش کی ۔ بھارتی روائتی اور مغربی موسیقی کے مرقع نے مجمع کو مسحور کردیا ، جو اس موقع پر اس شاندار کارکردگی سے لطف اندوز ہونے کے لئے کھنچا چلا آیا تھا ۔


    تاریخی اہمیت کی حامل عمارت انڈیا گیٹ کے پس منظر میں ایک طرز اور لے میں بندھے ہوئے موسیقی پروگرام نے ہزاروں ناظرین ، موسیقی کے دلدادہ افرا د کو مسحور کرلیا اور پوری تقریب کو حب وطنی کے جوش وجذبے سے مملو کردیا ۔دراصل یہ تقریب ان تمام بہادر سپاہیوں کی یاد کو ازحد معقول اور مناسب خراج عقیدت تھا جنہوں نے اپنے عظیم ملک کی حفاظت میں اپنی جانوں کا نذرانہ پیش کردیاتھا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ رم


    U- 5334

    
    
    (Release ID: 1549682) Visitor Counter : 7
    
    
      Read this release in: English