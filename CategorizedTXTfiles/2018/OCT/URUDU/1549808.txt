      ماحولیات، جنگلات اور موسمیاتی تبدیلی کی وزارت

      طلباء میں ماحولیات کے تئیں بیداری پیدا کرنے کے عنصر کو فروغ دینے کی غرض سے آئی سی ایف آر ای اور نوودے ودیالیہ سمیتی اور کیندر ودیالیہ سنگٹھن کے مابین مفاہمتی عرضداشت پر دستخط
      Posted On: 15 OCT 2018 8:17PM by PIB Delhi


    نئی دہلی، 15 /اکتوبر۔ آج یہاں انڈین کونسل آف فاریسٹری ریسرچ اینڈ ایجوکیشن (آئی سی ایف آر ای)، دہرادون میں نوودے ودیالیہ سمیتی (این وی ایس) اور کیندریہ ودیالیہ سنگٹھن (کے وی ایس) کے مابین دو مفاہمت ناموں پر دستخط کئے گئے ہیں۔ آئی سی ایف آر ای، ماحولیات و جنگلات اور موسمیاتی تبدیلی کی وزارت کے تحت ایک خودمختار کونسل ہے۔


    مفاہمتی عرض داشتیں ’’پراکرتی‘‘ نام کے ایک پروگرام کے آغاز کی غرض سے طے پائی ہیں، جن کا مقصد این وی ایس اور کے وی ایس کے طلباء کو جنگلات اور ماحولیات کے تئیں بیدار کرنا اور اس بیداری کو فروغ دینا، ان تمام امور میں طلباء کی دلچسپی جگانا ہے، تاکہ ایک متوازن ماحولیات برقرار رہے اور یہ طلباء ایسی ہنرمندیاں حاصل کرسکیں جن سے جنگلات، ماحولیات اور سماج کے تئیں ان کی بیداری اور تحفظ کے جذبے کا اظہار ہوسکے۔ اس مفاہمتی عرضداشت کا ایک مقصد یہ بھی ہے کہ اسکولی بچوں کو ایک ایسا پلیٹ فارم فراہم کرایا جائے، جہاں وہ ہمارے وسائل کا دانش مندانہ استعمال کرنے کی عملی ہنرمندی سیکھ سکیں اور نوجوانوں کا ایک ایسا گروہ کھڑا ہوسکے جو جنگلات اور ماحولیات کے تحفظ کے لئے عوامی تحریک کے تئیں پابند عہد ہو اور عوام کو اس کام میں شامل کرسکے۔


    اس اشتراک کے توسط سے این وی ایس اور کے وی ایس کے طلباء کو ماحولیات، جنگلات ، ماحولیاتی خدمات اور جنگل بانی تحقیق سے متعلق ہم عصر خدمات کے شعبوں کے سلسلے میں خطبات اور انٹرایکٹیو اجلاس کے ذریعے آگہی فراہم کی جائے گی۔ ان انٹرایکٹیو اجلاس میں آئی سی ایف آر ای کے اداروں کے سائنس داں حضرات شریک ہوں گے۔ این وی ایس اور کے وی ایس کے طلباء اور اساتذہ کو مختلف تجربہ گاہوں اور آئی سی ایف آر ای اداروں کے فیلڈ ؍ تجربات سے بھی روشناس کرایا جائے گا، تاکہ وہ عملی تجربہ حاصل کرسکیں۔


    مذکورہ مفاہمتی عرضداشتوں پر 10 برسوں کی مدت کے لئے دستخط کئے گئے ہیں، تاکہ ملک کے نوجوانوں کو ماحولیات اور جنگلات کے قومی اور عالمی موضوعات سے روشناس کرایا جاسکے اور انھیں ایک ذمے دار شہری بننے میں مدد دی جاسکے۔


    آئی سی ایف آر ای ملک بھر میں واقع اپنے 9 اداروں اور 5 مراکز کے توسط سے جنگل بانی تحقیق اور قومی سطح پر توسیع اور تعلیم کی خدمات کی رہنمائی، فروغ اور تال میل کے عمل میں مصروف ہے۔ فی الحال آئی سی ایف آر ای قومی اور بین الاقوامی اہمیت کے حامل ہم عصر موضوعات خصوصاً موسمیاتی تبدیلی، جنگلات کی پیداواریت، حیاتیاتی تنوع کے تحفظ اور ہنرمندی ترقیات پر اپنی توجہ مرکوز کررہا ہے۔


    نوودیہ ودیالیہ سمیتی کا قیام باصلاحیت اور ہونہار بچوں کو جدید اور کوالٹی کی حامل تعلیم فراہم کرانے کے مقصد سے عمل میں آیا تھا، جس کے تحت دیہی علاقوں کے ان بچوں کو ترجیح دی جانی تھی، جن کا کنبہ جاتی سماجی اور اقتصادی پس منظر خواہ قابل ذکر نہ ہو۔ فی الحال اس کے تحت 660 مصروف عمل رہائشی اسکول کام کررہے ہیں۔ کیندریہ ودیالیہ سنگٹھن 1963 میں اس مقصد سے قائم کیا گیا تھا کہ لائق تبادلہ مرکزی حکومت کے ملازمین کے بچوں کو لگاتار اور بلاروک ٹوک تعلیم کی سہولت فراہم کی جاسکے۔ کے وی ایس کے تحت قائم کئے گئے اسکول یعنی کیندریہ ودیالیہ ملک بھر میں عمدگی کی حامل تعلیم فراہم کرنے، قومی اتحاد، مخاطری سرگرمیوں اور جسمانی تعلیم وغیرہ پر احاطہ کرتے ہوئے مصروف خدمت ہیں۔


    مذکورہ مفاہمتی عرض داشتوں پر ماحولیات و جنگلات اور موسمیاتی تبدیلی کی وزارت کے سکریٹری جناب سی کے مشرا، ماحولیات و جنگلات اور موسمیاتی تبدیلی کے خصوصی سکریٹری اور ڈائرکٹر جنرل جناب سدھا ننتا داس اور دیگر سینئر افسران بھی اس موقع پر موجود تھے۔ مذکورہ مفاہمتی عرض داشتوں پر ڈائرکٹر جنرل آئی سی ایف آر ای ڈاکٹر ایس سی گیرولا، این وی ایس کے کمشنر جناب وی کے سنگھ اور کے وی ایس کے کمشنر جناب سنتوش کمار مال نے اپنے دستخط کئے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م ر (


    U-5348

    
    
    (Release ID: 1549808) Visitor Counter : 6