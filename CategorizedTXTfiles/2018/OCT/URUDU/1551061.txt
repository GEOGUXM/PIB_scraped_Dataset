      پینے کے پانی اور صفائی ستھرائی کی وزارت

      سووچھ بھارت مستقل سووچھتا ورکشاپ کا آغاز ہوا، اب پورے ملک میں منعقد ہوں گی
      
      ‘‘مستقل سووچھتا’’ کے لیے پہلی علاقائی جائزہ میٹنگ ناگپور میں ہوئی

      Posted On: 27 OCT 2018 1:50PM by PIB Delhi

    نئی دہلی، 29 اکتوبر، بھارت سرکار کی پینے کے پانی اور سووچھتا وزارت نے مہاراشٹر کے پانی کی فراہمی اور سووچھتا محکمے کے تعاون سے مستقل صفائی ستھرائی کے بارے میں علاقائی جائزہ میٹنگوں کے سلسلے میں آج پہلی میٹنگ کا انعقاد کیا۔ یہ علاقائی جائزہ میٹنگ ناگپور میں منعقد کی گئی، جس میں دیہی صفائی ستھرائی کی ذمہ داری سنبھالنے والے ریاستی سکریٹریوں، مشن ڈائرکٹروں اور دیگر ریاستی سووچھ بھارت مشن افسران نے حصہ لیا۔ ان کے علاوہ مہاراشٹر، مدھیہ پردیش، چھتیس گڑھ اور گجرات کے 25 اضلاع کے نمائندے بھی اس میٹنگ میں شریک ہوئے۔


    اس جائزہ میٹنگ کی صدارت پینے کے پانی اور صفائی ستھرائی سے متعلق وزارت کے سکریٹری جناب پرمیشورن ائیر نے کی اور ان کے ساتھ پینے کے پانی اور سووچھتا وزارت کے ڈائرکٹر جنرل (خصوصی انتظام) جناب اکشے راوت، مہاراشٹر کے ایڈیشنل چیف سکریٹری جناب شیام لال گویل ، پینے کے پانی اور سووچھتا وزارت کے ڈپٹی ڈائرکٹر جنرل جناب ہرنے بورا اور پینے کے پانی اور سووچھتا وزارت کے جوائنٹ سکریٹری جناب سمیر کمار نے شرکت کی۔


    سووچھ بھارت مشن کی کارکردگی میں معیار اور استقلال دونوں پر برابر دھیان دیا گیا ہے۔ خاص طور پر اب جب کہ ملک بھر میں زیادہ تر ضلع کھلی جگہوں پر حاجت رفع سے پاک ہونے کی سطح پر آچکے ہیں۔ اس جائزہ میٹنگ کا مقصد استحکام پر اور زیادہ توجہ کے ساتھ کام کرنے اور حقیقی سطح پر کئے گیے کام کے معیار کی سطح کو بہتر بنانا تھا۔ معیار کو بہتر بنانے کے لیے مواصلات کو بہتر بنانے اور بنیادی ڈھانچے اور اعداد وشمار کو بہتر کرنے کے لیے اس میٹنگ میں معیار اور استحکام کے اشاریوں کی تعداد کو مکمل کیا گیا۔ اپنی تقریر میں جناب اکشے راوت نے کہا کہ ایسے میں جب سووچھ بھارت مشن کارکردگی کے اپنے پانچویں اور آخری مرحلے میں داخل ہورہا ہے، تب ملک کی صفائی ستھرائی کو یقینی بنانے کے لیے ایک نئے نشانے کے ساتھ آگے بڑھنے کی عوامی مہم کے لیے یہ سال واضح طور سے ایک سنگ میل کی حیثیت رکھتا ہے۔


    ریاستوں نے بھی اپنے یہاں کے جیو ٹیگنگ، او ڈی ایف (کھلی جگہوں پر رفع حاجت سے پاک) کی تصدیق، اطلاع، تعلیم و مواصلات کی سرگرمیوں جیسےاستحکام سے متعلق عندیوں کی سطح کو پرزنٹیشن کے ذریعے دکھایا گیا، جس کے بعد یہ تبادلہ خیال کیا گیا کہ اس سلسلے میں مزید پیش رفت کیسے کی جائے۔ اپنی آخری رائے زنی میں جناب پرمیشورن ائیر نے ریاستوں کی طرف سے اب تک کی گئی کوششوں کی تعریف کی اور کہا کہ بھارت کے صاف ستھرے اور صحت مند مستقبل کو محفوظ کرنے میں معیار اور استحکام پر توجہ مرکوز کیے جانے سے ہی مدد ملے گی۔


    یہ علاقائی میٹنگ 24 اکتوبر کو نئی دلی میں سرکاری طور پر شروع کی گئی ورکشاپ کے بعد ہوئی ہے۔ اس ورکشاپ میں پینے کے پانی اور سووچھتا وزارت کے نمائندوں نے معیار اور استحکام مشن کے کئی پیغامات کا جائزہ لیا اور مواصلات کے لیے ریاست کے سووچھ بھارت مشن سے متعلق افسران سے ملاقات کی۔ ملک بھر میں ہونے والی علاقائی استحکام سووچھتا مستقل صفائی ستھرائی ورکشاپ کی سیریز کے لیے اگلا ایک مہینہ طے کیا گیا ہے، جس میں سبھی ریاستوں اور مرکز کے زیر انتظام علاقوں کو شامل کیا جانا چاہئے۔ موجودہ جگہوں میں چنئی (تمل ناڈو) ، نینی تال (اتراکھنڈ)، گواہاٹی (آسام) اور کولکتہ (مغربی بنگال) شامل ہیں۔


    اکتوبر 2018 تک دیہی سوچھتا کا دائرہ بڑھ کر 95 فیصد تک ہوچکا ہے، جو سووچھ بھارت مشن کی شروعات کے وقت 2014 میں 39 فیصد تھا۔ دیہی بھارت میں 8.7 کروڑ نجی گھریلو بیت الخلاء کی تعمیر کی جاچکی ہے، جس کی وجہ سے 5 لاکھ 15 ہزار گاؤوں 530 اضلاع اور 25 ریاستوں و مرکز کے زیر انتظام علاقوں کو کھلی جگہوں پر رفع حاجت سے پاک (او ڈی ایف) قرار دیا جاچکا ہے۔


    **********


    (م ن ۔ ۔ن ر۔ 27.10.2018 )


    U –5529


    

    
    (Release ID: 1551061) Visitor Counter : 2