      خواتین اور بچوں کی ترقیات کی وزارت

      خواتین اور بچوں کی ترقی کی وزارت نے راجدھانی میں پوشن ماہ ایوارڈ تقریب میں مثالی کام کی عزت افزائی کی
      
      ناقص غذا سے پاک ملک بنانے سے بڑھ کر کوئی اور کام اہم نہیں:
      
      نیتی آیوگ کے وائس چیئرمین ڈاکٹر راجیو کمار

      Posted On: 10 OCT 2018 8:31PM by PIB Delhi

    نئی دہلی، 10 ؍ اکتوبر؍خواتین و اطفال کی بہبود کی وزارت نے جو تغذیہ کے قومی مشن؍ پوشن ابھیان کے لئے نوڈل وزارت ہے، آج نئی دلی میں منعقد پوشن ماہ ایوارڈ تقریب کے حصے کے طور پر پوشن ماہ کے دوران تمام سطحوں اور وزارتوں؍محکموں میں مثالی کاموں کو تسلیم کیا۔ نیتی آیوگ کے نائب چیئرمین ڈاکٹر راجیو کمارنے ایوارڈ تقریب میں شرکت کی۔ اس کے علاوہ نیتی آیوگ کے ممبر ڈاکٹر ونود کے پال ؍خواتین و اطفال کی بہبود کی وزارت کے سکریٹر ی جناب راکیش سری واستو اور مختلف وزارتوں کے کئی دیگر اعلیٰ افسروں نے بھی شرکت کی۔


    پوشن ماہ کے نتیجے کی تفصیلات پیش کرتے ہوئے سکریٹری جناب راکیش سریواستو نے کہا کہ پوشن ماہ تقریب ستمبر کے مہینے میں منائی گئی تھی، جس میں ملک بھر میں 22.58 لاکھ سرگرمیوں کے ساتھ کُل 25.4کروڑ لوگوں نے شرکت کی۔ مدھیہ پردیش 7.7 لاکھ سرگرمیوں کے ساتھ ریاست کی فہرست میں سب سے اوپر رہا۔ اس کے بعد آندھرا پردیش، پھر تمل ناڈو اور گجرات ، بہار ، اترپردیش اور مہاراشٹر کا نمبر ہے۔ انہوں نے کہا کہ 22.58 لاکھ سرگرمیوں میں سے 32فیصد سرگرمیاں فیلڈ عہدیداروں کے ذریعے مشترکہ طور پر انجام دی گئیں۔21فیصد سرگرمیاں بین وزارتی سرگرمیوں کے ذریعے انجام دی گئیں۔


    اپنے اہم خطاب میں نیتی آیوگ کے نائب چیئرمین نے کہاکہ یہ ایک ملک کے لئے نا قابل قبول ہے کہ اس کے 38فیصد بچے نقص تغذیہ کا شکارر ہیں۔ لہذا یہ سب سے اہم ترجیحی ہونی چاہئے کہ ملک کو سوء تغذیہ سے پاک کیا جائے۔ خواتین اور بچوں کی بہبود کی وزارت کی حصولیابیوں کی تعریف کرتے ہوئے انہوں نے کہا کہ ایک مہینےمیں 25کروڑ لوگوں کے لئے غذا کی فراہمی کے اقدامات سے نیتی آیوگ کے تمام دیگر پروجیکٹوں کے لئے ایک مثال قائم ہو گی۔


    تغذیہ اور صحت کے ممبرڈاکٹر ونود کے پال نے کہا کہ پوشن ابھیان کا نظریہ وزیراعظم نریندر مودی کی قیادت اور ملک کے لئے ان کے ویژن کو ایک خراج ہے۔ پوشن ابھیان کا اہم مقصد یہ ہے کہ عوام کی تحریک یا جن آندولن کو متعارف کرانا ہے۔ اس کے نتیجے میں اس مشن میں 25کروڑ شرکاء نے حصہ لیا، جبکہ نشانہ 10 کروڑ کا تھا۔ انہوں نے غیر معمولی جوائنٹ مین شپ کے لئے آنگن واڑی ورکروں، آشا اور اے این ایم کی کوششوں کی تعریف کی۔


    ملک بھر سے آئے فیلڈ سطح کے عہدیداروں اور اداروں کو مختلف زمروں کے تحت تمغہ اور توصیفی سرٹیفکیٹ سمیت 206 سے زیادہ ایوارڈ پیش کئے گئے۔یہ ایوارڈس مختلف زمروں میں دیئے گئے، جن میں انفرادی مہارت کے لئے فیلڈ فنکشنری ایوارڈ ، آشا ، اے این ایم ، آنگن واڑی ورکروں کے لئے ایوارڈس بہترین سماجی میڈیا مہم کے لئے ریاستی سطح کے ایوارڈ ولیج کنورجنس ایوارڈ، لیڈر شپ ایوارڈ شامل ہیں۔


    ایوارڈ تقریب میں یہ بھی اعلان کیا گیا کہ فیلڈ عیدیداروں کے اچھے کاموں کے صلہ میں 150کروڑ روپے مختص کئے گئے ہیں اور نقد انعام پوشن ابھیان کی مارچ 2019 میں ہونے والی ایک سالہ سالگرہ تقریبات کے دوران دیا جائے گا۔ اس کےلئےرہنما خطوط جلد تشکیل دیئے جائیں گے۔


    U. No. 5272


    
    

    
    (Release ID: 1549321) Visitor Counter : 6