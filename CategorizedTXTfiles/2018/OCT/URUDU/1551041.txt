      پینے کے پانی اور صفائی ستھرائی کی وزارت

      بابائےقوم آنجہانی مہاتما گاندھی کے 150ویں یوم پیدائش کی تقریبات کے موقع پر
      
      وردھا میں گاندھیائی خیالات اور سوچھتا سمینار کا اہتمام

      Posted On: 29 OCT 2018 10:36AM by PIB Delhi

    نئیدہلی۔ 29 ؍اکتوبر۔پینے کے پانی اور صفائی ستھرائی کے اُمور کی وزارت یعنی منسٹری آف ڈرنکنگ واٹر اینڈ سینیٹیشن (ایم ڈی ڈبلیو ایس) کی جانب سے مہاراشٹر کے وردھا ضلع میں ایک سمینار کاا ہتمام کیا گیا ۔ اس سمینار کا عنوان تھا ’گاندھیائی خیالات اور صفائی ستھرائی ‘ ۔ اس سمینار میں صفائی ستھرائی پر گاندھیائی نظریات اور سوچھ بھارت مشن (ایس بی ایم) کے ذریعے ان نظریات کی عمل آوری پر توجہ مرکوز رہی۔


    گاندھیائی نظریات اور صفائی ستھرائی کے عنوان سے منعقد کیے جانے والے اس سمینار میں دیہی صفائی ستھرائی کے میدان میں معقول ٹیکنالوجی ، نامیاتی کوڑا کچرا ٹھکانے لگانے کے انتظام (آرگینک ویسٹ مینجمنٹ ) اور نئی تعلیم اور صنعتی اُمورسے جڑی تدارکی صفائی ستھرائی کے اُمور شامل تھے۔ علاوہ ازیں اس سمینار میں شامل موضوعات میں گاندھی جی کا نظریہ سوچھتا اور سواولمبھی سنکُل پر بھی توجہ مرکوز رہی۔ اس سمینار میں ابتدائی تقریر کرتے ہوئے پینے کے پانی اور صفائی ستھرائی کے اُمور کی وزارت کے سکریٹری جناب پرمیشور ایّر نے گاندھی جی کے پسندیدہ بھجن ’ویشنو جنتو‘ کو بین الاقوامی طریقے سے تیار کرنے والے فنکاروں کے ساتھ شرکت کی۔ اس بھجن کو مرکزی وزارت خارجہ کے ذریعے فروغ دیا گیا ہے اور اس کام میں دنیا کے 124 ملکوں نے شرکت کی تھی۔ اس سمینار کا اختتام گاندھیائی دور سے کچھ سیکھنے اور تجربہ حاصل کرنے کی غرض سے سیواگرام کے معائنے پر ہوا۔


    واضح ہو کہ آنجہانی مہاتما گاندھی دور موجود میں صفائی ستھرائی اور حفظان صحت کے اصولوں کے زبردست علمبردار رہے ہیں۔ انہوں نے کھلے میں رفع حاجت کی بے عزتی اور گندگی کے حالات میں زندگی گزارنے کا اعتراف تو کیا بلکہ ماحولیات پر مرتب ہونے والے گندگی کےاثرات کا بھی شدت کے ساتھ احساس کیا۔ آنجہانی مہاتما گاندھی جی کے صفائی ستھرائی کے آدرشوں کو آگے بڑھاتے ہوئے وزیراعظم ہند جناب نریندر مودی نے صفائی ستھرائی کو ملک کے ترقیاتی ایجنڈے میں سرفہرست رکھا اور اسی سلسلے کو آگے بڑھاتے ہوئے وزیراعظم موصوف نے 2014 میں سوچھ بھارت مشن کا آغاز کیا۔ آج سوچھ بھارت مشن نے ایک ایسی عوامی تحریک کی شکل اختیار کرلی ہے جس نے دیہی علاقوں کی صفائی ستھرائی کے دائرے میں زبردست پیش رفت کی ہے اور 2014 میں محض 39فیصد سے شروع کیے جانے والے سوچھ بھارت مشن کے نتیجے میں آج صفائی ستھرائی کا دائرہ 95 فیصد تک پہنچ گیا ہے۔ اس سلسلے میں ملک بھر کے 5.15 لاکھ مواضعات میں 8.7 کروڑ بیت الخلاء تعمیر کیے گئے ہیں۔ جس کے بعد ملک کے 25 ریاستوں اور مرکز کے زیر انتظام علاقوں کے 530 اضلاع کو کھلے میں رفع حاجت سے پاک قرار دیا جاچکا ہے۔


    وردھا میں منعقد اس سمینار میں جناب اکشے راوت ڈائرکٹر جنرل (اسپیشل پروجیکٹس) ، مہاراشٹر سرکار کے ایڈیشنل چیف سکریٹری جناب شیام لال گوئل اور معروف گاندھیائی محقق جناب سوہم پانڈیا، ڈاکٹر ٹی کروناکرن ، محترمہ پریتی جوشی اور جناب کنک بھائی گاندھی نے بھی شرکت کی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5528

    
    
    (Release ID: 1551041) Visitor Counter : 9
    
    
      Read this release in: Marathi , English , Hindi