      زراعت اور کاشتکاروں کی فلاح و بہبود کی وزارت

      کسانوں کی آمدنی کو دوگنی کرنے کے ہدف کو حاصل کرنے کے لئے زرعی بجٹ میں فیصد کا اضافہ کیا گیا ہے : رادھا موہن سنگھ74.5
      
      ملک میں نامیاتی زراعت کو فروغ دینے کے مقصد سےپرمپراگت کرشی وکاس یوجنا(پی کے وی وائی) کو نافذ کیا جارہا ہے

      Posted On: 26 OCT 2018 7:41PM by PIB Delhi

    نئی دہلی، 26 اکتوبر/ زراعت اور کسانوں کی بہبود کے مرکزی وزیر جناب رادھا موہن سنگھ نے کہا ہے کہ کسانوں کی آمدنی کو دوگنی کرنے کے مقصد سے زراعت کے شعبے کے لئے بجٹ اخراجات میں 74.5 فیصد کااضافہ کیا گیا ہے۔سال 2009 تا 2014 کی مدت کے دوران یہ بجٹ 1,21,082 کروڑ روپے تھا جو کہ سال 2014 تا 2019 کے دوران بڑھ کر 2,11,694 کروڑ روپے ہوگیا ہے۔آج اترپردیش کے لکھنؤ میں کرشی کنبھ 2018 کی افتتاحی تقریب کے موقع پر جناب رادھا موہن سنگھ نے کہا کہ حکومت متعدد اسکیموں کو نافذ کررہی ہے تاکہ کسانوں کے لئےاعلی منافع کو یقینی بنایا جاسکے۔مٹی صحت کارڈ(ایس ایچ سی) فرٹیلائز ایپلی کیشن کے منصفانہ استعمال کو یقینی بناتا ہے۔ اس طرح سے کسانوں کے پیسے کی بھی بچت ہورہی ہے۔نیم کی آمیزش والی یوریا کھاد کو فروغ دیا جارہا ہے کیونکہ یہ فصلوں کے لئے نائٹروجن کی دستیابی کو بڑھاتی ہے اور فرٹیلائز ایپلی کیشن کی لاگت کو کم کرتی ہے۔ ملک میں نامیاتی زراعت کو فروغ دینے کے مقصد سے پرمپراگت کرشی وکاس یوجنا (پی کے وی وائی) کو نافذ کیا جارہا ہے۔اس سے مٹی کی صحت اور نامیاتی مواد کو تقویت حاصل ہو گی ۔علاوہ ازیں اعلی قیمتیں حاصل ہونے سے کسانوں کی مجموعی آمدنی بھی بڑھے گی۔شمال مشرقی خطے میں نامیاتی زراعت کے امکانات کوحقیقت بنانے کے لئے مشن آرگینگ ویلیو چین ڈیولپمنٹ فار نارتھ ایسٹرن ریجن(ایم او وی سی ڈی ۔ این ای آر) کو شروع کیاگیا ہے۔


    جناب رادھا موہن سنگھ نے مزید کہا کہ قومی زرعی مارکیٹ اسکیم(ای۔ این اے ایم) نے کسانوں کے لئے فصلوں کی بہترین قیمت کو یقینی بناکر نیز بازار میں شفافیت اور مسابقتی عمل کو لا کر تاکہ کسانوں کو ان کی پیداوار کے لئے بہتر سے بہتر قیمت حاصل ہوسکے، زرعی بازاروں میں ایک انقلاب برپا کردیا ہے۔اس طرح سے ایک ملک ایک بازار کی جانب ہم گامزن ہیں۔گرامین زرعی بازاروں(گرامس) کو الیکٹرانک طریقے سے ای ۔ این اے ایم پورٹل سے جوڑ دیا گیا ہے۔گرامین زرعی بازاروں کو زرعی پیداوار کی مارکیٹنگ کمیٹیوں(اے پی ا یم سی ایس) کے ضابطوں سے بھی مستثنی ٰرکھا گیا ہے۔ یہ کسانوں کو سہولت فراہم کرتا ہے کہ وہ اپنی پیداوار اور فصلوں کو براہ راست صارفین اور تھوک خریداروں کو فروخت کرسکیں۔کسانوں کی آمدنی میں مزید اضافہ کرنے کے لئے حکومت نے سال 2018-19 سیزن کے لئے خریف اور ربیع کی تمام فصلوں کے لئے زیادہ سے زیادہ امدادی قیمت(ایم ایس پی) کو بڑھا دیا ہے۔حکومت نے فصلوں کی زیادہ سے زیادہ امدادی قیمت(ایم ایس پی) کو پیداوار کی لاگت کا کم از کم 150 فیصد کردیا ہے۔


    وزیر موصوف نے مزید کہا کہ پردھان منتری فصل بیمہ یوجنا( پی ایم ای بی وائی) اور از سر نو تشکیل شدہ موسم پر مبنی فصل بیمہ اسکیم(آر ڈبلیو سی آئی ایس) کسانوں کو فصل کے دوران تمام مراحل میں یہاں تک کہ فصلوں کی کٹائی کے بعد کے خطرات کے لئے بھی پریمیئم کی نہایت کم شرح کے عوض انشورنس فراہم کرتی ہے۔حکومت تین لاکھ روپے تک کے مختصر مدتی فصل کے قرضے پر پانچ فیصد تک سود کی کل رعایت فراہم کرتی ہے۔اس میں تین فیصد فوری ادائیگی کے لئے ترغیبات شامل ہیں۔کسانوں کے لئے یہ قرضہ فوری ادائیگی پر چار فیصد سالانہ کی رعایتی کم شرح پر دستیاب ہے۔


    ***********


    (م ن ۔م ع ۔ ر ض۔ 26.10.2018 )


    U –5517

    
    
    (Release ID: 1550941) Visitor Counter : 8