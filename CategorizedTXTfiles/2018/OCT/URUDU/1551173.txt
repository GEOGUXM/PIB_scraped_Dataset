      کامرس اور صنعت کی وزارتہ

      مہاراشٹر کے ساحل کو سیاحت کے پسندیدہ مقام کے طور پر فروغ دیا جائے گا:سریش پربھو
      Posted On: 29 OCT 2018 7:51PM by PIB Delhi


    نئی دہلی، 29 ؍اکتوبر،کامرس وصنعت اور شہری ہوابازی کے مرکزی وزیر سریش پربھو نے مہاراشٹر کے ساحل کو سیاحوں کے لئے ایک پسندیدہ مقام کے طور پر فروغ دینے کے لئے سیاحت کے وزیر مملکت (آزادانہ چارج) جناب کے جے الفانس اور مہاراشٹر کے وزیراعلیٰ جناب دیویندر فڑنویس کو مراسلہ بھیجا ہے۔ انہوں نے کہا کہ فرصت کے اوقات میں بحری تفریح سفر کی صنعت میں تیزی سے ابھرتا ہوا شعبہ ہے اور مسافر بردار بحری جہاز کی صنعت ، سمندر کے کنارے تفریح گاہوں ، میرین پارک ، غوطہ خوری کے تالاب اور ایکویریم وغیرہ میں تیزی سے فروغ ہورہا ہے۔ انہوں نے کہا کہ 7500 کلو میٹر طویل ساحل کے ساتھ بھارت میں اس سیکٹر میں شاندار ترقی کے امکانات موجود ہیں۔


    کامرس کے وزیر جناب سریش پربھو نے کہا کہ وزارت کو مہاراشٹر کے ساحل پر بحری سیاحت کو فروغ دینے کے لئے سروسز ایکسپورٹ پروموشن کونسل (ایس ای پی سی) اور سندھو دُرگ کے مالوان میں انڈیا انسٹی ٹیوٹ آف اسکیوبا ڈائیونگ اینڈ ایکویٹک اسپورٹس (آئی آئی ایس ڈی اے) کی طرف سے ایک جامع تجویز موصول ہوئی ہے ۔ تجویز میں انگریا بینک پر اسکیوبا ڈائیونگ اور ملک کی بحری سفر کا سیاحتی مقام بنانے عالمی معیار کی زیر آب سیاحت ، سندھو دُرگ میں آبدوز کی سیاحت ، بحری گوناگونیت کے بارے میں بیداری پیدا کرنے کی خاطر سندھو دُرگ میں بھارت کے سب سے بڑے ایکویریم کا قیام اور آئی آئی ایس ڈی اے کو بحری سیاحت کے سیکٹر میں جدت طرازی اور ہنر مندی کے فروغ کے لئے تسلیم شدہ ادارے کے طور پر مستحکم کرنا شامل ہے۔


    کامرس کےو زیر جناب سریش پربھو نے کہا کہ یہ تجویز مہاراشٹر سیاحتی ترقیاتی کارپوریشن کے ذریعے سندھو درگ میں ایک ساحلی سرکٹ تیار کرنے کی خاطر ، جس کے لئے 82.17 کروڑ روپے پہلے ہی مختص کئے جاچکے ہیں۔ سیاحت کی وزارت کی پہل میں مدد دے گی۔ کامرس کے وزیر نے جناب الفانس اور مہاراشٹر کے وزیراعلی ٰ جناب دیویندر فڑنویس سے درخواست کی ہے کہ وہ اس تجویز پر غور کریں تاکہ چمپئن سیکٹر اقدام کے تحت اس پر جلد عمل کیا جاسکے۔


    فروری 2018 میں مرکزی کابینہ نے 12 چمپئن سروسز سیکٹر پر توجہ مرکوز کرنے کا فیصلہ کیا تھا اور مخصوص کئے گئے 5000 کروڑ روپے کے فنڈ کے تحت بااختیار وزارتوں اور محکموں کو ایکشن پلان بنانے کی ذمہ داری دی گئی تھی۔ سیاحت کی وزارت کو سیاحت اور میزبانی کی چمپئن سروس سیکٹر کے لئے بااختیار وزارت قرار دیا گیا تھا۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 5542

    
    
    (Release ID: 1551173) Visitor Counter : 6