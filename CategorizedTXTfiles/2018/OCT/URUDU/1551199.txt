      خواتین اور بچوں کی ترقیات کی وزارت

      خواتین اور بچوں کی ترقی کی وزارت نے ناری شکتی پُرسکار 2018 انعامات کیلئے نامزدگی کی آخری تاریخ میں 30 نومبر 2018 تک توسیع کی
      Posted On: 29 OCT 2018 4:52PM by PIB Delhi


    نئیدہلی۔ 30 ؍اکتوبر۔خواتین اور بچوں کی ترقی کی وزارت نے ایک اہم قدم کے طور پر ناری شکتی پُرسکار 2018 کے لئے نامزدگی کی آخری تاریخ میں 30 نومبر 2018 تک توسیع کردی ہے۔


    بھارت میں خواتین کیلئے یہ سب سے ا علیٰ مرتبت سول اعزاز اُن خواتین اور اداروں کو دیا جاتا ہے جنہوں نے خواتین کو بااختیار بنانے کے لئے انتھک کام کیا ہے۔ ان انعامات کو شروع ہوئے 19 سال ہوگئے ہیں اور یہ انعامات خواتین کو معاشی اور سماجی اعتبار سے بااختیار بنانے کے میدانوں میں ماہرانہ تعاون کے اعتراف کے طور پر دیے جاتے ہیں۔ ہر سال صدر جمہوریہ ہند خواتین کے بین الاقوامی دن کے موقع پر یہ ناری شکتی پُرسکار عطا کرتے ہیں۔


    خواتین اور بچوں کی ترقی کی وزیر محترمہ مینکاسنجے گاندھی نے کہا ’’ہم ناری شکتی پُرسکار 1999 سے دیتے رہے ہیں۔ اس سال کے انعامات کیلئے نامزدگیوں کو مدعو کرنے میں مجھے زبردست خوشی ہورہی ہے۔ میں ان خواتین سے زور دیکر کہتی ہوں جو سماجی روکاوٹوں سے اوپر اٹھ گئی ہیں کہ وہ ان شعبوں میں طبع آزمائی کریں جن میں انہوں نے ابھی تک طبع آزمائی نہیں کی ہے اور ان باوقار انعامات کیلئے درخواست دینے کیلئے سماج میں ہمیشہ ہمیشہ کیلئے تعاون دیں۔ آخری مدت میں توسیع کے اعلان کے ساتھ ہی مجھے امید ہے کہ اور بہت سی محنت کش خواتین اپنی نامزدگیاں داخل کریں گی۔ ‘‘


    نامزدگی کے لئے مطلوبہ دستاویزات ،ایم ڈبلیو سی ڈی میں ڈپٹی سکریٹری (ڈبلیو ڈی اینڈ آئی سی) ، کمرہ نمبر 632 چھٹی منزل ، شاستری بھون نئی دہلی 110001 میں داخل کریں۔


    درخواست دہندگان سے درخواست ہے کہ وہ http://www.wcd.nic.in /award پر انعامات سے متعلق رہنما خطو ط پڑھیں۔


    خواتین اور بچوں کی ترقی کی وزارت ناری شکتی پُرسکار پانے وا لی اُن خواتین کی انتھک کوششوں کو سلام کرتی ہے جو مستقبل کی پیڑھیوں کیلئے مثالی کردار بن کر اُبھری ہیں۔ ان مایہ ناز خواتین نے عوام کے ذہن پر ایک انمٹ چھاپ چھوڑی ہے اور نئے ذہنوں کو جذبہ بخشا ہے۔


    خواتین اور بچوں کی ترقی کی وزارت نے خواتین کو قوم کی ترقی کے سفر کا ایک اٹوٹ حصہ بناکر مساویانہ موقع فراہم کرنے کے تئیں اپنے عہد کو دوہرایا ۔ خواتین کی قیادت والی ترقی پر ہماری اصل نگاہ ہے اور ہم نے عزم کیا ہوا ہے کہ ان کی مکمل صلاحیتوں کو بروئے کار لانے کیلئے ہم ایک سازگار ماحول تشکیل دیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س۔ع ن


    U-5552

    
    
    (Release ID: 1551199) Visitor Counter : 3
    
    
      Read this release in: English , Marathi , Bengali , Tamil