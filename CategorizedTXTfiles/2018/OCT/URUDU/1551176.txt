      امور داخلہ کی وزارت

      این ڈی ایم اے کے ذریعہ رائے پور ہوائی اڈہ پر سی بی آر این ہنگامی حالات کے لئے تربیتی پروگرام کا انعقاد
      Posted On: 29 OCT 2018 7:52PM by PIB Delhi


    نئی دہلی، 29 اکتوبر/ نیشنل ڈیزاسٹر مینجمنٹ اتھارٹی یعنی قدرتی آفات سے نمٹنے والے قومی اتھارٹی( این ڈی ایم اے ) ، رائے پور میں سوامی وویکا نند ہوائی اڈہ پر بنیادی تربیتی پروگرام کا انعقاد کر رہی ہے ۔ آج شروع ہوئے اس پانچ روزہ تربیتی پروگرام کا مقصد ہوائی اڈے پر سی بی آر این ہنگامی حالات کے دوران ہوائی اڈے پر ہنگامی حالات سے نمٹنے والے افراد ( اے ای ایچ ) کی تیاریوں کو بہتر بنانا ہے ۔


    سی بی آر این ہنگامی حالات کا تعلق کیمیائی ، حیاتیاتی ، ریڈیائی اور نیوکلیائی مواد کی وجہ سے پیدا ہونے والے خطرات کو کم سے کم کرنا ہے۔ یہ تربیتی پروگرام ایئر پورٹ اتھارٹی آف انڈیا ( اے اے آئی ) ، انسٹی ٹیوٹ آف نیوکلیئر میڈیسن اینڈ الائیڈ سائنسز( آئی این ایم اے ایس ) اور نیشنل ڈزاسٹر ریسپونس فورس یعنی قدرتی آفات سے نمٹنے والی قومی فورس( این ڈی آر ایف) کے ساتھ اشتراک میں منعقد کیا جا رہا ہے ۔


    سی بی آر این ہنگامی حالات سے نمٹنے میں خصوصی ہنرمندی اور کوششوں کی ضرورت ہوتی ہے ۔ در حقیقت چھوٹی شدت کے سی بی آر این ہنگامی حالات بھی ہوائی اڈے پر لوگوں میں افرا تفری کی صورت حال پیدا کر سکتے ہیں ۔ اس تربیتی پروگرام سے کسی بھی قسم کے سی بی آر این ہنگامی حالات میں ہوائی اڈوں پر سی بی آر این کی سیفٹی کو بہتر بنانے میں مدد ملے گی اوراس کے علاوہ ہنگامی حالات سے نمٹنے والے افراد (اے ای ایچ) کی صلاحیت میں بھی بہتری آئے گی ۔


    تربیتی پروگرام میں لیکچرز کے علاوہ فیلڈ تربیت ، جس میں افرادی حفاظتی آلات ( پی پی ای ) کے استعمال سمیت حفاظتی کارروائیوں کی نمائش شامل ہے ۔ اس کے علاوہ ہنگامی حالات سے نمٹنے والے افراد ( اے ای ایچ) کو سی بی آر این ہنگامی حالات سے نمٹنےکے قابل بنایا جائے گا اور انہیں پہلی طبی امداد اور ابتدائی سماجی ، سیاسی تعاون بھی فراہم کرنے کے قابل بنایا جائے گا ۔


    اس پروگرام میں شریکِ کا ر محکمے ، جیسےمحکمۂ ایٹمی توانائی ( ڈی اے ای ) ، آئی این ایم اے ایس ، نیشنل سینٹر فار ڈیزیز کنٹرول ( این سی ڈی سی)، نیشنل انسٹی ٹیوٹ آف مینٹل ہیلتھ اینڈ نیورو سائنسز ( این آئی ایم ایچ اے این ایس) کے ماہرین تربیتی پروگرام میں شرکت کرنے والوں کو تربیت دیں گے ۔ ہوا ئی اڈوں پر آمد و رفت اور اس کے رکھ رکھاؤ میں شامل مختلف ایجنسیوں سے تعلق رکھنے والے کُل 45 شرکاء کو سی بی آر این ہنگامی حالات کے مختلف پہلوؤں سے متعلق تربیت دی جائے گی ۔ ان کے علاوہ ، نصف یومیہ موڈیول کے موضوع پر مزید 150 فعال سطح کے عملے کو بھی حساس بنایا جائے گا ۔


    یہ تربیتی پروگرام،ہنگامی حالات سے نمٹنے والے افراد ) اے ای ایچ ( کو ہنگامی حالات سے مناسب ڈھنگ سے نمٹنے کے لئے پورے ملک کے ہوائی اڈوں پر چلائے جانے والے ایسے پروگراموں میں نواں ہے ۔ اس سے قبل چنئی ، کولکاتہ ، ممبئی ، وارانسی ، پٹنہ ، احمد آباد ، حیدرآباد اور چنڈی گڑھ میں ایک ایک تربیتی پروگرام منعقد کئے جا چکے ہیں ۔


    ***********


    (م ن ۔م ع ۔ ر ض۔ 29.10.2018 )


    U –5545

    
    
    (Release ID: 1551176) Visitor Counter : 9