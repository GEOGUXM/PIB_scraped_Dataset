      خواتین اور بچوں کی ترقیات کی وزارت

      خواتین و اطفال بہبود کی وزیر محترمہ مینکا سنجے گاندھی کل ہندوستانی خواتین قومی نامیاتی میلہ کا نئی دہلی میں افتتاح کریں گی
      Posted On: 25 OCT 2018 7:44PM by PIB Delhi


    نئی دہلی،25 اکتوبر 2018؍خواتین و اطفال بہبود کی مرکزی وزیر محترمہ مینکا سنجے گاندھی کل اندرا گاندھی نیشنل سینٹر فار آرٹس، جن پتھ روڈ، نئی دہلی میں ہندوستانی خواتین قومی نامیاتی میلے کا افتتاح کریں گی۔اس انعقاد کا مقصد نامیاتی ثقافت کو تقویت دینا اور خواتین نامیاتی کسانوں اور صنعت کاروں کی حوصلہ افزائی کرنا ہے۔یہ ملک کا سب سے بڑا نامیاتی میلہ ہے اورملک کی نامیاتی تحریک میں خواتین کے اہم رول کو اجاگر کرتا ہے۔


    دس روزہ نامیاتی میلہ 26اکتوبر سے 04نومبر2018ء تک چلے گا، جس میں 26 ریاستوں کے، نامیاتی مصنوعات تیار کرنے والے اور ان کی مینوفیکچرنگ کرنے والے افراد شرکت کریں گے۔لیہہ سے کنیاکماری اور کوہیما سے کچھ تک 500 سے زیادہ خواتین صنعت کار اس میلے میں ایک ساتھ اپنی نامیاتی مصنوعات پیش کریں گی۔ ان میں چاول کی 1200 قسمیں، باجرا کی مختلف قسمیں، اناج ، دال، مصالحے، چلی چاکلیٹ، کدو کے بیج، کوکیز، اچار، جام ، چٹنی، جوس، سوکھے پھل، نامیاتی آئس کریم، تیار کھانے، تیل، شہد، چائے، کافی، مشروم، جڑی بوٹیاں، سامان زیبائش ، ہیئر کیئر، باتھ کیئر، اسکن کیئر، ایروماتھیروپی مصنوعات، شمسی مصنوعات، کچن کمپوسٹرزیعنی باورچی خانے کے کچرے سے تیار کھاد، نامیاتی بیج، نامیاتی سوتی کپڑے، لیلن کپڑے، بیجوں سے بنے زیورات، پھلوں سے تیار شراب، گائے، گینڈا اور ہاتھی کے گوبر سے ہاتھ سے بنائے گئے کاغذ ، گائے کے گوبر سے تیار ایئر پیوریفائراور دیگر مصنوعات شامل ہیں۔


    نامیاتی مصنوعات کے علاوہ اس دس روزہ میلے میں ثقافتی پروگرام بھی پیش کئے جائیں گے، جن میں فوک موسیقی اور رقص پر خصوصی توجہ دی جائے گی۔ناظرین باؤل موسیقی کا لطف لینے کے ساتھ ساتھ اس کا حصہ بھی بن سکیں گے۔ شمال مشرق ، پنچاب اور راجستھان کے پروگرام بھی پیش کئے جائیں گے۔


    نامیاتی تحریک کو لوگوں تک پہنچانے کے لئے وزارت نے اس بار میلے کی جگہ بھی تبدیل کرکے اسے اندرا گاندھی نیشنل سینٹر فار آرٹس میں منعقد کیا ہے اور میلے میں داخلہ اور پارکنگ مفت رکھی ہے۔


    م ن۔م م ۔ ن ع


    (2 5 . 10 .2018)


    U: 5495

    
    
    (Release ID: 1550815) Visitor Counter : 9