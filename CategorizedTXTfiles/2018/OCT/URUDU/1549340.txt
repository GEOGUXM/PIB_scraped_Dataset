      وزارت دفاع

      بھارتی فضائیہ کی کوہ ہمالیائی موسمیات والے علاقوں میں سائیکلنگ مہم ( دی ایم ٹی بی )
      Posted On: 10 OCT 2018 8:17PM by PIB Delhi


    نئی دہلی ،11اکتوبر :بھارتی فضائیہ کی 86ویں سالگرہ کی یادگارکے طورپرایک منفرد سائیکلنگ مہم اس کے سورماؤں کے ذریعہ شروع کی گئی ، جو دولت بیگ اولڈی ( ڈی بی او) ، واقع لداخ سے 42سوکلومیٹرسے زائد کے فاصلے پراحاطہ کرتے ہوئے اروناچل پردیش جاکرمکمل ہوئی ۔ ہمالیہ کے علاقے سے آگے کی یہ مہم ایسی تھی ،جس نے راستے بھرمخاطری جذبے کو فروغ دیااورگلوبل وارمنگ کے تئیں بیداری پھیلائی ۔


    دوخواتین افسروں سمیت 16فضائی سورماؤں نے 18اگست ،2018کو دنیا کی سب سے بلند ہوائی پٹی یعنی ڈی بی او سے کبتھوتک کی یہ مہم شروع کی تھی ۔ ڈی بی او اور کبتھو بالترتیب شمال اور مشرق میں بھارت کی انتہائی ہراول کی دوآؤٹ پوسٹ ہیں ۔ ڈی بی او اور کبتھو سطح سمندرسے بالترتیب 16614فٹ اور 4070فٹ طول البدپرواقع ہیں ۔ ٹیم کے اراکین نے اتنی بلندی پربرعکس موسمی حالات کا سامنا کیا، سرد ہواؤں ، ازحد شدید درجۂ حرارت اور گھنے بارانی جنگل کی بارشوں سے گذرتے ہوئے 4اکتوبر 2018کو اپنا سفرمکمل کیا۔ اس ٹیم نے اپنا یہ منفرد دشوارگذارمخاطری سفر،کیمپ لگاکر اور کھلے میں رات بسرکرتے ہوئے پوراکیا۔برف میں اپنے جسم وجان کا رشتہ برقراررکھااور بارش اور برعکس موسمیات کا سامنا کیا۔ اس ٹیم کی قیادت ونگ کمانڈرایس شرت چندر کررہے تھے اور ان کی اعانت دوخواتین افسران یعنی اسکوائیڈرن لیڈرگریشما اوراسکوائیڈرن لیڈر پری بشاکررہی تھیں جنھوں نے نہ صرف اس تاریخی کارنامے کو انجام دیابلکہ دوسروں کے لئے بھی لائق رشک مثال قائم کی۔


    خدمات کی تاریخ میں یہ پہلا واقعہ ہے جب ہمالیہ میں اتنے بلند پہاڑی علاقے میں سائیکلنگ کی یہ مہم انجام دی گئی ہے اس مہم سے ہمارے فضائی سورماؤں کے منفرد مخاطری جذبے کااظہارہوتاہے ۔ فضائیہ کے عملے کے سربراہ ایئرچیف مارشل بی ایس دھنووا، پی وی ایس ایم ، اے وی ایس ایم ، وائی ایس ایم ، وی ایم ، اے ڈی سی نے 10اکتوبر ، 2018کو بروز بدھ نئی دہلی میں اس کامیاب مہم کے لئے ٹیم کو اپنی مبارکبادپیش کی ہے ۔


    **************


    (م ن ۔ع آ )


    U-5276

    
    
    (Release ID: 1549340) Visitor Counter : 2
    
    
      Read this release in: English , Hindi