      کامرس اور صنعت کی وزارتہ

      کامرس کی وزارت بھارتی برآمدات کو زیادہ مسابقتی بنانے کے لئے حکمت عملی تیار کررہی ہے:سریش پربھو
      Posted On: 26 OCT 2018 6:32PM by PIB Delhi


    سریش پربھو نئی دہلی میں برآمدات کانفرنس – 2018 سے خطاب کرتے ہوئے


    نئی دہلی، 26 ؍اکتوبر،بھارت کی برآمدات میں مالی سال 2017-18 میں 9.8 فیصد کا اضافہ ہوا ہے جو پچھلے 6 برسوں میں سب سے زیادہ شرح ترقی ہے۔ برآمدات میں یہ مثبت اضافہ ایسے وقت میں ہوا جب عالمی سطح پر بہت سے منفی اثرات پائے جاتے ہیں۔ یہ بات کامرس اور صنعت اور شہری ہوابازی کے مرکزی وزیر جناب سریش پربھو نے آج نئی دہلی میں بھارتی صنعتی کنفڈریشن ، سی آئی آئی کے ذریعے منعقدہ برآمدات کانفرنس 2018 میں کہی۔ وزیر موصوف نے مزید کہا کہ کامرس کی وزارت بھارتی برآمدات میں نئی جان ڈالنے کے لئے حکمت عملی پر کام کررہی ہے۔ اور شعبہ جاری ، مصنوعات اور علاقائی خصوصیات پر منحصر برآمدات کی حکمت عملی تیار کرنے کے لئے برآمدات کرنے والی اہم وزارتوں کے ساتھ کام کررہی ہے۔ متعلقہ وزارتوں کے ساتھ پہلے ہی میٹنگیں منعقد کی گئی ہیں اور مختلف فریقوں کے ساتھ صلاح ومشورہ کیا گیا ہے، جس کے بعد سیکٹر پر مبنی ، اشیاء پر مبنی اور علاقے پر مبنی خصوصی عملی اقدامات طے کئے گئے ہیں۔


    جناب سریش پربھو نے مزید کہا کہ وہ بذات خود پیش رفت کی نگرانی کررہے ہیں اور مختلف شعبوں کی وزارتوں ، برآمدات کے فروغ کی کونسلوں اور برآمد کاروں کے ساتھ میٹنگیں کی جارہی ہیں۔ انہوں نے کہا کچھ معاملات کو ، جو برآمدات کے فروغ کو متاثر کرتے ہیں ، خاص طور پر روینیو کے محکمے اور ماحولیات کی وزارت کے ساتھ اٹھا گیا ہے۔


    کامرس کے وزیر نےیہ بھی کہا کہ زراعت کی برآمداتی پالیسی ، جو جلد ہی جاری کی جائے گی ، زراعت کے سیکٹر کو اہم فروغ فراہم کرے گی اور بھارت کے کسانوں کی آمدنی دوگنا کرنے کی راہ ہموار کرے گی۔


    بھارت 600 ملین ٹن زرعی اشیاء پیدا کرتا ہے اور اضافی پیداوار کو دنیا بھر میں برآمد کرنے کی صلاحیت رکھتا ہے۔


    بیرونی تجارت کے ڈائریکٹوریٹ جنرل ( ڈی جی ایف ٹی) ، الوک وردھن چترویدی نے برآمد کاروں کے لئے ضابطوں کو بلا رکاوٹ بنانے کے لئے کامرس کی وزارت کے ذریعے کئے گئے حالیہ اقدامات کا ذکر کیا۔ زیادہ تر ضابطے آن لائن مکمل کئے جاتے ہیں اور ان کے لئے ہارڈ کاپی داخل کرنے کی ضرورت نہیں ہوتی۔ ڈی جی ایف ٹی پہلی مرتبہ برآمد کرنے والوں کی سہولت کے لئے انہیں معلومات فراہم کرنے اور تربیت کرنے سے متعلق برآمدات کا ایک آن لائن کورس شروع کرنے کا بھی منصوبہ رکھتی ہے۔ ڈی جی ایف ٹی اپنے آئی ٹی نیٹ ورک کو بھی پھر سے پوری طرح درست کررہی ہے تاکہ دستاویزات آن لائن داخل کرنے میں وقت کا زیاں نہ ہو۔


    ۔۔۔۔۔۔۔۔۔۔۔


    (م ن-وا- ق ر)


    U- 5508

    
    
    (Release ID: 1550915) Visitor Counter : 9