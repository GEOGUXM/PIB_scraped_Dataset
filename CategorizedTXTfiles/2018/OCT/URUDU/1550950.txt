      خواتین اور بچوں کی ترقیات کی وزارت

      محترمہ مینکا سنجے گاندھی نے آج نئی دہلی میں ہندوستانی خواتین قومی نامیاتی میلے کے پانچویں ایڈیشن کا افتتاح کیا
      
      ملک بھر سے خواتین نامیاتی کاشتکاروں کی پرجوش شرکت
      
      Posted On: 26 OCT 2018 8:43PM by PIB Delhi


    نئی دہلی، 26 اکتوبر/ خواتین اور بچوں کی ترقی کی مرکزی وزیر محترمہ مینکا سنجے گاندھی نے آج نئی دہلی کے اندرا گاندھی سینٹرل فارآرٹس (آئی جی این سی اے) میں ہندوستانی خواتین قومی نامیاتی میلے کے پانچویں ایڈیشن کا افتتاح کیا۔یہ میلہ ملک بھر سے تعلق رکھنے والے نامیاتی شعبے کی خواتین کاروباریوں/ پروڈیوسروں اور کاشتکاروں کو فروغ دیتا ہے۔


    اس میلے کے افتتاح کے موقع پر اظہار خیال کرتے ہوئے محترمہ مینکا سنجے گاندھی نے کہا کہ یہ گزشتہ چار برسوں میں پانچویں مرتبہ ہے جب نامیاتی میلے کا کامیابی کے ساتھ انعقاد کیاگیا ۔ہر سال اس میلے کو لوگوں کی جانب سے پذیرائی حاصل ہوئی ہے۔ اس سے متعلق بیداری کے سبب سال در سال مصنوعات کی مانگو ں میں اضافہ ہورہا ہے۔یہ ہماری وزارت کی کوشش کا ایک حصہ ہے کہ دنیا کو بدلنے کے لئے اور اپنے ملک کی خواتین کو بااختیار بنانے کے لئے کیا کچھ کیا جاسکتا ہے۔


    محترمہ مینکا سنجے گاندھی نے نامیاتی مصنوعات کے ساتھ تہوہاروں کے تحائف کی حوصلہ افزائی کی اور دہلی کے باشندوں سے کہا کہ وہ اس نادر تحفہ کے تصور کو اپنائیں۔اس کی خوبصورتی کے علاوہ دیوالی کے تحائف بھی اپنے عزیزوں اور رشتے داروں کی اچھی صحت کے لئے کافی بہتر ثابت ہوں گے۔اس سال کا یہ میلہ اب تک کا سب سے بڑا میلہ ہے۔اس میں وسیع پیمانے پر فوڈ کورٹ قائم کئے گئے ہیں۔ محترمہ گاندھی نے کہا کہ یہ میلہ اب ملک کے دیگر شہروں تک وسعت پا چکا ہے۔اسی طرح کا میلہ بڑے پیمانے پر احمد آباد ،ممبئی اورچنئی میں بھی منعقد کیا جاچکا ہے۔ اس میلے میں خواتین اور بچوں کی ترقی کی وزارت کے ای۔ مارکیٹنگ پورٹل ، مہیلا ہارٹ پر طویل مدتی بنیاد پرشریک ہونے والی خواتین کاروباریوں اپنی مصنوعات فروغ کرنے کے لئے تحریک دی جاتی ہے۔آئی جی این سی اے میں اس میلہ کا انعقاد 26 اکتوبر 2018 سے لے کر 4 نومبر 2018 تک رہے گا۔اس میلے میں ملک کی 26 ریاستوں کی نامیاتی مصنوعات کی متنوع قسمیں موجود رہیں گی۔اس میں خوراک، صحت، ذاتی نگہداشت، گھر کو سجانے والے سامان، مصالحہ جات، کچن میں استعمال ہونے والی اشیاء شامل ہیں۔پہلی مرتبہ ویگن پروجیکٹ اور فوڈ کورٹ قائم کئے گئے ہیں۔ اس میلہ میں لیہہ سے لے کر کنیا کماری تک اور کو ہ ہیما سے لے کرکچھ تک کے علاقوں کی 500 سے زائد نامیاتی مصنوعات سے تعلق رکھنے والی خواتین کاروباری اور پروڈیوسراپنی نامیاتی مصنوعات کے ہمراہ ایک ساتھ ا کٹھا رہیں گی۔


    دس روز تک جاری رہنے والے نامیاتی میلے کے دوران نامیاتی مصنوعات کے علاوہ لوک موسیقی اور رقص پر مرکوز تہذیبی اور ثقافتی پروگراموں کا بھی اہتمام کیاجائے گا۔ اس دوران میلے میں آنے والے افراد شمال مشرقی خطے، پنجاب اور راجستھان کے بول میوزک اور شاندار پرفارمینس سے لطف اندوز ہوسکیں گے۔


    دنیا بھر سے ہندوستانی نامیاتی مصنوعات کی مانگو ں میں مسلسل اضافہ دیکھنے کو مل رہا ہے۔مالی سال 2017-18 کے دوران ہندوستان نے 515 ملین امریکی ڈالر کی مالیت کے نامیاتی مصنوعات برآمد کئے تھے۔فی الحال ملک میں 8,35,000 نامیاتی پروڈیوسر، 699 ڈبہ بندی کرنے والے افراد، 669 برآمد کار موجود ہیں۔ نامیاتی موومنٹ کاحصہ بننے کے لئے مزید لوگوں کی حوصلہ ا فزائی کرنے کے لئے وزارت نے میلے کے 2018 کے ایڈیشن کے انعقاد کی جگہ کو تبدیل کردیا ہے اور اسے آئی جی ایم سی اے میں منعقد کیا ہے۔ اس نامیاتی میلے میں آنے والے تمام افراد کے لئے مفت داخلہ اور پارکنگ ہے۔


    ***********


    (م ن ۔م ع ۔ ر ض۔ 26.10.2018 )


    U –5520

    
    
    (Release ID: 1550950) Visitor Counter : 8