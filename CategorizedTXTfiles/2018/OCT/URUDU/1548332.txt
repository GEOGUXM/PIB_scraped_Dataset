      کامرس اور صنعت کی وزارتہ

      سریش پربھو نے شعبہ جاتی برآمدات کے فروغ کی حکمت عملی کی پیش رفت کا جائزہ لیا
      Posted On: 03 OCT 2018 1:04PM by PIB Delhi


    ئیدہلی 03 اکتوبر۔کامرس وصنعت اور شہری ہوابازی کے مرکزی وزیر جناب سریش پربھو نے آج شعبہ جاتی برآمدات کے فروغ کے منصوبوں کا جائزہ لیا ،جو حکومت ہند کی وزارتوں اور محکموں کی طرف سے تیار کیا گیا ہے ۔کامرس کی وزارت 9 شعبوں ہیرے جواہرات ،قیمتی پتھروں ، چمڑا ، ٹیکسٹائل اور ملبوسات ، انجنئرنگ ، الیکٹرانکس ، کیمیکلز اور پیٹروکیمیکلز ، فارما ،زرعی اور متعلقہ اور بحری مصنوعات پرتوجہ مرکوز کررہی ہے تاکہ برآمدات کو فروغ دیا جاسکے ۔


    شعبہ جاتی برآمدات کو فروغ دینے کی حکمت عملی سے متعلق یہ تیسری بین وزارتی میٹنگ تھی۔ میٹنگ میں کامرس سکریٹری ، ڈی جی فارن ٹریڈ (ڈی جی ایف ٹی ) ، ٹیکسٹائل اورکیمیکلز اور پیٹروکیمیکلز کے سکریٹریز، الیکٹرانکس ، ایم ایس ایم ای ،زراعت ، مویشی پروری اور دفاعی پیداوار کی وزارتوں اور محکموں کے دیگر سینیئر افسروں نے بھی شرکت کی ۔


    کامرس کے وزیر جناب سریش پربھو نے بین ریاستی ٹیم ورک کی ستائش کی ،جس کے نتیجے میں موجودہ شعبہ جاتی برآمد کی حکمت عملی کی تشکیل ہوپائی ہے ۔ جناب پربھو نے وزارتوں سے اس خطے خصوصاََ جنوبی ایشیا کے ملکوں کے ساتھ مواقع تلاش کرنے پر کام کرنے کی خاطر اپیل کی کیونکہ ہندوستان کی برآمدات میں اضافے کی زبردست گنجائش ہے ۔ انہوں نے تجویز پیش کی کہ مخصوص ملکوں کے ساتھ ممکنہ لین دین کے انتظامات کے امکانات کا پتہ لگایا جاسکتا ہے۔ وزیر موصوف نے مزدوروں کے ذریعہ سامان تیار کرنے پر توجہ مرکوز کرنے کے ساتھ ہندوستان میں مزید روز گار پیدا کرنے کی ضرورت پر بھی زور دیا ۔انہو ں نے یہ تجویز بھی پیش کی کہ دیگر ملکوں کی شراکتداری کے ساتھ مشترکہ برآمدات کے امکانات کا پتہ لگایا جاسکتا ہے ۔انہوں نے کہا کہ وزارتو ں کو نہ صرف برآمداتی پرموشن کونسل سے جڑنا چاہئے بلکہ مضبوط علاقائی تجارتی انجمنوں کو شامل کرنا چاہئے تاکہ ممکنہ ایکسپورٹرس (برآمدکاروں ) تک پہنچا جاسکے ۔ جناب سریش پربھو نے لائن وزارتوں سے کہا کہ وہ اپنی برآمد کے فروغ کی پایسیوں کو تیار کرتے ہوئے ہندوستان کے ڈبلیو ٹی او عہد پر قائم رہیں ۔ انہوں نے خدمات کےسیکٹر سے متعلق ایک علیحدہ میٹنگ کرنے کی بھی تجویز رکھی تاکہ ترسیل ز ر اور دیگر سرمائے کی آمد سے متعلق معاملات کا جائزہ لیا جاسکے ۔ کامرس کے وزیر نے اس بات پر زور دیا کہ چین اور امریکہ ابھرتے ہوئے مواقع ہیں او ر ان صنعتوں کو جو بڑھتی ہوئی لیبر کی لاگت کے پیش نظر چین سے ری لوکیٹ کی جارہی ہیں۔ صنعتوں کو ہندوستان میں سرمایہ کاری کے لئے موعو کیا جائے ۔


    کامرس کے سکریٹری ڈاکٹرانوپ وادھوان نے شرکا کو مطلع کیا کہ موجودہ کھاتے کو بہتر اور مضبوط بنانے کے لئے خدمات اور مال اورتجارت کی برآمدات کو فروغ دینے کے لئے جامع کوششیں کی جارہی ہیں۔ انہوں نے کہا کہ برآمد کے فروغ کے لئے کامرس کے محکمے کے ذریعہ مخصوص ،قلیل اور طویل مدتی مقاصد اور علاقائی کے علاوہ اشیا کے اعتبار سے ایکشن پوائنٹس کی نشاندہی کی گئی ہے ۔انہوں نے کہا کہ برآمد کریڈٹ کو ترجیحی شعبے کی حیثیت دینے کے لئے مذاکرات جاری ہیں۔


    ڈی جی غیر ملکی تجارت (ڈی جی ایف ٹی ) نے برآمدات کی اسٹیٹس رپورٹ پیش کی اور شرکا کو مطلع کیا کہ تجارتی لین دین کی برآمدات میں اپریل ، اگست 19-2018 میں 16.13 فیصد سے بڑھ کر 136.10 ارب امریکی ڈالر تک کا اضافہ ہوا ہے ۔ اپریل –اگست 19-2018 میں کلیدی شعبوں میں اضافہ ہوا ہے ۔ مجموعی برآمدات میں اپریل – اگست 19-2018 میں 20.69 فیصد سے بڑھ کر 221.83 ارب امریکی ڈالر ہوا ہے۔


    ڈی جی ایف ٹی نے مطلع کیا کہ ایکسپورٹ پرموشن کونسلس ، لائن وزارتیں اور دیگر شراکتداروں کی طرف سے موصول ہونے والی معلومات کی بنیاد پر برآمد کی ایک جامع حکمت عملی اور ایکشن پلان کو حتمی شکل دی گئی ہے ۔ اشیا اور علاقہ وار مخصوص قلیل مدتی اور طویل مدتی مقاصد کو سانچے میں فٹ کردیا گیا ہے ۔اعلیْ ترین سطح پر ایکشن پلان کے نفاذ کی مستقل نگرانی کی جاسکے ۔


    مختلف وزارتوں کے سکریٹریوں اور سینیئر عہدے داروں نے مختلف اقدامات کے بارے میں مطلع کیا جو ان کے محکموں کی طرف سے کئے گئے ہیں تاکہ اپنے اپنے متعلقہ شعبوں میں برآمدات کو فروغ دیا جاسکے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 5126

    
    
    (Release ID: 1548332) Visitor Counter : 14
    
    
      Read this release in: English , Marathi , Tamil