      وزارت آیوش

      یوگا پیشہ ور افراد کو سرٹیفکٹ جاری کرنے اور یوگا اسکولوں کو منسلک کرنے سے متعلق میٹنگ نئی دہلی میں
      Posted On: 26 OCT 2018 4:19PM by PIB Delhi


    نئی دہلی، 26 ؍اکتوبر،یوگا سرٹیفکیشن بورڈ کی اسٹئرنگ کمیٹی کی پہلی میٹنگ نئی دہلی میں منعقد ہوئی۔ اس میٹنگ میں آیوش کے وزارت کے سکریٹری ویدیا راجیش کوٹیجا اور پتانجلی یوگا پیٹھ کے صدر سوامی رام دیو نے شرکت کی۔


    آیوش کی وزارت نے 22 جون 2015 کو ایک اسکیم کا اعلان کیا تھا جسے ’’یوگا کے پیشہ ور افراد کو رضاکارانہ سرٹیفکیٹ دینے اور یوگا اداروں کو منسلک کرنے کی اسکیم‘‘ کے نام سے جانا جاتا ہے۔ اس اسکیم کا مقصد یوگا کے پیشہ ور افراد اور اداروں کی اہلیت کا سرٹیفکیٹ جاری کرنا ہے۔ یہ سرٹیفکیٹ اس سلسلے میں مقرر کئے گئے معیارات کے مطابق جاری کئے جائیں گے۔ شروع میں بھارت کی کوالٹی کونسل ، سرٹیفکیٹ جاری کرنے، طور طریقوں کو مقرر کرنے اور اس سے متعلق کام کاج کے لئے معیارات مقرر کرنے کی ایک رابطہ ایجنسی تھی۔ جنوری 2018 میں آیوش کی وزارت نے اس اسکیم کو یوگا سرٹیفکیٹ بورڈ کے حوالے کرنے کا فیصلہ کیا۔ اس بورڈ کو ایم ڈی این آئی وائی کے تحت خود مختاری کے ساتھ کام کرنے والے ایک ادارے کے طور پر قائم کیا گیا تھا۔


    آیوش کے سکریٹری ویدیا راجیش کوٹیجا کی قیادت میں یوگا سرٹیفکیشن بورڈ میں مختلف وزارتوں کے نمائندے اور ماہرین شامل ہیں۔ ایم ڈی این آئی وائی کے ڈائریکٹر ڈاکٹر آئی ڈی بساوا ریڈی ، چیف ایگزیکیٹو آفیسر ہیں۔


    یوگا بورڈ کے اہم مقاصد مندرجہ ذیل ہیں:

      * یوگا کو مجموعی صحت اور انسانی اقدار کو فروغ دینے کے ایک وسیلے کے طور پر فروغ دینا۔
      * یوگا کو پیشے کے طور پر فروغ دینا۔
      * معیارات مقرر کرنا، اہلیت کا جائزہ لینا اور یوگا پیشہ وروں کو مختلف سطحوں پر سرٹیفکیٹ جاری کرنا۔
      * معیارات مقرر کرنا، اہلیت کا جائزہ لینا اور یوگا اسکولوں ؍ اداروں ؍ مرکزوں کو منسلک کرنا۔
      * یوگا کے نصاب میں یکسانیت لانا اور ان کے لئے معیارات مقرر کرنا جو سارے بھارت اور ساری دنیا کے لئے ہوں۔
      * یوگا کے فروغ کے لئے قومی اور بین الاقوامی تنظیموں کے ساتھ اشتراک کرنا۔

    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-اس- ق ر)


    U- 5503

    
    
    (Release ID: 1550880) Visitor Counter : 6
    
    
    
    
    

*