      کابینہ

      مرکزی کابینہ نے انسٹی ٹیوٹ آف چارٹرڈ اکاؤنٹس آف انڈیا اور سرٹیفائیڈ پروفیشنل اکاؤنٹس افغانستان(سی پی اے افغانستان)کے درمیان مفاہمت نامے کو منظوری دی
      Posted On: 24 OCT 2018 6:50PM by PIB Delhi


    نئی دہلی،24 اکتوبر 2018؍وزیر اعظم جناب نریندر مودی کے زیر صدارت میں مرکزی کابینہ نے انسٹی ٹیوٹ آف چارٹرڈ اکاؤنٹس آف انڈیا(آئی سی اے آئی) اور سرٹیفائیڈ پروفیشنل اکاؤنٹس افغانستان(سی پپی اے افغانستان) کے درمیان مفاہمت نامے پر دستخط کو منظوری دے دی ہے۔ اس سے افغانستان اکاؤنٹینسی بورڈ(اے اے بی) کے ہنرمندی کے فروغ، آئی ٹی صلاحیت کو مضبوط کرنے اور معلومات کے تبادلے میں تیزی لاکر افغانستان میں معیار کو یقینی بنانے، طالب علموں اور ممبران کے تبادلہ پروگراموں، سیمینار، کانفرنسوں اور دونوں اطراف کے باہمی مفاد کے لئے مشترکہ سرگرمیوں کے میدان میں باہمی تعاون کے قیام میں مدد ملے گی۔


    اہداف:


    اپنے متعلقہ اختیاری میدان کے طالب علم اور اراکین کے تبادلہ پروگرام، تاکہ انہیں اسٹڈی ٹورز کے طورپر دونوں اداروں کے ذریعے آپس میں مقرر کئے گئے یا فیصلہ کئے گئے اکاؤنٹنگ سے جڑے پیشوں کے میدان میں ہورہے فروغ کی معلومات حاصل ہوسکے۔


    ہندوستان میں اکاؤنٹینسی کے فروغ کے بارے میں نئی اور تازہ معلومات فراہم کرنا اور اس پیشے سے متعلق بہتر بین الاقوامی مشقوں کو بڑھا وا دینا۔


    معلومات کے تبادلے کو آسان بناکر افغانستان میں معیارات کو یقینی بنانے کو مستحکم کرنا، تاکہ ضروری کوالٹی کنٹرول کے نظام کو نافذ کرنے اور افغانستان کو وقتاً فوقتاً تجزیہ کرنے کے کام میں مدد مل سکے۔


    خصوصی اور اہم اثرات:


    ہندوستان اور افغانستان کے درمیان مستحکم شراکت داری ہے جو تاریخی اور ثقافتی رابطوں پرمبنی ہے۔ گزشتہ کچھ عرصے میں دونوں ملکوں کے درمیان شراکت داری نئی بلندیوں تک پہنچ گئی ہے۔ جبکہ ہند-افغانستان کی ناپختہ جمہوریت میں سرمایہ کاری کھول کر، کابل کے حفاظتی صلاحیت کو مضبوط بناکر اور علاقائی کنکٹی وٹی اور ہم آہنگی سے ہندوستان کی افغانستان پالیسی اور زیادہ بھروسے مند اور کثیر جہتی نظریہ کی جانب پہنچ گئی ہے۔


    افغانستان ، ہندوستان اور آئی سی اے آئی کو شناخت دلانے میں مدد کر ے گا، تاکہ بھارتی سی اے کے لئے بالواسطہ روزگار کے ساتھ افغانستان کے آجروں کے درمیان پہچان قائم کرنے اور ان کو قبول کرنے میں مدد کی جاسکے۔ ایسا مانا جاتا ہے کہ گزشتہ کچھ برسوں میں دونوں ممالک کے درمیان آپسی رشتے فطری طورپر اسٹریٹیجک ہیں اور باہمی مفاد پر مبنی ہے۔


    پس منظر:


    انسٹی ٹیوٹ آف چارٹرڈ اکاؤنٹس آف انڈیا (آئی سی اے آئی) ایک آئینی ادارہ ہے جس کا قیام پارلیمنٹ کے ایک قانون کے ذریعہ عمل میں آیا۔ چارٹرڈ اکاؤنٹس ایکٹ، 1949، ہندوستان میں اکاؤنٹینسی کو ریگولیٹ کرنے کے لیے ہے۔ سی پی اے افغانستان میں اکاؤنٹینسی پیشے کے از خود کنٹرول کے لئے ہے، جو افغانستان کے وزارت خزانہ کے تحت کام کرتا ہے۔


    U: 54 5 6


    

    
    (Release ID: 1550626) Visitor Counter : 4