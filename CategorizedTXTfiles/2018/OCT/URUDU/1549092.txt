      وزیراعظم کا دفتر

      وزیراعظم نے ہریانہ کا دورہ کیا ، سر چھوٹو رام کے مجسمے کی نقاب کشائی کی اور ریل ڈبوں کی مرمت وغیرہ کے کارخانے کا سنگ بنیاد رکھا
      Posted On: 09 OCT 2018 7:26PM by PIB Delhi


    وزیراعظم جناب نریندر مودی نے آج ہریانہ کے روہتک ضلع کے سانپلا کا دورہ کیا۔


    انہوں نے دین بندھو سرچھوٹو رام کے ایک مجسمے کی نقاب کشائی کی ۔ وزیراعظم نے ایک جلسۂ عام میں سونی پت کے ریل ڈبوں کی مرمت وغیرہ کے کارخانے کا سنگ بنیاد رکھنے کے لئے ایک لوح کی نقاب کشائی کی۔ مکمل ہونے کے بعد یہ کارخانہ شمالی علاقے میں ریل ڈبوں کی مرمت اور دیکھ ریکھ کی ایک بہت بڑی سہولت فراہم کرے گا۔ اسے موڈولر اور پہلے سے تعمیر شدہ سامان کی تکنیکوں ، جدید مشینری اور ماحولیات دوست پہلوؤں سے قائم کیا جا رہا ہے ۔


    اس موقع پر اظہار خیال کرتے ہوئے وزیر اعظم نے کہا کہ چودھری چھوٹو رام جی ایک ایسے سماجی اصلاح کار تھے جنہوں نے ہندوستان کے لئے بڑا اہم رول ادا کیا۔ انہوں نے سر چھوٹو رام کو دبے کچلے اور محروم لوگوں کی ایک مضبوط آواز قرار دیا۔


    وزیراعظم نے کہا کہ ریل ڈبوں کی مرمت کا کارخانہ نہ صر ف سونی پت کےلئے بلکہ پوری ہریانہ ریاست کے لئے ترقی میں مددگار ثابت ہوگا۔ انہوں نے کہا کہ یہ کارخانہ نہ صرف نوجوانوں کو روزگار کے مواقع فراہم کرے گا بلکہ علاقے میں چھوٹے صنعت کاروں کو بھی فائدہ پہنچائے گا۔


    وزیراعظم نے سر چھوٹو رام کے ویژن کی تعریف کی۔اس سلسلے میں انہوں نے بھاکڑا ڈیم کا ذکر کیا۔ وزیراعظم نے کسانوں کو منافع بخش قیمتیں فراہم کرنے کے سر چھوٹو رام کی کوششوں کا ذکر کیا اور ان اقدامات کا ذکر بھی کیا جومرکزی حکومت اس سلسلے میں کر رہی ہے ۔


    آیوشمان بھارت اسکیم کی کامیابی کا ذکر کرتےہوئے وزیراعظم نے کہا کہ صحت کی بیمہ اسکیم سے فائدہ اٹھانے والا پہلا شخص اسی ریاست سے تھا۔ وزیراعظم نے اطمینان کا اظہار کیا کہ دو ہفتے میں 50 ہزار سے زیادہ لوگوں نے اس اسکیم سے فیض حاصل کیا ہے۔ وزیراعظم نے ’بیٹی بچاؤ ، بیٹی پڑھاؤ‘ اسکیم کے تحت حاصل کی جانے والی کامیابیوں کا ذکر کیا ۔ انہوں نے کہا کہ ہریانہ کے گاوؤں میں پیدا ہونے والی لڑکیاں عالمی منظر نامے میں ملک کا سر فخر سے بلند کر رہی ہیں اور ہریانہ کے نوجوان ہندوستان کو کھیل کود کی ایک عالمی طاقت بنانے میں مدد کر رہے ہیں۔ انہوں نے کہا کہ اس بات کےاشارے ملتے ہیں کہ ہم سر چھوٹو رام کے خوابوں کو شرمندہ ٔ تعبیر کرنے کے لئے بہت تیز ی کے ساتھ ترقی کر رہے ہیں۔


    5237 U. No.


    

    
    (Release ID: 1549092) Visitor Counter : 8