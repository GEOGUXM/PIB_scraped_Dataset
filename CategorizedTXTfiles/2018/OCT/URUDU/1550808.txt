      وزارت دفاع

      اوندھ ملٹری اسٹیشن، پونے میں دفاعی پنشن عدالت کا انعقاد کیا گیا
      Posted On: 25 OCT 2018 7:24PM by PIB Delhi


    نئی دہلی،25؍اکتوبر،پونے اور پونے سے متصل علاقوں کے بزرگ فوجیوں کے لئے دکشن مہاراشٹر ذیلی خطے کی ایما پر شیونیری بریگیڈ کے ذریعے 24 اکتوبر 2018 کو صبح 9 بجے سے لے کر شام 5 بجے تک اوندھ ملٹری اسٹیشن ، پونے میں ایک دفاعی پنشن عدالت کا انعقاد کیا گیا۔


    اس کا مقصد ریاست مہاراشٹر سے تعلق رکھنے والے بزرگ فوجیوں کے ساتھ رابطہ قائم کرنا ، ان کے مسائل کی شناخت کرنا اور انہیں حل کرنا تھا۔ بزرگ فوجیوں کے لئے ایک پلیٹ فارم مہیا کرایا گیا تاکہ وہ اپنی پنشن سے متعلق مسائل اور دیگر امور کو حل کرنے کے لئے اصل ایجنسیوں کے ساتھ میٹنگ کرسکیں۔ پرنسپل کنٹرولر آف ڈیفنس اکاؤنٹ (پی سی بی اے) ، الہ آباد اور ریکارڈ آفسوں کے نمائندوں نے اپنا کاؤنٹر قائم کیا تھا تاکہ پنشن سے متعلق تنازعات کو حل کیا جاسکے۔


    اسی طرح بکتر بند کورپس ، میکنائزڈ انفینٹری ، دی بریگیڈ آف دی گارڈس ، دی مہار جمنٹ ، دی مراٹھا لائٹ انفینٹری ، آرٹی لیری ، بومبے انجئنئرنگ گروپ ، انٹلی جنس کورپس اور آرمی فیزیکل ٹریننگ کالج نے یہاں اپنا اسٹال قائم کیا تھا تاکہ بزرگ فوجیوں سے متعلق مسائل کو حل کیا جاسکے۔ تقریبا 400 بزرگ فوجی اس موقع پر موجود تھے اور انہوں نے دفاعی پنشن عدالت سے فائدہ حاصل کیا۔


    U- 5498

    
    
    (Release ID: 1550808) Visitor Counter : 7