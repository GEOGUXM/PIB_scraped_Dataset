      صدر جمہوریہ کا سکریٹریٹ

      صدر جمہوریہ نے ، تاجکستان یونیورسٹی میں ’’انسداد انتہا پسندی : جدید سماج کو درپیش چیلنج ‘‘ کے موضوع پرخطبہ دیا ہنداور تاجکستان نے 9 نئے معاہدوں کا اعلان کیا
      Posted On: 08 OCT 2018 12:35PM by PIB Delhi


    نئیدہلی 09 اکتوبر۔صدر جمہوریہ جناب رام ناتھ کووند نے تاجکستان کے شہر دوشانبے کی یونیورسٹی آف تاجکستان میں ،’’ انسداد انتہاپسندی : جدید سماج کو درپیش چیلنجز ‘‘کے موضوع پر خطبہ پیش کیا۔


    صدر جمہوریہ نے اپنے خطبے میں کہا کہ انہوں نے اس موضوع کا انتخاب اپنی تقریر کے لئے دو وجوہ سے کیا ۔ پہلی وجہ تو یہ کہ تاجکستان نے اس عالمی وبا پر قابو پانے کے لئے بہت کچھ کیا ہے او ردنیا کو اس کی کوششوں اور کامیابی کو تسلیم کرنا چاہئے ۔دوسری وجہ یہ ہے کہ دہشت گردی، انتہا پسندی اور احیا پسندی کے خلاف جنگ بنیادی طور سے لوگوں کے اذہان میں یہ ہے کہ یہ جنگ امن اور انسانیت میں یقین رکھنے والو ں اور موت اورتباہی برپا کرنے والوں کے درمیان ہے ،اس لئے یہ جنگ ایسے نظریات کے خلاف نوجوان طبقے سے مذاکرات کے ساتھ لڑی جانی چاہئے ۔محققین اور راہنما ؤں کی خدمات لازمی ہوجائیں ۔


    جناب رام ناتھ کووند نے اپنے خطبے میں آگے کہا کہ دہشت گردی سرحدوں پر یقین نہیں رکھتی ۔ہندوستان تاجکستان ہی کی طرح دہشت گردی اور انتہا پسندی کی مار برداشت کررہا ہے ۔ ہمیں بھی احیا پسندی کے مسائل درپیش ہیں ۔لیکن ہمارے شمولیتی سماج میں شامل سماجی، اقتصادی شراکتداری اور شمولیتی سیاست ہر شخص کو اپنی دھرتی سے جڑے ہونے کا احساس کراتی ہے۔یہی ہمارا تیر بہدف طریقہ ہے اور اسی کے ذریعہ ہم دہشت گردی ، انتہا پسندی اور احیا پسندی کی وباؤں کا مقابلہ کررہے ہیں۔ اجتماعی اور جمہوری ہندوستان مساوی مواقع اور سبھی کے لئے مساوی احترام کی سرزمین ہے۔ہمارے ملک کی نمو پذیر معیشت سبھی کو یکساں مواقع فراہم کراتی ہے ۔اس سے پہلے صدر جمہوریہ نے اپنی 8اکتوبر 2018 کی مصروفیت کا آغاز دوشانبے میں واقع پیلس آف نیشن نے حاضری سے کیا ۔ یہاں صدر تاجکستان جناب امام علی رحمان نے ان کا شاندار طریقے سے خیر مقدم کیا ۔اس کے ساتھ ہی صدر جمہوریہ نے اسماعیل ثومانی میموریل میں بھی اپنا خراج عقیدت پیش کیا۔


    اس موقع پر صدر تاجکستان سے گفتگو کے دوران صدر محترم جناب رحمان کا اپنے گرم جوش استقبال کے لئے شکریہ اداکیا۔ انہوں نے کہا کہ ہندوستان کو تاجکستان کے ساتھ اپنی حکمتی شراکتداری اور صدیوں قدیم دوستانہ مراسم پر انتہائی فخر ہے ۔ انہو ں نے دہشت گردی کے خلاف تاجکستان کی جدوجہد کی ستائش کرتے ہوئے کہا کہ ہمیں سرحد پار کی دہشت گردی سمیت ہرقسم کی دہشت گردی سے مقابلے کے لئے اپنے تعاون کو مستحکم کرنا چاہئے ۔


    بعد ازاں دونوں صدور ہائے مملکت نے وفود کی سطح کے مذاکرات میں اپنے اپنے وفد کی قیادت کی ۔ اس موقع پر اپنی تقریر میں جناب رام ناتھ کووند نے ہندوستان اور تاجکستان کے عوام کے فائدے کے لئے ہند – تاجکستان کے مراسم کو مزید آگے بڑھانے کے لئے دفاع اور رابطہ کاری کے پروجیکٹوں کی اہمیت پر زور دیا ۔اس موقع پر دونوں محترم صدور نے دہشت گردی بالخصوص افعانستان کے حوالے سے دونوں ملکوں کو درپیش گردی کے مشترکہ چیلنج پر گفتگو کی ۔ بعد ازاں ہندوستان نے تاجکستان کے شناخت شدہ اور اہم ترقیاتی منصوبوں کے لئے دو کروڑ امریکی ڈالر کی گرانٹ دئے جانے کا اعلان کیا ۔


    وفودکی سطح کے مذاکرات کے فوراََ بعد ہند وستان اور تاجکستان نے درج ذیل معاہدوں کا اعلان کیا :

     1. آفات ناگہانی کے میدان میں تعاون کا معاہدہ ۔
     2. انڈین کونسل آف ایگری کلچرل ریسرچ اور تاجکستان کی تاجک اکیڈمی آف ایگریکچرل سائنسیز کے درمیان معاہدہ ۔
     3. خلائی ٹکنالوجی کو ترقیاتی مقاصد کے لئے پرامن طریقے سے استعمال کرنے کا معاہدہ ۔
     4. حکومت ہند کی نوجوانوں کے امور اور کھیل کو د کی وزارت اورتاجکستان سرکار کی کمیٹی آف یوتھ اسپورٹس اینڈ ٹورز م کے درمیان معاہدہ۔
     5. حکومت ہند کی وزارت آیوش کی سینٹر ل کونسل فار ریسرچ ان یونانی میڈیسن اور تاجک اسٹیٹ میڈیکل یونیورسٹی ابوطالب سائنو کے درمیا ن معاہدہ ۔
     6. حکومت ہند کی وزارت خارجہ اور تاجکستان کی وزارت خارجہ کے درمیان 2018 سے 2021 تک کی مدت کے لئے معاہدہ ۔
     7. ہندوستان کی نئی اور قابل تجدید توانائی کی وزارت اور تاجکستان کی وزارت برائے آبی وسائل وتوانائی کے درمیان قابل تجدید توانائی پر تعاون کا معاہدہ ۔
     8. ہندوستان اورتاجکستان کی وزارت برائے ثقافت کے درمیان 2019 سے 2023 تک کی مدت کے لئے ثقافتی تبادلوں کے پروگرام پر معاہدہ ۔
     9. ہندوستان کی وویکا نند فاؤنڈیشن اورتاجکستان کے سینٹر فار اسٹریٹجک ریسرچ کے درمیان علمی وتحقیقی تبادلو ں پر معاہدہ ۔

    بعد ازاں صدر جمہوریہ جناب رام ناتھ کووند نے اپنے سفرتاجکستان پر میڈیا اسٹیٹمنٹ جاری کیا اور دوشانبے میں واقع مہاتما گاندھی میموریل اوررابندرناتھ ٹیگور پر خراج عقیدت پیش کیا ۔


    صدر جمہوریہ موصوف 9 اکتوبر 2018 کو تاجکستان کی مجلس نمائندگان مجلس اولی (تاجکستان ،تاجکستان کی پارلیمنٹ کا ایوان زیریں ) کے چیئر مین جناب شکورجان ظہوروف اور تاجکستان کے وزیر اعظم جناب کوحیر رسول زادہ سے بھی گفتگو کی ۔ جناب رام ناتھ کووند دہلی واپسی سے قبل تاجکستان کے عینی ائیر پورٹ بیس بھی جائیں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5218

    
    
    (Release ID: 1549007) Visitor Counter : 4
    
    
    
    
    

9.