      شمال مشرقی ریاستوں کی ترقی کی وزارت

      منی پوری رقص کی نمائندہ شخصیت راجکمار سنگھا جیت سنگھ کو سال 2014ء کے لئے ثقافتی ہم آہنگی کے لئے ٹیگور ایوارڈ سے نوازا گیا
      Posted On: 26 OCT 2018 7:22PM by PIB Delhi


    راجکمار سنگھا جیت سنگھ


    نئی دہلی، 26 اکتوبر 2018؍منی پور رقص کی نمائندہ شخصیت راجکمار سنگھا جیت سنگھ کو سال 2014ء کے لئے ثقافتی ہم آہنگی کے لئے ٹیگور ایوارڈ کے لئے منتخب کیا گیا ہے۔انہوں نے خود کو ایک غیر معمولی ٹیچر، پرفارمر کوریو گرافر کے طورپر ایک ممتاز شخصیت ثابت کیا ہے۔برسوں پر محیط ان کا کام روایتی منی پوری رقص کے اندر ان کی تخلیقی صلاحیتوں کی گواہ ہے۔ ان کی کوریو گرافی میں منی پور کے متعدد قسم کے پرفارمنگ آرٹس کے عناصر کا امتزاج ملتا ہے، جس میں تھانگ –ٹا،ناٹا-سنکرتنا، لے-ہرااوبااور راس لیلا شامل ہیں۔انہیں یہ ایوارڈ منی پوری رقص کی روایات کو زندہ اور متحرک رکھنے ، رقص کے توسط سے ہم آہنگی کو فروغ دینے اور گرودیو رابندر ناتھ ٹیگور کو خراج عقیدت پیش کرنے کے اعتراف میں دیا گیا ہے۔ قابل ذکر ہے کہ گرودیو رابندر ناتھ ٹیگور منی پوری رقص سے بہت متاثر تھے اور وشو بھارتی میں اسے تعلیمی نصاب کا ایک لازمی جزو بنایا۔


    2015 ءاور 2016ء کے لئے ٹیگور فار کلچرل ہارمونی بالترتیب بنگلہ دیش کی ایک ثقافتی تنظیم چھایانوت اور ہندوستان کے ایک عظیم مجسمہ ساز جناب رام وانجی سُتار کو دیا جائے رہا ہے۔وزیر اعظم جناب نریندر مودی کی قیادت والی جوری نے 24اکتوبر2018ء کو اتفاق رائے سے جناب راجکمار سنگھاجیت سنگھ ، چھایانوت اور جناب رام وانجی سُتار کو بالترتیب سال 2014ء، 2015ء اور 2016ء کے لئے ٹیگور ایوارڈ سے نوازے جانے کے لئے منتخب کیا۔یہ ایوارڈ انہیں ثقافتی ہم آہنگی کی سمت میں ان کے غیر معمولی تعاون کے لئے دیا گیا ۔ وزیر اعظم کی قیادت میں جس جوری نے ان افراد کو ٹیگور ایوار ڈ کے لئے منتخب کیا، ان میں ہندوستان کے چیف جسٹس ، جسٹس رنجن گگوئی، جناب این گوپالا سوامی اور ڈاکٹر ونے سہستر بودھے شامل ہیں ۔ جوری نے تفصیلی تبادلہ خیال کے بعد ان ناموں کا انتخاب کیا۔


    اس سالانہ ایوارڈ کا قیام گرودیو رابندر ناتھ ٹیگور کے 150ویں یوم پیدائش کی یاد میں عمل میں لایا گیا تھا۔


    پہلا ٹیگور ایوارڈ 2012ء میں ہندوستانی ستار نواز پنڈت روی شنکر کو دیا گیا تھا، جبکہ دوسرا ٹیگور ایوارڈ 2013ء میں جناب زوبن مہتہ کو دیاگیا تھا۔ اس ایوار ڈ میں ایک کروڑ روپے نقد، ایک توسیف نامہ، ایک لوح کے ساتھ ساتھ ایک روایتی ہینڈی کرافٹ؍ ہینڈلوم سامان دیاجاتا ہے۔ یہ ایوارڈ بلا امتیاز قومیت ، نسل، زبان، ذات یا جنس سبھی افراد کے لئے کھلا ہوا ہے۔


    م ن۔م م ۔ ن ع


    U: 5 50 7

    
    
    (Release ID: 1550935) Visitor Counter : 4