      وزیراعظم کا دفتر

      وزیر اعظم کے ذریعے اُن کے دورۂ جاپان کے موقع پر جاری کردہ پریس بیان
      Posted On: 29 OCT 2018 7:56PM by PIB Delhi


    نئی دہلی، 29 اکتوبر /


    وزیر اعظم اور میرے گہرے دوست آبے جی ،


    ممتاز مندوبین ،


    دوستو ،


    نمستے ،


    کوناّ چیوا !


    یہاں ٹوکیو میں، اور اس سے پہلے یمانا شی میں اور اپنے گھر میں جس اپنے پن کے ساتھ آبے سان نے میرا خیر مقدم کیا ، اس نے میرے اس جاپان دورے کی کامیابی کو نا قابل فراموش بنا دیا ہے ۔ جاپان مشرق اور مغرب کی تہذیبوں کے سرکردہ پہلوؤں کا ملاپ ہے ۔ یہ وہی عظیم ملک ہے ، جس نے سکھایا ہے کہ بنی نوع انسان کی ترقی کا راستہ قدیم اور جدید کے مابین تصادم کا نہیں بلکہ ان کے پُر امن بقائے باہمی اور خلاقیت کا ہے ۔ نئے کا خیر مقدم اور قدیم کا احترام ۔ یہ جاپان کی عالمی تہذیب کو خاص عطیہ ہے اور ساتھ ہی بھارت اور جاپان کی ایک بڑی مماثلت بھی ہے ۔


    حضرات ،


    جاپان اور بھارت کے تعلقات کو بحر ہند اور بحر الکاہل سی گہرائی اور وسعت حاصل ہے ۔ یہ تعلقات جمہوری اقدار اور آزادی کے تئیں نیز قانون کی حکمرانی کے تئیں مشترکہ وابستگی پر منحصر ہیں ۔ اپنے تعلقات کے آئندہ کے فروغ کے لئے ایک وسیع ویژن پر کل اور آج آبے سان کے ساتھ میری مفید گفت و شنید ہوئی ہے ۔ آج اس مشترکہ ویژن پر ہم نے دستخط کئے ہیں اور کل یہ ہمارے مستقبل کو نئی روشنی دے گا ۔ ہمارے درمیان اس بات پر مکمل اتفاق ہے کہ ہم اپنے تعاون کو ڈجیٹل شراکت داری سے سائبر اسپیس تک ، صحت سے دفاع اور سلامتی تک اور سمندر سے خلاء تک ہر شعبے میں بلا روک ٹوک رفتار بخشیں گے ۔ مجھے بتایا گیا ہے کہ آج جاپان کے سرمایہ کاروں نے بھارت میں 2.5 بلین ڈالر کی نئی سرمایہ کاری کا اعلان کیا ہے ۔ اس سے بھارت میں لگ بھگ 30000 لوگوں کو روز گار ملے گا ۔ اسی سفر کے دوران دو طرفہ کرنسی سے متعلق انتظام پر بھی اتفاق ہوا ہے ۔ اس سے ہمارا باہمی اعتماد اور ہماری اقتصادی شراکت داری کی افزوں طور پر ترقی سے ہمکنار ہوتی ہوئی قربت صاف طور پر ظاہر ہوتے ہیں ۔


    دوستو ،


    21 ویں صدی ایشیا کی صدی ہے لیکن اس کی ہیئت پر سوال ہیں ۔ اس کا فائدہ ہو گا ، کیا کرنا ہو گا ۔ ایسے بہت سے سوال ہیں ۔ لیکن ایک بات صاف ہے ، بھارت اور جاپان کے تعاون کے بغیر 21 ویں ایشیا کی صدی نہیں ہو سکتی ۔ آبے سان اور میں ہمارے غیر ملکی اور وزرائے دفاع کے مابین 2 + 2 گفت و شنید کے لئے متفق ہوئے ہیں ۔ اس کا مقصد دنیا میں امن اور استحکام کو فروغ دینا ہے ۔ بین الاقوامی شمسی اتحاد میں جاپان کا داخلہ دنیا کے مفاد میں ایسے تعاون کی ایک روشن مثال بنے گا ۔


    دوستو ،


    اگلے سال جاپان اوساکا میں جی 20 سربراہ ملاقات کی میز بانی کرے گا ۔ اگلے سال رگبی عالمی کپ بھی جاپان میں منعقد کیا جائے گا ۔ پہلی بار یہ ٹورنامنٹ ایشیا میں منعقد ہو گا اور پھر 2020 ء میں اولمپکس کا انعقاد ٹوکیو میں ہو گا ۔ ان تمام اہم عالمی تقریبات کے لئے میری جانب سے اور پورے بھارت کی جانب سے ہماری دِلی نیک تمنائیں آپ کے ساتھ ہیں ۔ بھارت – جاپان کے تعلقات میں پیش رفت ، جاپان کے کائیزن فلسفے کی طرح لامتناہی ہیں ۔ وزیر اعظم آبے کے ساتھ مل کر ان تعلقات کو اور زیادہ مستحکم بنانے کے لئے میں پابندِ عہد ہوں ۔ میں ایک بار پھر آبے سان کو ، جاپان کی حکومت اور آپ سب کا دِلی شکریہ ادا کرتا ہوں اور نیک تمنائیں پیش کرتا ہوں ۔


    دومو اریگاتو گوزائی مس


    ( م ن ۔ ع ا ) ( 29 – 10 – 2018 )


    U. No. 5541


    

    
    (Release ID: 1551179) Visitor Counter : 9