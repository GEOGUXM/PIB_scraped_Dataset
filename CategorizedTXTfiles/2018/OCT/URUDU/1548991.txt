      صدر جمہوریہ کا سکریٹریٹ

      ¬¬¬تاجک نیشنل یونیورسٹی میں صد ر جمہوریہ ہند جناب رام ناتھ کووند کا ’بنیاد پرستی کا مقابلہ: جدید معاشرے کے سامنے چیلنج‘ کے موضوع پر خطاب
      Posted On: 08 OCT 2018 8:20PM by PIB Delhi


     1. مجھے تاجک نیشنل یونیورسٹی آکر بڑی خوشی محسوس ہورہی ہے۔ علم کے اس ادارے نے تاجکستان کو بنانے میں ایک اہم رول ادا کیا ہے اور یہ ادارہ اب بھی تاجکستان کے ویژن اور اس کی پیش رفت کو روشن کرنے اور رہنمائی کرنے کا کام انجام دے رہا ہے۔ آپ کا ملک اور سینٹرل ایشیا علم اور کلچر کے عظیم مراکز ہیں۔ ثمرقند اور خجند نے تخلیق اور تحقیق کے جذبے کو صدیوں سے فروغ دیا ہے۔ آ پ لوگ اور رودکی اور بیدل کی آواز کے علمبردار ہیں جس سے نہ صرف اس علاقے کو بلکہ پوری دنیا کو ترغیب اور فیضان حاصل ہوتا ہے۔

     2. میں نے دو وجوہات سے اس موضوع ‘بنیاد پرستی کا مقابلہ: جدید معاشرے کے سامنے چیلنج’ کو اپنی تقریر کے لئے منتخب کیا ہے۔ پہلی وجہ تو یہ کہ اس عالمی لعنت کا مقابلہ کرنے کے لئے اور سب کے لئے امن کو تقویت دینے کے لئے آپ کے ملک نے قابل تعریف کام انجام دیا ہے اور سبھی کواسے تسلیم بھی کرنا چاہئے۔ دوسری وجہ یہ کہ دہشت گردی ، انتہا پسندی اور بنیاد پرستی کے خلاف جنگ لڑی جانی چاہئے ، پہلے اور سب سے زیادہ یہ کہ لوگوں کے ذہنوں میں، ان لوگوں کے درمیان جو امن میں ، محبت میں او ر انسانیت میں یقین رکھتے ہیں جو نفرت اور موت اور تباہی کے لئے جیتے ہیں۔ یہ مختلف النوع خیالات کی لڑائی ہے ایک طرف وہ لوگ ہیں جو انسانیت میں یقین رکھتے ہیں اور دوسری طرف وہ لوگ ہیں جن میں یہ یقین پیدا کرنا ہے۔ اس لئے مستقبل کے بارے میں نوجوانوں، اسکالروں ، ہمارے رہنماؤں اور راستہ دکھانے والوں سے بات کرنا زیادہ ضروری ہوجاتا ہے۔ ہندستان کا صدر ہونے کے ناطے میں 160 یونیورسٹیوں اور اعلی تعلیمی اداروں کا وزیٹر ہوں۔ اس سے مجھے اپنے ملک کے نوجوانوں سے بات کرنے کا بارہا موقع ملتا ہے۔

    میرے پیارے طلب،

     1. ہمارے دونوں ملکوں کے درمیان بہت سی چیزیں مشترک ہیں ۔ ہماری تاریخ کی جڑیں شمولیت والی اور رواداری کی اقدار میں سموئی ہوئی ہیں۔ پامیر اور ہمالیاؤں کی زمین پر تمام مذاہب اور افکار پھلے پھولے ہیں۔ آج ہمارا مقابلہ ان لوگوں سے ہے جو اعتقادات کی چادر کو جسے ہم نے ایک ساتھ اپنایا ہے ، جلانا اور تباہ کردینا چاہتے ہیں۔
     2. آپ کے ملک کے لوگوں نے متعصب اور اعتقاد پر مبنی رجعت پسندانہ خیالات کو مرکزی حیثیت حاصل کرنے سے روکے کے لئے زبردست قربانیاں دی ہیں۔ اس سے 1990 کی دہائی میں نہ صرف آپ کی ابھرتی ہوئی جمہوریت کو تحفظ حاصل ہوا بلکہ سینٹرل ایشیا کی آپ کی پڑوسی جمہوریتوں کو بھی اس سے مدد ملی ۔ اس وقت وہ جمہورتیں بھی انہیں چیلنجوں سے نبر د آزما تھیں، جن کا مقابلہ نوجوان قوموں کو کرنا پڑتا ہے۔ مجھے پوری امید ہے کہ تاجک خانہ جنگی کی جغرافیائی اور سیاسی اہمیت کو زیادہ اچھی طرح سمجھا جائے گا۔

    خواتین و حضرات،

     1. آج جیسا کہ آپ اپنے اطراف میں دیکھ رہے ہیں، پرامن معاشروں پر تاریک خیالات تھوپنے کی نئے سرے سے کوششیں کی جارہی ہیں۔ ا س سے انسانی تہذیب کی بنیاد کو ہی خطرہ پیدا ہوگیا ہے۔ ان کا نشانہ وہ لوگ اور وہ معاشرے ہیں جو ترقی پسندانہ زندگی کی قدر کرتے ہیں اور عقائد اور ثقافتوں کے تنوع کا احترام کرتے ہیں۔
     2. آپ کی تاریخی جدوجہد ا ور نتیجے کے طور پر خانہ جنگی میں کامیابی کو دیکھتے ہوئے صاف ظاہر ہے کہ جنگ ابھی ختم نہیں ہوئی ہے ۔ اس کا اظہار روز مرہ کی ہولناک ہلاکتوں اور بے معنی تشدد کے واقعات سے ہوتا ہے۔ اس لعنت کی سازش تیار کرنے والے ایسی مذہبی کتابوں سے جواز حاصل کرنے کی کوشش کرتے ہیں جن کا کوئی وجود ہی نہیں ہے۔
     3. کوئی بھی مذہب خواہ وہ ہندو ازم ہو ، اسلام ہو، بدھ ازم ہو ، عیسائیت ہو، سکھ ازم ہو یا یہودیت ، تشدد کو جائز قرار نہیں دیتا اور ایک انسان کے ہاتھوں دوسرے انسان کے قتل کو درست نہیں سمجھتا ہے ۔ یہ تمام مذاہب ایک ہی زبان میں بات کرتے ہیں اور وہ ہے امن ، ہم آہنگی ، ہمدردی اور رحم دلی کی زبان۔ دہشت گردی اور بنیاد پرستی کے خلاف جنگ کسی مذہب کے خلاف نہیں ہے اور کبھی بھی نہیں ہو نا چاہئے۔ اس کے برعکس یہ جنگ ان لوگوں کے خلاف ہے جوخدا کی مخلوق کو تباہ کرنے میں یقین رکھتے ہیں۔
     4. ہم دہشت گردی اور بنیاد پرستی سے نمٹنے میں صدر رحمون کی قیادت کی ستائش کرتے ہیں۔ آپ کاملک دہشت گردی کے خلاف جنگ میں پیش پیش رہا ہے اور دنیا آپ کے حوصلے کی ستائش کرتی ہے اور اس کا احترام کرتی ہے۔ تاجک کی سلامتی افواج کو روز مرہ جو زبردست چیلنجز درپیش ہوتے ہیں، ہم انہیں تسلیم کرتے ہیں۔ آپ کو دہشت گردوں کے خلاف لڑائی لڑنی ہوگی اور ان لوگوں سے نمٹنا ہوگا جو بنیاد پرست نظریات سے متاثر ہو جاتے ہیں۔ آپ کو نوجوان ذہنوں کی اشتعال انگیزیوں سے بھی جدوجہد کرنا ہوگا۔ وہ اشتعال انگیزیاں جو انٹر نیٹ اور سوشل میڈیا کے ذریعے پیدا ہوتی ہیں۔

    خواتین و حضرات،

     1. وہ دنیا جس میں ہم بھارتی لوگ رہتے ہیں، وہ آپ سے بہت زیادہ مختلف نہیں ہے۔ دہشت گردی کی کوئی سرحد نہیں ہوتی ۔ بھارت تاجکستان کی طرح دہشت گردی اور انتہا پسندی کا مقابلہ کر رہا ہے۔ ہمیں بھی بنیاد پرستی کے مسئلے کا سامنا ہے لیکن ہم اس سے نمٹنے میں کامیاب رہے ہیں۔ سوال یہ نہیں ہے کہ ہم کس طرح سے اس میں کامیاب ہوئے بلکہ سوال یہ ہے کہ ہم اس میں کیسے کامیاب ہو سکے۔ میں یہاں آپ سے چند تجربات بانٹنا چاہتا ہوں۔
     2. ہمارا جامع معاشرہ جہاں سماجی معاشی شراکت داری اور سیاست ہر ایک کو قوم سے جوڑنے کا ایک موروثی احساس س فراہم کرتی ہے یہ بنیاد پرستی کے خلاف ایک محفوظ پناہ گاہ ثابت ہوا ہے۔ تکثیریت ، جمہوریت اور سیکولرزم پر ہمارے یقین سے نفرت اور تقسیم کے نظریے کو شکست دینے میں ہمیں کامیابی ملی ہے۔ فلم صنعت سے لے کر بھارتی کرکٹ ٹیم تک اور پیشہ وارانہ میدان سے لے کر سیاست تک ، بھارت یکساں مواقع کی سرزمین ہے جہاں ہر ایک کو مساوی احترام ملتا ہے۔ ابھرتی ہوئی معیشت سے ہر ایک کی ترقی ہوتی ہے اور اس کے نتیجے میں جامع ترقی ہوتی ہے۔
     3. ہمارے معاشرے نے ہماری تاریخ ، تہذیب اور ثقافت سے حاصل نظریات کی طاقت پر ہمیشہ سے یقین کیا ہے۔ ہمارے پرانے دور کے صوفی ازم ، انسانیت کے اقدار نے ہماری حفاظت کی ہے۔ ہمارے محترم صوفی سنت حضرت نظام الدین اولیاء کا یہ قول ’’ خدا ان لوگوں کو محبوب رکھتا ہے جو انسان ہونے کے ناطےاس سے محبت رکھتے ہیں اور ان لوگوں کو محبوب رکھتا ہے جو خدا کے واسطے انسانوں سے محبت کرتے ہیں‘‘ہمارے سماجی ڈھانچے کو جوڑتا ہے۔
     4. ہمیں بچپن سے اتحاد ، انسانیت کا سبق پڑھایا گیا تھا ، ہمیں بتایا گیا تھا کہ دنیا ایک کنبہ ہے۔لہذا یہ فطری بات ہے کہ تباہی کی طرف دعوت بھارتی ذہنوں کو بالعموم اپیل نہیں کرتی ہے۔
     5. میں اپنے ملک کے نوجوانوں کو بنیاد پرستی سے بچانے میں کنبے کے مثبت رول اور تعلیم پر بھی زور دینا چاہوں گا۔ کنبے پر مبنی ہمارا سماجی ڈھانچہ جیسا کہ آپ کا ہے ، انتہا پسند نظریات کے خلاف ایک ضمانت ہے۔ ہم نے اپنے کنبے میں ایک ادارے کی حیثیت سے بہت زیادہ ابھرنے کی قوت کا مشاہدہ کیا ہے جس نے غیر محفوظ نوجوانوں کو بنیاد پرستی اور دہشت گردی کے جال میں پھنسے سے روکا ہے۔ ایسے معاملات سامنے آئے ہیں جبکہ والدین اور رشتے داروں نے بنیاد پرستی سے نوجوانوں کو بچانے کے لئے انتظامیہ کو مطلع کیا ہے۔
     6. لیکن ہمیں غیریت اور بیگانگی کے خلاف محتاط رہنا ہوگا۔ ہمیں اپنے طریق کار میں انصاف اور ایمانداری کو یقینی بنانا ہوگا اور ہمیں سائبر دنیا کے خطرات سے باخبر رہنا ہوگا، تاکہ ان لوگوں کو روکا جاسکے جو گمراہی کی طرف جاتے ہیں۔ اس میں کوئی شک نہیں کہ یہ چیلنج سے بھرپور ہے، لیکن ٹیکنالوجی کے ساتھ، ڈیجیٹل فنگر پرنٹنگ کے ساتھ، اور الگورتھم کے ذریعے ہم اس کام کو انجام تک پہنچاسکتے ہیں۔
     7. معاشرے کے توازن کو بگاڑنے کے لئے دہشت گردی اور انتہاپسندی کی سیاست غیرحکومتی کرداروں کی اجارہ داری نہیں ہے۔ ہندوستان طویل عرصے سے سرحد پار کی دہشت گردی سے مقابلہ کررہا ہے۔ اگر آپ اپنی خانہ جنگی کی اوائل کے دنوں کو یاد کریں گے تو مجھے پورا یقین ہے کہ اسی طرح کی کڑوی یادیں تازہ ہوجائیں گی۔آپ ان دنوں کو غیرمطلوبہ مداخلت کو کامیابی کے ساتھ ختم کرکے اپنے پس پشت ڈال سکتے ہیں۔ ہمارا قریبی ہمسایہ دوست ملک افغانستان اتنا خوش قسمت نہیں ہے۔ ہندوستان اور تاجکستان دونوں ملکوں کو افغانستان اور خطے میں امن و استحکام لانے کے لئے ساتھ مل کر کام کرنا چاہئے۔
     8. وسط ایشیا کے تمام ملکوں کے ساتھ ہندوستان کے بڑے گہرے اور خصوصی تاریخی تعلقات رہے ہیں۔ ان ملکوں میں سے ہر ایک کے ساتھ ہمارے تعلقات بیحد اچھے ہیں۔ ہمارے مشترکہ ماضی اور ہمارے مشترکہ آرزوؤں نے ہمیں ایک ساتھ لاکھڑا کیا ہے۔ ہم اپنے سکیورٹی اشتراک و تعاون کے پروگراموں کو مستحکم کررہے ہیں۔ ہم نے سمرقند میں آخری ہند- وسطی ایشیا بات چیت کا انعقاد کیا۔ ہم ایک دوسرے کے ساتھ علاقائی پلیٹ فارم مثلاً شنگھائی کوآپریشن آرگنائزیشن کے ذریعے بھی اشتراک و تعاون کررہے ہیں، تاکہ دہشت گردی اور انتہاپسندی پر قابو پایا جاسکے۔ ہندوستان دہشت گردی کے خلاف عالمی لڑائی کو مضبوط کرنے کے لئے دوطرفہ، علاقائی اور کثیر جہتی اشتراک و تعاون کرنے کے تئیں عہدبند ہے۔

    عزیز طلبہ،

     1. آج صبح میں نے صدر رحمون سے ملاقات کی۔ ہم نے اپنے اطراف میں سکیورٹی صورت حال کے مشترکہ مسائل پر تبادلہ خیال کیا۔ میں نے ان کی تعریف کی کہ تاجکستان نے انتہاپسندی کا مقابلہ کرنے کے لئے امریکہ کے ساتھ اشتراک و تعاون کے لئے پہل کیا۔ ان قوتوں کو شکست دینے کے لئے ہم سبھی عہدبند ہیں۔ اس سلسلے میں ہم ایک دوسرے سے بہت کچھ سیکھ سکتے ہیں، خواہ یہ نوجوانوں کو اکٹھا کرنے کے لئے ہو، مؤثر سماجی ترسیل و ابلاغ ہو، تعلیم فراہم کرنا ہو یا بین مذہبی بات چیت اور مباحثہ، ہر ایک معاملے میں ہم ایک دوسرے سے سیکھ سکتے ہیں۔ ہمیں دہشت گردوں کے مالیاتی نیٹ ورک اور ان کی پسند پر قابو پانے کے لئے اشتراک و تعاون کرنا ہوگا۔ اسی طرح ہمیں سکیورٹی اشتراک و تعاون کو مزید مستحکم کرنا چاہئے اور انتہاپسندی کا مقابلہ کرنے کے لئے بہترین طریقہ کار کو باہم ساجھا کرنا چاہئے۔
     2. تجارت اور معاشی ترقی طویل زمانے سے وہ اہم بنیاد ہیں جس پر امن والے معاشرے کی ترقی ہوتی ہے۔ معاشی ترقی اور مساوات، انتہاپسندانہ خیالات کو پھیلانے کے خلاف فصیل کا کردار ادا کرتی ہے۔ ہم تاجکستان اور وسطی ایشیا کے ملکوں کے ساتھ کنیکٹیوٹی کی کمی پر قابو پانے کے تئیں عہد بند ہیں، تاکہ ہمارے اقتصادی تعلقات خوب فروغ پائیں۔ فی الحقیقت آپ کی ترقی اور خوش حالی میں ہمارا بھی حصہ ہے۔

    خواتین و حضرات،

     1. یہاں پہنچنے سے قبل مجھے ہندوستان کے دو عظیم سپوت مہاتما گاندھی اور رابندر ناتھ ٹیگور کو گلہائے عقیدت پیش کرنے کا موقع ملا۔ مہاتما گاندھی نے ہمیں اہنسا یا عدم تشدد کا راستہ دکھایا اور ٹیگور کے الفاظ ہمیں تنگ نظری کو ختم کرنے کی تعلیم دیتے ہیں۔ یہ وہ آفاقی اقدار ہیں جنھیں ہمیں باہم ساجھا کرنا چاہئے اور اسی کے مطابق ہمیں زندگی گزارنی چاہئے۔
     2. انسانیت کے اپنے مشترکہ ورثے کی طرف آپ کی توجہ مرکوز کراتے ہوئے میں اپنی بات ختم کرنا چاہوں گا۔ عظیم ہندوستانی شاعر مرزا عبدالقادر بیدل، جن کو بڑے پیار سے امو اور سرداریہ میں یاد کیا جاتا ہے، نے لکھا ہے:

    چیست انسان، کمالے قدرتے عشق


    معنی کائنات و صورتِ عشق


    مطلب یہ ہے کہ انسان کیا ہے؟ پیار کا مکمل اظہار۔ وہ کائنات کی حقیقی تعبیر اور پیار کی صورت ہے۔


    اگر ہم انسانیت کے لئے اس پیار و محبت کو اپنے اندر جذب کرلیں اور دوسروں تک اس کو پھیلائیں تو ہمارے دلوں میں، ہمارا اذہان میں اور ہماری دنیا میں امن اور پیار کا بول بالا ہوگا۔


    میں آپ سبھی کو بہتر مستقبل کے لئے نیک خواہشات پیش کرتا ہوں۔


    آپ کا شکریہ اور خدا آپ پر مہربان ہو۔


    *********** ***


    ( م ن ۔ ج۔ن ا۔م ع ۔ج۔ م ف ۔ر (


    U. No. 5214


    


    

    
    (Release ID: 1548991) Visitor Counter : 8
    
    
    
    
    

2.