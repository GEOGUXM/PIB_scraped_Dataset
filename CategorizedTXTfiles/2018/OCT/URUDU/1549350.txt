      وزارت دفاع

      بھارتی فضائیہ کے سبکدوش افسرنے 17لاکھ روپے کی رقم نذرانہ کے طورپر اس اسکول کو دی جہاں ان کی شریک حیات مرحومہ نے 21برسوں تک تدریسی خدمات انجام دی تھیں
      Posted On: 10 OCT 2018 1:31PM by PIB Delhi


    نئی دہلی ،11اکتوبر :ونگ کمانڈر(سبکدوش ) جے پی بدونی ہندوستانی فضائیہ کے ایک معمرافسرہیں ۔ ان کی شریک حیات ، مرحومہ ودھو بدونی نے 1986سے، 21برسوں تک ایئرفورس گولڈن جوبلی انسٹی ٹیوٹ میں تدریس کے فرائض انجام دیئے تھے ۔قلب کادورہ پڑنے کی وجہ سے ، اسی سال 6فروری کو ان کی موت واقع ہوگئی تھی ۔ اپنی شریک حیات کی یاد میں ان کے شوہرونگ کمانڈر(سبکدوش ) جے پی بدونی نے اس اسکول کو 17لاکھ روپے نذرانے کے طورپر دیئے ہیں ، اس اسکول میں ان کی اہلیہ نے پی آرٹی کے طورپر اپنی خدمات انجام دی تھیں ۔


    اس اسکول کی پرنسپل محترمہ پونم ایس رام پال نے کہا کہ ‘اس عطیے کی رقم میں سے 10لاکھ روپے ہرسال تعلیم کے شعبے میں امتیازی حیثیت حاصل کرنے والے درجہ 5سے درجہ 11تک کے طلبأ کو وظائف اور انعامات دینے کے لئے استعمال کئے جائیں گے۔ رقم کابقیہ حصہ اسکول کی پرائمری ونگ کے بنیادی ڈھانچے کی سہولیات کی ترقی کے لئے استعمال میں لایاجائے گا۔


    اس سے پہلے اسکول میں منعقدہ تعزیتی جلسے کے دوران ، جہاں چیک سونپا گیا ، ونگ کمانڈر ( سبکدوش ) بدونی نے اپنے خیالات کا اظہارکرتے ہوئے کہا کہ وہ اس ادارے کو رقم عطیہ کرناچاہتے ہیں جہاں ان کی محبوب شریک حیات نے اپنی خدمات انجام دی تھیں ۔ عطیے کی یہ رقم ان کی شریک حیات مرحومہ کے ذریعہ پس انداز کی گئی اس رقم میں سے دی گئی ہے جسے انھوں نے اس اسکول میں اپنی خدمات کی انجام دہی کے دوران گذشتہ برسوں میں جمع کیا تھا ۔ انھوں نے یہ بھی امیدظاہرکی کہ یہ ان کی مرحوم شریک حیات کے لئے صحیح معنوں میں خراج عقیدت ہوگا اور اس سے محنتی اور مستحق طلبأ کو امداد حاصل ہو گی۔


    **************


    (م ن ۔ع آ)


    U-5279

    
    
    (Release ID: 1549350) Visitor Counter : 3
    
    
      Read this release in: English , Hindi