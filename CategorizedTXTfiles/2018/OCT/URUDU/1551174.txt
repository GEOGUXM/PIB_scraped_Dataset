      ریلوے کی وزارت

      ریلوے بھرتی کنٹرول بورڈ کے ذریعے بھرتی کی تاریخی مہم
      Posted On: 29 OCT 2018 7:51PM by PIB Delhi


    نئی دہلی، 29 اکتوبر 2018؍ریلوے بھرتی کنٹرول بورڈ(آر آر سی بی) نے لیول -1 اسامیوں کی (پہلے گروپ ڈی)بھرتی کے لئے ایک کروڑ سے زیادہ امیدواروں کا بھرتی امتحان کراکر ایک سنگ میل حاصل کیا ہے۔ لیول-1 کی کل 62907اسامیوں کی بھرتی کے لئے 1.89کروڑ امیدوارامتحان میں شرکت کریں گے۔ بڑے پیمانے پر ہونے والے اس امتحان کا انعقاد بھارتی ریلوے کے لئے ریلوے بھرتی کنٹرول بورڈ (آر آر سی بی) کے ذریعے کیا جارہا ہے۔ یہ امتحان 400 سے زیادہ مراکز پر کرایا جارہاہے۔ روزانہ 4-3 لاکھ امیدوار امتحان میں شرکت کررہے ہیں، جس میں حاضری 60 فیصد سے زیادہ ہے۔ یہ امتحانات 51 دن میں دسمبر 2018ء کے آخر تک مکمل ہوں گے۔


    لیول-1 اسامیوں کے لئے جاری امتحان سے پہلے آر آر بی نے 9اگست سے 4 ستمبر 2018ء کے درمیان اے ایل پی اور ٹیکنیشین کی اسامیوں کے لئے کمیپیوٹر پر مبنی 47.56لاکھ امیدواروں کا پہلے مرحلے کا ٹیسٹ مکمل کرلیا ہے۔اس طرح دونوں طرح کی بھرتیوں کو ملاکر 1.5کروڑ سے زیادہ امیدواروں کا امتحان کرایا گیا ہے۔


    بھارتی ریلوے نے اس غیر معمولی پیمانے کے امتحان کے لئے مناسب انتظامات کئے ہیں۔ یہ امتحان آن لائن ہورہا ہے، جس میں ہر مرکز جدید الیکٹرونک آلات سے لیس ہے، تاکہ اسے امیدواروں کے لئے زیادہ سے زیادہ آسان بنایاجاسکے۔ آزادانہ اور منصفانہ امتحان کے انعقاد کو یقینی بنانے کی خاطر کہ امتحان ہال میں سی سی ٹی وی کمیرے لگائے گئے ہیں۔ تربیت یافتہ نگراں افراد کے علاوہ مرکز پر دورے کرنے کے لئے فلائنگ اسکواڈ بھی متعین کئے گئے ہیں تاکہ امیدوار کوئی بھی غلط طریقہ نہ اپنا سکے۔امیدواروں کو ٹیسٹ کے مراکز پر پہنچنے میں مدد کے لئے ایڈمڈ کارڈ پر گوگل لنک میپ بھی فراہم کیا گیا ہے۔


    م ن۔و ا ۔ ن ع


    U: 5 5 4 8

    
    
    (Release ID: 1551174) Visitor Counter : 6