      نائب صدر جمہوریہ ہند کا سکریٹریٹ

      ہنرمندی کا فروغ ایک مسلسل عمل ہونا چاہئے: نائب صدر جمہوریہ ہند
      
      نئی کھوج عوام کی زندگی کو بہتر بنانے میں مددگار ہونی چاہئے
      
      کردار،صلاحیت ،قابلیت اور سلوک زندگی میں لوگوں کے لئے رہنما اصول ہونے چاہئے
      
      ناچھی متھو انڈسٹریل ایسو سی ایشن کی طرف سے چلائے جا رہے تعلیمی اداروں کی ڈائمنڈ جبلی تقریبات سے خطاب
      Posted On: 10 OCT 2018 1:53PM by PIB Delhi


    نئی دہلی، 10 اکتوبر / نائب صدر جمہوریہ ہند جناب ایم وینکیا نائیڈو نے کہا ہے کہ ہنر مندی کا فروغ ایک مسلسل عمل ہونا چاہئے اور نئی کھوج عوام کی زندگی کو بہتر بنانے میں مددگار ہونی چاہئے۔ جناب وینکیا نائیڈو آج تمل ناڈو کے پولاچھی میں ناچھی متھو انڈسٹریل ایسو سی ایشن کی طف سے چلائے جا رہے تعلیمی اداروں کی ڈائمنڈ جبلی تقریبات کی الوداعی تقریب میں لوگوں سے خطاب کر رہے تھے۔


    ادارے کے بانی ڈاکٹر این مہا لنگم کو ایک مثالی اور اصول پسند شخص قرار دیتے ہوئے جنہوں نے تمل ناڈو کے دیہات میں لوگوں کی زندگی کو اوپر اٹھانے کے لئے زبردست خدمات انجام دیں ۔ نائب صدر جمہوریہ نے کہا کہ اس طرح کی خوبیاں موجودہ نسل کے نوجوان اور سیاست دانوں کو اپنانی چاہئے۔ جناب وینکیانائیڈو نے کہا کہ کردار،صلاحیت ،قابلیت اور سلوک، زندگی میں لوگوں کے لئے رہنما اصول ہونے چاہئں۔


    نائب صدر جمہوریہ نے شہروں اور گاؤں کے درمیان بڑھتی ہوئی دوری پر تشویش کا اظہار کیا اور تعلیمی اداروں بلا رکاوٹ بجلی، پینے کے پانی تک پہنچ اور سستی شرحوں پر طبی علاج جیسی شہری سہولتیں دینے کی ضرورتوں پر زور دیا۔ انہوں نے شہری علاقوں کے برابر دیہی علاقوں میں فنڈز مختص کرنے اور بنیادی ڈھانچہ تیار کرنے کی سمت تعصب نہ برتنے کی وکالت کی۔


    نوجوان اسکولی بچوں سے خطاب کرتے ہوئے نائب صدر جمہوریہ نے ٹیکنالوجی پرمبنی نوکریوں کے بازار میں مواقع کو حاصل کرنے کے لئے ہنر مندی حاصل کرنے کی ضرورت کو اجاگر کیا۔ انہوں نے کہا کہ بدلتی ہوئی ٹیکنالوجی کے ساتھ آپ کو اپنی ہنر مندی میں لگاتار سدھار کرنے کی عادت ڈالنی چاہئے۔ انہوں نے کہا کہ ہنر مندی کے فروغ ،تجارت کے عالمی ماحول کی بڑھتی ہوئی غیر یقینی صورتحال سے نمٹنے ، اسے پرکھ کر بنانے اور چمکانے کےلئے چہار دیواری کا کام کرتا ہے۔


    روزگار کا حل پیش کرنے والی ایک سرکردہ کمپنی کی رپورٹ کا حوالہ دیتے ہوئے جس نے یہ دعویٰ کیا تھا کہ ہندوستان کے 90 فیصد سے زیادہ انجینئر نگ ، گریجویٹ ،روزگار کے اہل نہیں ہیں۔ نائب صدر نے نوجوان طلبہ کو آگاہ کیا کہ وہ صورتحال کی سنجیدگی کو سمجھیں ۔ انہوں نے اساتذہ اور تعلیمی اداروں سے کہا کہ وہ نصاب اور پڑھانے کے طریقوں پر احتیاط سے نظر ڈالیں تاکہ کلاس روم اور کام کی جگہ کے درمیان کی کھائی کو پاٹا جا سکے۔


    نائب صدر جمہوریہ نے کہا کہ حکومت ہند نوجوان ہندوستان کے خوابوں اور امنگوں کے تئیں انتہائی حساس مند ہے اور وہ ملک کے نوجوانوں کو با اختیار بنانے ، انہیں تعاون دینے کے لئے اپنی جانب سے ہر ممکن کوشش کر رہی ہے۔ انہوں نے مزید کہا کہ اب یہ نوجوان لوگوں پر منحصر ہے کہ وہ اس موقع کا استعمال کریں۔


    یونیورسٹیوں ، کالجوں اور اہم اداروں کو نئی کھوج پر توجہ دینے کا کام سونپتے ہوئے نائب صدر جمہوریہ نے کہا کہ نئی کھوج لوگوں کی زندگی بہتر بنانے میں مددگار ہونی چاہئے۔ نئی کھوج کرتے ہوئے ہمیں اپنے ماحول کو بھی دھیان میں رکھنا چاہئے ۔ انہوں نے فطرت کا تحفظ کرنے کے لئے سائنس و ٹیکنالوجی کے استعمال کی ضرورت کو بھی اجاگر کیا اور کہا کہ فطرت کے کھوئے ہوئے توازن کو بحال کرنے کے لئے اقدامات کئے جائیں ۔


    اس سے پہلے نائب صدر جمہوریہ نے احاطے میں ڈائمنڈ جبلی بلاک اور مراکل ویلنس کلینک کا افتتاح کیا اور ڈاکٹروں سے کلینک میں موجود سہولتوں اور مریضوں کو دیئے جا رہے علاج کے بارے میں جانکاری حاصل کی ۔


    اس موقع پر تمل ناڈو کے دیہی ترقیات اور پنچایت راج کے وزیر جناب ایس پی ویلومنی ،این آئی اے کے چیئرمین ڈاکٹر ایم مینیکم ، این آئی اے کے سکریٹری ڈاکٹر سی راما سوامی ، طلبا ،فیکلٹی کے ممبر اور دیگر شخصیات موجود تھیں۔


    *********** ***


    ( م ن ۔ح ا ۔ م ف (


    U. No. 5266

    
    
    (Release ID: 1549255) Visitor Counter : 6
    
    
      Read this release in: English , Marathi , Tamil