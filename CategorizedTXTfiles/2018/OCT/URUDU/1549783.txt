      وزارات ثقافت

      دلّی میں ’’بھارت کے وزرائے اعظم سے متعلق ایک میوزیم‘‘ کا قیام
      Posted On: 15 OCT 2018 7:18PM by PIB Delhi


    نئی دہلی، 15 /اکتوبر۔ بھارت کے وزرائے اعظم سے متعلق ایک میوزیم دلّی میں قائم کیا جائے گا۔ ثقافت کے وزیر ڈاکٹر مہیش شرما اور ہاؤسنگ اور شہری امور کے وزیر جناب ہردیپ سنگھ پوری نے آج یہاں نئی دہلی میں مذکورہ مجوزہ میوزیم کا تین مورتی اسٹیٹ میں سنگ بنیاد رکھا۔


    بعد ازاں اس موقع پر میڈیا نمائندگان سے گفتگو کرتے ہوئے ڈاکٹر مہیش شرما نے کہا کہ تین مورتی اسٹیٹ کا مجموعی رقبہ 25.50 ایکڑ پر مشتمل ہے، جس میں سے نہرو میموریل میوزیم کی عمارت نے 4286 مربع میٹر آراضی پر احاطہ کررکھا ہے اور کتب خانہ کی عمارت نے 4552 مربع میٹر پر احاطہ کررکھا ہے۔ مجموعی طور پر دونوں عمارتوں نے دو ایکڑ آراضی پر احاطہ کررکھا ہے۔ فیصلہ کیا گیا ہے کہ بقیہ 23 ایکڑ کے رقبے میں ہاؤسنگ اور شہری امور کی وزارت کے تحت تین مورتی اسٹیٹ کے اندر بھارت کے وزرائے اعظم پر مشتمل میوزیم قائم کیا جائے گا۔ میوزیم بلڈنگ کمپلیکس کا عمارتی رقبہ 10975.36 مربع میٹر ہوگا، جس میں بیسمنٹ، گراؤنڈ اور فرسٹ فلور شامل ہوں گے اور تینوں سطحوں پر گیلریاں بھی ہوں گی۔ اس کی مجموعی لاگت 271 کروڑ روپے کے بقدر ہوگی۔


    جناب ہردیپ سنگھ پوری، جو ہاؤسنگ اور شہری امور کے وزیر ہیں، انھوں نے کہا ہے کہ مجوزہ میوزیم بھارت کے تمام تر وزرائے اعظم کو وقف ہوگا اور اس کے قیام کے پیچھے مقصد یہ ہے کہ ناظرین کو قیادت کی سلسلے وار مجموعی تفہیم فراہم کی جائے اور وہ ان وزیراعظم کی پہل قدمیوں اور قربانیوں سے واقف ہوسکیں، جنھوں نے ہمارے ملک کو آزادی کے بعد سے لے کر اب تک کی مدت میں سمت اور رفتار عطا کرنے میں اپنا تعاون دیا ہے۔


    مذکورہ مجوزہ میوزیم بھارت کے ہر ایک وزیراعظم سے متعلق کلیکشن کے توسط سے جدید ہندوستان کی جھلک پیش کرے گا۔ اس کے اندر ان وزرائے اعظم کی حیات، خدمات اور ان کے ذریعے تعمیر قوم کے عمل میں دیے گئے تعاون کو نمایاں کیا جائے گا۔ یہ بھارت کے جمہوری تجربے کو ناظرین کے لئے زندہ و جاوید شکل میں پیش کرے گا۔ وزیراعظم اور اس کے دفتر کے متعلق جستجو اور تحقیق کی حوصلہ افزائی بھی کرے گا۔ مذکورہ مجوزہ میوزیم کے تحت ایک وقوف فراہم کرنے والی گنجائش، یادگاری تحفوں کی فروخت کی ایک دکان، مذاکرات اور خطبات اور مباحثوں کے لئے گنجائش، مذاکرات ہال، آڈیٹوریم اور ورکشاپ، کتب خانہ، دستاویز بندی کا کمرہ، تجربہ گاہ اور آرکائیوز کے لئے بھی باقاعدہ گنجائش فراہم کرائی جائے گی۔


    میوزیم ایک مکمل ادارہ ہوگا، جہاں ناظرین وزیراعظم کے دفتر، اس کی قدم بہ قدم بتدریج ترقی، اس کے کردار اور حکمرانی میں اس کی مرکزیت، جو مرکزی سطح پر ہوتی ہے اور وزرائے اعظم کے بارے میں انفرادی طور پر بھی آگاہی حاصل کرسکیں گے۔ یہ میوزیم ناظرین کو انٹراایکٹیو اور اطلاعات پر مبنی تجربات فراہم کرے گا۔ بھارت کے نوجوان جدید ترین سمعی و بصری ٹیکنالوجی اور مؤثر مواصلاتی ذرائع سے آگاہی حاصل کرسکیں گے۔ مجوزہ میوزیم کا ڈیزائن ترقی پذیر بھارت کی علامت کے طور پر ابھرے گا، جسے برسوں میں ممتاز قائدین نے ڈھالا ہے۔ اس میں بھارت کے تمام وزرائے اعظم کے ذریعہ کئے گئے کاموں کی تفصیلات دستاویزات اور متعلقہ تمام تر اطلاعات دستیاب ہوں گی۔ ان کی قیادت کے تمام پہلوؤں کو اور ملک کو دی گئی خدمات کے تمام عناصر کو یہاں نمایاں کیا جائے گا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م ر (


    U-5346

    
    
    (Release ID: 1549783) Visitor Counter : 7