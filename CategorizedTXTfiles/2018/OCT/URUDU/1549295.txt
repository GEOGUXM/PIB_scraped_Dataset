      نیتی آیوگ

      بین الاقوامی ثالثی کے بہترین طریقوں کے بارے میں نیتی آیوگ نے ایک ورکشاپ کا انعقاد کیا
      Posted On: 10 OCT 2018 7:01PM by PIB Delhi


    نئی دہلی، 10 اکتوبر 2018 / نیتی آیوگ اور آئی سی سی انٹرنیشنل کورٹ آف آربٹریشن نے آج نئی دہلی میں بین الاقوامی ثالثی کے بہترین طریقوں کے بار ے میں افتتاحی تربیتی اور الجھن سلجھانے والی ورکشاپ کا انعقاد کیا۔


    2022 میں ایک نئے ہندستان کی طرف پیش قدمی کرتے ہوئے قانونی اصلاح کو یقینی بنانا ایک اہم اور ضروری ترجیح ہوگی۔ میک ان انڈیا کو ریزولو ان انڈیا کے ویژن کے ساتھ چلنے میں تنازعات کو حل کرنے کا ایک مضبوط متبادل طریقہ کار ، ایز آف ڈوینگ بزنس اور ایز آف لیونگ آف انڈیا کے لئے بے حد اہمیت کا حامل ہے۔ ورکشاپ کا افتتاح مہمان خصوصی ، سپریم کورٹ کے جج جناب جسٹس ارجن کمار سیکری نے کیا اور اس کی صدارت قانون و انصاف کی وزارت کے وزیر مملکت جناب پی پی چودہری نے کی۔ اس موقع پر نیتی آیوگ کے سی ای او جناب امیتابھ کانت بھی موجود تھے۔


    یہ ورکشاپ تنازعات کے حل کو ادارہ جاتی بنانے او ر معقول بنانے کی جاری کوششوں کا ایک حصہ تھی تاکہ ہندستان کو کاروبار کرنے کا ایک مرکز بنایا جاسکے۔ 2016 میں منعقدہ ثالثی سے متعلق بین الاقوامی کانفرنس اور 2017 میں قانون کے قومی دن سے متعلق کانفرنس کے انعقاد کے بعد موجودہ ورکشاپ بہت سے تجارتی ٹھیکوں پر عمل درآمد اور انہیں سمجھنے کی ضرورت کی حوصلہ افزائی کرنے اور اسے اجاگر کرنے کے لئے منعقد کی گئی تھی۔ اس میں مرکزی اور ریاستی حکومتوں کے نیز سرکاری سیکٹر کے اداروں کے دو سو سے زیادہ سینئر افسروں نے شرکت کی۔


    میک ان انڈیا پر حکومت کے زور کی وجہ سے اندرون ملک کے اور بین الاقوامی سرمای کاروں کے لئے ضروری ہے کہ وہ ہندستان میں تنازعات کو حل کرنے کے طریقہ کار پر بھروسہ رکھیں۔ اس سلسلہ میں تنازعات کو حل کرنے کے طریقہ کار کو اچھی طرح مرتب کرنے اور اس سلسلہ کے بہترین طریقوں اور کارروائیوں کو جامع طریقہ پر سمجھنے سے ٹھیکوں پر بروقت اور موثر عمل دآمد میں مدد ملے گی جس کی بہت ضرورت ہے۔


    ورکشاپ میں جن باتوں کا احاطہ کیا گیا ان میں بین الاقوامی ثالثی کے بنیادی تصورات کے علاوہ ثالثی کے معاہدوں کو بہترین طریقوں پر احاطہ تحریر میں لانے اور ثالثی کے لئے بہترین جگہ ادارہ اور متعلقہ قانون کا خیال رکھنا شامل تھا۔ اس میں ثالثی کرانے والوں کا انتخاب، فیصلوں پر عمل درآمد اور ثالثی سے پہلے اس کے دوران اور اس کے بعد عدالتوں کے رول کا بھی احاطہ کیا گیا۔ معلومات کے تبادلہ کے سلسلہ میں جو تقریریں ہوئیں ان میں برطانیہ ، سنگاپور ، پیرس اور ہندستان کے عالمی معیار کے اساتذہ اور وکیلوں نے شرکت کی۔


    تربیتی اور الجھن سلجھانے والا ورکشاپ نیتی آیوگ کی طرف سے کی جانے والی موجودہ کوششوں کا ایک اہم حصہ ہے جو وہ ہنرمندی اور سینئر افسروں کو بہترین عالمی طریقوں سے تیار کرنے اور انہیں یہ موقع فراہم کرنے کے لئے فراہم کررہا ہے کہ وہ ٹھیکوں سےمتعلق ثالثی کے مختلف پہلوؤں کو مرتب کرنے انہیں سمجھنے ان کا جائزہ لینا اور ان پر نظر ثانی کرنے کی اپنی صلاحیت کو بڑھائیں۔


    نیتی آیوگ نے اس سے پہلے 2016 میں بین الاقوامی ثالثی پر ایک دو روزہ کانفرنس منعقد کرکے ثالثی کی اہمیت کو اجاگر کیا تھا۔ اس کانفرنس میں 1400 سے زیادہ لوگوں نے شرکت کی تھی ۔ اس کانفرنس کی صدارت صدر جمہوریہ ہند اور وزیراعظم نے کی تھی ۔ اس میں سارک ملکوں کے تمام چیف جسٹس صاحبان نے شرکت کی تھی۔ اس کانفرنس میں اندرون ملک اور بین الاقوامی دونوں جگہ تجارتی ثالثی کی افادیت کے امکانات تلاش کئے گئے تھےا ور اسے فریقوں کے درمیان تنازعات کو حل کرنے کا ایک ترجیحی طریقہ قرار دیا گیا تھا۔ نیتی آیوگ نے 2017 میں دو روزہ نیشنل لا ڈے کانفرنس کا اہتمام کیا تھا جو ہندستان کے لا کمیشن کے تعاون سے کیا گیا تھا۔ اس کانفرنس میں مختلف قانونی پہلوؤں پر بحث مباحثہ او ر تبادلہ خیال ہوا تھا۔ ا س کانفرنس میں بھی روزانہ 1400 سے زیادہ لوگوں نے شرکت کی تھی۔ اس کے علاوہ صدر جمہوریہ ہند ، وزیراعظم ،چیف جسٹ آف انڈیا ، مرکزی کابینہ کے وزرا اور سرکردہ شخصیات نے بھی کانفرنس میں شرکت کی تھی۔


    ۔۔۔۔۔۔۔۔۔۔۔


    م ن۔ ج ۔ ج۔


    U- 5273

    
    
    (Release ID: 1549295) Visitor Counter : 6