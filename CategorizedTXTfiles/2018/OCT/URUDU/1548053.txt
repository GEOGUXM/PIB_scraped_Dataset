      وزارت دفاع

      فضائیہ کے 86ویں دن کے موقع پرائیر ڈسپلے
      Posted On: 01 OCT 2018 2:37PM by PIB Delhi


    نئیدہلی یکم اکتوبر۔بھارتی فضائیہ 8 اکتوبر 2018 کو پورے فخر کے ساتھ اپنی 86 ویں سالگرہ منانے جارہی ہے ۔اس موقع پر مختلف طیاروں کے ذریعہ شاندارفضائی کرتبوں کا مظاہرہ ائیر فورس اسٹیشن ، ہنڈن (غازی آباد ) میں ائیر فورس کے یوم پریڈ اور تفویض اعزازات تقریب کا عمدہ نمونہ ہوگا۔ اس ہوائی کرتب بازی کے لئے پیشگی مشقوں کا سلسلہ یکم اکتوبر 2018 (بروز پیر )سے شروع ہوگا۔ اس عام علاقے جس پر یہ طیارے نسبتاََََ کم بلندی پر پرواز کریں گے ، میں ،وزیر پور برج - کراول نگر- افضا ل پو ر- ہنڈن - شاملی – جیونا-چنڈی نگر – ہنڈن ، ہاپوڑ –پلکھوہ - غازی آباد- ہنڈن شامل ہیں ۔


    ہر محوپرواز طیارے کے لئے پرندے سنگین خطرات کا باعث بنتے ہیں ۔ خصوصاََ کم بلندی پر پرواز کررہے طیاروں کے لئے خطرہ زیادہ ہوتا ہے ۔ کھلے میں پھینکی جانے والی کھانے پینے کی اشیا ،چڑیوں کو متوجہ کرتی ہیں ۔طیاروں کی سلامتی کو یقینی بنانے کے لئے ، پائیلٹوں اور زمین پر عوام کو محفوظ رکھنے کے لئے بھارتی فضائیہ دلی ، غازی آباد اور اس کی ہمسائیگی کے تما م شہریوں سے گزارش کرتی ہے کہ وہ کھلے میں کھانے پینے کی اشیا نہ پھینکیں ۔اس کے علاوہ ان سے یہ بھی گزارش کی جاتی ہے کہ وہ اگر کھلے میں کسی جانور کی لاش یا مردہ جانور یا اس کے باقیات پڑے ہوئے دیکھیں تو فوری طور پر قریب کی فضائیہ کی یونٹ ، پولیس اسٹیشن کو اسے ٹھکانے لگانے کے لئے اطلاع دیں ۔ براہ مہربانی


    سیل نمبر :8376049624پر پرندوں کے خطرے سے نمٹنے والی ٹیم کے افسر (بی ایچ سی ٹی ) کو کال کریں یا ایس ایم ایس کریں ۔


    مذکورہ ائیر ڈسپلے صبح آٹھ بجے معروف آکاش گنگا ٹیم کے اسکائی ڈائیوروں یعنی فضا میں غوطہ لگانے والے پرچم برداروں کی ٹیم کے کرتبوں کے مظاہرے کے ساتھ شروع ہوجائے گا، جو اپنی ر نگا رنگ پوشاک میں اے این -32 طیارے سے غوطہ لگانے کامظاہرہ کریں گے ۔


    فلائی پاسٹ میں مخصوص زمرے کے طیارے ،جدید نقل وحمل طیارے اور ہراول جنگی طیارے شامل ہوں گے ۔ یہ تقریب شاندار فضائی کرتب کے مظاہرے کے ساتھ 10:52 بجے اختتام پذیر ہوگی۔


    نوٹ : براہ کرم اس پیغام کو ’محفوظ ‘ فلائنگ ماحولیات کو یقینی بنانے کی غرض سے باکس پیغام کے طور پر شائع کریں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔رم


    U-5080

    
    
    (Release ID: 1548053) Visitor Counter : 7