      مواصلات اور اطلاعاتی ٹیکنالوجی کی وزارت

      ڈیجیٹل مواصلات اور معیشت میں تعاون پر بھارت یورپی کمیشن کے درمیان تبادلہ خیال
      Posted On: 26 OCT 2018 6:34PM by PIB Delhi


    نئی دہلی، 26 ؍اکتوبر،مواصلات کے وزیر مملکت (آزادانہ چارج) جناب منوج سنہا اور ڈیجیٹل سنگل مارکیٹ کے یورپی کمشنر اور یورپی کمیشن کے نائب صدر جناب اینڈرس انسپ نے ڈیجیٹل مواصلات ، ڈیجیٹل معیشت اور سماج میں تعاون پر تبادلہ خیال کے لئے آج نئی دہلی میں ملاقات کی۔ بھارت اور یورپی یونین نے اس بات پر زور دیا کہ ڈیجیٹل مواصلات اور ٹیکنالوجیاں سماج ، کاروبار اور حکومت کے تمام شعبوں کے لئے بہت اہمت کی حامل ہیں۔ نئی آئی سی ٹی خدمات اور نیٹ ورک کی ترقی اور وسیع طور پر اپنائے جانے کا معیشت اور سماجی ترقی ، معاون پائیدار ترقی اور مسابقت اور عالمی سماجی چیلنجوں سے نمٹنے میں وسیع تعاون ہے۔ دونوں فریقوں نے عالمی معیارات کی حمایت کی اہمیت کو اجاگر کرتے ہوئے بھارت اور یورپی ٹیلی مواصلات کے معیار قائم کرنے سے متعلق ترقیاتی اداروں ، ٹی ایس بی ایس آئی (انڈیا ) اور ای ٹی ایس آئی (یورپی یونین) کے درمیان تکنیکی تعاون کا خیر مقدم کیا۔


    دونوں فریقوں نے ڈیجیٹل مواصلات اور ابھرتی ہوئی ٹیکنالوجی کے شعبے میں تعاون کو مزید مستحکم اور وسیع کرنے کے اپنے عہد کی تصدیق کی۔ بھارت اور یورپی یونین مستقبل کے نیٹ ورک اور ابھرتی ہوئی ٹیکنالوجی ، 5-جی ، آئی او ٹی ؍ ایم -2 - ایم ای ٹی سی ، تحقیق وترقی کے فروغ اور اختراعات ، نیٹ ورک سکیورٹی ، اسپیکٹرم بندوبست ، صلاحیت سازی میں اضافہ اور اس کے ساتھ ساتھ پالیسی اور ضابطوں کی ضرورت وغیرہ جیسے شعبوں میں تعاون کے لئے مشترکہ عملی منصوبے مرتب کرنے کے لئے مل کر کام کرنے پر رضامندی کا اظہار کیا۔


    یورپی یونین نے ٹیلی مواصلات کے سازوسامان کے لئے یورپی ٹسٹنگ اور سرٹیفکٹ کی لیباریٹریوں میں حکومت ہند کے ماہرین کے دوروں کی حمایت کرکے ٹسٹنگ اور سرٹیفکٹ دینے کے شعبے میں تعاون کو مستحکم کرنے میں دلچسپی کا اظہار کیا۔ تاکہ بھارت کے ذریعہ یورپی یونین کے سرٹیفکٹ کو تسلیم کئے جانے کے امکانات کو تلاش کیا جاسکے۔ یورپی یونین کے وفد نے آئی سی ٹی کی کچھ مصنوعات پر بنیادی کسٹم ڈیوٹ پر بھی تبادلہ خیال کیا۔


    دونوں فریقوں نے اس بات کا اعادہ کیا کہ ڈیجیٹل مواصلات کے شعبے میں تعمیری رابطوں اور مستقبل میں تعاون کو فروغ دینے کے لئے مخصوص طریقہ کار کے ساتھ مسلسل باہمی مذاکرات ضروری ہیں۔


    بھارت اور یورپی یونین کے درمیان ڈیجیٹل مواصلات میں تعاون کے مذاکرات آئی سی ٹی پر بھارت-یورپی یونین مشترکہ ورکنگ گروپ کے موجودہ فریم ورک کے تحت ، جو 2011 میں قائم کیا گیا تھا ، مناسب نظام کے ذریعے ہر سال منعقد کئے جائیں گے۔ دونوں ملکوں نے ڈیجیٹل مواصلات کے شعبے میں تعاون کے لئے آئندہ بھارت-یورپی یونین مذاکرات 2019 کی پہلی شش ماہی میں منعقد کرنے پر بھی رضامندی کا اظہار کیا۔


    ۔۔۔۔۔۔۔۔۔۔۔


    (م ن-وا- ق ر)


    U- 5512

    
    
    (Release ID: 1550917) Visitor Counter : 7