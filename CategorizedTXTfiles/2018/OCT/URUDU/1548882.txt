      وزارت دفاع

      ایئر فورس ڈے 2018
      Posted On: 07 OCT 2018 4:04PM by PIB Delhi


    نئی دہلی 08 اکتوبر ۔ہندوستانی فضائیہ آٹھ اکتوبر 2018 کو اپنا 86واں ایئر فورس ڈے (یوم فضائیہ )منار ہی ہے ۔ ہندوستانی فضائیہ نے گزشتہ 80 دہائیوں کے دوران ٹکنالوجی کے میدان میں مزید استحکام حاصل کیا ہے تاکہ ملک کو درپیش کسی بھی خطرے کا مونھ توڑ جواب دیا جاسکے ۔ ہندستانی فضائیہ ملک کے آسمانوں کی حفاظت کے تئیں عہدبستہ ہونے کے ساتھ ساتھ آفات ناگہانی کے دوران ملک کے عوام کو راحت اوربچاؤ کی خدمات بھی فراہم کراتی رہی ہے ۔ مختلف فضائی مشقوں کے دوران پیشہ واریت کا مظاہرہ ہندوستانی فضائیہ (آئی اے ایف ) کے اس عزم کی تصدیق کرتا ہے کہ فضائی فوج موثر اور معقول سلامتی فراہم کرانے والا ادارہ ہے ۔آج کے روز ہندوستانی فضائیہ کے تمام مرد اور خواتین فضائیہ کی مضبوط بنیاد قائم کرنے والے بزرگ افسران کی عظیم قربانیوں اور ان تھک کوششوں کو خراج عقیدت پیش کرتے ہیں ۔


    اس موقع پر اپنی دیرینہ روایات کے مطابق ہندوستانی فضائیہ نے ائیر فور س اسٹیشن ہنڈن (غازی آباد ) میں فضائیہ کی ایک شاندار پریڈ کم انویسٹیچر تقریب کا بھی اہتمام کیا ہے ۔ چیف آف ائیر اسٹاف ، ائیر چیف مارشل وی ایس دھنووا اس پریڈ کا معائنہ کریں گے ۔ ان تقریبات میں متعددسرکردہ اوربزرگ شخصیات شرکت کریں گی۔ پریڈ کے فوراََ بعد ائیر وارئیر ڈرل ٹیم جب اپنے فضائی کرتبوں کا مظاہرہ کرے گی تو لوگوں کی سانسیں سینوں میں رکنے لگیں گی ۔ علاوہ ازیں یہ ٹیم اپنی رائفلوں کے ساتھ ،ہتھیاروں کے طریقے استعمال کی ہنر مندی اور مخصوص طریقوں کا بھی مظاہرہ کرے گی ۔بعد ازاں ہمارے پسندیدہ ونٹیج طیاروں سمیت فضائیہ کے متعدد طیارے فضا میں اپنے کرتبو کا مظاہرہ کریں گے ۔


    فضائی کرتب کے مظاہرے مشہورعام اسکائی ڈائیورز کی آکاش گنگا ٹیم کی فضا میں پرچم بردار تقریب کے ساتھ شروع ہوگا ۔ جس کے دوران فضائیہ کے جوان ایک اے این -32 طیارے سے چھلانگ لگائیں گے ۔ اس موقع پر فلائی پاسٹ کی تقریب میں ایم آئی -17 وی -5 اور ردرا ہیلی کاپٹر ز ، ڈورنئیر طیارے سی -130 جے اور سی -17 ٹرانسپورٹ ائیر کرافٹ جیگوار بیسن ، ایم آئی جی -29 ، مراج 2000 اور ایس یو -30 ایم کے آئی جنگی طیارے شامل ہوں گے ۔علاوہ ازیں فضائیہ کے ونٹیج طیارے ٹائیگر موتھ بھی حصہ لیں گے ۔ فلائی پاسٹ کے بعد لائٹ کمبیٹ ائیر کرافٹ (ایل سی اے ) فضائی کرتبو کا مظاہر ہ کریں گے ۔ ہندوستانی فضائیہ کے سفیروںکی حیثیت رکھنے والی سوریہ کرن ایروبیٹکس ٹیم اپنے کرتبو ں سے (ایس کے اے ٹی ) بھی ناظرین کو سانسیں روکنے پر مجبورکردے گی ۔ ایس کے اے ٹی میں 9 ہاک 132 طیارے اورہیلی کاپٹروں کی ایروبیٹک ٹیم سارنگ شامل ہے ۔ اس پریڈ کے بعد ناظرین کو ہندوستانی فضائیہ کے طیاروں ، فصائی اسلحہ ،راڈار اور میزائل نظام کو دیکھنے کا نادر موقع بھی حاصل ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5197

    
    
    (Release ID: 1548882) Visitor Counter : 1
    
    
      Read this release in: English