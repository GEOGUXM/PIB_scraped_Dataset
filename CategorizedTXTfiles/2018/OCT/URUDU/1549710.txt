      صحت اور خاندانی بہبود کی وزارت

      اشونی کمار چوبے نے نیشنل ہیلتھ پروفائل 2018 کی پہلی تجزیاتی رپورٹ کا اجرأ کیا
      Posted On: 13 OCT 2018 11:21PM by PIB Delhi


    نئی دہلی 15 اکتوبر ۔صحت وخاندانی بہبود کے امور کے وزیر مملکت جناب اشونی کمار چوبے نے پٹنہ میں ڈائریکٹوریٹ جنرل آف ہیلتھ سروسز کے زیر سرپرستی سینٹرل بیورو آف ہیلتھ انٹیلی جنس (سی بی ایچ آئی ) کے نیشنل ہیلتھ پروفائل 2018 کی پہلی تجزیاتی رپورٹ کا اجرا کیا ۔ واضح ہوکہ نیشنل ہیلتھ پروفائل میں حفظان صحت کی ڈھانچہ جاتی سہولیات کی جامع معلومات اور صحت کے شعبے میں انسانی وسائل کے ساتھ مردم شماری ،سماجی ، اقتصادی صورتحال ،صحت عامہ کی نوعیت اور صحت عامہ کی مالیہ کاری کے اشاریئے شامل ہیں ۔سی بی ایچ آئی 2005 سے ہرسال نیشنل ہیلتھ پروفائل شائع کرتا رہا ہے ۔ یہ اس پروفائل کی اشاعت کا باہواں شمارہ ہے ۔


    اس موقع پر اپنی تقریر میں جناب چوبے نے کہا کہ این ایچ پی -2015 کی ای – بک دراصل وزیراعظم جناب نریندر مودی کے ڈجیٹل انڈیا کےتصور کو عملی تعبیر کئے جانے کی سمت میں ایک اہم قدم ہے کہ ڈجیٹل دستاویزات ہمیں معلومات کے زیادہ سے زیادہ استعمال کے مواقع فراہم کراتی ہیں۔ جناب چوبے نے اپنی تقریر میں مزید کہا کہ نیشنل ہیلتھ پروفائل ریسورسیز رپوزیٹری (این ایچ آر آر ) کا ضروری شہادت پر مبنی ، اجرا، دراصل ملک میں پہلی بار تمام سرکاری اور پرائیویٹ حفظان صحت اداروں کے قومی سطح کے حفظان صحت اداروں کے مستند اندراج ، معیاری اور تازہ کار ی شدہ اعدادوشمار کی اشاعت کا حکم رکھتا ہے ۔


    اس موقع پر محکمہ صحت کے ایڈیشنل سکریٹری جناب سنجیوا کمار نے کہا کہ یہ اعدادوشمار ملک کے صحت اشاریو ں کی تفہیم کے لئے ہی اہمیت کے حامل نہیں ہیں ،بلکہ اس سے ہمیں صورتحال پر نگاہ رکھنے کے مواقع پرفراہم ہوتے ہیں۔ انہوں نے کہا کہ نیشنل ہیلتھ پروفائل 2018 کی تجزیاتی رپورٹ میں بتایا گیا ہے کہ ملک میں صحت سے متعلق مختلف امور کے نتائج شاہد ہیں کہ صحت کے شعبے میں خاطر خواہ پیش رفت ہوئی ہے ، جو اپنے آپ میں ایک انتہائی حوصلہ افزا بات ہے ۔


    این ایچ آر آر پروجیکٹ کا مقصد ملک کے حفظان صحت وسائل کی ٹھوس ،مضبوط ،مستحکم اور آئی ٹی سے حفاظت شدہ مخزن کی تیاری کے ذریعہ شہادت پر مبنی فیصلہ لینا اور عام شہریوں کے لئے ایک پلیٹ فارم کو فروغ دینا اور مرکزی خدمات فراہم کرنا ہے ۔ اس موقع پر جناب اشونی کمار چوبے نے جغرافیائی نقشہ سازی سے متعلق اقدامات کرنے کے لئے سی بی ایچ آئی کی ٹیم کے کام کی ستائش کی اور انہیں مبارکباد دی ۔


    واضح ہوکہ این ایچ آر آر ، ریلوے ، ای ایس آئی سی ،ڈیفینس اورپٹرولیم کے میدان میں قائم حفظان صحت کے اداروں سمیت حفظان صحت کے پرائیویٹ اور سرکاری دونوں میدانوں کی جامع معلومات کا ایک حتمی پلیٹ فارم ہے ۔


    کلیکشن آف اسٹیٹسٹکس ایکٹ 2008 کے تحت اسپتالوں ، ڈاکٹروں ،دواخانوں ،تشخیصی تجربہ گاہوں ،فارمیسیوں اورنرسنگ ہومز جیسے حفظان صحت کے 20 لاکھ سے زائد اداروں کا اندراج 1400سے زائد مختلف شعبوں کے اعدادوشمار کے تحت کیا جائے گا۔


    سینٹرل بیور وآف ہیلتھ انٹیلی جنس (سی بی ایچ آئی ) نے معروف ادارو ں ،معلقہ وزارتوں اور متعدد پرائیویٹ صحت خدمات اداروں سمیت سبھی کلیدی دعوے داروں سے عملی رابطہ کاری برقرار رکھی ہے ۔ وسائل کے اس مخزن سے امراض اور ماحولیات وغیرہ کے دیگر فیصلہ کن شعبوں سے حفظان صحت کو پیش آنے والے چیلنجوں کے تئیں پیشگی تحقیق کی سہولت دستیاب ہوسکے گی۔


    یاد رہے کہ این ایچ آر آر ، آیوشمان بھارت - نیشنل ہیلتھ پروٹیکشن مشن ( اے بی این ایچ پی ایم ) اور سینٹرل ٹی بی ڈویژن (سی ٹی ڈی ) کےساتھ اسپتالو ں کو بڑے پیمانے پرفوائد کی بہم رسانی کو یقینی بنانے کی خاطر بھرپور تعاون کے ساتھ کام کرے گا۔


    یہ تصو ر عملی کے ساتھ حفظان صحت کے وسائل کا ویب پر مبنی ڈاٹا بیس حفظان صحت کے پالیسی سازوں کو ہندوستان میں حفظان صحت کے نظام کو مستحکم بنانے کی خاطر شہادت پر مبنی فیصلہ سازی میں معاون ہوگا۔


    این ایچ ا ٓر پروجیکٹ میں اسپتالوں ، ڈاکٹروں ،تشخیصی اداروں بلڈ بینکوں ،فارمیسیوں اورتشخیصی تجربہ گاہوں سمیت حفظان صحت کے تمام سرکاری اور پرائیویٹ اداروں کے قومی ادارہ شماری کے مطالعے کا اہتمام شامل ہے ۔اس پروجیکٹ کا مقصد ملک کے 25 لاکھ سے زائد حفظان صحت اداروں کے ایک جامع پلیٹ فارم کو فروغ دینا ہے۔ یہ پلیٹ فارم حفظان صحت کی خدمات فراہم کرانے والے سرکاری اور پرائیویٹ اداروں سمیت تمام کلیدی دعوے داروں اور عوام الناس کے لئے مفید مطلب ثابت ہوگا۔


    ماضی میں آئی ایم ایس ہیلتھ کے نام سے موسوم آئی کیو وی آئی اے کنسلٹنگ اینڈ انفارمیشن سروسز انڈیا پرائیویٹ لمٹیڈ کی فیلڈ آپریشنل ٹیمیں حفظان صحت کے ہر ادارے میں جائیں گی ۔ یاد رہے کہ آئی کیو وی آئی اے دراصل ملک گیر سطح پر اعدادوشمار جمع کرنا ، این ایچ آر آر پروجیکٹ کے انتظام اور عمل آوری میں شراکتدار ہے ۔حفظان صحت کا کام کرنے والے سبھی اداروں سے گزارش کی جاتی ہے کہ اعداوشمار جمع کرنے والے عملے کے ساتھ پورا تعاون کیا جائے اور حقیقی معلومات فراہم کرائی جائے ۔قومی اعداد وشمار ی میں جمع کی گئی معلومات خفیہ رکھی جائے گی اور اسے صرف شماریاتی مقاصد کے لئے استعمال کیا جائے گا۔


    این ایچ آر آر کے کلیدی متوقع نتائج پرائیویٹ ڈاکٹرو ں ،صحت اداروں ، کیمسٹوں ،تشخیصی تجربہ گاہوں سمیت تمام صحت وسائل پر جامع اعدادوشمار کے حصول کی کامیابی شام ہے تاکہ ڈجیٹل انڈیا مشن سے مطابقت رکھتے ہوئے شہاد ت پر مبنی فیصلہ سازی کے لئے ایک نیشنل ہیلتھ ریسورس ریپوزیٹری قائم کی جاسکے ۔ علاوہ ازیں اس سے صحت وسائل کے زیادہ سے زیادہ اور بہتر سے بہتر استعمال ، حقیقی اورعملی پی آئی پی کی تشکیل اور ریاستی محکموں کے سربراہوں سمیت تمام سطحوں پر اعداد وشمار تک رسائی میں بہتری پیدا ہوسکے گی۔اس طرح فیصلہ سازی کے عمل کو غیر مرتکز کرکے ضلعی اورریاستی سطحو ں تک لایا جاسکے گا۔


    ریاست بہار کے لئے این ایچ آر آر کی مردم شماری کے اعدادوشمار جمع کئے جانے کی پیش رفت کا عزت مآب ریاستی وزرا کو پیش کئے جانے سے قبل جائزہ لیا گیا تھا ،جس کے دوران بتایا گیا تھا کہ ریاست کے 13 اضلاع میں اعداد وشمار جمع کرنے کا عمل مکمل ہوچکا ہے اور 2 5 باقیماندہ اضلاع میں اس عمل کی نومبر 2018 تک تکمیل متوقع ہے ۔


    جس تقریب اجرا میں ریاست بہار کے محکمہ صحت کے پرنسپل سکریٹری جناب سنجے کمار ، ڈاکٹر مدھور ریکواڑ جناب دیپک گوئل ، ڈی ڈی جی (اسٹیٹس ) ، ریجنل ڈائریکٹر ، آئی آئی اینڈ ایف ڈبلیو اور صحت وخاندانی بہبود کی وزار ت اور سی بی ایچ آئی کے سینئیر افسران نے بھی شرکت کی ۔


    مزید معلومات کے لئے رابطہ کیا جائے :


    ڈاکٹر مدھوریکواڑ ڈائریکٹر سینٹرل بیورو آف ہیلتھ انٹیلی جنس (سی بی ایچ آئی ) کمرہ نمبر 404 اے - II نرمان بھون


    ڈائریکٹوریٹ جنرل آف ہیلتھ سروسز ،فون نمبر + 91-11- 23063175


    ای میل : dircbhi@nic.in


    ویب سائٹ : http://dghs.gov.in/


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5335

    
    
    (Release ID: 1549710) Visitor Counter : 2
    
    
      Read this release in: English