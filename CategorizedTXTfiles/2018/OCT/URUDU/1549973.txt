      پیٹرولیم اور قدرتی گیس کی وزارت

      دھرمیندرپردھان نے بھارت کے کلیدی پیٹرولیم ذخائر کے دوسرے مرحلے کے لئے روڈ شو کا آغاز کیا
      
      بھارت کے کلیدی پیٹرولیم ذخائر پروگرام میں سرکاری-پرائیویٹ ساجھیداری کے مواقع

      Posted On: 17 OCT 2018 6:07PM by PIB Delhi

    نئی دہلی، 17 ؍اکتوبر،حکومت ہند کے ذریعے ملک میں توانائی کی کفالت کے تئیں ایک کلیدی اقدام، کلیدی پیٹرولیم ذخائر پروگرام ہے جس میں سرکاری-پرائیویٹ ساجھیداری ( پی پی پی) کے طریقے پر خام تیل کے ذخائر کی سہولیات قائم کرنا ہے اور پیٹرولیم اور قدرتی گیس کے وزیر جناب دھرمیندر پردھان نے آج یہاں اسی سلسلے میں ایک روڈ شو کا آغاز کیا۔


    اس موقع پر تقریر کرتے ہوئے جناب پردھان نے کہا کہ توانائی کے عالمی منظر نامے میں ہندوستان توانائی کا تیسرا سب سے بڑا صارف ہے اور دنیا میں خام تیل کی درآمد کرنے والا تیسرا سب سے بڑا ملک ہے۔ ہندوستانی معیشت میں تیزی سے فروغ کی وجہ سے اگلی دو دہائیوں میں توانائی کی مانگ ہندوستان میں دنیا کے کسی بھی دوسرے ملک سے زیادہ رہنے کی امید ہے۔ ہندوستان کو پیٹرولیم کے ایندھن کی بہت بڑی ضرورت ہے اور پیٹرولیم مصنوعات کی مانگ ، 2013 سے 2017 کے درمیان 5.5 فیصد سی اے جی آر تک بڑھ چکی ہے۔ انہوں نے کہا کہ ہماری گھریلو پیداوار پیٹرولیم ایندھن اور پیٹرولیم مصنوعات کی مسلسل بڑھتی ہوئی مانگ کو پورا نہیں کرسکتی اور ہمیں مستقبل قریب میں بھی درآمدات پر انحصار کرنا ہوگا۔


    وزیر موصوف نے کہا کہ پچھلے ایک سال کے دوران ہمیں تیل کی بڑھتی ہوئی قیمتوں کی وجہ سے شدید پریشانیوں کا سامنا کرنا پڑا ہے۔ اکتوبر 2017 کے بعد سے خام تیل کی قیمت امریکی ڈالر میں 50 فیصد اور ہندوستانی روپے میں 70 فیصد تک بڑھ چکی ہے۔ اس کی زیادہ تر وجہ دنیا بھر میں جغرافیائی- سیاسی واقعات سمجھے جاتے ہیں۔ ہمیں ان اثرات کو کم کرنا ہوگا اور اس چیلنج کو ایک موقع کے طور پر دیکھنا ہوگا۔ اس چیلنج کو کم کرنے کے اقدامات سے ایک ملک کے اندر وافر کلیدی ذخائر قائم کرنا ہے، جس میں ملک کے اندر بڑی مقدار میں خام تیل کو ذخیرہ کیا جاسکے۔ یہ نہ صرف سپلائی میں رکاوٹ کی صورت میں مددگار ہوگا بلکہ یہ قیمتوں میں اتار چڑھاؤ کو کم کرنے میں بھی مدد دے گا۔


    جناب پردھان نے کہا کہ توانائی کی کفالت کو پورا کرنے کے مقصد سے حکومت ہند نے پیٹرولیم اور قدرتی گیس کی وزارت کے تحت ایک ایس پی وی قائم کی ہے جس کا نام ہے، انڈین اسٹریٹجک پیٹرولیم ریزرو لمیٹڈ (آئی ایس پی آر ایل)۔ کلیدی ذخائر میں مزید بہتری لانے کے لئے مرکزی کابینہ نے مزید 6.5 ایم ایم ٹی پیٹرولیم ریزرو قائم کرنے کی منظور دی ہے جو اضافی 12 دن کی سپلائی فراہم کرنے کے قابل ہوگا۔ تکنیکی اور تجارتی عوامل کو دھیان میں رکھتے ہوئے ایک تفصیلی مطالعے کے بعد دو مقامات، اڈیشہ میں چاندی کھول اور کرناٹک میں پدور کو ان ایس پی آر کے لئے سب سے مناسب مقام کے طورپر منتخب کیا گیا ہے۔ یہ دو ایس پی آر مزید 12 دن کے لئے پیٹرولیم کے کلیدی ذخائر فراہم کرسکیں گے جبکہ پہلے مرحلے میں 10 دن کے لئے ذخائر کا ہدف حاصل کیا گیا تھا۔ ہندوستانی تیل صاف کرنے کے کارخانے 65 دن کے لئے خام تیل کا ریزرو اپنے پاس رکھتے ہیں اور اس طرح آئی ایس پی آر ایل کی وجہ سے ہندوستان میں خام تیل کے ذخائر 87 دن کے لئے دستیاب ہوجائیں گے۔ یہ آئی ای اے کے رکن ملکوں کے لئے لازمی 90 دن کے ذخائر سے کافی قریب ہے۔ دوسرے مرحلے کے معاملے پر انہوں نے کہا کہ اس میں 1.5 ارب امریکی ڈالر کی پونجی کی سرمایہ کاری کی ضرورت ہوگی اور حکومت یہ پروجیکٹ پی پی پی فریم ورک کے تحت تیار کرنے کا منصوبہ رکھتی ہے۔


    اس موقع پر پیٹرولیم اور قدرتی گیس کی وزارت میں سکریٹری ڈاکٹر ایم ایم کٹی اور وزارت، تیل کمپنیوں ، آئی ایس پی آر ایل کے سینئر عہدیدار اور دیگر فریق موجود تھے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 5380

    
    
    (Release ID: 1549973) Visitor Counter : 3