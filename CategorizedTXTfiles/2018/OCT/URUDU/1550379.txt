      کامرس اور صنعت کی وزارتہ

      بھارت- چیک مشترکہ کمیشن برائے اقتصادی تعاون کا اجلاس پراگ میں منعقد
      Posted On: 23 OCT 2018 6:44PM by PIB Delhi


    نئی دہلی؍23 اکتوبر2018 ء بھارت –چیک جمہوریہ کا مشترکہ کمیشن برائے اقتصادی تعاون(جے سی ای سی) کا گیارہ اجلاس 22 اور 23 اکتوبر 2018ء کو پراگ میں منعقد کیا گیا۔بھارتی وفد کی قیادت کامرس و صنعت، صارفین کے امور ، خوراک اور تقسیم عامہ کے وزیر مملکت جناب سی آر چودھری نےکی، جبکہ صنعت اور تجارت کی چیک جمہوریہ کی وزیر محترمہ مارٹا نوواکووا نے اپنے ملک کے وفد کی قیادت کی۔تبادلہ خیال کے دوران دونوں ملکوں کے درمیان اقتصادی کے شعبے میں باہمی تعلقات کو مزید وسعت دینے اور مستحکم کرنے کی باہمی خواہش کا اظہار کیا گیا۔


    جناب سی آر چودھری نے کہا کہ بھارت کی ترقی اور چیک جمہوریہ کی ٹیکنالوجی میں مہارت اور مینوفیکچرنگ کی قوت دونوں کو فطری ساجھیدار بناتی ہے۔ انہوں نے کہا کہ دونوں ملکوں کی معیشتوں میں ایک دوسرے کے لئے کافی تعاون کے مواقع موجود ہیں جو مفید تعاون کے لئے استعمال کئے جاسکتے ہیں۔ انہوں نے چیک جمہوریہ کے امور خارجہ کے نائب وزیر جناب مارٹن تلاپاکے ساتھ بھی میٹنگ کی اور براہ راست پرواز، طویل مدتی مطالعاتی ویزا جیسے معاملات سمیت باہمی تجارت و سرمایہ کاری کے تعلقات کو مستحکم کے بارے میں تبادلہ خیال کیا گیا۔ بھارت-چیک جمہوریہ مشترکہ اقتصادی کمیشن کے گیارہویں اجلاس کی تکنیکی میٹنگ بھی پراگ میں منعقد ہوئی۔ اس کے پروٹوکول پر سی آر چودھری اور محترمہ نوواکووا نے دستخط کئے۔


    چیک جمہوریہ نے اس بات پر زور دیا کہ ان کے حکومت بھارت کو باہمی تجارتی سرمایہ کاری اور اقتصاری سرگرمیوں کے لئے ترجیحی ملکوں میں شمار کرتی ہے اور کہا کہ چیک جمہوریہ کی کمپنیاں میک ان انڈیا پروگرام کے فریم ورک کے اندر بھارت کے ساجھیداروں کے ساتھ تعاون کرنے میں دلچسپی رکھتی ہے۔


    دونوں فریقوں نے بنگلورو میں چیک جمہوریہ کے نئے اعزازی قونصل خانہ کھولے جانے کا خیر مقدم کیا اور امید ظاہر کی کہ چنئی میں چیک جمہوریہ کا اعزازی قونصل خانہ بھی جلد مکمل ہوجائے گا۔


    دونوں فریقوں نے اس بات سے اتفاق کیا کہ حالیہ عرصے میں عالمی سطح پر تحفظاتی رجحان میں اضافے سے کئی ملکوں پر منفی اثر پڑا ہے اور مستقبل کے مثبت اثرات کے لئے ٹھوس کوششوں کی ضرورت ہے۔ دونوں ملکوں نے اس بات سے اتفاق کیا کہ معاملات کا حل قریبی اقتصادی تعاون کے ذریعے حاصل کیا جانا چاہئے اور کثیر جہتی اور بین علاقائی تجارت کو فروغ دیا جانا چاہئے۔


    ڈبلیو ٹی او کے مطابق رول پر مبنی کثیر جہتی تجارتی نظام کی اہمیت پر زور دیتے ہوئے دونوں ملکوں نے موجودہ تحفظاتی رجحان اور عالمگیریت مخالف رجحانات پر تشویش کا اظہار کیا جس سے آزاد تجارت کو خطرہ ہو سکتا ہے۔


    دونوں فریقوں نے جنوری2015ء میں نئی دہلی میں منعقد مشترکہ کمیشن کے دسویں اجلاس کے بعد سے باہمی تجارت میں ہوئی پیش رفت کا جائزہ لینے کے علاوہ تجارت کے ہجوم کو بڑھانے کے رجحان کا خیر مقدم کیا۔ البتہ مشترکہ کمیشن نے اس خیال کا اظہار کیا کہ موجودہ تجارت کی سطح سے موجودہ امکانات کا پورا اظہار نہیں ہوتا ہے اور اس میں اضافہ کیا جانا چاہئے۔بھارت وفد نے اس بات کو اجاگر کیا کہ بھارت کے اعدادو شمار کے مطابق بھارت اور چیک جمہوریہ کے درمیان باہمی تجارت17-2016ء میں ایک ارب امریکی ڈالر سے تجاویز کرگئی ہے۔


    چیکوسلوواکیہ بنگلورو کے قریب ایک پروجیکٹ تیار کررہا ہے، جس کا نام چیک صنعتی کلسٹر(سی آئی سی) رکھا گیا ہے۔سی آئی سی انتظامی اور پیداوری یونٹوں پر مشتمل ہوگا اور ان چیک کمپنیوں کے لئے ایک بہتر مرکز کے طورپر کام کرے گا جو بھارت میں سیٹل ہونا چاہتے ہیں۔


    دونوں ملکوں نے اس بات کو اجاگر کیا کہ سیاحت ایک اہم شعبہ ہے، جس میں باہمی بات چیت کی وسیع گنجائش موجود ہے۔اس بات کا ذکر کرتے ہوئے کہ دونوں ملکوں کے پاس سیرو سیاحت کے ساتھ ساتھ گروپ سیاحت کے وسیع مواقع موجود ہیں۔ فریقوں نے قومی سیاحتی حکام کے ساتھ رابطوں اور سیاحت کے مشترکہ فروغ کے لئے قومی کوششوں کی ستائش کی۔


    چیک جمہوریہ نے اس بات کو اجاگر کیا کہ 2017ء سے چیک جمہوریہ آنے والے بھارتی سیاحوں کی تعداد مسلسل بڑھ رہی ہے اور 2017ء میں سیاحوں کی تعداد 100 ہزار افراد تک پہنچ گئی ہے۔ دونوں فریقوں نے اس خیال سے اتفاق کیا کہ بھارت اور چیک جمہوریہ کے درمیان براہ راست پروازیں شروع کرنےسے باہمی سیاحت کو فروغ دینے کے لئے مثبت ماحول پیدا ہوگا۔


    یہ بات بہت اہم ہے کہ مذاکرات جلد اور کسی شرط کے بغیر بحال کئے جانے چاہئیں اور متبادل اور باہمی طور پر مفید ہونے چاہئیں۔ بھارت یورپی یونین کی تشویش کا احساس کرتا رہا ہے۔ کوئی بھی ایف ٹی اے متبادل اور باہمی طور پر مفید ہونا چاہئے۔بھارت اس سلسلے میں کافی حساس ہے اور غیر ملکوں کے ساتھ رابطہ رکھنے کے لئے آگے آنے کا جذبہ رکھتاہے۔


    U: 54 3 7

    
    
    (Release ID: 1550379) Visitor Counter : 12