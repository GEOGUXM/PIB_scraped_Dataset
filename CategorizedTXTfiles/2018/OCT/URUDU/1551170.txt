      امور داخلہ کی وزارت

      امور داخلہ کے وزیرمملکت جناب ہنس راج گنگا رام اہیرنے‘‘سی سی ٹی این ایس۔ بہترین طریقہ کار اور کامیابی کی کہانی’’ کے موضوع پر منعقدہ کانفرنس کا افتتاح کیا
      
      سی سی ٹی این ایس ، جرائم اور جرائم کاری پر قابو پانے میں مدد فراہم کرے گا: ہنس راج گنگا رام اہیر

      Posted On: 29 OCT 2018 7:11PM by PIB Delhi

    نئی دہلی، 29 اکتوبر/ امور داخلہ کے مرکزی وزیرمملکت جناب ہنس راج گنگا رام اہیر نے آج یہاں جرائم سے متعلق قومی ریکارڈ بیورو(این سی آر بی) کے ذریعہ منعقدہ‘‘ سی سی ٹی این ایس۔ بہترین طریقہ کار اور کامیابی کی کہانی’’ کے موضوع پر منعقدہ دو روزہ کانفرنس کا افتتاح کیا۔ اس موقع پر جناب ہنس راج گنگا رام اہیر نے ‘‘ سی سی ٹی این ۔بہترین طریقہ کار اور کامیابی کی کہانی’’ سے متعلق ایک جامع خلاصہ کا بھی اجرا ء کیا۔


    اپنے افتتاحی خطاب میں جناب ہنس راج گنگا رام اہیر نے کہا کہ 130 کروڑ آبادی والے ہندوستان جیسی بڑی جمہوریت میں سی سی ٹی این نظام اور متعلقہ ٹیکنالوجیز ہمیں جلد معلومات حاصل کرنے اور مجرموں کو جلد پکڑنے میں تعاون فراہم کرسکتے ہیں۔


    اس نظام کے کام کاج کی تعریف کرتے ہوئے جناب ہنس راج گنگا رام اہیر نے کہا کہ تمام ریاستوں/ مرکز کے زیر انتظام علاقوں کو جرائم پر قابو پانے کے لئے اس نظام کا موثر طور سے استعمال کرناچاہئے۔ اس عمل کے لئے تمام ریاستوں/ مرکز کے زیر انتظام علاقوں کو جرائم اور مجرموں کا پتہ لگانے کے لئے نیٹ ورک اور نظام (سی سی ٹی این ایس )ڈاٹا بیس کے ساتھ جرائم سے متعلق انصاف نظام مثلاً پولیس، عدلیہ ، جیل، استغاثہ ، فورنسک لیبارٹیز، انگلی کے نشانات اور نو عمر بچوں کے گھروں پر مشتمل متعدد اجزاء سے متعلق باہمی اشتراک و تعاون کرناچاہئے۔


    وزیر موصوف نے مزید کہا کہ امور داخلہ کی وزارت مناسب فنڈ فراہم کرکے پولیس کی جدید کاری کے عمل میں ہمیشہ سے تعاون کرتی رہی ہے۔ اسی طرح امور داخلہ کی وزارت نے سی سی ٹی این ایس مرحلہ دوم کو تیار کرنے کے لئے بھی اپنی منظوری دے دی ہے۔


    اپنے خیرمقدمی کلمات میں جرائم سے متعلق قومی ریکارڈ بیورو(این سی آر بی) کے ڈائریکٹر ڈاکٹر ایش کمار نے کہا کہ فی الحال 14,749 پولیس اسٹیشنوں( 15,655 پولیس اسٹیشنوں میں سے) اور 6,649 اعلی دفاتر( 7,931 میں سے) کو سی سی ٹی این ایس کے ذریعہ جوڑ دیا گیا ہے اور یہ سبھی این ڈی سی کو مسلسل ڈاٹا بھیج رہے ہیں۔ البتہ بہار اس سے مستثنیٰ ہے۔ باقی بچے ہوئے ایک ہزار پولیس اسٹیشنوں میں سے 894 پولیس اسٹیشن ریاست بہار کے ہیں۔انہوں نے کہا کہ 36 ریاستوں/ مرکز کے زیر انتظام علاقوں میں سے 35 ریاستوں/ مرکز کے زیر انتظام علاقوں نے اپنے شہریوں کو مختلف خدمات مثلاً آن لائن شکایات داخل کرنے، کرایہ داروں اور گھروں ملازموں کی تصدیق فراہم کرنے کے لئے اپنا سیٹزن پورٹل شروع کردیا ہے۔انہوں نے مزید کہا کہ این سی آر بی کے ذریعہ سی سی ٹی این ایس کا استعمال کرکے امریکہ کے گلوبل انٹری پروگرام(جی ای پی) کے درخواست دہندگان کے جرائم کے ریکارڈ کو چیک کیا جارہا ہے۔


    اس افتتاحی تقریب کے دوران امور داخلہ کی وزارت میں خواتین کے تحفظ سے متعلق ڈویژن کی جوائنٹ سکریٹری محترمہ پونیا سلیلا شریواستو، مرکزی مسلح پولیس فورس (سی اے پی ایف) کے علاوہ امور داخلہ کی وزارت اور این آئی سی کے سینئر افسران موجود تھے۔


    ***********


    U – 5544

    
    
    (Release ID: 1551170) Visitor Counter : 6