      زراعت اور کاشتکاروں کی فلاح و بہبود کی وزارت

      ملک میں بڑی فصلوں کی پیداوار میں خواتین کا حصہ 75 فی صد ہوتا ہے : رادھا موہن سنگھ
      
      2022 تک کسانوں کی آمدنی دوگنا کرنے کے مقصد کے حصول کے لئے خواتین کے رول کو خصوصی اہمیت دی جارہی ہے

      Posted On: 15 OCT 2018 7:16PM by PIB Delhi

    نئی دہلی، 15 اکتوبر 2018 / حکومت نے خواتین کو زراعت کے اصل دھارے میں شامل کرنے کے لئے مختلف بڑی اسکیموں ، پروگراموں اور ترقی سے متعلق سرگرمیوں میں تیس فی صد سے زیادہ رقمیں خواتین کے لئے فراہم کی ہیں۔ آج مہیلا کسان دوس کے موقع پر یہ بات بتاتے ہوئے زراعت اور کسانوں کی فلاح و بہبود کے وزیر جناب رادھا موہن سنگھ نے مطلع کیا کہ ہندستان میں تقریباً 18 فی صد زراعتی گھروں کی قیادت خواتین کرتی ہیں۔ زراعت کے علاوہ خواتین باغبانی، ماہی گیری ، مویشی پروری اور شہد کی مکھیاں پالنے جیسی صنعتوں میں شاندار رول ادا کررہی ہیں۔ وزیر موصوف نے انکشاف کیا کہ زرعی تحقیق کی ہندستانی کونسل (آئی سی اے آر) نے 9 ریاستوں میں جائزہ کا جوکام کیا ہے اس سے پتہ چلتا ہے کہ بڑی فصلوں کی پیداوار میں خواتین کا حصہ 75 فی صد ، باغبانی میں 79 فی صد ، کٹائی کے بعد کے کام میں 51 فی صد اور مویشی پروری اور ماہی گیری کے شعبے میں 95 فی صد ہوتا ہے۔ انہوں نےمزید کہا کہ زرعی تعاون اور کسانوں کی فلاح و بہبود کے محکمےکی طرف سے قائم زراعت سے متعقلق نیشنل جینڈر ریسورس سینٹر نے مرد پروگراموں آپریٹروں کے ذہن اور رویے نے تبدیلی لانے کے لئے خواتین کو حساس بنانے کا ایک موڈیول تیار کیا ہے۔ 18-2017 میں ڈی اے سی این ایف ڈبلیوز کے مینیج ، ای ای ایل، ایس اے ایم ای ٹی آئی اور دیگر اداروں نے 222 پروگراموں کے ذریعہ 5645 لوگوں کو تربیت دی ہے۔ اس کے علاوہ اے ٹی ایم اے اسکیم کے تحت اب تک 98.14 لاکھ سے زیادہ خاتون کسانوں کو تربیت دی جاچکی ہے۔


    جناب سنگھ نے کہا کہ 2022 تک کسانوں کی آمدنی دوگنی کرنے کے مقصد کے حصول کے لئے خواتین کے رول کو خصوصی اہمیت دی جارہی ہے۔ ڈاکٹر دلوائی کی صدارت میں قائم بین وزارتی کمیٹی نے ان چیزوں کو ذہن میں رکھتے ہوئے کسانوں کی آمدنی دوگنی کرنے میں خواتین کو بااختیار بنانے کے سلسلہ میں علیحدہ سے ایک باب تحریر کیا ہے۔ انہوں نے کہا کہ یہ کوششیں زراعت میں خواتین کی شرکت کو بڑھانے میں یقینی طور پر موثر ثابت ہوں گی۔ ا ٓئی سی اے آر کے تحت بھوبنیشور (اڈیشہ) میں زراعت میں خواتین کا مرکزی ادارہ بھی اس سمت میں کام کررہاہے۔


    وزیر موصوف نے بتایا کہ خواتین کے امدادباہمی تعلیم کے پروگرام ریاستی کوآپریٹیو سوسائٹی کے ذریعہ منعقد کئے جارہے ہیں جن کا مقصد اس بات کو یقینی بنانا ہے کہ امداد باہمی کے شعبے میں مختلف سرگرمیوں میں خواتین حصہ لیں۔ پچھلے دو برسوں کے دوران نیشنل کوآپریٹیو یونین آف انڈیا (این سی یو آئی) کے تحت 38.78 لاکھ خواتین کو تربیت دی جاچکی ہے۔ اسی طرح کے وی کیز اور ہنر مندی کے فروغ کے پروگراموں کے ذریعہ بالترتیب 6.07 لاکھ اور 7 ہزار خواتین فیضیاب ہوچکی ہیں۔ 17-2016 اور 18-2017 کے دوران کل ملاکر 53.34 لاکھ خواتین کو فائدہ پہنچا ہے۔ انہوں نے کہا کہ حکومت کی نظر ثانی شدہ اے ٹی ایم اے اسکیم گھریلو اور کمیونٹی سطحوں پر خوراک کی فراہمی کو یقینی بنانے کی غرض سے کسانوں کے فوڈ سیکورٹی گروپوں کو امداد فراہم کررہی ہے۔ اس کے تحت خواتین کے فوڈ سیکورٹی گروپوں کو فی بلاک میں دو گروپوں کی شرح سے اور فی گروپ فی سال کی شرح سے دس ہزار روپے کی مالی امداد دستیاب کرائی جارہی ہے۔ وزیرموصوف نے خاتون کسانوں کی تعریف کی اور ہندستان کو دوسرے سبز انقلاب کے راستے پر لے جانے نیز ملک میں ترقی کا منظر نامہ تبدیل کرنے میں ان کے قابل تعریف رول کی ستائش کی ۔


    ۔۔۔۔۔۔۔۔۔۔۔


    م ن۔ ج۔ ج۔


    U- 5345


    
    

    
    (Release ID: 1549782) Visitor Counter : 7