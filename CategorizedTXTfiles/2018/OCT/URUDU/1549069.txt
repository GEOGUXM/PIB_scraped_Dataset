      اسٹیل کی وزارت

      فولاد کے محکمے کے وزیر نے ٹیکنالوجی کی بڑی کمپنیوں سے کہا ہے کہ وہ ہندستان میں معدنیات اور دھاتوں کے شعبے میں سرمایہ کاری کریں
      Posted On: 09 OCT 2018 5:54PM by PIB Delhi


    نئی دہلی، 10اکتوبر 2018 / فولاد کے محکمے کے وزیر چودھری وریندر سنگھ نے بین الاقوامی سرمایہ کاروں اور ٹیکنالوجی کی بڑی کمپنیوں پر زور دیا ہے کہ وہ ہندستان میں معدنیات اور دھاتوں کے شعبے میں سرمایہ کاری کریں۔ نئی دہلی میں منعقدہ ‘منرلس اینڈ میٹلس-آؤٹ لک 2030’ کے موضوع پر بین الاقوامی کانفرنس میں اظہار خیال کرتے ہوئے انہوں نے کہاکہ ہندستان کا معدنیاتی شعبہ زبردست امکانات کا حامل ہےاور وہ ایسے علاقوں میں کانیں کھودنے کے لئے جہاں اب تک کھدائی نہیں ہوئی ہے ، سرمایہ کاروں کو ایک بڑا موقع فراہم کرتا ہے ۔ انہوں نے کہا کہ ہندستان میں بڑی مقدار میں معدنیات پائی جاتی ہیں اور وہ 95 معدنیات پیدا کرتا ہے جن میں ایندھن ، ایٹمی، دھاتوں والے اور غیر دھاتوں والے اور چھوٹے معدنیات بھی شامل ہیں۔


    حکومت ہند کی فولاد کی وزارت کے سکریٹری جناب بنائےکمار نے جنہوں نے افتتاحی اجلاس کی صدارت کی ، کہا کہ ہندستان خام لوہا پیدا کرنے والا دوسرا سب سے بڑا ملک ہے اور نیشنل منرل ڈیولپمنٹ کارپوریشن (این ایم ڈی سی) ملک میں خام لوہا تیار کرنے والی سب سے بڑی کارپوریشن ہے۔ انہوں نے مزید کہا کہ ہندستان فولاد پیدا کرنا والا تیسرا سب سے بڑا ملک ہے اور جلد ہی وہ اس معاملے میں دوسری سب سے بڑی پوزیشن پر آجائے گا۔ انہوں نے بتایا کہ ملک میں فولاد کی فی شخص کھپت موجودہ سال میں بڑھ کر 69 کلو گرام ہوگئی ہے جو بین الاقوامی کھپت کے معیار سے اب بھی بہت کم ہے۔اس طرح مستقبل میں فولاد کی صنعت کے امکانات بہت زیادہ ہیں۔ انہوں نے بتایا کہ فولاد سے متعلق 2017 کی قومی پالیسی میں 2030 تک 300 ملین ٹن فولاد پیدا کرنے کا نشانہ مقرر کیا گیا تھا۔ اس لئے کانکنی کے شعبے کو 2030 سے پہلے اس نشانے کو حاصل کرنے کے لئے سرگرم اقدامات کرنے ہوں گے۔


    این ایم ڈی سی کے چیئرمین کم منیجنگ ڈائریکٹر جناب بجیندر کمار نے بتایا کہ کانفرنس میں معدنیات اور دھاتوں کے شعبے کے مختلف پہلوؤں پر توجہ دی جائے گی اور فولاد سے متعلق ہندستان کی قومی پالیسی میں مقر ر کئے گئے نشانے کو حاصل کرنے کے لئے حصہ داروں کی مدد کی جائے گی۔


    اس دو روزہ پروگرام میں قومی اور بین الاقوامی تنظیموں سی ای اوز اور سربراہان پوری دنیا میں دھاتوں اور معدنیات کے مستقبل کے بارے میں بات چیت کررہے ہیں ۔ اس کانفرنس کا مقصد دھاتوں اور معدنیات کے لئے عالمی منڈی کے سلسلہ میں کسی مفاہمت پر پہچنا ہے۔ جس کے لئے معدنیات کی ترقی اور اقتصادی پیش رفت کے درمیان تعلق کو اجاگر کیا جائے گا ۔ بین الاقوامی معدنیات منڈی میں پیش رفت سے ہندستان کی معدنیات کی صنعت پر اثر پڑ سکتا ہے اور اس طرح ہندستان کی معدنیات او ر دھاتوں سے متعلق صنعت کے مواقع کی نشاندہی ہوسکے گی۔


    16 ملکوں کے 500 سے زیادہ مندوبین اس کانفرنس میں شرکت کررہے ہیں ۔ امید ہے کہ یہ کانفرنس دھاتیں اور معدنیات تیار کرنے والی موجودہ اورا مکانی فرموں جن میں ملکی اور بین الاقوامی دونوں طرح کی فرمیں شامل ہیں ایک موثر پلیٹ فارم فراہم کرے گی جس کے ذریعہ باہمی طو ر پر مفید رشتوں کے قیام کے لئے تبادلہ خیال اور منصوبہ بندی کی جاسکے۔


    اس کانفرنس کا اہتمام این ایم ڈی سی نے کیا ہے جس کی مدد فولاد اور کانوں نیز امور خارجہ کی وزارتیں کررہی ہیں۔


    ۔۔۔۔۔۔۔۔۔۔۔


    م ن۔ج ۔ ج۔


    U- 5225


    
    

    
    (Release ID: 1549069) Visitor Counter : 10