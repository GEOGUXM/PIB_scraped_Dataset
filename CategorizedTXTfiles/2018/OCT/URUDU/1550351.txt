      سماجی انصاف اور تفویض اختیارات کی وزارت

      مرکزی وزیر تھاور چند گہلوت نے معذوروں(دویانگ جنوں) کی بہبود کے لئے مربوط کوششوں کی ضرورت پر زور دیا
      Posted On: 23 OCT 2018 5:37PM by PIB Delhi


    دیکھ بھال، باز آباد کاری اور تحقیق میں بہترین عالمی طور طریقوں کی روشنی میں جسمانی اور ذہنی معذوروں سے متعلق قومی ورکشاپ کا اہتمام


    نئی دہلی: 23 اکتوبر۔سماجی انصاف اور تفویض اختیارات کے مرکزی وزیر جناب تھاور چند گہلوت نے آج یہاں دیکھ بھال، باز آباد کاری اور تحقیق میں عالمی طور طریقوں کی روشنی میں جسمانی اور ذہنی معذوروں سے متعلق قومی ورکشاپ کا افتتاح کیا۔ اس موقع پر ڈی ای پی ڈبلیو ڈی میں سکریٹری محترمہ شکنتلا ڈی گیملین، معذور افراد کے چیف کمشنر جناب کملیش کمار پانڈے اور ڈی ای پی ڈبلیو ڈی میں جوائنٹ سکریٹری محترمہ ڈولی چکرورتی اور معذور افراد سے متعلق شعبے کے کئی دیگر ممتاز اسکالرس بھی موجود تھے۔اس ورکشاپ کااہتمام سماجی انصاف وتفویض اختیارات کی وزارت میں معذور افراد کو بااختیار بنانے کے محکمے نے کیا تھا اور اس ورکشاپ کی میزبانی کے فرائض چنئی کے معذور افراد کو بااختیار بنانے کے قومی انسٹی ٹیوٹ( این آئی ای پی ایم ڈی) نے انجام دیئے۔


    افتتاحی تقریب سے خطاب کرتے ہوئے جناب گہلوت نے کہا کہ یہ ورکشاپ اس لئے منعقد کیا گیا ہے تاکہ آر پی ڈبلیو ڈی قانون 2016 کی 21 معذوریوں کے تعلق سے دیکھ بھال، باز آباد کاری اور تحقیق کے شعبے میں دنیا بھر کے بہترین طور طریقوں کو فروغ دیا جاسکے۔ اپریل 2017 میں معذور افراد کے حقوق کا قانون 2016 نافذ کیا گیا تھا۔ اس قانون میں پی ڈبلیو ڈیز کے لئے مختلف حقوق اوراستحقاق کی گنجائش رکھی گئی ہے اور اس میں ریاستوں اور مرکز کے زیر انتظام علاقوں کو یہ ذمہ داری سونپی گئی ہے کہ وہ معذوروں کو دیگر لوگوں کے برابر اختیارات کو یقینی بنانے کے لئے مختلف اقدامات کریں۔نئے قانون کے پیش نظر مرکز اور ریاستی/مرکز کے زیر انتظام سرکاریں بہترین عالمی طور طریقے نافذ کریں ۔ تاکہ معذوروں کی ضرورتوں کو پورا کیاجاسکے۔


    انہوں نے امید ظاہر کی کہ ورکشاپ کے شرکاء کو جانکاری حاصل کرنے میں مدد ملے گی جس سے وہ واضح مقاصد کے ساتھ ایک جامع منصوبہ تیار کرسکیں گے اور مقامی ترقی کے مقصد کو حاصل کرنے کے لئے مقامی اور قومی صلاحیت سازی میں تعاون کرپائیں گے۔بہترین طور طریقے نافذ کرنے کے لئے تمام شراکت داروں سے مضبوط عزم اور کاروائی کی امید کی جاتی ہے۔


    جناب تھاور چند گہلوت نے کہا کہ بہترین طور طریقے کو نافذ کرنے میں صحت، تعلیم ، سماجی تحفظ ،لیبر(محنت) ٹرانسپورٹ جیسے مختلف شعبوں اور سرکاری ایجنسیوں، شہری سوسائٹی تنظیموں، معذور افراد کی تنظیموں اور پرائیویٹ سیکٹر کے علاوہ پیشہ ور افراد ، معذور افراد اور ان کے کنبوں کو شامل کرنے کی ضرورت ہے۔


    قومی ورکشاپ میں آرتھو پیڈک، ڈس ایبیلٹی، تیزاب کے حملے کی شکار اور مختلف معذوریوں کے شعبے کے ماہرین نے حصہ لیا۔یہ ماہرین ملک بھر کےمختلف اداروں، اسپتالوں، یونیورسٹیوں اور آر سی آئی کے ذریعہ تسلیم شدہ اداروں سے مدعو کئے گئے ہیں۔ورکشاپ میں ریاست اور مرکزی حکومت کے افسروں ، یونیورسٹیوں ، قومی اداروں، سرکردہ اسپتالوں، ممتاز این جی اوز ، سائنسدانوں کے 250 سے زیادہ شرکاء نے شرکت کی۔ورکشاپ میں ملک بھر کے سرکردہ این جی اوز کے سربراہوں نے بھی شرکت کی۔کئی اہم شہروں اور ڈسٹرکٹ سوشل ویلفیئر کے چیف میڈیکل افسروں کے علاوہ ڈس ایبلیٹی افسروں نے پروگرام میں شرکت کی۔


    اس ورکشاپ کا مقصد یو این سی آر پی ڈی، آر پی ڈبلیو ڈی قانون کے تحت ملک کے عزم میں مدد کرنا ہے اور معذور افراد کے لئے خدمات میں یکسانیت قائم کرنے میں مدد دینا ہے۔


    ***********


    5428 U –

    
    
    (Release ID: 1550351) Visitor Counter : 7