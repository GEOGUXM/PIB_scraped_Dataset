      سائنس اور ٹیکنالوجی کی وزارت

      لکھنؤ میں چار روزہ انڈیا انٹرنیشنل سائنس فیسٹول (آئی آئی ایس ایف -2018 ) تمام ہوا
      
      آئی آئی ایس ایف کےدوران 20 ہزار اندراجات کئے گئے اور دس لاکھ سے زائد افراد نے اس میں شرکت کرکے اسے ایشیا میں اپنی نوعیت کا فیسٹول بنایا
      اب نئے ہندوستان کا نیا نعرہ ، ’’ جے جوان جے کسان ،جے وگیا ن اورجے انوسندھان ‘‘ ہونا چاہئے : مرکزی وزرا ٔ ڈاکٹر ہرش وردھن اور جناب نتن گڈکری نے ہندوستان میں سائنس کے موضوع پرایک ویب سائٹ لانچ کی
      Posted On: 08 OCT 2018 12:37PM by PIB Delhi


    نئیدہلی 09 اکتوبر۔اترپردیش کی راجدھانی لکھنؤ میں چار روزہ انڈیا انٹرنیشنل سائنس فیسٹول (آئی آئی ایس ایف ) 2018 آج تمام ہوگیا ۔ آئی آئی ایس ایف 2018 کے سائنسی میلے میں دس لاکھ سے زائد لوگوں نے شرکت کرکے اور22 ہزار سے زائد اندارج کراکے اسے تاریخی سائنسی اجتماع ہی نہیں بلکہ ایشیا میں اسے اپنی نوعیت کا منفرد اجتماع بنادیا ۔


    اس موقع پر صدر جمہوریہ جناب رام ناتھ کووند نے اپنی افتتاحی تقریر میں اس میلے کو سائنسدانوں ، محققین ، طلبأ، کسانوں اور زندگی کے ہرشعبے کے لوگوں کا اجتماع قرار دیا ۔ انہوں نے کہا کہ اس اجتماع میں ہندوستان کی نئی چہرہ کاری کرنے والی سائنس اورٹکنالوجی پر گفتگو اور اظہار خیال کیا کہ کس طرح سائنس اور ٹکنالوجی نئے ہندوستان کی چہرہ کاری کررہی ہے ۔


    اس موقع پر سائنس اورٹکنالوجی کے امور کے مرکزی وزیر ڈاکٹر ہرش وردھن نے اس اجتماعات کی آخری تقریب سے خطاب کرتے ہوئے کہا کہ اس چار روزہ سائنسی میلے میں بہت بڑی تعداد میں لوگوں کی شرکت کو دیکھتے ہوئے یہ کہنا بے جا نہ ہوگا کہ ،’’ جے جوان ، جے کسان ، میں جے وگیا ن اورجے انوسندھا ن کو بھی جوڑدیا جانا چاہئے اوراب ہمارا نیا نعرہ ’’جے جوان جے کسان جے وگیا ن اور جے انوسندھان ‘‘ہونا چاہئے ۔


    یادرہے کہ’’ جے جوان –جے کسان ‘‘ سابق وزیراعظم ہند نے دیا تھا ۔ اس چار روزہ سائنسی اجتماع میں 1200سے زائد تحقیقی مقالا ت پیش کئے گئے ۔علاوہ ازیں اس اجتماع میں سائنس اور ٹکنالوجی میں دلچسپی رکھنے والے جم غفیر کے ساتھ ساتھ 1500سے زائد کسانوں نے شرکت کرکے اس سائنسی میلے کو دنیا میں اپنی نوعیت کا منفرد سائنسی میلہ بنادیا ۔ ڈاکٹر ہرش وردھن موصوف نے اس میلے کے تمام دعوے داروں کو مبارکباد دیتے ہوئے مزید کہا کہ اس طرح کے سائنسی میلوں کا انعقاد مستقل طورسے کیا جانا چاہئے اورمرکزی اورتمام ریاستی سرکارو ں کو اس طرح کے سائنسی اجتماعات کا انعقاد کرنا چاہئے ۔


    اس چار روزہ سائنسی میلے کی اختتامی تقریب کے مہمان خصوصی کی حیثیت سے مرکزی وزیر جناب نتن گڈکری نے سائنس ان انڈیا کے عنوان سے ملک وقو م کے وقف ایک نئی ویب سائٹ : ( http://scienceindia.in/ ) لانچ کی ۔


    حکومت ہند کی تمام بڑی اسکیموں میں سائنس وٹکنالوجی کے اثر پذیر کردار پر روشنی ڈالتے ہوئے جناب نتن گڈکری نے کہا کہ آج ہندوستان کو ایک زبردست معاشی طاقت یعنی سپر اکنامک پاور بنایا جانا چاہئے ۔ انہوں نے کہا کہ جدت طرازی کو ہمارے ملک کے مستقبل کی حیثیت حاصل ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5220

    
    
    (Release ID: 1549008) Visitor Counter : 1