      اسٹیل کی وزارت

      بھوبنیشور اسٹیل کنکلیو میں 38 مفاہمت ناموں پر دستخط کئے گئے
      Posted On: 23 OCT 2018 7:55PM by PIB Delhi


    نئی دہلی؍23اکتوبر 2018 ءپوری دنیا سے آئی کیپٹیل گڈس(مشینیں )بنانے والی کمپنیوں نے بھارت کی اسٹیل کمپنیوں کے ساتھ 38 مفاہمت ناموں پر دستخط کئے ہیں، جس سے اسٹیل کے سیکٹر میں 39400 کروڑ روپے تک درآمدات کو کم کرنے میں مدد ملے گی۔ ان مفاہمت ناموں پر آج بھوبنیشور میں کنکلیومیں دستخط کئے گئے، جس کا اہتمام حکومت ہند کی اسٹیل کی وزارت نے بھارتی صنعتوں کی کنفیڈریشن (سی آئی آئی) اور میکون(ایم ای سی او این) کے اشتراک سے کیا تھا۔


    قومی اسٹیل پالیسی 2017ء میں ملک میں 31-2030ء تک 300ملین ٹن(ایم ٹی) اسٹیل کی صلاحیت پیدا کرنے کی گنجائش ہے ،جبکہ موجود صلاحیت 130 ملین ٹن ہے۔ 300 ملین ٹن کی صلاحیت کو حاصل کرنے کی خاطر مشینوں اور سازو سامان کی درآمد پر تقریباً 25 ارب امریکی ڈالر خرچ ہونے کا اندازہ ہے۔ اس کے علاوہ فاضل پرزوں وغیرہ کی ضرورت کے لئے اندازہ ہے کہ 300 ملین ٹن کی صلاحیت کی سطح کو حاصل کرنے کی خاطر بھارت کو مخصوص اور دیگر فاضل پرزوں کی درآمد پر سالانہ 500 ملین ڈالر خرچ کرنے ہوں گے۔


    اسٹیل کے وزیر چودھری بریندر سنگھ نے اپنے خطبے میں کہا کہ اس بات کو یقینی بنانے کے لئے کہ آج جن مفاہمت ناموں پر دستخط ہوئے ہیں ان کے نتیجے میں بھارت میں مشینوں کی تیاری کی جائے، اسٹیل کی تمام مصنوعات کی خرایداری سے متعلق ترجیحی پالیسی اسٹیل کی وزارت کے ذریعے تیار کی جارہی ہے۔ اس سے اس بات کو یقینی بنایا جاسکے گا کہ ایسی مصنوعات جو ملک میں تیار کی جانے والی لوہے اور اسٹیل کی پالیسی میں نہیں آتی ہیں، مجوزہ پالیسی کے تحت ان کا احاطہ کیا جاسکے جو صنعتی پالیسی اور فروغ کے محکمے کے ذریعے تجویز کردہ پالیسی ہے۔


    اُڈیشہ کے وزیر اعلیٰ جناب نوین پٹنائک نے اپنے کلیدی خطبے میں کہا کہ آج دستخط کئے گئے مفاہمت ناموں میں بھارت کو ایک عالمی سطح کا مینوفیکچرنگ مرکز بنانے کی صلاحیت ہے۔ وزیر اعلیٰ نے کہا کہ اُڈیشہ معدنیات سے مالا مال ہے اور ملک کی کل معدنی پیداوار میں 14 فیصد معدنیات پیدا کرتا ہے۔ وزیر اعلیٰ نے کہا کہ اُڈیشہ میں اسٹیل کا ایک اہم مرکز بننے کا صلاحیت موجود ہے۔


    بھاری صنعتوں اور سرکاری کمپنیوں کے وزیر جناب اننت گیتے نے اپنے خطاب میں کہا کہ بھارتی کمپنیوں میں غیر ملکیت والی مصنوعات تیار کرنے کی صلاحیت موجود ہے اور حکومت ملکی مینوفیکچرنگ کمپنیوں اور غیر ملکی کمپنیوں کے درمیان تکنیکی اشتراک میں سہولت پیدا کرکے صلاحیت میں اضافہ کرنے کی تئیں عہد بستہ ہے۔ جناب گیتے نے اُڈیشہ میں مشین ٹولس کا ایک مرکز قائم کرنے کا مشورہ دیا جیسا کہ بھاری صنعت کی وزارت نے کرناٹک میں قائم کیا ہے۔


    پیٹرولیم اور قدرتی گیس کے وزیر جناب دھرمیندر پردھان نے اس موقع پر تقریر کرتے ہوئے کہا کہ اُڈیشہ میں چھوٹے اور اوسط درجے کے اسٹیل ملوں کے علاوہ بڑے بڑے اسٹیل پروجیکٹ موجود ہیں، جو ریاست میں اسٹیل کی پیداوار میں قابل قدر تعاون کرتے ہیں۔ انہوں نے کہا کہ اُڈیشہ میں 31-2030ء تک مجوزہ 300 ملین ٹن کے نشانے میں تقریباً 100 ملین ٹن اسٹیل پیدا کرنے کی صلاحیت ہے۔ انہوں نے اُڈیشہ میں ایک مشین ٹولس پارک قائم کرنے کی بھاری صنعتوں کے وزیر کی تجویز کا خیر مقدم کیا۔


    اسٹیل کی وزارت کے سیکریٹری بنوئے کمار نے کہا کہ یہ سبھی فریقوں کی مفاد میں ہے کہ کیپٹل گڈس کی صنعت کو مستحکم کیا جائے، تاکہ مسابقت میں اضافہ ہو۔


    ورلڈ اسٹیل ایسوسی ایشن کے آدم زیوزک نے کہا کہ مجموعی اقتصادی صورتحال اور بہترین اصلاحات کے ایجنڈے کی وجہ سے مختصر اور وسط مدت میں بھارت میں اسٹیل کی مانگ میں اضافہ ہوگا اور یہ جلد ہی دنیا کی دوسری سب سے بڑی مارکیٹ بن جائے گا۔


    اس کنکلیو میں اسٹیل کی وزارت کے سینیئر عہدیداروں، سیل اور بی ایچ ای ایل کے چیئرمین اور ایم ڈی اور بھارت و بیرونی ملکوں کی دیگر اسٹیل کمپنیوں کے سی ای اوز نے شرکت کی۔


    U: 54 3 8


    

    
    (Release ID: 1550396) Visitor Counter : 8