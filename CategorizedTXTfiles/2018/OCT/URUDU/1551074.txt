      امور داخلہ کی وزارت

      نیشنل پولیس میموریل میں آئی ٹی بی پی کے ذریعے پولیس فورس کے شہیدوں کو خراج عقیدت
      Posted On: 29 OCT 2018 2:32PM by PIB Delhi


    نئیدہلی۔ 29 ؍اکتوبر۔داخلی اُمور کے مرکزی وزیر مملکت جناب کرن رجیجو اور آئی ٹی بی پی کے ڈائرکٹر جنرل جناب آر کے پچنندا نے آج نئی دہلی کے چانکیہ پوری علاقے میں نیشنل پولیس میموریل پر پولیس کے شہیدوں کو گلہائے عقیدت نذر کیے۔ یہ خراج عقیدت بھارت – تبت سرحد پولیس (آئی ٹی بی پی) کی طرف سے منعقدہ ’’شہیدوں کو ایک خراج عقیدت‘‘ نامی ایک پروگرام میں پیش کیاگیا۔ اس موقع پر آئی ٹی بی پی نے مارچ پاس کیا اور شردھانجلی دی۔ اس میں مارچ کرنے والے دستوں اور بینڈ نے حصہ لیا۔ خواتین کمانڈو کے دستے ، اِسکی دستہ ، مستقل دستے اور نیم فوجی دستوں نے یادگاری مقام پر مارچ پاس کے ذریعے سلامی دی۔ خواتین کے بینڈ نے اس موقع پر ایک خصوصی کارکردگی کا مظاہرہ کیا۔


    پروگرام ’’ابائیڈ وِد می‘‘ کی دھن کے ساتھ ختم ہوا۔ اس موقع پر سی اے پی ایف ، سی پی او اور دہلی پولیس عملے کے سینکڑوں جوان موجود تھے۔


    آئی ٹی بی پی بنیادی طور پر ملک کی ہمالیائی سرحدوں کی حفاظت کرتی ہے۔ حال ہی میں اس فوج کی تاسیس کے 56 سال پورے ہوئے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س۔ع ن


    U-5531

    
    
    (Release ID: 1551074) Visitor Counter : 9