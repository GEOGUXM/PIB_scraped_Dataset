      وزارت خزانہ

      حکومت ہند اور ایشیائی ترقیاتی بینک ( اے ڈی بی ) نے کولکاتہ میں گندے پانی کے نکاس اور نالیوں کے نظام کو ترقی دینے کی غرض سے 100 ملین ڈالر کے بقدر کے قرض معاہدے پر دستخط کئے
      Posted On: 03 OCT 2018 8:22PM by PIB Delhi


    نئی دہلی،03 اکتوبر / ایشیائی ترقیاتی بینک ( اے ڈی بی ) اور حکومت ہند نےآج نئی دلّی میں 100 ملین امریکی ڈالر کے بقدر کے قرض معاہدے پر دستخط کئے ہیں تاکہ کولکاتہ میونسپل کارپوریشن ( کےایم سی ) کے تحت لچک دار شہری خدمات کی فراہمی اور اس سلسلےمیں گندے پانی کے نکاس اور نالیوں پر احاطہ کرنے اور گندے پانی کو سودھنے اور کےایم سی کی صلاحیت کو مستحکم بنانےکے کام کو وسعت دی جا سکے۔


    400 ملین ملٹی ٹرانش سہولت کے تحت قرض کی تیسری اور آخری قسط کولکاتہ ماحولیاتی سرمایہ کاری پروگرام کے تحت کے ایم سی کے منتخبہ مضافاتی علاقوں میں گندے پانی کے نکاس اور نالیوں کی ترقی و توسیع کےہدف پر احاطہ کرے گی اور کم از کم 3000 اضافی گھروں کو اس کے تحت لایا جا ئے گا اور کم از کم 100000 گھروں کو گندے پانی کے نکاس اور اس کو سودھنے کی صلاحیت فراہم کی جائےگی ۔


    تیسری قسط یعنی قرض معاہدے پر اقتصادی امور ، وزارت خزانہ کے ایڈیشنل سکریٹری جناب سمیر کمار کھرے نے حکومت ہند کی جانب سے اے ڈی بی کے انڈیا ریزیڈنٹ مشن کے کنٹری ڈائرکٹر مسٹر کینیچی یوکو یاما نے مذکورہ معاہدے پر اپنے اپنے دستخط کئے ۔


    اس موقع پر اظہارِ خیال کرتے ہوئے جناب کھرےنےکہا کہ یہ نیا پروجیکٹ پہلے کے ادوار میں کی گئی کوششوں کو تقویت فراہم کرے گا ، جس کا مقصد واجبی لاگت پر پانی کی سپلائی کو یقینی بنانا ، گندے پانی کےنکاس کا انتظام اور کولکاتہ میں نالیوں کے ذریعےگندے پانی کےنکاس کی خدمات کو بہتر بنانا ہے اور ساتھ ہی ساتھ شہری خدمات ڈلیوری نظام کو کوالٹی کا حامل نظام اور ہمہ گیر بنانا ہے ۔ اس کے لئے ادارہ جاتی اصلاحات اور صلاحیت سازی جیسےاقدامات کئےجا رہےہیں ۔


    اس موقع پر اظہارِ خیال کرتے ہوئے جناب یوکویاما نےکہا کہ تیسری قسط کے تحت سرمایہ کا استعمال 43 کلومیٹر اضافی سیور ڈرین پائپوں کی تعمیر ، چار پمپنگ اسٹیشنوں کے قیام اور 13 کلومیٹر پمپنگ نظام کی فراہمی اور تین سیویج ٹریٹمنٹ نظاموں کے قیام کے لئے کیا جائے گا تاکہ صفائی ستھرائی کی خدمات کی کوالٹی بہتر ہو سکےاور کےایم سی کےمنتخب علاقوں میں تمام تر نظام ہرموسم میں باقاعدگی کےساتھ کام کر سکے ۔


    کولکاتہ ماحولیاتی اصلاح سرمایہ کاری پروگرام کو 2014 ء میں اس مقصد سے منظوری دی گئی تھی کہ یومیہ1478 ملین لیٹر پانی کی فراہمی کا نظام بحال ہو سکے اور 700 کلو میٹر طویل پائپ لائن میں ، جہاں جہاں پانی رستا ہے ، 2023 ء تک ان کی مرمت کی جا سکے ۔ اس کے تحت 170 کلو میٹر سیور ڈرین پائپوں کو بچھانے کا منصوبہ ہے اور 27000 گھروں کو نئے سیوریج کنکشن فراہم کرانے کا ہدف بھی شامل ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ع ا ) ( 03 – 10 – 2018 )


    U. No. 5138

    
    
    (Release ID: 1548451) Visitor Counter : 4