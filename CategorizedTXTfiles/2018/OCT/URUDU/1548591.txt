      امور صارفین، خوراک اور عوامی تقسیم کی وزارت

      پڈوچیری کے وزیراعلی جناب نارائن سامی نے صارفین کے امور م، خوراک اور سرکاری نظام تقسیم کے جناب رام ولاس پاسوان سے ملاقات کی
      Posted On: 04 OCT 2018 4:56PM by PIB Delhi


    نئی دہلی، 4 اکتوبر 2018 /پڈوچیری کے وزیراعلی جناب نارائن سامی نے آج صارفین کے امور، خوراک اور سرکاری نظام تقسیم کے مرکزی وزیر جناب رام ولاس پاسوان سے ملاقات کی۔ پڈوچیر ی کے وزیراعلی نے وضاحت کی کہ مرکز کے زیر انتظام علاقے پڈوچیری میں پچھلے دو برسوں سے خشک سالی کی وجہ سے اور دیگر عوام کی وجہ سے سرکاری نظام تقسیم (پی ڈی ایس) کا ماڈل ، براہ راست فائدوں کی منتقلی (ڈی بی ٹی ) کے مقابلے میں پڈوچیری کے لئے زیادہ مناسب ہے ۔ انہوں نے درخواست کی کہ پڈوچیری کے کسانوں سے براہ راست مقامی طور پر چاول خریدنے کی اجازت دی جائے۔


    جناب نرائن سوامی نے صارفین کے امور ، خوراک اور سرکاری نظام تقسیم کے مرکزی وزیر جناب رام ولاس پاسوان سے درخواست کی کہ کسانوں سے 80 ہزار ٹن دھان خریدنے کی اجازت دی جائے جس میں سے 48 ہزار ٹن چاول نکالا جاسکے۔ خوراک کی مسلسل فراہمی کے قومی ایکٹ کے تحت پڈوچیری کی ضرورت 45 ہزار ٹن کی ہے ، انہوں نے یہ مطالبہ بھی کیا کہ سرکاری نظام تقسیم کے ذریعہ ایک بار کا ابلا ہوا چاول فراہم کیا جائے۔


    صارفین کے امور ، خوراک اور سرکاری نظام تقسیم کے مرکزی وزیر جناب رام ولاس پاسوان نے پڈوچیری کے وزیراعلی کو ان کے مطالبے کی اصولی طور پر منظوری دے دی لیکن ان سے اس بات کو یقینی بنانے کو کہا کہ خوراک کی مسلسل فراہمی کے قانون کے تحت فائدہ اٹھانے والوں کو ان کا حصہ منصفانہ اور شفاف طریقے پر دیا جائے۔ جناب پاسوان نے اس بات پر زور دیا کہ راشن کی دکانوں کو ان سے فیضیاب ہونے کے ساتھ صحیح طریقے سے وابستہ کیا جائے ۔ خریدے گئے چاول کو راشن کی دکانوں تک پہنچانے کا مناسب انتظام کیا جائے ، راشن کی دکانوں کی اچھی طرح دیکھ بھال کی جائے جو باقاعدہ معائنوں کے ذریعہ ممکن ہیں اور اگر کوئی خامی پائی جائے تو اس کی فوراً رپورٹ کی جائے۔


    اس اقدام کی وجہ سے دوسری ریاستوں سے چاول کی خریدار ی اور اسے لانے کی لاگت میں کمی آئے گی کیونکہ پڈوچیری اپنا مطلوبہ چاول مقامی طور پر خرید سکے گی اور اس بات کو بھی یقینی بنایا جاسکے گا کہ مقامی کسانوں کو ان کی مصنوعات کے لئے فروخت کی کم از کم قیمت (ایم ایس پی) میں چل جائے۔ پڈوچیری کے وزیراعلی جناب نارائن سامی نے جناب رام ولاس پاسوان کو یقین دلایا کہ اس سلسلہ میں ایک تفصیلی تجویز پندرہ دن کے اندر اندر وزاررت کو پیش کردی جائے گی۔


    ۔۔۔۔۔۔۔۔۔۔۔


    م ن۔ج ۔ ج۔


    U- 5166


    
    

    
    (Release ID: 1548591) Visitor Counter : 6