      نائب صدر جمہوریہ ہند کا سکریٹریٹ

      زراعت کے شعبے میں پروفیسر ایم ایس سوامی ناتھن وشو گرو ہیں:نائب صدر
      
      زراعت کو سب سے زیادہ پسندیدہ درجہ دیں اور وسائل مختص کرنے کے معاملے میں ترجیح دیں، ایسی فصلیں تیار کریں جوانتہائی نوعیت کے موسمی حالات میں بھی ٹک سکیں، پوشیدہ بھکمری اور تغذیاتی نقائص کے ازالے کے لئے زرعی نشاۃ ثانیہ کی ضرورت، پہلا عالمی زرعی انعام معروف سائنسداں پروفیسر ایم ایس سوامی ناتھن کو پیش کیا

      Posted On: 26 OCT 2018 6:28PM by PIB Delhi

    نئی دہلی، 26 اکتوبر 2018؍نائب صدر جمہوریہ ہند جناب ایم ونیکیا نائیڈو نے معرور زرعی سائسنداں پروفیسر ایم ایس سوامی ناتھن کوزراعت کے شعبے میں ایک ایسا وشو گرو ، ٹیچر اور اسکالر قرار دیا ہے۔جنہوں نے پوری دنیا پر ایسے افکار مرتسم کئے جو ترغیب دینے والے اور مثالی نوعیت کے ہیں۔وہ آج یہاں انڈین کونسل آف فوڈ اینڈ ایگریکچر کے ذریعے قائم کیا گیا پہلا عالمی زرعی انعام پروفیسر ایم ایس سوامی ناتھن کو پیش کرنے کے بعد حاضرین سے خطاب کررہے تھے۔


    نائب صدر جمہوریہ نے کہا کہ پروفیسر سوامی ناتھن نے سبز انقلاب کے معاملے میں نقیب کا کردار ادا کیااور ہندوستان کے غذائی تحفظ کے لئے ایک مضبوط بنیاد رکھی۔ ان کے تصور اور بیان کی وضاحت میں زرعی سائنس دانوں کی ایک پوری نسل سے بھی زیادہ لوگوں کو متاثر کیا۔


    نائب صدر جمہوریہ نے پالیسی سازوں سے اپیل کی کہ وہ زراعت کو اعلیٰ ترین ترجیح دیں کیونکہ ملک کی 50فیصد سے زیادہ آبادی کو روزگار کے مواقع فراہم کرتی ہے۔انہوں نے ان سے اپیل کی کہ وہ وسائل کی تخصیص کرتے وقت زراعت اور دیہی علاقوں کے تئیں مثبت جانب داری سے کام لیں۔


    نائب صدر جمہوریہ نے کہا کہ کسانوں کوآگے بڑھانے کے لئے اور انفرااسٹرکچر ، سینچائی، سرمایہ کاری، انشورنس وغیرہ کی فراہمی کے لئے زراعت کو سب سے زیادہ ترجیحی درجہ دیئے جانے کی ضرورت ہے۔


    ترقیاتی تبدیلی پر نظرثانی کی ضرورت پر زور دیتے ہوئے جناب نائیڈو نے سائنسدانوں ، پالیسی سازوں اور کسانوں کے درمیان ریگولر اور مؤثر تال میل کی اپیل کی، تاکہ پائیدار ترقی دی جاسکے ۔


    زراعت کام سے وابستہ لوگوں کی تعداد میں آرہی کمی پر تشویش کا اظہار کرتے ہوئے نائب صدر جمہوریہ نے زرعی شعبے کی ترقی اور بنیادی طورپر اس شعبے پر منحصر لوگوں کے معیار زندگی کو متاثر کرنے والے ایسے متعدد مسائل کے ازالے کے لئے مرکوز اور تال میل پر مبنی اقدامات کرنے کی اپیل کی۔


    آب و ہوا کی تبدیلی کے برے اثرات کے بارے میں گفتگو کرتے ہوئے جناب نائیڈو نے کہا کہ اس کا اثر زندگی کے ہر شعبے پر پڑ رہا ہے،جس میں زراعت بھی شامل ہے۔ انہوں نے سائنسدانوں اور پالیسی سازوں سے ایسی حکمت عملی وضع کرنے کی اپیل کی جس سے آب و ہوا کی تبدیلی، ختم ہوتے وسائل اور بڑھتی ہوئی غذائی ضرورت کی تکمیل ہوسکے۔


    انہوں نے کہا کہ اس کے لئے زرعی شعبے میں پالیسی جاتی تبدیلیوں کی ضرورت ہے۔ ہمیں ایسی فصلیں تیار کرنی ہوگی جو ماحول کے حساب سے خود کو ڈھال سکیں۔ ہمیں ضرورت اس بات کی ہے کہ ہم ایسی فصلیں تیار کریں جو انتہائی قسم کے موسمی حالات میں بھی ٹک سکیں۔


    نائب صدر جمہوریہ نے کہا کہ پوشیدہ بھکمری اور تغذیاتی نقائص دنیا کو درپیش اہم چیلنجز ہیں ۔انہوں نے کہا کہ زرعی نشاۃ ثانیہ اور غذائیت سے متصف سدا بہار انقلاب کے بغیر اس بڑے ہدف کو حقیقت کا روپ نہیں دیا جاسکتا۔


    ورلڈ ایگریکلچر پرائز کا قیام انڈین کونسل آف فوڈ ایگریکلچر کے ذریعے عمل میں لایا گیا ہے، تاکہ زراعت اور متعلقہ خدمات کے ذریعے انسانیت کی خدمت کرنے والے معروف لوگوں کے تعاون کا اعتراف کیا جاسکے۔


    صنعت و تجارت کے وزیر جناب سریش پربھو ، کیرالہ کے گونر جسٹس پی سداشیوم، ہریانہ کے وزیر زراعت جناب اوم پرکاش دھنکر اور انڈین کونسل آف ایگریکلچر اینڈ ریسرچ نیز انڈین کونسل آف فوڈ اینڈ ایگریکلچر اور دو سوزیادہ کسان اس موقع پر موجود تھے۔


    م ن۔م م ۔ ن ع


    U: 5 5 10

    
    
    (Release ID: 1550913) Visitor Counter : 8