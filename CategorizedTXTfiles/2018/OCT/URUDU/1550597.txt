      ا قتصادی امور کی کابینہ کمیٹی

      کابینہ نے بہرائچ اور خلیل آباد، اترپردیش کے درمیان نئے ریلوے لائن کو منظوری دی
      
      نئی لائن چار توقعاتی اضلاع(بہرائچ ، بلرام پور،شراوستی اور سدھارتھ نگر) اور سنت کبیر نگر سمیت اترپردیش کے پانچ اضلاع پر محیط ہوگی۔اس پروجیکٹ سے تقریباً57.67 لاکھ لوگوں کو ریل لائن کی تعمیر کے دوران براہ راست ملازمت ملے گی۔ایک تخمینہ کے مطابق اس پروجیکٹ پر مجموعی لاگت 4939.78کروڑ آئے گی او راسے 25-2024ء تک مکمل کرلیا جائے گا۔اس نئی لائن سے خطے میں سیاحت کو فروغ ملے گا، یہ لائن شراوستی سے گزر رہی ہے جس کی گوتم بدھ کی زندگی سے گہری وابستگی ہے، شراوستی جینیوں کے لئے ایک اہم سیاحتی مرکز بھی ہے۔یہ لائن دیوی پاٹن مندر تک بہتر رابطہ کاری فراہم کرتی ہے۔دیوی پاٹن مندر ماں درگا کے مشہور 51شکتی پیٹھا میں سے ایک ہے۔
      
      Posted On: 24 OCT 2018 5:51PM by PIB Delhi


    نئی دہلی؍ 24 اکتوبر2018 ءوزیر اعظم جناب نریندر مودی کی زیر صدارت معاشی امور کی کابینہ کمیٹی نے بھنگا، شراوستی، بلرام پور، اترولا، ڈومریا گنج، مہنداول اور بانسی کے راستے بہرائچ اور خلیل آباد کے درمیان نئی ریلوے لائن کو منظوری دی ہے۔اس براڈ گیج لائن کی لمبائی 240.26 کلومیٹر ہوگی۔


    ایک اندازے کے مطابق اس پر 4939.78 کروڑ روپے کا مجموعی خرچ آئے گا۔اس پروجیکٹ کو 25-2024ء تک مکمل کرلیا جائے گا اور یہ پروجیکٹ شمال مشرقی ریلوے میں آئے گا۔اس پروجیکٹ سے تقریباً 57.67 لاکھ لوگوں کو ریلوے لائن کی تعمیر کے دوران براہ راست ملازمت ملے گی۔


    اس نئی لائن سے وسیع سماجی- معاشی اثرات کی حامل صنعتی ترقی کے لئے بنیادی ڈھانچہ امداد ملے گی۔ یہ لائن پروجیکٹ علاقے کو براہ راست براڈ گیج روٹ فراہم کرے گی، جس سے خطے کی معاشی ترقی کو فروغ ملے گا۔یہ بہرائچ اور خلیل آباد کے لئے ایک متبادل روٹ بھی فراہم کرے گی اور بہرائچ اور خلیل آباد کےسرحدی اضلاع کو جوڑے گی۔


    یہ منظورہ شدہ لائن ضلاع شراوستی (بھنگا) سے گزر رہی ہے جو کہ ایک اہم سیاحتی جگہ ہے اور جوگوتم بدھ کی زندگی سے گہری وابستگی رکھتی ہے۔شراوستی جینیوں کا اہم سیاحتی مرکز بھی ہے، کیونکہ سوبھاناتھ مندر کو ترتھنکارا سمبھوناتھ کی جائے پیدائش سمجھا جاتا ہے۔ بلرام پور قصبے سے انتہائی قریب تلسی پور میں دیوی پاٹن کا مندر ماں درگا کے مشہور 51شکتی پیٹھا میں سے ایک ہے۔ اس لائن سے خطے میں سیاحت کو فروغ ملے گی۔


    اس پروجیکٹ سے پروجیکٹ لائن کے تحت آنے والے علاقےکے لوگوں کو ریل کی سہولت ملے گی اور اس سے علاقے میں چھوٹی سطح کی صنعتوں کوبھی فروغ ملے گا۔ اس پروجیکٹ کے تحت آنے والے چار اضلاع یعنی بہرائچ، بلرام پور، شراوستی اور سدھارتھ نگر ان 115 توقعاتی اضلاع میں سے ہے جن کی نشاندہی نیتی آیوگ نے کی ہے۔


    U: 54 5 3


    

    
    (Release ID: 1550597) Visitor Counter : 4