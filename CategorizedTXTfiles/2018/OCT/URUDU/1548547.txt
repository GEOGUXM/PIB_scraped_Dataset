      وزارت خزانہ

      مالی سال 19-2018 کے ستمبر 2018 تک راست ٹیکسوں کی وصولیابی میں اضافہ
      مجموعی وصولیابی کے ششماہی اعدادوشمار کے مطابق جاری سال کے دوران راست ٹیکسوں کی وصولیابی پانچ اعشاریہ 47 لاکھ کروڑروپے رہی ،یہ رقم پچھلے سال کی اسی مدت کے مقابلے 16.7فیصد زائد ہے
      
      Posted On: 04 OCT 2018 12:00PM by PIB Delhi


    نئیدہلی 04 اکتوبر۔مالی سال 19-2018 میں ستمبر 2018 تک راست ٹیکسوں کی وصولیابی کے دستیاب ششماہی اعدادوشمار کے مطابق جاری سال کے دوران راست ٹیکسوں کی مجموعی وصولیابی 5.47 لاکھ کروڑروپے رہی ،جو پچھلے سال کی اسی مدت میں کی جانے والی راست ٹیکسوں کی کل وصولیابی سے 16.7فیصد زائد ہے ۔واضح ہوکہ اس وصولیابی میں وہ غیر معمولی وصولیابیاں بھی شامل ہیں جو آمدنی کا اعلان کئے جانے کی اسکیم (آئی ڈی ایس ) 2016 کے تحت کی گئی ہیں ۔ اس اسکیم کے تحت کی گئی کل وصولیابی کی رقم دس ہزار 254 کروڑروپے رہی جو آئی ڈی ایس کی تیسری اور آخری قسط تھی ۔اس میں جاری سال کی ٹیکس وصولیابیاں شامل نہیں ہیں۔


    اپریل 2018 سے ستمبر 2018 تک کی مدت کے دوران 1.03 لاکھ کروڑروپے کی رقم ری فنڈ میں جاری کی گئی ، جو پچھلے سال کی اسی مقابلے کے ری فنڈ کے مقابلے 30.4فیصد زائد ہے ۔اس طرح ری فنڈ کی رقم منہا کرنے کے بعد مالی سال 19-2018 میں اپریل سے ستمبر 2018 تک کی مدت میں 4.44 لاکھ کروڑ روپے کی راست وصولیابی کی گئی ، جو پچھلے سال کی جانے والی راست وصولیابیوں کے مقابلے 14 فیصد زائد ہے ۔ اس کےساتھ ہی مالی سال 19-2018 کے لئے راست ٹیکسوں کی کل بجٹ اندازہ کاری 11.50 لاکھ کروڑ روپے ہوگئی ، جو 38.6فیصد کے اضافے کی مظہر ہے ۔


    جہاں تک اس سال اب تک کارپوریٹ انکم ٹیکس (سی آئی پی ) اور پرسنل انکم ٹیکس (پی آئی ٹی ) کی شرح نمو سی آئی ٹی کے لئے مجموعی وصولیابی کی 19.5 فیصد اور پی آئی ٹی کے لئے ایس ٹی ٹی سمیت 19.1فیصد رہی ہے ۔ ری فنڈس منہا کئے جانے کے بعد سی آئی ٹی کے شعبے کے ٹیکسوں کی وصولیابی میں 18.7 فیصد اورپی آئی ٹی ٹیکسوںکی وصولیابی میں 14.9 فیصد کی نمو درج ہوئی ہے ۔


    دوسری طرف 2.10 لاکھ کروڑروپے کے ایڈوانس ٹیکس کی وصولیابی کی گئی ہے ، جو پچھلے سال وصول کئے گئے ایڈوانس ٹیکس کی رقم سے 18.7فیصد زائد ہے ۔ اس کے ساتھ ہی کارپوریٹ ایڈوانس ٹیکس کی وصولیابی کی شرح نمو 16.4فیصد اور پی آئی ٹی ایڈوانس ٹیکس کی شرح نمو 30.3فیصد رہی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 5157

    
    
    (Release ID: 1548547) Visitor Counter : 9
    
    
      Read this release in: Tamil , English , Marathi , Hindi