      شماریات اور پروگرام کے نفاذ کی وزارت

      102؍ارکان پارلیمنٹ نے کیرالہ کے متاثرہ علاقوں میں راحتی کام کیلئے ایم پی لیڈس فنڈ سے 43.67 کروڑ روپے دیئے
      Posted On: 11 OCT 2018 8:06PM by PIB Delhi


    نئی دہلی، 11 ؍ اکتوبر؍اعداد و شمار اور پروگرام کےنفاذ کی وزارت کے ڈاٹا کے تحت ارکان پارلیمنٹ کے مقامی ایریا ترقیاتی اسکیم ایم پی لیڈس ڈیویژن کے اعداد و شمار سے پتہ چلتا ہےکہ 102ارکان پارلیمنٹ نے 8؍اکتوبر2018 تک کیرالہ کے سیلاب سے متاثرہ علاقوں میں بازآبادکاری کاموں کیلئے ایم پی ایل اے ڈی فنڈ سے 43.67کروڑروپے دیئے۔ ان ارکان پارلیمنٹ میں راجیہ سبھا کے 56 ممبروں کی طرف سے 29.57کروڑ روپے عطیہ کے طور پر دیئے گئے، جبکہ لوک سبھا کے 46 ممبروں نے 14.10کروڑ روپے دیئے۔ 30 ارکان پارلیمنٹ نے ایک-ایک کروڑ روپے دیئے، جسے ایک ایم پی زیادہ سے زیادہ دے سکتا ہے۔ 11 ممبران پارلیمنٹ نے 50 لاکھ یا اس سے زیادہ روپےدیئے، جبکہ 14 ارکان پارلیمنٹ نے 25 لاکھ روپے دیئے۔ باقی ارکان پارلیمنٹ نے ایک لاکھ سے 25 لاکھ روپے کے درمیان کا تعاون دیا۔ اسکیم کے رہنما خطوط کے مطابق ایک ایم پی اپنے ایم لیڈس فنڈ سے ایک کروڑ روپے تک کا تعاون دے سکتا ہے۔ یہ فنڈ انتہائی آفات سے متاثرہ علاقوں کو دیا جا سکتا ہے۔


    تفصیلات کے مطابق اترپردیش کے 14 ارکان پارلیمنٹ، مہاراشٹر کے 11 ارکان پارلیمنٹ، بہار کے 9 ارکان پارلیمنٹ، گجرات کے 7 ارکان پارلیمنٹ ، آندھرا پردیش، آسام، ہریانہ، پنجاب اور راجستھان کے چار-چار ارکان پارلیمنٹ، دلی ، ہماچل پردیش، کرناٹک، مدھیہ پردیش اور تمل ناڈو کے تین تین ارکان پارلیمنٹ، چھتیس گڑھ، گوا، جھارکھنڈ، اڈیشہ، مغربی بنگال کے دو دو ارکان پارلیمنٹ ، چنڈی گڑھ، دادراور ناگر ہویلی ، دمن اور دیو، جمو ں و کشمیر، منی پور، میزورم اور تریپورہ کے ایک ارکان پارلیمنٹ نے بازآبادکاری کاموں کے لئے عطیہ دیا۔


    ایم پی لیڈس میں ممبروں کے لئے یہ گنجائش ہے کہ وہ انتہائی آفات سے متاثر علاقوں میں بازآبادکاری اور تعمیر نو کے لئے فنڈد یں۔ وزارت داخلہ کی جانب سے کیرالہ کے سیلاب کو انتہائی نوعیت کی آفت قرار دینے کے بعد اعداد و شمار پروگرام کے نفاذ کے مرکزی وزیر ڈی وی سدانند گوڑا نے 24؍اگست 2018 کو تمام ارکان پارلیمنٹ کے لئے ایک اپیل جاری کی تھی کہ وہ کیرالہ کے متاثرہ علاقوں میں بازآبادکاری کاموں کے لئے اپنے ایم لیڈس فنڈ کے لئے مالی تعاون دیں۔


    رہنما خطوط بھی آسان کر دیئے گئے ہیں تاکہ زیادہ تاخیر کے بغیر کام انجام دیا جا سکے۔ ترمیم شدہ رہنما خطوط سیلاب سے متاثرہ علاقوں اور ضلعوں کیرالہ کے چیف سکریٹری کی سطح پر ایم لیڈ کے تحت بازآباد کاری کے کام کے لئے انتظامی منظوری فراہم کرتے ہیں۔ ریاست کا نوڈل محکمہ، جو ایم پی لیڈ اسکیم کی نگرانی کر رہا ہے، سلیکٹ کئے گئے کام کے بارے میں تفصیلات برقرار رکھے گا اور خرچ کی گئی رقم پر بھی نگاہ رکھے گا اور یہ تفصیلات سہ ماہ کی بنیاد پر وزارت کو بھیجے گا۔۔ ایک علیحدہ بینک کھاتہ حکومت کیرالہ نے پہلے ہی کھول دیا ہے تاکہ یہ رقم حاصل کی جا سکے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ح ا ۔ ک ا) ( 11 – 10 – 2018 )


    U. No. 5302


    
    

    
    (Release ID: 1549489) Visitor Counter : 7