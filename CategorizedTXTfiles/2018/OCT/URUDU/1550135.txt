      وزارت خزانہ

      ماہ ستمبر 2018 کے لیےفارم جی ایس ٹی آر-3بی میں ریٹرن داخل کرانے کے لیے مقررہ تاریخ آگے بڑھا کر 25 اکتوبر 2018 کردی گئی ہے
      Posted On: 21 OCT 2018 7:35PM by PIB Delhi


    نئی دہلی،21/ اطلاع دی جاتی ہے کہ جولائی 2017 سے مارچ 2018 تک کی مدت کے لیے آئی ٹی سی کی حصولی کے واسطے آخری تاریخ کے سلسلے میں تجارت اور صنعت میں خدشات پائے گئے ہیں۔ شکوک کو دور کرنے کے مقصد سے واضح کیا گیا تھا کہ قانون کے مطابق جولائی 2017 سے مارچ 2018 تک کی مدت سے متعلق آئی ٹی سی حاصل کرنے کے لیے آخری تاریخ ماہ ستمبر 2018 کے لیے فارم جی ایس ٹی آر – 3 بی میں ریٹرن داخل کرانے کی آخری تاریخ ہے۔


    مذکورہ خدشات کے پیش نظر اور تجارت وصنعت کو کچھ اور وقت دینے کے پیش نظر ماہ ستمبر 2018 کے لیے فارم جی ایس ٹی آر -3بی میں ریٹرن داخل کرانے کی آخری تاریخ آگے بڑھا کر 25 اکتوبر 2018 کی جارہی ہے۔ متعلقہ نوٹیفکیشن جلد ہی جاری کیا جائے گا۔


    مذکورہ مقررہ تاریخ آگے بڑھائے جانے کا مطلب یہ بھی ہے کہ جولائی 2017 سے مارچ 2018 تک کی مدت کے لیے آئی ٹی سی حاصل کرنے کی آخری تاریخ بھی آگے بڑھا کر 25 اکتوبر 2018 کردی گئی ہے۔


    اس پر بھی توجہ دی جائے کہ حکومت نے ایسے ٹیکس دہندگان، جو حال ہی میں نوٹیفکیشن نمبر 47/2018 سینٹرل ٹیکس بتاریخ 10 ستمبر 2018 کے ذریعے پہلے کے ٹیکس نظام سے جی ایس ٹی نظام میں شامل ہوئے ہیں، کے لیے ماہ ستمبر 2018 کے لیے فارم جی ایس ٹی آر -3 بی میں ریٹرن داخل کرانے کے لیے آخری تاریخ آگے بڑھا دی ہے۔ ایسے ٹیکس دہندگان کے لیے آگے بڑھائی گئی تاریخ 31 دسمبر 2018 یا سالانہ ریٹرن داخل کرانے کی تاریخ ، جو بھی پہلے ہو، جولائی 2017 سے مارچ 2018 تک کی مدت کے دوران متعلقہ سپلائرس کے ذریعے جاری کردہ مذکورہ بیجکوں کے سلسلے میں آئی ٹی سی حاصل کرنے کی آخری تاریخ ہوگی۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ا گ ۔ را ۔ 21 - 10 - 2018 )


    U. No. 5408

    
    
    (Release ID: 1550135) Visitor Counter : 7