      نائب صدر جمہوریہ ہند کا سکریٹریٹ

      خوبی ، درد مندی ، اخلاق اور مساوات ڈاکٹروں کے لئے رہنما وصول ہونے چاہئیں: نائب صدر جمہوریہ ہند
      
      ڈاکٹروں کو اپنے مریضوں کے ساتھ مزید وقت گذارنا چاہئے؛ طبی پیشہ ور وں کو سرگرم محقق ، اختراع پسند اور صاحب فکر ہونا چاہئے ؛ ڈاکٹروں کو سستے اور معیاری حفظان صحت تک سبھی کی رسائی کو یقینی بنانے کیلئے کبھی بھی سمجھوتہ نہیں کرنا چاہئے؛نائب صدر جمہوریہ ہند کا جے آئی پی ایم ای آر کے 9ویں سالانہ کنووکیشن سے خطاب

      Posted On: 12 OCT 2018 8:07PM by PIB Delhi

    نئی دہلی، 11 اکتوبر / نائب صدر جمہوریہ ہند جناب ایم وینکیا نائیڈو نے گریجویٹ ہو کر باہر نکلنے والے ڈاکٹروں سے کہا کہ خوبی اور درد مندی کے ساتھ ساتھ اخلاق اور مساوات رہنما وصول ہونے چاہئیں جو ان کی مستقبل کی زندگی کو روشنی فراہم کرسکے۔ جناب ایم وینکیا نائیڈو آج پڈو چیری میں جواہر لال انسٹی ٹیوٹ آف پوسٹ گریجویٹ میڈیکل ایجو کیشن اینڈ ریسرچ(جے آئی پی ایم ای آر) کے 9ویں سالانہ جلسہ تقسیم اسناد سے خطاب کر رہے تھے ۔ جے آئی پی ایم ای آر مہارت کے ساتھ طبی تعلیم اور مریضوں کی دیکھ بھال میں دو سو سال پرانا مرکز ہے اور ہندوستان کے اعلیٰ ترین پانچ میڈیکل کالجوں میں سے ایک ہے ۔


    نائب صدر جمہوریہ نے ادارے کی تعریف کرتے ہوئے کہا کہ یہ ادارہ ایک ایسے اسپتال کا بھی انتظام و انصرام سنبھال رہا ہے جو سب سے نچلے درجے کے غریبوں کا کافی خیال رکھتا ہے،جہاں 90فیصدان کا علاج بالکل مفت کیا جاتاہے۔ انہوں نے کہا کہ یہ ملک کا چھٹا سب سے بہترین اسپتال نہ صرف اس علاقے کے غریب لوگوں کیلئے بلکہ پڑوسی ریاستوں کے لئے بھی ایک بڑا وردان ثابت ہوگا۔ نائب صدر جمہوریہ ہند نے ادارے کو ٹیلی میڈیسن اور ٹیلی کانفرنسنگ خدمات کے شعبے میں بڑی تعداد میں اختراعات کو فروغ دینے کے لئے بھی مبارکباد دی۔ یہ ادارہ ہندوستان اور بمسٹیک ملکوں کے تقریباً سبھی میڈیکل کالجوں کو بھی جوڑتا ہے۔


    نائب صدر جمہوریہ نے کہا کہ جے آئی پی ایم ای آر کو تعلیم ، مریضوں پر مرکوز تحقیق اور خدمات کی مہارت میں اختراعات کے ذریعے ملک میں صحت نظام کے لئے ایک رول ماڈل بننا چاہئے۔ یہ اس ادارے کے مشن بیانیہ کے ساتھ بھی جڑا ہوا ہے جو معیار ،درد مندی ،اخلاف اور بے لوث خدمت کے بارے میں بیان کرتا ہے۔ انہوں نے کہا کہ ملک میں طبی تعلیم اور ادویہ کے دروازے لگاتار تیزی کے ساتھ وسیع ہوتے جا رہے ہیں۔ لہذا گریجویٹ ڈاکٹروں کو نئی نئی چیزیں سیکھنے کے لئے ہمیشہ اپنا ذہن کھلا رکھنا چاہئے۔ انہیں سرگرم محقق ، اختراع پسند اورصاحب فکر ہونے کے ساتھ ساتھ اپنے متعلقہ مضامین میں عمر بھر طالب علم رہنا چاہئے۔


    نائب صدر جمہوریہ نے علاقائی کینسر مرکز کے ذریعے کینسر کے علاج کے لئے بہترین خدمات انجام دینے کو بھی سراہا ۔ اس مرکزکے ذریعے بون میرو کی پیوندکاری اور ریپیڈ آرک ہائی ٹیکنالوجی جیسے مہنگے علاج بالکل مفت میں کئے جاتے ہیں۔ جے آئی پی ایم ای آر کے فارغ التحصیل طلباء کے ذریعہ کئے گئے اچھے کاموں کو سراہتے ہوئے انہوں نے زور دے کر کہ اکہ وہ اپنے مادر علمی اور مریضوں کی بہتر خدمت کریں ۔


    ہندوستان جس تبدیلی کے دور سے گذر رہا ہے اس کی وضاحت کرتے ہوئے نائب صدر جمہوریہ ہند نے کہا کہ ہمیں اپنے تمام شہریوں کی صحت کی دیکھ بھال ،بنیادی ڈھانچے کی توسیع کی جانب توجہ مرکوز کرنی چاہئے۔ انہوں نے مزید کہا کہ سرگرم عوامی و نجی شرکات داری کے ذریعہ اس شعبے کی ترقی کی رفتار بھی تیزی لانے میں مدد مل سکتی ہے ۔ انہوں نے نے گریجویٹ ڈاکٹروں کویاد دلایا کہ ہماری ملک کی وسیع اور مختلف النوع آبادی کی حفظان صحت کی ضروریات بے حد وسیع ہیں ۔ اس لئے انہوں نے ڈاکٹروں سے گذارش کی کہ وہ سستے اور معیاری حفظان صحت تک ملک کے سبھی لوگوں کی رسائی کو یقینی بنانے کیلئے کبھی بھی سمجھوتہ نہ کریں ۔


    گریجویٹ طلباء، اساتذہ اور ادارے کیلئے اپنی جانب سے نیک تمناؤں کا اظہار کرتے ہوئے نائب صدر جمہوریہ نے کہ اکہ جے آئی پی ایم ای آر جیسے عظیم ادارے کی قیادت میں نوجوان ڈاکٹروں کے پاس انسانی زندگی کو بدلنے کیلئے ضروری علم اور ہنر موجود ہے۔ نائب صدر جمہوریہ نے کہ اکہ مریضوں کے علاج کیلئے انہیں ہمیشہ ایک مسکراہٹ اور درمندی کے جذبے کے ساتھ تیار رہنا چاہئے۔ انہوں نے کہا کہ ڈاکٹر ایک بےحد مایوس اور افسردہ شخص میں بھی امید کی کرن پیدا کر سکتے ہیں ۔


    اس موقع پر پڈو چیری کی لفٹیننٹ گورنر ڈاکٹر کرن بیدی ،پڈوچیری کے وزیراعلیٰ وی نارائن سامی، صحت اور خاندانی بہبود کے مرکزی وزیر جناب جے پی نڈا ، پڈوچیری کے ریاستی وزیر برائے صحت جناب ملاڈی کرشن راؤ ، پڈوچیری قانون ساز اسمبلی میں حزب اختلاف کے لیڈر جناب این رنگا سامی کے علاوہ ڈاکٹرز اور میڈیکل کے طلباء اور ان کے والدین موجود تھے۔


    *********** ***


    ( م ن ۔م ع ۔ م ف (


    U. No.5313


    

    
    (Release ID: 1549623) Visitor Counter : 7