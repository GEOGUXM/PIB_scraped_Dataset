      صدر جمہوریہ کا سکریٹریٹ

      صدر جمہوریہ ہند نے 29ویں اکاؤنٹنٹس جنرل کانفرنس کا افتتاح کیا آڈٹ اپنے آپ میں منزل نہیں بلکہ حکومت کے ذریعہ بہتر طور پر کام کرنے کا وسیلہ ہے
      Posted On: 10 OCT 2018 1:42PM by PIB Delhi


    نئی دہلی، 10 /اکتوبر۔ صدر جمہوریہ ہند جناب رام ناتھ کووند نے آج نئی دہلی میں 29ویں اکاؤنٹینٹس جنرل کانفرنس کا افتتاح کیا۔


    اس موقع پر اظہار خیال کرتے ہوئے صدر جمہوریہ ہند نے کہا کہ 29ویں اکاؤنٹینٹس جنرل کانفرنس وہ صحیح اور مناسب موقع ہے جب اس امر پر غور و فکر درکار ہے کہ احتساب، شفافیت اور اچھی حکمرانی کے ہمارے مشن کے حصول کے لئےآگے کیا کیا جانا چاہئے۔ اس سال کی کانفرنس کا موضوع ہے ’’ڈیجیٹل عہد میں احتساب اور جواب دہی‘‘۔ یہ موضوع آج کے پس منظر میں از حد افادیت کا حامل ہے، کیونکہ حکومت ڈیجیٹل انڈیا متعارف کرانے کے لئے بڑے بڑے قدم اٹھا رہی ہے۔


    صدر جمہوریہ ہند نے اس امر پر مسرت کا اظہار کیا کہ سی اے جی کے ادارے نے ایک ڈاٹا مینجمنٹ پالیسی وضع کی ہے اور اپنے احتساب کے عمل میں افزوں طور پر اعداد و شمار کے تجزیے کا طریقۂ کار استعمال کررہا ہے۔ انھوں نے کہا کہ اعداد و شمار تجزیہ تکنیکات کے استعمال سے سی اے جی نہ صرف یہ کہ موجودہ ضروریات کے مطابق رہنمائی فراہم کرسکتا ہے، بلکہ معتبر پیشین گوئیاں بھی کرسکتا ہے۔ ڈیجیٹل معیشت کے تحت ایسے ذرائع جو پرکھنے اور اعداد و شمار کی توسیع پر قادر ہوں، سی اے جی اب اس حالت میں ہے کہ وہ معیشت، تعلیم، صحت، ماحولیات، قومی سلامتی اور ایسے دیگر معاملات کے سلسلے میں طویل المدت رجحانات اور ابھرتے ہوئے دیگر امور کے سلسلے میں اندازہ کرسکتا ہے۔ یہ چیز قانون سازوں اور اسے عملی جامہ پہنانے والوں کے لئے توجہ طلب ہے۔


    صدر جمہوریہ ہند نے کہا کہ احتساب اپنے آپ میں کوئی منزل یا مقصد نہیں ہے، بلکہ یہ حکومت کو بہتر کام کاج کرنے کا ایک وسیلہ فراہم کرتا ہے۔ ہمیں نتائج کو آؤٹ پٹ کے مقابلے میں پروگرام کی قدر و قیمت کا زیادہ بامعنی طریقے سے اندازہ کرنے کے لحاظ سے اہمیت دینی ہوگی۔ سی اے جی اس امر پر غور و فکر کرسکتا ہے کہ وہ کس طریقے سے بطور ایک ادارہ، نتائج کی شناخت اور تفہیم کرتے ہوئے نتائج کے مطالعے کو پروگراموں کے اثرات کے پس منظر میں بروئے کار لائے گا۔ کسی بھی پروگرام کی افادیت کا تعین کرنے والا ایسا مطالعہ پالیسی سازوں کے لئے ایک بڑی راحت ہوگی۔ اس طرح کا مطالعہ ایسا ہونا چاہئے جس میں نفاذ ایجنسیوں کے ساتھ مکالمے کا عمل بھی شامل ہو، تاکہ ان کے رجحانات اور تناظر کو بھی سمجھا جاسکے۔


    صدر جمہوریہ ہند نے کہا کہ حالیہ دنوں میں ہم نے فنڈ، کام کاج اور کارکنان سے متعلق بڑے پیمانے پر لامرکزیت کے عمل کا مشاہدہ کیا ہے۔ اب ریاستی حکومتوں کو اپنے کام کاج میں افزوں، لچک اور آزادی دستیاب ہے۔ متعدد بہبودی اسکیمیں بھی شہری مقامی اداروں اور پنچایتوں کے ذریعے نافذ کی جارہی ہیں، تاہم یہ بھی ایک حقیقت ہے کہ احتساب کا میکانزم مقامی سطح پر اتنا مضبوط نہیں ہے۔ جہاں کہیں بھی سرمایہ معقول طریقے سے صرف کیا جاتا ہے اور اس کا سماجی احتساب کیا جاتا ہے وہاں واضح فرق نظر آتا ہے اور یہ کام بیشتر طور پر اسکیم سے مستفید ہونے والے افراد کے ذریعے کیا جاتا ہے۔ سی اے جی ایک ایسا ادارہ ہے جو مقامی شہریوں اور ریاستی احتساب سوسائٹیوں کے ساتھ شراکت داری اور رابطہ قائم کرکے انھیں اس کام کی تربیت فراہم کرسکتا ہے، ان میں درکار صلاحیت پیدا کرسکتا ہے اور رہنما خطوط کی تشکیل، کسوٹیوں کے وضع کرنے کے عمل، طریقہ کار اور احتساب سے متعلق رپورٹنگ کے سلسلے میں مشاورت کی خدمات بھی انجام دے سکتا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م ر (


    U-5248

    
    
    (Release ID: 1549162) Visitor Counter : 12