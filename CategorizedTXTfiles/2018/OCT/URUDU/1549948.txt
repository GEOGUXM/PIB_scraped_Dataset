      وزارت دفاع

      ہندوستانی بحریہ نے آبدوز کی بچاؤ صلاحیت میں اضافہ کیا
      Posted On: 17 OCT 2018 3:05PM by PIB Delhi


    نئی دہلی: 17 اکتوبر ۔مغربی بحری کمانڈ نے ڈیپ سب مرجنس ریسکیو وہیکل( ڈی ایس آر وی) کی پہلی کامیاب آزمائش کی۔جس نے ہندوستانی بحریہ کی اعلی صلاحیت میں حوصلہ افزائی کی ہے۔ڈی ایس آر وی ،جسے عملے کے تین اہل کاروں کے ذریعہ آپریٹ کیاجاتا ہے، ایک وقت میں کام نہ کرنے والی آبدوز سے 14 اہلکار کو بچا سکتی ہے۔


    15 اکتوبر 2018 کو ڈی ایس آر وی سمندر میں 300 فٹ سے زیادہ کی گہرائی میں نیچے موجود آبدوز کے ساتھ جا کر مل گئی۔اس کامیاب ملن کے ساتھ ڈی ایس آر وی نے اپنے اور آبدوز کے دروازوں کو کھول دیا اور آبدوز کا عملہ ڈی ایس آر وی میں پہنچ گیا۔ سمندرمیں کام نہ کرنے والی آبدوزوں سے راحتی کاروائیاں انجام دینے کے لئے ان سمندری آزمائشوں نے نئی شامل کی گئی ڈی ایس آر وی کی صلاحیت کو ثابت کردیا ہے اور اس طرح ہندوستانی بحریہ کو ایک غیرمعمولی صلاحیت فراہم کی ہے۔


    آزمائشوں کے دوران ڈی ایس آر وی نے 666 میٹر تک کامیابی کے ساتھ غوطہ لگایا۔ ہندوستانی سمندر میں کسی بحری جہاز کی جانب سے سب سے زیادہ گہرائی میں اترنے کا یہ ایک ریکارڈ ہے۔ڈی ایس آر وی عملے نے 750 سے زیادہ میٹر پر آر او وی آپریشنز بھی انجام دیئے۔عملے نے 650 سے زیادہ میٹر سائڈ اسکین سونار آپریشنز بھی کئےجو ہندوستانی بحریہ کے لئے پہلی بار انجام دی گئی سرگرمیاں ہیں۔


    جاری رہنے والی ان آزمائشوں میں ہندوستانی فضائیہ کے بھاری ٹرانسپورٹ طیارہ کی جانب سے اس نظام کا ایئر ٹرانسپورٹیشن بھی شامل ہوگا۔ان آزمائشوں کی تکمیل سے ہندوستانی بحریہ دنیا کی بحریہ کے ایک مخصوص کلب میں شامل ہوجائے گی۔جس کے پاس آبدوز کے بچاؤ کی ایک مربوط صلاحیت ہے۔


    ***********


    (م ن ۔ ح ا۔ ر ض۔ )


    U – 5374

    
    
    (Release ID: 1549948) Visitor Counter : 7
    
    
      Read this release in: English , Marathi , Hindi