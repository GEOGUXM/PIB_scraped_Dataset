      پیٹرولیم اور قدرتی گیس کی وزارت

      جناب دھرمیندر پردھان کا کہنا ہے کہ ہندستان کومستقبل میں توانائی کی گاڑی کو آگے بڑھانے کے لئے عالمی توانائی برادری کے ساتھ مسلس رابطہ میں رہنا ہے
      Posted On: 15 OCT 2018 6:46PM by PIB Delhi


    نئی دہلی، 15 اکتوبر 2018 /پیٹرولیم اور قدرتی گیس نیز ہنر مندی کے فروغ اور صنعت کاری کے مرکزی وزیر جناب دھرمیندر پردھا ن نے کہا ہے کہ توانائی ایک عالمی صنعت ہے اور تیل صحیح معنوں میں ایک عالمی شہ ہے اور اسی لئے عالمی توانائی برادری کے ساتھ ہمارے رابطے کو مسلسل قائم رہنا ہے ۔ آج یہاں سی ای آر اے ویک کانفرنس سے خطاب کرتے ہوئے انہوں نے کہا کہ ہندستان الگ تھلگ رہ کر کام نہیں کرسکتا کیونکہ عالمی نقطہ نظر سے عالمی منڈیوں میں تبدیلی، ٹیکنالوجی کے میدان آنے والی رکاوٹیں اور مالی منڈیاں نیز توانائی کے استعمال میں تبدیلی سے توانائی کی مسلسل فراہمی کے مستقبل کا طریقہ کار طے ہوگا۔ انہوں نے کہا کہ توانائی کے معاملے میں کوئی بھی لائحہ عمل تیار کرتے وقت دیرپا ترقی کے اقوام متحدہ کے 2030 کے ایجنڈے کے سلسلہ میں حاصل شدہ اتفاق رائے ، 2015 کے ‘ پیرس ایگریمنٹ’ اور 2017 میں ہمبرگ میں جی-20 کی لیڈروں کی میٹنگ میں کئے گئے فیصلوں کو جو توانائی کی مسلسل فراہمی کو توانائی کے متبادل انتظام کے رہنما اصولوں کے طور پر سمجھتے ہیں ، ملحوظ خاطر رکھا جانا چاہئے۔ انہوں نے ہوسٹن سے اس اہم پروگرام کو باہر نکالنے کی آئی ایچ ایس کی کوششوں کی تعریف کی اور دوسری مرتبہ ہندستان کو اس کا گھر بنانے کی کوششوں کی ستائش کی۔


    جناب پردھان نے کہا کہ ہندستان نے 60 ایسے ملکوں کے جہاں سورج کی تمازت زیادہ ہے ، ایک بین الاقوامی شمسی اتحاد (آئی ایس اے ) کے قیام میں قیادت کی ہے۔ دو ہفتے پہلے نئی دہلی میں بین الاقوامی شمسی اتحاد کی کانفرنس میں وزیراعظم جناب نریندر مودی نے کہاتھا کہ دنیا میں توانائی کی فراہم کے ایک بلاک کے طور پر آئی ایس اے کے امکانی طور پر اوپیک کی جگہ لینے کی امید ہے۔ شمسی توانائی کی قیمت کم ہونے کی وجہ سے ہم ‘‘ون ورلڈ ، ون سن، ون گرڈ’’ کے نظریے کو آسانی کے ساتھ حاصل کرسکتے ہیں۔ انہوں نے کہا کہ ہم توانائی کے شعبے کے سلسلہ میں عزت ماب وزیراعظم کے ویژن کو حاصل کرنے کی کوشش کررہے ہیں – یعنی توانائی تک رسائی کو یقینی بنانا ، توانائی کی مسلسل فراہمی ، توانائی کی قیمت کا کم ہونا اور توانائی کا دیرپا ہونا۔ توانائی کے استعمال کا تیسرا سب سے بڑا ذریعہ ہونے اور تیزی سے ترقی کرنے والی معیشتوں میں سے ایک معیشت ہونے اور وہ بھی عالمی ماحول کے اتار چڑھاؤ کے دوران ، ہم توانائی کے صرف ایک ذریعہ پر انحصار نہیں کرسکتے جیسا کہ عزت مآب وزیراعظم نے پچھلے سال کہا تھا کہ جس طرح سورج دیوتا کے رتھ میں گھوڑے لگے ہوتے ہیں۔ ہندستان ، فراہم توانائی کے تمام ذرائع کو بروئے کار لائے گا - شمسی توانائی ، ہوا کی توانائی ، پانی کی توانائی ، کوئلے کی توانائی، تیل کی توانائی ، گیس کی توانائی ، نیوکلیئر توانائی اور بائیو ایندھن سے حاصل ہونے والی توانائی وغیرہ۔


    اصلاحات اور عمل درآمد کے اقدامات کے سلسلہ میں حالیہ پیش رفت کا ذکر کرتے ہوئے جناب پردھان نے کہا کہ سبھی مکینوں کو کھانا پکانے کا صاف ستھرا ایندھن فراہم کرنے کے سلسلہ میں ہماری کوششوں کے تعلق سے ہمارے پاس وزیراعظم کی اجولا اسکیم ہے جس کے تحت ہم نے 3 سال کی مدت میں 50 ملین مکانوں تک پہنچنے کا نشانہ مقرر کیا تھا۔ ہم نے اس سنگ میل کو مقررہ وقت سے پہلے ہی حاصل کرلیا اور اپنے نشانے کو بڑھاکر 80 ملین کرلیا۔ انہوں نے کہا کہ ایک صاف ستھرے ایندھن کی فراہمی کے علاوہ اجولا نے دیہی خواتین اور بچوں کی صحت پر بھی اچھے اثرات مرتب کئے ہیں۔ اس اسکیم نے قربت کے مسئلے پر توجہ دے کر خواتین کو بااختیار بنانے کے علاوہ ان کی اس بات کے لئےبھی حوصلہ افزائی کی ہے کہ وہ اپنے طور پر پیسے جمع کرے۔ فراہمی کے جدید طریقوں کے ذریعہ یعنی ٹکنالوجی کا استعمال اور برائے راست سبسڈ ی کی پالیسی کے ذریعہ ہم توانائی کے ذریعہ صارفین کی مارکیٹ میں توسیع کرنے میں کامیاب ہوئے ہیں۔


    جناب پردھان نے کہا کہ ہم 2018 کی نیشنل بائیو فیوئل پالیسی کی شروعات کے ساتھ بائیو ایندھن کے استعما ل کو بھی بڑےپیمانے پر آگے بڑھا رہے ہیں۔ اس سے 2022 تک کسانوں کی آمدنی دوگنا کرنے کے وزیراعظم کے عہد کو پورا کرنے کو مدد ملے گی۔ انہوں نے اس سال اگست میں 25 فی صد بائیو جیٹ ایندھن اور 75فی صد اے ٹی ایف کے امتزاج کے ذریعہ دہرہ دون سے نئی دہلی کے لئے آزمائشی پرواز کا ذکر کیا۔ انہوں نے کہا کمپریسڈ بائیو گیس کو بڑے پیمانے پر فروغ دینے کی ایک اسکیم شروع کی گئی ہے ۔ ملک کے مشرق ، شمال مشرق اور جنوبی حصوں میں گیس گرڈ کی توسیع کا سلسلہ جاری ہے اور ایل این جی کو دوبارہ بھرنے کے بہت سے ٹرمنل سامنے آرہے ہیںَ ۔ پچھلے دو برسوں کے دوران قومی تیل کمپنیوں نے روس ، متحدہ عرب امارات اور عمان میں عالمی درجے کے پروڈیوسنگ بلاک خریدنے میں اہم کامیاب حاصل کی ہے۔ انہوں نے کہا کہ توانائی کی مسلسل فراہمی کے ایجنڈے کو مزید آگے بڑھاتے ہوئے ہماری کابینہ نے حال ہی میں اڈیشہ اور کرناٹک میں تیل کے اسٹریٹیجک ذخیرے قائم کرنے کی دوسرے مرحلے کی منظوری دی ہے ۔ یہ کام سرکاری اور نجی شراکت داری کے ذریعہ کیا جائے گا۔


    جناب پردھان نے کہا کہ پچھلے ایک سال کے دوران تیل کی بڑھتی ہوئی قیمتوں کی وجہ سے بہت سے چیلنجوں کا سامنا کرنا پڑا ہے۔ نئی دہلی میں پچھلے سی ای ا ٓر اے ویک کے بعد سے خام تیل کی قیمتیں ڈالر کے تعلق سے پچاس فی صد اور ہندستان میں روپے کے اعتبار سے 70 فی صد بڑھی ہیں۔ اس کی زیادہ تر وجوہات ارضیاتی ، سیاسی واقعات ہیں جودنیا پر تھوپے گئے ہیں۔ انہوں نے تیل اور گیس کے شعبے میں سرمایہ کاری کو بہتر بنانے کے سلسلہ میں تجویزیں طلب کیں۔ انہوں نے امید ظاہر کی کہ ‘‘انڈیاز انرجی ٹرانزیشن:ایولوشن اورریولیوشن’’ کی کانفرنس میں مفید اور حوصلہ افزا تبادلہ خیال ہوگا جس سے ہندستان کو قیمتی بین الاقوامی مہارت اور تجربات سے بہت کچھ حاصل کرنے میں مدد ملے گی۔


    ۔۔۔۔۔۔۔۔۔۔۔


    م ن۔ج ۔ ج۔


    5342 U-


    
    

    
    (Release ID: 1549770) Visitor Counter : 5