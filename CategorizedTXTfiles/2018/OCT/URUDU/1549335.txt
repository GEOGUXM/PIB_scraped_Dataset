      شمال مشرقی ریاستوں کی ترقی کی وزارت

      میگھالیہ کے وزیر بجلی جناب جیمس سنگماکی ڈونرکے وزیر ڈاکٹرجتیندرسنگھ سے ملاقات
      Posted On: 10 OCT 2018 7:25PM by PIB Delhi


    نئی دہلی ،11اکتوبر :میگھالیہ کے وزیر بجلی ، جناب جیمس پی کے سنگمانے گذشتہ روز یہاں وزیرمملکت ( آزادانہ چارج ) برائے شمال مشرقی خطہ ترقیات ( ڈونر) وزیراعظم کے دفترکے وزیر مملکت ، عملہ ،عوامی شکایات وپنشن ، ایٹمی توانائی اورخلائی امور، ڈاکٹرجتیندرسنگھ سے ملاقات کی ۔ ملاقات کا مقصد ریاست میں مختلف النوع ترقیات پروجیکٹوں اور موجودہ منظرنامے پرتبادلہ خیالات کرناتھا۔


    ڈاکٹرجتیندرسنگھ نے اس کوشش کی تعریف کی جس کے تحت وزیراعلیٰ جناب کونراڈ سنگما کی قیادت میں تمام امور کو تیز رفتارٹریک پرڈالاگیاہے اور تبدیلی کے لئے واضح کوششیں نمایاں ہوئی ہیں ۔ انھوں نے مقامی احتجاج سے نمٹنے میں حکومت کی دانشمندی اور بردباری کی بھی تعریف کی جوحکومت کے ذریعہ اقتدارسنبھالنے کے فورا بعد اٹھنے والا ایک مسئلہ تھا۔


    شمال مشرق اور میگھالیہ کو وزیراعظم جناب نریندرمودی کتنی اعلیٰ ترجیح دیتے ہیں اس امر کا حوالہ دیتے ہوئے ڈاکٹرجتیندرسنگھ نے کہاکہ جناب نریندرمودی تقریباً 40برسوں کے بعد وہ پہلے وزیراعظم ہیں جنھوں نے شمال مشرقی کونسل کے مکمل اجلاس میں شرکت کرنے کے لئے شیلانگ کا سفرکیاہے ۔ اپنے دوروزہ قیام کے دوران،وزیرموصوف نے بتایاکہ جناب نریندرمودی نے زندگی کے ہرشعبے سے تعلق رکھنے والے افراد پرمشتمل متعدد وفود سے ملاقات کی تھی اور سماج کے مختلف طبقات سے بھی رابطہ قائم کیاتھا۔


    ڈاکٹرجتیندرسنگھ نے ریاست میں شروع کئے گئے ریل کی پٹری بچھانے کابھی ذکرکیا۔ یہ وہی ریاست ہے جس نے برسوں تک ریل کی شکل نہیں دیکھی تھی ۔ انھوں نے وزیرموصوف سے کہاکہ وہ وزیراعلیٰ سے تبادلہ خیالات کریں اور شیلانگ میں ہوائی اڈوں اور ہوائی پٹیوں کے قیام کے لئے معقول طریقہ اپنائیں ۔


    جناب جیمس سنگمانے ڈاکٹرجتیندرسنگھ کے ذریعہ حال ہی میں جوائی ۔میگھالیہ میں منعقدہ ‘‘بہدین خلم’’میلے میں شرکت کے لئے ان کا شکریہ اداکیااوراس قدم کی ستائش کی جس نے ازحد مثبت پیغام دیاہے کیونکہ ماضی میں کسی مرکزی وزیرنے بہت کم اس علاقے کا دورہ کیاہے ۔


    جناب سنگمانےمتواتردوروں کے لئے بھی ڈونرکے وزیر کا شکریہ اداکیااور اس ریاست کی ترقی کے تئیں ان کی دلچسپی کو بھی قدرکی نگاہ سے دیکھا ۔ انھوں نے مودی حکومت کے ذریعہ گذشتہ چاربرسوں میں بجلی کے شعبے کو دیئے جانے والے بڑھاوے کے لئے بھی اظہارستائش کیا۔


    **************


    (م ن ۔ع آ)


    U-5278

    
    
    (Release ID: 1549335) Visitor Counter : 1
    
    
      Read this release in: English , Hindi