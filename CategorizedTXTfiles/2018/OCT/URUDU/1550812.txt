      جہاز رانی کی وزارت

      ساحلی جہاز رانی کے فروغ سے سمندری راستے سے تجارت کو نئی زندگی حاصل ہوگی:منسکھ لال منڈاویا
      Posted On: 25 OCT 2018 7:42PM by PIB Delhi


    نئی دہلی،25؍اکتوبر،سڑک ٹرانسپورٹ ، شاہراہوں ، جہاز رانی اور کمیکل وفرٹیلائزر کے وزیر مملکت جناب منسکھ لال منڈاویا نے ایک انٹرویو میں کہا ہے کہ موجودہ حکومت نے ساحلی جہاز رانی کو سامان کی نقل وحمل کا ایک مؤثر ذریعہ بنانے کے لئے کئی اہم اقدامات کئے ہیں۔


    اس انٹرویو کے دوران جناب منڈاویا نے کہا کہ ساحلی جہاز رانی کو فروغ دینے سے ملک میں آبی گزرگاہوں کے ذریعے ساحلوں تک اور ساحل سے ملک کے دوسرے حصوں تک سامان کی نقل وحمل میں سہولت ہوگی جو ٹرانسپورٹ کا سب سے سستا طریقہ ہے۔ اس نتیجے میں ریل اور سڑک کے ذریعے ہونے والی سامان کی نقل وحمل سمندری راستے پر منتقل ہوجائے گی۔ فی الحال ساحلی جہاز رانی کے ذریعے سامان کی نقل وحمل سڑک یا ریل ٹرانسپورٹ کے مقابلے بہت کم ہے۔ ایک مطالعے کے مطابق سڑک کے ذریعے سامان کی نقل وحمل پر 2.50 روپے فی ٹن فی کلو میٹر کی لاگت آتی ہے جبکہ ریل سے ایک روپیہ 36 پیسے اور آبی راستے سے صرف ایک روپیہ 6 پیسے فی ٹن فی کلو میٹر لاگت آتی ہے۔


    جناب منڈاویا نے کہا کہ جہاز رانی کے ڈائریکٹوریٹ جنرل نے اگست 2018 میں ایک حکم جاری کیا تھا، جس سے اندرون ملک بحری کشتیوں؍ جہازوں کے ذریعے ساحل سے پانچ سمندری میل دور تک 3000 ٹن سے کم تک کے سامان کی نقل وحمل کی اجازت دی گئی ہے۔ اس سے ملک کے مشرقی اور مغربی ساحل کے درمیان تجارت آسان ہوسکے گی۔


    جناب منڈاویا نے کہا کہ بیرونی بحری جہازوں کے ذریعے ساحلی جہاز رانی ؍ تجارت میں مثبت اضافہ دیکھنے میں آیا ہے ۔ انہوں نے کہا کہ اس طرح کے نئے اقدامات سے نہ صرف ساحلی جہا رانی ؍ تجارت کو فروغ حاصل ہوگا بلکہ ملک کے زرمبادلہ کے ذخائر میں اضافہ ہوگا اور معیشت کو فروغ حاصل ہوگا۔


    U- 5499

    
    
    (Release ID: 1550812) Visitor Counter : 8