      نائب صدر جمہوریہ ہند کا سکریٹریٹ

      مہاتما گاندھی کے افکار و نظریات ابدی اہمیت کے حامل ہیں: نائب صدر جمہوریہ
      
      دیہی خدمات کے لئے جنون پیدا کریں، دیہی علاقوں میں شہری سہولیات فراہم کریں، شہری دیہی تقسیم کو ختم کریں
      گاندھی گرام رورل انسٹی ٹیوٹ کے 34 ویں کنووکیشن سے خطاب
      Posted On: 10 OCT 2018 7:52PM by PIB Delhi


    نئی دہلی، 10 اکتوبر 2018 ، نائب صدر جمہوریہ ہند جناب ایم وینکیا نائیڈو نے کہا ہے کہ مہاتما گاندھی کے افکار و نظریات ابدی اہمیت کے حامل ہیں اور وہ ہر دور کے لئے موزوں ہیں۔ آج تامل ناڈو کے ڈنڈی گُل میں گاندھی گرام رورل انسٹی ٹیوٹ کے 34 ویں کنووکیشن سے خطاب کرتے ہوئے انہوں نے یہ بات کہی۔


    نائب صدر نے اساتذہ، ڈاکٹروں، انجینئروں اور دیگر پیشہ وروں سے کہا کہ وہ دیہی علاقوں کی خدمت پر فخر محسوس کریں۔ یہ کہتے ہوئے کہ دیہی علاقوں میں خدمات انجام دینے سے وہاں کے لوگوں کی مشکلات کو سمجھنے میں مدد ملے گی، نائب صدر نے لوگوں سے اپیل کی کہ وہ دیہی لوگوں کی خدمات کے لئے اپنے اندر نا ختم ہونے والے جنون کو پیدا کریں۔


    نائب صدر نے شہری علاقوں کے برابر دیہی علاقوں میں بنیادی سہولتیں فراہم کرنے پر زور دیا۔انہوں نے کہا کہ کسی شخص کو محض اس لئے بنیادی سہولتوں سے محروم نہیں کیاجاسکتا کہ وہ کسی دور دراز کے علاقے میں رہ رہا ہے۔ہماری حکمرانی اور انتظامیہ کو اس طرح تیار کیا جانا چاہیے کہ ملک کے دور دراز میں علاقے میں رہ رہے آخری شخص تک بھی خدمات پہنچیں۔


    نائب صدر نے اس امید کا اظہار کیا کہ ملک کے نوجوان گاندھی جی کے اس خواب کو حقیقت کی شکل دیں گے اور ایسا معاشرہ تشکیل دیں گے جس میں ذات پات اور طبقات کا فرق باقی نہیں رہے گا۔انہوں نے آگاہ کیا کہ یہ ایک مشکل بھری جد و جہد ہوگی لیکن طلبا اور اساتذہ کو یہ یقین دہانی کرائی کہ اس کا آخری نتیجہ مشکلات کو جواز عطا کرے گا۔


    نائب صدر نے کہا کہ ایک قوم کی حیثیت سے ہم اپنے بابائے قوم کو اسی وقت سچا خراج عقیدت پیش کرسکتے ہیں جب ہم غربت، چھوت چھات، بھوک جیسے مسائل کا سماج سے خاتمہ کردیں اور صفائی ستھرائی کو حاصل کرلیں۔ انہوں نے کہا کہ یہ ہمارا فرض بنتا ہے کہ ہم دیہی اور شہری علاقوں کے درمیان فرق کو جلد از جلد ختم کردیں۔


    نائب صدر جمہوریہ نے کہا کہ مہاتما گاندھی کی بات کئے بغیر کوئی بھی شخص دیہی ترقی اور کمیونٹی ترقی کے بارے میں سوچ نہیں سکتا۔ مہاتما گاندھی لوگوں کے ساتھ رہے، ان کی مشکلات کو سمجھا اور ایک صاف ستھری اور پرامن زندگی کا نصب العین انہوں نے پیش کیا۔نائب صدر نے کہا کہ اگر جامع ترقی کاخواب دیکھنا ہے تو ہم دیہی اور شہری علاقوں کے درمیان ترقیاتی خلا کو نظر انداز نہیں کرسکتے۔ انہوں نے کہا کہ تعلیم، صحت، پینے کا پانی، صفائی ستھرائی، نقل و حمل، بازار اور معاشی مواقع جیسی بنیادی سہولتوں تک غیر مساویانہ رسائی سے دیہی اور شہری علاقوں کے درمیان ایک زبردست خلا پیدا ہوا ہے۔


    نائب صدر نے اس موقع پر طلبا کو ڈگریاں عطا کیں۔ انہوں نے سماجی انصاف اور پائیدار انسانی ترقی کے لئے طویل خدمات انجام دینے کے لئے محترمہ کرشنامل جگن ناتھن کو ڈاکٹر آف لٹریچر (ہونرس کوسا) اور دوا کے شعبے اور دیہی بھارت میں سماجی خدمات میں کام کے لئے ڈاکٹر آر کوسلیا دیوی کو ڈاکٹر آف سائنسز (ہونرس کوسا) عطا کئے ۔


    ۔۔۔۔۔۔۔۔۔۔۔


    م ن۔ن ا۔ن ا۔


    U- 5275

    
    
    (Release ID: 1549305) Visitor Counter : 9