      سائنس اور ٹیکنالوجی کی وزارت

      سینٹرل کونسل آف سائنٹیفک اینڈ انڈسٹریل ریسرچ نے پانی کو تعدّی سے محفوظ بنانے کا کفایتی نظام ’’اونئیر ٹی ایم ‘‘تیار کیا
      اس نظام سے دیہی اور شہری علاقوں کی پانی کی ضروریات کی تکمیل میں بڑی مدد ملے گی:
      ڈاکٹر ہرش وردھن
      
      
      Posted On: 17 OCT 2018 8:38PM by PIB Delhi


    نئیدہلی 18 اکتوبر۔کونسل آف سائنٹیفک اینڈ انڈین انڈسٹریل ریسرچ (سی ایس آئی آر) کے ادارے انڈین انسٹی ٹیوٹ آف ٹاکسی کولوجی ریسرچ (سی ایس آئی آر –آئی آئی ٹی آر ) لکھنؤ نے ’’پینے کے پانی کو تعدیات سے محفوظ بنانے کے نظام ‘‘ کی ایک جدت طراز ٹکنالوجی تیار کی ہے ۔ اس ٹکنالوجی کاتجارتی نام ’’ اونئیر ٹی ایم ‘‘ رکھا گیا ہے ۔میسرز بلیو برڈ واٹر پیوری فائرز نئی دہلی کو یہ ٹکنالوجی سائنس اور ٹکنالوجی کے امور کے مرکزی وزیر اورسی ایس آئی آر کے نائب صدر ڈاکٹر ہرش وردھن کی موجودگی میں منتقل کی گئی ۔ یہ ٹکنالوجی پانی کے مسلسل ٹریٹمنٹ کے لئے سود مند ثابت ہوگی اور وائرس ، پھپھوندی ، پروٹو زووا اورسی وائی ایس ٹی جیسے بیماریاں پھیلانے والے وائرس کو ختم کرکے گھریلو اور برادریوں کی سطح پر مقررہ قو می وبین الاقوامی معیارات(بی آئی ایس ڈبلیو ایچ او وغیرہ ) کے مطابق پینے کا پانی دستیاب کرائے گی۔


    اس موقع پر اپنی تقریر میں ڈاکٹر ہرش وردھن نے کہا کہ اس بات سے سبھی واقف ہیں کہ آلودہ پانی پینے کا نتیجہ بیماریوں اور اکثر موت کی صورت میں سامنے آتا ہے اور بالخصوص بچوں میں پینے کا آلودہ پانی سنگین امراض اور بسا اوقات موت کی شکل میں بھی ظاہر ہوتا ہے ۔سی ایس آئی آر –آئی آئی ٹی آر کے تیار کردہ ’’ اونئیر ٹی ایم ‘‘ سے صاف پینے کا پانی محض دو پیسے فی لیٹر کی لاگت سے دستیاب ہوسکے گا۔ ڈاکٹر ہرش وردھن موصوف نے مزید کہا کہ اس کے سماجی سطح کے ماڈل کی گنجائش 450 ایل پی ایچ ہے ، جو بڑھاکر 5 ہزار سے ایک لاکھ یومیہ کیا جاسکتا ہے اور اس طریقے سے پانی کی صفائی کےلئے جھلی کی بھی احتیاج نہیں ہے ۔ انہوں نے کہا کہ یہ ٹکنالوجی چونکہ شمسی توانائی کے ذریعہ استعمال کی جائے گی ،اس لئے خاص طورسے دیہی علاقوں میں انتہائی سود مند ثابت ہوگی ،اسے ’’ میک ان انڈیا ، مشن ‘‘ کے تحت فروغ دیا گیا ہے ۔


    سی ایس آئی آر کے ڈائریکٹر جنرل اور ڈی ایس آئی آر کے سکریٹری ڈاکٹر شیکرسی منڈے نے دیہی علاقوں کے لئے خاص طور سے پینے کے پانی کو صاف اور محفوظ بنانے والی ٹکنالوجی ’’ اونئیر ٹی ایم ‘‘ کی تیاری کے لئے سی ایس آئی آر –آئی آئی ٹی آر کے سائنسدانوں کی ستائش کی ، انہوں نے کہا کہ سردست ہندوستان کے دیہی علاقوں کی ایک بہت بڑی آبادی کو ایسا پانی پینا پڑتا ہے ،جو پینے کے پانی کے عالمی تنظیم صحت کے معیارات کے مطابق نہیں ہوتا ۔عالمی تنظیم صحت کے مطابق ’’پینے کے صاف پانی کی دستیابی نہ صرفصحت کے لئے لازمی بلکہ بنیادی انسانی حق اور صحت کی حفاظت کی موثر پالیسی کے اجزا کے مطابق لازمی ہے ۔‘‘


    واضح ہوکہ سی ایس آئی آر غیر تکمیل شدہ ضرورتوں کے لئے مصنوعات اور ٹکنالوجی پر ٹرانسنیشنل تحقیق پر اپنے مشن پروجیکٹ اور فاسٹ ٹریک ٹرانسنیشنل پروجیکٹ کے ذریعہ مسلسل توجہ مرکوز رکھتی ہے ۔ اس پروگرام کا ایک اہم جزو یہ بھی ہے کہ عام آدمی کے معیار زندگی کو بہتر بنایا جائے اور بیگار سے بچایا جائے ۔


    واضح ہو کہ ’’ اونئیر ‘‘ کا چھوٹا یونٹ گھروں ، سڑکوں پر ، کھانے پینے کی چیزیں فروخت کرنے والی دوکانوں اور چھوٹے اداروں کے لئے انتہائی موزوں ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 5385

    
    
    (Release ID: 1549998) Visitor Counter : 1
    
    
      Read this release in: English