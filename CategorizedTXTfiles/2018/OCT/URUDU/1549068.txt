      آبی وسائل، دریائی ترقیات اور گنگا احیاء کی وزارت

      جل بچاؤ، ویڈیو بناؤ، پرسکار پاؤ مقابلہ :تیسرے اور چوتھے پندرہواڑوں کے انعامات کا اعلان
      Posted On: 09 OCT 2018 5:52PM by PIB Delhi


    نئی دہلی، 9اکتوبر 2018 /آبی وسائل، دریاؤں کی ترقی اور گنگا کے احیا کی وزارت نے تیسرے اور چوتھے پندرہواڑوں کے جل بچاؤ، ویڈیو بناؤ ، پرسکار پاؤ مقابلے میں جیتنے والوں کے ناموں کا اعلان کردیا ہے۔ کرناٹک میں چتردرگا کے ڈاکٹر این جے دیو راج ریڈی، مہاراشٹرہ میں رائے گڑھ کے جناب ایکناتھ انکوش گوپال اور گوالیا ر کے جناب جتیندر بھاردواج نے 9 سے 23 اگست 2018 کی مدت کے تیسرے پندرہواڑے کے لئے بالترتیب پہلا، دوسرا اور تیسرا انعام حاصل کیا۔


    چوتھے پندرہواڑے کے لئے جو 24 اگست سے 7 ستمبر تک کے لئے تھا، پٹنہ کے جناب پرنس کمار، گوا کے جناب سیناتھ اسکیکر اور نوی ممبئی کے جناب سنتوش پاندھی کو بالترتیب پہلا ، دوسرا اور تیسرا انعام حاصل کیا۔پہلا انعام پانے والے کو 25 ہزار روپے ، دوسرے کو 15 ہزار روپے اور تیسرے کو دس ہزار روپے دیئےجائیں گے۔


    جل بچاؤ ویڈیو بناؤ پرسکار پاؤ مقابلہ کا سلسلہ وزارت نے حکومت ہند کے مائی گو پورٹل کے اشتراک سے شروع کیا تھا جس کا مقصد پانی کے تحفظ کے بارےمیں آگاہی پھیلانا تھا۔ کوئی بھی ہندستانی اس مقابلے میں شرکت کرسکتا ہے۔ اسے چاہئے کہ وہ اس موقع پر اوریجنل ویڈیو شیئر کرے۔ مقابلے میں حصہ لینےوالوں کے لئے ضروری ہے کہ وہ یو ٹیوب پر اپنے ویڈیو ا پ لوڈ کریں او ر مائی گو مقابلہ پیج www.mygov.inکے ویڈیو لنک سیکشن پر اپنا لنک دیں۔جیتنے والوں کا انتخاب ہر 15 دن بعد اس سال 4 نومبر تک کیا جائے گا۔


    آبی وسائل، دریاؤں کی ترقی اور گنگا کے احیا کی وزارت ہندستان کے لوگوں سے اپیل کرتی ہے کہ وہ ملک کے مختلف حصوں میں ، پانی کے تحفظ ، پانی کے کم سے کم استعمال اور آبی وسائل کی ترقی نیز اس کے انتظام کے شعبے میں کی جانے والی کوششوں ، اہم رول اور بہترین خدمات کے بارے میں ویڈیو بنائیں اور انہیں اپ لوڈ کریں۔ مقابلے میں شرکت کرنے والوں سے درخواست کی جاتی ہے کہ وہ صرف اوریجنل ویڈیو ہی اپ لوڈ کریں۔ ویڈیو کا دورانیہ ہندی ،ا نگریزی یا کسی بھی علاقائی زبان میں کم سے کم 2 منٹ اور زیادہ سے زیادہ دس منٹ کا ہونا چاہئے۔ اس سے 1957 کے انڈین کاپی رائٹ کے کسی ضابطے یا کسی تیسرے فریق کے دانشورانہ حقوق کی خلاف ورزی نہیں ہونی چاہئے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 5227


    
    

    
    (Release ID: 1549068) Visitor Counter : 12