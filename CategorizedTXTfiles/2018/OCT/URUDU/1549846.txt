      وزارت دفاع

      گوا بحری سمپوزیم-2018
      Posted On: 16 OCT 2018 1:48PM by PIB Delhi


    نئی دہلی، 16 اکتوبر 2018؍ہندوستا ن کی بحریہ کے سربراہ ایڈمرل سنیل لامبا نے آج گوا میں بحری جہاز آئی این ایس منڈووی میں گوا بحری سمپوزیم -2018 کے دوسرے ایڈیشن کا افتتاح کیا۔یہ ایک ایسا فورم ہے جوسمندری پڑوسیوں کے ساتھ دوستانہ تعلقات کو فروغ دینے کے لئے قائم کیا گیا ہے۔بحریہ کے سربراہ جناب ایڈمرل سنیل لامبا نے اس موقع پر ایک جریدے نیول وار کالج جرنل کا بھی اجراء کیا، جو بحری حکمت عملی اور سیکورٹی سے متعلق مصنفین اور مفکرین کے نظریات اور مکالوں کے ساتھ ایک تعلیمی جامع خلاصہ ہے۔سیمینار میں مندوبین کا خیر مقدم کرتے ہوئے ایڈمرل لامبا نے بحرہند خطہ میں بحری سلامتی کو فروغ دینے کے لئے تعاون اور حصے داری کی اہمیت کو دہرایا۔


    اس سال اس سیمینار کا موضوع تھا بحرہند خطے میں مضبوط بحری حصے داری کو فروغ دینا ۔سیمینار میں غورو خوض کے دوران ابھرتے ہوئے بحری خطرات سے نمٹنے کے لئے بحرہند خطے میں مختلف ملکوں کی بحریہ افواج میں صلاحیت سازی پر توجہ مرکوز کی گئی۔ اس کے علاوہ ساجھیدار بحری ایجنسیوں میں آپسی تال میل بڑھانے کے بارے میں بھی غور و خوض کیا گیا۔ موضوع پر مبنی مذاکرات کے بعد نامور قومی اور بین الاقوامی مقررین نے ان اہم معاملات پر اپنے خیالات کا اظہار کیا۔جن ممتاز اسکالروں اور پریکٹشنرز نے اس موقع پر اپنے خیالات کا اظہار کیاان میں سری لنکا کے ریٹائرڈ ایڈمرل ڈاکٹر جے ناتھ کولم بیج، سنگاپور کی محترمہ جین چان گٹ اِن ، ہندوستان کے کیپٹن ورگیز میتھیوز اور ہندوستان کے ہی پروفیسر دتیش ڈی پی پرولیکر شامل تھے۔ڈاکٹر جبین جیکب اور ریٹائر ڈ ریئر ایڈمرل سدرشن سری کھنڈ نے بھی موضوع پر مبنی مباحثوں میں حصہ لیا۔


    اس بین الاقوامی سیمینار میں بنگلہ دیش، میانمار، ماریشش ، سری لنکا، سنگاپور اور تھائی لینڈ جیسے کئی ملکوں کے مندوبین نے شرکت کی۔شرکت کرنے والے سبھی ملکوں کے سینیئر بحری افسروں کی طرف سے مخصوص ملکی بحث و مباحثے کا بھی اہتمام کیا گیا تھا، جس میں متعلقہ ملکوں کے تجربات ، تشویش اور نقطہ نظر کے بارے میں ایک دوسرے کو سرگرمی کے ساتھ باخبر کیا گیا۔


    گوا بحری سمپوزیم (جی ایم ایس)پہلی بارنومبر2016ءمیں منعقد ہوا تھا، جس کا مقصد تعلیمی مہارت کے ساتھ ساتھ بحرہند خطے میں مختلف ملکوں کی بحری افواج اور بحری ایجنسیوں کے سینیئر نمائندوں کے درمیان بات چیت کو فروغ دے کر ہندوستان کے بحری پڑوسی ملکوں میں نظریات کے بارے میں ایک دوسرے کو جانکاری فراہم کرنا تھا۔اس نے حکمت عملی اور سمندری علاقے میں طریقہ کار کو نافذکرنے میں مصروف شراکت داروں کو ایک پلیٹ فارم پر لانے میں ایک تعمیری رول ادا کیا ہے۔


    U: 5356

    
    
    (Release ID: 1549846) Visitor Counter : 10
    
    
      Read this release in: English , Marathi , Hindi