      کارپوریٹ امور کی وزارتت

      ماہرین کی کمیٹی نے آڈٹ فرموں اور نیٹ ورک کو منضبط کرنے سے متعلق اپنی رپورٹ پیش کی
      Posted On: 31 OCT 2018 5:11PM by PIB Delhi


    نئی دہلی، 31 اکتوبر/ ماہرین کی کمیٹی نے آڈٹ کرنے والی فرموں اور نیٹ ورک کو منضبط کرنے سے متعلق اپنی رپورٹ ، کارپوریٹ امور کی وزارت کے سکریٹری کی وساطت سے حکومت ہند کو پیش کردی ہے۔ یہ کمیٹی ایس کمار بنام سکریٹری، انسٹی ٹیوٹ آف چارٹیڈ اکاؤنٹس آف انڈیا معاملہ میں سپریم کورٹ کی ہدایت پر 20 اپریل 2018 کو تشکیل دی گئی تھی۔ اس کمیٹی میں وزارت کارپوریٹ امور کے جوائنٹ سکریٹری جناب انوراگ اگروال، محکمہ کامرس کے ایڈیشنل سکریٹری جناب سدھانشو پانڈے اور محکمہ صنعتی پالیسی اور فروغ کے جوائنٹ سکریٹری جناب رویندر شامل تھے۔


    کمیٹی کی رپورٹ میں سپریم کورٹ کے ذریعہ محتسب حضرات (آڈیٹروں) کے قانونی ضابطوں کو مستحکم کرنے نیز ملک میں احتساب(آڈٹ) کے پیشے کو فروغ دینے پر خصوصی توجہ کے ساتھ اٹھائے گئے موضوعات پر توجہ مرکوزکی گئی ہے۔ کمیٹی نے ملک کی چار بڑی آڈٹ فرموں، جنہیں عام طور پر ملٹی نیشنل اکاؤنٹنگ فرمس کہاجاتا ہےکہ قانونی بنیادی ڈھانچہ اور کام کاج کے طریقہ کار کو سمجھنے کے لئے ، ان کا جائزہ لیا تھا۔ کمیٹی نے آڈیٹروں اور ان کے نیٹ ورک کے ذریعہ مہیا کی جانے والی غیر۔ آڈٹ خدمات کی وجہ سے مفادات کے ٹکراؤ اور شفافیت کے تعلق سے پیدا ہونے والی تشویشات کو دور کیا ہے اور ضروری چیک اینڈ بیلنس کا مشورہ دیا ہے۔ مزید برآں رپورٹ میں مارکیٹ پاور کے ارتکاز کے مسئلہ پر بھی توجہ مرکوز کی گئی ہےجو کہ آڈٹ سروسیز کے مارکیٹ کا دوسرا اہم ترین مسئلہ ہے۔


    اس سلسلہ میں احتسابی پیشہ وروں کے انضباط میں سیلف ریگولیٹری ماڈل کی ناکامی کی وجہ سے آڈٹ ریگولیشن کے ڈومین میں خود انضباط سے آزاد ضابطہ جاتی ڈھانچے کی جانب واضح عالمی رجحانات ظاہر ہورہے ہیں۔ ان تبدیلیوں کی روشنی میں کمیٹی نے ضروری ادارہ جاتی اصلاح کے طور پر نیشنل فنانشیل رپورٹنگ اتھارٹی(این ایف آر اے) قائم کرنے کا مشورہ دیا ہے جو کہ ہندوستان کے آڈٹ کے منظر نامہ کو عالمی معیار کے ساتھ ہم آہنگ کرے گا۔ کمیٹی نے ہندوستان میں آڈیٹروں، آڈٹ فرموں اور کام کررہی آڈٹ فرموں کے نیٹ ورک سے متعلق درپیش چیلنجوں کا مقابلہ کرنے کے لئے این ایف آر اے کے کام کاج کو مزید مستحکم کرنےو الے اقدامات کی بھی سفارش کی ہے۔


    چونکہ ہندوستان میں کارپوریٹ اور پیشہ وروں کے لئے کاروبار کے موافق ماحول مہیا کرنا کافی اہم ہے۔ اس لئے پیشہ وارانہ خدمات سے متعلق ہندوستان کے قوانین اور ضابطوں کو تیزی سے تبدیل ہورہی مارکیٹ کی صورتحال کے ساتھ ہم آہنگ کرنے کی ضرورت ہے۔ اس ضرورت کے پیش نظر، رپورٹ میں ایڈور ٹائزنگ ، کثیر شعبہ جاتی کام کرنے والی فرموں اور برانڈنگ جیسے اہم معاملات کی جانچ کی اور موجودہ قوانین کو ضابطہ بند کرنے کے اقدامات سے متعلق مشورے دئے ہیں۔


    ان اقدامات سے نہ صرف کارپوریٹ کو پیش کی جانے والی خدمات کا معیار بہتر ہوگا بلکہ آڈٹ فرموں کو عالمی پیمانہ پر مسابقت کے لئے اپنی جسامت اور کام کاج کی توسیع میں بھی سہولت حال ہوگی۔


    کمیٹی نے اپنے نتائج تک پہنچنے اور سفارشات کے لئے ایک وسیع طریقہ کا ر اپنایا تھا جس میں اندرونی میٹنگوں کاانعقاد، متعلقہ شراکت داروں کے ساتھ بات چیت ، سپریم کورٹ کے فیصلہ میں زیر بحث آئی رپورٹوں کی جانچ کرنا اور آڈٹ کے منظر نامہ میں موجود عالمی ادب اور بہترین طریقہ کار شامل تھا۔


    کمیٹی کو نیشنل انسٹی ٹیوٹ آف پبلک فنانس اینڈ پالیسی کے نیٹ ورک سے بھی مدد ملی ہے۔


    ***********


    U – 5569

    
    
    (Release ID: 1551373) Visitor Counter : 8