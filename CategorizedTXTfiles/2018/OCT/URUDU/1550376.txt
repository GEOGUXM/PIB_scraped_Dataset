      پارلیمانی امور کی وزارت

      پارلیمانی امور کی وزارت کے ذریعے دہلی کے اسکولوں کے لیے 52واں یوتھ پارلیمنٹ کمپٹیشن، 2017-18پرائزز تقسیم
      Posted On: 23 OCT 2018 6:43PM by PIB Delhi


    نئی دہلی، 23 اکتوبر 2018، ڈائریکٹوریٹ آف ایجوکیشن ، حکومت قومی راجدھانی خطہ، دہلی اور نئی دہلی میونسپل کارپوریشن (این ڈی ایم سی) کے تحت 52واں یوتھ پارلیمنٹ کمپٹیشن 2017-18 کے تقسیم انعامات سے متعلق تقریب آج یہاں پارلیمانی امور کی مرکزی وزارت کے زیراہتمام منعقد ہوئی۔


    یوتھ پارلیمنٹ اسکیم کا مقصد طلبا کو پارلیمنٹ کے طور طریقوں، بحث ومباحثے کی تکنیک سے متعارف کرانا اور ان کے اندر لیڈر شپ کوالٹیز، سیلف ڈسپلن کی روح اور مختلف آرا کو برداشت کرنے اور ان کے اندر صحتمند مسابقے کو فروغ دینا ہے۔ قابل ذکر ہے کہ یہ ساری چیزیں جمہوریت کی نشانی ہیں۔


    نیتی آیوگ کے رکن پروفیسر رمیش چند نے اسکولوں اور طلبا کے درمیان اس تعلیمی سال کے دوران منعقدہ مسابقے میں ان کی عمدہ کارکردگی کے لیے انعامات تقسیم کیے۔ اس موقع پر مسابقے میں اول مقام حاصل کرنے کے لیے بھارتی پبلک اسکول، سواستھ بہار، دہلی کو پنڈت موتی لال نہرو رنننگ پارلیمنٹری شیلڈ سے نوازا گیا۔ مزید برآں اس مسابقے میں عمدہ کارکردگی کے لیے درج ذیل اسکولوں کو میرٹ ٹرافیز سے نوازا گیا۔


    1 آرپی وی وی ، نئی بستی ، کشن گنج، دہلی


    2 ڈی ٹی ای اے، ایس ایس ایس، لکشمی بائی نگر، نئی دہلی


    3 ہیپی اسکول، پدم چند مارگ ، دریا گنج، نئی دہلی


    4 رکمنی دیوی پبلک، سی ڈی بلاک، پیتم پورہ، دہلی


    5 ایس بی ملس سینئر سیکنڈری ا سکول، شیواجی مارگ، کرم پورہ، دہلی


    6 وشال بھارتی پبلک اسکول، پچھم وہار، نئی دہلی


    7 ایس وی جعفر پور کلاں، نئی دہلی


    8 گورنمنٹ کو ایڈ ایس ایس ایس، سیکٹر دو، دوارکا، نئی دہلی


    پارلیمانی امور کی وزارت کے ذریعے پہلا مسابقہ 1966 میں دہلی انتظامیہ کے تحت آنے والے 16 اسکولوں سے شروع کیا گیا تھا۔ یوتھ پارلیمنٹ اسکیم کے اندر اب قومی راجدھانی خطہ دہلی کے اندر واقع 1200 اسکول، 1200 کیندریہ ودیالیہ، 600 جواہر نوودیہ ودیالیہ اور ملک بھر کی 300 یونیورسٹیوں / کالجوں کا احاطہ کیا جاتا ہے۔


    اس موقع پر جو دیگر معزز شخصیات موجود تھیں، ان میں پارلیمانی امور کے جوائنٹ سکریٹری ڈاکٹر ستیہ پرکاش اور وزارت نیز این ڈی ایم سی کے دیگر سینئر افسران شامل ہیں۔ اس تقریب میں پرنسپلوں، اساتذہ، طلبا اور ان کے والدین نے بھی شرکت کی۔


    ۔۔۔۔۔۔۔۔۔۔۔


    م ن۔ م م ۔ ت ع۔


    U-5430

    
    
    (Release ID: 1550376) Visitor Counter : 5