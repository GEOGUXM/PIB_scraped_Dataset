      مواصلات اور اطلاعاتی ٹیکنالوجی کی وزارت

      ہندوستان کے محکمہ ڈاک نے ڈیجیٹل بینکنگ اور سرکاری خدمات کو لوگوں کے گھر تک لے جانے کیلئے اپنی بے مثال پہنچ اور بھروسے مندی کا استعمال کیا ہے:منوج سنہا
      Posted On: 09 OCT 2018 8:47PM by PIB Delhi


    نئی دہلی، 9 ؍ اکتوبر؍مواصلات کے وزیر مملکت (آزادانہ چارج) جناب منوج سنہا نے کہا ہے کہ ہندوستان کے ڈاک محکمے نے اپنی بے مثال پہنچ اور بھروسہ مندی اور اعتماد کا بہترین استعمال کرتے ہوئے ڈیجیٹل بینکنگ اور دیگر سرکاری خدمات کو گھر گھر تک پہنچانے کا کام کیا ہے۔ انہوں نے یہ بات 9؍اکتوبر یعنی آج سے شروع ہونے والے نیشنل پوسٹل ویک یعنی ڈاک کے قومی ہفتے کے دوران کہی۔ وزیر موصوف ڈاک کے عالمی دن 2018 کےموقع پر میڈیا سے خطاب کر رہے تھے۔ یہ دن 1874 میں یونیورسل پوسٹل یونین کی تشکیل کے قیام کے طور پر منایا جاتا ہے۔


    ایک تقریب سے خطاب کرتے ہوئے وزیر موصوف نے ہندوستان کے ڈاک محکمے کے ذریعے شروع کی گئی مختلف خدمات کا ذکر کیا۔ انہوں نے کہا کہ وزیراعظم جناب نریندر مودی کےذریعے گزشتہ ماہ جس انڈیا پوسٹ پیمنٹ بینک (آئی پی پی بی) 650 برانچوں اور 3250مراکز (ایکسس پوائنٹس) کا آغاز ملک گیر سطح پر کیا گیا تھا۔ اس سےاب ڈاکئے ان لاکھوں لوگوں کےلئے بینکر کے رول میں آ رہے ہیں،جن کا ابھی تک بینکوں اور دیگر مالی خدمات تک کوئی رسائی نہیں تھی۔ انہوں نے کہا کہ اب تک 12لاکھ سے زیادہ آئی پی پی بی کھاتے کھولے گئےہیں، جن میں 13کروڑروپے سے زیادہ کی رقم جمع کی گئی ہے۔ ملک میں سبھی 1.55 لاکھ ڈاک خانوں کو 31؍دسمبر 2018 تک ملک کے آئی پی پی بی نظام سے جوڑ دیا جائے گا۔


    جناب سنہا نے یہ بھی کہا کہ ہندوستان کا ڈاک محکمہ ملک میں لوگوں کو جوابدہ اور اطمینان بخش خدمات فراہم کرانے کے لئے عہد بند ہے۔ ڈاک محکمےنے وزارت خارجہ کے اشتراک سے 221 پوسٹ آفس پاسپورٹ سیوا کیندر کھولے ہیں۔ ان کیندروں میں اب تک 15 لاکھ سے زیادہ پاسپورٹ درخواستوں پر کام ہو چکا ہے۔ اس کے علاوہ یونیک آئڈینٹیفکیشن اتھارٹی آف انڈیا (یو آئی ڈی اے آئی) کے اشتراک سے ڈاک خانوں میں 13352 آدھار اینرولمنٹ مرکز کھولے گئے ہیں۔ ان مراکز میں آدھار کارڈ رجسٹریشن کےساتھ ہی ان میں کسی بھی طرح کے تبدیلی کا کام بھی کیا جاتا ہے۔ ان مراکز میں 21لاکھ سے زیادہ آدھار رجسٹریشن یا اس سے جڑی خدمات پر کام کیا جا چکا ہے۔


    جناب سنہا نے کہا کہ اب ڈاکٹروں، انجینئروں، مینجمنٹ کنسلٹینٹس ، سی ایز ، معماروں، اساتذہ ، وکلاء اور بینکروں کے ساتھ ساتھ این ایس ای اور بی ایس ای میں شامل کمپنیوں کو بھی پوسٹل لائف انشورنس پی ایل آئی کے دائرے میں لایا جا چکا ہے۔ ان سبھی کو پی ایل آئی کے فائدے ملیں گے۔ملک میں 1600سے زیادہ گاؤوں کا سمپورن بیمہ گرام (ایس بی جی) یوجنا کے تحت احاطہ کیا گیا ہے، جس سے ان گاؤوں میں دو لاکھ سے زیادہ کنبوں کو مالی سکیورٹی فراہم کی گئی ہے۔ ملک میں اب تک 1.46کروڑ سوکنیہ سمردھی کھاتے کھولے گئے ہیں، ان میں سے 1.27کروڑ کھاتے ڈاک گھروں میں کھولے گئے ہیں۔ محکمے نے ڈاک ٹکٹوں کے شوق کو بڑھاوا دینے اور اس شعبے میں ریسرچ کے لئے دین دیال اسکالرشپ جیسے اختراعی اقدامات بھی شروع کئے ہیں۔ اس کے تحت 18-2017 کے دوران 841 طلبہ کو اسکالرشپ دی گئی۔


    جناب سنہا نے انڈیا پوسٹ کی طرف سے پیش کردہ خدمات اور پروڈکٹس پر ایک کارپوریٹ بروچر(کتابچہ )بھی جاری کیا۔ اس موقع پر اظہار خیال کرتے ہوئے محکمہ ڈاک کے سکریٹری جناب اننت نارائن نندا نے محکمے میں ایک نئے پارسل ڈاکریکٹوریٹ کو بھی اجاگر کیا تاکہ پارسل کاروبار پر توجہ مرکوز کی جا سکے۔ انہوں نے کہا کہ ہم اپنے ملک کے لوگوں کی بدلتی ہوئی ضرورتوں کے ساتھ خود کو بدلنے کی کوششیں جاری رکھیں گے۔


    جناب سنہا نے زور دیتے ہوئے کہا کہ وزیراعظم جناب نریندر مودی کی قیادت میں حکومت اپنے اسٹاف کے مفادات اور ان کے فلاح کے لئے عہد بند ہے۔ حال ہی میں 2.6 لاکھ سے زیادہ گرامین ڈاک سیوکوں کی اجرتوں اور بھتوں پر حال ہی میں اضافہ اس کا ایک ثبوت ہے۔ اس سے گرامین ڈاک سیوکوں کے بھتوں اور اجرتوں میں 55فیصد سے زیادہ کا اضافہ ہوا ہے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ح ا۔ ک ا) ( 09 – 10 – 2018 )


    U. No. 5230


    
    

    
    (Release ID: 1549104) Visitor Counter : 4