      کامرس اور صنعت کی وزارتہ

      45 ہندوستانی کمپنیاں میکسکوشہر میں ا یکسپو سیہیک میں شرکت کریں گی
      Posted On: 17 OCT 2018 6:04PM by PIB Delhi


    نئی دہلی: 17 اکتوبر ۔ٹریڈ پروموشن کونسل آف انڈیا(ٹی پی سی آئی)، ایکسپو سیہسن میکسکو سٹی میں تعمیری صنعت سے وابستہ 45 کمپنیوں پر مشتمل ایک دستہ کی قیادت کرے گی۔ یہ کمپنیاں اس نمائش میں تعمیری صنعت سے وابستہ مختلف شعبوں جیسے تعمیری سازو سامان، تعمیری اوزار اور آلات اندرونی فرنشنگ(اینٹرئیر فرنشنگ)، وٹریفائڈ(کانچ یا ایسے ہی دیگر چیزوں سے بنایا گیا) سیریمک ٹائلز کی مینوفیکچرنگ اور مارکٹنگ میں ہندوستان کی نمائندگی کریں گی۔


    ایکسپو سیہیک، تعمیراتی صنعت کا ایک بڑا ایوینٹ/ نمائش ہے جس کاانعقاد سٹی بینامیکس سینٹر میکسکو میں آج سے ( یعنی 17 ، اکتوبر 2018 ) شروع ہو کر 20 ، اکتوبر 2018 تک جاری رہے گی۔ امید ہے کہ اس نمائش میں دنیا بھر سے بہترین تعمیراتی مصنوعات، ٹیکنالوجیز، اور اختراعات کی نمائش ایک ساتھ منظر عام پر آئیں گی۔ اس ایکسپو میں آرکٹیکچر، انجینئرنگ، اینٹریئر ڈیزائن، لائٹنگ ، ہوم آٹو میشن اورمشینری سے وابستہ میدانوں کے نمائش کنندہ شرکت کررہے ہیں۔


    مختلف ممالک کا اس ایکسپو میں شرکت کرنے کااہم مقصد اپنے برانڈ کی تشہیر کو بڑھانا، مزید امکانات کو متوجہ کرنا اور ترقی پذیر تعمیراتی صنعت کے شراکت داروں کے ساتھ اپنے رشتوں کو مستحکم کرنا ہے۔


    ہندوستان کی سیرامک صنعت ایک سال میں برآمدات سے 1.243 بلین ڈالر کاکاروبار کرتی ہے۔میکسکو میں سیرامک مصنوعات کی تجارت کے بہت زیادہ مواقع یا اسکوپ ہیں کیونکہ صرف ہندوستان سے ہی فی الحال میکسکو میں 73.8 ملین ڈالر کا کاروبار ہوا ہے۔ اس کے علاوہ، اس ایکسپو میں دیگر لاطینی امریکی کمپنیوں سے کافی تعداد میں مندوبین شرکت کررہے ہیں، اس لئے اس ایکسپو میں شرکت کرنے والوں کے لئے تجارت کے مواقع کہیں زیادہ بڑھ گئے ہیں۔


    ٹی پی سی آئی کے چیئرمین موہت سنگلا نے بتایا کہ میکسکو شہر میں ایکسپو سیہیک کے ہمراہ ٹی پی سی آئی کے فلیگ شپ کے تحت ایکسپورٹ پروموشن ایوینٹ ‘‘سورس انڈیا میکسکو’’ کا بھی انعقاد کیاجارہا ہے۔ اس نمائش میں مختلف شعبے جن میں بلڈنگ میٹریئل، تعمیراتی اوزار اور آلات، اینٹریئر فرنشنگ اور عمارتوں کی تعمیر سے متعلق ٹیکنالوجی شامل ہیں، سے وابستہ ہندوستانی کمپنیاں وسیع پیمانے پر اپنی مصنوعات کی نمائش کریں گی۔


    ایکسپو سیہیک کی اہمیت کو اجاگر کرتے ہوئے، ٹی پی سی آئی کے چیئرمین نے کہا کہ یہ نمائش شراکت داروں کے لئے ایک آئیڈیل پلیٹ فارم ہے جو ایکسپورٹ، جوائنٹ وینچرس ، ٹیکنالوجی کی منتقلی اور مارکٹنگ سے متعلق رشتوں کو اپنے میکسکو کے ہم منصبوں اور دیگر ممالک کے شراکت داروں کے ساتھ مضبوط کرنے میں مدد کرے گی۔


    ***********


    U – 5379

    
    
    (Release ID: 1549971) Visitor Counter : 3