      قبائیلی امور کی وزارت

      جناب جسونت سنگھ بھبھور نے سکم میں قبائلی اُمور کی اسکیموں پر عمل درآمد کا جائزہ لیا
      Posted On: 25 OCT 2018 10:23AM by PIB Delhi


    نئیدہلی۔ 26 ؍اکتوبر۔قبائلی اُمو رکے مرکزی وزیر مملکت جناب جسونت سنگھ بھبھور نے ریاست کے سماجی انصاف کے محکمے کے افسران اور ای ایم آر ایس اسکولوں کے پرنسپلوں کے ساتھ ایک جائزہ میٹنگ کی صدارت کی۔ یہ میٹنگ گینگٹاک کے نئے راج بھون میں منعقد کی گئی۔ وہ قبائلی آبادی کی بہبود کے شعبے میں ریاست کی طرف سےکی جانے والی سرگرمیوں کے جائزے کیلئے دو روزہ دورہ کررہے ہیں۔


    حکومت ہند کی قبائلی اُمور سے متعلق وزارت کے زیرنگرانی ریاستی سرکار کی طرف سے لاگو اسکیموں کے بارے میں ایک مختلف پرزنٹیشن دیا۔ ایک اور پرزنٹیشن محکمے کے انجینئرنگ سیل کی طرف سے بھی پیش کیا گیا جو قبائلی اُمو رسے متعلق اسکیموں اور پروگراموں پر عمل درآمد کے لیے بنیادی ڈھانچے کی ترقی کو اجاگر کرنے کے مقصد سے پیش کیاگیا تھا۔


    جناب جسونت سنگھ بھبھور نے اپنے خطاب میں قبائلی بہبود کی اسکیمو ں پر عمل درآمد میں سکم کی پیش رفت کو سراہا۔ انہوں نے حکومت ہند کی طرف سے سکم کے وزیراعلیٰ کو ریاست میں قبائلی برادری کی بہتری اور انہیں بااختیار بنانے اور ان کی قیادت میں بہبود کے اقدامات پر عملدرآمد کرنے پر شکریہ ادا کیا۔


    انہوں نے یہ بھی کہا کہ ریاستی سرکار اور مرکزی حکومت کو چاہیے کہ وہ اس بات کو یقینی بنانے کیلئے مل کر کام کریں کہ سماج کے کمزور طبقوں کا معیار زندگی بہتر ہو۔ انہوں نے کہا کہ وزیراعظم نے ملک کے شمال مشرقی خطے کی ترقی پر زبردست زور دیا ہے۔ قبائلی برادری تقریباً سبھی ریاستوں میں پھیلی ہوئی ہے اور حکومت ہند ریاستی سرکاروں کی مدد سے ان کی ترقی کے لئے عہد بند ہے۔ انہوں نے کہا ’’کہ میں اس بات کا ذکر کرنا ضروری سمجھتا ہوں کہ سکم نے ای ایم آر ایس اسکولوں کی اسکیم پر صحیح معنوں میں عمل درآمد کیا ہے اور وہ قبائلی بچوں کو تعلیم کے ذریعے بااختیار بنارہی ہے۔ ‘‘


    انہوں نے اپنے خطاب کا اختتام کرتے ہوئے کہا ’’ کہ میں نے سکم کے بارے میں بہت کچھ سنا ہے لیکن میں یہاں پہلی بار آنے کے بعد خود کو خوش قسمت محسوس کررہا ہوں۔ میں ریاستی سرکار کی طرف سے کیے گئے کاموں سے بہت زیادہ متاثر ہوا ہوں۔


    سکم کی حکومت کے تحت سماجی انصاف ، بہبود اوراختیارکاری کے محکمے کی خصوصی سکریٹری محترمہ دھن جیوتی مکھیا نے اپنے خیرمقدمی کلمات میں ریاست کی طرف سے جاری ان سرگرمیوں کے بارے میں مختصراذکر کیا جو ریاست قبائلی آبادی کے فروغ اور ان کے معیار زندگی کو بہتر بنانے کیلئے کررہی ہے۔ انہوں نے ان اُمور کو اجاگر کیا جن پر ریاستی سرکار نے سماجی انصا ف اور اختیارکاری کو اجاگر کرنے کے مقصد سے زور دیا ہے۔


    اس میٹنگ میں ضلع کلکٹر مشرق جناب کپل مینا ،سماجی انصاف کے محکمے کے سینئر افسران ، وزارت کے افسران ، ریاست میں ای ایم آر ایس اسکولوں کے پرنسپل اور قبائلی بہبود کے لئے کام کرنے والی غیرسرکاری تنظیموں کے ارکان نے بھی شرکت کی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5502

    
    
    (Release ID: 1550841) Visitor Counter : 3
    
    
      Read this release in: English , Hindi