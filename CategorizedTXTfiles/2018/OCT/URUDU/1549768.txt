      ماحولیات، جنگلات اور موسمیاتی تبدیلی کی وزارت

      ڈاکٹر ہرش وردھن نے دلّی کے لئے ہوائی کوالٹی کے پیشگی طور پر متنبہ کرنے والے نظام کا آغاز کیا
      Posted On: 15 OCT 2018 6:42PM by PIB Delhi


    نئی دہلی، 15 /اکتوبر۔ ہوا کی کوالٹی اور کثافت سے وابستہ مختلف النوع موضوعات کا حل نکالنے کے لئے حکومت کی عہدبندگی پر مضبوطی کے ساتھ زور دیتے ہوئے ماحولیات، جنگلات اور موسمیاتی تبدیلی کے وزیر ڈاکٹر ہرش وردھن نے کہا ہے کہ حکومت کی جانب سے کئے جانے والے اقدامات کے علاوہ معاشرے کی شرکت بھی لازمی ہے۔ آج یہاں دلّی کے لئے ہوا کی کوالٹی کا پیشگی طور پر تعین کرنے والے نظام کا آغاز کرتے ہوئے ڈاکٹر ہرش وردھن نے کہا کہ 1151.80 کروڑ روپے کی لاگت سے نئی مرکزی شعبے کی اسکیم کے تحت مرکز نے پنجاب، ہریانہ، اترپردیش اور قومی خطہ راجدھانی دلّی صورت حال کے مطابق فصلوں کے باقیات کے انتظام کے فروغ کے لئے 591.65 روپے کی رقم جاری کردی ہے۔


    مرکزی کثافت کنٹرول بور (سی پی سی بی) کی 41 ٹیموں کو ماحولیات و جنگلات اور موسمیاتی تبدیلی کی وزارت کے آنکھ اور کان سے تشبیہ دیتے ہوئے وزیر موصوف نے کہا کہ یہ ٹیمیں دلّی اور قومی خطہ راجدھانی کے شہروں یعنی غازی آباد، نوئیڈا، گروگرام اور فریدآباد میں تعینات کی گئی ہیں، تاکہ مؤثر نفاذ کو یقینی بنانے کے لئے گرد و غبار کو کم کرنے اور ہوا کو مسموم کرنے والے دیگر عناصر کی تخفیف کے اقدامات کو عملی شکل دی جاسکے۔ انھوں نے اشارہ کیا کہ بدرپور کا تھرمل پاور پلانٹ 15 اکتوبر 2018 سے بند کردیا جائے گا اور دلّی میں میکانکی طریقے سے چلنے والی سڑک صاف کرنے والی مشینوں کی تعداد نومبر 2018 کے آخر تک 52 سے بڑھاکر 64 کردی جائے گی۔ انھوں نے کہا کہ پانی کے چھڑکاؤ کے لئے استعمال ہونے والے فواروں اور مغربی مضافاتی ایکسپریس وے کے کھل جانے سے کثافت میں مزید تخفیف واقع ہوگی۔


    ماحولیات اور جنگلات و موسمیاتی تبدیلی کی وزارت کے سکریٹری جناب کے سی مشرا نے اظہار خیال کرتے ہوئے کہا کہ 2017 میں 13 اکتوبر تک 157 اچھے اور قابل اطمینان متوسط ایام اور 2016 میں 107 ایام اس سلسلے میں بروئے کار لائے گئے ہیں۔ انھوں نے کہا کہ اسی طریقے سے ناکافی، ازحد ناکافی اور شدید ترین دنوں کی تعداد میں 2016 میں تخفیف واقع ہوئی ہے اور یہ 167 تک رہ گئے ہیں۔ 2017 میں ان کی تعداد 136 تھی اور 2018 میں 13 اکتوبر تک 129 رہ گئی ہے۔


    پی ایم 10 اور پی ایم 2.5 سے موازنہ کرتے ہوئے جناب مشرا نے زور دے کر کہا کہ پی ایم 10 اور پی ایم 2.5 نے موسم سرما کے مہینوں (ستمبر-اکتوبر) کے دوران اس سال خاطرخواہ تخفیف گزشتہ برس کے مقابلے میں ظاہر کی ہے۔ اس لحاظ سے گوشوارہ جاتی نمائندگی اور کیفیت درج ذیل ہے:

                                                                                             
            ستمبر 2017  ستمبر 2018  (اکتوبر 2017 سے11 تاریخ تک)  (اکتوبر 2018 سے 11 تاریخ تک)
                                                                                             
                                                                                             
                                                                                             
پی ایم 10   215         116         262                          223                         
                                                                                             
                                                                                             
                                                                                             
پی ایم 2.5  61          44          110                          86                          
                                                                                             
                                                                                             

    گزشتہ برس کے مقابلے میں ستمبر 2018 کے دوران پی ایم 10 سطحوں میں 46 فیصد کی تخفیف واقع ہوئی ہے اور ماہ اکتوبر میں 15 فیصد کی تخفیف واقع ہوئی ہے۔ ماہ ستمبر 2018 میں گزشتہ برس کے مقابلے میں پی ایم 2.5 کی سطحوں میں 28 فیصد کی تخفیف واقع ہوئی ہے اور ماہ اکتوبر میں 22 فیصد کی تخفیف واقع ہوئی ہے۔


    جناب مشرا نے کہا کہ 2018 میں ایکٹیو فائر ڈٹیکشن کی تعداد 14 اکتوبر 2018 تک (یکم ستمبر 2018 سے) 207 اور 2016 کے مقابلے میں بھی کم ہے۔

                        
        2018  2017  2016
                        
                        
                        
پنجاب   699   2635  4126
                        
                        
                        
ہریانہ  923   1527  1931
                        
                        

    پنجاب میں گزشتہ برس کے مقابلے میں یہ تعداد 75 فیصد کم ہے اور ہریانہ میں چالیس فیصد تک کم ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م ر (


    U-5343

    
    
    (Release ID: 1549768) Visitor Counter : 6