      آبی وسائل، دریائی ترقیات اور گنگا احیاء کی وزارت

      مرکزی آبی کمیشن کی طرف سے منعقدہ ’’آبی وسائل کے پروجیکٹوں میں ماحولیات کے مسائل‘‘ کے موضوع پر سیمینار
      Posted On: 09 OCT 2018 6:41PM by PIB Delhi


    آبی وسائل ،دریاؤں کے ترقی اور گنگا کے احیاء کی وزارت سے وابستہ مرکزی آبی کمیشن (سی ڈبلیو سی ) نے آج نئی دہلی میں ایک روزہ سیمینار کا انعقاد کیا۔جس کا موضوع تھا’’آبی وسائل کے پروجیکٹوں میں ماحولیات کے مسائل‘‘۔ یہ سیمینار ایک ایسے وقت منعقد کیا گیا ہے جب کئی جانب سے دیر پا ترقی کے مسائل کے بارے میں تشویش کا اظہار کیا جا رہا ہے۔


    سیمینار کاافتتاح کرتے ہوئے آبی وسائل ، دریاؤں کے ترقی اور گنگا کے احیاء کی وزارت سے سکریٹری جناب یوپی سنگھ نے کہا ’ہم اب ترقی کی بات نہیں کرتے بلکہ اب ہم دیر پا ترقی کی بات کرتے ہیں اور مجھے خوشی ہے کہ سی ڈبلیو سی میں ایک ایسا مذاکرہ شروع کیا ہے جو بہت ضروری تھا۔‘ جناب سنگھ نے مزید کہا کہ ’پینڈولم کو ترقی کی بالکل ہی مخالف سمت میں نہیں جانا چاہئے لیکن اس کے ساتھ ہی ساتھ ہم ماحولیاتی بندوبست کو بھی نظر انداز نہیں کر سکتے ۔ آبی وسائل کا بہتر بندوبست ، ماحولیاتی تشویشات کو ذہن میں رکھ کر کیا جانا چاہئے اور ترقیاتی پروجیکٹوں کے اثرات کا مناسب طریقے پر جائزہ لیا جانا چاہئے۔‘


    سی ڈبلیو سی کے چیئرمین جناب ایس مسعود حسین نے ترقی اور ماحولیات کے درمیان توازن قائم رکھنے کی ضرورت پر زور دیا۔ انہوں نے کہا کہ ’ترقی اور ماحولیات کے درمیان ایک تفریق پیدا ہو گئی ہے۔اس میں کوئی شبہ نہیں کہ ماحولیات کے مسائل نے آج نہ صرف پانی کے سیکٹر بلکہ دوسرے شعبوں میں بھی انتہائی اہمیت اختیار کر لی ہے ہے۔ جس کا اظہار آب و ہوا کی تبدیلی سے ہوتا ہے۔ اس کی اہمیت کو نظر انداز نہیں کیا جا سکتا ۔آبی وسائل کے شعبے میں جو چیلنج ہے وہ ترقی کی ضرورتوں اور ماحولیات سے متعلق تشویشات کے درمیان توازن قائم کرنے پر ہے جس کے ساتھ ہی ساتھ دیر پا ترقی کو بھی یقینی بنایا جانا چاہئے‘۔انہوں نے مزید کہا کہ ’’ مشکل یہ ہے کہ اس موضوع پر بہت زیادہ بحث و مباحثہ نہیں ہوا ہے جس کے نتیجے میں بہت سے پروجیکٹ تعطل کا شکار ہو گئے ہیں۔ اس سلسلے میں فوری طور پر ایک موزوں سائنسی مباحثے کی ضرورت ہے اور یہی اس سیمینار کا مقصد ہے ‘‘۔


    دن بھر چلنے والے سیمینار کے دوران اظہار خیال کرنے والے مختلف افراد نے پانی کے شعبے میں ترقیاتی پروجیکٹوں کے خراب اثرات کا معاملہ اٹھایا۔ جس میں لوگوں کے بے گھرہونے ، جنگلاتی اور زرعی آزادی کے زیر آب آنے ،حیاتیاتی تنوع ، پیڑ پودھوں اور جنگلی جانوروں وغیرہ کو پریشانی ہونے جیسے معاملات شامل ہیں۔ تقریر کرنے والوں نے اس بات پر زور دیا کہ لوگوں کو دوسری جگہ بسائے جانے اور بازآباد کاری (آر اینڈ آر) منصوبوں کے ذریعے ، ماحولیات کے بندوبست کے منصوبوں اور جنگلات کے تحفظ کے منصوبوں کے ذریعے برے اثرات کےخلاف تحفظ فراہم کئے جانے کی ضرورت ہے ۔ مختلف محکموں کے ماہرین نے ’’آبی وسائل کے پروجیکٹوں کی بحالی کے چیلنج ‘‘، ’’ماحولیات ؍ جنگلات ؍ جنگلی زندگی کے تحفظ سے متعلق منظوری ملنے کے مسائل‘‘،’’ماحولیاتی مسائل ‘‘،’’سمندری ماحولیاتی بندوبست –مسائل اور ان کے حل ‘‘جیسے موضوعات پر زور دیا اور بحث کی ۔


    آبی وسائل کی وزارت کے سابق سکریٹری جناب ایس کے سرکار نے بین وزارتی اور بین محکمہ ذاتی تال میل کا اہم سوال اٹھاتے ہوئے کہا کہ پانی ایک پیچیدہ اور وسیع موضوع ہے اور اس میں متعدد وزارتیں ، محکمے اور ریاستیں شامل ہیں۔ انہوں نے کہا کہ اب وقت آ گیا ہے کہ ہم ایک ساتھ ملکر سوچیں اور ایک ایسا طریقہ کار اختیار کریں جس میں تاخیر سے گریز کیا جا سکے اور ایک صحت مند ماحول کو یقینی بنایا جا سکے۔ اس سیمینار نے ماحولیات ، جنگلات اور آب و ہوا کی تبدیلی کی وزارت ، سی ڈبلیو سی ، نیشنل واٹر ڈیولپمنٹ ایجنسی ، ڈبلیو اے پی سی او ایس ، نرمدا کنٹرول اتھارٹی ، سینٹرل گراؤنڈ واٹر بورڈ ، سینٹرل ان لینڈ فیشریز ریسرچ انسٹی ٹیوٹ ، نیشنل انسٹی ٹیوٹ آف ہائیڈرولوجی ، ٹیڑھی ہائیڈرو پاور ڈیولپمنٹ کارپویشن ، نیشنل ہائیڈرو پاور کارپوریشن ، گجرات کی ریاستی حکومت ، این جی پیز اور دیگر اداروں کے ماہرین اور حصہ داروں کو تبادلہ خیال کا ایک پلیٹ فارم فراہم کیا۔


    سیمینار کے منتظمین اور مقرروں نے امید ظاہر کی کہ سیمینار میں آنے والی تجویزوں اور اس سے نکلنے والے نتائج سے پالیسی سطح پر فیصلہ سازی میں مدد ملے گی۔


    5233 U. No.


    

    
    (Release ID: 1549081) Visitor Counter : 7