      اسٹیل کی وزارت

      وزیر فولاد کی جانب سے بھِلائی اسٹیل پلانٹ حادثے کے مہلوکین کے قریبی ورثہ کیلئے 30 لاکھ روپے کے معاوضے کا اعلان
      Posted On: 10 OCT 2018 5:41PM by PIB Delhi


    فوت ہونے والے افراد کی تعداد 11 تک پہنچ گئی


    نئی دہلی، 10 ؍ اکتوبر؍وزیر فولاد چودھری بریندر سنگھ آج صبح بِھلائی پہنچے اور براہ راست اس اسپتال تک گئے تاکہ کل کے آگ حادثے میں مجروح ہوئے افراد کی صحت اور عافیت و معالجے کے بارے میں جانکاری حاصل کر سکیں۔ وزیر موصوف نے متاثرین کے کنبہ کے اراکین سے بھی گفت و شنید کی۔ وزیرموصوف نے ان افراد کے قریبی ورثہ کے لئے 30 لاکھ روپے کے معاوضے کا بھی اعلان کیا، جو اس حادثے میں ہلاک ہو گئے ہیں۔ حادثے میں سنگین طور سے مجروح ہونے والے افراد کے لئے 15لاکھ روپے اور معمولی طور پر زخمی ہونے والوں کے لئے 2لاکھ روپے کی امداد کا بھی اعلان کیا گیا ہے۔


    مہلوکین کے کنبے وزیر موصوف کی جانب سے اعلان کردہ معاوضے کے علاوہ 33 سے 90لاکھ کا قانونی معاوضہ بھی حاصل کرنے کے حقدار ہوں گے۔ وزیر فولاد نے ایس اے آئی ایل کو یہ ہدایت بھی جاری کی ہے کہ وہ اس حادثے میں ہلاک ہونے والوں کے قریبی وارث کو روزگار فراہم کرے اور ان کے بچوں کو گریجویشن کی سطح تک مفت تعلیم کی فراہمی کا بھی انتظام کرے۔


    مزید 2 ملازمین بھی زخموں کی تاب نہ لاتے ہوئے فوت ہوگئے اور مہلوکین کی تعداد مجموعی طور پر 11 تک پہنچ گئی ہے۔ 10 افراد کو بھلائی اسٹیل پلانٹ کے اسپتال کے برنس وارڈ میں معالجے کی سہولتیں فراہم کرائی جا رہی ہیں اور 2 افراد کو آئی سی یو میں بھرتی کرایا گیا ہے، جن کی حالت نازک ہے۔


    آل انڈیا انسٹی ٹیوٹ آف میڈیکل سائنسز دلی کے برنس یونٹ کے شعبہ صدر ڈاکٹر منیش سنگھل بھلائی پہنچ گئے ہیں اور بھلائی اسٹیل پلانٹ کے اسپتال میں متاثرین کو فراہم کرائے جانے والے معالجے کے تئیں انہوں نے اطمینان کا اظہار کیا ہے۔


    وزارت فولاد ماہرین کی ایک بیرونی کمیٹی تشکیل دینے کے عمل میں مصروف ہیں اور جلد ہی اس سلسلے میں احکامات صادر کر دیئے جائیں گے۔


    وزیر فولاد نے اسپتال کے دورے کے بعد ایس اے آئی ایل کے افسروں کے ساتھ داخلی میٹنگ کا اہتمام کیا اور بھلائی اسٹیل پلانٹ کے ایک سینئر افسر کو مہلوکین کے کنبوں کی بازآبادکاری سے متعلق تمام تر اقدامات کا ذمہ دار قرار دیا گیا ہے۔ ساتھ ہی ساتھ مجروح ہونے والوں کو کی جانے والی ادائیگی کو بھی یقینی بنانے کے لئے فوری اقدامات کے احکامات دیئے گئے ہیں۔


    بھلائی اسٹیل پلانٹ کے 2 سینئر افسران کو معطل کر دیا گیا ہےا ور بھلائی اسٹیل پلانٹ کے چیف ایگزیکٹیو افسر کو اس حادثے کے رونما ہونے کے سلسلے میں اپنی ڈیوٹی سے برطرف کر دیا گیا ہے۔


    U. No. 5268


    
    

    
    (Release ID: 1549265) Visitor Counter : 8