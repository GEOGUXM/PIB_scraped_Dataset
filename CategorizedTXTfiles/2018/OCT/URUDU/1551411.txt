      مکانات اور شہری غریبی کے خاتمے کی وزارت

      دلی میٹرو پنک لائن کے 17.86 کلو میٹر طویل ترلوک پوری سنجے لیک-شیو وہار سیکشن کی شروعات کردی گئی
      
      قومی دارالحکومت کے مشرقی اور شمالی دہلی کے کئی علاقوں کے لئے راحت
      
      229 میٹرو اسٹیشن کے ساتھ دہلی میٹرو نیٹ ورک اب 314 کلو میٹر طویل نیٹ ورک بن گیا ہے
      
      دہلی میٹرو کے مرحلہ 3کے تحت تمام بڑے کوریڈور دسمبر 2018ء تک کھول دیئے جائیں گے
      Posted On: 31 OCT 2018 6:47PM by PIB Delhi


    نئی دہلی، 31 اکتوبر 2018؍پنک لائن کے طوپر بھی مشہور 59 کلو میٹر طویل مجلس پارک-شیووہار کو ریڈور(لائن 7) مرحلہ 3 کے 17.86 کلومیٹر طویل شیووہار-ترلوک پوری سنجے لیک سیکشن کو اب مسافروں کے لئے کھول دیا گیا ہے۔ پارکنگ اور شہری امور کے وزیر مملکت (آزادانہ چارج)، جناب ہردیپ سنگھ پوری اور دہلی کے نائب وزیر اعلیٰ جناب منیش سسودیا نے آج یہاں اس نئی میٹرو لائن کا افتتاح کیا۔ اس موقع پر دہلی کے ٹرانسپورٹ وزیر جناب کیلاش گہلوت ، رکن پارلیمنٹ جناب منوج تیواری، سیکریٹری ایم او ایچ یو اے جناب شنکر مشرا، ڈی ایم آرسی کے ایم ڈی جناب منگو سنگھ اور دیگر سینئر افسران بھی موجود تھے۔


    دہلی میٹرو کی یہ نئی لائن قومی دارالحکومت کے مشرقی اور شمالی حصہ کے لوگوں کے لئے ایک بڑی نعمت ثابت ہوگی۔ ویلکم(ریڈ لائن) کڑکڑ ڈوما اور آنند وہار آئی ایس بی ٹی(بلیو لائن) پر تین انٹر چینج سہولتوں سے شیووہار، گوکل پوری، موج پور اور جعفرآباد وغیرہ جیسے علاقے جڑ جائیں گے۔ مستقبل میں یہ لائن فی الحال چلنے والے پنک لائن کے مجلس پارک-لاجپت نگر سیکشن سے جڑ جائے گی۔ اترپردیش کے پڑوسی غازی آباد علاقوں کے باشندوں کو بھی اس سے بہت زیادہ فائدہ پہنچے گا۔ مجلس پارک-شیو وہار کوریڈور زمین کے اوپر موجودہ ویشالی-دوارکا ایلو یٹیڈلائن کے 21میٹر سے متجاوز ہے اور موجودہ میٹرو لائن سے 10 میٹر اوپر ہے۔


    اس سیکشن کے آغاز سے ، دہلی میٹرو نیٹ ورک اب 229 میٹرو اسٹیشنوں کے ساتھ 314 کلومیٹر طویل کا نیٹ ورک بن گیا ہے۔ توقع ہے کہ دہلی میٹرو کے مرحلہ 3 کے تحت تمام بڑے کوریڈور سال کے اختتام تک مسافروں کے لئے کھول دیئے جائیں گے۔


    اس موقع پر اجتماع سے خطاب کرتے ہوئے جناب ہردیپ سنگھ پوری نے کہا کہ اس توسیع کے ساتھ دہلی میٹر و ان بڑے میٹرو کے ایلیٹ کلب کارکن بن گئی ہے جن کا 300 کلو میٹر سے زائد طویل روٹ کا ایک زبردست نیٹ ورک ہے اور انہوں نے کہا کہ آنے والے مہینوں میں یہ 350 کلو میٹر کے نشان کو بھی پہنچ جائے گی او رپورے قومی دارالحکومت خطہ کے زیادہ سے زیادہ لوگ اس سے فیضیاب ہوں گے۔ انہوں نے کہا کہ دہلی میٹرو بلاشبہ تاریخ رقم کررہی ہے، کیونکہ اس نے سال 2018ء میں نئے سیکشن میں 80 کلو میٹر جوڑا ہے۔ وزیر موصوف نے دہلی حکومت کی اس بات کے لئے ستائش کی کہ اس نے 103.93 کلو میٹر طویل دہلی میٹرو کے مرحلہ 4 پر وجیکٹ کے شروع کرنے میں درپیش رکاوٹوں کو دور کرنے کی یقین دہانی کرائی ہے۔ انہوں نے کہا کہ صاف ستھرا اور آلودگی سے پاک عوامی ٹرانسپورٹ نظام، فضائی آلودگی سے نمٹنے، شہر کی بھیڑ بھاڑ کو کم کرنے اور لوگوں کو ایک قابل انحصار موبلٹی پلیٹ فارم فراہم کرنا ضروری ہے۔ انہوں نے کہا کہ آنے والے مہینوں میں بھی این سی آر شہروں میں بہت زیادہ توسیع ہونے جارہی ہے، کیونکہ نوئیڈا، گریٹر نوئیڈا، غازی آباد اور بلبھ گڑھ میں نئے سیکشن کھلیں گے۔


    دیگر ریجنل ریپڈ ٹرانزٹ سسٹم (آر آر ٹی ایس)پروجیکٹوں جس کی منصوبہ بندی کی جارہی ہے، ان میں 82.15 کلومیٹر دہلی-میرٹھ کوریڈور ، دہلی-پانی پت(111کلومیٹر) اور دہلی-الور(180کلو میٹر) شامل ہیں۔


    م ن۔ن ا ۔ ن ع


    U: 5 5 71


    

    
    (Release ID: 1551411) Visitor Counter : 9