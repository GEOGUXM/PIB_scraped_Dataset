      جہاز رانی کی وزارت

      عوامی – نجی شراکت داری کے اپنے پہلے قدم کے طور پر آئی ڈبلیو اے آئی اپنا کولکاتہ ٹرمینل ، سپلائی آپریٹ اور رکھ رکھاؤ کے طرز پر نجی کمپنی کے حوالے کرے گی
      
      توقع کی جاتی ہے کہ قومی آبی شاہراہ نمبر 1 کے ذریعے اس پروجیکٹ سے نیپال بھیجے جانےوالے کنٹینر پر مشتمل کارگو کے وسیع مضمرات کو بروئے کار لایا جا سکے گا

      Posted On: 29 OCT 2018 5:52PM by PIB Delhi

    نئی دہلی، 29 اکتوبر / اِن لینڈ واٹر ویز اتھارٹی آف انڈیا ( آئی ڈبلیو اے آئی ) اب عوامی – نجی شراکت داری ( پی پی پی ) کے شعبے میں بھی کل سے اپنا عمل شروع کرے گی اور یہ کولکاتہ میں واقع اپنا ٹرمینل ، آپریشن اور انتظام کے لئے نجی ہاتھوں میں سونپے گی ۔ مقصد یہ ہے کہ کولکاتہ میں واقع مذکورہ ٹرمینل کو میسرز سمٹ الائنس پورٹ ایسٹ گیٹ وے ( انڈیا ) پرائیویٹ لمیٹیڈ ( ایس اے پی ای ایل ) کو سپلائی ، آپریٹ اور رکھ رکھاؤ ( ایس او ایم ) ماڈل کے تحت نجی ہاتھوں میں سونپ دیا جائے ۔ اس سلسلے میں تحویل میں دیئے جانے کا عمل جہاز رانی کے سکریٹری جناب گوپال کرشن کی موجودگی میں کولکاتہ میں منعقد ایک تقریب کے دوران مکمل کیا جائے گا ۔


    اِن لینڈ واٹر ٹرانسپورٹ ( آئی ڈبلیو ٹی ) کا ٹرمینل جی آر جیٹی – 1 اور بی آئی ایس این نیز جی آر جیٹی – 2 کو آراستہ اور پیراستہ کرنے ، آپریٹ کرنے ، اس کا انتظام سنبھالنے اور مالیہ شیئرنگ کے اصولوں پر ایس اے پی ای ایل کو سونپا جائے گا ۔ آپریٹر کو یہ حق حاصل ہو گا کہ وہ آئی ڈبلیو اے آئی کے ذریعے مشتہر کردہ نرخوں کے مطابق استعمال کنندگان سے یوزر فیس وصول کر سکے ۔ یہ معاہدہ 30 برسوں کے لئے نافذ العمل ہو گا ۔ میسرز ایس اے پی ای ایل کو اگست ، 2017 ء میں 61.70 فی صد مالیہ از خود رکھنے اور 38.30 فی صد مالیہ آئی ڈبلیو اے آئی کو فراہم کرنے کے مقصد سے عمل میں آیا تھا اور اس سلسلے میں گارڈن ریچ ٹرمینل کولکاتہ اور گائے گھاٹ اور کالو گھاٹ ٹرمینل واقع پٹنہ کے توسط سے عالمی ٹینڈرنگ کا عمل اختیار کیا گیا تھا ۔ چونکہ آئی ڈبلیو اے آئی کے ذریعے ایس او ایم ماڈل کے تحت یہ اس کا اولین پی پی پی پروجیکٹ ہے ۔ لہٰذا ، امید کی جاتی ہے کہ یہ پیش رفت بھارت میں آئی ڈبلیو ٹی کے تحت نجی سرمایہ کاری کا راستہ بھی ہموار کرے گی ۔


    آئی ڈبلیو ٹی ٹرمینل یعنی جی آر جیٹی – 1 اور بی آئی ایس این اور جی آر جیٹی – 2 بالترتیب 30409.64 مربع میٹر اور 14557 مربع میٹر پر مشتمل ہے اور اس کی دو مستقل آر سی سی سے تعمیر شدہ جیٹیاں ہیں اور ساتھ ہی ساتھ رول آن ، رول آف ٹرمینل کے علاوہ ایک فلوٹنگ جیٹی بھی ہے ۔ بی آئی ایس این جیٹی سے سنکریل تک بحری جہازوں تک ٹرکوں کی نقل و حمل ، جو ساحل پر عمل میں آتی ہے اور سہولتوں سے متعلق آپریشن اور انتظام میں نجی شعبے کی شراکت سے ان تمام جیٹیوں کی عملی اثر انگیزی میں اضافہ ہو گا ۔


    کولکاتہ ٹرمینل بھارت آنے والے اور ایگزم کارگو کے سلسلے میں ، جو شمال مشرقی خطے کے لئے ہوں گے ، آسانیاں فراہم کرے گا اور اس کے ذریعے بنگلہ دیش تک کارگو ارسال کرنے میں بھی آسانی ہو گی ۔ ساتھ ہی ساتھ یہ بھارت بنگلہ دیش پروٹوکول راستے پر بھی جہاز رانی کے عمل کو سہل بنائے گا ۔ 25 اکتوبر ، 2018 ء کو بھارت اور بنگلہ دیش نے کولا گھاٹ ( مغربی بنگال ، بھارت ) اور چلماری ( بنگلہ دیش ) کے سلسلے میں اپنے بحری تعلقات کو مستحکم بنانے کی غرض سے ایک سنگ میل معاہدے پر دستخط کئے تھے اور ان دونوں بندر گاہوں کو نیو پورٹ آف کال ( پی او سی ) قرار دیا گیا تھا ۔ اس کے علاوہ ، مونگلا اور چٹو گرام بندر گاہ ( بنگلہ دیش ) کو بھارت کے لئے اور بھارت سے ساز و سامان لانے اور لے جانے کے لئے نیز مسافر اور بحری کشتیوں کی آمد و رفت کے لئے یعنی کولکاتہ سے ڈھاکہ اور پروٹوکول کے راستے گواہاٹی تک لانے اور لے جانے کے لئے بھی اتفاق کیا گیا تھا ۔


    ( م ن ۔ ع ا )


    U. No. 5539

    
    
    (Release ID: 1551134) Visitor Counter : 5