      صحت اور خاندانی بہبود کی وزارت

      جناب جے پی نڈا مشن اندردھنش کے اگلے دور کے لئے تیاریوں کا جائزہ لیا
      
      مقاصد کو حاصل کرنے کے لئے ریاستوں کو پوری مدد کا یقین دلایا

      Posted On: 09 OCT 2018 6:13PM by PIB Delhi

    نئی دہلی، 9 /اکتوبر۔ صحت اور خاندانی بہبود کے مرکزی وزیر جناب جے پی نڈا نے ویڈیو کانفرنسنگ کے ذریعے 17 ریاستوں اور مرکز کے زیر انتظام علاقوں کے وزرائے صحت اور پرنسپل سکریٹریز کے ساتھ اگلے دور کے مشن اندر دھنش (ایم آئی) کی تیاریوں کا جائزہ لیا۔ جناب نڈا نے واضح طور پر ہدایت دی اور مکمل ٹیکہ کاری کے نشانوں کو حاصل کرنے میں سبھی طرح کی مدد کی یقین دہانی کرائی۔ انھوں نے ریاستوں سے کہا کہ اس پہل کے تحت ان بچوں کو جن کے ابھی تک ٹیکے نہیں لگائے جاسکے ہیں، اور حاملہ خواتین کو پوری حفاظت کی یقین دہانی کرانے میں کوئی کسر باقی نہ رکھیں۔ انھوں نے اعتماد ظاہر کیا کہ وزیراعظم جناب نریندر مودی کے ذریعے مقرر کئے گئے ملک میں نوے فیصد مکمل ٹیکہ کاری کے نشانے کو حاصل کرلیں گے۔


    ملک کے 75 اضلاع میں تین دور کی ٹیکہ کاری کی مہم کی منصوبہ بندی کی گئی ہے۔ یہ مہم ساتوں دن (مقررہ ٹیکہ کاری دن – اتوار اور چھٹی کے دن کو چھوڑکر) جاری رہے گی۔ٹیکہ کاری کا پہلا دور 22 اکتوبر 2018 سے، دوسرا دور 22 نومبر 2018 سے اور تیسرا دور 22 دسمبر 2018 سے آگے جاری رہے گا۔


    جناب جے پی نڈا نے کہا کہ زیادہ حساس جھگیوں اور کچی اینٹ کے گھروں، قبائلی علاقوں، جنگلاتی علاقوں، تعمیراتی مقامات، باہر سے آئے ہوئے لوگوں کی بستیوں، خالی پڑی ہوئی جگہوں اور شہری جھگیوں میں رہنے والے ایسے بچوں اور حاملہ عورتوں پر توجہ دی جانی چاہئے، جن کے ٹیکے نہیں لگے ہیں یا جزوی طور پر ٹیکے لگے ہیں اور حساس بچوں نیز خواتین پر خصوصی توجہ دی جانی چاہئے۔


    انھوں نے کہا کہ آشا اور آنگن واڑی کارکنوں کے ذریعے مردم شماری اس طرح کی جانی چاہئے جس میں سبھی علاقے شامل ہوں اور اے این ایم؍ سپروائزروں کے ذریعے سروے کا جائزہ لیا جانا چاہئے۔


    وزیر صحت نے اندردھنش کے سبھی دور کی منصوبہ بندی اور اس پر عمل درآمد کی ریاستی اور ضلعی ٹاسک فورس میٹنگ میں مقررہ جائزے کی ضرورت پر زور دیا، تاکہ عمل درآمد میں فرق کی نشان دہی کی جاسکے اور انھیں عدم ارتکاز کی شکل میں حل کیا جاسکے۔


    مشن اندر دھنش (ایم آئی) حکومت ہند کی آئندہ کی اسکیموں میں سے ایک ہے اور اس کا نشانہ دسمبر 2018 تک 90 فیصد مکمل ٹیکہ کاری کرلینا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-5244

    
    
    (Release ID: 1549137) Visitor Counter : 5
    
    
      Read this release in: English