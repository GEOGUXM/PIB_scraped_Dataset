      کامرس اور صنعت کی وزارتہ

      سیال، پیرس نمائش میں 45 ہندوستانی کمپنیوں نے حصہ لیا
      Posted On: 23 OCT 2018 6:44PM by PIB Delhi


    نئی دہلی، 23 اکتوبر 2018، 45 ہندوستانی کمپنیاں سیال(ایس آئی اے ایل)، پیرس نمائش میں حصہ لے رہی ہیں۔ یہ نمائش فوڈ سروس پروفیشنلز کا سب سے بڑا بین الاقوامی مارکیٹ پیلس ہے۔ ٹریڈ پروموشن کونسل آف انڈیا (ٹی پی سی آئی ) نے اس نمائش میں حصہ لینے والی کمپنیوں کے لیے خصوصی انڈین پویلین کا افتتاح کیا۔ سیال، پیرس غذائی خدمات سے متعلق مصنوعات کی ایک اہم نمائش ہے، جس میں 109 ملکوں کی 7020 فرانسیسی اور بین الاقوامی ایگزیبیٹر (نمائش کار) اپنی خوردنی اشیا کی نمائش کررہی ہیں، جن میں مسالوں سے لے کر ڈبہ بند مصنوعات وغیرہ شامل ہیں۔


    ٹی پی سی آئی کے چیئرمین موہت سنگلا نے کہا کہ تجارتی مواقع کی تلاش کے نقطہ نظر سے ہندوستانی شراکت داروں کے لیے یہ نمائش ایک مثالی پلیٹ فارم ہے، جس میں وہ کاروبار کے علاوہ نئے صارف رجحانات، غذائی جدت طرازی، غذائی خدمات مارکیٹنگ معاہدوں اور مشترکہ کمپنیوں وغیرہ سے روشناس ہوتے ہیں۔ انہوں نے مزید کہا کہ موجودہ نمائش میں ہندوستانی مصنوعات اور کمپنیوں کے تعلق سے خریداروں کے جس دلچسپی کا اظہار ہورہا ہے، اس سے ایسا لگتا ہے کہ ہندوستان اور یوروپ کے درمیان امداد باہمی کے نئے دروازے کھلیں گے۔


    یہ نمائش ڈیری مصنوعات، گوشت، تازہ پھل اور سبزیوں، دباغت شدہ اور محفوظ کی گئی خوردنی اشیا نیم ڈبہ بند خوردنی مصنوعات اور گینک مصنوعات، صحت مصنوعات، غذائی سپلمنٹ، سی فوڈ اور کھانے کے لیے تیار سامانوں پیٹ اور پولٹری مصنوعات کے خریداروں اور فروخت کنندگان کی یہ ایک انتہائی اہم آماجگاہ ہے، جس میں وہ سازوسامان اور خدمات سے روبرو ہوتے ہیں۔ پورے یوروپ سے آئے ہوئے خریدار ہندوستانی کمپنیوں کے تعلق سے گہری دلچسپی کا مظاہرہ کررہے ہیں۔


    سیال، پیرس کا انعقاد ہر دو سال پر ہوتا ہے اور یہ روزانہ مشہور شیف کے ذریعے کیولینیری نمائش کے لیے مشہور ہے۔ اس منفرد کیولینیری شو میں سیال، پیرس نمائش کاروں کی مصنوعات کی نمائش موجودہ عنوانوں اور رجحانات کے مطابق ہوتی ہے۔ اس میں لائیو کیوزنگ اسباق بھی ہوتے ہیں۔ خریدار اس نمائش کی توسط سے تازہ مصنوعات اور خام رسد کے بارے میں جان پاتے ہیں۔ ہندوستانی کمپنیاں بھی اپنی مصنوعات اور اشیائے خوردونوش کے توسط سے اپنی موجودگی کا احساس کرارہی ہیں۔


    ۔۔۔۔۔۔۔۔۔۔۔


    م ن۔ م م ۔ ت ع۔


    U- 5431

    
    
    (Release ID: 1550378) Visitor Counter : 7