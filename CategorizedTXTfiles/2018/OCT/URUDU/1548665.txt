      جدید اور قابل تجدید توانائی کی وزارت

      ری-انویسٹ 2018 کے پہلے دن 10،000 سے زائد افراد شریک ہوئے، پروگرام بے حد کامیاب
      Posted On: 04 OCT 2018 8:17PM by PIB Delhi


    نئی دہلی، 4 ؍ اکتوبر؍گریٹر نوئیڈا میں منعقدہ دوسری عالمی ری­-انویسٹ انڈیا، آئی ایس اے پارٹنر شپ قابل تجدید توانائی ماہرین کی میٹنگ اور نمائش (ری-انویسٹ 2018) میں پہلے دن یعنی 3؍اکتوبر 2018 کو 10ہزار سےزائد افراد شریک ہوئے۔یہ میٹنگ اور نمائش 5ہزار مندوبین اور 180 نمائش کاروں پر مشتمل ہے۔ پہلے دن 354 بزنس ٹو بزنس دوطرفہ میٹنگوں کا انعقاد عمل میں آیا۔ کثیر افراد کی شرکت والے اجلاسوں میں بین الاقومی شمسی اتحاد کی پہلی اسمبلی، دوسری انڈین اوشیئن رِم ایسوسی ایشن (آئی او آر اے) توانائی ماہرین میٹنگ، وزرائے اعلی مکمل اجلاس اور امریکہ و فرانس کے ذریعہ کنٹری سیشن شامل ہیں۔


    بین الاقوامی شمسی اتحاد کی پہلی اسمبلی کی صدارت بجلی اور قابل تجدید توانائی کے مرکزی وزیر مملکت (آزادانہ چارج) جناب آر کے سنگھ اور فرانس کی وزیر مملکت برائے ایکولوجیکل اینڈ سو لیڈری ٹرانزیشن محترمہ برون پواِرسن نے مشتر کہ طور پر کی۔ اسمبلی کی تجارتی کارروائیوں کے دوران انڈین اوشیئن رِم ایسوسی ایشن اور بین الاقوامی شمسی اتحاد کے درمیان ایک مشترکہ اعلامیہ پر دستخط کئے گئے۔ ہریانہ کی حکومت نے انٹرنیشنل سولر الائنس (آئی ایس اے) کی شراکت داری کے ساتھ خلا میں جانے والی ہندوستانی نژاد پہلی خاتون آنجہانی کلپنا چاؤ لہ کی یاد میں سولر ایوارڈ کا اعلان کیا۔ ہریانہ سرکار کے وزیر برائے توانائی ڈاکٹر بنواری لال کے ذریعے اسمبلی کے صدر اور مشترکہ صدر کی موجودگی میں ایک مفاہمت نا مے پر دستخط کئے گئے۔


    آئی ایس اے کے کارپوریٹ پارٹنروں نے آئی ایس اے کے اصل سرمایے کے لئے تین چیک بھی پیش کئے۔ایک ملین امریکی ڈالر کا پہلا چیک بجلی کی وزارت، حکو مت ہند کے سکریٹری جنا ب اے کے بھلا، پاور فائنانس کارپوریشن کے چیف منیجنگ ڈائریکٹر (سی ایم ڈی) جناب راجیو شرما کے ذریعےپیش کیا گیا۔ ایک ملین امریکی ڈالر کا دوسرا چیک کول انڈیا کے جنرل منیجر جناب جی ایس بھاٹیا کے ذریعے پیش کیا گیا، جبکہ دو ملین امریکی ڈالر کا تیسرا چیک آئی ٹی پی او کے ایگزیکٹو ڈائریکٹر جناب دیپک کمار کے ذریعے پیش کیا گیا۔


    آئی او آر اے ممالک سے تعلق رکھنے والے قابل تجدید توانائی کے ماہرین نے دن بھر قابل تجدید توانائی کی تیز رفتار ترقی اور قابل تجدید توانائی کی توسیع کے لئے حکمت عملی وضع کرنے کے طور طریقوں اور اشتراک کے موضوع پر روشنی ڈالی۔


    وزیراعلیٰ کے مکمل اجلا س میں ہماچل پردیش، پڈوچیری، انڈومان اینڈ نکوبار جزائر اور اترپردیش کے نمائندوں نے شرکت کی اور سرمایہ کاروں کو راغب کرنے کے لئے اپنے متعلقہ ریاستوں کے ذریعے نافذ کئےجا رہے قابل تجدید توانائی پالیسی اقدامات کو باہم ساجھا کیا۔


    فرانس اور امریکہ کے ذریعے کنٹری سیشن کا بھی اہتمام کیا گیا، جس میں امریکہ اور فرانس کے ماہرین نے اپنی حصولیابیوں اور قابل تجدید توانائی کے مختلف شعبوں میں ٹیکنالوجیکل رجحانات کو اُجاگر کیا۔ فرانس اور امریکہ نے ایک مخصوص کنٹری سیشن کا انعقاد کیا۔ اس کا اختتام ایک مفاہمت نامے اور ایک مشترکہ اعلامیہ پر دستخط کے ساتھ عمل میں آیا۔ شمسی توانائی کے شعبے میں اختراع کے لئے فرینچ ایجنسی فار ڈیولپمنٹ اور سولر انرجی کارپوریشن آف انڈیا کے درمیان دستخط کئے گئے ۔ اسی طرح اسٹوریج، گرڈ مینجمنٹ اور ای موبلٹی پر فرینچ کمیشن فار اٹامک اینڈ الٹر نیٹیو انرجیز (سی ای اے)۔بُلّور، بلیو سالیوشنز اور سولر انرجی کارپوریشن آف انڈیا (ایس ای سی آئی) کے درمیان ایک مفاہمت نامے پر دستخط کئے گئے۔ امریکہ کے ذریعے منعقدہ کنٹری سیشن میں ہندوستان اور امریکہ کے درمیان ڈیمانڈ ایگریگیشن پائلٹ کا مشترکہ اعلامیہ تیار کیا گیا۔


    پہلے دن 2 خصوصی اجلاسوں کا بھی انعقاد عمل میں آیا۔ سافٹ بینک گروپ کے چیف ایگزیکٹیو افسر ماسا یوشی سون نے پہلے خصوصی اجلاس میں خطاب کیا، جس میں انہوں نے ہندوستان میں شمسی توانائی کی کم قیمتوں سے متعلق گفتگو کی۔ انہوں نے اس حقیقت کو بھی اجاگر کیا کہ ان کے سولر انرجی پروجیکٹس آئی ایس اے ممبر ملکوں کو پی پی اے کے 25برسوں کے بعد مفت میں بجلی فراہم کریں گے۔ دوسرے خصوصی اجلاس میں اسٹوڈنٹس ایجوکیشنل اینڈ کلچرل موومنٹ آف لداخ کے بانی ڈائرکٹر سونم وانگ چُک نے خطاب کیا۔


    4؍اکتوبر کو آئی ایس اے ماہرین اجلاسوں کے علاوہ دوسری آئی او آر اے قابل تجدید توانائی وزارتی میٹنگ کا انعقاد ہونا ہے۔علاوہ ازیں ہندوستان کی توانائی باسکٹ ، 2030 قابل تجدید توانائی اور گرڈ چیلنجوں ، اسٹوریج حل، شمسی توانائی کا مستقبل، کارپوریٹ قابل تجدید توانائی خریداروں کی گول میز، ہندوستان کا چھتوں کے اوپر شمسی توانائی پروگرام ، جیسے خصوصی شغف والے موضوعات پر اجلاس منعقد کئے جائیں گے۔ مزید برآں یوروپی یونین ، آسٹریلیا اور برطانیہ کا کنٹری سیشن منعقد کیا جائے گا۔


    5؍اکتوبر کو ری-انویسٹ 2018 کا تیسرا اور آخری دن ہوگا۔ اس دن ہندوستان میں قابل تجدید توانائی کی پیداوار ، دھوئیں سے پاک ایندھن سے کھانا بنانے جیسے موضوعات پر اجلاس منعقد کئے جائیں گے۔ علاوہ ازیں جرمنی اور فِن لینڈ کے ذریعے کنٹری سیشن کا انعقاد کیا جائے گا۔ مدھیہ پردیش، گجرات اور پنجاب جیسی ریاستوں کے ذریعے پالیسی اقدامات کو بھی اجاگر کیا جائے گا۔


    مزید تفصیلات کے لئے:


    Website: https://re-invest.in/


    Twitter: @REInvestIndia


    Facebook: @REInvestIndia


    U. No. 5164


    
    

    
    (Release ID: 1548665) Visitor Counter : 7