      امور صارفین، خوراک اور عوامی تقسیم کی وزارت

      صارفین کے امور کے محکمے نے دہلی میں پیاز کی قیمت اور دستیابی کا جائزہ لیا
      Posted On: 26 OCT 2018 7:45PM by PIB Delhi


    نئی دہلی، 26 اکتوبر 2018؍صارفین کے امور کے محکمے (ڈی او سی اے)نے سیکریٹری جناب اویناش کے شریواستو کی صدارت میں متعلقہ فریقوں کے ساتھ آج ایک اعلیٰ سطحی میٹنگ میں دہلی میں پیاز کی قیمت اور دستیابی کی صورت حال کا جائزہ لیا۔ اس بات کا مشاہدہ کیا گیا کہ پیاز کی تھوک قیمت اکتوبر کے وسط میں اونچائی پر پہنچ گئی تھی، لیکن اس میں اب معمولی کمی آئی ہے۔اس کمی کو جاری رکھنے کی خاطر یہ فیصلہ کیا گیا کہ قیمتوں کو مستحکم رکھنے کے فنڈ (پی ایس ایف) کے تحت قائم کردہ ذخیرے سے دہلی کے لئے یومیہ سپلائی میں مزید اضافہ کیا جائے۔


    میٹنگ میں تھوک قیمتوں اور خوردہ قیمتوں کے درمیان فرق کو کم کرنے کے اقدامات پر بھی تبادلہ خیال کیا گیا۔اس ضمن میں دہلی حکومت نے مشورہ دیا تھا کہ پیاز کی سپلائی پی ڈی ایس کی دکانوں کے ذریعے خود کی جائے جیسا کہ 2015ء میں کیا گیا تھا۔ڈہلی میں قیمتوں پر قریبی نگاہ رکھی جائے گی اور اگر قیمتوں میں اضافہ ہوتا ہے تو دہلی حکومت مارکیٹ میں مداخلت کرنے پر غور کرسکتی ہے۔ سفل؍مدر ڈیری کو بھی ہدایت دی گئی ہے کہ وہ اپنی دکانوں کے ذریعے پیاز کی سپلائی میں اضافہ کریں اور انہیں پی ایس ایف کے تحت بڑی مقدار میں پیاز دستیاب کرائی جائے گی۔


    باغبانی کے ڈویژن (ڈی اے سی اینڈ ایف ڈبلیو)نے اس بات کا اشارہ دیا ہے کہ خریف میں پیاز کی فصل کی بوائی کے رقبے میں 2017ء کے مقابلے 37 فیصد کا اضافہ ہوا ہے۔انہوں نے یہ بھی بتایا کہ راجستھان اور مہاراشٹر کے شولہ پور ، کرناٹک کےہبلی اور آندھر پردیش کے کرنول میں پیاز کی فصل کی کٹائی شروع ہونے سے پیاز کی منڈی میں سپلائی کی پوزیشن بہتر ہوئی ہے۔ اس سے صارفین کے لئے پیاز کی دستیابی میں بہتری آئے گی، جس سے آنے والے دنوں میں پیاز کی قیمتیں کم ہوں گی۔


    م ن۔و ا ۔ ن ع


    U: 5 5 18

    
    
    (Release ID: 1550943) Visitor Counter : 7