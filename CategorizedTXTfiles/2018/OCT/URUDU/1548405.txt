      وزارت خزانہ

      ہندوستان کی چھوٹی صنعتوں کی ترقی کے بینک نے 115 آرزومند ضلعوں میں قومی سطح پر صنعت کاری کی بیداری مہم اُدیم ابھیلاشا کا آغاز کیا
      Posted On: 03 OCT 2018 12:34PM by PIB Delhi


    نئی دہلی،03 اکتوبر /مہاتما گاندھی کی سالگرہ کے موقع پر ہندوستان کے چھوٹی صنعتوں کی ترقی کے بینک ( ایس آئی ڈی بی آئی ) نے 115 آروزومند ضلعوں میں قومی سطح پر صنعت کاری کی بیداری مہم ‘‘ اُدیم ابھیلاشا ’’ کا آغاز کیا ۔ قابل ذکر ہے کہ نیتی آیوگ نے 28 ریاستوں میں ان 115 آرزو مند ضلعوں کی نشاندہی کی تھی اور یہ مہم تقریباً 15 ہزار نو جوانوں تک پہنچی ہے ۔ ایس آئی ڈی بی آئی ان ضلعوں کے لئے کایا پلٹ مشن میں اہم رول ادا کرے گا ۔ یہ مہم ملک بھر میں تین اکتوبر سے 8 اکتوبر ، 2018 ء تک چلائی جائے گی ۔ مہم کے تحت 800 سے زیادہ ٹرینرس (تربیت دینے والے ) تیار کئے جائیں گے ، جو ان ضلعوں کے بیشتر نو جوانوں کو صنعتی تربیت فراہم کریں گے ۔


    ایس آئی ڈی بی آئی نے الیکٹرونکس اور آئی ٹی کی وزارت کے سی ایس سی ای – گورننس سروسز انڈیا لمیٹیڈ ، ایک خصوصی مقصدی وہیکل ( سی ایس سی ایس پی وی ) کے ساتھ ساجھے داری کی ہے تاکہ ان کے سی ایس سیز کے ذریعے مہم کو نافذ کیا جا سکے ۔ اس مہم کے تحت آرزومند ضلعوں کے دیہی نو جوانوں کو ترغیب دی جائے گی اور انہیں صنعت قائم کرنے کے لئے مدد دی جائے گی تاکہ وہ اپنی صنعت خود قائم کرسکیں ۔ اس مہم کا مقصد ملک بھر میں ڈجیٹل میڈیم کے ذریعے تربیت فراہم کرنا ہے ۔ سی ایس سی - گاؤں سطح کے صنعت کاروں ( وی ایل ایز ) کے لئے کاروباری مواقع پیدا کرنا ہے ۔ خواتین صنعت کاروں کی حوصلہ افزائی کے لئے ان آرزو مند ضلعوں میں خواہش مند خواتین پر توجہ مرکوز کرنا ہے اور صنعت میں دلچسپی لینے والے شرکاء کی مدد کرنا اور بینکوں سے انہیں قرض کی سہولت فراہم کرنا ہے ، جس سے وہ اپنی خود کی صنعت قائم کر سکیں ۔


    ایس آئی ڈی بی آئی اس مہم کا حصہ بنانے کے لئے بینکوں ، نبارڈ ، این بی ایف سیز ، ایس ایف بیز ، ڈسٹرکٹ انڈسٹریز سینٹرس ، ریاستی سرکاروں وغیرہ سمیت شراکت داروں کے ساتھ بھی رابطہ قائم کر رہی ہے ۔ مزید یہ کہ سی ایس سی گاؤں سطح کے صنعت کاروں ( وی ایل ایز ) اِن آرزومند صنعت کاروں کے لئے عمل انگیز رول ادا کرے گی ۔ تربیت کے علاوہ ، وی ایل ایز آرزو مند افراد کو سہارا بھی دے گی تاکہ انہیں صنعت کے لئے قرضے دستیاب کراکے اُن کے لئے نئے یونٹس قائم کئے جا سکیں اور انہیں پردھان منتری مدرا یوجنا اور ایس یو آئی جیسے حکومت ہند کے مختلف اقدامات کے بارے میں بیدار کیا جا سکے اور کاروباری خواندگی سے متعلق ان ضلعوں میں نو جوانوں کو با خبر کیا جا سکے ۔


    اس مہم کے بارے میں اظہارِ خیال کرتے ہوئے ایس آئی ڈی بی آئی کے سی ایم ڈی جناب محمد مصطفیٰ نے کہا کہ ایس آئی ڈی بی آئی نے آرزو مند ضلعوں میں داخل ہو کر ایک جرات مندانہ قدم اٹھایا ہے اور وہ ان علاقوں میں بنیادی سطح پر سرگرمیوں پر کام کر رہا ہے تاکہ روزگار پیدا کئے جا سکیں اور پائیدار ترقی کو فروغ دیا جا سکے ۔ انہوں نے کہا کہ یہ ہمارے پروگرام کا ایک حصہ ہے کہ روز گار کے متلاشی لوگوں کو روز گار پیدا کرنے والا بناکر صنعت کاری کی طرف مائل کیا جائے ۔


    چھوٹی صنعتوں کی ترقی کا بینک ایس آئی ڈی بی آئی ، بہت چھوٹی ، چھوٹی اور اوسط درجے کی صنعتوں کے سیکٹر کی ترقی ، فروغ ، کوآرڈینیشن اور مالیے کی فراہمی کا ایک اہم مالی ادارہ ہے ۔ ایس آئی ڈی بی آئی قرض کے ساتھ بہت چھوٹی ، چھوٹی اور اوسط درجے کی صنعت کی مالی اور ترقیاتی ضرورتیں پوری کرتا ہے اور اسے مضبوط اور عالمی سطح پر مقابلہ جاتی بناتا ہے ۔


    *****


    ( م ن ۔ ح ا ۔ ع ا )


    U. No. 5127

    
    
    (Release ID: 1548405) Visitor Counter : 8
    
    
      Read this release in: Malayalam , English , Marathi , Hindi , Tamil