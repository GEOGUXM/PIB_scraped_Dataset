      پینے کے پانی اور صفائی ستھرائی کی وزارت

      سووچھ بھارت مشن کی پیش رفت سے متعلق میڈیا میں گمراہ کن رپورٹ
      
      مطالعات کو صفائی ستھرائی کےتازہ ترین اعداد وشمار کے ساتھ ہم آہنگ ہونے کی ضرورت ہے

      Posted On: 26 OCT 2018 6:25PM by PIB Delhi

    نئی دہلی، 26 اکتوبر/ پینے کے پانی اور صفائی ستھرائی کی وزارت کی جانکاری میں بعض مخصوص میڈیا رپورٹ آئی ہے۔اس رپورٹ میں ٹی اے جی (ٹین ایج گرلز) کے عنوان سے ا یک سروے کا حوالہ دیا گیا ہے۔ یہ رپورٹ سووچھ بھارت مشن سے متعلق اپنے دعوؤوں میں پوری طرح گمراہ کن ہے۔اس سروے رپورٹ میں دعویٰ کیا گیا ہے کہ ملک میں تقریباً چالیس فیصد نو عمر لڑکیاں اب بھی کھلے میں رفع حاجت کرتی ہیں۔


    تاہم میڈیا رپورٹ میں سب سے زیادہ اہم حقیقت کا کوئی بھی ذکر نہیں ہے۔مثال کے طور پر یہ کہ فیلڈ سروے سال 2016-17 کے دوران کیاگیا تھا۔یہی وجہ ہے کہ حقیقی معنوں میں یہ رپورٹ بالکل غلط ہے۔ علاوہ ازیں یہ سروے حال ہی میں کیاگیا تھا اور اس کی معلومات زمینی سطح پر موجودہ صفائی ستھرائی کی صورت حال کو منعکس کرتی ہے، بالکل گمراہ کن ہے۔ سال 2016-17 کے اعداد وشمار کو استعمال کرکے سووچھ بھارت مشن کی کامیابی پر آج سوال کھڑا کرنے والی یہ رپورٹ ہندوستان کے عوام کی کوششوں اور حصولیابیوں کو یقیناً کمزور اور مجروح کرتی ہے۔


    غلط معلومات پر مبنی یہ رپورٹ دیہی صفائی ستھرائی کے تناظر میں سنگین پہلوؤں کو پیش کرتی ہے، جبکہ حقیقت یہ ہے کہ دیہی صفائی ستھرائی کا عمل سووچھ بھارت مشن کے تحت غیرمعمولی طور پر آگے بڑھا ہے۔ یہ بھی سچ ہے کہ بنیادی حقائق مثلاً یہ سروے کس مدت کے دوران کیا گیا، اس کا اس رپورٹ میں کوئی تذکرہ نہیں کیا گیا ہے۔اس وجہ سے یہ رپورٹ موجودہ حالات کے تناظر میں صفائی ستھرائی کی پیش رفت سے متعلق مکمل طور سے غلط اور گمراہ کن ہے۔


    سووچھ بھارت مشن کے تحت دیہی صفائی ستھرائی کوریج جہاں اکتوبر 2014 میں 39 فیصد تھا وہ آج تیزی کے ساتھ بڑھ کر 95 فیصد تک پہنچ گیا ہے۔ سووچھ بھارت مشن کے تحت صفائی ستھرائی کی وسیع رفتار سے اس پیش رفت کامطلب یہ ہے کہ اس مطالعہ اور سروے میں اعداد وشمار کو جس طریقہ سے پیش کیا گیا ہے ممکن ہے کہ کچھ ہی مہینے میں وہ پرانا اور فرسودہ ہوگئےہوں۔ اسی طرح فیلڈ سروے کی مدت کےوسط یعنی جنوری 2017 میں دیہی ہندوستان میں صفائی ستھرائی کا کوریج ساٹھ فیصد سے کم تھا،جو کہ مذکورہ مدت کے لئے سروے کی تحقیقات کے ساتھ وسیع پیمانے پر ہم آہنگ ہے۔ یہ وہ حقیقت ہے جس کو اس رپورٹ میں بالکل بھی اجاگر نہیں کیا گیا ہے۔


    لہذاپینے کے پانی اور صفائی ستھرائی کی وزارت اس بات کو بطور خاص بتانا چاہتی ہے کہ سو وچھ بھارت مشن ایک نہایت متحرک اور مفید پروگرام ہے جو بڑی تیزی کے ساتھ پیش رفت کررہا ہے۔ محققین اور مصنفین کو مشورہ دیا جاتا ہے کہ وہ پرانے اعداد وشمار کی بنیاد پر کسی پروگرام کی کامیابی سے متعلق فیصلہ دینے سے قبل بیحد احتیاط سے کام لیں۔انہیں یہ بھی مشورہ دیا جاتا ہے کہ فیلڈ سروے کی مدت کا بھی ذکر صاف صاف کریں۔ اسی طرح کسی بھی مطالعے کی شماریاتی اہمیت اور اثرات جس کا وہ حوالہ دیتے ہیں، کے تئیں نہایت احتیاط برتیں، تاکہ ان کے قارئین گمراہ نہ ہوسکیں۔کسی بھی طرح کے شک وشبہ کی صورت میں محققین اور مصنفین حضرات سووچھ بھارت مشن سے متعلق تازہ ترین حقائق اور پیش رفت سے متعلق اعداد وشمار حاصل کرنے کے لئے وزارت سے رابطہ قائم کرسکتے ہیں۔اسی طرح کا مشورہ مختلف میڈیا کو بھی دیا جاتا ہے۔


    دیہی ہندوستان نے اپنے گھروں میں 8.7 کروڑ سے زائد بیت الخلاؤں کی تعمیر کی ہے اور اکتوبر 2018 کی تاریخ تک 5 لاکھ سے زائد گاؤں، 530 ضلعوں اور 25 ریاستوں/ مرکز کے زیر انتظام علاقوں نے کھلے میں رفع حاجت کی لعنت سے اپنے آپ کو پاک کرنے کا اعلان کیا ہے۔


    ***********


    (م ن ۔م ع ۔ ر ض۔ 26.10.2018 )


    U –5509

    
    
    (Release ID: 1550912) Visitor Counter : 3