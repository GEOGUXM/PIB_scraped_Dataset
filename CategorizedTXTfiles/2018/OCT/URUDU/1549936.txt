      وزارت آیوش

      آیوش میں سرمایہ کاری سے متعلق پہلی قومی سربراہ کانفرنس کے لئے تیاری کی میٹنگ
      
      آیوش کی وزارت، حفظان صحت کی ضرورتوں کو پورا کرنے کے لئے دیگر وزارتوں کے ساتھ مل کر کام کررہی ہے : شریپد نائک

      Posted On: 17 OCT 2018 1:19PM by PIB Delhi

    نئیدہلی 17 اکتوبر۔آیوروید کے دن کی تقریبات کے موقع پر آیوش کی وزارت چار نومبر 2018 کو نئی دلی کے امبیڈکر بین الاقوامی مرکز میں ، آیوش میں سرمایہ کاری کے بارے میں پہلی قومی سربراہ میٹنگ کا انعقاد کررہی ہے۔اس سربراہ میٹنگ کا مقصد آیوش میں سرمایہ کاری کے لئے حکومت کی مختلف وزارتوں / محکموں کے تحت سرکاری شعبے کے کار خانوں ( پی ایس یو ) اور پرائیویٹ کمپنیوں کی حوصلہ افزائی کرنا ہے ۔ نیتی آیوگ اور صنعت پالیسی اور پروموشن کا محکمہ آیوش میں اس پہلی قومی سربراہ کانفرنس کے شراکت دار مہتمم ہیں ۔


    سربراہ میٹنگ کی تیاری کے لئے ایک میٹنگ کا انعقاد 16 اکتوبر 2018 کو کیا گیا ،جس کی صدارت آیوش کے مرکزی وزیر مملکت (آزادانہ چارج ) جناب شریپد یسونائک نے کی ۔ اس موقع پر جناب نائک نے کہا کہ وزارت نے آیوش کی مارکیٹ میں توسیع کے لئے بہت سے نئے اقدامات کئے ہیں اورہم فکی ،سی آئی آئی ، پی ایچ ڈی چیمبرز اور ایسوچیم وغیرہ جیسے صنعتی ایوانوں کے ساتھ قریبی تعاون کررہے ہیں تاکہ اس مقصد کو حاصل کیا جائے ۔ انہوں نے آیوش کے شعبے پر خصوصی توجہ دینے کے لئے آیوروید یا آیوش کمیٹی تشکیل دے کر ان ایوانوں کی طرف سے کئے گئے اقدامات کو سراہا ۔


    آیوش کی وزیر نے یہ بھی کہا ہے کہ آیوش کی وزارت نے آیوش کے شعبے میں چھوٹے صنعت کار وں کو ترقی دینے اور آیوش دواؤں ، کاسمیٹکس ، فوڈ سپلیمنٹس اوراسپتال کی صنعت وغیرہ سمیت آیوش صنعت کے موجودہ شعبے کو مستحکم کرنے کے لئے بہت چھوٹی ، چھوٹی اور اوسط درجے کی صنعتوں (ایم ایس ایم ای ) کی وزارت کے ساتھ ایک مفاہمت نامے پر دستخط کئے ہیں۔انہوں نے مزید کہا کہ اگلے ایک سال میں مختلف شہروں میں چھوٹی صنعتوں کی ترقی سے متعلق 50 پروگراموں کا انعقاد کرنے کے لئے ایم ایس ایم ای کے ساتھ کام کیا جائے گا۔یہ پروگرام ملک کی سبھی ریاستوں میں کئے جائیں گے ۔


    وزارت نے یہ بھی کہا کہ چیمپئن سیکٹر اسکیم کے تحت آیوش کے شعبے میں روزگار کے ایک لاکھ مواقع پیدا کرنے کا چیلنج قبول کیا ہے۔جیسا کہ مرکزی کابینہ نے یہ اسکیم بنائی تھی اور وزارت بہت سے بین الاقوامی ،معیارات والے آیوروید اور دیگر آیوش اسپتال قائم کرنے کےلئے غیر سرکار ی شعبے کی مدد کرنے کے لئے وزارت ، کامرس کی وزارت کے ساتھ مل کر کام کررہی ہے ۔


    وزیر موصوف نے یہ بھی کہا کہ وزارت حکومت ہند کی دیگر وزارتوں کے ساتھ بھی اس سلسلے میں رابطہ قائم کررہی ہے ۔ انہوں نے کہا کہ ریلویز کی وزارت نے پانچ ریلوے اسپتالوں میں آیوش ونگ قائم کرنے سے اتفاق کیا ہے ۔


    اسی طرح صحت اورحاندانی بہبود کی وزار ت ، داخلی امور کی وزارت اورا محنت کی وزارت اپنے ماتحت اسپتالوں میں آیوش ونگ قائم کررہی ہیں ۔ جناب نائک نے کہا کہ سرکاری شعبے کے بہت سے کارخانے آیوش اسپتال قائم کرنے کے لئے آگے آئے ہیں۔


    آیوش کی وزارت نے آیوش نظام کے فروغ اوراسے آگے بڑھانے کے لئے بہت سے اقدامات کئے ہیں ۔پچھلے چار برسوں میں آیوش اسپتالوں اور ڈسپینسریوں میں آیوش طبی طریقے سے علاج کرانے والے مریضوں کی تعداد میں 15.38 فیصد کا اضافہ ہوا ہے ۔


    حکومت ہند نے صحت کے شعبے میں 100فیصد غیر ملکی راست سرمایہ کاری کی اجازت دے دی ہے ۔ آیوش اور ہربل مصنوعات کی عالمی مانگ میں اضافے کی وجہ سے آیوش اور ہربل مصنوعات کی برآمدات کی قدر میں عالمی مارکیٹ میں مجموعی طور پر اضافہ ہوا ہے اور یہ


    15-2014 میں 354.68 ملین ڈالر تھیں ، جو 17-2016 میں 401.68 ملین ڈالر کے بقدر ہوگئی ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس ۔رم


    U- 5373

    
    
    (Release ID: 1549936) Visitor Counter : 13
    
    
      Read this release in: Marathi , English , Hindi , Tamil , Malayalam