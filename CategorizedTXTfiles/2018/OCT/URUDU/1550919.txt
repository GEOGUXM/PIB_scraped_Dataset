      عملے، عوامی شکایات اور پنشن کی وزارت

      ایم ای ایس کے عہدیداروں کے وفد نے اپنی سروس کے معاملے پر وزیر مملکت ڈاکٹر جتیندر سنگھ سے ملاقات کی
      Posted On: 26 OCT 2018 6:35PM by PIB Delhi


    نئی دہلی، 26 ؍اکتوبر،ایم ای ایس (ملٹری انجینئرنگ سروس) کے عہدیداروں کے ایک وفد نے ، جو کُل ہند ایم ای ایس بیرک اینڈ اسٹور کارڈر ایسوسی ایشن کی نمائندگی کررہا تھا، آج اپنے کارڈر پر نظرثانی سے متعلق امور پر تبادلہ خیال کے لئے شمال مشرقی خطے کی ترقی کی وزارت کے وزیر مملکت (آزادانہ چارج) ، وزیراعظم کے دفتر ، عملے ، عوامی شکایات اور پنشن ، ایٹمی توانائی اور خلاء کے وزیر مملکت ڈاکٹر جتیندر سنگھ سے ملاقات کی اور عملے اور تربیت کے محکمے کے اقدامات کا مطالبہ کیا۔


    وفد نے انہیں ایک میمورنڈم پیش کیا جس میں اس بات کی طرف اشارہ کیا گیا تھا کہ وزارت دفاع اور ڈی جی (پرس) آف ای -ان -سی کی کچھ معلومات کی وجہ سے ، جو بقول ان کے درست نہیں ہیں، جوائنٹ ڈائریکٹر جنرل (رسورس) کی ایک پوسٹ کی تشکیل کا معاملہ پیچیدہ ہوگیا ہے۔ بعد میں عملے اور تربیت کے محکمے (ڈی او پی ٹی) نے بھی کچھ سوال اٹھائے ہیں جس سے اس معاملے میں مزید تاخیر ہوئی ہے۔ انہوں نے اس بات کو بھی اجاگر کیا کہ آزادی کے 70 سال بعد ، موجودہ حکومت کے تحت ، 15 دسمبر 2017 کو ایم ای ایس کے بیرک اینڈ اسٹور کاڈر کے کارڈر پر پہلی مرتبہ نظرثانی کی اجازت دی گئی ہے۔


    وفد کے ارکان نے وزیر موصوف سے درخواست کی کہ وہ اس پر ہمدردی کے ساتھ غور کریں اور متعلقہ عہدیداروں کو ہدایت دیں کہ وہ ان کی ترقی کی فائل پر پھر سے غور کریں تاکہ ڈی او پی ٹی کے ذریعے اٹھائے گئے سوالات کو حل کیا جاسکے۔


    ڈاکٹر جتیندر سنگھ نے وفد کی باتوں کو غور سے سنا اور متعلقہ عہدیداروں کو ہدایت دی کہ وہ اس معاملے کا تفصیل سے مطالعہ کریں اور مشورہ دیں کہ موجودہ حالات میں سب سے بہتر کیا کارروائی کی جاسکتی ہے۔


    ۔۔۔۔۔۔۔۔۔۔۔


    (م ن-وا- ق ر)


    U- 5513

    
    
    (Release ID: 1550919) Visitor Counter : 6