      نائب صدر جمہوریہ ہند کا سکریٹریٹ

      نائب صدر جمہوریہ بارہویں اے ایس ای ایم سربراہ کانفرنس میں شرک کے لئے بیلجئیم روانہ ۔
      
      اکیاون ملکوں کی سربراہ کانفرنس کو ایشیا اوریوروپ کے درمیان مذاکرات اورتعاون کے اعلیٰ ترین پلیٹ فارم کے طو ر پردیکھا جارہا ہے : نائب صدرجمہوریہ آسٹریلیا ، پرتگال ،سوئٹزر لینڈ اوردیگر ملکوں کے سربراہان حکومت کے ساتھ دوطرفہ بات چیت کریں گے : نائب صدر جمہوریہ بھارتی برادری سے بھی خطاب کریں گے
      
      Posted On: 17 OCT 2018 2:02PM by PIB Delhi


    نئیدہلی 17 اکتوبر۔بھارت کے نائب صدرجمہوریہ جناب ایم وینکیا نائیڈو برسلز میں منعقد ہونے والی دوروزہ با رہویں ایشیا یورو پ میٹنگ (اے ایس ای ایم ) میں شرکت کے لئے آج بیلجیئم روانہ ہوگئے ۔


    اے ایس ای ایم سربراہ کانفرنس کا موضوع ہے : ’’عالمی چیلنجوں کے لئے عالمی شراکتداری ۔‘‘


    دوسال میں ایک مرتبہ منعقد ہونے والی یہ کانفرنس ایشیا اوریوروپ کے درمیان تجارت ،سرمایہ کاری ، سکیورٹی اورسیاحت کے میدانوں میں مذاکرات اور تعاون کا اعلیٰ ترین پلیٹ فارم سمجھی جاتی ہے۔ امید ہے کہ 51 سربراہان مملکت /سربراہان حکومت اس سربراہ کانفرنس میں شرکت کریں گے، جس میں امید ہے کہ آب وہوا میں تبدیلی سے لے کر سیاحت تک بہت سے معاملات پر مذاکرات کئے جائیں گے۔


    نائب صدر جمہوریہ نے اگست 2017 میں جب سے اپنا عہدہ سنبھالا ہے ، اس وقت سے اب تک یہ پہلی کثیر جہتی سربراہ کانفرنس ہوگی۔


    نائب صدر جمہوریہ اختتامی جلسے میں بھی شرکت کریں گے اور مختلف متعلقہ فریقو ں کے ساتھ بات چیت کریں گے۔ وہ بیلجئیم کے شاہ سے بھی ملاقات کریں گے اورسربراہ کانفرنس سے الگ آسٹریلیا ، پرتگال ،سوئٹزر لینڈ اور دیگر ملکوں کے سربراہان مملکت / سربراہان حکومت سے دو طرفہ ملاقاتیں کریں گے ۔


    نائب صدر جمہوریہ انت ورپ کے مقام ولرجک میں جین ثقافتی مرکز میں بھارتی برادری سے بھی خطاب کریں گے اور وہ انت ورپ میں گورنریٹ میں مہاتما گاندھی کے مجسمے پر گلہائے عقیدت نذر کریں گے ۔


    نائب صدرجمہوریہ 21 اکتوبر کو بھارت واپس آجائیں گے ۔


    5371 U-

    
    
    (Release ID: 1549932) Visitor Counter : 18