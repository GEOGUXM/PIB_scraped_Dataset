      وزارت دفاع

      آئی این ایس رانا جو جنوبی کوریا میں موجود ہے، آئی ایف آر میں شرکت کرے گا
      Posted On: 09 OCT 2018 11:14AM by PIB Delhi


    نئی دہلی، 10 /اکتوبر۔ بحری جہاز آئی این ایس رانا، جو فی الحال بھارت کی ’ایکٹ ایسٹ پالیسی‘ کے مطابق شمال مغربی بحرالکاہل خطے میں آپریشنل تعیناتی کے تحت موجود ہے، یہ بحری جہاز جمہوریہ کوریا کے جیجو حصے میں پہنچا، تاکہ 8-15 اکتوبر 2018 کے دوران یہاں منعقد ہونے والی بین الاقوامی فلیٹ نظرثانی (آئی ایف آر) میں شریک ہوسکے۔ اس سات روزہ دورے کے دوران آئی این ایس رانا کیپٹن اتل دیسوال کی کمان میں ہے اور یہ بحری جہاز جمہوریہ کوریا کی بحریہ کے ساتھ اعتماد سازی سے متعلق روابط کے سلسلے میں متعدد ملاقاتوں سے ہمکنار ہوگا، ساتھ ہی ساتھ آئی ایف آر میں شرکت کررہی دیگر غیرملکی بحریاؤں کے رابطے میں آئے گا۔


    دورے کے دوران، یہ بحری جہاز آئی ایف آر سے متعلق امور میں سرگرمی کے ساتھ حصہ لے گا۔ ابتدائی یا افتتاحی تقریب کے دوران ایک بحری ٹکڑی بھی شامل ہوگی۔ یہ بحری جہاز مختلف النوع دیگر کھیل کود، ثقافتی تقریبات میں بھی شرکت کرے گا اور آئی ایف آر شیڈول کے مطابق اپنے طور پر بھی ضیافت کا اہتمام کرے گا۔


    بھارت اور جمہوریہ کوریا کے مابین تاریخی ثقافتی روابط نے دونوں ممالک کے مابین گرم جوشانہ باہمی تعلقات کی بنیاد ڈالی ہے۔ ان تعلقات کے تحت نموپذیر اقتصادی روابط اور بری فوج سے بری فوج کے مابین ربط و ضبط بھی شامل ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ۔ م ر (


    U-5241

    
    
    (Release ID: 1549124) Visitor Counter : 1