      کامرس اور صنعت کی وزارتہ

      ہندوستانی زرعی شعبے کو اوپری مٹی کی صحت، پانی کے استعمال اور آب و ہوا کی تبدیلی جیسے چیلنجوں کا سامنا:سریش پربھو
      Posted On: 26 OCT 2018 6:30PM by PIB Delhi


    سریش پربھو نئی دہلی میں عالمی زرعی انعام کی تقسیم متعلق تقریب سے خطاب کرتے ہوئے


    نئی دہلی، 26 اکتوبر 2018؍ہندوستان کی آبادی کی اکثریت کا دارومدار اب بھی زراعت پر بھی ہے، لہٰذا ہندوستانی زراعت پر برے اثرات مرتب کرنے والی چیزوں کا فوری طورپر تدارک کیا جانا چاہئے۔اوپری مٹی کی صحت کی بحالی، پانی کا زیادہ سے زیادہ بہتر استعمال اور آب و ہوا کی تبدیلی تین ایسے اہم چیلنجز ہیں، جن کا سامنا ہندوستان کے زرعی شعبے کو ہے۔ یہ باتیں تجارت و صنعت اور شہری ہوابازی کے مرکزی وزیر جناب سریش پربھو نے آج نئی دہلی میں کہی۔ وہ ہندوستانی جینیاتی ماہرین ، بین الاقوامی منتظمین اور ہندوستان میں سبز انقلاب کے بابائے آدم ڈاکٹر ایم ایس سوامی ناتھن کو نوازنے کے لئے منعقدہ ایک تقریب میں اظہار خیال کررہے تھے۔


    ملک میں خوردنی اناجوں کی پیداوار میں اضافے کے لئے ڈاکٹر سوامی ناتھن کے تعاون کو یاد کرتے ہوئے تجارت کے وزیر نے کہا کہ سبز انقلاب کی بدولت ہندوستان تقریباً 15برسوں کے اندر غذائی پیداوار میں خود کفیل ہوگیا ۔وزیر موصوف نے مزید کہا کہ آج ہندوستان میں 600 میٹرک ٹن زرعی اناجوں کی پیداوار ہوتی ہے اور یہ اپنا اضافی اناج دنیا کو برآمد کرنے کی حالت میں ہے۔انہوں نے کہا کہ کامرس کی وزارت ایک زرعی برآمداتی پالیسی وضع کرنے کے لئے تیار ہے، تاکہ 2022ء تک کسانوں کی آمدنی دوگنی کی جاسکے۔ انہوں نے مزید کہا کہ حکومت نے کرشی سینچائی یوجنا ، فصل بیمہ یوجنا ، پرمپراگت کرشی وکاس یوجنا،مٹی صحت کارڈ، کسان کریڈٹ کارڈ اور ای- نیم جیسی متعدد اسکیمیں متعارف کی ہیں، جس سے زراعت ایک نفع بخش کام بن سکے۔


    آج ایک تقریب کے اندر پہلا ورلڈ ایگریکلچر پرائز نائب صدر جمہوریہ ایم وینکیا نائیڈو نے ڈاکٹر ایم ایس سوامی ناتھن کو پیش کیا۔کیرالہ کے گورنر جسٹس پی سداشیوم، ہریانہ کے وزیر زروعت اوپی دھنکر اور آئی سی اے آر ، کے ڈائریکٹر جنرل ڈاکٹر ترلوچن موہاپاترا بھی اس موقع پر موجود تھے۔


    م ن۔م م ۔ ن ع


    U: 5 5 11

    
    
    (Release ID: 1550914) Visitor Counter : 7