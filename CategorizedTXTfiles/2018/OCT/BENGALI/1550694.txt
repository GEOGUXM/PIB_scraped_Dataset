      মন্ত্রিসভারঅর্থনৈতিকবিষয়সংক্রান্তকমিটি

      উত্তর প্রদেশে নতুন রেল লাইন নির্মাণের অনুমোদন কেন্দ্রীয় মন্ত্রিসভার
      Posted On: 25 OCT 2018 1:45PM by PIB Kolkata


    নয়াদিল্লি , ২৪ অক্টোবর , ২০১ ৮


    প্রধানমন্ত্রী নরেন্দ্র মোদীর পৌরহিত্যে কেন্দ্রীয় অর্থনৈতিক বিষয়ক ক্যাবিনেট কমিটির বৈঠকে বাহরাইচ ও খলিলাবাদের মধ্যে নতুন রেল রেল লাইন নির্মাণে অনুমোদন দেওয়া হয়েছে। এই রেল লাইনটি বিহঙ্গা, শ্রাবস্তি, বলরামপুর, উৎরাউলা, দোমরাইয়াগঞ্জ, মেহদাওয়াল ও বাঁশির মধ্য দিয়ে তৈরি করা হবে। নতুন এই ব্রডগেজ রেল লাইনের দৈর্ঘ্য হবে ২৪০ কিলোমিটারেরও বেশি। এটি নির্মাণে আনুমানিক ব্যয় ধরা হয়েছে ৪৯৩৯.৭৮ কোটি টাকা। ২০২৪-২৫ সালের মধ্যে উত্তর-পূর্ব রেলওয়ে এই প্রকল্পের কাজ শেষ করবে। এতে সরাসরি ৫৭ লক্ষ ৬৭ হাজার কর্মী দিবস তৈরি হবে।


    নতুন এই লাইনটি চালু হলে ঐ অঞ্চলের আর্থ-সামাজিক উন্নয়ন ঘটবে। বাহরাইচ ও খলিলাবাদের মধ্যে বিকল্প রাস্তাও তৈরি হবে।


    প্রস্তাবিত এই লাইনটি শ্রাবস্তি জেলার মধ্য দিয়ে যাবে। এটি গৌতম বুদ্ধের জীবনের সঙ্গে ওতোপ্রোতভাবে জড়িত একটি গুরুত্বপূর্ণ পর্যটনস্থল। জৈনদের জন্য শ্রাবস্তি গুরুত্বপূর্ণ পর্যটন ক্ষেত্র । ঐ অঞ্চলের শোভানাথ মন্দির তীর্থঙ্কর শম্ভাবনথ -এর জন্মস্থান বলে মনে করা হয়। দেবীপাটান মন্দিরও বলরামপুর শহরের খুব কাছে অবস্থিত। এটি মা দুর্গার ৫১ শক্তিপীঠের অন্যতম।


    নতুন এই রেল লাইন এই অঞ্চলে পর্যটন শিল্পেও ব্যাপক উৎসাহ যোগাবে।


    এই প্রকল্পের ফলে নিকটবর্তী অঞ্চলের অধিবাসীরা নানারকম ক্ষুদ্র শিল্প গড়ে তুলতে পারবেন। এই প্রকল্প রেল মানচিত্রে নতুন পথ সংযোজন করবে, যা দেশের সামাজিক ও অর্থনৈতিক বিকাশে সহায়ক হবে।


    CG/PM/SB…

    
    
    (Release ID: 1550694) Visitor Counter : 38
    
    
      Read this release in: English