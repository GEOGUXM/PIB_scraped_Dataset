      শিল্পওবাণিজ্যমন্ত্রক

      সরকারি পরিষেবাকে মানুষের কাছে নিয়ে যেতে স্থানীয় ভাষাকে গুরুত্ব দিতে হবে: মেইটি সচিব
      Posted On: 16 OCT 2018 2:19PM by PIB Kolkata


    নয়াদিল্লি, ১৫ অক্টোবর, ২০১৮


    সরকারি পরিষেবাকে মানুষের কাছে নিয়ে যেতে এবং সকলকে এই পরিষেবার আওতায় আনার পাশাপাশি স্টার্ট-আপ ও নবীন উদ্যোগপতিদের কাছে নতুন নতুন সুযোগ পৌঁছে দেওয়ার জন্য সরকার সবরকম প্রয়াস করছে। নতুন দিল্লিতে আজ বৈদ্যুতিন ও তথ্যপ্রযুক্তি মন্ত্রক (মেইটি)-এর সচিব অজয় প্রকাশ সাহনি একটি আলোচনাসভায় এ কথা বলেন।


    শ্রী সাহনি আরও বলেন, গভর্নমেন্ট ই-মার্কেট (জেম)-এর মাধ্যমে সামগ্রী কেনার মতো সরকারি পরিষেবা প্রদানের ক্ষেত্রে স্বচ্ছতা আনতে এবং এই সুযোগ আরও বেশি সংখ্যক মানুষের কাছে পৌঁছে দিতে স্থানীয় ভাষাকে গ্রহণ করতে হবে।


    আলোচনাসভায় জেম-এর সিইও রাধা চৌহান জানান, এই মঞ্চটি এমনভাবে তৈরি হয়েছে যাতে সরকারি দপ্তরগুলির কেনার কাজে স্বচ্ছতা আসে। তিনি আরও বলেন, ‘ডিজিটাল ইন্ডিয়া’ আন্দোলনকে আরও সফল করে তুলতে স্থানীয় ভাষায় পরিষেবা প্রদান খুবই জরুরি। জেম-এর কাস্টমার রিলেশনশিপ ম্যানেজমেন্ট ১০-টি ভারতীয় ভাষায় ক্রেতাদের সঙ্গে কথোপকথন চালাতে সক্ষম। এখন, সরকারি ক্রয়ের নিলাম পদ্ধতির পরিষেবাটিকেও স্থানীয় ভাষায় সম্পন্ন করার সমস্যার সমাধান জেম-এর কাছে একটি চ্যালেঞ্জ। MyGov পোর্টালের সিইও অরবিন্দ গুপ্ত বলেন, ‘ডিজিটাল ইন্ডিয়া’ থেকে ‘ডিজিটাল ভারত’ অবধি বিভিন্ন ভারতীয় ভাষার প্রয়োগ একটি অনন্য প্রয়াস। MyGov মঞ্চে স্থানীয় ভাষায় প্রকাশিত বিষয়গুলি বহু-সংখ্যক মানুষ গ্রহণ করেন বলে তিনি জানান।


    SSS/SC/DM/…

    
    
    (Release ID: 1549828) Visitor Counter : 26
    
    
      Read this release in: English