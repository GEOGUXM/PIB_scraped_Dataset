      পানীয়জলওস্বাস্থ্যব্যবস্থামন্ত্রক

      স্বচ্ছ ভারত অভিযানের অগ্রগতি সম্পর্কে বিভ্রান্তিকর রিপোর্ট
      Posted On: 30 OCT 2018 1:02PM by PIB Kolkata


    নয়াদিল্লি, ২৯ অক্টোবর , ২০১৮


    টিন এজ গার্লস রিপোর্ট, ২০১৮ শীর্ষক সমীক্ষার সঙ্গে যুক্ত সংবাদমাধ্যমে প্রকাশিত বিভ্রান্তিকর কিছু প্রতিবেদন কেন্দ্রীয় পানীয় জল ও স্বচ্ছতাবিধান মন্ত্রকের নজরে এসেছে। ঐ প্রতিবেদনগুলিতে স্বচ্ছ ভারত অভিযান সম্পর্কে দাবি করা সমস্ত রিপোর্ট বিভ্রান্তিকর। এই প্রতিবেদনে দাবি করা হয়েছে, দেশে প্রায় ৪০ শতাংশ কিশোরীকে এখনও শৌচকর্মের জন্য বাড়ির বাইরে যেতে হয়।


    প্রকাশিত সংবাদ প্রতিবেদনগুলিতে সবচেয়ে গুরুত্বপূর্ণ বিষয়টির কথা উল্লেখই করা হয়নি। সেটি হল, এই সমীক্ষা ২০১৬-১৭-র তথ্যের ভিত্তিতে তৈরি করা হয়েছিল। এরফলে, অসত্য ও বিভ্রান্তিকর তথ্য প্রকাশিত হয়েছে, যেখানে বলা হয়েছে সম্প্রতি এই সমীক্ষা চালানো হয়েছিল এবং সেখান থেকেই স্বচ্ছতা সম্পর্কিত প্রকৃত চিত্র ফুটে উঠেছে। ২০১৬-১৭-র পরিসংখ্যান ব্যবহার করে স্বচ্ছ ভারত মিশনের সাফল্য নিয়ে প্রশ্ন তোলা রিপোর্টগুলি ভারতবাসীর প্রয়াস ও উদ্যমগুলিকেই অবজ্ঞা করেছে।


    এ ধরনের ভুল-ভ্রান্তি গ্রামীণ স্বচ্ছতার বিষয়টিকে সম্পূর্ণ বিপরীত পথে চালিত করে। স্বচ্ছ ভারত অভিযানের আওতায় গ্রামীন স্বচ্ছতার ক্ষেত্রে নজিরবিহীন অগ্রগতি ঘটেছে। কিন্তু, ঘটনা হল যে, মৌলিক কিছু বিবরণ যেমন কোন সময় ঐ সমীক্ষা চালানো হয়েছিল, পৃথকভাবে তার কোনও উল্লেখ রিপোর্টে নেই। এরফলেই প্রতিবেদনটি যেমন বিভ্রান্তির সৃষ্টি করেছে তেমনই বর্তমান স্বচ্ছতার অগ্রগতি নিয়েও বিতর্কের জন্ম দিয়েছে।


    উল্লেখ করা যেতে পারে, স্বচ্ছ ভারত মিশনের আওতায় গ্রামীন স্বচ্ছতার পরিধি ২০১৪-এর ৩৯ শতাংশ থেকে বেড়ে বর্তমানে ৯৫ শতাংশে পৌঁছেছে। এর থেকেই এটাই প্রমানিত হয় যে, সমীক্ষার পরিসংখ্যান কয়েক মাসের মধ্যেই অনেকটা পাল্টে যায়। ঐ সমীক্ষার সময়কালের মধ্যভাগে অর্থাৎ, ২০১৭-র জানুয়ারিতে গ্রামীন ভারতে স্বচ্ছতার পরিধি ছিল ৬০ শতাংশের কিছু কম। কিন্তু, এই পরিসংখ্যানে ঐ সমীক্ষা রিপোর্টে উল্লেখ করা হয়নি।


    এই প্রেক্ষিতে, কেন্দ্রীয় পানীয় জল ও স্বচ্ছতা বিধান মন্ত্রকের পক্ষ থেকে বলা হয়েছে, স্বচ্ছ ভারত অভিযান এমন স্বতন্ত্র বৈশিষ্ট্য সম্পন্ন কর্মসূচি, যার দ্রুত অগ্রগতি প্রতিনিয়ত অব্যাহত রয়েছে। মন্ত্রকের এক পরিসংখ্যানে আরও জানানো হয়েছে, পাঁচ লক্ষের বেশি গ্রামে ৮ কোটি ৭০ লক্ষ পারিবারিক শৌচালয় নির্মিত হয়েছে। এমনকি, ৫৩০টি জেলা এবং ২৫টি রাজ্য / কেন্দ্রশাসিত অঞ্চল নিজেদেরকে প্রকাশ্য স্হানে শৌচকর্ম বর্জিত হিসেবে ঘোষনা করেছে।


    CG/BD /NS/...

    
    
    (Release ID: 1551191) Visitor Counter : 207
    
    
      Read this release in: English