      ভূ-বিজ্ঞানমন্ত্রক

      রবল সামুদ্রিক ঘূর্ণিঝড় ‘তিতলি’র জন্য উত্তর অন্ধ্রপ্রদেশ ও দক্ষিণ ওড়িশার উপকূলবর্তী জেলাগুলিতে লাল সতর্কবার্তা জারি
      Posted On: 10 OCT 2018 2:57PM by PIB Kolkata


    নয়াদিল্লি, ১০ অক্টোবর, ২০১৮


    পশ্চিম-মধ্য বঙ্গোপসাগরে সৃষ্ট প্রবল সামুদ্রিক ঘূর্ণিঝড় ‘তিতলি’ ঘন্টায় প্রায় ১৪ কিলোমিটার গতিতে উত্তর অভিমুখে এগিয়ে আজ সকালের দিকে পশ্চিম-মধ্য বঙ্গোপসাগরের ওপর অবস্থান করছিল। বর্তমানে প্রবল এই সামুদ্রিক ঘূর্ণিঝড়টি ওড়িশার গোপালপুর থেকে প্রায় ৩২০ কিলোমিটার দক্ষিণ দক্ষিণ-পূর্বে এবং অন্ধ্রপ্রদেশের কলিঙ্গপত্তনম থেকে প্রায় ২৭০ কিলোমিটার দক্ষিণ-পূর্বে রয়েছে। আগামী কয়েক ঘন্টায় এই ঘূর্ণিঝড়টি আরও ঘনিভূত হয়ে অতি তীব্র সামুদ্রিক ঘূর্ণিঝড়ে পরিণত হওয়ার সম্ভাবনা রয়েছে।


    আগামীকাল (১১ই অক্টোবর) সকাল নাগাদ ঘূর্ণিঝড় ‘তিতলি’ উত্তর উত্তর-পশ্চিম অভিমুখে অগ্রসর হয়ে গোপালপুর ও কলিঙ্গপত্তনমের মধ্য দিয়ে ওড়িশা ও সংলগ্ন উত্তর অন্ধ্রপ্রদেশ উপকূল অতিক্রম করবে। স্থলভূমিতে ঢোকার পর ঘূর্ণিঝড়টি উত্তর-পূর্ব দিকে বাঁক নিয়ে ওড়িশা অতিক্রম করে গাঙ্গেয় পশ্চিমবঙ্গের দিকে অগ্রসর হবে। ধীরে ধীরে ঘূর্ণিঝড়টি দুর্বল হয়ে পড়ারও সম্ভাবনা রয়েছে।


    প্রবল সামুদ্রিক ঘূর্ণিঝড় ‘তিতলি’র জন্য অন্ধ্রপ্রদেশের উত্তরাঞ্চলের বিভিন্ন জেলা এবং দক্ষিণ ওড়িশার উপকূলবর্তী জেলাগুলির জন্য লাল সতর্কবার্তা জারি করা হয়েছে। কেন্দ্রীয় ভূ-বিজ্ঞান মন্ত্রী ডঃ হর্ষ বর্ধন গত সন্ধ্যায় এক জরুরি বৈঠকে ঘূর্ণিঝড়ের পরিস্থিতি পর্যালোচনা করেন। ঘূর্ণিঝড়ের বর্তমান পরিস্থিতির ওপরও বিশেষভাবে নজর রাখা হচ্ছে।


    CG/BD/DM/…

    
    
    (Release ID: 1549191) Visitor Counter : 20
    
    
      Read this release in: English