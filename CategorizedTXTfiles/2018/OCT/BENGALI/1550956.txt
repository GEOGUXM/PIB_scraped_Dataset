      প্রতিরক্ষামন্ত্রক

      সিঙ্গারসির আদিবাসি অধ্যুষিত এলাকায় বিমানবাহিনীর ওয়াইভস্ ওয়েলফেয়ার অ্যাসোসিয়েশনের প্রয়াসে চিকিৎসা শিবিরের আয়োজন
      Posted On: 26 OCT 2018 8:58PM by PIB Kolkata


    কলকাতা, ২৬ অক্টোবর , ২০১৮


    ঝাড়খন্ডে সিঙ্গারসি বিমানঘাঁটির এয়ারফোর্স ওয়াইভস্ ওয়েলফেয়ার অ্যাসোসিয়েশন আজ স্হানীয় বালামি গ্রামে একটি চিকিৎসা শিবিরের আয়োজন করে। ৬০ জন এ্যাসোসিয়েশনের সদস্য তথা সঙ্গিনী আয়োজিত এই শিবিরে বিমানবাহিনীর সিঙ্গারসি স্টেশনের কমান্ডার গ্রুপ ক্যাপ্টেন অভিষেক ঝা, গ্রামবাসীদের ম্যালিগনেন্ট ম্যালেরিয়া সম্বন্ধে সচেতন করেন। গ্রামের ছেলেমেয়েদের স্কুলে পাঠানোর জন্য গ্রামবাসীদের তিনি অনুরোধ করেন। বালামি, মাদগামা, ছোটা পাকটাদি, দমদমা, ছোটা বাস্কো, সিঙ্গারসি, গাগরি ও দুলমি গ্রামের ৬০০-র ও বেশি বাসিন্দা এই উদ্যোগে উপকৃত হয়েছেন। গ্রামবাসীদের স্বাস্হ্য পরীক্ষার পাশাপাশি ম্যালেরিয়ার রক্ত পরীক্ষা এবং ওষুধ, কাপড় ও খাদ্য বিতরণও করা হয়। এয়ারফোর্স ওয়াইভস্ ওয়েলফেয়ার অ্যাসোসিয়েশনের সভাপতি শ্রীমতি ঝা-র নেতৃত্বে সঙ্গিনীরা গ্রামের মহিলাদের পরিচ্ছন্নতা ও স্বাস্হ্যবিধান সম্বন্ধে জানান।


    ঝাড়খন্ডের একমাত্র বিমানঘাঁটি এই সিঙ্গারসি স্টেশনটি রাজমহল পাহাড়ে আদিবাসি অধ্যুষিত অঞ্চলে অবস্হিত।


    CG/SC /NS/…

    
    
    (Release ID: 1550956) Visitor Counter : 26
    
    
      Read this release in: English