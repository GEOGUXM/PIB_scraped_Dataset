      উপ-রাষ্ট্রপতিরসচিবালয়

      প্রগতির জন্য প্রয়োজন শান্তি : উপ-রাষ্ট্রপতি
      Posted On: 15 OCT 2018 4:14PM by PIB Kolkata


    নয়াদিল্লি, ১৫ অক্টোবর, ২০১৮


    প্রগতির জন্য প্রয়োজন শান্তি। ভারত ক্রম-উন্নতশীল দেশ এবং সারা বিশ্ব ভারতের দিকে তাকিয়ে রয়েছে। উপ-রাষ্ট্রপতি শ্রী এম ভেঙ্কাইয়া নাইডু আজ ন্যাশনাল ডিফেন্স কলেজে ‘ভারতের কৌশলগত সংস্কৃতি, জাতীয় মূল্যবোধ, স্বার্থ এবং উদ্দেশ্য’ শীর্ষক একটি সেমিনারে বক্তব্য রাখতে গিয়ে এই কথা বলেন। তিনি আরও বলেন, সমগ্র বিশ্ব একটি বিপুল পরিবার। আমরা সেই রাষ্ট্র যারা শান্তির পূজারী; শুধু পৃথিবী বা মানবজাতির প্রয়োজনে নয়, সম্পূর্ণ ব্রহ্মাণ্ডেরই শান্তির আকাঙ্ক্ষা করে ভারত বলে শ্রী নাইডু মন্তব্য করেন।


    উপ-রাষ্ট্রপতি বলেন, শান্তিপূর্ণ সহাবস্থানে ভারতের বিশ্বাস এবং আমরা যথার্থই গর্বিত হতে চাই দেশের এই অনন্ত দূরদৃষ্টির কথা স্মরণ করে যা এখনও প্রাসঙ্গিক।


    শ্রী নাইডুর এও অভিমত, আমরা এমন একটি বিশ্বে বাস করছি যেখানে হিংসাই প্রধান, উগ্র আবেগ এবং উগ্র বা হিংসাপূর্ণ ক্রিয়াকর্মই সেখানে প্রবল। তিনি বলেন, নিরাপত্তা বজায় রাখার জন্য আমাদের বহুমুখী ব্যবস্থা নিতে হবে। চরমপন্থা, উগ্রপন্থা, সাম্প্রদায়িকতা, মহিলাদের ওপর পাশবিকতা প্রভৃতি হিংস্র আচরণকে দমন করার জন্য প্রয়োজন সম্মিলিত উপায় বলে তিনি মন্তব্য করেন।


    উপ-রাষ্ট্রপতির মতে, শান্তির জন্য শিক্ষা এবং মিলিতভাবে জীবনযাপন করার শিক্ষা আমাদের একান্ত প্রয়োজন। তিনি এও বলেন, সহনশীলতা, সমবেদনা, অন্যের আবেগ-অনুভূতির সঙ্গে একাত্ম হওয়া অযৌক্তিক হিংসা নিবৃত্ত করতে পারে। সামাজিক শিক্ষা, অন্যের ধর্মমত বুঝে চলা এবং যে সমাজ ব্যবস্থার বিবর্তন সমন্বয় এবং হিংসা সহন না করার মত পেশ করে সেটি নিরাপদ সমাজের ভিত্তি স্থাপনও করতে পারে বলে তিনি জানান।


    ভাষণ প্রসঙ্গে শ্রী নাইডু এও বলেন যে, বর্তমানে দেশ বামঘেঁষা চরমপন্থা এবং বিদ্রোহ-র সম্মুখীন হচ্ছে। পাশাপাশি, আমাদের ঐক্য এবং অখণ্ডতায় ভাঙণ ধরানোর প্রয়াসও চলছে। তবে, ভারতবর্ষের মতো গণতান্ত্রিক দেশে হিংসার কোন স্থান নেই এবং ভারতবর্ষ পূর্ণতাপ্রাপ্ত সংসদীয় গণতন্ত্রের অধিকারী যেখানে বুলেটের থেকে অনেক বেশি শক্তিশালী ব্যালট বলে পরিশেষে মন্তব্য করেন উপ-রাষ্ট্রপতি।


    CG/SSS/DM/…

    
    
    (Release ID: 1549722) Visitor Counter : 51
    
    
      Read this release in: English