      পরিসংখ্যানএবংকর্মসূচিরূপায়ণমন্ত্রক

      বন্যা বিধ্বস্ত কেরলে পুনর্বাসনের কাজে সাহায্যের জন্য ১০২ জন সাংসদ ৪৩ কোটি ৬৭ লক্ষ টাকা দান করলেন
      Posted On: 12 OCT 2018 4:33PM by PIB Kolkata


    নয়াদিল্লি, ১২ অক্টোবর, ২০১৮


    বন্যা বিধ্বস্ত কেরলে পুনর্বাসনের কাজে সাহায্যের জন্য ১০২ জন সংসদ সদস্য সাংসদ স্থানীয় এলাকা উন্নয়ন তহবিল ৪৩ কোটি ৬৭ লক্ষ টাকা দান করেছেন। গত ৮ই অক্টোবর পর্যন্ত এই অর্থ জমা পড়ে। কেন্দ্রীয় পরিসংখ্যান ও কর্মসূচি রূপায়ণ মন্ত্রকের অধীন এমপিল্যাড্‌স সংক্রান্ত দপ্তরের কাছ থেকে এই তথ্য পাওয়া গেছে। সাংসদদের মধ্যে ৫৬ জন রাজ্যসভার এবং ৪৬ জন লোকসভার সদস্য রয়েছেন। রাজ্যসভার সাংসদরা মিলিতভাবে ঐ রাজ্যের পুনর্বাসনের কাজে দান করেছেন ২৯ কোটি ৫৭ লক্ষ টাকা এবং লোকসভার সদস্যরা দিয়েছেন ১৪ কোটি ১০ লক্ষ টাকা। পশ্চিমবঙ্গের দু’জন সাংসদও কেরলের পুনর্বাসনে অর্থ সাহায্য করেছেন। উল্লেখ করা যেতে পারে, ৩০ জন সাংসদ প্রত্যেকেই ১ কোটি টাকা দান করেছেন যা একজন সাংসদের সাংসদ তহবিল থেকে যে পরিমাণ অর্থ দান করতে পারেন, তার তুলনায় বেশি। এছাড়াও, ১১ জন সাংসদ ৫০ লক্ষ বা তার বেশি টাকা, ১৪ জন সাংসদ ২৫ লক্ষ টাকা করে দান করেছেন। বাকি সংসদ সদস্যরা ১ লক্ষ টাকা থেকে ২৫ লক্ষ টাকা পর্যন্ত দিয়েছেন। স্থানীয় সাংসদ এলাকা উন্নয়ন প্রকল্পের নীতি-নির্দেশিকা অনুযায়ী, একজন সাংসদ তাঁর সাংসদ তহবিল থেকে বিপর্যয় বিধ্বস্ত যে কোন এলাকার জন্য সর্বাধিক ১ কোটি টাকা পর্যন্ত দান করতে পারেন।


    মন্ত্রকের কাছ থেকে পাওয়া তথ্য অনুযায়ী, যে সাংসদরা কেরলের সাহায্যের জন্য হাত বাড়িয়ে দিয়েছেন তাঁদের মধ্যে পশ্চিমবঙ্গের দু’জন, উত্তরপ্রদেশের ১৪ জন, মহারাষ্ট্রের ১১ জন, বিহারের ন’জন, গুজরাটের সাতজন সহ অন্ধ্রপ্রদেশ, অসম, হরিয়ানা ও পাঞ্জাবের চারজন করে, দিল্লী, হিমাচল প্রদেশ, কর্ণাটক, মধ্যপ্রদেশ ও তামিলনাড়ু থেকে তিনজন করে এবং গোয়া, ছত্তিশগড়, ঝাড়খণ্ড ও ওড়িশা থেকে দু’জন করে সাংসদ রয়েছেন।


    CG/BD/DM/…

    
    
    (Release ID: 1549570) Visitor Counter : 37
    
    
      Read this release in: English