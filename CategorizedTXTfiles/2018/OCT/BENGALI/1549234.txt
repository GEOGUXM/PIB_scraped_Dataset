      কেন্দ্রীয়মন্ত্রিসভা

      ন্যাশনাল জুট ম্যানুফ্যাকচারার্স কর্পোরেশন লিমিটেড ও তার অধিনস্ত বার্ডস জুট অ্যান্ড এক্সপোর্ট লিমিটেডকে বন্ধ করে দেওয়ার প্রস্তাবে কেন্দ্রীয় মন্ত্রিসভার সায়
      Posted On: 10 OCT 2018 4:29PM by PIB Kolkata


    নয়াদিল্লি, ১০ অক্টোবর, ২০১৮


    ন্যাশনাল জুট ম্যানুফ্যাকচারার্স কর্পোরেশন লিমিটেড (এনজেএমসি) ও তার অধীনস্ত বার্ডস জুট অ্যান্ড এক্সপোর্ট লিমিটেড (বিজেইএল) সংস্থাকে বন্ধ করে দেওয়ার প্রস্তাব অনুমোদন করল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর পৌরোহিত্যে বুধবার (১০ই অক্টোবর) কেন্দ্রীয় মন্ত্রিসভার বৈঠকে এ বিষয়ে সিদ্ধান্ত হয়।


    (ক) রাষ্ট্রায়ত্ত শিল্পোদ্যোগ দপ্তরের নীতি-নির্দেশিকা অনুযায়ী, এই দুই সংস্থার স্থায়ী সম্পদের পাশাপাশি বর্তমান সম্পদ বিক্রয় করা হবে এবং তা থেকে পাওয়া অর্থ সরকারি কোষাগারে জমা পড়বে।


    (খ) শিল্পোদ্যোগ দপ্তরের নীতি-নির্দেশিকা অনুযায়ী, সম্পদ বিক্রির জন্য একটি ল্যান্ড ম্যানেজমেন্ট এজেন্সি বা জমি পরিচালন সংস্থাকে নিযুক্ত করা হবে। বিক্রির পূর্বে যাবতীয় সম্পদ সঠিকভাবে যাচাই করবে এই সংস্থা।


    (গ) কেন্দ্রীয় বস্ত্র মন্ত্রক ঐ দুই সংস্থার জমি বা বার্ডস জুট অ্যান্ড এক্সপোর্ট লিমিটেডের ভবনের ব্যবহারের কোন প্রস্তাব দেয়নি। অন্য কোন রাষ্ট্রায়ত্ত সংস্থার পক্ষ থেকেও জমি বা ভবনের ব্যবহারের প্রস্তাব নেই।


    মন্ত্রিসভার এই সিদ্ধান্তের ফলে, সম্পদ বিক্রিবাবদ সরকারি কোষাগারে অর্থ জমা পড়ার পাশাপাশি, রুগ্ন ঐ দুই রাষ্ট্রায়ত্ত সংস্থা পরিচালনার খরচও বাঁচবে। সেইসঙ্গে, লোকসানে চলা সংস্থাগুলি বন্ধ করে দেওয়া এবং এ ধরণের সংস্থায় পড়ে থাকা মূল্যবান সম্পদের কার্যকর ব্যবহারও সম্ভব হবে। রুগ্ন এই দুই সংস্থার প্রাপ্ত জমি সামগ্রিক সামাজিক উন্নয়নের জন্য সরকারি কাজে বা অন্য ক্ষেত্রে ব্যবহারের প্রস্তাব দেওয়া হবে।


    CG/BD/DM/…

    
    
    (Release ID: 1549234) Visitor Counter : 18
    
    
      Read this release in: English