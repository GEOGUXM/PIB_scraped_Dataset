      তথ্যওসম্প্রচারমন্ত্রক

      প্রেস ইনফরমেশন ব্যুরোতে মহাত্মা গান্ধীর জন্মবার্ষিকী ও স্বচ্ছতাই সেবা অনুষ্ঠিত
      Posted On: 02 OCT 2018 7:01PM by PIB Kolkata


    কলকাতা, ০২ অক্টোবর , ২০১৮


    জাতির জনক মোহনদাস করমচাঁদ গান্ধীর সার্ধশতবার্ষিকী উপলক্ষ্যে প্রেস ইনফরমেশন ব্যুরো কলকাতার পক্ষ থেকে আজ এক মনোজ্ঞ অনুষ্ঠানের আয়োজন করা হয়। অনুষ্ঠানে গান্ধীজির জীবনাদর্শ, মনন ও কর্মকান্ডের ওপর আলোকপাত করে বিশিষ্ট ব্যক্তিরা বক্তব্য রাখেন। সঙ্গীত, শ্রুতিআলেখ্য, পুতুলনাচ, বাউল গান, ভজন ও নাটক সহ নানা অনুষ্ঠানের মাধ্যমে গান্ধীজিকে শ্রদ্ধা জানানো হয়। মহাত্মা গান্ধীর জন্মজয়ন্তীর অঙ্গ হিসাবে স্বচ্ছ ভারত মিশনের ইতিবাচক দিকগুলিও অনুষ্ঠানে তুলে ধরা হয়।


    অনুষ্ঠানে মুখ্য অতিথি ডঃ সুরেশ কুমার বন্দ্যোপাধ্যায়, গান্ধীজির জীবন ও দর্শনের ওপর ভাষন দেন। পিআইবি কলকাতার ভারপ্রাপ্ত যুগ্ম অধিকর্তা শ্রী চিন্ময় চক্রবর্তী গান্ধীজিকে শান্তির দূত ও অহিংসার সত্য প্রতীক হিসেবে উল্লেখ করে তাঁর জীবনদর্শন এবং পরিচ্ছন্নতার গুরুত্বের ওপর আলোকপাত করেন। পাশাপাশি স্বচ্ছ ভারত মিশনের বিষয়েও আলাপ-আলোচনা চলে। তথ্য ও সম্প্রচার মন্ত্রকের অধীনস্ত গণমাধ্যম, সঙ্গীত ও নাটক বিভাগের পক্ষ থেকে গান্ধী বন্দনা ও স্বচ্ছতাই সেবা শীর্ষক বিষয়ে সঙ্গীতানুষ্ঠান ও পুতুল নাচের আয়োজন করা হয়। এছাড়া স্বচ্ছতার বিষয়ে ক্যুইজ প্রতিযোগিতা পরিচালনা করেন পিআইবি-র ডেপুটি ডিরেক্টর সম্রাট বন্দ্যোপাধ্যায়। অনুষ্ঠানে অন্যদের মধ্যে উপস্হিত ছিলেন ডেপুটি ডিরেক্টর শ্রী অজয় মেহমিয়া, শ্রীমতি চিত্রা গুপ্ত, প্রকাশনা বিভাগের ডেপুটি ডিরেক্টর শ্রী খুরশিদ মালিক প্রমুখ উপস্হিত ছিলেন।


    CG/SC /NS/…

    
    
    (Release ID: 1548276) Visitor Counter : 273
    
    
      Read this release in: English