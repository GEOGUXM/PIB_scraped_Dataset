      প্রতিরক্ষামন্ত্রক

      আন্দামান-নিকোবর কমান্ডের অষ্টাদশ প্রতিষ্ঠা দিবস: কমান্ডের প্রধান প্যারেডের অভিবাদন গ্রহণ করলেন
      Posted On: 09 OCT 2018 11:27AM by PIB Kolkata


    নয়াদিল্লি, ০৮ অক্টোবর , ২০১৮


    আন্দামান-নিকোবর কমান্ড আজ(সোমবার ০৮ অক্টোবর) তার অষ্টাদশ প্রতিষ্ঠা দিবস উদযাপন করছে। ভারতীয় সেনাবাহিনীর একমাত্র যৌথ বাহিনী আন্দামান-নিকোবর কমান্ড। এই কমান্ডের প্রতিষ্ঠা দিবস উপলক্ষ্যে বিগত দু-দিন ধরে বিভিন্ন কর্মসূচির আয়োজন করা হয়।


    প্রতিষ্ঠা দিবস উপলক্ষ্যে আজ আন্দামান-নিকোবর কমান্ডের কমান্ডার ইন-চিফ ভাইস অ্যাডমিরাল বিমল ভার্মা সেনাবাহিনীর জলযান ’ উ ৎকর্ষ ’ য় আয়োজিত কুচকাওয়াজে অভিবাদন গ্রহণ করেন। এই উপলক্ষ্যে, বিগত এক বছরে অসামান্য কাজকর্মের স্বীকৃতি স্বরুপ ভারতীয় উপকূল রক্ষী বাহিনী, নেভাল সিপ ইয়ার্ড এবং ১৫ নম্বর অসম স্কোয়াডকে শংসাপত্র দিয়ে সম্মানিত করেন। অনুষ্ঠানে তার ভাষনে ভাইস অ্যাডমিরাল বিমল ভার্মা এই কমান্ডের সেনা জওয়ানদের পেশাদারিত্ব ও তৎপরতার প্রশংসা করেন। তিনি আরও জানান, কৌশলগত দিক থেকে গুরুত্বপূর্ণ একাধিক কর্মসূচি রূপায়ণের কাজ চলছে। সেইসঙ্গে কমান্ডের সামগ্রিক ক্ষমতা বাড়াতে অত্যাধুনিক প্রযুক্তি সম্পন্ন সাজ-সরঞ্জাম ও যন্ত্রপাতির সংস্হান করা হচ্ছে। বিগত এক বছরে ভারত মহাসাগর অঞ্চলের বিভিন্ন দেশের নৌ-বাহিনীগুলিকে নিয়ে ‘ মিলন ’ এবং ‘ করপ্যাট ’ -এর মতো যৌথ মহড়া সফলভাবে আয়োজনের জন্য তিনি এই কমান্ডের আধিকারিক ও সেনা জওয়ানদের ভূমিকার প্রশংসা করেন।


    ভাইস অ্যাডমিরাল ভার্মা অসামরিক কর্তৃপক্ষগুলিকে বিভিন্ন প্রয়োজনে তাদের সহযোগিতার কথাও বিশেষভাবে উল্লেখ করেন। তিনি জানান, এই কমান্ড চিকিৎসা পরিষেবা প্রদানের স্বার্থে ১৮টি বিশেষ অভিযান পরিচালনা করেছে। এমনকি, উপকূলরক্ষী বাহিনীর জাহাজ অরুনা আসফ আলি এক ডুবন্ত জাহাজ থেকে ৩৪৮ জনকে উদ্ধারের যে নিদর্শন রেখেছে, সেকথাও তিনি উল্লেখ করেন। উপজাতি এবং স্হানীয় শিশুদের জন্য বিদ্যালয় পরিচালনার ক্ষেত্রে নৌ-বাহিনীর জলযান কারদীপ এবং উপকূলরক্ষী বাহিনীর ভূমিকারও তিনি প্রশংসা করেন।


    আন্দামান-নিকোবর দ্বীপপুঞ্জের প্রত্যন্ত ও দূরবর্তী এলাকাগুলিতে উড়ান প্রকল্পের আওতায় বিমান পরিষেবা প্রদানের জন্য আগামী বছরগুলিতে নৌবাহিনীর জলযান ‘ শিবপুর ’ কে কাজে লাগানো হবে। দ্বীপপুঞ্জ অঞ্চলে প্রাকৃতিক পরিবেশের সুরক্ষায় এই কমান্ডের বিভিন্ন প্রয়াসেরও ভাইস অ্যাডমিরাল ভার্মা প্রশংসা করেন। কমান্ডের আবাসিক এলাকাগুলিতে যুদ্ধ পরিচালনার জন্য গৃহীত বিভিন্ন উদ্যোগের কথাও তিনি উল্লেখ করেন।


    এই কমান্ডের প্রতিষ্ঠা দিবস উপলক্ষ্যে ভাইস অ্যাডমিরাল ভার্মা আজ এক সাংবাদিক সম্মেলনেও ভাষন দেন।


    CG/BD /NS/…

    
    
    (Release ID: 1549002) Visitor Counter : 41
    
    
      Read this release in: English