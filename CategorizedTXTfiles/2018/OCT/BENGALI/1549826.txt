      যোগাযোগওতথ্যপ্রযুক্তিমন্ত্রক

      ভারত নেট প্রকল্প রূপায়ণের জন্য ভারত ব্রডব্যান্ড নেটওয়ার্ক লিমিটেড গুরুত্বপূর্ণ ভূমিকা পালন করছে : মনোজ সিনহা
      Posted On: 16 OCT 2018 2:17PM by PIB Kolkata


    নয়াদিল্লি, ১৫ অক্টোবর, ২০১৮


    ভারত ব্রডব্যান্ড নেটওয়ার্ক লিমিটেডের নতুন দিল্লীর পূর্ব কিদোয়াই নগরে মুখ্য কার্যালয়ের নতুন দপ্তরের উদ্বোধন করলেন যোগাযোগ (স্বাধীন দায়িত্বপ্রাপ্ত) ও রেল প্রতিমন্ত্রী শ্রী মনোজ সিনহা। উদ্বোধনী অনুষ্ঠানে উপস্থিত সংবাদমাধ্যমের প্রতিনিধিদের মন্ত্রী জানান, দেশের আড়াই কোটি গ্রাম পঞ্চায়েতকে ডিজিটাল মাধ্যমে জুড়তে ভারত নেট প্রকল্পের রূপায়ণ করা হচ্ছে। বিবিএনএল সংস্থা এই প্রকল্পের সফল রূপায়ণে অগ্রণী ভূমিকা পালন করেছে। এই ফ্ল্যাগশিপ প্রকল্প রূপায়ণের মূল উদ্দেশ্য ই-প্রশাসন, ই-স্বাস্থ্য পরিষেবা, ই-শিক্ষা ব্যবস্থা, ই-ব্যাঙ্কিং ও এই ধরণের অন্য পরিষেবাগুলি ভেদাভেদহীনভাবে দেশের বিভিন্ন প্রান্তে বসবাসকারী নাগরিকদের কাছে পৌঁছে দেওয়া। প্রকল্পের প্রায় অর্ধেক কাজ শেষ হয়ে গেছে। বাকিটা ২০১৯ সালের মার্চ মাসের মধ্যে শেষ করার লক্ষ্য গ্রহণ করা হয়েছে বলে মন্ত্রী জানান।


    বিবিএনএল-এর নতুন প্রধান কার্যালয়ের স্থানটি নগরোন্নয়ন মন্ত্রকের কাছ থেকে এনবিসিসি লিমিটেডের মাধ্যমে লিজে নেওয়া হয়েছে। মোট ৩৬,৫৯৭ বর্গ ফিট কার্যালয়ের মধ্যে বিভিন্ন শিক্ষা প্রতিষ্ঠান থেকে আসা ছাত্রছাত্রীদের জন্য আলাদা স্থান রয়েছে যাতে তারা ভারত নেট চাক্ষুষ করতে পারে।


    SSS/SC/DM/…

    
    
    (Release ID: 1549826) Visitor Counter : 27
    
    
      Read this release in: English