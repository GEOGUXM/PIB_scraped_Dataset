      জাহাজচলাচলমন্ত্রক

      কলকাতা বন্দরের রক্ষণাবেক্ষণের জন্য সরকারি-বেসরকারি অংশীদারিত্ব
      Posted On: 30 OCT 2018 1:06PM by PIB Kolkata


    নয়াদিল্লি , ২৯ অক্টোবর , ২০১ ৮


    ভারতের অভ্যন্তরীণ জলপথ কর্তৃপক্ষ আইডব্লুউএআই সরকারি-বেসরকারি অংশীদারিত্বে রক্ষণাবেক্ষণের জন্য তাদের কলকাতা বন্দরটিকে মেসার্স সুমিত অ্যালায়েন্স পোর্ট ট্রাস্ট গেটওয়ে (ইন্ডিয়া) প্রাইভেট লিমিটেডের হাতে তুলে দেবে। জাহাজ চলাচল দপ্তরের সচিব শ্রী গোপাল কৃষ্ণের উপস্থিতিতে কলকাতায় আগামীকাল এই হস্তান্তর প্রক্রিয়া অনুষ্ঠিত হবে।


    আইডব্লুইএআই – এর নির্ধারিত সূচি অনুযায়ী সংস্থাকে গ্রাহকদের কাছ থেকে অর্থ আদায় করতে হবে। ৩০ বছরের জন্য এই চুক্তি কার্যকর থাকবে। মোট লভ্যাংশের ৬১.৭০ শতাংশ পাবে ঐ সংস্থা, বাকি ৩৮.৩০ শতাংশ পাবে আইডব্লুইএআই।


    আইডব্লুউএআই – এর চেয়ারম্যান শ্রী প্রবীর পান্ডে জানিয়েছেন যে, রক্ষণাবেক্ষণাকারী সংস্থাটি কলকাতা ও পাটনা উভয় বন্দরের রক্ষণাবেক্ষণের কাজ করবে। এছাড়া, পণ্য পরিবহণ, শ্রমিক, সুপার ভাইজার সহ অন্যান্য কর্মীদের যোগানও দেবে।


    এই বন্দর দুটির কাজ শুরু হলে সড়ক ও রেলপথের তুলনায় পণ্য পরিবহণে ব্যয় সাশ্রয় হবে। কলকাতা থেকে কাঠমান্ডু-তে সড়ক ও রেলপথে পণ্য সরবরাহের তুলনায় জলপথে তা পাঠালে আনুমানিক ১৩-২৬ শতাংশ ব্যয় সাশ্রয় হবে। কলকাতা বন্দর থেকে উত্তর-পূর্ব ভারতে এবং বাংলাদেশেও পণ্য সরবরাহ করা হবে।


    CG/PM/SB…

    
    
    (Release ID: 1551194) Visitor Counter : 31
    
    
      Read this release in: English