      অসামরিকবিমানপরিবহণমন্ত্রক

      বিমানযাত্রীদের বায়োমেট্রিক-ভিত্তিক ডিজিটাল প্রক্রিয়াকরণের একটি নীতি প্রকাশ করলেন সুরেশ প্রভু
      Posted On: 05 OCT 2018 11:00AM by PIB Kolkata


    নয়াদিল্লি, ০৪ অক্টোবর , ২০১৮


    কেন্দ্রীয় বাণিজ্য ও শিল্প এবং অসামরিক বিমান মন্ত্রী শ্রী সুরেশ প্রভু আজ যাত্রীদের বায়োমেট্রিক ভিত্তিক ডিজিটাল প্রক্রিয়াকরণের একটি নীতি প্রকাশ করেন। নতুন দিল্লীতে আজ এক সাংবাদিক সম্মেলনে এই নির্দেশিকা প্রকাশ করে তিনি বলেন, তাঁর মন্ত্রক বিমানবন্দরে আগত যাত্রীদের সুবিধার জন্য ডিজিটাল প্রক্রিয়াকরণের একটি ব্যবস্হা তৈরি করার প্রক্রিয়া চালাচ্ছে। ভারতীয় বিমানবন্দরগুলিতে উপযুক্ত ব্যবস্হার মাধ্যমে একই ধরনের যাত্রী অভিজ্ঞতা নিশ্চিত করতেই এই ব্যবস্হা নেওয়া হচ্ছে বলে তিনি জানান। তিনি আরও বলেন, এই ব্যবস্হার মানোন্নয়নের স্বার্থে বিমানবন্দর কর্তৃপক্ষ সংশ্লিষ্ট সব পক্ষকে নিয়ে একটি কর্মীগোষ্ঠী গঠন করেছে ।


    সংবাদমাধ্যমকে মন্ত্রী আরও জানান, ২০১৯-২০-র ফেব্রুয়ারী শেষাশেষি ডিজি যাত্রা কেন্দ্রীয় ‘ মঞ্চ ’ টি চালু হবে। পাইলট ভিত্তিতে আগামী বছরের ফেব্রুয়ারির শেষাশেষি বেঙ্গালুরু এবং হায়দ্রাবাদ আন্তর্জাতিক বিমানবন্দরে এই মঞ্চটি চালু করা হবে। ২০১৯-এর এপ্রিল নাগাদ দেশের বিমানবন্দর কর্তৃপক্ষ কলকাতা, বারাণসী, পুনে এবং বিজয়ওয়াড়ায় কর্মসূচি রূপায়ণ করবে।


    কেন্দ্রীয় অসামরিক বিমান প্রতিমন্ত্রী শ্রী জয়ন্ত সিনহা ঐ সাংবাদিক সম্মেলনে বলেন, বিমানবন্দরে যাত্রী আগমন থেকে শুরু করে বিমানে চড়া পর্যন্ত, যাত্রীদের একটি ইতিবাচক অভিজ্ঞতা দিতে যাত্রীদের জন্য একটি কেন্দ্রীয় নথিভুক্তকরণ ব্যবস্হা থাকবে। ‘ ডিজি যাত্রা ’ র আওতায় যাত্রীরা একটি ব্যক্তিগত পরিচয় নির্দেশক কার্ড (আইডি কার্ড) পাবেন, যেখানে ন্যূনতম বিবরণ দিতে হবে, যার মধ্যে থাকবে নাম, ই-মেল আইডি, মোবাইল নম্বর, এবং এর সঙ্গে একটি পরিচয়জ্ঞাপক প্রমাণপত্রও রাখতে হবে। এই আইডি যাত্রীরা টিকিট বুক করার সময় পাবেন। উড়ান সংস্হা যাত্রী সংক্রান্ত এই তথ্য এবং ডিজি যাত্রা পরিচয়পত্র একবারই যাচাই করা হবে, যাত্রী প্রস্হান করবে যেই বিমানবন্দর থেকে সেখানে।


    শ্রী সিনহা আরও বলেন, এই ব্যবস্হা যাত্রী সাধারণ এবং সংশ্লিষ্ট সকল পক্ষের জন্য সহায়ক হবে কারণ, বিমানবন্দর কর্তৃপক্ষ আগেভাগেই যাত্রীর সফর সংক্রান্ত সমস্ত তথ্য পেয়ে যাবেন।


    CG/SSS /NS/…

    
    
    (Release ID: 1548692) Visitor Counter : 26
    
    
      Read this release in: English