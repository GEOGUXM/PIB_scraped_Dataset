      যুবওক্রীড়াবিষয়কমন্ত্রক

      নেহরু যুব কেন্দ্র সংগঠন আন্তর্জাতিক কন্যা দিবস পালন করল
      Posted On: 11 OCT 2018 10:33AM by PIB Kolkata


    কলকাতা, ১০ অক্টোবর , ২০১৮


    আন্তর্জাতিক কন্যা-শিশু দিবস উপলক্ষ্যে নেহরু যুব কেন্দ্র সংগঠনের পক্ষ থেকে আজ কলকাতায় এক অনুষ্ঠানের আয়োজন করা হয়। দেশের বিকাশ এবং উন্নয়নে কেন্দ্রীয় সরকারের উদ্যোগগুলি যথাযথভাবে কাজে লাগানোর ক্ষেত্রে মেয়েদের এগিয়ে আসতে বলে জানান প্রেস ইনফরমেশন ব্যুরো, কলকাতার অতিরিক্ত মহানির্দেশক শ্রীমতি জেন নামচু। অনুষ্ঠানে তিনি আরও বলেন, কেন্দ্রীয় সরকার যে কর্মসূচিগুলি গ্রহণ করেছে সেগুলির সদ্ব্যবহার করতে হলে ব্যক্তিগতভাবে প্রত্যেককে এগিয়ে আসতে হবে। এ ধরনের কর্মসূচি থেকে কি ধরনের সুযোগ-সুবিধা পাওয়া যেতে পারে সে সম্পর্কে ওয়াকিবহাল হওয়ার জন্য অংশগ্রহণকারী প্রত্যেকটি মেয়েকে এ বিষয়ে উ ৎ সাহিত করার কথাও তিনি বলেন। বর্তমানে নতুন প্রযুক্তি শেখার ইচ্ছের পাশাপাশি কর্মসংস্হানের উপযোগী এবং ব্যবহারিক শিক্ষার প্রয়োজন রয়েছে বলে তিনি উল্লেখ করেন।


    অনুষ্ঠানে নেহরু যুব কেন্দ্র সংগঠন, কলকাতার রাজ্য অধিকর্তা শ্রী নবীন কুমার নায়েক বলেন, এই প্রজন্মের মেয়েরা আগামী দিনের পথ প্রদর্শক। তারা শক্তির উ ৎ স এবং এরা আগামীদিনের রূপান্তর ঘটাতেও সক্ষম। দেশের বিকাশ এবং উন্নয়নে মেয়েরা গুরত্বপূর্ণ ভূমিকা নিতে পারে বলেও তিনি মন্তব্য করেন।


    অনুষ্ঠানে খাদ্য ও পুষ্টি বিভাগের প্রতিনিধিরাও উপস্হিত ছিলেন। তাঁরা মেয়েদের সামগ্রিক বিকাশে পুষ্টিরও যে একটি বিশেষ ভূমিকা রয়েছে সে বিষয়ে আলোচনা করেন।


    প্রসঙ্গত, আজ ঐ অনুষ্ঠানে ১৫ থেকে ২৯ বছর বয়সী ৫০০ জন মহিলা অংশ নেয়। ক্রীড়া এবং সমাজসেবায় উল্লেখযোগ্য কাজের জন্য কয়েকজনকে সম্বর্ধনা জানানো হয়। একইসঙ্গে, ‘ দ্য ইন্টান্যাশনাল ডে অফ দ্য গার্ল চাইন্ড- ইউথ হার-এ স্কিল্ড গার্ল ফোর্স ’ শীর্ষক একটি আলোচনারও আয়োজন করা হয় ঐ অনুষ্ঠানে।


    CG/SSS /NS/…

    
    
    (Release ID: 1549325) Visitor Counter : 37
    
    
      Read this release in: English