      কেন্দ্রীয়মন্ত্রিসভা

      স্থায়ী উন্নয়নের লক্ষ্যমাত্রায় পৌঁছতে জাতীয় পর্যবেক্ষণ কাঠামো গঠনে কেন্দ্রীয় মন্ত্রিসভার অনুমোদন
      Posted On: 25 OCT 2018 1:42PM by PIB Kolkata


    নয়াদিল্লি , ২৪ অক্টোবর , ২০১ ৮


    দেশে স্থায়ী উন্নয়নের লক্ষ্যমাত্রায় পৌঁছতে কেন্দ্রীয় মন্ত্রিসভা আজ এক উচ্চ পর্যায়ে পরিচালন সমিতি গঠনের অনুমোদন দিয়েছে। এই কমিটি জাতীয় পর্যবেক্ষণ কাঠামোর মধ্য থেকে নিয়মিত সময়ের ব্যবধানে উন্নয়নের কাজ পর্যালোচনা করবে।


    এই উচ্চ পর্যায়ের পরিচালন সমিতির নেতৃত্বে থাকবেন ভারতের মুখ্য পরিসংখ্যানবিদ এবং পরিসংখ্যান মন্ত্রকের সচিব ও সঙ্গে থাকবেন নীতি আয়োগের সদস্যরা। কয়েকজন আমন্ত্রিত ব্যক্তি ছাড়াও সংশ্লিষ্ট অন্যান্য মন্ত্রকের সচিবরাও এই সমিতির সদস্য হবেন এবং সময়ে সময়ে এই কাজ পর্যালোচনা করবেন।


    উন্নয়নের বিভিন্ন চ্যালেঞ্জগুলি মোকাবিলায় কার্যকর পরিকল্পনা গ্রহণ এবং চলতি জাতীয় নীতিগুলির আওতায় এর পর্যালোচনা করা হবে। জাতীয় ও রাজ্য স্তরে বিভিন্ন উন্নয়নমূলক কাজের অগ্রগতিও পর্যালোচনা করা হবে । পরিসংখ্যানের ওপর নির্ভর করে পরিসংখ্যান মন্ত্রক জা তীয় রিপোর্ট পেশ করবে। এই রিপোর্টে কাজের উন্নয়ন, বিভিন্ন সমস্যা ও এর সমাধানের সুপারিশগুলি জাতীয় স্তরে পেশ করা হবে। তথ্যের সূত্রানুসারে মন্ত্রক ও দপ্তর নিয়মিত তথ্য প্রদানের দায়িত্বে থাকবে। কার্যকর পর্যালোচনার জন্য উন্নত পর্যায়ের তথ্য প্রযুক্তি সামগ্রী ব্যবহার করা হবে । উন্নয়নের অর্থনৈতিক , সামাজিক ও পরিবেশগত দিক খতিয়ে দেখা হবে। ‘সবকা সাথ, সবকা বিকাশ’ – এর ওপর ভিত্তি করে দারিদ্র্য মোকাবিলায় বিভিন্ন পন্থা-পদ্ধতি নির্ণয় করা হবে। অর্থনীতির স্থায়ী উন্নতির জন্য ১৭টি লক্ষ্যমাত্রা ও ১৬৯টি দিশা স্থির করা হয়েছে। এর ফলে, জীবনযাত্রার মানে অভিন্নতা দূর করে সকলের জন্য ব্যাপক সুযোগ সৃষ্টি হবে।


    এই স্থায়ী উন্নয়নের লক্ষ্যে কাজের ফলে দেশের মানুষের জীবনযাত্রার মানে সামগ্রিক পরিবর্তন আসবে এবং সমগ্র দেশ এর থেকে লাভবান হবে।


    CG/PM/SB…

    
    
    (Release ID: 1550692) Visitor Counter : 44
    
    
      Read this release in: English