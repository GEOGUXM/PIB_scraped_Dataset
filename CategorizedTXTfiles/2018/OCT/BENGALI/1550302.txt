      প্রধানমন্ত্রীরদপ্তর

      ভুটানের সাধারণ নির্বাচনে জয়লাভের জন্য ড্রুক নামরুপ শোগপা দলের সভাপতি ডঃ লোতে শেরিং-কে প্রধানমন্ত্রীর অভিনন্দন
      Posted On: 23 OCT 2018 2:07PM by PIB Kolkata


    নয়াদিল্লি , ১৯ অক্টোবর, ২০১ ৮


    প্রধানমন্ত্রী শ্রী নরেন্দ্র মোদী আজ (১৯শে অক্টোবর, ২০১৮) ড্রুক নামরুপ শোগপা দলের সভাপতি ডঃ লোতে শেরিং-এর সঙ্গে টেলিফোনে কথা বলেন। ভুটানের তৃতীয় সাধারণ নির্বাচনে ডঃ শেরিং-এর দল বিজয়ী হওয়ায় এবং ডঃ শেরিং নিজে জাতীয় পরিষদে নির্বাচিত হওয়ায় প্রধানমন্ত্রী মোদী তাঁকে অভিনন্দন জানান। ভুটানে সাধারণ নির্বাচন সফলভাবে সম্পন্ন হয়েছে যা সে দেশের গণতন্ত্রকে সুদৃঢ় করে তোলার পক্ষে একটি গুরুত্বপূর্ণ মাইলফলক। প্রধানমন্ত্রী শ্রী মোদী এই বিষয়টিকে স্বাগত জানিয়েছেন।


    প্রধানমন্ত্রী মোদী জানান যে, ভুটানের সঙ্গে ভারতের বিশেষ মৈত্রী ও সহযোগিতার সম্পর্ককে আরও মজবুত করার বিষয়টিকে ভারত গুরুত্বের সঙ্গে দেখে। পারস্পরিক স্বার্থ ও মূল্যবোধ এবং আস্থার ভিত্তিতে দু’দেশের এই সম্পর্ক গড়ে উঠেছে ।


    দু’দেশের কূটনৈতিক সম্পর্কের স্বর্ণ জয়ন্তী উদযাপনের চলতি পর্বের উল্লেখ করে প্রধানমন্ত্রী আবারও জানান যে ভারত ভুটানের নতুন সরকারের সঙ্গে কাজ করে সে দেশের আর্থ-সামাজিক বিকাশ ত্বরান্বিত করতে দায়বদ্ধ। এই কাজের মূলে থাকবে ভুটানের জনসাধারণ ও সরকারের স্বার্থ-সংশ্লিষ্ট বিভিন্ন বিষয় । প্রধানমন্ত্রী মোদী ডঃ লোতে শেরিং-কে ভারতে আসার আমন্ত্রণ জানান।


    ডঃ লোতে শেরিং প্রধানমন্ত্রী মোদীকে তাঁর শুভেচ্ছা ও শুভকামনার জন্য ধন্যবাদ জানান এবং যথাশীঘ্র সম্ভব ভারতে আসার আমন্ত্রণ গ্রহণ করেন। দুই নেতাই ভুটানের ও ভারতের মানুষের কল্যাণে এই বিশেষ ও বহুমুখী দ্বিপাক্ষিক সহযোগিতাকে এগিয়ে নিয়ে যেতে সম্মত হন।


    CG/SC/DM/…

    
    
    (Release ID: 1550302) Visitor Counter : 22
    
    
      Read this release in: English