      কেন্দ্রীয়মন্ত্রিসভা

      ছয়টি এইম্‌স-এর জন্য একটি অধিকর্তার পদ সৃষ্টিতে কেন্দ্রীয় মন্ত্রিসভার অনুমোদন
      Posted On: 24 OCT 2018 4:23PM by PIB Kolkata


    নয়াদিল্লি, ২৪ অক্টোবর, ২০১৮


    দেশের ছ’টি স্থানে এইম্‌স-এর জন্য একটি করে অধিকর্তার পদ সৃষ্টির বিষয়ে অনুমোদন দিল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত বৈঠকে উত্তরপ্রদেশের রায়বেরিলি ও গোরক্ষপুর, পাঞ্জাবের ভাটিন্দা, অসমের গুয়াহাটি, হিমাচল প্রদেশের বিলাসপুর ও ঝাড়খণ্ডের দেওঘরে অবস্থিত এইম্‌স-এর জন্য এই অনুমোদন দেওয়া হয়েছে। একজন অধিকর্তার মূল বেতনক্রম ২,২৫,০০০ টাকা হবে বলে সিদ্ধান্ত গ্রহণ করা হয়েছে। তবে, অধিকর্তার মোট বেতন অন্যান্য সুবিধা সহ ২,৩৭,৫০০ টাকা অতিক্রম করবে না।


    এইম্‌স-এর মুখ্য কার্যনির্বাহী আধিকারিক হিসেবে নিয়োজিত এই অধিকর্তা কাজ করবেন। প্রতিষ্ঠানের সকল আধিকারিক ও কর্মীর দায়িত্ব বন্টন এবং সার্বিক প্রশাসনের দায়িত্বে তিনি থাকবেন।


    CG/SC/DM/…

    
    
    (Release ID: 1550538) Visitor Counter : 15
    
    
      Read this release in: English