      ভূ-বিজ্ঞানমন্ত্রক

      ওড়িশায় অবস্থান করা গভীর নিম্নচাপটি গাঙ্গেয় পশ্চিমবঙ্গের দিকে অগ্রসর হওয়ার সম্ভাবনা রয়েছে
      Posted On: 12 OCT 2018 4:34PM by PIB Kolkata


    নয়াদিল্লি, ১২ অক্টোবর, ২০১৮


    ওড়িশা থেকে গভীর নিম্নচাপটি বিগত ছ’ঘন্টায় ঘন্টায় ৮ কিলোমিটার গতিবেগে পূর্ব-উত্তর-পূর্ব দিকে অগ্রসর হয়ে আজ সকাল ৫-৩০ মিনিট নাগাদ ফুলবনির ৩০ কিলোমিটার উত্তর-পূর্বে এবং আঙ্গুলের ৭০ কিলোমিটার দক্ষিণ-পশ্চিমে অবস্থান করছিল। গভীর এই নিম্নচাপটি উত্তর-পূর্ব অভিমুখে অগ্রসর হয়ে গাঙ্গেয় পশ্চিমবঙ্গে আসার সম্ভাবনা রয়েছে। আগামী ১২ ঘন্টায় গভীর এই নিম্নচাপটি দুর্বল হয়ে নিম্নচাপে পরিণত হবে।


    এর দরুণ ওড়িশার পাশাপাশি গাঙ্গেয় পশ্চিমবঙ্গে আজ (শুক্রবার) অধিকাংশ জায়গায় বৃষ্টি এবং বিক্ষিপ্তভাবে কিছু জায়গায় ভারী থেকে অতি ভারী বৃষ্টির সম্ভাবনা রয়েছে। আগামীকালও (শনিবার) রাজ্যের জন্য একই পূর্বাভাস জারি করা হয়েছে। বৃষ্টির পূর্বাভাস রয়েছে অসম ও মেঘালয়, মিজোরাম ও ত্রিপুরাতেও। আগামী ২৪ ঘন্টায় পশ্চিমবঙ্গ ও ওড়িশার উপকূলবর্তী এলাকায় সমুদ্র উত্তাল থাকার কারণে মৎস্যজীবীদের সমুদ্রে যেতে নিষেধ করা হয়েছে।


    CG/BD/DM/…

    
    
    (Release ID: 1549571) Visitor Counter : 27
    
    
      Read this release in: English