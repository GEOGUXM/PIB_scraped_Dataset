      প্রধানমন্ত্রীরদপ্তর

      প্রধানমন্ত্রী অঞ্জারে এলএনজি টার্মিনাল এবং পাইপলাইন প্রকল্পের উদ্বোধন করলেন
      Posted On: 01 OCT 2018 2:43PM by PIB Kolkata


    নয়াদিল্লি, ৩০ সেপ্টেম্বর , ২০১৮


    প্রধানমন্ত্রী শ্রী নরেন্দ্র মোদী গুজরাটের অঞ্জারে মুন্দ্রা এলএনজি (রান্নার গ্যাস) টার্মিনাল, আঞ্জার-মুন্দ্রা পাইপ লাইন প্রকল্প এবং পালানপুর-পালি-বাড়মের পাইপলাইন প্রকল্পের উদ্বোধন করেছেন।


    এই উপলক্ষে, প্রধানমন্ত্রী বলেন, কচ্ছ-এ তিনি যে ভালোবাসা পেয়েছেন, তা অতুলনীয়। কচ্ছ অঞ্চলে বিগত দু-দশকে যে উন্নয়নমূলক কাজকর্ম হয়েছে, তিনি তার প্রশংসা করেন।


    তিনি বলেন, আজকের কর্মসূচির মধ্যে উল্লেখযোগ্য হল রান্নার গ্যাস টার্মিনালের সূচনা, “ একসঙ্গে তিনটি এ ধরনের টার্মিনাল উদ্বোধন করতে পেরে, আমি নিজেকে সৌভাগ্যবান মনে করছি ” ।


    শ্রী মোদী বলেন, গুজরাটে যখন প্রথম টার্মিনাল গড়ে উঠেছিল, রাজ্যের মানুষ বিস্মিত হয়েছিলেন। এখন এই রাজ্যে রান্নার গ্যাসের চতুর্থ টার্মিনালটি গড়ে উঠতে চলেছে।


    গুজরাট ভারতের এলএনজি হাব হয়ে উঠছে মন্তব্য করে প্রধানমন্ত্রী বলেন, এই উদ্যোগ প্রত্যেক গুজরাটবাসীকে গর্বিত করবে। যে কোনও দেশের সার্বিক উন্নয়নের জন্য এক শক্তিশালী বিদ্যু ৎ ক্ষেত্রের প্রয়োজনীয়তার কথা উল্লেখ করে প্রধানমন্ত্রী বলেন, “ আমরা যদি গরিব মানুষের জন্য বিদ্যুতের সংস্হান করতে না পারি, তাহলে আমরা দারিদ্র দুরীকরণও করতে পারব না ” ।


    প্রধানমন্ত্রী আরও বলেন, সাধারণ মানুষের প্রত্যাশা ক্রমশ বৃদ্ধি পাচ্ছে। তারা চিরাচরিত পরিকাঠামোর পাশাপাশি আই-ওয়েজ, গ্যাস গ্রীড, ওয়াটার গ্রীড এবং অপটিক্যাল ফাইবার নেটওয়ার্কের মতো ব্যবস্হাও চাইছেন।


    পর্যটন ক্ষেত্রে বিপুল সম্ভাবনার উল্লেখ করে প্রধানমন্ত্রী বলেন, সমগ্র বিশ্ব ভারতে আসার জন্য আগ্রহী। কচ্ছে আমরা দেখেছি, শ্বেতশুভ্র কচ্ছের রণ কিভাবে সমগ্র বিশ্বের দৃষ্টি আকর্ষণ করেছে। অসামরিক বিমান পরিবহন ক্ষেত্রকে আরও সুলভ করে তোলার পাশাপাশি যোগাযোগ ব্যবস্হার উন্নতিতে কেন্দ্রীয় সরকার যে সমস্ত পদক্ষেপ নিয়েছে, প্রধানমন্ত্রী সে কথাও উল্লেখ করেন।


    সমস্ত গ্রাম ও জনপদে বিদ্যু ৎ সংযোগ সুনিশ্চিত করতে যে সকল প্রয়াস নেওয়া হয়েছে, তার কথা উল্লেখ করে প্রধানমন্ত্রী বলেন, দেশের প্রতিটি বাড়িতে বিদ্যু ৎ পৌঁছে দেওয়ার লক্ষ্যে কাজ চলছে। শ্রী মোদী বলেন, “ দেশের সাধারণ মানুষের জীবনযাত্রায় আমরা গুণগতমানের পরিবর্তন নিয়ে আসতে চাই ” ।


    CG/BD /NS/…

    
    
    (Release ID: 1548061) Visitor Counter : 43
    
    
      Read this release in: English