      বিজ্ঞানওপ্রযুক্তিমন্ত্রক

      কম দূষণকারী বাজি তৈরি করল সিএসআইআর
      Posted On: 31 OCT 2018 12:45PM by PIB Kolkata


    নয়াদিল্লি, ৩ ০ অক্টোবর , ২০১৮


    কম দূষণকারী বাজি তৈরি করল বিজ্ঞান ও শিল্প গবেষণা সংক্রান্ত পর্ষদ সিএসআইআর বা কাউন্সিল অফ সায়েন্টিফিক অ্যান্ড ইন্ডাস্ট্রিয়াল রিসার্চ। এই বাজিগুলি কেবলমাত্র পরিবেশ সহায়কই নয়, এগুলি প্রথাগত বাজির তুলনায় ১৫ থেকে ২০ শতাংশ সস্তা। গতকাল এক সাংবাদিক সম্মেলনে, এই তথ্য জানান কেন্দ্রীয় বিজ্ঞান, প্রযুক্তি, ভূবিজ্ঞান, পরিবেশ, বন ও জলবায়ু পরিবর্তন মন্ত্রী ডঃ হর্ষবর্ধন। এই বাজিগুলির নামকরণ করা হয়েছে নিরাপদ জল মোচক বা সোয়াস, নিরাপদ ন্যূনতম অ্যালুমিনিয়াম সমৃদ্ধ (সফল) এবং নিরাপদ থার্মাইট সমৃদ্ধ (স্টার) বাজি।


    এ প্রসঙ্গে মন্ত্রী জানান, ভারতীয় বাজি শিল্প বছরে ৬০০০ কোটি টাকার ব্যবসা করে এবং ৫ লক্ষেরও বেশি পরিবারের কর্মসংস্হানের সুযোগ করে দেয়। এই পরিপ্রেক্ষিতে, ডঃ হর্ষবর্ধনের অভিমত, সিএসআইআর-এর এই উদ্যোগ এই শিল্পে দূষণ সংক্রান্ত সমস্যা অনেকটাই কমাবে এবং একইসঙ্গে এই ব্যবসার সঙ্গে যুক্ত প্রত্যেকেরই জীবিকা সুরক্ষিত রাখতে পারবে।


    মন্ত্রী এও জানান, শীঘ্রই কাঁচামালের মান বজায় রাখার জন্য একটি ব্যবস্হা চালু করা হবে। সিএসআইআর শিবকাশিতে কাঁচামাল পরীক্ষা করার অতিরিক্ত ব্যবস্হা রাখতে চলেছে। আগামী দু ’ মাসের মধ্যে এই ব্যবস্হা চালু হয়ে যাবে।


    প্রসঙ্গত, সোয়াস বাজিগুলিতে পটাশিয়াম নাইট্রেট এবং গন্ধকের কোন ব্যবহার নেই। এরফলে সালফার ডাই অক্সাইড এবং নাইট্রোজেন মনোক্সাইডের পরিমাণ কমে। স্টারে পটাশিয়াম নাইট্রেট বা গন্ধক ব্যবহার করা হয়নি এবং সফলে ন্যূনতম অ্যালুমিনিয়াম ব্যবহৃত হয়েছে।


    CG/SSS /NS/…

    
    
    (Release ID: 1551310) Visitor Counter : 64
    
    
      Read this release in: English