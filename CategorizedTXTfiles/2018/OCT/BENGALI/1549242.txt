      মন্ত্রিসভারঅর্থনৈতিকবিষয়সংক্রান্তকমিটি

      রাষ্ট্রায়ত্ত বিকো লরি সংস্থা বন্ধ করে দেওয়ার প্রস্তাবে মন্ত্রিসভার অনুমোদন
      Posted On: 10 OCT 2018 4:53PM by PIB Kolkata


    নয়াদিল্লি, ১০ অক্টোবর, ২০১৮


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বুধবারের (১০ই অক্টোবর) বৈঠকে রাষ্ট্রায়ত্ত বিকো লরি সংস্থা বন্ধ করে দেওয়ার প্রস্তাব অনুমোদন করেছে। সংস্থার কর্মীদের স্বেচ্ছাবসরের বিষয়টিতেও মন্ত্রিসভার অনুমোদন মিলেছে। বৈঠকে স্থির হয়েছে যে, সরকারি নীতি-নির্দেশিকা অনুযায়ী যাবতীয় দায়বদ্ধতা মেটানোর পর সংস্থার অব্যবহৃত সম্পদের যথাযথ পুনর্ব্যবহার করা হবে। উল্লেখ করা যেতে পারে যে, রাষ্ট্রায়ত্ত এই সংস্থাটির পুনরুজ্জীবনের জন্য কেন্দ্রীয় পেট্রোলিয়াম ও প্রাকৃতিক গ্যাস মন্ত্রক বিভিন্ন সময় একাধিক কার্যকর পদক্ষেপ গ্রহণ করেছে। কিন্তু তা সত্ত্বেও, সংস্থাটির পুনরুজ্জীবন সম্ভব হয়নি। প্রতিযোগিতার বাজারে টিকে থাকার পাশাপাশি বিপুল পরিমাণ মূলধনের প্রয়োজনীয়তার বিষয়টিকে বিবেচনায় রেখে সংস্থাটির পুনরুজ্জীবনের সম্ভাবনাও প্রায় নেই বলে প্রতিপন্ন হয়েছে। ধারাবাহিকভাবে লোকসানে চলার দরুণ সংস্থার আধিকারিক এবং কর্মীদের মধ্যে হতাশা লক্ষ্য করা গেছে। সেইসঙ্গে, সংস্থাটির ভবিষ্যতও অনিশ্চিত হয়ে পড়েছে।


    বিকো লরি লিমিটেড তপশিল ‘সি’ভুক্ত কেন্দ্রীয় রাষ্ট্রায়ত্ত সংস্থা। এই সংস্থায় অয়েল ইন্ডাস্ট্রি ডেভেলপমেন্ট বোর্ডের শেয়ার ৬৭.৩৩ শতাংশ এবং কেন্দ্রীয় সরকারের শেয়ারের পরিমাণ ৩২.৩৩ শতাংশ। অবশিষ্ট ০.৪৪ শতাংশ শেয়ার অন্য পক্ষের হাতে রয়েছে।


    উল্লেখ করা যেতে পারে, সংস্থাটির রেজিস্টার্ড অফিস ও সদর দপ্তর কলকাতায়।


    CG/BD/DM/…

    
    
    (Release ID: 1549242) Visitor Counter : 40
    
    
      Read this release in: English