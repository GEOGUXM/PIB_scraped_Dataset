      প্রধানমন্ত্রীরদপ্তর

      আনন্দে আধুনিক খাদ্য-প্রক্রিয়াকরণ ব্যবস্হার উদ্বোধন করলেন প্রধানমন্ত্রী
      Posted On: 01 OCT 2018 5:58PM by PIB Kolkata


    নয়াদিল্লি, ৩০ অক্টোবর , ২০১৮


    প্রধানমন্ত্রী শ্রী নরেন্দ্র মোদী রবিবার গুজরাটের আনন্দে আমূলের চকোলেট তৈরীর অত্যাধুনিক কারখানা সহ একাধিক আধুনিক মানের খাদ্য-প্রক্রিয়াকরণ ব্যবস্হার উদ্বোধন করেন। প্রধানমন্ত্রীর চকোলেট কারখানা পরিদর্শনের সময় সেখানকার নানা প্রযুক্তি ও সামগ্রী সম্পর্কে তাঁকে জানানো হয়।


    আনন্দের বাসিন্দারা বিপুল সংখ্যায় অনুষ্ঠানে উপস্হিত থাকায় প্রধানমন্ত্রী তাদের ধন্যবাদ জানান। তিনি জানান, উন্নয়নমূলক নতুন এই প্রকল্পগুলি সমবায় ক্ষেত্রের জন্য খবুই উপযুক্ত। তিনি বলেন, আমূল ব্র্যান্ডটি সারা বিশ্বে সুপরিচিত এবং বিশ্বের সর্বত্র প্রেরণা যুগিয়েছে। আমূল কেবলমাত্র দুগ্ধজাত খাদ্য প্রক্রিয়াকরণেরই সংস্হা নয়, আমূল ক্ষমতায়ণের আর্দশ মডেল। প্রধানমন্ত্রী বলেন যে সমবায়গুলির মাধ্যমে সর্দার প্যাটেল এমন একটি পথ দেখিয়েছেন যার সম্বন্ধে সরকার বা শিপ্লপতিরা ভাবেননি। তিনি বলেন, আমূল একটি বিশেষ মডেল, যাতে সাধারণ মানুষের গুরুত্ব রয়েছে। গুজরাটের সমবায় ক্ষেত্রে নানা উদ্যোগ জনসাধারণের বিশেষ করে কৃষকদের সহায়ক হয়েছে। সর্দার প্যাটেল নগরোন্নয়নের ওপর গুরুত্ব দিয়েছিলেন বলে প্রধানমন্ত্রী উল্লেখ করেন।


    আগামী ২০২২ সালে ভারতের স্বাধীনতার ৭৫তম বার্ষিকীর প্রসঙ্গ টেনে প্রধানমন্ত্রী বলেন, ভারত দুগ্ধ প্রক্রিয়াকরণের ক্ষেত্রে ভালো কাজ করছে, তবে এক্ষেত্রে আরো উন্নতি সম্ভব। প্রধানমন্ত্রী বলেন, উদ্ভাবন ও মূল্য সংযুক্তিকরণকে গুরুত্ব দেওয়ার সময় এসেছে। এই সূত্রে প্রধানমন্ত্রী মধু উৎপাদনের উল্লেখ করেন।


    CG/SC /NS/…

    
    
    (Release ID: 1548125) Visitor Counter : 14
    
    
      Read this release in: English