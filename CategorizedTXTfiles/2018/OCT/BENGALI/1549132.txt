      ইস্পাতমন্ত্রক

      ভিলাই ইস্পাত কারখানায় অগ্নিকান্ড ; হত ৯ আহত ১৪
      Posted On: 10 OCT 2018 11:53AM by PIB Kolkata


    নয়াদিল্লি, ০৯ অক্টোবর , ২০১৮


    ভিলাই ইস্পাত কারখানায় এক অগ্নিকান্ডের ঘটনায় অগ্নিদগ্ধ হয়ে ৯ জনের মৃত্যু হয়েছে। এই দুর্ঘটনায় আহত ১৪ জনের চিকিৎসা চলছে। স্টিল অথরিটি অফ ইন্ডিয়া লিমিটেডের (সেইল) পক্ষ থেকে এক বিবৃতিতে জানানো হয়েছে, কারখানার ১১ নম্বর কোকওভেন ব্যাটারি কমপ্লেক্সের গ্যাস পাইপ লাইনে আজ সকাল সাড়ে দশটা নাগাদ আগুন লেগে যায়। পাইপ লাইনের রক্ষনাবেক্ষনের কাজের সময় এই অগ্নিকান্ডের ঘটনা ঘটে। আহতদের প্রয়োজনীয় চিকিৎসা পরিষেবা প্রদানের জন্য যাবতীয় পদক্ষেপ গ্রহণ করা হয়েছে। সেইল-এর পক্ষ থেকেও এই দুর্ঘটনায় হতাহতদের পরিবারগুলিকে সব ধরনের সহায়তা দেওয়া হচ্ছে।


    কেন্দ্রীয় ইস্পাত মন্ত্রী চৌধুরি বিরেন্দ্র সিং এই দুর্ঘটনায় হতাহতের ঘটনায় শোকপ্রকাশ করেছেন। কারখানার বর্তমান পরিস্হিতি খতিয়ে দেখতে এবং শোক সন্তপ্ত পরিবারগুলিকে সম্ভাব্য সব ধরনের সহায়তা প্রদানের জন্য তিনি ইস্পাত প্রতিমন্ত্রী বিষ্ণুদেও সাই, ইস্পাত সচিব বিনয় কুমার এবং সেইলের চেয়ারম্যান অনিল কুমার চৌধুরীকে ঘটনাস্হলে যাবার নির্দেশ দিয়েছেন।


    CG/BD /NS/…

    
    
    (Release ID: 1549132) Visitor Counter : 13
    
    
      Read this release in: English