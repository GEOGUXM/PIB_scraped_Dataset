      প্রধানমন্ত্রীরদপ্তর

      পুনর্জাগরনের জন্য শিক্ষাক্ষেত্রে নেতৃত্বদান সংক্রান্ত সম্মেলনে ভাষন দিলেন প্রধানমন্ত্রী
      Posted On: 01 OCT 2018 5:51PM by PIB Kolkata


    নয়াদিল্লি, ২৯ সেপ্টেম্বর , ২০১৮


    প্রধানমন্ত্রী শ্রী নরেন্দ্র মোদী নতুন দিল্লীতে শনিবার (২৯ সেপ্টেম্বর) পুনর্জাগরনের জন্য শিক্ষাক্ষেত্রে নেতৃত্বদান সংক্রান্ত সম্মেলনে ভাষন দেন।


    তিনি বলেন, যখন একজন ব্যক্তি পুনর্জাগরন বা পুনরুজ্জীবনের বিষয়ে চিন্তাভাবনা করেন, তখন প্রথমই স্বামী বিবেকানন্দের ছবি মনে ভেসে ওঠে। স্বামী বিবেকানন্দই ভারতীয় দর্শনের শক্তি বিশ্বের সামনে তুলে ধরেছিলেন বলেও তিনি উল্লেখ করেন।


    শিক্ষার গুরুত্বপূর্ণ উপাদান হিসেবে স্বামী বিবেকানন্দ আন্মবিশ্বাস, চরিত্র গঠন এবং মানবিক মূল্যবোধের প্রতি যে গুরুত্ব দিয়েছিলেন, প্রধানমন্ত্রী সে কথা স্মরণ করেন। তিনি আরও বলেন, বর্তমানে শিক্ষার অন্যতম একটি গুরুত্বপূর্ণ উপাদান হল উদ্ভাবন।


    প্রাচীন গ্রন্হ বেদের কথা স্মরণ করে প্রধানমন্ত্রী বলেন, “ আমাদের সমাজ, আমাদের দেশ এমনকি, আমাদের জীবনের কথা আমরা জ্ঞান ছাড়া কল্পনাও করতে পারি না ” তক্ষশীলা, নালন্দা ও বিক্রমশীলার মতো প্রাচীন বিশ্ববিদ্যালয়গুলিও জ্ঞানের পাশাপাশি উদ্ভাবনের ওপর অগ্রাধিকার দিয়েছিল বলে তিনি অভিমত প্রকাশ করেন। শিক্ষা প্রসঙ্গে প্রধানমন্ত্রী বাবাসাহেব ভীমরাও আম্বেদকর, দীনদয়াল উপাধ্যায় এবং ডঃ রাম মনোহর লোহিয়ার কথাও স্মরণ করেন।


    শ্রী মোদী বলেন, বর্তমানে কোনও দেশ বা কোনও ব্যক্তি পরস্পরের থেকে বিচ্ছিন্ন হয়ে বাঁচতে পারেন না। ‘ বিশ্ব-নাগরিক ’ বা ‘ ভূবনগ্রাম ’ হিসেবে চিন্তা-ভাবনা করার গুরুত্বের ওপর তিনি জোর দেন। “ আমরা আজ যে সমস্ত সমস্যার সম্মুখীন, তার সমাধান খুঁজে বের করতে বিশ্ববিদ্যালয় ও কলেজগুলিকে একযোগে কাজ করার ব্যাপারে ” তিনি পরামর্শ দেন। উদ্ভাবন ও নতুন আবিস্কারের জন্য শিক্ষা প্রতিষ্ঠানগুলির মধ্যে যোগসূত্র গড়ে তুলতে হবে বলেও তিনি অভিমত প্রকাশ করেন। উদ্ভাবনের ব্যাপারে শিশুদের উ ৎ সাহ দিতে ‘ অটল টিঙ্কারিং ল্যাব ’ স্হাপনের কথাও তিনি উল্লেখ করেন। শিক্ষা পরিকাঠামো উন্নয়নের জন্য তিনি ‘ রাইজ ’ (রিভাইটালাইজিং অফ্ ইনফ্রাস্ট্রাকচার অ্যান্ড সিস্টেম ইন এডুকেশন)-এর প্রসঙ্গে অবতারনা করেন। তিনি উচ্চশিক্ষা ক্ষেত্রে গৃহিত পদক্ষেপগুলির কথাও উল্লেখ করেন।


    প্রধানমন্ত্রী সমাজের স্বার্থে ভালো মানের শিক্ষক-শিক্ষিকার প্রয়োজনীয়তার ওপর জোর দেন। ডিজিটাল স্বাক্ষরতার প্রসারে বিদ্বান ও ছাত্রছাত্রীদের গুরুত্ব পূর্ণ দায়িত্ব পালনের কথা উল্লেখ করে প্রধানমন্ত্রী বলেন, সহজে জীবনযাপনের মানোন্নয়নে সরকারি কর্মসূচিগুলি সম্পর্কে সচেতনতা প্রসারেও তারা বড় ভূমিকা নিতে পারেন।


    প্রধানমন্ত্রী বলেন, যুব সম্প্রদায় ‘ ব্র্যান্ড ইন্ডিয়া ’ কে এক নতুন বিশ্ব পরিচিতি দিয়েছে। তরুণ প্রতিভাবানদের স্বার্থে স্টার্ট আপ, স্যান্ড আপ এবং দক্ষ ভারত কর্মসূচির কথাও তিনি উল্লেখ করেন।


    CG/BD /NS/…

    
    
    (Release ID: 1548118) Visitor Counter : 71
    
    
      Read this release in: English