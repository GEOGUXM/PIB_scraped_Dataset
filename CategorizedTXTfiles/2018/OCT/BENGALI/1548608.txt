      রাষ্ট্রপতিরসচিবালয়

      রাষ্ট্রপতি ভবনে রক্ষী পরিবর্তনের ঐতিহ্যবাহী অনুষ্ঠান ৭ই অক্টোবর থেকে প্রতি রবিবার পুনরায় শুরু হচ্ছে; শনিবারেও চলবে এই অনুষ্ঠান
      Posted On: 04 OCT 2018 5:25PM by PIB Kolkata


    নয়াদিল্লি, ৪ অক্টোবর, ২০১৮


    রাষ্ট্রপতি ভবনের ঐতিহ্যবাহী রক্ষী পরিবর্তনের অনুষ্ঠান, যা আবহাওয়ার কারণে বন্ধ রাখা হয়েছিল, সেটি আগামী ৭ই অক্টোবর থেকে প্রতি রবিবার পুনরায় শুরু হবে। অনুষ্ঠানের সময় হবে বিকেল ৫-৩০ মিনিট থেকে ৬-১০ মিনিট (৭ই অক্টোবর থেকে ১৪ই নভেম্বর) এবং (১৫ই নভেম্বর থেকে ১৪ই মার্চ) বিকেল ৪-৩০ মিনিট থেকে ৫-১০ মিনিট।


    শনিবারও আগের মতোই পূর্ব নির্ধারিত সময়ে অর্থাৎ (১৫ নভেম্বর থেকে ১৪ই মার্চ) সকাল ১০টা থেকে ১০-৪০ মিনিট এবং (১৫ই মার্চ থেকে ১৪ই নভেম্বর) সকাল ৮টা থেকে ৮-৪০ মিনিট পর্যন্ত অনুষ্ঠিত হবে।


    রক্ষী পরিবর্তনের এই অনুষ্ঠান এক সামরিক ঐতিহ্য, যা রাষ্ট্রপতির দেহরক্ষী ও সেনাবাহিনী অনেক আগে থেকেই করে এসেছে। চল্লিশ মিনিটের এই অনুষ্ঠান শুরু হয় রাষ্ট্রপতির রক্ষী বাহিনীর সেনাব্যান্ডে – “মা তুঝে সালাম” সঙ্গীতের সুর মুর্ছনার মধ্যে জয়পুর স্তম্ভের পিছন থেকে কুচকাওয়াজ করে পেরিয়ে আসা দিয়ে। সেই সময় সেনারক্ষী বাহিনীর কুচকাওয়াজ পরে ভিতরে প্রবেশ করে এবং সামরিক কায়দায় পুরনো রক্ষীরা সরে গিয়ে নতুন রক্ষী মোতায়েন করা হয়। দিনের অনুষ্ঠান শেষ হয় রাষ্ট্রপতির দেহরক্ষী বাহিনীর ঘোড়সওয়ারি কৌশল প্রদর্শনের মধ্য দিয়ে। তারপরেই জাতীয় সঙ্গীত শেষে এই ঘোড়সওয়ার বাহিনী রাষ্ট্রপতি ভবনের দিকে ফিরে যায়।


    এই অনুষ্ঠান দেখার জন্য অনলাইনে রাষ্ট্রপতি ভবনের ওয়েবসাইটে অনুরোধ জানানো যায়। তবে আসন খালি থাকলে সচিত্র পরিচয়পত্র দেখিয়ে অনুষ্ঠানে প্রবেশাধিকার পাওয়া যায়। রাষ্ট্রপতি ভবনের ২ অথবা ৩৭ নম্বর গেট দিয়ে অনুষ্ঠানে প্রবেশ করতে হয়।


    CG/PB/DM/…

    
    
    (Release ID: 1548608) Visitor Counter : 23
    
    
      Read this release in: English