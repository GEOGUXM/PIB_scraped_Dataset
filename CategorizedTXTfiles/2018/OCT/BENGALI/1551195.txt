      জাহাজচলাচলমন্ত্রক

      অভ্যন্তরীণ জলপথ দিয়ে ভারতের প্রথম কন্টেনার পণ্য পরিবহণ; কলকাতা থেকে বারানসী পর্যন্ত পেপসিকোর ১৬টি কন্টেনার পরিবহণ
      Posted On: 30 OCT 2018 1:07PM by PIB Kolkata


    নয়াদিল্লি , ২৯ অক্টোবর , ২০১ ৮


    ভারতের অভ্যন্তরীণ জলপথ কর্তৃপক্ষ আগামীকাল মঙ্গলবার গঙ্গানদী (১ নম্বর জাতীয় জলপথ) দিয়ে কলকাতা থেকে বারানসী পর্যন্ত বিখ্যাত খাদ্য ও পানীয় প্রস্তুতকারী সংস্থা পেপসিকোর পণ্য পরিবহণ করবে। স্বাধীনতার পর এটিই হতে চলেছে অভ্যন্তরীণ জলপথ দিয়ে দেশের প্রথম পণ্য পরিবহণ। ভারতের অভ্যন্তরীণ জলপথ কর্তৃপক্ষের ইতিহাসে এটি মাইলফলক হয়ে উঠছে। পেপসিকো (ইন্ডিয়া) সংস্থার ১৬টি কন্টেনার ভর্তি (যা ১৬টি বোঝাই লরির সমান) খাদ্য ও স্ন্যাক্স সামগ্রী নয় – ১০ দিনের মধ্যে জলযান এমভিআরএন টেগোরে করে বারানসী পৌঁছে দেওয়া হবে। বারানসী থেকে ফেরার সময় এই জলযানটি ইফকো সংস্থার সার নিয়ে আসবে। এলাহাবাদের কাছে সংস্থার ফুলপুর কারখানা থেকে ঐ সার সংগ্রহ করা হবে।


    আগামীকাল পণ্যবাহী এই জলযানটির যাত্রা সূচনা করবেন কেন্দ্রীয় জাহাজ পরিবহণ সচিব শ্রী গোপাল কৃষ্ণ অভ্যন্তরীণ জলপথ কর্তৃপক্ষের চেয়ারম্যান শ্রী প্রবীর পাণ্ডে। অনুষ্ঠানে উচ্চপদস্থ সরকারি আধিকারিকরা ছাড়াও পেপসিকো ইন্ডিয়ার প্রতিনিধিরাও উপস্থিত থাকবেন। এই অনুষ্ঠানের পাশাপাশি, কলকাতায় অভ্যন্তরীণ জলপথ কর্তৃপক্ষের যে টার্মিনাল রয়েছে, সেটির পরিচালনার দায়িত্ব বেসরকারি সংস্থা সুমিত অ্যালায়েন্স পোর্ট ইস্ট গেটওয়ের হাতে তুলে দেওয়া হবে। টার্মিনাল পরিচালনার দায়িত্ব হস্তান্তরের মধ্য দিয়ে অভ্যন্তরীণ জলপথ কর্তৃপক্ষের প্রথম সরকারি-বেসরকারি অংশীদারিত্ব মডেলটিও বাস্তবায়িত হতে চলেছে।


    CG/BD / SB…

    
    
    (Release ID: 1551195) Visitor Counter : 29
    
    
      Read this release in: English