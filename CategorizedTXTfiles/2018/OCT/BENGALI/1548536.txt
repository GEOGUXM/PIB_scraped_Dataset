      কেন্দ্রীয়মন্ত্রিসভা

      ইন্দোরে মেট্রোরেল প্রকল্প রূপায়ণে কেন্দ্রীয় মন্ত্রিসভার অনুমোদন
      Posted On: 04 OCT 2018 1:23PM by PIB Kolkata


    নয়াদিল্লি , ০৩ অক্টোবর , ২০১ ৮


    প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে ইন্দোর মেট্রোরেল প্রকল্প রূপায়ণের বিষয়টি অনুমোদিত হয়েছে। ৩১.৫৫ কিলোমিটার দীর্ঘ এই রেল প্রকল্পটির ফলে ইন্দোর শহরের গুরুত্বপূর্ণ জায়গাগুলির সঙ্গে সংযোগ স্থাপিত হবে। চক্রাকার-বিশিষ্ট এই মেট্রো প্রকল্পটি বেঙ্গলি স্কোয়ার – বিজয়নগর – ভাওয়ারসালা – বিমানবন্দর – পটাশিয়া – বেঙ্গলি স্কোয়ার পর্যন্ত বিস্তৃত হবে। এই মেট্রো পরিষেবায় মোট ৩০টি স্টেশন থাকছে।


    এই প্রকল্প রূপায়ণে আনুমানিক খরচ ধরা হয়েছে ৭ হাজার ৫০০ কোটি ৮০ লক্ষ টাকা। প্রকল্পটির কাজ চার বছরে সম্পূর্ণ হবে। ইন্দোর শহরে মেট্রো পরিষেবা চালু হলে সুলভে বিশ্বাসযোগ্য, নিরাপদ এবং নির্ঝঞ্ঝাট যাতায়াতের সুবিধা পাওয়া যাবে। একই সঙ্গে শহরাঞ্চলের যানজট হ্রাস পাবে। এমনকি, দুর্ঘটনা, দূষণ, যাতায়াতের সময়, জ্বালানি ব্যবহার, অসামাজিক কাজকর্ম প্রভৃতি হ্রাস পাবে। সেই সঙ্গে, শহরাঞ্চলীয় বিকাশ নিয়ন্ত্রণ করা এবং সুস্থায়ী উন্নয়ন এগিয়ে নিয়ে যাওয়াও সম্ভব হবে। ইন্দোরে এই মেট্রো প্রকল্প রূপায়ণের জন্য মধ্যপ্রদেশ মেট্রোরেল কোম্পানি নামে একটি সংস্থা গঠন করা হয়েছে। প্রকল্পের প্রাথমিক কাজকর্ম শুরু করার জন্য ইতিমধ্যেই বরাত দেওয়া হয়েছে। শীঘ্রই প্রকল্পের কাজ শুরু হবে।


    CG/BD/SB…

    
    
    (Release ID: 1548536) Visitor Counter : 36
    
    
      Read this release in: English