      স্বরাষ্ট্র মন্ত্রক

      কেন্দ্রীয় স্বরাষ্ট্রমন্ত্রী বিমান পরিবহনের নিরাপত্তার জন্য নতুন প্রযুক্তি এবং সমন্বয়ের ওপর জোর দিয়েছেন শ্রী রাজনাথ সিং বিমান পরিবহনের নিরাপত্তা বিষয়ে একটি আন্তর্জাতিক সেমিনারের উদ্বোধন করেছেন
      Posted On: 10 OCT 2018 11:55AM by PIB Kolkata


    নয়াদিল্লি, ০৯ অক্টোবর , ২০১৮


    কেন্দ্রীয় স্বরাষ্ট্রমন্ত্রী শ্রী রাজনাথ সিং বিমান পরিবহনের নিশ্ছিদ্র নিরাপত্তা সুনিশ্চিত করতে সংশ্লিষ্ট সব পক্ষের সহযোগিতার আহ্বান জানিয়েছেন। আজ নতুন দিল্লীতে বিমান পরিবহনের নিরাপত্তা বিষয়ে একটি আন্তর্জাতিক সেমিনারের উদ্বোধন করে সিআইএসএফ এবং বিসিএএফ সহ সংশ্লিষ্ট সব পক্ষের কাছে বিমান পরিবহনের নিরাপত্তার জন্য প্রশিক্ষণপ্রাপ্ত কর্মী এবং আধুনিক প্রযুক্তিভিত্তিক নিরাপত্তা পরিকাঠামোর ওপর জোর দেন।


    কেন্দ্রীয় শিল্প নিরাপত্তা বাহিনী সিআইএসএফ-এর সুর্বণজয়ন্তী বর্ষ উদযাপনের অঙ্গ হিসাবে দু-দিনের এই সেমিনারের আয়োজন করা হয়েছে। শ্রী সিং বলেন, সন্ত্রাসবাদী সংগঠনগুলির হামলার আশঙ্কার পরিপ্রেক্ষিতে অসামরিক বিমান পরিবহন ক্ষেত্রের নিরাপত্তা সুনিশ্চিত করা এক চ্যালেঞ্জ হয়ে উঠেছে। কারন, সন্ত্রাসবাদীরা সর্বদাই এমন ক্ষেত্রের ওপর আক্রমন চালায়, যেখান থেকে তারা মানুষের সর্বোচ্চ মনোযোগ আকর্ষন করতে পারবে এবং গণমাধ্যমের প্রচার পাবে। বিভিন্ন উপায়ে সন্ত্রাসবাদীরা এই ক্ষেত্রে যেভাবে আক্রমন চালাচ্ছে, তিনি তার কথা উল্লেখ করেন। এই ধরনের আক্রমনের সম্ভাবনা প্রতিরোধে আন্তর্জাতিক নীতি নির্দেশিকা এবং নিয়মকানুনগুলি কঠোরভাবে রূপায়ণের ওপর তিনি জোর দেন। তিনি বলেন, উড়ানের নিরাপত্তা ক্ষেত্রে শৈথিল্যের কোন সুযোগ নেই। বিমান ছিনতাই-এর মতো ঘটনা প্রতিরোধে ভারত তার বিভিন্ন আইন-কানুন এবং প্রস্তুতি পর্যালোচনা করেছে বলে তিনি জানান।


    কেন্দ্রীয় স্বরাষ্ট্র প্রতিমন্ত্রী শ্রী হংসরাজ গঙ্গারাম আহির, সিআইএসএফ-এর মহানির্দেশক শ্রী রাজেশ রঞ্জন এবং অন্যান্য বিশিষ্ট ব্যক্তিবর্গ এই অনুষ্ঠানে উপস্হিত ছিলেন।


    CG/PB /NS/…

    
    
    (Release ID: 1549134) Visitor Counter : 3
    
    
      Read this release in: English