      মন্ত্রিসভারঅর্থনৈতিকবিষয়সংক্রান্তকমিটি

      আশা সহায়িকাদের পরিদর্শন ভাতা বৃদ্ধির প্রস্তাবে কেন্দ্রীয় মন্ত্রিসভার অনুমোদন
      Posted On: 25 OCT 2018 11:36AM by PIB Kolkata


    নয়াদিল্লি, ২৪ অক্টোবর, ২০১৮


    কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি আশা সহায়িকাদের পরিদর্শন ভাতা ২০১৮-১৯ থেকে ২০১৯-২০ পর্যন্ত প্রতিবার ২৫০ টাকা থেকে বাড়িয়ে ৩০০ টাকা করার সিদ্ধান্ত নিয়েছে। প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বুধবারের (২৪ অক্টোবর) বৈঠকে ভাতা বৃদ্ধির প্রস্তাবটি অনুমোদিত হয়। মন্ত্রিসভার এই সিদ্ধান্ত চলতি অক্টোবর মাস থেকেই কার্যকর হচ্ছে। আশা সহায়িকারা নভেম্বর মাস থেকেই নতুন হারে পরিদর্শন ভাতা পাবেন। প্রতি মাসে আশা সহায়িকারা প্রায় ২০ বার পরিদর্শনের কাজকর্ম করতে পারবেন। প্রস্তাবিত ভাতায় এই বৃদ্ধির ফলে আশা সহায়িকারা এবার থেকে প্রতি মাসে ৫ হাজার টাকার পরিবর্তে ৬ হাজার টাকা পাবেন।


    মন্ত্রিসভার এই সিদ্ধান্তের ফলে ৪১ হাজার ৪০৫ জন আশা সহায়িকা উপকৃত হবেন। কেন্দ্রীয় মন্ত্রিসভার গত ১৯ সেপ্টেম্বরের বৈঠকে যে সমস্ত সুযোগ-সুবিধা প্রদানের কথা ঘোষণা করা হয়েছিল, এটি হবে তার অতিরিক্ত। প্রধানমন্ত্রী জীবনজ্যোতি বিমা যোজনা এবং প্রধানমন্ত্রী সুরক্ষা বিমা যোজনার আওতায় ১৩ লক্ষ ৬৩ হাজার ৬৭০ জন আশাকর্মী এবং তাঁদের সহায়িকাদের নিয়ে আসা। ১০ লক্ষ ২২ হাজার ২৬৫ জন আশাকর্মীর জন্য রুটিন উৎসাহভাতা মাসিক হাজার টাকা থেকে বাড়িয়ে দু’হাজার টাকা করা। প্রায় ২৭ লক্ষ অঙ্গনওয়াড়ি কর্মী এবং অঙ্গনওয়াড়ি সহায়িকাদের সাম্মানিক বৃদ্ধি করা। আশা বেনিফিট প্যাকেজের অঙ্গ হিসাবে মন্ত্রিসভার এই সিদ্ধান্ত রূপায়িত হবে। মন্ত্রিসভার এই সিদ্ধান্ত কার্যকর করার জন্য জাতীয় স্বাস্থ্য মিশনের বর্তমান প্রাতিষ্ঠানিক কাঠামো ব্যবস্থাকে কাজে লাগানো হবে। আশা সহায়িকাদের পরিদর্শন ভাতা বৃদ্ধির দরুণ সরকারের ২০১৮-১৯ সালের প্রথম ছ’মাসে খরচের পরিমাণ ১৫ কোটি ৬৫ লক্ষ টাকার তুলনায় ৪৬ কোটি ৯৫ লক্ষ টাকায় পৌঁছবে। ২০১৯-২০-তে এই খাতে খরচ হবে ৩১ কোটি ৩০ লক্ষ টাকা।


    CG/BD/DM/…

    
    
    (Release ID: 1550684) Visitor Counter : 34
    
    
      Read this release in: English