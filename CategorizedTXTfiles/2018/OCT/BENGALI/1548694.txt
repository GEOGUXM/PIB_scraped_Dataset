      জাহাজচলাচলমন্ত্রক

      জিআরএসি-র পক্ষ থেকে স্বচ্ছতাই সেবা অভিযান
      Posted On: 05 OCT 2018 11:30AM by PIB Kolkata


    কলকাতা, ০৪ অক্টোবর , ২০১ ৮


    স্বচ্ছ ভারত মিশনের চতুর্থ বর্ষপূর্তি উদযাপনের অঙ্গ হিসাবে রাষ্ট্রায়ত্ত জিআরএসি গত ১৫ই সেপ্টেম্বর থেকে দোসরা অক্টোবর পর্যন্ত স্বচ্ছতাই সেবা অভিযান পালন করে। এই উপলক্ষে পরিস্কার-পরিচ্ছন্নতা সম্পর্কে জনসচেতনতা গড়ে তুলতে একাধিক অনুষ্ঠান ও কর্মসূচির আয়োজন করা হয়।


    জিআরএসি-র পক্ষ থেকে সেরিব্রাল পালসি রোগে আক্রান্ত ৪০ জন শিশুকে নিয়ে গত পয়লা অক্টোবর এক দেওয়াল লিখন কর্মসূচির আয়োজন করা হয়। এই কর্মসূচির মূল ভাবনা ছিল স্বচ্ছতাই সেবা। অনুষ্ঠান শেষে ট্রফি দিয়ে পুরস্কৃত করা হয়। এর পাশাপাশি, গার্ডেনরিচ অঞ্চলে একাধিক জায়গায় ‘স্বচ্ছতা জাগুরুকতা র‍্যালি’র আয়োজন করা হয়। এই পদযাত্রায় স্থানীয় রবীন্দ্র বালিকা বিদ্যাপীঠের প্রায় ৩৫০ জন ছাত্রী অংশ নেয়। পদযাত্রার সূচনা করেন জিআরএসি-র কর্মী বিষয়ক নির্দেশক শ্রী এ কে নন্দা।


    এছাড়াও, সংস্থাটির পক্ষ থেকে গত দোসরা অক্টোবর গার্ডেনরিচ অঞ্চলে হুগলী নদী তীরবর্তী বিচালীঘাট এলাকায় পরিস্কার-পরিচ্ছন্নতা বজায় রাখতে শ্রমদান কর্মসূচির আয়োজন করা হয়। এই কর্মসূচিতে সংস্থার সিএমডি রিয়ার অ্যাডমিরাল ভি কে সাক্সেনা, অর্থ বিষয়ক অধিকর্তা এস এস ডোগরা সহ কর্মী বিষয়ক নির্দেশক শ্রী এ কে নন্দা অংশ নেন।


    CG /BD / SB…

    
    
    (Release ID: 1548694) Visitor Counter : 48
    
    
      Read this release in: English