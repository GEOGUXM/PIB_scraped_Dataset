      বিদেশমন্ত্রক

      ডায়মন্ডহারবার ও রামপুরহাট ডাকঘরে পাসপোর্ট সেবাকেন্দ্র খোলা হচ্ছে
      Posted On: 26 OCT 2018 10:54AM by PIB Kolkata


    কলকাতা, ২৫ অক্টোবর , ২০১৮


    পশ্চিমবঙ্গে কিছুদিনের মধ্যেই আরও দুটি ডাকঘর পাসপোর্ট সেবাকেন্দ্র খোলা হচ্ছে। আগামী ৩০ অক্টোবর দক্ষিণ ২৪ পরগণার ডায়মন্ডহারবার মুখ্য ডাকঘরে এবং পয়লা নভেম্বরে বীরভূমের রামপুরহাট মুখ্য ডাকঘরে পাসপোর্ট সেবার সুযোগ করে দেওয়া হচ্ছে।


    পাসপোর্টের আবেদনকারিদের অন-লাইন রেফারেন্স নম্বর সহ প্রয়োজনীয় নথি যেমন- পরিচয়পত্র, ঠিকানা ও জন্ম তারিখের প্রমানপত্রের আসল ও স্বপ্রত্যায়িত নকল নিয়ে যেতে হবে। প্রয়োজনীয় নথির বিস্তারিত তথ্য www.passportindia.gov.in ওয়েবসাইটে পাওয়া যাবে। ডায়মন্ডহারবার মুখ্য ডাকঘরের পাসপোর্ট সেবাকেন্দ্রে আগামী ২৯ অক্টোবর ৫ জন এবং ৩০ অক্টোবর ১০ জন আবেদনকারিকে দুপুর ১২টা থেকে আসতে বলা হয়েছে। তারপরের দিন থেকে প্রতিটি কর্মদিবসে ৫০ জন করে ডাকা হবে। ডায়মন্ডহারবার মুখ্য ডাকঘরে পাসপোর্টের আবেদনকারিদের সেখানে আসার দিনক্ষণ উপরোক্ত ওয়েবসাইটে ২৫ অক্টোবর বেলা সাড়ে তিনটে থেকে আপলোড করা হবে। একইভাবে রামপুরহাট মুখ্য ডাকঘর পাসপোর্ট সেবাকেন্দ্রে ৩১ অক্টোবর ৫ জনকে এবং পয়লা নভেম্বর ১০ জন আবেদনকারিকে দুপুর ১২ টা থেকে ডাকা হবে। এরপর থেকে সেখানে প্রতিটি কর্মদিবসে ৫০ জন করে পাসপোর্টের আবেদনকারিকে ডাকা হবে। রামপুরহাট পাসপোর্ট সেবাকেন্দ্রের এই দিনগুলিতে ডাকা প্রার্থীদের তালিকা ২৬ অক্টোবর বেলা সাড়ে তিনটে থেকে পাসপোর্ট সেবাকেন্দ্রের ওয়েবসাইট ( www.passportindia.gov.in) -এ প্রকাশ করা হবে। প্রত্যেক আবেদনকারিকে পাসপোর্ট ফি অনলাইন পেমেন্ট ব্যবস্হার মাধ্যমে জমা দিতে হবে।


    CG/SC /NS/…

    
    
    (Release ID: 1550822) Visitor Counter : 39
    
    
      Read this release in: English