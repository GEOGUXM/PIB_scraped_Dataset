      ইস্পাতমন্ত্রক

      ভিলাই ইস্পাত কারখানায় অগ্নিকান্ডের ঘটনায় নিহতদের পরিবারগুলিকে ৩০ লক্ষ টাকা করে ক্ষতিপূরণ দেওয়ার কথা ঘোষনা করলেন ইস্পাত মন্ত্রী
      Posted On: 11 OCT 2018 10:39AM by PIB Kolkata


    নয়াদিল্লি, ১০ অক্টোবর , ২০১৮


    ভিলাই ইস্পাত কারখানায় মঙ্গলবার (৯ অক্টোবর) অগ্নিকান্ডের ঘটনায় নিহতদের পরিবার পিছু ৩০ লক্ষ টাকা করে ক্ষতিপূরণ দেওয়ার কথা ঘোষনা করলেন কেন্দ্রীয় ইস্পাত মন্ত্রী চৌধুরি বীরেন্দ্র সিং। এই দূর্ঘটনায় গুরুতর আহতদের ১৫ লক্ষ টাকা এবং সামান্য আহতদের ২ লক্ষ টাকা করে দেওয়া হবে বলেও তিনি জানিয়েছেন। গতকালের এই দূর্ঘটনায় আহতদের দেখতে শ্রী সিং আজ সকালে ভিলাই-এ পৌঁছে সেখান থেকে সরাসরি হাসপাতালে যান। তিনি সেখানে আহতদের পরিবারগুলির সদস্যদের সঙ্গেও কথা বলেন। এই দূর্ঘটনায় হতাহতদের জন্য ইস্পাত মন্ত্রী যে আর্থিক ক্ষতিপূরণের কথা ঘোষনা করেছেন, তার পাশাপাশি শোকসন্তপ্ত পরিবারগুলি বিধিবদ্ধ ক্ষতিপূরণ বাবদ ৩৩ লক্ষ থেকে ৯০ লক্ষ টাকা পর্যন্ত পাবেন। এছাড়াও, দূর্ঘটনায় নিহতদের পরিবারের একজনকে চাকরি দেওয়ার জন্য শ্রী সিং সেইল-কে নির্দেশ দিয়েছেন। নিহত ব্যক্তিদের ছেলেমেয়েদের স্নাতক স্তর পর্যন্ত পড়াশোনার যাবতীয় খরচ বহনের নির্দেশও সেইল-কে দেওয়া হয়েছে। অগ্নিকান্ডের এই ঘটনায় চিকিৎসাধীন আরও দুই ব্যক্তির মৃত্যু হওয়ায়, নিহতের সংখ্যা বেড়ে ১১ হয়েছে। ভিলাই ইস্পাত কারখানার হাসপাতালের বার্ন ওয়ার্ডে ১০ জন ব্যক্তির চিকিৎসা চলছে। অপর দুই ব্যক্তির শারিরীক অবস্হা জটিল থাকায় তাদের আইসিইউ-তে রাখা হয়েছে।


    উল্লেখ করা যেতে পারে দিল্লীর এইমস হাসপাতালের বার্ন ইউনিটের প্রধান ডঃ মনিশ সিংহল ভিলাই-এ পৌঁছেছেন এবং ইস্পাত কারখানার হাসপাতালে চিকিৎসাধীন ব্যক্তিদের চিকিৎসা পরিষেবা ব্যবস্হায় সন্তোষ প্রকাশ করেছেন। ইস্পাত মন্ত্রক এই দূর্ঘনার তদন্তের জন্য বিশেষজ্ঞদের নিয়ে একটি কমিটি গঠনের পরিকল্পনা নিয়েছে। শীঘ্রই এ সংক্রান্ত বিষয়ে নির্দেশিকা জারি করা হবে। ভিলাই ইস্পাত কারখানায় অগ্নিকান্ডের এই ঘটনার জন্য কারখানার দুই শীর্ষ আধিকারিককে বরখাস্ত করা হয়েছে এবং সিইও-কে কর্তব্যে গাফিলতির দরুন কাজ থেকে অব্যাহতি দেওয়া হয়েছে।


    CG/BD /NS/…

    
    
    (Release ID: 1549326) Visitor Counter : 24