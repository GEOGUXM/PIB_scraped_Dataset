      জলসম্পদমন্ত্রক

      জল বাঁচাও, ভিডিও বানাও, পুরস্কার পাও প্রতিযোগিতা : তৃতীয় এবং চতুর্থ পক্ষের পুরস্কার ঘোষিত
      Posted On: 10 OCT 2018 11:54AM by PIB Kolkata


    নয়াদিল্লি, ০৯ অক্টোবর , ২০১৮


    জলসম্পদ মন্ত্রক, নদী উন্নয়ন এবং গঙ্গা পুনরুজ্জীবন দপ্তরের উদ্যোগে জল বাঁচাও, ভিডিও বানাও, পুরস্কার পাও প্রতিযোগিতার তৃতীয় এবং চতুর্থ পক্ষের বিজয়ীদের নাম ঘোষনা করা হয়েছে। কর্ণাটকের চিত্রদুর্গের ডঃ এন জে দেবরাজ রেড্ডি, মহারাষ্ট্রের রায়গড়ের, শ্রী একনাথ অঙ্কুশ গোপাল এবং গোয়ালিয়রের শ্রী জীতেন্দ্র ভরদ্বাজ যথাক্রমে তৃতীয় পক্ষের প্রতিযোগিতার প্রথম, দ্বিতীয় এবং তৃতীয় স্হান দখল করেছে।


    অন্যদিকে পাটনার শ্রী প্রিন্স কুমার, গোয়ার শ্রী সাইনাথ উস্কাইকার এবং নবী মুম্বাই-এর শ্রী সন্তোষ পাঢ়ি যথাক্রমে চতুর্থ পক্ষের প্রথম, দ্বিতীয় এবং তৃতীয় স্হান পেয়েছেন। বিজেতাদের জন্য প্রথম পুরস্কার হিসেবে ২৫০০০, দ্বিতীয় পুরস্কার হিসেবে ১৫০০০ এবং তৃতীয় পুরস্কার হিসেবে ১০,০০০ টাকা দেওয়া হবে।


    ভারত সরকারের মাই গভ পোর্টালের সহযোগিতায় জলসম্পদ মন্ত্রক জল সংরক্ষণ বিষয়ে সচেতনতা গড়ে তোলার লক্ষ্যে এই প্রতিযোগিতার আয়োজন করেছে। যেকোন ভারতীয় নাগরিক এতে অংশ নিতে পারবেন। তবে তারজন্য জল সংরক্ষণ বিষয়ে একটি ভিডিও তৈরি করতে হবে। প্রতিযোগিরা তাদের এন্ট্রিগুলি ইউটিউবে আপলোড করবেন এবং মাই গভ প্রতিযোগিতা পেজে ( www.mygov.in .) ভিডিও লিঙ্কে গিয়ে প্রতিযোগিতায় অংশগ্রহণ করতে পারবেন। এ বছরের চৌঠা নভেম্বর পর্যন্ত প্রত্যেক পক্ষে তিনজন করে পুরস্কার বিজেতার নাম বেছে নেওয়া হবে।


    জলসম্পদ মন্ত্রক, নদী উন্নয়ন এবং গঙ্গা পুনরুজ্জীবন দপ্তরের পক্ষ থেকে সংশ্লিষ্ট সকলের কাছে জল সংরক্ষণ, জল ব্যবহার, জলসম্পদ উন্নয়ন এবং তা পরিচালন বিষয়ে ভিডিও তুলে আপলোড করার জন্য আহ্বান জানানো হয়েছে। দু মিনিট থেকে দশ মিনিট সময়ের মেয়াদের এই ভিডিওগুলি হিন্দি, ইংরেজি বা অন্য আঞ্চলিক ভাষায় হতে পারে। তবে তা কোনভাবেই ১৯৫৭ সালের ভারতীয় কপিরাইট আইন অথবা তৃতীয় কোন পক্ষের মেধাসত্ত্বের অধিকার লঙ্ঘন করতে পারবে না।


    CG/PB /NS/…

    
    
    (Release ID: 1549133) Visitor Counter : 55
    
    
      Read this release in: English