      সংখ্যালঘুবিষয়কমন্ত্রক

      ২০১৯-এর হজ প্রস্তুতি খতিয়ে দেখলেন কেন্দ্রীয় সংখ্যালঘু বিষয়ক মন্ত্রী মুখতার আব্বাস নাকভি
      Posted On: 04 OCT 2018 1:11PM by PIB Kolkata


    নয়াদিল্লি, ০৩ অক্টোবর , ২০১৮


    ২০১৯-এর হজ প্রস্তুতি খতিয়ে দেখলেন কেন্দ্রীয় সংখ্যালঘু বিষয়ক মন্ত্রী মুখতার আব্বাস নাকভি। শ্রী নাকভি বলেছেন, স্বাধীনতার পর এই প্রথম পরবর্তী বছরের হজ যাত্রার প্রস্তুতি শুরু হল চলতি বছরের হজ যাত্রা শেষ হওয়ার অব্যবহিত পরেই। আজ এক বৈঠকে ২০১৯-র হজ যাত্রার প্রস্তুতি পর্যালোচনা করেন শ্রী নাকভি। মন্ত্রকের প্রস্তুতি পর্যালোচনা করেন শ্রী নাকভি। মন্ত্রকের উচ্চপদস্হ আধিকারিকরা ছাড়াও বৈঠকে পররাষ্ট্র, অসামরিক, বিমান ও স্বাস্হ্য মন্ত্রকের আধিকারিকরা উপস্হিত ছিলেন। এছাড়া ভারতের হজ কমিটি, ভারতীয় দূতাবাস এবং সৌদি আরবের কনসুলেটের প্রতিনিধিরাও বৈঠকে যোগ দেন। হজ সংক্রান্ত আবেদনপত্র গ্রহণ সহ থাকবার জায়গা, পরিবহন বা চিকিৎসামূলক সুবিধা নিয়ে বৈঠকে আলোচনা করা হয়।


    বৈঠকে জানানো হয় ২০১৮-র হজ তীর্থযাত্রীদের কোনো সমস্যা হয়নি। কারণ সেখানে মধ্যস্হতাকারীর কোনো ভূমিকা ছিল না। ১০০ শতাংশ অনলাইন প্রক্রিয়া এবং অন্যান্য স্বচ্ছ ব্যবস্হার মাধ্যমে এই যাত্রা সম্পূর্ণ হয়েছে। হজ সংক্রান্ত ভর্তুকি তুলে নেওয়ার পরও কোন অপ্রয়োজনীয় আর্থিক চাপ তীর্থযাত্রীদের ওপর পড়েনি ঐ হজ যাত্রায়।


    চলতি বছরে, ১ লক্ষ ২৮ হাজার ৭০২ জন হজ যাত্রার জন্য উড়ান সংস্হাগুলিকে মোট ৯৭৩ কোটি টাকা দেওয়া হয়। অর্থাৎ, হজ সংক্রান্ত ভর্তুকি বন্ধ হওয়ার পরও উড়ান সংস্হাগুলিকে ৫৭ কোটি টাকা কম দেওয়া হয়।


    CG/SSS /NS/…

    
    
    (Release ID: 1548531) Visitor Counter : 25
    
    
      Read this release in: English