      প্রধানমন্ত্রীরদপ্তর

      ভারত-ইতালি প্রযুক্তি শীর্ষ বৈঠকে প্রধানমন্ত্রীর ভাষণ
      Posted On: 31 OCT 2018 12:44PM by PIB Kolkata


    নয়াদিল্লি , ৩০ অক্টোবর, ২০১ ৮


    প্রধানমন্ত্রী শ্রী নরেন্দ্র মোদী মঙ্গলবার (৩০শে অক্টোবর) নতুন দিল্লীতে আয়োজিত ভারত-ইতালি প্রযুক্তি শীর্ষ বৈঠকে ভাষণ দেন। এই উপলক্ষে ইতালির প্রধানমন্ত্রী মিঃ জেসপ কন্তে উপস্থিত ছিলেন।


    অনুষ্ঠানে প্রধানমন্ত্রী ভারত-ইতালি শিল্প গবেষণা ও উন্নয়ন সহযোগিতা কর্মসূচিটির পরবর্তী পর্যায়ের সূচনার কথা ঘোষণা করেন। তিনি বলেন, এই কর্মসূচি দেশীয় শিল্প সংস্থা ও গবেষণা প্রতিষ্ঠানগুলিতে নতুন ধরণের পণ্যসামগ্রী উৎপাদনের সুবিধা প্রদান করবে।


    প্রযুক্তির গুরুত্ব সম্পর্কে বলতে গিয়ে প্রধানমন্ত্রী বলেন, ভারত প্রযুক্তিকে সামাজিক ন্যায়বিচার প্রদান, ক্ষমতায়ন, আর্থিক অন্তর্ভুক্তিকরণ ও স্বচ্ছতার উদ্দেশ্যগুলি পূরণের মাধ্যম হিসেবে সদ্ব্যবহার করছে। বিভিন্ন পরিষেবা একেবারে প্রান্তিক মানুষের কাছে পৌঁছে দেওয়ার বিষয়টিকে সুনিশ্চিত করতে সরকার প্রযুক্তিকে কাজে লাগাচ্ছে বলেও তিনি জানান।


    শ্রী মোদী বলেন, সরকার সাধারণ মানুষের মধ্যে বিজ্ঞানমূলক মানসিকতা গড়ে তোলার পাশাপাশি প্রযুক্তি প্রয়োগের মানসিকতা বাড়ানোর ওপরও গুরুত্ব দিচ্ছে। এ প্রসঙ্গে তিনি ‘অটল উদ্ভাবন মিশন’, ‘উমঙ্গ অ্যাপ’ এবং সারা দেশে ছড়িয়ে থাকা ৩ লক্ষ অভিন্ন পরিষেবা কেন্দ্রের কথা উল্লেখ করেন। এই সমস্ত প্রযুক্তিগত সুযোগ-সুবিধার মাধ্যমে সরকার এখন সাধারণ মানুষের দোরগোড়ায় পৌঁছে গিয়েছে।


    ভারতীয় মহাকাশ কর্মসূচির কথা উল্লেখ করে প্রধানমন্ত্রী বলেন, এই কর্মসূচি উদ্ভাবন ও উৎকর্ষতার এক নজির। ইতালি সহ বিভিন্ন দেশের উপগ্রহ মহাকাশে পাঠাতে ভারত এখন সক্ষম হয়ে উঠেছে। কম খরচে উদ্ভাবনমূলক সমাধানসূত্র খুঁজে বের করার ক্ষেত্রে এটি ভারতের সক্ষমতাকেই তুলে ধরে বলে তিনি অভিমত প্রকাশ করেন।


    জীবন শৈলীর সঙ্গে যুক্ত বিভিন্ন উপকরণের নকশা নির্মাণের ক্ষেত্রে ভারত ও ইতালির মধ্যে সহযোগিতা বৃদ্ধি পাওয়ার বিষয়ে প্রধানমন্ত্রী সন্তোষ প্রকাশ করেন। এ প্রসঙ্গে তিনি বলেন, চর্মক্ষেত্রের পাশাপাশি পরিবহণ এবং মোটরগাড়ির নকশা নির্মাণ ক্ষেত্রেও বিশেষ নজর দেওয়া হবে।


    CG/BD/DM/…

    
    
    (Release ID: 1551309) Visitor Counter : 17
    
    
      Read this release in: English