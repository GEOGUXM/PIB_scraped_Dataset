      পানীয়জলওস্বাস্থ্যব্যবস্থামন্ত্রক

      ভারতের স্বচ্ছ ভারত মিশনকে সমর্থন জানালো জাপান
      Posted On: 12 OCT 2018 11:51AM by PIB Kolkata


    নয়াদিল্লি, ১১ অক্টোবর , ২০১৮


    ভারতের ‘ স্বচ্ছ ভারত মিশন ’ কর্মসূচীকে সমর্থন জানালো জাপান। জাপানের প্রধানমন্ত্রী শ্রী শিনজো আবে ভারতের পরিচ্ছন্নতা প্রকল্পে সমর্থন জানিয়ে এক লিখিত বার্তায় জানিয়েছেন, প্রধানমন্ত্রী শ্রী নরেন্দ্র মোদীর নেতৃত্বে ভারতকে পরিচ্ছন্ন রাখার যে উদ্যোগ নেওয়া হয়েছে তাতে সহযোগিতা করবে জাপান। তিনি একইসঙ্গে মহাত্মা গান্ধী আন্তর্জাতিক স্বাস্হ্যবিধি সম্মেলন বা এমজিআইএসসি-র সাফল্যের জন্য ভারতকে অভিনন্দন জানিয়েছেন।


    শ্রী আবে তাঁর বার্তায় আরও বলেছেন, বিশ্বের সামনে পরিচ্ছন্ন জল পাওয়া এবং স্বাস্হ্যবিধি উন্নত করার মত বিষয়গুলি এক বড় সমস্যা। এই সমস্যার সমাধান করতে হলে এমজিআইএসসি-তেই সক্রিয় আলাপ-আলোচনার প্রয়োজন, যেখানে প্রত্যেকটি দেশই সক্রিয়ভাবে অংশগ্রহণ করতে পারে বলে জাপানের প্রধানমন্ত্রী উল্লেখ করেন।


    প্রসঙ্গত, এমজিআইএসসি-চারদিনের একটি আন্তর্জাতিক সম্মেলন যেখানে বিশ্বের স্বাস্হ্যবিধি বিষয়ক মন্ত্রী এবং সংশ্লিষ্ট অন্যান্য নেতৃবর্গ আলাপ-আলোচনায় অংশ নেন। সম্মেলনে উপস্হিত ছিলেন রাষ্ট্রপতি, উপরাষ্ট্রপতি-সহ জাতীয় এবং আন্তর্জাতিক স্তরের বহু বিশিষ্ট ব্যক্তি। গত দোশরা অক্টোবর গান্ধী জয়ন্তীতে সম্মেলনটির সমাপ্তি ঘটে। প্রধানমন্ত্রী নরেন্দ্র মোদী এবং রাষ্ট্রপুঞ্জের মহাসচিব শ্রী অ্যান্টনিও গুটেরেস সমাপ্তি অধিবেশনে ভাষণ দেন।


    CG/SSS /NS/…

    
    
    (Release ID: 1549522) Visitor Counter : 25
    
    
      Read this release in: English