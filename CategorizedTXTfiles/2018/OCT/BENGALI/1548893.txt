      প্রধানমন্ত্রীরদপ্তর

      গন্তব্য উত্তরাখন্ড : বিনিয়োগকারি সম্মেলন, ২০১৮-তে প্রধানমন্ত্রীর ভাষন
      Posted On: 08 OCT 2018 2:33PM by PIB Kolkata


    নয়াদিল্লি, ০৮ অক্টোবর , ২০১৮


    প্রধানমন্ত্রী শ্রী নরেন্দ্র মোদী রবিবার (৭ অক্টোবর) দেরাদুনে “ গন্তব্য উত্তরাখন্ড : বিনিয়োগকারি সম্মেলন, ২০১৮-তে ” প্রধানমন্ত্রীর ভাষন দেন ।


    তিনি বলেন, ভারত এখন দ্রুত পরিবর্তনের মধ্য দিয়ে চলেছে । আগামী দশকগুলিতে ভারত বিশ্বজুড়ে বিকাশের ক্ষেত্রে এক অন্যতম চালিকাশক্তি হয়ে উঠবে বলে সর্বত্র স্বীকৃতি পাচ্ছে । ভারতে আর্থিক সংস্কারের ও তার পরিমান অভূতপূর্ব । এ প্রসঙ্গে, শ্রী মোদী বলেন, সহজে ব্যবসা-বাণিজ্য করার ক্রমতালিকায় ভারত ৪২ ধাপ উপরে উঠে এসেছে । কর ক্ষেত্রে বিভিন্ন সংস্কারের কথা উল্লেখ করে প্রধানমন্ত্রী বলেন, দেউলিয়া ও ঋণ পরিশোধে অক্ষমতা বিধি সহজে ব্যবসা-বাণিজ্য করার অনুকূল পরিস্হিতির সৃষ্টি করেছে ।


    প্রধানমন্ত্রী আরও বলেন, স্বাধীনোত্তরকালে অভিন্ন পণ্য ও পরিষেবা করের (জিএসটি) রূপায়ণ, কর ক্ষেত্রে সবচেয়ে বড় সংস্কার । এই কর ব্যবস্হা দেশকে ‘ এক-বাজারে ’ পরিণত করতে এবং কর-সংগ্রহ বাড়াতে সাহায্য করেছে বলেও তিনি মন্তব্য করেন ।


    পরিকাঠামো ক্ষেত্রে দ্রুত অগ্রগতি হচ্ছে উল্লেখ করে প্রধানমন্ত্রী বলেন, সড়ক-নির্মাণ, রেললাইন স্হাপন, নতুন মেট্রোরেল পরিষেবা, উচ্চগতি সম্পন্ন রেল প্রকল্প এবং ডেটিকেটেড ফ্রেইট করিডর নির্মাণের কাজ জোরকদমে এগিয়ে চলেছে । তিনি অ-সামরিক বিমান পরিবহন ক্ষেত্রে অগ্রগতির পাশাপাশি সাধারণ মানুষের স্বার্থে আবাসন, বিদ্যু ৎ , দূষণমুক্ত জ্বালানি, স্বাস্হ্য ও ব্যাঙ্কিং পরিষেবা পৌঁছে দেওয়ার কথাও বিশদে উল্লেখ করেন । তিনি বলেন, সদ্য চালু হওয়া ‘ আয়ুষ্মান ভারত ’ কর্মসূচি টিয়ার টু এবং টিয়ার থ্রি শহরগুলিতে চিকি ৎ সা পরিকাঠামো ব্যবস্হার উন্নতি ঘটাবে ।


    প্রধানমন্ত্রী বলেন, ‘ নতুন ভারত ’ বিনিয়োগের এক উপযুক্ত গন্তব্য এবং ‘ গন্তব্য উত্তরাখন্ড ’ - এই নীতিকেই প্রতিফলিত করে । উত্তরাখন্ডে বিনিয়োগকারিদের স্বার্থে যে সমস্ত পদক্ষেপ গ্রহণ করা হয়েছে তার কথা উল্লেখ শ্রী মোদী এই রাজ্যে যোগাযোগ ব্যবস্হার মানোন্নয়নের জন্য সব মরশুমের উপযোগী চারধাম সড়ক প্রকল্প এবং ঋষিকেশ- কর্ণপ্রয়াগ রেল লাইন প্রকল্পে অগ্রগতির কথা তুলে ধরেন । পর্যটন ক্ষেত্রেও এই রাজ্যের বিপুল সম্ভাবনা রয়েছে বলে শ্রী মোদী অভিমত প্রকাশ করেন ।


    প্রধানমন্ত্রী খাদ্য প্রক্রিয়াকরণ এবং পুননর্বীকরণযোগ্য শক্তি ক্ষেত্রে যে সমস্ত উদ্যোগ নেওয়া হচ্ছে, তার কথাও উল্লেখ করেন । ‘ মেক ইন ইন্ডিয়া ’ উদ্যোগে বিভিন্ন সাফল্যেরও তিনি উল্লেখ করেন ।


    CG/BD /NS/…

    
    
    (Release ID: 1548893) Visitor Counter : 23
    
    
      Read this release in: English