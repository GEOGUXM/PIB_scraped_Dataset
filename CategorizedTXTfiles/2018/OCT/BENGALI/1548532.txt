      জলসম্পদমন্ত্রক

      রাফ্টিং অভিযান ‘মিশন গঙ্গে’ ৫ই অক্টোবর থেকে চালু হবে
      Posted On: 04 OCT 2018 1:13PM by PIB Kolkata


    নয়াদিল্লি, ০৩ অক্টোবর , ২০১৮


    প্রথম ভারতীয় এভারেস্টজয়ী মহিলা শ্রীমতি বাচেন্দ্রী পালের নেতৃত্বে ৪০ জন সদস্যের একটি দলে আগামী ৫ই অক্টোবর হরিদ্বার থেকে রাফ্টিং অভিযান শুরু করবে। পরিচ্ছন্ন গঙ্গার জাতীয় অভিযান ও টাটা স্টিল অ্যাডভেঞ্চার ফাউন্সেশনের উদ্যোগে আয়োজিত এই রাফ্টিং-এর অভিযাত্রীদল প্রায় ১৫০০ কিলোমিটারের মত দূরত্ব অতিক্রম করবে। বিজনোর, ফারুকাবাদ, কানপুর, এলাহাবাদ, বারাণসী ও বক্সার সহ গঙ্গা তীরবর্তী ৮টি বড় শহরের পাশ দিয়ে নদীপথে ৩০শে অক্টোবরে পাটনা শহরে অভিযাত্রী দলের রাফ্ট যাত্রা সম্পূর্ণ হবে।


    কেন্দ্রীয় জলসম্পদ, নদী বিকাশ ও গঙ্গা পুনরুজ্জীবন মন্ত্রী শ্রী নীতিন গড়করি ভিডিও কনফারেন্সিং-এর মাধ্যমে অভিযাত্রী দলকে এক বার্তায় বলেন, নমামী গঙ্গে মিশনে গঙ্গা নদী পরিষ্কার করতে কঠোর পরিশ্রম চালানো হচ্ছে। নিকাশী ব্যবস্হা, ঘাট পরিষ্কার করা, নদীবক্ষ পরিষ্কারের বহু প্রকল্পের কাজ চলছে। এক একটি প্রকল্পের কাজ বিভিন্ন পর্যায় অবধি এগিয়েছে বলে মন্ত্রী জানান। এই প্রয়াসে জনসাধারণের যোগদানের প্রয়োজন রয়েছে। সেইজন্য অভিযাত্রী দল স্হানীয় পর্যায়ে গঙ্গা চৌপাল ও স্হানীয় মানুষজনদের সঙ্গে আলাপচারিতার মাধ্যমে এই বিষয়ে সচেতনতা সৃষ্টির প্রচেষ্টা চালাবে।


    অনুষ্ঠানে পরিচ্ছন্ন গঙ্গার জাতীয় মিশনের মহার্নিদেশক শ্রী রাজীব রঞ্জন মিশ্র জানান, অভিযাত্রীরা গুরুত্বপূর্ণ কয়েকটি স্হানীয় সংগঠন যথা গঙ্গা বিচার মঞ্চ, গঙ্গা প্রহরী জেলা স্তরের গঙ্গা কমিটি, স্হানীয় স্বেচ্ছাসেবী সংস্হার সঙ্গে যৌথভাবে পরিচ্ছন্নতার কাজ চালাবে।


    টাটা স্টিল অ্যাডভেঞ্জার ফাউন্ডেশনের প্রধান ও ‘ মিশন গঙ্গে ’ দলের নেতা শ্রীমতি বাচেন্দ্রী পাল জানান। সরকারের নমামী গঙ্গে প্রকল্পে উদ্বুদ্ধ হয়েই, তারা এই অভিযানে নেমেছেন। দলের সদস্যদের মধ্যে বহু প্রশিক্ষণপ্রাপ্ত পর্বতারোহী ও বিভিন্ন পেশায় যুক্ত মানুষ, যেমন- ইঞ্জিনিয়ার, পরিবেশবিদ, বিজ্ঞানীরাও রয়েছেন বলেও তিনি জানান।


    CG/SC /NS/…

    
    
    (Release ID: 1548532) Visitor Counter : 73
    
    
      Read this release in: English