      ప్రధాన మంత్రి కార్యాలయం

      ప్ర‌పంచ చ‌మురు మరియు గ్యాస్ రంగ నిపుణులు/సిఇఒ ల‌తో ప్రధాన మంత్రి భేటీ
      శ‌క్తి వ్యయాన్ని త‌గ్గించ‌డం కోసం చ‌మురు విప‌ణి లో ఉత్ప‌త్తిదారుల‌ కు మ‌రియు వినియోగ‌దారుల‌ కు మ‌ధ్య భాగ‌స్వామ్యం ఉంటే మంచిదన్న ప్ర‌ధాన మంత్రి
      Posted On: 15 OCT 2018 3:27PM by PIB Hyderabad


    భార‌త‌దేశానికి చెందిన, విదేశాల‌ కు చెందిన చ‌మురు మ‌రియు గ్యాస్ రంగం ముఖ్య కార్యనిర్వహణ అధికారుల (సిఇఒ స్)తో, నిపుణుల‌ తో ప్ర‌ధాన మంత్రి శ్రీ న‌రేంద్ర మోదీ ఈ రోజున భేటీ అయ్యారు.


    ఈ కార్యక్రమం లో పాలుపంచుకొన్న వారిలో సౌదీ అరేబియా మ‌రియు యుఎఇ ల మంత్రులతో పాటు సౌదీ అరాంకో, ఎడ్ నాక్, బిపి, రోజ్ నెఫ్ట్‌, ఐహెచ్ఎస్ మార్కిట్, పాయనియర్ నేచుర‌ల్ రిసోర్సెజ్ కంపెనీ, ఎమ‌ర్స‌న్ ఇలెక్ట్రిక్ కంపెనీ, తేలురియ‌న్‌, ముబాదాలా ఇన్వెస్ట్‌మెంట్ కంపెనీ, శ్లంబ‌ర్గర్ లిమిటెడ్, వుడ్ మెకంజీ, ప్రపంచ బ్యాంకు, ఇంటర్ నేశనల్ ఎనర్జి ఏజెన్సీ (ఐఇఎ), ఎన్ఐపిఎఫ్‌పి, బ్రుకింగ్స్ ఇండియా లు సహా పలు సంస్థ ల సిఇఒ లు, నిపుణులు, ఇంకా చ‌మురు, గ్యాస్ ల అన్వేషణ, ఉత్ప‌త్తి, క్రయ విక్రయాల కార్య‌క‌లాపాల లో ప్ర‌మేయం ఉన్న‌టువంటి వివిధ భార‌తీయ కంపెనీ లు కూడా ఉన్నాయి.


    కేంద్ర మంత్రులు శ్రీ అరుణ్ జైట్లీ, శ్రీ ధర్మేంద్ర ప్రధాన్; నీతి ఆయోగ్ ఉపాధ్యక్షుడు డాక్ట‌ర్ రాజీవ్ కుమార్ లతో పాటు కేంద్ర ప్ర‌భుత్వానికి మరియు నీతి ఆయోగ్ కు చెందిన సీనియ‌ర్ అధికారులు కూడా ఈ స‌మావేశం లో పాల్గొన్నారు.


    మాటామంతీ క్రమం లో అంతర్జాతీయ నిపుణులు మ‌రియు సిఇఒ లు వ్యాపారం చేయడం లో సరళత్వం, మరీ ముఖ్యంగా భార‌త‌దేశ శ‌క్తి రంగం లో సంస్కరణ కై కేంద్ర ప్ర‌భుత్వం ద్వారా గ‌త నాలుగు సంవ‌త్స‌రాల‌ కాలం లో తీసుకోబడిన విభిన్న చ‌ర్య‌ ల‌ను కొనియాడారు. చ‌మురు నిక్షేపాల వెలికితీత రంగం లో పెట్టుబ‌డి కి సంబంధించి భార‌తదేశం యొక్క ప్రతిస్ప‌ర్ధాత్మ‌క స్థానం 56 నుంచి మెరుగుపడి 44 కు ఎగ‌బాకిన ప‌రిణామాన్ని నిపుణులు ప్ర‌త్యేకంగా ప్ర‌స్తావించారు. చ‌ర్చ లో భార‌త‌దేశం లో చ‌మురు మ‌రియు గ్యాస్ సంబంధిత మౌలిక స‌దుపాయాల విస్త‌ర‌ణ; అన్వేష‌ణ, ఉత్ప‌త్తి ప్రక్రియ ల విస్తరణ; సౌర శ‌క్తి, ఇంకా బ‌యోఫ్యూయల్స్ ప‌రంగా అవకాశాలకై వెతకులాట; శ‌క్తి రంగానికి గాను కేంద్ర ప్ర‌భుత్వం స‌మ‌గ్ర వైఖ‌రి ని అవలంబించడం వంటి విష‌యాలు చోటు చేసుకొన్నాయి. ఈ తరహా లో ఓ చ‌ర్చ‌ ను చేపట్టడం వంటి విశిష్ట‌మైన చొరవ తీసుకొన్నందుకు నిపుణులు ప్ర‌శంస‌లు కురిపించారు. ఈ చొరవ ఫలితం గా సంబంధిత వివిధ వ‌ర్గాలకు విధాన ప‌ర‌మైన అంశాల పైన ఉమ్మడి వేదిక మీద గళం విప్పేందుకు అవకాశం చిక్కిందని వారు హర్షం వ్యక్తం చేశారు.


    శ‌క్తి రంగం యొక్క ప్ర‌పంచ నిపుణులతో ప్ర‌ధాన మంత్రి సంభాషించిన క్రమంలో చ‌మురు మ‌రియు గ్యాస్ విప‌ణి లో భార‌త‌దేశానికి ఉన్న ఉల్లేఖనీయమైనటువంటి స్థానాన్ని గురించి ప్ర‌త్యేకం గా ప్ర‌స్తావించారు. ఉత్ప‌త్తిదారు సంస్థ‌ల ద్వారా నే చ‌మురు విప‌ణి నిర్వహణ కొనసాగుతోందని ఆయ‌న పేర్కొంటూ, చమురు ఎంత వెలికితీయాలి, చమురు ధ‌ర‌లు ఎలా ఉండాలన్న రెండు అంశాలను సైతం చ‌మురు ఉత్ప‌త్తి దేశాలే ఖరారు చేస్తున్నాయ‌న్నారు. ఉత్ప‌త్తి త‌గినంత‌గా ఉన్న‌ప్ప‌టికీ చ‌మురు రంగం లో క్రయవిక్రయాల తాలూకు విశిష్ట‌ పద్ధతుల రీత్యా చ‌మురు యొక్క వెలలు పెరిగిపోయాయ‌ని చెప్పారు. అన్య విప‌ణు ల‌లో ఉన్న కోవ లోనే చ‌మురు విప‌ణి లోనూ ఉత్ప‌త్తిదారు ల‌కు మ‌రియు వినియోగ‌దారు ల‌కు మ‌ధ్య భాగ‌స్వామ్యం త‌ప్ప‌క నెల‌కొనాల్సివుందని ప్ర‌ధాన మంత్రి అభిప్రాయపడ్డారు. ఇది జ‌రిగితే ఇప్పుడిప్పుడే కోలుకుంటున్న ప్ర‌పంచ ఆర్థిక వ్య‌వ‌స్థ నిల‌దొక్కుకొనేందుకు అండ ల‌భించగ‌ల‌ద‌ని ఆయ‌న అన్నారు.


    శ్రీ మోదీ భార‌త‌దేశానికి సంబంధించిన విధాన పరమైనటువంటి కొన్ని కీల‌క‌ అంశాల ను నిపుణుల దృష్టి కి తీసుకు వ‌చ్చారు. వాటిలో ఒకటోది, పెరిగిపోతున్న ముడి చ‌మురు ధ‌ర‌ల కార‌ణం గా చ‌మురు వినియోగదారు దేశాలు నిధుల పరంగా తీవ్ర కొర‌త సహా అనేక అన్య ఆర్థిక స‌వాళ్ళ‌ ను ఎదుర్కొంటున్నట్లు ఆయ‌న చెప్పారు. ఈ అంత‌రాన్ని భ‌ర్తీ చేయ‌డం లో చ‌మురు ఉత్ప‌త్తి దేశాల స‌హ‌కారం ఎంతో కీల‌కం కాగలదని ఆయన అన్నారు. చ‌మురు ను ఉత్ప‌త్తి చేస్తున్న దేశాలు వాటి వ‌ద్ద పెట్టుబ‌డి కి వీలుగా ఉన్న మిగులు సొమ్ము ను అభివృద్ధి చెందుతున్న దేశాల లో చ‌మురు రంగం లో వాణిజ్య‌ స‌ర‌ళి అన్వేష‌ణ కార్య‌క‌లాపాల‌ కు వెచ్చించడాన్ని గురించి ప‌రిశీలించాల‌ని ఆయ‌న విజ్ఞ‌ప్తి చేశారు. అలాగే రెండో అంశం గా, సాంకేతిక‌ జ్ఞానం మరియు క‌వ‌రేజి యొక్క విస్త‌ర‌ణ.. ఈ అంశాలు రెంటి లో అభివృద్ధి చెందిన దేశాలు అన్వేష‌ణ ప‌రంగా, స‌హ‌కారం ప‌రంగా ఇతోధికం గా తోడ్ప‌డాల‌ని ఆయ‌న సూచించారు. ఇక మూడో అంశం గా, గ్యాస్ పంపిణీ లో ప్రైవేటు రంగ భాగస్వామ్యం మ‌రింత గా పెర‌గాల‌ని ఆయ‌న కోరారు. సాంకేతిక విజ్ఞానాన్ని గురించి ఆయ‌న ప్రస్తావిస్తూ స‌హ‌జ‌ వాయువు ను వాణిజ్య స‌ర‌ళి లో వినియోగానికి సిద్ధం చేసేందుకు అధిక పీడ‌నానికి మ‌రియు అధిక ఉష్ణోగ్రత కు సంబంధించిన సాంకేతిక విజ్ఞానాన్ని ఉప‌యోగించుకోవడం లో స‌హ‌కారాన్ని అందించాలంటూ మ‌న‌వి చేశారు. చివరి అంశం గా, స్థానిక క‌రెన్సీ కి తాత్కాలిక ఉప‌శ‌మ‌నం లభించేలాగా చెల్లింపు షరతులపై స‌మీక్ష ను చేపట్టవలసిన అవ‌స‌ర‌ం ఉందన్న అభిప్రాయాన్ని ఆయన వెలిబుచ్చారు.


    ఈ రంగం లో త‌న ప్ర‌భుత్వం చేప‌ట్టిన విధాన ప‌ర‌మైన‌టు వంటి వివిధ కార్య‌క్ర‌మాల‌ ను మ‌రియు అభివృద్ధి ప‌థ‌కాల‌ ను గురించి కూడా ప్ర‌ధాన మంత్రి వివ‌రించారు. గ్యాస్ ధ‌ర‌ నిర్ణ‌య విధానం మ‌రియు క్రయవిక్రయాల లో సరళతర విధానాలను ప్రవేశపెట్టడం.. స‌ముద్ర అంత‌ర్భాగం లో, ఇంకా అధిక పీడ‌నం మధ్య, అధిక ఉష్ణోగ్ర‌త ల మ‌ధ్య కార్య‌క‌లాపాల నిర్వ‌హ‌ణ కు అవ‌స‌ర‌మైన సాంకేతిక‌త లను గురించి ఆయ‌న ప్ర‌స్తావించారు. ఓపెన్ ఎక‌రేజి లైసెన్సింగ్ పాలిసి, కోల్ బెడ్ మీథేన్ ను త్వ‌రిత గతిన సొమ్ము చేసుకోవ‌డం, చిన్న క్షేత్రాలను క‌నుగొనేందుకు ప్రోత్సాహ‌కాలను ఇవ్వడం, ఇంకా జాతీయ స్థాయి లో భూకంప సంబంధ స‌ర్వేక్ష‌ణ‌ ను చేపట్టడం గురించి కూడా ఆయన ప్రస్తావించారు. ప్ర‌స్తుతం అమ‌లు లో ఉన్న వాణిజ్య స‌ర‌ళి ఉత్ప‌త్తి ని గురించి ప్రధాన మంత్రి వివ‌రిస్తూ ఉత్ప‌త్తి పంప‌కం కాంట్రాక్టు ల‌ను విస్త‌రించుకోవడం గురించి ప్రత్యేకంగా పేర్కొన్నారు.


    
    **

    
    
    (Release ID: 1549814) Visitor Counter : 211
    
    
      Read this release in: English , Marathi , Hindi , Assamese , Gujarati , Tamil , Kannada , Malayalam