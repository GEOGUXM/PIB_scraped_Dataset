      कौशल विकास एवं उद्यमिता मंत्रालय

      देश की सबसे बड़ी कौशल प्रतिस्पर्धा भारत कौशल 2018 का समापन
      Posted On: 06 OCT 2018 7:34PM by PIB Delhi


    देश की सबसे बड़ी कौशल प्रतिस्पर्धा- भारत कौशल 2018 का आज यहां समापन हो गया और कौशल विकास एवं उद्यमिता राज्य मंत्री श्री अनंत कुमार हेगडे तथा मीडिया एवं मनोरंजन कौशल परिषद के अध्यक्ष और फिल्म निर्देशक सुभाष घई ने 46 विभिन्न क्षेत्रों में विजेताओं को पुरस्कार वितरित किए।


    कौशल विकास एवं उद्यमिता मंत्रालय भारत सरकार की ओर से भारत कौशल 2018 का यह दूसरा राष्ट्र व्यापी संस्करण था जिसका उद्देश्य विभिन्न क्षेत्रों में प्रतिभाओं की पहचान कर उन्हें बढ़ावा देना था। इसमें 23 राज्यों ने हिस्सा लिया और राज्य एवं क्षेत्रीय स्तर पर अनेक प्रतिस्पर्धाओं का आयोजन किया गया जिसमें 50 हजार से अधिक लोगों ने भाग लिया। तीन दिवसीय प्रतिस्पर्धी कार्यक्रम का आयोजन नई दिल्ली में किया गया जिसमें 450 सहभागियों ने हिस्सा लिया। इसमें 46 प्रतिस्पर्धाओं के अलावा 10 विषय प्रदर्शन से भी संबंधित थे।


    इसके कुछ विजेताओं को रूस के कजान में 2019 में आयोजित होने वाले 45वें विश्व कौशल प्रतिस्पर्धी कार्यक्रम में हिस्सा लेने के लिए भेजा जाएगा। लेकिन इससे पहले उन्हें और प्रशिक्षण दिया जाएगा। इस कार्यक्रम में अनेक दिव्यांगो ने भी हिस्सा लिया और वे चीन में आयोजित होने वाले एबीलिंपिक्स में हिस्सा लेंगे। इस कार्यक्रम के आयोजन में 100 से अधिक कंपनियों ने अपना समर्थन दिया।


    इस मौके पर श्री हेगडे ने विजेताओं को संबोधित करते हुए कहा कि उन्हें केवल इन उपलब्धियों को ही अंतिम नही मान लेना चाहिए क्योंकि विश्व में जबर्दस्त प्रतिभा है और उन्हें इसका मुकाबला करने के लिए उन्हें तैयार रहना चाहिए। उन्होंने कहा जो लोग इस प्रतिस्पर्धा में जीत हासिल नहीं कर सके उन्हें भविष्य में जीत के लिए कड़ी मेहनत करनी चाहिए।


    आर.के.मीणा/अर्चना/जेके/सीएल-10557

    
    
    (Release ID: 1548830) Visitor Counter : 252