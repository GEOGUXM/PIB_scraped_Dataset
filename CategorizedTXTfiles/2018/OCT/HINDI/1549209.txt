      पृथ्‍वी विज्ञान मंत्रालय

      प्रचंड चक्रवाती तूफान ‘तितली’ ने बंगाल की खाड़ी के पश्चिम-मध्‍य में दस्‍तक दी
      
      आंध्र प्रदेश के उत्‍तरी जिलों और ओडिशा के तटों में तूफान की चेतावनी
      
      खतरे का संदेश - 10 अक्‍टूबर, 2018 को प्रात: साढ़े आठ बजे की स्थितियों पर आधारित

      Posted On: 10 OCT 2018 1:25PM by PIB Delhi

    बंगाल की खाड़ी के पश्चिम-मध्‍य में प्रचंड रूप धारण करने के बाद चक्रवाती तूफान ‘तितली’ आज 10 अक्‍टूबर, 2018 को तड़के लगभग 14 किलोमीटर प्रति घंटे की रफ्तार से उत्‍तर की ओर तेजी से बढ़ गया। इसके बाद प्रात: साढ़े आठ बजे अक्षांश 16.5 डिग्री उत्‍तर और देशांतर 85.8 डिग्री पूर्व के निकट अवस्थित बंगाल की खाड़ी के पश्चिम-मध्‍य में गोपालपुर (ओडिशा) से लगभग 320 किलोमीटर दूर दक्षिण-दक्षिण पूर्व में और कलिंगपतनम (आंध्र प्रदेश) से 270 किलोमीटर दूर दक्षिण-पूर्व में केंद्रित हो गया। ऐसी आशंकाएं जताई जा रही हैं कि चक्रवाती तूफान ‘तितली’ और भी ज्‍यादा विकराल रूप धारण कर सकता है।


    चक्रवाती तूफान ‘तितली’ के उत्‍तर-उत्‍तर पश्चिम की ओर अग्रसर होने और 11 अक्‍टूबर को प्रात: गोपालपुर एवं कलिंगपतनम के बीच ओडिशा एवं निकटवर्ती आंध्र प्रदेश के उत्‍तरी तटों को पार कर जाने की संभावना है। इसके बाद चक्रवाती तूफान ‘तितली’ के फिर से उत्‍तर-पश्चिम की ओर अग्रसर हो जाने और फिर ओडिशा के पार पश्चिम बंगाल की तरफ चले जाने तथा इसके बाद धीरे-धीरे कमजोर पड़ जाने की संभावना है।


    ***


    आर.के.मीणा/अर्चना/ आरआरएस/एस – 10616

    
    
    (Release ID: 1549209) Visitor Counter : 126
    
    
      Read this release in: English