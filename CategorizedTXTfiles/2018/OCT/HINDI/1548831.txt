      रक्षा मंत्रालय

      कमांडर अभिलाष टोमी को सकुशल विशाखापट्टनम लाया गया
      Posted On: 06 OCT 2018 7:55PM by PIB Delhi


    गोल्डन ग्लोब रेस 2018 में भारत का प्रतिनिधित्व करने के दौरान बुरी तरह घायल हुए कमांडर अभिलाष टोमी को आईएनएस सतपुड़ा के जरिए 6 अक्टूबर को विशाखापट्टनम सुरक्षित लाया गया। उन्हें चिकित्सा सहायता और निगरानी के लिए नौसैनिक अस्पताल आईएनएचएस कल्याणी में शिफ्ट करा दिया गया है। वाइस एडमिरल करमवीर सिंह ने उन्हें लाने वाले आईएनएस सतपुड़ा के कैप्टन आलोक आनंद से बात की जिनके पिता का उस समय निधन हो गया था जब वह टोमी के राहत अभियान के लिए जहाज को लेकर निकले थे।


    कमांडर टोमी इस रेस में भारत का प्रतिनिधित्व कर रहे थे और उनकी नौका ‘थूरिया’ दक्षिण हिंद महासागर में 21 सितंबर को एक तूफान की चपेट में आकर नष्ट हो गई थी और कमांडर टोमी पीठ में चोट लगने से रेस से बाहर हो गए थे। उन्होंने अपने घायल होने की जानकारी खुद ही दी थी और आस्ट्रेलियाई बचाव दल के साथ-साथ भारतीय नौसेना ने भी उन्हें बचाने के लिए ऑपरेशन रक्षम चलाया था और 24 सितंबर को टोमी को बचा लिया गया था। इसके बाद उन्हें एम्सटर्डम के एक अस्पताल में भर्ती कराया गया था।


    कमांडर टोमी ने गोवा विश्वविद्यालय से विज्ञान में स्नातक की डिग्री ली थी और वह 2000 में सेना में भर्ती हुए थे। वह अकेले ही समुद्री मार्ग से पूरी दुनिया का चक्कर लगा चुके हैं और उन्हें कीर्ति चक्र से भी सम्मानित किया जा चुका है।


    आर.के.मीणा /अर्चना/जेके/सीएल-10558

    
    
    (Release ID: 1548831) Visitor Counter : 155