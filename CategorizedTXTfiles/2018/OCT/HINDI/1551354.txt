      उपभोक्‍ता कार्य, खाद्य एवं सार्वजनिक वितरण मंत्रालय

      केंद्रीय उपभोक्ता मामले, खाद्य और सार्वजनिक वितरण मंत्री श्री रामविलास पासवान ने राष्ट्रीय एकता दिवस के अवसर पर अपने मंत्रालय के अधिकारियों और कर्मचारियों को “राष्ट्रीय एकता शपथ” दिलाई
      
      प्रधानमंत्री श्री नरेन्द्र मोदी के नेतृत्व में सरकार ने सरदार वल्लभभाई पटेल को उचित सम्मान प्रदान कियाः श्री रामविलास पासवान
      
      Posted On: 31 OCT 2018 4:22PM by PIB Delhi


    केंद्रीय उपभोक्ता मामले, खाद्य और सार्वजनिक वितरण मंत्री श्री रामविलास पासवान ने राष्ट्रीय एकता दिवस के अवसर पर आज नई दिल्ली में कृषि भवन में अपने मंत्रालय के सभी अधिकारियों और कर्मचारियों को “ राष्ट्रीय एकता शपथ ” दिलाई। एकत्र लोगों को संबोधित करते हुए श्री पासवान ने राष्ट्रीय एकता और अखंडता की रक्षा करने में सरदार वल्लभ भाई पटेल के योगदान की सराहना की। उन्होने सभी का आह्वान किया कि वे महान नेता के गौरवशाली कार्यों का स्मरण और सम्मान करें।


    “ राष्ट्रीय एकता शपथ ” दिलाने के बाद श्री पासवान ने मीडिया से बातचीत मे कहा कि सरदार वल्लभ भाई पटेल ऐसे नेता थे जिन्होंने भारत के स्वाधीनता आंदोलन में प्रमुख भूमिका निभाई और उन्हें स्वतंत्र भारत के निर्माता के रूप में जाना जाता है, जिसने 550 से अधिक रियासतों को संयुक्त भारत में समाहित किया। श्री पासवान ने कहा कि राष्ट्र आज महान व्यक्तित्व के उपयुक्त उनकी ऊंची प्रतिमा को श्रद्धांजलि अर्पित कर रहा हैं।


    श्री पासवान ने कहा कि गुजरात में स्टैचू ऑफ यूनिटी स्थापना करके प्रधानमंत्री श्री नरेन्द्र मोदी के नेतृत्व में सरकार ने सरदार वल्लभभाई पटेल को भारत के एकीकरण में उनकी भूमिका के लिए उचित सम्मान प्रदान किया हैं। श्री पासवान ने कहा कि सरदार पटेल वास्तव में आधुनिक भारत के निर्माता थे।


    ***


    आर.के.मीणा/अर्चना/आरएसबी/पीबी- 10 982


    

    
    (Release ID: 1551354) Visitor Counter : 73
    
    
      Read this release in: English