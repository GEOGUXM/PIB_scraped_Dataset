      आवास एवं शहरी कार्य मंत्रालय

      आईटीओ पर स्काईवॉक और फुट ओवर ब्रिज का उद्घाटन
      
      परियोजना से यातायात की भीड़भाड़ कम करने और दिल्ली में यातायात का प्रवाह सुधरेगा
      
      दिल्ली सरकार से 20 प्रतिशत की शेष राशि पर्याप्त नहीं होने के मद्देनज़र केन्द्र सरकार की अतिरिक्त सहायता के साथ परियोजना को फॉस्ट ट्रैक पर रखा गया

      Posted On: 15 OCT 2018 7:13PM by PIB Delhi

    आवास और शहरी मामलों के राज्य मंत्री (स्वतंत्र प्रभार) श्री हरदीप एस.पुरी ने आज हंस भवन के नजदीक ‘डब्ल्यू’ पॉइंट पर सिकंदरा रोड, मथुरा रोड, तिलक मार्ग और बहादुर शाह जफर मार्ग के जंक्शन पर एक स्काईवॉक और फुट ओवर ब्रिज (एफओबी) का उद्घाटन किया और इसे दिल्लीवासियों को समर्पित किया। इस अवसर पर दिल्ली के उपराज्यपाल श्री अनिल बैजल, सांसद श्रीमती मीनाक्षी लेखी, आवास और शहरी मामलों के मंत्रालय में सचिव श्री दुर्गा शंकर मिश्रा, एनडीएमसी के चैयरमेन श्री नरेश कुमार, डीडीए के उपाध्यक्ष श्री तरुण कपूर और अन्य अधिकारी मौजूद थे।


    आवास और शहरी मामलों के मंत्रालय ने दिल्ली की सड़कों के भीड़भाड़ से मुक्त करने की योजना के अंतर्गत ‘डब्ल्यू’ पॉइंट पर भीड़भाड़ कम करने के लिए यूडीएफ के अंतर्गत 54.84 करोड़ रुपये राशि मंजूर की और इस स्थान पर एक स्काईवॉक बनाकर पैदल चलने वालों के लिए आसान और सुरक्षित रास्ता बना दिया।


    आईटीओ क्रोसिंग और ‘डब्ल्यू’ पॉइंट जंक्शन पर पैदल चलने वालों की सबसे अधिक भीड़ रहती है। इस क्षेत्र में 25 से अधिक प्रमुख कार्यालय और अन्य संस्थान स्थित हैं। आईटीओ क्रोसिंग और ‘डब्ल्यू’ पॉइंट के आसपास विभिन्न सड़कों पर करीब 30 हजार पैदल चलने वाले सड़क पार करते हैं।


    विभिन्न सड़कों (तिलक मार्ग, सिकंदरा रोड, बहादुर शाह जफ़र मार्ग और मथुरा रोड) को चारों तरफ प्रगति मैदान मेट्रो स्टेशन से जोड़ने के लिए जन सुविधाओँ का विशाल नेटवर्क बनाया गया है। हंस भवन पर फुट ओवर ब्रिज का निर्माण पैदल चलने वालों की आसानी और सुरक्षा के लिए किया गया है। 400 मीटर की लंबाई वाले स्काईवॉक की चौड़ाई 5 मीटर और लूप और रैम्प की लंबाई 130 मीटर और चौड़ाई 3 मीटर है। हंस भवन पर एफओबी की लंबाई 54 मीटर और चौडाई 5 मीटर है।


    स्काईवॉक और एफओबी का निर्माण स्टील से किया गया है। इसमें ग्रेनाइट की फ्लोरिंग और स्टील की रेलिंग लगाई गई हैं। खिंचने वाली फेब्रिक छत बनाई गई है। स्काईवॉक में 20 यात्रियों की क्षमता वाली 6 लिफ्ट और 16 यात्रियों की क्षमता वाली 1 लिफ्ट लगाई गई है। स्काईवॉक और एफओबी में सोलर पीवी मॉड्यूल, वाईफाई, सीसीटीवी लगे हैं। रोशनी के लिए एलईडी लगाए गए हैं। पूरा स्काईवॉक सीसीटीवी निगरानी में है। क्षेत्र की निरंतर निगरानी के लिए स्काईवॉक के नीचे एक पुलिस बूथ बनाया गया है। हंस भवन के नजदीक मथुरा पर जन सुविधाएं प्रदान की गई हैं। सीढियों के अलावा पैदल चलने वालों के लिए 7 कांच की लिफ्ट बनाई गई है। विभिन्न स्थानों पर भूतल पर काफी जगह है जिसका इस्तेमाल व्यवसायिक उद्देश्य के लिए किया जा सकता है। हंस भवन के नजदीक बने फुट ओवर ब्रिज के लिए मेचिंग डिजाइन अपनाया गया है।


    दिल्ली वालों का जीवन अधिक आरामदायक बनाने के लिए केन्द्र सरकार ने स्काईवॉक के अलावा अनेक ऐतिहासिक फैसले लिए हैं। भारी यातायात की समस्या दिल्लीवालों की परेशानी का एक कारण है।


    वर्ष 2016 में आवास एव शहरी मामलों के मंत्रालय ने 1382.77 करोड़ रुपये की शहरी विकास सहायता के अंतर्गत 1826.40 करोड़ रुपये की 6 परियोजनाओँ के लिए सहायता देने की मंजूरी दी जिसका उद्देश्य यातायात की भीड़भाड़ को कम करना और दिल्ली में यातायात के प्रवाह में सुधार करना है। अक्टूबर 2017 में इसकी समीक्षा करने पर मंत्रालय ने पाया कि इन परियोजनाओं की प्रगति की गति धीमी है। यह फैसला किया गया कि जहां परियोजना की लागत की शेष 20 प्रतिशत धनराशि दिल्ली सरकार से नहीं मिल रही है उसे डीडीए/आईटीपीओ द्वारा दिया जाए यानी केन्द्र सरकार द्वारा शत प्रतिशत सहायता दे दी जाए।


    पिछले एक वर्ष के दौरान उपरोक्त सभी परियोजनाओं को फॉस्ट ट्रैक में रखा गया और पर्याप्त प्रगति हुई :


    स्काईवॉक और एफओबी की संक्षिप्त माप :

                                                        
क्र.सं.  नाम                          लंबाई     चौड़ाई  
                                                        
                                                        
                                                        
1        ‘डब्ल्यू’ पॉइंट पर स्काईवॉक  485 मीटर  5.0 मीटर
                                                        
                                                        
                                                        
2        रैम्प और लूप                 130 मीटर  3.0 मीटर
                                                        
                                                        
                                                        
3        हंस भवन पर एफओबी             54 मीटर   5.0 मीटर
                                                        
                                                        

    ***


    आर.के.मीणा/अर्चना/केपी/डीए-10720


    

    
    (Release ID: 1549781) Visitor Counter : 141