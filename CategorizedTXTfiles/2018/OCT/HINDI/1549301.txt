      रक्षा मंत्रालय

      एरो इंडिया 2019 वेबसाइट शुरू
      Posted On: 10 OCT 2018 7:20PM by PIB Delhi


    भारत 20 से 24 फरवरी 2019 तक येलाहांका, बेंगलुरू (कर्नाटक) स्थित एयर फोर्स स्‍टेशन में ‘‘एरो इंडिया 2019’’ के 12वें संस्‍करण की मेजबानी करेगा।


    पांच दिन के शो के दौरान एरो स्‍पेस और रक्षा उद्योग से जुड़ी एक विशाल व्‍यापार प्रदर्शनी के साथ सार्वजनिक एयर शो आयोजित किया जाएगा। इसके अलावा दुनिया भर के एरो स्‍पेस उद्योग से जुड़े उद्योगपति और बड़े निवेशक भी इसमें भाग लेंगे। एरो इंडिया विमानन उद्योग और इसके विस्‍तार से संबंधित जानकारी के आदान-प्रदान का अनोखा अवसर प्रदान करेगा। घरेलू विमानन उद्योग के अलावा इससे मेक इन इंडिया को भी बढ़ावा मिलेगा।


    एरो इंडिया में भारत और विदेश की 500 कंपनियों के भाग लेने की उम्‍मीद है।


    प्रदर्शनी में भाग लेने वालों और आगंतुकों के पंजीकरण के लिए तैयार एक नई वेबसाइट एरो इंडिया 2019 ( https://aeroindia.gov.in ) की आज शुरुआत की गई।


    इस पोर्टल से ऑनलाइन पंजीकरण शुल्‍क के भुगतान और प्रदर्शनी स्‍थल पर अपनी पसंद का स्‍थान/स्‍टॉल बुक करने की सुविधा मिलेगी। बिजनेस के उद्देश्‍य से आने वाले लोग आवश्‍यक शुल्‍क का ऑनलाइन भुगतान करने पर टिकट खरीद सकेंगे।


    यह वेबसाइट इस तरीके से बनाई गई है जहां भारतीय कंपनियां क्रेडिट कार्ड/डेबिट कार्ड/ नेट बैंकिंग/यूपीआई/एनईएफटी/आरटीजीएस का इस्‍तेमाल करते हुए भारतीय रुपये में और विदेशी कंपनियां क्रेडिट कार्ड/डेबिट कार्ड का इस्‍तेमाल कर अमेरिकी डॉलर में भुगतान कर सकेंगी। मीडिया के प्रतिनिधियों के लिए पंजीकरण जल्‍दी ही शुरू होगा।


    वेबसाइट में एरो इंडिया 2019 शो के दौरान होने वाले सेमिनारों, सीईओ के बीच विचार-विमर्श के बारे में नवीनतम जानकारी मिल सकेगी।


    ***


    आर . के . मीणा / अर्चना / कविता/वीके - 1 0628
    

    
    (Release ID: 1549301) Visitor Counter : 203