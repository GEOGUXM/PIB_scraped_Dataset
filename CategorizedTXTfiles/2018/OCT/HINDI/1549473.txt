      कार्मिक, लोक शिकायत एवं पेंशन मंत्रालय

      कोहिमा में श्रेष्ठ शासन प्रणाली पर क्षेत्रीय सम्मेलन की शुरुआत कल
      Posted On: 09 OCT 2018 7:15PM by PIB Delhi


    भारत सरकार का प्रशासनिक सुधार एवं लोक शिकायत विभाग नगालैंड सरकार के साथ मिलकर राज्य की राजधानी कोहिमा में कल श्रेष्ठ शासन प्रणाली पर क्षेत्रीय सम्मेलन की शुरुआत करने जा रहा है। नगालैंड के मुख्यमंत्री श्री नैफू रियो दो दिवसीय आयोजन का उद्घाटन करेंगे। प्रशासनिक सुधार एवं लोक शिकायत विभाग के सचिव केपी ईपन कार्यक्रम में हिस्सा लेने वालों को संबोधित करेंगे। सम्मेलन में आठ उत्तर पूर्वी राज्यों से प्रतिनिधि हिस्सा लेंगे। दो दिन के सम्मेलन में सात तकनीकी सत्र होंगे।


    सम्मेलन के पहले दिन कुल पांच सत्रों में बारह प्रस्तुतियां होंगी जिनके बाद पैनल परिचर्चा आयोजित होगी। तकनीकी सत्रों के उप विषयों में क्षमता निर्माण/ तकनीक/ आकांक्षी ज़िलों द्वारा अपनाई जाने वाली सर्वश्रेष्ठ पद्धतियां शामिल होंगे। सम्मेलन के दूसरे दिन आकांक्षी ज़िलों के रूपांतरण पर पांच प्रस्तुतियां दी जाएंगी जिनके बाद पैनल परिचर्चा का आयोजन किया जाएगा। नगालैंड सरकार के मुख्य सचिव श्री आर बिंचेलो थॉन्ग एवं प्रशासनिक सुधार एवं लोक शिकायत विभाग की अतिरिक्त सचिव श्रीमती वसुधा मिश्रा समापन सत्र को संबोधित करेंगी।


    विभाग ने अब तक 29 क्षेत्रीय सम्मेलन आयोजित किये हैं। यह सम्मेलन नागरिक केंद्रित शासन प्रणाली , इ-शासन प्रणाली के माध्यम से विकसित जनसेवा आपूर्ति , परिवहन , उत्तरदायी एवं नागरिकों से मित्रतापूर्ण प्रभावी प्रशासन के क्षेत्र में सर्वश्रेष्ठ पद्धतियों की रचना एवं क्रियान्वयन सबंधी अनुभवों को साझा करने हेतु एक मंच का निर्माण करने का एक प्रयास है।


    ***


    आर.के. मीणा/अर्चना/एबी/सीएस- 10648


    

    
    (Release ID: 1549473) Visitor Counter : 19