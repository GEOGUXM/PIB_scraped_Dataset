      रक्षा मंत्रालय

      एएनसी का 18वां स्‍थापना दिवस समारोह
      Posted On: 08 OCT 2018 4:19PM by PIB Delhi


    अंडमान-निकोबार कमान ने आज 8 अक्‍टूबर , 2018 को अपना 18वां स्‍थापना दिवस मनाया। भारतीय सशस्‍त्र बलों का एकमात्र संयुक्‍त – सैनिक संचालन कमान ने पिछले दो दिनों में कई कार्यक्रमों को आयोजित कर के अपने स्‍थापना दिवस को यादगार बनाया , जिसमें सैनिकों के साथ बड़ाखाना , रन फॉर फन और पत्रकार वार्ता शामिल हैं। अंडमान-निकोबार कमान के कमान प्रमुख , वाइस एडमिरल बिमल वर्मा , एवीएसएम ने आईएनएस उत्‍क्रोश में परेड का निरीक्षण किया और भारतीय तटरक्षक , नौसेना शिप रिपेयर यार्ड और 15 असम को पिछले एक वर्ष के असाधारण निष्‍पादन के लिए यूनिट प्रशस्तिपत्र से पुरस्‍कृत किया। अपने संबोधन में कमान प्रमुख ने कमान के लक्ष्‍यों के अनुसरण में पेशेवर सूझबूझ और तत्‍परता दर्शाने के लिए सभी कार्मिकों की सराहना की। एडमिरल ने बताया कि सामरिक महत्‍व की कई परियोजनाओं का कार्य प्रगति पर है और इंजीनियर रेजीमेंट , एलसीयू , एफडीएन-2 , बीएमपी और टीए बटालियन जैसे अतिरिक्‍त संसाधनों के शामिल होने से कमान की संचालन क्षमता काफी मजबूत हुई है।


    ***


    आर.के. मीणा/अर्चना/एसकेएस/एनएम – 10597


    

    
    (Release ID: 1549040) Visitor Counter : 38