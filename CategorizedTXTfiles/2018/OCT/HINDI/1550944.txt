      गृह मंत्रालय

      भारत और म्‍यामांर के बीच राष्‍ट्रीय स्‍तर की 22वीं बैठक
      
      दोनों देश सीमा सुरक्षा उग्रवाद पर नियंत्रण के बारे में सहयोग बढ़ाने पर सहमत
      
      Posted On: 26 OCT 2018 7:49PM by PIB Delhi


    भारत और म्‍यामांर के बीच 25 और 26 अक्‍टूबर ,2018 को राष्‍ट्रीय स्‍तर की 22वीं बैठक हुई। भारतीय शिष्‍टमंडल का नेतृत्‍व गृह सचिव श्री राजीव गाबा ने किया और म्‍यामांर के शिष्‍टमंडल का नेतृत्‍व वहां के गृह मंत्री मेजर जनरल आंग-थू ने किया।


    बैठक में दोनो देश अपने-अपने भूभाग में सक्रिय उग्रवादी समूहों के विरूद्ध कार्रवाई करने पर सहमति व्‍यक्‍त की। दोनों देश अंतर्राष्‍ट्रीय सीमा पर सुरक्षा सहयोग प्रदान करने और लोगों की आवाजाही और व्‍यापार में सहायता देने पर सहमत हुये।


    दोनों देशों ने वन्‍य जीवों तथा मादक पदार्थों की तस्‍करी रोकने में सहयोग करने पर सहमति व्‍यक्‍त की। भारत और म्‍यामांर सीमा के बेहतर रेखांकन के लिए सहायक खंभो का निर्माण करने सहित अंतर्राष्‍ट्रीय सीमा प्रबंधन पर सहयोग को मजबूत बनाने पर सहमत हुये।


    म्‍यामांर के शिष्‍टमंडल ने केन्‍द्रीय गृह मंत्री श्री राजनाथ सिंह से भी मुलाकात की।


    ***


    आर.के. मीणा/अर्चना/एजी/जीआरएस- 10914


    

    
    (Release ID: 1550944) Visitor Counter : 123