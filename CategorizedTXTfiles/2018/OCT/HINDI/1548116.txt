      रक्षा मंत्रालय

      भारतीय और वियतनाम के तट रक्षकों की उच्च स्तरीय बैठक
      Posted On: 01 OCT 2018 3:53PM by PIB Delhi


    भारत और वियतनाम के तट रक्षकों के बीच आज नई दिल्ली में तट रक्षक मुख्यालय में उच्च स्तरीय बैठक हुई। यह बैठक 2015 में हस्ताक्षर किए गये समझौता ज्ञापन के प्रावधानों के अंतर्गत हुई। भारतीय पक्ष का नेतृत्व भारतीय तट रक्षक (आईसीजी) के महानिदेशक श्री राजेन्द्र सिंह ने किया जबकि 6 सदस्यीय वियतनामी पक्ष का नेतृत्व वियतनाम तट रक्षक (वीजीसी) के कमांडेंट मेजर जनरल एनगुयेन वैनसन ने किया।


    बैठक में दोनों पक्षों ने समझौता ज्ञापन के प्रावधानों के अनुसार पारस्परिक सहयोग को मजबूत बनाने पर सहमति व्यक्त की। बैठक में श्रेष्ठ प्रबंधन व्यवहारों को साझा करने तथा संचालन स्तर के संवाद को मजबूत बनाने पर भी सहमति व्यक्त की गई।


    दोनों देशों के तट रक्षकों के संबंध काफी पुराने हैं और भारतीय तटरक्षक जहाज पेशेवर कार्यों से 2001 से वियतनाम जा रहे हैं। यह बैठक समुद्री सुरक्षा के क्षेत्र में दोनों देशों के तट रक्षकों के बीच सहयोग बढ़ाने के लिए दोनों देशों की सरकारों के प्रयासों को जारी रखने के सिलसिले में हुई।


    कमांडेंट अपने शिष्टमंडल के साथ भारत में वियतनाम के पहले तट रक्षक जहाज के स्वागत समारोह में भाग लेने के लिए चेन्नई जायेंगे। वियतनाम का शिष्टमंडल चेन्नई में 04 अक्टूबर 2018 से प्रारंभ हो रहे संयुक्त अभ्यास में भी भाग लेगा। वियतनामी तट रक्षक जहाज सीएसबी 8001 कल चेन्नई पहुंचेगा और संयुक्त अभ्यास में भाग लेगा।


    यह बैठक वियतनाम और भारत के तट रक्षकों के बीच पेशेवर संबंधों को प्रोत्साहित करने के लिए महत्वपूर्ण है।


    नई दिल्ली में सोमवार 01 अक्तूबर 2018 को भारत और वियतनाम के तट रक्षकों के बीच उच्च स्तरीय बैठक से पूर्व भारतीय तट रक्षक (आईसीजी) के महानिदेशक श्री राजेन्द्र सिंह वियतनाम तट रक्षक (वीसीजी) के कमांडेंट मेजर जनरल एनगुयेन वैनसन का स्वागत करते हुए


    नई दिल्ली में सोमवार 01 अक्टूबर, 2018 को भारत और वियतनाम तट रक्षकों के बीच उच्च स्तरीय बैठक के दौरान भारतीय तट रक्षक (आईसीजी) के महानिदेशक श्री राजेन्द्र सिंह वियतनाम तटरक्षक (वीसीजी) के कमांडेंट मेजर जनरल एनगुयेन वैनसन के साथ।


    ***


    आर.के. मीणा/अर्चना/एजी/सीएस- 10436

    
    
    (Release ID: 1548116) Visitor Counter : 143
    
    
      Read this release in: English , Marathi , Tamil