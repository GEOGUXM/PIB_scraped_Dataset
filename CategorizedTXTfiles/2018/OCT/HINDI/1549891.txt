      रक्षा मंत्रालय

      संयुक्‍त अरब अमारात के रक्षा राज्‍य मंत्री भारत के दौरे पर
      Posted On: 16 OCT 2018 7:15PM by PIB Delhi


    संयुक्‍त अरब अमारात के रक्षा राज्‍य मंत्री मोहम्‍मद अहमद अल बोवार्दी अल फलासी , रक्षामंत्री निर्मला सीतारामन के निमंत्रण पर भारत की सरकारी यात्रा पर हैं।


    संयुक्‍त अरब अमारात के रक्षा राज्‍य मंत्री ने आज नई दिल्‍ली में श्रीमती निर्मला सीतारामन से भेंट की। दोनों मंत्रियों ने रक्षा क्षेत्र में द्विपक्षीय सहयोग की समीक्षा की और आपसी आदान-प्रदान बढ़ाने के उपायों पर विचार-विमर्श किया। दोनों नेताओं ने यह महसूस किया कि भारत और संयुक्‍त अरब अमारात की सामरिक भागीदारी के विस्‍तार में दोनों देशों का शीर्ष नेतृत्‍व ने आपसी रक्षा सहयोग को गहन बनाने पर बल दिया है।


    बैठक के दौरान दोनों मंत्रियों ने रक्षा सहयोग से संबंधित व्‍यापक मुद्दों पर विचार-विमर्श किया और सहयोग के लिए प्राथमिकता वाले क्षेत्रों पर सहमति जताई , जिनमें सेनाओं के स्‍तर पर आदान-प्रदान बढ़ाने, प्रशिक्षण, सैन्‍य चिकित्‍सा और रक्षा उद्योग संबंध, जैसे विषय शामिल हैं।


    संयुक्‍त अरब अमारात के रक्षा मंत्री कल बेंगलूरू में हिन्‍दुस्‍तान एरोनॉटिक्‍स , भारत इलेक्‍ट्रोनिक्‍स लिमिटेड और एयरक्रॉफ्ट एंड सिस्‍टम टेस्टिंग एस्‍टेब्लिशमेंट का दौरा करेंगे।


    ****


    आर.के.मीणा/अर्चना/आरएसबी/जीआरएस-10754


    

    
    (Release ID: 1549891) Visitor Counter : 96