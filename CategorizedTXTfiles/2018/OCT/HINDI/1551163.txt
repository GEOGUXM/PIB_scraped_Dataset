      वित्‍त मंत्रालय

      आयकर नियम, 1962 के नियम 2सी, 2सीए तथा 11एए और फार्म संख्या 10जी, 56 तथा 56जी में संशोधन प्रस्ताव की प्रारूप अधिसूचना हितधारकों और जन-साधारण के लिए सार्वजनिक की गई
      Posted On: 29 OCT 2018 6:50PM by PIB Delhi


    वर्तमान में आयकर अधिनियम 1961 की उपधारा ( iv ) तथा अनुच्छेद 10 की धारा ( 23सी ) के अंतर्गत किसी व्यक्ति द्वारा किसी निधि या संस्थान या न्यास और संस्थान की ओर से प्राप्त आय की छूट की स्वीकृति मंजूरी के लिए आयकर नियम 1962 (नियमों) के नियम 2सी में फार्म संख्या 56 में हाथ से आवेदन दाखिल करने की व्यवस्था है।


    इसी तरह, उपधारा ( iv ) तथा अधिनियम के अनुच्छेद 10 की धारा (23सी) के अंतर्गत किसी व्यक्ति द्वारा किसी विश्वविद्यालय या अन्य शैक्षणिक संस्थान तथा अस्पताल या अन्य संस्थान से प्राप्त आय की छूट के लिए नियम 2सीए में फार्म संख्या 56डी में हाथ से आवेदन दाखिल करने का प्रावधान है।


    नियम 11एए में किसी अन्य निधि या अनुच्छेद 80जी के तहत आने वाले किसी संस्थान को दान देने के मामले में अनुच्छेद 80जी के उप-अनुच्छेद (5) की धारा vi के अंतर्गत स्वीकृति के लिए फार्म संख्या 10जी में हाथ से आवेदन करने का प्रावधान है।


    डिजिटल पहलों पर सरकार के फोकस को ध्यान में रखते हुए तथा विभाग के निरंतर स्वचालित रूप लेने से यह आवश्यक हो गया है कि इन आवेदनों के हाथ से भरने की प्रथा समाप्त की जाए, ताकि न केवल आवेदनों की प्रोसेसिंग तेज हो, बल्कि विभाग और आवेदनकर्ता के बीच इंटरफेस में कमी हो।


    नियमों तथा फार्मों को वर्तमान समय की आवश्यकताओं के अनुसार विवेक संगत बनाने की आवश्यकता है।


    इसलिए इन नियमों और फार्मों में निम्नलिखित संशोधन का प्रस्ताव है-


    ( ए ) नियम 2सी तथा 2सीए के स्थान पर नया नियम 2सी तथा नियम 11एए के स्थान पर नया नियम 11एए तथा


    (बी) फार्म संख्या 56 और 56डी के स्थान पर नया फार्म संख्या 56 तथा फार्म संख्या 10जी के स्थान पर नया फार्म संख्या 10जी।


    उपरोक्त संशोधन का प्रस्ताव करने वाली प्रारूप अधिसूचना तैयार की गई है तथा हितधारकों और जन-साधारण से जानकारी के लिए आयकर विभाग की वेबसाइट ( www.incometaxindia.gov.in ) पर अपलोड की गई है। प्रारूप नियमों पर इनपुट इलेक्ट्रॉनिक रूप में 12 नवंबर, 2018 तक ईमेल आईडी- ustpl1@nic.in पर भेजे जा सकते हैं।


    ***


    आर.के. मीणा/अर्चना/एजी /एमएस - 10944


    

    
    (Release ID: 1551163) Visitor Counter : 252