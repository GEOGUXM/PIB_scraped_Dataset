      सामाजिक न्‍याय एवं अधिकारिता मंत्रालय

      58वें राष्ट्रीय वयोश्री योजना शिविर के तहत वरिष्ठ नागरिकों के लिए सहायक उपकरण और मशीनें वितरित
      Posted On: 03 OCT 2018 4:54PM by PIB Delhi


    सामाजिक न्याय और आधिकारिता मंत्रालय के सार्वजनिक उपक्रम, आर्टिफिशियल लिम्ब्स मेन्युफेक्चरिंग कॉरपोरेशन ऑफ इंडिया (एएलआईएमसीओ) ने आज पूर्वी दिल्ली जिला प्रशासन के सहयोग से पूर्वी दिल्ली के झिलमिल औद्योगिक क्षेत्र में एस.के. मोहित हॉल में बीपीएल श्रेणी के तहत वरिष्ठ नागरिकों के लिए सामाजिक न्याय और अधिकारिता विभाग की योजना- राष्ट्रीय वयोश्री योजना (आरवीवाई) के तहत सहायता और सहायक उपकरणों के निःशुल्क वितरण के लिए एक वितरण शिविर आयोजित किया। पूर्वी दिल्ली के संसद सदस्य श्री महेश गिरि ने वितरण शिविर कार्यक्रम की अध्यक्षता की।


    इस शिविर में पूर्वी दिल्ली जिले के पहले से चिन्हित 910 वरिष्ठ नागरिक लाभार्थियों को लगभग 50 लाख रुपये मूल्य के 2598 विभिन्न श्रेणियों के सहायक उपकरण वितरित किए गए।


    फरवरी, 2018 में पूर्वी दिल्ली जिले के विभिन्न स्थानों पर एएलआईएमसीओ द्वारा संचालित शिविर के दौरान चिन्हित लाभार्थियों का पंजीकरण किया गया था।


    राष्ट्रीय वयोश्री योजना के तहत वरिष्ठ नागरिकों के लिए वितरित सहायक उपकरणों का विवरण निम्नानुसार हैः-


    व्हिलचेयर-14 टेट्रा/ट्राईपोड-39


    बीटीई श्रवण उपक्रम-862 क्रच- 16


    वाकिंग स्टीक-660 डेन्चर- 243


    चश्में-746


    देशभर में अब तक राष्ट्रीय वयोश्री योजना के तहत 58 शिविर आयोजित हुए हैं, जिसमें 60601 लाभार्थियों को लाभान्वित किया गया है तथा 2935.75 लाख रूपये मूल्य के 138653 उपकरण वितरित किए गए हैं।


    ***


    आर.के. मीणा/अर्चना/एसकेएस/डीके - 104 85

    
    
    (Release ID: 1548395) Visitor Counter : 92
    
    
      Read this release in: English