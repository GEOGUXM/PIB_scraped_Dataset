      रक्षा मंत्रालय

      प्रादेशिक सेना के सिम्फनी बैंड ने इंडिया गेट पर दर्शकों को मंत्रमुग्ध किया
      Posted On: 14 OCT 2018 7:56PM by PIB Delhi


    इंडिया गेट पर प्रादेशिक सेना के सिम्फनी बैंड ने अपनी मधुर एवं कर्णप्रिय धुनों से दिनांक 13 एवं 14 अक्टूबर को दर्शकों एवं पर्यटकों को मंत्रमुग्ध कर दिया ।


    सेना के बैंड हमेशा से ही अनुकरणीय अनुशासन, त्रुटिहीन पहनावे और उत्कृष्ट संगीत के पर्याय रहे हैं । प्रादेशिक सेना में सिम्फनी की रचना वर्ष 2009 में भारत के सभी क्षेत्रों से प्रादेशिक सेना की अलग अलग इकाईयों से बैंड के सदस्यों को चयनित कर एवं विभिन्न वाद्य यंत्रों में सामूहिक रूप से प्रशिक्षण देकर गई थी । वर्तमान में सिम्फनी बैंड में 40 से अधिक संगीतकार तूर्य वृंद, स्ट्रिंग एवं अन्य भारतीय शास्त्रीय वाद्य यंत्रों पर हाथ आजमा रहे हैं । सिम्फनी बैंड 'अनेकता में एकता' का निरूपण है जो कि लोक प्रचलित भाषा में 'नागरिक सेना' के रूप में जानी जाने वाली प्रादेशिक सेना का मूलतत्व है ।


    9 अक्टूबर को मनाए गए प्रादेशिक सेना के 69वें स्थापना दिवस के अवसर पर प्रादेशिक सेना के सिम्फनी बैंड ने 13 और 14 अक्टूबर, 2018 को प्रतिष्ठित इंडिया गेट पर प्रदर्शन किया । समकालीन से लेकर परंपरागत तक अनेक सुमधुर धुनों के माध्यम से इस आयोजन में प्रादेशिक सेना की सम्पन्न विरासत का प्रदर्शन किया गया । परंपरागत भारतीय एवं पश्चिमी संगीत के मिश्रण ने बैंड की शानदार प्रस्तुति से आकर्षित होकर वहां इकट्ठा हुए दर्शकों को खासा मंत्रमुग्ध किया ।


    सुप्रसिद्ध स्मारक इंडिया गेट की पृष्ठभूमि में हज़ारों मंत्रमुग्ध दर्शकों द्वारा देखे गए समरसतापूर्ण संगीत ने समूचे आयोजन में देशभक्तिपूर्ण ऊर्जा का संचार कर दिया एवं उन सभी बहादुर सैनिकों के लिये यह एक उपयुक्त श्रद्धांजलि थी जिन्होंने इस महान देश की रक्षा में अपने प्राणों की आहुति दे दी ।


    ***


    आर.के.मीणा / अर्चना/एबी/डीए – 10729

    
    
    (Release ID: 1549792) Visitor Counter : 26