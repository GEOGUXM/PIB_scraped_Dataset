      वस्‍त्र मंत्रालय

      कपड़ा मंत्रालय ने ‘फैब्रिक ऑफ यूनिटी’ का अनावरण किया
      Posted On: 31 OCT 2018 5:13PM by PIB Delhi


    केंद्रीय कपड़ा मंत्री ने गुरुग्राम में एकता दौड़ को झंडी दिखाकर रवाना किया


    केंद्रीय कपड़ा मंत्री स्मृति जुबिन ईरानी ने आज गुरूग्राम में सरदार वल्लभ भाई पटेल की जयंती के अवसर पर फैब्रिक ऑफ यूनिटी का अनावरण किया। मंत्री ने इस अवसर पर यूनिटी मार्च को झंडी दिखाकर रवाना भी किया। श्रीमती स्मृति जुबिन ईरानी ने परिधान निर्यात संवर्धन परिषद (एईपीसी) के कार्यालय पदाधिकारियों और कर्मचारियों तथा अपरेल ट्रेनिंग और डिजाइन सेंटर (एटीडीसी) के विद्यार्थियों को राष्ट्रीय एकता की शपथ दिलायी।


    कपड़ा मंत्री ने परिधान निर्यात संवर्धन परिषद (एईपीसी) का आह्वान किया कि वह अपने कार्यालयों में यूनिटी ऑफ फैब्रिक की धारणा का प्रसार करे, जो सरदार वल्लभ भाई पटेल के प्रति सच्ची श्रद्धांजलि होगी। श्रीमती ईरानी ने एईपीसी से कहा की वह सरदार पटेल द्वारा भारतीय संघ में शामिल किये गए तत्कालीन रजवाड़ों के समूचे इतिहास और वस्त्र डिजाइनों को एक साथ प्रदर्शित करें।


    इस अवसर पर मंत्री ने अधिक संख्या में कुशल श्रमिकों को संगठित क्षेत्र मे लाने के लिए वस्त्र और परिधान क्षेत्र के विकास के वास्ते भारत सरकार द्वारा 2016 में दिये गए 6000 करोड़ रूपए के पैकेज की चर्चा की।


    * **


    आर.के.मीणा/अर्चना/आरएसबी/पीबी- 10 985


    

    
    (Release ID: 1551374) Visitor Counter : 152
    
    
      Read this release in: English