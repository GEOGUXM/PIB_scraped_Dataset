      सांख्यिकी एवं कार्यक्रम कार्यान्‍वयन मंत्रालय

      भारत में पेरोल सूचना - औपचारिक रोजगार परिदृश्‍य
      Posted On: 25 OCT 2018 3:43PM by PIB Delhi


    सांख्यिकी एवं कार्यक्रम कार्यान्‍वयन मंत्रालय के केन्‍द्रीय सांख्यिकी कार्यालय (सीएसओ) ने देश में रोजगार परिदृश्‍य पर एक प्रेस नोट जारी किया है। इसमें सितम्‍बर 2017 से लेकर अगस्‍त 2018 तक की अवधि को कवर किया गया है और यह चुनिंदा सरकारी एजेंसियों के पास उपलब्‍ध प्रशासनिक विवरण पर आधारित है। इसका उद्देश्‍य विभिन्‍न आयामों में हुई प्रगति का आकलन करना है।


    यह रोजगार संबंधी आंकड़ों की इस श्रृंखला में छठी रिपोर्ट है। मंत्रालय ने औपचारिक क्षेत्र में रोजगार संबंधी आंकड़ों की प्रथम रिपोर्ट अप्रैल 2018 में जारी की थी जिसमें सितम्‍बर 2017 से लेकर फरवरी 2018 तक की अवधि को कवर किया गया था। इसके तहत उन सदस्‍यों की संख्‍या से संबंधित सूचनाओं का उपयोग किया गया जिन्‍होंने तीन प्रमुख योजनाओं यथा कर्मचारी भविष्‍य निधि (ईपीएफओ) , कर्मचारी राज्‍य बीमा योजना (ईएसआईसी) और राष्‍ट्रीय पेंशन योजना (एनपीएस) के अंतर्गत लाभ उठाये हैं।


    इस तरह की दूसरी रिपोर्ट मई 2018 में जारी की गई थी जिसमें सितम्‍बर 2017 से लेकर मार्च 2018 तक की अवधि को कवर किया गया। तीसरी रिपोर्ट जून 2018 में जारी की गई थी जिसमें सितम्‍बर 2017 से लेकर अप्रैल 2018 तक की अवधि को शामिल किया गया। इसी तरह चौथी रिपोर्ट जुलाई 2018 में जारी की गई जिसमें सितम्‍बर 2017 से लेकर मई 2018 तक की अवधि को कवर किया गया। पांचवीं रिपोर्ट सितम्‍बर 2018 में जारी की गई थी जिसमें सितम्‍बर 2017 से लेकर जुलाई 2018 तक की अवधि को शामिल किया गया।


    रोजगार परिदृश्‍य के बारे में विस्‍तृत जानकारी प्राप्‍त करने के लिए कृपया अंग्रेजी का अनुलग्‍नक यहां क्लिक करें


    ***


    आर.के. मीणा/अर्चना/आरआरएस/एस – 1086 9


    

    
    (Release ID: 1550714) Visitor Counter : 132