      विद्युत मंत्रालय

      मध्यावधि आधार पर समेकित विद्युत क्रय योजना के अंतर्गत 1900 मेगावाट क्षमता के लिए हुए समझौते; सामने आई 4.24 रुपये प्रति यूनिट बिजली दर
      
      पीपीए के लागू होने से कोयला आधारित बिजली संयंत्रों की क्षमताओं का होगा बेहतर इस्तेमाल और कम होगा दबाव

      Posted On: 31 OCT 2018 5:30PM by PIB Delhi

    नोडल एजेंसी के तौर पर पीएफसी कंसल्टिंग लिमिटेड और पीटीसी इंडिया लिमिटेड के साथ एक एग्रीगेटर के तौर पर समेकित बिजली क्रय योजना के तहत मध्यावधि आधार पर 1900 मेगावाट क्षमता के लिए 29 अक्टूबर, 2018 को समझौतों पर हस्ताक्षर करके बिजली के मध्यावधि बाजार के विकास में एक बड़ी उपलब्धि अर्जित की गई है।


    पीपीए से कोयला आधारित बिजली संयंत्रों पर बोझ कम होगा और क्षमताओं का कुशल इस्तेमाल संभव हो सकेगा। यह योजना विभिन्न पक्षों के बीच जोखिम और लाभ के आवंटन के बीच संतुलन कायम करने का प्रयास है।


    विद्युत मंत्रालय ने अप्रैल, 2018 में प्रतिस्पर्धी बोली के माध्यम से कोयला आधारित बिजली संयंत्रों में पैदा होने वाली बिजली (3 साल के लिए 2500 मेगावाट) की खरीद के समेकन के वास्ते एक पायलट योजना के लिए दिशा-निर्देश जारी किए गए थे। पीएफसी कंसल्टिंग ने विभिन्न परियोजनाओं के लिए डीईईपी ई-निविदा पोर्टल पर क्षमता के चयन के लिए निविदा प्रक्रिया पूरी की थी। निविदा प्रक्रिया के बाद 4.24 रुपये प्रति यूनिट टैरिफ सामने आया था और 1900 मेगावाट समेकित क्षमता वाली परियोजनाओं को सफल निविदादाता घोषित किया गया था।


    इस योजना के अंतर्गत सफल निविदादाताओं और खरीद करने वाली डिस्कॉम के बीच 29 अक्टूबर, 2018 को समझौते पर हस्ताक्षर किए गए थे।


    सात सफल निविदादाता इस प्रकार हैं -


    आरकेएम पावरजेन (550 MW),


    झाबुआ पावर लिमिटेड (100 MW),


    एमबी पावर लिमिटेड (175 MW),


    एसकेएस पावर (300 MW),


    जिंदल इंडिया थर्मल पावर लिमिटेड (125 MW),


    आईएलएंडएफएस एनर्जी (550 MW),


    जेपी निग्री (100 MW)


    खरीद करने वाली डिस्कॉम्स हैं- 500 मेगावाट (प्रत्येक) के लिए तेलंगाना और तमिलनाडु, 200 मेगावाट (प्रत्येक) के लिए पश्चिम बंगाल और बिहार, वहीं हरियाणा ने 400 मेगावाट बिजली के लिए समझौता किया है।


    *****


    
    आर.के.मीणा / एएम / एमपी - 11091

    
    
    (Release ID: 1551975) Visitor Counter : 14
    
    
      Read this release in: English , Tamil