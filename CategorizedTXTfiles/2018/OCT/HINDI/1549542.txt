      पूर्वोत्‍तर क्षेत्र विकास मंत्रालय

      मेघालय के ऊर्जा मंत्री जेम्स संगमा ने पूर्वोत्तर क्षेत्र विकास मंत्री डॉ. जितेंद्र सिंह से मुलाकात की
      Posted On: 10 OCT 2018 7:25PM by PIB Delhi


      मेघालय के ऊर्जा मंत्री जेम्स पीके संगमा ने धानमंत्री कार्यालय में राज्यमंत्री , पूर्वोत्तर क्षेत्र विकास राज्यमंत्री (स्वतंत्र प्रभार) , कार्मिक , लोक शिकायत एवं पेंशन , परमाणु ऊर्जा एवं अंतरिक्ष राज्य मंत्री डॉ. जितेन्द्र सिंह से राज्य की विकास परियोजनाओं और वर्तमान स्थिति पर वार्ता की।


      डॉ. जितेंद्र सिंह ने मुख्यमंत्री कोनराड संगमा के नेतृत्व में नई सरकार के सकारात्मक बदलाव की दिशा में तेज गति से हो रहे कार्य की सराहना की। डॉ. जितेंद्र सिंह ने सरकार के गठन के शीघ्र बाद ही राज्य में स्थानीय मुद्दों को लेकर हुए आंदोलन और उससे निपटने के लिए सरकार की तत्‍परता और इसके समाधान की दिशा में बेहतर तरीके अपनाने के लिए भी राज्‍य सरकार की सराहना की।


      डॉ. जितेंद्र सिंह ने बताया कि प्रधानमंत्री श्री नरेंद्र मोदी ने पूर्वोत्तर राज्यों और मेघालय को उच्च वरीयता पर रखा है और पिछले 40 वर्षों में श्री नरेंद्र मोदी पहले ऐसे प्रधानमंत्री रहे हैं जिन्‍होंने पूर्वोत्तर काउंसिल के पूर्ण अधिवेशन में हिस्सा लिया। अपनी इस दो दिवसीय के दौरान प्रधानमंत्री श्री नरेंद्र मोदी ने समाज के सभी वर्गों के प्रतिनिधिमंडलों के साथ लंबी वार्ता भी की थी।


      डॉ. जितेंद्र सिंह ने कहा कि जिस राज्य के लोगों ने सालों तक रेल नहीं देखी वहां पर रेल लाइन की सुविधा देने की शुरूआत भी की गई है। उन्होंने मुख्यमंत्री से चर्चा कर शिलौंग में हवाई पट्टी/हवाई अड्डे के निर्माण की दिशा में हल निकालने पर चर्चा की।


      श्री जेम्स संगमा ने डॉ. जितेंद्र सिंह के हाल के जोवाई , मेघालय में ' बेहदिएनखलाम ' मेले में किए दौरे की सराहना की। उन्‍होंने कहा कि डॉ. सिंह की इस यात्रा से स्थानीय लोगों पर सकारात्मक प्रभाव पड़ा है।


      श्री संगमा ने पूर्वोत्तर क्षेत्र विकास मंत्री डॉ. जितेंद्र सिंह को राज्य में निरंतर यात्रा करने और क्षेत्र के विकास पर ध्यान देने के लिए धन्यवाद दिया। उन्होंने राज्य में मोदी सरकार द्वारा ऊर्जा के क्षेत्र में पिछले 4 सालों में बेहतर कार्य की भी सराहना की।


      *****


      आर.के.मीणा/अर्चना/पीकेटी/एसएस/एसके-10662


    

    
    (Release ID: 1549542) Visitor Counter : 19
    
    
      Read this release in: English , Urdu