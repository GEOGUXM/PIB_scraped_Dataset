      वाणिज्‍य एवं उद्योग मंत्रालय

      सितंबर, 2018 में आठ कोर उद्योगों की वृद्धि दर 4.3 प्रतिशत रही
      Posted On: 31 OCT 2018 6:49PM by PIB Delhi


    आठ कोर उद्योगों का संयुक्‍त सूचकांक सितंबर , 2018 में 127.2 अंक रहा , जो सितंबर , 2017 में दर्ज किए गए सूचकांक के मुकाबले 4.3 प्रतिशत ज्यादा है। दूसरे शब्‍दों में , सितंबर 2018 में आठ कोर उद्योगों की वृद्धि दर 4.3 प्रतिशत आंकी गई है। वहीं , वर्ष 2018-19 की अप्रैल- सितंबर अवधि के दौरान आठ कोर उद्योगों की संचयी उत्‍पादन वृद्धि दर 5.5 प्रतिशत रही। औद्योगिक उत्‍पादन सूचकांक (आईआईपी) में शामिल वस्तुओं के भारांक (वेटेज) का 40.27 प्रतिशत हिस्सा आठ कोर उद्योगों में शामिल होता है। आठ कोर उद्योगों के सूचकांक (आधार वर्ष: 2011-12) का सार अनुलग्‍नक में दिया गया है।


    कोयला


    सितंबर , 2018 में कोयला उत्‍पादन (भारांक: 10.33%) सितंबर , 2017 के मुकाबले 6 .4 प्रतिशत बढ़ गया। अप्रैल- सितंबर , 2018-19 में कोयला उत्‍पादन की वृद्धि दर पिछले वर्ष की समान अवधि की तुलना में 9 .6 प्रतिशत अधिक रही।


    कच्‍चा तेल


    सितंबर , 2018 के दौरान कच्‍चे तेल का उत्‍पादन (भारांक: 8.98%) सितंबर , 2017 की तुलना में 4 .2 प्रतिशत गिर गया। अप्रैल- सितंबर , 2018-19 में कच्‍चे तेल का उत्‍पादन बीते वित्‍त वर्ष की समान अवधि की तुलना में 3.4 प्रतिशत कम रहा।


    प्राकृतिक गैस


    सितंबर , 2018 में प्राकृतिक गैस का उत्‍पादन (भारांक: 6.88%) सितंबर , 2017 के मुकाबले 1.8 प्रतिशत गिर गया। अप्रैल- सितंबर , 2018-19 में प्राकृतिक गैस का उत्‍पादन पिछले वित्‍त वर्ष की समान अवधि की तुलना में 0.8 प्रतिशत गिर गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04%) सितंबर , 2018 में 2 .5 प्रतिशत बढ़ गया। अप्रैल- सितंबर , 2018-19 में पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 6 .6 प्रतिशत अधिक रहा।


    उर्वरक


    सितंबर , 2018 के दौरान उर्वरक उत्‍पादन (भारांक: 2.63%) 2.5 प्रतिशत बढ़ गया। अप्रैल- सितंबर , 2018-19 में उर्वरक उत्‍पादन बीते वित्‍त वर्ष की इसी अवधि की तुलना में 1.8 प्रतिशत अधिक रहा।


    इस्‍पात


    सितंबर , 2018 में इस्‍पात उत्‍पादन (भारांक: 17.92%) 3.2 प्रतिशत बढ़ गया। अप्रैल- सितंबर , 2018-19 में इस्‍पात उत्‍पादन पिछले वित्‍त वर्ष की समान अवधि के मुकाबले 3.5 प्रतिशत ज्‍यादा रहा।


    सीमेंट


    सितंबर , 2018 के दौरान सीमेंट उत्‍पादन (भारांक: 5.37%) सितंबर , 2017 के मुकाबले 11.8 प्रतिशत ज्यादा रहा। अप्रैल- सितंबर , 2018-19 के दौरान सीमेंट उत्‍पादन बीते वित्‍त वर्ष की इसी अवधि की तुलना में 14.4 प्रतिशत अधिक रहा।


    बिजली


    सितंबर , 2018 के दौरान बिजली उत्‍पादन (भारांक: 19.85%) में सितंबर , 2017 के मुकाबले 8 .2 प्रतिशत का इजाफा हुआ। अप्रैल- सितंबर , 2018-19 में बिजली उत्‍पादन पिछले वित्‍त वर्ष की समान अवधि के मुकाबले 6 .2 प्रतिशत अधिक रहा।


    नोट 1: जुलाई , 2018 , अगस्‍त , 2018 और सितंबर, 2018 के आंकड़े अनंतिम हैं।


    नोट 2: अप्रैल , 2014 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    नोट 3: अक्टूबर , 2018 के लिए सूचकांक बुधवार , 30 नवंबर , 2018 को जारी किया जाएगा।


    आठ कोर उद्योगों के प्रदर्शन के बारे में विस्तृत जानकारी पाने के लिए अंग्रेजी का अनुलग्नक यहां क्लिक करें


    ***


    आर.के. मीणा/अर्चना/आरआरएस/एम–10 9 89


    

    
    (Release ID: 1551414) Visitor Counter : 92