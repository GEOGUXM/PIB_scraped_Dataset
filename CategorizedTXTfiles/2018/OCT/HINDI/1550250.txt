      उप राष्ट्रपति सचिवालय

      हम सभी अपनी पीढ़ी के लिए बेहतर विश्‍व बनाने के आम मिशन से बंधे हुए हैं-उप राष्‍ट्रपति
      
      स्‍वच्‍छ भारत मिशन ने देश में स्‍वच्‍छता की स्थिति बदल दी है
      
      ​​​​​​​भारत 2019 तक खुले में शौच से मुक्‍त स्थि‍ति अर्जित करने की दिशा में तेजी से आगे बढ़ रहा है
      
      महात्‍मा गांधी अंतर्राष्‍ट्रीय स्‍वच्‍छता सम्‍मेलन के तकनीकीपूर्ण सत्र को संबोधित किया

      Posted On: 01 OCT 2018 6:10PM by PIB Delhi

    उप राष्‍ट्रपति श्री एम वेंकैया नायडू ने कहा कि यद्यपि हम अलग-अलग भौगोलिक स्‍थलों पर रहते हैं लेकिन हम अपनी पीढ़ी के लिए बेहतर विश्‍व का निर्माण करने के आम मिशन से बंधे हुए हैं। वे महात्‍मा गांधी अंतर्राष्‍ट्रीय स्‍वच्‍छता सम्‍मेलन के तकनीकीपूर्ण सत्र के समापन के अवसर पर संबोधित कर रहे थे। उत्‍तर प्रदेश के मुख्‍यमंत्री योगी आदित्‍यनाथ , केंद्रीय पेयजल और स्‍वच्‍छता मंत्री श्रीमती उमा भारती , दक्षिण अफ्रीका की जल और स्‍वच्‍छता उप मंत्री सुश्री पामेला तसवेरे भी इस अवसर पर उपस्थित थीं।


    उप राष्‍ट्रपति ने कहा कि राष्‍ट्रपिता महात्‍मा गांधी ने स्‍वच्‍छता और साफ-सफाई को सर्वोच्‍च प्राथमिकता दी है। उन्‍होंने स्‍वच्‍छता को राजनैतिक स्‍वतंत्रता के मुकाबले अधिक महत्‍वपूर्ण बताया है। मुझे यह अनुभव करते हुए बहुत गर्व हो रहा है कि पिछले कुछ वर्षों में भारत ने वैश्विक सुरक्षित स्‍वच्‍छता लक्ष्‍यों को प्राप्‍त करने में अभूतपूर्व प्रगति की है।


    श्री नायडू ने कहा कि मशहूर हस्तियों से लेकर आम जनता ने स्‍वच्‍छता अभियान को सरकार द्वारा संचालित अभियान की अपेक्षा इस कार्यक्रम का स्‍वयं स्‍वामित्‍व लेते हुए निस्‍वार्थ भाव से इसमें भाग लिया है। स्‍वच्‍छ भारत का लक्ष्‍य और करीब तथा वास्‍तविक लगता है। उन्‍होंने कहा कि हमारे देश में 1.2 बिलियन लोग रहते हैं। स्‍वच्‍छ भारत मिशन ने अभूतपूर्व प्रगति की है और देश के सभी हिस्‍सों में स्‍वच्‍छता की स्थिति को बदल दिया है। श्री नायडू ने कहा कि यह एक बहुत बुद्धियुक्‍त और सावधानी तथा योजनाबद्ध तरीके से तैयार किया गया है जिसे स्‍वयं देश के प्रधानमंत्री ने बनाया था। उन्‍होंने इसका सफल नेतृत्‍व किया और देशवासियों ने कर्तव्‍यपूर्वक और पूरे दिल से उनका अनुसरण किया।


    हालांकि अभी कुछ और दूरी तय करनी है लेकिन हम इसके लिए प्रतिबद्ध हैं और भारत महात्‍मा गांधी की 150वीं जयंती यानी 2019 तक खुले में शौच से मुक्‍त होने की स्थिति अर्जित करने के लिए तेजी से आगे बढ़ रहा है। श्री नायडू ने कहा कि शौचालयों का निर्माण इस महान मिशन का एकमात्र भौतिक पहलू है लेकिन इससे अधिक महत्‍वपूर्ण है सांस्‍कृतिक क्रांति और स्‍वच्‍छ जीवन की यह संस्‍कृति गहन व्‍यवहार परिवर्तन अभियानों के माध्‍यम से आगे बढ़ी है। स्‍वच्‍छता अर्जित करने की रणनीति में सबसे अधिक महत्‍वपूर्ण यह बात है कि स्‍वच्‍छता के संदेश को फैलाने में प्रधानमंत्री से लेकर बॉलीवुड सितारे और खेल हस्तियों से लेकर आम जन ने इसमें भाग लिया है।


    ***


    आर.के.मीणा/अर्चना/आईपीएस/सीसी-10814

    
    
    (Release ID: 1550250) Visitor Counter : 32