      रेल मंत्रालय

      भारतीय रेलवे ने रूस के साथ सहयोग ज्ञापन और समझौता ज्ञापन पर हस्ताक्षर किए
      Posted On: 05 OCT 2018 8:08PM by PIB Delhi


    सहयोग ज्ञापन (एमओसी) :


    भारतीय रेल मंत्रालय भारत-रूस शिखर सम्मेलन के दौरान और ज्वाइंट स्टॉक कंपनी ' रूसी रेलवे रेलवे ' के साथ आज, 5 अक्टूबर , 2018 को सहयोग ज्ञापन पर हस्ताक्षर किए। सहयोग ज्ञापन में दोनों देशों के मध्य 24 दिसंबर , 2015 को हस्ताक्षरित समझौता ज्ञापन के अधीन की गई गतिविधियों को आने बढ़ाने का इरादा व्यक्त किया गया है। सहयोग ज्ञापन में निम्नलिखित बातें शामिल हैं –

      * नागपुर-सिकंदराबाद खंड की गति बढ़ाने की परियोजना का कार्यान्वयन ;

    · स्थानीय स्तर पर मिले-जुले यातायात के प्रबंधन के लिए एकल यातायात नियंत्रण केंद्र की स्थापना ;


    · कार्गो परिचालन में सर्वोत्तम प्रक्रियाओं को अपनाना ;


    · बहु मॉडल टर्मिनलों का विकास ; तथा


    · दोनों देशों द्वारा प्रयुक्त की जा रही सर्वोत्तम तकनीकों का आदान-प्रदान।

      * रूसी रेलवे से संबंधित उच्च शिक्षा प्रतिष्ठानों को शामिल करके भारतीय रेल कर्मचारियों के प्रशिक्षण और शैक्षिक योग्यता में सुधार लाना।

    भारतीय पक्ष की ओर से रेलवे बोर्ड के अध्यक्ष श्री अश्विनी लोहानी और रूसी रेलवे के सीईओ और अध्यक्ष श्री ओलेग बेलोजेरोव ने इस सहयोग समझौते पर हस्ताक्षर किए।


    समझौता ज्ञापन (एमओयू) :


    परिवहन शिक्षा में सहयोग के विकास के लिए रेल मंत्रालय और रूसी संघ के परिवहन मंत्रालय के बीच एक समझौता ज्ञापन पर हस्ताक्षर किए गए। इस समझौता ज्ञापन का उद्देश्य दोनों देशों के परिवहन शिक्षा के क्षेत्र में संयुक्त परियोजनाओं को लागू करने वाले उच्च शैक्षिक संस्थानों को संगठनात्मक और पद्धतिपरक सहायता प्रदान कराना है। इसमें रूसी परिवहन विश्वविद्यालय और राष्ट्रीय रेल परिवहन संस्थान , वडोदरा के बीच संयुक्त रूप से शैक्षणिक परिवहन सेमिनार आयोजित करने, उनके विषयों को तैयार करने, साझेदारों की तलाश में सहायता प्रदान करने , आपसी यात्राओं का आयोजन करने और पद्धतिपरक तथा नियामक दस्तावेजों को तैयार करने का प्रावधान है।


    भारतीय पक्ष की ओर से रेलवे बोर्ड के अध्यक्ष श्री अश्विनी लोहानी और रूस की ओर से भारत में रूस के राजदूत श्री निकोले रिषतोविच कुदाशेव ने इस सहयोग समझौते पर हस्ताक्षर किए।


    ***


    आर.के.मीणा/अर्चना/आईपीएस/सीएस-10538


    

    
    (Release ID: 1548779) Visitor Counter : 176
    
    
    
    
    

*