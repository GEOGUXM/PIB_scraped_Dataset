      श्रम और रोजगार मंत्रालय

      ईएसआईसी ने “आईएसएसए श्रेष्ठ कार्यप्रणाली पुरस्कार, एशिया और प्रशांत 2018” जीता
      Posted On: 08 OCT 2018 6:30PM by PIB Delhi


    कर्मचारी राज्य बीमा निगम (ईएसआईसी) ने मलेशिया की राजधानी कुआलालम्पुर में एशिया और प्रशांत क्षेत्र के लिए क्षेत्रीय सामाजिक सुरक्षा फोरम में कवरेज विस्तार के प्रशासनिक समाधान के लिए आईएसएसए (अंतर्राष्ट्रीय सामाजिक सुरक्षा संगठन) श्रेष्ठ कार्यप्रणाली पुरस्कार जीत लिया है।


    यह पुरस्कार ईएसआईसी द्वारा कवरेज विस्तार – स्प्री (नियोक्ता और कर्मचारियों की पंजीकरण प्रोत्साहन योजना), नए क्रियान्वित क्षेत्रों में 24 महीनों के लिए अंशदान दर में कमी तथा ईएसआईसी अधिनियम के अंतर्गत कवरेज के लिए वेतन सीमा बढ़ाने जैसे उठाए गए कदमों को मान्यता देता है।


    ईएसआईसी के महानिदेशक श्री राज कुमार, आईएएस, ने राज्य कर्मचारी बीमा निगम का प्रतिनिधित्व किया और ईएसआईसी की ओर से मेरिट सर्टिफिकेट प्राप्त किया।


    क्षेत्रीय सामाजिक सुरक्षा फोरम एशिया और प्रशांत क्षेत्र के लिए त्रैवार्षिक मंच है। यह क्षेत्र का महत्वपूर्ण सामाजिक सुरक्षा आयोजन है। आईएसएसए एशिया तथा प्रशांत क्षेत्र के लिए आईएसएसए श्रेष्ठ कार्यप्रणाली पुरस्कार का आवेदन आमंत्रित करता है। फोरम आईएसएसए के सदस्य संस्थानों के मुख्य कार्यकारी अधिकारियों तथा प्रबंधकों को प्रमुख सामाजिक सुरक्षा चुनौतियों पर विचार-विमर्श करने और अपने अनुभवों को साझा करने का अऩूठा अवसर प्रदान करता है।


    आईएसएसए (अंतर्राष्ट्रीय सामाजिक सुरक्षा संघ) सामाजिक सुरक्षा संगठनों, सरकारों तथा सामाजिक सुरक्षा विभागों के लिए प्रधान अंतर्राष्ट्रीय संगठन है। इसकी स्थापना 1927 में अंतर्राष्ट्रीय श्रम संगठन (आईएलओ), जिनेवा के तत्वाधान में की गई थी। इसका उद्देश्य पेशेवर दिशा-निर्देशों, विशेष ज्ञान तथा सेवाओं के माध्यम से सामाजिक सुरक्षा प्रशासन में श्रेष्ठता को बढ़ावा देना और अपने सदस्यों को गतिशील सामाजिक सुरक्षा प्रणाली विकसित करने में सहायता देना है।


    ईएसआई कॉरपोरेशन, नई दिल्ली में दक्षिण अफ्रीका के लिए आईएसएसए संपर्क कार्यालय की मेजबानी करता है। संपर्क कार्यालय सामाजिक सुरक्षा से संबंधित आईएसएसए की गतिविधियों पर सदस्य देशों तथा भूटान, नेपाल, बांग्लादेश, श्रीलंका तथा ईरान में सामाजिक सुरक्षा संस्थानों के साथ समन्वय का काम करता है।


    ***


    आर.के.मीणा/अर्चना/एजी/डीए-10584


    

    
    (Release ID: 1548962) Visitor Counter : 227