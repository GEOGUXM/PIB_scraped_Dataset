      रक्षा मंत्रालय

      आईबीएसएएमएआर का छठा संस्करण दक्षिण अफ्रीका के सिमन्स टाउन में आरंभ हुआ
      Posted On: 02 OCT 2018 3:39PM by PIB Delhi


    भारत, ब्राजील और दक्षिण अफ्रीका की नौसेनाओं के बीच संयुक्त बहुराष्ट्रीय सामुद्रिक अभ्यास आईबीएसएएमएआर का छठा संस्करण , दक्षिण अफ्रीका के सिमन्स टाउन में 01 से 13 अक्टूबर 18 तक आयोजित किया जा रहा है। आईबीएसएएमएआर (आईबीएसएएमएआर V) का पिछला अभ्यास गोवा में 19 से 26 फरवरी 2016 को आयोजित किया गया था। अभ्यास का उद्देश्य भाग लेने वाली नौसेनाओं के लिए सामूहिक प्रशिक्षण करना, अन्तरसंक्रियता और पारस्परिक समझ के साथ-साथ सर्वोत्तम प्रचलनों को साझा करना है।


    आईबीएसएएमएआर VI में भारतीय नौसेना का प्रतिनिधित्व निर्देशित मिसाइल फ्रिगेट तर्काश, निर्देशित मिसाइल विनाशक कोलकाता, लांग रेंज सामुद्रिक निगरानी विमान पी 8 आई, सीकिंग और चेतक हेलीकॉप्टरों के साथ-साथ एक मार्कोस दल द्वारा किया जाता है। आईएन शिप के कमांडिंग अधिकारियों ने एसए नौसेना के फ्लीट स्टाफ के चीफ के साथ-साथ कुछ अन्य वरिष्ठ अधिकारी और मजिस्ट्रेट और साइमन टाउन के आयुक्त से मुलाकात की। शाम को ब्राजील के नौसेना के जहाज बीएनएस बर्रासो पर एक स्वागत समारोह आयोजित किया गया था।


    इस अभ्यास में विभिन्न नेविगेशन और सीमैनशिप विकास, सतह हथियार फायरिंग, बल संरक्षण अभ्यास, एंटीपायरसी अभ्यास, एंटी-एयर और एंटी-पनडुब्बी अभ्यास के साथ-साथ उड़ान संचालन के साथ बंदरगाह और सामुद्रिक दोनों चरण शामिल हैं। पेशेवर गतिविधियों के अलावा, खेल और सामाजिक कार्यक्रमों की भी योजना बनाई गई है।


    ***


    आर.के.मीणा/अर्चना/एसकेजे/सीएल- 10457

    
    
    (Release ID: 1548247) Visitor Counter : 206