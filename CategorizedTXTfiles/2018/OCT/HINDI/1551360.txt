      इलेक्ट्रानिक्स एवं आईटी मंत्रालय

      श्री रविशंकर प्रसाद #ओपनगवडेटाहैक राष्ट्रीय चुनौती के विजेताओं का अभिनंदन करेंगे
      Posted On: 31 OCT 2018 1:35PM by PIB Delhi


      केन्द्रीय इलेक्ट्रॉनिक्स और सूचना प्रौद्योगिकी मंत्री श्री रविशंकर प्रसाद, मंत्रालय में राज्य मंत्री श्री एस एस अहलूवालिया, सचिव श्री अजय साहनी और नेशनल इन्फॉरमेटिक्स सेंटर की महानिदेशक डॉ. नीता वर्मा की मौजूदगी में मंगलवार, 1 नवम्बर, 2018 को नई दिल्ली स्थित इंडिया हैबिटेट सेंटर के इस्टीन ऑडिटोरियम में #ओपनगवडेटाहैक राष्ट्रीय चुनौती के विजेताओं का अभिनंदन करेंगे।


      भारत में ओपन डेटा ईको प्रणाली में नवोन्मेष को बढ़ावा देने में ओपन गवर्नमेंट डेटा (ओजीडी) प्लेटफार्म इंडिया (https://data.gov.in) अग्रिम मोर्चे पर है। ओपन डेटा नीति के अनुसार नेशनल इन्फॉरमेटिक्स सेंटर (एनआईसी) द्वारा इसे स्थापित किया गया है, जिसका उद्देश्य सरकार के स्वामित्व वाले साझा करने योग्य आंकड़ों तक पहुंच के लिए एक मंच प्रदान करना है। ये आंकड़े सरकारी विभागों द्वारा मंच पर प्रत्यक्ष रूप से प्रकाशित किये जाते हैं।


      ओपन गवर्नमेंट डेटा टीम, नेशनल इन्फॉरमेटिक्स सेंटर (एनआईसी) ने इंटरनेट एंड मोबाइल एसोसिएशन ऑफ इंडिया (आईएएमएआई) और स्टार्ट अप इंडिया के सहयोग से छात्रों, उद्यमियों, आविष्कारकों, स्टार्टअप, डेवलपरों और समुदाय के लिए “ # ओपनगवडेटाहैक ” हैकाथन का आयोजन किया ताकि नए आविष्कारों के लिए अनोखी और नवोन्मेष सेवा डिजिवरी एपलीकेशन और इन्फो-ग्रेफिक सृजित की जा सके।


      हेकाथन के लिए चुने गए क्षेत्र हैं जल और स्वच्छता, परिवहन, शिक्षा, अपराध और स्वास्थ्य। हेकाथन दो चरणों में सफलतापूर्वक करायी गई। नेशनल स्क्रिनिंग कमेटी ने अंतिम प्रस्तुति के लिए 20 ऐप चुने। श्री प्रसाद 01 नवम्बर, 2018 को एक सम्मान समारोह में 3 (विजेताओं) ऐप विजेताओं और 7 अन्य उत्कृष्ट ऐपों का अभिनंदन करेंगे।


      ***


      आर . के . मीणा / अर्चना / कविता / सीएस-10983


    

    
    (Release ID: 1551360) Visitor Counter : 79
    
    
      Read this release in: English