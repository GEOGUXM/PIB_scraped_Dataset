      पर्यावरण, वन एवं जलवायु परिवर्तन मंत्रालय

      रीफ्स-2018 : अंतरराष्ट्रीय वर्ष का तीसरा दशक
      Posted On: 23 OCT 2018 6:11PM by PIB Delhi


    केंद्रीय पर्यावरण , वन और जलवायु परिवर्तन मंत्री डॉ. हर्षवर्धन ने "जीवन के लिए रीफ" विषय पर आधारित कोरल रीफ्स ( STAPCOR - 2018) की स्थिति और संरक्षण को लेकर लक्षद्वीप के बंगाराम आइसलैंड में आयोजित अंतरराष्ट्रीय सम्मेलन का 22 अक्टूबर को उद्घाटन किया। बंगाराम आइसलैंड में 22-24 अक्टूबर तक आयोजित इस कार्यक्रम में राष्ट्रीय और अंतराष्ट्रीय प्रतिभागियों ने हिस्सा लिया।


    तकनीकी विचार-विमर्श के लिए इस कार्यक्रम में आए प्रतिनिधियों और मुख्य वक्ताओं में अमेरिका, ब्रिटेन, कुवैत, इटली, फ्रांस, मालदीव और श्रीलंका के सदस्य शामिल रहे। कॉन्फ्रेंस का समापन 24 अक्टूबर 2018 को हुआ।


    उद्घाटन समारोह को संबोधित करते हुए मंत्री ने कोरल रीफ के महत्व, सुरक्षा और इसके संरक्षण के लिए नीतियों में बदलाव पर प्रकाश डाला। कोरल रीफ को बचाने के वास्ते प्रभावी प्रबंधन ढांचा विकसित करने और जीवन में बदलाव पर जोर डाला गया। साथ ही व्यवहार और सामाजिक जीवन में बदलाव पर भी जोर दिया गया।


    मंत्री ने इस मेगा आयोजन के लिए पर्यावरण और वन विभाग को बधाई दी। साथ ही लक्षद्वीप को प्लास्टिक से मुक्त बनाने में प्रशासन के प्रयासों की भी सराहना की।


    प्रशासक , यूटीएलए , श्री फारूक खान ने अपने संबोधन में स्थानीय समुदाय की बेहतरी के लिए देश के इस छोटे से कोरल द्वीप को सभी तरह के प्रोत्साहन और सहायता मुहैया कराने को लेकर केंद्रीय मंत्रालय का धन्यवाद किया। श्री खान ने आश्वासन दिया कि प्रशासन कोरल रीफ के संरक्षण और संरक्षण के लिए सभी प्रयास कर रहा है। उन्होंने यह भी कहा कि जल्द ही लक्षद्वीप एक अंतरराष्ट्रीय एटोल रिसर्च सेंटर स्थापित करेगा , जहां कोरल पर वैज्ञानिक अनुसंधान के लिए विश्व स्तरीय आधारभूत संरचनाएं मौजूद होंगी। संसद सदस्य श्री मोहम्मद फैजल ने अपने विशेष संबोधन में आकर्षक बंगाराम द्वीप में कोरल रीफ पर अंतरराष्ट्रीय संगोष्ठी आयोजित करने के लिए केंद्र सरकार और लक्षद्वीप प्रशासन की सराहना की। उन्होंने कहा कि भविष्य की पीढ़ियों के लिए प्रवाल चट्टानों की सुरक्षा की आवश्यकता है।


    मुख्य वन्यजीव वार्डन और सचिव , पर्यावरण एवं वन , लक्षद्वीप प्रशासन श्री दमोधर एटी , आईएफएस ने सभी आंगतुकों का स्वागत किया। उन्होंने कहा कि क्लाइमेट चेंज, अलनीनो के साथ ग्लोबल वॉर्मिंग की वजह से समुद्र का कोरल जीवन भी प्रभावित हुआ है। अंतरराष्ट्रीय स्तर पर 1998 में इसका असर ज्यादा देखने को मिला था, और इसी की वजह से STAPCOR की स्थापना का फैसला लिया गया। इसका मकसद पूरी दुनिया भर में कोरल रीफ की स्थिति और प्रगति की समीक्षा के लिए हर 10 वर्ष पर इंटरनेशनल कॉन्फ्रेंस का आयोजन किया जाता है।


    जूलॉजिकल सर्वे ऑफ इंडिया, आईयूसीएन, ईएनवीआईएस के तकनीकी सहयोग से पर्यावरण और वन विभाग, केंद्र शासित लक्षद्वीप प्रशासन ने इस कॉन्फ्रेंस का आयोजन किया।


    ***


    आर.के.मीणा / एएम / वीएस- 10872

    
    
    (Release ID: 1550716) Visitor Counter : 102
    
    
      Read this release in: English