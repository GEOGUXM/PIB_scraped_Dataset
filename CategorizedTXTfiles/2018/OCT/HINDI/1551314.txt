      उप राष्ट्रपति सचिवालय

      निरंतरता हमारे विकास दर्शन का मूल होना चाहिए: उप राष्ट्रपति
      
      विकास और संरक्षण पारस्परिक रूप से विशिष्ट लक्ष्य नहीं रखे गए थे;
      
      सतत विकास के लिए भारत के अटल समर्पण की सराहना की
      
      आरबीएस अर्थ हीरो अवॉर्ड प्रदान किया

      Posted On: 26 OCT 2018 12:50PM by PIB Delhi

    “विकास के बारे में फिर से सोचने और पुन: परिभाषित करने की जरूरत है। हमें ऐसा प्रतिमान बनाने की जरूरत है जिसमें विकास और निरंतरता साथ-साथ हो।” भारत के उप राष्ट्रपति श्री एम वेंकैया नायडू ने ‘अर्थ हीरो अवॉर्ड-2018’ को प्रदान करते समय आयोजित समारोह में ये कहा। इस अवॉर्ड की स्थापना रॉयल बैंक ऑफ स्कॉटलैंड (आरबीएस) ने की है और इसके लिए इस साल के आठ विजेताओं को धरती के बहुमूल्य संसाधनों की सुरक्षा और संरक्षण के लिए किए गए उनके महत्वपूर्ण योगदान और अपनी जिम्मेदारियों से भी आगे जाकर धरती के पारिस्थितिक वैभव को बचाने के लिए किए गए कार्यों की वजह से चुने गए हैं।


    उप राष्ट्रपति ने आरबीएस को समाज को सशक्त करने, लोगों के जीवनस्तर में सुधार लाने और नाजुक परिस्थितिकी तंत्र के संरक्षण को बढ़ावा देने के लिए कई योजनाओं की परिकल्पना करने और उन्हें सफलता पूर्वक पूरा करने के लिए बधाई दी। इस साल के विजेताओं को बधाई देते हुए उप राष्ट्रपति ने उनसे कहा कि आपलोगों का समर्पण, आपकी सृजनात्मकता और आपकी ऊर्जा सही मायने में अनुकरणीय है।


    प्रकृति का आदर करने की भारत की महान परंपरा को याद करते हुए उपराष्ट्रपति ने कहा कि समानता और संतुलन से ही शांति आती है। उन्होंने ये भी कहा कि लापरवाही और अति उपभोग के पारिस्थितिकी तंत्र बिगड़ता है। उपराष्ट्रपति ने चेतावनी के लहजे में कहा कि प्रकृति के कानून बेहद निष्ठुर होते हैं। हमारा ग्रह जिसने अरबों सालों से निरंतर जीवन दिया है, उसकी अगर हम अच्छी देखभाल करें तो वो आगे भी आने वाले करोड़ों सालों तक जीवन देते रहेगा।


    उप राष्ट्रपति ने इस बात पर चिंता जताई कि बिना चिन्हित और असंतुलित विकास, प्राकृतिक संसाधनों का तेजी से और बेकार निष्कर्षण, बिना सोचे समझे अपशिष्ट के निपटान, जीवाश्म ईंधन के अत्यधिक उपयोग और जंगलों की तेजी से कटाई धरती के लिए विनाशकारी है। उन्होंने कहा कि दुनिया में पहले ही 80% जंगल खत्म हो चुके हैं। हमारे शहरों में हवा सांस लेने लायक नहीं बची है।


    पर्यावरण की दुर्दशा और जलवायु परिवर्तन की वजह से देश में तेजी से बढ़ी प्राकृतिक आपदाओं की संख्या की तरफ ध्यान खींचते हुए उप राष्ट्रपति ने ये आह्वान किया कि आज इस बात कि अत्यंत आवश्यकता है कि हम निरंतरता को अपने विकास दर्शन का मूल बनाएं। उन्होंने ये भी कहा कि विकास और पर्यावरण संरक्षण को हमने पारस्परिक रूप से विशिष्ट लक्ष्य नहीं रखा था।


    उप राष्ट्रपति ने संरक्षण और सतत विकास के लिए समर्पित भारत के विकास की सराहना की, खासतौर से नवीकरणीय ऊर्जा के क्षेत्र में भारत के विकास की प्रशंसा की। उन्होंने कहा कि भारत जो अभी कर रहा है उससे दुनिया का वैश्विक संरक्षण परिदृश्य बदल सकता है।


    उप राष्ट्रपति ने ये विश्वास जताया कि प्राथमिक रूप से संपत्ति के प्रबंधन की भूमिका निभा रहा आरबीएस इंसानियत को प्रकृति से मिल रहे अथाह संपदा का भी प्रबंधन करेगा।


    इस मौके पर डॉ. ब्रिज गोपाल, श्री पेरेरा राम बिश्नोई, श्री देवेंद्र सिंह चौहान, सुश्री रीता बनर्जी, श्री अभिलाष खांडेकर, श्री ललित कुमार बोरा, स्वर्गिय एस मणिकंदन, स्पेशल टास्क फोर्स (वन्य जीवन) और मध्य प्रदेश वन विभाग को अर्थ हीरो अवॉर्ड से सम्मानित किया गया।


    ***


    आर.के.मीणा/एएम/पीटी-10973

    
    
    (Release ID: 1551314) Visitor Counter : 20