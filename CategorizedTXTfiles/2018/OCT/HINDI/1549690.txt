      वाणिज्‍य एवं उद्योग मंत्रालय

      श्री सी. आर. चौधरी ने सिंगापुर में आयोजित छठे आरसीईपी अंतर-सत्रीय मंत्रिस्‍तरीय बैठक में हिस्‍सा लिया
      Posted On: 14 OCT 2018 6:38PM by PIB Delhi


      वाणिज्‍य एवं उद्योग तथा उपभोक्‍ता मामले , खाद्य और सार्वजनिक वितरण राज्‍य मंत्री श्री सी. आर. चौधरी ने सिंगापुर में 12-13 अक्‍टूबर , 2018 को आयोजित छठें आरसीईपी अंतर-सत्रीय मंत्रिस्‍तरीय बैठक (आईएमएम) में हिस्‍सा लिया। इस बैठक में 16 आरसीईपी देशों के मंत्रियों ने हिस्‍सा लिया। इसमें आसियान देशों और आसियान के विदेश व्‍यापार समझौते के साझेदार देशों के बीच एक आधुनिक, व्‍यापक और परस्‍पर लाभदायक आर्थिक साझेदारी समझौते के बारे में चर्चा की गई।


      बैठक में मंत्रियों ने 30-31 अगस्‍त , 2018 को सिंगापुर में आयोजित छठे आरसीईपी मंत्रिस्‍तरीय बैठक के बाद प्रगति की समीक्षा की, जिसमें केंद्रीय वाणिज्‍य एवं उद्योग तथा नागर विमानन मं‍त्री श्री सुरेश प्रभु ने हिस्‍सा लिया था। म‍ंत्रियों ने बाजार आधारित वार्ताओं को बल मिलने स्‍वागत किया। कुछ अंतरों को पाटे जाने की सराहना करते हुए, मंत्रियों ने आरईसीपी के सभी भागीदार देशों से मांग की कि निर्धारित समय पर लक्ष्‍यों को पूरा करने के लिए हर संभव प्रयास जारी रखें।


      श्री सी. आर. चौधरी ने छठे आरसीईपी-आईएमएम के साथ-साथ कई द्विपक्षीय बैठकों में हिस्‍सा लिया , जिसमें सिंगापुर, ऑस्‍ट्रेलिया, न्‍यूजीलैंड और चीन के प्रतिनिधियों के साथ उनकी बैठकें शामिल हैं। सिंगापुर ने आरसीईपी वार्ताओं को शीघ्र पूरा करने में भारत से मदद मांगी। व्‍यापार वार्ता समिति (टीएनसी) के अगले दौर की बैठक इस माह बाद में ऑकलैंड, न्‍यूजीलैंड में आयोजित होगी।


      **


      आर.के.मीणा/अर्चना/एसकेएस/एसके- 10704


    

    
    (Release ID: 1549690) Visitor Counter : 61
    
    
      Read this release in: English