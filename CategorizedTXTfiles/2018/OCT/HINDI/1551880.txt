      रक्षा मंत्रालय

      नौसेना के कमांडरों की बैठक में ‘संसाधनों का इष्टतम उपयोग’ एवं ‘उभरती तकनीकें’ विषय छाये रहेंगे
      Posted On: 31 OCT 2018 1:10PM by PIB Delhi


    वर्ष 2018 में नौसेना के कमांडरों की बैठक के आज शुरु हुए दूसरे संस्करण में भारतीय नौसेना के उच्च पदस्थ कमांडर ‘ संसाधनों का इष्टतम उपयोग ’ एवं ‘ उभरती तकनीकें ’ जैसे विषयों पर चर्चा करेंगे ।


    भारत एक सामुद्रिक देश है एवं इसकी उन्नति अकथनीय रूप से समुद्र से संबंधित है । ‘ सिक्योरिटी एण्ड ग्रोथ फॉर ऑल इन द रीजन ’/‘ क्षेत्र में सभी की सुरक्षा एवं उन्नति ’ (सागर) पर आदरणीय प्रधानमंत्री के संपूर्ण दृष्टिकोण के अंतर्गत भारतीय नौसेना हिंद महासागर क्षेत्र में शांति एवं स्थायित्व का वातावरण निर्मित करने में अग्रणी रही है । क्षेत्र में एक प्रमुख नौसेना के रूप में भारतीय नौसेना की अभिलाषा मित्र एवं समान विचारधारा वाले देशों के साथ सहयोग एवं साझेदारी के माध्यम से हिंद महासागर क्षेत्र में ‘ नेट सिक्योरिटी प्रोवाइडर ’ यानी ‘ मुख्य सुरक्षा प्रदाता ’ बने रहने की है ।


    भारतीय नौसेना ने पिछले एक दशक में भारत के बढ़ते सामुद्रिक हितों के अनुरूप अपने सामरिक लक्ष्यों में अभूतपूर्व बढ़ोतरी महसूस की है । पिछले एक वर्ष में नौसेना ने हिंद महासागर क्षेत्र में वर्तमान ज़रूरतों को पूरा करने एवं उत्पन्न होने वाली स्थितियों से निपटने के लिये ‘ लक्ष्य-आधारित-तैनाती ’ के दर्शन को अंगीकार किया है एवं जहाजों के ‘ रखरखाव से सामरिक तैनाती ’ के चक्र को अपनाया है ।


    अन्य विषयों के साथ सम्मेलन में नौसेना की इकाईयों की युद्ध संबंधी तैयारियों एवं, उन अभियानों व लक्ष्यों की बढ़ती संख्या को देखते हुए जिनको पूरा करने की नौसेना से अपेक्षा की जाती है, सैन्यबल समेत संसाधनों के इष्टतम उपयोग पर चर्चा की जाएगी । सम्मेलन में नये विचारों एवं अवधारणाओं पर चर्चा के लिये विचारोत्तेजक विमर्श के सत्र के साथ ही सामुद्रिक सुरक्षा पर मंडराते ख़तरों एवं चुनौतियों से निपटने के लिये संस्थागत संरचनाओं के विवेचनात्मक परीक्षण पर भी सत्र समर्पित किये जाएंगे । कमांडर संपूर्ण क्षमता एवं प्रभावोत्पादकता में सुधार के लिये बिग-डेटा-एनालिटिक्स एवं आर्टिफिशियल इंटेलीजेंस / कृत्रिम बुद्धि जैसी उभरती तकनीकों का उपयोग करने पर भी ध्यान देंगे ।


    आदरणीय रक्षा मंत्री भी सरकार के समुद्र संबंधी दृष्टिकोण एवं नौसेना से नागरिकों एवं देश की अपेक्षाओं के विषय पर नौसेना के कमांडरों के सम्मेलन को संबोधित करेंगी । तीन दिन की तीव्र एवं विषय पर संकेंद्रित चर्चा के बाद सम्मेलन का समापन शुक्रवार को होगा ।


    ***


    आर.के.मीणा / एएम / एबी-11063

    
    
    (Release ID: 1551880) Visitor Counter : 9
    
    
      Read this release in: English