      उप राष्ट्रपति सचिवालय

      उप-राष्‍ट्रपति ने दशहरा के शुभ अवसर पर लोगों को बधाई दी
      Posted On: 18 OCT 2018 10:11AM by PIB Delhi


    उप-राष्‍ट्रपति श्री एम. वेंकैया नायडू ने दशहरा के शुभ अवसर पर लोगों को बधाई दी। अपने संदेश में उन्‍होंने कहा कि दशहरे का त्‍योहार हमें बुराई पर अच्‍छाई की जीत की याद दिलाता है। यह त्‍योहार लोगों के बीच मेलजोल और सौहार्द्ध को बढ़ावा देने में महत्‍वपूर्ण भूमिका निभाता है और भगवान राम के आदर्श और धार्मिक जीवन के प्रति हमारे विश्‍वास को मजबूत करता है।


    उप-राष्‍ट्रपति के संदेश का पाठ इस प्रकार है-


    ‘मैं दशहरा के शुभ अवसर पर देश के लोगों को अपनी शुभकामनाएं और बधाई देता हूं। दशहरा हमें बुराई पर अच्‍छाई की जीत की याद दिलाता है। भगवान राम के जीवन पर दस दिनों तक होने वाली रामलीला हमें यह शाश्‍वत संदेश देती है कि बुराई पर हमेशा अच्‍छाई की जीत होती है। यह त्‍योहार लोगों के बीच मेलजोल और सौहार्द्ध को बढ़ावा देने में महत्‍वपूर्ण भूमिका निभाता है और भगवान राम के आदर्श और धार्मिक जीवन के प्रति हमारे विश्‍वास को मजबूत करता है। यह त्‍योहार हमारे देश में शांति, सद्भाव और समृद्धि लाए।


    ***


    आर.के.मीणा/अर्चना/आईपीएस/सीसी- 10807

    
    
    (Release ID: 1550187) Visitor Counter : 11
    
    
      Read this release in: English