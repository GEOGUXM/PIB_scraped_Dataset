      कार्मिक, लोक शिकायत एवं पेंशन मंत्रालय

      राष्ट्रपति केंद्रीय सूचना आयोग के 13वें वार्षिक सम्मेलन का उद्घाटन करेंगे
      Posted On: 11 OCT 2018 12:48PM by PIB Delhi


      राष्ट्रपति रामनाथ कोंविद कल 12 अकटूबर, 2018 को नई दिल्ली में केंद्रीय सूचना आयोग के 13वें वार्षिक सम्मेलन का उद्घाटन करेंगे। वार्षिक सम्मेलन का विषय ‘ डाटा निजता एवं सूचना का अधिकार, सूचना का अधिकार अधिनियम में संशोधन और सूचना का अधिकार अधिनियम का कार्यान्वयन ’ है। इसका उद्देशय शासन में सुधार के लिए पारदर्शिता और उत्तरदायित्व को दुरुस्त बनाने के लिए उपाय सुझाना है। सम्मेलन में तीन विशेष विषय ‘ डाटा निजता एवं सूचना का अधिकार ’, ‘ सूचना का अधिकार अधिनियम में संशोधन ’ और ‘ सूचना का अधिकार अधिनियम का कार्यान्वयन ’ पर चर्चा की जाएगी।


      मुख्य सूचना आयुक्त श्री आर के माथुर स्वागत व्याख्यान देंगे। केंद्रीय सूचना आयोग के सूचना आयुक्त प्रो. एम एस आचार्युलु, दिल्ली विश्वविद्याय के पूर्व कुलपति प्रो. उपेन्द्र बक्शी, सूचना आयुक्त श्री विमल जुल्का, श्री वेयकटेश नायर, राजस्थान के राज्य मुख्य सूचना आयुक्त श्री सुरेश चौधरी, सामाजिक कार्यकर्ता श्री निखिल डे, गोवा के राज्य मुख्य सूचना आयुक्त श्री प्रशांत सदाशिव प्रभु तेंदुलकर, विधि विश्वविद्यालय के प्रो. विजय कुमार, सामाजिक कार्यकर्ता सुश्री अंजलि भारद्वाज, सामाजिक कार्यकर्ता श्री सुभाष चंद्र अग्रवाल, यशदा के महानिदेशक श्री आनंद लिमये, सेंटर फॉर गुड गवर्नेंस के महानिदेशक श्री राजेन्द्र निमजे और सेंटर फॉर गुड गवर्नेंस, हैदराबाद के वरिष्ठ ज्ञान प्रबंधक श्री पी जानकीराम वार्षिक सम्मेलन में हिस्सा लेंगे और प्रस्तुतिकरण देंगे।


      आयोजन में केंद्रीय सूचना आयोग और राज्य सूचना आयोग के सभी वर्तमान और पूर्व मुख्य सूचना आयुक्त और सूचना आयुक्त, केंद्रीय जन सूचना अधिकारी तथा अन्य सरकारी अधिकारी हिस्सा लेंगे। सूचना का अधिकार अधिनियम के कार्यान्वयन से जुड़े आरटीआई कार्यकर्ता तथा गैर सरकारी संगठन भी सम्मेलन में उपस्थित रहेंगे।


      ***


      आर.के. मीणा/अर्चना/एकेपी/सीएस- 10631


    

    
    (Release ID: 1549376) Visitor Counter : 223
    
    
      Read this release in: English , Marathi , Tamil , Malayalam