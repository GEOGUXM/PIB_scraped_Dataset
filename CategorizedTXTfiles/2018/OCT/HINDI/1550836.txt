      रक्षा मंत्रालय

      एयर मार्शल अनिल खोसला, पीवीएसएम एवीएसएम ने बतौर वायुसेना उपाध्यक्ष कार्यभार संभाला
      Posted On: 01 OCT 2018 8:18PM by PIB Delhi


    एयर मार्शल अनिल खोसला , पीवीएसएम एवीएसएम ने बतौर वायुसेना उपाध्यक्ष दिनांक 1 अक्टूबर 2018 को कार्यभार संभाला ।


    9 अप्रैल 1959 को जन्मे एयर मार्शल राष्ट्रीय रक्षा अकादमी के छात्र रहे हैं, जिन्होंने दिसंबर 1979 में वायुसेना में कमीशन प्राप्त किया । वायुसेना अधिकारी को बगैर किसी दुर्घटना के मुख्यतः जैगुआर, मिग-21 एवं किरण विमानों के विभिन्न प्रकारों पर 4000 घंटे की उड़ान का अनुभव है ।


    एयर मार्शल अनिल खोसला टैक्टिक्स एण्ड कॉम्बैट डेवलपमेंट एस्टैब्लिशमेंट एवं फ्लाइंग इंस्ट्रक्टर स्कूल जैसे प्रतिष्ठित संस्थानों में डायरेक्टिंग स्टाफ रहे हैं । उन्होंने सामुद्रिक भूमिकाओं वाली एक जगुआर स्क्वाड्रन की कमान संभालने के साथ ही जैसलमेर एवं अम्बाला में दो अग्रिम वायुसेना अड्डों की कमान भी संभाली है । एक एयर मार्शल के रूप में वह सीनियर एयर स्टाफ अधिकारी , केंद्रीय वायुसेना कमान, वायुसेना मुख्यालय वायुभवन में वायुसेना महानिदेशक (कार्यवाही) एवं वायुसेना मुख्यालय (आर.के.पुरम) में महानिदेशक (निरीक्षण एवं सुरक्षा) रहे हैं । उनकी अंतिम नियुक्ति पूर्वी वायुसेना कमान में एयर ऑफिसर कमाण्डिंग रही थी ।


    अपनी विशिष्ट सेवा के लिये एयर मार्शल अनिल खोसला को परम विशिष्ट सेवा मेडल , अति विशिष्ट सेवा मेडल, वायुसेना मेडल प्रदान किये गए हैं एवं वायुसेना प्रमुख की ओर से उन्हें प्रशंसा भी प्राप्त हुई है । अपने उड़ान प्रशिक्षण काल में एक कैडेट के रूप में उन्हें एओसी-इन-सी की ओर से भी प्रशस्ति प्राप्त हुई थी ।


    एयर मार्शल अनिल खोसला का विवाह श्रीमती दीपशिखा खोसला से हुआ है एवं उनके दो पुत्र हैं । वह एक समर्पित गोल्फर एवं बिलियर्ड्स खिलाड़ी हैं । समय बिताने का उनका सर्वश्रेष्ठ ज़रिया पहेलियों का समाधान ढूंढना है जिसको उन्होंने राष्ट्रीय स्तर पर खेला है ।


    *********


    आर.के.मीणा / एएम / एबी- 10892

    
    
    (Release ID: 1550836) Visitor Counter : 14
    
    
      Read this release in: English