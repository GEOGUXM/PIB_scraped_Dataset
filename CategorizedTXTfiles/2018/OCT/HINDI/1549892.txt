      आवास एवं शहरी कार्य मंत्रालय

      दीनदयाल उपाध्या य मार्ग नई दिल्लीु में निर्मित होने वाले टाईप-7आवासीय फ्लैटों में पर्यावरण अनुकूल, ऊर्जा कुशल विशेषताओं का उपयोग होगा- श्री हरदीप पुरी ने फ्लैटों की नींव रखी
      
      रानी झांसी रोड पर ग्रेड सेपरेटर का भी उद्घाटन किया- इस परियोजना से यातायात सुविधाजनक होगा और आने-जाने के समय में कमी आएगी

      Posted On: 16 OCT 2018 7:19PM by PIB Delhi

    केंद्रीय आवास और शहरी विकास मंत्री (स्‍वतंत्र प्रभार ) श्री हरदेव पुरी ने दीनदयाल उपाध्‍याय मार्ग , नई दिल्‍ली में बनने वाले 120 जनरल पुल आवासीय टाइप-7 फ्लैटों के निर्माण की परियोजना में पर्यावरण अनुकूल ग्रीन और ऊर्जा कुशल विशेषताओं का उपयोग वाली निर्माण प्रक्रिया में लगे इंजीनियरों की प्रशंसा की है। यह परियोजना केंद्रीय सार्वजनिक निर्माण विभाग द्वारा पूरी की जाएगी। श्री हरदेव पुरी ने इस परियोजना का शिलान्‍यास करते हुए कहा कि उन्‍हें यह जानकर प्रसन्‍नता हुई है कि वर्षा जल संचयन के प्रावधान से 15 ,000 वर्ग मीटर का हरित क्षेत्र विकसित किया गया है। इस परियोजना में पार्किंग स्‍थलों और समुदाय शौचालयों जैसी जनसुविधाएं उपलब्‍ध कराए जाने का भी प्रावधान है। इस कार्यक्रम की अध्‍यक्षता कर रही सांसद श्रीमती मिनाक्षी लेखी ने कहा कि हम अन्‍य परियोजना को भी पूरा करने के लिए प्रतिबद्ध हैं। ये बहुमंजलीय फ्लैट 26 , 500 वर्गमीटर क्षेत्र में निर्मित होंगे। 197 करोड़ की लागत की यह परियोजना 21 महीने की अवधि में पूरी की जाएगी। ये फ्लैट वास्‍तुकला और इंजीनियरिंग का शानदार मिश्रण होंगे।


    दिल्‍ली के नागरिकों के यातायात आवागमन में सुधार लाने के लिए रानी झांसी रोड पर ग्रेड सेरपरेटर की एक परियोजना को भी आज जनता के लिए खोला गया। इस परियोजना से यातायात के आवागमन में आसानी होगी और आने-जाने के समय में कमी आएगी। दिल्‍ली के नागरिकों के जीवन में सुधार लाने के एक और प्रयास के रूप में आईटीओ पर स्‍काईवाक और फुटओवर ब्रीज का उद्घाटन भी किया गया। आवास और शहरी विकास मंत्रालय ने 1826.4 करोड़ रुपये लागत की 6 अन्‍य परियोजनाओं को वित्‍तीय स्‍वीकृति प्रदान की है जिनका उद्देश्‍य दिल्‍ली में यातायात भीड़ , प्रदूषण और दुर्घटनाओं को कम करना तथा यातायात के आवागमन में सुधार लाना है।


    ***


    आर.के. मीणा/अर्चना/आईपीएस/एनआर- 10755


    

    
    (Release ID: 1549892) Visitor Counter : 100