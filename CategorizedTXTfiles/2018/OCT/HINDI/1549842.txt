      सांख्यिकी एवं कार्यक्रम कार्यान्‍वयन मंत्रालय

      उपभोक्ता मूल्य सूचकांक पर आधारित खुदरा महंगाई दर सितम्‍बर, 2018 में 3.77 फीसदी रही
      
      उपभोक्ता मूल्य सूचकांक पर आधारित महंगाई दर सितम्‍बर, 2018 में ग्रामीण क्षेत्रों के लिए 3.34 फीसदी आंकी गई
      
      उपभोक्ता मूल्य सूचकांक पर आधारित महंगाई दर सितम्‍बर, 2018 में शहरी क्षेत्रों के लिए 4.31 फीसदी रही

      Posted On: 12 OCT 2018 3:57PM by PIB Delhi

    सांख्यिकी एवं कार्यक्रम कार्यान्‍वयन मंत्रालय के केन्द्रीय सांख्यिकी कार्यालय (सीएसओ) ने आज सितम्‍बर , 2018 के लिए उपभोक्ता मूल्य सूचकांक (सीपीआई) पर आधारित महंगाई दर के आंकड़े जारी किए। इस दौरान ग्रामीण क्षेत्रों के लिए सीपीआई आधारित महंगाई दर 3.34 फीसदी (अनंतिम) रही , जो सितम्‍बर , 2017 में 3.15 फीसदी थी। इसी तरह शहरी क्षेत्रों के लिए सीपीआई आधारित महंगाई दर सितम्‍बर , 2018 में 4.31 फीसदी (अनंतिम) आंकी गयी , जो सितम्‍बर 2017 में 3.44 फीसदी थी। ये दरें अगस्‍त , 2018 में क्रमशः 3.41 तथा 3.99 फीसदी (अंतिम) थीं।


    केन्द्रीय सांख्यिकी कार्यालय ने आज सितम्‍बर , 2018 के लिए उपभोक्ता खाद्य मूल्य सूचकांक (सीएफपीआई) पर आधारित महंगाई दर के आंकड़े भी जारी किए। इस दौरान ग्रामीण क्षेत्रों के लिए सीएफपीआई आधारित महंगाई दर 0.94 फीसदी (अनंतिम) रही , जो सितम्‍बर , 2017 में 1.31 फीसदी थी। इसी तरह शहरी क्षेत्रों के लिए सीएफपीआई आधारित महंगाई दर सितम्‍बर , 2018 में (-) 0.22 फीसदी (अनंतिम) आंकी गई , जो सितम्‍बर , 2017 में 1.25 फीसदी थी। ये दरें अगस्‍त , 2018 में क्रमशः 1.14 तथा (-) 1.21 फीसदी (अंतिम) थीं।


    अगर शहरी एवं ग्रामीण दोनों ही क्षेत्रों पर समग्र रूप से गौर करें तो उपभोक्ता मूल्य सूचकांक (सीपीआई) पर आधारित महंगाई दर सितम्‍बर , 2018 में 3.77 फीसदी (अनंतिम) आंकी गई है , जो सितम्‍बर , 2017 में 3.28 फीसदी (अंतिम) थी। वहीं , सीपीआई पर आधारित महंगाई दर अगस्‍त , 2018 में 3.69 फीसदी (अंतिम) थी। इसी तरह यदि शहरी एवं ग्रामीण दोनों ही क्षेत्रों पर समग्र रूप से गौर करें तो उपभोक्ता खाद्य मूल्य सूचकांक (सीएफपीआई) पर आधारित महंगाई दर सितम्‍बर , 2018 में 0.51 फीसदी (अनंतिम) रही है , जो सितम्‍बर , 2017 में 1.25 फीसदी (अंतिम) थी। वहीं , सीएफपीआई पर आधारित महंगाई दर अगस्‍त , 2018 में 0.29 फीसदी (अंतिम) थी।


    सांख्यिकी एवं कार्यक्रम कार्यान्‍वयन मंत्रालय के केन्द्रीय सांख्यिकी कार्यालय (सीएसओ) ने उपभोक्ता‍ मूल्य सूचकांक (सीपीआई) के लिए आधार वर्ष को 2010=100 से संशोधित करके 2012=100 कर दिया है।


    सूचकांक में हुए मासिक बदलाव के साथ-साथ अखिल भारतीय उपभोक्‍ता मूल्‍य सूचकांकों और महंगाई दर से जुड़ी विस्‍तृत जानकारी प्राप्‍त करने के लिए अंग्रेजी का अनुलग्‍नक यहां क्लिक करें


    ***


    आर.के.मीणा/अर्चना/आरआरएस /वीके – 107 40

    
    
    (Release ID: 1549842) Visitor Counter : 15
    
    
      Read this release in: English