      उप राष्ट्रपति सचिवालय

      उपराष्ट्रपति ने भारतीय विद्या भवन के छात्रों को संबोधित किया
      Posted On: 24 OCT 2018 7:31PM by PIB Delhi


    उपराष्ट्रपति श्री एम. वैंकेया नायडु ने कहा कि देश के सभी स्कूली पाठ्यक्रमों में 50 प्रतिशत तक कटौती होनी चाहिए और छात्रों को अपनी कक्षाओं में 50 प्रतिशत सीखना चाहिए और शेष 50 प्रतिशत खेल के मैदानों में सीखना चाहिए। उपराष्ट्रपति आज हैदराबाद में भारतीय विद्या भवन के छात्रों से बातचीत कर रहे थे। इस अवसर पर तेलंगाना के उपमुख्यमंत्री श्री मोहम्मद महमूद अली और अन्य गणमान्य व्यक्ति भी उपस्थित थे।


    उपराष्ट्रपति ने कहा कि वर्ष 1938 में भारतीय विद्या भवन ने अपनी स्थापना से लेकर देश के शैक्षिक परिदृश्य में महत्वपूर्ण भूमिका निभाई है। उन्होंने कहा कि युवा छात्रों को जल्द ही विकास की दिशा में भारत की यात्रा का नेतृत्व करने के लिए आगे आना होगा। उन्होंने छात्रों का आह्वान किया कि खुद को इसके लिए तैयार रखें, आज से ही अपने आपको सुसज्जित करें, तभी आप तेजी से बढ़ते भारत के नेताओं के रूप में स्थापित होने के लिए तैयार मिलेंगे।


    उन्होंने युवा छात्रों से कहा कि वे अपने प्राप्तांकों को किसी भी रूप में खुद को परिभाषित करने अथवा प्रतिबंधित करने का मौका न दें। उन्होंने कहा कि हमारे युवा अपने रिपोर्ट कार्ड पर अंकित अंकों से आगे भी बहुत कुछ हैं।


    ***


    आर.के. मीणा/अर्चना/एसकेएस/एमएम-10862
    

    
    (Release ID: 1550644) Visitor Counter : 128