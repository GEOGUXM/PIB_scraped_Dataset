      वित्‍त मंत्रालय

      आर्थिक मामलों के विभाग में सचिव श्री सुभाष चंद्र गर्ग ने अंतर्राष्ट्रीय मुद्रा कोष जैसे बहुपक्षीय संस्थानों को मजबूत बनाने के बारे में जोर दिया; उन्होंने कोटा संसाधनों की मात्रा में वृद्धि और वोटिंग शेयरों के पुनर्गठन का आह्वान किया ताकि उभरती हुई बाजार अर्थव्यवस्था का कोटा हिस्सा विश्व में अपेक्षित आर्थिक स्थिति के अनुरूप बढ़ जाए; बाली फिनटेक एजेंडे का स्वागत किया; भारत ने मुख्य रूप से भुगतान स्थान में फिनटेक बनाने के लिए डिजिटल प्रौद्योगिकी का व्यापक रूप से उपयोग किया है
      Posted On: 14 OCT 2018 7:53PM by PIB Delhi


    वित्त मंत्रालय के आर्थिक मामलों के विभाग में सचिव श्री सुभाष चंद्र गर्ग ने बाली, इंडोनेशिया में आईएफएमसी के पूर्ण सत्र के दौरान कहा कि फिनटेक सहित प्रौद्योगिकी विस्तार अनिवार्य है और यह विश्व के सभी हिस्सों तक पहुंच गया है। चुनौतियों के संदर्भ में उन्होंने कहा कि उभरती हुई बाजार अर्थव्यवस्थाओं (ईएमडी) द्वारा बफर और नीति कार्रवाई के निर्माण का समय नहीं है। श्री गर्ग ने कहा कि जब संकट पैदा हो चुका है तो उसकी अपेक्षा संकट के पहले चरण में ही उपयुक्त दृष्टिकोण आईएमएफ का सहयोग कर सकता है। इसलिए बहुपक्षीय संस्थानों को मजबूत बनाना महत्वपूर्ण है। कोटा की 15 वीं सामान्य समीक्षा के अवसर पर श्री गर्ग ने उल्लेख किया कि आईएमएफ का एजेंडा बहुत जरूरी है, क्योंकि अगले वर्ष तक इसके निष्कर्ष की समयसीमा तय की गई है। कोटा संसाधनों की मात्रा में बढ़ोतरी और वोटिंग शेयरों का पुनर्गठन इस प्रकार किया जाए, ताकि ईएमडीसी का कोटा हिस्सा में विश्व में बढ़ती हुई अपेक्षित आर्थिक स्थिति के अनुरूप बढ़ोतरी हो। श्री गर्ग ने इस वर्ष बाली, इंडोनेशिया में आयोजित आईएमएफ और विश्व बैंक की वार्षिक बैठक 2018 में भाग लिया है।


    श्री सुभाष चंद्र गर्ग ने विकास समिति की 98वीं बैठक में भी भाग लिया। श्री गर्ग ने उल्लेख किया कि भारत ने इस उम्मीद के साथ विश्व बैंक समूह की पूंजीगत वृद्धि का समर्थन किया है कि वह फारवर्ड लुक में व्यक्त की गई अपनी मूल विकास जिम्मेदारी के बारे में कुछ कदम उठाएगा और यह भी उम्मीद भी जाहिर की थी कि काम में तेजी लाने के लिए अतिरिक्त पूंजी जारी की जाएगी और आईबीआरडी की ऋण मात्रा और आईएफसी निवेशों को बढ़ाया जाएगा। उन्होंने कहा कि डिजिटल प्रौद्योगिकियां वस्तुओं के उत्पादन, सेवाओं और उनके वितरण की हर प्रणालियों में बदलाव ला रही हैं। ये प्रौद्योगिकियां कार्य और 'नौकरियों' के स्वरूप में परिवर्तन लाने की प्रक्रिया में हैं। उन्होंने मानव पूंजी का निर्माण करने के बारे में विश्व बैंक द्वारा दिए गए जोर का स्वागत किया और यह भी कहा कि वर्तमान स्वरूप में यह मानव पूंजी सूचकांक के बारे में बहुत निश्चित नहीं है। उन्होंने कहा कि भारत ने बाली, फिनटेक एजेंडे का स्वागत किया है और उसने फिनटेक बनाने के लिए डिजिटल प्रौद्योगिकी का व्यापक रूप से उपयोग किया है।


    उन्होंने कहा कि आधार प्रणाली वैश्विक स्तर पर है और फिनटेक एजेंडे को आगे बढ़ाने में भारत की अच्छी मदद कर रही है। श्री सुभाष चंद्र गर्ग अंतर्राष्ट्रीय मुद्रा कोष और विश्व बैंक की वार्षिक बैठकों में भाग लेने के लिए आज कल बाली, इंडोनेशिया के सरकारी दौरे पर हैं। वित्त मंत्रालय के वरिष्ठ अधिकारी भी उनके साथ इस यात्रा पर गए हैं।


    ***


    आर.के.मीणा/अर्चना/आईपीएस/एमएस–10692

    
    
    (Release ID: 1549672) Visitor Counter : 279