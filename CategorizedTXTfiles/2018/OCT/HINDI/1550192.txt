      रक्षा मंत्रालय

      एयरफोर्स स्‍टेशन नल में आउटरीच कार्यक्रम का आयोजन
      Posted On: 22 OCT 2018 12:09PM by PIB Delhi


      इस वर्ष भारतीय वायु सेना की स्‍थापना की 86वीं वर्षगांठ है। वायु सेना दिवस समारोह के एक हिस्‍से के रूप में एयरफोर्स स्‍टेशन नल ने आम जनता के लिए 21 अक्‍तूबर , 2018 को आउटरीच कार्यक्रम ‘ वायु सेना प्रदर्शनी ’ का आयोजन किया।


      21 अक्‍तूबर , 2018 को आयोजित इस प्रदर्शनी को नागरिकों , सशस्‍त्र बल कर्मियों , अर्धसैनिक बलों और बीकानेर और उसके आस-पास के विभिन्‍न स्‍कूलों/कॉलेजों के लगभग 12 हजार बच्‍चों सहित लगभग डेढ़ लाख लोगों ने देखा। लोगों ने इसमें गहरी रूचि दिखाई। लोग सूर्यकिरण एरोबेटिक टीम , आकाशगंगा स्‍काई डाइविंग टीम , एयर वारियर ड्रिल टीम ( एडब्‍ल्‍यूडीटी) के रोमांचक करतबों और एयर फोर्स बैंड के लाइव संगीत को सुनकर बहुत रोमांचित हुए। कार्यक्रम स्‍थल पर महत्‍वकांक्षी युवाओं और बच्‍चों को भारतीय वायुसेना को कैरियर विकल्‍प के रूप में चयन करने के लिए प्रेरित करने हेतु एक प्रचार स्‍टॉल भी स्‍थापित किया गया था।


      ***


      आर.के.मीणा/अर्चना/आईपीएस/सीसी- 10808

    
    
    (Release ID: 1550192) Visitor Counter : 181
    
    
      Read this release in: English , Urdu , Marathi