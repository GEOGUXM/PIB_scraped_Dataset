      सड़क परिवहन एवं राजमार्ग मंत्रालय

      श्री नितिन गडकरी कल उत्‍तर प्रदेश में 1224 करोड़ रुपये की लागत वाले रामजानकी मार्ग और अन्‍य एनएच कार्यों के 90 किलोमीटर लंबे खंड के चौड़ीकरण की आधारशिला रखेंगे
      
      घाघरा नदी - राष्‍ट्रीय जलमार्ग 40 के विकास की भी आधारशिला रखी जाएगी

      Posted On: 08 OCT 2018 3:56PM by PIB Delhi

    केन्‍द्रीय सड़क परिवहन एवं राजमार्ग, शिपिंग, जल संसाधन, नदी विकास एवं गंगा संरक्षण मंत्री श्री नितिन गडकरी कल उत्‍तर प्रदेश में 1224 करोड़ रुपये की लागत वाले राष्‍ट्रीय राजमार्ग (एनएच) कार्यों के चौड़ीकरण एवं बेहतरीकरण की आधारशिला रखेंगे।। इन परियोजनाओं में 315 करोड़ रुपये की लागत से अयोध्‍या कैंट से रामपुर तक (55 किलोमीटर) रामजानकी मार्ग (एनएच-227ए) के साथ-साथ 250 करोड़़ रुपये की लागत से रामपुर से सीकरीगंज तक के 35 किलोमीटर लंबे खंड का भी चौड़ीकरण एवं बेहतरीकरण करना शामिल है। श्री गडकरी बस्‍ती रिंग रोड के चरण-1 की भी आधारशिला रखेंगे, जिसकी लंबाई 14 किलोमीटर होगी। इसके निर्माण पर 450 करोड़ रुपये की लागत आएगी। श्री गडकरी एनएच-730 के 35 किलोमीटर लंबे बधनी-शोरतगंज खंड के चौड़ीकरण एवं बेहतरीकरण की भी आधारशिला रखेंगे, जिस पर 200 करोड़ रुपये की लागत आएगी।


    एनएच से जुड़े कार्यों के अलावा श्री नितिन गडकरी घाघरा नदी (राष्‍ट्रीय जलमार्ग-40) के फैजाबाद से मांझीघाट तक के 354 किलोमीटर लंबे खंड के विकास का भी शिलान्‍यास करेंगे।


    इससे संबंधित समारोह किसान कॉलेज, सिविल लाइन्‍स, बस्‍ती और शिवपति डिग्री कॉलेज के छात्रावास परिसर, छटेहरी, सिद्धार्थनगर जिला, पूर्वी उत्‍तर प्रदेश में आयोजित किये जाएंगे।


    ***


    आर.के.मीणा/अर्चना/ आरआरएस/जीआरएस – 105 76


    

    
    (Release ID: 1548922) Visitor Counter : 223