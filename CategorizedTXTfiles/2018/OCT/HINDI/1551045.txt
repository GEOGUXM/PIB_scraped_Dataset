      पोत परिवहन मंत्रालय

      तटीय नौवहन के विकास से समुद्री मार्गों से व्यापार को मिलेगा प्रोत्साहनः मनसुख मांडवीया
      Posted On: 25 OCT 2018 12:36PM by PIB Delhi


    सड़क परिवहन एवं राजमार्ग, पोत परिवहन और रसायन एवं उर्वरक राज्य मंत्री श्री मनसुख एल मांडवीया ने एक साक्षात्कार में कहा कि माल के आवागमन के कुशल माध्यम के तौर पर तटीय नौवहन को बढ़ावा देने और विकसित करने के लिए वर्तमान सरकार ने कई प्रमुख कदम उठाए हैं।


    साक्षात्कार के दौरान श्री मांडवीया ने कहा कि तटीय नौवहन के विकास से अंतर्देशीय जल परिवहन के माध्यम से माल की ढुलाई आसान हो जाएगी, जो परिवहन का सबसे सस्ता माध्यम भी है। इससे रेल / सड़क मार्ग पर परिवहन का दबाव भी कम होगा। वर्तमान में तटीय नौवहन के माध्यम से माल का परिवहन रेल और सड़क की तुलना में काफी कम है। एक अध्ययन के मुताबिक, सड़क के माध्यम से प्रति टन माल की ढुलाई की लागत 2.50 रुपए और रेल से 1.36 रुपए आती है, जबकि जल के माध्यम से यह लागत घटकर 1.06 रुपए प्रति टन रह जाती है। अनुमानों के मुताबिक, तटीय नौवहन को लगभग 5 प्रतिशत डायवर्जन से न सिर्फ रेल / सड़क यातायात से परिवहन का दबाव कम होगा, बल्कि 23,000 करोड़ रुपए की बचत भी होगी। इसके परिणामस्वरूप हानिकारक रसायनों और प्रदूषकों में 6 प्रतिशत तक कमी आएगी।


    श्री मांडवीया ने कहा कि पोत परिवहन महानिदेशक ने अगस्त, 2018 में आदेश जारी किया था कि वह तटीय नौवहन को बढ़ावा देगा, जिससे ‘ खतरनाक सामान ’ को छोड़कर दूसरे माल के 5 सामुद्रिक मील तक 3,000 टन तक के अंतर्देशीय जहाजों या 2 मीटर तक ऊंचाई वाले जहाजों के परिवहन को संभव बनाया जा सके, जो अनुकूल मौसम में कम हो। इसके माध्यम से देश के पूर्वी और पश्चिमी तट के साथ कारोबार किया जाएगा, जिसकी अभी तक अनुमति नहीं थी।


    उन्होंने कहा कि विदेशी जहाजों ने एक्जिम ट्रांसिपमेंट और खाली कंटेनरों / कृषि, बागवानी, मत्स्य पालन और पशुपालन से संबंधित वस्तुओं / उर्वरकों के तटीय व्यापार में सकारात्मक वृद्धि दर्ज की है, जिससे न सिर्फ तटीय नौवहन को बढ़ावा मिला है, बल्कि देश को विदेशी मुद्रा में आय और अर्थव्यवस्था को भी बढ़ावा मिला है।


    *****


    आर.के.मीणा/अर्चना/एमपी-10923
    
    

    
    (Release ID: 1551045) Visitor Counter : 10