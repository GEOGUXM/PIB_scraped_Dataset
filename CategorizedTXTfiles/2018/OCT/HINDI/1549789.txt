      रक्षा मंत्रालय

      भारतीय नौसेना अकादमी, एझिमाला में दिल्ली श्रृंखला समुद्र-शक्ति संगोष्ठी के पांचवे संस्करण का समापन
      Posted On: 12 OCT 2018 7:54PM by PIB Delhi


    "समुद्र-शक्ति का भूराजनीतिक प्रभाव" विषय पर दिल्ली श्रृंखला समुद्र-शक्ति संगोष्ठी के पांचवे संस्करण का आज दिनांक 12 अक्टूबर, 2018 को भारतीय नौसेना अकादमी में समापन हुआ । संगोष्ठी के दौरान विभिन्न विषयों जैसे- 'ऑफ प्लेसेज एंड बेसेज़- हाऊ नेवल स्ट्रेटेजी फ़ॉर ट्रेड प्रोटेक्शन इम्पेक्टेड एंग्लो-फ्रेंच कॉलोनियल राइवलरी इन द इंडियन ओशन', 'द बैटल ऑफ दियू', 'चाइनाज़ बेल्ट एंड रोड इनिशिएटिव', 'एसेसिंग चाइनाज़ इंगेजमेंट इन इंडियाज़ मेरीटाइम नैबरहुड', 'चाइनाज़ सी पावर एंड द बेल्ट एंड रोड इनिशिटिव: ए माहानियन ब्लूप्रिंट टू कॉलोनाइज़ेशन इन द 21स्ट सेंचुरी' एवं 'गनबॉट डिप्लोमेसी' को कवर करते हुए नौ पेपर प्रस्तुत किये गए । दो दिवसीय संगोष्ठी में अनेक सेवारत वरिष्ठ नौसेना अधिकारियों, अकादमिक क्षेत्र के लब्धप्रतिष्ठित विद्वानों एवं विशिष्ट दिग्गजों ने शिरकत की ।


    सेवानिवृत रियर एडमिरल एस वाई श्रीखंडे, एवीएसएम, की अध्यक्षता में दूसरे दिन संगोष्ठी की गतिविधियां 'गनबोट डिप्लोमेसी' के इर्द-गिर्द रहीं । भारतीय नौसेना अकादमी के कैडेट्स ने 'गनबॉट डिप्लोमेसी: इमर्जिंग प्लेयर्स एंड एसोसिएटेड चैलेंजेज इन द इंडो-पैसिफिक रीजन' विषय पर पत्र प्रस्तुत किया । इस दिन सेवानिवृत्त वाइस एडमिरल प्रदीप चौहान, एवीएसएम एवं वीएसएम द्वारा 'गनबोट डिप्लोमेसी' पर (चौदहवीं से सत्रहवीं शताब्दी की अवधि कवर करते हुए), कमोडोर जी प्रकाश द्वारा विषय को सत्रहवीं शताब्दी से आगे कवर करते हुए एवं कमांडर पी रथीश द्वारा हिन्द महासागर क्षेत्र में इसका प्रभाव बतलाते हुए सम्मोहित करने वाली एवं पैनी प्रस्तुति भी देखी गई ।


    रियर एडमिरल पुनीत चड्ढा, वीएसम, डिप्टी कमांडेंट एवं चीफ इंस्ट्रक्टर, आईएनए ने समापन संबोधन दिया एवं सभी शोध-पत्र प्रस्तुत करने वालों, अध्यक्षों, अकादमिक क्षेत्र के प्रतिष्ठित विद्वानों एवं दिग्गजों का श्रोताओं को, विशेषकर अकादमी के कैडेट्स को अपने उच्च स्तरीय चर्चा के माध्यम से बुद्धिमतापूर्ण अनुभव प्रदान करने के लिये, धन्यवाद अदा किया । सहायक प्रोफेसर डॉक्टर ललिता शर्मा ने धन्यवाद प्रस्ताव प्रेषित किया ।


    भारतीय नौसेना अकादमी ने वार्षिक संगोष्ठी का नामकरण 'दिल्ली' श्रृंखला एझिमाला स्थित माउंट दिल्ली, जो क्षेत्र के सामुद्रिक इतिहास की गवाह रही है, के नाम पर रखा है । प्रकाशस्तंभ चिह्न 'आगे बढ़ने के लिये पीछे देखने' की आवश्यकता को प्रतिबिंबित करता है । संगोष्ठी एक जानकारी प्रदान करने वाला अनुभव रही, आशा की जाती है कि 'दिल्ली' सीरीज युवा अधिकारियों एवं कैडेट्स को समुद्री क्षेत्र में हो रहे घटनाक्रमों पर नज़र रखने के लिये प्रेरित करेगी ।


    ***


    आर.के.मीणा / अर्चना/एबी/डीए – 10728


    

    
    (Release ID: 1549789) Visitor Counter : 15