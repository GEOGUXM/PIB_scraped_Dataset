      पर्यटन मंत्रालय

      मंत्रिमडल ने पर्यटन के क्षेत्र में भारत और रोमानिया के बीच समझौता ज्ञापन को मंजूरी दी
      Posted On: 10 OCT 2018 2:19PM by PIB Delhi


    प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने पर्यटन के क्षेत्र में भारत और रोमानिया के बीच समझौता ज्ञापन को पूर्व प्रभाव से अपनी मंजूरी दे दी है। सितंबर, 2018 में भारत के उपराष्ट्रपति की रोमानिया यात्रा के दौरान समझौता ज्ञापन पर हस्ताक्षर किए गए थे।


    समझौता ज्ञापन के प्रमुख उद्देश्य हैं-


    ए) पर्यटन क्षेत्र में द्विपक्षीय सहयोग का विस्तार।


    बी) पर्यटन से संबंधित सूचना और डाटा का आदान-प्रदान। होटलों तथा टूर-ऑपरेटरों सहित सभी पर्यटन हितधारकों के बीच सहयोग को प्रोत्साहन देना।


    सी) पर्यटन और आतिथ्य क्षेत्रों में निवेश।


    डी) टूर-ऑपरेटरों/मीडिया तथा दोतरफा पर्यटन को प्रोत्साहन देने के लिए जनमत बनाने वालों की एक-दूसरे देशों में यात्रा।


    ई) प्रोत्साहन, विपणन, गंतव्य विकास और प्रबंधन के क्षेत्रों में अनुभवों का आदान-प्रदान।


    एफ) दोनों देशों के आकर्षक पर्यटन स्थलों को प्रोत्साहन देने के लिए फिल्म पर्यटन के माध्यम से द्विपक्षीय सहयोग में तेजी लाना।


    जी) सुरक्षित, सम्मानित और सतत पर्यटन को प्रोत्साहित करना


    एच) दोनों देशों के बीच पर्यटकों के आवागमन में सहायता देना।


    रोमानिया में भारत के लिए पर्यटन की आपार क्षमता है। बाजार है। (2017 में रोमानिया से लगभग 11844 पर्यटक भारत आए)। रोमानिया के साथ इस समझौता ज्ञापन से पर्यटकों के आगमन में वृद्धि होगी।


    पृष्ठभूमिः


    भारत और रोमानिया के बीच मजबूत कूटनीतिक और आर्थिक संबंध है। दोनों देश अपने संबंधों को और मजबूत तथा विकसित करना चाहते है। इसीलिए भारत सरकार के पर्यटन मंत्रालय और रोमानिया के पर्यटन विभाग ने पर्यटन क्षेत्र में सहयोग बढ़ाने के लिए समझौता ज्ञापन पर हस्ताक्षर किए हैं।


    *****


    अतुल कुमार तिवारी /आर.के.मीणा/अर्चना/एजी/डीके-


    

    
    (Release ID: 1549183) Visitor Counter : 73