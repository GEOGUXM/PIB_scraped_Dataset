      उप राष्ट्रपति सचिवालय

      “देश की विशाल जनसंख्या को अच्छी और सस्ती स्वास्थ्य सुविधायें उपलब्ध कराना आयुष्मान भारत का उद्देश्य” - उपराष्ट्रपति
      Posted On: 12 OCT 2018 3:51PM by PIB Delhi


    पुडुचेरी के 200 वर्ष पुराने जवाहर लाल इस्टीट्यूट ऑफ पोस्ट ग्रेजुएट मेडिकल एजुकेशन एंड रिसर्च ( JIPMER ) के नवें वार्षिक दीक्षांत समारोह के अवसर पर दीक्षांत भाषण देते हुए उपराष्ट्रपति श्री एम. वेकैया नायडु ने कहा कि देश की विशाल और विविध जनसंख्या को सस्ती और अच्छी स्वास्थ्य सुविधा उपलब्ध कराना वास्तव में चुनौती रही है। उन्होंने कहा कि भारत सरकार द्वारा हाल में प्रारंभ की गई “ आयुष्मान भारत ” योजना इस चुनौती को पूरा करने की दिशा में महत्वपूर्ण कदम है जिसके प्रभावी कार्यान्वयन से देश के स्वास्थ्य परिदृष्य में गुणात्मक परिवर्तन हो सकेगा। उपराष्ट्रपति ने आशा व्यक्त की कि JIPMER जैसे संस्थान सस्ती और अच्छी स्वास्थ्य सुविधा उपलब्ध कराने में महत्वपूर्ण भूमिका निभा सकते हैं।


    इस अवसर पर उपराष्ट्रपति ने JIPMER द्वारा कराइकल और येनाम में अलग कैंपस स्थापित किये जाने की भी सराहना की साथ ही JIPMER द्वारा BIMSTEC देशों जैसे बांग्लादेश, भूटान, नेपाल, श्रीलंका, म्यांमार, थाईलैंड से टैली-मैडिसिन सेवा स्थापित करने पर संतोष व्यक्त किया।


    दीक्षांत समारोह के अवसर पर उपराष्ट्रपति द्वारा 200 सफल छात्र-छात्राओं को प्रमाण पत्र तथा पुरस्कार वितरित किये गये। JIPMER द्वारा देश के मैडिकल कालेजों में तीसरा स्थान तथा चिकित्सा सेवाओं में छठा स्थान प्राप्त करने पर उपराष्ट्रपति ने संस्थान प्रशासन, शिक्षको, छात्रों और चिकित्सा कर्मियों को बधाई दी।


    JIPMER मूलत: 1823 में फ्रांसीसी सरकार द्वारा पुडुचेरी में स्थापित किया गया था।


    ****


    ÄKT/BK/MS/RK

    
    
    (Release ID: 1549568) Visitor Counter : 169