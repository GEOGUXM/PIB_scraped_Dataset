      रेल मंत्रालय

      भारतीय रेल ने स्वच्छ भारत अभियान के तहत प्रभावी बदलाव के लिए कार्यक्रमों की शुरूआत की
      
      ‘स्वच्छता ही सेवा’ पखवाड़े के दौरान रेलवे परिसरों में हरित क्षेत्र के विस्तार के लिए 13.27 लाख पौधे लगाए गए
      
      
      स्वच्छ भारत मिशन कार्यक्रम के तहत मौजूदा वर्ष में 1400 रेलवे स्टेशनों पर 1800 शौचालयों का निर्माण और उन्हें बेहतर बनाने का काम किया गया तथा 2700 स्टेशनों पर 2700 शौचालय बनाने का काम शुरू किया गया
      
      
      दिव्यांगों के लिए विशेष शौचालय बनाने के साथ ही मौजूदा शौचालयों को बेहतर बनाने का काम भी किया गया
      Posted On: 05 OCT 2018 11:58AM by PIB Delhi


    स्वच्छ पर्यावरण की प्राथमिकताओं के साथ स्वच्छता अभियान को बढ़ावा देने के लिए , भारतीय रेल ने रेलवे स्टेशनों सहित सार्वजनिक इस्‍तेमाल वाले अपने अन्‍य सभी परिसरों में हरित क्षेत्र के विस्‍तार के लिए पूरी प्रतिबद्धता के साथ काम शुरु किया है। राष्ट्रीय स्तर पर चलाए गए स्वच्छता ही सेवा पखवाड़े के दौरान रेलवे के अधिकारियों और कर्मचारियों ने स्वच्छता अभियान में बढ़-चढ़ कर हिस्सा लिया। इस दौरान 1300 किलोमीटर रेल मार्ग पर पटरियों के दोनों ओर तथा रेलवे स्टेशनों और रेलवे की खाली पड़ी जमीन पर 13.27 लाख पौधे लगाए गए।


    स्वच्छ भारत मिशन के तहत शौचालयों की व्यवस्था


    रेल परिसरों में साफ-सफाई बेहतर बनाने के लिए भारतीय रेल ने मौजूदा शौचालयों को बेहतर बनाने और इसके साथ ही नए शौचालयों के निर्माण के लिए 300 करोड़ रुपये आवंटित किए हैं। इसके साथ ही मौजूदा वर्ष 1400 स्टेशनों पर 1800 शौचालयों का निर्माण और उन्हें बेहतर बनाने का काम भी किया है। इनमें वे 200 शौचालय भी शामिल हैं जो विशेष रूप से दिव्यांगों के लिए बनाए गए हैं। इसके अलावा रेलवे ने स्टेशनों के आस-पास रहने वाले स्थानीय लोगों और आम जनता के लिए भी कॉरपोरेट सामाजिक दायित्व पहल के तहत कई शौचालय बनावाएं हैं।


    स्वच्छता ही सेवा के जरिए रेलवे अपने स्वच्छता कार्यक्रम को काफी हद तक सफल बनाने में कामयाब रहा है। इस दौरान स्टेशनों , कार्यस्थलों , कार्यशालाओं के साथ ही रेलवे कॉलोनियों में साफ-सफाई के लिए जागरूकता गतिविधियों को बढ़ाया गया। रेलवे स्टेशनों में साफ-सफाई रखने के मामले में जन भागीदारी और कॉरपोरेट सामाजिक दायित्व को एक अहम माध्यम के रूप में स्वीकार किया जा रहा है। सुविधाजनक और अच्छी तरह से डिजाइन किए गए शौचालय भारतीय रेल के स्वच्छता कार्यक्रम का अहम हिस्सा है।


    रेल पटरियों के किनारे पौधारोपण


    ***


    आर.के.मीणा/अर्चना/मधुलिका/डीके- 10523

    
    
    (Release ID: 1548709) Visitor Counter : 287
    
    
      Read this release in: Malayalam , English , Marathi , Tamil