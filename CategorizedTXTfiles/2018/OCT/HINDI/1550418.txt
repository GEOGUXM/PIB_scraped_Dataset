      स्‍वास्‍थ्‍य एवं परिवार कल्‍याण मंत्रालय

      श्री जे. पी. नड्डा ने एम्स, नई दिल्ली में स्वच्छता मेले का शुभारंभ किया
      
      लोगों से सफाई और स्वच्छता को अपनी जीवनचर्या में शामिल करने की अपील
      
      Posted On: 01 OCT 2018 6:48PM by PIB Delhi


    केंद्रीय स्वास्थ्य और परिवार कल्याण मंत्री जे पी नड्डा ने नई दिल्ल के एम्स अस्पताल में स्वच्छता मेले का शुभारंभ किया। इस मौके पर संबोधित करते हुए श्री नड्डा ने कहा कि सफाई और स्वच्छता सिर्फ एक दिन का कार्यक्रम नहीं बल्कि इसे जीवनचर्या का हिस्सा बनाना चाहिए। उन्होंने ये भी कहा कि सभी अस्पताल और सरकारी स्वास्थ्य सुविधाओं को सालों भर साफ-सफाई बनाए रखने की कोशिश करनी चाहिए। इस मौके पर समारोह में शामिल लोगों और स्वयंसेवकों को श्री जेपी नड्डा ने स्वच्छता संकल्प भी दिलाया। केंद्रीय स्वास्थ्य मंत्री ने थूक और गंदगी के खिलाफ जागरूकता के लिए पोस्टर सीरिज और बायो मेडिकल वेस्ट मैनेजमेंट पर लघु फिल्म ‘टोटो की पाठशाला ’ की डीवीडी का अनावरण किया।


    श्री जे. पी. नड्डा ने लोगों से स्वच्छता को सफाई को अपनी रोजमर्रा की जीवनचर्या में शामिल करने की अपील की। उन्होंने जोर देकर कहा कि स्वच्छता का सबसे बड़ा फर्क स्वास्थ्य पर पड़ता है और साफ और स्वच्छ वातावरण का डायरिया, लिंफैटिक फाइलेरिया, ट्रेकोमा इत्यादि बीमारियों को रोकने में बड़ा योगदान होता है। श्री नड्डा ने बीमारियों के रोकथाम और बचाव में स्वच्छता के अहमियत पर प्रकाश डाला।


    श्री नड्डा ने कहा कि कायाकल्प ने सार्वजनिक स्वास्थ्य सुविधाओं के प्रति लोगों में विश्वास पैदा करने में बेहद अहम किरदार निभाया है। इसके तहत मेडिकल सुविधाओं की निर्धारित मानदंडों पर लगातार आंकलन की प्रक्रिया बेहद सफल रही है। श्री नड्डा ने ये भी जोड़ा कि अस्पतालों स्वच्छता, सफाई और इंफेक्शन से बचाव को लेकर अस्पतालों ने जो उत्साह और हौसला दिखाया है वो बिना किसी रुकावट के जारी रहना चाहिए। केंद्रीय स्वास्थ्य मंत्री ने ये सूचना भी दी कि नेशनल एक्रेडेशन बोर्ड फॉर हॉस्पिटल एंड हेल्थकेयर प्रोवाइडर (एनएबीएच) ने ये फैसला किया है कि निजी अस्पतालों की रैंकिंग का मूल्यांकन कायाकल्प योजना के मानदंडों पर होगा।


    स्वच्छता मेला का आयोजन अस्पताल प्रबंधन विभाग ने 1 और 2 अक्टूबर को स्वच्छता सेनानी के कल्याण और एम्स को साफ और हरा-भरा रखने में स्वच्छता सेनानियों के लगन, कठिन परिश्रम और अथक प्रयास के लिए उनका आभार जताने के लिए किया गया था।


    एम्स नई दिल्ली के निदेशक प्रोफेसर रणदीप गुलेरिया, एम्स स्वच्छता अभियान के डॉक्टर विजयदीप सिद्धार्थ, एम्स के मेडिकल अधिक्षक डॉक्टर डी के शर्मा के साथ ही दूसरे वरिष्ठ अधिकारी और प्राध्यापक इस समारोह में मौजूद रहे।


    आर.के.मीणा / एएम / पीटी -10847

    
    
    (Release ID: 1550418) Visitor Counter : 10
    
    
      Read this release in: English