      रक्षा मंत्रालय

      नौसेना कमांडरों के सम्मेलन में ‘संसाधन वृद्धि’ और ‘उभरती टेक्नोलॉजी’ पर चर्चा होगी
      Posted On: 31 OCT 2018 6:52PM by PIB Delhi


    नौसेना कमांडर सम्मेलन 2018 के दूसरे भाग की बैठक आज नई दिल्ली में प्रारंभ हुई। भारतीय नौसेना के शीर्ष कमांडर संसाधनों में वृद्धि और उभरती टेक्नोलॉजी विषय पर चर्चा करेंगे।


    भारत एक मैरीटाईम देश है और इसका विकास समुद्र से जुड़ा हुआ है। क्षेत्र में ‘ सबके लिए सुरक्षा और विकास ’ (सागर) के प्रधानमंत्री के समग्र विजन के अंतर्गत भारतीय नौसेना हिन्द महासागर क्षेत्र में स्थिरता और शांति का वातावरण प्रदान करने में अग्रणी रही है। देश की पुरानी नौसेना के रूप में भारतीय सेना की महत्वकांक्षा मैत्रीपूर्ण देशों के साथ सहयोग के माध्यम से हिन्द महासागर में नेट सुरक्षा प्रदाता बने रहने की है।


    भारतीय नौसेना की संचालन जिम्मेदारियों में भारत के बढ़ते मैरीटाईम हितों के अनुरूप वृद्धि हुई है। नौसेना ने मिशन आधारित तैनाती के दर्शन और रख-रखाव से संचालन संक्रमण चक्र को अपनाया है ताकि हिन्द महासागर क्षेत्र में उभरती स्थितियों के लिए तैयार रहा जा सके।


    कमांडरों के सम्मेलन में लड़ाई के लिए तैयारी और मानव शक्ति सहित संसाधनों को बढ़ाने पर चर्चा की जाएगी ताकि आगे के मिशन और कार्य को पूरा किया जा सके। सम्मेलन में नए विचारों को अपनाने पर भी चर्चा होगी और महत्वपूर्ण संगठनात्मक ढ़ाचों का मूल्यांकन तथा मैरीटाईम सुरक्षा की बढ़ती चुनौतियों का सामना करने के लिए प्रक्रियाओँ पर चर्चा की जाएगी।


    रक्षा मंत्री भी नौसेना कमांडरों के सम्मेलन को संबोधित करेंगी। सम्मेलन तीन दिन के व्यापक विचार-विमर्श के बाद शुक्रवार को समाप्त हो जाएगा।


    ***


    आर.के. मीणा/अर्चना/एजी/डीके-109 94


    

    
    (Release ID: 1551415) Visitor Counter : 82