      महिला एवं बाल विकास मंत्रालय

      महिला और बाल विकास मंत्रालय ने नारी शक्ति पुरस्कार, 2018 के नामांकन की अंतिम तिथि 30 नवंबर, 2018 तक बढ़ाई
      Posted On: 29 OCT 2018 7:46PM by PIB Delhi


    महिला और बाल विकास मंत्रालय ने एक महत्वपूर्ण कदम में प्रतिष्ठित नारी शक्ति पुरस्कार 2018 के लिए नामांकन प्राप्ति की अंतिम तिथि बढ़ाकर 30 नवंबर, 2018 कर दी है।


    भारत में महिलाओं का यह सर्वोच्च नागरिक सम्मान उन असाधारण महिलाओं और संस्थानों को दिया जाता है जो महिला सशक्तिकरण की दिशा में निरंतर काम करते हैं। यह पुरस्कार अपने 19वें वर्ष में है और महिलाओं के आर्थिक और सामजिक सशक्तिकरण के क्षेत्र में उत्कृष्ट योगदान को मान्यता देता है। राष्ट्रपति प्रत्येक वर्ष अंतर्राष्ट्रीय महिला दिवस के अवसर पर नारी शक्ति पुरस्कार प्रदान करते हैं।


    केन्द्रीय महिला और बाल विकास मंत्री श्रीमती मेनका संजय गांधी ने कहा “ हम 1999 से यह पुरस्कार दे रहे हैं। मुझे इस वर्ष के पुरस्कारों का नामांकन आमंत्रित करने में हर्ष हो रहा है। मैं इस प्रतिष्ठित पुरस्कार के लिए उन महिलाओं से नामांकन करने का आग्रह करती हूं जिन्होंने अछूते क्षेत्रों में सभी बाधाओं को पार कर प्रवेश किया और समाज के लिए अमिट योगदान दिया ” ।


    नामांकन के लिए आवश्यक दस्तावेज उपसचिव (डब्ल्यू डी एंड आईसी) महिला एवं बाल विकास मंत्रालय, कमरा नम्बर-632, छठी मंजिल, शास्त्री भवन, नई दिल्ली-110001 को प्रस्तुत किए जा सकते हैं।


    आवेदक पुरस्कार के दिशा-निर्देश वेबसाइट http://www.wcd.nic.in/award पर पढ़ सकते हैं।


    ***


    आर.के. मीणा/अर्चना/एजी /एमएस - 10947


    

    
    (Release ID: 1551172) Visitor Counter : 272