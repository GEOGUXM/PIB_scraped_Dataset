      प्रधानमंत्री कार्यालय

      प्रधानमंत्री श्री नरेन्‍द्र मोदी ने इंडोनेशिया गणराज्‍य के राष्‍ट्रपति महामहिम श्री जोको विडोडो से टेलीफोन पर बातचीत की
      Posted On: 01 OCT 2018 10:10PM by PIB Delhi


      प्रधानमंत्री श्री नरेन्‍द्र मोदी ने आज इंडोनेशिया गणराज्‍य के राष्‍ट्रपति महामहिम श्री जोको विडोडो से टेलीफोन पर बातचीत की।


      प्रधानमंत्री ने इंडोनेशिया के सुलावेसी क्षेत्र में हाल में आए भूकंप और त्‍सुनामी में होने वाले जान-माल के नुकसान पर अपनी और भारतवासियों की तरफ से गहरी संवेदना व्‍यक्‍त की।


      प्रधानमंत्री ने इस गंभीर प्राकृतिक आपदा का सामना करने के लिए इंडोनेशिया के लोगों की दृढ़ता और साहस की सराहना की।


      अंतर्राष्‍ट्रीय सहायता के लिए इंडोनेशिया के आह्वान के प्रत्‍युत्‍तर में प्रधानमंत्री श्री नरेन्‍द्र मोदी ने इंडोनेशिया का मित्र तथा उसका समुद्री पड़ोसी होने के नाते भारत की तरफ से हरसंभव सहायता की पेशकश की।


      राष्‍ट्रपति श्री विडोडो ने प्रधानमंत्री की संवेदना और सहायता की पेशकश के लिए धन्‍यवाद दिया।


      दोनों नेताओं ने सहमति व्‍यक्‍त की कि राजनयिक और अन्‍य आधिकारिक स्रोतों के जरिए भारत की सहायता की रूपरेखा तैयार की जाएगी।


      ***


      आर.के. मीणा/अर्चना/एकेपी/वाईबी- 10467


    

    
    (Release ID: 1548319) Visitor Counter : 104
    
    
      Read this release in: English , Marathi , Assamese , Gujarati , Tamil , Kannada