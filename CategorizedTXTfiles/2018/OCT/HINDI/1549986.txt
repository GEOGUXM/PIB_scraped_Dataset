      कार्मिक, लोक शिकायत एवं पेंशन मंत्रालय

      पूर्वोत्तर क्षेत्र विकास राज्य मंत्री डॉ. जितेन्द्र सिंह ने शीर्ष ‘100 बैंको में जालसाज़ी’ के बारे में केन्द्रीय सतर्कता आयोग की विश्लेषण रिपोर्ट प्राप्त की
      Posted On: 17 OCT 2018 7:31PM by PIB Delhi


    केन्द्रीय सतर्कता आयोग ने आज नई दिल्ली में ‘ 100 बैंको में जालसाज़ी ’ के बारे विश्लेषण रिपोर्ट औपचारिक रूप से पूर्वोत्तर क्षेत्र विकास राज्य मंत्री (स्वतंत्र प्रभार), प्रधानमंत्री कार्यालय, कार्मिक, जन-शिकायत और पेंशन, परमाणु ऊर्जा एवं अंतरिक्ष राज्यमंत्री डॉ. जितेन्द्र सिंह को सौंपी। सतर्कता आयुक्तों श्री टी एम भसीन और श्री शरद कुमार ने रिपोर्ट उन्हें सौंपी।


    रिपोर्ट की प्रमुख विशेषताओं के बारे में विचार करते हुए डॉ. जितेन्द्र सिंह ने सीवीसी के कार्य की सराहना की और कहा कि यह रिपोर्ट नीति योजनाकारों, निजी निर्माताओं के लिए संदर्भ सामग्री का काम करेगी।


    रिपोर्ट की जानकारी देते हुए सतर्कता आयुक्त श्री टी एम भसीन ने कहा कि आयोग की पूरी कवायद मुख्य रूप से बैंको में जारी जालसाजी की प्रवृत्तियों से प्रेरित है। सीवीसी ने कहा कि इस रिपोर्ट के जरिए 31 मार्च 2017 तक देश के शीर्ष 100 बैंको में हुई जालसाजी की समीक्षा और विश्लेषण किया गया है।


    इस विश्लेषण के अंतर्गत बैंको के परिचालन के तौर तरीकों, धोखाधड़ी में शामिल धन राशि, लेन-देन में देखी गयी विसंगतियों को उजागर किया गया है। बैंको में हुई धोखाधड़ी की घटनाओं को रत्न और आभूषण, विनिर्माण / उद्योग, कृषि आदि 13 प्रमुख क्षेत्रों में वर्गीकृत करते हुए रिपोर्ट में उनका व्यापक विश्लेषण किया गया है।


    श्री भसीन ने आशा प्रकट की है कि यह समेकित रिपोर्ट देश में बैंको में धोखाधड़ी कम करने/समाप्त करने मददगार साबित होगी।


    ****


    आर.के.मीणा/अर्चना/आरएसबी/एमएम- 10772


    

    
    (Release ID: 1549986) Visitor Counter : 86