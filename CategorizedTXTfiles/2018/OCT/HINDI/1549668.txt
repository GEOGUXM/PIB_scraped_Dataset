      कार्मिक, लोक शिकायत एवं पेंशन मंत्रालय

      हरियाणा के वाणिज्य और उद्योग मंत्री श्री विपुल गोयल ने स्वच्छ गंगा कोष और प्रधानमंत्री राहत कोष के लिए 2.58 करोड़ रुपये का दान दिया
      Posted On: 13 OCT 2018 6:49PM by PIB Delhi


    हरियाणा के वाणिज्य और उद्योग मंत्री श्री विपुल गोयल ने सार्वजनिक सेवा के लिए उपयोग की जाने वाली निधियों में 2.58 करोड़ रुपये का दान दिया है। श्री गोयल ने केंद्रीय पूर्वोत्तर क्षेत्र विकास (स्वतंत्र प्रभार), प्रधानमंत्री कार्यालय, कार्मिक, लोक शिकायतें और पेंशन, परमाणु ऊर्जा और अंतरिक्ष राज्यमंत्री डॉ जितेंद्र सिंह को आज यहां दो चेक सौंपे। इनके द्वारा क्रमशः 1.58 करोड़ रुपये का योगदान "स्वच्छ गंगा कोष" में और 1 करोड़ रुपये का योगदान "प्रधानमंत्री राष्ट्रीय राहत कोष" में किया गया है।


    डॉ जितेंद्र सिंह ने उनके महान कार्य की प्रशंसा करते हुए कहा कि श्री विपुल गोयल ने लोगों के सामने अनुकरणीय उदाहरण स्थापित किया है। डॉ जितेंद्र सिंह ने कहा कि जहां "स्वच्छ गंगा कोष" पवित्र गंगा नदी की सफाई करने के महान कार्य के लिए समर्पित है वहीं “प्रधानमंत्री राहत कोष” गरीबों, जरूरतमंदों, बीमारों और प्राकृतिक आपदाओं से प्रभावित लोगों को समय-समय पर सहायता उपलब्ध कराने में मदद करता है।


    ***


    आर.के.मीणा/अर्चना/आईपीएस/एमएस–10690

    
    
    (Release ID: 1549668) Visitor Counter : 54