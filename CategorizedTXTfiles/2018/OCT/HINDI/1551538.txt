      गृह मंत्रालय

      केंद्रीय गृह मंत्री श्री राजनाथ सिंह ने केन्द्रीय सशस्त्र पुलिस बलों और दिल्ली पुलिस में भर्ती, पदोन्नति और रिक्ति की स्थिति पर एक समीक्षा बैठक की
      Posted On: 30 OCT 2018 7:58PM by PIB Delhi


    केंद्रीय गृह मंत्री श्री राजनाथ सिंह ने आज नॉर्थ ब्लॉक, नई दिल्ली में केन्द्रीय सशस्त्र पुलिस बल (सीएपीएफ) के निदेशकों और दिल्ली पुलिस के आयुक्त के साथ एक समीक्षा बैठक की अध्यक्षता की। इस बैठक में गृह राज्य मंत्री श्री हंसराज गंगाराम अहिर और केंद्रीय गृह सचिव भी मौजूद थे।


    इस बैठक के दौरान , रिक्तियों की स्थिति , सीएपीएफ और दिल्ली पुलिस में विभिन्न पदों में प्रत्यक्ष भर्ती और पदोन्नति से संबंधित विभिन्न मुद्दों पर चर्चा की गई।


    सीएपीएफ में रिक्तियों की स्थिति और भर्ती प्रक्रिया पर संज्ञान लेते हुए केंद्रीय गृह मंत्री ने तय समय में तेजी से भर्ती प्रक्रिया पूरा करने और अनावश्यक देरी को कम करने के लिए विशेष तंत्र को शुरू करने की बात की।


    केंद्रीय गृह मंत्री ने पिछले दो वर्षों में सीएपीएफ द्वारा भर्ती में हुई प्रगति पर अपनी संतुष्टि व्यक्त की, साथ ही उन्होंने आशा व्यक्त की कि सीएपीएफ निदेशकों और दिल्ली पुलिस में निहित शक्तियों का उपयोग करके विभागीय पदोन्नति को जल्द से जल्द पूरा कर लिया जाएगा।


    आर.के. मीणा/अर्चना/अभय-11010

    
    
    (Release ID: 1551538) Visitor Counter : 7
    
    
      Read this release in: English