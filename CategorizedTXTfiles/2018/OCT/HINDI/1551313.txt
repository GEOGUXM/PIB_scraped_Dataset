      उप राष्ट्रपति सचिवालय

      शासन प्रणाली में सुधार के लिए पांच ए- एंबिशन, एबिलिटी, एजिलिटी, एकाउंटेबिलिटी और एचीवमेंट महत्वपूर्ण है: उप राष्ट्रपति
      
      60 करोड़ भारतीय युवाओं की उम्मीदों पर खरा उतरने के लिए यथार्थवादी लेकिन महत्वाकांक्षी लक्ष्य की जरूरत
      
      आईआईपीए की 64वीं सालाना आम बैठक में संबोधन

      Posted On: 26 OCT 2018 12:47PM by PIB Delhi

    भारत के उप राष्ट्रपति श्री एम वेंकैया नायडू ने कहा कि महत्वाकांक्षा, क्षमता, दक्षता, दायित्व और उपलब्धि वो चार रास्ते हैं जिसपर आगे बढ़ते हुए देश की शासन प्रणाली में सुधार करना होगा। उन्होंने अधिकारियों से कहा कि वो वर्तमान उपलब्धियों पर ही आत्मसंतुष्ट ना हों।


    भारतीय लोक प्रशासन संस्थान (आईआईपीए) की 64वीं सालाना आम बैठक की अध्यक्षता कर रहे उपराष्ट्रपति ने अपने संबोधन में इस बात पर जोर दिया कि योजनाओं के क्रियान्वयन में कार्यक्षमता और प्रभाव को बढ़ाते हुए देश को आगे ले जाने के लिए कौशलक्षमता लाने की जरूरत है। उन्होंने अधिकारियों को सरकारी योजनाओं का लाभ जरूरतमंदों, समाज के सबसे कमजोर तबके के लोगों तक पहुंचाने का लक्ष्य दिया।


    उप राष्ट्रपति ने कहा कि विकास योजनाओं का अंतिम लक्ष्य है हर नागरिक के जीवन पर सकारात्मक असर, जीवन में गरिमापूर्ण बदलाव, योग्यता और खुशहाली में वृद्धि। उन्होंने कहा कि आईआईपीए जैसी साधन संपन्न संस्थाओं को हमारे शासन प्रणाली में सुधार के लिए आगे आकर नेतृत्व करना चाहिए।


    उप राष्ट्रपति ने 60 करोड़ भारतीय युवाओं की उम्मीदों पर खरा उतरने के लिए यथार्थवादी लेकिन महत्वाकांक्षी लक्ष्य तैयार करने के लिए कहा। उन्होंने लोक सेवकों और प्रशासकों से शहरी ग्रामीण अंतर, लिंग भेद, महिलाओं और सामाजिक समूहों जैसे अनुसूचित जाति खिलाफ भेदभाव, गरीब इलाकों, कुपोषण, अशिक्षा इत्यादि की चुनौतियों से निपटने के लिए प्रयास करने का आह्वान किया।


    उप राष्ट्रपति ने अपनी बात आगे बढ़ाते हुए कहा कि इन चुनौतियों से बेहतर ढंग से निपटने के लिए हमें अपनी योजनाओं में बदलाव, बेहतरी, नवीनता लाने की जरूरत है। हमें इसके लिए दक्ष और सक्रिय रहना होगा।


    इस मौके पर उप राष्ट्रपति के सचिव डॉक्टर आईवी सुब्बा राव, आईआईपीए के अध्यक्ष श्री टी. एन. चतुर्वेदी, आईआईपीए के उपाध्यक्ष श्री शेखर दत्त और दूसरे पदाधिकारी भी इस मौके पर उपस्थित थे।


    ***


    आर.के.मीणा/एएम/पीटी-10972

    
    
    (Release ID: 1551313) Visitor Counter : 24