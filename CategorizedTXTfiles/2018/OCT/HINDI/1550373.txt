      गृह मंत्रालय

      राष्‍ट्रीय एकता दिवस की तैयारियां जोरों पर
      Posted On: 23 OCT 2018 6:38PM by PIB Delhi


    सरदार वल्‍लभभाई पटेल के जन्‍मदिवस 31 अक्‍टूबर को राष्‍ट्रीय एकता दिवस के रूप में मनायें जाने की तैयारियां जोरों पर हैं। इस दिन विभिन्‍न मंत्रालयों, सार्वजनिक उपक्रमों और संगठनों द्वारा देश भर में कई कार्यक्रम आयोजित किए जाएंगे।


    राजधानी दिल्‍ली सहित सभी राज्‍यों में इस दिन लोग देश की एकता और अखण्‍डता अक्षुण्‍ण बनाए रखने की शपथ लेंगे और एकता के लिए दौड़ (रन फॉर यूनिटी) में भाग लेंगे। दिल्‍ली में यह दौड़ मेजर ध्‍यानचंद स्‍टेडियम से 31 अक्‍टूबर को सुबह 7 बजे शुरू होगी। केन्‍द्रीय गृह राज्‍य मंत्री श्री राजनाथ सिंह इसे झंडी दिखाकर रवाना करेंगे। इस अवसर पर गृह मंत्री संसद मार्ग पर स्थित सरदार पटेल की प्रतिमा पर श्रृद्धासुमन भी अर्पित करेंगे।


    राष्‍ट्रीय एकता दिवस के उपलक्ष्‍य में आयोजित कार्यक्रमों में अन्‍य संगठनों के अलावा खेल और युवा मामलों, विदेश, रक्षा, रेल, बिजली, आवास और शहरी मामलों, जहाजरानी, नागरिक उड्डयन, सड़क परिवहन, पर्यटन, पेट्रोलियम एवं प्राकृतिक गैस मंत्रालय भी भाग लेगा। इन आयोजनों में वरिष्‍ठ नागारिक, महिला, पूर्व सैनिक, जानी-मानी खेल हस्तियों के भी शामिल होने की संभावना है।


    विदेश मंत्रालय, भारतीय दूतावासों और उच्‍च आयोगों में इस दिन लेख, प्रश्‍नोत्तरी (क्‍वि‍ज) और वाद-विवाद प्रतियोगिताएं आयोजित करेगा। इस अवसर पर सरदार पटेल के जीवन और उनके योगदान पर परिचर्चा का आयोजन भी किया जाएगा।


    ***


    आर.के.मीणा/अर्चना/मधुलिका/वीके-10840

    

    
    (Release ID: 1550373) Visitor Counter : 117