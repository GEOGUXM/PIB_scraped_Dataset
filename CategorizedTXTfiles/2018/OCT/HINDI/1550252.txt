      उप राष्ट्रपति सचिवालय

      समाचारों और विचारों के मिश्रण से उत्पन्न व्यवधान के लक्षण नए तौर पर सामान्य बन गये हैं : उपराष्ट्रपति
      
      उपराष्ट्रपति ने मीडिया से कहा, फर्जी समाचारों, दुष्प्रचार और झूठे समाचारों को रोकें
      
      मीडिया भारत के परिवर्तन में सुधार के एक उपकरण के रूप में काम करे
      
      ​​​​​​​न्यायमूर्ति जे. एस. वर्मा स्मारक व्याख्यान में संबोधन

      Posted On: 01 OCT 2018 6:19PM by PIB Delhi

    उपराष्ट्रपति श्री एम. वेंकैया नायडू ने समाचारों और विचारों के मिश्रण के बारे में चिंता व्यक्त करते हुए कहा कि ऐसा प्रतीत होता है कि पत्रकारिता के मौलिक सिद्धांत पिछड़ गए हैं। “ मीडिया के बढ़ते प्रभाव के बीच उसकी स्वतंत्रता और दायित्व ” विषय पर आज नई दिल्ली में तीसरे न्यायमूर्ति जे. एस. वर्मा स्मारक व्याख्यान में अपने संबोधन में उन्होंने पत्रकारिता के मूल्यों में गिरावट पर चिंता व्यक्त की।


    उपराष्ट्रपति ने पत्रकारों से कहा कि मौजूदा डिजिटल युग में वे सूचना की सच्चाई की जांच करते समय विशेष सावधानी बरतें और फर्जी समाचारों, दुष्प्रचार और झूठे समाचारों को रोंके। डिजिटल मीडिया के माध्यम से स्मार्ट फोनों पर तत्क्षण अलर्ट और फ्लैश मिल जाते हैं। उन्होंने कहा कि इस स्थिति में, व्यापक उपभोक्ताओं तक न्यूज अलर्ट पहुंचाने के लिए समाचार माध्यम संगठनों की होड़ के बीच समाचार माध्यम की स्वतंत्रता और उसका दायित्व उतना अधिक महत्वपूर्ण हो गया है, जितना पहले कभी नहीं था।


    उपराष्ट्रपति ने अपने विचारों को थोपने की प्रवृत्ति को लेकर समाचार संगठनों की आलोचना की। श्री नायडू ने कहा कि ऐसा प्रतीत होता है कि सच्चाई, वस्तुनिष्ठता, शुद्धता, विश्वसनीयता, निष्पक्षता, न्याय, मानवता और दायित्व पीछे चला गया है, जबकि ये समाचार संगठन खुद ही निगरानीकर्ता की भूमिका भी निभाते हैं। उन्होंने कहा कि समाचारों और विचारों के मिश्रण से उत्पन्न व्यवधान के लक्षण नए तौर पर सामान्य बन गये हैं।


    उपराष्ट्रपति ने कहा कि लोगों को उनके अधिकारों के बारे में शिक्षित करना समाचार माध्यमों का दायित्व होना चाहिए, क्योंकि जागरूक नागरिक ही लोकतंत्र की सबसे बेहतर निगरानी कर सकते हैं। उन्होंने कहा कि आने वाले दशकों में एक अग्रणी आर्थिक शक्ति के रूप में भारत के परिवर्तन की दिशा में सुधार के एक उपकरण के रूप में समाचार माध्यम को काम करना चाहिए।


    ***


    आर.के. मीणा/अर्चना/एसकेएस/सीएस-10813


    

    
    (Release ID: 1550252) Visitor Counter : 36