      प्रधानमंत्री कार्यालय

      प्रधानमंत्री श्री नरेन्द्र मोदी ने 2018 ग्रीष्मकालीन युवा ओलंपिक के पदक विजेताओं को सम्मानित किया
      Posted On: 21 OCT 2018 2:58PM by PIB Delhi


    प्रधानमंत्री श्री नरेन्द्र मोदी ने अर्जेंटीना में आयोजित किए गए 2018 ग्रीष्मकालीन युवा ओलंपिक के पदक विजेताओं से आज मुलाकात की और उन्हें सम्मानित किया।


    प्रधानमंत्री ने उनसे आग्रह भी किया कि वे आने वाले ओलंपिक में मंच पर पहुंचने के अपने लक्ष्य पर ध्यान केंद्रित करें और कड़ी मेहनत करें। प्रधानमंत्री ने एथलीटों को यह आश्वासन दिया कि सरकार उन्हें सभी आवश्यक सहायता और सुविधाएं उपलब्ध कराएगी।


    श्री मोदी ने कहा कि युवा एथलीटों को अपने स्कूलों और गांवों में युवाओं को खेलों में शामिल होने के लिए प्रेरित करना चाहिए।


    प्रधानमंत्री ने पदक विजेता एथलीटों के प्रशिक्षकों को वैश्विक स्तर पर भारत का प्रोफाइल बढ़ाने में दिए गए उनके योगदान की भी सराहना की।


    ***


    आर.के. मीणा/अर्चना/आईपीएस/डीए - 10799

    
    
    (Release ID: 1550118) Visitor Counter : 190