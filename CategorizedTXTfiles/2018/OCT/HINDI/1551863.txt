      खाद्य प्रसंस्करण उद्योग मंत्रालय

      श्रीमती हरसिमरत बादल ने मेगा फूड पार्क और शीत श्रृंखला इकाइयों को सबसे साफ रखने के लिए पुरस्कार प्रदान किया
      Posted On: 31 OCT 2018 8:54PM by PIB Delhi


    खाद्य प्रसंस्करण उद्योग मंत्रालय द्वारा स्वच्छता पखवाड़ा कार्यक्रमों की आज समाप्ति हुई। स्वच्छता पखवाड़ा कार्यक्रमों के अंतिम दिन केंद्रीय मंत्री श्रीमती हरसिमरत कौर बादल ने स्वच्छता संस्कृति को बनाए रखने , बढ़ावा देने और प्रोत्साहित करने के लिए मेगा फूड पार्क और शीत श्रृंखला इकाइयों के बीच स्वच्छता पुरस्कारों का वितरित किया। मंत्री ने सभी विजेताओं को बधाई दी और चुनौतियों से निपटने तथा स्वच्छता मानकों के उच्च स्तर को प्राप्त करने के लिए उनके प्रयासों की सराहना की। पहला पुरस्कार मैसर्स पंतजली फूड एंड हर्बल पार्क ( पी ) लिमिटेड , हरिद्वार को दिया गया , दूसरा पुरस्कार सातारा मेगा फूड पार्क ( पी ) लिमिटेड , सतारा जिला , महाराष्ट्र को और तीसरा पुरस्कार पाग्रो फ्रोजन फूड्स प्राइवेट लिमिटेड ( पी ) लिमिटेड ( शीत श्रृंखला परियोजना ) फतेहगढ़ साहिब , पंजाब को दिया गया। विजेताओं का चयन राष्ट्रीय खाद्य प्रौद्योगिकी उद्यमिता और प्रबंधन संस्थान द्वारा 11 मेगा फूड पार्क और 11 शीत श्रृंखला इकाइयों में आयोजित स्वच्छता जांच के आधार पर किया गया। संस्थान के द्वारा इस पखवाड़ा के लिए रैली , सफाई अभियान , श्रमदान , धूल के वितरण सहित कई व्यापक अभियान के माध्यम के उल्लेखनीय प्रयास किए गए थे।


    इस स्वच्छता पखवाड़ा के साथ ही , मंत्रालय का 15 दिवसीय स्वच्छता अभियान आज समाप्त हो गया। पखवाड़ा ने विभिन्न उद्योग चैंबरों के साथ - साथ खाद्य प्रसंस्करण कंपनियों की बढ़ती भागीदारी को देखा। पखवाड़ा के तहत आयोजित विभिन्न कार्यक्रम नीचे सूचीबद्ध हैं :

     1. अलग - अलग उद्योग संघों को पत्र भेजकर उन्हें अपने सदस्यों को स्वच्छता पखवाड़ा में भाग लेने और स्वच्छता प्रतिज्ञा लेने और प्राथमिकता पर गतिविधियों का अंत तक निरीक्षण करने के लिए अनुरोध किया गया। इसके अलावा खाद्य प्रसंस्करण उद्योग मंत्रालय ने स्वच्छता पखवाड़ा मनाने में मेगा फूड पार्क , शीत श्रृंखला इकाइयों , अभ्यारण्य आदि की सहायता की। इसके अलावा , मंत्रालय के वरिष्ठ अधिकारियों और कर्मचारियों ने पंचशील भवन में स्थित मंत्रालय परिसर के आसपास स्वच्छता अभियान में हिस्सा लिया।
     2. अस्पताल कैंटीन के खाद्य संचालकों की खाद्य सुरक्षा के लिए भारतीय उद्योग परिसंघ का सहयोग जागरूकता कार्यक्रम। सत्र में भाग लेने के लिए एम्स , मैक्स , प्राइमस , आरएमएल , दिल्ली हार्ट इंस्टीट्यूट और दिल्ली के अन्य अस्पतालों के 40 से अधिक प्रतिभागी एकसाथ एकत्रित हुए।
     3. भारतीय चैंबर ऑफ कॉमर्स के सहयोग से आईएनए मार्केट और राजौरी गार्डन में सड़क विक्रेताओं के लिए प्रशिक्षण कार्यक्रम का आयोजन , जिसका उद्देश्य खाद्य संचालकों के बीच खाद्य सुरक्षा और स्वच्छता प्रक्रियाओं पर जागरूकता पैदा करना था जिसे अपनाकर वे सुरक्षित भोजन सुनिश्चित कर सकें।
     4. आदर्श वैज्ञानिक अनुसंधान केंद्र और परीक्षण प्रयोगशाला प्राइवेट लिमिटेड पनवेल , मुंबई द्वारा स्वच्छता अभियान।
     5. दलित इंडियन चेंबर ऑफ कॉमर्स एंड इंडस्ट्री के सहयोग से छतरपुर में छात्रों के लिए स्वच्छता जागरूकता अभियान आयोजित किया गया जिसमें स्वच्छता प्रतिज्ञा और चित्रकारी प्रतियोगिता भी शामिल थी।
     6. पीएचडी चेम्बर ऑफ कॉमर्स एंड इंडस्ट्री के सहयोग से लक्ष्मी नगर में सड़क पर के विक्रेताओं के लिए जागरूकता कार्यक्रम का आयोजन उन्हें व्यक्तिगत स्वच्छता और काम करने की जगह की स्वच्छता को बनाए रखने का प्रशिक्षण देने के लिए।
     7. उत्तर - पूर्वी क्षेत्र के उद्योग औ र वाणिज्य संघ के सहयोग से गुवाहाटी , असम के बेल्टोला बाजार और दरांग , असम के अंधेरीघाट में जागरूकता कार्यक्रम और सफाई अभियान का आयोजन , जहां पर सड़क पर के विक्रेताओं के बीच टोपी , फेस मास्क और कूड़ेदान वितरित किए गए।
     8. राणा फ्रोजन फूड्स कोल्ड चेन प्रोजेक्ट हरिद्वार , उत्तराखंड द्वारा स्वच्छता अभियान का आयोजन।
     9. एसोचैम के सहयोग से कोटला मुबारकपुर , दिल्ली में सड़क खाद्य विक्रेताओं के लिए प्रशिक्षण कार्यक्रम और स्वच्छता किटों का वितरण।
    10. भारतीय खाद्य प्रसंस्करण प्रौद्योगिकी संस्थान द्वारा वेस्ट टू वेल्थ टेक्नोलॉजी पर एक बुकलेट का निर्माण , जिसे 16 अक्टूबर को श्रीमती बादल द्वारा जारी किया गया।

    मंत्रालय के प्रमुख अधिकारियों ने 15 दिनों के दौरान कार्यस्थलों पर स्वच्छता उपायों की समीक्षा के लिए मेगा फूड पार्क , अभयारण्य , शीत श्रृंखला और अन्य सहायक परियोजनाओं का भी दौरा किया। मंत्री ने इस अभियान में उत्साहजनक भागीदारी के लिए उद्योग चैंबरों का धन्यवाद किया और आशा व्यक्त की कि वे आगे भी स्वच्छता को जीवन का तरीका बनाने के विचार को बढ़ावा देना जारी रखेंगे।


    आर.के.मीणा / एएम / ए -11057

    
    
    (Release ID: 1551863) Visitor Counter : 16
    
    
      Read this release in: English
    
    
    

10.