      गृह मंत्रालय

      केंद्रीय गृह मंत्री ने “रन फॉर यूनिटी” दौड़ को झंडी दिखाकर रवाना किया, प्रतिभागियों को एकता की शपथ दिलायी
      
      हमें राष्ट्रीय एकता के लिए काम करने का संकल्प लेना चाहिए: राजनाथ सिंह

      Posted On: 31 OCT 2018 1:04PM by PIB Delhi

    केंद्रीय गृह मंत्री श्री राजनाथ सिंह ने आज नई दिल्ली के ध्यानचंद राष्ट्रीय स्टेडियम से “ रन फॉर यूनिटी ” दौड़ को झंडी दिखाकर रवाना किया। इस दौड़ में सैकड़ों युवाओं, बच्चों और बुजुर्गों ने बड़े उत्साह के साथ हिस्सा लिया। इस अवसर पर उन्होंने प्रतिभागियों को राष्ट्रीय एकता दिवस की शपथ दिलायी।


    बड़ी संख्या में एकत्र लोगों को संबोधित करते हुए गृह मंत्री ने भारत की आजादी के बाद विभिन्न रियासतों के एकीकरण में सरदार पटेल के योगदान की याद दिलायी। उन्होंने कहा की भारत की एकता और अखंडता के पीछे सरदार पटेल की ताकत थी। उन्होंने कहा कि राष्ट्र उनका ऋणी है। श्री राजनाथ सिंह ने कहा कि भारत के लौह पुरूष का सपना पूरा करने के लिए हम सभी को अवश्य संकल्प लेना चाहिए।


    इससे पहले गृह मंत्री ने सरदार पटेल की 143वीं जयंती के अवसर पर पटेल चौक स्थित सरदार वल्लभभाई पटेल की प्रतिमा पर माल्यार्पण किया।


    ***


    आर.के.मीणा/अर्चना/आरएसबी/पीबी- 10 9 7 1


    

    
    (Release ID: 1551319) Visitor Counter : 115