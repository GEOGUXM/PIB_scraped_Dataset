      रक्षा मंत्रालय

      आईएनएस राणा दक्षिण कोरिया में ‘आईएफआर’ में भाग लेगा
      Posted On: 10 OCT 2018 3:52PM by PIB Delhi


    भारत की ‘ एक्‍ट ईस्‍ट ’ नीति के मद्देनजर वर्तमान में उत्‍तर-पश्‍चिम प्रशांत महासागर क्षेत्र में विशेष परिचालन के तहत तैनात किया गया आईएनएस राणा अब कोरिया गणराज्‍य के जेजू क्षेत्र में पहुंच गया है , जहां वह अंतरराष्‍ट्रीय बेड़ा समीक्षा (फ्लीट रिव्‍यू) में शिरकत करेगा। अंतरराष्‍ट्रीय बेड़ा समीक्षा का आयोजन 8 अक्‍टूबर से शुरू हुआ है जो 15 अक्‍टूबर , 2018 तक जारी रहेगा। अपनी सात दिवसीय यात्रा के दौरान कैप्‍टन अतुल देसवाल के नेतृत्‍व में आईएनएस राणा कोरिया की नौसेना के साथ-साथ आईएफआर में भाग ले रही अन्‍य विदेशी नौसेनाओं के साथ भी अनगिनत विश्‍वास संवर्धन अभ्‍यास कार्यक्रमों में भाग लेगा।


    आईएनएस राणा नामक पोत अपनी यात्रा के दौरान आईएफआर से जुड़े अनेक कार्यक्रमों में बड़ी सक्रियता के साथ भाग लेगा। एक नौसना दल उद्घाटन समारोह का हिस्‍सा होगा। यह पोत खेलकूद से जुड़े विभिन्‍न कार्यक्रमों के साथ-साथ सांस्‍कृतिक आयोजनों का भी एक अहम हिस्‍सा होगा। आईएनएस राणा निर्धारत आईएफआर कार्यक्रम के अनुसार स्‍वागत समारोह की अगवानी करेगा।


    भारत और कोरिया गणराज्‍य के बीच लम्‍बे समय से कायम ऐतिहासिक सांस्‍कृतिक संबंधों की बदौलत ही दोनों देशों के बीच जीवंत द्विपक्षीय संबंधों की मजबूत नींव पड़ी है। दोनों देशों के बीच बढ़ती आर्थिक सहभागिता और सैन्‍य संबंध भी पारस्‍परिक द्विपक्षीय रिश्‍तों में शामिल हैं।


    ***


    आर.के.मीणा/अर्चना/ आरआरएस/एस – 10618


    

    
    (Release ID: 1549214) Visitor Counter : 145