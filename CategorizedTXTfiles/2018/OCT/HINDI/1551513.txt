      विज्ञान एवं प्रौद्योगिकी मंत्रालय

      25वें डीएसटी-सीआईआई प्रौद्योगिकी सम्मेलन 2019 में भागीदार बनेगा नीदरलैंड
      Posted On: 30 OCT 2018 2:13PM by PIB Delhi


    विज्ञान एवं प्रौद्योगिकी, पृथ्वी विज्ञान, पर्यावरण, वन एवं जलवायु परिवर्तन मंत्री डॉ. हर्षवर्धन ने प्रौद्योगिकी सम्मेलन-2019 के रजत जयंती आयोजन के बारे में बताया। उन्होंने घोषणा की कि 25वें डीएसटी- सीआईआई प्रौद्योगिकी सम्मेलन में नीदरलैंड भागीदार देश रहेगा।


    केंद्रीय मंत्री ने सस्ते चिकित्सा उपकरण, शहरी जल प्रणाली, बिग डाटा और इंटरनेट ऑफ थिंग्स (आईओटी) जैसे क्षेत्रों में भारत और नीदरलैंड के बीच द्विपक्षीय शोध भागीदारी का उल्लेख किया। उन्होंने जोर देकर कहा कि नई डिजिटल तकनीक के क्षेत्र में दोनों देशों के बीच साझेदारी बढ़ाने की व्यापक संभावनाएं हैं। उन्होंने इस बात पर भी जोर दिया कि समाज के हित में पारदर्शिता और भरोसा बढ़ाने के उद्देश्य से डिजिटल एप्लीकेशन के
    क्षेत्र में भी सुरक्षा को बढ़ाना चाहिए।


    डॉ. हर्षवर्धन ने अगले साल होने वाले इस सम्मेलन वैश्विक भागीदारों को आमंत्रित करके और वास्तव में एक वैश्विक कार्यक्रम का रूप देकर 25वें प्रौद्योगिकी सम्मेलन-2019 को एक नए मुकाम पर ले जाने का प्रस्ताव रखा।


    किंगडम ऑफ नीदरलैंड के भारत में उच्चायुक्त मार्टिन वैन डेन बर्ग ने कहा कि इस साल मई में उनके प्रधानमंत्री की भारत यात्रा के दौरान विज्ञान, प्रौद्योगिकी और नवाचार के क्षेत्र में दोनों देशों के बीच 10 वर्षीय भागीदारी का आगाज हुआ था।


    उन्होंने कहा कि सार्वजनिक निजी साझेदारियों में सर्वश्रेष्ठ उद्यमियों और वैज्ञानिकों को जोड़कर किफायती और व्यापक समाधानों पर जोर दिया गया है। भारत और नीदरलैंड व्यापक उद्देश्यों को ध्यान में रखते हुए काम कर रहे हैं और जल, स्वास्थ्य, कृषि, उच्च तकनीक प्रणालियों और आईटी जैसे क्षेत्रों को भागीदारी के लिए खोल रहे हैं।


    विज्ञान एवं प्रौद्योगिकी विभाग में सचिव प्रो. आशुतोष शर्मा ने कहा कि यह एक महत्वपूर्ण वर्ष है, जब हम नीदरलैंड के साथ अपने अनुसंधान सहयोग के 10 वर्ष पूरे करने जा रहे हैं। उन्होंने जल, स्वास्थ्य, साइबर प्रणालियों आदि क्षेत्रों में डच संस्थानों की भागीदारी का स्वागत करते हैं। उन्होंने आगाह किया कि जल्द ही एंटीबायोटिक्स अपने प्रभाव को गंवा सकते हैं और हम पहले से ही एंटी-माइक्रोबियल रेसिस्टैंस (एएमआर) पर काम करके पहले से इस चुनौती का समाधान निकाल रहे हैं।


    *****


    आर.के.मीणा/अर्चना/एमपी-11002

    
    
    (Release ID: 1551513) Visitor Counter : 18