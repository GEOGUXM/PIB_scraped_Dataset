      रक्षा मंत्रालय

      तवांग में ईसीएचएस पोलिक्‍लीनिक खुलने का सपना सच हुआ
      Posted On: 16 OCT 2018 7:53PM by PIB Delhi


    रक्षा राज्‍य मंत्री डॉ.सुभाष भामरे ने आज अरुणाचल प्रदेश के तवांग जिले के दूर-दराज स्थित ऊंचाई वाले क्षेत्र में पूर्व सैनिक योगदान स्‍वास्‍थ्‍य योजना ( ईसीएचएस) का उद्धाटन किया। लेफ्टिनेंट जनरल जी.एस.संघा , जनरल ऑफिसर कमांडिंग गजराज कोर और मेजर जनरल आर.के.झा , जनरल आफिसर कमांडिंग बॉल ऑफ फायर डिवीजन , जिला प्रशासन के अधिकारियों और तवांग तथा आसपास के क्षेत्रों के पूर्व सैनिकों ने बड़ी संख्‍या में इस कार्यक्रम में भाग लिया।


    पूर्व सैनिक तवांग में ईसीएचएस पोलीक्‍लीनिक खोले जाने की काफी समय से मांग कर रहे थे। इस योजना से सभी पूर्व सैनिकों और उनके आश्रितों को गुणवत्‍तायुक्‍त चिकित्‍सा सेवा उपलब्‍ध होगी , क्‍योंकि सबसे नजदीक ईसीएचएस सुविधाएं तवांग से लगभग 350 किलोमीटर दूर तेजपुर और गुवाहाटी में उपलब्‍ध हैं। रक्षा राज्‍यमंत्री ने उपस्थित लोगों को संबोधित करते हुए सरकार द्वारा पूर्व सैनिकों के लिए किए जा रहे प्रयासों के बारे में भी जानकारी दी।


    ***


    आर.के. मीणा/अर्चना/आईपीएस/एनआर- 10759


    

    
    (Release ID: 1549903) Visitor Counter : 98