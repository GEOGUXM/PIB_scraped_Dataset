      प्रधानमंत्री कार्यालय

      प्रधानमंत्री ने एशियाई खेल 2018 में शानदार प्रदर्शन के लिये भारतीय दल को बधाई दी
      Posted On: 02 OCT 2018 7:49PM by PIB Delhi


    प्रधानमंत्री श्री नरेंद्र मोदी ने वर्ष 2018 के एशियाई खेलों में शानदार प्रदर्शन के लिये भारतीय दल को शुभकामनाएं दी हैं ।


    प्रधानमंत्री ने श्रृंखलाबद्ध ट्वीट किये और कहाः "एशियाई खेलों की समाप्ति पर मैं एक बार पुनः भारतीय दल को उसके शानदार प्रदर्शन के लिये बधाई देता हूं । 2018 के खेल एशियाई खेलों के इतिहास में भारत के लिये सर्वश्रेष्ठ रहे हैं । हर वह खिलाड़ी जिसने इन खेलों में भाग लिया है वह भारत का गर्व है ।


    2018 में एशियाई खेलों के दौरान हमने उन खेलों में अपनी स्थिति और सुदृढ़ की है जिनमें हम एतिहासिक रूप से अच्छे रहे हैं एवं उन खेलों में वाहवाही पाई है जिनमें हम इससे पहले अधिक नहीं जीत पाए थे । यह एक अत्यंत सकारात्मक संकेत है एवं भारतीय खेल जगत के लिये अच्छा है ।


    मैं प्रशिक्षकों, सहायक कर्मचारियों, खिलाड़ियों के परिवार एवं मित्रों को सलाम करता हूं । हमारे चैम्पियनों को लगातार समर्थन देने के लिये आपका धन्यवाद । हमारे सभी खिलाड़ियों को भविष्य में होने वाली प्रतियोगिताओं के लिये मेरी शुभकामनाएं।


    राष्ट्रपति जोको विडोडो एवं इंडोनेशिया के लोगों को इतने स्मरणीय एशियाई खेल- 2018 की मेज़बानी करने की बधाईयां । इन खेलों में खिलाड़ियों के महान प्रदर्शन एवं आश्चर्यजनक ढंग से खेल-भावना का मूर्त रूप देखने को मिला ।"


    *****


    एबी-10541

    
    
    (Release ID: 1548774) Visitor Counter : 45