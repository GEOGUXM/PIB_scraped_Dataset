      वाणिज्‍य एवं उद्योग मंत्रालय

      45 भारतीय कंपनियों ने मेक्सिको शहर में आयोजित निर्माण प्रदर्शनी सिहाक में भाग लिया
      Posted On: 17 OCT 2018 4:26PM by PIB Delhi


    निर्माण उद्योग की एक प्रमुख गतिविधि के रूप में एक्सपो सिहाक प्रदर्शनी आज मेक्सिको के सिटिबानामेक्स सेंटर में शुरू हुई जो इस महिने की 20 तारीख तक चलेगी। भारत की ओर से भारतीय व्यापार संवर्धन परिषद (टीपीसीआई) निर्माण क्षेत्र से संबद्ध इस प्रदर्शनी में हिस्सा लेने के लिए 45 कंपनियों के एक दल का नेतृत्व कर रही है। ये कंपनियां निर्माण उद्योग से जुड़े विभिन्न क्षेत्रों से संबद्ध हैं, जैसे भवन निर्माण सामग्री, उपकरण, आंतरिक साज-सज्जा, विनिर्माण और सेरामिक टाइलों का विपणन आदि।


    टीपीसीआई के चेयरमैन मोहित सिंगला ने कहा कि मेक्सिको शहर में एक्सपो सिहाक के साथ कंपनी अपने प्रमुख निर्यात संवर्धन कार्यक्रम ‘ सोर्स इंडिया मेक्सिको ’ का भी आयोजन कर रहा है। प्रदर्शनी के महत्व को रेखांकित करते हुए श्री सिंगला ने कहा कि इस प्रदर्शनी से मेक्सिको और अन्य प्रतिभागी देशों के साथ निर्यात, संयुक्त उद्यमों, प्रौदयोगिकी हस्तांतरण और विपणन समझौतों के रूप में व्यापार के अवसर तलाशने में मदद मिलेगी।


    भारत के सेरामिक उद्योग ने 1 वर्ष के भीतर सेरामिक उत्पादों के निर्यात से 1 अरब 24 करोड़ 30 लाख डॉलर का व्यापार किया है। मेक्सिको में व्यापार की काफी संभावनाएं हैं क्योंकि भारत से वहां सेरामिक उत्पादों का निर्यात मात्र 7.38 करोड़ डॉलर मूल्य का है।


    प्रदर्शनी में विश्वभर से निर्माण क्षेत्र में उत्कृष्ट उत्पाद, प्रोद्योगिकियां और नवाचार एक साथ देखने को मिलेगा। इसमें वास्तुशिल्प, इंजीनियरी, आंतरिक डिजाइन, गृह स्वचालन और मशीनों जैसे क्षेत्रों से जुड़ी 570 से अधिक कंपनियां अपने उत्पाद और सेवाएं प्रदर्शित कर रही हैं।


    प्रतिभागी देशों का मुख्य लक्ष्य अपने ब्रैंड का परिचय बढ़ाना, अधिक संभावनाएं आकर्षित करना और उभरते हुए निर्माण उद्योग के प्रतिभागियों के साथ संबंध मजबूत बनाना है।


    ****


    आर.के.मीणा/अर्चना/आरएसबी/एमएम- 10770

    
    
    (Release ID: 1549960) Visitor Counter : 161
    
    
      Read this release in: English , Marathi