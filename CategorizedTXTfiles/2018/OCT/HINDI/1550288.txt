      उप राष्ट्रपति सचिवालय

      उप-राष्ट्रपति ने बेल्जियम के राजा से मुलाकात की और भारत-बेल्जियम के मित्रतापूर्ण संबंधों को याद किया
      
      आतंकवाद के खतरे का उपाय ढूंढ़ने पर उप-राष्ट्रपति ने जोर दिया
      
      संयुक्त राष्ट्र सुरक्षा परिषद् में 2021-22 के लिए भारत की दावेदारी को समर्थन देने के लिए बेल्जियम को भारत ने धन्यवाद दिया
      
      Posted On: 18 OCT 2018 11:20AM by PIB Delhi


    उप-राष्ट्रपति श्री एम. वेंकैया नायडू ब्रसेल्स में हो रहे एशिया-यूरोप बैठक सम्मेलन-2018 में हिस्सा लेने पहुंचे हुए हैं और इस दौरान आज उन्होंने रॉयल सिटी पैलेस में बेल्जियम के राजा से मुलाकात की। उन्होंने दोनों देशों के मित्रतापूर्ण संबंधों को याद किया जो कानून , बहुलवाद और संघवाद के शासन के लिए प्रतिबद्ध साझी समानताओं पर टिके देश हैं।


    दोनों नेताओं ने "वैश्विक चुनौतियों के लिए वैश्विक साझेदार" विषय पर आधारित 2018 के इस सम्मेलन से अपनी अपेक्षाओं पर चर्चा की। राजा फिलीप ने 2010 में हुए एशिया-यूरोप बैठक सम्मेलन की मेज़बानी की थी जब बेल्जियम को यूरोपीय संघ की अध्यक्षता करने का अवसर मिला था।


    उप-राष्ट्रपति ने आतंकवाद के खतरे को दूर करने के लिए वैश्विक समुदाय के सामूहिक प्रयासों की आपात आवश्यकता पर भारत द्वारा बल देने के बारे में विस्तार से बताया। उन्होंने भारत सरकार की सफल बड़ी पहलों पर अपना नजरिया भी साझा किया जिनमें अभिनव शासन शामिल है जिसका उद्देश्य दुनिया के सबसे बड़े लोकतंत्र के रूप में भारत की चुनौतियों को संबोधित करना है , और साथ-साथ भारत को तेज , समावेशी तरक्की और विकास पथ पर लाना है।


    भारत ने संयुक्त राष्ट्र और अन्य अंतर्राष्ट्रीय संगठनों में अपनी दावेदारी को लगातार समर्थन देने के लिए बेल्जियम को धन्यवाद दिया। भारत ने संयुक्त राष्ट्र सुरक्षा परिषद् में 2021-22 की अवधि के लिए भारत की दावेदारी को समर्थन देने के लिए भी बेल्जियम का धन्यवाद अदा किया। दोनों पक्षों ने निवेश , व्यापार और नागरिक संबंधों को बढ़ाने के लिए भी अपनी-अपनी प्रतिबद्धता जताई।


    उप-राष्ट्रपति और बेल्जियम के राजा इससे पहले नवंबर 2017 में मिले थे, जब बेल्जियम के राजा और रानी अपनी भारत यात्रा पर आए हुए थे।


    ***


    आर.के.मीणा / एएम / जीबी-10824


    

    
    (Release ID: 1550288) Visitor Counter : 14