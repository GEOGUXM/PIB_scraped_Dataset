      गृह मंत्रालय

      केंद्रीय गृह सचिव ने “सीसीटीएनएस—अच्छे आचरण और सफलता” की कहानियों पर आयोजित सम्मेलन के विदाई सत्र को संबोधित किया
      Posted On: 30 OCT 2018 9:11PM by PIB Delhi


      केंद्रीय गृह सचिव श्री राजीव गौबा ने राष्ट्रीय अपराध रिकॉर्ड ब्यूरो (एनसीआरबी) द्वारा आयोजित “ सीसीटीएनएस—अच्छे आचरण और सफलता ” की कहानियों पर आयोजित दो दिन तक चले सम्मेलन के विदाई सत्र में हिस्सा लिया. इस मौके पर आईबी के निदेशक श्री राजीव जैन सम्मानित अतिथि रहे.


      इस सम्मेलन के विदाई सत्र को संबोधित करते हुए केंद्रीय गृह सचिव श्री राजीव गौबा ने सभी राज्यों /केंद्र शासित प्रदेशों की पुलिस को सीसीटीएनएस के कार्यान्वयन और अच्छे आचरणों के विकास के लिए किए गए प्रयासों को सराहा. इस मौके पर यूपी, बीपीआरएंडडी और एनडीआरएफ के डीजी के साथ ही राज्य पुलिस, सीपीओ, सीएपीएफ, नैट ग्रिड और भारत सरकार के मंत्रालयों के कई अधिकारी भी मौजूद रहे.


      केंद्रीय गृह सचिव ने कहा कि सीसीटीएनएस का आईसीजेएस और दूसरे डेटाबेस जैसे जेल, कोर्ट, यातायात इत्यादि के साथ एकीकरण से जांच एजेंसियों को ना सिर्फ समय की बचत होगी बल्कि अभियोजन का प्रतिशत भी इससे बढ़ाने में मदद मिलेगी. उन्होंने कहा कि इन डेटाबेस का बिग डेटा एनालिसिस, सीसीटीएनएस के साथ एकीकरण होने से किसी भी व्यक्ति का 360 डिग्री प्रोफाइल तैयार किया जा सकेगा.


      गृह सचिव ने उत्तर प्रदेश और हरियाणा जैसे राज्यों / केंद्र शासित प्रदेशों के अच्छे आचरण की तारीफ की जिन्होंने पहले उल्लेखित सुविधाओं से भी ज्यादा लोक सेवा की सुविधाएं लोगों तक पहुंचाई. इनमे से कुछ सुविधाओं को तो सम्मेलन के दौरान भी प्रस्तुत किया गया और उन्होंने कहा कि दूसरे राज्य/केंद्र शासित प्रदेश भी इनमे से कई सुविधाएं अपने राज्य के नागरिकों तक पहुंचा सकते हैं. साथ ही ये भी जोड़ा कि राज्य इनमें से कुछ सुविधाओं के लिए फीस भी ले सकते हैं जिससे इन्हें सुचारु रूप से चलाने में कोई दिक्कत ना आए. श्री राजीव गौबा ने अपने संबोधन में कहा कि भारत नेट से सभी दूरस्थ और ग्रामीण इलाकों के थाने भी जुड़ेंगे जिससे सीसीटीएनएस की पहुंच काफी बढ़ेगी.


      केंद्रीय गृह सचिव ने विचार व्यक्त किया कि तकनीक को अपने रोजमर्रा के कामकाज में शामिल करने के लिए कई राज्य अपनी कार्यप्रणाली को फिर से नई तकनीक के हिसाब से तैयार कर रहे हैं. दूसरे राज्यों को भी सीसीटीएनएस में सफल होने के लिए इसी तरह की सोच अपनाकर आगे चलना चाहिए.


      गृह सचिव ने व्यक्ति और संपत्ति खोज के लिए मोबाइल ऐप की शुरुआत करते हुए इसके लिए एनसीआरबी को धन्यवाद दिया और कहा कि ये ऐप सभी पुलिसकर्मियों खासकर जांच अधिकारियों के लिए बेहद उपयोगी साबित होगा. उन्होंने शिकायत करने के लिए, थानों का पता लगाने के लिए, एफआईआर देखने इत्यादि नागरिक सुविधाओं के लिए मोबाइल ऐप जारी करने पर एनसीआरबी की सराहना की.


      गृह सचिव श्री राजवी गौबा ने एनसीआरबी जर्नल भी जारी किया जो कि कानूनी पेशे से जुड़े लोगों, शिक्षकों और शोधकर्ताओं को पुलिस विज्ञान, कानून, वैज्ञानिक खोज, अपराध विज्ञान, फॉरेंसिक साइंस, फिंगर प्रिंट साइंस, बायोमेट्रिक्स, साइबर अपराध, साइबर आतंकवाद, साइबर सुरक्षा, आर्थिक अपराध, जेल और दूसरे संबंधित क्षेत्रों में शोधकार्य में मदद मिलेगी.


      उन्होंने सभी राज्यों /केंद्र शासित प्रदेशों की पुलिस के मुखिया, नोडल अधिकारियों और एनसीआरबी के अधिकारियों को सीसीटीएनएस प्रोजेक्ट को इसका वर्तमान स्वरूप देने के लिए किए गए प्रयासों की सराहना की. उन्होंने सीसीटीएनएस के राज्य/केंद्र शासित प्रदेशों में सफल कार्यान्वयन में योगदान के लिए सम्मेलन के दौरान सम्मानित किए गए सभी लोगों को धन्यवाद दिया.


      श्री गौबा ने सम्मेलन के दौरान राज्यों /केंद्र शासित प्रदेशों द्वारा दिखाए गए सीसीटीएनएस बेस्ट प्रैक्टिस के लिए उन्हें अवॉर्ड दिया. श्री गौबा ने राज्य/केंद्र शासित प्रदेश और एनसीआरबी के 57 अधिकारियों को भी सीसीटीएन के कार्यान्वयन में अहम योगदान के लिए अवॉर्ड दिया.


      सत्र के दौरान केंद्रीय गृह सचिव और आईबी के निदेशक का स्वागत करते हुए एनसीआरबी के निदेशक ने बताया कि देश के 94 % पुलिस थाने अपने संबंधित डेटा सेंटर से जोड़े जा चुके हैं और ऑनलाइन एफआईआर लिख रहे हैं. उन्होंने ये भी जोड़ा कि 12200 पुलिस थाने अपने रोजमर्रा की जांच के लिए अपराध और अपराधियों का नेशनल डेटा की मदद ले रहे हैं. साल के आखिर तक बाकी बचे थानों की भी नेशनल डेटा तक सीधे पहुंच हो जाएगी. उन्होंने सीसीटीएनएस के दूसरे चरण जिसमें कनेक्टिविटी में सुधार और एआई, जीआईएस और बिग डेटा तकनीक के जरिए ऐप की क्षमता में बढ़ोतरी समेत इसमें विकास के कई तरीकों पर हो रहे कार्यों का जिक्र किया. इस प्रोजेक्ट की चुनौतियों जैसे टीएनएफ साइट, मानव संसाधन की समस्या और डेटा के इस्तेमाल को लेकर आ रही चुनौतियों और उसके संभावित समाधानों पर भी रोशनी डाली गई.


      आईबी के निदेशक ने अपने संबोधन में एनसीआरबी के प्रयासों की सराहना की और कहा कि सीसीटीएनएस ने भरतीय पुलिस व्यवस्था में अपनी जगह बना ली है और बेहतर होगा कि ये अपनी सफलता को दूसरे देशों में भी ले जाएं.


      पूर्व डीजी एनटीआरपो श्री आलोक जोशी ने भी इस मौके पर बिग डेटा एनालिटिक्स पर महत्वपूर्ण जानकारी साझा की.


      दिन के पहले सत्र के दौरान डेटा एनालिटिक्स, रिपोर्ट, डैशबोर्ड्स, मॉनिटरिंग एंड इंटीग्रेशेन पर तेलंगाना (एमओ ऑफेंडर्स, ईबीट, जेल निगरानी, अपराधियों की जीओ टैगिंग, इंटरप्राइज सर्च, चेहरे से पहचान, एएफआईएस, डायल-100 इंटीग्रेशन ), महाराष्ट्र (जेल के साथ डायनेमिक रिपोर्ट और इंटीग्रेशन, सीसीटीवी, आईजीआर, एएमबीआईएस, फोटो अपलोडिंग और सीएएस एंट्री मंथली रिपोर्ट) और यूपी (कार्य संपादन निगरानी प्रणाली) ने अपनी प्रस्तुति दी.


      आखिरी सत्र में डेटा सेंटर, नेटवर्किंग और कैपेसिटी बिल्डिंग पर कर्नाटक (डेटा सेंटर, केएसडब्ल्यूएएन, ईआरपी और कैपेसिटी बिल्डिंग) और मध्यप्रदेश (डेटा केंद्र और नेटवर्क मैनेजमेंट, यूआरएल मॉनिटरिंग, एमपीएसडब्ल्यूएएन का प्रयोग और डीसी-डीआर ड्रिल) के द्वारा प्रस्तुति दी गई. राजस्थान ने भी अपनी हाल ही शुरू की गई ई-एफआईआर तकनीक का प्रदर्शन किया.


      आर.के. मीणा/अर्चना/ पीयूष कुमार तिवारी-11074


    

    
    (Release ID: 1551875) Visitor Counter : 7
    
    
      Read this release in: English