      शिक्षा मंत्रालय

      कर्नल राज्यवर्धन सिंह राठौड़ ने विज्ञान भवन के लॉन में 'केवीएस राष्ट्रीय एकता शिविर- एक भारत श्रेष्ठ भारत' का उद्घाटन किया
      
      केन्द्रीय विद्यालयों के छात्रों द्वारा प्रदर्शित भारत और दुनिया की सांस्कृतिक विविधता देखने का यह एक अनोखा अवसर

      Posted On: 31 OCT 2018 7:13PM by PIB Delhi

    केन्द्रीय सूचना एवं प्रसारण तथा खेल और युवा मामले के राज्य मंत्री (स्वतंत्र प्रभार) कर्नल राज्यवर्धन सिंह राठौर ने बुधवार को विज्ञान भवन लॉन्स में तीन दिवसीय केवीएस राष्ट्रीय शिविर-एक भारत श्रेष्ठ भारत का उद्घाटन किया। केवीएस का यह विशाल आयोजन आम लोगों के लिए 31 अक्टूबर से 2 नवंबर तक सभी तीन दिन 10:00 बजे से शाम 5:00 बजे तक खुला रहेगा।


    मुख्य अतिथि कर्नल राठौर ने अपने संबोधन में सांस्कृतिक विविधता वाले देश में एकता को बढ़ावा देने की अनूठी विशेषता के लिए राष्ट्रीय एकता शिविर की सराहना की। उन्होंने रेखांकित किया कि यह आयोजन पारस्परिक सम्मान, स्वीकृति और विविधता के सराहना की भावना को विकसित और प्रेरित करने के लिए एक प्रामाणिक मंच है। उन्होंने छात्रों को अन्य भारतीय राज्यों और दुनिया के विभिन्न देशों की संस्कृति को समावेशित करने के लिए उनके कड़े प्रयासों के लिए बधाई दी। यह उल्लेखनीय है कि कर्नल राठौर खुद केवी के पूर्व छात्र हैं।


    कर्नल राठौर ने सरदार वल्लभभाई पटेल को उनके जन्मदिन के अवसर पर याद किया और कहा कि उनकी दूरदर्शिता और प्रयासों के कारण हम संयुक्त भारत में रहते हैं। उन्होंने छात्रों को देश के बेहतर भविष्य के लिए एकता की भावना विकसित करने के लिए प्रेरित किया।


    केवीएस आयुक्त श्री संतोष कुमार मॉल ने मुख्य अतिथि को ग्रीन वेलकम के साथ बधाई दी। अपने संबोधन में उन्होंने कहा कि प्रत्येक केवी एक छोटा भारत है, क्योंकि हमारे पास एक छत के नीचे अध्ययन करने वाले विभिन्न राज्यों के बच्चे हैं। भव्य आयोजन से पहले उन्होंने केवीएस की कुछ प्रमुख योजनाओं पर भी प्रकाश डाला।


    कोलकाता क्षेत्र के केवीएस ने उद्घाटन सत्र में राजस्थान का एक सुंदर सांस्कृतिक नृत्य प्रस्तुत किया। विभिन्न राज्यों के रेसिडेंट कमिश्नरों को उनके संबंधित राज्यों के कार्यक्रम देखने के लिए विशेष रूप से आमंत्रित किया गया था।


    शिविर के पहले दिन विभिन्न कार्यक्रमों के लिए प्रतियोगिताओं का आयोजन किया गया जैसे कि विभिन्न राज्यों और देशों के सामुहिक नृत्य, प्रासंगिक मुद्दों पर रंगमंच, प्रश्नोत्तरी, रचनात्मक लेखन,बहस, चित्रकारी और एकल गीत।


    राष्ट्रीय एकता शिविर की अवधारणा कई मायनों में अद्वितीय है। केवीएस के 25 क्षेत्र, 25 भारतीय राज्य और 25 देश को सांस्कृतिक विरासत - नृत्य, संगीत, गीत, और सामाजिक-आर्थिक प्रगति के संदर्भ में एकसाथ लाते हैं। यह विशाल आयोजन छात्रों के लिए अपनी रचनात्मकता, मौलिकता, कलात्मक कौशल इत्यादि प्रदर्शित करने का एक व्यापक मंच है। यह मंच उन्हें भारत के अन्य राज्यों ही नहीं बल्कि दुनिया के विभिन्न देशों की संस्कृति, परंपरा, कला और वास्तुकला के बारे में जानने का मौका देता है। जानकारी को पूर्ण करने की प्रक्रिया में, वे कई चुनौतियों तथा भाषाई और भौगोलिक बाधाओं को पार कर लेते हैं और राष्ट्रीय गौरव की एक मजबूत भावना जागृत करते हैं तथा एक बेहतर विश्वव्यापी दृष्टिकोण के साथ अपने ज्ञान को बढ़ाते हैं। यह कार्यक्रम न केवल प्रदर्शन कलाओं को शामिल करता है बल्कि उन प्रक्रियाओं की झलक भी प्रदान करता है जिनके माध्यम से वे सीखते हैं और ज्ञान प्राप्त करते हैं।


    इस वर्ष केवीएस राष्ट्रीय एकता शिविर- "एक भारत श्रेष्ट भारत" और "लिट-फेस्ट" के आयोजन के दौरान निम्न प्रतियोगिताओं का आयोजन किया जाएगा।


    "एक भारत श्रेष्ट भारत"

     1. सामूहिक गायन
     2. .सामूहिक नाच(राज्य और अंतर्राष्ट्रीय)
     3. .रंगमंच
     4. .कार्यक्रम स्थल पर चित्रकारी
     5. .एकल गायन
     6. .एकल शास्त्रीय नृत्य
     7. .कलाकृतियों का प्रदर्शन

    "लिटफेस्ट"

     1. वाद-विवाद(हिंदी और अंग्रेजी)
     2. प्रश्नोत्तरी
     3. संस्कृत श्लोक अनुवाचन
     4. हिंदी काव्यपाठ
     5. अंग्रेजी वक्तृत्व
     6. रचनात्मक लेखन
     7. स्पेल-बी

    इस साल 1600 छात्रों के साथ 175 मार्गदर्शक इस विशाल आयोजन का हिस्सा बन रहे हैं। इस समारोह की अनूठी विशेषता यह है कि देश के एक हिस्से के छात्र देश के अन्य हिस्से और दुनिया की सांस्कृतिक विविधता को प्रदर्शित करते हैं।


    केवीएस राष्ट्रीय समाजिक विज्ञान प्रदर्शनी-सह-राष्ट्रीय एकता शिविर प्रत्येक साल स्कूल, क्लस्टर तथा क्षेत्रीय और राष्ट्रीय स्तर पर आयोजित किया जाता है। केवीएस के सभी 25 क्षेत्रों को अपने राज्यों से अलग एक राज्य और एक देश आवंटित किया जाता है। छात्र आवंटित राज्य और देश के संस्कृति, रीति-रिवाजों, कपड़े, फसलों, अर्थव्यवस्था, जलवायु आदि पर परियोजना/प्रदर्शनी तैयार करते हैं। राज्यों और देशों का प्रत्येक वर्ष आदान-प्रदान/आवर्तन किया जाता है।


    आर.के.मीणा / एएम / ए-11058

    
    
    (Release ID: 1551871) Visitor Counter : 16
    
    
      Read this release in: English
    
    
    

7.