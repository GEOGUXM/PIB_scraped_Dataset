      पेट्रोलियम एवं प्राकृतिक गैस मंत्रालय

      पेट्रोलियम और प्राकृतिक गैस मंत्री भारतीय सामरिक पेट्रोलियम भंडारण के दूसरे चरण के लिए रोड शो का उद्धाटन करेंगे
      Posted On: 16 OCT 2018 10:08AM by PIB Delhi


      केन्द्रीय पेट्रोलियम और प्राकृतिक गैस तथा कौशल विकास और उद्यमिता मंत्री श्री धर्मेन्‍द्र प्रधान कल 17 अक्‍टूबर , 2018 को नई दिल्‍ली में भारतीय सामरिक पेट्रोलियम भंडारण के दूसरे चरण के लिए रोड शो का उद्घाटन करेंगे।


      भारत सरकार की समन्वित ऊर्जा नीति के अनुसार केन्‍द्रीय मंत्रिमंडल ने सामरिक पेट्रोलियम भंडारण के दूसरे चरण के लिए अपनी सैद्धांतिक स्‍वीकृति दी थी , जिसमें चांदीखोल ओडिशा (4.0 एमएमटी) और पदुर-II, कर्नाटक (2.5 एमएमटी) में भूमिगत तथा अन्‍य स्‍थानों में कुल मिलाकर अतिरिक्‍त 6.5 एमएमटी भंडारण क्षमता का सृजन करना शामिल है। ( कृपया देखें: http://pib.nic.in/newsite/PrintRelease.aspx?relid=180215 )


      पदुर में सामरिक पेट्रोलियम भंडारण के पहले चरण (2.5 एमएमटी) और चांदीखोल , ओडिशा में प्रस्‍तावित दूसरे चरण (4.0 एमएमटी), पदुर, कर्नाटक में दूसरे चरण (2.5 एमएमटी) के वाणिज्‍यीकरण को व्‍यावहारिक बनाने के क्रम में निर्माण, फिलिंग और संचालन के लिए सार्वजनिक-निजी भागीदारी के माध्‍यम से सामरिक पेट्रोलियम भंडारण के दूसरे चरण से जुड़े पहलों के लिए निवेश जुटाने की योजना है।


      सम्‍भावित निवेशकों की रुचि का पता लगाने और फीडबैक प्राप्‍त करने के लिए रोड शो चलाने की योजना तैयार की गई है। इसके बाद , भागीदारी बढ़ाने के उद्देश्‍य से अंतर्राष्‍ट्रीय प्रतिस्‍पर्द्धा की दिशा में निवेशकों/सार्वजनिक-निजी भागीदारी के हिस्‍सेदारों के लिए एक उपयुक्‍त प्रारूप तैयार किया जाएगा।


      ***


      आर.के. मीणा/अर्चना/एसकेएस/वाईबी- 10736


    

    
    (Release ID: 1549816) Visitor Counter : 130
    
    
      Read this release in: English , Marathi