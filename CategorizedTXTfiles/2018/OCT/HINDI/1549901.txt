      वस्‍त्र मंत्रालय

      श्रीमती स्‍मृति ईरानी ने छठे भारतीय अंतरराष्‍ट्रीय सिल्‍क मेले का उद्घाटन किया
      Posted On: 16 OCT 2018 7:46PM by PIB Delhi


    श्रीमती स्‍मृति जुबिन ईरानी , नई दिल्‍ली में भारतीय अंतरराष्‍ट्रीय सिल्‍क मेले का उद्घाटन करते हुए।


    केंद्रीय कपड़ा मंत्री श्रीमती स्‍मृति जुबिन ईरानी ने आज प्रगति मैदान , नई दिल्‍ली में छठे भारतीय अंतरराष्‍ट्रीय सिल्‍क मेले (आईआईएसएफ) का उद्घाटन किया। इस अवसर पर भारत में वियतनाम के राजदूत फाम सन्‍ह चौ भी उपस्थित थे। पूर्वोत्‍तर राज्‍यों के10 और जम्‍मू-कश्‍मीर के 9 माल प्रदर्शकों सहित अपने-अपने तैयार माल का प्रदर्शन करने वाले 108 उद्य‍मी इस तीन दिवसीय मेले में भाग ले रहे हैं। आज 147 खरीददारों ने अपनी उपस्थिति दर्ज कराई। खरीददारों का सबसे बड़ा दल वियतनाम से आया है। उसके बाद श्रीलंका , आस्‍ट्रेलिया , कुवैत और मिस्र के खरीददारों से बड़ी संख्‍या में खरीददार आए हैं।


    भारत चीन के बाद सिल्‍क का दूसरा सबसे बड़ा उत्‍पादक देश है और एक प्रमुख निर्यातक देश के रूप में उभर रहा है। भारतीय उत्‍पादों की अमेरिका , इंग्‍लैंड , वियतनाम और श्रीलंका में भारी मांग है। इस तीन दिवसीय मेले से सिल्‍क , सिल्‍क मिश्रित परिधानों , कपड़े , सहायक उपकरणों और फ्लोर कवरिंग में लगे लघु और मध्‍यम उद्यमियों के लिए 20 मिलियन अमेरिकी डॉलर से अधिक का व्‍यापार जुटाई जाने की उम्‍मीद है। भारतीय सिल्‍क निर्यात संवर्धन परिषद खरीददारों के साथ प्रतिभागियों की बैठक भी आयोजित कर रही है। प्रतिभागियों का फैशन शो भी आयोजित किया जाएगा।


    ***


    आर.के. मीणा/अर्चना/आईपीएस/एनआर- 10756


    

    
    (Release ID: 1549901) Visitor Counter : 126