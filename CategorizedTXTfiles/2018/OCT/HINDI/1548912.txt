      श्रम और रोजगार मंत्रालय

      ईएसआईसी ने ‘स्वच्छता ही सेवा’ अभियान चलाया
      Posted On: 05 OCT 2018 5:47PM by PIB Delhi


    कर्मचारी राज्य बीमा निगम ने अपने विभिन्न क्षेत्रीय कार्यालयों / उप-क्षेत्रीय कार्यालयों, अस्पतालों तथा डिस्पेनसरियों में 15 सितम्बर, 2018 से 02 अक्टूबर, 2018 तक ‘स्वच्छता ही सेवा ’ अभियान चलाया। अभियान के दौरान परिसरों की साफ-सफाई, स्वच्छ वातावरण के लिए पौधा रोपण तथा बीमाशुदा व्यक्तियों, लाभार्थियों और जनसाधारण के बीच जागरूकता के लिए विशेष अभियान चलाया गया। अभियान के अंतर्गत स्थानीय स्कूलों में स्वास्थ्य कार्य चलाए गए और स्वास्थ्य संबंधी बातें प्रदर्शित की गई तथा विद्यार्थियों को शौचालयों के उपयोग, अच्छे तरीके से हाथ धोने की तकनीक, निवारक स्वास्थ्य उपायों आदि के बारे में बताया गया। विशेष शिविरों का भी आयोजन किया गया। विभिन्न कार्यालयों के चिकित्सा अधिकारियों / पैरा-मेडिकल स्टाफ ने निवारक स्वास्थ्य उपायों तथा व्यक्तिगत साफ-सफाई के बारे में लोगों को जानकारी दी। स्वच्छता का संदेश फैलाने के लिए वॉल पेंटिंग और नारे (आदर्श वाक्य) आदि तैयार किए गए तथा बैनर औऱ पोस्टर लगाए गए। अस्पतालों में स्वच्छता पर वीडियो फिल्म दिखाई गई।


    केन्द्रीय श्रम औऱ रोजगार राज्य मंत्री (स्वतंत्र प्रभार) श्री संतोष कुमार गंगवार ने 17 सितम्बर, 2018 को ईएसआईसी मॉडल अस्पताल तथा पीजीआईएमएसआर, बसईदारापुर नई दिल्ली में ‘स्वच्छता ही सेवा ’ आंदोलन दिवस में भाग लिया। उन्होंने कहा कि स्वच्छता ही ईश्वर भक्ति है। उन्होंने स्वच्छता अभियान में हिस्सा लिया और बीमारियों की रोकथाम के लिए स्वच्छता के महत्व को दोहराया।


    ‘स्वच्छता ही सेवा अभियान ’ के अंग के रूप में श्रीमती संध्या शुक्ला, आईएएंडएएस, वित्तीय आयुक्त तथा अनेक वरिष्ठ अधिकारियों एवं कर्मचारियों ने 01 अक्टूबर, 2018 को ईएसआईसी कार्यालय परिसर में पौधे लगाए और स्वच्छता अभियान में भाग लिया।


    ***


    आर.के.मीणा/अर्चना/एजी/डीए-10575

    
    
    (Release ID: 1548912) Visitor Counter : 23
    
    
      Read this release in: English