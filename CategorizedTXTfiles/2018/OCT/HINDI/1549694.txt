      वस्‍त्र मंत्रालय

      श्री अजय टमटा ने आईएचजीएफ-दिल्‍ली मेले का उद्घाटन किया
      Posted On: 14 OCT 2018 1:37PM by PIB Delhi


    केंद्रीय वस्‍त्र राज्‍य मंत्री श्री अजय टमटा ने आज ग्रेटर नोएडा में इंडिया एक्‍सपो सेंटर एंड मार्ट में विश्‍व के सबसे बड़े 46वें आईएचजीएफ-दिल्ली मेले के का उद्घाटन किया। इस अवसर पर उन्‍होंने कहा कि इस मेले ने देश से हथकरघा उत्‍पादों का निर्यात बढ़ाने में महत्‍वपूर्ण भूमिका निभाई है और हथकरघा क्षेत्र के लिए इसका एक विशेष महत्‍व कायम हो गया है। विदेशी ग्राहक इस मेले को अपनी जरूरतों के लिए सबसे कारगर स्रोत मानते हैं। साथ ही, भारतीय निर्यातक समुदाय भी अपने उत्‍पादों के लिए इसे सबसे प्रभावी बाजार के रूप में पाते हैं। इस मेले में 3200 से अधिक लोगों ने अपनी प्रदर्शनियां लगाईं और 110 से अधिक देशों के खरीददारों ने यहां आकर भारतीय हथकरघा उत्‍पादों में अपनी रूचि दिखाई। इससे निर्यातकों और आयातकों के बीच इसकी लोकप्रियता का पता चलता है।


    श्री अजय टमटा ने हथकरघा उत्‍पादों के निर्यातकों से मांग करते हुए कहा कि वे कारीगरों और दस्‍तकारों का ध्‍यान रखें, जो इस क्षेत्र की रीढ़ हैं। श्री टमटा ने कहा कि भारत सरकार इन दस्‍तकारों की सहायता के लिए स्‍वास्‍थ्‍य और शिक्षा से जुड़ी लागतों में कमी लाने के लिए अनेक योजनाओं के माध्‍यम से सब्सिडी प्रदान कर रही है और साझा सुविधा केंद्रों तक उनके उत्‍पादों को लाने के लिए परिवहन की भी व्‍यवस्‍था करती है।


    **


    आर.के.मीणा/अर्चना/एसकेएस/एसके-10705


    

    
    (Release ID: 1549694) Visitor Counter : 59