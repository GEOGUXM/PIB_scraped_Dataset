      खाद्य प्रसंस्करण उद्योग मंत्रालय

      केन्द्रीय मंत्री श्रीमती हरसिमरत कौर बादल ने पीएमकेके, पटियाला का उद्घाटन किया
      
      1000 छात्र प्रतिवर्ष कौशल विकास का प्रशिक्षण लेंगे

      Posted On: 13 OCT 2018 8:49PM by PIB Delhi

    केन्द्रीय खाद्य प्रसंस्करण उद्योग मंत्री श्रीमती हरसिमरत कौर बादल ने आज प्रधानमंत्री कौशल केन्द्र (पीएमकेके), पटियाला का उद्घाटन किया, जहां 1000 छात्र प्रति वर्ष विभिन्न पाठ्यक्रमों जैसे-हेयर स्टाइलिस्ट, मैनुअल आर्क बेल्डिंग, प्लम्बर, फील्ड टेकनीश्यन-में कौशल विकास का प्रशिक्षण लेंगे।


    अपने उद्घाटन भाषण में केन्द्रीय मंत्री श्रीमती हरसिमरत कौर बादल ने कहा कि युवा हमारे देश की ताकत हैं और उन्हें पूरे देश में कौशल विकास में प्रशिक्षित करने का हमारा लक्ष्य है ताकि उन्हें आत्म निर्भर एवं रोजगारन्मुख बनाया जा सके। उन्होंने कहा कि इस तरह के कौशल विकास केन्द्र पूरे देश के विभिन्न चिन्हित जिलों में स्थापित किए जा रहे हैं ताकि युवाओं को कौशल विकास के लिए गुणवत्ता आधारित प्रशिक्षण दिया जा सके।उन्होंने यह भी कहा कि इस तरह के कौशल विकास केन्दों की स्थापना माननीय प्रधानमंत्री के सपने “भारत को विश्व की कौशल राजधानी” बनाने की दिशा में किया गया महत्वपूर्ण प्रयास है।


    भारत सरकार के केन्द्रीय कौशल विकास एवं उद्यमिता मंत्रालय का देश भर के 600 चिन्हित जिलों में स्थापित करने की महत्वपूर्ण योजना है। इनमें से 480 जिलों में ऐसे केन्द्र स्थापित और शुरू कर दिए गए हैं। पंजाब में 25 अनुमोदित पीएमकेके में से 16 कार्य करने लगे हैं। हरियाणा में 16 पीएमकेके कार्य कर रहे हैं जबकि हिमाचल प्रदेश में अनुमोदित 8 पीएमकेके में से 4 कार्य करने रहे हैं।


    इस अवसर पर पंजाब के पूर्व कैबिनेट मंत्री श्री सुरजीत सिंह राखा ने संबोधित करते हुए कहा कि इस तरह के केन्द्र की स्थापना पटियाला के इतिहास में युवाओं के लिए मील का पत्थर साबित होंगे। इससे यहां के युवाओं को कौशल विकास में प्रशिक्षित होगें, जिससे रोजगार के नए अवसर पैदा होंगे।


    ***


    आर.के.मीणा /अर्चना/पीकेपी– 10684


    

    
    (Release ID: 1549655) Visitor Counter : 170