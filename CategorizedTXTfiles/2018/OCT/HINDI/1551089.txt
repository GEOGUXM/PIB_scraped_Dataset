      उपभोक्‍ता कार्य, खाद्य एवं सार्वजनिक वितरण मंत्रालय

      त्रिपुरा के मुख्यमंत्री श्री बिप्लब कुमार देब केंद्रीय खाद्य एवं सार्वजनिक वितरण मंत्री श्री राम विलास पासवान से मिले
      Posted On: 26 OCT 2018 7:58PM by PIB Delhi


    त्रिपुरा के मुख्यमंत्री श्री बिप्लब कुमार देब आज नई दिल्ली में केंद्रीय उपभोक्ता मामले, खाद्य और सार्वजनिक वितरण मंत्री श्री राम विलास पासवान से मिले।


    इस बैठक में त्रिपुरा के मुख्यमंत्री श्री बिप्लब कुमार देब ने अनुरोध किया कि भारतीय खाद्य निगम (एफसीआई) को क्षेत्र के किसानों के हित में त्रिपुरा में धान तथा अन्य अनाजों की खरीद का काम शुरु करना चाहिए। बैठक में यह चर्चा की गई कि एफसीआई उत्तरी त्रिपुरा और उनोकोटी (असम के निकट)के अंदर खरीद की संभालना तलाशेगी और भारत सरकार की नीति के अनुसार असम के पड़ोसी जिलों सिल्चर / करीमगंज की चावल मिलों में भूसी निकाले हुए धान प्राप्त कर सकती है। उन्होंने अनुरोध किया एफसीआई द्वारा खरीद के लिए पूर्वोत्तर राज्य त्रिपुरा के लिए विशेष नीति बनानी जानी चाहिए। श्री रामविलास पासवान ने मुख्यमंत्री को आश्वासन दिया कि त्रिपुरा राज्य के लिए विशेष नीति का मामला केन्द्रीय मंत्रिमंडल को भेजा जाएगा। अभी त्रिपुरा के बाहर से एफसीआई द्वारा चावल की खरीद में काफी परिवहन और ढुलाई लागत आती है। स्थानीय खरीद से काफी बचत होगी। राज्य में धान की वार्षिक पैदावार लगभग 12 लाख एमटी है। बाहर से मंगाने की तुलना में स्थानीय उत्पादन से सार्वजनिक वितरण प्रणाली की संपूर्ण आवश्यकता (2.71 लाख एमटी) पूरी की जा सकती है।


    ***


    आर.के. मीणा/अर्चना/एजी / एमएस - 10931

    
    
    (Release ID: 1551089) Visitor Counter : 8
    
    
      Read this release in: English