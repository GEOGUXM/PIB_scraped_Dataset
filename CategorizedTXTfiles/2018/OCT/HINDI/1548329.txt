      वित्‍त मंत्रालय

      सिडबी ने 115 आकांक्षी जिलों में राष्‍ट्र स्‍तरीय उद्यमिता जागरूकता अभियान ‘उद्यम अ‍भिलाषा’ की शुरूआत की
      
      नीति आयोग ने 28 राज्‍यों में इन 115 आकांक्षी जिलों की पहचान की और अभियान लगभग 15000 युवाओं तक पहुंचा
      
      Posted On: 03 OCT 2018 12:34PM by PIB Delhi


    महात्‍मा गांधी की जयंती के अवसर पर भारतीय लघु उद्योग विकास बैंक (सिडबी) ने 115 आकांक्षी जिलों में राष्‍ट्र स्‍तरीय उद्यमिता जागरूकता अभियान ‘ उद्यम अ‍भिलाषा ’ की शुरूआत की। उल्‍लेखनीय है कि नीति आयोग ने 28 राज्‍यों में इन 115 आकांक्षी जिलों की पहचान की और अभियान लगभग 15000 युवाओं तक पहुंचा है। सिडबी इन जिलों के लिए ‘ परावर्तन अभियान ’ में योगदान देगा। यह अभियान देश भर में 3 अक्‍टूबर से 8 अक्‍टूबर , 2018 तक चलाया जाएगा। अभियान के तहत 800 से अधिक प्रशिक्षु तैयार किए जाएंगे , जो इन जिलों के आकांक्षी युवाओं को उद्यम प्रशिक्षण प्रदान करेंगे।


    सिडबी ने इलेक्‍ट्रॉनिक्‍स एवं सूचना प्रौद्योगिकी मंत्रालय के ई-शासन सेवा भारत लिमिटेड के साथ साझेदारी की है , ताकि उसके मंच द्वारा अभियान को लागू किया जा सके। इस अभियान के तहत आकांक्षी जिलों के ग्रामीण युवाओं को प्रेरित किया जाएगा और उन्‍हें उद्यम स्‍थापित करने के लिए सहायता दी जाएगी।


    ***


    आर.के. मीणा/अर्चना/एकेपी/वाईबी- 10472

    
    
    (Release ID: 1548329) Visitor Counter : 414
    
    
      Read this release in: Malayalam , English , Urdu , Marathi , Tamil