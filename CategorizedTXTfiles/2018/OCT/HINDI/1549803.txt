      उप राष्ट्रपति सचिवालय

      नागरिकों के जीवन की गुणवत्ता में सुधार के लिए किफायती, टिकाऊ विकल्प तलाशें: उप राष्ट्रपति
      
      पर्यावरण संरक्षण योजना की एक शर्त होना चाहिए;
      
      असीमित संसाधनों की विलासिता बर्दाश्त नहीं की जा सकती;
      
      "2020 तक बीस से परे" के द्विवर्षीय अभियान के जश्न की शुरुआत
      Posted On: 13 OCT 2018 8:06PM by PIB Delhi


    भारत के उपराष्ट्रपति श्री एम वेंकैया नायडू ने इंजीनियरों और तकनीशियनों से यह सुनिश्चित करने के लिए कहा है कि नई प्रौद्योगिकियों का उपयोग आम आदमी , किसानों , महिलाओं और हमारे देश में प्रत्येक नागरिक की रहन-सहन की स्थितियों में सुधार के लिए किया जाना चाहिए। वह आज उत्तर प्रदेश के इलाहाबाद में भारतीय सूचना प्रौद्योगिकी संस्थान की 20वीं वर्षगांठ को चिह्नित करते हुए "2020 तक बीस से" अभियान के तहत दो साल के जश्न की शुरुआत करते हुए सभा को संबोधित कर रहे थे। उत्तर प्रदेश के राज्यपाल श्री राम नाइक , उत्तर प्रदेश के मुख्यमंत्री श्री योगी आदित्यनाथ और अन्य गणमान्य व्यक्ति इस अवसर पर उपस्थित थे।


    उप राष्ट्रपति ने कहा कि विज्ञान और प्रौद्योगिकी का इस्तेमाल लोगों के जीवन को बेहतर बनाने में किया जाना चाहिए। उन्होंने शिक्षा , गुणवत्तापूर्ण स्वास्थ्य देखभाल , समय पर प्रामाणिक और प्रासंगिक जानकारी , सरकारी सेवाओं तक पहुंच और ई-गवर्नेंस पहलों जैसी सेवाओं तक पहुंच बढ़ाने की आवश्यकता पर बल दिया। उन्होंने आगे कहा कि हमारे नागरिकों के एक महत्वपूर्ण हिस्से में अभी भी आवश्यक संसाधनों तक आसानी से पहुंच नहीं है। समाज के हाशिए वाले वर्गों में रहने वाले लोगों के जीवन की गुणवत्ता में सुधार के लिए निरंतर प्रयास किए जाने की जरूरत है।


    इसे हासिल करने के लिए , उप राष्ट्रपति ने एक नया दृष्टिकोण अपनाने और समाधान खोजने का सुझाव दिया जो किफायती , सुलभ , समझदार , टिकाऊ और बड़े पैमाने पर उपलब्ध हो। उन्होंने कहा कि इन समस्याओं को कम करने के लिए हमारा पारंपरिक दृष्टिकोण उतना कारगर नहीं रहा और हमें इस पर फिर से सोचने की जरूरत है।


    उप राष्ट्रपति ने कहा कि यह महत्वपूर्ण है कि इस संस्थान और आसपास के क्षेत्रों के युवा नवप्रवर्तनकों को अपने विचारों को उत्पादों और समाधानों में तब्दील करने के वास्ते सभी आवश्यक संसाधन मिलते हैं। उन्होंने कहा कि यह निश्चित रूप से इस देश की बढ़ती अर्थव्यवस्था में योगदान देगा और विकास प्रक्रिया को काफी तेज करेगा।


    डिजाइनिंग या योजना बनाते समय पर्यावरण और सामाजिक विचारों को रखने की आवश्यकता को उजागर करते हुए , उन्होंने भावी इंजीनियरों को याद दिलाया कि वर्तमान दुनिया असीमित संसाधनों की विलासिता बर्दाश्त नहीं कर सकती है। उन्होंने एक विकास मॉडल को अपनाने की आवश्यकता पर बल दिया जो पर्यावरण की देखभाल करने वाला हो साथ ही लोगों की आर्थिक समृद्धि की परवाह करता है।


    ***


    आर.के.मीणा/अर्चना/वीएस /डीए – 10730


    

    
    (Release ID: 1549803) Visitor Counter : 24