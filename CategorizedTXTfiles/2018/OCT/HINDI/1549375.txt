      पृथ्‍वी विज्ञान मंत्रालय

      अत्यन्त प्रचंड तूफान ‘तितली’ आज शाम तक चक्रवाती तूफान के रूप में कमजोर पड़ेगा
      Posted On: 11 OCT 2018 3:19PM by PIB Delhi


    उत्तरी तटवर्ती आंध्र प्रदेश और उससे लगे दक्षिण ओडिशा पर आया अत्यन्त प्रचंड चक्रवाती तूफान ‘ तितली ’ पिछले छः घंटे के दौरान लगभग 13 किलोमीटर प्रतिघंटे की गति से पश्चिमोत्तर पश्चिम दिशा की ओर अग्रसर होकर आज 11 अक्टूबर, 2018 को 0830 बजे पूर्वाह्न में गोपालपुर से लगभग 90 किलोमीटर पश्चिम दक्षिण-पश्चिम और फुलबनी से 60 किलोमीटर दक्षिण दक्षिण-पूर्व में 19.0 डिग्री उत्तरी अक्षांश और 84.1 डिग्री पूर्वी-देशांतर पर केंद्रित हो गया। अगले 12 घंटे में इसके उत्तर पश्चिम की दिशा में अग्रसर होने की काफी संभावना है और उसके बाद ओडिशा के बाद पश्चिम बंगाल में गंगा के मैदानी हिस्से की ओर उत्तर-पूर्व की दिशा में मुड़ने की संभावना है। ऐसी संभावना है कि दोपहर के आसपास कमजोर होकर प्रचंड चक्रवाती तूफान बन जाएगा, शाम के आसपास चक्रवाती तूफान और आज यानी 11 अक्टूबर, 2018 की मध्य रात्रि तक गहरे विक्षोभ के रूप में परिणत हो जाएगा।


    पश्चिमी-मध्य अरब सागर पर आए अत्यन्त प्रचंड चक्रवाती तूफान ‘ लूबान ’ पिछले छः घंटे के दौरान लगभग 7 किलोमीटर प्रतिघंटे की गति से पश्मिच दक्षिण-पश्चिम की ओर अग्रसर होकर आज 11 अक्टूबर, 2018 को 0830 बजे पूर्वाह्न में पश्चिमी मध्य अरब सागर के ऊपर सलालाह (ओमान) से लगभग 500 किलोमीटर पूरब दक्षिण-पूर्व, सोकोत्रा द्वीपसमूह ( यमन ) से 490 किलोमीटर पूरब उत्तर-पूर्व और अलघैडा ( यमन ) से 670 किलोमीटर पूरब दक्षिण-पूर्व में 14.5 डिग्री उत्तरी अक्षांश और 58.0 डिग्री पूर्वी-देशांतर के निकट केंद्रित हो गया है। ऐसी संभावना है कि अगले चार दिनों में यह और जोर पकड़ेगा तथा यमन और दक्षिण ओमान के तटवर्ती क्षेत्रों की ओर पश्चिम उत्तर-पश्चिम दिशा की ओर अग्रसर होगा ।


    ***


    आर.के.मीणा/अर्चना/एसकेएस/एलएन-10630


    

    
    (Release ID: 1549375) Visitor Counter : 191