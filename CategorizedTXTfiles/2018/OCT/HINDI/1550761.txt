      वित्‍त मंत्रालय

      भारत सरकार को सितम्‍बर 2018 तक 7,09,483 करोड़ रुपये प्राप्‍त हुए हैं
      
      वित्‍त वर्ष 2018-19 में सितम्‍बर तक भारत सरकार की मासिक समीक्षा

      Posted On: 25 OCT 2018 5:00PM by PIB Delhi

    वित्‍त वर्ष 2018-19 में सितम्‍बर , 2018 तक भारत सरकार के मासिक खाते को समेकित किया गया है और विभिन्‍न रिपोर्टों को प्रकाशित किया गया है। इससे जुड़ी मुख्‍य बातों का उल्‍लेख नीचे किया गया है:


    भारत सरकार को सितम्‍बर 2018 तक 7 , 09 , 483 करोड़ रुपये (कुल प्राप्तियों के संबंधित बजट अनुमान 2018-19 का 39.03 प्रतिशत) प्राप्‍त हुए हैं। इसमें 5 , 82 , 783 करोड़ रुपये का कर राजस्‍व , 108,969 करोड़ रुपये का गैर-कर राजस्‍व और 17,731 करोड़ रुपये की गैर-ऋण पूंजीगत प्राप्तियां शामिल हैं। गैर-ऋण पूंजीगत प्राप्तियों में ऋणों की वसूली (7,786 करोड़ रुपये) और सार्वजनिक उपक्रमों यानी पीएसयू का विनिवेश (9,945 करोड़ रुपये) शामिल हैं।


    इस अवधि तक भारत सरकार द्वारा करों में हिस्‍सेदारी के अंतरण के रूप में राज्‍य सरकारों को 3,22,189 करोड़ रुपये हस्‍तांतरित किये गये हैं।


    भारत सरकार द्वारा कुल खर्च 13,04,215 करोड़ रुपये (संबंधित बजट अनुमान 2018-19 का 53.40 प्रतिशत) का किया गया है जिनमें से 11,41,586 करोड़ रुपये राजस्‍व खाते में और 1,62,629 करोड़ रुपये पूंजीगत खाते में हैं। कुल राजस्‍व व्‍यय में से 2,55,432 करोड़ रुपये ब्‍याज भुगतान के मद में और 1,88,291 करोड़ रुपये प्रमुख सब्सिडियों के मद में हैं।


    ***


    आर.के. मीणा/अर्चना/आरआरएस/एस – 108 77

    
    
    (Release ID: 1550761) Visitor Counter : 101