      विद्युत मंत्रालय

      श्री आर.के. सिंह ने बिहार के शाहाबाद क्षेत्र के सोन नहर प्रणाली के पक्‍कीकरण प्रोजेक्‍ट की समीक्षा की; एडीबी मिशन के अधिकारियों के साथ बैठक की
      Posted On: 15 OCT 2018 7:06PM by PIB Delhi


    आज विद्युत तथा नवीन और नवीकरणीय ऊर्जा राज्य मंत्री (स्वतंत्र प्रभार) श्री आर.के. सिंह ने दिल्‍ली में अपने कार्यालय में बिहार के शहाबाद क्षेत्र के सोन नहर प्रणाली के पक्‍कीकरण (लाइनिंग) प्रोजेक्‍ट की प्रगति की समीक्षा हेतु एशियाई विकास बैंक (एडीबी) के मिशन के अधिकारियों के साथ बैठक की। इससे पहले 9 जुलाई 2018 को हुई एक बैठक में एडीबी ने इस परियोजना के लिए सहमति दी थी ।


    बैठक के दौरान श्री आर.के.सिंह ने इस परियोजना हेतु डीपीआर बनाने व डिजाईन तैयार करने का काम तेजी से पूरा कर टेंडर प्रक्रिया शुरु करने पर जोर दिया । श्री सिंह ने कहा कि इस परियोजना के लिए अंतर्राष्‍ट्रीय टेंडर किए जायें ताकि विश्‍व की सर्वश्रेष्‍ठ कंपनियॉं इस परियोजना में भाग ले सकें ।


    ऊर्जा मंत्री ने यह भी कहा कि इस परियोजना हेतु सहमत राशि पर्याप्‍त नहीं है और यह बढ़ाई जानी चाहिए । उन्‍होंने इसमें अनुदान भी शामिल करने की संभावना पर विचार करने को एडीबी से कहा ।


    श्री सिंह ने एडीबी मिशन के अधिकारियों से परियोजना की डिजाइन बनाते समय भविष्‍य में निर्मित होने वाले कदवन बॉंध को भी ध्‍यान में रखने को कहा ।


    गौरतलब है कि 503 मिलियन डालर की संभावित लागत की परियोजना में एडीबी द्वारा 352 मिलियन डालर की सहायता प्रदान की जा रही है। इस योजना के कार्यान्वित हो जाने पर बिहार के शहाबाद क्षेत्र के अंतर्गत कृषि क्षेत्र में क्रांतिकारी परिवर्तन आएगा।


    *****


    RDS/MS

    
    
    (Release ID: 1549778) Visitor Counter : 116