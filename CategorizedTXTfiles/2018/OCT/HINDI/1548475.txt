      राष्ट्रपति सचिवालय

      संयुक्त राष्ट्र के महासचिव ने राष्ट्रपति से मुलाकात की
      Posted On: 03 OCT 2018 8:50PM by PIB Delhi


    संयुक्त राष्ट्र के महासचिव श्री एंटोनियो गुटेरेस ने आज नई दिल्ली में राष्ट्रपति भवन में राष्ट्रपति श्री राम नाथ कोविंद से मुलाकात की।


    संयुक्त राष्ट्र महासचिव के तौर पर पहली बार भारत यात्रा पर आए श्री गुटेरेस का स्वागत करते हुए श्री कोविंद ने कहा कि महात्मा गांधी अंतर्राष्ट्रीय सम्मेलन स्वच्छता सम्मेलन और स्वच्छ भारत अभियान की चौथी वर्षगांठ पर उनकी सहभागिता के प्रति भारत आभारी है। राष्ट्रपति ने महात्मा गांधी की विरासत का प्रसार करने के लिए उन्हें धन्यवाद भी दिया।


    श्री कोविंद ने कहा कि पिछले कुछ वर्षों में भारत में कई परिवर्तन हुए है जिसमें डिजिटल तकनीक और समावेशी विकास नीतियों का काफी योगदान है। इनमें महिला-पुरुष सशक्तिकरण, स्वच्छता, वित्तीय समावेशों, 250 मिलियन से अधिक लोगों को स्वच्छ भोजन पकाने के लिए कुकिंग गैस उपलब्ध कराना, 50 मिलियन लोगों के लिए स्वास्थ्य बीमा उपलब्ध कराना तथा देश के लाखों लोगों तक बिजली पहुंचाना शामिल हैं। भारत सतत विकास के उद्देश्यों को हासिल करने के लिए पूर्ण रूप से प्रतिबद्ध है और यह प्रतिबद्धता केवल हमारे देश तक ही सीमित नहीं है। हमारे विकास कार्यक्रम इन उद्देश्यों को हासिल करने के लिए अन्य देशों की मदद भी कर रहे हैं।


    ***


    आर.के.मीणा/अर्चना/जेके/सीएल-1048 4


    

    
    (Release ID: 1548475) Visitor Counter : 233