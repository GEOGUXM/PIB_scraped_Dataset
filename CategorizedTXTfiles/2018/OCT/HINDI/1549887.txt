      नीति आयोग

      नीति आयोग गैर-संचारी रोगों के उपचार में सार्वजनिक निजी भागीदारी के लिए दिशा-निर्देश जारी करेगा
      
      आयोग ने स्‍वास्‍थ्‍य और परिवार कल्‍याण मंत्रालय के सहयोग से आदर्श छूटग्राही अनुबंध (एमसीए) तैयार किया
      
      Posted On: 16 OCT 2018 6:45PM by PIB Delhi


    नीति आयोग और स्‍वास्‍थ्‍य एवं परिवार कल्‍याण मंत्रालय ने राज्‍य सरकारों और स्‍वास्‍थ्‍य देखभाल उद्योग के प्रतिनिधियों के साथ मिलकर आदर्श छूटग्राही अनुबंध (एमसीए) तैयार किया है। इससे जिला अस्‍पतालों , विशेष रूप से दूसरे और तीसरे दर्जें के शहरों में गैर-संचारी रोगों (हृदय रोग, कैंसर और श्‍वसन संबंधी रोग) की रोकथाम और उपचार सेवाओं के लिए पूरक प्रयास किये जा सकेंगे।


    इन दिशा-निर्देशों और आदर्श छूटग्राही अनुबंधों की घोषणा नीति आयोग के सदस्‍य डॉ. वी.के.पॉल , आयोग के मुख्‍य कार्यकारी अधिकारी श्री अमिताभ कांत और स्‍वास्‍थ्‍य तथा परिवार कल्‍याण मंत्रालय की सचिव श्रीमती प्रीति सूदन द्वारा की जाएगी।


    देश में सभी रोगों के समग्र बोझ में गैर-संचारी रोगों (एनसीडी) के योगदान में पिछले वर्षों में बढ़ोतरी हुई है। अतीत में देश के अनेक जिला अस्‍पतालों में मुख्‍य रूप से संचारी रोगों और प्रजनन एवं शिशु स्‍वास्‍थ्‍य पर ध्‍यान केन्द्रित किया गया। नतीजन गैर-संचारी रोगों से निपटने की क्षमता का समुचित विकास नहीं हो पाया।


    ****


    आर.के.मीणा/अर्चना/आरएसबी/जीआरएस-10753


    

    
    (Release ID: 1549887) Visitor Counter : 104