      सूचना और प्रसारण मंत्रालय

      श्री अनुपम खेर ने अंतर्राष्ट्रीय शूटिंग व्यस्तताओं के कारण पद से इस्तीफा दिया
      
      कर्नल राठौड़ ने श्री खेर की सेवाओं के लिए आभार व्यक्त किया
      
      Posted On: 31 OCT 2018 6:19PM by PIB Delhi


    श्री अनुपम खेर ने पुणे स्थित फिल्म एवं टेलीविजन संस्थान के अध्यक्ष पद से इस्तीफा दे दिया है। सूचना और प्रसारण मंत्रालय ने श्री खेर का इस्तीफा प्राप्त होने की पुष्टि की है। श्री खेर ने अपने इस्तीफे में बताया है कि वे अंतर्राष्ट्रीय शूटिंग व्यस्तताओँ के कारण इस्तीफा दे रहे हैं। उन्होंने कहा है कि अंतर्राष्ट्रीय शूटिंग कार्यक्रमों की वजह से वे 2018-19 के दौरान करीब 9 महीने देश में नहीं रहेंगे। उन्होंने अपनी प्रतिबद्धताओं के कारण एफटीआईआई के अध्यक्ष पद के दायित्वों का निर्वाह कर पाने में असमर्थता व्यक्त की है।


    श्री खेर की व्यस्तताओं और वर्तमान पद के लिए अपेक्षित समय को देखते हुए मंत्रालय ने उनका इस्तीफा मंजूर कर लिया है। सूचना और प्रसारण मंत्री कर्नल राज्यवर्धन राठौड़ ने एफटीआईआई के विद्वतापूर्ण संचालन के लिए श्री अऩुपम खेर का आभार व्यक्त किया है।


    मंत्री ने श्री खेर को उनकी कार्य-योजनाओं में सफलता की कामना की है। श्री राठौड़ ने कहा कि मंत्रालय उनके अनुभव पर निरन्तर निर्भर रहेगा।


    * **


    आर.के.मीणा/अर्चना/आरएसबी/एम- 10 990


    

    
    (Release ID: 1551398) Visitor Counter : 94