      पंचायती राज मंत्रालय

      ग्राम पंचायत विकास योजना (जीडीपीडी) – सबकी योजना, सबका विकास
      
      लोगों की योजना अभियान (2 अक्तूबर, 2018 से 31 दिसम्बर, 2018 तक)

      Posted On: 01 OCT 2018 8:12PM by PIB Delhi

    लोगों की योजना अभियान ‘सबकी योजना, सबका विकास’ की शुरूआत 2 अक्तूबर, 2018 से होगी और यह 31 दिसम्बर, 2018 तक जारी रहेगी। अभियान के दौरान अगले वित्त वर्ष 2019-2020 के लिए ग्राम पंचायत विकास योजना तैयार करने के लिए ग्राम सभा की संरचित बैठकें होंगी। लोगों की योजना अभियान की निगरानी में ग्राम सभा की बैठकों के डिजिटल चित्र, मानक रूप में समन्वयकों की रिपोर्ट, सभी 29 क्षेत्रों के लिए जीडीपीडी की प्लान पल्स अपलोडिंग, संबद्ध विभागों के प्रत्येक जिले/राज्य/केन्द्रीय स्तर के अधिकारियों द्वारा ग्राम सभाओं के दौरे और राष्ट्रीय स्तर की निगरानी के लिए ग्राम सभाओं के औचक दौरे शामिल हैं।


    देश में ग्राम पंचायतों की संख्या को ध्यान में रखते हुए इस अभियान को बड़े पैमाने पर हाथ में लिया गया है। अनुसूचित जाति/अनुसूचित जनजाति/महिलाओं आदि जैसे समाज के कमजोर वर्गों की अधिकतम भागीदारी सुनिश्चित करने के लिए विशेष प्रयास किए गए हैं। ग्राम पंचायत विकास योजना का उद्देश्य चुने हुए 31 लाख पंचायत नेताओं और प्रभावी ग्राम सभा में डीएवाई-एनआरएलएम के अंतर्गत स्व-सहायता समूह की 2.5 करोड़ महिलाओं की भूमिका को मजबूत बनाना है। ग्राम पंचायत कार्यालय और ग्राम संवाद ऐप में सभी कार्यक्रमों का सार्वजनिक सूचना अभियान चलाया जाएगा। संरचित ग्राम सभा की बैठकें 2 अक्तूबर से 31 दिसम्बर तक होंगी। इनमें 29 क्षेत्रों – कृषि, भूमि सुधार, लघु सिंचाई, पशु पालन, मत्स्य पालन, सामाजिक वानिकी, लघु वन उत्पाद, लघु उद्योगों, खादी, ग्राम और कुटीर उद्योग, ग्रामीण आवास, पेयजल, ईंधन और चारा, सड़कें, ग्रामीण विद्युतीकरण, गैर-परम्परागत ऊर्जा, गरीबी उन्मूलन कार्यक्रम, शिक्षा, व्यावसायिक शिक्षा, व्यस्क और अनौपचारिक शिक्षा, लाइब्रेरी, सांस्कृतिक गतिविधियां, बाजार और मेले, स्वास्थ्य और स्वच्छता, परिवार कल्याण, महिला और बाल विकास, सामाजिक कल्याण, कमजोर वर्गों के कल्याण, सार्वजनिक वितरण प्रणाली और सामुदायिक परिसंपत्तियों के रखरखाव के बारे में अग्रिम कामगारों/पर्यवेक्षकों की उपस्थिति होगी और प्रस्तुति दी जाएगी।


    ग्रामीण भारत के बदलाव की प्रमुख योजनाओं के प्रभावी कार्यान्वयन में पंचायतों की महत्वपूर्ण भूमिका है।


    *****


    आर.के.मीणा/अर्चना/केपी/एमएस-10449


    

    
    (Release ID: 1548189) Visitor Counter : 3595