      युवा कार्यक्रम एवं खेल मंत्रालय

      एसएआई, एनएसएस और एनवाईकेएस के 2000 प्रतिभागी ‘एकता के लिए दौड़’ में भाग लेंगे
      Posted On: 30 OCT 2018 6:47PM by PIB Delhi


    युवा मामलों एवं खेल मंत्रालय का खेल विभाग कल 31 अक्‍टूबर , 2018 को राष्‍ट्रीय एकता दिवस के अवसर पर नई दिल्‍ली में इंडिया गेट पर भारतीय खेल प्राधिकरण (साई) , राष्‍ट्रीय सेवा योजना (एनएसएस) और राष्‍ट्रीय युवा केन्‍द्र संगठन (एनवाईकेएस) के 2000 प्रतिभागियों के साथ ‘ एकता के लिए दौड़ (रन फॉर यूनिटी) ’ में शिरकत करेगा।


    खेल जगत की कई हस्‍तियां यथा श्री जफर इकबाल (ओलिंपिक खिलाड़ी , हॉकी) , श्रीमती मैरी कॉम (ओलिंपिक खिलाड़ी , बॉक्सिंग) , श्री शरद (पैरा एथलीट) , सुश्री दीपा के. कर्माकर (जिम्‍नास्टिक) , श्री अभिषेक वर्मा (तीरंदाजी) और सुश्री सोनिया लादर भी ‘ रन फॉर यूनिटी ’ में भाग लेंगी।


    ‘ रन फॉर यूनिटी ’ के आयोजन के लिए मेजर ध्‍यानचंद नेशनल स्‍टेडियम में सभी तैयारियां पूरी कर ली गई हैं। मंत्रालय ने प्रतिभागियों के लिए 2000 टी-शर्ट के साथ-साथ ‘ फ्लैग-ऑफ फॉर द रन ’ के लिए एक ध्वज की भी व्‍यवस्‍था की है।


    ***


    आर.के. मीणा/अर्चना/आरआरएस/एनएम–10 962


    

    
    (Release ID: 1551264) Visitor Counter : 76