      रक्षा मंत्रालय

      बीईएल ने वित्त वर्ष 2018-19 की दूसरी तिमाही में 35% की वृद्धि दर्ज की
      Posted On: 27 OCT 2018 4:20PM by PIB Delhi


    रक्षा क्षेत्र में सार्वजनिक क्षेत्र की नवरत्न इकाई भारत इलेक्ट्रॉनिक्स लिमिटेड (बीईएल) ने वित्त वर्ष 2018-19 की दूसरी तिमाही के दौरान कारोबार में अत्यधिक लाभ हासिल करते हुए पिछले वर्ष की इसी तिमाही और वर्तमान वर्ष की पहली तिमाही की तुलना में महत्वपूर्ण वृद्धि दर्ज की गई।


    कंपनी ने वित्त वर्ष 2018-19 की दूसरी तिमाही के दौरान 3282.40 करोड़ रुपये का कारोबार करते हुए लगभग 35% की वृद्धि दर्ज की। पिछले वर्ष की इसी अवधि में यह कारोबार 2431.73 करोड़ रूपये था।


    वित्त वर्ष 2018-19 की दूसरी तिमाही के दौरान लगभग 39% की वृद्धि दर्ज करते हुए करोपरांत लाभ 571.31 करोड़ रुपये रहा। पिछले वर्ष की इसी अवधि में यह 412.39 करोड़ था।


    छह महीने की अवधि के लिए प्रदर्शन


    बीईएल ने वित्त वर्ष 2018-19 की पहली छमाही तक लगभग 27% की वृद्धि दर्ज करते हुए 5360.24 करोड़ रुपये का कारोबार किया। पिछले वर्ष की इसी अवधि में यह 4204.56 करोड़ रूपये था।


    वित्त वर्ष 2018-19 की पहली छमाही में 40% की वृद्धि दर्ज करते हुए करोपरांत लाभ 751.04 करोड़ रुपये रहा जबकि पिछले वर्ष की इसी अवधि में यह 537.71 करोड़ रुपये था।


    कंपनी को वर्तमान वित्त वर्ष की पहली छमाही के दौरान 14,338 करोड़ रुपये के नए ऑर्डर प्राप्त हुए और 1 अक्टूबर , 2018 को कंपनी के द्वारा बुक किये गये ऑर्डर की स्थिति 48,995 करोड़ रूपये थी।


    ****


    आर.के.मीणा/अर्चना/एसएस/एनके-1091 8


    

    
    (Release ID: 1550969) Visitor Counter : 107