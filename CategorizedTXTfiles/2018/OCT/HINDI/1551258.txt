      सूचना और प्रसारण मंत्रालय

      कर्नल राज्यवर्धन राठौड़ ने उग्रवादी हमले में मारे गये दूरदर्शन न्यूज के कैमरामैन के परिजनों को अनुग्रह राशि देने की घोषणा की
      Posted On: 30 OCT 2018 6:21PM by PIB Delhi


    केन्द्रीय सूचना और प्रसारण तथा खेल और युवा मामलों के राज्य मंत्री (स्वतंत्र प्रभार) कर्नल राज्यवर्धन राठौड़ ने छत्तीसगढ़ के दंतेवाड़ा में वामपंथी उग्रवादियों के हमले में मारे गये दूरदर्शन के कैमरामैन अच्यूतानंद साहू के परिजनो को दस लाख रुपये की अनुग्रह राशि देने की घोषणा की है। इसके अलावा पांच लाख रुपये पत्र सूचना कार्यालय के पत्रकार कल्याण कोष से दिये जाएंगे।


    सूचना और प्रसारण मंत्री ने श्री साहू की मृत्यु पर गहरा दुख व्यक्त किया है। इस हमले की निन्दा करते हुए उन्होंने कहा, “ उग्रवादी हमारे संकल्प को कमजोर नहीं कर पाएंगे। हम और मजबूत होंगे ” ।


    दंतेवाड़ा के अरनपुर गांव में हुए इस हमले में दूरदर्शन के कैमरामैन और दो सुरक्षा अधिकारी भी मारे गये। दूरदर्शन की टीम छत्तीसगढ़ विधानसभा चुनाव की चुनाव पूर्व कवरेज के लिए दंतेवाड़ा गई थी।


    *****


    आर.के.मीणा/अर्चना/केपी/एम- 10960


    


    

    
    (Release ID: 1551258) Visitor Counter : 80