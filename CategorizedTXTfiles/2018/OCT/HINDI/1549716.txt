      राष्ट्रपति सचिवालय

      केंद्रीय लोक निर्माण विभाग के प्रशिक्षु सहायक कार्यपालक अभियंताओं और उप वास्‍तुविदों ने राष्‍ट्रपति से मुलाकात की
      Posted On: 15 OCT 2018 2:09PM by PIB Delhi


    केंद्रीय लोक निर्माण विभाग के प्रशिक्षु सहायक कार्यपालक अभियंताओं और उप वास्तुविदों के अलग-अलग समूहों ने आज 15 अक्‍टूबर , 2018 को राष्‍ट्रपति भवन में राष्ट्रपति श्री रामनाथ‍ कोविंद से मुलाकात की।


    इस अवसर पर राष्‍ट्रपति ने कहा कि जलवायु परिवर्तन और पर्यावरण से जुड़े सरोकारों को ध्‍यान में रखते हुए निरंतरता और ऊर्जा दक्षता का मुद्दा महत्‍वपूर्ण है। केंद्रीय लोक निर्माण विभाग के अधिकारियों को यह सुनिश्चित करना चाहिए कि वे जिन भवनों , सड़कों और अन्‍य आधारभूत सुविधाओं को तैयार करते हैं, वे ऊर्जा-दक्ष और पर्यावरण-अनुकूल हों। उन्‍होंने प्रसन्‍नता व्‍यक्‍त करते हुए कहा कि केंद्रीय लोक निर्माण विभाग ऐसी आधुनिक निर्माण प्रौद्योगिकियों को बढ़ावा दे रहा है, जिनके परिणामस्‍वरूप वायु और ध्‍वनि प्रदूषण में महत्‍वपूर्ण कमी होती है और जल का मनोनुकूल इस्‍तेमाल होता है। उन्‍होंने लोक निर्माण विभाग से यह मांग करते हुए कहा कि उभरती हरित और स्‍वच्‍छ प्रौद्योगिकियों के साथ तालमेल कायम रखना चाहिए।


    राष्‍ट्रपति ने कहा कि भारत एक पूर्ण विकसित देश बन रहा है। यहां बड़ी आधारभूत संरचनाओं और बड़े संस्‍थानों का निर्माण हो रहा है। उन्‍होंने कहा कि कार्यात्‍मकता पर जोर देते समय हमें सौन्‍दर्यता को भी ध्‍यान में रखना चाहिए। उदाहरण के लिए हमारे स्‍मार्ट सिटियों को आत्‍मनिर्भर तथा जनोपयोगी होने के साथ-साथ सौन्‍दर्य की दृष्टि से भी खुशनुमा होना चाहिए। इस बिंदु पर वास्‍तुविद और अभियंता आपस में सहयोग कायम करके एक महत्‍वपूर्ण भूमिका निभा सकते हैं।


    ****


    आर.के.मीणा/अर्चना/एसकेएस/एसके- 10710

    
    
    (Release ID: 1549716) Visitor Counter : 111
    
    
      Read this release in: English , Urdu , Marathi , Tamil