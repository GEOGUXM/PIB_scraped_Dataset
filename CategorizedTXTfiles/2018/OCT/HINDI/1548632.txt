      वाणिज्‍य एवं उद्योग मंत्रालय

      वाणिज्य मंत्री ने आर्थिक विकास प्रोत्साहन के लिए अंतर-मंत्रालय बैठक की अध्यक्षता की
      Posted On: 04 OCT 2018 5:58PM by PIB Delhi


    केंद्रीय वाणिज्य और उद्योग तथा नागर विमानन मंत्री श्री सुरेश प्रभु ने आज नई दिल्ली में महत्वपूर्ण क्षेत्रों में वस्तुओं के घरेलू उत्पादन में तेजी लाने और उनकी घरेलू उपलब्धता बढ़ाने, आर्थिक विकास को प्रोत्साहित करने तथा निर्यात क्षमता बढ़ाने के बारे में अंतर-मंत्रालय बैठक की अध्यक्षता की।


    बैठक में भारत सरकार के 16 मंत्रालयों और विभागों के सचिव शामिल हुए। बैठक में बेहतर क्षमता उपयोग के माध्यम से घरेलू उत्पादन बढ़ाने के बारे में विभिन्न मंत्रालयों और विभागों द्वारा उठाए जाने वाले कदमों पर चर्चा की गई। बैठक में क्षमता सृजन और अल्पकालिक, मध्यकालिक और दीर्घकालिक तथा मध्यम और विस्तार पर भी चर्चा हुई। प्रमुख मंत्रालयों से कहा गया कि वे निर्यात आधार को विविधता प्रदान करने तथा वाणिज्यिक व्यापार से संबंधित घाटे से निपटने के लिए घरेलू उत्पादन बढ़ाने के उपायों की समीक्षा करें।


    वाणिज्य मंत्री ने घरेलू उत्पादन बढ़ाने के अतिरिक्त पूँजी आवक बढ़ाने की आवश्यकता पर बल दिया। इस विषय को आर्थिक कार्य विभाग और भारतीय रिजर्व बैंक देखते हैं।


    ****


    आर.के.मीणा/अर्चना/एजी/डीए- 10512

    
    
    (Release ID: 1548632) Visitor Counter : 89