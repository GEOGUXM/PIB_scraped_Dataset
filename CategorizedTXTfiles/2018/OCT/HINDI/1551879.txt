      रेल मंत्रालय

      यात्री सुविधाओं में सुधार के लिये रेलवे ने माल भाड़े में बढ़ोतरी की
      
      प्रमुख वस्तुओं के माल भाड़े में 8.75% की बढ़ोतरी
      
      खाद्यान्न, आटा, दाल, खाद, नमक एवं चीनी के लिये माल भाड़े में बढ़ोतरी नहीं की गई
      
      सीमेंट एवं पेट्रोलियम पदार्थों (डीज़ल समेत) के लिये माल भाड़े में वृद्धि नहीं की गई
      
      भारतीय रेलवे के लिये 3,344 करोड़ रुपये के अतिरिक्त राजस्व का अर्जन होगा
      Posted On: 31 OCT 2018 8:37PM by PIB Delhi


    भारतीय रेलवे ने समूचे नेटवर्क में यात्री सुविधाओं में सुधार हेतु अतिरिक्त राजस्व सुनिश्चित करने के लिये अपने भाड़े की दरों का पुनर्गठन किया है ।


    भाड़े की दरें पुनर्गठित करने के परिणामस्वरूप प्रमुख वस्तुओं जैसे कोयला, लोहा एवं स्टील, लोह अयस्क, एवं स्टील संयंत्रों के लिये कच्चे माल के भाड़े की दरों में 8 .75% की वृद्धि होगी ।


    इसके अतिरिक्त कंटेनर ढुलाई के शुल्क में 5 % की एवं अन्य छोटी वस्तुओं के माल भाड़े में 8. 75% की वृद्धि की गई है ।


    यद्यपि किसानों एवं आम आदमी को दृष्टिगत रखते हुए खाद्यान्न, आटे, दालों, खाद, नमक एवं चीनी के लिये माल भाड़े में बढ़ोतरी नहीं की गई है । इसके अलावा सीमेंट एवं पेट्रोलियम पदार्थों (डीज़ल समेत) के लिये माल भाड़े में बढ़ोतरी नहीं की गई है ।


    माल भाड़े की दरें पुनर्गठित किये जाने से भारतीय रेलवे को 3,344 करोड़ रुपये का अतिरिक्त राजस्व अर्जित होगा । यह अतिरिक्त राजस्व रेलवे के लिये सुरक्षा, सेवा एवं समयपालन इत्यादि से संबंधित अनेक आयामों में सुधार करने में मददगार सिद्ध होगा ।


    आर.के.मीणा / एएम / एबी-11062

    
    
    (Release ID: 1551879) Visitor Counter : 9
    
    
      Read this release in: English