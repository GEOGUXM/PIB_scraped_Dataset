      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने नेपा लिमिटेड के लिए बजटीय सहायता को मंजूरी दी
      Posted On: 03 OCT 2018 8:00PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामले की मंत्रिमंडल समिति ने मध्‍यप्रदेश के नेपानगर स्‍थित सार्वजनिक क्षेत्र की न्‍यूजप्रिंट कम्‍पनी, नेपा लिमिटेड के पुनरोद्धार तथा मिल विकास योजना के लिए 469.41 करोड़ रूपये का एक वित्‍तीय पैकेज उपलब्‍ध कराने हेतु अपनी मंजूरी दे दी है।


    विवरण :


    इस पैकैज में निम्‍नलिखित घटक शामिल हैं।

      * आरएमडीपी के समापन के लिए कम्‍पनी में इक्‍वटी के रूप में 277 करोड़ रूपये कराना ताकि उत्‍पादन क्षमता को मौजूदा 83,000 एमटी प्रतिवर्ष से बढ़ाकर 1,00,000 एमटी प्रतिवर्ष हो जाएगी, उत्‍पादन में विविधता आएगी, उत्‍पादों की गुणवत्‍ता में सुधार होने के साथ-साथ नेपा लिमिटेड में उत्‍पादन बढ़ाने में मदद मिलेगी। एक वर्ष के भीतर आरएमडीपी के पूरा होने की संभावना है।
      * वेतन, मजदूरी आदि के भुगातन के लिए 101.58 करोड़ रूपये के ऋण को भी मंजूरी दी गई है। इससे नेपा लिमिटेड के कर्मचारियों की कठिनाइयों का समाधान होगा।
      * 400 कर्मचारियों की स्‍वैच्‍छिक सेवानिवृत्‍ति योजना के लिए कुल मिलाकर 90.83 करोड़ रूपये मंजूर किये गये।
      * एक समुचित समय पर आरएमडीपी के पूरा होने पर नेपा लिमिटेड के रणनीतिक विनिवेश को भी मंजूरी दी गई है।
      * आरएमडीपी के पूरा होने से नेपा को मध्‍यप्रदेश के जनजातीय क्षेत्रों में रोजगार में सहायता देने के अलावा बाजार में एक बेहतर उपस्‍थिति दर्ज करने में मदद मिलेगी।

    पृष्‍ठभूमि:


    नेपा लिमिटेड मध्‍यप्रदेश के बुरहानपुर जिले में स्‍थित एक अग्रणी न्‍यूजप्रिटं है। इस कंपनी की शुरूआत वर्ष 1947 में हुई थी और वर्ष 1981 तक यह भारत की एकमात्र न्‍यूजप्रिटं निर्माण इकाई थी। सार्वजनिक क्षेत्र की इस कंपनी में फिलहाल एक पुनरोद्धार और आधुनिकीकरण योजना चलाई जा रही है ताकि उत्‍पादन में क्षमता में वृद्धि होने के साथ-साथ इसके उत्‍पादों में विविधता आए।


    ****


    अतुल कुमार तिवारी/आर.के.मीणा/अर्चना/एसकेएस/डीके – 10490

    
    
    (Release ID: 1548440) Visitor Counter : 150
    
    
    
    
    

*