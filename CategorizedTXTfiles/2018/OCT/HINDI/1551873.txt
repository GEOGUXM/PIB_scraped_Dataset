      कार्मिक, लोक शिकायत एवं पेंशन मंत्रालय

      भारत के राष्ट्रपति ने सतर्कता जागरूकता सप्ताह 2018 समारोह को सुशोभित किया, कहा कि नए भारत के निर्माण के लिए भ्रष्टाचार की जांच करना आवश्यक है
      
      'सतर्कता उत्कृष्टता पुरस्कार' प्रदान किया गया
      
      राज्यमंत्री डॉ. जितेंद्र सिंह ने निवारक सतर्कता के लिए सीवीसी के प्रयासों की सराहना की
      
      Posted On: 31 OCT 2018 5:04PM by PIB Delhi


    भारत के राष्ट्रपति श्री राम नाथ कोविंद ने आज 31 अक्टूबर, 2018 को नई दिल्ली में केंद्रीय सतर्कता आयोग द्वारा आयोजित सतर्कता जागरूकता सप्ताह 2018 समारोह को सुशोभित और संबोधित किया। इस साल, सतर्कता जागरूकता सप्ताह का विषय 'भ्रष्टाचार खत्म करना-एक नया भारत बनाना' है।


    इस अवसर पर बोलते हुए राष्ट्रपति ने कहा नया भारत के निर्माण के लिए सबसे महत्वपूर्ण शर्त भ्रष्टाचार को खत्म करना है। उन्होंने जोर देकर कहा कि हमारे देश के लोगों का विश्वास है कि पारदर्शिता,उत्तरदायित्व और निष्पक्षता के साथ निर्णय लिया जा सकता है और कार्यवाही की जा रही है। इस संदर्भ में प्रौद्योगिकी और इंटरनेट का बहुत अच्छा उपयोग किया जा सकता है। उन्होंने कहा कि जीईएम ऑनलाइन मंच की शुरूआत पारदर्शिता में सुधार लाने और सार्वजनिक खरीद प्रक्रिया में भ्रष्टाचार को रोकने के लिए की गयी है। बैंकिंग सुविधाओं को असंबद्ध वर्गों के लोगों तक विस्तारित करने से लेकर जीएसटी लागू करने तक सामान्य अर्थव्यवस्था को बढ़ावा देने के लिए विभिन्न प्रयास किए गए हैं, और डिजिटल व्यवस्था को अपनाने से भी भ्रष्टाचार को कम करने में मदद मिली है। इस प्रकार से, सार्वजनिक धन के दुरुपयोग को रोका जा रहा है।


    राष्ट्रपति ने कहा कि आर्थिक अपराधों को रोकने और दंडित करने के लिए आवश्यक प्रयास किए जा रहे हैं और आदतन अपराधियों के अंदर कानून से डर की भावना को पैदा किया जा रहा है। विधायी उपायों को अपनाया जा रहा है- उदाहरण के लिए धनशोधन अधिनियम में संशोधन, बेनामी संपत्ति कानून का लागू करना, साथ ही काला धन (अनजान विदेशी आय और संपत्ति) का प्रक्षेपण और कर अधिनियम 2015 का प्रवर्तन। संसद में भगोड़ा आर्थिक अपराध बिल भी प्रस्तुत किया गया है। ऐसी पहल से ईमानदार नागरिकों और करदाताओं में विश्वास बढ़ाता है।


    अपने संबोधन में, राज्य मंत्री डॉ. जितेंद्र सिंह ने सरकार द्वारा भ्रष्टाचार के प्रति शून्य सहनशीलता की नीति पर प्रकाश डाला और भ्रष्टाचार की रोकथाम के लिए सरकार द्वारा अपनाए गए भ्रष्टाचार अधिनियमों सहित विभिन्न विधायी उपायों की गणना की। उन्होंने कहा कि रिश्वत देने वालों को भी अभियोजन प्रक्रिया का हिस्सा बनाया गया है लेकिन ईमानदार अधिकारियों की सुरक्षा के लिए उपायों का भी प्रावधान किया गया है। मंत्री ने कहा कि अनुशासनात्मक नियमों में संशोधन किया गया है और निचले स्तर के पदों के लिए साक्षात्कार को समाप्त कर दिया गया है। उन्होंने निवारक सतर्कता के प्रति सीवीसी के प्रयासों की सराहना की और विशेष रूप से 100 शीर्ष बैंकों में धोखाधड़ी पर उसकी रिपोर्ट का उल्लेख किया, जिसने एक मूल्यवान अंतर्दृष्टि प्रदान की है।


    अपने स्वागत भाषण में, केन्द्रीय सतर्कता आयुक्त श्री के.वी. चौधरी ने कहा कि भ्रष्टाचार का खात्मा केवल नागरिकों की भागीदारी के साथ ही संभव हो सकता है। भ्रष्टाचार के नकारात्मक प्रभावों को बताते हुए उन्होंने कहा कि यह व्यावसायिक लागत बढ़ाता है, वित्तीय निवेश को नकारात्मक रूप से प्रभावित करता है और यह गरीबों को सबसे ज्यादा प्रभावित करता है क्योंकि उन्हें रिश्वत के रूप में उन्हें अपनी आय का अधिकांश हिस्सा देना पड़ता है। उन्होंने कहा कि जागरूकता बढ़ाने के लिए बैंकों, पीएसयू और अन्य संगठनों द्वारा लघु फिल्मों की स्क्रीनिंग और छात्रों के बीच निबंध और बहस प्रतियोगिताओं का आयोजन किया जा रहा है। उन्होंने कहा कि इंटरनेट के माध्यम से कई संगठनों द्वारा भ्रष्टाचार की शिकायतों की ऑनलाइन व्यवस्था को संभव किया गया है।


    इस अवसर पर राष्ट्रपति ने भ्रष्टाचार के खिलाफ लड़ाई में संगठनों द्वारा किए गए प्रयासों को अंगीकृत करने और उनकी सराहना करने के लिए 'सतर्कता उत्कृष्टता पुरस्कार' प्रदान किया। 2017 में शुरू किए गए इन पुरस्कारों का उद्देश्य भ्रष्टाचार से संबंधित नए विचारों को लाने और संगठनों को उनकी दक्षता और प्रभावशीलता में सकारात्मक योगदान के लिए पहचान देना है।


    आयोग ने निम्नलिखित श्रेणियों में केंद्रीय सार्वजनिक क्षेत्र के उद्यमों, सार्वजनिक क्षेत्र के बैंकों, मंत्रालयों / विभागों / संगठनों के लिए पुरस्कार स्थापित किए हैं:

     1. सतर्कता नवाचार
     2. सतर्कता जागरूकता पहल
     3. जांच में उत्कृष्टता,
     4. अनुशासनात्मक कार्यवाही का समय पर पूरा होना,
     5. भ्रष्टाचार से लड़ने के लिए आईटी पहल सहित सर्वोत्तम संस्थागत अभ्यास।

    यह पुरस्कार संगठनों को 'आउटस्टैंडिंग' और 'एक्सीलेंट' वर्ग के रूप में वर्गीकृत करके दिया जाता है, जिसमें उनके सीवीओ / सतर्कता खंडों तथा प्रबंधन के द्वारा किए गए कार्यों के आधार बनाया जाता है।


    वर्ष 2018 में, पुरस्कारों के लिए 34 संगठनों से 89 नामांकन प्राप्त हुए थे। केन्द्रीय सतर्कता आयोग ने सतर्कता उत्कृष्टता पुरस्कार 2018 के लिए निम्नलिखित संगठनों (श्रेणीवार) का चयन किया है:

सीवीओ के लिए सतर्कता नवाचार पुरस्कार
                                    
                                    
                                                                                                                                                                                                                                                    
क्रम सं                               संस्थान             ग्रेड         शुरू की गई पहल                                                                                                                                                              
                                                                                                                                                                                                                                                    
                                                                                                                                                                                                                                                    
                                                                                                                                                                                                                                                    
1.                                    रेल मंत्रालय        आउटस्टैंडिंग  विकसित माल भाड़ा संचालन सूचना प्रणाली का विकास, जिसे स्फूर्ती ऐप द्वारा पारदर्शी और प्रभावी बुकिंग और ट्रैकिंग के लिए संचालित किया जाता है।                                 
                                                                                                                                                                                                                                                    
                                                                                                                                                                                                                                                    
                                      इंडियन ओवरसीज बैंक                एनपीए वसूली के लिए सहायक ऐप और स्वचालित खुदरा ऋण प्रसंस्करण के लिए आरईएपी प्रणाली का विकास। सिस्टम और प्रक्रियाओं को सुव्यवस्थित करने के लिए कई अन्य उपायों को भी लागू किया।
2.                                                        एक्सीलेंट                                                                                                                                                                                 
                                                                                                                                                                                                                                                    
                                                                                                                                                                                                                                                    
                                          
सीवीओ के लिए सतर्कता जागरूकता पहल पुरस्कार
                                          
                                          
                                                                                                                                                                                                       
क्रम सं                                     संस्थान                        ग्रेड         शुरू की गई पहल                                                                                                
                                                                                                                                                                                                       
                                                                                                                                                                                                       
                                            यूनियन बैंक ऑफ इंडिया                                                                                                                                      
1.                                                                         आउटस्टैंडिंग  ग्राम सभा, स्कूलों और कॉलेजों के लिए आउटरीच कार्यक्रमों का आयोजन.                                             
                                                                                                                                                                                                       
                                                                                                                                                                                                       
                                            इंडियन ऑयल कॉर्पोरेशन लिमिटेड                                                                                                                              
2.                                                                         एक्सीलेंट     सतर्कता जागरूकता पर 8 लघु फिल्मों का निर्माण जिसे व्यापक रूप से देखा गया और संगठित आउटरीच कार्यक्रमों का आयोजन
                                                                                                                                                                                                       
                                                                                                                                                                                                       
                                                                
                                                                
सीवीओ के लिए समय पर अनुशासनात्मक कार्यवाही पूरा करने का पुरस्कार
                                                                
                                                                
                                                                
                                                                                                                                                 
क्रम स                                                            संगठन                       ग्रेड         समय पर पूरा किया गया मामले का प्रतिशत
                                                                                                                                                 
                                                                                                                                                 
                                                                                                                                                 
                                                                                                                                                 
                                                                                                                                                 
1.                                                                केनरा बैंक                  आउटस्टैंडिंग  90.50                                
                                                                                                                                                 
                                                                                                                                                 
                                                                                                                                                 
                                                                                                                                                 
                                                                                                                                                 
2.                                                                इस्टर्न कोलफील्ड्स लिमिटेड  एक्सीलेंट     88.23                                
                                                                                                                                                 
                                                                                                                                                 
                                                                                                                                                 
                                                                                                                                                 
                                                                                             
                                                                                             
         संगठन में भ्रष्टाचार से लड़ने के लिए आईटी पहल सहित सर्वश्रेष्ठ संस्थागत कार्यप्रणाली
                                                                                             
                                                                                             
                                                                                                                                                                                                                   
क्रम सं  संस्थान                                                                               ग्रेड         शुरू की गई पहल                                                                                        
                                                                                                                                                                                                                   
                                                                                                                                                                                                                   
                                                                                                                                                                                                                   
1.       हिंदुस्तान पेट्रोलियम कॉर्पोरेशन लिमिटेड                                              आउटस्टैंडिंग  कच्चे तेल की खरीद में लीवरेजिंग प्रौद्योगिकी, स्वचालित कार्य प्रवाह के साथ स्मार्ट टर्मिनलों की शुरूआत
                                                                                                                                                                                                                   
                                                                                                                                                                                                                   
                                                                                                                                                                                                                   
2.       महानदी कोलफील्ड्स लिमिटेड                                                             एक्सीलेंट     कोयले के सटीक माप और बोझ कम करने के लिए प्रौद्योगिकी का उपयोग।                                        
                                                                                                                                                                                                                   
                                                                                                                                                                                                                   

    आर.के.मीणा / एएम / ए-11059


    

    
    (Release ID: 1551873) Visitor Counter : 7
    
    
      Read this release in: English , Tamil
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
5.