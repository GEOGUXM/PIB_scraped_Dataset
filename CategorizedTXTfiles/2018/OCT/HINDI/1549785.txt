      संस्‍कृति मंत्रालय

      डॉ. महेश शर्मा ने राष्ट्रीय संग्रहालय संस्थान (एनएमआई) के 11वें दीक्षांत समारोह को संबोधित किया
      Posted On: 15 OCT 2018 7:34PM by PIB Delhi


    केन्द्रीय संस्कृति राज्य मंत्री (स्वतंत्र प्रभार) तथा राष्ट्रीय संग्रहालय संस्थान कला इतिहास , संरक्षण एवं संग्रहालय विज्ञान (एनएमआईएचएसीएम) के कुलाधिपति डॉ. महेश शर्मा ने आज नई दिल्ली में संस्थान के 11वें दीक्षांत समारोह में डिग्रियां प्रदान की। डेक्कन कॉलेज, पुणे के कुलपति प्रोफेसर बी.एस. शिंदे इस अवसर पर सम्मानित अतिथि थे। इस अवसर पर एनएमआईएचएसीएम के कुलपति डॉ. बी.आर. मणि तथा अन्य गणमान्य व्यक्ति उपस्थित थे।


    दीक्षांत समारोह को संबोधित करते हुए डॉ. महेश शर्मा ने कहा कि मानवता के लाभ के लिए प्रौद्योगिकी की शक्ति का दोहन करना नई पीढ़ी के लिए चुनौती है। उन्होंने सफल होने के लिए परिस्थिति की समझदारी की आवश्यकता पर बल दिया। उन्होंने बताया कि नोएडा में राष्ट्रीय संग्रहालय संस्थान का नया परिसर इस वर्ष के अंत तक पूरा हो जाएगा।


    समारोह में 23 पीएचडी सहित 176 विद्यार्थियों को डिग्रियां प्रदान की गईं। राष्ट्रीय संग्रहालय संस्थान ने कला इतिहास , संरक्षण एवं संग्रहालय विज्ञान में एम.ए. तथा पीएचडी पाठ्यक्रम 1990 में शुरू किया था। इन नियमित पाठ्यक्रमों के अतिरिक्त एनएमआई पांच महीनों के अवधि के पाठ्यक्रम भी चलाता है।


    ***


    आर.के. मीणा/अर्चना/एजी/डीके- 107 24


    

    
    (Release ID: 1549785) Visitor Counter : 83