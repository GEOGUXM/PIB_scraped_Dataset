      पर्यावरण, वन एवं जलवायु परिवर्तन मंत्रालय

      "जलवायु संबंधी नीतियों कार्यान्वयन में प्रदेशों को अत्यंत सक्रिय भूमिका निभानी चाहिए" : डॉक्टर हर्षवर्द्धन
      
      पर्यावरण मंत्रालय ने राज्यों के साथ जलवायु कार्यवाही पर कार्यशाला का आयोजन किया

      Posted On: 09 OCT 2018 7:37PM by PIB Delhi

    इस बात पर ज़ोर देते हुए कि जलवायु परिवर्तन के विरुद्ध लड़ाई को एक सामाजिक आंदोलन बनना होगा , केंद्रीय वन , पर्यावरण एवं जलवायु परिवर्तन मंत्री डॉक्टर हर्षवर्द्धन ने कहा है कि देश के जलवायु परिवर्तन संबंधी दृष्टिकोण के क्रियान्वयन में प्रदेश महत्वपूर्ण साझीदार हैं। "जलवायु कार्यक्रम का अग्रेषण" पर राष्ट्रीय कार्यशाला के उद्घाटन सत्र को संबोधित करते हुए मंत्री महोदय ने आज यहां प्रदेश सरकारों से जलवायु संबंधी नीतियों के कार्यान्वयन में बढ़ चढ़कर सक्रिय भूमिका निभाने का अनुरोध किया। डॉक्टर हर्षवर्द्धन ने ध्यान दिलाया कि जलवायु कार्यवाही के क्रियान्वयन में प्रदेश सरकारों को केंद्रीय नीतियों से इतर स्वयं अपने कदम उठाने चाहिए। उन्होंने आगे कहा कि जलवायु परिवर्तन से निपटने में वित्त एवं तकनीक का हस्तांतरण निरंतर बड़े विषय बने हुए हैं।


    मंत्री महोदय ने दावे के साथ कहा कि जलवायु परिवर्तन के विषय से निपटने के लिये राष्ट्र स्तरीय कदमों के अतिरिक्त मार्ग प्रशस्त करने वाले अनेक कदमों और अभिनव पद्धतियों की राज्य सरकारों द्वारा हिमायत की जा रही है। इस संदर्भ में ग्रीन गुड डीड्स मूवमेंट का उदाहरण देते हुए डॉक्टर हर्षवर्द्धन ने कहा कि प्रतिदिन एक ग्रीन गुड , ग्रीन गुड व्यहवार , ग्रीन सोशल रिस्पांसिबिलिटी एवं ग्रीन प्रैक्टिसेज अपनाने से जलवायु परिवर्तन से निपटने में सहायता मिलेगी। मंत्री महोदय ने राज्य सरकारों से केंद्र सरकार की योजनाओं के अतिरिक्त महत्वाकांक्षी जलवायु कार्यवाही , अल्पीकरण के साथ साथ अनुकूलन , का बीड़ा उठाने का अनुरोध किया।


    डॉक्टर हर्षवर्द्धन ने रेखांकित किया कि जलवायु परिवर्तन पर राष्ट्रीय कार्ययोजना (एनएपीसीसी) एवं जलवायु परिवर्तन पर प्रदेश कार्ययोजना (एसएपीसीसी) की अवधारणा लगभग एक दशक पहले तैयार की गई थी । मंत्री महोदय ने कहा , " अतएव मंत्रालय जलवायु परिवर्तन की वर्तमान सच्चाइयों को प्रतिबिंबित करने के लिये एनएपीसीसी एवं एसएपीसीसी पर राष्ट्रीय अभियानों के नवीनीकरण के कदम उठा रहा है।"


    डॉक्टर हर्षवर्द्धन ने जोर देकर कहा कि जलवायु परिवर्तन का विषय इसी संसार के लोगों द्वारा सफलतापूर्वक संचालित किया जाएगा। उन्होंने राज्य सरकारों से जलवायु परिवर्तन के प्रधान विभागों को पर्याप्त संसाधन उपलब्ध कराकर सुदृढ़ बनाने का अनुरोध किया ताकि वह इष्टतम कार्य कर पाएं। उन्होंने जलवायु परिवर्तन के विषयों पर राज्य स्तर पर जलवायु कार्यवाही को आगे बढ़ाने में केंद्र एवं राज्य सरकारों के मध्य एक क्रांतिक कड़ी होने के लिये प्रदेश के प्रधान विभागों द्वारा निभाई गई प्रमुख भूमिका के लिये उनकी प्रशंसा भी की।


    भारत जलवायु परिवर्तन को प्रमुख राष्ट्रीय प्राथमिकताओं के रूप में ले रहा है। यह योजना , जलवायु परिवर्तन पर प्रदेश कार्ययोजना , जो राज्य स्तर पर जलवायु कार्यवाही की दिशा निर्धारित करने के लिये एक अति-महत्वपूर्ण ढांचा मुहैया कराती है , के क्रियान्वयन की मदद करने के लिहाज से तैयार की गई है। कार्यशाला के उद्घाटन सत्र के दौरान की गई प्रस्तुति में उपस्थित लोगों को सूचित किया गया कि 11 राज्यों ने एनएपीसीसी के अंतर्गत दूसरे प्रस्ताव प्रस्तुत कर दिए हैं और अनेक राज्यों की क्षेत्रीय परियोजना समेत 27 अनुकूलन परियोजनाएं क्रियान्वित की जा रही हैं ।


    जलवायु परिवर्तन पर राष्ट्रीय कार्ययोजना (एनएपीसीसी) एवं जलवायु परिवर्तन पर प्रदेश कार्ययोजना (एसएपीसीसी) देश मे जलवायु कार्यवाही को निर्देशित करते हैं। भारत ने राष्ट्रीय स्तर पर निर्धारित योगदान (एनडीसी) भी 2021 से 2030 की कालावधि के लिये 2 अक्टूबर 2015 को जमा किये हैं एवं 2016 में पेरिस समझौते की पुष्टि की है। जलवायु परिवर्तन कार्यवाही को उप राष्ट्रीय स्तर तक चलाने में राज्य सरकारें मुख्य भागीदार हैं एवं 2020 के बाद की कालावधि में जलवायु परिवर्तन का मुकाबला करने में और अधिक अहम भूमिका निभाएंगी। वन , पर्यावरण एवं जलवायु परिवर्तन मंत्रालय द्वारा आयोजित आज की बैठक जलवायु परिवर्तन से जुड़े विषयों पर प्रदेशों के साथ संबंध और अधिक मजबूत करने का प्रयास है।


    वन , पर्यावरण एवं जलवायु परिवर्तन मंत्रालय के संयुक्त सचिव श्री रवि शंकर प्रसाद , मंत्रालय के वैज्ञानिक ' जी ' डॉक्टर जे आर भट्ट एवं नाबार्ड के कार्यकारी प्रबंध निदेशक श्री एच आर दवे ने भी उपस्थित लोगों को संबोधित किया ।


    ***


    आर.के. मीणा/अर्चना/एबी- 10651


    

    
    (Release ID: 1549481) Visitor Counter : 33