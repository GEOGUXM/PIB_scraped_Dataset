      पर्यटन मंत्रालय

      श्री के.जे. अल्फोंस ने यूएनडब्ल्यूटीओ की कार्यक्रम और बजट समिति की बैठक की अध्यक्षता की
      
      भारत 2021 तक यूएनडब्ल्यूटीओ की कार्यकारी परिषद की अध्यक्षता करेगा
      
      Posted On: 31 OCT 2018 6:21PM by PIB Delhi


    पर्यटन राज्य मंत्री (स्वतंत्र प्रभार) श्री के.जे. अल्फोंस वरिष्ठ अधिकारियों के शीर्षमंडल के साथ बहरीन के मनामा में संयुक्त राष्ट्र विश्व पर्यटन संगठन (यूएनडब्ल्यूटीओ) की कार्यकारी परिषद के 109वें सत्र में भाग ले रहे हैं। कार्यकारी परिषद का तीन दिवसीय सत्र 30 अक्टूबर को प्रारंभ हुआ। कार्यकारी परिषद वैश्विक पर्यटन क्षेत्र के विकास से संबंधित अनेक विषयों पर चर्चा करेगी।


    कार्यकारी परिषद के बैठक के पहले दिन श्री के.जे. अल्फोंस ने यूएनडब्ल्यूटीओ की कार्यक्रम और बजट समिति की बैठक की अध्यक्षता की। अपने भाषण में श्री अल्फोंस ने कहा कि रोजगार सृजन, उद्यम तथा पर्यावरण विकास और विदेशी मुद्रा आय के माध्यम से पर्यटन सामाजिक-आर्थिक विकास में महत्वपूर्ण भूमिका निभा रहा है। समिति के अध्यक्ष के रूप में पर्यटन राज्य मंत्री ने बताया कि पहली बार यूएनडब्ल्यूटीओ का बचत बजट आया है और अधिकतर बकायों का भुगतान कर दिया गया है। भारत 2021 तक यूएनडब्ल्यूटीओ कार्यकारी परिषद की कार्यक्रम और बजट समिति की अध्यक्षता करेगा।


    पर्यटन मंत्री ने यूएनडब्ल्यूटीओ के महासचिव श्री जुरब पोलोलिकाशविली से मुलाकात की और पर्यटन को विकसित करने के लिए यूएनडब्ल्यूटीओ को मजबूत एजेंट के रूप में शामिल करने के बारे चर्चा की ताकि विश्व का भविष्य बेहतर हो और वैश्विक स्तर पर सार्वजनिक निजी साझेदारी स्थापित की जा सके।


    विश्व पर्यटन संगठन (यूएनडब्ल्यूटीओ) उत्तरदायी, सतत और सार्वभौमिक रूप से पहुंच योग्य पर्यटन के प्रोत्साहन के लिए उत्तरदायी संयुक्त राष्ट्र की एजेंसी है। यूएनडब्ल्यूटीओ कार्यकारी परिषद संगठन के गवर्निंग बॉडी का नेतृत्व करती है परिषद की बैठक प्रत्येक वर्ष में कम से कम दो बार होती है। परिषद के 35 पूर्णकालिक सदस्य हैं।


    ***


    आर.के. मीणा/अर्चना/एजी/डीके-109 91


    

    
    (Release ID: 1551400) Visitor Counter : 314