      रेल मंत्रालय

      श्री पीयूष गोयल ने उत्कृष्ट कार्य के लिए रेलवे के सिविल इंजीनियरिंग कर्मचारियों और अधिकारियों को सम्मानित किया
      Posted On: 29 OCT 2018 2:12PM by PIB Delhi


    केन्द्रीय रेल एवं कोयला मंत्री श्री पीयूष गोयल ने आज रेलवे मंत्रालय द्वारा आयोजित सम्मान समारोह में रेलवे के 39 सिविल इंजीनियरिंग कर्मचारियों और अधिकारियों को उनके विशिष्ट कार्य के लिए सम्मानित किया। सिविल इंजीनियरिंग कर्मचारी और अधिकारी जिन्होंने दुर्घटनाओं की रोकथाम में अनुकरणीय और उत्कृष्ट कार्य किए , सुरक्षा कार्यों को तेजी से पूरा किया , फुट ओवर ब्रिज और स्टेशनों के सौंदर्यीकरण का कार्य किया , महत्वपूर्ण पुलों का निर्माण किया , नई लाइनों और दोहरीकरण परियोजनाओं सहित उच्च गुणवत्ता वाले यात्री सुविधाओं के काम किए , आदि जैसे उत्कृष्ट जैसे कार्यों के लिए मंत्री श्री गोयल ने सम्मानित किया गया।


    इस अवसर पर बोलते करते हुए केन्द्रीय रेल एवं कोयला मंत्री श्री पीयूष गोयल ने रेलवे के आधुनिकीकरण में उनकी भूमिका के महत्व को रेखांकित किया। उन्होंने कहा कि हम रेलवे में परिवर्तनकारी परिणाम प्राप्त कर सकते हैं जो आप सभी के सहयोग से हो रहा है। इसके लिए हम सभी को नए विचारों और जोखिमों के लिए समर्पण और खुले दिमाग से काम करने की आवश्यकता है।


    इस समारोह के दौरान , " बिल्डिंग द ग्रेट हिमालयन रेलवे - यूएसबीआरएल की कहानी" पर एक पुस्तक का विमोचन भी किया गया। इस पुस्तक में राष्ट्रीय परियोजना उधमपुर-श्रीनगर-बारामूला रेल लिंक परियोजना के निर्माण की चुनौतियों और यात्रा को एक सुंदर और रोचक चित्रमय प्रारूप में दर्शाया गया है।


    इस अवसर पर रेलवे बोर्ड इंजीनियरिंग के सदस्य श्री एम. के. गुप्ता, रेलवे बोर्ड कर्मचारी के सदस्य श्री एस. एन. अग्रवाल, रेलवे के वित्त आयुक्त श्री ए. के. प्रसाद, रेलवे बोर्ड ट्रैक्शन के सदस्य श्री घनश्याम सिंह, मुख्य आयुक्त रेलवे सुरक्षा श्री एस. के. पाठक, महाप्रबंधक उत्तर रेलवे श्री विश्वेस चौबे, रेलवे बोर्ड के अन्य सद्स्यगण और सभी क्षेत्रीय रेलवे , आरडीएसओ , भारतीय रेलवे सिविल इंजीनियरिंग संस्थान और रेलवे सुरक्षा आयोग के 250 से भी ज्यादा कर्मचारी और अधिकारी उपस्थित थे।


    ***


    आर.के.मीणा / अर्चना/पीकेपी – 11032


    

    
    (Release ID: 1551705) Visitor Counter : 6