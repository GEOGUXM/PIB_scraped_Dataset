      आवास एवं शहरी कार्य मंत्रालय

      सीपीडब्ल्यूडी द्वारा आयोजित स्वच्छता ही सेवा पखवाड़ा सफलतापूर्वक संपन्न
      Posted On: 03 OCT 2018 8:15PM by PIB Delhi


    पूरे देश में सीपीडब्ल्यूडी द्वारा स्वच्छता ही सेवा पखवाड़ा सफलतापूर्वक और बड़े पैमाने पर चलाया गया। 15.09.2018 से 02.10.2018 तक स्वच्छता ही सेवा पखवाड़े के दौरान सीपीडब्ल्यूडी ने पूरे देश में बड़े स्तर पर सफाई अभियान चलाया। इस दौरान सीपीडब्ल्यूडी के अधिकारियों और कर्मचारियों ने श्रमदान में सक्रिय रूप से भाग लिया। यह अभियान आवास कल्याण संघों/निवासियों/ समन्वय समितियों के सहयोग और समर्थन से चलाया गया। सीपीडब्ल्यूडी ने दिल्ली के आवास कल्याण संघों को अपने मुख्यालय में बुलाकर उनसे बातचीत की। सीपीडब्ल्यूडी ने अपने मातहत सभी सरकारी भवनों के बीच स्वच्छ कार्यालय प्रतियोगिता का भी आयोजन कराया।


    आवास एवं शहरी मामलों के राज्यमंत्री (स्वतंत्र प्रभार) श्री हरदीप सिंह पुरी और मंत्रालय में सचिव श्री दुर्गाशंकर मिश्रा की उपस्थिति में सुंदर नर्सरी में स्वच्छता ही सेवा विषय पर बच्चों के बीच पेंटिंग प्रतियोगिता कराया गया जिससे सफाई पर आम लोगों के बीच जागरुकता बढ़ाने में काफी मदद मिली। सीपीडब्ल्यूडी ने स्वच्छता पर नुक्कड़ नाटकों का भी आयोजन कराया।


    सीपीडब्ल्यूडी के महानिदेशक श्री प्रभाकर सिंह ने इस मौके पर एक कार्यक्रम को संबोधित करते हुए बताया कि विभाग ने निर्माण भवन में एक कचरा कंपोस्टिंग मशीन लगाई है जिसका उद्घाटन आवास एवं शहरी मामलों के सचिव ने किया। उन्होंने कहा कि इस मशीन से तैयार कंपोस्ट का इस्तेमाल बागवानी के कार्यों में किया जा सकेगा जो पर्यावरण के लिए जरूरी तीन आर रिड्यूस, रीयूज और रिसाइकिल के उद्देश्यों को पूरा करेगा। उन्होंने कहा कि सीपीडब्ल्यूडी स्टार्ट-अप की मदद से दिल्ली के विभिन्न भागों में कचरा अलग करने की भी व्यवस्था करेगा जिसपर विभाग को कोई खर्च नहीं पड़ेगा।


    सीपीडब्ल्यूडी पिछले दो महीनों में पौधारोपण और रखरखाव आंदोलन भी चलाया। उन्होंने स्वच्छ, हरित और सतत विकास परियोजनाओं के लिए सीपीडबल्यूडी द्वारा चलाए जा रहे अन्य पहलों के बारे में भी बताया


    ***


    आर.के.मीणा/अर्चना/एके/डीए-10519


    

    
    (Release ID: 1548663) Visitor Counter : 10