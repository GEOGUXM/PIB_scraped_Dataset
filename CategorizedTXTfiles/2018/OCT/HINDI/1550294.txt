      आवास एवं शहरी कार्य मंत्रालय

      श्री हरदीप पुरी ने युवाओं से स्वच्छ भारत अभियान को ‘जन आंदोलन’ बनाने की अपील की
      Posted On: 01 OCT 2018 6:25PM by PIB Delhi


    स्वच्छ भारत अभियान के चार साल के सफल कार्यान्वयन के जश्न की शुरुआत करते हुए आवास और शहरी मामलों और अन्य संगठनों ने मिलकर दो दिवसीय स्वच्छता ही सेवा अभियान का आयोजन किया। महात्मा गांधी की जयंती पर हिन्दुस्तान प्रिफैब लिमिटेड ने बच्चों में अपने आसपास और देश में साफ सफाई को लेकर जागरूकता पैदा करने के लिए एक कार्यक्रम का आयोजन किया।


    इस अवसर पर बच्चों को संबोधित करते हुए केंद्रीय मंत्री (स्वतंत्र प्रभार) श्री हरदीप पुरी ने कहा कि स्वच्छता ही सेवा अभियान इस मिशन में लोगों को शामिल करने का प्रयास है ताकि इसे जन आंदोलन बनाया जा सके। उन्होंने कहा कि इस अभियान को सफल बनाने में बच्चों और युवाओं की बड़ी हिस्सेदारी है। इस अभियान से समाज को ओडीएफ यानि खुले में शौचालय मुक्त बनाने में मदद मिलेगी।


    श्री पुरी ने प्रतिभागियों से कहा कि आज विश्व आवास दिवस है, जिसे उनका मंत्रालय आधिकारिक तौर पर 5 अक्टूबर 2018 को मनाएगा। उन्होंने कहा कि इस साल इसका विषय ‘म्यूनिसिपल सॉलिड वास्ट मैनेजमेंट’ होगा, जो स्वच्छता ही सेवा अभियान से काफी करीब से जुड़ा हुआ है। उन्होंने कहा कि विश्व आवास दिवस दिलाता है कि अपने गांवों, कस्बों और शहरों को स्वच्छ रखना हमारी प्राथमिक जिम्मेदारी है।


    हिन्दुस्तान प्रिफैब लिमिटेड ने भी इस अवसर पर पेंटिंग और लेखन प्रतियोगिता का आयोजन किया। श्री पुरी ने बाद में प्रतिभागियों और विजेताओं को पुरस्कार वितरित किए और उनकी गतिविधियों की सराहना की।


    आवास और शहरी मामलों के सचिव श्री दुर्गा शंकर मिश्रा ने भी प्रतिभागियों को संबोधित किया और उम्मीद जताई की कि बच्चे और युवा अच्छे काम को आगे ले जाएंगे जो देश को स्वच्छ बनाने में मददगार साबित होगा।


    ***


    
    आर.के.मीणा /एएम/वीएस- 10827

    
    
    (Release ID: 1550294) Visitor Counter : 6
    
    
      Read this release in: English