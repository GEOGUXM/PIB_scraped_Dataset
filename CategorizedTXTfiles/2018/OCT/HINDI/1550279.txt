      गृह मंत्रालय

      भारत और चीन के बीच द्विपक्षीय सुरक्षा सहयोग पर प्रथम उच्चस्तरीय बैठक
      Posted On: 22 OCT 2018 8:33PM by PIB Delhi


    केंद्रीय गृह मंत्री श्री राजनाथ सिंह ने आज नई दिल्ली में चीन के स्टेट काउंसिलर एवं सार्वजनिक सुरक्षा मंत्री श्री झाओ केझी के साथ भारत और चीन के बीच द्विपक्षीय सुरक्षा सहयोग पर आयोजित प्रथम उच्चस्तरीय बैठक की अध्यक्षता की। बैठक के दौरान दोनों पक्षों ने पारस्परिक हित के विभिन्न मुद्दों पर विचार-विमर्श किया। आतंकवाद का मुकाबला करने के लिए द्विपक्षीय सहयोग करना भी इन मुद्दों में शामिल है। दोनों पक्षों ने सुरक्षा सहयोग के क्षेत्र में भारत और चीन के बीच बढ़ते सहयोग का स्वागत किया।


    भारत के गृह मंत्रालय और चीन के सार्वजनिक सुरक्षा मंत्रालय के बीच सुरक्षा सहयोग पर एक समझौता हुआ जिस पर इन दोनों ही मंत्रियों ने हस्ताक्षर किए। इस समझौते से आतंकवाद एवं संगठित अपराधों की समस्या से निपटने से संबंधित चर्चाओं एवं आपसी सहयोग में और ज्यादा वृद्धि होगी। इसी तरह इस समझौते से दवा नियंत्रण और अन्य प्रासंगिक क्षेत्रों में भी आपसी चर्चाओं के साथ-साथ सहयोग बढ़ेगा।


    श्री झाओ केझी 21 अक्टूबर से लेकर 25 अक्टूबर, 2018 तक भारत के द्विपक्षीय दौरे पर रहेंगे। इस दौरान श्री झाओ केझी मुम्बई का भी दौरा करेंगे।


    ***


    आर.के.मीणा/अर्चना/आरआरएस/सीएल-10822

    
    
    (Release ID: 1550279) Visitor Counter : 161