      वाणिज्‍य एवं उद्योग मंत्रालय

      चालू वित्‍त वर्ष की प्रथम छमाही में निर्यात 17.38 प्रतिशत बढ़ा
      Posted On: 15 OCT 2018 9:00PM by PIB Delhi


    अप्रैल-सितम्‍बर 2018-19 * के दौरान भारत से निर्यात (वाणिज्यिक एवं सेवाएं) कुल मिलाकर 265.39 अरब अमेरिकी डॉलर का हुआ जो पिछले वर्ष की समान अवधि की तुलना में 17.38 प्रतिशत अधिक है। अप्रैल-सितम्‍बर 2018-19 * के दौरान भारत में कुल आयात 321.40 अरब अमेरिकी डॉलर का हुआ जो पिछले वर्ष की समान अवधि के मुकाबले 19.41 प्रतिशत अधिक है।


    *नोट: सेवाओं से जुडा आंकड़ा अप्रैल-अगस्‍त 2018-19 तक का है क्‍योंकि आरबीआई द्वारा 15 अक्‍टूबर, 2018 को जारी प्रेस विज्ञप्ति के अनुसार नवीनतम आंकड़ा अगस्‍त 2018 तक के लिए ही उपलब्‍ध है। यह आंकड़ा अनंतिम है और आरबीआई इसमें संशोधन कर सकता है। इसके अलावा, यह भी उल्‍लेखनीय है कि सितम्‍बर, 2018 के लिए डेटा अनुमानित है और इसे आरबीआई के अप्रैल-अगस्‍त, 2018-19 के आंकड़ों में जोड़ा गया है, ताकि अप्रैल-सितम्‍बर 2018-19 के लिए समग्र व्‍यापार घाटे की गणना की जा सके। रिजर्व बैंक द्वारा सितम्‍बर 2018 के लिए जारी की जाने वाली अगली प्रेस वि‍ज्ञप्ति के आधार पर इसमें संशोधन किया जाएगा।


    वाणिज्यिक व्‍यापार


    निर्यात (पुनर्निर्यात सहित)


    सितम्‍बर 2018 में निर्यात 27.95 अरब अमेरिकी डॉलर का हुआ जो सितम्‍बर 2017 के मुकाबले 2.15 प्रतिशत कम है। रुपये के लिहाज से सितम्‍बर 2018 में कुल निर्यात 2 ,01,857.62 करोड़ रुपये का हुआ जो सितम्‍बर, 2017 में हुए निर्यात की तुलना में 9.65 प्रतिशत अधिक है।


    सितम्‍बर 2018 में निर्यात के इन प्रमुख जिन्‍स समूहों ने पिछले वर्ष के समान माह की तुलना में धनात्‍मक वृद्धि दर्ज की है:


    अप्रैल-सितम्‍बर 2018-19 के दौरान निर्यात कुल मिलाकर 164.04 अरब अमेरिकी डॉलर (11 ,25,305.44 करोड़ रुपये) का हुआ जो अप्रैल-सितम्‍बर 2017-18 में हुए निर्यात की तुलना में डॉलर के लिहाज से 12.54 प्रतिशत और रुपये के लिहाज से 19.93 प्रतिशत अधिक है।


    आयात


    सितम्‍बर 2018 में आयात कुल मिलाकर 41.93 अरब अमेरिकी डॉलर (3 ,02,804.39 करोड़ रुपये) का हुआ वह जो सितम्‍बर 2017 में हुए आयात की तुलना में डॉलर के लिहाज से 10.45 प्रतिशत और रुपये के लिहाज से 23.78 प्रतिशत ज्‍यादा है। इसी तरह अप्रैल-सितम्‍बर 2018-19 के दौरान आयात कुल मिलाकर 258.36 अरब अमेरिकी डॉलर (17,72,283.63 करोड़ रुपये) का हुआ जो अप्रैल-सितम्‍बर 2017-18 में हुए आयात की तुलना में डॉलर के लिहाज से 16.16 प्रतिशत और रुपये के लिहाज से 23.78 प्रतिशत अधिक है।


    सितम्‍बर 2018 में आयात के इन प्रमुख जिन समूहों ने उच्‍च वृद्धि दर दर्शायी :


    कच्‍चे तेल का आयात


    सितम्‍बर 2018 में तेल आयात 10.91 अरब अमेरिकी डॉलर का हुआ जो सितम्‍बर 2017 की तुलना में 33.59 प्रतिशत अधिक है। रुपये की दृष्टि से सितम्‍बर 2018 में तेल आयात 78 ,811.17 करोड़ रुपये का हुआ जो सितम्‍बर 2017 की तुलना में 49.71 प्रतिशत की वृद्धि दर्शाता है। अप्रैल-सितम्‍बर 2018-19 के दौरान तेल आयात 69.73 अरब अमेरिकी डॉलर का हुआ जो अप्रैल-सितम्‍बर 2017-18 के दौरान हुए तेल आयात की तुलना में 50.05 प्रतिशत अधिक है। इस दौरान रुपये की दृ‍ष्टि से तेल आयात ने 59.85 प्रतिशत की वृद्धि दर्शायी है।


    सेवाओं का व्‍यापार


    निर्यात (प्राप्तियां)


    अगस्‍त 2018 में सेवाओं का निर्यात कुल मिलाकर 16.53 अरब अमेरिकी डॉलर का हुआ जो जुलाई 2018 में हुए आयात की तुलना में डॉलर के लिहाज से 5.85 प्रतिशत की ऋणात्‍मक वृद्धि दर्शाता है। यह जानकारी आरबीआई की प्रेस विज्ञप्ति से मिली है।


    आयात (भुगतान)


    अगस्‍त 2018 में सेवाओं का आयात 10.35 अरब अमेरिकी डॉलर का हुआ जो जुलाई 2018 में हुए आयात की तुलना में डॉलर के लिहाज से 4.57 प्रतिशत की ऋणात्‍मक वृद्धि दर्शाता है। यह जानकारी आरबीआई की प्रेस विज्ञप्ति से मिली है।


    व्‍यापार संतुलन


    वाणिज्यिक : सितम्‍बर 2018 में व्‍यापार घाटा 13.98 अरब अमेरिकी डॉलर का होने का अनुमान लगाया गया है , जबकि सितम्‍बर 2017 में व्‍यापार घाटा 9.40 अरब अमेरिकी डॉलर आंका गया था।


    सेवाएं : आरबीआई द्वारा 15 अक्‍टूबर , 2018 को जारी विज्ञप्ति के अनुसार अगस्‍त 2018 में सेवाओं में व्‍यापार संतुलन 6.17 अरब अमेरिकी डॉलर रहने का अनुमान लगाया गया है।


    समग्र व्‍यापार संतुलन: वाणिज्यिक एवं सेवाओं दोनों को मिलाने पर अप्रैल-सितम्‍बर 2018-19 * के दौरान समग्र व्‍यापार घाटा 56.01 अरब अमेरिकी डॉलर का रहने का अनुमान लगाया गया है, जबकि अप्रैल-सितम्‍बर 2017-18 में व्‍यापार घाटा 43.07 अरब अमेरिकी डॉलर का हुआ था।


    *नोट: सेवाओं से जुडा आंकड़ा अप्रैल-अगस्‍त 2018-19 तक का है क्‍योंकि आरबीआई द्वारा 15 अक्‍टूबर, 2018 को जारी प्रेस विज्ञप्ति के अनुसार नवीनतम आंकड़ा अगस्‍त 2018 तक के लिए ही उपलब्‍ध है।


    वाणिज्यिक व्‍यापार की विस्‍तृत जानकारी प्राप्‍त करने के लिए अंग्रेजी का अनुलग्‍नक यहां क्लिक करें


    ***


    आर.के. मीणा/अर्चना/आरआरएस/एस- 10747

    
    
    (Release ID: 1549942) Visitor Counter : 21
    
    
      Read this release in: English , Urdu