      उपभोक्‍ता कार्य, खाद्य एवं सार्वजनिक वितरण मंत्रालय

      पुद्दुचेरी के मुख्यमंत्री श्री वी.नारायणसामी केंद्रीय उपभोक्ता मामले, खाद्य तथा सार्वजनिक वितरण मंत्री श्री राम विलास पासवान से मिले
      Posted On: 04 OCT 2018 7:06PM by PIB Delhi


    पुद्दुचेरी के मुख्यमंत्री अगले 15 दिनों में सार्वजनिक वितरण प्रणाली के माध्यम से खाद्यान्न वितरण के लिए विस्तृत प्रस्ताव उपभोक्ता मामले खाद्य तथा सार्वजनिक वितरण मंत्रालय को उपलब्ध कराएंगे।


    पुद्दुचेरी के मुख्यमंत्री श्री वी.नारायणसामी आज नई दिल्ली में केंद्रीय उपभोक्ता मामले, खाद्य तथा सार्वजनिक वितरण मंत्री श्री राम विलास पासवान से भेंट की। पुद्दचेरी के मुख्यमंत्री ने बताया कि पिछले दो वर्षों में केंद्रशासित प्रदेश में सूखा पड़ने तथा अन्य कारणों को देखते हुए प्रत्यक्ष लाभ अंतरण (डीबीटी) योजना की तुलना में सार्वजनिक वितरण योजना अधिक उचित है। उन्होंने स्थानीय स्तर पर किसानों से सीधे चावल खरीदने की अनुमति देने का अनुरोध किया।


    श्री नारायणसामी ने श्री राम विलास पासवान से स्थानीय स्तर पर किसानों से 80 हजार टन धान खरीदने की अनुमति देने का अनुरोध किया। 80 हजार टन धान से 48 हजार टन चावल तैयार होगा। राष्ट्रीय खाद्य सुरक्षा अधिनियम के अनुसार पुद्दुचेरी की आवश्यकता 45 हजार टन है। उन्होंने मांग की कि सार्वजनिक वितरण योजना के माध्यम से एक बार उबाले हुए चावल दिए जाने चाहिए।


    श्री राम विलास पासवान ने पुद्दुचेरी के मुख्यमंत्री की मांगों को सिद्धांत रूप में मंजूरी दी लेकिन मुख्यंमत्री से अनुरोध किया कि वे राष्ट्रीय खाद्य सुरक्षा अधिनियम के लाभार्थियों को निष्पक्ष और पारदर्शी तरीके से उनका हिस्सा सुनिश्चित करें। श्री पासवान ने बल देते हुए कहा कि राशन दुकानों को लाभार्थियों के साथ सही ढंग से जोड़ा जाना चाहिए। खरीदे गए चावल को राशन दुकानों तक पहुंचाने के लिए उचित परिवहन का व्यवस्था होनी चाहिए। राशन दुकानों का नियमित निरीक्षण होना चाहिए और कदाचार के मामले की रिपोर्ट फौरन की जानी चाहिए।


    इस कदम से दूसरे राज्यों से चावल की खरीद और परिवहन व्यवस्था में आई लागत कम होगी क्योंकि केंद्रशासित प्रदेश स्थानीय स्तर पर चावल खरीद सकेगा और यह सुनिश्चित करेगा की किसानों को उनका न्यूनतम बिक्री मूल्य प्राप्त हो। पुद्दुचेरी के मुख्यमंत्री श्री वी.नारायणसामी ने केंद्रीय उपभोक्ता मामले, खाद्य तथा सार्वजनिक वितरण मंत्री श्री राम विलास पासवान को आश्वासन दिया कि इस संबंध में मंत्रालय को विस्तृत प्रस्ताव 15 दिनों के अंदर प्रस्तुत किया जाएगा।


    ****


    आर.के.मीणा/अर्चना/एजी/डीए- 10 5 15

    
    
    (Release ID: 1548648) Visitor Counter : 79