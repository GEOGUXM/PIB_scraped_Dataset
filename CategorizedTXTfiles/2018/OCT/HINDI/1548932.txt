      कौशल विकास एवं उद्यमिता मंत्रालय

      श्री धर्मेन्‍द्र प्रधान ने भारत कौशल प्रतिस्‍पर्धा के दौरान टीम ओडिशा के विजेताओं के साथ संवाद किया
      Posted On: 08 OCT 2018 4:39PM by PIB Delhi


    पेट्रोलियम एवं प्राकृतिक गैस और कौशल विकास व उद्यमिता मंत्री श्री धर्मेन्‍द्र प्रधान ने आज टीम ओडिशा के सदस्‍यों के साथ संवाद किया जो भारत कौशल प्रतिस्‍पर्धा में समग्र पदक तालिका में दूसरे स्‍थान पर रही है।


    मंत्री महोदय ने पदक विजेताओं को बधाई दी और अगस्‍त 2019 में रूस के कजान में आयोजित की जाने वाली विश्‍व कौशल प्रतिस्‍पर्धा में उनकी सफलता की कामना की। उन्‍होंने विश्‍व कौशल प्रतियोगिता के लिए ठोस तैयारियों हेतु इन पदक विजेताओं को कौशल विकास एवं उद्यमिता मंत्रालय की ओर से हरसंभव सहायता का आश्‍वासन दिया, ताकि वे विश्‍वस्‍तरीय प्रशिक्षण प्राप्‍त कर सकें।


    इस अवसर पर श्री धर्मेन्‍द्र प्रधान ने कहा कि युवा विजेताओं ने अनुकरणीय प्रतिभा , उत्‍कृष्‍ट समर्पण और कड़ी मेहनत का परिचय दिया है। उनकी आकांक्षाओं ने उन्‍हें भारत कौशल प्रतिस्‍पर्धा में उत्‍कृष्‍ट प्रदर्शन करने में सक्षम बनाया है। उन्‍होंने कहा कि ये युवा विजेता हमारे समय के ‘ धर्मपद ’ हैं। श्री धर्मेन्‍द्र प्रधान ने कहा कि इन युवाओं विजेताओं ने ओडिशा की ख्‍याति बढ़ायी है तथा उन्‍हें इस बात का पूरा भरोसा है कि ये विजेता विश्‍व कौशल प्रतिस्‍पर्धा में देश की ख्‍याति बढ़ाएंगे।


    मं‍त्री महोदय ने एक स्मृति और एक विशेष स्मारक नाबाकलेबारा सिक्के के साथ उनका अभिनंदन किया।


    ***


    आर.के.मीणा/अर्चना/ आरआरएस/जीआरएस – 105 80

    
    
    (Release ID: 1548932) Visitor Counter : 132