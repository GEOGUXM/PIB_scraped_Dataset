      सूक्ष्‍म, लघु एवं मध्‍यम उद्यम मंत्रालय

      भारतीय लघु एवं मध्यम उद्यम शिष्टमंडल की पोलैंड में आठवीं यूरोपीय लघु एवं मध्यम उद्यम कांग्रेस में भागीदारी
      Posted On: 18 OCT 2018 7:37PM by PIB Delhi


    भारत के 32 लघु एवं मध्यम उद्यमों का एक प्रतिनिधिमंडल पोलैंड के कोटावीस में आठवीं यूरोपीय लघु एवं मध्यम उद्यम कांग्रेस में हिस्सा ले रहा है, जिसका नेतृत्व सूक्ष्म, लघु एवं मध्यम उद्यम मंत्रालय की संयुक्त सचिव सुश्री अलका अरोड़ा कर रही हैं। कार्यक्रम का उद्घाटन करते हुए सुश्री अलका अरोड़ा ने कहा कि भारत में 60 मिलियन से अधिक छोटे और मझौले उद्योग मौजूद हैं, जो अंतर्राष्ट्रीय बाजार में पहुंचने की क्षमता रखते हैं तथा जो बड़ी अंतर्राष्ट्रीय फर्मों की सहायक इकाईयों के तौर पर काम करते हैं। इन उद्योगों में 100 मिलियन से अधिक लोगों को रोजगार मिलता है और वे पूरे विश्व समुदाय के लिए मूल्यों का सृजन करते हैं। सुश्री अरोड़ा ने कहा भारत में छोटे और मझौले उद्योगों का प्रभाव देखते हुए यह जरूरी हो गया है कि अंतर्राष्ट्रीय साझेदारों के साथ हर संभव संपर्क स्थापित करके उन्हें विश्व मूल्य श्रृंखला के साथ जोड़ा जाए।


    लगभग 50 देशों के छोटे और मझौले उद्योग इस तीन दिवसीय कार्यक्रम में हिस्सा ले रहे हैं, जो इस महीने की 29 तारीख तक चलेगा। कार्यक्रम का मुख्य विषय “अर्थव्यवस्था के लिए व्यापार-स्व-सरकार एकता” है। आयोजकों ने डेढ़ घंटे का एक विशेष सत्र रखा है, जिसमें भारत तथा भारत के छोटे और मझौले उद्योगों के साथ कारोबार तथा व्यापार अवसरों पर चर्चा की जाएगी। भारतीय शिष्टमंडल, प्रदर्शनी के भारतीय मंडप में भारत के उत्पादों और सेवाओं को प्रदर्शित करेगा।


    ***


    आर.के. मीणा/अर्चना/एकेपी/डीसी- 10791


    

    
    (Release ID: 1550050) Visitor Counter : 178