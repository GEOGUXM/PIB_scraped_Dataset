      कार्मिक, लोक शिकायत एवं पेंशन मंत्रालय

      सैन्य इंजीनियरिंग सेवा (एमईएस) के अधिकारियों का शिष्टमंडल डॉ. जितेन्द्र सिंह से मिला
      Posted On: 26 OCT 2018 4:12PM by PIB Delhi


    सैन्य इंजीनियरिंग सेवा (एमईएस) के अधिकारियों का शिष्टमंडल आज नई दिल्ली में पूर्वोत्तर क्षेत्र विकास राज्य मंत्री (स्वतंत्र प्रभार), प्रधानमंत्री कार्यालय में राज्य मंत्री, कार्मिक, लोक शिकायत तथा पेंशन, परमाणु ऊर्जा और अंतरिक्ष राज्य मंत्री डॉ. जितेन्द्र सिंह से मिला और कार्मिक और प्रशिक्षण विभाग (डीओपीटी) से संवर्ग समीक्षा से संबंधित मामलों में दखल देने का आग्रह किया। इस शिष्टमंडल में अखिल भारतीय एमईएस बैरक तथा स्टोर कैडर एसोसिएशन के प्रतिनिधि शामिल थे।


    शिष्टमंडल ने डॉ. जितेन्द्र सिंह को एक ज्ञापन सौंपा। इस ज्ञापन में कहा गया है कि रक्षा मंत्रालय तथा ई-इन-सी के डीजी (पर्सनल) के कुछ निश्चित गलत इनपुटों के कारण संयुक्त निदेशक सामान्य (संसाधन) के एक पद के सृजन का मामला जटिल हो गया है। ज्ञापन में बताया गया है कि स्वतंत्रता के 70 वर्षों के बाद वर्तमान सरकार के अंतर्गत 15 दिसंबर, 2017 को एमईएस के बैरक तथा स्टोर कैडर की समीक्षा की स्वीकृति पहली बार दी गई। शिष्टमंडल के सदस्यों ने डॉ. जितेन्द्र सिंह से इस विषय पर विचार करने और उनके पदोन्नति की फाइलों को फिर से देखने का निर्देश संबंधित अधिकारियों को देने का अनुरोध किया ताकि कार्मिक और प्रशिक्षण विभाग द्वारा उठाए गए प्रश्नों का समाधान हो सके।


    डॉ. जितेन्द्र सिंह ने शिष्टमंडल की बात गंभीरता से सुनी और संबंधित अधिकारियों को इस मामले का अध्ययन करने और बेहतर उपाय करने का निर्देश दिया।


    ***


    आर.के. मीणा/अर्चना/एजी / एमएस - 10932


    

    
    (Release ID: 1551102) Visitor Counter : 13
    
    
      Read this release in: English