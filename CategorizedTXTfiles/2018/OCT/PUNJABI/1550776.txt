      ਵਣਜ ਤੇ ਉਦਯੋਗ ਮੰਤਰਾਲਾ

      ਪੰਜ ਹੋਰ ਚਾਵਲ ਮਿੱਲਾਂ ਨੂੰ ਚੀਨ ਨੂੰ ਨਿਰਯਾਤ ਕਰਨ ਦੀ ਆਗਿਆ ਦਿੱਤੀ
      Posted On: 25 OCT 2018 5:46PM by PIB Chandigarh


    Five more rice mills cleared for exports to China


    ਪੰਜ ਹੋਰ ਚਾਵਲ ਮਿੱਲਾਂ ਨੂੰ ਚੀਨ ਨੂੰ ਨਿਰਯਾਤ ਕਰਨ ਦੀ ਆਗਿਆ ਦਿੱਤੀ


    ਭਾਰਤ ਤੋਂ ਚੀਨ ਨੂੰ ਗ਼ੈਰ-ਬਾਸਮਤੀ ਚਾਵਲ ਦਾ ਨਿਰਯਾਤ ਕਰਨ ਲਈ ਪੰਜ ਹੋਰ ਚਾਵਲ ਮਿੱਲਾਂ ਨੂੰ ਆਗਿਆ ਦਿੱਤੀ ਗਈ ਹੈ। ਇਨ੍ਹਾਂ ਨੂੰ ਮਿਲਾਕੇ ਨਿਰਯਾਤ ਕਰਨ ਵਾਲੀਆਂ ਚਾਵਲ ਮਿੱਲਾਂ ਦੀ ਕੁੱਲ ਸੰਖਿਆ 24 ਹੋ ਗਈ ਹੈ। ਚੀਨ ਨੂੰ ਗ਼ੈਰ-ਬਾਸਮਤੀ ਚਾਵਲ ਦੇ ਨਿਰਯਾਤ ਦੀ ਪਹਿਲੀ ਖੇਪ ਇਸ ਸਾਲ ਸਤੰਬਰ ਵਿੱਚ ਨਾਗਪੁਰ ਤੋਂ ਭੇਜੀ ਗਈ ਸੀ।


    ਇਸ ਵਰ੍ਹੇ ਮਈ ਵਿੱਚ ਚੀਨ ਦੇ ਅਧਿਕਾਰੀਆਂ ਨੇ ਗ਼ੈਰ-ਬਾਸਮਤੀ ਚਾਵਲ ਦਾ ਨਿਰਯਾਤ ਕਰਨ ਵਿੱਚ ਸਮਰੱਥ ਚਾਵਲ ਮਿੱਲਾਂ ਦਾ ਨਿਰੀਖਣ ਕੀਤਾ ਸੀ ਅਤੇ ਚੀਨ ਨੂੰ ਨਿਰਯਾਤ ਕਰਨ ਲਈ 19 ਚਾਵਲ ਮਿੱਲਾਂ ਅਤੇ ਪ੍ਰੋਸੈੱਸਿੰਗ ਇਕਾਈਆਂ ਦੀ ਰਜਿਸਟਰੇਸ਼ਨ ਕੀਤੀ ਸੀ।


    ਇਸ ਵਰ੍ਹੇ ਜੂਨ ਵਿੱਚ, ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਚੀਨ ਯਾਤਰਾ ਦੌਰਾਨ ਭਾਰਤ ਤੋਂ ਚੀਨ ਨੂੰ ਚਾਵਲ ਦੇ ਨਿਰਯਾਤ ਬਾਰੇ ਚੀਨ ਦੇ ਜਨਰਲ ਕਸਟਮ ਪ੍ਰਸ਼ਾਸਨ ਅਤੇ ਭਾਰਤ ਦੇ ਬਨਸਪਤੀ ਸਵੱਛਤਾ ਬਾਰੇ ਖੇਤੀਬਾੜੀ ਵਿਭਾਗ ਦਰਮਿਆਨ ਸਹਿਮਤੀ ਪੱਤਰ ‘ਤੇ ਦਸਤਖ਼ਤ ਕੀਤੇ ਗਏ ਸਨ। ਸੰਨ 2006 ਵਿੱਚ ਭਾਰਤ ਤੋਂ ਚਾਵਲ ਦੀਆਂ ਗ਼ੈਰ-ਬਾਸਮਤੀ ਕਿਸਮਾਂ ਦਾ ਨਿਰਯਾਤ ਸ਼ਾਮਲ ਕਰਨ ਲਈ ਬਨਸਪਤੀ ਸਵੱਛਤਾ ਜ਼ਰੂਰਤਾਂ ਨਾਲ ਸਬੰਧਤ ਸਮਝੌਤੇ ਵਿੱਚ ਸੋਧ ਕੀਤੀ ਗਈ ਸੀ।


    ਚੀਨ ਦੁਨੀਆ ਵਿੱਚ ਚਾਵਲ ਦਾ ਸਭ ਤੋਂ ਵੱਡਾ ਉਤਪਾਦਕ ਅਤੇ ਆਯਾਤਕ ਹੈ। ਉਹ ਹਰ ਵਰ੍ਹੇ ਪੰਜ ਮੀਟ੍ਰਿਕ ਟਨ ਤੋਂ ਜ਼ਿਆਦਾ ਚਾਵਲ ਖਰੀਦਦਾ ਹੈ। ਕੁਝ ਵਰ੍ਹਿਆਂ ਵਿੱਚ ਭਾਰਤ ਤੋਂ ਚੀਨ ਨੂੰ ਇੱਕ ਮੀਟ੍ਰਿਕ ਟਨ ਚਾਵਲ ਦੇ ਨਿਰਯਾਤ ਦੀ ਸੰਭਾਵਨਾ ਹੈ। ਭਾਰਤ ਦਾ ਕੁੱਲ ਚਾਵਲ ਨਿਰਯਾਤ ਪਿਛਲੇ ਸਾਲ ਵਧਕੇ 12.7 ਮੀਟ੍ਰਿਕ ਟਨ ‘ਤੇ ਪਹੁੰਚ ਗਿਆ, ਜੋ ਇਸ ਤੋਂ ਪਹਿਲਾਂ 10.8 ਮੀਟ੍ਰਿਕ ਟਨ ਸੀ। ਇਸ ਦੇ ਨਾਲ ਭਾਰਤ ਚਾਵਲ ਦੇ ਵਿਸ਼ਵ ਵਪਾਰ ਵਿੱਚ ਸਿਖ਼ਰਲੇ ਸਥਾਨ ‘ਤੇ ਬਣਿਆ ਰਿਹਾ।


    ਭਾਰਤ ਚੀਨ ਨੂੰ ਚਾਵਲ ਅਤੇ ਚੀਨੀ(ਖੰਡ) ਵਰਗੇ ਖੇਤੀਬਾੜੀ ਉਤਪਾਦਾਂ ਦਾ ਨਿਰਯਾਤ ਕਰਨ ਦਾ ਇੱਛੁਕ ਹੈ, ਤਾਕਿ ਵਪਾਰ ਘਾਟੇ ਵਿੱਚ ਕਮੀ ਲਿਆਂਦੀ ਜਾ ਸਕੇ।


    ***

    
    
    (Release ID: 1550776) Visitor Counter : 3