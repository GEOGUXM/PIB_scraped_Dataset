      ਵਣਜ ਤੇ ਉਦਯੋਗ ਮੰਤਰਾਲਾ

      ਵਣਜ ਅਤੇ ਉਦਯੋਗ ਮੰਤਰਾਲਾ
      Posted On: 11 OCT 2018 6:34PM by PIB Chandigarh


    Special Central Government Package for Footwear and Leather Sector
    
    Four Projects Approved in Tamil Nadu under IFLADP


    ਵਣਜ ਅਤੇ ਉਦਯੋਗ ਮੰਤਰਾਲਾ

    
    ਫੁਟਵੀਅਰ ਅਤੇ ਚਮੜਾ ਖੇਤਰ ਲਈ ਕੇਂਦਰ ਸਰਕਾਰ ਦਾ ਵਿਸ਼ੇਸ਼ ਪੈਕੇਜ
    
    ਤਾਮਿਲਨਾਡੂ ਵਿੱਚ ਆਈਐੱਫਐੱਲਏਡੀਪੀ ਤਹਿਤ ਚਾਰ ਪ੍ਰੋਜੈਕਟ ਪ੍ਰਵਾਨ

    

    ਕੇਂਦਰ ਸਰਕਾਰ ਨੇ ਚਮੜਾ ਅਤੇ ਫੁੱਟਵੀਅਰ ਖੇਤਰ ਵਿੱਚ ਰੋਜ਼ਗਾਰ ਪੈਦਾ ਕਰਨ ਲਈ ਇਕ ਵਿਸ਼ੇਸ਼ ਪੈਕੇਜ ਨੂੰ ਪ੍ਰਵਾਨਗੀ ਦਿੱਤੀ ਹੈ। ਇਸ ਪੈਕੇਜ ਵਿੱਚ ਕੇਂਦਰ ਸਰਕਾਰ ਦੀ ਸਕੀਮ -ਇੰਡੀਅਨ ਫੁਟਵੀਅਰ , ਲੈਦਰ ਐਂਡ ਅਸੈਸਰੀਜ਼ ਡਿਵੈਲਪਮੈਂਟ ਪ੍ਰੋਗਰਾਮ (ਆਈਐੱਫਐੱਲਏਡੀਪੀ) ਨੂੰ 2017-20 ਵਿੱਚ 2600 ਕਰੋੜ ਰੁਪਏ ਦੇ ਪ੍ਰਵਾਨਤ ਖਰਚੇ ਨਾਲ ਲਾਗੂ ਕਰਨਾ ਸ਼ਾਮਲ ਹੈ।


    
    ਸਕੀਮ ਦਾ ਉਦੇਸ਼ ਚਮੜਾ ਸੈਕਟਰ ਲਈ ਬੁਨਿਆਦੀ ਢਾਂਚੇ ਦਾ ਵਿਕਾਸ ਕਰਨਾ , ਚਮੜਾ ਸੈਕਟਰ ਨਾਲ ਸਬੰਧਤ ਵਾਤਾਵਰਣ ਚਿੰਤਾਵਾਂ ਨੂੰ ਦੂਰ ਕਰਨਾ , ਅਤਿਰਿਕਤ ਨਿਵੇਸ਼ ਲਈ ਸਹੂਲਤਾਂ ਦੇਣਾ , ਰੋਜ਼ਗਾਰ ਪੈਦਾ ਕਰਨਾ ਅਤੇ ਉਤਪਾਦਨ ਵਧਾਉਣਾ ਹੈ। ਵਧੀਆਂ ਟੈਕਸ ਸਹੂਲਤਾਂ ਨਾਲ ਇਸ ਖੇਤਰ ਵਿੱਚ ਵੱਡੇ ਪੱਧਰ ਉੱਤੇ ਨਿਵੇਸ਼ ਆਕਰਸ਼ਿਤ ਹੋਵੇਗਾ ਅਤੇ ਕਿਰਤ ਕਾਨੂੰਨਾਂ ਵਿੱਚ ਸੁਧਾਰ ਹੋਵੇਗਾ। ਅਜਿਹਾ ਖੇਤਰ ਦੇ ਮੌਸਮੀ ਸੁਭਾਅ ਨੂੰ ਧਿਆਨ ਵਿੱਚ ਰੱਖ ਕੇ ਕੀਤਾ ਜਾਵੇਗਾ।


    

    

    ਤਾਮਿਲਨਾਡੂ ਵਿੱਚ ਚਮੜਾ ਉਦਯੋਗ ਨੂੰ ਇਕ ਵੱਡਾ ਹੁਲਾਰਾ ਦਿੰਦਿਆਂ ਆਈਐੱਫਐੱਲਏਡੀਪੀ ਤਹਿਤ 107.33 ਕਰੋੜ ਰੁਪਏ ਦੇ ਖਰਚੇ ਵਾਲੇ ਚਾਰ ਪ੍ਰੋਜੈਕਟਾਂ ਨੂੰ ਉਦਯੋਗਿਕ ਨੀਤੀ ਅਤੇ ਪ੍ਰੋਮੋਸ਼ਨ ਵਿਭਾਗ (ਡੀਆਈਪੀਪੀ) ਨੇ ਪ੍ਰਵਾਨਗੀ ਦੇ ਦਿੱਤੀ ਹੈ ਤਾਕਿ ਬੁਨਿਆਦੀ ਢਾਂਚੇ ਦੀ ਅੱਪਗ੍ਰੇਡੇਸ਼ਨ , ਨੌਕਰੀਆਂ ਦੀ ਸਿਰਜਣਾ ਹੋ ਸਕੇ ਅਤੇ ਵਾਤਾਵਰਣ ਦੀ ਨਿਰੰਤਰਤਾ ਕਾਇਮ ਰਹਿ ਸਕੇ।


    
    
    ਤਾਮਿਲਨਾਡੂ ਵਿੱਚ ਜੋ ਪ੍ਰੋਜੈਕਟ ਪ੍ਰਵਾਨ ਕੀਤੇ ਗਏ ਹਨ ਉਹ ਹਨ-ਤ੍ਰਿਚੀ ਵਿਖੇ ਤਾਲਾ ਤ੍ਰਿਚੀ ਕੌਮਨ ਐਫਲਿਊਐਂਟ ਟ੍ਰੀਟਮੈਂਟ ਪਲਾਂਟ (ਸੀਈਪੀਟੀ) , ਨਾਗਲਕੇਨੀ ਕਰੋਮਪੇਟ ਵਿਖੇ ਪਲਾਵਰਮ ਸੀਈਪੀਟੀ , ਰਾਨੀਪੇਟ ਵਿਖੇ ਸਿਡਕੋ ਫੇਸ 1 ਅਤੇ ਇਰੋਡ ਵਿਖੇ ਪੇਰੁੰਦੁਰਾਈ ਲੈਦਰ ਇੰਡਸਟਰੀਜ਼ ਈਕੋ ਸਕਿਓਰਟੀ ਪ੍ਰਾਈਵੇਟ ਲਿਮਿਟਡ ।


    
    
    ਡੀਆਈਪੀਪੀ ਨੇ ਸਿਧਾਂਤਕ ਤੌਰ ’ਤੇ ਪੱਛਮ ਬੰਗਾਲ ਦੇ ਬੰਤਾਲਾ ਵਿਖੇ ਮੈਗਾ ਲੈਦਰ ਕਲੱਸਟਰ ਲਈ ਵੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਨਾਲ ਕਰੀਬ 7000 ਲੋਕਾਂ ਲਈ ਰੋਜ਼ਗਾਰ ਪੈਦਾ ਹੋਵੇਗਾ ਅਤੇ ਇਸ ਉੱਤੇ 400 ਤੋਂ 500 ਕਰੋੜ ਰੁਪਏ ਦਾ ਨਿਵੇਸ਼ ਹੋਵੇਗਾ।


    
    
    ਚਮੜਾ ਟੈਕਨੋਲੋਜੀ , ਨਵੀਂ ਖੋਜ ਅਤੇ ਵਾਤਾਵਰਣ ਦੇ ਮੁੱਦਿਆਂ ਸਬੰਧੀ ਆਈਐੱਫਐੱਲਏਡੀਪੀ ਤਹਿਤ ਉਪ ਸਕੀਮ ਵਿੱਚ ਪ੍ਰੋਜੈਕਟ ਲਾਗਤ ਦੇ 70 % ਦੇ ਬਰਾਬਰ ਵਿੱਤੀ ਮਦਦ ਚਮੜਾ ਕਲੱਸਟਰ ਨੂੰ ਪ੍ਰਦਾਨ ਕੀਤੀ ਜਾਂਦੀ ਹੈ ਤਾਕਿ ਨਿਰਧਾਰਤ ਪ੍ਰਦੂਸ਼ਣ ਕੰਟਰੋਲ ਡਿਸਚਾਰਜ ਨਿਯਮਾਂ ਨੂੰ ਪੂਰਾ ਕੀਤਾ ਜਾ ਸਕੇ। ਇਸ ਤਹਿਤ ਸੰਸਥਾ, ਪ੍ਰਸਾਰ , ਸੀਈਟੀਪੀ ਦੇ ਅੱਪਗ੍ਰੇਡੇਸ਼ਨ , ਸਕਿਓਰ ਲੈਂਡਫਿੱਲਜ਼ , ਕੌਮਨ ਰਿਕਵਰੀ ਯੂਨਿਟਸ , ਖਤਰਨਾਕ ਕੂੜਾ ਪ੍ਰਬੰਧਨ ਲਈ ਸਲੱਜ ਅਤੇ ਹੋਰ ਕਿਸੇ ਵੀ ਤਰ੍ਹਾਂ ਦੀ ਤਕਨੀਕ ਦਾ ਪ੍ਰਬੰਧ ਕਰਨਾ ਸ਼ਾਮਲ ਹੈ।


    
    
    ਇਸ ਉਪ ਸਕੀਮ ਤਹਿਤ ਹੁਣ ਤੱਕ ਸੀਈਟੀਪੀ ਅੱਪਗ੍ਰੇਡੇਸ਼ਨ ਦੇ 469.128 ਕਰੋੜ ਰੁਪਏ ਦੀ ਕੀਮਤ 9 ਪ੍ਰੋਜੈਕਟਸ , ਭਾਰਤ ਸਰਕਾਰ ਦੀ 328.43 ਕਰੋੜ ਰੁਪਏ ਦੀ ਮਦਦ ਨਾਲ ਪਹਿਲਾਂ ਹੀ ਪ੍ਰਵਾਨ ਕੀਤੇ ਜਾ ਚੁੱਕੇ ਹਨ। ਇਹ ਪ੍ਰੋਜੈਕਟ ਇਸ ਵੇਲੇ ਲਾਗੂ ਕੀਤੇ ਜਾ ਰਹੇ ਹਨ।


    
    
    ਸੀਈਟੀਪੀ ਅੱਪਗ੍ਰੇਡੇਸ਼ਨ ਦੇ ਹੋਰ ਪ੍ਰਸਤਾਵਾਂ ਉੱਤੇ ਇਸ ਵੇਲੇ ਵਿਭਾਗ ਵਲੋਂ ਵਿਚਾਰ ਕੀਤੀ ਜਾ ਰਹੀ ਹੈ।


    ***

    
    
    (Release ID: 1549457) Visitor Counter : 4