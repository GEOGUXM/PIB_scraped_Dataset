      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਸ਼੍ਰੀ ਥਾਵਰਚੰਦ ਗਹਿਲੋਤ ਨੇ ਦਿੱਵਿਯਾਂਗਾਂ ਦੀ ਭਲਾਈ ਲਈ ਤਾਲਮੇਲ ਭਰੇ ਪ੍ਰਯਤਨਾਂ ਦਾ ਸੱਦਾ ਦਿੱਤਾ
      Posted On: 23 OCT 2018 6:50PM by PIB Chandigarh


    Shri Thaawarchand Gehlot Calls for Coordinated Efforts for the Welfare of Divyangjans


    National Workshop on Physical & Mental Disabilities in the Light of Global Best Practices in Care, Rehabilitation & Research Held


    ਸ਼੍ਰੀ ਥਾਵਰਚੰਦ ਗਹਿਲੋਤ ਨੇ ਦਿੱਵਿਯਾਂਗਾਂ ਦੀ ਭਲਾਈ ਲਈ ਤਾਲਮੇਲ ਭਰੇ ਪ੍ਰਯਤਨਾਂ ਦਾ ਸੱਦਾ ਦਿੱਤਾ


    ਦੇਖਭਾਲ ਪੁਨਰਵਾਸ ਅਤੇ ਖੋਜ ਵਿੱਚ ਗਲੋਬਲ ਬਿਹਤਰੀਨ ਕਵਾਇਦਾਂ ਦੇ ਮੱਦੇ ਨਜ਼ਰ, ਸਰੀਰਕ ਅਤੇ ਮਾਨਸਿਕ ਅਪੰਗਤਾ ‘ਤੇ ਰਾਸ਼ਟਰੀ ਵਰਕਸ਼ਾਮ ਆਯੋਜਿਤ


    ਕੇਂਦਰੀ ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਨ ਮੰਤਰੀ ਸ਼੍ਰੀ ਥਾਵਰਚੰਦ ਗਹਿਲੋਤ ਨੇ ਅੱਜ ਇਥੇ '' ਦੇਖਭਾਲ ਪੁਨਰਵਾਸ ਅਤੇ ਖੋਜ ਵਿੱਚ ਗਲੋਬਲ ਬਿਹਤਰੀਨ ਕਵਾਇਦਾਂ ਦੇ ਮੱਦੇ ਨਜ਼ਰ, ਸਰੀਰਕ ਅਤੇ ਮਾਨਸਿਕ ਅਪੰਗਤਾ ‘ਤੇ ਰਾਸ਼ਟਰੀ ਵਰਕਸ਼ਾਮ ਆਯੋਜਿਤ '' ਦਾ ਉਦਘਾਟਨ ਕੀਤਾ । ਸ਼੍ਰੀਮਤੀ ਸ਼ੰਕੁੰਤਲਾ ਡੀ. ਗੈਮਲੇਨ ( Gamlin ) ਸਕੱਤਰ ਡੀਈਪੀਡਬਲਿਊਡੀ , ਸ਼੍ਰੀ ਕਮਲੇਸ਼ ਕੁਮਾਰ ਪਾਂਡੇ, ਦਿੱਵਿਯਾਂਗਾਂ ਬਾਰੇ ਕਮਿਸ਼ਨਰ ਅਤੇ ਸ਼੍ਰੀਮਤੀ ਡੌਲੀ ਚਕਰਵਰਤੀ ਜਾਇੰਟ ਸਕੱਤਰ ਡੀਈਪੀਡਬਲਿਊਡੀ ਅਤੇ ਅਪੰਗਤਾ ਖੇਤਰ ਬਾਰੇ ਹੋਰ ਕਈ ਉੱਘੇ ਵਿਦਵਾਨ ਇਸ ਵਿੱਚ ਸ਼ਾਮਿਲ ਹੋਏ । ਇਸ ਵਰਕਸ਼ਾਪ ਦਾ ਆਯੋਜਨ ਅਪੰਗਤਾ ਦਾ ਸ਼ਿਕਾਰ ਵਿਅਕਤੀਆਂ (ਦਿੱਵਿਯਾਂਗਜਨਾਂ) ਦੇ ਵਿਭਾਗ , ਸਮਾਜਕ ਨਿਆਂ ਅਤੇ ਸਸ਼ਕਤੀਕਰਨ ਮੰਤਰਾਲੇ ਵੱਲੋਂ ਕੀਤਾ ਗਿਆ ਅਤੇ ਇਸ ਦੀ ਮੇਜ਼ਬਾਨੀ ਨੈਸ਼ਨਲ ਇੰਸਟੀਟਿਊਟ ਫਾਰ ਇੰਪਾਵਰਮੈਂਟ ਆਫ ਪਰਸਨਜ਼ ਵਿਦ ਮਲਟੀਪਲ ਡਿਸਐਬਿਲਿਟੀਜ਼ (ਐਨਆਈਈਪੀਐਮਡੀ) , ਚੇਨਈ ਵੱਲੋਂ ਕੀਤੀ ਗਈ ।


    ਆਪਣੇ ਉਦਘਾਟਨੀ ਭਾਸ਼ਣ ਵਿੱਚ ਸ਼੍ਰੀ ਗਹਿਲੋਤ ਨੇ ਕਿਹਾ ਕਿ ਇਹ ਵਰਕਸ਼ਾਪ ਵਿਸ਼ਵ ਭਰ ਵਿੱਚ ਆਰਪੀਡਬਲਿਊਡੀ ਐਕਟ , 2016 ਅਧੀਨ ਐਲਾਨੀਆਂ ਗਈਆਂ 21 ਅਪੰਗਤਾਵਾਂ ਦੀ ਦੇਖਭਾਲ , ਪੁਨਰਵਾਸ ਅਤੇ ਖੋਜ ਦੇ ਸਬੰਧ ਵਿੱਚ ਅਪਣਾਏ ਜਾਂਦੇ ਬਿਹਤਰੀਨ ਢੰਗਾਂ ਨੂੰ ਉਤਸ਼ਾਹਿਤ ਕਰਨ ਲਈ ਆਯੋਜਿਤ ਕੀਤੀ ਗਈ ਹੈ । ਅਪ੍ਰੈਲ , 2017 ਵਿੱਚ ਅਪੰਗਤਾ ਦੇ ਸ਼ਿਕਾਰ ਵਿਅਕਤੀਆਂ ਬਾਰੇ ਕਾਨੂੰਨ , 2016 ਹੋਂਦ ਵਿੱਚ ਆਇਆ ਸੀ । ਇਸ ਵਿੱਚ ਪੀਡਬਲਿਊਡੀਜ਼ ਦੇ ਵੱਖ ਵੱਖ ਅਧਿਕਾਰਾਂ ਅਤੇ ਹੱਕਾਂ ਦਾ ਜ਼ਿਕਰ ਹੈ ਅਤੇ ਸੂਬਿਆਂ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੀ ਇਹ ਜ਼ਿੰਮੇਵਾਰੀ ਹੈ ਕਿ ਉਹ ਇਹ ਯਕੀਨੀ ਬਣਾਉਣ ਕਿ ਪੀਡਬਲਿਊਡੀਜ਼ ਆਪਣੇ ਅਧਿਕਾਰਾਂ ਦਾ ਦੂਜਿਆਂ ਬਰਾਬਰ ਆਨੰਦ ਮਾਣ ਸਕਣ । ਇਸ ਵਿੱਚ ਇਹ ਵੀ ਕਿਹਾ ਗਿਆ ਹੈ ਕਿ ਸੂਬੇ/ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਅਜਿਹੀਆਂ ਵੱਖ-ਵੱਖ ਸਕੀਮਾਂ /ਪ੍ਰੋਗਰਾਮ ਤਿਆਰ ਕਰਨ , ਅਜਿਹਾ ਢਾਂਚਾ ਬਣਾਉਣ ਅਤੇ ਪੀਡਬਲਿਊਡੀਜ਼ ਦਾ ਸਸ਼ਕਤੀਕਰਨ ਅਤੇ ਸ਼ਮੂਲੀਅਤ ਯਕੀਨੀ ਬਣਾਉਣ ਲਈ ਬਿਹਤਰੀਨ ਢੰਗ ਲਾਗੂ ਕਰਨ । ਉਪਰੋਕਤ ਕਾਨੂੰਨ ਅਨੁਸਾਰ ਦੋਵੇਂ ਕੇਂਦਰ ਅਤੇ ਸੂਬਾ /ਯੂਟੀ ਸਰਕਾਰਾਂ ਲਈ ਦਿੱਵਿਯਾਂਗਜਨਾਂ ਦੀਆਂ ਲੋੜਾਂ ਦੀ ਪੂਰਤੀ ਲਈ ਇੱਕ ਜੀਵਨਚੱਕਰ ਪਹੁੰਚ ਅਨੁਸਾਰ ਵਿਸ਼ਵ ਬਿਹਤਰੀਨ ਪਿਰਤਾਂ ਢੰਗ ਅਪਣਾਉਣੀਆਂ ਜ਼ਰੂਰੀ ਹਨ ।


    ਇਸ ਵਰਕਸ਼ਾਪ ਦਾ ਨਤੀਜਾ ਭਾਰਤ ਵਿੱਚ ਆਰਪੀਡਬਲਿਊਡੀ ਕਾਨੂੰਨ ਦੇ ਸੰਦਰਭ ਵਿੱਚ 14 ਨਵੀਆਂ ਅਪੰਗਤਾਵਾਂ ਦੇ ਸ਼ਿਕਾਰ ਲੋਕਾਂ (ਦਿਵਿਯਾਂਗਜਨਾਂ) ਦੇ ਸਸ਼ਕਤੀਕਰਨ ਲਈ ਵਿਸ਼ਵ ਦੇ ਬਿਹਤਰੀਨ ਪਿਰਤਾਂ ਨੂੰ ਲਾਗੂ ਕਰਨ ਵਿੱਚ ਇਕਸਾਰਤਾ ਲਿਆਉਣਾ , ਉਸ ਨੂੰ ਸਾਂਝਾ ਕਰਨਾ ਹੈ । ਵਰਕਸ਼ਾਪ ਵਿੱਚ ਦੇਸ਼ ਭਰ ਤੋਂ ਆਰਪੀਡਬਲਊਡੀ ਕਾਨੂੰਨ ਅਧੀਨ ਐਲਾਨੀਆਂ ਸਾਰੀਆਂ 21 ਅਪੰਗਤਾਵਾਂ ਦੇ ਬਿਹਤਰੀਨ ਪ੍ਰੈਕਟੀਸ਼ਨਰ ਮੌਜੂਦ ਸਨ । ਇਸ ਵਰਕਸ਼ਾਪ ਰਾਹੀਂ ਸਰਕਾਰ , ਸੇਵਾ ਪ੍ਰਦਾਤਿਆਂ , ਵਰਕਰਾਂ , ਨੀਤੀ ਘੜਨ ਵਾਲਿਆਂ , ਸਿੱਖਿਆ ਮਾਹਰਾਂ ਅਤੇ ਆਰਪੀਡਬਲੂਡੀ ਕਾਨੂੰਨ ਨੂੰ ਲਾਗੂ ਕਰਨ ਵਾਲੇ ਪੇਸ਼ੇਵਰਾਂ ਲਈ ਬਿਹਤਰੀਨ ਢੰਗਾਂ ਨੂੰ ਅਪਣਾਉਣ ਬਾਰੇ ਸਿਫਾਰਸ਼ਾਂ ਕੀਤੀਆਂ ਗਈਆਂ ।

    
    
    (Release ID: 1550382) Visitor Counter : 1