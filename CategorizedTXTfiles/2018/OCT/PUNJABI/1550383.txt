      ਕਾਰਪੋਰੇਟ ਮਾਮਲੇ ਮੰਤਰਾਲਾ

      ਆਈਬੀਬੀਆਈ ਨੇ ਭਾਰਤੀ ਇਨਸੋਲਵੈਂਸੀ ਐਂਡ ਬੈਂਕਰਪਸੀ ਬੋਰਡ (ਨਿਯਮ ਜਾਰੀ ਕਰਨ ਲਈ ਪ੍ਰਕਿਰਿਆ) ਨਿਯਮ, 2018 ਨੋਟੀਫਾਈ ਕੀਤੇ
      Posted On: 23 OCT 2018 6:57PM by PIB Chandigarh


    IBBI notifies the Insolvency and Bankruptcy Board of India (Mechanism for Issuing Regulations) Regulations, 2018


    ਆਈਬੀਬੀਆਈ ਨੇ ਭਾਰਤੀ ਇਨਸੋਲਵੈਂਸੀ ਐਂਡ ਬੈਂਕਰਪਸੀ ਬੋਰਡ (ਨਿਯਮ ਜਾਰੀ ਕਰਨ ਲਈ ਪ੍ਰਕਿਰਿਆ) ਨਿਯਮ, 2018 ਨੋਟੀਫਾਈ ਕੀਤੇ


    ਇਨਸੋਲਵੈਂਸੀ ਐਂਡ ਬੈਂਕਰਪਸੀ ਕੋਡ , 2016 ਇੱਕ ਆਧੁਨਿਕ ਆਰਥਕ ਕਾਨੂੰਨ ਹੈ। ਇਸ ਕੋਡ ਦੀ ਧਾਰਾ 240 ਦੇ ਤਹਿਤ ਭਾਰਤੀ ਇਨਸੋਲਵੈਂਸੀ (ਕਰਜ਼ ਮੋੜਨ ਦੀ ਅਸਮਰੱਥਾ) ਬੋਰਡ (ਆਈਬੀਬੀਆਈ) ਨੂੰ ਰੈਗੂਲੇਸ਼ਨਜ਼ ਬਣਾਉਣ ਦਾ ਅਧਿਕਾਰ ਦਿੱਤਾ ਗਿਆ ਹੈ । ਹਾਲਾਂਕਿ , ਇਸਦੇ ਤਹਿਤ ਇਨ੍ਹਾਂ ਸ਼ਰਤਾਂ ਦਾ ਪਾਲਣ ਕਰਨਾ ਹੋਵੇਗਾ : (ਕ) ਸੰਹਿਤਾ ਦੀਆਂ ਵਿਵਸਥਾਵਾਂ ਲਾਗੂ ਕਰਨੀਆਂ ਹੋਣਗੀਆਂ , ( ਖ) ਇਹ ਸੰਹਿਤਾ ਅਤੇ ਇਸਦੇ ਅਧੀਨ ਬਣਾਏ ਗਏ ਨਿਯਮਾਂ ਦੇ ਅਨੁਰੂਪ ਹੋਣਗੇ , ( ਗ) ਇਨ੍ਹਾਂ ਨੂੰ ਸਰਕਾਰੀ ਰਾਜਪੱਤਰ ਵਿੱਚ ਪ੍ਰਕਾਸ਼ਿਤ ਅਧਿਸੂਚਨਾ ਦੇ ਜਰੀਏ ਬਣਾਉਣਾ ਹੋਵੇਗਾ । ਇਨ੍ਹਾਂ ਨੂੰ ਜਲਦੀ ਤੋਂ ਜਲਦੀ ਸੰਸਦ ਦੇ ਹਰ ਸਦਨ ਵਿੱਚ 30 ਦਿਨਾਂ ਲਈ ਪੇਸ਼ ਕਰਨਾ ਹੋਵੇਗਾ।


    ਸੰਹਿਤਾ ਤਹਿਤ ਵੱਖ-ਵੱਖ ਪ੍ਰਕਿਰਿਆਵਾਂ ਲਈ ਸਬਾਰਡੀਨੇਟਾ ਕਾਨੂੰਨਾਂ ਦੇ ਮਹੱਤਵ ਨੂੰ ਧਿਆਨ ਵਿੱਚ ਰੱਖਦਿਆਂ ਇਹ ਜ਼ਰੂਰੀ ਹੈ ਕਿ ਆਈਬੀਬੀਆਈ ਵਿੱਚ ਇੱਕ ਸੁਵਿਵਸਥਿਤ ਅਤੇ ਦ੍ਰਿੜ੍ਹ ਵਿਵਸਥਾ ਹੋਵੇ ਜਿਸ ਵਿੱਚ ਨਿਯਮ-ਕਾਇਦੇ ਬਣਾਉਣ ਲਈ ਵਿਭਿੰਨ ਹਿਤਧਾਰਕਾਂ ਦੇ ਨਾਲ ਕਾਰਗਰ ਸੰਵਾਦ ਕਰਨਾ ਵੀ ਸ਼ਾਮਲ ਹੈ। ਸੰਹਿਤਾ ਦੀ ਧਾਰਾ 196 (1) ਦੇ ਤਹਿਤ ਆਈਬੀਬੀਆਈ ਲਈ ਇਹ ਜ਼ਰੂਰੀ ਹੈ ਕਿ ਉਹ ਨਿਯਮ ਦੀ ਅਧਿਸੂਚਨਾ ਤੋਂ ਪਹਿਲਾਂ ਨਿਯਮ-ਕਾਇਦੇ ਜਾਰੀ ਕਰਨ ਲਈ ਜ਼ਰੂਰੀ ਵਿਵਸਥਾ ਨੂੰ ਨਿਰਧਾਰਿਤ ਕਰੇ , ਜਿਸ ਵਿੱਚ ਜਨਤਕ ਮਸ਼ਵਰੇ ਦਾ ਸੰਚਾਲਨ ਕਰਨਾ ਵੀ ਸ਼ਾਮਲ ਹੈ। ਇਸ ਧਾਰਨਾ ਅਤੇ ਵੈਧਾਨਿਕ ਜ਼ਰੂਰਤ ਦੇ ਅਨੁਰੂਪ ਆਈਬੀਬੀਆਈ ਨੇ ਭਾਰਤੀ ਇਨਸੋਲਵੈਂਸੀ ਅਤੇ ਬੈਂਕਰਪਸੀ ਬੋਰਡ (ਨਿਯਮ ਜਾਰੀ ਕਰਨ ਲਈ ਪ੍ਰਕਿਰਿਆ) ਨਿਯਮ , 2018 ਨੋਟੀਫਾਈ ਕੀਤੇ ਹਨ , ਤਾਕਿ ਨਿਯਮ-ਕਾਇਦੇ ਬਣਾਉਣ ਅਤੇ ਆਮ ਜਨਤਾ ਵਲੋਂ ਸੁਝਾਅ ਮੰਗਣ ਦੀ ਪ੍ਰਕਿਰਿਆ ਦਾ ਸੰਚਾਲਨ ਕੀਤਾ ਜਾ ਸਕੇ ।


    ਹਾਲਾਂਕਿ , ਜੇਕਰ ਆਈਬੀਬੀਆਈ ਨੂੰ ਅਜਿਹਾ ਪ੍ਰਤੀਤ ਹੁੰਦਾ ਹੈ ਕਿ ਕੁਝ ਨਿਯਮ-ਕਾਇਦਿਆਂ ਨੂੰ ਬਣਾਉਣਾ ਜ਼ਰੂਰੀ ਹੈ ਅਤੇ ਮੌਜੂਦਾ ਨਿਯਮਾਂ ਵਿੱਚ ਸੰਸ਼ੋਧਨ ਅਤਿਅੰਤ ਜ਼ਰੂਰੀ ਹੈ , ਤਾਂ ਉਹ ਸਲਾਹ-ਮਸ਼ਵਰਾ ਦੀ ਉਪਰੋਕਤ ਪ੍ਰਕਿਰਿਆ ਨੂੰ ਅਪਣਾਏ ਬਿਨਾ ਹੀ ਸੰਚਾਲਨ ਬੋਰਡ ਦੀ ਪ੍ਰਵਾਨਗੀ ਨਾਲ ਸਬੰਧਤ ਨਿਯਮ - ਕਾਇਦੇ ਬਣਾ ਸਕਦਾ ਹੈ ਅਤੇ ਮੌਜੂਦਾ ਨਿਯਮਾਂ ਵਿੱਚ ਸੰਸ਼ੋਧਨ ਕਰ ਸਕਦਾ ਹੈ ।


    ਜਾਰੀ ਕੀਤੇ ਗਏ ਨਿਯਮ 22 ਅਕਤੂਬਰ , 2018 ਤੋਂ ਹੀ ਪ੍ਰਭਾਵੀ ਹੋ ਚੁੱਕੇ ਹਨ । ਇਹ www . mca . gov . in ਅਤੇ www . ibbi . gov . in ’ਤੇ ਉਪਲੱਬਧ ਹਨ ।


    *****

    
    
    (Release ID: 1550383) Visitor Counter : 3