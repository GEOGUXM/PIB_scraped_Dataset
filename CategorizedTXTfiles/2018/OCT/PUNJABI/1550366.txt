      ਗ੍ਰਹਿ ਮੰਤਰਾਲਾ

      ਭਾਰਤ ਅਤੇ ਚੀਨ ਦਰਮਿਆਨ ਦੁਵੱਲੇ ਸੁਰੱਖਿਆ ਸਹਿਯੋਗ ’ਤੇ ਪਹਿਲੀ ਉੱਚ-ਪਧਰੀ ਬੈਠਕ
      Posted On: 22 OCT 2018 6:14PM by PIB Chandigarh


    First India-China High Level Meeting on Bilateral Security Cooperation


    ਭਾਰਤ ਅਤੇ ਚੀਨ ਦਰਮਿਆਨ ਦੁਵੱਲੇ ਸੁਰੱਖਿਆ ਸਹਿਯੋਗ ’ਤੇ ਪਹਿਲੀ ਉੱਚ-ਪਧਰੀ ਬੈਠਕ


    ਕੇਂਦਰੀ ਗ੍ਰਿਹ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਅੱਜ ਨਵੀਂ ਦਿੱਲੀ ਵਿੱਚ ਚੀਨ ਦੇ ਸਟੇਟ ਕੌਂਸਿਲਰ ਅਤੇ ਪਬਲਿਕ ਸਕਿਉਰਿਟੀ ਮੰਤਰੀ ਸ਼੍ਰੀ ਝਾਓ ਕੇਝੀ ( Mr. Zhao Kezhi ) ਦੇ ਨਾਲ ਭਾਰਤ ਅਤੇ ਚੀਨ ਦਰਮਿਆਨ ਦੁਵੱਲੇ ਸੁਰੱਖਿਆ ਸਹਿਯੋਗ ’ਤੇ ਆਯੋਜਿਤ ਪਹਿਲੀ ਉੱਚ-ਪਧਰੀ ਬੈਠਕ ਦੀ ਸਹਿ-ਪ੍ਰਧਾਨਗੀ ਕੀਤੀ। ਬੈਠਕ ਦੌਰਾਨ ਦੋਹਾਂ ਧਿਰਾਂ ਨੇ ਆਪਸੀ ਹਿਤ ਦੇ ਵੱਖ-ਵੱਖ ਮੁੱਦਿਆਂ ’ਤੇ ਵਿਚਾਰ-ਵਟਾਂਦਰਾ ਕੀਤਾ। ਆਤੰਕਵਾਦ ਦਾ ਮੁਕਾਬਲਾ ਕਰਨ ਲਈ ਦੁਵੱਲਾ ਸਹਿਯੋਗ ਕਰਨਾ ਵੀ ਇਨ੍ਹਾਂ ਮੁੱਦਿਆਂ ਵਿੱਚ ਸ਼ਾਮਲ ਹੈ। ਦੋਹਾਂ ਧਿਰਾਂ ਨੇ ਸੁਰੱਖਿਆ ਸਹਿਯੋਗ ਦੇ ਖੇਤਰ ਵਿੱਚ ਭਾਰਤ ਅਤੇ ਚੀਨ ਦਰਮਿਆਨ ਵਧਦੇ ਸਹਿਯੋਗ ਦਾ ਸੁਆਗਤ ਕੀਤਾ।


    ਭਾਰਤ ਦੇ ਗ੍ਰਿਹ ਮੰਤਰਾਲੇ ਅਤੇ ਚੀਨ ਦੇ ਪਬਲਿਕ ਸਕਿਉਰਿਟੀ ਮੰਤਰਾਲੇ ਦਰਮਿਆਨ ਸੁਰੱਖਿਆ ਸਹਿਯੋਗ ’ਤੇ ਇੱਕ ਸਮਝੌਤਾ ਹੋਇਆ ਜਿਸ ’ਤੇ ਇਨ੍ਹਾਂ ਦੋਹਾਂ ਹੀ ਮੰਤਰੀਆਂ ਨੇ ਹਸਤਾਖ਼ਰ ਕੀਤੇ। ਇਸ ਸਮਝੌਤੇ ਨਾਲ ਆਤੰਕਵਾਦ ਅਤੇ ਸੰਗਠਿਤ ਅਪਰਾਧਾਂ ਦੀ ਸੱਮਸਿਆ ਨਾਲ ਨਜਿੱਠਣ ਸਬੰਧੀ ਚਰਚਾ ਅਤੇ ਆਪਸੀ ਸਹਿਯੋਗ ਵਿੱਚ ਹੋਰ ਅਧਿਕ ਵਾਧਾ ਹੋਵੇਗਾ। ਇਸੇ ਤਰ੍ਹਾਂ ਇਸ ਸਮਝੌਤੇ ਨਾਲ ਡਰੱਗ ਕੰਟਰੋਲ ਅਤੇ ਹੋਰ ਪ੍ਰਾਸੰਗਿਕ ਖੇਤਰਾਂ ਵਿੱਚ ਵੀ ਆਪਸੀ ਚਰਚਾ ਦੇ ਨਾਲ-ਨਾਲ ਸਹਿਯੋਗ ਵਧੇਗਾ।


    ਸ਼੍ਰੀ ਝਾਓ ਕੇਝੀ ( Mr. Zhao Kezhi ) 21 ਅਕਤੂਬਰ ਤੋਂ ਲੈ ਕੇ 25 ਅਕਤੂਬਰ, 2018 ਤੱਕ ਭਾਰਤ ਦੇ ਦੁਵੱਲੇ ਦੌਰੇ ’ਤੇ ਰਹਿਣਗੇ। ਜਿਸ ਦੌਰਾਨ ਉਹ ਸ਼੍ਰੀ ਝਾਓ ਕੇਝੀ ( Mr. Zhao Kezhi ) ਮੁੰਬਈ ਦੀ ਵੀ ਯਾਤਰਾ ਕਰਨਗੇ।


    ******

    
    
    (Release ID: 1550366) Visitor Counter : 1