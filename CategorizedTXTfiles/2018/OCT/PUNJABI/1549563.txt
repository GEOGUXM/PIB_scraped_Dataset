      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਰਾਜਸਥਾਨ ਵਿੱਚ ਜ਼ੀਕਾ ਵਾਇਰਸ ਬਿਮਾਰੀ ਦੀ ਨਿਗਰਾਨੀ
      Posted On: 08 OCT 2018 3:43PM by PIB Chandigarh


    Monitoring of Zika Virus Disease cases in Rajasthan


    ਰਾਜਸਥਾਨ ਵਿੱਚ ਜ਼ੀਕਾ ਵਾਇਰਸ ਬਿਮਾਰੀ ਦੀ ਨਿਗਰਾਨੀ


    ਰਾਜਸਥਾਨ ਦੇ ਜੈਪੁਰ ਵਿੱਚ ਜ਼ੀਕਾ ਵਾਇਰਸ ਬਿਮਾਰੀ ਦੇ ਕੁਝ ਮਾਮਲੇ ਸਾਹਮਣੇ ਆਏ ਹਨ। ਆਈਸੀਐੱਮਆਰ ਦੀ ਨਿਗਰਾਨੀ ਪ੍ਰਣਾਲੀ ਦੇ ਰਾਹੀਂ ਜੈਪੁਰ ਵਿੱਚ ਇਸ ਬਿਮਾਰੀ ਦੇ ਫੈਲਣ ਦੀ ਜਾਣਕਾਰੀ ਮਿਲੀ। ਕੇਂਦਰੀ ਸਿਹਤ ਮੰਤਰੀ ਸ਼੍ਰੀ ਜੇ.ਪੀ. ਨੱਡਾ ਦੇ ਨਿਰਦੇਸ਼ ਅਨੁਸਾਰ ਪਹਿਲੇ ਮਾਮਲਿਆਂ ਦੀ ਜਾਣਕਾਰੀ ਮਿਲਣ ਦੇ ਤੁਰੰਤ ਬਾਅਦ 7 ਮੈਂਬਰਾਂ ਦੀ ਉੱਚ-ਪੱਧਰੀ ਕੇਂਦਰੀ ਟੀਮ ਬਿਮਾਰੀ ‘ਤੇ ਕੰਟਰੋਲ ਕਰਨ ਲਈ ਰਾਜ ਸਰਕਾਰ ਦੀ ਸਹਾਇਤਾ ਲਈ ਜੈਪੁਰ ਰਵਾਨਾ ਕੀਤਾ ਗਈ।


    ਜ਼ੀਕਾ ਵਾਇਰਸ ਬਿਮਾਰੀ ਨਵੀਂ ਬਿਮਾਰੀ ਹੈ ਅਤੇ ਵਿਸ਼ਵ ਦੇ 86 ਦੇਸ਼ਾਂ ਵਿੱਚ ਇਹ ਬਿਮਾਰੀ ਪਾਈ ਗਈ ਹੈ। ਜ਼ੀਕਾ ਵਾਇਰਸ ਦੇ ਲੱਛਣ ਡੇਂਗੂ ਜਿਹੇ ਵਾਇਰਸ ਸੰਕਰਮਣ ਦੀ ਤਰ੍ਹਾਂ ਹਨ। ਬਿਮਾਰੀ ਦੇ ਲੱਛਣਾਂ ਵਿੱਚ ਬੁਖਾਰ ਆਉਣਾ, ਚਮੜੀ ‘ਤੇ ਛਪਾਕੀ, ਅੱਖਾ ਵਿੱਚ ਜਲਣ ਹੋਣਾ, ਮਾਸਪੇਸ਼ੀਆਂ ਅਤੇ ਜੋੜਾਂ ਵਿੱਚ ਦਰਦ, ਬੈਚੇਨੀ ਅਤੇ ਸਿਰ ਦਰਦ ਸ਼ਾਮਲ ਹੈ।


    ਭਾਰਤ ਵਿੱਚ ਪਹਿਲੀ ਵਾਰ ਇਹ ਬਿਮਾਰੀ ਜਨਵਰੀ/ਫਰਵਰੀ, 2017 ਵਿੱਚ ਅਹਿਮਦਾਬਾਦ ਵਿੱਚ ਫ਼ੈਲੀ ਅਤੇ ਦੂਜੀ ਵਾਰ 2017 ਵਿੱਚ ਇਹ ਬਿਮਾਰੀ ਤਾਮਿਲਨਾਡੂ ਦੇ ਕ੍ਰਿਸ਼ਨਾਗਿਰੀ ਜ਼ਿਲ੍ਹੇ ਵਿੱਚ ਪਾਈ ਗਈ। ਦੋਵਾਂ ਹੀ ਮਾਮਲਿਆਂ ਵਿੱਚ ਤੀਬਰ ਨਿਗਰਾਨੀ ਅਤੇ ਮੱਛਰ ਪ੍ਰਬੰਧਨ ਦੇ ਰਾਹੀਂ ਸਫ਼ਲਤਾਪੂਰਵਕ ਕਾਬੂ ਪਾ ਲਿਆ ਗਿਆ।


    ਇਹ ਬਿਮਾਰੀ ਕੇਂਦਰੀ ਸਿਹਤ ਮੰਤਰਾਲੇ ਨਿਗਰਾਨੀ ਰਡਾਰ ‘ਤੇ ਹੈ। ਭਾਵੇਂ ਕਿ 18 ਨਵਬੰਰ, 2016 ਤੋਂ ਵਿਸ਼ਵ ਸਿਹਤ ਸੰਗਠਨ ਦੀ ਅਧਿਸੂਚਨਾ ਦੇ ਅਨੁਸਾਰ ਇਹ ਅੰਤਰਰਾਸ਼ਟਰੀ ਪੱਧਰ ‘ਤੇ ਚਿੰਤਾ ਦੀ ਸਥਿਤੀ ਨਹੀਂ ਹੈ।


    ****


    ਐੱਮਵੀ

    
    
    (Release ID: 1549563) Visitor Counter : 2