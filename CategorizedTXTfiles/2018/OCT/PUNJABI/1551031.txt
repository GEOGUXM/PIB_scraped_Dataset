      ਵਿੱਤ ਮੰਤਰਾਲਾ

      ਮਾਲ ਅਤੇ ਸੇਵਾਵਾਂ ਟੈਕਸ ਪਰਿਸ਼ਦ – ਹੁਣ ਤੱਕ ਦੀ ਯਾਤਰਾ;
      Posted On: 28 OCT 2018 10:57AM by PIB Chandigarh


    Goods and Services Tax Council – Journey so far;
    
    GST Council met 30 times, took 918 decisions since its Constitution; 96% of decisions already been implemented through 294 Notifications


    ਮਾਲ ਅਤੇ ਸੇਵਾਵਾਂ ਟੈਕਸ ਪਰਿਸ਼ਦ – ਹੁਣ ਤੱਕ ਦੀ ਯਾਤਰਾ;


    ਜੀਐੱਸਟੀ ਪਰਿਸ਼ਦ ਦੀ 30 ਵਾਰ ਬੈਠਕ ਹੋਈ, ਆਪਣੇ ਗਠਨ ਦੇ ਬਾਅਦ 918 ਫੈਸਲੇ ਕੀਤੇ ਗਏ; ਇਨ੍ਹਾਂ ਵਿੱਚੋਂ 96% ਫੈਸਲੇ 294 ਨੋਟੀਫਿਕੇਸ਼ਨਾਂ ਜ਼ਰੀਏ ਪਹਿਲਾਂ ਹੀ ਲਾਗੂ ਕੀਤੇ ਜਾ ਚੁੱਕੇ ਹਨ


    ਹੁਣ ਤੱਕ , ਮਾਲ ਅਤੇ ਸੇਵਾਵਾਂ ਟੈਕਸ ( ਜੀਐੱਸਟੀ ) ਪਰਿਸ਼ਦ ਨੇ ਜੀਐੱਸਟੀ ਕਾਨੂੰਨਾਂ , ਨਿਯਮਾਂ , ਦਰਾਂ , ਮੁਆਵਜੇ ਅਤੇ ਟੈਕਸੇਸ਼ਨ ਸੀਮਾਂ ਨਾਲ ਸਬੰਧਤ 918 ਫੈਸਲੇ ਕੀਤੇ ਹਨ। ਕੇਂਦਰ ਸਰਕਾਰ ਵੱਲੋਂ ਜਾਰੀ 294 ਨੋਟੀਫਿਕੇਸ਼ਨਾਂ ਦੇ ਰਾਹੀਂ 96% ਤੋਂ ਜ਼ਿਆਦਾ ਫੈਸਲੇ ਪਹਿਲਾਂ ਹੀ ਲਾਗੂ ਕੀਤੇ ਜਾ ਚੁੱਕੇ ਹਨ, ਅਤੇ ਬਾਕੀ ਫੈਸਲਿਆਂ ਦਾ ਲਾਗੂਕਰਨ ਵੱਖ - ਵੱਖ ਪੜਾਵਾਂ ਵਿੱਚ ਹੈ। ਹਰੇਕ ਰਾਜ ਵੱਲੋਂ ਵੀ ਸਬੰਧਤ ਐੱਸਜੀਐੱਸਟੀ ਨੋਟੀਫਿਕੇਸ਼ਨਾਂ ਦੀ ਲਗਭਗ ਬਰਾਬਰ ਸੰਖਿਆ ਜਾਰੀ ਕੀਤੀ ਗਈ ਹੈ।


    ਕੇਂਦਰੀ ਵਿੱਤ ਮੰਤਰੀ ਦੀ ਅਗਵਾਈ ਵਿੱਚ ਜੀਐੱਸਟੀ ਪਰਿਸ਼ਦ ਦੇ ਮੈਂਬਰਾਂ ਨੇ ਪੂਰੇ ਤਾਲਮੇਲ ਅਤੇ ਸਹਿਯੋਗ ਨਾਲ ਨਵੇਂ ਜੀਐੱਸਟੀ ਸ਼ਾਸਨ ਦੀ ਵਿਆਪਕ ਰੂਪ ਨਾਲ ਚਰਚਾ ਕਰਨ ਦੇ ਨਾਲ-ਨਾਲ ਇਸ ਦੇ ਕਈ ਹੋਰ ਪਹਿਲੂਆਂ ’ਤੇ ਵੀ ਚਰਚਾ ਕੀਤੀ ਹੈ। ਹੁਣ ਤੱਕ, ਜੀਐੱਸਟੀ ਪਰਿਸ਼ਦ ਦੀਆਂ 30 ਬੈਠਕਾਂ ਹੋਈਆਂ ਹਨ। ਹਰੇਕ ਜੀਐੱਸਟੀ ਪਰਿਸ਼ਦ ਦੀ ਬੈਠਕ ਤੋਂ ਪਹਿਲਾਂ ਵਿਸਤ੍ਰਿਤ ਏਜੰਡਾ ਨੋਟ ਤਿਆਰ ਕੀਤੇ ਗਏ ਸਨ ਅਤੇ ਪਰਿਸ਼ਦ ਦੇ ਮੈਂਬਰਾਂ ਨੂੰ ਵਿਚਾਰ ਅਧੀਨ ਮੁੱਦਿਆਂ ਨੂੰ ਪੂਰੀ ਤਰ੍ਹਾਂ ਨਾਲ ਦੇਖਣ ਲਈ ਪ੍ਰਾਰੰਭਿਕ ਅਧਿਕਾਰੀਆਂ ਦੀ ਬੈਠਕ ਵਿੱਚ ਇਸ ’ਤੇ ਚਰਚਾ ਕੀਤੀ ਗਈ ਸੀ। ਜੀਐੱਸਟੀ ਪਰਿਸ਼ਦ ਦੀਆਂ 30 ਬੈਠਕ ਲਈ ਵਿਸਤ੍ਰਿਤ ਏਜੰਡਾ ਨੋਟਸ 4730 ਪੰਨਿਆਂ ਦੇ ਹਨ । ਜੀਐੱਸਟੀ ਪਰਿਸ਼ਦ ਵਿੱਚ ਵਿਚਾਰ-ਵਟਾਂਦਰੇ ਵਿਸਤਾਰ ਨਾਲ ਕੀਤੇ ਗਏ ਸਨ, ਜੋ ਪਰਿਸ਼ਦ ਦੇ ਸਮੂਹਿਕ ਸਮਝ ( wisdom ) ਵਿੱਚ ਸਪਸ਼ਟ ਰੂਪ ਨਾਲ ਦਿਖਾਈ ਦਿੰਦਾ ਹੈ ਅਤੇ ਇਸ ਨੂੰ 1394 ਪੰਨਿਆਂ ਵਿੱਚ ਪਰਿਸ਼ਦ ਦੀਆਂ ਇਨ੍ਹਾਂ 30 ਬੈਠਕਾਂ ਦੀ ਕਾਰਵਾਈ ਨੂੰ ਬਰੀਕੀ ਨਾਲ ਸ਼ਾਮਲ ਕੀਤਾ ਗਿਆ ਹੈ।


    ਜੀਐੱਸਟੀ ਪਰਿਸ਼ਦ ਦਾ ਗਠਨ 15 ਸਤੰਬਰ 2016 ਨੂੰ ਸੰਵਿਧਾਨ ਦੇ ਅਨੁਛੇਦ 270ਏ ਤਹਿਤ ਕੀਤਾ ਗਿਆ ਸੀ। ਇਸ ਵਿੱਚ ਕੇਂਦਰੀ ਵਿੱਤ ਮੰਤਰੀ (ਚੇਅਰਪਰਸਨ), ਰੈਵੇਨਿਊ (ਮਾਲ) ਜਾਂ ਵਿੱਤ ਵਿਭਾਗ ਦੇ ਇੰਚਾਰਜ ਰਾਜ ਮੰਤਰੀ ਅਤੇ ਵਿੱਤ ਜਾਂ ਟੈਕਸੇਸ਼ਨ ਦੇ ਇੰਚਾਰਜ ਮੰਤਰੀ ਜਾਂ ਹਰੇਕ ਰਾਜ ਸਰਕਾਰ ਵੱਲੋਂ ਨਾਮਜ਼ਦ ਕੋਈ ਵੀ ਹੋਰ ਮੰਤਰੀ ਸ਼ਾਮਲ ਹਨ । ਕੇਂਦਰੀ ਰਵੈਨਿਊ ਸਕੱਤਰ ਜੀਐੱਸਟੀ ਪਰਿਸ਼ਦ ਦੇ ਕਾਰਜਕਾਰੀ ਸਕੱਤਰ ਹਨ। ਜੀਐੱਸਟੀ ਪਰਿਸ਼ਦ ਦੇ ਕਾਰਜ ਨੇ ਇੱਕ ਨਵੇਂ ਪੜਾਅ ਦੀ ਸ਼ੁਰੂਆਤ ਕੀਤੀ ਹੈ, ਜਿੱਥ ਕੇਂਦਰੀ ਸਰਕਾਰਾਂ ਦੇਸ਼ ਦੇ ਅਪ੍ਰਤੱਖ ਟੈਕਸ ਸ਼ਾਸਨ ਨਾਲ ਸਬੰਧਤ ਸਾਰੇ ਮੁੱਦਿਆਂ ’ਤੇ ਸਮੂਹਿਕ ਫੈਸਲਾ ਕਰਨ ਦੇ ਲਈ ਮਿਲਕੇ ਕੰਮ ਕਰਦੀਆਂ ਹਨ।


    *****

    
    
    (Release ID: 1551031) Visitor Counter : 2