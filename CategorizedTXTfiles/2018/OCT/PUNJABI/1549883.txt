      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਬਾਦਲ ਨੇ ਫੂਡ ਪ੍ਰੋਸੈੱਸਿੰਗ ਖੇਤਰ ਵਿੱਚ ਸਫ਼ਾਈ ਨੂੰ ਸਰਬਉੱਚ ਪਹਿਲ ਦੇਣ ਉੱਤੇ ਜ਼ੋਰ ਦਿੱਤਾ
      Posted On: 16 OCT 2018 6:22PM by PIB Chandigarh


    Union Minister Smt Harsimrat Badal calls for cleanliness to be given utmost importance across food processing sector


    Smt Badal releases booklet on Waste to Wealth Technology to launch Swachhta Pakhwada


    New Delhi, 16th October,2018


    ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਬਾਦਲ ਨੇ ਫੂਡ ਪ੍ਰੋਸੈੱਸਿੰਗ ਖੇਤਰ ਵਿੱਚ ਸਫ਼ਾਈ ਨੂੰ ਸਰਬਉੱਚ ਪਹਿਲ ਦੇਣ ਉੱਤੇ ਜ਼ੋਰ ਦਿੱਤਾ


    ਸ਼੍ਰੀਮਤੀ ਬਾਦਲ ਨੇ ਸਵੱਛਤਾ ਪਖਵਾੜਾ ਲਾਂਚ ਕਰਨ ਲਈ ਇੱਕ ਕਿਤਾਬਚਾ ' ਵੇਸਟ ਟੂ ਵੈਲਥ ਟੈਕਨੋਲੋਜੀ ' ਜਾਰੀ ਕੀਤਾ


    ਕੇਂਦਰੀ ਫੂਡ ਪ੍ਰੋਸੈੱਸਿੰਗ ਉਦਯੋਗ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਅੱਜ ਸਵੱਛਤਾ ਪਖਵਾੜਾ ਕੀਤੀ । ਇਹ 15 ਦਿਨ ਦੀ ਸਫਾਈ ਮੁਹਿੰਮ ਉਨ੍ਹਾਂ ਦੇ ਮੰਤਰਾਲੇ ਵੱਲੋਂ ਸ਼ੁਰੂ ਕੀਤੀ ਗਈ ਹੈ ਜੋ ਕਿ 16 ਤੋਂ 31 ਅਕਤੂਬਰ ਤੱਕ ਚੱਲੇਗੀ । ਇਸ ਮੌਕੇ ‘ਤੇ ਮੰਤਰੀ ਨੇ ਇੰਡੀਅਨ ਇੰਸਟੀਚਟਿਊਟ ਆਵ੍ ਫੂਡ ਪ੍ਰੋਸੈੱਸਿੰਗ ਟੈਕਨੋਲੋਜੀ , ਥੰਜਾਵੂਰ , ਤਾਮਿਲਨਾਡੂ ਵੱਲੋਂ ਤਿਆਰ ਕੀਤਾ ਇੱਕ ਕਿਤਾਬਚਾ ' ਵੇਸਟ ਟੂ ਵੈਲਥ ਟੈਕਨੋਲੋਜੀ ' ਵੀ ਜਾਰੀ ਕੀਤਾ ।


    ਕਿਤਾਬਚੇ ਨੂੰ ਜਾਰੀ ਕਰਦਿਆਂ ਮੰਤਰੀ ਨੇ ਕਿਹਾ ਕਿ ਫੂਡ ਪ੍ਰੋਸੈੱਸਿੰਗ ਮੰਤਰਾਲਾ ਸਫਾਈ ਨੂੰ ਸਭ ਤੋਂ ਵੱਧ ਪਹਿਲ ਦਿੰਦਾ ਹੈ । ਉਨ੍ਹਾਂ ਇਸ ਮੌਕੇ ‘ਤੇ ਮੌਜੂਦ ਉਦਯੋਗ ਚੈਂਬਰਾਂ ਨੂੰ ਕਿਹਾ ਕਿ ਉਹ ਸਫਾਈ ਮੁਹਿੰਮ ਵਿੱਚ ਹਿੱਸਾ ਲੈਣ ਅਤੇ ਸਵੱਛਤਾ ਦੇ ਵਿਚਾਰ ਨੂੰ ਜੀਵਨ ਦਾ ਇੱਕ ਹਿੱਸਾ ਬਣਾਉਣ । ਸ਼੍ਰੀਮਤੀ ਬਾਦਲ ਨੇ ਇਸ ਮੌਕੇ ‘ਤੇ ਮੌਜੂਦ ਉਦਯੋਗ ਲੀਡਰਾਂ ਨੂੰ ਬੇਨਤੀ ਕੀਤੀ ਕਿ ਉਹ ਆਪਣੀ ਯੂਨਿਟਾਂ ਨੂੰ ਸਵੱਛਤਾ ਦੀ ਅਹਿਮੀਅਤ ਬਾਰੇ ਜਾਣੂ ਕਰਵਾਉਣ ।


    ਇਸ 15 ਦਿਨਾ ਮੁਹਿੰਮ ਦੌਰਾਨ ਮੰਤਰਾਲੇ ਦੇ ਨੋਡਲ ਅਫਸਰ, ਮੈਗਾ ਫੂਡ ਪਾਰਕਾਂ , ਬੁੱਚੜਖਾਨਿਆਂ , ਕੋਲਡ ਚੇਨਜ਼ ਅਤੇ ਹੋਰ ਸਹਾਇਕ ਪ੍ਰੋਜੈਕਟਾਂ ਦਾ ਦੌਰਾ ਕਰਕੇ ਉੱਥੋਂ ਦੀ ਸਫ਼ਾਈ ਦਾ ਜਾਇਜ਼ਾ ਲੈਣਗੇ । 18 ਅਕਤੂਬਰ ਨੂੰ ਮੰਤਰਾਲੇ ਦੇ ਅਧਿਕਾਰੀ ਦਫਤਰੀ ਅਹਾਤਿਆਂ ਦੇ ਅੰਦਰ ਅਤੇ ਆਲ਼ੇ-ਦੁਆਲ਼ੇ ਸਫ਼ਾਈ ਮੁਹਿੰਮ ਚਲਾਉਣਗੇ । ਉਦਯੋਗਿਕ ਸੰਸਥਾਵਾਂ ਜਿਵੇਂ ਕਿ ਐਸੋਚੈਮ , ਫਿੱਕੀ , ਡਿੱਕੀ , ਪੀਐੱਚਡੀਸੀਸੀਆਈ , ਐਫਪਾ ਅਤੇ ਸੀਆਈਆਈ ਵੱਲੋਂ ਦਿੱਲੀ ਦੇ ਆਲ਼ੇ-ਦੁਆਲ਼ੇ ਦੇ ਚੋਣਵੇਂ ਮਿਊਂਸਪਲ ਸਕੂਲਾਂ ਵਿੱਚ ਸਵੱਛਤਾ ਜਾਗਰੂਕਤਾ ਪ੍ਰੋਗਰਾਮ ਆਯੋਜਿਤ ਕੀਤੇ ਜਾਣਗੇ । ਫੂਡ ਸੁਰੱਖਿਆ ਬਾਰੇ ਸ਼ਹਿਰ ਦੇ ਵੱਖ-ਵੱਖ ਇਲਾਕਿਆਂ ਵਿੱਚ ਫੇਰੀ ਵਾਲਿਆਂ ਲਈ ਜਾਗਰੂਕਤਾ ਪ੍ਰੋਗਰਾਮ ਅਤੇ ਟ੍ਰੇਨਿੰਗ ਕੈਂਪ ਲਗਾਏ ਜਾਣਗੇ ।


    ਇੰਡੀਅਨ ਇੰਸਟੀਟਿਊਟ ਆਵ੍ ਫੂਡ ਪ੍ਰੋਸੈੱਸਿੰਗ ਟੈਕਨੋਲੋਜੀ ਵੱਲੋਂ ਇੰਸਟੀਟਿਊਟ ਵਿੱਚ ਸਵੱਛਤਾ ਮਿਸ਼ਨ ਬਾਰੇ ਇੱਕ ਲੇਖ ਮੁਕਾਬਲੇ ਕਰਵਾਇਆ ਜਾਵੇਗਾ ਜਿਸ ਦੇ ਜੇਤੂ ਨੂੰ 10,000 ਰੁਪਏ ਦਾ ਨਕਦ ਪੁਰਸਕਾਰ ਦਿੱਤਾ ਜਾਵੇਗਾ । ਨੈਸ਼ਨਲ ਇੰਸਟੀਟਿਊਟ ਆਵ੍ ਫੂਡ ਟੈਕਨੋਲੋਜੀ ਐਂਟਰਪ੍ਰੀਨਿਓਰਸ਼ਿਪ ਐਂਡ ਮੈਨੇਜਮੈਂਟ ਵੱਲੋਂ ਆਪਣੇ ਕੈਂਪਸ ਅਤੇ ਗੋਦ ਲਏ ਪਿੰਡਾਂ ਵਿੱਚ ਵਿਸਤ੍ਰਿਤ ਸਫ਼ਾਈ ਮੁਹਿੰਮ ਚਲਾਈ ਜਾਵੇਗੀ ।


    ਮੰਤਰਾਲੇ ਦੇ ਐਡੀਸ਼ਨਲ ਸਕੱਤਰ ਡਾਕਟਰ ਰਾਕੇਸ਼ ਸਰਵਾਲ ਅਤੇ ਹੋਰ ਸੀਨੀਅਰ ਅਧਿਕਾਰੀ ਅਤੇ ਵੱਖ ਵੱਖ ਚੈਂਬਰਾਂ ਨਾਲ ਸਬੰਧਤ ਸੀਨੀਅਰ ਅਧਿਕਾਰੀ ਵੀ ਇਸ ਮੌਕੇ ‘ਤੇ ਹਾਜ਼ਰ ਸਨ ।

    
    
    (Release ID: 1549883) Visitor Counter : 3