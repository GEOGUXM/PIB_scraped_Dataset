      ਆਯੂਸ਼

      ਆਯੁਸ਼ ਵਿੱਚ ਨਿਵੇਸ਼ ਲਈ ਪਹਿਲੇ ਰਾਸ਼ਟਰੀ ਸਿਖ਼ਰ ਸੰਮੇਲਨ ਦੀਆਂ ਤਿਆਰੀਆਂ ਲਈ ਬੈਠਕ ਹੋਈ
      Posted On: 17 OCT 2018 6:23PM by PIB Chandigarh


    Preparatory meeting for the First National Summit on Invest in AYUSH held
    
    Ministry of AYUSH closely working with other ministries to cater healthcare needs: Shripad Naik


    ਆਯੁਸ਼ ਵਿੱਚ ਨਿਵੇਸ਼ ਲਈ ਪਹਿਲੇ ਰਾਸ਼ਟਰੀ ਸਿਖ਼ਰ ਸੰਮੇਲਨ ਦੀਆਂ ਤਿਆਰੀਆਂ ਲਈ ਬੈਠਕ ਹੋਈ


    ਆਯੁਸ਼ ਮੰਤਰਾਲਾ ਸਿਹਤ ਦੇਖ ਭਾਲ ਜ਼ਰੂਰਤਾਂ ਪੂਰੀਆਂ ਕਰਨ ਲਈ ਹੋਰ ਮੰਤਰਾਲਿਆਂ ਨਾਲ ਮਿਲਕੇ ਕੰਮ ਕਰ ਰਿਹਾ ਹੈ : ਸ਼੍ਰੀਪਦ ਨਾਇਕ


    ਆਯੁਸ਼ ਖੇਤਰ ਵਿੱਚ ਨਿਵੇਸ਼ ਆਕਰਸ਼ਿਤ ਕਰਨ ਦੇ ਟੀਚੇ ਨਾਲ ਆਯੁਸ਼ ਮੰਤਰਾਲਾ 4 ਨਵੰਬਰ, 2018 ਨੂੰ ਆਯੁਰਵੇਦ ਦਿਵਸ ਦੇ ਮੌਕੇ ‘ਤੇ ਪਹਿਲਾ ਰਾਸ਼ਟਰੀ ਆਯੁਸ਼ ਨਿਵੇਸ਼ ਸਿਖ਼ਰ ਸੰਮੇਲਨ ਆਯੋਜਿਤ ਕਰ ਰਿਹਾ ਹੈ। ਨੀਤੀ ਆਯੋਗ ਅਤੇ ਉਦਯੋਗਿਕ ਨੀਤੀ ਸੰਵਰਧਨ ਵਿਭਾਗ ਦੇ ਸਹਿਯੋਗ ਨਾਲ ਆਯੋਜਿਤ ਹੋਣ ਵਾਲੇ ਇਸ ਸਿਖਰ ਸੰਮੇਲਨ ਜ਼ਰੀਏ ਵੱਖ-ਵੱਖ ਮੰਤਰਾਲਿਆਂ ਅਤੇ ਵਿਭਾਗਾਂ ਤਹਿਤ ਆਉਣ ਵਾਲੇ ਜਨਤਕ ਖੇਤਰ ਅਦਾਰਿਆਂ ਅਤੇ ਨਿਜੀ ਕੰਪਨੀਆਂ ਨੂੰ ਆਯੁਸ਼ ਖੇਤਰ ਵਿੱਚ ਨਿਵੇਸ਼ ਲਈ ਪ੍ਰੇਰਿਆ ਜਾਵੇਗਾ।


    ਸਿਖਰ ਸੰਮੇਲਨ ਦੀਆਂ ਤਿਆਰੀਆਂ ਲਈ ਕੇਂਦਰੀ ਆਯੁਸ਼ ਰਾਜ ਮੰਤਰੀ ( ਸੁਤੰਤਰ ਚਾਰਜ) ਸ਼੍ਰੀ ਸ਼੍ਰੀਪਦ ਯੈਸੋ ਨਾਇਕ ਦੀ ਪ੍ਰਧਾਨਗੀ ਹੇਠ 16 ਅਕਤੂਬਰ, 2018 ਨੂੰ ਇੱਕ ਬੈਠਕ ਕੀਤੀ ਗਈ। ਇਸ ਮੌਕੇ ‘ਤੇ ਸ਼੍ਰੀ ਨਾਇਕ ਨੇ ਕਿਹਾ ਕਿ ਆਯੁਸ਼ ਉਤਪਾਦਾਂ ਦੀ ਮਾਰਕੀਟ ਵਧਾਉਣ ਲਈ ਉਨ੍ਹਾਂ ਦੇ ਮੰਤਰਾਲੇ ਨੇ ਕਈ ਉਪਰਾਲੇ ਕੀਤੇ ਹਨ। ਇਸ ਦੇ ਲਈ ਫਿੱਕੀ, ਸੀਆਈਆਈ,ਪੀਐੱਚਡੀ ਚੈਂਬਰ ਅਤੇ ਐਸੋਚੈਮ ਜਿਹੇ ਉਦਯੋਗ ਸੰਗਠਨਾਂ ਨਾਲ ਮਿਲਕੇ ਕੰਮ ਕੀਤਾ ਜਾ ਰਿਹਾ ਹੈ। ਉਨ੍ਹਾਂ ਨੇ ਇਨ੍ਹਾਂ ਉਦਯੋਗ ਸੰਗਠਨਾਂ ਵੱਲੋਂ ਆਯੁਰਵੇਦ ਜਾਂ ਆਯੁਸ਼ ਕਮੇਟੀਆਂ ਗਠਿਤ ਕਰਨ ਦੀ ਸ਼ਲਾਘਾ ਕੀਤੀ।


    ਆਯੁਸ਼ ਮੰਤਰਾਲੇ ਨੇ ਆਯੁਸ਼ ਦੇ ਪ੍ਰਚਾਰ-ਪ੍ਰਸਾਰ ਲਈ ਕਈ ਉਪਰਾਲੇ ਕੀਤੇ ਹਨ। ਪਿਛਲੇ ਚਾਰ ਵਰ੍ਹਿਆਂ ਦੌਰਾਨ ਆਯੁਸ਼ ਹਸਪਤਾਲਾਂ ਵਿੱਚ ਆਯੁਸ਼ ਪ੍ਰਣਾਲੀ ਰਾਹੀਂ ਮਰੀਜ਼ਾਂ ਦੇ ਇਲਾਜ ਵਿੱਚ 15.38% ਦਾ ਵਾਧਾ ਹੋਇਆ ਹੈ।


    ਕੇਂਦਰ ਸਰਕਾਰ ਨੇ ਸਿਹਤ ਖੇਤਰ ਵਿੱਚ ਸ਼ਤ-ਪ੍ਰਤੀਸ਼ਤ ਪ੍ਰਤੱਖ ਵਿਦੇਸ਼ੀ ਨਿਵੇਸ਼ ਦੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਆਯੁਸ਼ ਅਤੇ ਹਰਬਲ (ਜੜ੍ਹੀਆਂ ਬੂਟੀਆਂ ਸਬੰਧੀ) ਉਤਪਾਦਾਂ ਦੀ ਵਧਦੀ ਮੰਗ ਕਾਰਨ 2016-17 ਦੌਰਾਨ ਵਿਸ਼ਵ ਪੱਧਰ ‘ਤੇ ਅਜਿਹੇ ਉਤਪਾਦਾਂ ਦਾ ਨਿਰਯਾਤ ਵਧਕੇ 401.68 ਮਿਲੀਅਨ ਅਮਰੀਕੀ ਡਾਲਰ ‘ਤੇ ਪਹੁੰਚ ਗਿਆ, ਜਦੋਂ ਕਿ 2014-15 ਦੌਰਾਨ ਇਹ 354.68 ਮਿਲੀਅਨ ਡਾਲਰ ਸੀ।


    ***

    
    
    (Release ID: 1549978) Visitor Counter : 3