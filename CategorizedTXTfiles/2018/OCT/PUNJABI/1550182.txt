      ਸੰਚਾਰ ਤੇ ਸੂਚਨਾ ਤਕਨਾਲੋਜੀ ਮੰਤਰਾਲਾ

      ਦੂਰਸੰਚਾਰ ਵਿਭਾਗ ਨੇ ਕਿਹਾ ਕਿਸੇ ਵੀ ਮੋਬਾਈਲ ਫੋਨ ਕੱਟੇ ਜਾਣ ਦਾ ਖ਼ਤਰਾ ਨਹੀਂ
      Posted On: 18 OCT 2018 12:36PM by PIB Chandigarh


    Not a single mobile phone faces disconnect threat, says DoT


    ਦੂਰਸੰਚਾਰ ਵਿਭਾਗ ਨੇ ਕਿਹਾ ਕਿਸੇ ਵੀ ਮੋਬਾਈਲ ਫੋਨ ਕੱਟੇ ਜਾਣ ਦਾ ਖ਼ਤਰਾ ਨਹੀਂ


    ਦੂਰ ਸੰਚਾਰ ਵਿਭਾਗ (ਡੀਓਟੀ) ਅਤੇ ਭਾਰਤੀ ਵਿਲੱਖਣ ਪਹਿਚਾਣ ਅਥਾਰਟੀ ਆਵ੍ ਇੰਡੀਆ (ਯੂਆਈਡੀਏਆਈ) ਨੇ ਇਕ ਸਾਂਝੇ ਬਿਆਨ ਵਿਚ ਸਪਸ਼ਟ ਕੀਤਾ ਹੈ ਕਿ ਮੀਡੀਆ ਵਿਚ ਕੁਝ ਖ਼ਬਰਾਂ ਛਪੀਆਂ ਹਨ ਕਿ 50 ਕਰੋੜ ਮੋਬਾਈਲ ਨੰਬਰ , ਜੋ ਕਿ ਕੁੱਲ ਮੋਬਾਈਲ ਫੋਨਾਂ ਦੇ ਅੱਧੇ ਦੇ ਕਰੀਬ ਹਨ , ਬੰਦ ਹੋਣ ਦਾ ਖਤਰਾ ਝੱਲ ਰਹੇ ਹਨ , ਇਹ ਖਬਰਾਂ ਪੂਰੀ ਤਰ੍ਹਾਂ ਗਲਤ ਅਤੇ ਮਨਘੜਤ ਹਨ । ਖਬਰ ਵਿੱਚ ਮੋਬਾਈਲ ਵਰਤਣ ਵਾਲਿਆਂ ਦੇ ਮਨਾਂ ਵਿੱਚ ਇਹ ਕਹਿਕੇ ਗੈਰ ਜ਼ਰੂਰੀ ਦਹਿਸ਼ਤ ਪਾਉਣ ਦੀ ਕੋਸ਼ਿਸ਼ ਕੀਤੀ ਗਈ ਹੈ ਕਿ '' ਜੇ ਸਿਮ ਕਾਰਡ ਆਧਾਰ ਦੀ ਤਸਦੀਕ ਨਾਲ ਹਾਸਿਲ ਕੀਤੇ ਗਏ ਹਨ ਪਰ ਉਨ੍ਹਾਂ ਦੀ ਤਾਜ਼ਾ ਤਸਦੀਕ ਨਹੀਂ ਕਰਵਾਈ ਗਈ ਤਾਂ ਉਸ ਸਥਿਤੀ ਵਿੱਚ ਫੋਨਾਂ ਦੇ ਕੱਟੇ ਜਾਣ ਦਾ ਖਤਰਾ ਹੈ । ''


    ਸਾਂਝੇ ਬਿਆਨ ਵਿੱਚ ਸਪਸ਼ਟ ਕੀਤਾ ਗਿਆ ਹੈ ਕਿ ਮਾਣਯੋਗ ਸੁਪਰੀਮ ਕੋਰਟ ਨੇ ਆਧਾਰ ਮਾਮਲੇ ਵਿੱਚ ਆਪਣੇ ਫ਼ੈਸਲੇ ਵਿੱਚ ਕਿਤੇ ਵੀ ਇਹ ਹਦਾਇਤ ਨਹੀਂ ਜਾਰੀ ਕੀਤੀ ਕਿ ਮੋਬਾਈਲ ਨੰਬਰ ਜੋ ਕਿ ਆਧਾਰ ਈਕੇਵਾਈਸੀ ( e-KYC) ਦੇ ਆਧਾਰ ‘ਤੇ ਜਾਰੀ ਕੀਤੇ ਗਏ ਹਨ , ਉਹ ਕੱਟੇ ਜਾਣਗੇ । ਇਸ ਲਈ ਕਿਸੇ ਵੀ ਤਰ੍ਹਾਂ ਦੇ ਡਰ ਜਾਂ ਘਬਰਾਹਟ ਦੀ ਕੋਈ ਲੋੜ ਨਹੀਂ । ਲੋਕਾਂ ਨੂੰ ਅਜਿਹੀਆਂ ਅਫਵਾਹਾਂ ਉੱਤੇ ਭਰੋਸਾ ਨਹੀਂ ਕਰਨਾ ਚਾਹੀਦਾ । ਅਦਾਲਤ ਨੇ ਇਹ ਵੀ ਕਿਤੇ ਨਹੀਂ ਕਿਹਾ ਕਿ ਈਕੇਵਾਈਸੀ ਡਾਟਾ ਦੇ ਆਧਾਰ ਤੇ ਟੈਲੀਕਾਮ ਗਾਹਕਾਂ ਦਾ ਡਾਟਾ 6 ਮਹੀਨੇ ਬਾਅਦ ਸਮਾਪਤ ਕਰ ਦਿੱਤਾ ਜਾਵੇ । ਸੁਪਰੀਮ ਕੋਰਟ ਨੇ ਇਹ ਕਿਹਾ ਹੈ ਕਿ ਯੂਆਈਡੀਏਆਈ ਨੂੰ ਛੇ ਮਹੀਨੇ ਤੋਂ ਵੱਧ ਤਸਦੀਕਸ਼ੁਦਾ ਲੌਗ ਨਹੀਂ ਰੱਖਣਾ ਚਾਹੀਦਾ । ਇਹ ਪਾਬੰਦੀ ਯੂਆਈਡੀਏਆਈ ਉੱਤੇ ਲਗਾਈ ਗਈ ਹੈ ਨਾ ਕਿ ਟੈਲੀਕੌਮ ਕੰਪਨੀਆਂ ਉੱਤੇ । ਇਸ ਲਈ ਟੈਲੀਕੌਮ ਕੰਪਨੀਆਂ ਨੂੰ ਤਸਦੀਕਸ਼ੁਦਾ ਲੌਗਜ਼ ਨੂੰ ਖਤਮ ਕਰਨ ਦੀ ਲੋੜ ਨਹੀਂ ਹੈ ।


    ਇਸ ਲਈ ਉਪਰੋਕਤ ਫੈਸਲੇ ਨੂੰ ਧਿਆਨ ਵਿੱਚ ਰੱਖਦਿਆਂ ਜੇ ਕੋਈ ਵਿਅਕਤੀ ਆਪਣੇ ਆਧਾਰ ਈਕੇਵਾਈਸੀ ਨੂੰ ਤਾਜ਼ਾ ਕੇਵਾਈਸੀ ਵਿੱਚ ਬਦਲਣ ਦਾ ਚਾਹਵਾਨ ਹੈ ਤਾਂ ਉਹ ਸਰਵਿਸ ਪ੍ਰਦਾਤਾ ਨੂੰ ਬੇਨਤੀ ਕਰ ਸਕਦਾ ਹੈ ਕਿ ਉਸ ਦੇ ਆਧਾਰ ਨੂੰ ਡੀ-ਲਿੰਕ ਕਰ ਦਿੱਤਾ ਜਾਵੇ । ਇਸ ਦੇ ਲਈ ਉਸ ਨੂੰ , ਡੀਓਟੀ ਦੇ ਮੋਬਾਈਲ ਕੇਵਾਈਸੀ ਬਾਰੇ ਪਹਿਲੇ ਸਰਕੁਲਰਾਂ ਅਨੁਸਾਰ ਤਾਜ਼ਾ ਓਵੀਡੀਜ਼ (OVDs) ਪੇਸ਼ ਕਰਨੇ ਪੈਣਗੇ , ਪਰ ਕਿਸੇ ਵੀ ਹਾਲਤ ਵਿੱਚ ਉਸ ਦਾ ਮੋਬਾਈਲ ਨੰਬਰ ਕੱਟਿਆ ਨਹੀਂ ਜਾਵੇਗਾ ।


    ਸਾਂਝੇ ਬਿਆਨ ਵਿੱਚ ਕਿਹਾ ਗਿਆ ਹੈ ਕਿ ਸੁਪਰੀਮ ਕੋਰਟ ਨੇ ਜੋ ਕੀਤਾ ਹੈ ਉਹ ਇਹ ਹੈ ਕਿ ਉਸ ਨੇ ਨਵੇਂ ਸਿਮ ਕਾਰਡਾਂ ਨੂੰ ਆਧਾਰ ਈਕੇਵਾਈਸੀ ਤਸਦੀਕ ਅਮਲ ਨਾਲ ਜੋੜਨ ' ਤੇ ਰੋਕ ਲਗਾ ਦਿੱਤੀ ਹੈ । ਪੁਰਾਣੇ ਮੋਬਾਈਲ ਫੋਨਾਂ ਨੂੰ ਕੱਟਣ ਬਾਰੇ ਕੋਈ ਹਦਾਇਤ ਜਾਰੀ ਨਹੀਂ ਕੀਤੀ ਗਈ ।


    ਬਿਆਨ ਵਿੱਚ ਕਿਹਾ ਗਿਆ ਹੈ ਕਿ ਅਸਲ ਵਿੱਚ ਟੈਲੀਕੌਮ ਵਿਭਾਗ ਅਤੇ ਯੂਆਈਡੀਏਆਈ ਇਸ ਅਮਲ ਵਿੱਚ ਹਨ ਕਿ ਨਵੇਂ ਸਿਮ ਕਾਰਡ ਇੱਕ ਮੋਬਾਈਲ ਐਪ ਰਾਹੀਂ ਜਾਰੀ ਕਰਨ ਲਈ ਪ੍ਰੇਸ਼ਾਨੀ ਰਹਿਤ ਡਿਜੀਟਲ ਪ੍ਰੋਸੈੱਸ ਸਾਹਮਣੇ ਲਿਆਂਦੀ ਜਾਵੇ ਜੋ ਕਿ ਆਧਾਰ ਮਾਮਲੇ ਵਿੱਚ ਸੁਪਰੀਮ ਕੋਰਟ ਦੇ ਫੈਸਲੇ ਉੱਤੇ ਪੂਰਾ ਅਮਲ ਕਰਦੀ ਹੋਵੇ । ਇਸ ਪ੍ਰਸਤਾਵਿਤ ਅਮਲ ਵਿੱਚ ਵਿਅਕਤੀ ਦੀ ਲੰਬਾਈ , ਚੌੜਾਈ ਅਤੇ ਟਾਈਮ ਸਟੈਂਪ ਨਾਲ ਲਾਈਵ ਫੋਟੋ ਲਈ ਜਾਵੇਗੀ । ਉਸ ਦੀ ਆਈਡੀ , ਜਿਵੇਂ ਕਿ ਆਧਾਰ ਕਾਰਡ , ਵੋਟਰ ਆਈਡੀ ਦੀ ਫੋਟੋ ਵੀ ਲਈ ਜਾਵੇਗੀ । ਸਿਮ ਕਾਰਡ ਏਜੰਟ ਦੀ ਤਸਦੀਕ ਓਟੀਪੀ ਰਾਹੀਂ ਕੀਤੀ ਜਾਵੇਗੀ ਅਤੇ ਫਿਰ ਸਿਮ ਕਾਰਡ ਜਾਰੀ ਕੀਤਾ ਜਾਵੇਗਾ । ਇਹ ਅਮਲ ਪੂਰੀ ਤਰ੍ਹਾਂ ਪ੍ਰੇਸ਼ਾਨੀ ਰਹਿਤ ਅਤੇ ਡਿਜੀਟਲ ਹੋਵੇਗਾ ।


    ਬਿਆਨ ਵਿੱਚ ਦੁਹਰਾਇਆ ਗਿਆ ਹੈ ਕਿ ਮੀਡੀਆ ਵਿੱਚ ਆਈਆਂ ਖ਼ਬਰਾਂ ਤੋਂ ਕਿਸੇ ਤਰ੍ਹਾਂ ਦੀ ਘਬਰਾਹਟ ਜਾਂ ਦੁਚਿੱਤੀ ਵਿੱਚ ਪੈਣ ਦੀ ਲੋੜ ਨਹੀਂ ।

    
    
    (Release ID: 1550182) Visitor Counter : 1