      ਇਸਪਾਤ ਮੰਤਰਾਲਾ

      ਇਸਪਾਤ ਮੰਤਰੀ ਨੇ ਟੈਕ ਮਹਾਰਥੀਆਂ ਨੂੰ ਅਪੀਲ ਕੀਤੀ ਕਿ ਉਹ ਭਾਰਤ ਵਿੱਚ ਖਣਿਜ ਅਤੇ ਧਾਤ ਖੇਤਰ ਵਿੱਚ ਨਿਵੇਸ਼ ਕਰਨ
      Posted On: 09 OCT 2018 6:00PM by PIB Chandigarh


    Steel Minister urges tech giants to invest in minerals and metals sector in India


    ਇਸਪਾਤ ਮੰਤਰੀ ਨੇ ਟੈਕ ਮਹਾਰਥੀਆਂ ਨੂੰ ਅਪੀਲ ਕੀਤੀ ਕਿ ਉਹ ਭਾਰਤ ਵਿੱਚ ਖਣਿਜ ਅਤੇ ਧਾਤ ਖੇਤਰ ਵਿੱਚ ਨਿਵੇਸ਼ ਕਰਨ


    ਕੇਂਦਰੀ ਇਸਪਾਤ ਮੰਤਰੀ ਚੌਧਰੀ ਬਰਿੰਦਰ ਸਿੰਘ ਨੇ ਅੰਤਰਰਾਸ਼ਟਰੀ ਨਿਵੇਸ਼ਕਾਂ ਅਤੇ ਟੈਕਨੋਲੋਜੀ ਮਹਾਰਥੀਆਂ ਨੂੰ ਅਪੀਲ ਕੀਤੀ ਹੈ ਕਿ ਉਹ ਭਾਰਤ ਵਿੱਚ ਖਣਿਜ ਅਤੇ ਧਾਤ ਖੇਤਰ ਵਿੱਚ ਨਿਵੇਸ਼ ਕਰਨ । ਇਸਪਾਤ ਮੰਤਰੀ ਨਵੀਂ ਦਿੱਲੀ ਵਿੱਚ ਖਣਿਜ ਅਤੇ ਧਾਤਾਂ ਬਾਰੇ ਅੰਤਰਰਾਸ਼ਟਰੀ ਕਾਨਫਰੰਸ ' ਆਊਟਲੁੱਕ 2030 ' ਨੂੰ ਸੰਬੋਧਨ ਕਰ ਰਹੇ ਸਨ । ਉਨ੍ਹਾਂ ਕਿਹਾ ਕਿ ਭਾਰਤ ਦਾ ਖਣਿਜ ਖੇਤਰ ਕਾਫੀ ਜ਼ਿਆਦਾ ਸਮਰੱਥਾ ਵਾਲਾ ਹੈ ਅਤੇ ਖਾਨਾਂ ਦੇ ਗੈਰ- ਵਰਤੇ ਖੇਤਰਾਂ ਵਿੱਚ ਨਿਵੇਸ਼ਕਾਂ ਲਈ ਕਾਫੀ ਮੌਕੇ ਪੇਸ਼ ਕਰਦਾ ਹੈ । ਭਾਰਤ ਖਣਿਜ ਪੱਖੋਂ ਭਰਪੂਰ ਦੇਸ਼ ਹੈ ਅਤੇ 95 ਖਣਿਜ ਪੈਦਾ ਕਰਦਾ ਹੈ ਜਿਨ੍ਹਾਂ ਵਿੱਚ ਈਂਧਨ , ਪ੍ਰਮਾਣੂ , ਧਾਤੂ ਅਤੇ ਗੈਰ -ਧਾਤੂ ਅਤੇ ਛੋਟੇ ਖਣਿਜ ਸ਼ਾਮਲ ਹਨ ।


    ਪ੍ਰਮੁੱਖ ਸੀਈਓਜ਼ ਅਤੇ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਸੰਗਠਨਾਂ ਦੇ ਦੇਸ਼ ਦੇ ਮੁੱਖੀ ਇਸ ਦੋ ਦਿਨਾ ਕਾਨਫਰੰਸ ਵਿੱਚ ਖਣਿਜਾਂ ਅਤੇ ਧਾਤਾਂ ਦੇ ਵਿਸ਼ਵ ਦੇ ਭਵਿੱਖ ਬਾਰੇ ਚਰਚਾ ਕਰ ਰਹੇ ਹਨ । ਇਸ ਪ੍ਰੋਗਰਾਮ ਦਾ ਉਦੇਸ਼ ਧਾਤਾਂ ਅਤੇ ਖਣਿਜਾਂ ਦੀ ਵਿਸ਼ਵ ਮਾਰਕੀਟ ਨੂੰ ਸਮਝਣਾ ਅਤੇ ਹਾਸਲ ਕਰਨਾ ਹੈ । ਇਸ ਵਿੱਚ ਖਣਿਜ ਵਿਕਾਸ ਅਤੇ ਆਰਥਿਕ ਵਾਧੇ ਦੇ ਅੰਤਰ -ਸਬੰਧ ਅਤੇ ਆਰਥਕ ਵਿਕਾਸ ਨੂੰ ਦਰਸਾਉਣਾ ਹੈ । ਇਸ ਤੋਂ ਇਲਾਵਾ ਅੰਤਰਰਾਸ਼ਟਰੀ ਧਾਤੂ ਮਾਰਕੀਟ ਦੀਆਂ ਸਥਿਤੀਆਂ , ਜੋ ਕਿ ਭਾਰਤੀ ਧਾਤ ਸਨਅਤ ਨੂੰ ਪ੍ਰਭਾਵਿਤ ਕਰ ਸਕਦੀਆਂ ਹਨ , ਦਾ ਪਤਾ ਲਗਾਉਣਾ ਅਤੇ ਭਾਰਤੀ ਖਾਣਾਂ ਅਤੇ ਧਾਤਾਂ ਦੇ ਖੇਤਰ ਵਿੱਚ ਮੌਕਿਆਂ ਦਾ ਪਤਾ ਲਗਾਉਣਾ ਹੈ ।


    ਇਸ ਸੰਮੇਲਨ ਵਿੱਚ 16 ਦੇਸ਼ਾਂ ਦੇ 500 ਤੋਂ ਵੱਧ ਡੈਲੀਗੇਟਸ ਹਿੱਸਾ ਲੈ ਰਹੇ ਹਨ । ਇਹ ਸੰਮੇਲਨ ਘਰੇਲੂ ਅਤੇ ਅੰਤਰਰਾਸ਼ਟਰੀ ਧਾਤੂ ਉਤਪਾਦਕਾਂ ਨੂੰ ਸਲਾਹ ਮਸ਼ਵਰਾ , ਆਯੋਜਨ ਅਤੇ ਪ੍ਰਸਪਰ ਲਾਭਕਾਰੀ ਸਬੰਧ ਸਥਾਪਤ ਕਰਨ ਦਾ ਮੌਕਾ ਪ੍ਰਦਾਨ ਕਰੇਗਾ ।


    

    
    (Release ID: 1549074) Visitor Counter : 2