      ਹੁਨਰ ਵਿਕਾਸ ਤੇ ਉੱਦਮ ਮੰਤਰਾਲਾ

      ਖੇਤੀਬਾੜੀ ਅਤੇ ਉੱਦਮਤਾ ਦਰਮਿਆਨ ਮਜ਼ਬੂਤ ਸਬੰਧ ਨਾਲ ਸਮਾਜ ਨੂੰ ਲਾਭ ਹੋਵੇਗਾ - ਧਰਮੇਂਦਰ ਪ੍ਰਧਾਨ
      Posted On: 16 OCT 2018 5:38PM by PIB Chandigarh


    Shri Pradhan says strong linkage between agriculture and entrepreneurship will benefit the society


    ਖੇਤੀਬਾੜੀ ਅਤੇ ਉੱਦਮਤਾ ਦਰਮਿਆਨ ਮਜ਼ਬੂਤ ਸਬੰਧ ਨਾਲ ਸਮਾਜ ਨੂੰ ਲਾਭ ਹੋਵੇਗਾ - ਧਰਮੇਂਦਰ ਪ੍ਰਧਾਨ


    ਪੈਟ੍ਰੋਲੀਅਮ ਤੇ ਕੁਦਰਤੀ ਗੈਸ ਤੇ ਹੁਨਰ ਵਿਕਾਸ ਅਤੇ ਉੱਦਮਤਾ ਮੰਤਰੀ, ਸ਼੍ਰੀ ਧਰਮੇਂਦਰ ਪ੍ਰਧਾਨ ਨੇ ਵਿਸ਼ਵ ਖੁਰਾਕ ਦਿਵਸ ਦੇ ਮੌਕੇ 'ਤੇ ਭਾਰਤੀ ਖੇਤੀ ਖੋਜ ਪਰਿਸ਼ਦ ਵੱਲੋਂ ਆਯੋਜਿਤ ਕ੍ਰਿਸ਼ੀ ਸਟਾਰਟ ਅੱਪ ਅਤੇ ਉੱਦਮਤਾ ਸੰਮੇਲਨ ਵਿੱਚ ਹਿੱਸਾ ਲਿਆ । ' ਖੇਤੀਬਾੜੀ ਖੇਤਰ ਵਿੱਚ ਨੌਜਵਾਨ ਉੱਦਮੀਆਂ ਲਈ ਸੰਭਾਵਨਾਵਾਂ ਦੀ ਭਾਲ ' ਵਿਸ਼ੇ ਉੱਤੇ ਇਹ ਸੰਮੇਲਨ ਕਰਵਾਇਆ ਗਿਆ । ਇਸ ਸੰਮੇਲਨ ਵਿੱਚ ਵਿਸ਼ੇਸ਼ ਕਰਕੇ ਖੇਤੀ ਖੇਤਰ ਵਿੱਚ ਜਾਗਰੂਕਤਾ ਪੈਦਾ ਕਰਨ ਅਤੇ ਉੱਦਮਤਾ ਦਾ ਮਜ਼ਬੂਤ ਮਾਹੌਲ ਤਿਆਰ ਕਰਨ ਦੇ ਉਦੇਸ਼ ਨਾਲ ਉੱਦਮੀ , ਨਿਵੇਸ਼ਕ , ਨੀਤੀ ਨਿਰਮਾਤਾ , ਵਿਗਿਆਨੀ , ਕਿਸਾਨ ਅਤੇ ਟੈਕਨੋਲੋਜੀ ਡਿਵੈਲਪਰ ਸ਼ਾਮਲ ਹੋਏ ।


    ਹੁਨਰ ਵਿਕਾਸ ਅਤੇ ਉੱਦਮਤਾ ਮੰਤਰੀ, ਸ਼੍ਰੀ ਪ੍ਰਧਾਨ ਨੇ ਖੇਤੀਬਾੜੀ ਉੱਦਮਤਾ ਦੇ ਖੇਤਰ ਵਿੱਚ ਕੌਸ਼ਲ ਵਿਕਾਸ ਕਰਨ ਲਈ ਪੂਰੀ ਹਮਾਇਤ ਦੇਣ ਦਾ ਭਰੋਸਾ ਦਿੱਤਾ । ਉਨ੍ਹਾਂ ਉਮੀਦ ਪ੍ਰਗਟਾਉਂਦਿਆਂ ਕਿਹਾ ਕਿ ਖੇਤੀਬਾੜੀ ਦੇ ਖੇਤਰ ਵਿੱਚ ਉੱਦਮਤਾ ਦੀ ਪਹੁੰਚ ਦੇਸ਼ ਦੇ ਹਰੇਕ ਜ਼ਿਲ੍ਹੇ ਤੱਕ ਹੋਵੇਗੀ । ਸ਼੍ਰੀ ਪ੍ਰਧਾਨ ਨੇ ਕਿਹਾ ਕਿ ਸਾਡਾ ਰਹਿਣ-ਸਹਿਣ ਤੇਜ਼ੀ ਨਾਲ ਬਦਲ ਰਿਹਾ ਹੈ ਅਤੇ ਟੈਕਨੋਲੋਜੀ , ਇਨੋਵੇਸ਼ਨ ਨਾਲ ਇਹ ਤਬਦੀਲੀ ਸੰਭਵ ਹੁੰਦੀ ਹੈ । ਖੇਤੀਬਾੜੀ ਖੇਤਰ ਵਿੱਚ ਵੀ ਟੈਕਨੋਲੋਜੀ ਆਪਣੀ ਵੱਡੀ ਭੂਮਿਕਾ ਨਿਭਾਉਣ ਵਾਲੀ ਹੈ । ਖੇਤੀਬਾੜੀ ਖੇਤਰ ਵਿੱਚ ਟੈਕਨੋਲੋਜੀ ਕਲ ਖੋਜ ਦੇ ਨਤੀਜੇ ਵੱਜੋਂ ਆਏ ਇਨੋਵੇਟਿਵ ਉਤਪਾਦਾਂ ਨੂੰ ਬਜ਼ਾਰਾਂ ਤੱਕ ਪਹੁੰਚਣਾ ਚਾਹੀਦਾ ਹੈ ਜਿਸ ਨਾਲ ਸਮਾਜ ਨੂੰ ਲਾਭ ਹੋਵੇ । ਉਨ੍ਹਾਂ ਕਿਹਾ ਕਿ ਖੇਤੀਬਾੜੀ ਅਤੇ ਉੱਦਮਤਾ ਦਰਮਿਆਨ ਸਬੰਧ ਮਜ਼ਬੂਤ ਹੋਣ ਨਾਲ ਅਜਿਹਾ ਸੰਭਵ ਹੋਵੇਗਾ ।


    ਸੰਮੇਲਨ ਵਿੱਚ ਸ਼੍ਰੀ ਪ੍ਰਧਾਨ ਨੇ ਖੇਤੀਬਾੜੀ ਉੱਦਮਤਾ ਬਾਰੇ ਸੰਮੇਲਨ ਆਯੋਜਿਤ ਕਰਕੇ ਵਿਸ਼ਵ ਖੁਰਾਕ ਦਿਵਸ ਨੂੰ ਇੱਕ ਨਵੀਂ ਦਿਸ਼ਾ ਪ੍ਰਦਾਨ ਕਰਨ ਲਈ ਭਾਰਤੀ ਖੇਤੀਬਾੜੀ ਖੋਜ ਪਰਿਸ਼ਦ ਦੀ ਪ੍ਰਸ਼ੰਸਾ ਕੀਤੀ । ਉਨ੍ਹਾਂ ਕਿਹਾ ਕਿ ਇਸ ਨਾਲ ਅਜਿਹੇ ਉੱਦਮੀਆਂ ਨੂੰ ਇੱਕ ਮੌਕਾ ਮਿਲਿਆ ਹੈ ਜਿਨ੍ਹਾਂ ਨੇ ਖੇਤੀਬਾੜੀ ਖੇਤਰ ਵਿੱਚ ਇਨੋਵੇਟਿਵ ਖੁਰਾਕ ਉਦਪਾਦਾਂ ਅਤੇ ਸਮਾਧਾਨਾਂ ਨਾਲ ਇੱਥੇ ਆਕੇ ਇਸ ਅਹਿਮ ਖੇਤਰ ਬਾਰੇ ਆਪਣੀਆਂ ਇਨੋਵੇਸ਼ਨਾਂ ਨੂੰ ਦਰਸਾਇਆ ਹੈ ਅਤੇ ਵਿਚਾਰ-ਵਟਾਂਦਰਾ ਕੀਤਾ ਹੈ । ਉਨ੍ਹਾਂ ਕਿਹਾ ਕਿ ਭਾਰਤ ਵਿੱਚ ਖੇਤੀਬਾੜੀ ਦੇ ਖੇਤਰ ਵਿੱਚ ਬੁਨਿਆਦੀ ਤਬਦੀਲੀਆਂ ਹੋ ਰਹੀਆਂ ਹਨ ਅਤੇ ਅਸੀਂ ਖੁਰਾਕ ਦੀ ਕਮੀ ਤੋਂ ਖੁਰਾਕੀ ਵਸਤਾਂ ਦੀ ਬਹੁਤਾਤ ਵੱਲ ਅੱਗੇ ਵਧੇ ਹਾਂ ।

    
    
    (Release ID: 1549963) Visitor Counter : 1