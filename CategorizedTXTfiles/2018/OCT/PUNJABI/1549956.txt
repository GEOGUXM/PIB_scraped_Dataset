      ਰਸਾਇਣ ਤੇ ਖਾਦ ਮੰਤਰਾਲਾ

      ਸ਼੍ਰੀ ਮਨਸੁਖ ਮੰਡਾਵੀਆ ਨੇ ਬਿਲਾਸਪੁਰ, ਗੁਰੂਗ੍ਰਾਮ ‘ਚ ਪ੍ਰਧਾਨ ਮੰਤਰੀ ਭਾਰਤੀ ਜਨਔਸ਼ਧੀ ਪਰਿਯੋਜਨਾ ਦੇ ਸੈਂਟਰਲ ਵੇਅਰਹਾਊਸ ਦਾ ਉਦਘਾਟਨ ਕੀਤਾ
      Posted On: 16 OCT 2018 5:07PM by PIB Chandigarh


    Shri Mansukh Mandaviya inaugurates the Central Warehouse of Pradhan Mantri Bhartiya Janaushadhi Pariyojana at Bilaspur, Gurugram


    Shri Mandaviya also inaugurated Digital Cash Management System for Pradhan Mantri Bhartiya Janaushadhi Pariyojana


    ਸ਼੍ਰੀ ਮਨਸੁਖ ਮੰਡਾਵੀਆ ਨੇ ਬਿਲਾਸਪੁਰ, ਗੁਰੂਗ੍ਰਾਮ ‘ਚ ਪ੍ਰਧਾਨ ਮੰਤਰੀ ਭਾਰਤੀ ਜਨਔਸ਼ਧੀ ਪਰਿਯੋਜਨਾ ਦੇ ਸੈਂਟਰਲ ਵੇਅਰਹਾਊਸ ਦਾ ਉਦਘਾਟਨ ਕੀਤਾ


    ਸ਼੍ਰੀ ਮੰਡਾਵੀਆ ਨੇ ਪ੍ਰੋਜੈਕਟ ਲਈ ਡਿਜੀਟਲ ਕੈਸ਼ ਪ੍ਰਬੰਧਨ ਪ੍ਰਣਾਲੀ ਦਾ ਵੀ ਉਦਘਾਟਨ ਕੀਤਾ


    ਕੇਂਦਰੀ ਰਸਾਇਣ ਤੇ ਖਾਦ ਅਤੇ ਸੜਕ ਟਰਾਂਸਪੋਰਟ ਤੇ ਰਾਜਮਾਰਗ, ਜਹਾਜ਼ਰਾਨੀ ਰਾਜ ਮੰਤਰੀ ਸ਼੍ਰੀ ਮਨਸੁਖ ਮੰਡਾਵੀਆ ਨੇ ਅੱਜ ਗੁਰੂਗ੍ਰਾਮ ਦੇ ਬਿਲਾਸਪੁਰ ਵਿੱਚ ਭਾਰਤੀ ਫਾਰਮਾ ਪੀਐੱਸਯੂ ਬਿਊਰੋ (ਬੀਪੀਪੀਆਈ) ਵੱਲੋਂ ਸਥਾਪਤ ਹਾਈਟੈੱਕ ਸੈਂਟਰਲ ਵੇਅਰਹਾਊਸ ਦਾ ਉਦਘਾਟਨ ਕੀਤਾ। ਇਸ ਹਾਈਟੈੱਕ ਸੈਂਟਰਲ ਵੇਅਰਹਾਊਸ ਨਾਲ ਦੇਸ਼ ਭਰ ਦੇ ਪ੍ਰੋਜੈਕਟ ਕੇਂਦਰਾਂ ਲਈ ਜਨਔਸ਼ਧੀ ਜੀਵਨ ਰੱਖਿਅਕ ਦਵਾਈਆਂ ਦੀ ਵੰਡ ਵਿੱਚ ਸੁਵਿਧਾ ਹੋਵੇਗੀ।


    ਸ਼੍ਰੀ ਮਨਸੁਖ ਮੰਡਾਵੀਆ ਨੇ ਕੱਲ੍ਹ ਪ੍ਰਧਾਨ ਮੰਤਰੀ ਭਾਰਤੀ ਜਨਔਸ਼ਧੀ ਪਰਿਯੋਜਨਾ (ਪੀਐੱਮਬੀਜੇਪੀ) ਲਈ ਡਿਜੀਟਲ ਕੈਸ਼ ਪ੍ਰਬੰਧਨ ਪ੍ਰਣਾਲੀ ਦਾ ਉਦਘਾਟਨ ਕੀਤਾ ਸੀ, ਜਿਸ ਨੂੰ ਬੀਪੀਪੀਆਈ ਅਤੇ ਬੈਂਕ ਆਵ੍ ਬੜੌਦਾ ਦੀ ਸਾਂਝੇਦਾਰੀ ਨਾਲ ਲਾਗੂ ਕੀਤਾ ਜਾ ਰਿਹਾ ਹੈ। ਬੀਪੀਪੀਆਈ ਕੇਂਦਰਾਂ ‘ਤੇ ਇਹ ਪ੍ਰਣਾਲੀ ਲਾਗੂ ਕੀਤੀ ਜਾਵੇਗੀ। ਦਵਾਈਆਂ ਦੀ ਖਰੀਦ ਲਈ ਬੈਂਕ ਆਵ੍ ਬੜੌਦਾ ਸਭ ਪੀਐੱਮਬੀਜੇਪੀ ਕੇਂਦਰਾਂ ਨੂੰ ਕਰਜ਼ਾ ਵੀ ਉਪਲੱਬਧ ਕਰਾਵੇਗਾ। ਦੇਸ਼ ਭਰ ਵਿੱਚ ਹਰੇਕ ਪੀਐੱਮਬੀਜੇਪੀ ਕੇਂਦਰ ਲਈ ਕੇਵਲ ਬੈਂਕ ਆਵ੍ ਬੜੌਦਾ ਰਾਹੀਂ ਖੋਲ੍ਹੇ ਗਏ ਯੂਨੀਕ ਵਰਚੂਅਲ ਖਾਤੇ ਰਾਹੀਂ ਨਕਦੀ ਰਹਿਤ ਲੈਣ-ਦੇਣ ਹੋ ਸਕੇਗਾ।


    ਸ਼੍ਰੀ ਮੰਡਾਵੀਆ ਨੇ ਦੱਸਿਆ ਕਿ ਫਿਲਹਾਲ ਦੇਸ਼ ਭਰ ਵਿੱਚ 34 ਰਾਜਾਂ / ਕੇਂਦਰ ਸ਼ਾਸ਼ਿਤ ਪ੍ਰਦੇਸ਼ਾਂ ਵਿੱਚ 4200 ਤੋਂ ਜ਼ਿਆਦਾ ਪੀਐੱਮਬੀਜੇਪੀ ਕੇਂਦਰ ਸਰਗਰਮ ਹਨ ਅਤੇ ਇਨ੍ਹਾਂ ਕਰਕੇ ਨਿਮਨਲਿਖਤ ਉਪਲੱਬਧੀਆਂ ਪ੍ਰਾਪਤ ਕੀਤੀਆਂ ਗਈਆਂ ਹਨ:-


      * ਪੀਐੱਮਬੀਜੇਪੀ ਕੇਂਦਰਾਂ ਰਾਹੀਂ ਵਿਕਰੀ ਲਈ ਬਾਸਕੇਟ ਵਿੱਚ 700 ਤੋਂ ਜ਼ਿਆਦਾ ਦਵਾਈਆਂ ਅਤੇ 154 ਸਰਜੀਕਲ ਅਤੇ ਹੋਰ ਸਮੱਗਰੀਆਂ ਉਪਲੱਬਧ ਹਨ। ਜਲਦੀ ਹੀ ਦਵਾਈਆਂ ਦੀ ਸੰਖਿਆ ਵਧਾਕੇ 1000 ਕੀਤੀ ਜਾਵੇਗੀ।

      * ਬਿਹਤਰ ਭੰਡਾਰਨ ਗੁਣਵੱਤਾ ਅਤੇ ਲੌਜਿਸਟਿਕਸ ਸੇਵਾਵਾਂ ਸੁਨਿਸ਼ਚਿਤ ਕਰਨ ਲਈ ਵਿਸ਼ਵ ਸਿਹਤ ਸੰਗਠਨ ਦੇ ਮਾਰਗ ਨਿਰਦੇਸ਼ਾਂ ਅਨੁਸਾਰ ਸੈਂਟਰਲ ਵੇਅਰਹਾਊਸ ਸਥਾਪਤ ਕੀਤੇ ਗਏ ਹਨ।
      * ਇੱਕ ਸੈਂਟਰਲ ਵੇਅਰਹਾਊਸ, ਚਾਰ ਖੇਤਰੀ ਵੇਅਰਹਾਊਸ ਅਤੇ ਕਈ ਰਾਜਾਂ ਵਿੱਚ ਫੈਲੇ 53 ਵਿਤਰਕਾਂ ਦਾ ਇੱਕ ਵਿਤਰਣ ਨੈੱਟਵਰਕ ਸਰਗਰਮ ਹੈ।
      * ਸੂਚਨਾ ਟੈਕਨੋਲੋਜੀ ਸਮਰੱਥਾ ਵਾਲੀ ਇੱਕ ਆਧੁਨਿਕ ਸਪਲਾਈ ਲੜੀ ਪ੍ਰਬੰਧਨ ਪ੍ਰਣਾਲੀ ਲਾਗੂ ਕੀਤੀ ਗਈ ਹੈ।
      * ਸਭ ਪੀਐੱਮਬੀਜੇਪੀ ਕੇਂਦਰਾਂ ‘ਤੇ ਪੁਆਇੰਟ ਆਵ੍ ਸੇਲ’ ਨਾਮਕ ਸਾਫਟਵੇਅਰ ਐਪਲੀਕੇਸ਼ਨ ਲਾਗੂ ਕੀਤੀ ਗਈ ਹੈ।
      * ਇਸ ਵਿੱਚ 638 ਜ਼ਿਲ੍ਹੇ ਸ਼ਾਮਲ ਕੀਤੇ ਗਏ ਹਨ, ਬਾਕੀ 81 ਜ਼ਿਲ੍ਹਿਆਂ ਨੂੰ ਪਹਿਲ ਦੇ ਅਧਾਰ ‘ਤੇ ਸ਼ਾਮਲ ਕੀਤਾ ਜਾ ਰਿਹਾ ਹੈ।
      * ‘ਡਿਜੀਟਲ ਇੰਡੀਆ’ ਦੀ ਧਾਰਨਾ ਕਾਇਮ ਰੱਖਦਿਆਂ ਸਭ ਆਰਥਕ ਲੈਣ-ਦੇਣ ਡਿਜੀਟਲ ਰੂਪ ਵਿੱਚ ਕੀਤੇ ਜਾਂਦੇ ਹਨ।

    *****

    
    
    (Release ID: 1549956) Visitor Counter : 1
    
    
    
    
    

*