      ਖਪਤਕਾਰ ਮਾਮਲੇ, ਖੁਰਾਕ ਅਤੇ ਜਨਤਕ ਵੰਡ ਮੰਤਰਾਲਾ

      ਪੰਜਾਬ ਦੇ ਮੁੱਖ ਮੰਤਰੀ ਸ਼੍ਰੀ ਅਮਰਿੰਦਰ ਸਿੰਘ ਨੇ ਕੇਂਦਰੀ ਖਪਤਕਾਰ ਮਾਮਲੇ, ਖੁਰਾਕ ਤੇ ਜਨਤਕ ਵੰਡ ਮੰਤਰੀ, ਸ਼੍ਰੀ ਰਾਮ ਵਿਲਾਮ ਪਾਸਵਾਨ ਨਾਲ ਮੁਲਾਕਾਤ ਕੀਤੀ
      Posted On: 04 OCT 2018 3:44PM by PIB Chandigarh


    Chief Minister of Punjab Shri Amarinder Singh meets Union Minister of Consumer Affairs, Food and Public Distribution Shri Ram Vilas Paswan


    ਪੰਜਾਬ ਦੇ ਮੁੱਖ ਮੰਤਰੀ ਸ਼੍ਰੀ ਅਮਰਿੰਦਰ ਸਿੰਘ ਨੇ ਕੇਂਦਰੀ ਖਪਤਕਾਰ ਮਾਮਲੇ , ਖੁਰਾਕ ਤੇ ਜਨਤਕ ਵੰਡ ਮੰਤਰੀ, ਸ਼੍ਰੀ ਰਾਮ ਵਿਲਾਮ ਪਾਸਵਾਨ ਨਾਲ ਮੁਲਾਕਾਤ ਕੀਤੀ


    ਪੰਜਾਬ ਦੇ ਮੁੱਖ ਮੰਤਰੀ, ਸ਼੍ਰੀ ਅਮਰਿੰਦਰ ਸਿੰਘ ਨੇ ਅੱਜ ਨਵੀਂ ਦਿੱਲੀ ਵਿੱਚ ਕੇਂਦਰੀ ਖਪਤਕਾਰ ਮਾਮਲੇ , ਖੁਰਾਕ ਤੇ ਜਨਤਕ ਵੰਡ ਮੰਤਰੀ, ਸ਼੍ਰੀ ਰਾਮਵਿਲਾਸ ਪਾਸਵਾਨ ਨਾਲ ਮੁਲਾਕਾਤ ਕੀਤੀ। ਮੁੱਖ ਮੰਤਰੀ ਨੇ ਚਾਰ ਵਿਸ਼ੇਸ਼ ਮੁੱਦਿਆਂ ’ਤੇ ਬਕਾਇਆ ਭੁਗਤਾਨ ਛੇਤੀ ਕਰਾਉਣ ਦੀ ਮੰਗ ਕੀਤੀ। 30 ਜੂਨ, 2017 ਤੱਕ ਕਣਕ (2017-18) ਦੇ ਉਪਲੱਬਧ ਸਟਾਕ ’ਤੇ ਬੁਨਿਆਦੀ ਢਾਂਚਾ ਵਿਕਾਸ ਸੈਸ (ਆਈਡੀ ਸੈਸ ) ਤੇ ਖਰੀਦ ਟੈਕਸ, ਵਰ੍ਹੇ 2018 ਦੀ ਦੂਜੀ ਤੇ ਤੀਜੀ ਤਿਮਾਹੀ ਦੇ ਲਈ ਰਾਸ਼ਟਰੀ ਖੁਰਾਕ ਸੁਰੱਖਿਆ ਐਕਟ ਤਹਿਤ ਸਬਸਿਡੀ, ਝੋਨੇ ਲਈ ਨਿਗਰਾਨੀ ਤੇ ਰੱਖ-ਰਖਾਅ ਚਾਰਜ ਅਤੇ ਖੁੱਲ੍ਹੇ ਵਿੱਚ ਢਕ ਕੇ ਅਤੇ ਚਬੂਤਰੇ ’ਤੇ ਰੱਖੀ ਗਈ ਕਣਕ ਦੇ ਲਈ ਨਿਗਰਾਨੀ ਅਤੇ ਰੱਖ-ਰਖਾਅ ਚਾਰਜਾਂ ਦੀ ਅਦਾਇਗੀ ਇਸ ਲੰਬਿਤ ਭੁਗਤਾਨ ਵਿੱਚ ਸ਼ਾਮਲ ਹਨ ।


    ਕੇਂਦਰੀ ਖਪਤਕਾਰ ਮਾਮਲੇ , ਖੁਰਾਕ ਤੇ ਜਨਤਕ ਵੰਡ ਮੰਤਰੀ, ਸ਼੍ਰੀ ਰਾਮਵਿਲਾਸ ਪਾਸਵਾਨ ਨੇ ਪੰਜਾਬ ਦੇ ਮੁੱਖ ਮੰਤਰੀ ਨੂੰ ਇਸ ਬਾਰੇ ਪੁਆਇੰਟ ਵਾਈਜ਼ ਜਵਾਬ ਦਿੱਤਾ। ਇਸ ਦੇ ਨਾਲ ਹੀ ਉਨ੍ਹਾਂ ਨੂੰ ਇਸ ਸਬੰਧ ਵਿੱਚ ਹਰ ਸੰਭਵ ਸਹਾਇਤਾ ਦੇਣ ਦਾ ਭਰੋਸਾ ਦਿੱਤਾ। 30 ਜੂਨ, 2017 ਤੱਕ ਕਣਕ (ਆਰਐੱਮਐੱਸ 207-18) ਦੇ ਉਪਲੱਬਧ ਸਟਾਕ ਆਈਡੀ ਸੈੱਸ ’ਤੇ ਖਰੀਦ ਟੈਕਸ ਦੀ ਵਿਸ਼ੇਸ਼ ਮੰਗ ਦੇ ਸਬੰਧ ਵਿੱਚ 708.26 ਕਰੋੜ ਰੁਪਏ ਪੰਜਾਬ ਲਈ ਪ੍ਰਵਾਨ ਰਕਮ ਹੈ, ਜਿਸ ਵਿੱਚੋਂ 50% ਦਾ ਭੁਗਤਾਨ ਪਹਿਲਾਂ ਹੀ ਕੀਤਾ ਜਾ ਚੁੱਕਾ ਹੈ, ਜਦੋਂ ਕਿ ਖਰੀਦ ਟੈਕਸ ਅਤੇ ਆਈਡੀ ਸੈੱਸ ਦੇ ਲਈ ਬਾਕੀ 50% ਰਕਮ ਦੇ ਭੁਗਤਾਨ ਦੀ ਪ੍ਰੋਸੈੱਸਿੰਗ ਹੋ ਚੁੱਕੀ ਹੈ ਅਤੇ ਹੁਣ ਇਸ ’ਤੇ ਗੌਰ ਕੀਤਾ ਜਾ ਰਿਹਾ ਹੈ।


    ਵਰ੍ਹੇ 2018 ਦੀ ਦੂਜੀ ਤੇ ਤੀਜੀ ਤਿਮਾਹੀ ਲਈ ਰਾਸ਼ਟਰੀ ਖੁਰਾਕ ਸੁਰੱਖਿਆ ਐਕਟ ਤਹਿਤ ਸਬਸਿਡੀ ਦੀ ਮੰਗ ਦੇ ਸਬੰਧ ਵਿੱਚ ਸ਼੍ਰੀ ਪਾਸਵਾਨ ਨੇ ਕਿਹਾ ਕਿ ਰਾਜ ਵੱਲੋਂ ਮੰਤਰਾਲੇ ਦੇ ਸਾਹਮਣੇ ਪੇਸ਼ ਕੀਤੇ ਗਏ ਅਡਵਾਂਸ ਸਬਸਿਡੀ ਦਾਅਵੇ ਨਾਲ ਜੁੜੇ ਮੁੱਦਿਆਂ ਕਾਰਨ ਇਨ੍ਹਾਂ ਦਾਅਵਿਆਂ ਦੀ ਪ੍ਰੋਸੈਸਿੰਗ ਨਹੀਂ ਹੋ ਪਾਈ ਅਤੇ ਰਾਜ ਨੂੰ ਸਹੀ ਫਾਰਮੈਟ ਵਿੱਚ ਬਿਲ ਪੇਸ਼ ਕਰਨ ਦੀ ਸਲਾਹ ਦਿੱਤੀ ਗਈ ਹੈ। ਰਾਜ ਨੇ ਸੋਧੇ ਦਾਅਵੇ 4 ਅਕਤੂਬਰ, 2018 ਨੂੰ ਪੇਸ਼ ਕਰ ਦਿੱਤੇ ਹਨ, ਜਿਨ੍ਹਾਂ ’ਤੇ ਗੌਰ ਕੀਤਾ ਜਾਵੇਗਾ। ਇਸ ਤੋਂ ਇਲਾਵਾ, ਭਵਿੱਖ ਵਿੱਚ ਸਬਸਿਡੀ ਦੀ ਵੰਡ ਲਈ ਰਾਜ ਨੂੰ ਵਿੱਤ ਮੰਤਰਾਲੇ ਦੇ ਨਿਰਦੇਸ ਅਨੁਸਾਰ ਜਨਤਕ ਵੰਡ ਪ੍ਰਬੰਧਨ ਪ੍ਰਣਾਲੀ (ਪੀਐੱਫਐੱਮਐੱਸ) ਨੂੰ ਪੂਰੀ ਤਰ੍ਹਾਂ ਲਾਗੂ ਕਰਨ ਅਤੇ ਲਾਗੂਕਰਨ ਏਜੰਸੀਆਂ (ਆਈਏ) ਵੱਲੋਂ ਆਈਟੀ ਮੌਡਿਊਲ ਦੀ ਵਰਤੋਂ ਸੁਨਿਸ਼ਚਿਤ ਕਰਨ ਦੀ ਸਲਾਹ ਦਿੱਤੀ ਗਈ ਹੈ। ਇਹ ਵੀ ਦੱਸਿਆ ਗਿਆ ਹੈ ਕਿ ਵਿੱਤ ਵਰ੍ਹੇ 2017-18 ਲਈ 796.33 ਕਰੋੜ ਰੁਪਏ ਜਾਰੀ ਕੀਤੇ ਗਏ ਹਨ।


    ਝੋਨੇ ਲਈ ਨਿਗਰਾਨੀ ਤੇ ਰੱਖ-ਰਖਾਅ ਚਾਰਜ ਦੇ ਸਬੰਧ ਵਿੱਚ ਖਰੀਫ ਮਾਰਕੀਟਿੰਗ ਸੀਜ਼ਨ 2013-14 ਤੱਕ ਲਈ ਵਿਭਾਗ ਵੱਲੋਂ ਐੱਫਸੀਐੱਸ ਨੂੰ ਜਾਰੀ ਕਰ ਦਿੱਤਾ ਗਿਆ ਹੈ। ਅਗਾਮੀ ਮਾਮਲਿਆਂ ਲਈ ਰਾਜ ਸਰਕਾਰ ਇਸ ਨੂੰ ਅੰਤਿਮ ਰੂਪ ਦੇਣ ਦੇ ਸਮੇਂ ਆਪਣੇ ਦਾਅਵੇ ਪੇਸ਼ ਕਰ ਸਕਦੀ ਹੈ। ਐੱਫਸੀਆਈ ਨੇ ਐੱਫਸੀਐੱਸ ਦੇ ਅਨੁਸਾਰ ਰਾਜ ਸਰਕਾਰ/ ਏਜੰਸੀਆਂ ਵੱਲੋਂ ਪੇਸ਼ ਕੀਤੇ ਗਏ ਅੰਕੜਿਆਂ/ਸੂਚਨਾ ਦੇ ਅਧਾਰ ’ਤੇ 300 ਕਰੋੜ ਰੁਪਏ ਜਾਰੀ ਕੀਤੇ ਹਨ।


    ਪੰਜਾਬ ਦੇ ਮੁੱਖ ਮੰਤਰੀ ਨੇ ਸਾਲ 2007 – 08 ਤੋਂ ਹੀ ਪੰਜਾਬ ਵਿੱਚ ਖੁੱਲੇ ਵਿੱਚ ਢਕ ਕੇ ਰੱਖੀ ਗਈ ਕਣਕ ਦੇ ਭੰਡਾਰਨ ’ ਤੇ ਦੇਣਯੋਗ ਨਿਗਰਾਨੀ ਤੇ ਰੱਖ-ਰਖਾਅ ਚਾਰਜ ਦੀ ਅਦਾਇਗੀ ਕਰਨ ਦੀ ਵੀ ਬੇਨਤੀ ਕੀਤੀ। ਸ਼੍ਰੀ ਪਾਸਵਾਨ ਨੇ ਕਿਹਾ ਕਿ ਵਿਭਾਗ ਵਿੱਚ ਇਸ ਮਾਮਲੇ ’ਤੇ ਗੌਰ ਕੀਤਾ ਗਿਆ। ਕਿਉਂਕਿ ਪੰਜਾਬ ਸਰਕਾਰ ਲਾਗਤ – ਪੱਤਰ () ਨੂੰ ਅੰਤਿਮ ਰੂਪ ਦੇਣ ਦੇ ਸਮੇਂ ਕੋਈ ਵੀ ਪ੍ਰਾਸੰਗਿਕ/ਸਹਾਇਕ ਦਸਤਾਵੇਜ਼ ਪੇਸ਼ ਨਹੀਂ ਕਰ ਸਕੀ ਸੀ, ਇਸ ਲਈ ਖੁਰਾਕ ਵਿਭਾਗ ਨੇ ਉਪਲੱਬਧ ਦਸਤਾਵੇਜ਼ਾਂ ਦੇ ਅਧਾਰ ’ਤੇ ਲਾਗਤ-ਪੱਤਰ ਨੂੰ ਅੰਤਿਮ ਰੂਪ ਦੇ ਦਿੱਤਾ। ਇਸ ਤੋਂ ਇਲਾਵਾ, ਇਸ ਗੱਲ ’ਤੇ ਵੀ ਵਿਚਾਰ ਕੀਤਾ ਗਿਆ ਹੈ ਕਿ ਸਾਲ 2014-15 ਤੋਂ ਪਹਿਲਾਂ ਦੇ ਸਾਰੇ ਬੰਦ ਪਏ ਮਾਮਲਿਆਂ ਨੂੰ ਦੁਬਾਰਾ ਨਹੀਂ ਖੋਲ੍ਹਿਆ ਜਾਵੇਗਾ ਅਤੇ ਪਹਿਲਾਂ ਹੀ ਕੀਤੇ ਜਾ ਚੁੱਕੇ ਫੈਸਲਿਆਂ ਦੀ ਕੋਈ ਪੂਰਵ ਪ੍ਰਭਾਵੀ ਸਮੀਖਿਆ ਨਹੀਂ ਹੋਣੀ ਚਾਹੀਦੀ।


    

    
    (Release ID: 1548920) Visitor Counter : 1