      ਵਣਜ ਤੇ ਉਦਯੋਗ ਮੰਤਰਾਲਾ

      ‘ਹੈਲਥ ਔਨ ਜੀਈਐੱਮ (ਜੈੱਮ) ਵਰਕਸ਼ਾਪ ਆਯੋਜਿਤ
      Posted On: 17 OCT 2018 5:54PM by PIB Chandigarh


    Health on GeM workshop organised


    ‘ਹੈਲਥ ਔਨ ਜੀਈਐੱਮ (ਜੈੱਮ) ਵਰਕਸ਼ਾਪ ਆਯੋਜਿਤ


    ‘ਹੈਲਥ ਔਨ ਜੀਈਐੱਮ’ (ਜੈੱਮ)‘ਤੇ ਵਰਕਸ਼ਾਪ ਦੇ ਆਯੋਜਨ ਨਾਲ 6 ਹਫ਼ਤਿਆਂ ਦੀ ਨੈਸ਼ਨਲ ਮਿਸ਼ਨ ਕੱਲ੍ਹ ਨਵੀਂ ਦਿੱਲੀ ਵਿੱਚ ਸੰਪੰਨ ਹੋ ਗਈ। ਵਰਕਸ਼ਾਪ ਦਾ ਆਯੋਜਨ ਗਵਰਨਮੈਂਟ ਈ-ਮਾਰਕਿਟਪਲੇਸ (ਜੀਈਐੱਮ) ਨੇ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਨਾਲ ਮਿਲਕੇ ਕੀਤਾ ਸੀ। ਇਸ ਦਾ ਟੀਚਾ ਜੀਈਐੱਮ (ਜੈੱਮ)ਦੇ ਪੁਖਤਾ ਲਾਭਾਂ ਦੇ ਅਧਾਰ ‘ਤੇ ਵੱਖ-ਵੱਖ ਸਰਕਾਰੀ ਏਜੰਸੀਆਂ ਅਤੇ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਦੇ ਖਰੀਦਦਾਰਾਂ, ਸਪਲਾਇਰਾਂ ਅਤੇ ਸਮਰੱਥ ਵਿਕ੍ਰੇਤਾਵਾਂ ਨੂੰ ਇੱਕਜੁੱਟ ਕਰਨਾ ਸੀ ਅਤੇ ਇਸ ਮੰਚ ਦੀ ਵਰਤੋਂ ਪ੍ਰਤੀ ਉਤਸ਼ਾਹਿਤ ਕਰਨਾ ਸੀ।


    ਸਿਹਤ ਅਤੇ ਪਰਿਵਾਰ ਭਲਾਈ ਸਕੱਤਰ, ਸ਼੍ਰੀਮਤੀ ਪ੍ਰੀਤੀ ਸੂਦਨ ਨੇ ਆਪਣੇ ਉਦਘਾਟਨੀ ਭਾਸ਼ਣ ਵਿੱਚ ਜੀਈਐੱਮ ਨੂੰ ਤਾਕੀਦ ਕੀਤੀ ਕਿ ਉਹ ਆਪਣੇ ਉਤਪਾਦਾਂ ਅਤੇ ਸੇਵਾਵਾਂ ਦਾ ਵਿਸਤਾਰ ਕਰਨ ਤਾਕਿ ਵੱਡੀ ਮਾਤਰਾ ਵਿੱਚ ਖਰੀਦਦਾਰਾਂ ਦੀਆਂ ਜ਼ਰੂਰਤਾਂ ਪੂਰੀਆਂ ਕੀਤੀਆਂ ਜਾ ਸਕਣ। ਉਨ੍ਹਾਂ ਕਿਹਾ ਕਿ 400 ਉਤਪਾਦਾਂ ਦੀ ਪਹਿਚਾਣ ਕਰ ਲਈ ਗਈ ਹੈ, ਜੋ ਆਮ ਤੌਰ ‘ਤੇ ਵਰਤੇ ਜਾਂਦੇ ਹਨ। ਇਨ੍ਹਾਂ ਦੀ ਸੂਚੀ ਬਿਊਰੋ ਆਵ੍ ਇੰਡੀਅਨ (BIS) ਨੂੰ ਦੇ ਦਿੱਤੀ ਗਈ ਹੈ ਤਾਕਿ ਉਨ੍ਹਾਂ ਲਈ ਸਟੈਂਡਰਡ ਤੈਅ ਕੀਤੇ ਜਾ ਸਕਣ।


    ਵਣਜ ਸਕੱਤਕ ਡਾ. ਅਨੂਪ ਵਧਾਵਨ ਨੇ ਕਿਹਾ ਕਿ ਖਰੀਦ ਬਹੁਤ ਮਹੱਤਵਪੂਰਨ ਅਤੇ ਸੰਵੇਦਨਸ਼ੀਲ ਵਿਸ਼ਾ ਹੁੰਦਾ ਹੈ, ਜਿਸ ਦੇ ਲਈ ਬਹੁਤ ਸਾਰੇ ਨਿਯਮ, ਪ੍ਰਕਿਰਿਆਵਾਂ, ਪੜਤਾਲ ਮੌਜੂਦ ਹਨ ਅਤੇ ਸਰਕਾਰੀ ਅਧਿਕਾਰੀ ਕਈ ਤਰ੍ਹਾਂ ਦੀਆਂ ਸਾਵਧਾਨੀਆਂ ਵੀ ਰਖਦੇ ਹਨ।


    ਜੀਈਐੱਮ (ਜੈੱਮ) ਦੀ ਮੁੱਖ ਕਾਰਜਕਾਰੀ ਅਧਿਕਾਰੀ ਰਾਧਾ ਚੌਹਾਨ ਨੇ ਕਿਹਾ ਕਿ ਇਸ ਤਰ੍ਹਾਂ ਦਾ ਮੰਚ ਜੀਈਐੱਮ ਲਈ ਵੱਡੀ ਉਪਲੱਬਧੀ ਹੈ , ਜਿਸ ਰਾਹੀਂ ਉਹ ਸਿਹਤ ‘ਤੇ ਚਰਚਾ ਅਤੇ ਅਦਾਨ-ਪ੍ਰਦਾਨ ਕਰ ਸਕਦਾ ਹੈ। ਉਨ੍ਹਾਂ ਕਿਹਾ ਕਿ ਇਸ ਸਮੇਂ ਜੀਈਐੱਮ (ਜੈੱਮ) ਨੇ ਸਿਹਤ ਉਤਪਾਦਾਂ ਲਈ 15,000 ਰਿਕਾਰਡ ਲੈਣ-ਦੇਣ ਕੀਤੇ ਹਨ, ਜੋ ਲਗਭਗ 220 ਕਰੋੜ ਰੁਪਏ ਦੇ ਬਰਾਬਰ ਹਨ ।


    ***

    
    
    (Release ID: 1549969) Visitor Counter : 2