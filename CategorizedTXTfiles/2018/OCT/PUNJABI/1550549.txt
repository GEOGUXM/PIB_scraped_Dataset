      ਵਾਤਾਵਰਣ,ਜੰਗਲਾਤ ਅਤੇ ਜਲਵਾਯੂ ਪਰਿਵਰਤਨ ਮੰਤਰਾਲਾ

      ਵਾਤਾਵਰਣ ਮੰਤਰਾਲੇ ਨੇ ‘‘ਹਰਿਤ ਦੀਵਾਲੀ-ਸਵਸਥ ਦੀਵਾਲੀ’’ ਮੁਹਿੰਮ ਲਾਂਚ ਕੀਤੀ
      Posted On: 22 OCT 2018 4:33PM by PIB Chandigarh

                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
“Harit Diwali-Swasth Diwali” campaign launched by Ministry of Environment today                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
ਵਾਤਾਵਰਣ ਮੰਤਰਾਲੇ ਨੇ ‘‘ਹਰਿਤ ਦੀਵਾਲੀ-ਸਵਸਥ ਦੀਵਾਲੀ’’ ਮੁਹਿੰਮ ਲਾਂਚ ਕੀਤੀ                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
ਵਾਯੂ ਪ੍ਰਦੂਸ਼ਣ, ਸਰਦੀਆਂ ਦੌਰਾਨ ਦੇਸ਼ ਵਿੱਚ ਵਿਸ਼ੇਸ਼ ਕਰਕੇ ਉੱਤਰੀ ਹਿੱਸਿਆਂ ਵਿੱਚ ਗੰਭੀਰ ਸਿਹਤ ਸਮੱਸਿਆ ਹੁੰਦੀ ਹੈ। ਧੂੜ, ਕੁਝ ਰਾਜਾਂ ਵਿੱਚ ਪਰਾਲੀ ਨੂੰ ਜਲਾਉਣ, ਕਚਰਾ ਸਮੱਗਰੀ ਨੂੰ ਜਲਾਉਣ ਅਤੇ ਮੌਸਮ ਨਾਲ ਜੁੜੀਆਂ ਸਥਿਤੀਆਂ ਦੇ ਕਾਰਨ ਹੀ ਦੇਸ਼ ਦੇ ਉੱਤਰੀ ਖੇਤਰ ਵਿੱਚ ਵਾਯੂ ਪ੍ਰਦੂਸ਼ਣ ਬਹੁਤ ਜ਼ਿਆਦਾ ਵਧ ਜਾਂਦਾ ਹੈ। ਵਾਯੂ ਪ੍ਰਦੂਸ਼ਣ ਦਾ ਬੱਚਿਆਂ, ਬਜ਼ੁਰਗਾਂ ਅਤੇ ਸਾਹ ਦੀਆਂ ਬਿਮਾਰੀਆਂ ਤੋਂ ਪੀੜਤ ਲੋਕਾਂ ਦੀ ਸਿਹਤ ‘ਤੇ ਗੰਭੀਰ ਅਸਰ ਪੈਂਦਾ ਹੈ। ਪ੍ਰਕਾਸ਼ ਦਾ ਉਤਸਵ ‘‘ਦੀਪਾਵਲੀ’’ ਇਸੇ ਸਮੇਂ ਦੌਰਾਨ ਆਉਂਦਾ ਹੈ। ਲੰਬੇ ਸਮੇਂ ਤੋਂ ਚਲੀ ਆ ਰਹੀ ਪ੍ਰਥਾ ਨੂੰ ਧਿਆਨ ਵਿੱਚ ਰੱਖਦਿਆਂ ਜ਼ਿਆਦਾਤਰ ਲੋਕ ਪਟਾਕੇ ਜਲਾਕੇ ਹੀ ਦੀਪਾਵਲੀ ਮਨਾਉਂਦੇ ਆ ਰਹੇ ਹਨ। ਪਟਾਕਿਆਂ ਵਿੱਚ ਕਈ ਜਲਣਸ਼ੀਲ ਰਸਾਇਣ ਹੁੰਦੇ ਹਨ ਜਿਨ੍ਹਾਂ ਵਿੱਚ ਪੋਟਾਂਸ਼ੀਅਮ ਕਲੋਰੇਟ ਪਾਊਡਰ ਵਾਲਾ ਅਲੂਮੀਨੀਅਮ, ਮੈਗਨੀਸ਼ੀਅਮ , ਬੈਰੀਅਮ, ਤਾਂਬਾ, ਸੋਡੀਅਮ, ਲੀਥੀਅਮ, ਸਟ੍ਰੋਂਟੀਅਮ ਆਦਿ ਸ਼ਾਮਲ ਹੁੰਦੇ ਹਨ ਅਤੇ ਇਨ੍ਹਾਂ ਰਸਾਇਣਾਂ ਦੇ ਜਲਣ ‘ਤੇ ਤੇਜ਼ ਅਵਾਜ਼ ਦੇ ਨਾਲ ਬਹੁਤ ਜ਼ਿਆਦਾ ਧੂੰਆਂ ਵੀ ਨਿਕਲਦਾ ਹੈ। ਇਸ ਧੂੰਏਂ ਅਤੇ ਅਵਾਜ਼ ਨਾਲ ਬੱਚਿਆਂ ਅਤੇ ਬਜ਼ੁਰਗਾਂ ਦੀ ਸਿਹਤ ਸਬੰਧੀ ਸਮੱਸਿਆਵਾਂ ਗੰਭੀਰ ਹੋ ਜਾਂਦੀਆਂ ਹਨ। ਇਤਨਾ ਹੀ ਨਹੀਂ, ਇਹ ਧੂੰਆਂ ਪਸ਼ੂਆਂ ਅਤੇ ਪੰਛੀਆਂ ਲਈ ਵੀ ਨੁਕਸਾਨਦੇਹ ਹੁੰਦਾ ਹੈ। ਇਨ੍ਹਾਂ ਬੁਰੇ ਪ੍ਰਭਾਵਾਂ ਦੇ ਨਾਲ-ਨਾਲ ਦੀਪਾਂ ਦੇ ਤਿਉਹਾਰ ਨੂੰ ਧਿਆਨ ਵਿੱਚ ਰੱਖਦਿਆਂ ਮੰਤਰਾਲੇ ਨੇ ‘ਹਰਿਤ-ਦੀਵਾਲੀ’ ਮੁਹਿੰਮ ਸ਼ੁਰੂ ਕੀਤੀ ਹੈ।
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
ਇਸ ਮੁਹਿੰਮ ਦੀ ਸ਼ੁਰੂਆਤ ਸਾਲ 2017-18 ਵਿੱਚ ਹੋਈ ਸੀ । ਉਸ ਦੌਰਾਨ ਵੱਡੀ ਸੰਖਿਆ ਵਿੱਚ ਸਕੂਲੀ ਬੱਚਿਆਂ , ਵਿਸ਼ੇਸ਼ ਕਰਕੇ ਈਕੋ-ਕਲੱਬ ਨਾਲ ਜੁੜੇ ਬੱਚਿਆਂ ਨੇ ਇਸ ਮੁਹਿੰਮ ਵਿੱਚ ਹਿੱਸਾ ਲਿਆ ਸੀ ਅਤੇ ਘੱਟ ਤੋਂ ਘੱਟ ਪਟਾਕੇ ਚਲਾਉਣ ਦੀ ਸੰਹੁ ਖਾਧੀ ਸੀ , ਦਾ ਸੰਕਲਪ ਕੀਤਾ ਸੀ। ਇਸ ਪ੍ਰਚੰਡ ਮੁਹਿੰਮ ਦੌਰਾਨ ਬੱਚਿਆਂ ਨੂੰ ਵਾਤਾਵਰਣ ਅਨੁਕੂਲ ਢੰਗ ਨਾਲ ਦੀਪਾਵਲੀ ਮਨਾਉਣ ਦੀ ਸਲਾਹ ਦਿੱਤੀ ਗਈ ਸੀ। ਬੱਚਿਆਂ ਨੂੰ ਇਸ ਤਹਿਤ ਆਪਣੇ ਰਿਸ਼ਤੇਦਾਰਾਂ ਅਤੇ ਮਿੱਤਰਾਂ ਨੂੰ ਮਠਿਆਈਆਂ ਸਮੇਤ ਪੌਦਿਆਂ ਦੀ ਪਨੀਰੀ ਤੋਹਫ਼ੇ ਦੇ ਤੌਰ ‘ਤੇ ਦੇਣੀ ਅਤੇ ਆਪਣੇ ਘਰਾਂ ਅਤੇ ਆਸ-ਪਾਸ ਦੇ ਖੇਤਰਾਂ ਦੀ ਸਫ਼ਾਈ ਕਰਨ ਦੀ ਸਲਾਹ ਦਿੱਤੀ ਗਈ ਸੀ। ਇਹ ਮੁਹਿੰਮ ਬਹੁਤ ਜ਼ਿਆਦਾ ਸਫ਼ਲ ਰਹੀ ਸੀ । ਸਾਲ 2016 ਦੇ ਉਲਟ ਸਾਲ 2017 ਵਿੱਚ ਦੀਪਾਵਲੀ ਤੋਂ ਬਾਅਦ ਵਾਯੂ ਪ੍ਰ੍ਦੂਸ਼ਣ ਨੇ ਭਿਆਨਕ ਰੂਪ ਧਾਰਨ ਨਹੀਂ ਕੀਤਾ ਸੀ।                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        
    
    
    (Release ID: 1550549) Visitor Counter : 1