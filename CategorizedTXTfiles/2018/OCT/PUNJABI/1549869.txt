      ਖੇਤੀਬਾੜੀ ਮੰਤਰਾਲਾ

      ਦੇਸ਼ ਵਿੱਚ ਪ੍ਰਮੁੱਖ ਫ਼ਸਲਾਂ ਦੇ ਉਤਪਾਦਨ ਵਿੱਚ ਔਰਤਾਂ ਦੀ ਹਿੱਸੇਦਾਰੀ 75%: ਸ਼੍ਰੀ ਰਾਧਾ ਮੋਹਨ ਸਿੰਘ
      Posted On: 15 OCT 2018 6:06PM by PIB Chandigarh


    Womens participation is 75% in the production of major crops in the country: Radha Mohan Singh


    Special importance is being given to the role of women in achieving the goal of doubling farmers’ income by 2022


    ਦੇਸ਼ ਵਿੱਚ ਪ੍ਰਮੁੱਖ ਫ਼ਸਲਾਂ ਦੇ ਉਤਪਾਦਨ ਵਿੱਚ ਔਰਤਾਂ ਦੀ ਹਿੱਸੇਦਾਰੀ 75%: ਸ਼੍ਰੀ ਰਾਧਾ ਮੋਹਨ ਸਿੰਘ


    ‘ ਸਾਲ 2022 ਤੱਕ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਦੇ ਟੀਚੇ ਨੂੰ ਪ੍ਰਾਪਤ ਕਰਨ ਵਿੱਚ ਔਰਤਾਂ ਦੀ ਭੂਮਿਕਾ ਨੂੰ ਵਿਸ਼ੇਸ਼ ਮਹੱਤਵ ’ ਦਿੱਤਾ ਜਾ ਰਿਹਾ ਹੈ


    ਕੇਂਦਰੀ ਖੇਤੀਬਾੜੀ ਅਤੇ ਕਿਸਾਨ ਭਲਾਈ ਮੰਤਰੀ, ਸ਼੍ਰੀ ਰਾਧਾ ਮੋਹਨ ਸਿੰਘ ਨੇ ਐੱਨਏਐੱਸਸੀ ਕੰਪਲੈਕਸ , ਨਵੀਂ ਦਿੱਲੀ ਵਿੱਚ ਮਹਿਲਾ ਕਿਸਾਨ ਦਿਵਸ ਸਮਾਰੋਹ ਵਿੱਚ ਹਾਜ਼ਰ ਲੋਕਾਂ ਨੂੰ ਸੰਬੋਧਨ ਕਰਦਿਆਂ ਕਿਹਾ ਕਿ ਔਰਤਾਂ ਨੂੰ ਖੇਤੀਬਾੜੀ ਦੀ ਮੁੱਖਧਾਰਾ ਵਿੱਚ ਲਿਆਉਣ ਦੇ ਟੀਚੇ ਨਾਲ ਸਰਕਾਰ ਵੱਲੋਂ ਕਈ ਸਕੀਮਾਂ ਵਿੱਚ ਔਰਤਾਂ ਲਈ ਬਜਟ ਸਬੰਧੀ ਪ੍ਰਤੀਬੱਧਤਾ ਨੂੰ ਸੁਨਿਸ਼ਚਿਤ ਕਰਨ ਲਈ ਕਈ ਪ੍ਰਮੁੱਖ ਯੋਜਨਾਵਾਂ / ਪ੍ਰੋਗਰਾਮਾਂ ਅਤੇ ਵਿਕਾਸ ਸਬੰਧੀ ਗਤੀਵਿਧੀਆਂ ਤਹਿਤ ਔਰਤਾਂ ਲਈ 30% ਤੋਂ ਜ਼ਿਆਦਾ ਰਕਮ ਐਲੋਕੇਟ ਕੀਤੀ ਗਈ ਹੈ। ਉਨ੍ਹਾਂ ਦੱਸਿਆ ਕਿ ਰਾਸ਼ਟਰੀ ਖੇਤੀਬਾੜੀ ਮਹਿਲਾ ਸੰਸਾਧਨ ਕੇਂਦਰ ਵੱਲੋਂ ਪੁਰਸ਼ ਪ੍ਰੋਗਰਾਮ ਸੰਚਾਲਕਾਂ ਦੀ ਮਾਨਸਿਕਤਾ ਅਤੇ ਵਿਵਹਾਰ ਵਿੱਚ ਬਦਲਾਅ ਲਿਆਉਣ ਲਈ ਇੱਕ ਮਹਿਲਾ ਸੰਵੇਦਨਸ਼ੀਲ ਮੌਡਿਊਲ ਵੀ ਵਿਕਸਿਤ ਕੀਤਾ ਗਿਆ ਹੈ।


    ਉਨ੍ਹਾਂ ਦੱਸਿਆ ਕਿ ਸਹਿਕਾਰਤਾ ਦੇ ਖੇਤਰ ਵਿੱਚ ਗਤੀਵਿਧੀਆਂ ਵਿੱਚ ਔਰਤਾਂ ਦੀ ਭਾਗੀਦਾਰੀ ਸੁਨਿਸ਼ਚਿਤ ਕਰਨ ਲਈ ਰਾਜ ਸਹਿਕਾਰੀ ਸਭਾਵਾਂ ਰਾਹੀਂ ਭਾਰਤ ਰਾਸ਼ਟਰੀ ਸਹਿਕਾਰੀ ਸੰਘ ਵੱਲੋਂ ਔਰਤਾਂ ਦੇ ਨਿਯਮਿਤ ਸਹਿਕਾਰੀ ਟ੍ਰੇਨਿੰਗ ਪ੍ਰੋਗਰਾਮ ਆਯੋਜਿਤ ਕੀਤੇ ਜਾਂਦੇ ਹਨ। ਇਸ ਤਹਿਤ ਪਿਛਲੇ ਦੋ ਸਾਲਾਂ ਵਿੱਚ ਸਹਿਕਾਰਤਾ ਦੇ ਖੇਤਰ ਵਿੱਚ ਐੱਨਸੀਯੂਆਈ ਤਹਿਤ 38.78 ਲੱਖ ਔਰਤਾਂ ਨੂੰ ਟਰੇਨਿੰਗ ਦਿੱਤੀ ਗਈ ਹੈ। ਇਸ ਪ੍ਰਕਾਰ ਕ੍ਰਿਸ਼ੀ ਵਿਗਿਆਨ ਕੇਂਦਰਾਂ ਰਾਹੀਂ 6.07 ਲੱਖ ਔਰਤਾਂ ਅਤੇ ਕੌਂਸ਼ਲ ਟ੍ਰੇਨਿੰਗ ਰਾਹੀਂ 7 ਹਜ਼ਾਰ ਔਰਤਾਂ ਨੂੰ ਲਾਭ ਹੋਇਆ ਹੈ। ਉਨ੍ਹਾਂ ਦੱਸਿਆ ਕਿ ਕਿਸਾਨ ਔਰਤਾਂ ਦੇ ਖ਼ੁਰਾਕ ਸੁਰੱਖਿਆ ਸਮੂਹਾਂ ਨੂੰ ਸਮਰਥਨ ਦੇਣ ਲਈ ਵਰਤਮਾਨ ਸਰਕਾਰ ਵੱਲੋਂ ਆਤਮਾ ਯੋਜਨਾ ਤਹਿਤ ਘਰੇਲੂ ਅਤੇ ਭਾਈਚਾਰਕ ਪੱਧਰ ‘ ਤੇ ਖ਼ੁਰਾਕ ਸੁਰੱਖਿਆ ਸੁਨਿਸ਼ਚਿਤ ਕਰਨ ਲਈ ਔਰਤਾਂ ਦੇ ਖ਼ੁਰਾਕ ਸੁਰੱਖਿਆ ਸਮੂਹਾਂ ਨੂੰ 2 ਸਮੂਹ / ਪ੍ਰਤੀ ਬਲਾਕ ਦੀ ਦਰ ਨਾਲ ਅਤੇ 10,000 ਰੁਪਏ ਪ੍ਰਤੀ ਸਮੂਹ / ਪ੍ਰਤੀ ਸਾਲ ਦੀ ਦਰ ਨਾਲ ਵਿੱਤੀ ਸਹਾਇਤਾ ਦਿੱਤੀ ਜਾ ਰਹੀ ਹੈ।


    ਆਪਣੇ ਸੰਬੋਧਨ ਦੇ ਅੰਤ ਵਿੱਚ ਖੇਤੀਬਾੜੀ ਮੰਤਰੀ ਨੇ ਸਮਾਰੋਹ ਵਿੱਚ ਸਨਮਾਨਿਤ ਮਹਿਲਾ ਕਿਸਾਨਾਂ ਨੂੰ ਵਧਾਈ ਦਿੱਤੀ ਅਤੇ ਉਨ੍ਹਾਂ ਦੇ ਉੱਜਵਲ ਭਵਿੱਖ ਦੀ ਕਾਮਨਾ ਕਰਦਿਆਂ ਕਿਹਾ ਕਿ ਮਹਿਲਾ ਕਿਸਾਨ ਦੇਸ਼ ਨੂੰ ਖੇਤੀਬਾੜੀ ਦੀ ਦੂਜੀ ਹਰੀ ਕ੍ਰਾਂਤੀ ਵੱਲ ਲਿਜਾਣ ਦੇ ਨਾਲ-ਨਾਲ ਦੇਸ਼ ਦੇ ਵਿਕਾਸ ਦਾ ਦ੍ਰਿਸ਼ (ਲੈਂਡਸਕੇਪ) ਬਲਦਣ ਵਿੱਚ ਸ਼ਲਾਘਾਯੋਗ ਯੋਗਦਾਨ ਦੇ ਰਹੀਆਂ ਹਨ।


    ***

    
    
    (Release ID: 1549869) Visitor Counter : 1