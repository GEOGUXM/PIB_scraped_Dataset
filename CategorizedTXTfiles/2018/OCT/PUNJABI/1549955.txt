      ਟੈਕਸਟਾਈਲ ਮੰਤਰਾਲਾ

      ਸ਼੍ਰੀਮਤੀ ਸਮ੍ਰਿਤੀ ਇਰਾਨੀ ਨੇ ਛੇਵੇਂ ਭਾਰਤੀ ਅੰਤਰਰਾਸ਼ਟਰੀ ਸਿਲਕ ਮੇਲੇ ਦਾ ਉਦਘਾਟਨ ਕੀਤਾ
      Posted On: 16 OCT 2018 5:05PM by PIB Chandigarh


    6 th India International Silk Fair Inaugurated


    ਸ਼੍ਰੀਮਤੀ ਸਮ੍ਰਿਤੀ ਇਰਾਨੀ ਨੇ ਛੇਵੇਂ ਭਾਰਤੀ ਅੰਤਰਰਾਸ਼ਟਰੀ ਸਿਲਕ ਮੇਲੇ ਦਾ ਉਦਘਾਟਨ ਕੀਤਾ


    ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ, ਨਵੀਂ ਦਿੱਲੀ ਵਿਖੇ ਭਾਰਤੀ ਅੰਤਰਰਾਸ਼ਟਰੀ ਸਿਲਕ ਮੇਲੇ ਦਾ ਉਦਘਾਟਨ ਕਰਦੇ ਹੋਏ।


    ਕੇਂਦਰੀ ਕੱਪੜਾ ਮੰਤਰੀ, ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਨੇ ਅੱਜ ਪ੍ਰਗਤੀ ਮੈਦਾਨ , ਨਵੀਂ ਦਿੱਲੀ ਵਿਖੇ ਛੇਵੇਂ ਭਾਰਤੀ ਅੰਤਰਰਾਸ਼ਟਰੀ ਸਿਲਕ ਮੇਲੇ (ਆਈਆਈਐੱਸਐੱਫ) ਦਾ ਉਦਘਾਟਨ ਕੀਤਾ । ਇਸ ਮੌਕੇ ‘ ਤੇ ਭਾਰਤ ਵਿੱਚ ਵੀਅਤਨਾਮ ਦੇ ਰਾਜਦੂਤ ਫਾਮ ਸਨਹ ਚੌ ( Pham Sanh Chau ) ਵੀ ਮੌਜੂਦ ਸਨ। ਪੂਰਬ-ਉੱਤਰ ਰਾਜਾਂ ਦੇ 10 ਅਤੇ ਜੰਮੂ-ਕਸ਼ਮੀਰ ਦੇ 9 ਮਾਲ ਪ੍ਰਦਰਸ਼ਕਾਂ ਸਹਿਤ ਆਪਣੇ-ਆਪਣੇ ਤਿਆਰ ਮਾਲ ਦਾ ਪ੍ਰਦਰਸ਼ਨ ਕਰਨ ਵਾਲੇ 108 ਉੱਦਮੀ ਇਸ ਤਿੰਨ ਦਿਨਾ ਮੇਲੇ ਵਿੱਚ ਹਿੱਸਾ ਲੈ ਰਹੇ ਹਨ। ਅੱਜ 147 ਖ਼ਰੀਦਦਾਰਾਂ ਨੇ ਆਪਣੀ ਮੌਜ਼ੂਦਗੀ ਦਰਜ ਕਰਵਾਈ । ਖਰੀਦਦਾਰਾਂ ਦਾ ਸਭ ਤੋਂ ਵੱਡਾ ਦਲ ਵੀਅਤਨਾਮ ਤੋਂ ਆਇਆ ਹੈ। ਉਸ ਤੋਂ ਬਾਅਦ ਸ਼੍ਰੀਲੰਕਾ , ਆਸਟ੍ਰੇਲੀਆ , ਕੁਵੈਤ ਅਤੇ ਮਿਸਰ ਤੋਂ ਵੱਡੀ ਗਿਣਤੀ ਵਿੱਚ ਖ਼ਰੀਦਦਾਰ ਆਏ ਹਨ ।


    ਭਾਰਤ, ਚੀਨ ਤੋਂ ਬਾਅਦ ਸਿਲਕ ਦਾ ਦੂਜਾ ਸਭ ਤੋਂ ਵੱਡਾ ਉਤਪਾਦਕ ਦੇਸ਼ ਹੈ ਅਤੇ ਇੱਕ ਪ੍ਰਮੁੱਖ ਨਿਰਯਾਤਕ ਦੇਸ਼ ਵਜੋਂ ਉੱਭਰ ਰਿਹਾ ਹੈ। ਭਾਰਤੀ ਉਤਪਾਦਾਂ ਦੀ ਅਮਰੀਕਾ , ਇੰਗਲੈਂਡ , ਵੀਅਤਨਾਮ ਅਤੇ ਸ਼੍ਰੀਲੰਕਾ ਵਿੱਚ ਭਾਰੀ ਮੰਗ ਹੈ। ਇਸ ਤਿੰਨ ਦਿਨਾ ਮੇਲੇ ਤੋਂ ਸਿਲਕ‍ , ਸਿਲਕ ਮਿਸ਼ਰਤ ਗਾਰਮੈਂਟਸ , ਕੱਪੜੇ , ਅਸੈੱਸਰੀਜ਼ ਅਤੇ ਫਲੋਰ ਕਵਰਿੰਗ ਵਿੱਚ ਲੱਗੇ ਲਘੂ ਅਤੇ ਦਰਮਿਆਨ ਉੱਦਮੀਆਂ ਲਈ 20 ਮਿਲੀਅਨ ਅਮਰੀਕੀ ਡਾਲਰ ਤੋਂ ਅਧਿਕ ਦਾ ਵਪਾਰ ਜੁਟਾਏ ਜਾਣ ਦੀ ਉਮੀਦ ਹੈ। ਭਾਰਤੀ ਸਿਲਕ ਨਿਰਯਾਤ ਪ੍ਰਮੋਸ਼ਨ ਪਰਿਸ਼ਦ ਖ਼ਰੀਦਦਾਰਾਂ ਦੇ ਨਾਲ ਪ੍ਰਤੀਭਾਗੀਆਂ ਦੀ ਬੈਠਕ ਵੀ ਆਯੋਜਿਤ ਕਰ ਰਹੀ ਹੈ। ਪ੍ਰਤੀਭਾਗੀਆਂ ਦਾ ਫ਼ੈਸ਼ਨ ਸ਼ੋਅ ਵੀ ਆਯੋਜਿਤ ਕੀਤਾ ਜਾਵੇਗਾ।


    ***

    
    
    (Release ID: 1549955) Visitor Counter : 1