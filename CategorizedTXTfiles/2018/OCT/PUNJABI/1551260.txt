      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸਿਹਤ ਮੰਤਰਾਲਾ ਜਾਗਰੂਕਤਾ ਹਫ਼ਤਾ ਮਨਾਵੇਗਾ
      Posted On: 29 OCT 2018 6:33PM by PIB Chandigarh


    Vigilance Awareness Week to be observed by the Health Ministry


    ਸਿਹਤ ਮੰਤਰਾਲਾ ਜਾਗਰੂਕਤਾ ਹਫ਼ਤਾ ਮਨਾਵੇਗਾ


    ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ, ਕੇਂਦਰੀ ਵਿਜੀਲੈਂਸ ਕਮਿਸ਼ਨ (ਸੀਵੀਸੀ)ਦੇ ਨਿਰਦੇਸ਼ਾਂ ਅਨੁਸਾਰ 29 ਅਕਤੂਬਰ ਤੋਂ 03 ਨਵੰਬਰ , 2018 ਤੱਕ ਜਾਗਰੂਕਤਾ ਹਫ਼ਤਾ ਮਨਾਵੇਗਾ। ਇਸ ਸਾਲ ਜਾਗਰੂਕਤਾ ਦਾ ਸਿਰਲੇਖ ਹੈ ‘‘ ਭ੍ਰਿਸ਼ਟਾਚਾਰ ਖ਼ਤਮ ਕਰੋ- ਨਵਾਂ ਭਾਰਤ ਬਣਾਓ ’’ । ਸਿਹਤ ਅਤੇ ਪਰਿਵਾਰ ਭਲਾਈ ਰਾਜ ਮੰਤਰੀ, ਸ਼੍ਰੀਮਤੀ ਅਨੁਪ੍ਰਿਯਾ ਪਟੇਲ ਨੇ ਮੰਤਰਾਲਿਆਂ ਦੇ ਅਧਿਕਾਰੀਆਂ ਅਤੇ ਕਰਮਚਾਰੀਆਂ ਨੂੰ ਭ੍ਰਿਸ਼ਟਾਚਾਰ ਦੇ ਖ਼ਿਲਾਫ਼ ਲੜਨ ਅਤੇ ਇਮਾਨਦਾਰੀ ਤੇ ਅਖੰਡਤਾ ਦੇ ਸਰਬਉੱਚ ਮਿਆਰ ਸਥਾਪਤ ਕਰਨ ਲਈ ਪ੍ਰਤਿਬੱਧ ਰਹਿਣ ਦਾ ‘ ਸੰਕਲਪ ‘ ਦਿਵਾਇਆ।


    ਕੇਂਦਰੀ ਵਿਜੀਲੈਂਸ ਕਮਿਸ਼ਨ ਦਾ ਉਦੇਸ਼ ਜਨਤਕ ਜੀਵਨ ਵਿੱਚ ਅਖੰਡਤਾ , ਪਾਰਦਰਸ਼ਿਤਾ ਅਤੇ ਜਵਾਬਦੇਹੀ ਨੂੰ ਹੁਲਾਰਾ ਦੇਣਾ ਹੈ । ਜਨਤਕ ਜੀਵਨ ਵਿੱਚ ਇਮਾਨਦਾਰੀ ਨੂੰ ਹੁਲਾਰਾ ਦੇਣ ਅਤੇ ਇੱਕ ਭ੍ਰਿਸ਼ਟਾਚਾਰ ਮੁਕਤ ਸਮਾਜ ਦੀ ਸਥਾਪਨਾ ਦੇ ਆਪਣੇ ਪ੍ਰਯਤਨਾਂ ਤਹਿਤ ਸੀਵੀਸੀ ਹਰ ਸਾਲ ਜਾਗਰੂਕਤਾ ਹਫ਼ਤਾ ਮਨਾਉਂਦਾ ਹੈ। ਇਹ ਹਫ਼ਤਾ ਮਨਾਉਣ ਨਾਲ ਲੋਕਾਂ ਵਿੱਚ ਅਧਿਕ ਜਾਗਰੂਕਤਾ ਪੈਦਾ ਹੋਵੇਗੀ ਅਤੇ ਸਾਰਿਆਂ ਨੂੰ ਭ੍ਰਿਸ਼ਟਾਚਾਰ ਦੀ ਰੋਕਥਾਮ ਕਰਨ ਅਤੇ ਉਸਦੇ ਖ਼ਿਲਾਫ਼ ਲੜਨ ਵਿੱਚ ਸਾਮੂਹਿਕ ਹਿੱਸੇਦਾਰੀ ਲਈ ਪ੍ਰੋਤਸਾਹਨ ਮਿਲੇਗਾ।


    ਹਫ਼ਤਾ ਲੰਮੇ ਜਾਗਰੂਕਤਾ ਅਭਿਆਨ ਦਰਮਿਆਨ ਮੰਤਰਾਲੇ ਦੇ ਅਧਿਕਾਰੀਆਂ ਅਤੇ ਕਰਮਚਾਰੀਆਂ ਨੂੰ ਆਪਣੇ ਕਾਰਜ ਵਿੱਚ ਵਿਜੀਲੈਂਸ ਅਤੇ ਪਾਰਦਰਸ਼ਿਤਾ ਵਰਤਣ ਪ੍ਰਤੀ ਸੰਵੇਦਨਸ਼ੀਲ ਬਣਾਉਣ ਅਤੇ ਪ੍ਰੇਰਿਤ ਕਰਨ ਲਈ ਸੈਮੀਨਾਰ , ਵਾਦ-ਵਿਵਾਦ ਅਤੇ ਨਿਬੰਧ ਪ੍ਰਤੀਯੋਗੀਤਾ ਦਾ ਆਯੋਜਨ ਕੀਤਾ ਜਾਵੇਗਾ ਤਾਂਕਿ ਜੀਵਨ ਦੇ ਹਰ ਖੇਤਰ ਵਿੱਚੋਂ ਭ੍ਰਿਸ਼ਟਾਚਾਰ ਨੂੰ ਖ਼ਤਮ ਕੀਤਾ ਜਾ ਸਕੇ।


    *****

    
    
    (Release ID: 1551260) Visitor Counter : 1