      ਉੱਤਰ-ਪੂਰਬੀ ਖੇਤਰ ਵਿਕਾਸ ਮੰਤਰਾਲਾ

      ਉੱਤਰ-ਪੂਰਬੀ ਖੇਤਰ ਵਿੱਚ ਸੈਰ-ਸਪਾਟਾ (ਟੂਰਿਜ਼ਮ) 4 ਵਰ੍ਹਿਆਂ ਦੌਰਾਨ ਨਵੀਆਂ ਉਚਾਈਆਂ ‘ਤੇ ਪਹੁੰਚ ਗਿਆ: ਡਾ. ਜਿਤੇਂਦਰ ਸਿੰਘ
      Posted On: 14 OCT 2018 6:14PM by PIB Chandigarh


    Northeast tourism reached new heights in 4 years, says DoNER Minister Dr Jitendra Singh


    ਉੱਤਰ-ਪੂਰਬੀ ਖੇਤਰ ਵਿੱਚ ਸੈਰ-ਸਪਾਟਾ (ਟੂਰਿਜ਼ਮ) 4 ਵਰ੍ਹਿਆਂ ਦੌਰਾਨ ਨਵੀਆਂ ਉਚਾਈਆਂ ‘ਤੇ ਪਹੁੰਚ ਗਿਆ: ਡਾ. ਜਿਤੇਂਦਰ ਸਿੰਘ

    ਕੇਂਦਰੀ ਉੱਤਰ-ਪੂਰਬੀ ਖੇਤਰ ਵਿਕਾਸ (ਸੁਤੰਤਰ ਚਾਰਜ) , ਪ੍ਰਧਾਨ ਮੰਤਰੀ ਦਫ਼ਤਰ , ਪ੍ਰਸੋਨਲ , ਜਨਤਕ ਸ਼ਿਕਾਇਤਾਂ ਅਤੇ ਪੈਨਸ਼ਨਾਂ , ਪ੍ਰਮਾਣੂ ਊਰਜਾ ਅਤੇ ਸਪੇਸ ਰਾਜ ਮੰਤਰੀ ਡਾ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਪਿਛਲੇ ਚਾਰ ਵਰ੍ਹਿਆਂ ਦੌਰਾਨ ਉੱਤਰ-ਪੂਰਬੀ ਖੇਤਰ ਵਿੱਚ ਸੈਰ-ਸਪਾਟਾ(ਟੂਰਿਜ਼ਮ) ਨਵੀਆਂ ਉਚਾਈਆਂ ‘ਤੇ ਪਹੁੰਚ ਗਿਆ ਹੈ ਅਤੇ ਇਹ ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਤੱਖ ਦਖ਼ਲਅੰਦਾਜ਼ੀ ਅਤੇ ਕੇਂਦਰ ਸਰਕਾਰ ਵੱਲੋਂ ਵਿਸ਼ੇਸ਼ ਜ਼ੋਰ ਅਤੇ ਪ੍ਰੋਤਸਾਹਨ ਦੇਣ ਦੇ ਕਾਰਨ ਹੀ ਸੰਭਵ ਹੋਇਆ ਹੈ ।


    ਅੱਜ ਯੁਵਾ ਸਟਾਰਟ-ਅਪ ਸਮੂਹ ਵੱਲੋਂ ਉੱਤਰ-ਪੂਰਬੀ ਸੈਰ-ਸਪਾਟਾ ਐਪ ਦੀ ਸ਼ੁਰੂਆਤ ਕਰਨ ਤੋਂ ਬਾਅਦ ਇਸ ਸਮੂਹ ਮੈਬਰਾਂ ਦੇ ਨਾਲ ਗੱਲਬਾਤ ਕਰਦਿਆਂ ਉਨ੍ਹਾਂ ਨੇ ਕਿਹਾ ਕਿ ਇਸ ਖੇਤਰ ਵਿੱਚ ਦੂਰ-ਦੁਰਾਡੇ ਖੇਤਰਾਂ ਨੂੰ ਕਨੈਕਟੀਵਿਟੀ ਉਪਲੱਬਧ ਕਰਵਾਉਣ ਵਿੱਚ ਹੋਈ ਤੇਜ਼ ਪ੍ਰਗਤੀ ਨੇ ਸੈਰ-ਸਪਾਟੇ ਨੂੰ ਇੱਕ ਪਸੰਦੀਦਾ ਹੌਲੀਡੇ ਡੈਸਟੀਨੇਸ਼ਨ ਦੇ ਤੌਰ ‘ਤੇ ਉੱਤਰ-ਪੂਰਬ ਵੱਲ ਰੁਖ਼ ਕਰਨ ਲਈ ਪ੍ਰੇਰਿਤ ਕੀਤਾ ਹੈ । ਇਸ ਤੋਂ ਇਲਾਵਾ , ਉਨ੍ਹਾਂ ਦੇ ਮੰਤਰਾਲੇ ਨੇ ਪੂਰੇ ਦੇਸ਼ ਵਿੱਚ ਉੱਤਰ-ਪੂਰਬ ਨੂੰ ਪ੍ਰਦਰਸ਼ਿਤ ਕਰਨ ਦਾ ਅਭਿਆਨ ਚਲਾਇਆ ਹੈ , ਜਿਸ ਨਾਲ ਸੰਭਾਵਿਤ ਸੈਰ-ਸਪਾਟੇ ਵਿੱਚ ਉੱਤਰ-ਪੂਰਬੀ ਖੇਤਰ ਦੇ ਪ੍ਰਤੀ ਗਹਿਰੀ ਰੁਚੀ ਪੈਦਾ ਹੋਈ ਹੈ ।


    ਡਾ. ਜਿਤੇਂਦਰ ਸਿੰਘ ਨੇ ਦੱਸਿਆ ਕਿ ਗੰਗਟੋਕ , ਸਿੱਕਮ , ਸ਼ਿਲਾਂਗ ਅਤੇ ਮੇਘਾਲਿਆ ਵਰਗੇ ਉੱਤਰ- ਪੂਰਬੀ ਖੇਤਰ ਦੇ ਡੈਸਟੀਨੇਸ਼ਨ ਨੇ ਪਿਛਲੇ ਦੋ ਸਾਲਾਂ ਦੌਰਾਨ ਇਤਨੀ ਵੱਡੀ ਸੰਖਿਆ ਵਿੱਚ ਸੈਰ-ਸਪਾਟੇ ਨੂੰ ਆਕਰਸ਼ਿਤ ਕੀਤਾ ਹੈ , ਜਿਸ ਕਾਰਨ ਅਜਿਹੇ ਮੌਕੇ ਵੀ ਆਏ ਹਨ , ਜਦੋਂ ਟੂਰ ਓਪਰੇਟਰਾਂ ਨੇ ਇੱਥੇ ਆਉਣ ਵਾਲੇ ਸੈਲਾਨੀਆਂ ਨੂੰ ਭੀੜ ਘੱਟ ਹੋਣ ਤੱਕ ਆਪਣੀਆਂ ਯਾਤਰਾਵਾਂ ਨੂੰ ਕੁੱਝ ਦਿਨਾਂ ਤੱਕ ਮੁਲਤਵੀ ਕਰਨ ਦੀ ਸਲਾਹ ਦਿੱਤੀ ਸੀ । ਇੱਥੇ ਹੀ ਨਹੀਂ , ਬਲਕਿ ‘ ਗ੍ਰਿਹ ਸੈਰ-ਸਪਾਟੇ’ ਵਿੱਚ ਵੀ ਵੱਡੇ ਪੈਮਾਨੇ ‘ਤੇ ਵਾਧਾ ਹੋਇਆ ਹੈ , ਜਿਸ ਨਾਲ ਨੌਜਵਾਨਾਂ ਸਮੇਤ ਸਥਾਨਕ ਲੋਕਾਂ ਲਈ ਰੋਜ਼ੀ-ਰੋਟੀ ਦੇ ਨਵੇਂ ਰਸਤੇ ਖੁੱਲ੍ਹੇ ਹਨ ।


    ਉਨ੍ਹਾਂ ਕਿਹਾ ਕਿ ਅਸਾਮ ਵਿੱਚ ਮਾਜੁਲੀ ਟਾਪੂ ਨੂੰ ਵਿਸ਼ਵ ਵਿਰਾਸਤ ਸੈਰ-ਸਪਾਟਾ ਸਥਲ ਦੇ ਤੌਰ ‘ਤੇ ਵਿਕਸਿਤ ਕੀਤਾ ਜਾ ਰਿਹਾ ਹੈ ਅਤੇ ਅਰੁਣਾਚਲ ਪ੍ਰਦੇਸ਼ ਵਿੱਚ ਅਨੇਕ ਖ਼ੂਬਸੂਰਤ ਸਥਾਨਾਂ ‘ਤੇ ਵੀ ਅਚਾਨਕ ਧਿਆਨ ਕੇਂਦਰਿਤ ਹੋਇਆ ਹੈ। ਅਜਿਹਾ ਅਰੁਣਾਚਲ ਪ੍ਰਦੇਸ਼ ਦੇ ਨਾਲ ਰੇਲ ਲਿੰਕ ਹੋਣ ਨਾਲ ਹੋਇਆ ਹੈ ਅਤੇ ਜਲਦੀ ਹੀ ਈਟਾਨਗਰ ਵਿੱਚ ਹਵਾਈ ਅੱਡਾ ਸਥਾਪਤ ਕੀਤਾ ਜਾ ਰਿਹਾ ਹੈ । ਉਨ੍ਹਾਂ ਕਿਹਾ ਕਿ ਉਨ੍ਹਾਂ ਦੇ ਮੰਤਰਾਲੇ ਵੱਲੋਂ ਉੱਤਰ-ਪੂਰਬੀ ਖੇਤਰ ਵਿੱਚ ਸਥਾਪਤ ਕੀਤੀ ਗਈ ਪਹੁੰਚ ਨੇ ਪੂਰੇ ਦੇਸ਼ ਵਿੱਚ ਨੌਜਵਾਨਾਂ ਦੇ ਮਨ ਦੇ ਤਾਰ ਨੂੰ ਛੂਹਿਆ ਹੈ ।


    ***

    
    
    (Release ID: 1549875) Visitor Counter : 1