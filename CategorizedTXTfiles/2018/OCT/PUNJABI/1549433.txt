      ਉਪ ਰਾਸ਼ਟਰਪਤੀ ਸਕੱਤਰੇਤ

      ਐੱਨਐੱਸਐੱਸ, ਸਕਾਊਟਸ ਅਤੇ ਗਾਈਡ ਨੂੰ ਵਿਦਿਆਰਥੀਆਂ ਦੀ ਡਿਗਰੀ ਲਈ ਲਾਜ਼ਮੀ ਬਣਾਓ : ਉਪ ਰਾਸ਼ਟਰਪਤੀ
      Posted On: 09 OCT 2018 5:36PM by PIB Chandigarh


    Make NSS, Scouts & Guides mandatory for students to get degrees: Vice President
    
    Teach students morals, values and ethics: VP tells institutions Climate change is real & constructive action plans needed to tackle it; Addresses Birth Centenary Celebrations of Shri Deenadayalu Naidu


    ਐੱਨਐੱਸਐੱਸ, ਸਕਾਊਟਸ ਅਤੇ ਗਾਈਡ ਨੂੰ ਵਿਦਿਆਰਥੀਆਂ ਦੀ ਡਿਗਰੀ ਲਈ ਲਾਜ਼ਮੀ ਬਣਾਓ : ਉਪ ਰਾਸ਼ਟਰਪਤੀ


    ਵਿਦਿਆਰਥੀਆਂ ਨੂੰ ਨੈਤਿਕਤਾ, ਕਦਰਾਂ-ਕੀਮਤਾਂ ਤੇ ਸਦਾਚਾਰ ਪੜਾਓ : ਉਪਰਾਸ਼ਟਰਪਤੀ ਨੇ ਸਿੱਖਿਆ ਸੰਸਥਾਵਾਂ ਨੂੰ ਦੱਸਿਆ ਜਲਵਾਯੂ ਪਰਿਵਰਤਨ ਵਾਸਤਵਿਕ ਹੈ ਅਤੇ ਇਸ ਦੇ ਹੱਲ ਲਈ ਉਸਾਰੂ ਕਾਰਜ ਯੋਜਨਾ ਜ਼ਰੂਰੀ; ਉਪਰਾਸ਼ਟਰਪਤੀ ਨੇ ਸ਼੍ਰੀ ਦੀਨਦਿਆਲ ਨਾਇਡੂ ਦੇ ਜਨਮ ਸ਼ਤਾਬਦੀ ਸਮਾਰੋਹ ਨੂੰ ਸੰਬੋਧਨ ਕੀਤਾ


    ਉਪ ਰਾਸ਼ਟਰਪਤੀ, ਸ਼੍ਰੀ ਵੈਂਕਈਆ ਨਾਇਡੂ ਨੇ ਸਿੱਖਿਆ ਸੰਸਥਾਨਾਂ ਨੂੰ ਕਿਹਾ ਹੈ ਕਿ ਡਿਗਰੀ ਦੇਣ ਲਈ ਵਿਦਿਆਰਥੀਆਂ ਵੱਲੋਂ ਸਮਾਜਕ ਸੇਵਾ, ਹਥਿਆਰਬੰਦ ਬਲਾਂ ਤੇ ਐੱਨਐੱਸਐੱਸ, ਸਕਾਊਟਸ ਤੇ ਗਾਈਡਸ ਵਰਗੇ ਸਵੈਇੱਛਕ ਸੰਗਠਨਾਂ ਵਿੱਚ ਸੇਵਾ ਕਰਨਾ ਜ਼ਰੂਰੀ ਹੋਣਾ ਚਾਹੀਦਾ ਹੈ। ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਸਮਾਜਕ ਸੇਵਾ ਵਿੱਚ ਹਿੱਸਾ ਲੈਣਾ ਅਤੇ ਅਜਿਹੀਆਂ ਸੇਵਾਵਾਂ ਵਿੱਚ ਸ਼ਾਮਲ ਹੋਣ ਨਾਲ ਵਿਦਿਆਰਥੀਆਂ ਵਿੱਚ ਏਕਤਾ, ਰਾਸ਼ਟਰਵਾਦ, ਸਮਾਜਕ ਚੇਤਨਾ ਦਾ ਭਾਵ ਪੈਦਾ ਹੋਵੇਗਾ।


    ਸ਼੍ਰੀ ਦੀਨਦਿਆਲ ਨਾਇਡੂ ਜਨਮ ਸ਼ਤਾਬਦੀ ਸਮਾਰੋਹ ਦੇ ਸਮਾਪਨ ਅਵਸਰ ’ਤੇ ਉਪ ਰਾਸ਼ਟਰਪਤੀ ਨੇ ਵਿਦਿਆਰਥੀਆਂ ਨੂੰ ਕਿਹਾ ਕਿ ਉਹ ਇਸ ਦੂਰਦਰਸ਼ੀ ਨੇਤਾ ਅਤੇ ਸਮਰਪਿਤ ਰਾਸ਼ਟਰਵਾਦੀ ਤੋਂ ਪ੍ਰੇਰਨਾ ਲੈਣ । ਉਨ੍ਹਾਂ ਨੇ ਸੁਝਾਅ ਦਿੱਤਾ ਕਿ ਸਿੱਖਿਆ ਸੰਸਥਾਨਾਂ ਨੂੰ ਸਕੂਲਾਂ ਵਿੱਚ ਨੈਤਿਕ ਵਿਗਿਆਨ ਦੀਆਂ ਕਲਾਸਾਂ ਚਲਾਉਣੀਆਂ ਚਾਹੀਦੀਆਂ ਹਨ ।


    ਉਪ ਰਾਸ਼ਟਰਪਤੀ ਨੇ ਜਨਤਕ ਜੀਵਨ ਵਿੱਚ ਕਦਰਾਂ-ਕੀਮਤਾਂ ਦੀ ਕਮੀ ’ਤੇ ਦੁਖ ਪ੍ਰਗਟਾਉਂ ਬੁੱਧੀ, ਸਮਰੱਥਾ ਅਤੇ ਆਚਾਰ-ਵਿਹਾਰ ਸੰਪੰਨ ਜ਼ਿੰਮੇਵਾਰ ਜਨਤਕ ਪ੍ਰਤੀਨਿਧੀ ਚੁਣਨ ਦੀ ਜ਼ਰੂਰਤ ’ਤੇ ਬਲ ਦਿੱਤਾ। ਉਨ੍ਹਾਂ ਕਿਹਾ ਕਿ ਭਾਰਤ ਨੂੰ ਸਵੱਛ ਅਕਸ ਦਾ ਨੇਤਾ ਚਾਹੀਦਾ ਜਿਸ ਦਾ ਗ਼ਰੀਬੀ, ਅਨਪੜ੍ਹਤਾ, ਅਹਿੰਸਾ ਅਤੇ ਹੋਰ ਸਮਾਜਕ ਬੁਰਾਈਆਂ ਨਾਲ ਸੰਘਰਸ਼ ਕਰਨ ਦਾ ਰਿਕਾਰਡ ਰਿਹਾ ਹੋਵੇ। ਪ੍ਰਤੀਨਿਧੀਆਂ ਨੂੰ ਲੋਕਾਂ ਦੀ ਜ਼ਰੂਰਤ ਅਤੇ ਪੀੜਾ ਦੇ ਪ੍ਰਤੀ ਸਮਰਪਿਤ ਹੋਣਾ ਚਾਹੀਦਾ ਹੈ। ਅਤੇ ਇਹ ਸੁਨਿਸ਼ਚਿਤ ਕਰਨਾ ਚਾਹੀਦਾ ਹੈ ਕਿ ਸਰਕਾਰੀ ਯੋਜਨਾਵਾਂ ਦਾ ਲਾਭ ਗ਼ਰੀਬ ਤੋਂ ਗ਼ਰੀਬ ਵਿਅਕਤੀ ਤੱਕ ਪਹੁੰਚੇ।


    ਉਪ ਰਾਸ਼ਟਰਪਤੀ ਨੇ ਜਲਵਾਯੂ ਪਰਿਵਰਤਨ ਦੇ ਬੁਰੇ ਪ੍ਰਭਾਵਾਂ ਦੀ ਚਰਚਾ ਕਰਦਿਆਂ ਕਿਹਾ ਕਿ ਪ੍ਰਕਿਰਤੀ ਦੇ ਸਰੰਖਿਅਣ ਅਤੇ ਸੁਰੱਖਿਆ ਲਈ ਉਸਾਰੂ ਕਾਰਜ ਯੋਜਨਾ ਬਣਾਉਣ ਦੀ ਜ਼ਰੂਰਤ ਹੈ। ਉਨ੍ਹਾਂ ਨੇ ਕਿਹਾ ਕਿ ਜਲ ਸੰਭਾਲ ਪ੍ਰਤੀ ਗ੍ਰਾਮੀਣ ਭਾਈਚਾਰਿਆਂ ਨੂੰ ਸਸ਼ਕਤ ਬਣਾਉਣ ਲਈ ਸਰਕਾਰਾਂ, ਜਨਤਕ ਪ੍ਰਤੀਨਿਧੀਆਂ ਅਤੇ ਸਕਾਊਟ ਅਤੇ ਗਾਈਡ ਦੇ ਯੁਵਾ ਲੋਕਾਂ ਨੂੰ ਕੰਮ ਕਰਨਾ ਚਾਹੀਦਾ ਹੈ।


    ***

    
    
    (Release ID: 1549433) Visitor Counter : 1