      ਪਰਸੋਨਲ,ਲੋਕ ਸ਼ਿਕਾਇਤਾਂ ਤੇ ਪੈਨਸ਼ਨ ਮੰਤਰਾਲਾ

      ਉੱਤਰ-ਪੂਰਬ ਖੇਤਰ ਵਿਕਾਸ ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨੇ ਸਿਖਰਲੇ ‘100 ਬੈਂਕਾਂ ਵਿੱਚ ਜਾਲ੍ਹਸਾਜੀ’ ਬਾਰੇ ਕੇਂਦਰੀ ਵਿਜੀਲੈਂਸ ਕਮਿਸ਼ਨ ਦੀ ਵਿਸ਼ਲੇਸ਼ਣ ਰਿਪੋਰਟ ਪ੍ਰਾਪਤ ਕੀਤੀ
      Posted On: 17 OCT 2018 12:32PM by PIB Chandigarh


    MoS Dr Jitendra Singh receives CVC Analysis Report of 'Top 100 Bank Frauds'


    ਉੱਤਰ-ਪੂਰਬ ਖੇਤਰ ਵਿਕਾਸ ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨੇ ਸਿਖਰਲੇ ‘100 ਬੈਂਕਾਂ ਵਿੱਚ ਜਾਲ੍ਹਸਾਜੀ’ ਬਾਰੇ ਕੇਂਦਰੀ ਵਿਜੀਲੈਂਸ ਕਮਿਸ਼ਨ ਦੀ ਵਿਸ਼ਲੇਸ਼ਣ ਰਿਪੋਰਟ ਪ੍ਰਾਪਤ ਕੀਤੀ


    ਕੇਂਦਰੀ ਵਿਜੀਲੈਂਸ ਕਮਿਸ਼ਨ ਨੇ ਅੱਜ ਨਵੀਂ ਦਿੱਲੀ ਵਿੱਚ ‘100 ਬੈਂਕਾਂ ਵਿੱਚ ਜਾਲ੍ਹਸਾਜੀ’ ਬਾਰੇ ਵਿਸ਼ਲੇਸ਼ਣ ਰਿਪੋਰਟ ਰਸਮੀ ਤੌਰ ‘ਤੇ ਉੱਤਰ-ਪੂਰਬ ਖੇਤਰ ਵਿਕਾਸ ਰਾਜ ਮੰਤਰੀ (ਸੁਤੰਤਰ ਚਾਰਜ), ਪ੍ਰਧਾਨ ਮੰਤਰੀ ਦਫ਼ਤਰ, ਪਰਸੋਨਲ , ਜਨਤਕ ਸ਼ਿਕਾਇਤਾਂ ਅਤੇ ਪੈਨਸ਼ਨਾਂ, ਪ੍ਰਮਾਣੂ ਊਰਜਾ ਅਤੇ ਪੁਲਾੜ ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨੂੰ ਸੌਂਪੀ। ਵਿਜੀਲੈਂਸ ਕਮਿਸ਼ਨਰ ਸ਼੍ਰੀ ਟੀਐੱਮ ਭਸੀਨ ਅਤੇ ਸ਼੍ਰੀ ਸ਼ਰਦ ਕੁਮਾਰ ਨੇ ਰਿਪੋਰਟ ਉਨ੍ਹਾਂ ਨੂੰ ਸੌਂਪੀ।


    ਰਿਪੋਰਟ ਦੀਆਂ ਪ੍ਰਮੁੱਖ ਵਿਸ਼ੇਸ਼ਤਾਵਾਂ ਬਾਰੇ ਵਿਚਾਰ ਕਰਦਿਆਂ ਡਾ. ਜਿਤੇਂਦਰ ਸਿੰਘ ਨੇ ਸੈਂਟਰਲ ਵਿਜੀਲੈਂਸ ਕਮਿਸ਼ਨ (ਸੀਵੀਸੀ) ਦੇ ਕੰਮ ਦੀ ਸ਼ਲਾਘਾ ਕੀਤੀ ਅਤੇ ਕਿਹਾ ਕਿ ਇਹ ਰਿਪੋਰਟ ਨੀਤੀ ਯੋਜਨਾਕਾਰਾਂ, ਨਿਜੀ ਨਿਰਮਾਤਿਆਂ ਲਈ ਸੰਦਰਭ ਸਮੱਗਰੀ ਦਾ ਕੰਮ ਕਰੇਗੀ।


    ਰਿਪੋਰਟ ਦੀ ਜਾਣਕਾਰੀ ਦਿੰਦਿਆਂ ਵਿਜੀਲੈਂਸ ਕਮਿਸ਼ਨਰ ਸ਼੍ਰੀ ਟੀਐੱਮ ਭਸੀਨ ਨੇ ਕਿਹਾ ਕਿ ਕਮਿਸ਼ਨ ਦੀ ਪੂਰੀ ਕਵਾਇਦ ਮੁੱਖ ਤੌਰ ‘ਤੇ ਬੈਂਕਾਂ ਵਿੱਚ ਜਾਰੀ ਜਾਲ੍ਹਸਾਜੀ ਦੀਆਂ ਪ੍ਰਵਿਰਤੀਆਂ ਤੋਂ ਪ੍ਰੇਰਿਤ ਹੈ । ਸੀਵੀਸੀ ਨੇ ਕਿਹਾ ਕਿ ਇਸ ਰਿਪੋਰਟ ਰਾਹੀਂ 31 ਮਾਰਚ 2017 ਤੱਕ ਦੇਸ਼ ਦੇ ਸਿਖਰਲੇ 100 ਬੈਂਕਾਂ ਵਿੱਚ ਹੋਈ ਜਾਲ੍ਹਸਾਜੀ ਦੀ ਸਮੀਖਿਆ ਅਤੇ ਵਿਸ਼ਲੇਸ਼ਣ ਕੀਤਾ ਗਿਆ ਹੈ।


    ਇਸ ਵਿਸ਼ਲੇਸ਼ਣ ਤਹਿਤ ਬੈਂਕਾਂ ਦੇ ਸੰਚਾਲਨ ਦੇ ਤੌਰ ਤਰੀਕਿਆਂ, ਧੋਖਾਧੜੀ ਵਿੱਚ ਸ਼ਾਮਲ ਰਕਮ, ਲੈਣ-ਦੇਣ ਵਿੱਚ ਦੇਖੀਆਂ ਗਈਆਂ ਬੇਤਰਤੀਬੀਆਂ ਨੂੰ ਉਜਾਗਰ ਕੀਤਾ ਗਿਆ ਹੈ। ਬੈਂਕਾਂ ਵਿੱਚ ਹੋਈ ਧੋਖਾਧੜੀ ਦੀਆਂ ਘਟਨਾਵਾਂ ਦਾ ਰਤਨ ਅਤੇ ਗਹਿਣੇ , ਨਿਰਮਾਣ / ਉਦਯੋਗ , ਖੇਤੀਬਾੜੀ ਆਦਿ 13 ਪ੍ਰਮੁੱਖ ਖੇਤਰਾਂ ਵਿੱਚ ਵਰਗੀਕਰਨ ਕਰਦਿਆਂ, ਰਿਪੋਰਟ ਵਿੱਚ ਉਨ੍ਹਾਂ ਦਾ ਵਿਆਪਕ ਵਿਸ਼ਲੇਸ਼ਣ ਕੀਤਾ ਗਿਆ ਹੈ।


    ਸ਼੍ਰੀ ਭਸੀਨ ਨੇ ਉਮੀਦ ਪ੍ਰਗਟਾਈ ਹੈ ਕਿ ਇਹ ਸੰਚਿਤ ਰਿਪੋਰਟ ਦੇਸ਼ ਵਿੱਚ ਬੈਂਕਾਂ ਵਿੱਚ ਧੋਖਾਧੜੀ ਘੱਟ ਕਰਨ / ਸਮਾਪਤ ਕਰਨ ਵਿੱਚ ਮਦਦਗਾਰ ਸਾਬਤ ਹੋਵਗੀ।


    ****

    
    
    (Release ID: 1550179) Visitor Counter : 1