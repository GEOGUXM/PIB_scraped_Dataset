      ਉਪ ਰਾਸ਼ਟਰਪਤੀ ਸਕੱਤਰੇਤ

      ਔਰਤਾਂ ਪਿਛੜੀਆਂ ਤਾਂ ਕੋਈ ਵੀ ਦੇਸ਼ ਤਰੱਕੀ ਨਹੀਂ ਕਰ ਸਕਦਾ : ਉਪ ਰਾਸ਼ਟਰਪਤੀ
      Posted On: 04 OCT 2018 6:38PM by PIB Chandigarh


    No country can make progress if the women lag behind: Vice President
    
    Education is an instrument of social transformation; Education forms the foundation for empowering women; Political participation of women crucial for strengthening democracy; Delivers XIV Convocation address at University College for Women


    ਔਰਤਾਂ ਪਿਛੜੀਆਂ ਤਾਂ ਕੋਈ ਵੀ ਦੇਸ਼ ਤਰੱਕੀ ਨਹੀਂ ਕਰ ਸਕਦਾ : ਉਪ ਰਾਸ਼ਟਰਪਤੀ


    ਸਿੱਖਿਆ ਸਮਾਜਕ ਬਦਲਾਅ ਦਾ ਸਾਧਨ ਹੈ, ਸਿੱਖਿਆ ਨਾਲ ਹੀ ਔਰਤਾਂ ਦੇ ਸਸ਼ਕਤੀਕਰਨ ਦੀ ਨੀਂਹ ਰੱਖੀ ਜਾਂਦੀ ਹੈ, ਲੋਕਤੰਤਰ ਦੀ ਮਜ਼ਬੂਤੀ ਲਈ ਰਾਜਨੀਤੀ ਵਿੱਚ ਔਰਤਾਂ ਦੀ ਹਿੱਸੇਦਾਰੀ ਅਹਿਮ, ਯੂਨੀਵਰਸਿਟੀ ਕਾਲਜ ਫਾਰ ਵਿਮੈਨ ਦੀ ਕਨਵੋਕੇਸ਼ਨ ਨੂੰ ਸੰਬੋਧਨ ਕੀਤਾ


    ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਸਿੱਖਿਆ ਨੂੰ ਸਮਾਜਕ ਬਦਲਾਅ ਦਾ ਸਾਧਨ ਦਸਦਿਆਂ ਕਿਹਾ ਹੈ ਕਿ ਖਾਸ ਕਰਕੇ ਭਾਰਤ ਵਰਗੇ ਦੇਸ਼ ਵਿੱਚ ਔਰਤਾਂ ਦੇ ਸਸ਼ਕਤੀਕਰਨ ਦੀ ਨੀਂਹ, ਇਸ (ਸਿੱਖਿਆ) ਨਾਲ ਹੀ ਰੱਖੀ ਜਾਂਦੀ ਹੈ। ਹੈਦਰਾਬਾਦ ਵਿੱਚ ਯੂਨੀਵਰਸਿਟੀ ਕਾਲਜ ਫਾਰ ਵਿਮੇਨ ਦੇ ਕਨਵੋਕੇਸ਼ਨ ਨੂੰ ਸੰਬੋਧਨ ਕਰਦਿਆਂ ਉਨ੍ਹਾਂ ਕਿਹਾ ਕਿ ਜੇਕਰ ਔਰਤਾਂ ਪਿਛੜੀਆਂ ਰਹੀਆਂ ਤਾਂ ਕੋਈ ਵੀ ਦੇਸ਼ ਤਰੱਕੀ ਨਹੀਂ ਕਰ ਸਕਦਾ। ਇੱਕ ਮਹਿਲਾ ਨੂੰ ਸਿੱਖਿਅਤ ਕਰਨ ਨਾਲ ਕੇਵਲ ਇੱਕ ਵਿਅਕਤੀ ਨਹੀਂ ਬਲਕਿ ਪੂਰਾ ਪਰਿਵਾਰ ਸਸ਼ਕਤ ਬਣਦਾ ਹੈ। ਲਿੰਗਕ ਅਸਮਾਨਤਾ ਪ੍ਰਤੀ ਚਿੰਤਾ ਪ੍ਰਗਟਾਉਂਦਿਆਂ ਉਨ੍ਹਾਂ ਲੋਕਾਂ ਨੂੰ ਅਗਾਹ ਕੀਤਾ ਕਿ ਵੱਖ-ਵੱਖ ਖੇਤਰਾਂ ਵਿੱਚ ਔਰਤਾਂ ਨੂੰ ਪਿੱਛੇ ਰੱਖਣ ਦੇ ਗੰਭੀਰ ਨਤੀਜੇ ਹੋ ਸਕਦੇ ਹਨ।


    ਸ਼੍ਰੀ ਨਾਇਡੂ ਨੇ, ਔਰਤਾਂ ਨੂੰ ਸਿੱਖਿਅਤ ਕਰਨ ਦੇ ਸਕਾਰਾਤਮਕ ਨਤੀਜਿਆਂ ’ਤੇ ਵਿਸ਼ਵ ਬੈਂਕ ਦੀ ਰਿਪੋਰਟ ਦਾ ਹਵਾਲਾ ਦਿੰਦਿਆਂ, ਕਿਹਾ ਕਿ ਜੇਕਰ ਮਹਿਲਾਵਾਂ ਸਿੱਖਿਅਤ ਹੋਈਆਂ ਤਾਂ ਇਸ ਨਾਲ ਸ਼ਿਸ਼ੂ ਅਤੇ ਬਾਲ ਮੌਤ ਦਰ ਵਿੱਚ ਕਮੀ ਲਿਆਉਣ ਵਿੱਚ ਮਦਦ ਮਿਲੇਗੀ। ਮਹਿਲਾਵਾਂ ਦੀ ਕਮਾਈ ਕਰਨ ਦੀ ਸਮਰੱਥਾ ਵਧਾਉਣ ਨਾਲ ਬੱਚਿਆਂ ਦੇ ਪੋਸ਼ਣ, ਸਿਹਤ ਅਤੇ ਸਿੱਖਿਆ ’ਤੇ ਸਕਾਰਾਤਮਕ ਪ੍ਰਭਾਵ ਪਵੇਗਾ।


    ਸ਼੍ਰੀ ਨਾਇਡੂ ਨੇ ਇਸ ਮੌਕੇ ’ਤੇ ਅਧਿਆਪਕਾਂ ਨੂੰ ਸੱਦਾ ਦਿੰਦਿਆਂ ਕਿਹਾ ਕਿ ਉਹ ਕਾਲਜਾਂ ਨੂੰ ਉਤਕ੍ਰਿਸ਼ਟਤਾ ਅਤੇ ਇਨੋਵੇਸ਼ਨ ਦਾ ਕੇਂਦਰ ਬਣਾਉਣ ਲਈ ਖੁਦ ਨੂੰ ਪੂਰੀ ਤਰ੍ਹਾਂ ਨਾਲ ਸਮਰਪਿਤ ਕਰਨ। ਉਨ੍ਹਾਂ ਨੇ ਵਿਦਿਆਰਥੀਆਂ ਨੂੰ ਆਪਣੀ ਮਾਤ ਭਾਸ਼ਾ, ਮਾਤਾ-ਪਿਤਾ, ਜਨਮ ਸਥਾਨ, ਮਾਤ-ਭੂਮੀ ਅਤੇ ਗੁਰੂ ਨੂੰ ਕਦੇ ਨਾ ਭੁੱਲਣ ਜਿਹੀਆਂ ਪੰਜ ਅਹਿਮ ਗੱਲਾਂ ’ਤੇ ਜੀਵਨ ਭਰ ਅਮਲ ਕਰਨ ਦੀ ਨਸੀਹਤ ਦਿੱਤੀ ।


    ਕਨਵੋਕੇਸ਼ਨ ਦੇ ਮੌਕੇ ’ਤੇ ਤੇਲੰਗਾਨਾ ਦੇ ਉਪ ਮੁੱਖ ਮੰਤਰੀ, ਸ਼੍ਰੀ ਮੁਹੰਮਦ ਮਹਿਮੂਦ ਅਲੀ, ਉਸਮਾਨੀਆ ਯੂਨੀਵਰਸਿਟੀ ਦੇ ਕੁਲਪਤੀ ਪ੍ਰੋਫੈਸਰ ਐੱਸ, ਰ ਮਾ ਚੰਦਰਨ ਅਤੇ ਯੂਨੀਵਰਸਿਟੀ ਕਾਲਜ ਫਾਰ ਵਿਮੇਨ ਦੇ ਪ੍ਰਿੰਸੀਪਲ ਪ੍ਰੋਫੈਸਰ ਰੋਜਾ ਰਾਣੀ ਸਹਿਤ ਕਈ ਅਧਿਆਪਕ, ਵਿਦਿਆਰਥੀ ਅਤੇ ਉਨ੍ਹਾਂ ਦੇ ਮਾਪੇ ’ਤੇ ਸਰਪਰਸਤ ਵੀ ਹਾਜ਼ਰ ਸਨ।


    ***

    
    
    (Release ID: 1548640) Visitor Counter : 7