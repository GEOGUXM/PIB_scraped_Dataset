      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਪ੍ਰਧਾਨ ਮੰਤਰੀ ਕੌਸ਼ਲ ਕੇਂਦਰ (ਪੀਐੱਮਕੇਕੇ) ਪਟਿਆਲਾ ਦਾ ਉਦਘਾਟਨ ਕੀਤਾ
      Posted On: 13 OCT 2018 11:06AM by PIB Chandigarh


    Union Minister Smt. Harsimrat Kaur Badal inaugurated PMKK Patiala,


    1000 students will get training in skill Development every year


    ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਪ੍ਰਧਾਨ ਮੰਤਰੀ ਕੌਸ਼ਲ ਕੇਂਦਰ ( ਪੀਐੱਮਕੇਕੇ) ਪਟਿਆਲਾ ਦਾ ਉਦਘਾਟਨ ਕੀਤਾ


    ਹਰ ਸਾਲ 1000 ਵਿਦਿਆਰਥੀ ਕੌਸ਼ਲ ਵਿਕਾਸ ਦੀ ਟ੍ਰੇਨਿੰਗ ਹਾਸਲ ਕਰਨਗੇ


    ਕੇਂਦਰੀ ਫੂਡ ਪ੍ਰੋਸੈੱਸਿੰਗ ਇੰਡਸਟ੍ਰੀਜ਼ ਮੰਤਰੀ, ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਅੱਜ ਪਟਿਆਲਾ ਵਿਖੇ ਪ੍ਰਧਾਨ ਮੰਤਰੀ ਕੌਸ਼ਲ ਕੇਂਦਰ ( ਪੀਐੱਮਕੇਕੇ ) ਦਾ ਉਦਘਾਟਨ ਕੀਤਾ ਜਿੱਥੇ ਕਿ ਹਰ ਸਾਲ 1000 ਵਿਦਿਆਰਥੀ ਬਹੁਮੁੱਖੀ ਕੋਰਸਾਂ , ਜਿਵੇਂ ਕਿ ਹੇਅਰ ਸਟਾਈਲਿਸਟ , ਮੈਨੂਅਲ ਆਰਕ ਵੈਲਡਿੰਗ , ਪਲੰਬਰ , ਫੀਲਡ ਟੈਕਨੀਸ਼ੀਅਨ - ਹੋਰ ਘਰੇਲੂ ਵਸਤਾਂ ਅਤੇ ਮੋਬਾਈਲ ਫੋਨ ਹਾਰਡਵੇਅਰ ਰੀਪੇਅਰ ਟੈਕਨੀਸ਼ੀਅਨ ਦੀ ਮੁਫਤ ਕੌਸ਼ਲ ਵਿਕਾਸ ਟ੍ਰੇਨਿੰਗ ਹਾਸਲ ਕਰਨਗੇ ।


    ਆਪਣੇ ਉਦਘਾਟਨੀ ਭਾਸ਼ਣ ਵਿੱਚ ਕੇਂਦਰੀ ਮੰਤਰੀ, ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਕਿਹਾ ਕਿ ਨੌਜਵਾਨ ਸਾਡੇ ਦੇਸ਼ ਦਾ ਸਰਮਾਇਆ ਹਨ ਅਤੇ ਉਨ੍ਹਾਂ ਨੂੰ ਸਾਰੇ ਦੇਸ਼ ਵਿੱਚ ਕੌਸ਼ਲ ਵਿਕਾਸ ਦੀ ਟ੍ਰੇਨਿੰਗ ਦੇਕੇ ਸਵੈ-ਨਿਰਭਰ ਅਤੇ ਵਧੇਰੇ ਰੋਜ਼ਗਾਰ-ਮੁਖੀ ਬਣਾਇਆ ਜਾਵੇਗਾ । ਉਨ੍ਹਾਂ ਕਿਹਾ ਕਿ ਅਜਿਹੇ ਕੌਸ਼ਲ ਵਿਕਾਸ ਕੇਂਦਰ ਦੇਸ਼ ਦੇ ਹਰ ਪਹਿਚਾਣ ਕੀਤੇ ਜ਼ਿਲ੍ਹੇ ਵਿੱਚ ਕਾਇਮ ਕੀਤੇ ਜਾਣਗੇ ਤਾਕਿ ਕੌਸ਼ਲ ਵਿਕਾਸ ਵਿੱਚ ਕੁਆਲਿਟੀ ਟ੍ਰੇਨਿੰਗ ਦਿੱਤੀ ਜਾ ਸਕੇ । ਉਨ੍ਹਾਂ ਕਿਹਾ ਕਿ ਇਸ ਕੌਸ਼ਲ ਵਿਕਾਸ ਕੇਂਦਰ ਦੀ ਸਥਾਪਨਾ ਮਾਣਯੋਗ ਪ੍ਰਧਾਨ ਮੰਤਰੀ ਦੇ '' ਭਾਰਤ ਨੂੰ ਦੁਨੀਆ ਦੀ ਕੌਸ਼ਲ ਰਾਜਧਾਨੀ ਬਣਾਉਣ '' ਦੇ ਸੁਪਨੇ ਨੂੰ ਪੂਰਾ ਕਰਨ ਵੱਲ ਇੱਕ ਠੋਸ ਕਦਮ ਹੈ । ਉਨ੍ਹਾਂ ਕਿਹਾ ਕਿ ਨੌਜਵਾਨਾਂ ਨੂੰ ਜਿਸ ਪੱਧਰ ਦੇ ਵਿਵਸਾਇੱਕ ਟ੍ਰੇਨਿੰਗ ਮੌਕੇ ਦਿੱਤੇ ਗਏ ਹਨ ਉਸ ਨਾਲ ਪੱਕੇ ਤੌਰ ‘ ਤੇ ਦੇਸ਼ ਵਿੱਚ ਕੁਸ਼ਲ ਵਰਕਫੋਰਸ ਪੈਦਾ ਹੋਵੇਗੀ । ਨੌਜਵਾਨ ਆਪਣੇ ਜੀਵਨ ਦਾ ਕਾਇਆਕਲਪ ਕਰ ਸਕਣਗੇ ਅਤੇ ਖੇਤਰ ਦੀ ਸਮੁੱਚੀ ਆਰਥਿਕਤਾ ‘ ਚ ਅਦੁੱਤੀ ਵਿਕਾਸ ਨਜ਼ਰ ਆਵੇਗਾ ।


    ਪੀਐੱਮਕੇਕੇ ਭਾਰਤ ਸਰਕਾਰ ਦੇ ਕੌਸ਼ਲ ਵਿਕਾਸ ਅਤੇ ਉੱਦਮਤਾ ਮੰਤਰਾਲੇ ਦੀ ਇੱਕ ਪ੍ਰਮੁੱਖ ਸਕੀਮ ਹੈ ਜਿਸ ਤਹਿਤ ਪਹਿਚਾਣ ਕੀਤੇ ਜ਼ਿਲ੍ਹਿਆਂ ਵਿੱਚ 600 ਪੀਐੱਮਕੇਕੇ ਸਥਾਪਤ ਕੀਤੇ ਜਾ ਰਹੇ ਹਨ । ਇਨ੍ਹਾਂ ਵਿੱਚੋਂ 480 ਤਾਂ ਸਥਾਪਤ ਹੋ ਕੇ ਚਾਲੂ ਵੀ ਹੋ ਗਏ ਹਨ । ਪੰਜਾਬ ਲਈ 25 ਪੀਐੱਮਕੇਕੇ ਪ੍ਰਵਾਨ ਹੋਏ , ਜਿਨ੍ਹਾਂ ਵਿਚੋਂ 16 ਚਾਲੂ ਹੋ ਗਏ ਹਨ । ਹਰਿਆਣਾ ਵਿੱਚ 21 ਕੇਂਦਰ ਪ੍ਰਵਾਨ ਹੋਕੇ ਚਾਲੂ ਹੋ ਚੁੱਕੇ ਹਨ ਅਤੇ ਹਿਮਾਚਲ ਪ੍ਰਦੇਸ਼ ਵਿੱਚ 8 ਪ੍ਰਵਾਨ ਹੋਏ ਪੀਐੱਮਕੇਕੇ ਵਿਚੋਂ 4 ਚਾਲੂ ਹਨ । ਕੇਂਦਰ ਸ਼ਾਸਿਤ ਪ੍ਰਦੇਸ਼ ਚੰਡੀਗੜ੍ਹ ਵਿੱਚ 1 ਪੀਐੱਮਕੇਕੇ ਕੇਂਦਰ ਹੈ ।


    ਸ੍ਰੀ ਗੁਰਪ੍ਰੀਤ ਸਿੰਘ , ਮੈਨੇਜਰ ਪੀਐੱਮਕੇਕੇ ਕੇਂਦਰ , ਪਟਿਆਲਾ ਨੇ ਕਿਹਾ ਕਿ ਇਹ 10000 ਵਰਗ ਫੁੱਟ ਰਕਬੇ ਵਿੱਚ ਅਤਿ-ਆਧੁਨਿਕ ਸੈਂਟਰ ਹੈ ਜੋ ਕਿ ਸਟੇਡੀਅਮ ਰੋਡ ਉੱਤੇ ਵਾਈਪੀਐੱਸ ਸਕੂਲ ਦੇ ਸਾਹਮਣੇ ਸਥਿਤ ਹੈ । ਇਸ ਸੈਂਟਰ ਨੂੰ ਰਾਸ਼ਟਰੀ ਕੌਸ਼ਲ ਵਿਕਾਸ ਕਾਰਪੋਰੇਸ਼ਨ ( ਐੱਨਐੱਸਡੀਸੀ ) ਦੇ ਪ੍ਰਮੁੱਖ ਭਾਈਵਾਲ ਐਮਪਾਵਰ ਪ੍ਰਗਤੀ , ਜੋ ਕਿ 2010 ਤੋਂ ਕੌਸ਼ਲ ਵਿਕਾਸ ਅਤੇ ਉੱਦਮਤਾ ਮੰਤਰਾਲੇ ਅਧੀਨ ਰਾਸ਼ਟਰੀ ਕੌਸ਼ਲ ਵਿਕਾਸ ਦਾ ਟ੍ਰੇਨਿੰਗ ਭਾਈਵਾਲ ਹੈ , ਵੱਲੋਂ ਚਲਾਇਆ ਜਾ ਰਿਹਾ ਹੈ । ਐਮਪਾਵਰ ਪ੍ਰਗਤੀ ਇੱਕ ਟ੍ਰੇਨਿੰਗ ਪ੍ਰਦਾਤਾ ਵਜੋਂ ਇਸ ਵੇਲੇ 4 ਅਜਿਹੇ ਕੇਂਦਰ ਚਲਾ ਰਿਹਾ ਹੈ ਜਿਨ੍ਹਾਂ ਵਿਚੋਂ ਬਠਿੰਡਾ , ਬਰਨਾਲਾ, ਮਾਨਸਾ ਅਤੇ ਸੰਗਰੂਰ ਵਿੱਚ ਇੱਕ-ਇੱਕ ਕੇਂਦਰ ਪਹਿਲਾਂ ਹੀ ਚਲ ਰਿਹਾ ਹੈ ।


    ਮੁੱਖ ਮਹਿਮਾਨ ਅਤੇ ਹੋਰ ਪਤਵੰਤਿਆਂ ਦਾ ਸੁਆਗਤ ਕਰਦਿਆਂ ਐਮਪਾਵਰ ਪ੍ਰਗਤੀ ਦੇ ਡਾਇਰੈਕਟਰ ਸ਼੍ਰੀ ਕੇ ਬੀ ਰਾਜੇਂਦਰਨ ਨੇ ਕਿਹਾ ਕਿ ਕੇਂਦਰ ਦੀ ਸਫਲਤਾ ਇਸ ਗੱਲ ਵਿੱਚ ਹੈ ਕਿ ਉਹ ਸਹੀ ਅਤੇ ਯੋਗ ਉਮੀਦਵਾਰਾਂ ਨੂੰ ਮੌਕੇ ਪ੍ਰਦਾਨ ਕਰ ਰਿਹਾ ਹੈ । ਇਸ ਉਪਰਾਲੇ ਸਦਕਾ ਨੌਜਵਾਨਾਂ ਦੇ ਜੀਵਨ ਦਾ ਕਾਇਆਕਲਪ ਤਨਖਾਹ ਰੋਜ਼ਗਾਰ ਅਤੇ ਮੁਦਰਾ ਕਰਜ਼ਿਆਂ ਤੱਕ ਪਹੁੰਚ ਕਰਕੇ ਸਵੈ - ਰੋਜ਼ਗਾਰ ਰਾਹੀਂ ਹੋਵੇਗਾ ।


    ਪੰਜਾਬ ਦੇ ਸਾਬਕਾ ਕੈਬਨਿਟ ਮੰਤਰੀ, ਸ਼੍ਰੀ ਸੁਰਜੀਤ ਸਿੰਘ ਰੱਖੜਾ ਨੇ ਆਪਣੇ ਭਾਸ਼ਣ ਵਿੱਚ ਕਿਹਾ ਕਿ ਅਜਿਹੇ ਕੇਂਦਰ ਦੀ ਸਥਾਪਨਾ ਪਟਿਆਲਾ ਦੇ ਇਤਿਹਾਸ ਵਿੱਚ ਇੱਕ ਮੀਲ ਪੱਥਰ ਹੈ । ਅਜਿਹੇ ਵਿਵਸਾਇਕ ਅਤੇ ਕੌਸ਼ਲ ਕੇਂਦਰ ਨਾਲ ਖੇਤਰ ਦੇ ਨੌਜਵਾਨ ਇੱਥੇ ਕਰਵਾਏ ਜਾ ਰਹੇ ਕੋਰਸਾਂ ਦਾ ਲਾਭ ਉਠਾਕੇ ਰੋਜ਼ੀ-ਰੋਟੀ ਕਮਾ ਸਕਣਗੇ ।


    

    
    (Release ID: 1549678) Visitor Counter : 5