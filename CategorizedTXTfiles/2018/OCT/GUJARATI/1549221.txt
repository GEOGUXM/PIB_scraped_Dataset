      મંત્રીમંડળ

      મંત્રીમંડળે પ્રવાસન ક્ષેત્રમાં ભારત અને રોમાનિયા વચ્ચેના સમજૂતી કરારોને મંજૂરી આપી
      Posted On: 10 OCT 2018 1:36PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલી મંત્રીમંડળની બેઠકે પ્રવાસન ક્ષેત્રમાં ભારત અને રોમાનિયા વચ્ચેના સમજૂતી કરારોને પૂર્વવર્તી અસરથી મંજૂરી આપી દીધી છે . આ એમઓયુ પર સપ્ટેમ્બર 2018 માં ભારતના ઉપ-રાષ્ટ્રપતિની રોમાનિયાની સત્તાવાર મુલાકાત દરમિયાન હસ્તાક્ષર કરવામાં આવ્યા હતા .


    આ સમજૂતી કરારોના મુખ્ય ઉદ્દેશ્યો નીચે મુજબ છે :

      * પ્રવાસન ક્ષેત્રમાં દ્વિપક્ષીય સહયોગ વધારવો.
      * પ્રવાસનને લગતી માહિતી અને આંકડાઓનું આદાન-પ્રદાન કરવું . હોટેલો અને ટૂર ઓપરેટરો સહિત પ્રવાસન હિતધારકોની વચ્ચે સહયોગને પ્રોત્સાહન આપવું .
      * પ્રવાસન અને આતિથ્ય ક્ષેત્રમાં રોકાણ.
      * દ્વિમાર્ગી પ્રવાસનને પ્રોત્સાહન આપવા માટે ટૂર ઓપરેટરો / મીડિયા / ઓપિનિયન મેકરની મુલાકાતોનું આદાન-પ્રદાન કરવું .
      * પ્રમોશન , માર્કેટિંગ , પ્રવાસન સ્થળોના વિકાસ વ્યવસ્થાપનના ક્ષેત્રોમાં અનુભવોનું આદાન-પ્રદાન કરવું .
      * બંને દેશોને આકર્ષક પ્રવાસનના સ્થળો તરીકે પ્રોત્સાહિત કરવા માટે ફિલ્મ પ્રવાસનના માધ્યમથી દ્વિપક્ષીય સહયોગને વિકસિત કરવો .
      * સુરક્ષિત , સન્માનનીય અને સંતુલિત પ્રવાસનને પ્રોત્સાહન આપવું .
      * બંને દેશો વચ્ચે પ્રવાસન પ્રવૃત્તિને સુવિધા પ્રદાન કરવી

    રોમાનિયા, ભારત માટે સક્ષમ પ્રવાસનનું બજાર છે ( ભારતમાં વર્ષ 2017 માં રોમાનિયામાંથી અંદાજે 11844 મુલાકાતીઓ આવ્યા હતા ). આ સમજૂતી કરારો પર કરવામાં આવેલ હસ્તાક્ષર એ આ સ્રોત બજારમાંથી આવતા લોકોની વૃદ્ધિમાં કારણભૂત બનશે .


    પૂર્વભૂમિકા :


    ભારત અને રોમાનિયા મજબૂત રાજદ્વારી અને લાંબા આર્થિક સંબંધો ધરાવે છે . વર્તમાન સંબંધોને હવે વધુ મજબૂત બનાવવા અને આગળ જતા તેમનો વિકાસ કરવાની ઈચ્છા ધરાવતા બંને પક્ષો દ્વારા પ્રવાસન ક્ષેત્રમાં તેમના સંબંધોને વધુ સુદ્રઢ બનાવવા માટે પ્રવાસન મંત્રાલય , ભારત સરકાર અને પ્રવાસન મંત્રાલય , રોમાનિયા સરકારની વચ્ચે હસ્તાક્ષર કરવામાં આવ્યા છે .


    NP/J.Khunt/GP/RP

    
    
    (Release ID: 1549221) Visitor Counter : 17
    
    
      Read this release in: English , Urdu , Marathi , Assamese , Bengali , Tamil , Kannada , Malayalam
    
    
    

*