      PIB Headquarters

      ટપાલ સેવાને લગતા પ્રશ્નોના નિરાકરણ માટે ડાક અદાલતનું આયોજન
      Posted On: 17 OCT 2018 5:52PM by PIB Ahmedabad


    ટપાલ સેવાને લગતા પ્રશ્નોના નિરાકરણ માટે પોસ્ટ માસ્ટર જનરલ (મુખ્યાલય ક્ષેત્ર) , “ સ્પીડ પોસ્ટ ભવન ”, શાહીબાગ , અમદાવાદ- 380004 ની કચેરી ખાતે તારીખ 23.10.2018 ( મંગળવાર)ના રોજ 11.00 કલાકે ડાક અદાલતનું આયોજન કરવામાં આવ્યું છે.


    આ અદાલતમાં નીતિ વિષયક મુદ્દાઓ સિવાયની ટપાલ સેવાઓને લગતા અન્ય મુદ્દાઓ સબંધિત ફરિયાદો સાંભળી તેનો નિકાલ કરવામાં આવશે.


    ટપાલ સેવા સબંધી અદાલતમાં રજૂ કરવાની ફરિયાદો શ્રી એ. આર. શાહ , સહાયક નિદેશક ડાક સેવા (ડાક , સ્થાપના અને ભરતી) , ફરિયાદ વિભાગ , પોસ્ટ માસ્ટર જનરલ (મુખ્યાલય ક્ષેત્ર) , સ્પીડ પોસ્ટ ભવન , શાહીબાગ , અમદાવાદ- 380004 ને મોડામાં મોડી તારીખ 20.10.2018 સુધીમાં મળે જાય એ રીતે મોકલવાની રહેશે. નિર્ધારિત સમય મર્યાદા બાદ મળેલી ફરિયાદોને ધ્યાનમાં લેવામાં આવશે નહીં.


    ફરિયાદ સ્પષ્ટ અને મુદ્દાસર હોવી જરૂરી છે. નીતિ વિષયક આધારિત મુદ્દાઓની સુનાવણી હાથ પર લેવામાં આવશે નહીં. ઉપરાંત ફરિયાદની અરજીમાં એક કરતા વધારે મુદ્દા કે વિષયો સમાવિષ્ટ ન હોવા જોઈએ. આ માહિતી પોસ્ટ માસ્ટર જનરલ , મુખ્યાલય ક્ષેત્ર , સ્પીડ પોસ્ટ ભવન , શાહીબાગ , અમદાવાદ- 3800004 દ્વારા પ્રસિદ્ધ એક અખબારી યાદીમાં જણાવવામાં આવી છે.


    NP/J.Khunt/DK/RP

    
    
    (Release ID: 1549970) Visitor Counter : 206