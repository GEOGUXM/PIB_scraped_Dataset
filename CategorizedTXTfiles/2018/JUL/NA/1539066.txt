      रेल मंत्रालय

      रेल नेटवर्क का विस्तार
      Posted On: 18 JUL 2018 5:37PM by PIB Delhi


    रेल विभाग ने विभिन्न राज्यों में 180 नई रेल लाईन बिछाने की परियोजनाओं की शुरूआत की है, जो विभिन्न चरणों में चल रही हैं।


    इनमें आंध्र प्रदेश में 18, असम एवं पूर्वोत्तर क्षेत्र में 15, बिहार में 34, छत्तीसगढ़ में 08, दिल्ली में 01, गुजरात में 04, हरियाणा में 07, हिमाचल प्रदेश में 04, जम्मू-कश्मीर में 01, झारखंड में 14, कर्नाटक में 16, केरल में 02, महाराष्ट्र में 12, मध्य प्रदेश में 08, ओडिशा में 10, पंजाब में 06, राजस्थान में 10, तमिलनाडु में 08, उत्तराखंड में 03, तेलंगाना में 09, उत्तर प्रदेश में 15 और पश्चिम बंगाल में 18 परियोजनाएं शामिल हैं। कुछ परियोजनाएं एक से अधिक राज्यों में आती हैं। अधिकतर नई लाईन परियोजनाओं को पिछड़े और दूर-दराज के इलाकों के सामाजिक-आर्थिक परिस्थितियों के मद्देनजर मुख्य रूप से चलाया जा रहा है, ताकि आर्थिक रूप से पिछड़े क्षेत्रों का तेज विकास हो सके।


    रेलवे परियोजनाओं को पूरा करने के लिए राज्य सरकारों और केन्द्रीय मंत्रालयों के विभिन्न विभागों द्वारा क्लीयरेंस की आवश्यकता होती है, जैसे भू-अधिग्रहण, वन एवं वन्यजीव संबंधी कानूनी क्लीयरेंस इत्यादि।


    यह सूचना आज लोकसभा में रेल राज्य मंत्री श्री राजेन गोहेन ने एक प्रश्न के लिखित उत्तर में दी।


    ****


    वीके/एएम/एकेपी/डीके – 9500


    

    
    (Release ID: 1539066) Visitor Counter : 58