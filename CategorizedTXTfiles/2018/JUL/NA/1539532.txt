      ماحولیات، جنگلات اور موسمیاتی تبدیلی کی وزارت

      مور شماری
      Posted On: 20 JUL 2018 7:40PM by PIB Delhi


    نئی دہلی، 20 ؍جولائی،ماحولیات ، جنگلات اور آب وہوا میں تبدیلی کے وزیر مملکت ڈاکٹر مہیش شرما نے آج لوک سبھا میں ایک تحریری سوال کے جواب میں ایوان کو مطلع کیا کہ مور ہندوستان میں ہر جگہ پایا جانے والا پرندہ ہے ، جو جنگل کے علاوہ زرعی علاقوں اور انسانی بستیوں میں بھی پایا جاتا ہے۔ پرندوں سمیت جنگلی حیات کا بندوبست اور تحفظ متعلقہ ریاست ؍ مرکز کے زیر انتظام علاقوں کی حکومت کی ذمہ داری ہے۔ کچھ اہم اقسام اور جنگلی حیات کی آبادی کا تخمینہ ریاستی حکومتوں کے ذریعے وقفے وقفے سے لگایا جاتا ہے۔ البتہ ریاست ؍ مرکز کے زیر انتظام علاقے میں موروں کی آبادی سے متعلق اعداد وشمار جمع نہیں کئے جاتے۔


    جنگلی حیات کی آبادی میں اتار چڑھاؤ ایک فطری عمل ہے جو عام طور پر حیاتیاتی عناصر جیسے پیداوار ، فطری اموات وغیرہ کے علاوہ کیڑے مار دواؤں والے بیج کے کھانے سے ہونے والی اموات وغیرہ پر منحصر ہوتی ہے۔ البتہ موروں کی آبادی میں کمی کے رجحان کی کوئی رپورٹ نہیں ہے۔ فطرت کے تحفظ کی بین الاقوامی یونین (آئی یو سی این) کی ریڈ لسٹ کے اعداد وشمار کے مطابق مور ان پرندوں میں شامل ہے جن کے بارے میں سب کم تشویش ہے۔


    U- 3744

    
    
    (Release ID: 1539532) Visitor Counter : 4