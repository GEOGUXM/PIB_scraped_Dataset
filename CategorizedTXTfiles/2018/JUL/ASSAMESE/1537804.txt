      জল সম্পদ, নদী উন্নয়ন আৰু গংগা পুনৰুজ্জীৱন মন্ত্ৰালয়

      ব্ৰহ্মপুত্ৰ ব’ৰ্ডে আটাইবোৰ দুৰ্বলতা নাইকিয়া কৰিবৰ বাবে টনকিয়াল হোৱা দৰকাৰ – শ্ৰী অৰ্জুন ৰাম মেঘৱাল তিনিদিনীয়া ভ্ৰমণসূচীৰে গুৱাহাটী আৰু ইম্ফল ভ্ৰমণত কেন্দ্ৰীয় (ৰাজ্যিক) জলসম্পদ মন্ত্ৰী
      Posted On: 04 JUL 2018 3:39PM by PIB Guwahati


    সকলো সমস্যা তথা বিপদাশংকাক সুযোগলৈ পৰিৱৰ্তিত কৰি আৰু সকলো দুৰ্বলতাক ন্যূনতম কৰি তোলাৰ জোখাৰে ব্ৰহ্মপুত্ৰ ব ’ ৰ্ডক শক্তিশালী কৰি তুলিব লাগিব , আজি গুৱাহাটীত ব্ৰহ্মপুত্ৰ ব ’ ৰ্ডৰ বিষয়ববীয়াসকলৰ সৈতে এক বৈঠকত উপস্থিত থাকি এইদৰে কয় কেন্দ্ৰীয় জলসম্পদ , নদী উন্নয়ন আৰু গংগা পুনৰুজ্জীৱিতকৰণ দপ্তৰৰ ৰাজ্যিক মন্ত্ৰী শ্ৰী অৰ্জুন ৰাম মেঘৱালে।


    ব ’ ৰ্ডে গ্ৰহণ কৰা বিভিন্ন পদক্ষেপ তথা প্ৰকল্পৰ পৰ্যালোচনা কৰাৰ পিছত মন্ত্ৰীগৰাকীয়ে ইয়াৰ বিষয়ববীয়াসকলৰ সৈতে অনুষ্ঠানটোৰ সৈতে জড়িত বিভিন্ন সমস্যাৰ বিষয়ে আলোচনা কৰে। তেওঁ কয় যে ব ’ ৰ্ডত যদিহে কোনো দুৰ্বলতা আছে সেয়া ব ’ ৰ্ডে স্বীকাৰ কৰিব লাগে , কিন্তু তাৰ সমান্তৰালভাৱে সেইোবোৰ নাইকিয়া কৰাৰ চেষ্টা অব্যাহত ৰাখিব লাগে। যিকোনো প্ৰত্যাহ্বানকেই একো একোটা সুযোগলৈ পৰিৱৰ্তিত কৰিব লাগে।


    চৰকাৰৰ বিভিন্ন কাৰ্যসূচী সন্দৰ্ভত উল্লেখ কৰি মন্ত্ৰী শ্ৰী মেঘৱালে কয় যে ভাৰতৰ সংস্কৃতিক প্ৰতিফলিত কৰে ব্ৰহ্মপুত্ৰই। গতিকে , ইয়াৰ সৈতে জড়িত যিকোনো প্ৰতিষ্ঠানেই গুৰুত্ব লাভ কৰাটো জৰুৰী। তেওঁ লগতে উল্লেখ কৰে যে বান নিয়ন্ত্ৰণ প্ৰধানমন্ত্ৰী শ্ৰী নৰেন্দ্ৰ মোদীৰ অন্যতম গুৰুত্ববহ বিষয়। জল নিয়ন্ত্ৰণ উত্তৰ - পূৱৰ লগতে চৰকাৰৰ বাবেও সমানেই অগ্ৰাধিকাৰযোগ্য বিষয়। ইয়াক সেয়েহে উন্নয়নৰ বাবে কাম কৰাৰ এক সুযোগ হিচাপে গ্ৰহণ কৰা উচিত।


    ইয়াৰ পূৰ্বে , এক পাৱাৰপইণ্ট প্ৰেজেণ্টেশ্যনৰ যোগেদি ব ’ ৰ্ডে গ্ৰহণ কৰা বিভিন্ন আঁচনি , কাৰ্যসূচী আদিৰ বিষয়ে সামগ্ৰিক ৰূপৰেখা মন্ত্ৰীগৰাকীৰ সমূখত দাঙি ধৰা হয় , তাৰ লগে লগে এই কাৰ্যাৱলীৰ মাজত দেখা দিয়া বিভিন্ন সমস্যাৰ বিষয়েও উল্লেখ কৰা হয় মন্ত্ৰীগৰাকীৰ সমূখত। ইয়াৰ উপৰিও ব ’ ৰ্ডৰ ভালেমান কৰ্মচাৰীৰ অৱসৰ গ্ৰহণৰ ফলত কৰ্মচাৰীৰ নাটনি হোৱাৰ কথাও উল্লেখ কৰে আৰু এই নাটনি দীৰ্ঘদিনীয়া বুলিও উল্লেখ কৰা হয়। এই সন্দৰ্ভত কেন্দ্ৰীয় মন্ত্ৰীগৰাকীয়ে বিষয়াসকলক নিশ্চিতি দিয়ে যে অতিশীঘ্ৰে ব্ৰহ্মপুত্ৰ ব ’ ৰ্ডক পুনঃসংৰচনা কৰা হ ’ ব আৰু তাৰ লগতে খালী থকা পদসমূহত অচিৰেই নিযুক্তি দিয়া হ ’ ব।


    বৈঠকত জল সম্পদ মন্ত্ৰালয়ৰ আয়ুক্ত ( বিএণ্ডবি ) টি এছ মেহৰা , ব্ৰহ্মপুত্ৰ ব ’ ৰ্ডৰ অধ্যক্ষ ৰাজীৱ যাদৱৰ লগতে ভালেমান উচ্চপদস্থ বিষয়াও উপস্থিত থাকে।


    এই মত বিনিময়ৰ পিছতে মন্ত্ৰীগৰাকীয়ে পাণ্ডু বন্দৰত থকা কেন্দ্ৰীয় জল আয়োগ আৰু ভাৰতীয় আভ্যন্তৰীণ জল প্ৰাধিকৰণৰ ক্ষেত্ৰ পৰিদৰ্শনৰ বাবে যায়।


    মন্ত্ৰীগৰাকীয়ে মণিপুৰত অনুষ্ঠিতব্য বিভিন্ন অনুষ্ঠানত অংশগ্ৰহণ কৰিবলৈ আজিয়েই ইম্ফল অভিমুখে ৰাওনা হ ’ ব।


    KDS/BM /RANG

    
    
    (Release ID: 1537804) Visitor Counter : 5
    
    
      Read this release in: English