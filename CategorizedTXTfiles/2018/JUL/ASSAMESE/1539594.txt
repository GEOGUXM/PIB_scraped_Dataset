      গৃহ মন্ত্ৰালয়

      এনআৰচি সন্দৰ্ভত কেন্দ্ৰীয় গৃহমন্ত্ৰীৰ বিবৃতি
      Posted On: 22 JUL 2018 2:20PM by PIB Guwahati


    ১৯৮৫ চনৰ ১৫ আগষ্টত স্বাক্ষৰিত হোৱা অসম চুক্তি অনুসৰি অসমত এনআৰচি সম্পন্ন হৈ আছে৷ এই সমগ্ৰ প্ৰক্ৰিয়াটো মাননীয় উচ্চতম ন্যায়ালয়ৰ নিৰ্দেশাৱলী অনুসৰি তেওঁলোকৰ নিৰৱচ্ছিন্ন তত্বাৱধানত কাৰ্যকৰী কৰা হৈছে৷


    মই সকলোকে নিশ্চিত কৰিব বিচাৰিছোঁ যে এনআৰচিৰ কাম-কাজ সম্পূৰ্ণ নিৰপেক্ষ, স্বচ্ছতাৰে তথা সুবিবেচনাৰে কৰা হৈছে আৰু ভৱিষ্যতলৈও এনেদৰে কৰা হ’ব৷ প্ৰক্ৰিয়াটোৰ প্ৰতিটো পৰ্যায়ত সকলো ব্যক্তিৰ বক্তব্য শুনিবলৈ পৰ্যাপ্ত অৱকাশ প্ৰদান কৰা হৈছে৷ সমগ্ৰ প্ৰক্ৰিয়াটোত আইন আৰু নিয়মাৱলী আখৰে আখৰে পালন কৰা হৈছে৷


    আমি নিশ্চিত যে প্ৰতিজন ব্যক্তিয়ে ন্যায় পাব আৰু ইয়াক মানৱীয় দৃষ্টিভংগীৰে প্ৰত্যক্ষ কৰা হ’ব৷ ব্যক্তিবিশেষে আইনৰ অধীনত উপলব্ধ সকলোখিনি সুবিধা লাভ কৰিব পাৰিব৷


    চৰকাৰে এয়া স্পষ্ট কৰিব খুজিছে যে ৩০ জুলাইত প্ৰকাশ হ’বলগীয়া এনআৰচিখন কেৱল এখন খচৰাহে৷ খচৰা প্ৰকাশৰ পিছত দাবী তথা আপত্তি উত্থাপনৰ পৰ্যাপ্ত অৱকাশ প্ৰদান কৰা হ’ব৷ সকলো দাবী তথা আপত্তি সূ ক্ষ্মভাৱে পৰীক্ষা কৰা হ’ব৷ দাবী তথা আপত্তি নিষ্পত্তি কৰাৰ পূৰ্বে শুনানিৰ সুবিধা প্ৰদান কৰা হ’ব৷ ইয়াৰ পিছতহে চুড়ান্ত এনআৰচিখন প্ৰকাশ পাব৷


    যিসকল ব্যক্তি দাবী তথা আপত্তিৰ ফলাফলত সন্তুষ্ট নহয় তেওঁলোকক নাগৰিক নিয়মাৱলীয়ে বৈদেশিক ন্যায়পীঠত আপীল কৰাৰ সুবিধা প্ৰদান কৰিছে৷ গতিকে এনআৰচি প্ৰকাশৰ পিছত কোনো ব্যক্তিক আটক শিবিৰত ৰখাৰ প্ৰশ্নই উঠিব নোৱাৰে৷


    ৰাজ্য চৰকাৰক আইন-শৃংখলা ৰূপায়নত নিশ্চিতি প্ৰদান কৰিবলৈ কোৱা হৈছে আৰু কোনো ব্যক্তিয়ে যাতে নিজৰ হাতত আইন তুলি ল’ব নোৱাৰে তাৰ বাবে প্ৰয়োজনীয় সকলো ব্যৱস্থা সুৰক্ষা আৰু নিৰাপত্তাৰ খাতিৰত গ্ৰহণ কৰিবলৈ কোৱা হৈছে৷ কোনো ব্যক্তিকে অতিষ্ঠ কৰা নহ ’ ব এই ক্ষেত্ৰত কেন্দ্ৰ চৰকাৰে অসম চৰকাৰক যথাসম্ভৱ প্ৰয়োজনীয় সহায় প্ৰদান কৰিব৷


    ******


    BB/PK/MANN

    
    
    (Release ID: 1539594) Visitor Counter : 12
    
    
      Read this release in: English