      গৃহ মন্ত্ৰালয়

      ‘নতুন উত্তৰ পূৰ্বাঞ্চল’’ৰ দৃষ্টিকোণৰ সৈতে ‘‘নতুন ভাৰত’’ৰ সপোন বাস্তৱায়িত হ’বঃ গৃহমন্ত্ৰী শ্ৰী ৰাজনাথ সিঙে কয় যে বিকাশৰ বাবে উত্তৰ পূৰ্বাঞ্চলক হাইৱে’ৰ লগতে আই-ৱে’ৰো প্ৰয়োজন শ্বিলঙত অনুষ্ঠিত হোৱা উত্তৰ পূৰ্বাঞ্চল পৰিষদৰ ৬৭তম পৰিকল্পনা অধিৱেশনৰ সমাপন অনুষ্ঠানত গৃহমন্ত্ৰীয়ে সভাপতিত্ব কৰে
      Posted On: 10 JUL 2018 4:46PM by PIB Guwahati


    কেন্দ্ৰীয় গৃহমন্ত্ৰী শ্ৰী ৰাজনাথ সিঙে কয় যে ‘নতুন ভাৰতে’ ‘নতুন উত্তৰ পূব’ৰ বিকাশ আৰু শান্তিৰ পথ গঢ়িব৷ শ্বিলঙত অনুষ্ঠিত হোৱা উত্তৰ পূৰ্বাঞ্চল পৰিষদৰ ৬৭তম পৰিকল্পনা অধিৱেশনৰ আজি সমাপন অনুষ্ঠানত বক্তৃতা প্ৰদান কৰি গৃহমন্ত্ৰীগৰাকীয়ে কয় যে প্ৰধানমন্ত্ৰী শ্ৰী নৰেন্দ্ৰ মোদীয়ে ২০২২ চনৰ ভিতৰত নতুন ভাৰত গঢ়াৰ সপোন দেখিছে৷ ‘নতুন ভাৰত’ৰ সপোনে ‘নতুন উত্তৰ পূব’ৰ সপোন বাস্তৱায়িত কৰিব, তেওঁ এইদৰে কয়৷


    গৃহ মন্ত্ৰীগৰাকীয়ে কয় যে ‘নতুন উত্তৰ পূবে’ উন্নত পথ সংযোগীকৰণ আৰু বিকশিত তথ্য প্ৰযুক্তিৰ সম্ভাৱনা মুকলি কৰিব৷ উত্তৰ পূৰ্বাঞ্চলক উন্নত পথৰ সংযোগীকৰণৰ আৱশ্যকতা সন্দৰ্ভত তেওঁ মন্তব্য প্ৰকাশ কৰি কয় যে অঞ্চলটোত উন্নত ব্ৰডবেণ্ড সেৱা প্ৰদানৰ জৰিয়তে যুৱ সমাজে তেওঁলোকৰ ঘৰৰ কাষতে নিয়োজনৰ সুবিধা বিচাৰি পাব৷ ইয়াৰ জৰিয়তে স্থানীয় যুৱ সমাজে চাকৰি বিচাৰি দেশৰ অন্য প্ৰান্তলৈ যোৱাটো বন্ধ হ’ব৷


    ভাষণ প্ৰসংগত কেন্দ্ৰীয় গৃহমন্ত্ৰীগৰাকীয়ে কয় যে দক্ষতা বিকাশৰ ক্ষেত্ৰত আইটিআই আৰু পলিটেকনিক অনুষ্ঠানসমূহে গুৰুত্বপূৰ্ণ ভূমিকা পালন কৰিব পাৰে৷ এই ক্ষেত্ৰত এনইচিয়ে দক্ষতা বিকাশৰ বাবে আঞ্চলিক প্ৰতিষ্ঠান স্থাপন কৰাৰ পোষকতা কৰে মন্ত্ৰীগৰাকীয়ে৷


    উত্তৰ পূৰ্বাঞ্চলত বেচৰকাৰী বিনিয়োগৰ পৰিৱেশ গঢ়ি বিনিয়োগকাৰীসকলক সুৰক্ষিত অনুভৱ কৰোৱাৰ বাবে তথা সমস্যাসমূহ সমাধান কৰাত গুৰুত্ব আৰোপ কৰে কেন্দ্ৰীয় মন্ত্ৰীগৰাকীয়ে৷ ইয়াৰ জৰিয়তে বিনিয়োগ বৃদ্ধি হ ’ ব বুলি তেওঁ কয়৷


    ইয়াৰোপৰি কেন্দ্ৰীয় মন্ত্ৰীগৰাকীয়ে প্ৰধানমন্ত্ৰী শ্ৰী নৰেন্দ্ৰ মোদীৰ ২০২২ চনৰ ভিতৰত কৃষকৰ উপাৰ্জন দুগুণ কৰাৰ সপোনৰ প্ৰসংগত কৃষি ক্ষেত্ৰৰ উত্তৰণ সম্পৰ্কেও আলোচনা কৰে৷ এই সন্দৰ্ভত তেওঁ নৰ্থ ইষ্টাৰ্ণ ৰিজিঅ ’ নেল এগ্ৰিকালচাৰেল মাৰ্কেটিং কৰ্প ’ ৰেচন লিমিটেড ( এনইআৰএএমএচি ) ৰ ৰূপান্তৰণ সম্পৰ্কে মতামত প্ৰকাশ কৰে৷ উত্তৰ পূৰ্বাঞ্চলৰ ৰাজ্যসমূহ শান্তি - সম্প্ৰীতিৰ পৰিৱেশ বৰ্তাই ৰাখিবলৈ আৰক্ষী প্ৰশাসনৰ আন্তঃগাঁথনিৰ উন্নীতকৰণ সন্দৰ্ভতো তেওঁ মন্তব্য প্ৰকাশ কৰে৷


    কেন্দ্ৰীয় গৃহমন্ত্ৰীগৰাকীয়ে ভাষণ প্ৰসংগত কয় যে উত্তৰ পূৰ্বাঞ্চলৰ ৰাজ্যসমূহ অনন্য বিকাশৰ সম্ভাৱনাৰ দ্বাৰা আশীৰ্বাদপুষ্ট৷ তেওঁ কয় যে আমি বিকাশৰ সেই ক্ষেত্ৰসমূহ চিনাক্ত কৰি কাৰ্যকৰী প্ৰণয়নৰ বাবে পৰিকল্পনা কৰিব লাগে৷ শাসনতন্ত্ৰৰ ছিদ্ৰসমূহ হ্ৰাস কৰি সম্পূৰ্ণ নিকা পদ্ধতিৰ নিশ্চয়তা প্ৰদানত গুৰুত্ব আৰোপ কৰি তেওঁ উত্তৰ পূৰ্বাঞ্চলৰ ৰাজ্যসমূহৰ মুখ্যমন্ত্ৰীসকলক এই দিশত কৰ্ম সম্পাদন কৰিবলৈ আহ্বান জনায়৷


    উল্লেখ্য , দুদিনীয়া এই এনইচিৰ ৬৭তম পৰিকল্পনা অধিৱেশনখনত ড ’ নাৰৰ কেন্দ্ৰীয় ৰাজ্যিক মন্ত্ৰী ( স্বতন্ত্ৰ ) তথা এনইচিৰ উপ অধ্যক্ষ ডঃ জিতেন্দ্ৰ সিং সহিতে উত্তৰ পূৰ্বাঞ্চলৰ আঠোখন ৰাজ্যৰ ৰাজ্যপাল তথা মুখ্যমন্ত্ৰী আৰু ড ’ নাৰ মন্ত্ৰালয়ৰ শীৰ্ষ বিষয়ববীয়াই অংশগ্ৰহণ কৰে৷


    ********


    BB/PK/KG/SS /MANN

    
    
    (Release ID: 1538296) Visitor Counter : 10
    
    
      Read this release in: English , Tamil