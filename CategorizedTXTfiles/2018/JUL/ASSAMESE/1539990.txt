      বিত্ত মন্ত্ৰালয়

      আজি আয়কৰ বিভাগ আয়কৰ দিৱস উদযাপন উত্তৰ পূৰ্বাঞ্চলত কৰ সংগ্ৰহৰ পৰিমাণ ২৮%লৈ বৃদ্ধি
      Posted On: 24 JUL 2018 5:35PM by PIB Guwahati


    ২০১৭ - ১৮ বিত্তীয় বৰ্ষত উত্তৰ পূৰ্বাঞ্চলত ৩০ জুন পৰ্যন্ত কৰ সংগ্ৰহৰ পৰিমাণ ২৮ শতাংশলৈ বৃদ্ধি হৈছে যি সমগ্ৰ দেশৰ ভিতৰতে দিল্লীৰ পিছতে দ্বিতীয় সৰ্বাধিক হিচাপে পৰিগণিত হৈছে৷ শেহতীয়া বিত্তীয় বৰ্ষত উত্তৰ পূৰ্বাঞ্চলত বিভিন্ন বিভাগসমূহে নিৰ্ধাৰিত বাজেট লক্ষ্য ৮ , ৩৫৭ কোটি টকাৰ ভিতৰত ১ , ৫৬৪ কোটি টকা সংগ্ৰহ কৰিছে , গুৱাহাটীত উদযাপিত আজি ১৫৮তম আয়কৰ দিৱসৰ দিনা আয়কৰ বিভাগৰ মুখ্য আয়ুক্ত শ্ৰী এল তি যোশী ৰানীয়ে এইদৰে কয়৷ শ্ৰী যোশীয়ে কয় যে , ২০১৭ - ১৮ বৰ্ষত অঞ্চলটোত মুঠ সংগ্ৰহৰ পৰিমাণ হৈছে ৭ , ০৯৭ কোটি টকা৷ ভাৰতে যোৱাটো বিত্তীয় বৰ্ষত ১০ লাখ কোটি টকাতকৈও অধিক ধন সংগ্ৰহ কৰিছিল আৰু এইবাৰ ১১ লাখ ৫০ হাজাৰ কোটি টকাৰ লক্ষ্য নিৰ্ধাৰণ কৰা হৈছে৷


    প্ৰশাসনৰ বাবে সংগৃহীত ৰাজহ হ ’ ল মেৰুদণ্ডস্বৰূপ আৰু কৰদাতাসকলে কৰ প্ৰদান কৰি দেশৰ বিকাশত অৰিহণা প্ৰদান কৰে৷ দেশৰ উত্তৰণৰ বাবে সম্পদসমূহৰ প্ৰয়োজন আৰু আয়কৰে এয়া প্ৰদান কৰি আছে৷ আয়কৰ বিভাগে ইয়াৰ লক্ষ্য প্ৰতি বৰ্ষতে পূৰণ কৰি আহিছে , শ্ৰী যোশীয়ে এইদৰে কয়৷ এয়া ব্যক্তিবিশেষৰ দায়িত্ব যে দেশৰ বিকাশত সকলোৱে হাত উজান দিব লাগে৷ যদি কোনোবাই কৰ প্ৰদান কৰিছে এয়া তেওঁলৈ চৰকাৰে দেশৰ জনসাধাৰণৰ কল্যাণমূলক কামৰ বাবে খৰচ কৰা ধনৰ জৰিয়তৈ পুনৰ ঘূৰি আহে৷ ইয়াৰোপৰি তেওঁ প্ৰত্যেককে আয়কৰ সেতুৰ দৰে অনলাইন সেৱাসমূহৰ সুবিধা গ্ৰহণ কৰিবলৈ আহ্বান জনায়৷ ইয়াৰ জৰিয়তে কৰদাতাসকলে প্ৰয়োজনীয় সেৱাসমূহৰ বিষয়ে তথ্য প্ৰাপ্তিত সহায়ক হ ’ ব৷


    আজিৰ কাৰ্যসূচীটোত উদযাপনৰ অংশ হিচাপে উত্তৰ পূৰ্বাঞ্চলৰ গুৱাহাটীস্থিত আয়কৰ মুখ্য আয়ুক্তৰ কাৰ্যালয়ৰ পৰা ২০১৬ - ১৭ বিত্তীয় বৰ্ষৰ বাবে অনা - ঔদ্যোগিক আৰু ঔদ্যোগিক ( পিএছইউ আৰু নন পিএছইউকে ধৰি ) ক্ষেত্ৰৰ শীৰ্ষ তিনি কৰদাতাক সম্বৰ্ধনা জনোৱা হয়৷ পিএছইউ শাখাৰ অধীনত নুমলীগড় ৰিফাইনাৰী লিমিটেড , অইল ইণ্ডিয়া লিমিটেড আৰু নৰ্থ ইষ্টাৰ্ণ ইলেকট্ৰিক পাৱাৰ কৰ্প ’ ৰেচন ( নীপকো ) ক শীৰ্ষৰ তিনি কৰদাতা হিচাপে সম্বৰ্ধনা জনোৱা হয়৷ আনহাতে নন পিএছইউ শাখাত গ্ৰীণপ্লাই ইণ্ডাষ্ট্ৰীজ লিমিটেড , লাফাৰ্জ উমিয়াম মাইনিং প্ৰাইভেট লিমিটেড আৰু ষ্টাৰ চিমেণ্ট মেঘালয়া চিমেণ্টক সম্বৰ্ধনা জনোৱা হয়৷


    উল্লেখ্য , আজিৰ কাৰ্যসূচীটোত শ্ৰী শিশিৰ ঝা , আয়ুক্ত , শ্ৰী সঞ্জয় বাহাদুৰ , মুখ্য সঞ্চালক ( অনুসন্ধান ) শ্ৰীমতী জি . জি . কামেই , আয়ুক্ত , আয়কৰ বিভাগ , শ্ৰী কুলদীপ সিং ধাতৱালিয়া , সঞ্চালক প্ৰধান , উত্তৰ পূব মণ্ডল , তথ্য আৰু সম্প্ৰচাৰ মন্ত্ৰালয় তথা আয়কৰ বিভাগৰ বিভিন্ন বিষয়ববীয়াও উপস্থিত আছিল৷ অনুষ্ঠানটোৰ আদিতে উত্তৰ পূৰ্বাঞ্চলৰ আয়কৰ বিভাগৰ মুখ্য আয়ুক্ত শ্ৰী এল তি যোশী ৰানীয়ে গুৱাহাটীৰ আয়কৰ ভৱনত আয়কৰৰ পতাকা উত্তোলন কৰে৷

    
    
    (Release ID: 1539990) Visitor Counter : 5
    
    
      Read this release in: English