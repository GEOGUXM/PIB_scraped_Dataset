      গৃহ মন্ত্ৰালয়

      খচৰা এন আৰ চি প্ৰকাশৰ পূৰ্বে গৃহ পৰিক্ৰমা মন্ত্ৰালয়ৰ অসম আৰু ইয়াৰ চুবুৰীয়া ৰাজ্যসমূহৰ বাবে নিৰ্দেশনা প্ৰদান
      Posted On: 25 JUL 2018 4:13PM by PIB Guwahati


    গৃহ পৰিক্ৰমা মন্ত্ৰালয় অসম ৰাজ্যিক চৰকাৰ তথা ইয়াৰ ওচৰ চুবুৰীয়া ৰাজ্যসমূহক ৰাষ্ট্ৰীয় নাগৰিক পঞ্জী ( এন আৰ চি ) ৰ খচৰা প্ৰকাশৰ পূৰ্বে আৰু পিছত আইন তথা নিৰ্দেশ পালনৰ নিশ্চিতি প্ৰদান কৰাটো বিচাৰিছে৷


    অসমৰ ৰাজ্য চৰকাৰক ৰাজ্যিক সংস্থা , এন আৰ চি কৰ্তৃপক্ষ আৰু কেন্দ্ৰীয় সংস্থাসমূহৰ মাজত সমন্বয় নিশ্চিত কৰাৰ বাবে মুখ্য সচিবৰ অধ্যক্ষতাত এখন ৰাজ্যিক পৰ্যায়ৰ সমন্বয় সমিতি স্থাপন কৰাৰ বাবে উপদেশ প্ৰদান কৰা হৈছে৷ ৰাজ্যৰ ৰাজধানী তথা জিলাৰ মুখ্য কাৰ্যালয়সমূহত অভিযোগ প্ৰাপ্তি তথা ইয়াৰ নিবাৰণৰ বাবে নিয়ন্ত্ৰণ কক্ষ স্থাপনৰ বাবে নিৰ্দেশনা প্ৰদান কৰা হৈছে৷ ভাৰতৰ সাধাৰণ নিয়ামক ( আৰজিআই ) ক সকলো প্ৰকাৰৰ যোগাযোগ ব্যৱস্থা যেনে ৱেবছাইট , ট ’ ল - ফ্ৰী নম্বৰ , এছএমএছ ইত্যাদিৰ জৰিয়তে জন সাধাৰণক এন আৰ চিৰ খচৰাৰ তথ্যসমূহ প্ৰদান কৰিবলৈ নিৰ্দেশ দিয়া হৈছে৷


    এন আৰ চিৰ প্ৰক্ৰিয়াসমূহ , এন আৰ চিৰ খচৰাত নাম নথকা লোকসকলৰ বাবে উপলব্ধ বিকল্প , দাবী আৰু আপত্তি নিষ্পত্তিৰ বাবে প্ৰক্ৰিয়া তথা বিহিত সময় আদি তথ্যৰ বাবে জন সাধাৰণক সজাগ কৰিবলৈ জন সজাগতা শিবিৰ মুকলি কৰা হৈছে৷


    কেন্দ্ৰীয় গৃহমন্ত্ৰী শ্ৰী ৰাজনাথ সিঙে পূৰ্বে এক বিবৃতি যোগে সকলোৱে ন্যায় পোৱা তথা মানৱীয় দৃষ্টিৰে সমস্যাসমূহৰ সমাধান কৰাৰ কথা ঘোষণা কৰে৷ প্ৰত্যেকেই আইনৰ অধীনত থাকি অভিযোগসমূহ নিষ্পত্তি কৰাৰ সুযোগ পাব৷ চৰকাৰে এয়া স্পষ্ট কৰিব বিচাৰিছে যে ৩০ জুলাই এন আৰ চিৰ খচৰা মুকলিৰ পিছত দাবী আৰু অভিযোগ নিষ্পত্তিৰ বাবে পৰ্যাপ্ত ব্যৱস্থা গ্ৰহণ কৰা হ ’ ব৷ সকলো দাবী আৰু অভিযোগ সুক্ষ্মভাৱে পৰীক্ষা কৰা হ ’ ব৷


    ইয়াৰোপৰি গৃহ পৰিক্ৰমা মন্ত্ৰালয়ে অসম ৰাজ্য চৰকাৰক এন আৰ চিৰ খচৰাৰ ভিত্তিত কোনো প্ৰশাসনিক অথবা আৰক্ষীৰ দ্বাৰা যাতে ব্যৱস্থা গ্ৰহণ কৰা নহয় , সেই সন্দৰ্ভত উপদেশ প্ৰদান কৰে৷ এন আৰ চিৰ খচৰাত নাম থকা ব্যক্তিক বৈদেশিক ন্যায়পীঠলৈ প্ৰেৰণ কৰাৰ প্ৰশ্নই উঠিব নোৱাৰে আৰু ইয়াৰ চূড়ান্ত প্ৰকাশৰ পূৰ্বে ব্যক্তিসকলক অভিযোগ দাখিল কৰিবলৈ পৰ্যাপ্ত সুবিধা প্ৰদান কৰা হ ’ ব৷ এন আৰ চি কাৰ্যসূচীৰ ভিত্তিত কোনো ব্যক্তিক আটক কৰাৰো প্ৰশ্ন উত্থাপন হ ’ ব নোৱাৰে৷ ৰাজ্য চৰকাৰক সকলো প্ৰশাসনীয় বিভাগ তথা আৰক্ষী বিভাগক এই সম্পৰ্কে স্পষ্ট নিৰ্দেশনা প্ৰদান কৰিবলৈ কোৱা হৈছে৷


    ******


    BB/NK/PK/KGS/SS/MANN

    
    
    (Release ID: 1540185) Visitor Counter : 7
    
    
      Read this release in: English