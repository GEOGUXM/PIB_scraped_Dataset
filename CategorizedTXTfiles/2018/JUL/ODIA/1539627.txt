      ରେଳ ମନ୍ତ୍ରଣାଳୟ

      ରେଲୱେ ବୋର୍ଡର ନୂତନ ମେମ୍ବର ଷ୍ଟାଫ୍ ଭାବେ ଏସ ଏନ ଅଗ୍ରୱାଲଙ୍କ ଦାୟିତ୍ୱ ଗ୍ରହଣ
      Posted On: 23 JUL 2018 3:17PM by PIB Bhubaneshwar


    2018 ଜୁଲାଇ 20 ତାରିଖରେ ଏସ ଏନ ଅଗ୍ରୱାଲ ରେଲୱେ ବୋର୍ଡର ନୂତନ ଷ୍ଟାଫ୍ ମେମ୍ବର ଓ ଭାରତ ସରକାରଙ୍କ ଏକ୍ସଅଫିସିଓ ସଚିବ ଭାବେ ଦାୟିତ୍ୱ ଗ୍ରହଣ କରିଛନ୍ତି । ଏହା ପୂର୍ବରୁ ଶ୍ରୀ ଅଗ୍ରୱାଲ ସାଉଥ ଇଷ୍ଟର୍ଣ୍ଣ ରେଲୱେ , କୋଲକାତାରେ ଜେନେରାଲ ମ୍ୟାନେଜର ଦାୟିତ୍ୱରେ ଥିଲେ ।


    ଏସ ଏନ ଅଗ୍ରୱାଲ ଜଣେ ସିଭିଲ ଇଞ୍ଜିନିୟର ଏବଂ ଇଣ୍ଡିଆନ ରେଲୱେ ସର୍ଭିସ ଅଫ ଇଞ୍ଜିନିୟର୍ସ ( IRSE ) 1980 ବ୍ୟାଚର ଅଫିସର । ୱେଷ୍ଟର୍ଣ୍ଣ ରେଲୱେ , ସେଣ୍ଟ୍ରାଲ ରେଲୱେ , ସଦର୍ଣ୍ଣ ରେଲୱେ , ନର୍ଥ ସେଣ୍ଟ୍ରାଲ ରେଲୱେ , ସାଉଥ ଇଷ୍ଟ ସେଣ୍ଟ୍ରାଲ ରେଲୱେ ଏବଂ ଆରଡିଏସ୍ଓରେ ସେ ଗୁରୁତ୍ୱପୂର୍ଣ୍ଣ ଦାୟିତ୍ୱ ନିର୍ବାହ କରିଛନ୍ତି । ଏଥିସହ ସେ ନାଗପୁରରେ ଡିଭିଜନାଲ ରେଲୱେ ମ୍ୟାନେଜର ଏବଂ ୱେଷ୍ଟର୍ଣ୍ଣ ରେଲୱେ , ମୁମ୍ବାଇରେ ପ୍ରିନ୍ସପାଲ ଚିଫ୍ ଇଞ୍ଜିନିୟର ଭାବେ ମଧ୍ୟ କାର୍ଯ୍ୟ କରିଥିଲେ ।


    ଶ୍ରୀ ଅଗ୍ରୱାଲ ଦେଶ ଭିତରେ ଏବଂ ବାହାରେ , ଯଥା ; ଯୁକ୍ତରାଷ୍ଟ୍ର ଆମେରିକା , ଅଷ୍ଟ୍ରେଲିଆ , ଫ୍ରାନ୍ସରେ ବିଭିନ୍ନ ପ୍ରକାର ପେସାଦାର ପ୍ରଶିକ୍ଷଣ ନେଇଛନ୍ତି ।


    ଆନ୍ତର୍ଜାତିକ କର୍ମଶାଳାରେ ମଧ୍ୟ ସେ ଅନେକ ଗୁଡ଼ିଏ ଟେକ୍ନିକାଲ ପେପର୍ ଉପସ୍ଥାପନ କରିଛନ୍ତି । ସେ କ୍ରୀଡ଼ା ଏବଂ ସାମାଜିକ-ସାଂସ୍କୃତିକ କାର୍ଯ୍ୟକ୍ରମରେ ମଧ୍ୟ ରୁଚି ରଖନ୍ତି ।


    **************

    
    
    (Release ID: 1539627) Visitor Counter : 2