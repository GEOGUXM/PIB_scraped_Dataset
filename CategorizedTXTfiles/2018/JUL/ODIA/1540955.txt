      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ଚଳିତ ଋତୁରେ 322 ଲକ୍ଷ ଟନ ଚିନି ଉତ୍ପାଦନର ଲକ୍ଷ୍ୟ 250 ଲକ୍ଷ ଟନ ଛୁଇଁବ ଘରୋଇ ଚାହିଦା
      Posted On: 31 JUL 2018 8:49PM by PIB Bhubaneshwar


    ଚଳିତ ଆଖୁ ଋତୁ (ଅକ୍ଟୋବର 2017 ରୁ ସେପ୍ଟେମ୍ବର 2018)ରେ ମୋଟ 322 ଲକ୍ଷ ମେଟ୍ରିକ ଟନ ଚିନି ଉତ୍ପାଦନର ଆକଳନ କରାଯାଇଛି । ପୂର୍ବ ବର୍ଷ 202.27 ଲକ୍ଷ ମେଟ୍ରିକ ଟନ ଚିନି ଉତ୍ପାଦିତ ହୋଇଥିଲା । ଚଳିତ ଋତୁରେ 250 ଲକ୍ଷ ମେଟ୍ରିକ ଟନ ଚିନିର ଘରୋଇ ଚାହିଦା ରହିଥିବା ବେଳେ ଚିନିକଳ ଏବଂ ଆଖୁ ଚାଷୀମାନଙ୍କ କଲ୍ୟାଣ ପାଇଁ କେନ୍ଦ୍ର ସରକାର ଅନେକ ପଦକ୍ଷେପ ନେଇଛନ୍ତି ବୋଲି କେନ୍ଦ୍ର ଖାଉଟୀ ବ୍ୟାପାର , ଖାଦ୍ୟ ଓ ସାଧାରଣ ବଂଟନ ରାଷ୍ଟ୍ର ମନ୍ତ୍ରୀ ଶ୍ରୀ ସି.ଆର. ଚୌଧୁରୀ ଏହି ସୂଚନା ଦେଇଛନ୍ତି । ସେ କହିଛନ୍ତି ଯେ , ଚିନିକଳ ଏବଂ ଆଖୁ ଚାଷୀମାନଙ୍କ ସୁବିଧା ପାଇଁ କେନ୍ଦ୍ର ସରକାର ନିକଟରେ ଆଖୁର ଉଚିତ ଓ ଲାଭଦାୟକ ମୂଲ୍ୟ ଘୋଷଣା କରିଛନ୍ତି । ପ୍ରତି କ୍ୟୁଂଟାଲ ଆଖୁ ପେଡା ପାଇଁ ଚିନିକଳଗୁଡିକୁ 5 ଟଙ୍କା 50 ପଇସାର ଆର୍ଥିକ ସହାୟତା ମିଳିବ । ଇତିମଧ୍ୟରେ କେନ୍ଦ୍ର ସରକାର 30 ଲକ୍ଷ ମେଟ୍ରିକ ଟନ ଚିନି ବଫର ଷ୍ଟକ ରଖିଛନ୍ତି , ଯାହାର କି ପରିବହନ ଓ ରକ୍ଷଣାବେକ୍ଷଣ ଖର୍ଚ୍ଚ ପାଖାପାଖି 1175 କୋଟି ଟଙ୍କା ହେବ ।


    କେନ୍ଦ୍ର ମନ୍ତ୍ରୀ ଶ୍ରୀ ଚୌଧୁରୀ କହିଛନ୍ତି ଯେ , ନୂଆ ଡିଷ୍ଟିଲେରି ଏବଂ ବଏଲର ପ୍ରତିଷ୍ଠା ପାଇଁ 4 , 440 କୋଟି ଟଙ୍କା ଚିନି କଳଗୁଡିକୁ କୋହଳ ଋଣ ଆକାରରେ ଯୋଗାଇ ଦିଆଯିବ । ଘରୋଇ ବଜାରରେ ବିକ୍ରୀ ଲାଗି ଚିନିର ସର୍ବନିମ୍ନ କାରଖାନା ଫାଟକ ମୂଲ୍ୟ କିଲୋଗ୍ରାମ ପିଛା 29 ଟଙ୍କା ରଖାଯାଇଛି । ଏହାଠାରୁ କମ ଦରରେ କୌଣସି ଚିନିକଳ ଚିନି ବିକ୍ରୀ କରିପାରିବେ ନାହିଁ । କେନ୍ଦ୍ର ସରକାର ଆଖୁ ଚାଷକୁ ପ୍ରୋତ୍ସାହନ ମାଧ୍ୟମରେ ଇଥାନଲ ଉତ୍ପାଦନକୁ ଅଗ୍ରପ୍ରାଧାନ୍ୟ ଦେଉଛନ୍ତି ବୋଲି କେନ୍ଦ୍ର ମନ୍ତ୍ରୀ ଶ୍ରୀ ଚୌଧୁରୀ ଲୋକସଭାରେ ପ୍ରକାଶ କରିଛନ୍ତି ।


    **********


    

    
    (Release ID: 1540955) Visitor Counter : 5