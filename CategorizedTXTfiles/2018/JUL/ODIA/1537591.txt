      ଶକ୍ତି ମନ୍ତ୍ରଣାଳୟ

      ରାଜ୍ୟ ଶକ୍ତି ଓ ଅକ୍ଷୟ ଉର୍ଜା ମନ୍ତ୍ରୀଙ୍କ ସମ୍ମିଳନୀ
      • ଆବଶ୍ୟକ ହେଲେ କେନ୍ଦ୍ର ମୌଳିକ ଢାଞ୍ଚାର ନିର୍ମାଣ ପାଇଁ ଅଧିକ ଅର୍ଥ ପ୍ରଦାନ କରିବା ପାଇଁ ପ୍ରସ୍ତୁତ: ଶ୍ରୀ ଆର କେ ସିଂ

      Posted On: 03 JUL 2018 3:18PM by PIB Bhubaneshwar

    କେନ୍ଦ୍ର ଶକ୍ତି , ନବୀନ ଓ ଅକ୍ଷୟ ଉର୍ଜା ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଆର କେ ସିଂ କହିଛନ୍ତି , “ ଆମେ ଏକ ଟିମ ଏବଂ ଆମକୁ ଦେଶର ପ୍ରତ୍ୟେକ ଗରିବ ବ୍ୟକ୍ତିଙ୍କ ଘରେ ବିଦ୍ୟୁତ ସଂଯୋଗ ପ୍ରଦାନ କରିବା ପାଇଁ ଏକଜୁଟ ହୋଇ କାର୍ଯ୍ୟ କରିବା ଆବଶ୍ୟକ । ଦାରିଦ୍ର୍ୟ ମୁକ୍ତ ଭାରତ ନିର୍ମାଣ ପାଇଁ ଉର୍ଜା ଉପଲବ୍ଧି ହେଉଛି ପ୍ରଥମ ଆବଶ୍ୟକତା । ଉର୍ଜା ହେଉଛି ବିକାଶର ଇଂଜିନ ଏବଂ କୌଣସି ବି ଦେଶ ବିକାଶ କରିପାରିବ ନାହିଁ , ଯେଉଁଠାରେ କି କୋଟି କୋଟି ଜନସାଧାରଣ ବିଦ୍ୟୁତ ବିନା ଜୀବନ ନିର୍ବାହ କରୁଛନ୍ତି । ମନ୍ତ୍ରୀ ଆଜି ସିମଲାରେ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳମାନଙ୍କର ବିଦ୍ୟୁତ , ନବୀନ ତଥା ଅକ୍ଷୟ ଶକ୍ତି ମନ୍ତ୍ରୀମାନଙ୍କର ସମ୍ମିଳନୀକୁ ସମ୍ବୋଧିତ କରିଥିଲେ ।


    ଏହି ସମ୍ମିଳନୀରେ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳମାନଙ୍କର ବିଦ୍ୟୁତ ମନ୍ତ୍ରୀ ଓ ସଚିବମାନେ ସାମିଲ ଥିଲେ । ଏଠାରେ ଶକ୍ତି ଓ ଅକ୍ଷୟ ଉର୍ଜା କ୍ଷେତ୍ରର ବରିଷ୍ଠ ଅଧିକାରୀ ଦେଶରେ ବିଦ୍ୟୁତ ଓ ଅକ୍ଷୟ ଉର୍ଜା ସହିତ ସମ୍ବନ୍ଧିତ ବିଭିନ୍ନ ପ୍ରସଙ୍ଗ ଉପରେ ଆଲୋଚନା କରିଥିଲେ । ଏହି ଏକଦିବସୀୟ ସମ୍ମିଳନୀ ସମୟରେ ସମସ୍ତଙ୍କ ପାଇଁ ବିଦ୍ୟୁତ , ସୌଭାଗ୍ୟ , ଆଇପିଡିଏସ , ଉଦୟ ଏବଂ ନବୀକରଣ ଉର୍ଜା ଭଳି ବିଭିନ୍ନ ସରକାରୀ କାର୍ଯ୍ୟକ୍ରମ ଉପରେ ବିଚାର ବିମର୍ଶ କରାଯାଇଥିଲା ।


    ଡିସକମକୁ ଉର୍ଜା କ୍ଷେତ୍ରର ଆଧାର ବୋଲି ବର୍ଣ୍ଣନା କରି ମନ୍ତ୍ରୀ ରାଜ୍ୟମାନଙ୍କୁ ଡିସକମର କ୍ଷତି ଭରଣା କରିବା ନେଇ ଆଗ୍ରହ ପ୍ରକାଶ କରିଥିଲେ । ସେ କହିଲେ ଯେ ବିଦ୍ୟୁତ କ୍ଷେତ୍ରର ସବସିଡି ପ୍ରତ୍ୟକ୍ଷ ଲାଭର ହସ୍ତାନ୍ତରଣ ଜରିଆରେ କରାଯିବା ଆବଶ୍ୟକ ।


    ରାଜ୍ୟମାନଙ୍କରେ ମୌଳିକ ଢାଞ୍ଚା ନିର୍ମାଣ କରିବା ନେଇ ମନ୍ତ୍ରୀ କେନ୍ଦ୍ର ଦ୍ୱାରା ମଞ୍ଜୁର କରାଯାଇଥିବା ପାଣ୍ଠିର କମ ଉପଯୋଗ ବାବଦରେ ପ୍ରକାଶ କରିଥିଲେ । ସେ କହିଥିଲେ ଯେ ମୌଳିକ ଢାଞ୍ଚା ନିର୍ମାଣ ପାଇଁ ଆବଶ୍ୟକତା ପଡିଲେ କେନ୍ଦ୍ର ଅଧିକ ପାଣ୍ଠି ପ୍ରଦାନ କରିବା ପାଇଁ ପ୍ରସ୍ତୁତ ଅଛି ଏବଂ ଦ୍ରୂତ ଗତିରେ ଏହି ଲକ୍ଷ୍ୟ ପୂର୍ଣ୍ଣ କରିଥିବା ରାଜ୍ୟମାନଙ୍କୁ ପ୍ରୋତ୍ସାହିତ କରାଯିବ ।


    ପ୍ରିପେଡ ମିଟରକୁ ଗରିବ ବ୍ୟକ୍ତିମାନଙ୍କ ପାଇଁ ଅନୁକୂଳ ବୋଲି ବର୍ଣ୍ଣନା କରି ଶ୍ରୀ ସିଂହ କହିଲେ ଯେ କୌଣସି ଗରିବ ବ୍ୟକ୍ତି ପାଇଁ ଏକ ସମୟରେ ଏକ ମାସର ବିଜୁଳୀ ବିଲ ପ୍ରଦାନ କରିବା କଠିନ ହେଉଥିଲା । ମାତ୍ର ସ୍ମାର୍ଟ ପ୍ରିପେଡ ମିଟର ଫଳରେ ସେ ତା ’ ର ବିଦ୍ୟୁତ ସଂଯୋଗ କଟିଯିବାର ଚିନ୍ତା ବିନା ସୁବିଧା ଅନୁସାରେ କିସ୍ତିରେ ବିଜୁଳୀ ବିଲ ଭରି ପାରିବ । ଏହା ଫଳରେ ତୃଟିପୂର୍ଣ୍ଣ ବିଲ ପ୍ରସ୍ତୁତ ହେବାର ସମସ୍ୟା ମଧ୍ୟ ଶେଷ ହେବ ।


    ବିଦ୍ୟୁତ କ୍ଷେତ୍ରରେ ସୁଧାର ସମ୍ବନ୍ଧରେ ଚର୍ଚ୍ଚା କରି ଶକ୍ତି ମନ୍ତ୍ରୀ କହିଥିଲେ ଯେ ସୁଲଭ ମୂଲ୍ୟରେ ବିଦ୍ୟୁତ ଉପଲବ୍ଧ ହେବା ମହତ୍ୱପୂର୍ଣ୍ଣ ଏବଂ ଏଥିପାଇଁ ପ୍ରକ୍ରିୟା ଆରମ୍ଭ କରିବାର ଆବଶ୍ୟକତା ରହିଛି ଯାହା ଫଳରେ କି ସବୁଠାରୁ ଅଧିକ ସକ୍ଷମ କାରଖାନାର ବିଦ୍ୟୁତ ଉପଯୋଗ ପ୍ରଥମେ କରାଯାଇ ପାରିବ । ଏହା ଫଳରେ ବିଜୁଳୀର ମୂଲ୍ୟ କମ ହେବ ।


    ***************


    

    
    (Release ID: 1537591) Visitor Counter : 3