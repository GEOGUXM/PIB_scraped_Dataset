      ଉପରାଷ୍ଟ୍ରପତିଙ୍କ ସଚିବାଳୟ

      ଜଙ୍ଗଲ ଆମର ସମ୍ପଦ, ଏହାକୁ ସଂରକ୍ଷିତ ଏବଂ ସୁରକ୍ଷିତ ରଖନ୍ତୁ : ଉପରାଷ୍ଟ୍ରପତି
      ଜଙ୍ଗଲ ପରିଚାଳନା ପାଇଁ ଏକ ମୁକ୍ତ ଓ ସାମୁଦାୟିକ ମଡେଲ ଗ୍ରହଣ କରନ୍ତୁ;
      ଭାରତୀୟ ବନସେବାର ଶିକ୍ଷାନବିସ ଅଧିକାରୀମାନଙ୍କ ସହ ମତ ବିନିମୟ
      Posted On: 24 JUL 2018 8:29PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ଭାରତ ପରି ବୃହତ ଜୈବ ବିବିଧତା ସମ୍ପନ୍ନ ଦେଶ ଏହାର ଜଙ୍ଗଲକୁ ସଂରକ୍ଷିତ ଏବଂ ସୁରକ୍ଷିତ ରଖିବା ଆବଶ୍ୟକ ଏବଂ ଏହି ସମ୍ପଦକୁ ସଂରକ୍ଷିତ ଏବଂ ବିକଶିତ କରି ଆଗାମୀ ପିଢ଼ିକୁ ପ୍ରଦାନ କରିବା ଆବଶ୍ୟକ । ଶ୍ରୀ ନାଇଡୁ ଆଜି ଏଠାରେ ଭାରତୀୟ ଜଙ୍ଗଲ ସେବାର ଶିକ୍ଷାନବିସ ଅଧିକାରୀମାନଙ୍କ ସହ ମତ ବିନିମୟ କରୁଥିଲେ ।


    ଉପରାଷ୍ଟ୍ରପତି ଅଧିକାରୀମାନଙ୍କୁ କହିଥିଲେ ଯେ, ସେମାନଙ୍କୁ ଜଙ୍ଗଲ ଆଛାଦିତ କ୍ଷେତ୍ର ହ୍ରାସ ପାଇବା , ପରିବେଶ ପ୍ରଦୂଷିତ ହେବା , ବାୟୁ ଏବଂ ଜଳ ପ୍ରଦୂଷଣ ତଥା ଗ୍ଲୋବାଲ ୱାର୍ମିଂ ଫଳରେ ପୃଥିବୀ ପୃଷ୍ଠରେ ଜୀବନ ପାଇଁ ଆବଶ୍ୟକ ପ୍ରଣାଳୀରେ ଘଟୁଥିବା ଅସନ୍ତୁଳନ ପ୍ରତି ସଜାଗ ରହିବା ଆବଶ୍ୟକ । ସେ ପରିସ୍ଥିତିର ସନ୍ତୁଳନ ଚାଲୁ ରଖିବାରେ ବଣର ମହତ୍ୱ ଉପରେ ଜୋର ଦେଇ ଜଙ୍ଗଲ ଅଧିକାରୀମାନଙ୍କୁ ଅପିଲ କରିଥିଲେ ଯେ ଜନସାଧାରଣ ତଥା ସମଗ୍ର ଦେଶ ଜଙ୍ଗଲରୁ ଲାଭାନ୍ୱିତ ହେଉ ଏଥିପାଇଁ ସେମାନଙ୍କୁ ସହାୟକର ଭୂମିକା ନିର୍ବାହ କରିବା ଆବଶ୍ୟକ ।


    ଶ୍ରୀ ନାଇଡୁ କହିଲେ ଯେ ଜଙ୍ଗଲ ପରିଚାଳନା ଏବେ କେବଳ ଜଙ୍ଗଲ ଓ ବଣ୍ୟ ଜୀବଙ୍କ ପରିଚାଳନାରେ ସୀମିତ ହୋଇ ରହିଯାଇ ନାହିଁ , ବରଂ ଏଥିରେ ଭୂମିର ଗୁଣବତ୍ତା ପରୀକ୍ଷା ତଥା ଜଳ ଏବଂ ବାୟୁକୁ ପ୍ରଦୂଷଣ ମୁକ୍ତ ରଖିବା ଆଦି ଗତିବିଧି ମଧ୍ୟ ସାମିଲ ରହିଛି । ସେ କହିଲେ ଯେ ଏବେ ସମୟ ଆସିଯାଇଛି କି ଆମେ ଜଙ୍ଗଲ ପ୍ରବନ୍ଧନର ପୁରାତନ ଅବଧାରଣାକୁ ପଛରେ ଛାଡି ଏଥିପାଇଁ ଏକ ଖୋଲା , ସାମୂହିକ ଏବଂ ପରିସ୍ଥାତିକ ଅନୁକୂଳ ଦୃଷ୍ଟିକୋଣ ଗ୍ରହଣ କରୁ । ସେ କହିଲେ ଯେ ଜଙ୍ଗଲ ପରିଚାଳନାର ନିଷ୍ପତ୍ତି ନେବା ସମୟରେ ଏହାର ସାମାଜିକ , ଆର୍ଥିକ ଏବଂ ସାଂସ୍କୃତିକ ପ୍ରଭାବକୁ ଧ୍ୟାନରେ ରଖାଯିବା ଆବଶ୍ୟକ ।


    ଉପରାଷ୍ଟ୍ରପତି ଜଙ୍ଗଲସେବା ଅଧିକାରୀମାନଙ୍କୁ ପରିସ୍ଥାତିକ ତନ୍ତ୍ରର ନିର୍ମାଣ ଏବଂ ସଂରକ୍ଷଣ ପାଇଁ ଜଙ୍ଗଲ ଆଖପାଖରେ ରହୁଥିବା ଜନସାଧାରଣଙ୍କ ଭାଗିଦାରି ସହ ଦୃଢ଼ କାର୍ଯ୍ୟଯୋଜନା ଗ୍ରହଣ କରିବା ପାଇଁ ଆହ୍ୱାନ କରିଥିଲେ । ସେ ଜଙ୍ଗଲ ସହିତ ଜଡିତ ଗତିବିଧି ଜରିଆରେ ସ୍ଥାନୀୟ ଜନସାଧାରଣଙ୍କ ପାଇଁ ରୋଜଗାରରର ଅତିରିକ୍ତ ଅବସର ଯୋଗାଡ କରିବାର ଆବଶ୍ୟକତା ଉପରେ ଜୋର ଦେଇଥିଲେ ।


    **********


    

    
    (Release ID: 1539983) Visitor Counter : 3