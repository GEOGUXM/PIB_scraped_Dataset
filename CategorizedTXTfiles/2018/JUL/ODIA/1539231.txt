      ରେଳ ମନ୍ତ୍ରଣାଳୟ

      ରେଳ ଷ୍ଟେସନରେ ୱାଇ-ଫାଇ ସୁବିଧା
      Posted On: 18 JUL 2018 3:08PM by PIB Bhubaneshwar


    ହଲ୍ଟ ଷ୍ଟେସନ ବ୍ୟତୀତ ଦେଶର ସମସ୍ତ ଷ୍ଟେସନରେ ମାଗଣା ୱାଇ-ଫାଇ ଉପଲବ୍ଧ କରାଇବାକୁ ରେଳ ମନ୍ତ୍ରଣାଳୟ ନିଷ୍ପତ୍ତି ନେଇଥିଲା । 2016-2017ରେ 100 ଷ୍ଟେସନ , 2017-18ରେ 200 ଷ୍ଟେସନ ଏବଂ 2018-19ରେ 500 ଷ୍ଟେସନରେ ୱାଇ-ଫାଇ ପାଇଁ ଲକ୍ଷ୍ୟ ଥିବା ବେଳେ ଆଜି ପର୍ଯ୍ୟନ୍ତ 707ଟି ଷ୍ଟେସନରେ ୱାଇ-ଫାଇ ହୋଇପାରିଛି । A1 ଏବଂ A ଶ୍ରେଣୀର ଷ୍ଟେସନରେ ୱାଇ-ଫାଇ ସୁବିଧା ଦେବାକୁ ରେଲଟେଲ୍ ମେସର୍ସ ମହାତା ଇନଫର୍ମେସନ ଇଣ୍ଡିଆ ପ୍ରାଇଭେଟ ଲିମିଟେଡ (ଗୁଗଲ ଗ୍ରୁପର କମ୍ପାନି) ସହ ବୁଝାମଣା କରିଛି ।


    ଷ୍ଟେସନରେ ୱାଇଫାଇ ସୁବିଧା ଉପଲବ୍ଧ କରାଇବାର ସମସ୍ତ ଖର୍ଚ୍ଚ ରେଲଟେଲ ଏବଂ ମହାତା ଇନଫର୍ମେସନ ବହନ କରୁଛନ୍ତି । ରାଜସ୍ୱ ସେୟାରିଂ ପ୍ରକ୍ରିୟାରେ B ଏବଂ C ଶ୍ରେଣୀର ଷ୍ଟେସନରେ ମଧ୍ୟ ୱାଇଫାଇ ଉପଲବ୍ଧ କରାଇବାକୁ ରେଲଟେଲକୁ କୁହାଯାଇଛି । D ଏବଂ E ଶ୍ରେଣୀର ଷ୍ଟେସନରେ ସଞ୍ଚାର ବିଭାଗ ୟୁନିଭର୍ସାଲ ସର୍ଭିସ ଓବଲିଗେସନ ଫଣ୍ଡ ଜରିଆରେ ୱାଇଫାଇ ଉପଲବ୍ଧ କରାଇବାକୁ କୁହାଯାଇଛି ।


    ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ ଲୋକସଭାରେ ବୁଧବାର ଏକ ଲିଖିତ ଉତ୍ତରରେ ଏହି ସୂଚନା ଦେଇଛନ୍ତି ।


    *****************

    
    
    (Release ID: 1539231) Visitor Counter : 3