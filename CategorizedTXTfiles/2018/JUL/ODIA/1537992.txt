      ବୃହତ ଶିଳ୍ପ ଓ ସାଧାରଣ ଉଦ୍ୟୋଗ ମନ୍ତ୍ରଣାଳୟ

      ପ୍ରଥମ BS-VI ଇଞ୍ଜିନ ପ୍ରମାଣପତ୍ର ଜାରି କଲା ଆଇସିଏଟି
      Posted On: 05 JUL 2018 3:27PM by PIB Bhubaneshwar


    ଆଇସିଏଟି ମେସର୍ସ ଭଲବୋ ଇଚର କମର୍ସିଆଲ ହୁଇଲ ଲିମିଟେଡ ପାଇଁ ଅତି ଓଜନିଆ ଇଂଜିନ ମଡେଲ ପ୍ରଥମ BS-VI ପ୍ରମାଣନର କାର୍ଯ୍ୟ ପୂରଣ କରିଛି । ଏହି ଇଂଜିନର ନିର୍ମାଣ ଓ ବିକାଶ ଭଲବୋ ଇଚର ଦ୍ୱାରା ଭାରତରେ କରାଯାଇଛି । 2020 ଏପ୍ରିଲ 1ରୁ କ୍ରିୟାନ୍ୱୟନ ତାରିଖର ଅନେକ ପୂର୍ବରୁ ଇଂଜିନର ଅନୁପାଳନ ପରୀକ୍ଷଣ ସଫଳତା ପୂର୍ବକ ଶେଷ ହେବା ପରେ ଏହାକୁ ଅନ୍ତିମ ଉପଭୋକ୍ତାମାନଙ୍କ ପାଇଁ ଅଧିକ ମଜଭୁତ ଏବଂ ସୁଲଭ ଭାବେ ନିର୍ମାଣ କରିବା ଦୃଷ୍ଟିରୁ ଉତ୍ପାଦ ସ୍ଥିରୀକରଣ ଲାଗି ପର୍ଯ୍ୟାପ୍ତ ସମୟ ମିଳିଯିବ ।


    ଭାରତ ସରକାରଙ୍କ ଅତ୍ୟନ୍ତ ସକ୍ରିୟ ପଦକ୍ଷେପ ଫଳରେ ଦେଶ ପାଇଁ ପାରମ୍ପରିକ ବିଏସ-ଆଇଭି ସ୍ଥାନରେ ଭାରତରେ ନିୟାମକୀୟ ରୂପରେଖର ଆଗାମୀ ସ୍ତର ଭାବେ ସିଧାସଳଖ ବିଏସ-ଭିଆଇ ଉତ୍ସର୍ଜନ ମାନକକୁ ଗ୍ରହଣ କରିବା ସମ୍ଭବ ହୋଇ ପାରିଛି । ବିଏସ-ଭିଆଇ ଉତ୍ସର୍ଜନ ମାନକ ନିଜର ପରିସର ଦୃଷ୍ଟିରୁ ବ୍ୟାପକ ଏବଂ ଏହା ମହଜୁଦ ଉତ୍ସର୍ଜନ ମାନକରେ ବ୍ୟାପକ ପରିବର୍ତ୍ତନକୁ ଏକୀକୃତ କରିଥାଏ , ଯାହା ଫଳରେ କି ଉପଭୋକ୍ତାଙ୍କ ପାଇଁ ଅଧିକ ସ୍ୱଚ୍ଛ ଉତ୍ପାଦ ଉପଲବ୍ଧ କରାଇବା ଏବେ ସମ୍ଭବ ହୋଇପାରିଛି ।


    ଅନ୍ତଃରାଷ୍ଟ୍ରୀୟ ଅଟୋମେଟିଭ ପ୍ରାଦ୍ୟୋଗୀକ କେନ୍ଦ୍ର ( ICAT ) ହେଉଛି ଭାରତ ସରକାରଙ୍କ ଭାରି ଉଦ୍ୟୋଗ ଏବଂ ସାର୍ବଜନୀକ ଉଦ୍ୟମ ମନ୍ତ୍ରଣାଳୟର ପ୍ରଶାସକୀୟ ନିୟନ୍ତ୍ରଣ ବିଶିଷ୍ଟ ନ୍ୟାଟ୍ରିପ କ୍ରିୟାନ୍ୱୟନ ସୋସାଇଟି (ନୋଟିସ)ର ଏକ ପ୍ରଭାଗ । ବାସ୍ତବରେ ଆଇସିଏଟି ହେଉଛି ରାଷ୍ଟ୍ରୀୟ ଅଟୋମେଟିବ ପରୀକ୍ଷଣ ଏବଂ R&D ଅବସଂରଚନା ପରିଯୋଜନା(ନ୍ୟାଟ୍ରିପ) ଅଧୀନରେ ସ୍ଥାପିତ କରାଯାଇଥିବା ନବୀନ ବିଶ୍ୱସନୀୟ କେନ୍ଦ୍ର ମଧ୍ୟରେ ପ୍ରଥମ । ନ୍ୟାଟ୍ରିପର ଉଦ୍ଦେଶ୍ୟ ହେଉଛି ଅନୁସନ୍ଧାନ ଏବଂ ବିକାଶ କରିବା ସହିତ ଅଟୋମେଟିଭ ଇଂଜିନିୟରିଂ କ୍ଷେତ୍ରରେ ସଂଗତି (ହୋମୋଲୋଗେସନ) ସୁବିଧାର ବିସ୍ତାର କରିବା ମଧ୍ୟ ।


    ଆଇସିଏଟି ହେଉଛି ଭାରତ ସରକାରଙ୍କ ଦ୍ୱାରା ମାନ୍ୟତାପ୍ରାପ୍ତ ଏକ ପ୍ରମୁଖ ପରୀକ୍ଷଣ ଏଜେନ୍ସି । ଏହା କେନ୍ଦ୍ରୀୟ ମୋଟର ବାହନ ନିୟମ ( CMVR ) ଅନ୍ତର୍ଗତ ଭାରତରେ ଏକ ମାନ୍ୟତା ପ୍ରାପ୍ତ ‘ ଟାଇପ ଆପ୍ରୁବାଲ ଆଣ୍ଡ ହୋମୋଲୋଗେସନ ’ ଏଜେନ୍ସି ରୂପରେ ରହିଛି ।


    ଆଇସିଏଟି ଅଟୋମେଟିଭ ଉଦ୍ୟୋଗର ଏକ ବ୍ୟାପକ ପ୍ରାଦ୍ୟୋଗିକୀ ଭାଗିଦାର ଭାବେ ଉଦ୍ଭବ ହୋଇଛି ।


    *************

    
    
    (Release ID: 1537992) Visitor Counter : 3