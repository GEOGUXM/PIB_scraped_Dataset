      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କିଗାଲି କନଭେନସନ ସେଣ୍ଟରରେ ଭାରତ-ରୱାଣ୍ଡା ବ୍ୟବସାୟିକ ଫୋରମକୁ ପ୍ରଧାନମନ୍ତ୍ରୀଙ୍କ ଉଦ୍ବୋଧନ(24 ଜୁଲାଇ 2018)
      Posted On: 24 JUL 2018 8:54PM by PIB Bhubaneshwar


    ଭିତ୍ତିଭୂମି ହେଉ , ଗୁଣାତ୍ମକ ଜୀବନ ହେଉ , ଶାସନ ହେଉ , ଜୀବନ୍ତ ଅର୍ଥନୈତିକ ବ୍ୟବସ୍ଥା ହେଉ , ଆତ୍ମନିର୍ଭରଶୀଳ ପରିବାର ହେଉ ଆମେ ଏହି ସମସ୍ତ ବିଷୟକୁ ଏକାଠି କରି କିପରି ଭାବେ ବିକାଶ କରାଯାଇ ପାରିବ , ଏହାର ଏକ ଖୁବ ସୁନ୍ଦର ମଡେଲ ମୋତେ ଦେଖିବାକୁ ମିଳିଛି ଏବଂ ଆମ ମନ ମଧ୍ୟ ସେଥିରେ ଏତେ ପରିମାଣରେ ଲାଗିଗଲା ଯେ ଆମକୁ ଏଠାରେ ପହଂଚିବାରେ ଡେରି ହୋଇଗଲା ।


    ମୁଁ ହେଉଛି ପ୍ରଥମ ଭାରତୀୟ ପ୍ରଧାନମନ୍ତ୍ରୀ , ଯାହାଙ୍କୁ ଏଠାକୁ ଆସିବାର ଅବସର ମିଳିଛି । ମାତ୍ର ମୁଁ ଖୁବ ଖୁସି ଯେ ଭାରତର ବହୁତ ବଡ ବ୍ୟବସାୟିକ ପ୍ରତିନିଧି ଦଳ ମୋ ସହିତ ଆସିଛିନ୍ତି । ଏହା ଏହି କଥାର ପ୍ରମାଣ ଯେ ଭାରତ ତ ଦ୍ରୂତ ଗତିରେ ଆଗକୁ ବଢ଼ୁଛି । ମାତ୍ର ଆମର ମନ୍ତ୍ର ହେଉଛି ସବ୍କା ସାଥ ସବ୍କା ବିକାଶ ଏବଂ ଏଥିପାଇଁ ଆମେ ତ ଆଗକୁ ବଢ଼ିବା ମାତ୍ର ଆମ ସହିତ ଜଡିତ ହୋଇ ଚାଲୁଥିବା ଯେଉଁସବୁ ଲୋକ ଅଛନ୍ତି ସେମାନେ ସମସ୍ତଙ୍କୁ ଆଗକୁ ବଢ଼ିବାରେ ସହାୟତା କରିବା ଏବଂ ଆମେ ଏକାଠି ହୋଇ ଚାଲିବା । ଏହା ହେଉଛି ମୂଳଭୁତ ଭାବେ ଆମର କଳ୍ପନା ।


    ବିଶେଷ କରି ଭାରତୀୟ ବ୍ୟବସାୟିକ ଫୋରମର ଯେଉଁ ଜନସାଧାରଣ ଆସିଛନ୍ତି ମୁଁ ସେମାନଙ୍କୁ କହିବାକୁ ଚାହିଁବି ଯେ ଆପଣ ଏହା ଭାବନ୍ତୁ ନାହିଁ କି ଆପଣ କେବଳ ରୱାଣ୍ଡା ଆସିଛନ୍ତି । ଆଜି ସ୍ଥିତି ଏଇଆ ଯେ ରୱାଣ୍ଡା ଆସିବାର ଅର୍ଥ ହେଉଛି ଆପଣମାନଙ୍କ ମାଧ୍ୟମରେ ପୁରା ଆଫ୍ରିକାର ଦ୍ୱାର ଖୋଲିଯାଉଛି କାରଣ ଚାବି ଏଠାରେ ଅଛି । ପୁରା ଆଫ୍ରିକାରେ ରୱାଣ୍ଡା ମଡେଲରେ ଚର୍ଚ୍ଚା ହୁଏ ଏବଂ ଏହାର ଉନ୍ନୟନର ଚର୍ଚ୍ଚା ହୁଏ । ତାଙ୍କର ଶାସନର ଚର୍ଚ୍ଚା ହୋଇଥାଏ । ଆଫ୍ରିକାରେ ଏକପ୍ରକାର ନୂତନ ମିଜାଜ ତିଆରି ହୋଇଛି ଏବଂ ରାଷ୍ଟ୍ରପତି ପଲ କଗାମେ ଏହାର ନେତୃତ୍ୱ ନେଉଛନ୍ତି । ଆପଣମାନେ ଏଠାକୁ ଆସିବାର ଅର୍ଥ ହେଉଛି ଯେ ଆପଣମାନେ ଗୋଟିଏ ଦେଶର ସୀମା ମଧ୍ୟରେ ବାନ୍ଧି ହୋଇନାହାନ୍ତି । ଏହାକୁ ମାନି ଚାଲିଲେ ଆପଣମାନଙ୍କୁ ଆହୁରି ଅଧିକ ସମ୍ଭାବନା ନଜରକୁ ଆସିବ ଏବଂ ଅଧିକ ଆହ୍ୱାନ ମଧ୍ୟ ଆସିବ ଏବଂ ଅଧିକ ଅବସର ମଧ୍ୟ ମିଳିବ । ଆଉ ମୁଁ ମାନୁଛି ଯେ ଆପଣ ଏହି ଅବସରକୁ ଯିବାକୁ ଦେବେ ନାହିଁ ।


    ମୁଁ କାଲିଠାରୁ ଦେଖୁଛି ଯେ ରାଷ୍ଟ୍ରପତି ଜୀ ବାସ୍ତବବାଦୀ ଅଛନ୍ତି । ସୁଶାସନ , ଉନ୍ନୟନ ଏବଂ ଜନସାଧାରଣଙ୍କ ବିକାଶ , ଜନସାଧାରଣଙ୍କ ସମୃଦ୍ଧି , ସମାଜରେ ଶାନ୍ତି ଏସବୁ ବିଷୟ ତାଙ୍କ କେନ୍ଦ୍ରରେ ରହିଛି । ଆମ ଭାରତର ଲୋକମାନଙ୍କ ପାଇଁ ସବୁ ବିଷୟ ଅନୁକୂଳ । ଏହା ଆମ ପ୍ରକୃତିକୁ ଖୁବ୍ ଖାପ ଖାଇଥାଏ ।


    ଏବେ ଏ ଦେଶ ଏପରି ରହିଛି ଯେ ଯେତେବେଳେ ପୃଥିବୀର ଧ୍ୟାନ ଆଫ୍ରିକା ଉପରେ ନଥିଲା , କାହାର ମନ ହେଉନଥିଲା ଏଠାକୁ ଆସିବା ପାଇଁ , ସେହି ସମୟରେ ହିନ୍ଦୁସ୍ଥାନ ଏହି ଧରିତ୍ରୀ ଉପରକୁ ଆସିବା ପସନ୍ଦ କରିଥିଲା । ମୁଁ ଭାବୁଛି ଯେ ଗୁଜରାଟର ଏକ ପରିବାର ଉନବିଂଶ ଶତାବ୍ଦୀର ଶେଷ ଭାଗରେ ଏଠାକୁ ଆସିଥିଲେ । ସେହି ଦିନଠାରୁ ଭାରତର ଲୋକ ଏଠାକୁ ଆସୁଛନ୍ତି । ଏଠାକାର ଲୋକମାନଙ୍କ ସହ ମିଶି ଯାଇଛନ୍ତି । ଏପରିକି ବିକାଶ ଯାତ୍ରାରେ ଭାଗିଦାର ହୋଇଯାଇଛନ୍ତି । ଏହା ଠିକ ଯେ ଏବେ ବିଶ୍ୱର ଧ୍ୟାନ ଏହା ଉପରେ ପଡିଛି । ବିଶ୍ୱ ଏଠାକୁ ଆସିବାକୁ ମନ କରୁଛି । ମାତ୍ର ଆମେ ସେହି ସମୟରେ ଏଠାକୁ ଆସିଛୁ ଯେତେବେଳେ କି ନିଶ୍ଚିତ ଭାବେ ଏଠାକୁ ଆସିବାର ଆବଶ୍ୟକତା ରହିଥିଲା । ଏବଂ ଆଜି ଆମେ ଏଥିପାଇଁ ଏହାକୁ ଆଗକୁ ବଢ଼ାଇବାକୁ ଚାହୁଁଛୁ କି ଆମେ ମିଳିତ ଭାବେ ବିଶ୍ୱର କାମରେ ଆସିପାରିବୁ । ଦୁନିଆରେ ଏବେବି ଯେଉଁମାନେ ପଛରେ ଅଛନ୍ତି , ଯେଉଁମାନଙ୍କୁ ସେମାନଙ୍କ ପାଇଁ କିଛି କରିବାର ଅବସର ମିଳିନାହିଁ , ସେମାନଙ୍କ ପାଇଁ କିଛି କରିବା । ଏହି ଇଚ୍ଛା ନେଇ ଆମେ ବିଶ୍ୱବ୍ୟାପୀ ଯାଉଛୁ । ବିଶ୍ୱର ଜନସାଧାରଣଙ୍କୁ ସାଙ୍ଗରେ ନେଉଛୁ । ବିଶ୍ୱ ସହିତ ମିଶି ଆମେ ପୃଥିବୀର ଏହି ଭୂଭାଗର ଉନ୍ନତି ପାଇଁ କାମ କରିବାକୁ ଚାହୁଁଛୁ ।


    ରାଷ୍ଟ୍ରପତୀ ଜୀ ଗୁଜରାଟ ଆସିଥିଲେ ଏବଂ ସେ ଗୁଜରାଟରେ ଅନେକ ଜିନିଷ ଦେଖିଥିଲେ ଓ ବୁଝିଥିଲେ । ଭାରତକୁ ମଧ୍ୟ ଯେତେବେଳେ ଆସିଥିଲେ ଅନେକ ବିକାଶଶୀଳ ଜିନିଷ ଦେଖିବାରେ ତାଙ୍କ ରୁଚି ରହିଥିଲା । ସେ ପ୍ରତ୍ୟକ୍ଷ ଜିନିଷକୁ ଦେଖନ୍ତି , ବୁଝନ୍ତି ଏବଂ ଲୋକମାନଙ୍କୁ ନିମନ୍ତ୍ରଣ କରନ୍ତି ।


    ଯେଉଁ ଦେଶର ମୂଖ୍ୟଙ୍କର ବିକାଶ ପ୍ରତି ଏତେ ପରିମାଣରେ ସଂକଳ୍ପବଦ୍ଧତା ରହିଛି , ନୂଆ ନୂଆ ଜିନିଷକୁ ବୁଝିବା , ସ୍ୱୀକାର କରିବା ଏବଂ ପ୍ରମାଣିତ କରିବା ଯାହାର ପ୍ରବୃତି , ମୁଁ ଭାବୁଛି ଏହିପରି ଦେଶରେ କାମ କରିବା ପାଇଁ କୌଣସି ପ୍ରତିବନ୍ଧକ ରହିନଥାଏ । ଅଗଣିତ ଅବସର ରହିଛି । ଆଉ ଆପଣ ଗୋଟିଏ ଝରକା ଖୋଲିବେ ତ ଆଉ ଏକ ଝରକା ନଜରକୁ ଆସିବ । ଆପଣ ଆଗକୁ ବଢ଼ିବେ , ବଢ଼ି ଚାଲିବେ , ପାଇ ଚାଲିବେ । ଏହି ସମ୍ଭାବନା ମୁଁ ଏଠାରେ ସ୍ପଷ୍ଟ ଭାବେ ଦେଖିପାରୁଛି । ଏବଂ ଏଥିପାଇଁ ଭାରତରେ ମଧ୍ୟ ଏତେ ପରିମାଣରେ ସମ୍ଭାବନା ରହିଛି ।


    ରୱାଣ୍ଡାରେ ଏହିପରି ବ୍ୟବସାୟୀ ବ୍ୟକ୍ତି ଯଦି ଭାରତରେ ଆଗକୁ ବଢ଼ିବାକୁ ଚାହୁଁଛନ୍ତି , ଭାରତ ସେମାନଙ୍କୁ ସମସ୍ତ ପ୍ରକାର ସୁବିଧା ଦେବାକୁ ପ୍ରସ୍ତୁତ । ମୁଁ ସେମାନଙ୍କୁ ନିମନ୍ତ୍ରଣ ପ୍ରଦାନ କରୁଛି । ମାତ୍ର ମୁଁ ଭାରତର ଜନସାଧାରଣଙ୍କଠାରୁ ଆଗ୍ରହ କରିବାକୁ ଚାହିଁବି ଯେ ରୱାଣ୍ଡା ଯେଉଁ ଆଧୁନିକତା ଦିଗରେ ଆଗକୁ ଯାଉଛି , ଏହା ଭିତ୍ତିଭୂମି ହେଉ , ଗ୍ରାମୀଣ ବିକାଶ ହେଉ କିମ୍ବା ଅର୍ଥନୈତିକ କାର୍ଯ୍ୟକଳାପ ହେଉ କ୍ଷୁଦ୍ର ଶିଳ୍ପର ନେଟୱର୍କ ନିର୍ମାଣ କରିବାକୁ ଚାହୁଁଛନ୍ତି । କୁଟୀର ଶିଳ୍ପର ନେଟୱର୍କ ନିର୍ମାଣ କରିବାକୁ ଚାହୁଁଛନ୍ତି । ଏଠାକାର ଉତ୍ପାଦର ବୈଶ୍ୱିକ ବଜାର ନିର୍ମାଣ କରିବାକୁ ଚାହୁଁଛନ୍ତି । ଏସବୁ ବିଷୟ ଏପରି ଯେ ଯେଉଁଥିରେ ଭାରତର ବ୍ୟାପାର ଉଦ୍ୟୋଗର ବ୍ୟକ୍ତି ମିଶି ବହୁତ କିଛି କରିପାରିବେ ।


    ଭାରତରେ ମେକ ଇନ ଇଣ୍ଡିଆ ଆନ୍ଦୋଳନ ଚାଲିଛି । ଏହି ମେକ ଇନ ଇଣ୍ଡିଆ ଆନ୍ଦୋଳନକୁ ଆମେ ରୱାଣ୍ଡା ସହିତ ସେୟାର କରିପାରିବା । ଆନ୍ତର୍ଜାତିକ ସୌର ମେଣ୍ଟ ( International Solar Alliance ) ମାଧ୍ୟମରେ ଆମେ ଜଳବାୟୁ ପରିବର୍ତ୍ତନ ସମ୍ବନ୍ଧୀୟ ସମସ୍ୟାର ମୁକାବିଲା କରିବା ପାଇଁ ଅଗ୍ରସର ହୋଇଛେ ମାତ୍ର ଜୀବନ କିପରି ସ୍ୱଚ୍ଛନ୍ଦ ହେବ , ଏହା ଉପରେ ସୌର ଶକ୍ତି କିପରି ଭାବେ କାର୍ଯ୍ୟ କରିବ , ତାହା ଉପରେ ଏକ ବହୁତ ବଡ ଅଭିଯାନ ଚାଲୁ କରାଯାଉଛି । ମୁଁ ଚାହୁଁଛି ରୱାଣ୍ଡାର ଜନସାଧାରଣ ଆଗକୁ ଆସନ୍ତୁ । ଆଜି ମୁଁ ରାଷ୍ଟ୍ରପତି ଜୀଙ୍କ ସହିତ ଯାତ୍ରା କରୁଥିଲି । ମୁଁ ଏଲଇଡି ବଲ୍ବର ପ୍ରୟୋଗ ସମ୍ବନ୍ଧରେ କହିଲି ।


    ଭାରତରେ ଏଲଇଡି ବଲ୍ବ ମଧ୍ୟବିତ୍ତ ଲୋକଙ୍କୁ , ମଧ୍ୟବିତ୍ତ ପରିବାରଙ୍କୁ ଅର୍ଥନୈତିକ କ୍ଷେତ୍ରରେ ଅନେକ ସହାୟତା କରିଛି । ଯେଉଁ ବିଜୁଳୀ ବିଲ ଆସିଥିଲା ଏବେ ତାହାର ଏକ ତୃତୀୟାଂଶ ଆସୁଛି । ଯଦି ରୱାଣ୍ଡାରେ ମଧ୍ୟ ଏଲଇଡି ବଲ୍ବର ଏହି ଅଭିଯାନ ଚାଲେ ତେବେ ସେଠାକାର ଜନସାଧାରଣଙ୍କ ଶକ୍ତି ସଂଚୟ ହେବ ଏବଂ ଏହାଫଳରେ ଏଠାକାର ଗରିବ ଓ ମଧ୍ୟବିତ୍ତ ଜନସାଧାରଣଙ୍କୁ ଲାଭ ମିଳିବ । ଏହାଦ୍ୱାରା ଶକ୍ତି ଆବଶ୍ୟକତା କମ ହେବା ଫଳରେ ଶକ୍ତି ପାଇଁ ପ୍ଳାଂଟ ଲଗାଇବା ପଛରେ ଯେଉଁ ଟଙ୍କା ଖର୍ଚ୍ଚ ହୋଇଥାଏ ତାହାକୁ ମଧ୍ୟ କମ କରାଯାଇ ପାରେ । ଯେଉଁ ଶକ୍ତି ସଂଚୟ ହେବ ତାହାର ଉପଯୋଗ ଆମେ ଉଦ୍ୟୋଗ କ୍ଷେତ୍ରରେ କରିପାରିବା ଯାହାକି ଆଜି ଘରୋଇ କାମରେ ଲାଗିଯାଏ । ଅର୍ଥାତ ଏକ ଛୋଟିଆ କଥା ମଧ୍ୟ କିପରି ଏକ ବଡ ପରିବର୍ତ୍ତନ ଆଣିପାରେ । ଏହି ଦିଗରେ ଆମେ ମିଳିତ ଭାବେ କାମ କରିପାରିବା । ଗୋପାଳନ କ୍ଷେତ୍ରରେ ଅନେକ ସମ୍ଭାବନା ରହିଛି । ଦୁଗ୍ଧ ବିପ୍ଳବର ସମ୍ଭାବନା ରହିଛି । ଭାରତ ଏକ୍ଷେତ୍ରରେ ସଫଳ ହୋଇଛି । ଆମେ ଏଥିସହିତ ଜଡିତ ହୋଇ ସେମାନଙ୍କ ସହିତ କାମ କରିପାରିବା । ଅର୍ଥାତ ଏକ ପ୍ରକାର ଭାବେ ଗ୍ରାମରୁ ଆରମ୍ଭ କରି ରାଷ୍ଟ୍ରୀୟ ସ୍ତର ପର୍ଯ୍ୟନ୍ତ ଭାରତ ପାଖରେ ଯାହା ମଧ୍ୟ ସାମର୍ଥ୍ୟ ରହିଛି , ଭାରତୀୟ ଉଦ୍ୟୋଗ ପାଖରେ ଯେଉଁ ସାମର୍ଥ୍ୟ ରହିଛି , ଭାରତର ବ୍ୟବସାୟିକ ସମ୍ପ୍ରଦାୟ ପାଖରେ ଯେଉଁ ସାମର୍ଥ୍ୟ ରହିଛି , ଏହାର ଭରପୁର ଉପଯୋଗ ରୱାଣ୍ଡାର ବିକାଶ ପାଇଁ ଆମେ କରିପାରିବା । ରୱାଣ୍ଡା ହେଉଛି ଆମର ଏକ ମିତ୍ର ଦେଶ । ଏହାର ପ୍ରତ୍ୟେକ ବିଷୟକୁ ଯଦି ଆପଣ ନିକଟରୁ ଦେଖିବେ ତେବେ ଜାଣିପାରିବେ ଯେ ଭାରତର ଜନସାଧାରଣ ଯେଉଁ ସଂସ୍କୃତିରେ ବଂଚନ୍ତି ତାହା ସହିତ ଏହାର ସାମଞ୍ଜସ୍ୟ ରହିଛି । ପ୍ରତ୍ୟେକ କଥାରେ ଆପଣଙ୍କୁ ନିଜସ୍ଵପଣ ଜଣାପଡିବ । ଆଉ ଯେଉଁଠାରେ ନିଜସ୍ଵପଣ ରହିଛି , ଗଣତାନ୍ତ୍ରିକ ମୂଲ୍ୟବୋଧ ରହିଛି , ସ୍ୱଚ୍ଛ ଶାସନ ରହିଛି , ସାମର୍ଥ୍ୟ ରହିଛି ଏବଂ ସଂକଳ୍ପବଦ୍ଧ ନେତୃତ୍ୱ ରହିଛି , ସେ ଦେଶରେ କାମ କରିବା କେତେ ସରଳ ହୋଇଥାଏ ତାହା ଆପଣମାନେ ଭଲ ଭାବେ ବୁଝିପାରିବେ ।


    ମୁଁ କାଲି ବିମାନବନ୍ଦରରେ ଓହ୍ଲାଇଛି । ସେବେଠାରୁ ଏପର୍ଯ୍ୟନ୍ତ ସେ ସମ୍ପୂର୍ଣ୍ଣ ସମୟ ମୋତେ ଦେଇଛନ୍ତି । ଏହା ଖୁବ କ୍ୱଚିତ ହୋଇଥାଏ । ତାଙ୍କର ପୁରା ସରକାର ମୋ ସହିତ ରହିଛି ଏବଂ ବିଶ୍ୱରେ ଦେଶମାନଙ୍କୁ ଯିବା ଆସିବା ତ ଲାଗି ରହିଥାଏ , ମାତ୍ର ଗୋଟିଏ ଗୋଟିଏ ମିନିଟର କିପରି ଭାବେ ଉପଯୋଗ କରାଯିବ ତାହା ରାଷ୍ଟ୍ରପତିଙ୍କଠାରୁ ଶିକ୍ଷାଲାଭ କରିବା ଆବଶ୍ୟକ । ମୁଁ ଖୁବ ଆନନ୍ଦିତ । ମୁଁ ପୁଣିଥରେ ତାଙ୍କୁ ଧନ୍ୟବାଦ ଜଣାଉଛି ଏବଂ ଆପଣମାନଙ୍କୁ ସମସ୍ତଙ୍କୁ ଶୁଭକାମନା ଜଣାଉଛି ।


    **********

    
    
    (Release ID: 1540179) Visitor Counter : 1