      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରୱାଣ୍ଡା ଗସ୍ତ ସମୟରେ ଗଣମାଧ୍ୟମକୁ ପ୍ରଧାନମନ୍ତ୍ରୀଙ୍କ ବିବୃତି
      Posted On: 23 JUL 2018 8:50PM by PIB Bhubaneshwar


    ରାଷ୍ଟ୍ରପତି ମହାଭାଗ ପଲ କଗାମ ,


    ସମ୍ମାନୀୟ ପ୍ରତିନିଧି ଦଳ ,


    ଗଣମାଧ୍ୟମର ସଦସ୍ୟ ,


    ଏହା ହେଉଛି ପ୍ରଥମ ଅବସର ଯେତବେଳେ କି ଭାରତର କୌଣସି ପ୍ରତିନିଧି ଦଳ ରୱାଣ୍ଡା ଆସିଛନ୍ତି । ଆଉ ମୋର ସୌଭାଗ୍ୟ ହେଉଛି ଯେ ମୋ ବନ୍ଧୁ କଗାମେଙ୍କ ନିମନ୍ତ୍ରଣ ଫଳରେ ଏହି ସୁଅବସର ମୋତେ ମିଳିଛି ।


    ରାଷ୍ଟ୍ରପତି କଗାମେଙ୍କ ବନ୍ଧୁତ୍ୱପୂର୍ଣ୍ଣ ଶବ୍ଦ ଏବଂ ମୋର ତଥା ମୋର ପ୍ରତିନିଧି ଦଳଙ୍କୁ ଯଥୋଚିତ ଭବ୍ୟ ସ୍ୱାଗତ ଏବଂ ସମ୍ମାନ ପାଇଁ ମୁଁ ହୃଦୟରୁ କୃତଜ୍ଞତା ପ୍ରକଟ କରୁଛି । ରାଷ୍ଟ୍ରପତି କଗାମେ ସ୍ୱୟଂ ମୋତେ ସ୍ୱାଗତ କରିବା ପାଇଁ ବିମାନବନ୍ଦର ଆସିଥିଲେ । ତାଙ୍କର ଏହି ସ୍ୱତନ୍ତ୍ର ଆଚରଣ ହେଉଛି ସମଗ୍ର ଭାରତ ପାଇଁ ସମ୍ମାନ । ଆସନ୍ତାକାଲି ସକାଳେ କିଗାଲି ଗଣସଂହାର ସ୍ମାରକୀରେ ଶ୍ରଦ୍ଧାଞ୍ଜଳି ଅର୍ପଣ କରିବି । 1994 ଗଣସଂହାର ପରେ ରୱାଣ୍ଡା ଯେଉଁ ଶାନ୍ତି ପ୍ରକ୍ରିୟା ଗ୍ରହଣ କରିଛି , ତାହା ବାସ୍ତବରେ ପ୍ରଶଂସନୀୟ ଏବଂ ସ୍ଵତନ୍ତ୍ର । ରାଷ୍ଟ୍ରପତି କଗାମେଙ୍କ କୁଶଳ ନେତୃତ୍ୱ ଫଳରେ ହିଁ ପ୍ରଭାବୀ ଓ ସକ୍ଷମ ଶାସନ ଦ୍ୱାରା ରୱାଣ୍ଡା ଆଜି ଦ୍ରୂତ ଗତିରେ ଆର୍ଥିକ ପ୍ରଗତି କରୁଛି ।


    ବନ୍ଧୁଗଣ ,


    ଭାରତ ଓ ରୱାଣ୍ଡା ମଧ୍ୟରେ ସମ୍ବନ୍ଧ ସମୟର କଷଟି ପଥରରେ କଷି ହୋଇ ସୁଦୃଢ଼ ହୋଇଛି । ଆମ ପାଇଁ ଏହା ହେଉଛି ଗର୍ବର ବିଷୟ ଯେ ରୱାଣ୍ଡାର ଆର୍ଥିକ ବିକାଶ ଏବଂ ରାଷ୍ଟ୍ରୀୟ ବିକାଶ ଯାତ୍ରାରେ ଭାରତ ଆପଣଙ୍କ ବିଶ୍ୱସ୍ଥ ଭାଗିଦାର ରହିଛି । ରୱାଣ୍ଡାର ବିକାଶ ଯାତ୍ରାରେ ଆମର ଯୋଗଦାନ ଆଗକୁ ମଧ୍ୟ ଚାଲୁରହିବ । ଆମେ ତାଲିମ , ପ୍ରାଦ୍ୟୋଗିକୀ , ଭିତ୍ତିଭୂମିର ବିକାଶ ଏବଂ ପ୍ରକଳ୍ପ ସହାୟତା କ୍ଷେତ୍ରରେ ସହଯୋଗ କରିଆସିଛୁ । ଅର୍ଥ , ପରିଚାଳନା , ଗ୍ରାମୀଣ ଉନ୍ନୟନ ଏବଂ ଆଇସିଟି ପରି କ୍ଷେତ୍ରରେ ଆମେ ରୱାଣ୍ଡା ପାଇଁ ଅଗ୍ରଣୀ ଭାରତୀୟ ସଂସ୍ଥାନମାନଙ୍କରେ ତାଲିମ ପ୍ରଦାନ କରିଥାଉ । ସାମର୍ଥ୍ୟ ନିର୍ମାଣରେ ଏହି ଯୋଗଦାନକୁ ଆମେ ଆହୁରି ବୃଦ୍ଧି କରିବାକୁ ଚାହିଁବୁ । ଆଜି ଆମେ 2 ଶହ ନିୟୁତ ଡଲାରର ଋଣ ସହାୟତା ଏବଂ ପ୍ରଶିକ୍ଷଣ ବିଷୟ ଉପରେ ବୁଝାମଣା କରିଛୁ । ଆଜି ଆମେ ଚମଡା ଭଳି ନୂତନ କ୍ଷେତ୍ର ଏବଂ ଗୋପାଳନ ଓ ଦୁଗ୍ଧ ଉନ୍ନୟନ କ୍ଷେତ୍ରରେ ଗବେଷଣା ସହିତ ଦୁଇ ଦେଶ ମଧ୍ୟରେ ସହଯୋଗର ବିଭିନ୍ନ କ୍ଷେତ୍ର ଉପରେ ମଧ୍ୟ ଚର୍ଚ୍ଚା କରିଛୁ । ଏହି ସନ୍ଦର୍ଭରେ ମୁଁ କାଲି ରାଷ୍ଟ୍ରପତି କଗାମେଙ୍କ ସହିତ ରୁବେରୁ ଆଦର୍ଶ ଗ୍ରାମକୁ ଯାତ୍ରା କରିବା ବାବଦରେ ଅନେକ ପରିମାଣରେ ଉତ୍ସୁକ ଅଛି । ଭାରତ ହେଉଛି ସ୍ୱୟଂ ଏକ କୃଷି ପ୍ରଧାନ ଦେଶ ଏବଂ ଆମର ଅଧିକାଂଶ ଜନସଂଖ୍ୟା ଗ୍ରାମରେ ବାସ କରନ୍ତି । ଏବଂ ଏଥିପାଇଁ ମୁଁ ଗ୍ରାମୀଣ ଜୀବନକୁ ସୁଧାରିବା ପାଇଁ ରୱାଣ୍ଡାର ଅନୁଭବରୁ ଏବଂ ରାଷ୍ଟ୍ରପତି କଗାମେଙ୍କ ପଦକ୍ଷେପରୁ ଲାଭାନ୍ୱିତ ହେବାକୁ ଚାହୁଁ । ନିର୍ମାଣ କ୍ଷେତ୍ର , ଆତିଥ୍ୟ ଏବଂ ପର୍ଯ୍ୟଟନ ସହିତ ଆମେ ଏପରି ବହୁତ କ୍ଷେତ୍ର ପ୍ରସ୍ତାବିତ କରିଛୁ , ଯେଉଁଥିରେ କି ଭାରତ ଏବଂ ରୱାଣ୍ଡା ମଧ୍ୟରେ ବ୍ୟାପକ ବିକାଶମୂଳକ ଭାଗିଦାରୀକୁ ମଜଭୁତ କରିପାରିବେ । ଆମେ ନିଜର ବ୍ୟବସାୟିକ ଏବଂ ନିବେଶ ସମ୍ବନ୍ଧକୁ ଆହୁରି ଅଧିକ ମଜଭୁତ କରିବାକୁ ଚାହୁଁ । ଆଉ ଏଥିପାଇଁ ରାଷ୍ଟ୍ରପତି କଗାମେ ଏବଂ ମୁଁ ଆସନ୍ତାକାଲି ଦୁଇ ଦେଶର ପ୍ରମୁଖ ବ୍ୟବସାୟିକ ନେତୃବୃନ୍ଦଙ୍କୁ ଭେଟିବୁ ଏବଂ ତାଙ୍କର ପ୍ରସ୍ତାବ ଉପରେ ବିଚାର କରିବୁ ।


    ବନ୍ଧୁଗଣ


    ମୋତେ ଏହା କହି ପ୍ରସନ୍ନତା ହେଉଛି କି ଆମେ ଖୁବ ଶୀଘ୍ର ରୱାଣ୍ଡାରେ ହାଇ କମିଶନ ଖୋଲିବାକୁ ଯାଉଛୁ । ଏହାଫଳରେ କେବଳ ଆମ ସରକାରମାନଙ୍କ ମଧ୍ୟରେ ଘନିଷ୍ଠ ସମ୍ବାଦ ସମ୍ଭବ ହେବ ନାହିଁ , ବରଂ ଏଥିସହିତ ବାଣିଜ୍ୟ ଦୂତାବାସ , ପାସପୋର୍ଟ ଏବଂ ଭିସା ତଥା ଅନ୍ୟାନ୍ୟ ସୁବିଧା ମଧ୍ୟ ସୁଲଭ ହେବ । ଆମେ ଦୁଇ ଦେଶ ମଧ୍ୟରେ ସମ୍ବନ୍ଧକୁ ଆଗାମୀ ସମୟରେ ଆହୁରି ଅଧିକ ଉଚ୍ଚସ୍ତରକୁ ନେଇଯିବା ନେଇ ଆଶାନ୍ୱିତ ଅଛୁ ।


    ମୁଁ ପୁଣିଥରେ ରାଷ୍ଟ୍ରପତି କଗାମେଙ୍କୁ ମୋର ହାର୍ଦ୍ଦିକ କୃତଜ୍ଞତା ଅର୍ପଣ କରୁଛି । ଆହୁରି ମଧ୍ୟ 125କୋଟି ଭାରତୀୟମାନଙ୍କ ତରଫରୁ ରୱାଣ୍ଡାର ଜନସାଧାରଣଙ୍କୁ ଶୁଭକାମନା ଜଣାଉଛି ।


    ଧନ୍ୟବାଦ ।


    ***********

    
    
    (Release ID: 1540177) Visitor Counter : 1