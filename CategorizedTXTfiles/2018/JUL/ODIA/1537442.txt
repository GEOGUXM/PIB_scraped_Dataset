      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଏସିଆ-ପ୍ରଶାନ୍ତ ବାଣିଜ୍ୟ ବୁଝାମଣା ଅନ୍ତର୍ଗତ ଆଲୋଚନାର ଚତୁର୍ଥ ପର୍ଯ୍ୟାୟ ଜରିଆରେ ଶୁଳ୍କ ସମ୍ବନ୍ଧୀୟ ରିହାତିର ଆଦାନ ପ୍ରଦାନ
      Posted On: 02 JUL 2018 1:42PM by PIB Bhubaneshwar


    ଛଅଟି ଦେଶ ଯଥା ବାଂଲାଦେଶ , ଚୀନ , ଭାରତ , ଲାଓ ପିଡିଆର , କୋରିଆ ଗଣରାଜ୍ୟ ଏବଂ ଶ୍ରୀଲଙ୍କା ମଧ୍ୟରେ ଏସିଆ-ପ୍ରଶାନ୍ତ ବାଣିଜ୍ୟ ବୁଝାମଣା (ପୂର୍ବବର୍ତ୍ତୀ ବ୍ୟାଙ୍କକ୍ ବୁଝାମଣା) ଅନ୍ତର୍ଗତ ଆଲୋଚନାର ଚତୁର୍ଥ ଆଲୋଚନାର ଫଳାଫଳ 2018 ଜୁଲାଇ 1ରେ ମିଳିଛି ।


    ଏସିଆ-ପ୍ରଶାନ୍ତ ବାଣିଜ୍ୟ ବୁଝାମଣା ( APTA ) ସଂଯୁକ୍ତ ରାଷ୍ଟ୍ରର ଏସକେପ (ଏସିଆ-ପ୍ରଶାନ୍ତ ପାଇଁ ଆର୍ଥିକ ଏବଂ ସାମାଜିକ ଆୟୋଗ) ଅନ୍ତର୍ଗତ ଏକ ବିଶିଷ୍ଟ ପଦକ୍ଷେପ ଯାହାର ଉଦ୍ଦେଶ୍ୟ ହେଉଛି ଏସିଆ-ପ୍ରଶାନ୍ତ କ୍ଷେତ୍ରର ସଦସ୍ୟ ମନେ କରାଯାଉଥିବା ବିକାଶଶୀଳ ଦେଶମାନଙ୍କ ମଧ୍ୟରେ ଶୁଳ୍କ ରିହାତିର ଆଦାନ ପ୍ରଦାନ ଜରିଆରେ ବାଣିଜ୍ୟର ବିସ୍ତାର କରାଯାଇପାରିବ । ଏହା 1975ରୁ ପ୍ରଭାବୀ ରହିଆସିଛି । ଆପ୍ଟା ହେଉଛି ଏକ ପୂରାତନ ବାଣିଜ୍ୟିକ ବୁଝାମଣା , ଯାହାର ଅନ୍ତର୍ଗତ ବିଭିନ୍ନ ବସ୍ତୁର ବାସ୍କେଟ ସହିତ ଶୁଳ୍କ ହ୍ରାସର ସୀମାକୁ ବିଭିନ୍ନ ସମୟାନ୍ତରରେ ହେଉଥିବା ବାଣିଜ୍ୟିକ ଆଲୋଚନା ସମୟରେ ବୃଦ୍ଧି କରାଯାଇଥାଏ ।


    ବାଣିଜ୍ୟିକ ଆଲୋଚନାର ଚତୁର୍ଥ ପର୍ଯ୍ୟାୟର ଔପଚାରିକ ସମାପ୍ତି ହେବା ପରେ ଆପ୍ଟାର ମନ୍ତ୍ରୀସ୍ତରୀୟ ବୈଠକ ସମୟରେ ସଦସ୍ୟ ଦେଶମାନଙ୍କର ମନ୍ତ୍ରୀମାନେ ସ୍ୱାକ୍ଷର କରିଥିଲେ । ଏହି ବୈଠକ 2017 ଜାନୁଆରୀ 13ରେ ଆୟୋଜିତ କରାଯାଇଥିଲା । ମନ୍ତ୍ରୀସ୍ତରୀୟ ପରିଷଦର ନିର୍ଣ୍ଣୟକୁ ଏବେ ସମସ୍ତ ସଦସ୍ୟମାନେ ଲାଗୁ କରିଛନ୍ତି , ଯାହାକି 2018 ଜୁଲାଇ 1ରେ ପ୍ରଭାବୀ ହୋଇଛି ।


    ଚତୁର୍ଥ ପର୍ଯ୍ୟାୟ ପୂରଣ ହେବା ସହିତ ପ୍ରତ୍ୟେକ ସଦସ୍ୟ ଦେଶ ପାଇଁ ମୋଟ ବସ୍ତୁର ଗୁରୁତ୍ୱର କଭରେଜ ବୃଦ୍ଧି ପାଇ 10 , 677 ବସ୍ତୁ ସ୍ତରରେ ପହଞ୍ଚିବ , ଯେତେବେଳେ କି ତୃତୀୟ ପର୍ଯ୍ୟାୟ ଶେଷ ହେବା ପରେ ବସ୍ତୁ ଓ ସାମଗ୍ରୀଗୁଡିକର ମୋଟ ସଂଖ୍ୟା 4270 ଥିଲା । ଏଥିସହିତ ବୁଝାମଣା ଅନ୍ତର୍ଗତ ଉପଲବ୍ଧ କରାଯାଉଥିବା ହାରାହାରି ପସନ୍ଦ ମାର୍ଜିନ ( MOP ) ବୃଦ୍ଧି ପାଇ 31.52 ପ୍ରତିଶତ ସ୍ତରରେ ପହଂଚିଯିବ ।


    ଏଲଡିସି (ଅଳ୍ପ ବିକଶିତ ଦେଶ ଦେଶ) ସଦସ୍ୟ 1 ,249 ବସ୍ତୁ ଉପରେ ଅପେକ୍ଷାକୃତ ଅଧିକ ରିହାତି ପାଇବାର ହକଦାର । ଆପ୍ଟାର ଖାସ ଏବଂ ବିଶିଷ୍ଟ ପ୍ରାବଧାନ ଅନ୍ତର୍ଗତ ଏହି ବସ୍ତୁ ଉପରେ ଏମଓପିର ହାରାହାରି 81 ପ୍ରତିଶତ ରହିଛି ।


    ଭାରତ ନିଜ ତରଫରୁ ସମସ୍ତ ସଦସ୍ୟ ଦେଶମାନଙ୍କ ସହିତ 3142 ବସ୍ତୁ ଉପରେ ଶୁଳ୍କ ସମ୍ବନ୍ଧୀୟ ରିହାତି ବାବଦରେ ଆଦାନ ପ୍ରଦାନ କରିଛି । ଏହିପରି ଭାରତ ଏଲଡିସି ପାଇଁ 48ଟି ବସ୍ତୁ ଉପରେ ବିଶେଷ ରିହାତିର ଆଦାନ ପ୍ରଦାନ ବାଂଲାଦେଶ ଏବଂ ଲାଓ ପିଡିଆର ସହିତ କରିଛି ।


    ଆପ୍ଟାର ଏକ ସଂସ୍ଥାପକ ସଦସ୍ୟ ହେବା କାରଣରୁ ଭାରତ ଏହି ରିହାତି ଜରିଆରେ ଆପ୍ଟା ପ୍ରକ୍ରିୟାକୁ ମଜଭୁତ କରିବା ପାଇଁ ପ୍ରତିବଦ୍ଧ ।


    ***************

    
    
    (Release ID: 1537442) Visitor Counter : 3