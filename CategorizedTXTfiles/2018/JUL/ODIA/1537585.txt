      ପ୍ରତିରକ୍ଷା ମନ୍ତ୍ରଣାଳୟ

      କାରଗିଲ ବିଜୟ ଦିବସ ସ୍ମୃତିରେ ଭାରତୀୟ ସେନାର ମୋଟର ସାଇକେଲ ଅଭିଯାନ
      Posted On: 03 JUL 2018 3:10PM by PIB Bhubaneshwar


    କୋର୍ପ୍ସ ଅଫ ମିଲିଟାରୀ ପୋଲିସର ବିଶିଷ୍ଟ ମୋଟର ସାଇକେଲ ପ୍ରଦର୍ଶନୀ ଟିମ ‘ ଶ୍ୱେତ ଅଶ୍ୱ ’ ର ମୋଟର ସାଇକେଲ ଅଭିଯାନକୁ 1999ରେ ଭାରତୀୟ ସେନାର ଅପରେସନ ବିଜୟର ସ୍ମୃତିରେ 2018 ଜୁଲାଇ 2ରେ ପତାକା ଦେଖାଇ ଶୁଭାରମ୍ଭ କରାଯାଇଛି । ଏହି ମୋଟର ସାଇକେଲ ଦଳ ଦେଶର 8ଟି ରାଜ୍ୟ ହୋଇ ବାଙ୍ଗାଲୁରୁର ଦ୍ରାସ ଓ ଜାମ୍ମୁ-କାଶ୍ମୀର ପର୍ଯ୍ୟନ୍ତ 3250 କିଲୋମିଟର ଦୂରତା 24 ଦିନରେ ପୂର୍ଣ୍ଣ କରିବେ ଏବଂ 2018 ଜୁଲାଇ 26କୁ କାରଗିଲ ଯୁଦ୍ଧର ସ୍ମାରକ , ଦ୍ରାସରେ ପହଂଚିବେ ।


    ‘ ଶ୍ୱେତ ଅଶ୍ୱ ’ ର ଗଠନ 1952ରେ ସିଏମପି କେନ୍ଦ୍ର ଏବଂ ସ୍କୁଲ , ଫୈଜାବାଦରେ କରାଯାଇଥିଲା । ଏହାର ଗଠନ ପରେ ଏହି ଟିମ ରାଷ୍ଟ୍ରୀୟ ଏବଂ ଅନ୍ତଃରାଷ୍ଟ୍ରୀୟ ଆୟୋଜନରେ ନିଜର ପ୍ରଦର୍ଶନ ଦେଖାଇଛି ଏବଂ ‘ ଶ୍ୱେତ ଅଶ୍ୱ ’ ର ନାମ ଗିନିଜ ବୁକ ଅଫ ୱାର୍ଲ୍ଡ ରେକର୍ଡରେ ସ୍ଥାନ ପାଇଛି । ଏହି ମୋଟର ସାଇକେଲ ଅଭିଯାନର ସମାପନ କାରଗିଲ ବିଜୟ ଦିବସ ସମାରୋହର ଅଂଶ ସ୍ୱରୂପ କାରଗିଲ ଯୁଦ୍ଧର ସ୍ମୃତିଚାରଣ 2018 ଜୁଲାଇ 26ରେ ଦ୍ରାସଠାରେ କରାଯିବ । ଏହି ଅଭିଯାନର ଉଦ୍ଦେଶ୍ୟ ହେଉଛି ଭାଇଚାରାକୁ ମଜଭୁତ କରିବା , କାରଗିଲ ଯୁଦ୍ଧରେ ଶହୀଦମାନଙ୍କ ଦ୍ୱାରା ଦିଆଯାଇଥିବା ବଳିଦାନ ପ୍ରତି ଶ୍ରଦ୍ଧାଞ୍ଜଳୀ ପ୍ରଦାନ ଏବଂ ଯୁବକମାନଙ୍କୁ ଭାରତୀୟ ସେନାରେ ସାମିଲ ହେବା ପାଇଁ ପ୍ରେରିତ କରିବା ।


    ***************


    

    
    (Release ID: 1537585) Visitor Counter : 6