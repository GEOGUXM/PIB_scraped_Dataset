      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ପାକିସ୍ତାନ ପକ୍ଷରୁ ପ୍ରବଳ ଗୁଳିଗୋଳା ବର୍ଷଣ
      Posted On: 18 JUL 2018 3:06PM by PIB Bhubaneshwar


    ପାକିସ୍ତାନ ପକ୍ଷରୁ ସୀମାପାରି ତଥା ନିୟନ୍ତ୍ରଣ ରେଖା/ଆନ୍ତର୍ଜାତିକ ସୀମାରେଖାରେ ପ୍ରବଳ ଗୁଳିଗୋଳା ବର୍ଷଣ ହେଉଥିବାରୁ ପ୍ରଭାବିତ ଅଞ୍ଚଳର ଲୋକମାନେ ସାମୟିକ ସେମାନଙ୍କ ଘର ଛାଡ଼ିବାକୁ ବାଧ୍ୟ ହେଉଛନ୍ତି । କ୍ଷତିଗ୍ରସ୍ତ ପରିବାରଙ୍କୁ ନିରାପଦ ସ୍ଥାନକୁ ସ୍ଥାନାନ୍ତର କରାଯାଉଛି । ସେମାନଙ୍କୁ ନିରାପଦ ଆଶ୍ରୟ ସ୍ଥଳରେ ପାନୀୟ ଜଳ , ବିଦ୍ୟୁତ ଏବଂ ସ୍ୱାସ୍ଥ୍ୟସେବା ଆଦି ମୌଳିକ ଆବଶ୍ୟକତା ଉପଲବ୍ଧ କରାଯାଉଛି ।


    ସୀମାପାରି ଗୁଳି ବିନିମୟରେ ନିୟନ୍ତ୍ରଣ ରେଖା/ଆନ୍ତର୍ଜାତିକ ସୀମା ରେଖା ନିକଟରେ ରହୁଥିବା ଲୋକମାନେ ସମ୍ମୁଖିନ ହେଉଥିବା ସମସ୍ୟା ଲାଘବ ପାଇଁ ସରକାର 14 , 460ଟି ବଙ୍କର ନିର୍ମାଣକୁ ମଞ୍ଜୁରି ଦେଇଛନ୍ତି । ଗୁଳି ବିନିମୟରେ ମୃତ ବ୍ୟକ୍ତିଙ୍କ ନିକଟ ସମ୍ପର୍କୀୟ ଏବଂ ଗୁରୁତର ଆହତଙ୍କୁ 5 ଲକ୍ଷ ଟଙ୍କା ଲେଖାଏଁ ଅନୁକମ୍ପାମୂଳକ ସହାୟତା ଦେବାକୁ ବ୍ୟବସ୍ଥା ହୋଇଛି । ଘର , ଶସ୍ୟ ଏବଂ ଗୃହପାଳିତ ପଶୁଙ୍କ କ୍ଷୟକ୍ଷତି ପାଇଁ ମଧ୍ୟ କ୍ଷତିପୂରଣ ଦିଆଯାଉଛି । କ୍ଷତିଗ୍ରସ୍ତ ପରିବାରଙ୍କୁ ଏନଡିଆରଏଫର ନିୟମ ଅନୁସାରେ କ୍ଷତିପୂରଣ ଅର୍ଥ ଦିଆଯାଉଛି । ପ୍ରତି ଗୃହପାଳିତ ପଶୁଙ୍କ ମୃତ୍ୟୁ ପାଇଁ 50 ହଜାର ଟଙ୍କା ଦିଆଯାଉଛି ।


    ରାଜ୍ୟସଭାରେ ବୁଧବାର ଏକ ଲିଖିତ ଉତ୍ତରରେ ଏହି ସୂଚନା ଦେଇଛନ୍ତି ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ ହଂସରାଜ ଗଙ୍ଗାରାମ ଆହିର ।


    *************

    
    
    (Release ID: 1539230) Visitor Counter : 1