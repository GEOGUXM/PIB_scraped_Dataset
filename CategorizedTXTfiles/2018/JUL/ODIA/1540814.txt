      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଉଚ୍ଚତର ଶିକ୍ଷା କ୍ଷେତ୍ରରେ ପ୍ରବେଶିକା ପରୀକ୍ଷା ଆୟୋଜନ ନେଇ ରାଷ୍ଟ୍ରୀୟ ଟେଷ୍ଟିଂ ଏଜେନ୍ସି ଗଠିତ
      Posted On: 30 JUL 2018 3:51PM by PIB Bhubaneshwar


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ଲୋକସଭାରେ ଏକ ତାରକାଖଚିତ ପ୍ରଶ୍ନର ଉତ୍ତରରେ ପ୍ରକାଶ କରିଛନ୍ତି ଯେ ସରକାର ଉଚ୍ଚତର ଶିକ୍ଷା କ୍ଷେତ୍ରରେ ପ୍ରବେଶ ପରୀକ୍ଷା ଆୟୋଜିତ କରିବା ପାଇଁ ଏକ ସ୍ୱୟଂପୋଷିତ ପରୀକ୍ଷା ସଙ୍ଗଠନ ରାଷ୍ଟ୍ରୀୟ ଟେଷ୍ଟିଂ ଏଜେନ୍ସି ( NTA )ର ଗଠନ କରିଛନ୍ତି । ପ୍ରଥମେ ପ୍ରବେଶ ପରୀକ୍ଷା କେନ୍ଦ୍ରୀୟ ମାଧ୍ୟମିକ ଶିକ୍ଷାବୋର୍ଡ ( CBSE ) ତଥା ବୈଷୟିକ ଶିକ୍ଷା ପାଇଁ ଅଖିଳ ଭାରତୀୟ ପରିଷଦ ( AICTE ) ଦ୍ୱାରା ଆୟୋଜିତ କରାଯାଉଥିଲା । ଏହି ଏଜେନ୍ସିର ଗଠନର ଉଦ୍ଦେଶ୍ୟ ହେଉଛି ପ୍ରତିଷ୍ଠିତ ପ୍ରବେଶ ପରୀକ୍ଷାର ଆୟୋଜନ କରିବା ପାଇଁ ବିଶେଷଜ୍ଞତା ସମ୍ପନ୍ନ ଏବଂ ସମର୍ପିତ ସଂସ୍ଥା ଗଠନ କରିବା ସହିତ ସିବିଏସଇକୁ ଦାୟିତ୍ୱରୁ ମୁକ୍ତ କରିବା ଯାହା ଫଳରେ କି ସିବିଏସଇ ଏହାର ନିର୍ଦ୍ଧାରିତ କାର୍ଯ୍ୟକୁ ପୂରଣ କରିପାରିବ । ସରକାର ବିଶେଷଜ୍ଞମାନଙ୍କୁ ସାମିଲ କରି ବୈଜ୍ଞାନିକ ପ୍ରକ୍ରିୟାରେ ପରୀକ୍ଷା ଆୟୋଜନ କରିବାର ଦାୟିତ୍ୱ ଏନଜିଟିକୁ ପ୍ରଦାନ କରିଛନ୍ତି । ଏନଜିଟିଏ ଦ୍ୱାରା ଆୟୋଜିତ ସମସ୍ତ ପରୀକ୍ଷା ବିଦ୍ୟାର୍ଥୀମାନଙ୍କର ଲାଭ ପାଇଁ ବର୍ଷକୁ ଦୁଇଥର ଆୟୋଜିତ କରାଯିବ ।


    ହିତାଧିକାରୀ , ମନ୍ତ୍ରଣାଳୟ/ବିଭାଗ/ଏଜେନ୍ସିମାନଙ୍କର ଅନୁରୋଧରେ ୟୁଜିସି-ନେଟ , ଜେଇଇ (ମେନ) , ନୀଟ-ୟୁଜି , ସି-ମେଟ ତଥା ପରୀକ୍ଷା ଆୟୋଜିତ କରିବାର ଦାୟିତ୍ୱ ଏନଟିଏକୁ ପ୍ରଦାନ କରାଯାଇଛି । ଏନଟିଏ ଏହାର ୱେବସାଇଟ https://ntaexams.co.in. ରେ 2019 ବର୍ଷ ପାଇଁ ପରୀକ୍ଷା କାର୍ଯ୍ୟକ୍ରମ ଅଧିସୂଚିତ କରିଛି । ଏନଟିଏ ବର୍ଷକୁ ଦୁଇଥର ପ୍ରବେଶ ପରୀକ୍ଷାର ଆୟୋଜନ କରିବ , ଯାହା ଫଳରେ କି ବିଦ୍ୟାର୍ଥୀମାନଙ୍କୁ ପର୍ଯ୍ୟାପ୍ତ ପରିମାଣରେ ଅବସର ମିଳିବ ଏବଂ ମୂଲ୍ୟାଙ୍କନରେ ମାନବୀୟ ଭୁଲର ସମ୍ଭାବନା ଶେଷ ହୋଇଯିବ ।


    ଶ୍ରୀ ଜାଭଡେକର କହିଲେ ଯେ ବୋର୍ଡର ପରୀକ୍ଷା ସମ୍ବନ୍ଧରେ ସିବିଏସଇ ସୂଚିତ କରିଛି ଯେ ଦ୍ୱାଦଶ ଶ୍ରେଣୀର ଅର୍ଥଶାସ୍ତ୍ର ବିଷୟ ଏବଂ ଦଶମ ଶ୍ରେଣୀର ଗଣିତ ବିଷୟର ପ୍ରଶ୍ନପତ୍ର ଲିକ ହେବା ବାବଦରେ ଆବେଗ ପ୍ରକାଶ କରାଯାଇଛି । ଦ୍ୱାଦଶ କକ୍ଷ ପାଇଁ ଅର୍ଥଶାସ୍ତ୍ର ବିଷୟର ଦ୍ୱିତୀୟ ଥରର ପରୀକ୍ଷା 2018 ଏପ୍ରିଲ 25କୁ କରାଯାଇଛି , ମାତ୍ର ବିଦ୍ୟାର୍ଥୀମାନଙ୍କର ହିତକୁ ଧ୍ୟାନରେ ରଖି ଏବଂ ଏହି ତଥ୍ୟକୁ ଧ୍ୟାନରେ ରଖି ଯେ ଦଶମ ଶ୍ରେଣୀ ପରୀକ୍ଷା ହେଉଛି ଦ୍ୱାଦଶ କକ୍ଷ ପାଇଁ ଦ୍ୱାର , ଦଶମ ଶ୍ରେଣୀର ଗଣିତ ପରୀକ୍ଷା ପୁଣିଥରେ ଆୟୋଜିତ ନକରାଯିବାର ନିଷ୍ପତି ଗ୍ରହଣ କରାଯାଇଛି । ଏହି ବିଷୟର ଅନୁସନ୍ଧାନ କାର୍ଯ୍ୟ ପୋଲିସକୁ ପ୍ରଦାନ କରାଯାଇଛି ଏବଂ ପୋଲିସ ପ୍ରଶ୍ନପତ୍ର ଲିକ ହେବା ମାମଲାରେ ଯାଞ୍ଚ କରିବା ପରେ ଏଥିରେ ସଂପୃକ୍ତ ଥିବା କେତେକ ବ୍ୟକ୍ତିଙ୍କୁ ଗିରଫ କରିଛି ଏବଂ ଏଥିସହିତ ସମ୍ବନ୍ଧିତ ବିଦ୍ୟାଳୟମାନଙ୍କର ସିବିଏସଇ ମାନ୍ୟତା ପ୍ରତ୍ୟାହାର କରାଯାଇଛି ।


    ଆଗାମୀ ପଦକ୍ଷେପ କ୍ରମେ ସିବିଏସଇ ପରୀକ୍ଷା କେନ୍ଦ୍ରକୁ ବିବିଧ ସେଟର ବିକଳ୍ପ ସହିତ ପ୍ରଶ୍ନପତ୍ରକୁ ଏନକ୍ରିପ୍ଟେଡ ଭାବେ ପଠାଇବାର ନିଷ୍ପତି ଗ୍ରହଣ କରିଛନ୍ତି । 2018 ଜୁଲାଇରେ ଚୟନ କରାଯାଇଥିବା ବିଷୟରେ କମ୍ପାର୍ଟମେଣ୍ଟ ପରୀକ୍ଷାରେ ଏହାକୁ ସଫଳତାପୂର୍ବକ ଲାଗୁ କରାଯାଇଛି ।


    ***************


    

    
    (Release ID: 1540814) Visitor Counter : 2