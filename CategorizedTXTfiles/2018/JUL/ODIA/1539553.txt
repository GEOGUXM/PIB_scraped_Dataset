      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଉତ୍ତରପ୍ରଦେଶ ଦେଓରିୟାର ସଲେମପୁରଠାରେ ମେଡ଼ିକାଲ କଲେଜ ପ୍ରତିଷ୍ଠାକୁ କ୍ୟାବିନେଟ ମଞ୍ଜୁରି
      Posted On: 18 JUL 2018 5:11PM by PIB Bhubaneshwar


    କେନ୍ଦ୍ର ପ୍ରାୟୋଜିତ ଯୋଜନାର ପର୍ଯ୍ୟାୟ-2 ଅନ୍ତର୍ଗତ 250 କୋଟି ଟଙ୍କା ବ୍ୟୟରେ ଉତ୍ତରପ୍ରଦେଶ ଦେଓରିୟାର ସାଲେପୁରଠାରେ ମେଡ଼ିକାଲ କଲେଜ ପ୍ରତିଷ୍ଠା କରିବା ଲାଗି ଉତ୍ତରପ୍ରଦେଶ ସରକାର ଦେଇଥିବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ମଞ୍ଜୁର କରିଛନ୍ତି ।


    ବର୍ତ୍ତମାନ ଜିଲ୍ଲା/ରେଫରାଲ ହସପିଟାଲ ସହ ଜଡ଼ିତ ନୂତନ ମେଡ଼ିକାଲ କଲେଜ ପ୍ରତିଷ୍ଠା ଲାଗି କେନ୍ଦ୍ର ପ୍ରାୟୋଜିତ ଯୋଜନାର ପର୍ଯ୍ୟାୟ-2 ଅନ୍ତର୍ଗତ ପ୍ରତ୍ୟେକ ସଂସଦୀୟ କ୍ଷେତ୍ରରେ ଏକ ମେଡ଼ିକାଲ କଲେଜ ଏବଂ ପ୍ରତ୍ୟେକ ରାଜ୍ୟରେ ଗୋଟିଏ ସରକାରୀ ମେଡ଼ିକାଲ କଲେଜ ପ୍ରତିଷ୍ଠା କରିବାର ମାନଦଣ୍ଡକୁ ଗ୍ରହଣ କରାଯାଇଛି । ତଦନୁଯାୟୀ ଉତ୍ତରପ୍ରଦେଶରେ 8ଟି ମେଡ଼ିକାଲ କଲେଜ ସହିତ 24ଟି ଅତିରିକ୍ତ ମେଡ଼ିକାଲ କଲେଜର ଆବଶ୍ୟକତାକୁ ଅନୁମତି ମିଳିଛି ।


    ଉତର ପ୍ରଦେଶରେ 8ଟି ଚିହ୍ନଟ ବ୍ଲକଗୁଡ଼ିକ ମଧ୍ୟରୁ 6ଟି ବ୍ଲକ (70) ଘୋସୀ , ( 71) ସାଲେମପୁର ଏବଂ (72) ବାଲିଆ ସଂସଦୀୟ ନିର୍ବାଚନ କ୍ଷେତ୍ର ଅଧୀନରେ ଆସିଥା ’ ନ୍ତି । ଉତ୍ତରପ୍ରଦେଶ ସରକାର ଦେଓରିୟା ଜିଲ୍ଲା ହସପିଟାଲର ଉନ୍ନତିକରଣ କରି ଦେଓରିୟାର ସାଲେମପୁରରେ ମେଡ଼ିକାଲ କଲେଜ ପ୍ରତିଷ୍ଠା କରିବା ଲାଗି ସୁପାରିସ କରିଛନ୍ତି ।


    ରାଜ୍ୟ ସରକାର ସୂଚନା ଦେଇଛନ୍ତି ଯେ ସାଲେମପୁର ଦେଓରିୟା ଜିଲ୍ଲାର ଅଂଶବିଶେଷ ଅଟେ ଏବଂ ସଲେମପୁର ସଂସଦୀୟ ନିର୍ବାଚନ କ୍ଷେତ୍ରର କିଛି ଅଂଶରେ ଦେଓରିୟା ଜିଲ୍ଲାରେ ଆସିଥାଏ । ଜିଲ୍ଲା ହସପିଟାଲ ଦେଓରିୟାକୁ ମେଡ଼ିକାଲ କଲେଜ ଭାବେ ଉନ୍ନତିକରଣ କରିବା ଲାଗି ଉଚିତ ଅଟେ କାରଣ ହସପିଟାଲରେ ପର୍ଯ୍ୟାପ୍ତ ସଂଖ୍ୟାରେ ଶଯ୍ୟା ଏବଂ ଅନ୍ୟ ସୁବିଧା ରହିଛି । ଏଥିରେ ଏମସିଆଇର ନିୟମ ଅନୁଯାୟୀ ଚିହ୍ନଟ ବ୍ଲକରେ ସମସ୍ତ ସମ୍ଭାବ୍ୟ ସ୍ଥାନରେ ମେଡ଼ିକାଲ କଲେଜ ପ୍ରତିଷ୍ଠା ଲାଗି ଜମି ଉପଲବ୍ଧତା ସାମିଲ ରହିଛି ।


    **********

    
    
    (Release ID: 1539553) Visitor Counter : 2