      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆସାମର ରାଷ୍ଟ୍ରୀୟ ନାଗରିକ ରେଜିଷ୍ଟର (NRC) ପ୍ରସଙ୍ଗରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କ ବିବୃତି
      Posted On: 30 JUL 2018 2:25PM by PIB Bhubaneshwar


    ଆଜି ଆସାମର ରାଷ୍ଟ୍ରୀୟ ନାଗରିକ ରେଜିଷ୍ଟର ( NRC )ର ଚିଠା ତାଲିକା ପ୍ରକାଶ ପାଇଛି । ମୁଁ ଗୁରୁତ୍ୱ ଦେଇ କହୁଛି ଯେ , ଏହା କେବଳ ଏକ ଚିଠା ତାଲିକା ଏବଂ ଚୂଡ଼ାନ୍ତ ଚିଠା ଏନଆରସି ନୁହେଁ ।


    ଆଇନ ଅନୁଯାୟୀ ସମସ୍ତଙ୍କୁ ଦାବି/ଅଭିଯୋଗ ଦାଖଲ କରିବାର ସୁଯୋଗ ପ୍ରଦାନ କରାଯିବ । ଦାବି/ଅଭିଯୋଗର ସମାଧାନ ପରେ ହିଁ ଚୂଡ଼ାନ୍ତ ଏନ୍ଆରସି ପ୍ରକାଶ ପାଇବ ।


    କେତେକ ବ୍ୟକ୍ତି ଅଯଥାରେ ଭୟର ବାତାବରଣ ସୃଷ୍ଟି କରିବାକୁ ଚେଷ୍ଟା କରୁଛନ୍ତି । ମୁଁ ଆଶ୍ୱାସନା ଦେଉଛି ଯେ ଭୟ କରିବାର କୌଣସି କାରଣ ନାହିଁ । କେତେକ ଭୁଲ ସୂଚନା ମଧ୍ୟ ପ୍ରସାରଣ କରାଯାଉଛି । ଏନଆରସି ପ୍ରକ୍ରିୟା ନିରପେକ୍ଷ ଭାବେ ପ୍ରସ୍ତୁତ କରାଯାଇଛି । କେତେକ ବ୍ୟକ୍ତି ଆବଶ୍ୟକ ନଥିପତ୍ର ଦାଖଲ କରିବାକୁ ସକ୍ଷମ ହୋଇ ନଥାଇପାରନ୍ତି । ଦାବି ଓ ଅଭିଯୋଗ ଦାଖଲର ପ୍ରକ୍ରିୟା ମାଧ୍ୟମରେ ସେମାନଙ୍କୁ ଏଥିପାଇଁ ସମ୍ପୂର୍ଣ୍ଣ ସୁଯୋଗ ମିଳିବ ।


    ମୁଁ ଏ କଥା ବି ସ୍ପଷ୍ଟ କରିବାକୁ ଚାହୁଁଛି ଯେ , ଚୂଡ଼ାନ୍ତ ଏନ୍ଆରସି ପ୍ରକାଶ ପରେ ମଧ୍ୟ ଫରେନର୍ସ ଟିବ୍ୟୁନାଲରେ ଆବେଦନ କରିବାକୁ ପ୍ରତ୍ୟେକ ବ୍ୟକ୍ତିଙ୍କୁ ସୁଯୋଗ ମିଳିବ ।


    ଏହାର ଅର୍ଥ ଚୂଡ଼ାନ୍ତ ଏନଆରସିରେ ଯେଉଁମାନଙ୍କ ନାମ ସ୍ଥାନ ପାଇ ନଥିବ ସେମାନେ ଫରେନର୍ସ ଟ୍ରିବ୍ୟୁନାଲରେ ଆବେଦନ କରିବାର ଯଥେଷ୍ଟ ସୁଯୋଗ ପାଇପାରିବେ । କାହାରି ବିରୋଧରେ କାର୍ଯ୍ୟାନୁଷ୍ଠାନ ହେବାର କୌଣସି ଆଶଙ୍କା ନାହିଁ ।


    ଏନଆରସି ପ୍ରକ୍ରିୟା ସମ୍ପୂର୍ଣ୍ଣ ଭାବେ ନିରପେକ୍ଷ ଏବଂ ସ୍ୱଚ୍ଛତାର ସହ କରାଯାଇଛି । ଏହା ସ୍ୱତନ୍ତ୍ର ଭାବେ ସୁପ୍ରିମକୋର୍ଟଙ୍କ ତଦାରଖରେ ହୋଇଛି ।


    ***********

    
    
    (Release ID: 1540613) Visitor Counter : 6