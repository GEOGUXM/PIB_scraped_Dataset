      ଜାହାଜ ଚଳାଚଳ ମନ୍ତ୍ରଣାଳୟ

      ଦେଶରେ କ୍ରୁଜ୍ ଓ ନୌକା ସେବା
      Posted On: 19 JUL 2018 3:00PM by PIB Bhubaneshwar


    ଦେଶରେ କ୍ରୁଜ୍ ଜାହାଜ (ପର୍ଯ୍ୟଟନ ଜାହାଜ) ଏବଂ ଏହାର ଯାତ୍ରୀମାନଙ୍କ ପାଇଁ 2017 ନଭେମ୍ବରରେ କେନ୍ଦ୍ର ସରକାର ଷ୍ଟାଣ୍ଡାର୍ଡ ଅପରେଟିଂ ପ୍ରସିଡ୍ୟୁର ( SOP ) ଧାର୍ଯ୍ୟ କରିଛନ୍ତି । ଦେଶରେ ପର୍ଯ୍ୟଟନ ଉଦ୍ଦେଶ୍ୟରେ ପ୍ରବେଶ କରିବା ବିଭିନ୍ନ ସେବା ପାଇବା ଏବଂ ପୁନର୍ବାର ଦେଶରୁ ବିଦାୟ ନେବା ଇତ୍ୟାଦି ପ୍ରକ୍ରିୟା କିପରି ଅନଲାଇନ ହୋଇପାରିବ ତାହା ଏହି ଏସ୍ଓପିରେ ଉଲ୍ଲେଖ କରାଯାଇଥିଲା । ଇ-ଲ୍ୟାଣ୍ଡି କାର୍ଡ ଏବଂ ଦେଶ ଭିତରେ ଭ୍ରମଣ ବେଳେ ପାସପୋର୍ଟ ବଦଳରେ ଫଟୋ ପରିଚୟପତ୍ର ରଖିବା ଇତ୍ୟାଦି ସୁବିଧା ମଧ୍ୟ ଏହା ଅନ୍ତର୍ଗତ ।


    ଏବେ ଚେନ୍ନାଇ , ମୁମ୍ବାଇ , ମୁର୍ମୁଗାଓ , କୋଚିନ ଏବଂ ନ୍ୟୁ ମାଙ୍ଗାଲୋର ବନ୍ଦରକୁ କ୍ରୁଜ୍ ଜାହାଜ ଆସୁଛି । ମୁମ୍ବାଇ ବନ୍ଦର (ଗେଟ ୱେ ଅଫ୍ ଇଣ୍ଡିଆ)ରୁ ମାଣ୍ଡୱା , ଏଲିଫାଣ୍ଟା , ହ୍ୱାରଫରୁ ମୋରା , ରେଭାସ୍ ଏବଂ କରଞ୍ଜାକୁ ଫେରି (ନୌକା) ସେବା ଉପଲବ୍ଧ ହେଉଛି ।


    17.54 କୋଟି ଟଙ୍କା ବ୍ୟୟରେ 2017 ଜୁଲାଇ 31 ତାରିଖରେ ଚେନ୍ନାଇ ବନ୍ଦରଠାରେ କ୍ରୁଜ୍ ଯାତ୍ରୀମାନଙ୍କ ପାଇଁ ଏକ ସୁବିଧା କେନ୍ଦ୍ର ଖୋଲାଯାଇଛି । ମୁମ୍ବାଇ ବନ୍ଦରରେ 300 କୋଟି ଟଙ୍କା ଖର୍ଚ୍ଚରେ ଏକ ଅନ୍ତର୍ଜାତିକ କ୍ରୁଜ୍ ଟର୍ମିନାଲ ନିର୍ମାଣ ଚାଲିଛି । ପର୍ଯ୍ୟଟନ ମନ୍ତ୍ରଣାଳୟ ଏହି ପ୍ରକଳ୍ପ ପାଇଁ 12.50 କୋଟି ମଞ୍ଜୁର କରିଥିବା ବେଳେ ଇତି ମଧ୍ୟରେ 5 କୋଟି ଟଙ୍କା ଦେଇ ସାରିଛି । ପ୍ରାୟ 14 କୋଟି ଟଙ୍କା ଖର୍ଚ୍ଚରେ ମୁମ୍ବାଇ ବନ୍ଦରରେ ଏକ ଘରୋଇ କ୍ରୁଇଜ୍ ଟର୍ମିନଲ ପ୍ରତିଷ୍ଠା କରାଯାଉଛି । କୋଚିନ୍ ବନ୍ଦରର ଏର୍ଣ୍ଣାକୁଲମ ହ୍ୱାରଫ ଠାରେ ପ୍ରାୟ 25.72 କୋଟି ଟଙ୍କା ଖର୍ଚ୍ଚରେ ଅନ୍ୟ ଏକ କ୍ରୁଜ୍ ଟର୍ମିନାଲ ପ୍ରତିଷ୍ଠାର ପ୍ରସ୍ତାବ ରହିଛି । ପର୍ଯ୍ୟଟନ ମନ୍ତ୍ରଣାଳୟ ଏହି ପ୍ରକଳ୍ପ ପାଇଁ 21.43 କୋଟି ଟଙ୍କା ଅନୁଦାନ ଘୋଷଣା କରିଥିବା ବେଳେ ଇତି ମଧ୍ୟରେ 4.33 କୋଟି ଟଙ୍କା ଦେଇ ସାରିଛି ।


    ଲୋକସଭାରେ ଗୁରୁବାର ଜାହାଜ ଚଳାଚଳ ଏବଂ ଅର୍ଥ ରାଷ୍ଟ୍ରମନ୍ତ୍ରୀ ପନ୍. ରାଧାକୃଷ୍ଣନ ଏକ ଲିଖିତ ଉତ୍ତରରେ ଏହି ସୂଚନା ଦେଇଛନ୍ତି ।

    
    
    (Release ID: 1539434) Visitor Counter : 2