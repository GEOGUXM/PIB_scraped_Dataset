      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରୱାଣ୍ଡାରେ ଭାରତୀୟ ସମ୍ପ୍ରଦାୟର କାର୍ଯ୍ୟକ୍ରମରେ ପ୍ରଧାନମନ୍ତ୍ରୀଙ୍କ ସମ୍ବୋଧନ (23 ଜୁଲାଇ 2018)
      Posted On: 23 JUL 2018 8:52PM by PIB Bhubaneshwar


    ନମସ୍କାର , କିପରି ଅଛନ୍ତି । କେମ ଛୋ ।


    ଏବେ ଆମ ହାଇ କମିଶନର କହୁଥିଲେ ଯେ ପ୍ରଧାନମନ୍ତ୍ରୀ ସମୟ ବାହାର କଲେ । କିନ୍ତୁ ବାସ୍ତବିକତା ହେଉଛି ଆପଣମାନେ ମୋ ପାଇଁ ସମୟ ବାହାର କରିଛନ୍ତି । କାରଣ ଏହା ବିନିଦ୍ରା ରହିବାର କୌଣସି ସମୟ ତ ନୁହେଁ । ଆପଣମାନେ କେତେବେଳୁ ଖାଦ୍ୟ ଖାଇ ଶୋଇବାର ପ୍ରସ୍ତୁତି କରିଥା ’ ନ୍ତେ , ମାତ୍ର ମୋ ପାଇଁ ଆପଣ ଚେଇଁ ରହିଛନ୍ତି ଏବଂ ଏତେ ବିଳମ୍ବିତ ରାତିରେ ଏଠାକୁ ଆସିଛନ୍ତି । କେବଳ ଏତିକି ନୁହେଁ ପାଖ ପଡୋଶୀ ଦେଶମାନଙ୍କରୁ ମଧ୍ୟ ଆସିଛନ୍ତି । ତେଣୁ ଆପଣମାନଙ୍କର ଏହି ପ୍ରେମ , ଆପଣମାନଙ୍କର ଆଶୀର୍ବାଦ , ଏସବୁ ପାଇଁ ମୁଁ ଆପଣମାନଙ୍କ ପାଖରେ ଅନେକ କୃତଜ୍ଞ ।


    ଯେତେବେଳେ ଷ୍ଟାଡିୟମରେ ବସି କ୍ରିକେଟ ମ୍ୟାଚ ଦେଖନ୍ତି , ଅନେକ ସମୟରେ ଜଣାପଡେ ନାହିଁ ଯେ ବଲ କେଉଁଆଡେ ଗଲା । ମାତ୍ର ଦୂରରେ ଘରେ ବସି ଟିଭି ଦେଖିଲେ ସବୁ କଥା ଜଣାପଡେ କି ବଲ କୁଆଡେ ଗଲା , ବୋଲର କୁଆଡେ ଗଲା , ବ୍ୟାଟ୍ସମ୍ୟାନ କେଉଁଠାରେ ଠିଆ ହୋଇଛି , ସବୁ କଥା ଜଣାପଡେ । ଏଥିପାଇଁ ଭାରତରେ ଆମେ ଯାହା ବି କିଛି କରୁଛୁ , ଭାରତରେ ରହୁଥିବା ବ୍ୟକ୍ତିମାନଙ୍କୁ ଯେତିକି ଜଣାପଡିନଥାଏ , ତାହାଠାରୁ ଅଧିକ ସେଠାରେ ରହୁଥିବା ବ୍ୟକ୍ତିମାନଙ୍କୁ ଜଣାପଡେ । ଖୁବ ନିକଟରୁ ଏହାର ଅନ୍ଦାଜ ହୋଇଥାଏ । ଆଉ ଏହା ସ୍ୱାଭାବିକ ଯେ ବିଶ୍ୱର ଯେଉଁଠାରେ ଭାରତୀୟ ରହିଥା ’ ନ୍ତୁ , ଭାରତରୁ ଆସୁଥିବା ସମସ୍ତ ଭଲ ଖବର ସେମାନଙ୍କୁ ଏକ ନୂତନ ଖୁସି ଏବଂ ନୂତନ ଉତ୍ସାହ ପ୍ରଦାନ କରିଥାଏ ।


    କ ’ ଣ ଲାଗୁଛି ଗତ 4 ବର୍ଷ ମଧ୍ୟରେ ଆପଣମାନଙ୍କ ଉତ୍ସାହ କିଛି ବଢ଼ିଛି ନା ସେହିପରି ରହିଛି ? ଆପଣମାନଙ୍କୁ ଲାଗୁଛି କି ଭାରତରେ ପାସପୋର୍ଟର ଶକ୍ତି ବଢ଼ିଯାଇଛି ? ଏବେ ଆପଣମାନଙ୍କୁ ଲାଗୁଥିବ ଯେ ବିଶ୍ୱର କେଉଁଠାରେ ମଧ୍ୟ ବିମାନବନ୍ଦରରେ ଓହ୍ଲାଉଥିବେ , ଇମିଗ୍ରେସନ କାଉଂଟରକୁ ଯାଉଥିବେ ତେବେ ନିଜକୁ ହିନ୍ଦୁସ୍ଥାନୀ ବୋଲି କହିଲେ ଆପଣଙ୍କ ସହ ଆଖି ମିଶେଇ କେହି ଖୁସି ବ୍ୟକ୍ତ କରେ ନା ନାହିଁ ? ପୂର୍ବରୁ ଆପଣ ହାତ ମିଳାଇଲେ ତ ଠିକ ଅଛି , ଏବେ କିନ୍ତୁ ହାତ ମିଳାଇଲେ ସେ ଛାଡି ହିଁ ନଥାନ୍ତି । ପରିବର୍ତ୍ତନ ଆସିଛି ନା ନାହିଁ ? ଏହି ପରିବର୍ତ୍ତନ ଏଥିପାଇଁ ଆସିଛି କି ଦେଶରେ ପରିବର୍ତ୍ତନ ଆସିଛି , ଏବଂ ଦେଶ ବହୁତ ଦ୍ରୂତଗତିରେ ପ୍ରଗତି କରୁଛି ।


    ଏହା ମୋଦୀଙ୍କ କାରଣରୁ ନୁହେଁ , ଏହା 125 କୋଟି ହିନ୍ଦୁସ୍ଥାନୀଙ୍କ କାରଣରୁ ହୋଇଛି । ଆଜି ଯଦି କୌଣସି ଖେଳାଳି ଖେଳରେ ବିଶ୍ୱସ୍ତରରେ ସ୍ୱର୍ଣ୍ଣ ପଦକ ବିଜୟୀ ହେଉଛି , ସେଠି ମୋଦୀ କେଉଁଠି ଝାଳ ବୁହାଇଲା , ମାତ୍ର ଏହା ଏଥିପାଇଁ ସମ୍ଭବ ହେଉଛି କି ମୋଦୀ ଆସି ଚୟନ ପ୍ରକ୍ରିୟାକୁ ଏତେ ସ୍ୱଚ୍ଛ କରିଛି , ଯାହାଫଳରେ କି ସଠିକ ବ୍ୟକ୍ତି ସଠିକ ଯାଗାକୁ ଯାଉଛି ଏବଂ ଏଥିପାଇଁ ସ୍ୱର୍ଣ୍ଣ ପଦକ ଆଣୁଛି । ପାରଦର୍ଶିତା ସହିତ ଯାହାର ଯାହାର ହକ ରହିଛି , ଯଦି ତାହା ମିଳେ ତେବେ ସେ କିଛି କମାଲ କରି ଦେଖେଇଥାଏ । ଆଉ ସରକାରଙ୍କ ଏହା ହେଉଛି କାମ ଏବଂ ଆମର ତ ମନ୍ତ୍ର ହେଉଛି ‘ ସବକା ସାଥ ସବକା ବିକାଶ ’ ଏବଂ ଏହି ‘ ସବକା ସାଥ ସବକା ବିକାଶ ’ ର ମନ୍ତ୍ରର ଶକ୍ତି ବହୁତ ବଡ । ଆଉ ଏହାଫଳରେ ଦେଶର ସମସ୍ତ ବ୍ୟକ୍ତିଙ୍କୁ ଲାଗୁଛି କି ଏବେ ଦେଶକୁ ଆଗକୁ ବଢ଼ିବାର ସୁଯୋଗ ଆସିଛି ଏବଂ ଦେଶକୁ ଆଗକୁ ବଢ଼ାଇବା ଆମର ଦାୟିତ୍ୱ ।


    ଆଗରୁ ଜଣାନଥିଲା କି ପାଇଖାନା ରହିବା ଆବଶ୍ୟକ ? ଏଥିପାଇଁ କ ’ ଣ ମୋଦୀଙ୍କୁ ଅପେକ୍ଷା କରିବା ଆବଶ୍ୟକ ଥିଲା ? ଘରେ ପାଇଖାନା ହେବା ଆବଶ୍ୟକ ଏଥିପାଇଁ ଏହି ବ୍ୟକ୍ତି ପ୍ରଧାନମନ୍ତ୍ରୀ ହେବ ଏଥିପାଇଁ କ ’ ଣ ଅପେକ୍ଷା କରାଯିବ ? ମାତ୍ର ଏହା ଚାଲେ , ହୁଏ , କେହି ଧ୍ୟାନ ଦିଏ ନାହିଁ । ଏବେ କିନ୍ତୁ ପରିବର୍ତ୍ତନ ଆସିଛି । ଏତେ କମ ସମୟ ମଧ୍ୟରେ 8 କୋଟି ପାଇଖାନା ନିର୍ମାଣ ହୋଇଛି । ଲକ୍ଷ ଲକ୍ଷ ଗ୍ରାମ ଖୋଲାରେ ମଳତ୍ୟାଗ କରିବାରୁ ମୁକ୍ତ ହୋଇଗଲେ ।


    ଥରେ ଯଦି କାମ କରିବା ପାଇଁ ସ୍ଥିର କରନ୍ତି ତେବେ ଆମର କାର୍ଯ୍ୟଶୈଳୀ ଏପରି ଯେ , ଏହା ନୁହେଁ ଯେ ହିନ୍ଦୁସ୍ଥାନରେ ସମସ୍ୟା ନାହିଁ , ସମସ୍ୟା ଅଛି , ଦୀର୍ଘ କାଳଖଣ୍ଡରୁ ରହିଛି । ମାତ୍ର ଏବେ ସମସ୍ୟାକୁ ଗଣିଚାଲିବା କି ଆମକୁ ଯେତିକି ସମୟ ମିଳିଛି , ଯେତିକି ସମସ୍ୟାରୁ ଦେଶକୁ ମୁକ୍ତ କରିପାରିବା କରିବା । ଏବେ ସ୍ୱାଧୀନତାର 70 ବର୍ଷ ପରେ ମଧ୍ୟ 18 ହଜାର ଗ୍ରାମ ଅଷ୍ଟବିଂଶ ଶତାବ୍ଦୀରେ ବଂଚୁଥିଲେ । କୌଣସି ଗ୍ରାମରେ ବିଜୁଳି ନଥିଲା , ଆମେ ସ୍ଥିର କରିଲୁ କି 100 ଦିନରେ ପହଂଚାଇବୁ ଏବଂ ପହଂଚାଇ ଦେଲୁ । ଏବେ ଭାରତରେ 4 କୋଟି ଘର ଏପରି ଅଛି ଯେଉଁଠାରେ କି ଘରେ ବିଜୁଳୀ ନାହିଁ । ଏଥିରେ କ ’ ଣ ନିଶ୍ଚିତ ଅଛି , ସମୟ ସୀମା ନିଶ୍ଚିତ ଅଛି , ଗୋଟିଏ ବର୍ଷରେ ପହଂଚିବାର ଅଛି ତ ପହଂଚିବାର ଅଛି , ପହଂଚାଇ ଦେବେ , ଶାନ୍ତିରେ ବସିବା ନାହିଁ ।


    ସମସ୍ୟାର ସମାଧାନ ଫଳରେ ବିଶ୍ୱାସ ସୃଷ୍ଟି ହୋଇଥାଏ । ପ୍ରତ୍ୟେକଙ୍କୁ ଲାଗିଥାଏ ଯେ ଏହା ହୋଇପାରେ , ଏହା ଆମେ କରିପାରିବୁ । ଯେତେବେଳେ ଦୁନିଆରେ କେଉଁଠାରେ ବି ହିନ୍ଦୁସ୍ଥାନର ନାଗରିକ ଶୁଣିଥାଏ ଯେ ଭାରତ ଏକାସାଙ୍ଗରେ 100 ଉପଗ୍ରହ ଛାଡିଛି , ତେବେ କେତେ ବର୍ଗ ହୋଇଥାଏ । ଆଛା ଭାଇ! ଏକାସାଙ୍ଗେ ଶହେ ଉପଗ୍ରହ! ଏ କାମ ଆଜି ହିନ୍ଦୁସ୍ଥାନ କରୁଛି । ଭାରତ ନିଜର ଏକ ଶକ୍ତି ପ୍ରଦର୍ଶନ କରୁଛି , ଆଜି ହିନ୍ଦୁସ୍ଥାନ ଅନେକ ପ୍ରଗତି କରୁଛି , ଏଠାରେ ଯେତିକି ନାଗରିକ ଅଛନ୍ତି ତାହାଠାରୁ ଅଧିକ ମୋବାଇଲ ଫୋନ ରହିଛି । ଭାରତ ଆଧୁନିକତା ଆଡକୁ ଆଗକୁ ବଢ଼ୁଛି । ଯେତେବେଳେ ଆମେ ଆସିଥିଲୁ ସେତେବେଳେ ବିଶ୍ୱ ଅର୍ଥବ୍ୟବସ୍ଥା କ୍ଷେତ୍ରରେ 9 କିମ୍ବା 10 ନମ୍ବରରେ ଥିଲୁ , ଏବେ ଆମେ 6 ନମ୍ବରରେ ପହଂଚିଯାଇଛୁ । ଆଉ ପ୍ରଥମ ଥର ପାଇଁ ଫ୍ରାନ୍ସକୁ ପଛରେ ପକାଇ ଆଗକୁ ମାଡିଯାଇଛୁ । ଆଉ ଦେଖିବେ ଖୁବ ଶୀଘ୍ର ପଞ୍ଚମ, ଚତୁର୍ଥ, ଏବଂ ତୃତୀୟ ସ୍ଥାନରେ ପହଂଚିବୁ ।


    ଆଜି ଦୁନିଆରେ ବଡ ଅର୍ଥନୀତି ମଧ୍ୟରେ ଯଦି ସବୁଠାରୁ ଦ୍ରୂତଗତିରେ ଆଗକୁ ବଢ଼ୁଥିବା କୌଣସି ଦେଶ ରହିଛି ତା ’ ର ନାମ ହେଉଛି ହିନ୍ଦୁସ୍ଥାନ । ବହୁତ ଦ୍ରୂତଗତିରେ ଦେଶ ପ୍ରଗତି କରୁଛି , ବିକାଶ ନୂତନ ଉଚ୍ଚତାକୁ ପାର କରୁଛି ।


    ପ୍ରତି ଦୁଇ ମାସରେ ହିନ୍ଦୁସ୍ଥାନ ଆସିବା ପାଇଁ ଆପଣମାନଙ୍କ ମନ କରୁଛି ନା କରୁନାହିଁ ? ବା! ଏବେ ଦେଖନ୍ତୁ ଏହି 2019ରେ ଅନେକ ସୁଯୋଗ ରହିଛି । ମୁଁ ବୁଝିପାରିଲି ଯେ ମୁଁ ଯେତେବେଳେ 2019ର ସୁଯୋଗ ସମ୍ବନ୍ଧରେ କହୁଥିଲି ସେତେବେଳେ ଆପଣଙ୍କ ନଜର କେଉଁଠାରେ ଥିଲା । ମାତ୍ର ମୁଁ ତ ଆଉ କିଛି କହିବାକୁ ଚାହୁଁଥିଲି ।


    2019 ଜାନୁଆରୀ 22-23ତାରିଖରେ କାଶୀର ବନାରସରେ , ଆମର ଅନ୍ତଃରାଷ୍ଟ୍ରୀୟ ପ୍ରବାସୀ ଭାରତୀୟ ଦିବସ କାର୍ଯ୍ୟକ୍ରମ ହେବାର ରହିଛି । ବିଶ୍ୱବ୍ୟାପୀ ଯେତେ ଭାରତୀୟ ଅଛନ୍ତି , ସେମାନେ ଦୁଇ ବର୍ଷ ମଧ୍ୟରେ ଥରେ ଏକାଠି ହୁଅନ୍ତି , ଏଥର କାଶୀରେ ଅଛି । ଆଉ ଆପଣମାନଙ୍କୁ ଜଣା ଥିବ କି ନଥିବ ଯେ ମୁଁ ହେଉଛି କାଶୀର ପ୍ରତିନିଧି । ଆଉ ଏଥିପାଇଁ ମୁଁ ଯେତେବେଳେ ନିମନ୍ତ୍ରଣ ଦିଏ ତେବେ ଏହା ସ୍ୱତନ୍ତ୍ର ନିମନ୍ତ୍ରଣ ହୋଇଯାଏ ।


    ତେଣୁ ପ୍ରଥମତଃ ଏହାର ଲାଭ ମିଳିବା ଆବଶ୍ୟକ , ବହୁତ ବଡ ସଂଖ୍ୟାରେ ପ୍ରବାସୀ ଭାରତୀୟ ଦିବସକୁ ଯିବା ଆବଶ୍ୟକ । ଦ୍ୱିତୀୟତଃ 2019 ଜାନୁଆରୀ 14ରେ ମକର ସଂକ୍ରାନ୍ତି , ପ୍ରୟାଗରାଜରେ କୁମ୍ଭମେଳା ଆରମ୍ଭ ହେଉଛି । ସମଗ୍ର ବିଶ୍ୱର ଜନସାଧାରଣ କୁମ୍ଭ ମେଳାକୁ ଆସନ୍ତି । ତେଣୁ କାଶୀରେ ପ୍ରବାସୀ ଭାରତୀୟ ଦିବସ , ପୁଣି ସେଠାରୁ ପ୍ରୟାଗ ଯାଇଁ ପ୍ରୟାଗରାଜରେ ଏବଂ ପୁଣି ଜାନୁଆରୀ 26କୁ ଦିଲ୍ଲୀରେ । ଆଉ ତା ’ ପୂର୍ବରୁ ଆଉ ଏକ କାର୍ଯ୍ୟକ୍ରମ ରହିଛି । ଜାନୁଆରୀ 20-21 ରେ ଗୁଜରାଟର ଅହମ୍ମଦାବାଦରେ Vibrant ଗୁଜରାଟ ବୈଶ୍ୱିକ ପୁଞ୍ଜିନିବେଶକ ସମ୍ମିଳନୀ ଅନୁଷ୍ଠିତ ହେବ । ଅର୍ଥାତ ପୁରା ପ୍ୟାକେଜ ନିର୍ମାଣ କରି ଆପଣ ଯାଇ ପାରନ୍ତି , ଗୁଜରାଟ ପାଇଁ , ପୁଣି ସେଠାରୁ ବନାରସ , ବନାରସରୁ ପ୍ରୟାଗରାଜ , ପ୍ରୟାଗରାଜରୁ ଦିଲ୍ଲୀ ଏବଂ ଏହା ପରେ ରହିବାର ଅଛି ତ ମେ ମାସ ପର୍ଯ୍ୟନ୍ତ ରହିଯା ’ ନ୍ତୁ । ଆମେ ଆପଣମାନଙ୍କ ପାଇଁ କାମ ଖୋଜି ବାହାର କରିଦେବୁ ।


    ଆପଣ ଏତେ ସଂଖ୍ୟାରେ ଆସିଲେ , ଆପଣମାନଙ୍କ ଆଶୀର୍ବାଦ ଦେଲେ , ଶୁଭକାମନା ପ୍ରଦାନ କଲେ , ମୁଁ ଆପଣମାନଙ୍କ ପାଖରେ ବହୁତ କୃତଜ୍ଞ ।


    ମୁଁ ବିଶ୍ୱବ୍ୟାପୀ ପ୍ରସାରିତ ଭାରତୀୟ ସମୁଦାୟଙ୍କୁ ଏହା କହିବି ଯେ ହିନ୍ଦୁସ୍ଥାନ ଆପଣମାନଙ୍କ ଉପରେ ଗର୍ବ କରେ । ବିଶ୍ୱରେ ଯେଉଁଠାକୁ ବି ଭାରତୀୟମାନେ ଯାଇଛନ୍ତି , ସେଠାରେ ସେମାନେ ଭରତ ଓ ଭାରତୀୟମାନଙ୍କ ନାମ ଉଜ୍ଜ୍ୱଳ କରିବାର କାମ କରିଛନ୍ତି , ଭାରତୀୟମାନଙ୍କ ଗୌରବ ବୃଦ୍ଧି କରିବାର କାର୍ଯ୍ୟ କରିଛନ୍ତି । ମୁଁ ଆଜି ରାଷ୍ଟ୍ରପତି କଗାମେଙ୍କ ସହ ବସିଥିଲି । ଆସିବା ମାତ୍ରେ ହିଁ ବିମାନବନ୍ଦରରୁ କାର୍ଯ୍ୟକ୍ରମକୁ ଚାଲିଯାଇଥିଲି । ରାଷ୍ଟ୍ରପତି ଜୀ ଆପଣମାନଙ୍କର ଅନେକ ପ୍ରଶଂସା କରିଥିଲେ , ଅର୍ଥାତ ଭାରତୀୟ ସମୁଦାୟଙ୍କ ପାଇଁ ସେ ଗର୍ବ ଅନୁଭବ କରୁଥିଲେ ଏବଂ ଏସବୁ ଶୁଣି ମୁଁ ଏତେ ଆନନ୍ଦିତ ହେଇଥିଲି ଯେ ହିନ୍ଦୁସ୍ଥାନରୁ ଆସିବାର ପୁରା ଅବସାଦ ଦୂର ହୋଇଯାଇଥିଲା । ଆଉ ଏକ ଗୁରୁତ୍ୱପୂର୍ଣ୍ଣ କଥା ସେ କହିଥିଲେ । ସେ କହିଥିଲେ ଯେ ହିନ୍ଦୁସ୍ଥାନର ଜନସାଧାରଣ ଏଠାରେ ରହନ୍ତି , ସେମାନେ ଆମ ଦେଶର ପ୍ରଗତି କ୍ଷେତ୍ରରେ ଅନେକ କିଛି ଯୋଗଦାନ କରୁଛନ୍ତି , ନିଜର ଜୀବିକା ନିବାହ କରୁଛନ୍ତି , ମାତ୍ର ସେମାନେ ନିରୁପଦ୍ରବୀ । ସେମାନଙ୍କ ତରଫରୁ କୌଣସି ସମସ୍ୟା ହୋଇନଥାଏ ।


    ଦ୍ୱିତୀୟ କଥା ସେ କହିଥିଲେ ଯେ ଏଠାରେ ଯେଉଁ ଭାରତୀୟ ସମାଜ ରହେ ତାହାର ବିଶେଷତା ହେଉଛି ଏଠାକାର ସାମଜିକ କାମରେ କେହି ନା କେହି ସହାୟତା କରିଥା ’ ନ୍ତି । ଏଠାକାର ଜନସାଧାରଣଙ୍କ ଭଲ ପାଇଁ କିଛି ନା କିଛି କରିଥା ’ ନ୍ତି । ଦେଖନ୍ତୁ ଆପଣମାନଙ୍କର ଏହି ଯେଉଁ ଗୁଣ ରହିଛି , ସେହି କାରଣରୁ ଆପଣମାନେ ଲୋକମାନଙ୍କର ହୃଦୟ ଜିତିଛନ୍ତି । ଏହା ନିଜ ମଧ୍ୟରେ ଏକ ବହୁତ ବଡ କଥା ଯେ ଯେଉଁ ଦେଶକୁ ଆପଣ ଆସିଛନ୍ତି ସେହି ଦେଶର ଜନସାଧାରଣ ଆମର ସେବା ଭାବ ଦ୍ୱାରା ପ୍ରଭାବିତ , ସେବା କରିବାର ଆମ ସ୍ୱଭାବ ଦ୍ୱାରା ପ୍ରଭାବିତ । ଆଇନ-କାନୁନର ପାଳନ କରୁଥିବା , ଜୀବନ ଜିଉଁଥିବା , କୌଣସି ପ୍ରକାର ଉପଦ୍ରବ କରୁନଥିବା ସମାଜ ଭାବେ ଏବଂ ଏହି ଖବର ସମଗ୍ର ଦିନିଆରୁ ଆସିଥାଏ ଆଜ୍ଞା । ଭାରତୀୟ ସମୁଦାୟର ଏହି ବ୍ୟବହାର ବିଶ୍ୱର କୌଣସି ଦେଶର କାହାକୁ ହେଲେ ମଧ୍ୟ ଉତ୍ତେଜିତ କରିନଥାଏ । ଭଲ ଲାଗନ୍ତି , ଭାରତୀୟ ଲୋକ ଲୋକମାନଙ୍କୁ ଭଲ ଲାଗନ୍ତି । ଅନେକ ଭାବରେ ପ୍ରତି ହିନ୍ଦୁସ୍ତାନୀ ଦୁନିଆରେ ଯେଉଁଠାରେ ବି ଅଛନ୍ତି , ସେମାନେ ରାଜଦୂତଙ୍କଠାରୁ ଅଧିକ ରାଷ୍ଟ୍ରଦୂତ ।


    ଯେତେବେଳେ ମୁଁ ଆଜି ଆସିବା ମାତ୍ରେ ଆପଣମାନଙ୍କ ପ୍ରଶଂସା ଶୁଣିଲି ତେବେ ମୋର ସମସ୍ତ ଥକାପଣ ଦୂର ହୋଇଗଲା , ମୋତେ ଖୁସି ମିଳିଲା ଏବଂ ଆପଣମାନଙ୍କୁ ଦର୍ଶନ କରିବାର ସୁଯୋଗ ମିଳିଲା ତ ଆହୁରି ଭଲ ଲାଗିଲା । ଆପଣମାନେ ଏଠାକୁ ଆସିଲେ , ଆପଣମାନଙ୍କୁ ସମସ୍ତଙ୍କୁ ବହୁତ-ବହୁତ ଧନ୍ୟବାଦ । ଅନେକ ଅନେକ ଶୁଭକାମନା ।


    **********

    
    
    (Release ID: 1540178) Visitor Counter : 1