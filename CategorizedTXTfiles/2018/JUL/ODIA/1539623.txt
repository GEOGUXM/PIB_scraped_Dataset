      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଖେଲୋ ଇଣ୍ଡିଆ ଅନ୍ତର୍ଗତ ନୂତନ କାର୍ଯ୍ୟକ୍ରମର ଶୁଭାରମ୍ଭ
      • ଖେଲୋ ଇଣ୍ଡିଆ ପ୍ରତିଭା ବିକାଶ ଯୋଜନା ମାଧ୍ୟମରେ 734 ଯୁବପ୍ରତିଭାଙ୍କ ଚୟନ
      • ପ୍ରତି ଖେଳାଳିଙ୍କୁ ବାର୍ଷିକ 1.2 ଲକ୍ଷ ଟଙ୍କା ସହାୟତା
      Posted On: 22 JUL 2018 3:10PM by PIB Bhubaneshwar


    ଖେଲୋ ଇଣ୍ଡିଆ ସ୍କୁଲ ଗେମ୍ସର ସଫଳ ସଂଚାଳନ ପରେ ଭାରତୀୟ ଖେଳ ପ୍ରାଧିକରଣ ଆଜି ଖେଳର ବିକାଶ ଦିଗରେ ଏକ ଉଲ୍ଲେଖନୀୟ ପଦକ୍ଷେପ ଗ୍ରହଣ କରିଛନ୍ତି । ଖେଲୋ ଇଣ୍ଡିଆ ପ୍ରତିଭା ଚିହ୍ନଟ ବିକାଶ ଯୋଜନା ମାଧ୍ୟମରେ ଛାତ୍ରବୃତି କାର୍ଯ୍ୟକ୍ରମ ପାଇଁ 734 ଖେଳାଳିଙ୍କର ଚୟନ କରାଯାଇଛି । ପ୍ରତି ଖେଳାଳିଙ୍କୁ ବାର୍ଷିକ 1.2 ଲକ୍ଷ ଟଙ୍କା ସହାୟତା ରାଶି ପ୍ରଦାନ କରାଯିବ । ଏହି ଅର୍ଥ ରାଶିକୁ ଖେଳାଳିମାନେ ଖେଳ ପାଇଁ ଆବଶ୍ୟକୀୟ ଆନୁସଙ୍ଗିକ ଖର୍ଚ୍ଚ ତଥା ମେଡିକାଲ ଏବଂ ଅନ୍ୟାନ୍ୟ ବ୍ୟକ୍ତିଗତ ଆବଶ୍ୟକତା ପାଇଁ ଖର୍ଚ୍ଚ କରିପାରିବେ ।


    ଏହି ଅବସରରେ କେନ୍ଦ୍ର ଯୁବବ୍ୟାପାର ଏବଂ କ୍ରୀଡ଼ାମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ସିଂ ରାଠୋର କହିଛନ୍ତି ଭାରତୀୟ କ୍ରୀଡ଼ାରେ ଯୁଗାନ୍ତକାରୀ ପରିବର୍ତ୍ତନ କରାଯାଇଛି । ପ୍ରତିଭା ଚିହ୍ନଟ ଏବେ ଆଉ ଏକ ସ୍ଳୋଗାନ ହୋଇ ରହିନାହିଁ ବରଂ ଏହା ଏବେ ଆମର କାର୍ଯ୍ୟଧାରାରେ ମଧ୍ୟ ପ୍ରତିଫଳିତ ହୋଇଛି ।


    ସେ କହିଥିଲେ ଯେ ଆମେ ଏକ ଏପରି ଖେଳ ପ୍ରଣାଳୀର ବିକାଶ କରୁଛୁ ଯାହାକି ସ୍ଥାନୀୟ ସମ୍ଭାବନାକୁ ବୈଶ୍ୱିକ ମଞ୍ଚ ସହିତ ଯୋଡିବ । ଏହା ପ୍ରତ୍ୟେକ ଭାରତୀୟଙ୍କୁ ଖେଳକୁ ମନୋରଂଜନ , ଶିକ୍ଷା କିମ୍ବା ଉତ୍କୃଷ୍ଟତା ପାଇଁ ସେମାନଙ୍କ ଜୀବନର ଏକ ଅଂଶରେ ପରିଣତ କରାଇବା ନେଇ ପ୍ରୋତ୍ସାହିତ କରିବ ।


    ଏହି 734 ଯୁବ ପ୍ରତିଭାଙ୍କ ଚୟନ ପ୍ରକ୍ରିୟା ପାଇଁ ଅର୍ଜୁନ ଏବଂ ଦ୍ରୋଣାଚାର୍ଯ୍ୟ ପୁରସ୍କାର ବିଜେତାମାନଙ୍କୁ ନେଇ ଏକ ପ୍ରତିଭା ଚିହ୍ନଟ ସମିତି ଗଠନ କରାଯାଇଥିଲା । ଏହି କମିଟି ରିପୋର୍ଟକୁ କ୍ରୀଡା ମନ୍ତ୍ରଣାଳୟର ଉଚ୍ଚସ୍ତରୀୟ ସମିତିକୁ ପ୍ରଦାନ କରାଯାଇଥିଲା । ସାବଧାନତାପୂର୍ବକ ନିରୀକ୍ଷଣ କରିବା ପରେ ଉପରୋକ୍ତ ନାମଗୁଡ଼ିକୁ ମଞ୍ଜୁରି ପ୍ରଦାନ କରାଯାଇଛି ।


    *********


    

    
    (Release ID: 1539623) Visitor Counter : 2