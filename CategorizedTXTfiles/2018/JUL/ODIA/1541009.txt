      ଜାହାଜ ଚଳାଚଳ ମନ୍ତ୍ରଣାଳୟ

      ବୃହତ ବନ୍ଦରରେ ରାଜସ୍ୱ ନିବେଶ ପାଇଁ ଜାହାଜ ଚଳାଚଳ ମନ୍ତ୍ରଣାଳୟର ନୂତନ ନିର୍ଦ୍ଦେଶାବଳୀ
      • ବନ୍ଦର ଗୁଡ଼ିକରେ ବଳକା ରାଜସ୍ୱ 150 କୋଟି ଟଙ୍କା ପର୍ଯ୍ୟନ୍ତ ବୃଦ୍ଧି

      Posted On: 31 JUL 2018 3:42PM by PIB Bhubaneshwar

    ଦେଶର ବୃହତ ବନ୍ଦର ଗୁଡ଼ିକର ଲାଭ ବୃଦ୍ଧି କରିବାକୁ ଜାହାଜ ଚଳାଚଳ ମନ୍ତ୍ରଣାଳୟ ବିଭିନ୍ନ ପଦକ୍ଷେପ ନେଇଛି । ଏଥି ମଧ୍ୟରୁ ଗୋଟିଏ ପଦକ୍ଷେପ ହେଲା , ବନ୍ଦର ଗୁଡ଼ିକର ପାଣ୍ଠିକୁ ପେନସନ୍ , ପ୍ରୋଭିଡେଣ୍ଟ ଫଣ୍ଡ ଏବଂ ବଳକା ରାଜସ୍ୱ ଭାବେ ଆସୁଥିବା ଅର୍ଥର ନିବେଶ । ବୃହତ ବନ୍ଦର ଗୁଡ଼ିକରେ ଏଭଳି ପାଣ୍ଠି 33 ହଜାର କୋଟି ଟଙ୍କା ଥିବାବେଳେ ଏଥରୁ ସୁଧ ପ୍ରାୟ 2700 କୋଟି ଟଙ୍କା ମିଳିପାରୁଛି । ସେହିପରି ପ୍ରୋଭିଡେଣ୍ଟ ଓ ବଳକା ରାଜସ୍ୱକୁ ନିବେଶରେ 150 କୋଟି ଟଙ୍କା ଅଧିକ ମିଳିପାରୁଛି ।


    ନିକଟରେ ହୋଇଥିବା ନିଷ୍ପତ୍ତି ଅନୁଯାୟୀ ବୃହତ ବନ୍ଦର ଗୁଡ଼ିକ ସେମାନଙ୍କ ପ୍ରୋଭିଡେଣ୍ଟ ଓ ବଳକା ପାଣ୍ଠିକୁ ଜାତୀୟକରଣ ବ୍ୟାଙ୍କରେ ଫିକ୍ସଡ ଡିପୋଜିଟ ରଖି 5.5%ରୁ 8% ପର୍ଯ୍ୟନ୍ତ ସୁଧ ପାଇ ପାରୁଛନ୍ତି । ଉଦାହରଣ ସ୍ୱରୂପ ; ଓଏନଜିସି ଅଏଲ କର୍ପୋରେସନ ଅଫ୍ ଇଣ୍ଡିଆ ଓ ଗଭର୍ଣ୍ଣମେଣ୍ଟ ଅଫ ଇଣ୍ଡିଆ ସ୍ପେସାଲ ବଣ୍ଡକୁ ଜମା ରଖି 8.4% ସୁଧ ପାଇପାରୁଛି । ଆରଇସିଏଲ୍ ୟୁପି ପାୱାର କର୍ପୋରେସନ ଲିମିଟେଡର ଟାୟାର-ୱାନ ବଣ୍ଡ ଓ ଏସବିଆଇ ବଣ୍ଡକୁ ଜମା ରଖି 10 ରୁ 11% ପାଇପାରୁଛି । ଏହି ଫାଇଦାକୁ ଦୃଷ୍ଟିରେ ରଖି ଜାହାଜ ଚଳାଚଳ ମନ୍ତ୍ରଣାଳୟ ଅନ୍ୟାନ୍ୟ ରାଷ୍ଟ୍ରାୟତ୍ତ ଉଦ୍ୟୋଗ ଓ ସରକାରୀ ସଂସ୍ଥା ପାଇଁ ଏଭଳି ନିବେଶ ପ୍ରକ୍ରିୟା ସକାଶେ ନୂତନ ନିର୍ଦ୍ଦେଶାବଳୀ ଜାରି କରିଛି ।


    ଏଭଳି ନିବେଶ ପ୍ରକ୍ରିୟାର ବିସ୍ତୃତ ଭାବେ ସମୀକ୍ଷା ପରେ ଜାହାଜ ଚଳାଚଳ ମନ୍ତ୍ରଣାଳୟ 2015ରେ ସମସ୍ତ ବୃହତ ବନ୍ଦର ପାଇଁ ଶ୍ରମ ଓ ନିୟୋଜନ ମନ୍ତ୍ରଣାଳୟ ଓ 2017ରେ ଉଦ୍ୟୋଗ ମନ୍ତ୍ରଣାଳୟ ପକ୍ଷରୁ ଏକ ନିବେଶ ନିର୍ଦ୍ଦେଶାବଳୀ ଜାରି କରିଥିଲା । ଏହା ବୃହତ ବନ୍ଦର ଗୁଡ଼ିକର ରାଜସ୍ୱ ଆୟକୁ 1 ରୁ 1.5% ବୃଦ୍ଧି କରିବା ସହ ବାର୍ଷିକ 150 କୋଟି ଟଙ୍କା ଆୟ ବୃଦ୍ଧି କରିବ ବୋଲି ଆଶା କରାଯାଉଛି ।


    ନୂତନ ନିର୍ଦ୍ଦେଶାବଳୀ ଅନୁସାରେ କାଣ୍ଡଲା , ଗୋଆ , ଜେଏନପିଟି , ନ୍ୟୁ ମାଙ୍ଗାଲୋର ଏବଂ ବିଶାଖାପଟ୍ଟନମ ନିବେଶ ଦ୍ୱାରା ଅଧିକ ସୁଧ ପାଇବା ନିଶ୍ଚିତ ହୋଇଛି । 2018-19ରେ ଏହା ବନ୍ଦର ଗୁଡ଼ିକର ରାଜସ୍ୱ ବୃଦ୍ଧି କରିବା ଆଶା କରାଯାଉଛି । ଦେଶର 12ଟି ବୃହତ ବନ୍ଦର କାଣ୍ଡଲା , ମୁମ୍ବାଇ ପୋର୍ଟ ଟ୍ରଷ୍ଟ , ଜେଏନପିଟି , ଗୋଆ , ନ୍ୟୁ ମାଙ୍ଗାଲୋର , କୋଚିନ , ଟୁଟିକୋରିନ୍ , ଚେନ୍ନାଇ , ଏନ୍ନୋର , ବିଶାଖାପଟ୍ଟନମ୍ , ପାରାଦୀପ , କୋଲକାତା/ହଳଦିଆ ଆଦିର ପାଣ୍ଠି ନିବେଶ ମୋଜର ପୋର୍ଟ ଟ୍ରଷ୍ଟ ଆକ୍ଟ-1963ର ଧାରା 88 ଅନୁଯାୟୀ ପାଣ୍ଠି ନିବେଶ ପରିଚାଳନା ହୋଇଥାଏ । କେନ୍ଦ୍ର ସରକାର ତଥା ଜାହାଜ ଚଳାଚଳ ମନ୍ତ୍ରଣାଳୟ କିମ୍ବା ଅର୍ଥ ମନ୍ତ୍ରଣାଳୟ ଦ୍ୱାରା ନିର୍ଦ୍ଧାରିତ ନିର୍ଦ୍ଦେଶାବଳୀ ଅନୁଯାୟୀ ପାଣ୍ଠି ନିବେଶ ପାଇଁ ଧାରା-88ରେ ଧାର୍ଯ୍ୟ ହୋଇଛି ।


    ***********


    

    
    (Release ID: 1541009) Visitor Counter : 1