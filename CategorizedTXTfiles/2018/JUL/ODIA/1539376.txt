      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନୂଆଦିଲ୍ଲୀ ବିଜ୍ଞାନ ଭବନରେ ନିଉ ଇଣ୍ଡିଆ ସମ୍ମେଳନର ଉଦଯାପନୀ ସମାରୋହରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 16 JUL 2018 8:31PM by PIB Bhubaneshwar


    ମଂଚରେ ଉପସ୍ଥିତ ଡାଲମିୟାଁ ଭାରତ ଗ୍ରୁପର ପରିଚାଳନା ନିର୍ଦ୍ଦେଶକ (ଏମଡି) ଭାଇ ଡାଲମିୟାଁ , Youth for Developmentର ମାର୍ଗଦର୍ଶକ ମୃତ୍ୟୁଞୟ ସିଂହ ମହାଶୟ , ଅଧ୍ୟକ୍ଷ ଭାଇ ପ୍ରଫୁଲ ନିଗମ ମହାଶୟ , Rural Achiever ଶ୍ରୀ ଚୈତ ରାଜ ପାୱାର ମହାଶୟ , ଏଠାରେ ଉପସ୍ଥିତ ଅନ୍ୟ ସମସ୍ତ ସଜ୍ଜନମଣ୍ଡଳୀ ଏବଂ ମୋର ଶ୍ରଦ୍ଧେୟ ଯୁବ ସାଥୀମାନେ । ଏଠାରେ ମୋତେ ଦେଶର କିଛି କୃତି ବ୍ୟକ୍ତିଙ୍କୁ , ଯେଉଁମାନେ ଏହି ବିଶେଷ ପଦକ୍ଷେକୁ ସହଯୋଗ କରୁଛନ୍ତି ସେମାନଙ୍କୁ ସମ୍ମାନିତ କରିବାର ସୁଯୋଗ ମିଳିଛି । ଗୋଟିଏ ଲାଇବ୍ରେରୀର ଶୁଭାରମ୍ଭ କରାଯାଇଛି ଏବଂ ଗ୍ରାମୀଣ ଭାରତକୁ ନେଇ ଏକ ଶ୍ଵେତପତ୍ର ମଧ୍ୟ ଜାରି କରାଯାଇଛି । ମୋତେ ଖୁସି ଲାଗୁଛି ଯେ ଆପଣମାନେ ଦେଶର ଆବଶ୍ୟକତାକୁ ଦେଖି , ସେହି ଆବଶ୍ୟକତାକୁ ପ୍ରାଥମିକତା ପ୍ରଦାନ କରି ନିଜ ନିଜର କାର୍ଯ୍ୟ କରୁଛନ୍ତି । ଆପଣମାନେ ସମସ୍ତେ ଏ ପର୍ଯ୍ୟନ୍ତ ଯାହା ହାସଲ କରିଛନ୍ତି । ସେଥିପାଇଁ ମୁଁ ଆପଣମାନଙ୍କୁ ଅନେକ ଅନେକ ଶୁଭେଚ୍ଛା ଜଣାଉଛି । ଏବଂ ଏହି ପ୍ରୟାସ ସଫଳତାର ସହ ନିରନ୍ତର ଆଗକୁ ଅଗ୍ରସର ହେଉ ସେଥିପାଇଁ ସରକାରଙ୍କ ସହଯୋଗ ମଧ୍ୟ ରହିବ ଏବଂ ମୋର ଶୁଭକାମନା ମଧ୍ୟ ରହିବ ।


    ବନ୍ଧୁଗଣ , ଏହି ସମୟରେ ଦେଶ ପରିବର୍ତ୍ତନର ଏକ ଗୁରୁତ୍ୱପୂର୍ଣ୍ଣ ସମୟ ଦେଇ ଗତି କରୁଛି । ବିଗତ ଚାରି ବର୍ଷରେ ମଧ୍ୟ ଆପଣମାନେ ଅନୁଭବ କରିଥିବେ ଯେ କିଭଳି ଭାବେ ଦେଶ ଏକବିଂଶ ଶତାବ୍ଦୀର ନୂତନ ଶୃଙ୍ଗରେ ପହଂଚିବା ଦିଗରେ ଅଗ୍ରସର ହେଉଛି । ଚାରି ବର୍ଷରେ ଦେଶର ଗୌରବ ମହତ୍ତ୍ୱ ବୃଦ୍ଧି ପାଇଛି , ଗୌରବ ବୃଦ୍ଧି ପାଇଛି ଏବଂ 125 କୋଟି ଭାରତୀୟ ବିଶ୍ୱ ଦରବାରରେ ଇଣ୍ଡିଆ ଟେକଅଫ ଭାବେ ନିଜର ଉପସ୍ଥିତି ଜାହିର କରିପାରିଛି ।


    ବନ୍ଧୁଗଣ , ସେହି ଦିନ ସବୁ ବିତିଯାଇଛି , ଯେତେବେଳେ ଭାରତ ‘ କ୍ଷଣଭଙ୍ଗୁର 5 ’ ଭାବେ ପରିଗଣିତ ହେଉଥିଲା । ଆଜି , ବିଶ୍ୱରେ ଦୃତ ଅର୍ଥନୈତିକ ଅଭିବୃଦ୍ଧି କ୍ଷେତ୍ରରେ ଆମେ ସର୍ବାଗ୍ରେ । 125 କୋଟି ଜନସାଧାରଣଙ୍କ ଏହି ଦେଶରେ ଆମେ ଆହୁରୀ ଅଧିକ ଦୃତ ଗତିରେ ଅଗ୍ରସର ହୋଇପାରିବୁ । ଏକ ଅନ୍ତରାଷ୍ଟ୍ରୀୟ ରିପୋର୍ଟ ଅନୁସାରେ ଭାରତରେ ଦାରିଦ୍ର୍ୟତା ହାର ଦୃତ ଗତିରେ ହ୍ରାସ ପାଉଛି । 5 କୋଟି ଲୋକ ବିଗତ ଦୁଇ ବର୍ଷ ମଧ୍ୟରେ ଦାରିଦ୍ର୍ୟ ମୁକ୍ତ ହୋଇପାରିଛନ୍ତି ବୋଲି ରିପୋର୍ଟରେ ଦର୍ଶାଯାଇଛି । ଆପଣମାନେ ଭାବୁଛନ୍ତି କାହା ପାଇଁ ଏହା ସମ୍ଭବ ହୋଇପାରିଛି ? ଏହାର କାରଣ ହେଉଛନ୍ତି ଭାରତର ଜନସାଧାରଣ । ସରକାର କେବଳ ଏହାକୁ ସମର୍ଥନ କରିବାର ଭୂମିକା ଗ୍ରହଣ କରିଛନ୍ତି । ଯୁବଗୋଷ୍ଠି , ଉପଲବ୍ଧ ହେଉଥିବା ସୁଯୋଗର ପୂରା ଲାଭ ଉଠାଇବା ସହ ତାଙ୍କ ଭିତରେ ଥିବା ନୂତନତ୍ୱକୁ ସୃଷ୍ଟି କରିପାରିଛନ୍ତି । ଏହା ହେଉଛି “ହଁ ଚଳିଯାଉଛି” ମନୋବୃତ୍ତିକୁ ଭାରତ ଆଜି ବହୁ ପଛରେ ପକାଇ ଆଗକୁ ବଢି ଚାଲିଛି । ଏହା ହେଉଛି ଆମ ନୂତନ ଭାରତ ।


    ବନ୍ଧୁଗଣ , ନିଉ ଇଣ୍ଡିଆର ହକଦାର ହେଉଛନ୍ତି 125 କୋଟି ଭାରତବାସୀ , କିନ୍ତୁ ତାହାର ଆଧାର ହେଉଛି ୟଂଗ ଇଣ୍ଡିଆ । ଯୁବଗୋଷ୍ଠିଙ୍କର ଯୁବଶକ୍ତି , ପୂରୁଣା ବ୍ୟବସ୍ଥାରୁ , କାର୍ଯ୍ୟ ପ୍ରଣାଳୀରୁ , ପୁରୁଣା କାର୍ଯ୍ୟଶୈଳୀରୁ , ପୁରୁଣା ଚିନ୍ତାଧାରାଠାରୁ ମୁକ୍ତ ହୋଇପାରିଛନ୍ତି । ଏମାନେ ସେହି ଯୁବଗୋଷ୍ଠି , ଯେଉଁମାନେ ବ୍ୟବସ୍ଥାରେ ପରିବର୍ତ୍ତନ କରିବା ପାଇଁ ପ୍ରେରଣା ଦେଇଛନ୍ତି । ଯୁବ ଗୋଷ୍ଠିଙ୍କର ଏହି ଦଳ ଆଜି ଉଦିତ ଭାରତର ପରିଚୟ ହୋଇପାରିଛନ୍ତି । କିଛି ଲୋକ ପରିବର୍ତ୍ତନ ପାଇଁ ଋତୁ ପରିବର୍ତ୍ତନର ଅପେକ୍ଷା କରନ୍ତି । କିଛି ଲୋକ ପରିବର୍ତ୍ତନର ସଂକଳ୍ପ କରି ପାଣିପାଗ ବଦଳାଇ ଦିଅନ୍ତି । ଆପଣମାନେ ଅପେକ୍ଷା କରନ୍ତୁ ନାହିଁ , ପାଣିପାଗ ପରିବର୍ତ୍ତନ କରିପାରୁଥିବା ଯୁବଗୋଷ୍ଠି । କାରଣ ଆପଣମାନଙ୍କ ପାଖରେ ପରିବର୍ତ୍ତନ ଆଣିବାର ମାନସିକତା ରହିଛି ଲକ୍ଷ୍ୟ ରହିଛି , କିଛି କରି ଦେଖାଇବା ପାଇଁ ଅନୁକୂଳ ପରିବେଶ ନୁହେଁ ମାନସିକତାର ଆବଶ୍ୟକତା ରହିଛି , ଇଚ୍ଛାଶକ୍ତିର ଆବଶ୍ୟକତା ରହିଛି । ଆଜି ଦେଶରେ ଏହି ଦୃଢ ଇଚ୍ଛାଶକ୍ତିକୁ ନେଇ ଯୁବଗୋଷ୍ଠି ରାଷ୍ଟ୍ର ନିର୍ମାଣ କାର୍ଯ୍ୟରେ ଲାଗିଛନ୍ତି ।


    ବନ୍ଧୁଗଣ , ସଂପ୍ରତି ଭାରତ କିଛି ଛୋଟ କାର୍ଯ୍ୟ କରୁନାହିଁ । ବରଂ ଯୁବଗୋଷ୍ଠିଙ୍କ ଆକାଂକ୍ଷା ଏବଂ ଶକ୍ତି ଭଳି , ଭାରତ ବଡ ବଡ ପରିବର୍ତ୍ତନୀୟ କାର୍ଯ୍ୟ କରୁଛି । 3 କୋଟିରୁ ଅଧିକ ପିଲାଙ୍କ ଟୀକାକରଣ କରାଯାଇଛି ଯାହାଦ୍ୱାରା ଭାରତର ସୁସ୍ଥ ଭବିଷ୍ୟତ ହେବ । ଏହା ଏକ ବହୁତ ବଡ ସଂଖ୍ୟା । ଏହାର ନେତୃତ୍ୱ କିଏ ନେଉଛି ? ଯୁବ ଡାକ୍ତର , ନର୍ସ , ସହାୟକ କର୍ମୀ ଏବଂ ସ୍ୱୟଂସେବକ । ଭାରତ 1.75 ଲକ୍ଷ କିଲୋମିଟର ରାସ୍ତା ନିର୍ମାଣ ବିଗତ 4 ବର୍ଷ ମଧ୍ୟରେ କରିଛି । ଏହାର ନିର୍ମାଣ କିଏ କରିଛି ? ଯୁବ ଶ୍ରମିକ ଏବଂ କର୍ମଚାରୀ । ଭାରତର ପ୍ରତ୍ୟେକ ଗାଁରେ ବିଗତ ଚାରି ବର୍ଷ ମଧ୍ୟରେ ବିଦ୍ୟୁତ ସଂଯୋଗ ପ୍ରଦାନ କରାଯାଇଛି ଏବଂ ଏଥିପାଇଁ ଧାର୍ଯ୍ୟ ଲକ୍ଷ୍ୟ ମଧ୍ୟ ସମୟ ଅନୁସାରେ ସଂପୂର୍ଣ୍ଣ ହୋଇଛି । ପ୍ରତ୍ୟେକ ଘରକୁ ବିଜୁଳି ସଂଯୋଗ ପ୍ରଦାନ କରାଯାଉଛି । 2017 ଅକ୍ଟୋବରରୁ ଏ ପର୍ଯ୍ୟନ୍ତ 85 ଲକ୍ଷ ଘରକୁ ବିଜୁଳି ସଂଯୋଗ ପ୍ରଦାନ କରାଯାଇଛି । କିଏ ନିଜ ସାଥୀ ନାଗରିକଙ୍କ ଘରକୁ ଆଲୋକିତ କରିଛି ? ଯୁବ ଇଲେକ୍ଟ୍ରିସିଆନ ଏବଂ ଟେକ୍ନିସିଆନମାନେ । 4 କୋଟି 65 ଲକ୍ଷ ଗରିବଙ୍କ ଘରେ କିଏ ଗ୍ୟାସ ସଂଯୋଗ କରିଛି ? ପୁଣି ଥରେ , ଭାରତର ଯୁବଶକ୍ତି । ଏବଂ ସେମାନେ ନିଜ ପାଇଁ ଏହା କରିନାହାଁନ୍ତି ବରଂ ଗରିବ ମହିଳା , ଅନେକ ଗ୍ରାମାଂଚଳରେ ବସବାସ କରୁଥିବା ମହିଳାମାନଙ୍କ ପାଇଁ କରିଛନ୍ତି । ବିଗତ ଚାରି ବର୍ଷ ମଧ୍ୟରେ ଏକ କୋଟିରୁ ଅଧିକ ଗୃହ ଗରିବଙ୍କ ପାଇଁ ନିର୍ମାଣ କରାଯାଇଛି । ଏହା କିଏ କରିଛି ? ଯୁବ ଇଂଜିନିୟର , ମିସ୍ତ୍ରୀ ଏବଂ ଶ୍ରମିକମାନେ ଏହାକୁ ସଫଳ କରିଛନ୍ତି । ଏହି ସଂଖ୍ୟା କେବଳ କୋଟିରେ ରହିଛି । ସେହିସବୁ ବଡ ସଂଖ୍ୟାରେ ରହିଛି । କାହିଁକି ଏହି ବଡ ସଂଖ୍ୟା ସମ୍ଭବ ହୋଇପାରିଛି ? କାରଣ ଭାରତରେ 35 ବର୍ଷରୁ କମ ବୟସର 800 ନିୟୁତ ଲୋକ ଅଛନ୍ତି ।


    ଯେଉଁ ଦେଶରେ ଏତେ ଅପାର ଯୁବଶକ୍ତି ରହିଛି , ଏବଂ ଏହାଦ୍ୱାରା ଅନ୍ୟମାନଙ୍କୁ ଇର୍ଷା ହେବା ସ୍ୱାଭାବିକ । ଏବଂ ଏଥିପାଇଁ ମୋର ବିଶ୍ୱାସ ଯେ ଆପଣମାନେ ଏହି କାର୍ଯ୍ୟକ୍ରମର ସଠିକ ଟ୍ୟାଗଲାଇନ ଚୟନ କରିଛନ୍ତି । ଏବଂ ଆପଣମାନେ କହିଛନ୍ତି ଯେ ଏବେ ଆମର ପାଳି । ଏବଂ ଆମର ମାନେ ଗୋଟିଏ ନାଗରିକର ମଧ୍ୟ ଏବଂ ପୂରା ହିନ୍ଦୁସ୍ଥାନର ମଧ୍ୟ । ବନ୍ଧୁଗଣ ଗୋଟେ ସମୟ ଥିଲା , ଯେତେବେଳେ ଶାସନ କେବଳ ରାଜ ପରିବାରମାନଙ୍କର ଥିଲା । ଶତାବ୍ଦୀ ପୂର୍ବରୁ ଏହିଭଳି ଥିଲା । ସ୍ୱତନ୍ତ୍ରତା ପରେ , ବାବା ସାହେବ ଆମ୍ବେଦକର ସମ୍ବିଧାନ ପ୍ରଣୟନ କରିଥିଲେ , ଏହାପରେ ଜନତନ୍ତ୍ର ଏବଂ ପରେ ପରେ ନୂତନ ଭାବେ ରାଜ ପରିବାର ଉଦ୍ଭାବନ ହେଲା । ସ୍ୱାଧୀନତା ପରେ ରାଜନୀତିରେ ମଧ୍ୟ ତିନି ତିନି ପିଢି ପର୍ଯ୍ୟନ୍ତ ରାଜୁତି ଚାଲିଲା । ଶାସନ କିଛି ପରିବାରଙ୍କ ନିୟନ୍ତ୍ରଣାଧୀନ ରହିଲା । କିନ୍ତୁ ଆଜି ସ୍ଥିତିରେ ପରିବର୍ତ୍ତନ ଆସିଛି ଏବଂ ଏହା ଆପଣମାନେ ଦେଶବାସୀ ପରିବର୍ତ୍ତନ କରିଛନ୍ତି । ଆପଣମାନେ ଦେଖନ୍ତୁ ରାଷ୍ଟ୍ରପତି ମହାଶୟ , ଉପରାଷ୍ଟ୍ରପତି ମହାଶୟ ଏବଂ ମୁଁ ନିଜେ , ଛୋଟ ଛୋଟ ଜାଗାରୁ ଆସିଛୁ । ଆମ ପୂର୍ବ ପୁରୁଷରେ ନାଁ କିଏ ଥିଲେ । ଆପଣମାନଙ୍କ ଭଳି ପରିବାରୁ ଆସିଛୁ । ଜନତାନ୍ତ୍ରିକ ପଦ୍ଧତିରେ ନିର୍ବାଚିତ ହୋଇଛୁ ଏବଂ ଏହା କେଉଁଭଳି ଭାବେ ଦେଶର ଜନମନରେ ପରିବର୍ତ୍ତନ ଆସିଛି ତାହା ପ୍ରଦର୍ଶୀତ କରୁଛି । ଏହି କଥା କେବଳ ତିନୋଟି ପଦରେ ଲାଗୁ ହେଉନି । ଆପଣମାନେ ବିଭିନ୍ନ ରାଜ୍ୟର ମୁଖ୍ୟମନ୍ତ୍ରୀମାନଙ୍କୁ ମଧ୍ୟ ଦେଖନ୍ତୁ । ଯୋଗୀ ଆଦିତ୍ୟନାଥ ମହାଶୟ , ତ୍ରିପୁରାର ବିପ୍ଲବ ଦେବ , ଉତ୍ତରାଖଣ୍ଡର ତ୍ରିବେନ୍ଦ୍ର ସିଂହ ରାୱତ , ମଧ୍ୟପ୍ରଦେଶର ଶିବରାଜ ସିଂହ ଚୈାହାନ , ବିହାରର ଆମ ନିତିଶ ମହାଶୟ , ହରିଆନାର ମନୋହର ଲାଲ ମହାଶୟ , ଝାଡଖଣ୍ଡର ରଘୁବର ଦାସ ମହାଶୟ , ଏହିସବୁ ଲୋକମାନେ ସାଧାରଣ ପରିବାରରୁ ଆସି ଏହିଭଳି ପଦବୀରେ ଜନସାଧାରଣଙ୍କ ଦ୍ୱାରା ଚୟନିତ ହୋଇ ଅବସ୍ଥାପିତ ହୋଇପାରିଛନ୍ତି । ସେମାନେ ସାଧାରଣ ଲୋକଙ୍କ ଭଳି ଜୀବନ ବିତାଇଛନ୍ତି ଏବଂ ସେଥିପାଇଁ ଆଜି ମଧ୍ୟ ଏମାନେ ପ୍ରତ୍ୟେକ ଗରିବଙ୍କ ପ୍ରତି , ସେମାନଙ୍କ ସମସ୍ୟାଗୁଡିକ ପ୍ରତି ଅଧିକ ସମ୍ବେଦନଶୀଳ । ସେମାନେ ନିଜ ଜୀବନ ଯୁବଗୋଷ୍ଠିଙ୍କ ସହିତ କାର୍ଯ୍ୟ କରି , ସେମାନଙ୍କ ଆଶା , ଆକାଂକ୍ଷା ଅନୁରୂପ କାର୍ଯ୍ୟ କରିଚାଲିଛନ୍ତି । ସେ ବୁଝିପାରିଛନ୍ତି ଯେ ନିଉ ଇଣ୍ଡିଆର ଯୁବଗୋଷ୍ଠି କ ’ ଣ ଚାହାଁନ୍ତି ।


    ମୋର ଯୁବ ବନ୍ଧୁଗଣ କ ’ ଣ ଏହା ପରିବର୍ତ୍ତନ ନୁହେଁ ଏବଂ ଏହା ଆମ ଦେଶର ଜନତନ୍ତ୍ର ପାଇଁ ମୁଁ ଭାବେ ଯେ ବହୁତ ବଡ ସକାରାତ୍ମକ ପୁଞ୍ଜି , ଏକ ବହୁତ ବଡ ସକାରାତ୍ମକ ସଙ୍କେତ , ଏବେ ଏହିଭଳି ବାତାବରଣ ରାଜନୀତି ନୁହେଁ ବରଂ ପ୍ରତ୍ୟେକ କ୍ଷେତ୍ରରେ ପରିଲକ୍ଷିତ ହେଉଛି । ଗ୍ରାମାଂଚଳରେ ଏବଂ ଛୋଟ ସହରରୁ ଆଇଏଏସ , ଆଇପିଏସ ହେଉଥିବା ଯୁବକ ଯୁବତୀମାନେ , ପ୍ରଶାସନିକ ସେବାରେ ମନୋନୀତ ଯୁବକ ଯୁବତୀମାନଙ୍କ ସଂଖ୍ୟା ନିରନ୍ତର ବୃଦ୍ଧି ପାଉଛି । ଛୋଟ ଛୋଟ ସହରର ଲୋକମାନଙ୍କର ବଡ ବଡ ସ୍ୱପ୍ନ , ଏବେ ପୂରା ହେବାକୁ ଯାଉଛି । ଏହି ପରିବର୍ତ୍ତନ ଯାହା ନିଉ ଇଣ୍ଡିଆର ପରିଚୟ ହୋଇଛି । ଆଜି ଆପଣ କ୍ରୀଡା କ୍ଷେତ୍ର ଦେଖନ୍ତୁ , ଦଶମ ଏବଂ ଦ୍ଵାଦଶ ଟପର ଦେଖନ୍ତୁ , ଏବେ ବଡ ସହର କିମ୍ବା ବଡ ସ୍କୁଲରୁ କେହି ନୁହେଁ ବରଂ ଛୋଟ ଛୋଟ ସହର , ଛୋଟ ସରକାରୀ ସ୍କୁଲର ପିଲାମାନେ ଦଶମ , ଦ୍ଵାଦଶ ସ୍ଥାନରେ ରହି ଟପର ହେଉଛନ୍ତି । କ୍ରୀଡା କ୍ଷେତ୍ରରେ ଦେଖନ୍ତୁ ବଡ ବଡ ସହର , ବଡ ବଡ ଗାଁରୁ ନୁହେଁ ବରଂ ଛୋଟ ଛୋଟ ଗାଁରୁ ପ୍ରତିଭାମାନେ ନାଁ ରଖୁଛନ୍ତି । ଏହି ପରିବର୍ତ୍ତନ ହେଉଛି ।


    ବନ୍ଧୁଗଣ , କିଛି ଦିନ ପୂର୍ବେ , ଆସାମର 18 ବର୍ଷ ବୟସ୍କା ପୂରା ବିଶ୍ୱର ଧ୍ୟାନ ଆକର୍ଷିତ କରିପାରିଛି । ମୁଁ ହିମା ଦାସଙ୍କ ବିଷୟରେ କହୁଛି । ତାଙ୍କର ଅଭୂତପୂର୍ବ ଦୌଡରେ ଆପଣ ଶକ୍ତିକୁ ଦେଖିପାରିବେ । ବାସ୍ତବରେ , ଏଭଳି ଯୁବକ ଯୁବତୀ ଘରକୁ ମେଡାଲ ଏବଂ ରେକର୍ଡ ଆଣିପାରନ୍ତି । ସେମାନେ ନିଉ ଇଣ୍ଡିଆକୁ ପ୍ରତିନିଧିତ୍ୱ କରନ୍ତି । ସେମାନେ ବିଭିନ୍ନ ବାଧାବିଘ୍ନକୁ ପାର କରିପାରନ୍ତି , ମହାନ ଦୃଢ ସଂକଳ୍ପ ପ୍ରଦର୍ଶୀତ କରିଛନ୍ତି ଏବଂ ଉଚ୍ଚତମ ଶୃଙ୍ଗରେ ପହଂଚି ପାରିଛନ୍ତି । ଆମେ ବ୍ୟାଡମିଣ୍ଟନ କ୍ଷେତ୍ରରେ ଏକ ଶୀର୍ଷ ଶକ୍ତି , ସୁଟିଂଗ , ଭାର ଉତ୍ତୋଳନ ଏବଂ ଅନ୍ୟ ଅନେକ କ୍ରୀଡା କ୍ଷେତ୍ରରେ ଭଲ ପ୍ରଦର୍ଶନ କରୁଛନ୍ତି । ଯେଉଁମାନେ ଘରକୁ ମେଡାଲ ଆଣନ୍ତି ସେମାନେ ଛୋଟ ଛୋଟ ସହରରୁ ଆସିଥାନ୍ତି । ସେମାନେ ସାଧାରଣ ମଧ୍ୟବିତ୍ତ ଶ୍ରେଣୀର କିମ୍ବା ନବ-ମଧ୍ୟବିତ୍ତ ଶ୍ରେଣୀ ପରିବାରରୁ ଆସିଥାନ୍ତି । ଯୁବ ଭାରତ ‘ ଅନୁଭବ କରେ ଯେ ସବୁକିଛି ସମ୍ଭବ । ସବୁକିଛି ହାସଲ କରିହେବ ’ । ଏହି ଭାବନା ଭାରତର ବୃଦ୍ଧିକୁ ପ୍ରୋତ୍ସାହିତ କରିବ ।


    ଆଜି ଅନ୍ତର୍ରାଷ୍ଟ୍ରୀୟ ସ୍ତରରେ ଭାରତର ସ୍ଥିତି ଯେଉଁଭଳି ଭାବେ ବୃଦ୍ଧି ହୋଇଛି , ପ୍ରତିଷ୍ଠା ପୁଣି ଥରେ ସ୍ଥାପିତ ହୋଇପାରିଛି । ତାହାଦ୍ୱାରା ଯୁବବର୍ଗଙ୍କ ମଧ୍ୟରେ ଏକ ନୂତନ ଆତ୍ମବିଶ୍ୱାସ ସୃଷ୍ଟି ହୋଇଛି । ସୁଯୋଗର ସମାନତା ରହିଛି । ପାରଦର୍ଶିତା , ପ୍ରତିଭାର ଚିହ୍ନଟ , ଏବଂ ସମ୍ମାନର ହିଁ ଏହା ପରିଣାମ । ନୂତନ ପଦକ୍ଷେପଗୁଡିକ ସହ ସ୍କିଲ ଇଣ୍ଡିଆ , ଷ୍ଟାର୍ଟ ଅପ ଇଣ୍ଡିଆ , ଷ୍ଟାଣ୍ଡ ଅପ ଇଣ୍ଡିଆ , ଖେଲୋ ଇଣ୍ଡିଆ , ଡିଜିଟାଲ ଇଣ୍ଡିଆ ଏହିଭଳି ଅନେକ ପ୍ରଚେଷ୍ଟା ଦ୍ୱାରା ନିଉ ଇଣ୍ଡିଆର ମୂଳଦୂଆ ମଜବୁତ ହୋଇ ପ୍ରସ୍ତୁତ ହେଉଛି । ଏବେ ସୀମାବଦ୍ଧତାକୁ ସମାପ୍ତ କରିବାର ସମାଧାନ ଉପରେ ଗୁରୁତ୍ୱ ଦିଆଯାଉଛି । ଦେଶର କଣ ଆବଶ୍ୟକତା ରହିଛି ଏବଂ ସେହି ଅନୁଯାୟୀ ଯୋଜନା ପ୍ରସ୍ତୁତ କରାଯାଉଛି । ଯୁବବର୍ଗଙ୍କର , ଉଦ୍ୟୋଗୀମାନଙ୍କର , ମହିଳାମାନଙ୍କର , କୃଷକମାନଙ୍କର , ମଧ୍ୟବିତ୍ତଙ୍କର , ଛୋଟ ଛୋଟ ସମସ୍ୟା ଦୂର କରିବା ପାଇଁ ସେମାନଙ୍କ ଜୀବନକୁ ସରଳ କରିବାର କାର୍ଯ୍ୟ କରାଯାଉଛି ।


    ବନ୍ଧୁଗଣ , ଭାରତକୁ ମହାନ ସଡକ ଭିତ୍ତିଭୂମିର ଆବଶ୍ୟକତା ରହିଛି , ଏଥିପାଇଁ ଭାରତମାଳା ପରିଯୋଜନାରେ ହଜାର ହଜାର କିଲୋମିଟର ସଡକ ନିର୍ମାଣ କରାଯାଉଛି । ଭାରତକୁ ବନ୍ଦରଭିତ୍ତିକ ବିକାଶର ଆବଶ୍ୟକତା ରହିଛି ଏହାର ଭିତ୍ତିଭୂମି ନିର୍ମାଣ ପାଇଁ ସାଗରମାଳା ସହାୟକ ହେଉଛି । ଭାରତକୁ ସାର୍ବଜନୀନ ସେବା ପ୍ରଦାନରେ ଡିଜିଟାଲ ହେବାର ଆବଶ୍ୟକତା ରହିଛି , ଜାମ(JAM) – ଜନଧନ, ଆଧାର, ମୋବାଇଲ ଏହି ତିନୋଟି ଉପାଦାନ ଆମକୁ ସେଠାରେ ପହଂଚାଇପାରିଛି । ଭାରତକୁ ସ୍ୱଚ୍ଛ ଅର୍ଥବ୍ୟବସ୍ଥାର ଆବଶ୍ୟକତା ରହିଛି ଡିଜିଟାଲ ଦେୟ କ୍ଷେତ୍ରରେ ବୃଦ୍ଧି ଏବଂ BHIM ଆପ ଭଳି ଉଦ୍ଭାବନ ଆମକୁ ଏଥିରେ ସହାୟକ ହୋଇଛି । ଭାରତକୁ ଏକ ଏକୀକୃତ ଏବଂ ସରଳୀକୃତ କର ସଂରଚନାର ଆବଶ୍ୟକତତା ରହିଛି GST ଏଥିପାଇଁ ସହାୟକ ହୋଇଛି । ଭାରତକୁ ବିମାନ ଯାତ୍ରାର ଶକ୍ତିକୁ ଖୋଲାରଖିବା ପାଇଁ , ଗରିବ ଲୋକମାନେ ବିମାନ ଯାତ୍ରା କରିବା କ୍ଷେତ୍ରରେ ଉଡାଣ ସହାୟକ ହୋଇଛି । ଭାରତକୁ ଅଧିକ କୁଶଳୀ ମାନବସମ୍ବଳର ଆବଶ୍ୟକତା ରହିଛି ଏ କ୍ଷେତ୍ରରେ ସ୍କିଲ ଇଣ୍ଡିଆ ସହଯୋଗ କରୁଛି । ଭାରତରେ ଗ୍ରାମାଂଚଳଗୁଡିକ i-ways ସହିତ ସଂଯୋଗ କରିବାର ଆବଶ୍ୟକତା ରହିଛି , ଏଥିପାଇଁ ଆମେ 2.7 ଲକ୍ଷ କିଲୋମିଟର ଅପ୍ଟିକାଲ ଫାଇବର ନେଟୱାର୍କ ବ୍ୟବସ୍ଥା କରିଛୁ ଯାହା 1 ଲକ୍ଷରୁ ଅଧିକ ଗ୍ରାମ ପଂଚାୟତକୁ ସଂଯୋଗ କରୁଛି । ଭାରତରେ ଅଧିକ ଉଦ୍ୟୋଗୀମାନଙ୍କର ଆବଶ୍ୟକତା ରହିଛି ମୁଦ୍ରା ଏବଂ ଷ୍ଟାଣ୍ଡଅପ ଇଣ୍ଡିଆ ଏଥିରେ ସହଯୋଗ କରୁଛନ୍ତି । ଭାରତରେ କମ ଦରରେ ସ୍ୱାସ୍ଥ୍ୟ ସେବାର ଆବଶ୍ୟକତା ରହିଛି ଆୟୁଷ୍ମାନ ଭାରତ ଏହି କାର୍ଯ୍ୟକୁ ସୁଗମ କରିଛି । ଭାରତକୁ ଆଜି ମଧ୍ୟ ସମୃଦ୍ଧ ହେବା ପାଇଁ ନିଜର ଷ୍ଟାର୍ଟ ଅପ ପିଢିର ଆବଶ୍ୟକତା ରହିଛି , ଆପଣମାନେ ଅତିଶୀଘ୍ର ନିଜର ଷ୍ଟାର୍ଟ ଅପ କୁ ପଞ୍ଜିକୃତ କରିପାରିବେ । ସାଧାରଣ ବା ସାର୍ବଜନୀକ ସାମଗ୍ରୀ ସଂଗ୍ରହ/ଆହରଣ କ୍ଷେତ୍ରରେ ଷ୍ଟାର୍ଟ-ଅପମାନଙ୍କ ପାଇଁ ଉନ୍ନତ ପ୍ରତିଯୋଗୀତା ଭିତ୍ତିକ ପରିବେଶ ସୃଷ୍ଟି କରାଯାଇଛି । ଆମେ ଭାରତକୁ ପ୍ରତିଟି ଦିଗରେ ଭବିଷ୍ୟତ ଆଡକୁ ଅଗ୍ରସର ହେବାରେ ସକ୍ଷମ କରାଉଛୁ, ଯଦ୍ୱାରା ନିଉ ଇଣ୍ଡିଆ ଉପରକୁ ଉଠିବ ।


    ବନ୍ଧୁଗଣ , ପରିକଳ୍ପନା ଏବଂ ନବସୃଜନ ସର୍ବଦା ଭାରତର ସାଧାରଣ ଜୀବନର ଅଂଶବିଶେଷ ହୋଇପାରିଛି , କିନ୍ତୁ ଯୁବଶକ୍ତିର ରାଷ୍ଟ୍ର ନିର୍ମାଣରେ ଅଧିକ ବିନିଯୋଗ ହେଉ , ସେଥିପାଇଁ ଉପଯୁକ୍ତ ବାତାବରଣ ବର୍ତ୍ତମାନ ପ୍ରସ୍ତୁତ କରାଯାଉଛି । ଦେଶର ଯୁବଗୋଷ୍ଠିଙ୍କ ଆକାଂକ୍ଷା ଏବଂ ଅସୀମ କ୍ଷମତାକୁ ହିଁ ସରକାର ନବସୃଜନ ଏବଂ ଅନୁସନ୍ଧାନକୁ ପ୍ରୋତ୍ସାହିତ କରୁଛନ୍ତି । ସ୍କୁଲରେ ଅଭିନବୀକରଣର ପରିବେଶ ସୃଷ୍ଟି ହେଉ ସେଥିପାଇଁ ଅଟଳ ନବସୃଜନ ମିଶନ ଆରମ୍ଭ କରାଯାଇଛି , ଦେଶର ସ୍କୁଲଗୁଡିକରେ , କଲେଜଗୁଡିକରେ ଇନୋଭେସନର ଇକୋ ସିଷ୍ଟମ ପ୍ରସ୍ତୁତ କରିବା ଉପରେ ଗୁରୁତ୍ୱ ପ୍ରଦାନ କରାଯାଉଛି । ଛାତ୍ରମାନଙ୍କ ମଧ୍ୟରେ ବୈଜ୍ଞାନିକ ଚିନ୍ତାଧାରା ବୃଦ୍ଧି କରିବା ଏବଂ ସେମାନଙ୍କ ଅନ୍ତର୍ନିହିତ ପ୍ରତିଭାକୁ ଉଚିତ ପ୍ଲାଟଫର୍ମ ପ୍ରଦାନ କରିବା ପାଇଁ ଦେଶରେ 2400ରୁ ଅଧିକ ଅଟଳ ଡିଜିଟାଲ Lab ଖୋଲିବା ପାଇଁ ସ୍ୱୀକୃତି ପ୍ରଦାନ କରିଥିଲେ । ଏଠାରେ ଛାତ୍ରମାନଙ୍କୁ ଭବିଷ୍ୟତର ଯେଉଁ ଟେକ୍ନୋଲଜି ସହ ପରିଚିତ କରାଯାଉଛି । ନବସୃଜନ ପରିକଳ୍ପନାକୁ ଆଗକୁ ନେବା ପାଇଁ Smart India Hackathon ଭଳି କାର୍ଯ୍ୟକ୍ରମ ଜାରି ରହିଛି । ଏହି କାର୍ଯ୍ୟକ୍ରମ ଜରିଆରେ ଦେଶର ଯୁବକ ଯୁବତୀଙ୍କୁ ଦେଶର ସମସ୍ୟାଗୁଡିକର ସମାଧାନ ପାଇଁ ସିଧାସଳଖ ଭାବେ ସଂଯୁକ୍ତ କରାଯାଉଛି । ଏହି ମାର୍ଗରେ ଯିବା ପାଇଁ ଯୁବ ଷ୍ଟାର୍ଟ ଅପ ଦୁନିଆରେ ପାଦ ଥାପିବୁ ।


    ଆମେ ଦେଖିବାକୁ ପାଉଛୁ ଯେ କଳାଧନ ଏବଂ ଭ୍ରଷ୍ଟାଚାର ବିରୁଦ୍ଧରେ ସରକାରଙ୍କ ପଦକ୍ଷେପ ଏବଂ ଜିଏସଟିର ଉପସ୍ଥିତି କିଭଳି ଭାବେ ରେକର୍ଡ ସଂଖ୍ୟାରେ ଲୋକମାନେ ଟେଷ୍ଟ ଦେବା ପାଇଁ ଆଗକୁ ଆସୁଛନ୍ତି । ଏହା ହେଉଛି ପରିବର୍ତ୍ତିତ ପରିବେଶର ପ୍ରମାଣ । ମୋର ସ୍ମରଣ ଅଛି ଯେ ଯେତେବେଳେ ଡିଜିଟାଲ ପେମେଣ୍ଟର କଥା ଉଠେ , କିଭଳି ଭାବେ ବଡ ବଡ ଲୋକ କହିଥିଲେ ଯେ ଭାରତ ଭଳି ଗରିବ ଦେଶ ଡିଜିଟାଲ ପେମେଣ୍ଟ କରିବା ପାଇଁ ଆଗକୁ ଯାଇପାରିବ ନାହିଁ । କିନ୍ତୁ ଆଜି ଡିଜିଟାଲ ପେମେଣ୍ଟର ପ୍ରଗତି ଦେଖନ୍ତୁ ଏହି ଯୁବଗୋଷ୍ଠିଙ୍କ ପାଇଁ ଆଜି ଦେଶର ପ୍ରତି ଗାଁରେ ଡିଜିଟାଲ ପେମେଣ୍ଟର ବ୍ୟବସ୍ଥା ପହଂଚିପାରିଛି । ଲୋକମାନେ ଡିଜିଟାଲ ପେମେଣ୍ଟ କରିବାକୁ ଆରମ୍ଭ କରିସାରିଲେଣି ।


    ବନ୍ଧୁଗଣ , ଯେତେବେଳେ ବିକାଶ ହେଉଛି ଆମର ଏକମାତ୍ର ଲକ୍ଷ୍ୟ , ଆମେ ସେତେବେଳେ ଜନସାଧାରଣଙ୍କ ଆବଶ୍ୟକତା ଏବଂ ଆକାଂକ୍ଷା ପ୍ରତି ଅଧିକ ଗୁରୁତ୍ୱ ପ୍ରଦାନ କରାଯିବାର ଆବଶ୍ୟକତା ରହିଛି । ଯେତେବେଳେ ଆମେ ଲୋକମାନଙ୍କ ପ୍ରତି ଗ୍ରହଣଶୀଳ ହେବା , ସେତେବେଳେ ଏହା ସରକାରୀ ନୀତିକୁ ସହଜସାଧ୍ୟ କରିପାରିବ । ଯେତେବେଳେ ଆମେ ନାଲି ଫିତା ହଟେଇଦେବା ଏବଂ ସରକାରୀ ନୀତି ସରଳ କରିବା , ଆମେ ଅଧିକ ବିଦେଶୀ ପୁଞ୍ଜି ନିବେଶ ଅଧିକ କରିପାରିବା । ଯେତେବେଳେ ଆମେ ଅଧିକ ବିଦେଶୀ ପୁଞ୍ଜି ନିବେଶ ପାଇଁ ଆକର୍ଷିତ କରିପାରିବା , ସେତେବେଳେ ଆମେ ଭାରତରେ ଅଧିକ ଉଦ୍ୟୋଗ ପ୍ରତିଷ୍ଠା କରିପାରିବା । ଯେତେବେଳେ ଆମେ ଅଧିକ ଉଦ୍ୟୋଗ ପ୍ରତିଷ୍ଠା କଲେ , ଅଧିକ ନିଯୁକ୍ତି ସୁଯୋଗ ସୃଷ୍ଟି କରିପାରିବା । ଯେତେବେଳେ ଆମେ ଅଧିକ ନିଯୁକ୍ତି ସୁଯୋଗ ସୃଷ୍ଟି କରିପାରିବା , ସେତେବେଳେ ଆାମେ ଯୁବଗୋଷ୍ଠିଙ୍କୁ ତାଙ୍କ ଭବିଷ୍ୟତ ବିକାଶ ଦିଗରେ ସହାୟକ ହେବ । ଯେତେବେଳେ ସମସ୍ତ ନାଗରିକଙ୍କ ଭବିଷ୍ୟତରେ ଉନ୍ନତି ହେବ , ଭାରତର ଭବିଷ୍ୟତ ଏବଂ ପ୍ରତିଷ୍ଠାରେ ଉନ୍ନତି ହେବ ।


    ବନ୍ଧୁଗଣ , ଆମ ପାଖରେ ଆଜି ଏକ ଉତ୍ତମ ସୁଯୋଗ ଅଛି ଯେ ଆମେ ସେହି ପିଢିର , ଯେଉଁମାନଙ୍କୁ ଦେଶର ସ୍ୱାଧୀନତା ପାଇଁ ନିଜ ଜୀବନ ଉତ୍ସର୍ଗ କରିବାର ସୌଭାଗ୍ୟ ପ୍ରାପ୍ତ ହୋଇନଥିଲା କିନ୍ତୁ ରାଷ୍ଟ୍ର ନିର୍ମାଣ ପାଇଁ ବଂଚିବା ଏବଂ ଦେଶ ପାଇଁ କିଛି କରିବାର ସୁଯୋଗ ଆମକୁ ନିଶ୍ଚିତ ମିଳିଛି । ଇତିହାସ ସାକ୍ଷୀ ରହିଛି , ଯେ ସ୍ୱାଧୀନତା ଆନ୍ଦୋଳନରେ ମଧ୍ୟ , ଯୁବଶକ୍ତି ମଧ୍ୟ ପ୍ରମୁଖ ଭୂମିକା ଗ୍ରହଣ କରିଛନ୍ତି । ଯୁବ ଆବେଗ ଏବଂ ଇଚ୍ଛାଶକ୍ତି ସ୍ୱାଧୀନତା ଆନ୍ଦୋଳନରେ ମଧ୍ୟ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଥିଲେ । ଆଜି ନିଉ ଇଣ୍ଡିଆ ପାଇଁ ସେହି ଭୂମିକା ଆପଣମାନେ ଗ୍ରହଣ କରିବାକୁ ଯାଉଛନ୍ତି । ଆପଣମାନଙ୍କୁ ଏକତ୍ରିତ ହୋଇ ଏକ ଏଭଳି ନିଉ ଇଣ୍ଡିଆର ନିର୍ମାଣ କରିବାକୁ ହେବ ଯାହାର ସ୍ୱପ୍ନ ଆମ ସ୍ୱାଧୀନତାର ବୀର ପୁରୁଷମାନେ ଦେଖିଥିଲେ । ଦେଶ ପାଇଁ ନିଜକୁ ଉତ୍ସର୍ଗ କରିଥିବା ବିଶିଷ୍ଟ ବ୍ୟକ୍ତିମାନେ ଦେଖିଥିଲେ ।


    ବନ୍ଧୁଗଣ , ନିଉ ଇଣ୍ଡିଆ ହେଉଛି ସେହି ଭୂମି , ଯେଉଁଠାରେ ଆପଣମାନେ ଆପଣଙ୍କ ପରିଚୟ ସୃଷ୍ଟି କରିବେ । ଯେଉଁଠାରେ ଆପଣମାନଙ୍କ ବିଚାର ଗୁରୁତ୍ୱପୂର୍ଣ୍ଣ , ଆପଣଙ୍କ ପ୍ରଭାବ ନୁହେଁ । ଯେଉଁଠାରେ ଅସୁବିଧା ବଦଳରେ ଭରପୂର ସୁଯୋଗ ଥିବ । ଯେଉଁଠାରେ ଶତକୋଟି ଆକାଂକ୍ଷା ବିଚାର ଶକ୍ତି ରଖିବା ପାଇଁ ମୁକ୍ତ ବ୍ୟବସ୍ଥା ଥିବ ଯେଉଁଠାରେ ବିକାଶର ଲାଭ କିଛି ମୁଷ୍ଟିମେୟ ଲୋକଙ୍କ ବଦଳରେ ସମସ୍ତଙ୍କୁ ମିଳିବ । ଏହା ହେଉଛି ସେହି ସ୍ଥାନ ଯେଉଁଠାରେ ପ୍ରକ୍ରିୟାଗୁଡିକୁ ପ୍ରଭାବିତ କରୁଥିବା ଲୋକମାନଙ୍କ ପରିବର୍ତ୍ତେ ପ୍ରକ୍ରିୟାଗୁଡିକ ପ୍ରଗତି କରେ । ଯେଉଁଠାରେ ସରକାରଙ୍କର ସବୁକିଛି ପରିବର୍ତ୍ତେ ସମସ୍ତଙ୍କ ପାଇଁ ସରକାର ଥିବ । ଯେଉଁଠାରେ ଅଶା ଓ ଆକାଂକ୍ଷାର ଶକ୍ତି ଘୃଣା ଉପରେ ବିଜୟ ଲାଭ କରୁଥିବ । ଯେଉଁଠାରେ 125 କୋଟି ଭାରତୀୟ ନିଜ ଭାଗ୍ୟ ଉପରେ ନିର୍ଭର ନ କରି ନିଜ ଭାଗ୍ୟ ନିଜ ହାତରେ ଲେଖିବେ । ଏହାହିଁ ହେଉଛି ନିଉ ଇଣ୍ଡିଆ ।


    ବନ୍ଧୁଗଣ , ଆପଣ ଭାରତର ବର୍ତ୍ତମାନ ଏବଂ ଭବିଷ୍ୟତ । ଭାରତକୁ ଆପଣମାନଙ୍କ ଭାଗିଦାରୀର ଆବଶ୍ୟକତା ରହିଛି , କେବଳ ଶ୍ରବଣ ପାଇଁ ନୁହେଁ , ଆମକୁ ନୂତନ ପଥପ୍ରଦର୍ଶନ କରୁଥିବା , ଆମ ସହିତ କାନ୍ଧରେ କାନ୍ଧ ମିଶାଇ କାର୍ଯ୍ୟ କରିପାରୁଥିବା , ଯୁବକଯୁବତୀଙ୍କର ଆବଶ୍ୟକତା ରହିଛି ।


    ଆପଣମାନେ ସଫଳ ହେଲେ ଦେଶ ସଫଳ ହେବ । ଆପଣଙ୍କ ସଂକଳ୍ପ ସିଦ୍ଧ ହେଲେ ଦେଶର ସଂକଳ୍ପ ସିଦ୍ଧ ହେବ । ପୁଣିଥରେ ଏହି ଉଚ୍ଚାଭିଳାଷୀ ପଦକ୍ଷେପ ପାଇଁ , Youth for Development ର ପୂରା ଟିମକୁ ଅନେକ ଅନେକ ଶୁଭକାମନା ଦେଉଛି ଏବଂ ଯେଉଁମାନେ ଆଜି ସମ୍ମାନ ହାସଲ କରିଛନ୍ତି ସେମାନଙ୍କର ବିଶେଷ ଭାବେ ଅଭିନନ୍ଦନ କରୁଛି । କାରଣ ସେମାନଙ୍କ ପ୍ରତ୍ୟେକ କାର୍ଯ୍ୟ ତାଙ୍କର ପ୍ରତ୍ୟେକ ପ୍ରଚେଷ୍ଟାର ଆଲୋଚନା କରାଯିବ । ସେମାନଙ୍କ କାର୍ଯ୍ୟ ଅନ୍ୟମାନଙ୍କ ପ୍ରେରଣାଦାୟୀ ହେବ । ଏବଂ ମୋର ବିଶ୍ୱାସ ଯେ କୃତିର ଶକ୍ତି ଶବ୍ଦଠାରୁ ଅଧିକ । ଏବଂ ଆପଣମାନେ ସେହି ଲୋକ , ଆପଣମାନେ ସେହି କର୍ମଯୋଗୀ ଯେଉଁମାନେ ଦୂରଦୂରାନ୍ତରୁ କୌଣସି ବସ୍ତିରେ , କୌଣସି ଗାଁରେ ନିଜ ସ୍ୱପ୍ନକୁ ସାକାର କରିବା ପାଇଁ ନିଜକୁ ନିୟୋଜିତ କରିଛନ୍ତି , ଗୋଟିଏ କାମ ହାତକୁ ନେଇ ତାକୁ ପୂରା କରି ଦେଖାଇଛନ୍ତି । ଏବଂ ତାହାର ପରିଣାମ ହେଉଛି ଆଜି ଆପଣମାନେ ସନ୍ତୋଷ ଅନୁଭବ କରିପାରୁଛନ୍ତି । ଏବଂ ସ୍ୱାନ୍ତଃ ସୁଖାଏ , ଯେଉଁ କାର୍ଯ୍ୟକୁ ସ୍ୱାନ୍ତଃ ସୁଖାଏ କରୁଛନ୍ତି , ତାହାର ପ୍ରେରଣା ଆଧ୍ୟାତ୍ମିକ ଶକ୍ତିରୁ ମଧ୍ୟ ଅନେକ ଗୁଣ ଅଧିକ । ମୁଁ ଏହି ସ୍ଥିତିକୁ ହାସଲ କରିଥିବା ସେହିସବୁ ଯୁବଗୋଷ୍ଠିଙ୍କୁ ହୃଦୟର ସହିତ ଅନେକ ଅନେକ ଶୁଭେଚ୍ଛା ଜଣାଉଛି ।


    ଅନେକ ଅନେକ ଧନ୍ୟବାଦ ।


    **********

    
    
    (Release ID: 1539376) Visitor Counter : 1