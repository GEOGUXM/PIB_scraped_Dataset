      ଜାହାଜ ଚଳାଚଳ ମନ୍ତ୍ରଣାଳୟ

      ସାଗରମାଳା ପ୍ରକଳ୍ପ କାର୍ଯ୍ୟାନ୍ୱୟନ
      Posted On: 23 JUL 2018 3:41PM by PIB Bhubaneshwar


    ଭାରତରେ ବନ୍ଦର ଗୁଡ଼ିକୁ ସଂଯୋଗ କରିବାକୁ ସାଗରମାଳା କାର୍ଯ୍ୟକ୍ରମରେ 200ଟି ପ୍ରକଳ୍ପ ଚିହ୍ନଟ କରାଯାଇଛି । ଏଥିପାଇଁ ପ୍ରାୟ 2.5 ଲକ୍ଷ କୋଟି ଟଙ୍କା ନିବେଶ ହେବ । ଏଥିରେ ଅଛି 112ଟି ସଡ଼କ ପ୍ରକଳ୍ପ , 70ଟି ରେଳ ପ୍ରକଳ୍ପ , 11ଟି ଆନ୍ତଃଜଳପଥ ପ୍ରକଳ୍ପ , 3ଟି ପାଇପଲାଇନ ପ୍ରକଳ୍ପ ଏବଂ 15ଟି ବହୁମୁଖୀ ଲଜିଷ୍ଟିକ୍ ପାର୍କ । ଏହି ପ୍ରକଳ୍ପଗୁଡ଼ିକ ବିଭିନ୍ନ ସଂସ୍ଥା ଦ୍ୱାରା କାର୍ଯ୍ୟକାରୀ ହେଉଛି , ଯଥା ; ନ୍ୟାସନାଲ ହାଇୱେ ଅଥରିଟି ଅଫ୍ ଇଣ୍ଡିଆ , ଭାରତୀୟ ରେଳବାଇ , ସଡ଼କ ପରିବହନ ଏବଂ ରାଜମାର୍ଗ ମନ୍ତ୍ରଣାଳୟ , ଭାରତର ଆନ୍ତଃ ଜଳପଥ କର୍ତ୍ତୃପକ୍ଷ , ବୃହତ ବନ୍ଦର ଏବଂ CONCOR ଇତ୍ୟାଦି ।


    ରାଜସ୍ଥାନର ସ୍ୱରୂପାଗଞ୍ଜ ଓ ଫୁଲେରାଠାରେ ସିଓଏନସିଓଆର ଦ୍ୱାରା ଦୁଇଟି ବହୁମୁଖୀ ଲିଜିଷ୍ଟିକ୍ ପାର୍କର ବିକାଶ କରାଯାଉଛି । ମହାରାଷ୍ଟ୍ରର ଜଲନା , ୱାର୍ଦ୍ଧା , ସାଙ୍ଗଲି ଏବଂ ନାସିକଠାରେ 4ଟି ବହୁମୁଖୀ ଲଜିଷ୍ଟିକ୍ ପାର୍କର ବିକାଶ କରୁଛି ଜେଏନପିଟି । ଏଥିସହ ରାଜସ୍ଥାନର ଜୟସାଲେମର , ମହାରାଷ୍ଟ୍ରର ପୁନେ , ସାତରା , ମୁମ୍ବାଇ/ନଭି ମୁମ୍ବାଇ , ଥାନେ , ପାଲଘର , ରାୟଗଡ଼ ଏବଂ ରତ୍ନଗିରିରେ ବନ୍ଦରଗୁଡ଼ିକୁ ସଡ଼କ ଓ ରେଳ ପଥ ଦ୍ୱାରା ସଂଯୋଗ କରାଯାଉଛି ।


    ରାଜ୍ୟସଭାରେ ସୋମବାର ଏକ ଲିଖିତ ଉତ୍ତରରେ ଏହି ସୂଚନା ଦେଇଛନ୍ତି ଜାହାଜ ଚଳାଚଳ , ସଡ଼କ ପରିବହନ ଓ ରାଜମାର୍ଗ , ରସାୟନ ଏବଂ ସାର ରାଷ୍ଟ୍ରମନ୍ତ୍ରୀ ମନସୁଖ୍ ଏଲ୍ ମାଣ୍ଡଭୀୟ ।


    ************

    
    
    (Release ID: 1539817) Visitor Counter : 3