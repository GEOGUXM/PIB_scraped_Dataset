      ଆଣବିକ ଶକ୍ତି ବିଭାଗ

      ଭାରତ ଭିତ୍ତିକ ନ୍ୟୁଟ୍ରିନୋ ନିରୀକ୍ଷଣ କେନ୍ଦ୍ର
      Posted On: 18 JUL 2018 3:31PM by PIB Bhubaneshwar


    ଏହି ପ୍ରକଳ୍ପ ସକାଶେ ପର୍ଯ୍ୟାବରଣ ଅନୁମତି ପ୍ରାପ୍ତି ଜନିତ ମଞ୍ଜୁରି ମିଳିସାରିଛି । ବନ୍ୟପ୍ରାଣୀ ମଞ୍ଜୁରି ଏବଂ ତାମିଲନାଡ଼ୁ ରାଜ୍ୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ( ଟିଏନପିସିବି)ଙ୍କ ନିକଟରେ ସେମାନଙ୍କ ମଞ୍ଜୁରି ସକାଶେ ଆବେଦନ ପତ୍ର ପ୍ରଦାନ କରାଯାଇଛି । ସେଠାରେ ଏକ 85 ଟନ ଓଜନ ବିଶିଷ୍ଟ ପ୍ରୋଟୋଟାଇପ ମିନି-ଆଇସିଏଏଲ ଡ଼ିଟେକ୍ଟର ନିର୍ମାଣ କରାଯାଇଛି ଏବଂ ତାହା ମଦୁରାଇସ୍ଥିତ ଆଇଆଇସିଏଚଇପି ପରିସରରେ କାର୍ଯ୍ୟକରୁଛି ।


    ପ୍ରାୟ ଦୁଇ କିଲୋମିଟର ଟନେଲ ଏବଂ ଲାବୋରାଟୋରୀ କାଭେର୍ଣ୍ଣ ଏଥିପାଇଁ ଆବଶ୍ୟକ ଯାହାକି ନିୟନ୍ତ୍ରିତ ବ୍ଲାଷ୍ଟିଂ ବ୍ୟବହାର କରି ସଂପାଦନ କରାଯିବ । ଏଥିପାଇଁ ଆନୁମାନିକ ତିନିବର୍ଷ ସମୟ ଲାଗିବ । ଏହି ନିର୍ମାଣ କାଳରେ ସ୍ପନ୍ଦନର ସୀମାକୁ 1 ଏମଏବ/ସେକେଣ୍ଡରୁ କମ ମଧ୍ୟରେ ସୀମିତ ରଖାଯିବ ଯାହାକି ବିସ୍ଫୋରଣ ସ୍ଥଳ (ବ୍ଲାଷ୍ଟ ଜୋନ) ଠାରୁ 200 ମିଟର ଦୂର ମଧ୍ୟରେ ସୀମିତ ରହିବ । ଏହି ସ୍ଥଳରୁ ମୋଟ 2 , 30 , 000 କ୍ୟୁବିକ୍ ମିଟରର ପଥର ଖୋଳାଯିବ । ସଡ଼କ କିମ୍ବା ରେଳ ଟନେଲ ନିର୍ମାଣ ବେଳେ ବାହାରୁଥିବା ପଥର ପରିମାଣ ସହ ଏହା ତୁଳନୀୟ ।


    ମାତ୍ର କେଇ ଶହ ମିଟର ମଧ୍ୟରେ ବ୍ଲାଷ୍ଟିଂ ଓ ନିର୍ମାଣ ସ୍ପନ୍ଦନ ନିୟନ୍ତ୍ରିତ ରହିବ । ନିର୍ମାଣସ୍ଥଳୀଠାରୁ ପ୍ରାୟ 30 କିଲୋମିଟର ଦୂରରେ ଅବସ୍ଥିତ ଭଇଗାଇ ଓ ମୁଲ୍ଲାଇପେରିଆର ନଦୀବନ୍ଧକୁ ଏହା କୌଣସିମତେ ପ୍ରଭାବିତ କରିବନାହିଁ । ବସ୍ତୁତଃ , ଏଭଳି ସ୍ପନ୍ଦନ ଏପରିକି ନିକଟବର୍ତ୍ତୀ ଗ୍ରାମମାନଙ୍କରେ ସୁଦ୍ଧା ଅନୁଭୂତ ହେବନାହିଁ ଯାହାକି ମାତ୍ର କେଇ କିଲୋମିଟର ଦୂରରେ ଅବସ୍ଥିତ ।


    ଏଠାରେ ଆଇଏନଓ ସାଇଟରେ ନିର୍ମାଣ କାର୍ଯ୍ୟ ଦ୍ୱାରା ଭୂକମ୍ପ ଘଟିବାର କୌଣସି ସମ୍ଭାବନା ନାହିଁ । ତେବେ , ନିର୍ମାଣ କାର୍ଯ୍ୟ ବେଳେ ଭୂକମ୍ପ ମନିଟରିଂ କାର୍ଯ୍ୟ ଯଥାରୀତି ସଂପାଦନ କରାଯିବ ଯାହାକି ଯଥେଷ୍ଟ ସତର୍କତାମୂଳକ ପଦକ୍ଷେପ ଗ୍ରହଣର ଅଂଶବିଶେଷ ।


    କେନ୍ଦ୍ର ଉତ୍ତର-ପୂର୍ବାଂଚଳ ବିକାଶ (ସ୍ଵାଧୀନ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ସାଧାରଣ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    **********

    
    
    (Release ID: 1539235) Visitor Counter : 1