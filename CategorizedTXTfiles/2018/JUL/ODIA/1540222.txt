      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଛୋଟ ବ୍ୟବସାୟୀ ଏବଂ ସଙ୍ଗଠିତ ଖୁଚୁରା ବେପାରୀଙ୍କ ହିତରେ ସନ୍ତୁଳନ ସ୍ଥାପନ କରିବା ଆବଶ୍ୟକ: ସୁରେଶ ପ୍ରଭୁ
      Posted On: 25 JUL 2018 2:19PM by PIB Bhubaneshwar


    କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ସୁରେଶ ପ୍ରଭୁ କହିଛନ୍ତି ଯେ କେନ୍ଦ୍ର ସରକାର ଦେଶରେ ବ୍ୟବସାୟିକ ସନ୍ତୁଳନର ବିକାଶ ପାଇଁ ଏକ ରିଟେଲ (ଖୁଚୁରା) ନୀତି ପ୍ରସ୍ତୁତ କରିବା ଉପରେ ବିଚାର କରୁଛନ୍ତି । ଆଜି ନୂଆଦିଲ୍ଲୀରେ ରାଷ୍ଟ୍ରୀୟ ବ୍ୟବସାୟିକ ମହାଧିବେଶନକୁ ସମ୍ବୋଧିତ କରି ଶ୍ରୀ ସୁରେଶ ପ୍ରଭୁ କହିଛନ୍ତି ଯେ ସେ ଏହି ସମ୍ବନ୍ଧରେ ଉପଭୋକ୍ତା ବିଷୟକ ମନ୍ତ୍ରଣାଳୟକୁ ପତ୍ର ଲେଖିଛନ୍ତି । ସେ କହିଛନ୍ତି ଯେ ସରକାର ରିଟେଲ କ୍ଷେତ୍ରରେ ଏଫଡିଆଇକୁ ଅନୁମତି ପ୍ରଦାନ କରିବା ସମୟରେ ଛୋଟ ରିଟେଲ ବ୍ୟବସାୟୀଙ୍କ ହିତର ସଂରକ୍ଷଣ କରିବେ । ଶ୍ରୀ ପ୍ରଭୁ ଏହା ମଧ୍ୟ କହିଲେ ଯେ ଭାରତୀୟ ଅର୍ଥବ୍ୟବସ୍ଥାର ଆକାର ଆଗାମୀ ଦୁଇ ବର୍ଷ ମଧ୍ୟରେ ଦୁଇଗୁଣା ହୋଇଯିବ ଏବଂ 2035 ବର୍ଷ ପର୍ଯ୍ୟନ୍ତ 10 ଟ୍ରିଲିଅନର ଆକାର ଛୁଇଁବ । ବାଣିଜ୍ୟ ମନ୍ତ୍ରୀ କହିଲେ ଯେ ଯଦି ଅର୍ଥ ବ୍ୟବସ୍ଥାର ଆକାର ବୃଦ୍ଧିପାଇବ , ତେବେ ବ୍ୟବସାୟ ଲାଭଜନକ ହେବ । ସେ ଏହା ମଧ୍ୟ କହିଲେ ଯେ ଯଦି ଜିଡିପି (ମୋଟ ଘରୋଇ ଉତ୍ପାଦ) ବୃଦ୍ଧି ପାଏ ତେବେ ଏହାର ଅର୍ଥ ହେଉଛି ଅଧିକ ବ୍ୟବସାୟ , ଅଧିକ ରୋଜଗାର ଅବସର , ଅଧିକ ଆୟ ଏବଂ ବ୍ୟୟ ହେବ ଯାହାର କି ସମଗ୍ର ବ୍ୟବସାୟ ଉପରେ ବ୍ୟାପକ ସକାରାତ୍ମକ ପ୍ରଭାବ ପଡିବ ।


    ଶ୍ରୀ ସୁରେଶ ପ୍ରଭୁ ଏହି ବିଷୟ ଦୋହରାଇଥିଲେ କି ସରକାର ଏହି ବିଷୟ ପାଇଁ ପ୍ରତିବଦ୍ଧ ଯେ ଦେଶରେ ପ୍ରତ୍ୟେକ ଜିଲ୍ଲା ବାର୍ଷିକ 3 ପ୍ରତିଶତ ଦରରେ ବିକଶିତ ହେବେ ଏବଂ ଦେଶର ସମଗ୍ର ବିକାଶରେ ଯୋଗଦାନ କରିବେ । ସେ ଏହା ମଧ୍ୟ କହିଥିଲେ ଯେ ଏଥିପାଇଁ 5ଟି ରାଜ୍ୟରୁ 6ଟି ଜିଲ୍ଲା ଚିହ୍ନଟ କରାଯାଇଛି । ଏକ ‘ ଆଭ୍ୟନ୍ତରୀୟ ବ୍ୟବସାୟିକ ବୋର୍ଡ ’ ସ୍ଥାପିତ କରିବା ସମ୍ବନ୍ଧୀୟ ବ୍ୟବସାୟୀମାନଙ୍କ ପ୍ରସ୍ତାବକୁ ଧ୍ୟାନରେ ରଖି ଶ୍ରୀ ସୁରେଶ ପ୍ରଭୁ ପ୍ରତିନିଧିମାନଙ୍କୁ ଏହି ଆଶ୍ୱାସନା ପ୍ରଦାନ କରିଥିଲେ କି ସେ ସଂପୃକ୍ତ ମନ୍ତ୍ରଣାଳୟ ସମ୍ମୁଖରେ ଏହି ପ୍ରସ୍ତାବ ଉତଥାପନ କରିବେ ।


    ************

    
    
    (Release ID: 1540222) Visitor Counter : 1