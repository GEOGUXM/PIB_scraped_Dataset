      ରେଳ ମନ୍ତ୍ରଣାଳୟ

      ରେଲୱେରେ ମହିଳାମାନଙ୍କ ପାଇଁ ଟକ୍ ବ୍ୟାକ୍ ସିଷ୍ଟମ ଏବଂ ଅନ୍ୟାନ୍ୟ ନିରାପତ୍ତା ବ୍ୟବସ୍ଥା
      Posted On: 20 JUL 2018 5:52PM by PIB Bhubaneshwar


    ମୁମ୍ବାଇ ସହରତଳି ଅଞ୍ଚଳରେ ପରୀକ୍ଷାମୂଳକ ଭାବେ ଦୁଇଟି ଇଲେକ୍ଟ୍ରିକାଲ ମଲ୍ଟିପୁଲ ୟୁନିଟ (ଇଏମ୍ୟୁ)ର ତିନୋଟି ଲେଖାଏଁ ମହିଳା ବଗିରେ ଜରୁରୀକାଳିନ ଟକ୍ ବ୍ୟାକ୍ ସିଷ୍ଟମ ଆରମ୍ଭ କରାଯାଇଥିଲା । ମୁମ୍ବାଇ ସହରତଳିରେ ଚଳାଚଳ କରୁଥିବା ଏକ ଶୀତତାପ ନିୟନ୍ତ୍ରିତ ବଗି ମଧ୍ୟରେ ଏହି ବ୍ୟବସ୍ଥା ସଂଯୋଗ ହୋଇଥିଲା । ମୁମ୍ବାଇ ରେଲୱେ ବିକାଶ କର୍ପୋରେସନ (ଏମଭିଆରସି) ଦ୍ୱାରା ମୁମ୍ବାଇ ଅର୍ବାନ ଟ୍ରାନ୍ସପୋର୍ଟ ପ୍ରୋଜେକ୍ଟ -3ରେ ନିର୍ମିତ ହେଉଥିବା ସମସ୍ତ ନୂତନ ଇଏମ୍ୟୁ ବଗିରେ ଏହି ବ୍ୟବସ୍ଥା ସଂଯୋଗ କରାଯାଉଛି ।


    2018କୁ ରେଳବାଇ ପକ୍ଷରୁ ମହିଳାଙ୍କ ନିରାପତ୍ତାର ବର୍ଷ ଭାବେ ଘୋଷଣା କରାଯାଇଛି । ଚବିଶ ଘଣ୍ଟା ମହିଳା ଯାତ୍ରୀଙ୍କୁ ସୁରକ୍ଷା ଯୋଗାଇ ଦେବାକୁ ରେଳବାଇ ପକ୍ଷରୁ ଅନେକଗୁଡ଼ିଏ ପଦକ୍ଷେପ ଗ୍ରହଣ କରାଯାଇଛି । ସହରତଳି ଟ୍ରେନର ମହିଳା ବଗିଗୁଡ଼ିକରେ କ୍ଲୋଜ୍ ସର୍କିଟ୍ ଟେଲିଭିଜନ କ୍ୟାମେରା (ସିସିଟିଭି) , ପ୍ଲାଟଫର୍ମଗୁଡ଼ିକରେ ମହିଳା ବଗିଗୁଡ଼ିକ ଉପରେ ଦୃଷ୍ଟି ରଖିବାକୁ ସିସିଟିଭି , ରେଲୱେ ଆଇନ , 1989ରେ ସଂଶୋଧନ ପ୍ରସ୍ତାବ , ରାତ୍ରକାଳରେ ସହରତଳି ଟ୍ରେନ୍ ଗୁଡ଼ିକରେ ମହିଳା ପୁଲିସ ମୁତୟନ , ମେଟ୍ରୋପଲିଟାନ ସହରରେ ଚାଲୁଥିବା ସମସ୍ତ ମହିଳା ସ୍ପେଶାଲ ଟ୍ରେନକୁ ଆରପିଏଫର ମହିଳା ଯବାନଙ୍କ ଦ୍ୱାରା ସୁରକ୍ଷା ପ୍ରଦାନ , ଭିଡ଼ ଏବଂ ଅଣ-ଭିଡ଼ ସମୟରେ ଲୋକାଲ ଟ୍ରେନଗୁଡ଼ିକର ମହିଳା ବଗିଗୁଡ଼ିକୁ ଆରପିଏଫ୍ ଏବଂ ଜିଆରପି ଦ୍ୱାରା ସୁରକ୍ଷା ପ୍ରଦାନ , ବିଳମ୍ବିତ ରାତ୍ର ଏବଂ ଭୋର ସମୟରେ ମହିଳା ଯାତ୍ରୀଙ୍କ ସୁରକ୍ଷା ବ୍ୟବସ୍ଥା , ରେଲୱେ ଆଇନର ଧାରା 162 ଅନୁଯାୟୀ ମହିଳା ବଗିରେ ଅନୁପ୍ରବେଶ କରୁଥିବା ବ୍ୟକ୍ତିଙ୍କ ବିରୋଧରେ କାର୍ଯ୍ୟାନୁଷ୍ଠାନ , ଷ୍ଟେସନ ଏବଂ ଟ୍ରେନରେ ସଚେତନତା ପାଇଁ ନିୟମିତ ହେଲ୍ପଲାଇନର ବ୍ୟବହାର , ରେଳ କର୍ମଚାରୀଙ୍କ ସଚେତନତା ଅଭିଯାନ , ମହିଳା ନିରାପତ୍ତା ସମ୍ପର୍କିତ ପୋଷ୍ଟର ଲଗାଇବା ଓ ଗଣମାଧ୍ୟମରେ ଅଭିଯାନ , କାର୍ଯ୍ୟାନ୍ୱୟନକୁ ତଦାରଖ କରିବାକୁ ରେଲୱେ ବୋର୍ଡରେ 3 ଜଣ ମହିଳା ଅଫିସରଙ୍କୁ ନେଇ କମିଟି ଗଠନ ଏବଂ ଡିଭିଜନ ଓ ଜୋନାଲ ସ୍ତରରେ ମଧ୍ୟ ସମାନ ପଦକ୍ଷେପ ଇତ୍ୟାଦି ପାଇଁ ବ୍ୟବସ୍ଥା କରାଯାଇଛି ।


    5.59 କୋଟି ଟଙ୍କା ଖର୍ଚ୍ଚରେ ସର୍ବଭାରତୀୟ ହେଲ୍ପଲାଇନ ନମ୍ବର 182ରେ ବିକାଶ କରାଯାଇଛି । ଏହାକୁ ଅଧିକ ଯାତ୍ରୀ ଅନୁକୂଳ ଏବଂ ସକ୍ରିୟ କରିବା ପାଇଁ ଏକ ଆପ୍ ସହିତ ସମନ୍ୱିତ କରାଯାଇଛି । ମହିଳା ଯାତ୍ରୀଙ୍କ ନିରାପତ୍ତା ଦିଗରେ ନିଆଯାଇଥିବା ବିଭିନ୍ନ ପଦକ୍ଷେମ ବାବଦରେ ଲୋକଙ୍କୁ ସଚେତନ କରାଇବାକୁ ଜୋନ୍ ସ୍ତରରେ ବ୍ୟାପକ ଅଭିଯାନ କରାଯାଉଛି ।


    ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହନଙ୍କ ଦ୍ୱାରା ରାଜ୍ୟସଭାରେ ଶୁକ୍ରବାର ଏକ ଲିଖିତ ଉତ୍ତରରେ ଏହି ସୂଚନା ଦିଆଯାଇଛି ।


    **********

    
    
    (Release ID: 1539718) Visitor Counter : 1