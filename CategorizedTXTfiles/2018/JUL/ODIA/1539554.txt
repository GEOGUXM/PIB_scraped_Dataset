      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଚାଷୀଙ୍କ ପାଇଁ କେନ୍ଦ୍ରର ଆଉ ଏକ ଲାଭଦାୟକ ପଦକ୍ଷେପ
      • 2018-19 ଋତୁ ପାଇଁ ଆଖୁର ଉଚିତ ଏବଂ ଲାଭଜନକ ଦରକୁ କ୍ୟାବିନେଟ ଅନୁମୋଦନ
      • ଆଖୁ ଚାଷୀଙ୍କୁ ମିଳିବ 83,000କୋଟି ଟଙ୍କାର ପ୍ରୋତ୍ସାହନ
      Posted On: 18 JUL 2018 5:12PM by PIB Bhubaneshwar


    2018-19 ଫସଲ ଋତୁ ପାଇଁ କେନ୍ଦ୍ର ସରକାର ଆଖୁର ଉଚିତ ଏବଂ ଲାଭଜନକ ଦର (ଏଫଆରପି) 10 ପ୍ରତିଶତ ମୌଳିକ ଅସୁଲ ଦର ସହ କ୍ୱିଂଟାଲ ପ୍ରତି 275 ଟଙ୍କା ଧାର୍ଯ୍ୟ କରିଛନ୍ତି । ଏଥିସହିତ 10%ରୁ ଅଧିକ କିମ୍ବା ଊଦ୍ଧ୍ୱର୍ର ଅସୁଲ ଉପରେ 0.1 ପ୍ରତିଶତର ବୃଦ୍ଧି ପାଇଁ କ୍ୱିଂଟାଲ ପ୍ରତି 2 ଟଙ୍କା 75 ପଇସା ପ୍ରିମିୟମ ଯୋଗାଇବାର ବ୍ୟବସ୍ଥା କରାଯାଇଛି । ଆଖୁ ଚାଷୀଙ୍କ ଲାଭକୁ ଦୃଷ୍ଟିରେ ରଖି ଏ ସଂକ୍ରାନ୍ତ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ଅନୁମୋଦନ କରିଛନ୍ତି । 2018-19 ଆଖୁ ଋତୁ ପାଇଁ ଆଖୁର ଉତ୍ପାଦନ ମୂଲ୍ୟ କ୍ୱିଂଟାଲ ପ୍ରତି 155 ଟଙ୍କା ରହିଛି ।


    ଏଫଆରପି ମୂଲ୍ୟ 10% ଅସୁଲ ଦର ହାରରେ କ୍ୱିଂଟାଲ ପ୍ରତି 275 ଟଙ୍କା ଧାର୍ଯ୍ୟ କରାଯାଇଥିବାରୁ ଏହା ଉତ୍ପାଦନ ମୂଲ୍ୟ ଠାରୁ 77.42% ଅଧିକ ହୋଇଛି । ଏହାଦ୍ୱାରା ଚାଷୀଙ୍କୁ ସେମାନଙ୍କ ଉତ୍ପାଦନ ଖର୍ଚ୍ଚର 50% ଫେରସ୍ତ କରିବାର ପ୍ରତିଶ୍ରୁତି ପୂରଣ କରିବା ସୁନିଶ୍ଚିତ ହେବ । 2018-19 ଚିନି ଋତୁରେ ଆଖୁ ଉତ୍ପାଦନର ଆଶାଜନକ ପରିମାଣକୁ ଦୃଷ୍ଟିରେ ରଖି ଆଖୁ ଚାଷୀଙ୍କୁ ମୋଟ 83 , 000 କୋଟି ଟଙ୍କାର ପ୍ରୋତ୍ସାହନ ରାଶି ପ୍ରଦାନ କରାଯିବ । କୃଷକଙ୍କୁ ସୁହାଇବା ଭଳି ସରକାରଙ୍କ ପଦକ୍ଷେପ ଜରିଆରେ ଆଖୁ ଚାଷୀଙ୍କୁ ନିର୍ଦ୍ଧାରିତ ସମୟରେ ସେମାନଙ୍କ ପାଉଣା ଯୋଗାଇ ଦିଆଯିବା ସୁନିଶ୍ଚିତ କରାଯିବ ।


    କୃଷକମାନଙ୍କ ସ୍ୱାର୍ଥକୁ ଆଖି ଆଗରେ ରଖି ଯେଉଁ ସବୁ ଚିନି କଳରେ ଅସୁଲ ପରିମାଣ 9.5% ପ୍ରତିଶତରୁ କମ ହେବ ସେଠାରେ କୌଣସି ପ୍ରକାରର ବିଯୋଗ କରାଯିବ ନାହିଁ ବୋଲି ସରକାର ନିଷ୍ପତି ନେଇଛନ୍ତି । ଚଳିତ ଋତୁରେ ଆଖୁ କ୍ୱିଂଟାଲ ପ୍ରତି 255 ଟଙ୍କା ତୁଳନାରେ ଏପରି ଆଖୁ ଚାଷୀମାନେ କ୍ୱଂଟାଲ ପ୍ରତି 261.25 ଟଙ୍କା ପାଇବେ ବୋଲି ଜଣାପଡ଼ିଛି ।


    ଚିନିକଳଗୁଡ଼ିକ ଦ୍ୱାରା ଚାଷୀଙ୍କ ଠାରୁ 2018-19 ଚିନି ଋତୁ(2018 ଅକ୍ଟୋବର ପହିଲା ଠାରୁ ଆରମ୍ଭ)ରେ କ୍ରୟ କରାଯାଇଥିବା ଆଖୁ ଉପରେ ସରକାରୀ ଅନୁମୋଦିତ ଉଚିତ ଓ ଲାଭଜନକ ଦର (ୠଜଚ)ଲାଗୁ ହେବ ।


    ଚିନି କ୍ଷେତ୍ର ଏକ ଗୁରୁତ୍ୱପୂର୍ଣ୍ଣ କୃଷି ଆଧାରିତ କ୍ଷେତ୍ର ଯାହା ଦେଶର 5 କୋଟି ଆଖୁ ଚାଷୀ ଏବଂ ସେମାନଙ୍କ ପରିବାରର ଜୀବନଜୀବିକାକୁ ପ୍ରଭାବିତ କରିଥାଏ । ଚିନି କଳଗୁଡ଼ିକରେ ପାଖାପାଖି 5 ଲକ୍ଷ ଶ୍ରମଜୀବୀ ସିଧାସଳଖ ନିଯୁକ୍ତି ପାଇଛନ୍ତି , ଏହାଛଡ଼ା କୃଷି ଶ୍ରମିକ ଏବଂ ପରିବହନ ଭଳି ଆନୁସଙ୍ଗିକ କାର୍ଯ୍ୟରେ ବହୁସଂଖ୍ୟକ ଲୋକଙ୍କୁ ନିଯୁକ୍ତି ମିଳିଛି ।


    **********

    
    
    (Release ID: 1539554) Visitor Counter : 3