      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସଂସଦର ମୌସୁମୀ ଅଧିବେଶନ ଆରମ୍ଭ ପୂର୍ବରୁ ପ୍ରଧାନମନ୍ତ୍ରୀଙ୍କ ବିବୃତି
      Posted On: 18 JUL 2018 2:56PM by PIB Bhubaneshwar


    ସଂସଦର ମୌସୁମୀ ଅଧିବେଶନରେ ଦେଶ ସମ୍ମୁଖରେ ଥିବା ଅନେକ ଗୁରୁତ୍ୱପୂର୍ଣ୍ଣ ପ୍ରସଙ୍ଗ ଉପରେ ବିସ୍ତୃତ ଭାବେ ଆଲୋଚନା ହେବାର ଆବଶ୍ୟକତା ଅଛି । ଆଲୋଚନା ଯେତେ ଅଧିକ ହେବ ଗୃହରେ ବରିଷ୍ଠ ଓ ଅଭିଜ୍ଞ ସଦସ୍ୟମାନେ ସେତେ ଅଧିକ ମୂଲ୍ୟବାନ ତଥ୍ୟ ଉପସ୍ଥାପନ କରିପାରିବେ ଏବଂ ଦେଶ ପାଇଁ ଏହା ହିତଜନକ ହୋଇପାରିବ । ଉତ୍ତମ ପରାମର୍ଶ ଦ୍ୱାରା ସରକାର ମଧ୍ୟ ଠିକ୍ ଭାବେ ନୀତିଗତ ନିଷ୍ପତ୍ତି ନେଇପାରିବେ । ମୁଁ ଆଶା କରେ ସମସ୍ତ ରାଜନୈତିକ ଦଳ ଗୁରୁତ୍ୱପୂର୍ଣ୍ଣ କାର୍ଯ୍ୟ ପାଇଁ ଗୃହ ସମୟର ସର୍ବାଧିକ ସଦୁପଯୋଗ କରିବେ । ଗୃହର ପ୍ରତ୍ୟେକ ସଦସ୍ୟ ସମ୍ପୂର୍ଣ୍ଣ ଭାବେ ସହଯୋଗ କରିବେ ଯାହା ଫଳରେ ଗୃହର କାର୍ଯ୍ୟ ପ୍ରେରଣାଦାୟୀ ହେବ ଏବଂ ରାଜ୍ୟ ବିଧାନସଭାଗୁଡ଼ିକ ପାଇଁ ଏହା ଉଦାହରଣ ହୋଇପାରିବ । ମୁଁ ଆଶା କରୁଛି ସମସ୍ତ ରାଜନୈତିକ ଦଳ ଏହା କରିବେ । ଏବେ ପୁଣି ଥରେ ମୁଁ ମୋର ଆଶା ଓ ଆକାଂକ୍ଷାକୁ ଆପଣମାନଙ୍କ ନିକଟରେ ଉପସ୍ଥାପନ କରୁଛି ଏବଂ ଏ ଦିଗରେ ପ୍ରଚେଷ୍ଟା ଜାରି ରହିବ । ଆମେ ଏଥିପାଇଁ ଦୃଢ଼ ଭାବେ ଚେଷ୍ଟା କରିବା ଉଚିତ ଏବଂ ଅବିରତ ଉଦ୍ୟମ ରହିବା ଆବଶ୍ୟକ । କୌଣସି ରାଜନୈତିକ ଦଳ କିମ୍ବା ସଦସ୍ୟ ଉତ୍ଥାପନ କରିବାକୁ ଚାହୁଁଥିବା ଯେକୌଣସି ପ୍ରସଙ୍ଗ ଉପରେ ଆଲୋଚନା କରିବାକୁ ସରକାର ପ୍ରସ୍ତୁତ ଅଛନ୍ତି । ଏହି ମୌସୁମୀ ଋତୁରେ ପ୍ରବଳ ବର୍ଷା ଦେଶର କେତେକ ସ୍ଥାନରେ କ୍ଷୟକ୍ଷତି କରିଥିବା ବେଳେ ଅନ୍ୟ କେତେକ ସ୍ଥାନରେ ବର୍ଷାର ଅଭାବ ପରିଲକ୍ଷିତ ହୋଇଛି । ମୁଁ ଭାବୁଛି ଏ ସମ୍ପର୍କରେ ଆଲୋଚନା କରିବା ଅତ୍ୟନ୍ତ ଗୁରୁତ୍ୱପୂର୍ଣ୍ଣ । ଅଶେଷ ଧନ୍ୟବାଦ ।


    *************

    
    
    (Release ID: 1538960) Visitor Counter : 3