      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଅନଲାଇନ ପ୍ରଶିକ୍ଷଣ ସାମଗ୍ରୀ ପ୍ରସ୍ତୁତ କରିବା ପାଇଁ ରାଷ୍ଟ୍ରୀୟ ସଂସାଧନ କେନ୍ଦ୍ରର ଗଠନ
      Posted On: 19 JUL 2018 2:58PM by PIB Bhubaneshwar


    ସରକାର ସଂଶୋଧିତ ପାଠ୍ୟକ୍ରମକୁ ଧ୍ୟାନରେ ରଖି ବିଷୟରେ ହେବାକୁ ଥିବା ବିକାଶ , ନୂତନ ତଥା ଉଦ୍ଭବ ହେଉଥିବା ପ୍ରକ୍ରିୟା , ଶିକ୍ଷଣ ପଦ୍ଧତିରେ ସୁଧାରକୁ ଆଖି ଆଗରେ ରଖି ଅନଲାଇନ ପ୍ରଶିକ୍ଷଣ ସାମଗ୍ରୀ ପ୍ରସ୍ତୁତ କରିବା ପାଇଁ ରାଷ୍ଟ୍ରୀୟ ସଂସାଧନ କେନ୍ଦ୍ର ଗଠନ କରିବାର ପ୍ରସ୍ତାବ ପ୍ରଦାନ କରିଛନ୍ତି । ପ୍ରଥମ ସୋପାନରେ କେନ୍ଦ୍ରୀୟ ବିଶ୍ୱବିଦ୍ୟାଳୟରେ ସ୍ଥିତ ମନ୍ତ୍ରଣାଳୟର ରାଷ୍ଟ୍ରୀୟ ପଣ୍ଡିତ ମଦନ ମୋହନ ମାଲବ୍ୟ ଶିକ୍ଷକ ଏବଂ ଶିକ୍ଷଣ ମିଶନ , ଆଇଆଇଏସ , ଆଇୟୁସିଏଏ , ଆଇଆଇଟି , ଆଇଆଇଏସଇଆର , ରାଜ୍ୟ ବିଶ୍ୱବିଦ୍ୟାଳୟ , ବିଶ୍ୱବିଦ୍ୟାଳୟ ଅନୁଦାନ ଆୟୋଗର ମାନବ ସମ୍ବଳ ବିକାଶ କେନ୍ଦ୍ର , ରାଷ୍ଟ୍ରୀୟ ପ୍ରାଦ୍ୟୋଗିକୀ ଶିକ୍ଷକ ପ୍ରଶିକ୍ଷଣ ସଂସ୍ଥାନ , ଆଇଆଇଆଇଟି , ମୁକ୍ତ ବିଶ୍ୱବିଦ୍ୟାଳୟମାନଙ୍କରେ 75ଟି ବିଶେଷ ବିଷୟ ସମ୍ବନ୍ଧରେ ରାଷ୍ଟ୍ରୀୟ ସଂସାଧନ କେନ୍ଦ୍ର ଚିହ୍ନିତ କରାଯାଇଛି । ଏହି କେନ୍ଦ୍ରମାନଙ୍କରେ ସାମାଜିକ ବିଜ୍ଞାନ , ବିଜ୍ଞାନ , ଇଞ୍ଜିନିୟରିଂ ଏବଂ ପ୍ରାଦ୍ୟୋଗିକୀ , ଡିଜାଇନ ଓ ନିର୍ମାଣ , ମାନବିକତା , ଭାଷା ଶିକ୍ଷଣ , ବାଣିଜ୍ୟ , ପ୍ରବନ୍ଧନ , ଶିକ୍ଷା ଯୋଜନା ଏବଂ ପ୍ରଶାସନ , ଲୋକ ନୀତି , ନେତୃତ୍ୱ ଏବଂ ଶାସନ , ପୁସ୍ତକାଳୟ ଏବଂ ସୂଚନା ବିଜ୍ଞାନ , Astronomy & Astrophysics, , ବିଶ୍ଳେଷଣ ଏବଂ ମୂଲ୍ୟାଙ୍କନ , ଶିକ୍ଷଣ ଏବଂ ଅନୁସନ୍ଧାନ ପଦ୍ଧତି , ନାନୋ ବିଜ୍ଞାନ , ଇଣ୍ଟରନେଟ ଇତ୍ୟାଦି ବିଷୟକୁ ସାମିଲ କରାଯାଇଛି ।


    ଏହି ପଦକ୍ଷେପ ଅନ୍ତର୍ଗତ ସମସ୍ତ ସେବାରତ ଶିକ୍ଷକମାନଙ୍କୁ ନିଜ ନିଜ ବିଷୟରେ ହେଉଥିବା ଆଧୁନିକ ବିକାଶ ବାବଦରେ ଜାଣିବାର ଅବସର ମିଳିବ । ଏହି ସୂଚନା ‘ ସ୍ୱୟମ ’ ପ୍ଲାଟଫର୍ମ ଜରିଆରେ ଉପଲବ୍ଧ ହେବ । ଏହି ସୂଚନା ଆଜି ରାଜ୍ୟ ସଭାରେ ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଡଃ ସତ୍ୟପାଲ ସିଂ ଏକ ପ୍ରଶ୍ନର ଲିଖିତ ଉତ୍ତରରେ ପ୍ରଦାନ କରିଛନ୍ତି ।


    *************


    

    
    (Release ID: 1539433) Visitor Counter : 2