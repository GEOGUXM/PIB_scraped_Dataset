      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଦ୍ୱିତୀୟ ପିଢ଼ିର ଇଥାନୋଲ ବାୟୋ-ବିଶୋଧନାଗାର ସ୍ଥାପନ
      Posted On: 25 JUL 2018 6:29PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି ଯେ ରାଷ୍ଟ୍ରାୟତ୍ତ ତୈଳ ଉତ୍ପାଦନକାରୀ କମ୍ପାନୀମାନେ ରାଜ୍ୟ ସରକାର ଓ ଟେକ୍ନୋଲଜି ଯୋଗାଣକାରୀ ସଂସ୍ଥାମାନଙ୍କ ସହ 2ଜି ଇଥାନୋଲ ଜୈବ- ବିଶୋଧନାଗାର ସ୍ଥାପନ ସକାଶେ ବୁଝରମଣା ପତ୍ର (ଏମଓୟୁ) ସ୍ୱାକ୍ଷର କରିଛନ୍ତି । 25.12.2016 ତାରିଖ ଦିନ ହିନ୍ଦୁସ୍ତାନ ପେଟ୍ରୋଲିୟମ କର୍ପୋରେସନ ଲିମିଟେଡ଼ର ପ୍ରଥମ 2ଜି ଇଥାନୋଲ ଜୈବ-ବିଶୋଧନାଗାର ପଞ୍ଜାବର ବଥିଣ୍ଡାଠାରେ ସ୍ଥାପନ ସକାଶେ ଭିତ୍ତିପ୍ରସ୍ତର ସ୍ଥାପନ କରାଯାଇଛି ।


    ରାଜ୍ୟସଭାରେ ଏକ ଲିଖିତ ଉତ୍ତର ପ୍ରଦାନ କରି ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ପାଞ୍ଚଟି ସ୍ଥାନରେ ଜୈବଇନ୍ଧନ- ବିଶୋଧନାଗାର ସ୍ଥାପନ ସକାଶେ ବିସ୍ତୃତ ସମ୍ଭାବ୍ୟ ରିପୋର୍ଟ (ଡ଼ିଏଫଆର) ପ୍ରସ୍ତୁତ କରାଯାଇଛି । ପାଞ୍ଚଟି ସ୍ଥାନରେ ଭୂମି ମଧ୍ୟ ମଂଜୁର କରାଯାଇଛି । 2018 ଜୁନ 4 ତାରିଖ ଦିନ “ ଆସାବ ବାୟୋ-ରିଫାଇନେରୀ ପ୍ରାଇଭେଟ ଲିମିଟେଡ଼ ” ନାମକ ଏକ ମିଳିତ ଉଦ୍ୟମ କମ୍ପାନୀ ସୃଷ୍ଟି କରାଯାଇଛି ଏବଂ ଏଥିରେ ନୁମାଲିଗଡ଼ ରିଫାଇନେରୀ ଲିମିଟେଟ (ଏନଆରଏଲ) , ମେସର୍ସ ଚେମ୍ପୋଲିସ ଓୟେ ଅଫ୍ ଫିନଲାଣ୍ଡ ଓ ମେସସର୍ମ ଫୋର୍ଟମ 3 ବିଭି ଅଫ ନେଦରଲାଣ୍ଡର ସମାନ ଅଂଶଧନ ରହିବ । ଏହି କମ୍ପାନୀ ଆସାମରେ ଏକ 2ଜି ଇଥାନୋଲ ବାୟୋରିଫାଇନେରୀ ସ୍ଥାପନ କରିବେ ।


    ତୈଳ ବିତରକ କମ୍ପାନୀ (ଓଏମସି)ମାନଙ୍କ ମାଧ୍ୟମରେ ସରକାର ଇଥାନୋଲ ବ୍ଲେଣ୍ଡେଡ଼ ପେଟ୍ରୋଲ (ଡ଼ବିପି) କାର୍ଯ୍ୟକ୍ରମ ପ୍ରବର୍ତ୍ତନ କରୁଛନ୍ତି । ଓଏମସିମାନେ ଏବେ ଇଥାନୋଲ ମିଶ୍ରିତ ପେଟ୍ରୋଲ ବିକ୍ରି କରିଆସୁଛନ୍ତି ଏବଂ ସେଥିରେ ସର୍ବାଧିକ 10% ଇଥାନୋଲ ଥାଏ ।


    ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଇବିପି କାର୍ଯ୍ୟକ୍ରମ ପାଇଁ ଉପଲବ୍ଧ ଇଥାନୋଲ ପରିମାଣ ଆବଶ୍ୟକ ପରିମାଣ ଠାରୁ କମ । ତେଣୁ ଇଥାନୋଲ ମିଶ୍ରିତ ପେଟ୍ରୋଲ ଟାର୍ଗେଟ ପରିମାଣ ତୁଳନାରେ ଏହା କମ । ପୋଟେବଲ ଏବଂ କେମିକାଲ ସେକ୍ଟରରେ ମଧ୍ୟ ଇଥାନୋଲ ବ୍ୟବହାର କରାଯାଉଛି । 2017-18 ବର୍ଷରେ ଇଥାନୋଲ ଯୋଗାଣ ସକାଶେ ଓଏମସିମାନଙ୍କ ପକ୍ଷରୁ ଟେଣ୍ଟର ଆହ୍ୱାନ କରାଯାଇଥିଲା ଏବଂ ମୋଟ 313 କୋଟି ଲିଟର ସଂଗ୍ରହ ଲକ୍ଷ୍ୟ ପରିବର୍ତ୍ତେ 153.74 କୋଟି ଲିଟର ଇଥାନୋଲ ଇବିପି କାର୍ଯ୍ୟକ୍ରମ ପାଇଁ ଯୋଗାଣ ଲାଗ ଚୁକ୍ତିନାମା ସ୍ୱାକ୍ଷରିତ ହୋଇଥିଲା । ଜାତୀୟ ଜୈବଇନ୍ଧନ ନୀତି - 2018 ଅନୁସାରେ , ସରକାର ବି-ହେଭି ଗୁଡ଼ , ଆଖୁରସ ଏବଂ ଖରାପ ହୋଇଯାଇଥିବା ଖାଦ୍ୟପଦାର୍ଥକୁ ଫିଡ଼ଷ୍ଟକ ଭାବେ ବ୍ୟବହାର କରି ଇଥାନୋଲ ଉତ୍ପାଦନ ବୃଦ୍ଧି ପାଇଁ ପ୍ରୟାସ କରାଯିବ ।


    **********


    

    
    (Release ID: 1540891) Visitor Counter : 1