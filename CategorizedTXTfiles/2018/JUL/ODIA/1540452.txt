      ଆଣବିକ ଶକ୍ତି ବିଭାଗ

      ଆଣବିକ ଖଣିଜ ଅନୁସନ୍ଧାନ
      Posted On: 26 JUL 2018 4:27PM by PIB Bhubaneshwar


    ଭାରତ ସରକାର ଏହି ତଥ୍ୟ ବିଷୟରେ ସଂପୂର୍ଣ୍ଣ ଅବଗତ ଅଛନ୍ତି ଯେ ତାମିଲନାଡ଼ୁରେ 1.98 ନିୟୁତ ଟନର ମୋଲିବଡ଼େନମ୍ ସଂପଦ ମହଜୁଦ ରହିଛି । ତେବେ , ଆଣବିକ ଶକ୍ତି ବିଭାଗ ( DAE ) ତାମିଲନାଡ଼ୁର ଧର୍ମପୁରୀ ଜିଲ୍ଲା ଅନ୍ତର୍ଗତ ହାରୁର ତାଲୁକରେ ଗଚ୍ଛିତ ଥିବା ଏହି ସଂପଦର ଉତ୍ତୋଳନ ସକାଶେ ସରକାର ଏଯାବତ୍ କୌଣସି ପ୍ରକାର ପଦକ୍ଷେପ ଗ୍ରହଣ କରିନାହାନ୍ତି ।


    ଆଣମିକ ଖଣିଜ ସଂପଦ ଅନୁସନ୍ଧାନ ଓ ଗବେଷଣା ନିର୍ଦ୍ଦେଶାଳୟ ( AMD ) ଯାହାକି ଆଣବିକ ଶକ୍ତି ବିଭାଗର ଏକ ଅଙ୍ଗ , ତାହା ୟୁରାନିୟମ୍ , ଥୋରିୟମ୍ , ନିଓବିୟମ୍ , ଟାଣ୍ଟାଲୁମ୍ , ବେରିଲିୟମ୍ , ଲିଥିୟମ୍ , ଜିରକୋନିୟମ୍ , ଟିଟାନିୟମ୍ , ବିରଳ ମୃତ୍ତିକା ( ଯେଉଁଥିରେ କି ୟୁରାନିୟମ୍ ଓ ଥୋରିୟମ୍ ମହଜୁଦ ରହିଛି) ଭଳି ଖଣିଜ ସଂପଦର ଚିହ୍ନଟ , ମୂଲ୍ୟାୟନ ଏବଂ ସଂବର୍ଦ୍ଧନ କାର୍ଯ୍ୟ ସଂପାଦନ କରିଥାଏ । ଏହା ବ୍ୟତୀତ ସମୁଦ୍ରତଟରେ ଉପଲବ୍ଧ ବାଲିରୁ ଗାରନେଟ ଏବଂ ସିଲିମାନେଟ (ଆଣବିକ ଖଣିଜ ( ଭାଗ-ଖ , ପ୍ରଥମ ସୂଚୀ) , ଦି ମାଇନ୍ସ ଆଣ୍ଡ ମିନେରାଲ୍ସ (ବିକାଶ ଓ ନିୟନ୍ତ୍ରଣ) ଆଇନ , 1957) ମଧ୍ୟ ଚିହ୍ନଟ ଓ ସଂଗ୍ରହ କରିଥାଏ । ବିଗତ ସାଢ଼େ ଛଅ ଦଶନ୍ଧି ମଧ୍ୟରେ ଏଏମଡ଼ି ଦେଶର ବିଭିନ୍ନ ଭାଗରୁ ପର୍ଯ୍ୟାପ୍ତ ପରିମାଣର ଆଣବିକ ସଂପଦ ଚିହ୍ନଟ କରିବା ସହ ସଂଗ୍ରହ କରିଆସିଛି । ଏହି ସବୁ ଆଣବିକ ସଂପଦର ବିସ୍ତୃତ ବିବରଣୀ 2018 ମେ ’ ସୁଦ୍ଧା ନିମ୍ନରେ ପ୍ରଦାନ କରାଗଲା ।


    ୟୁରାନିୟମ୍- 3,00,034 ଟନ୍ ୟୁରାନିୟମ୍ ଅକ୍ସାଇଡ଼ (U3O8)


    ବେଳାଭୂମି ବାଲିରୁ ଉପଲବ୍ଧ ଖଣିଜସଂପଦ( BSM )- 1,173.07 ନିୟୁତ ଟନ୍


    ବିଏସଏମଯୁକ୍ତ ଖଣିଜ ସଂପଦ ନିମ୍ନରେ ପ୍ରଦାନ କରାଗଲା


    ଥୋରିୟମ (ଯାହା ମୋନାଜାଇଟ ଭାବେ ପରିଚିତ) – 12.47 ନିୟୁତ ଟନ୍ (1.12 ନିୟୁତ ଟନ୍ THO2 )


    ମୋନାଜାଇଟ୍ 55-60% ଥିବା ଖଣିଜ ସଂପଦ- ମୋଟ ବିରଳ ମୃତ୍ତିକା ଅଂଶ ( REE ) ମଧ୍ୟ ଆରଇଇର ଏକ ପ୍ରମୁଖ ସଂପଦ । ଏଏମଡ଼ି ମଧ୍ୟ 2000 ଟନ୍ 2%ଯୁକ୍ତ ଜେନୋଟାଇମ୍ (ୟାଟ୍ରିୟମ୍ ଯୁକ୍ତ ଆରଇଇ ଖଣିଜ ସଂପଦ) ଧାରଣକାରୀ ଭାରୀ ଖଣିଜ କନସେନଟ୍ରେଟ୍ ସ୍ଥାପନ କରାଯାଇଛି ।


    ଟିଟାନିୟମ୍ (ଯାହା ଇଲମେନାଇଟ , ଲିୟୁକୋକ୍ସେନ୍ ଏବଂ ରୁଟାଇଲ ଭାବେ ପରିଚିତ)- 682.30 ନିୟୁତ ଟନ୍


    ଜିରକୋନିୟମ (ଯାହା ଜିରକୋନ୍ ଭାବେ ପରିଚିତ)- 35.75 ନିୟୁତ ଟନ୍


    ଗାରନେଟ- 187.46 ନିୟୁତ ଟନ୍


    ସିଲିମାନାଇଟ – 255.09 ନିୟୁତ ଟନ୍


    ରାଜ୍ୟ ସରକର ଏବଂ ଆବେଦନକାରୀ ପକ୍ଷଙ୍କ ମଧ୍ୟରେ ଖନନ ଲିଜ୍ ଜନିତ ଚୁକ୍ତିପତ୍ର ସଂପୃକ୍ତ ରାଜ୍ୟ ସରକାରମାନଙ୍କ ଦ୍ୱାରା ସଂପନ୍ନ କରାଯାଉଛି ଏବଂ ଏଥିପାଇଁ ମାଇନିଂ ପ୍ଲାନ୍ ଏବଂ ଅନ୍ୟାନ୍ୟ ବିଧିଜନିତ ଅନୁମତିପତ୍ର ବିଭିନ୍ନ ସରକାରୀ ବିଭାଗମାନଙ୍କ ଦ୍ୱାରା ପ୍ରଦାନ ପରେ ଏହି ଚୁକ୍ତିନାମା ସ୍ୱାକ୍ଷରିତ ହୋଇଛି । ଅଧୁନା , ଏଏମଡ଼ି ଦ୍ୱାରା ସ୍ଥାପିତ ୟୁରାନିୟମ୍ ଗଚ୍ଛିତ ଥିବା କାର୍ଯ୍ୟ ଭାରତୀୟ ୟୁରାନିୟମ୍ କର୍ପୋରେସନ୍ ଲିମିଟେଡ଼ ଦ୍ୱାରା ସଂପନ୍ନ କରାଯାଉଛି ଏବଂ ଏହା ଡିଏଇର ଏକ ରାଷ୍ଟ୍ରାୟତ୍ତ ଉଦ୍ୟୋଗ ଭାବେ ସୁପରିଚିତ । ବେଳାଭୂମି ବାଲି ଖଣିଜଦ୍ରବ୍ୟ ପରିପ୍ରେକ୍ଷୀରେ , ଉଭୟ ରାଷ୍ଟ୍ରାୟତ୍ତ ଉଦ୍ୟୋଗ ତଥା ବେସରକାରୀ ଉଦ୍ୟୋଗୀଙ୍କ ଦ୍ୱାରା ଏଭଳି କାର୍ଯ୍ୟ ସଂପାଦନ କରାଯାଉଛି । ବେରିଲ , କୋଲୁମବାଇଟ୍ , ଟାଣ୍ଟାଲାଇଟ୍ , ଲେପିଡ଼ୋଲାଇଟ ଇତ୍ୟାଦି ଖଣିଜ ଭଳି ଅନ୍ୟାନ୍ୟ ଆଣବିକ ଖଣିଜ ସଂପଦର ନିର୍ଦ୍ଦିଷ୍ଟ ଖନନ କାର୍ଯ୍ୟ କରାଯାଉନାହିଁ ତେବେ ଏହାର ସଂଗ୍ରହ ଯଥା ବାଇପ୍ରଡ଼କ୍ଟକୁ ସଂଗ୍ରହ କରାଯାଉଛି ।


    ****************

    
    
    (Release ID: 1540452) Visitor Counter : 2