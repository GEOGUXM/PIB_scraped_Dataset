      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଜାତୀୟ ଜୈବ ଇନ୍ଧନ ନୀତି
      Posted On: 25 JUL 2018 6:27PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି ଯେ ଦେଶରେ ଜୈବ ଇନ୍ଧନ ଉତ୍ପାଦନ ପାଇଁ ପର୍ଯ୍ୟାପ୍ତ ତଥା ନିରବଚ୍ଛିନ୍ନ ଭାବେ ଫିଡ଼ଷ୍ଟକ ଉପଲବ୍ଧ କରିବା , କୃଷକମାନଙ୍କ ଉପାର୍ଜନ ବୃଦ୍ଧି , ଆମଦାନି ହ୍ରାସ , କର୍ମନିଯୁକ୍ତି ସୁଯୋଗ ସୃଷ୍ଟି ଏବଂ ବର୍ଜ୍ୟରୁ ସଂପଦ ସୃଷ୍ଟି ହେଉଛି ସରକାରଙ୍କ ଦ୍ୱାରା ଅନୁସୃତ ଜାତୀୟ ଜୈବ ଇନ୍ଧନ ନୀତି - 2018ର ମୂଳ ଉଦ୍ଦେଶ୍ୟ ଏବଂ ତାହା 08.06.2018 ତାରିଖରେ ସରକାର ପ୍ରବର୍ତ୍ତନ କରିଛନ୍ତି ।


    ରାଜ୍ୟସଭାରେ ଏକ ଲିଖିତ ଉତ୍ତର ରଖି ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଏହି ନୀତିରେ ଜୈବ ଇନ୍ଧନକୁ ‘ ମୌଳିକ ଜୈବ ଇନ୍ଧନ ” ଭାବେ ବର୍ଗୀକରଣ କରାଯାଇଛି । ଅର୍ଥାତ , ଏହା ଜୈବ ଇଥାନୋଲ ଏବଂ ବାୟୋ ଡ଼ିଜେଲ ଓ “ ଉନ୍ନତ ଜୈବ ଇନ୍ଧନ ” ଯଥା ଦ୍ୱିତୀୟ ପିଢ଼ି (2ଜି) ଇଥାନୋଲ , ବାୟୋ- ସିଏନଜି , ତୃତୀୟ ପିଢ଼ିର ଜୈବ ଇନ୍ଧନ ଇତ୍ୟାଦି ନାମରେ ସେଗୁଡ଼ିକ ନାମିତ । ଏହି ବର୍ଗରେ ଜୈବ ଇନ୍ଧନ ଉତ୍ପାଦନ ସକାଶେ ସରକାର ଆର୍ଥିକ ପ୍ରୋତ୍ସାହନ ଯୋଗାଇଦେବେ । ସେହିଭଳି ବିଭିନ୍ନ ପ୍ରକାର ପ୍ରୋତ୍ସାହନ , ଅଫ୍ ଟେକ୍ ପ୍ରତିଶ୍ରୁତି ଓ ସମ୍ଭାବ୍ୟ ଉତ୍ପାଦନ ବ୍ୟୟ ପାଇଁ ପାଣ୍ଠି ଯୋଗାଣ ମାଧ୍ୟରେ ଦେଶର ଉପଯୁକ୍ତ ପରିମାଣର ଉନ୍ନତ ଜୈବ ଇନ୍ଧନ ଉତ୍ପାଦନ ପାଇଁ କ୍ଷେତ୍ର ପ୍ରସ୍ତୁତ କରାଯିବ ।


    ଇଥାନୋଲ ଉତ୍ପାଦନ ବୃଦ୍ଧି ଉଦ୍ଦେଶ୍ୟରେ , ଏହି ନୀତି ବାସି ଖାଦ୍ୟ ଯଥା ଗହମ , ଭଙ୍ଗା ଚାଉଳ ଇତ୍ୟାଦିରୁ ଇଥାନୋଲ ଉତ୍ପାଦନ ଲାଗି ଏହି ନୀତି ଅନୁମତି ପ୍ରଦାନ କରେ । କାରଣ ଏଭଳି ଖାଦ୍ୟ ଲୋକମାନଙ୍କ ଭକ୍ଷଣ ଲାଗି ଅଯୋଗ୍ୟ । ଅଧିକନ୍ତୁ , ଏକ କୃଷିବର୍ଷ ମଧ୍ୟରେ , ଯେତେବେଳେ କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ଦ୍ୱାରା ଆକଳିତ ଖାଦ୍ୟ ଯୋଗାଣ ପରିମାଣ ଅଧିକ ଥାଏ , ସେଭଳି ସ୍ଥିତିରେ ଏହି ନୀତି ଅତିରିକ୍ତ ପରିମାଣର ଖାଦ୍ୟଶସ୍ୟକୁ ଇଥାନୋଲରେ ପରିବର୍ତ୍ତନ କରିବା ପାଇଁ ସୁଯୋଗ ପ୍ରଦାନ କରାଯିବ ଏବଂ ତାହା ଜାତୀୟ ଜୈବ ଇନ୍ଧନ ସମନ୍ୱୟ କମିଟିର ସ୍ୱୀକୃତି ଆଧାରରେ କାର୍ଯ୍ୟକାରୀ କରାଯିବ ।


    ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଖରାପ ହୋଇଯାଇଥିବା ବଳକା ଖାଦ୍ୟଶସ୍ୟକୁ ବ୍ୟବହାର କରି ଇଥାନୋଲ ଉତ୍ପାଦନ କରିବା ଦ୍ୱାରା ଇଥାନୋଲ ମିଶ୍ରିତ ପେଟ୍ରୋଲ (ଇବିପି) ପରିମାଣ ବୃଦ୍ଧି ପାଇବ । ଏହାଦ୍ୱାରା କୃଷକମାନଙ୍କ ଉପାର୍ଜନ ବଢ଼ିବ , ବୈଦେଶିକ ମୁଦ୍ରା ସଞ୍ଚୟ ହୋଇପାରିବ ତଥା ପର୍ଯ୍ୟାବରଣ ପ୍ରସଙ୍ଗର ସମାଧାନ ହୋଇପାରିବ । ଇଥାନୋଲ ଯୋଗାଣ ବର୍ଷ 2016-17ରେ ମୋଟ 66.5କୋଟି ଲିଟର ଇଥାନୋଲ ପେଟ୍ରୋଲ ସହ ମିଶ୍ରଣ ଘଟାଯାଇଥିଲା ଏବଂ ଏହାଦ୍ୱାରା 1749 କୋଟି ଟଙ୍କାର ବୈଦେଶିକ ମୁଦ୍ରା ସଞ୍ଚୟ କରାଯିବା ସହ କାର୍ବନ ନିର୍ଗମନ ମାତ୍ରାରେ 13.23ଲକ୍ଷ ଟନ ହ୍ରାସ ଘଟିଥିବାର ଆକଳନ କରାଯାଇଛି ।


    **********


    

    
    (Release ID: 1540890) Visitor Counter : 1