      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଅନାସ୍ଥା ପ୍ରସ୍ତାବକୁ ନେଇ ସଂସଦରେ ପ୍ରଧାନମନ୍ତ୍ରୀ ପ୍ରଦାନ କରିଥିବା ବକ୍ତବ୍ୟର ମୂଖ୍ୟାଂଶ
      Posted On: 20 JUL 2018 6:15PM by PIB Bhubaneshwar


    ଗୃହରେ ଆଗତ କରାଯାଇଥିବା ଅନାସ୍ଥା ପ୍ରସ୍ତାବକୁ ପ୍ରତ୍ୟାଖ୍ୟାନ କରିବା ପାଇଁ ମୁଁ ସମସ୍ତଙ୍କୁ ଅନୁରୋଧ କରୁଛି ।


    ଆଜି କିଛି ସଦସ୍ୟମାନଙ୍କର ନକାରାତ୍ମକତାକୁ ଦେଶ ଦେଖିଛି । ବିକାଶକୁ କିଛି ବ୍ୟକ୍ତି କିପରି ପ୍ରବଳ ଭାବେ ବିରୋଧ କରୁଛନ୍ତି ତାହା ଭାରତ ଦେଖିଛି ।


    ଯଦି ଆପଣ ତର୍କ ପାଇଁ ପ୍ରସ୍ତୁତ ନାହାନ୍ତି , ତେବେ ଏ ପ୍ରସ୍ତାବକୁ କାହିଁକି ଆଗତ କଲେ ? ଆପଣମାନେ ଏହି ପ୍ରସ୍ତାବକୁ ବିଳମ୍ବ କରିବା ପାଇଁ କାହିଁକି ଚେଷ୍ଟା କରୁଛନ୍ତି ?


    ସେମାନଙ୍କୁ କେବଳ ଗୋଟିଏ କଥା କହିବାର ଅଛି ଯେ- ମୋଦୀଙ୍କୁ ହଟାଅ ।


    ଆମେ ବିରୋଧି ଦଳର ସଦସ୍ୟମାନଙ୍କ ମଧ୍ୟରେ ଯାହା ଦେଖିଲୁ ତାହା ହେଉଛି କେବଳ ଗର୍ବ । ଏହି ସଦସ୍ୟମାନଙ୍କୁ ମୁଁ କହି ରଖିବାକୁ ଚାହେଁ ଯେ ଜନସାଧାରଣ ହିଁ ଆମକୁ ନିର୍ବାଚିତ କରିଛନ୍ତି । ସେଥିପାଇଁ ଆମେ ଏଠାକୁ ଆସିଛୁ ।


    କ୍ଷମତାକୁ ଆସିବା ପାଇଁ ସେ ଏତେ ତରବର କାହିଁକି ?


    ସକାଳେ ଭୋଟିଂ ଶେଷ ହୋଇନଥିଲା , ବିତର୍କ ମଧ୍ୟ ଶେଷ ହୋଇନଥିଲା , ଜଣେ ସଦସ୍ୟ ମୋ ନିକଟକୁ ଧାଇଁ ଆସି କହିଲେ-ଉଠ , ଉଠ , ଉଠ...


    ଜଣେ ମୋଦୀଙ୍କୁ ଉଠାଇବା ପାଇଁ ଦେଖନ୍ତୁ ସେମାନେ କାହାକୁ କାହାକୁ ଏକାଠି କରିବାକୁ ଚେଷ୍ଟା କରୁଛନ୍ତି ।


    ଆମ ସ୍ୱାର୍ଥ ପାଇଁ ଆମେ ଏଠାରେ ନାହୁଁ ।


    125 କୋଟି ଭାରତୀୟଙ୍କ ଆଶୀର୍ବାଦ ପାଇଁ ଆମେ ଏଠାରେ ଅଛୁ ।


    ‘ ସବକା ସାଥ ସବକା ବିକାଶ ’ ମନ୍ତ୍ର ସହିତ ଆମେ ଦେଶସେବା କରିଛୁ ।


    ଏହି ଗ୍ରାମମାନଙ୍କ ମଧ୍ୟରୁ ଅଧିକାଂଶ ପୂର୍ବ ଭାରତ ଏବଂ ଉତ୍ତର ପୂର୍ବ ଭାରତରେ ଅବସ୍ଥିତ ।


    ଆମ ସରକାରଙ୍କ ପାଇଁ ସମ୍ମାନର ବିଷୟ ହେଉଛି 70 ବର୍ଷ ଧରି ଅନ୍ଧକାର ମଧ୍ୟରେ ଥିବା 18 ,000 ଗ୍ରାମଗୁଡ଼ିକର ବିଦ୍ୟୁତକରଣ ଦିଗରେ କାର୍ଯ୍ୟ କରିବା ।


    ରେକର୍ଡ ଗତିରେ ପାଇଖାନା ନିର୍ମାଣ କରାଯାଇଛି ।


    ଉଜ୍ଜ୍ୱଳା ଯୋଜନା ଫଳରେ ମହିଳାମାନେ ଏକ ଧୂଆଁମୁକ୍ତ ଜୀବନ ନିର୍ବାହ କରୁଛନ୍ତି ।


    ଆମ ସରକାର ଗରିବମାନଙ୍କ ପାଇଁ ବ୍ୟାଙ୍କ ଖାତା ଖୋଲିଛନ୍ତି । ପୂର୍ବରୁ ବ୍ୟାଙ୍କର ଦ୍ୱାର ଗରିବମାନଙ୍କ ପାଇଁ କେବେ ଖୋଲୁନଥିଲା ।


    ଏହି ସରକାର ହିଁ ଆୟୁଷ୍ମାନ ଭାରତ ଭଳି ଏକ କାର୍ଯ୍ୟକ୍ରମ ଗ୍ରହଣ କରିଛନ୍ତି ଯାହାକି ଗରିବମାନଙ୍କୁ ଉଚ୍ଚ ଗୁଣାତ୍ମକ ମାନର ସ୍ୱାସ୍ଥ୍ୟସେବା ପ୍ରଦାନ କରିବ ।


    ନିମ-ପ୍ରଲେପିତ ୟୁରିଆର ନିଷ୍ପତ୍ତି ଭାରତର କୃଷକମାନଙ୍କୁ ସହାୟତା କରିଛି ।


    ଷ୍ଟାର୍ଟ-ଅପ ଜଗତରେ ଭାରତ ଏହାର ପଦଚିହ୍ନ ଅଙ୍କିତ କରିଛି । ମୁଦ୍ରା ଯୋଜନା ବହୁ ଯୁବବର୍ଗଙ୍କ ସ୍ୱପ୍ନ ପୂରଣ କରୁଛି ।


    ଭାରତୀୟ ଅର୍ଥବ୍ୟବସ୍ଥା ଶକ୍ତିଶାଳୀ ହେଉଛି ଏବଂ ଭାରତ ମଧ୍ୟ ବିଶ୍ୱ ଅର୍ଥବ୍ୟବସ୍ଥାକୁ ଶକ୍ତିଶାଳୀ କରୁଛି ।


    କଳାଧନ ବିରୋଧରେ ଲଢ଼େଇ ଜାରି ରହିବ । ମୁଁ ଜାଣିଛି ଯେ ଏଥିପାଇଁ ମୁଁ ଅନେକ ଶତୃ ତିଆରି କରିଛି କିନ୍ତୁ ଠିକ ଅଛି କି ଇସିଆଇ , ବିଚାର ବିଭାଗ , ଆରବିଆଇ ତଥା ଆନ୍ତର୍ଜାତିକ ଏଜେନ୍ସିମାନଙ୍କ ଉପରେ କଂଗ୍ରେସର କୌଣସି ବିଶ୍ୱାସ ନାହିଁ । ସେମାନଙ୍କର କୌଣସି କଥା ଉପରେ ବିଶ୍ୱାସ ନାହିଁ ।


    ଆମେ ଏଠାକୁ କାହିଁକି ଆସିଛୁ ? ସବୁ କଥାକୁ ନେଇ ଛୋଟପିଲା ଭଳି ବ୍ୟବହାର ଶୋଭା ପାଏ ନାହିଁ ।


    ଜଣେ ନେତା ଡୋକଲାମ ବିଷୟରେ କହୁଥିଲେ । ସେହି ନେତା ଯିଏକି ଆମ ସୈନ୍ୟବାହିନୀକୁ ଛାଡି ଚୀନର ରାଷ୍ଟ୍ରଦୂତଙ୍କୁ ବିଶ୍ୱାସ କରିଥିଲେ । ରାଫେଲ ଯୁଦ୍ଧ ବିମାନକୁ ନେଇ ଏକ ଖାମଖିଆଲ ଅଭିଯୋଗ ଯୋଗୁ ଉଭୟ ଦେଶଙ୍କୁ ବିବୃତି ପ୍ରଦାନ କରିବାକୁ ପଡିଲା ।


    କଂଗ୍ରେସକୁ ମୋର ଅନୁରୋଧ ଯେ ଦୟାକରି ଜାତୀୟ ସୁରକ୍ଷାକୁ ନେଇ ରାଜନୀତି କରନ୍ତୁ ନାହିଁ ।


    ଆମର ସେବା ବାହିନୀ ପ୍ରତି ଏ ଅପମାନକୁ ମୁଁ ସହ୍ୟ କରିବି ନାହିଁ ।


    ଆପଣ ଯେମିତି ଚାହିଁବେ ମୋତେ ଗାଳିଦେଇ ପାରିବେ । କିନ୍ତୁ ଭାରତର ଯବାନଙ୍କୁ ଅପମାନିତ କରିବା ବନ୍ଦ କରନ୍ତୁ ।


    ଆପଣ ସର୍ଜିକାଲ ଷ୍ଟ୍ରାଇକକୁ ଜୁମଲା ଷ୍ଟ୍ରାଇକ କହିଲେ ।


    1999 ମସିହା ବିଷୟରେ ମୋତେ ମନେ ପକାଇ ଦିଆଯାଇଥିଲା ଯେତେବେଳେ କି ସେ ରାଷ୍ଟ୍ରପତି ଭବନ ବାହାରେ ଠିଆ ହୋଇଥିଲେ ଏବଂ କହିଲେ ଯେ ଆମର ସଂଖ୍ୟା ଏବେ ୨୭୨ ଏବଂ ଆହୁରି ଅଧିକ ଆମ ସହିତ ଯୋଗ ଦେଉଛନ୍ତି । ସେ ଅଟଳ ବିହାରୀ ବାଜପେୟୀଙ୍କ ସରକାରକୁ ଅସ୍ଥିର କରିଦେଇଥିଲେ ଏବଂ ନିଜେ ଏକ ସରକାର ଗଢ଼ିନଥିଲେ ।


    ମୁଁ ଏକ ବିବୃତି ପାଠ କରୁଛି- “ କିଏ କହୁଛି କି ଆମ ପାଖରେ ସଂଖ୍ୟା ନାହିଁ । ”


    କଂଗ୍ରେସ ଚରଣ ସିଂହ’ଙ୍କ ସହିତ କ ’ ଣ କଲା ? ସେମାନେ ଚନ୍ଦ୍ର ଶେଖରଙ୍କ ସହ କ ’ ଣ କଲେ , ଦେବଗୌଡାଙ୍କ ସହ ସେମାନେ କ ’ ଣ କଲେ , ଆଇ.କେ.ଗୁଜରାଲଙ୍କ ସହ ସେମାନେ କ ’ ଣ କଲେ ? ଦୁଇଥର ଅର୍ଥ ଶକ୍ତି ବଳରେ ଭୋଟ କ୍ରୟ କରିବାରେ କଂଗ୍ରେସ ସାମିଲ ରହିଛି ।


    ସମଗ୍ର ଦେଶ ଆଜି ଦେଖିଛି ଯେ ଆଖି କ ’ ଣ କଲା ? ସମସ୍ତଙ୍କ ଆଗରେ ଏହା ସ୍ପଷ୍ଟ ।


    କଂଗ୍ରେସ ଆନ୍ଧ୍ରପ୍ରଦେଶକୁ ଭାଗ ଭାଗ କରିଦେଲା ଏବଂ ସେମାନଙ୍କ କାର୍ଯ୍ୟ ସେତେବେଳେ ଲଜ୍ଜାଜନକ ଥିଲା ।


    ଆନ୍ଧ୍ରପ୍ରଦେଶ ଏବଂ ତେଲଙ୍ଗାନାର ବିକାଶ ପାଇଁ ଏନଡିଏ ସରକାର ସଂକଳ୍ପବଦ୍ଧ ରହିଛନ୍ତି ।


    ମୁଁ ଆନ୍ଧ୍ରପଦେଶର ମୁଖ୍ୟମନ୍ତ୍ରୀଙ୍କୁ କହିଥିଲି ଯେ କେବଳ ୱାଇଏସଆର କଂଗ୍ରେସ ପାର୍ଟି ସହିତ ଆଭ୍ୟନ୍ତରୀଣ ରାଜନୀତି ଯୋଗୁ ଆପଣ ଏପରି କରୁଛନ୍ତି ।


    ଆନ୍ଧ୍ରପ୍ରଦେଶର ଜନସାଧାରଣଙ୍କୁ ମୁଁ କହିବାକୁ ଚାହିଁବି ଯେ ଆମେ ସେମାନଙ୍କ ପାଇଁ କାମ କରିବା ଚାଲୁ ରଖିବୁ । ଆନ୍ଧ୍ରପ୍ରଦେଶର ବିକାଶ ପାଇଁ ଯାହା କିଛି ସମ୍ଭବ ତାହା କରିବା ପାଇଁ ଆମେ ସବୁ କିଛି କରିବୁ ।


    ଗୋଟିଏ ଫୋନ କଲରେ ସେମାନଙ୍କ ଘନିଷ୍ଠ ମିତ୍ରଙ୍କୁ ଋଣ ମିଳିଯାଉଥିଲା ଏବଂ ଏହାର ଯନ୍ତ୍ରଣା ଭୋଗୁଥିଲା ଦେଶ ।


    ଏନପିଏ ସମସ୍ୟା ସମ୍ବନ୍ଧରେ ମୁଁ ଆପଣମାନଙ୍କୁ କହିବାକୁ ଚାହିଁବି । ଇଂଟରନେଟ ବ୍ୟାଙ୍କିଙ୍ଗର ବହୁ ପୂର୍ବରୁ କଂଗ୍ରେସ ଦଳ ଫୋନ ବ୍ୟାଙ୍କିଙ୍ଗ ଆରମ୍ଭ କରିଥିଲା ଏବଂ ଏହାଫଳରେ ଏନପିଏ ସମସ୍ୟା ସୃଷ୍ଟି ହୋଇଥିଲା ।


    ମୁସଲିମ ମହିଳାମାନଙ୍କ ନ୍ୟାୟ ଅନ୍ୱେଷଣ ପଥରେ ଏହି ସରକାର ସେମାନଙ୍କ ସହ ଠିଆ ହୋଇଛନ୍ତି ।


    ହିଂସାର ଯେକୌଣସି ଘଟଣା ଦେଶପାଇଁ ଲଜ୍ଜା ଆଣିଥାଏ ।


    ମୁଁ ପୁଣିଥରେ ରାଜ୍ୟ ସରକାରମାନଙ୍କୁ ଅନୁରୋଧ କରିବି ଯେ ଯେଉଁମାନେ ହିଂସାରେ ଜଡିତ ଅଛନ୍ତି ସେମାନଙ୍କୁ ଦଣ୍ଡିତ କରନ୍ତୁ ।


    ରେକର୍ଡ ଗତିରେ ରାସ୍ତା ନିର୍ମାଣ ହେଉଥିବାର ଭାରତ ଦେଖୁଛି , ଗ୍ରାମଗୁଡ଼ିକୁ ସଂଯୁକ୍ତ ହେଉଛନ୍ତି , ଆଇ-ୱେ ନିର୍ମିତ ହେଉଛି , ରେଳପଥରେ ବିକାଶ ହେଉଛି ।


    **********

    
    
    (Release ID: 1539560) Visitor Counter : 2