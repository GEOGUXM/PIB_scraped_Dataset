      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ରାଷ୍ଟ୍ରୀୟ ବାଉଁଶ ମିଶନ ପୁନଃର୍ଗଠନ
      Posted On: 20 JUL 2018 5:57PM by PIB Bhubaneshwar


    ଚଳିତ ବର୍ଷ ରାଷ୍ଟ୍ରୀୟ ବାଉଁଶ ମିଶନ(ଏନବିଏମ୍)ର ଶୁଭାରମ୍ଭ କରାଯାଇଛି । ଅର୍ଥନୈତିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି(ସିସିଇଏ)ର ଅନୁମୋଦନ କ୍ରମେ ଆଦେଶ ସଂଖ୍ୟା ସିସିଇଏ/13/2019(ସ)ତା.26 ଅପ୍ରେଲ , 2018ରେ ରାଷ୍ଟ୍ରୀୟ ନିରନ୍ତର କୃଷି ବିକାଶ ମିଶନ ଅଧିନରେ ରାଷ୍ଟ୍ରୀୟ ବାଉଁଶ ମିଶନ ନିମ୍ନଲିଖିତ ଉଦ୍ଦେଶ୍ୟକୁ ଦୃଷ୍ଟିରେ ରଖି କାର୍ଯ୍ୟକାରୀ କରାଯାଇଛି :


    1) ଅଣ ଜଙ୍ଗଲ ଥିବା ସରକାରୀ ଏବଂ ବେସରକାରୀ ଜମିରେ ବାଉଁଶ ଚାଷ ପରିମାଣ ବୃଦ୍ଧି କରିବା , ଯାହାକି ଅତିରିକ୍ତ ଆୟ ବୃଦ୍ଧି କରିବା ସହିତ ଜଳବାୟୁ ପରିବର୍ତ୍ତନରେ ସହାୟତା କରିବ ଉଦ୍ୟୋଗ ପାଇଁ ଗୁଣାତ୍ମକ କଂଚାମାଲର ଆବଶ୍ୟକତା ପୂରଣ ପାଇଁ ବାଉଁଶ ଉପଲବ୍ଧ କରାଇବା ଦିଗରେ ସହାୟତା କରିବ । କୃଷକଙ୍କ ଜମିରେ , ଘର ଆଖ ପାଖରେ , ଗୋଷ୍ଠୀଗତ ଭାବେ ଥିବା ଚାଷ ଜମିରେ , ଅବ୍ୟବହୃତ ପତିତ ଜମିରେ ଏବଂ କେନାଲ କୂଳେ କୂଳେ ତଥା ଜଳ ଉତ୍ସ ନିକଟରେ ବାଉଁଶ ଚାଷ କରିବା ।


    2) ଉତ୍ପାଦନ ପରବର୍ତ୍ତୀ ପରିଚାଳନାରେ ଉନ୍ନତି ପାଇଁ ଉତ୍ପାଦନ ସ୍ଥଳରେ ଅଭିନବ ପ୍ରାଥମିକ ପ୍ରକ୍ରିୟାକରଣ ୟୁନିଟ ପ୍ରତିଷ୍ଠା କରିବା , ପ୍ରାଥମିକ ଉପଚାର ଶାଖା ସ୍ଥାପନା , ସଂରକ୍ଷଣ ଜ୍ଞାନ କୌଶଳ ଏବଂ ବଜାର ଭିତ୍ତିଭୂମି ଉପଲବ୍ଧ କରାଇବା ।


    3) ବଜାର ଚାହିଦାକୁ ଦୃଷ୍ଟିରେ ରଖି ଉତ୍ପାଦର ବିକାଶକୁ ପ୍ରୋତ୍ସାହନ ଦେବା , ଗ୍ରାମ୍ୟ ଉନ୍ନୟନକୁ ସହାୟତା , ଉଦ୍ୟୋଗୀ ଏବଂ ବ୍ୟବସାୟୀଙ୍କ ପାଇଁ ଆବଶ୍ୟକ ଅଣୁ , କ୍ଷୁଦ୍ର ଏବଂ ମଧ୍ୟମ ସ୍ତରରେ ମଡେଲ ପ୍ରତିଷ୍ଠା ଏବଂ ବୃହତ୍ତ ଉଦ୍ୟୋଗ ପାଇଁ କଂଚାମାଲ ଉପଲବ୍ଧ କରାଇବା ।


    4) ଭାରତରେ ବାଉଁଶ ଉଦ୍ୟୋଗର ବିକାଶ ତଥା ତାହାକୁ ପୁନଃର୍ଜିବୀତ କରିବା ।


    5) ବାଉଁଶ କ୍ଷେତ୍ରର ବିକାଶ ପାଇଁ ଉତ୍ପାଦନ ଠାରୁ ବଜାର ପର୍ଯ୍ୟନ୍ତ କୌଶଳ ବିକାଶ ଏବଂ ଦକ୍ଷତା ବିକାଶକୁ ପ୍ରେତ୍ସାହନ ଦେବା ପାଇଁ ସଚେତନତା ସୃଷ୍ଟି କରିବା ।


    2018-19 ଆର୍ଥିକ ବର୍ଷ ବଜେଟ ଆବଂଟନରେ କେନ୍ଦ୍ରୀୟ ଅଂଶଧନ ବାବଦରେ ଏଥିପାଇଁ 300 କୋଟି ଟଙ୍କା ପ୍ରଦାନ କରାଯାଇଛି ।


    କେନ୍ଦ୍ର କୃଷି ଓ କୃଷକ କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ପୁରୁଷୋତ୍ତମ ରୂପାଲା ଆଜି ରାଜ୍ୟସଭାରେ ଏହି ସୂଚନା ପ୍ରଦାନ କରିଛନ୍ତି ।


    **********

    
    
    (Release ID: 1539721) Visitor Counter : 3