      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଏଚଇଏଫଏ ଆଗାମୀ ବର୍ଷମାନଙ୍କରେ ଦେଶରେ ଗବେଷଣା ଏବଂ ଏକାଡେମୀ ଗୁଡ଼ିକର ଅବସଂରଚନାତ୍ମକ ବିକାଶରେ ଗତି ଆଣିବ: ଶ୍ରୀ ପ୍ରକାଶ ଜାଭଡେକର
      • 2022 ପର୍ଯ୍ୟନ୍ତ ଶିକ୍ଷାରେ ଅବସଂରଚନା ଓ ପ୍ରଣାଳୀକୁ ମଜଭୁତ କରିବା ପାଇଁ ଉଚ୍ଚଶିକ୍ଷା ଆର୍ଥିକ ପୋଷଣ ଏଜେନ୍ସିର ବିସ୍ତାର

      Posted On: 05 JUL 2018 3:29PM by PIB Bhubaneshwar

    କେନ୍ଦ୍ର ମାନବ ସମ୍ମଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭେଡକର ପ୍ରକାଶ କରିଛନ୍ତି ଯେ ଉଚ୍ଚ ଶିକ୍ଷା ଆର୍ଥିକ ଏଜେନ୍ସି ( HEFA )ର ପୁଞ୍ଜି ଆଧାର 10 , 000 କୋଟି ଟଙ୍କା ବୃଦ୍ଧି କରି ଏବଂ 2022 ପର୍ଯ୍ୟନ୍ତ ଶିକ୍ଷାରେ ଅବସଂରଚନା ପ୍ରଣାଳୀକୁ ଅଧିକ ମଜଭୁତ କରିବା ପାଇଁ 1 , 00 , 000 କୋଟି ଟଙ୍କା ଉପଲବ୍ଧ କରାଇବାର ଦାୟିତ୍ୱ ପ୍ରଦାନ କରି ଏଚଇଏଫଏର ପରିସର ବୃଦ୍ଧି କରିବାର ପ୍ରସ୍ତାବକୁ କ୍ୟାବିନେଟର ମଞ୍ଜୁରି ଶିକ୍ଷା କ୍ଷେତ୍ରକୁ ବୃଦ୍ଧି କରିବା ଦିଗରେ ଏକ ବଡ ପଦକ୍ଷେପ ।


    ଆଜି ନୂଆଦିଲ୍ଲୀରେ ସାମ୍ବାଦଦାତାଙ୍କୁ ସମ୍ବୋଧିତ କରି ମାନବ ସମ୍ବଳ ବିକାଶ ମନ୍ତ୍ରୀ କହିଲେ ଯେ ଏଚଇଏଫଏ ହେଉଛି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅନ୍ତର୍ଦ୍ଦୁଷ୍ଟି ଯାହାର ଉଦ୍ଦେଶ୍ୟ ହେଉଛି ଉଚ୍ଚଶିକ୍ଷା ସଂସ୍ଥାନମାନଙ୍କରେ ଗବେଷଣା ଓ ଏକାଡେମୀକ ସଂରଚନାକୁ ପ୍ରୋତ୍ସାହିତ କରିବା ପାଇଁ ଅତିରିକ୍ତ ଅର୍ଥ ଉପଲବ୍ଧ କରାଯିବା ।


    ମାନବ ସମ୍ବଳ ବିକାଶ ମନ୍ତ୍ରୀ କହିଲେ ଯେ 2013-14ରେ ଶିକ୍ଷା କ୍ଷେତ୍ର ପାଇଁ ଆବଂଟିତ 65 , 867 କୋଟି ଟଙ୍କାକୁ ବୃଦ୍ଧିକରି 2018-19ରେ 1 , 10 , 000 କୋଟି ଟଙ୍କା (67 ପ୍ରତିଶତକୁ ବୃଦ୍ଧି) ବିନା ଫିସ ବୃଦ୍ଧିରେ କରାଯାଇଛି । ବାସ୍ତବିକତା ଆବଶ୍ୟକତା ଆଧାରରେ ଚଳିତ ବର୍ଷରେ ଏଚଇଏଫଏରେ 22 ହଜାର କୋଟି ଟଙ୍କା ଉପଲବ୍ଧ କରାଯାଇଛି । ସେ କହିଲେ ଯେ ଅତ୍ୟାଧୁନିକ ପ୍ରୟୋଗଶାଳା , ଗବେଷଣା ସୁବିଧା ଫଳରେ ଭାରତରେ ପ୍ରତିଭାଶାଳୀ ଯୁବବର୍ଗଙ୍କୁ ସୃଷ୍ଟି କରିବାରେ ସହାୟକ ହେବ ଏବଂ ବିଦେଶରେ ରହୁଥିବା ଭାରତୀୟ ଏଠାରେ ଥିବା ବିଶ୍ୱବିଦ୍ୟାଳୟ ପ୍ରତି ଆକର୍ଷିତ ହେବେ । ଏହା ପଳାୟନକୁ ଲାଭରେ ବଦଳାଇ ଦେବ ।


    ମାନବ ସମ୍ବଳ ବିକାଶ ମନ୍ତ୍ରୀ କହିଲେ ଯେ ପରିଯୋଜନା ଆଧାରିତ ଧନ ପୋଷଣ ଫଳରେ ପରିଯୋଜନାର ଚୟନ ଏବଂ କ୍ରିୟାନ୍ୱୟନରେ ଅନୁଶାସନ ଆସିବ । ସେ କହିଲେ ଯେ ନୂତନ ସଂସ୍ଥାନ ଉପରେ କୌଣସି ବୋଝ ଆସିବ ନାହିଁ କାରଣ ସରକାର ଋଣର ସମ୍ପୂର୍ଣ୍ଣ ବୋଝ ଉଠାଇବେ ଏବଂ ଏହି ପରିଯୋଜନା ଫଳରେ ବିଦ୍ୟାର୍ଥୀମାନଙ୍କ ଫିସରେ କୌଣସି ବୃଦ୍ଧି ହେବ ନାହିଁ ।


    ଶିକ୍ଷା ପ୍ରଣାଳୀରେ ଅବସଂରଚନାକୁ ମଜଭୁତ କରିବାର ଉଦ୍ଦେଶ୍ୟ ନିମ୍ନରେ ପ୍ରଦାନ କରାଗଲା-


    1) 2022 ପର୍ଯ୍ୟନ୍ତ ଶ୍ରେଷ୍ଠ ବୈଶ୍ୱିକ ମାନକ ଅନୁଯାୟୀ ଭାରତରେ ଗବେଷଣା ଏବଂ ଏକାଡେମୀକ ଅବସଂରଚନାକୁ ଉନ୍ନତ କରିବା ।


    2) ଭାରତୀୟ ଉଚ୍ଚ ଶିକ୍ଷଣ ସଂସ୍ଥାନମାନଙ୍କରେ ଉଚ୍ଚ ଗୁଣବତା ସମ୍ପନ୍ନ ଗବେଷଣା ଓ ସଂରଚନା ଉପଲବ୍ଧ କରାଇ ଭାରତକୁ ଶିକ୍ଷାର କେନ୍ଦ୍ରରେ ପରିଣତ କରାଇବା ।


    3) କେନ୍ଦ୍ରୀୟ ବିଶ୍ୱବିଦ୍ୟାଳୟ , ଏମ୍ସ , ଆଇଆଇଏସଇଆର ତଥା ରାଷ୍ଟ୍ରୀୟ ମହତ୍ୱର ନୂତନ ସଂସ୍ଥାନମାନଙ୍କର ବିଦ୍ୟାର୍ଥୀମାନଙ୍କ ଉପରେ ବିନା ଅତିରିକ୍ତ ବୋଝ ସୃଷ୍ଟି କରି ଏଚଇଏଫଏର ଧନ ପୋଷଣକୁ ସୁଗମ କରିବାର ଅନୁମତି ପ୍ରଦାନ ।


    4) ଅବସଂରଚନା ପରିଯୋଜନାକୁ ଲାଗୁ କରିବା ପାଇଁ ଦାୟିତ୍ୱ ପ୍ରଦାନ ଏବଂ ଏଥିରେ ଗତି ଆଣିବା ।


    5) କେନ୍ଦ୍ରୀୟ ବିଦ୍ୟାଳୟ ତଥା ନବୋଦୟ ବିଦ୍ୟାଳୟ ଏବଂ ଏମ୍ସ ପରି ଚିକିତ୍ସା ସଂସ୍ଥାନମାନଙ୍କର ଆବଶ୍ୟକତାକୁ ଦ୍ରୂତ ଗତିରେ ଏକ ନିର୍ଦ୍ଦିଷ୍ଟ ସମୟ ସୀମା ମଧ୍ୟରେ ପୂରଣ କରିବା ।


    ***********

    
    
    (Release ID: 1537993) Visitor Counter : 2