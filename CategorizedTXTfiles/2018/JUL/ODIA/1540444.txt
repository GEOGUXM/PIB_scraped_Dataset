      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଦକ୍ଷିଣ ପୂର୍ବ ଏସିଆର ନୂତନ ବିକାଶ କେନ୍ଦ୍ର ହେଉଛି ଭିଏତନାମ: ସୁରେଶ ପ୍ରଭୁ
      Posted On: 26 JUL 2018 4:17PM by PIB Bhubaneshwar


    ଭିଏତନାମର ଗଣନା ମଧ୍ୟ ଏବେ ଆସିଆନ ଦେଶର ସବୁଠାରୁ ଦ୍ରୂତଗତିରେ ବିକାଶ ଲାଭ କରୁଥିବା ଅର୍ଥବ୍ୟବସ୍ଥା ମଧ୍ୟରେ କରାଯାଉଛି । ଏହି ବିଷୟ ଆଜି କେନ୍ଦ୍ରୀୟ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ନୂଆଦିଲ୍ଲୀରେ ପ୍ରକାଶ କରିଛନ୍ତି । ଶ୍ରୀ ସୁରେଶ ପ୍ରଭୁ ଭାରତ-ଭିଏତନାମ ଆର୍ଥିକ ସମ୍ବନ୍ଧ ଉପରେ ଆୟୋଜିତ ଆନ୍ତର୍ଜାତିକ ସମ୍ମିଳନୀକୁ ସମ୍ବୋଧିତ କରୁଥିଲେ । ମନ୍ତ୍ରୀ ପ୍ରକାଶ କରିଥିଲେ ଯେ ଭାରତ ଦୁଇ ଦେଶ ମଧ୍ୟରେ ସାଂସ୍କୃତିକ ଏବଂ ଧାର୍ମିକ ସମାନତାକୁ ବିଶେଷ ଗୁରୁତ୍ୱ ପ୍ରଦାନ କରେ , ମାତ୍ର ଏହା ଭାରତର ପ୍ରଧାନମନ୍ତ୍ରୀଙ୍କ ଦ୍ୱାରା ଗ୍ରହଣ କରାଯାଇଥିବା ‘ ଆକ୍ଟ ଇଷ୍ଟ ’ ନୀତି , ଯାହାକି ପାରମ୍ପରିକ ବିକାଶର ବ୍ୟାପକ ସମ୍ଭାବନା ଗୁଡ଼ିକୁ ପରିପୂର୍ଣ୍ଣ କରିବାର ଦ୍ୱାର ଖୋଲିଦେଇଛି ।


    ମନ୍ତ୍ରୀ ମହୋଦୟ ଏହା ମଧ୍ୟ କହିଲେ ଯେ ଭାରତ ଏବଂ ଭିଏତନାମ ଉଭୟ ଏହି କ୍ଷେତ୍ରରେ ବ୍ୟବସାୟ ଓ ବାଣିଜ୍ୟ ଏବଂ ରାଜନୈତିକ ଓ ସୁରକ୍ଷା ବିଷୟ ଉପରେ ମହତ୍ୱପୂର୍ଣ୍ଣ ରାୟ ରଖନ୍ତି । ସେ କହିଲେ ଯେ ଆସିଆନର ସଦସ୍ୟ ହେବା କାରଣରୁ ଭିଏତନାମ ଆସିଆନର ଅନ୍ୟ ସଦସ୍ୟମାନଙ୍କ ସହିତ ଭାରତ ସମ୍ବନ୍ଧରେ ପ୍ରଗାଢ଼ତା ଆଣୁଛି । ଯେଉଁ ପର୍ଯ୍ୟନ୍ତ ଆସିଆନର ପ୍ରଶ୍ନ ଉଠୁଛି , ଭାରତର ଆକ୍ଟ ଇଷ୍ଟ ନୀତି ଅନ୍ତର୍ଗତ ଆସିଆନ ଉପରେ ଫୋକସ କରାଯାଉଛି । ଦୁଇ ଦେଶ ତୈଳ ଖନନ , କୃଷି , ବିନିର୍ମାଣ ଏବଂ ରକ୍ଷା କ୍ଷେତ୍ରରେ ଦୃଢ଼ ଆର୍ଥିକ ସମ୍ବନ୍ଧ ସ୍ଥାପିତ କରିଛନ୍ତି ଏବଂ ସେମାନେ ସେବା କ୍ଷେତ୍ର (ସର୍ଭିସ ସେକ୍ଟର) ଉପରେ ନିଜର ଧ୍ୟାନ କେନ୍ଦ୍ରିତ କରୁଛନ୍ତି ଯାହାକି ବୈଶ୍ୱିକ ବ୍ୟବସାୟରେ ନୂତନ ବିକାଶ ଇଂଜିନ ।


    ଭାରତ ବର୍ଷ 1975ରେ ଭିଏତନାମକୁ ‘ ସର୍ବାଧିକ ଅନୁକୂଳ ରାଷ୍ଟ୍ର ’ ର ମର୍ଯ୍ୟଦା ପ୍ରଦାନ କରିଛନ୍ତି । ଏହା ପରେ ଦ୍ୱିପାକ୍ଷିକ ବ୍ୟବସାୟରେ ନିରନ୍ତର ବୃଦ୍ଧି ପରିଲକ୍ଷିତ ହୋଇଛି । ଦୁଇ ଦେଶ 2020 ପର୍ଯ୍ୟନ୍ତ 15 ବିଲିଅନ ଆମେରିକୀୟ ଡଲାର ବ୍ୟବସାୟିକ ଲକ୍ଷ୍ୟକୁ ନେଇ ସହମତି ପ୍ରକାଶ କରିଛନ୍ତି ।


    ଏହି ଆନ୍ତର୍ଜାତିକ ସମ୍ମିଳନୀର ଉଦଘାଟନ ସମୟରେ ସମାଜବାଦୀ ଗଣରାଜ୍ୟ ଭିଏତନାମର ରାଷ୍ଟ୍ରଦୂତ ଟୋନ ସିହ୍ନ ଥାନ ମଧ୍ୟ ଉପସ୍ଥିତ ଥିଲେ ।


    ************


    

    
    (Release ID: 1540444) Visitor Counter : 1