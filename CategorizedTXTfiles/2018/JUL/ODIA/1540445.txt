      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଦେଶରେ କ୍ରୀଡ଼ାର ବିକାଶ ପାଇଁ ନିବେଶ କରିବାକୁ ନିବେଶକମାନଙ୍କୁ କର୍ଣ୍ଣେଲ ରାଠୋରଙ୍କ ଅନୁରୋଧ
      Posted On: 26 JUL 2018 4:19PM by PIB Bhubaneshwar


    ଯୁବ ବ୍ୟାପାର ଓ କ୍ରୀଡ଼ା ଏବଂ ସୂଚନା ପ୍ରସାରଣ ମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର ନିବେଶକମାନଙ୍କୁ ଦେଶରେ କ୍ରୀଡ଼ାର ବିକାଶରେ ନିବେଶ କରିବା ପାଇଁ ଅନୁରୋଧ କରିଛନ୍ତି । ଆଜି ଏଠାରେ ‘ ସ୍କୋରକାର୍ଡ 2018 ’ କୁ ସମ୍ବୋଧିତ କରି ସେ ଦେଶରେ କ୍ରୀଡ଼ାକୁ ନୂତନ ଉଚ୍ଚତାକୁ ନେଇଯିବା ପାଇଁ ସମସ୍ତ ହିତାଧିକାରୀମାନଙ୍କୁ ଏକଜୁଟ ହେବାର ଆହ୍ୱାନ ପ୍ରଦାନ କରିଥିଲେ । କର୍ଣ୍ଣେଲ ରାଠୋର ପ୍ରକାଶ କରିଥିଲେ କି କ୍ରୀଡ଼ା ମନ୍ତ୍ରଣାଳୟ ଏକ ଏପରି ପ୍ରଣାଳୀ ପ୍ରସ୍ତୁତ କରିବା ପାଇଁ ପ୍ରୟାସରତ ଅଛି କି ଯାହା ଫଳରେ ସ୍ଥାନୀୟ ପ୍ରତିଭାମାନଙ୍କୁ ଚିହ୍ନଟ କରାଯିବ , ସେମାନଙ୍କର ଯତ୍ନ ନିଆଯିବ ଏବଂ ଏହାପରେ ସେମାନଙ୍କୁ ଆନ୍ତର୍ଜାତିକ ମଞ୍ଚ ପ୍ରଦାନ କରାଯିବ । ସେ କହିଲେ ଯେ ସରକାରଙ୍କ ଦ୍ୱାରା ଆରମ୍ଭ କରାଯାଇଥିବା ‘ ଖେଲୋ ଇଣ୍ଡିଆ ’ ଯୋଜନା ପ୍ରତିଭାମାନଙ୍କୁ ବିକଶିତ କରିବା ଦୃଷ୍ଟିରେ ଅତ୍ୟନ୍ତ ପ୍ରଭାବଶାଳୀ ଏବଂ ଏହି ଅବଧାରଣାକୁ ଜନସାଧାରଣ ଅତ୍ୟନ୍ତ ଉତ୍ସାହର ସହିତ ସ୍ୱୀକାର କରିଛନ୍ତି । ସେମାନେ ଏହା ମଧ୍ୟ କହିଲେ ଯେ ସରକାର ଏପରି ଏକ ପରିଯୋଜନାରେ କାମ କରୁଛନ୍ତି ଯାହା ଅନ୍ତର୍ଗତ ଦେଶରେ 8 ରୁ 10 ବର୍ଷ ବୟସର ପ୍ରତିଭାମାନଙ୍କ ଚିହ୍ନଟ କରାଯିବ ଏବଂ ସେମାନଙ୍କୁ ଛାତ୍ରବୃତ୍ତି ପ୍ରଦାନ କରାଯିବ ।


    ସେ କହିଲେ ଯେ ସରକାର ଏକ ସାଧାରଣ ପରୀକ୍ଷା (ଟେଷ୍ଟ) ଆଧାରରେ 8ରୁ 10 ବର୍ଷ ପିଲାମାନଙ୍କର ଶାରୀରିକ ଫିଟନେସ ବାବଦରେ ପତ୍ତା ଲଗାଇବା ପାଇଁ ବିଦ୍ୟାଳୟର ବୋର୍ଡ , ରାଜ୍ୟ ସରକାର ଏବଂ ସଶସ୍ତ୍ରବଳଙ୍କ ସହିତ ଭାଗିଦାରୀ କରିବେ । ପ୍ରଥମ ଟେଷ୍ଟ ପୁରା ହେବା ପରେ 5000 ବିଦ୍ୟାର୍ଥୀଙ୍କୁ କାଣ୍ଟଛାଣ୍ଟ କରାଯିବ ଏବଂ 1000 ବିଦ୍ୟାର୍ଥୀଙ୍କୁ କଟାଯିବ ଯେଉଁମାନଙ୍କୁ ସୁପର ଆଡଭାନ୍ସ ଟେଷ୍ଟ ମଧ୍ୟଦେଇ ଗତି କରିବାକୁ ହେବ । ସଠିକ ଖେଳ ପାଇଁ ସଠିକ ଶାରୀରିକ ଫିଟନେସ ପ୍ରତିଭାର ଚିହ୍ନଟ କରାଯିବ ଏବଂ ସେମାନଙ୍କୁ 8 ବର୍ଷ ପାଇଁ 5 ଲକ୍ଷ ଟଙ୍କା ଲେଖାଁଏ ଛାତ୍ରବୃତି ପ୍ରଦାନ କରାଯିବ , ଯାହା ଫଳରେ କି ଯେତେବେଳେ ସେହି ପିଲାର ବୟସ 16 ବର୍ଷ ହେବ , ସେତବେଳକୁ ସେ ଏକ ଚାମ୍ପିଅନ ହେବା ପାଇଁ ପ୍ରସ୍ତୁତ ହୋଇଯାଇଥିବ ।


    ମନ୍ତ୍ରୀ ଗୁରୁତ୍ୱାରାପ କରି କହିଥିଲେ ଯେ କୌଣସି ଆଥଲେଟଙ୍କୁ ଆବଶ୍ୟକ ଧନରାଶି ମାଗିବା ନେଇ ଦ୍ୱନ୍ଦ୍ୱରେ ରହିବାର ଆବଶ୍ୟକତା ନାହିଁ କାରଣ ଖେଳାଳିମାନଙ୍କ ପାଇଁ ଧନରାଶିର କୌଣସି କମି ନାହିଁ ।


    କର୍ଣ୍ଣେଲ ରାଠୋର କହିଲେ କି ଆଭିଜାତ୍ୟ ବର୍ଗର ଖେଳାଳିମାନଙ୍କ ପାଇଁ ରାଷ୍ଟ୍ରୀୟ ଖେଳ ବିକାଶ କୋଷ ( NSDF ) ପରିସର ମଧ୍ୟରେ ରହି ଟିଓପି (ଟାର୍ଗେଟ ଅଲିମ୍ପିକ ପୋଡିୟମ) ଯୋଜନା ପ୍ରସ୍ତୁତ କରାଯାଇଛି ଯାହାର ଉଦ୍ଦେଶ୍ୟ ହେଉଛି ଅଲିମ୍ପିକ ଗେମ୍ସ ପାଇଁ ସମ୍ଭାବିତ ପଦକ ବିଜେତାମାନଙ୍କର ଚିହ୍ନଟ କରିବା ଏବଂ ସେମାନଙ୍କୁ ଆବଶ୍ୟକୀୟ ସହାୟତା ପ୍ରଦାନ କରିବା ।


    ମନ୍ତ୍ରୀ କହିଲେ ଯେ ମଣିପୁରର ଇମ୍ପାଲ ସ୍ଥିତ ରାଷ୍ଟ୍ରୀୟ କ୍ରୀଡ଼ା ବିଶ୍ୱବିଦ୍ୟାଳୟ ପ୍ରଥମ ଏପରି ଏକ ବିଶ୍ୱବିଦ୍ୟାଳୟ ହେବ ଯିଏକି ସର୍ବୋତ୍ତମ ଆନ୍ତର୍ଜାତିକ ପ୍ରଥାକୁ ଗ୍ରହଣ କରି ନିର୍ଦ୍ଦିଷ୍ଟ କ୍ରୀଡ଼ା ବିଷୟରେ ଖେଳ ଶିକ୍ଷାକୁ ପ୍ରୋତ୍ସାହନ ପ୍ରଦାନ କରିବ ।


    କର୍ଣ୍ଣେଲ ରାଠୋର କହିଲେ ଯେ ତାଙ୍କ ମନ୍ତ୍ରଣାଳୟ ଚଳିତ ବର୍ଷ ଉତ୍ତରାର୍ଦ୍ଧରେ ଏକ ବିନିର୍ମାତା ଶିଖର ସମ୍ମିଳନୀ ଆୟୋଜନ କରିବା ଉପରେ ବିଚାର କରୁଛି ଯେଉଁଥିରେ ଆନ୍ତର୍ଜାତିକ କମ୍ପାନୀମାନଙ୍କ ସହିତ ସେମାନଙ୍କ ଭାରତୀୟ ସମକକ୍ଷ ମଧ୍ୟ ଏକଜୁଟ ହେବେ ଏବଂ ସେମାନେ ସରକାରଙ୍କୁ ଏହା ପ୍ରକାଶ କରିବେ ଯେ ଭାରତରେ ଖେଳକୁଦର ଉପକରଣର ନିର୍ମାଣ ଆରମ୍ଭ କରିବା ପାଇଁ କିପରି ଭାବେ ନୀତିଗତ ସଂଶୋଧନର ଆବଶ୍ୟକତା ରହିଛି ।


    ***********

    
    
    (Release ID: 1540445) Visitor Counter : 1