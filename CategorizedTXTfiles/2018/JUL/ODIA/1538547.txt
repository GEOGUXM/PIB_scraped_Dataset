      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଆନ୍ଧ୍ର ପ୍ରଦେଶରେ ଇଚ୍ଛାପୁରମଠାରୁ ଅନକାପାଲ୍ଲୀ ପର୍ଯ୍ୟନ୍ତ ଏନଏଚ୍-16 ରାଜପଥ ଚଉଡ଼ା କାର୍ଯ୍ୟର ଭିତ୍ତି ପ୍ରସ୍ତର ସ୍ଥାପନ କରିବେ ନୀତୀନ ଗଡକରୀ
      • ଚେନ୍ନାଇ ଏବଂ କୋଲକାତା ମଧ୍ୟରେ ସଂଯୋଗ ବଢ଼ାଇବା ସହ ଭାଇଜାଗ୍ ବନ୍ଦରକୁ ଏନଏଚ୍-16 ସହ ଯୋଡ଼ିବ ଏହି ପ୍ରକଳ୍ପ

      Posted On: 12 JUL 2018 2:26PM by PIB Bhubaneshwar

    ସଡ଼କ ପରିବହନ ଓ ରାଜମାର୍ଗ , ଜାହାଜ ଚଳାଚଳ , ଜଳସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନୀତୀନ ଗଡକରୀ ଆସନ୍ତା କାଲି ଆନ୍ଧ୍ର ପ୍ରଦେଶର ବିଶାଖାପଟ୍ଟନମରେ ଜାତୀୟ ରାଜପଥ ଏବଂ ବନ୍ଦର ସଂଯୋଗର 6688 କୋଟି ଟଙ୍କାର ପ୍ରକଳ୍ପର ଭିତ୍ତି ପ୍ରସ୍ତର ସ୍ଥାପନ ସହ ଉଦଘାଟନ କରିବେ । ଚଳିତ ମାସ 11 ତାରିଖରୁ 13 ତାରିଖ ପର୍ଯ୍ୟନ୍ତ ତିନି ଦିନିଆ ଆନ୍ଧ୍ର ପ୍ରଦେଶ ଗସ୍ତରେ ମନ୍ତ୍ରୀ ଆସିଛନ୍ତି ।


    ଭିତ୍ତିପ୍ରସ୍ଥର ସ୍ଥାପନ ହେବାକୁ ଥିବା ଜାତୀୟ ରାଜପଥ ପ୍ରକଳ୍ପ ଗୁଡ଼ିକ ହେଲା , ଜାତୀୟ ରାଜପଥ ନଂ-16ର ଇଚ୍ଛାପୁରମଠାରୁ ନରସନ୍ନାପେଟ ପର୍ଯ୍ୟନ୍ତ ଥିବା 4 ଥାକିଆ ରାସ୍ତାର 439 କୋଟି ଟଙ୍କା ଖର୍ଚ୍ଚରେ ସମ୍ପ୍ରସାରଣ , ଏନଏଚ୍-16ର ନରସନ୍ନାପେଟ ଠାରୁ ରଣସ୍ଥଳମ ପର୍ଯ୍ୟନ୍ତ 54.20 କିଲୋମିଟର ରାସ୍ତାକୁ 1350 କୋଟି ଟଙ୍କା ଖର୍ଚ୍ଚରେ 6 ଥାକିଆ କରିବା , 1187.10 କୋଟି ଟଙ୍କା ଖର୍ଚ୍ଚରେ ଏନଏଚ୍-16 ର ରଣସ୍ଥଳମଠାରୁ ଆନନ୍ଦପୁରମ୍ (ବିଶାଖାପଟ୍ଟନମ୍) ପର୍ଯ୍ୟନ୍ତ ସଡ଼କକୁ 6 ଥାକିଆ କରିବା , 2013 କୋଟି ଟଙ୍କା ଖର୍ଚ୍ଚରେ ଏନଏଚ୍-16ର ଆନନ୍ଦପୁରମ୍-ପେନ୍ଦୁର୍ଥୀ-ଅନକାପାଲ୍ଲୀ ପର୍ଯ୍ୟନ୍ତ ରାସ୍ତାକୁ 6 ଥାକିଆ କରିବା । ଏହି ପ୍ରକଳ୍ପ ଗୁଡ଼ିକ ଚେନ୍ନାଇ-କୋଲକାତା ମଧ୍ୟରେ ଯାତ୍ରା ସମୟ ହ୍ରାସ କରିବା ସହ ବିଶାପଟ୍ଟନମ୍ ବନ୍ଦର ରାସ୍ତାରେ ହେଉଥିବା ଭିଡ଼କୁ ମଧ୍ୟ ହ୍ରାସ କରିବ ।


    ବନ୍ଦର ସଂଯୋଗ ପାଇଁ ଶ୍ରୀ ଗଡକରୀ ଭିତ୍ତି ପକାଇବାକୁ ଥିବା ପ୍ରକଳ୍ପ ଗୁଡ଼ିକ ହେଲା ; ଭାରତମାଳା ଯୋଜନାରେ 549 କୋଟି ଟଙ୍କାରେ ବିଶାଖପଟ୍ଟନମ ବନ୍ଦର ଠାରୁ ଏନଏଚ୍-16 ପର୍ଯ୍ୟନ୍ତ 12.7 କି.ମି. ରାସ୍ତାକୁ 4 ଥାକିଆ କରିବା , 39.93 କୋଟି ଟଙ୍କାରେ ଭାଇଜାଗ୍ ବନ୍ଦରର ବାଇପାସ୍ ରାସ୍ତା ନିର୍ମାଣ ।


    100 କୋଟି ଟଙ୍କା ଖର୍ଚ୍ଚରେ ବିଶଖାପଟ୍ଟନମ ବନ୍ଦରଠାରୁ ଏନଏଚ୍-16 ପର୍ଯ୍ୟନ୍ତ 4.15 କି.ମି 4 ଥାକିଆ ସଂଯୋଗ ରାସ୍ତାକୁ ମଧ୍ୟ ଉଦଘାଟନ କରିବେ ଶ୍ରୀ ଗଡକରୀ ।


    ଏଥିସହ ଶ୍ରୀ ଗଡକରୀ ଆସନ୍ତାକାଲି ବିଶାଖାପଟ୍ଟନମରେ ବନ୍ଦରର 1062 କୋଟି ଟଙ୍କାର ବିଭିନ୍ନ ପ୍ରକଳ୍ପକୁ ଉଦଘାଟନ କରିବା ସହ 679 କୋଟି ଟଙ୍କା ପ୍ରକଳ୍ପର ଭିତ୍ତି ପ୍ରସ୍ତର ସ୍ଥାପନ କରିବେ ।


    ଶ୍ରୀ ଗଡକରୀ ଜାହାଜ ଚଳାଚଳ ମନ୍ତ୍ରଣାଳୟ , ପୋର୍ଟ ଟ୍ରଷ୍ଟ ଏବଂ ଆନ୍ତଃ ଜଳପଥ କର୍ତ୍ତୃପକ୍ଷର ଅଧିକାରୀମାନଙ୍କ ସହ ବିଶାଖାପଟ୍ଟନମଠାରେ ଏକ ବୈଠକରେ ବିଭିନ୍ନ ବନ୍ଦର ଓ ଆନ୍ତଃଜଳପଥ ପ୍ରକଳ୍ପର ସମୀକ୍ଷା କରିବେ । ଗତକାଲି ମନ୍ତ୍ରୀ ପୋଲାଭରମ୍ ଡ୍ୟାମ ଅଞ୍ଚଳ ବୁଲି ଦେଖିଥିଲେ ।


    **************

    
    
    (Release ID: 1538547) Visitor Counter : 3