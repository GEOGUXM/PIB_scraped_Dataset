      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ତାୱଙ୍ଗରେ ଥିବା ସଶସ୍ତ୍ର ସୀମା ବଳର 5.99 ଏକର ଜମି ଅରୁଣାଚଳ ପ୍ରଦେଶ ସରକାରଙ୍କୁ ହସ୍ତାନ୍ତର ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 04 JUL 2018 2:17PM by PIB Bhubaneshwar


    ତାୱଙ୍ଗରେ ଥିବା ସଶସ୍ତ୍ର ସୀମାବଳ ( SSB )ର 5.99 ଏକର ଜମିକୁ ଅରୁଣାଚଳ ପ୍ରଦେଶ ସରକାରଙ୍କୁ ହସ୍ତାନ୍ତର ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ମଞ୍ଜୁରି ମିଳିଛି । ଏହି ଜମିରେ ଏକ ମେଗା-ଫେଷ୍ଟିଭାଲ-ମଲ୍ଟିପରପୋଜ୍-ଗ୍ରାଉଣ୍ଡ ପ୍ରତିଷ୍ଠା କରାଯିବ ।


    ଅରୁଣାଚଳ ପ୍ରଦେଶରେ ଏସଏସବି ପରିସରରେ ଥିବା 5.99 ଏକର ଜମିକୁ ରାଜ୍ୟ ସରକାର ଏକ ମେଗା-ଫେଷ୍ଟିଭାଲ-ମଲ୍ଟିପରପୋଜ୍-ଗ୍ରାଉଣ୍ଡ ଭାବେ ତିଆରି କରିବାକୁ ଚିହ୍ନଟ କରିଥିଲେ । ଏହି ଜମିର 4.73 ଏକର ଅଞ୍ଚଳରେ ପାର୍କିଂ ସୁବିଧା ଏବଂ 1.26 ଏକର ପରିମିତ ଅଞ୍ଚଳରେ ରିଙ୍ଗ୍ ରୋଡ ନିର୍ମାଣ କରିବାର ପ୍ରସ୍ତାବ ଥିଲା । ତେଣୁ ଏହି ଜମିକୁ ସରକାରଙ୍କୁ ହସ୍ତାନ୍ତର କରିବାକୁ ପ୍ରସ୍ତାବ ଦିଆଯାଇଥିଲା ।


    ଏହି ପ୍ରସ୍ତାବକୁ ଇତି ମଧ୍ୟରେ କେନ୍ଦ୍ର ସରକାରଙ୍କ ଉତ୍ତର-ପୂର୍ବାଞ୍ଚଳ ବିକାଶ ମନ୍ତ୍ରଣାଳୟ 2016 ମାର୍ଚ୍ଚ ମାସରେ ଅନୁମୋଦନ ଦେଇ ସାରିଛି । ଏହି ମଲ୍ଟି ପରପୋଜ୍ ଗ୍ରାଉଣ୍ଡରେ ବିଭିନ୍ନ ସମୟରେ ପର୍ଯ୍ୟଟନ ଭିତ୍ତିକ ଉତ୍ସବ ଆୟୋଜନ କରାଯିବ ।


    ***************

    
    
    (Release ID: 1537810) Visitor Counter : 2