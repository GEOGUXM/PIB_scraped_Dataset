      ଅର୍ଥ ମନ୍ତ୍ରଣାଳୟ

      ଜିଏସଟି ରିଟର୍ଣ୍ଣ ସରଳୀକରଣକୁ ଜିଏସଟି ପରିଷଦର ଅନୁମୋଦନ
      Posted On: 21 JUL 2018 9:18PM by PIB Bhubaneshwar


    ବସ୍ତୁ ଓ ସେବା କର (ଜିଏସଟି)ର ନୂଆ ରିଟର୍ଣ୍ଣ ପଦ୍ଧତି ଏବଂ ଆଇନରେ ଆନୁସଂଗିକ ପରିବର୍ତ୍ତନକୁ ଆଜି ଏଠାରେ କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର , କୋଇଲା ଏବଂ ରେଳ ମନ୍ତ୍ରୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଜିଏସଟି ପରିଷଦର 28ତମ ବୈଠକରେ ଅନୁମୋଦନ କରାଯାଇଛି । ଏଠାରେ ସୂଚନାଯୋଗ୍ୟ ଯେ 4 ମେ , 2018ରେ ଅନୁଷ୍ଠିତ ଜିଏସଟି ପରିଷଦର 27ତମ ବୈଠକରେ ପରିଷଦ ଜିଏସଟି ରିଟର୍ଣ୍ଣ ଡିଜାଇନର ମୂଳ ନୀତିକୁ ଅନୁମୋଦନ କରିଥିଲେ ଏବଂ ରିଟର୍ଣ୍ଣ ପଦ୍ଧତି ଓ ଆଇନରେ ପରିବର୍ତ୍ତନ ଲାଗି ଆଇନ କମିଟିକୁ ନିର୍ଦ୍ଦେଶ ଦେଇଥିଲେ । ଆଜି ଅନୁମୋଦନ ଲାଭ କରିଥିବା ପଦ୍ଧତି ଏବଂ ବ୍ୟବସାୟିକ ପକ୍ରିୟା ମୂଳ ନୀତି ଆଧାରିତ । ତେବେ କ୍ଷୁଦ୍ର ବ୍ୟବସାୟୀଙ୍କ ପାଇଁ ଏକ ସହଜ ରିଟର୍ଣ୍ଣ ପଦ୍ଧତି ଜରିଆରେ ମାସିକ ପଇଠ ସହିତ ତ୍ରୈମାସିକ ରିଟର୍ଣ୍ଣ ସୁବିଧା ଭଳି ଏକ ବୃହତ୍ତ ପରିବର୍ତ୍ତନ କରାଯାଇଛି ।


    କ୍ଷୁଦ୍ର ଟିକସଦାତା ଏବଂ ଆଇଏସଡି ଆଦି କେତେକ ଛାଡ଼କୁ ବାଦ ଦେଲେ ସମସ୍ତ ଟିକସଦାତା ଏକ ମାସିଆ ରିଟର୍ଣ୍ଣ ଦାଖଲ କରିପାରିବେ । ଦୁଇଟି ମୁଖ୍ୟ ଟେବୁଲ ସହିତ ରିଟର୍ଣ୍ଣ ଅତି ସହଜ । ଯୋଗାଣକାରୀଙ୍କ ଦ୍ୱାରା ଅପଲୋଡ କରାଯାଇଥିବା ଇନଭଏସ ଆଧାରରେ ବାହ୍ୟ ଯୋଗାଣ ରିପୋର୍ଟିଂ ପାଇଁ ଗୋଟିଏ ଏବଂ ଇନପୁଟ ଟ୍ୟାକ୍ସ କ୍ରେଡିଟ ପାଇଁ ଆଉ ଗୋଟିଏ ବ୍ୟବସ୍ଥା ଏଥିରେ ରହିଛି । ଇନପୁଟ ଟ୍ୟାକ୍ସ କ୍ରେଡିଟ ହାସଲ କରିବା ଲାଗି ବିକ୍ରେତା ନିରନ୍ତର ଇନଭଏସ ଅପଲୋଡ କରିପାରିବେ ଏବଂ କ୍ରେତା ଏହାକୁ କ୍ରମାଗତ ଭାବେ ଦେଖିପାରିବେ ଏବଂ ଲକ କରିପାରିବେ । କ୍ରେତା ଏବଂ ବିକ୍ରେତାଙ୍କ ଦ୍ୱାରା ଅପଲୋଡ କରାଯାଇଥିବା ଇନଭଏସ ଆଧାରରେ ସ୍ୱୟଂକ୍ରିୟ ଭାବେ ଦାଖଲ କରାଯାଇଥିବା ରିଟର୍ଣ୍ଣର ଅତି ବୃହତ୍ତ ଅଂଶ ଏହି ପ୍ରକ୍ରିୟା ଦ୍ୱାରା ସୁନିଶ୍ଚିତ ହୋଇପାରିବ । ଖୁବ ସହଜରେ ଅଧିକାଂଶ ଟିକସଦାତାଙ୍କ ପାଇଁ ପ୍ରକ୍ରିୟା ହେବ “ ଅପଲୋଡ-ଲକ-ପେ ” ।


    ଯୋଗାଣ କରାଯାଇଥିବା ଏବଂ ଗ୍ରହଣ କରାଯାଇଥିବାର ପ୍ରକୃତି ଆଧାରରେ ଟିକସଦାତାଙ୍କୁ ନିଜ ପ୍ରୋଫାଇଲ ସୃଷ୍ଟି କରିବାର ସୁବିଧା ମିଳିବ । ସୂଚନାର କ୍ଷେତ୍ର ଯାହାକୁ ଜଣେ ଟିକସଦାତା ଦେଖିପାରିବେ ଏବଂ ଏବଂ ନିଜ ପ୍ରୋଫାଇଲକୁ ଆଧାର କରି ରିଟର୍ଣ୍ଣ ଦାଖଲ କରିପାରିବେ ।


    ଆଦୌ ରିଟର୍ଣ୍ଣ ଦାଖଲ କରୁନଥିବା (କୌଣସି କ୍ରୟ କିମ୍ବା ବିକ୍ରୟ ନୁହେଁ) ଟିକସଦାତାଙ୍କ ପାଇଁ ଏସଏମଏସ ମାଧ୍ୟମରେ ରିଟର୍ଣ୍ଣ ଦାଖଲ କରିବାର ସୁବିଧା ମିଳିବ ।


    ଏକ ବିକଳ୍ପ ସୁବିଧା ଭାବେ 5 କୋଟିରୁ କମ କାରବାର କରୁଥିବା କ୍ଷୁଦ୍ର ଟିକସଦାତାଙ୍କ ପାଇଁ ତ୍ରୈମାସିକ ରିଟର୍ଣ୍ଣ ଦାଖଲ କରିବା ସୁବିଧାକୁ ପରିଷଦ ଅନୁମୋଦନ କରିଛି । ମାସିକ ପଇଠ ସୁବିଧା ସହିତ ତୈମାସିକ ରିଟର୍ଣ୍ଣ ମୁଖ୍ୟ ରିଟର୍ଣ୍ଣ ଭଳି ହେବ । କିନ୍ତୁ କେବଳ ଦୁଇ ପ୍ରକାରର ପଞ୍ଜିକୃତ ଲୋକଙ୍କ ପାଇଁ-ବିଟୁସି ସପ୍ଲାଇ କରୁଥିବା କ୍ଷୁଦ୍ର ବ୍ୟବସାୟୀ କିମ୍ବା ବି2ବି + ବି2ସି ଯୋଗାଣକାରୀ । ଏପରି ଟିକସଦାତାଙ୍କ ପାଇଁ ସରଳ ରିଟର୍ଣ୍ଣ ସହଜ ଏବଂ ସୁଗମ ନାମରେ ଡିଜାଇନ କରାଯାଇଛି । ଏସବୁ ରିଟର୍ଣ୍ଣର ସୂଚନା ବିବରଣୀ ନିୟମିତ ରିଟର୍ଣ୍ଣ ତୁଳନାରେ ବେଶ କମ ।


    ଇନଭଏସ ଏବଂ ରିଟର୍ଣ୍ଣରେ ଦାଖଲ କରାଯାଇଥିବା ଅନ୍ୟ ବିବରଣୀରେ ସଂଶୋଧନ ପାଇଁ ନୂଆ ରିଟର୍ଣ୍ଣ ଡିଜାଇନରେ ବ୍ୟବସ୍ଥା ରହିଛି । ସଂଶୋଧିତ ରିଟର୍ଣ୍ଣ ନାମରେ ପୁଣିଥରେ ରିଟର୍ଣ୍ଣରେ ସଂଶୋଧନ କରାଯାଇ ଦାଖଲ କରାଯିବ । ସଂଶୋଧିତ ରିଟର୍ଣ୍ଣ ଜରିଆରେ ପରିଶୋଧକୁ ଅନୁମୋଦିତ କରାଯିବ ଯାହାଦ୍ୱାରା ଟିକସଦାତାଙ୍କୁ ସୁଧଦେୟତାରୁ ରକ୍ଷା ମିଳିପାରିବ ।


    93%ରୁ ଅଧିକ ଟିକସଦାତାଙ୍କ ଆୟ 5 କୋଟିରୁ କମ ଏବଂ ଏହି ଟିକସଦାତାମାନେ ପ୍ରସ୍ତାବିକ ସରଳୀକରଣ ପଦକ୍ଷେପ ଦ୍ୱାରା ଘଟଣାକ୍ରମେ ଉପକୃତ ହୋଇପାରିବେ । ଏହା ସେମାନଙ୍କ ବ୍ୟବସାୟିକ ସୁଗମତାରେ ଉନ୍ନତି ଆଣିପାରିବ । ଏପରିକି ବୃହତ୍ତ ଟିକସଦାତା ନୂଆ ରିଟର୍ଣ୍ଣ ପଦ୍ଧତିକୁ ବେଶ ବ୍ୟବହାରଉପଯୋଗୀ ଭାବେ ପାଇପାରିବେ ।


    **********


    

    
    (Release ID: 1540184) Visitor Counter : 1