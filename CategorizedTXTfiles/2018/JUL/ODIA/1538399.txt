      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତରପ୍ରଦେଶର ନୋଏଡାରେ ସାମସଙ୍ଗ ମୋବାଇଲ ତିଆରି କାରଖାନାର ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 09 JUL 2018 9:14PM by PIB Bhubaneshwar


    ରାଷ୍ଟ୍ରପତି ଏବଂ ମୋର ମିତ୍ର ଶ୍ରୀମାନ ମୁନ ଜେ-ଇନ , ସାମସଙ୍ଗର ଭାଇସ ଚେୟାରମ୍ୟାନ ଜୟ ୱାଇ ଲି , କୋରିଆ ଏବଂ ଭାରତର ପ୍ରତିନିଧିମାନେ ଏବଂ ଉପସ୍ଥିତ ସମସ୍ତ ମହାନୁଭବ ।


    ମୋର ମିତ୍ର ପ୍ରେସିଡେଣ୍ଟ ମୁନଙ୍କ ସହିତ ନୋଏଡାରେ ନିର୍ମିତ ସାମସଙ୍ଗର ଏହି ଫ୍ୟାକ୍ଟ୍ରିକୁ ଆସିବା ମୋ ପାଇଁ ଅତ୍ୟନ୍ତ ସୁଃଖଭରା ଅନୁଭୂତି । ମୋବାଇଲ ବିନିର୍ମାଣ ର ନୂତନ ୟୁନିଟ ଭାରତ ସହିତ ଉତ୍ତର ପ୍ରଦେଶ ଏବଂ ନୋଏଡା ପାଇଁ ମଧ୍ୟ ଗର୍ବର ବିଷୟ । ଏହି ନୂତନ ୟୁନିଟ ପାଇଁ ସାମସଙ୍ଗ ଟିମ୍ କୁ ଅନେକ ଅନେକ ଶୁଭେଚ୍ଛା ଏବଂ ଶୁଭକାମନା ।


    ବନ୍ଧୁଗଣ , ଭାରତକୁ ବିନିର୍ମାଣର ବୈଶ୍ୱିକ ହବ ଭାବେ ପ୍ରତିଷ୍ଠିତ କରିବା ପାଇଁ ଆଜିର ପ୍ରତ୍ୟେକ ଅବସର ନିତାନ୍ତ ଖାସ୍ । ପାଞ୍ଚ ହଜାର କୋଟି ଟଙ୍କାର ଏହି ପୁଂଜିନିବେଶ କେବଳ ସାମସଙ୍ଗର ଭାରତରେ ବ୍ୟବସାୟିକ ସଂପର୍କକୁ ମଜବୁତ କରିବା ସହିତ ଭାରତ ଏବଂ କୋରିଆ ମଧ୍ୟରେ ସଂପର୍କ କ୍ଷେତ୍ରରେ ମଧ୍ୟ ପ୍ରମୁଖ ଭୂମିକା ଗ୍ରହଣ କରିବ । ସାମସଙ୍ଗ ର ଗ୍ଲୋବାଲ R&D ହବ୍ ଭାରତରେ ରହିଛି ଏବଂ ବର୍ତ୍ତମାନ ଏହାର ବିନିର୍ମାଣ କାରଖାନା ଆମର ଗୌରବକୁ ଦ୍ୱିଗୁଣିତ କରିବ ।


    ବନ୍ଧୁଗଣ , ଯେତେବେଳେ ବିଜନେସ କମ୍ୟୁନିଟିର ଲୋକମାନଙ୍କ ସହିତ ମୋର ଆଲୋଚନା ହୁଏ ସେତେବେଳେ ମୁଁ ସର୍ବଦା ଗୋଟିଏ କଥା କହେ । ଭାରତରେ ବୋଧହୁଏ ଏପରି କୌଣସି ମଧ୍ୟବର୍ଗ ପରିବାର ନ ଥିବେ ଯାହାଙ୍କ ପାଖରେ କୋରିଆର କୌଣସି ଉତ୍ପାଦ ତାଙ୍କ ଘରେ ନ ଥିବ । ନିଶ୍ଚିତ ରୂପେ ଭାରତୀୟ ଲୋକମାନଙ୍କ ଜୀବନରେ ସାମସଙ୍ଗର ନିଜର ସ୍ୱତନ୍ତ୍ର ସ୍ଥାନ ତିଆରି କରିସାରିଛି । ଖାସକରି ଆପଣଙ୍କ ଫୋନ , ଦୃତ ଗତିରେ ବୃଦ୍ଧି ପାଉଥିବା ସ୍ମାର୍ଟଫୋନ ମାର୍କେଟରେ ଆଜି ବିଶ୍ୱ ଲିଡର ଭାବେ ପରିଗଣିତ । ସାମସଙ୍ଗର ଲିଡରସିପ ସହିତ ଯେତେବେଳେ ମୋର ଆଲୋଚନା ହୋଇଛି ସେତେବେଳେ ମୁଁ ତାଙ୍କୁ ଭାରତରେ ବିନିର୍ମାଣ ପାଇଁ ପ୍ରୋତ୍ସାହିତ କରିଛି । ଆଜି ନୋଏଡାରେ କରାଯାଇଥିବା ଏହି ଆୟୋଜନ ଏହାର ହି ଏକ ପ୍ରତିବିମ୍ବର ସ୍ୱରୂପ । ଆଜି ଡିଜିଟାଲ ଟେକ୍ନୋଲଜି ସାମାନ୍ୟ ନାଗରିକଙ୍କ ଜୀବନକୁ ସରଳ କରିବାରେ ପ୍ରମୁଖ ଭୂମିକା ଗ୍ରହଣ କରୁଛି । ଆଜି ଭାରତରେ ପ୍ରାୟ 40 କୋଟି ସ୍ମାର୍ଟ ଫୋନ ବ୍ୟବହାର କରାଯାଉଛି , 32 କୋଟି ଲୋକ ବ୍ରଡବେଣ୍ଡ ବ୍ୟବହାର କରୁଛନ୍ତି , ବହୁତ କମ ଦରରେ ଇଣ୍ଟରନେଟ ଡାଟା ଉପଲବ୍ଧ କରାଯାଉଛି , ଦେଶର ଏକ ଲକ୍ଷ ରୁ ଅଧିକ ଗ୍ରାମ ପଂଚାୟତକୁ ଫାଇବର ନେଟୱାର୍କ ପହଂଚାଯାଇ ସାରିଲାଣି । ଏସବୁ ଦେଶରେ ଡିଜିଟାଲ କ୍ରାନ୍ତିର ସଙ୍କେତ ପ୍ରଦାନ କରୁଛି ।


    ବନ୍ଧୁଗଣ , କମ ଦାମରେ ମୋବାଇଲ ଫୋନ , ଦୃତ ଇଣ୍ଟରନେଟ , କମ ଡାଟା ଯୋଗୁ ଆଜି ଫାଷ୍ଟ ଏବଂ ସ୍ୱଚ୍ଛ ସେବା ସୁନିଶ୍ଚିତ କରାଯାଇପାରିଛି । ବିଦ୍ୟୁତ- ପାଣି ବିଲ ପଇଠ କରିବା ହେଉ ବା ସ୍କୁଲ-କଲେଜରେ ଆଡମିଶନ ହେଉ , ପ୍ରୋଭିଡେଣ୍ଟ ଫଣ୍ଡ ହେଉ ବା ପେନସନ , ପ୍ରାୟତଃ ପ୍ରତ୍ୟେକ ସୁବିଧା ଅନଲାଇନରେ ଉପଲବ୍ଧ । ଦେଶରେ ଥିବା ପ୍ରାୟଃ 3 ଲକ୍ଷ କମନ ସର୍ଭିସ ସେଣ୍ଟର ଗ୍ରାମୀଣ ଲୋକମାନଙ୍କୁ ସେବା ଯୋଗାଉଛି । ସହରୀ କ୍ଷେତ୍ରରେ ବିନା ମୂଲ୍ୟରେ ୱାଇ-ଫାଇ ହଟସ୍ପଟ ଗରିବ , ମଧ୍ୟ ବର୍ଗର ଯୁବଗୋଷ୍ଠିଙ୍କୁ ନୂତନ ଦିଗନ୍ତ ପ୍ରଦାନ କରିପାରୁଛି ।


    କେବଳ ସେତିକି ନୁହେଁ GeM ଅର୍ଥାତ ସରକାରୀ ଇ-ବଜାରସ୍ଥଳ ଜରିଆରେ ସରକାର ବର୍ତ୍ତମାନ ସିଧାସଳଖ ଭାବେ ଉତ୍ପାଦକାରୀଙ୍କଠାରୁ ଦ୍ରବ୍ୟ କ୍ରୟ କରିପାରୁଛନ୍ତି । ଏହାଦ୍ୱାରା ମଧ୍ୟମ ଏବଂ କ୍ଷୁଦ୍ର ଉଦ୍ୟୋଗୀମାନଙ୍କୁ ମଧ୍ୟ ଲାଭ ମିଳିବା ସହିତ ସରକାରୀ କ୍ରୟ କ୍ଷେତ୍ରରେ ସ୍ୱଚ୍ଛତା ଅଣାଯାଇପାରିଛି ।


    ବନ୍ଧୁଗଣ , ଆଜି ଡିଜିଟାଲ ନେଣଦେଣରେ ନିରନ୍ତର ବୃଦ୍ଧି ପରିଲକ୍ଷିତ ହେଉଛି । ଭୀମ ଆପ ଏବଂ ରୂପେ କାର୍ଡ ଜରିଆରେ ନେଣଦେଣ ଅତ୍ୟନ୍ତ ସହଜ ହୋଇପାରିଛି । କେବଳ ଜୁନ ମାସରେ ହିଁ ପ୍ରାୟ 41 ହଜାର କୋଟି ଟଙ୍କାର ନେଣଦେଣ BHIM App ରେ ହୋଇଛି । ଆଜି BHIM ଏବଂ RuPay କୁ ନେଇ କେବଳ ଦେଶରେ ନୁହେଁ ବରଂ ସମଗ୍ର ଦୁନିଆରେ ଉତ୍ସୁକତା ଦେଖିବାକୁ ମିଳୁଛି । କିଛି ଦିନ ପୂର୍ବେ ସିଙ୍ଗାପୁରରେ ମଧ୍ୟ ଏହି ଦୁଇଟି ସେବାର ଶୁଭାରମ୍ଭ କରିବାର ସୁଯୋଗ ମୋତେ ମିଳିଥିଲା । ଏପରି ସ୍ଥିତିରେ ଆଜି କରାଯାଇଥିବା ଏହି ଆୟୋଜନ ଭାରତର ନାଗରିକମାନଙ୍କର ସଶକ୍ତିକରଣ କ୍ଷେତ୍ରରେ ଏହା ଆଉ ଏକ ପଦକ୍ଷେପ ହେବ ଏବଂ ମେକ ଇନ ଇଣ୍ଡିଆ ପଦକ୍ଷେପକୁ ମଧ୍ୟ ପ୍ରୋତ୍ସାହିତ କରିବ ।


    ବନ୍ଧୁଗଣ , ମେକ ଇନ ଇଣ୍ଡିଆ ପ୍ରତି ଆମ ଆଗ୍ରହ କେବଳ ଏକ ଆର୍ଥିକ ନୀତିର ଅଂଶବିଶେଷ ନୁହେଁ ବରଂ ଏହା କୋରିଆ ଭଳି ଆମ ମିତ୍ର ଦେଶମାନଙ୍କ ସହିତ ସଂପର୍କର ସଂକଳ୍ପ ମଧ୍ୟ । ଏହା ସାମସଙ୍ଗ ଭଳି ବିଶ୍ୱସ୍ତ ବ୍ରାଣ୍ଡକୁ ନୂତନ ସୁଯୋଗ ଦେବା ସହିତ ନିଉ ଇଣ୍ଡିଆର ନୂତନ ଏବଂ ସ୍ୱଚ୍ଛ ବ୍ୟାପାର ସଂସ୍କୃତି ଉପରେ ବିଶ୍ୱାସ ରଖୁଥିବା ବିଶ୍ୱର ପ୍ରତ୍ୟେକ ବ୍ୟବସାୟୀକୁ ମୁକ୍ତ ଆମନ୍ତ୍ରଣ । ଭାରତର ବୃଦ୍ଧି ପାଉଥିବା ଅର୍ଥ ବ୍ୟବସ୍ଥା ଏବଂ ନିଓ ମଧ୍ୟ ବର୍ଗ , ପୁଂଜି ନିବେଶର ଅସୀମ ସୁଯୋଗରେ ଭରପୂର । ମୁଁ ଅତ୍ୟନ୍ତ ଖୁସି ଯେ ଏହି ପଦକ୍ଷେପକୁ ଆଜି ଦୁନିଆର ସବୁ କ୍ଷେତ୍ରରୁ ସ୍ୱାଗତ କରାଯାଉଛି ଏବଂ ସହଯୋଗ ମଧ୍ୟ ମିଳୁଛି । ମୋବାଇଲ ଫୋନ ବିନିର୍ମାଣ ବିଷୟ ଉଠିଲେ ଆଜି ଭାରତ ବିଶ୍ୱର ଦ୍ୱିତୀୟ ନମ୍ବରରେ ପହଂଚି ସାରିଛି । ବିଗତ ଚାରି ବର୍ଷରେ ଫ୍ୟାକ୍ଟ୍ରିଗୁଡିକର ସଂଖ୍ୟା , ମୋବାଇଲ ଫୋନ ପ୍ରସ୍ତୁତ କରୁଥିବା ଫ୍ୟାକ୍ଟ୍ରିମାନଙ୍କ ସଂଖ୍ୟା 2 ରୁ ବୃଦ୍ଧି ଘଟି 120ରେ ପହଂଚି ସାରିଛି ଏବଂ ଖୁସିର କଥା ଯେ 50 ରୁ ଅଧିକ ନୋଏଡାରେ ରହିଛି । ଏଥିରେ 4 ଲକ୍ଷ ରୁ ଅଧିକ ଯୁବକଯୁବତୀଙ୍କୁ ସିଧାସଳଖ ଭାବେ ରୋଜଗାର ମିଳିପାରୁଛି । ରୋଜଗାର ପ୍ରଦାନ କ୍ଷେତ୍ରରେ ମଧ୍ୟ ସାମସଙ୍ଗ ଅଗ୍ରଣୀ ଭୂମିକା ଗ୍ରହଣ କରିଛି । ଦେଶରେ ପ୍ରାୟ 70 ହଜାର ଲୋକମାନଙ୍କୁ ଆପଣ ରୋଜଗାର ପ୍ରଦାନ କରିଛନ୍ତି , ଯେଉଁଥିରେ ପ୍ରାୟ 5 ହଜାର ନୋଏଡାରେ ଅଛନ୍ତି । ଏହି ନୂତନ ପ୍ଲାଂଟ ରେ ଆହୁରି ଏକ ହଜାର ଲୋକମାନଙ୍କୁ ରୋଜଗାର ମିଳିବ । ମୋତେ କୁହାଯାଇଛି ଯେ ଏଠାରେ ନିର୍ମିତ ଏହି ୟୁନିଟ କଂପାନୀର ସବୁଠାରୁ ବଡ ମୋବାଇଲ ଫୋନ ବିନିର୍ମାଣ ୟୁନିଟ ହେବ । ଏଠାରେ ପ୍ରତ୍ୟେକ ମାସରେ ପାଖାପାଖି 1 କୋଟି ଫୋନ ପ୍ରସ୍ତୁତ ହେବ । ଏଠାରେ ଉତ୍ପାଦିତ ମୋବାଇଲ ଫୋନର 30 ପ୍ରତିଶତ ବିଶ୍ୱର ବିଭିନ୍ନ ଦେଶକୁ ରପ୍ତାନୀ ହେବ । ନିଶ୍ଚିତ ଭାବେ ଏହାଦ୍ୱାରା ବୈଶ୍ୱିକ ବଜାରରେ ଆପଣଙ୍କ ସ୍ଥିତି ମଜବୁତ ହେବ । କୋରିଆର ଟେକ୍ନୋଲଜି ଏବଂ ଭାରତର ବିନିର୍ମାଣ ଏବଂ ସଫ୍ଟୱେର ସହଯୋଗ ଦ୍ୱାରା ବିଶ୍ୱ ପାଇଁ ଆମେ ଉତ୍ତମ ଉତ୍ପାଦ ପ୍ରସ୍ତୁତ କରିବୁ । ଏହା ଆମ ଦୁଇ ଦେଶର ଶକ୍ତି ଏବଂ ଏହା ଆମର ଲକ୍ଷ୍ୟ ।


    ପୁନର୍ବାର ସାମସଙ୍ଗ ଟିମ କୁ ଅନେକ ଅନେକ ଧନ୍ୟବାଦ , ଅନେକ ଅନେକ ଶୁଭକାମନା ଦେଉଛି । ଆପଣମାନେ ମୋତେ ଆଜି ଏଠାକୁ ଆମନ୍ତ୍ରତି କରିଥିଲେ , ଏହି ଅବସରର ଅଂଶବିଶେଷ ଭାବେ ଯୋଗ ଦେଇଥିବାରୁ ଆପଣମାନଙ୍କୁ ଅନେକ ଅନେକ ଧନ୍ୟବାଦ ।


    **********

    
    
    (Release ID: 1538399) Visitor Counter : 1