      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ପୂର୍ବ ଏନଇଏଲପି ଓ ଏନଇଏଲପି ବ୍ଲକଗୁଡ଼ିକରେ ଉତ୍ପାଦନ ଆବଣ୍ଟନ କରିବାର ଠିକାକୁ ଯୁକ୍ତି ସଂଗତ କରିବା ଲାଗି ନୀତି ରୂପରେଖକୁ କ୍ୟାବିନେଟ ଅନୁମୋଦନ
      Posted On: 18 JUL 2018 5:10PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ହାଇଡ୍ରୋ କାର୍ବନ ସମ୍ବଳର ବୃଦ୍ଧି ପାଇଥିବା ଘରୋଇ ଉତ୍ପାଦନ ଲାଗି ଆବଂଟନ ଠିକା ପରିଚାଳନାକୁ ଯୁକ୍ତିସଂଗତ କରିବା ଲାଗି ନୀତି ରୂପରେଖକୁ ମଞ୍ଜୁରି ଦେଇଛନ୍ତି । ନୀତି ରୂପରେଖରେ ନିମ୍ନଲିଖିତ ପ୍ରସ୍ତାବ ସାମିଲ ରହିଛି ।


    କ) ଉତ୍ତର ପୂର୍ବାଂଚଳରେ ଅନୁସନ୍ଧାନ ଏବଂ ମୂଲ୍ୟାଙ୍କନ ଗତିବିଧି ଲାଗି ସ୍ୱତନ୍ତ୍ର ବିତରଣ-


    ଉତ୍ତର ପୂର୍ବାଂଚଳ କ୍ଷେତ୍ର ଲାଗି ହାଇଡ୍ରୋକାର୍ବନ ଭିଜନ 2030ର ସୁପାରିସ ଆଧାରରେ ସରକାର ଉତ୍ତରପୂର୍ବାଂଚଳ କ୍ଷେତ୍ରର ଭୌଗଳିକ , ପରିବେଶ ଏବଂ ଲଜିଷ୍ଟିକ୍ସ ଆହ୍ୱାନ ଉପରେ ବିଚାର କରି ପରିଚାଳନାଗତ ବ୍ଲକରେ ଅନୁସନ୍ଧାନ ଏବଂ ମୂଲ୍ୟାଙ୍କନ ଅବଧିର ସମୟସୀମା ବୃଦ୍ଧି କରାଯାଇଛି । ଅନୁସନ୍ଧାନର ଅବଧି 2 ବର୍ଷ ବୃଦ୍ଧି କରାଯାଇଛି ଏବଂ ମୂଲ୍ୟାଙ୍କନ ଅବଧିକରେ 1 ବର୍ଷର ବୃଦ୍ଧି କରାଯାଇଛି । ଉତ୍ତରପୂର୍ବ କ୍ଷେତ୍ରରେ ପ୍ରାକୃତିକ ଗ୍ୟାସ ଉତ୍ପାଦନ ବୃଦ୍ଧି ଲାଗି ସରକାର ବିପଣନ ପାଇଁ ଅନୁମତି ଦେଇଛନ୍ତି । ଏଥିରେ ଉତ୍ପାଦନ ଆରମ୍ଭ କରାଯାଇଥିବା କ୍ଷେତ୍ରରେ ପ୍ରାକୃତିକ ଗ୍ୟାସ ଲାଗି ମୂଲ୍ୟ ସ୍ୱାଧୀନତା ସାମିଲ ରହିଛି । ଏହି ସ୍ୱତନ୍ତ୍ର ବିତରଣ ଦ୍ୱାରା ଉତ୍ତର ପୂର୍ବାଂଚଳରେ ଉତ୍ପାଦନ ଆବଂଟନ ଚୁକ୍ତିକୁ ଲାଭ ମିଳିବ ।


    ଖ) ପୂର୍ବ ଏନଇଏଲପି ଅନୁସନ୍ଧାନ ବ୍ଲକଗୁଡ଼ିକରେ ରୟାଲିଟି ଏବଂ ଉପକରକୁ ଆବଂଟନ କରିବା-


    ସରକାର ପୂର୍ବ ଏନଇଏଲପି ଅନୁସନ୍ଧାନ ବ୍ଲକଗୁଡ଼ିକରେ ଭାଗ ନେଉଥିବା ଠିକାଦାରଙ୍କ ସ୍ୱାର୍ଥ ଅନୁପାତରେ ରୟାଲିଟି ଏବଂ ଉପକର ସହିତ ବୈଧାନିକ ଟିକସର ଆବଂଟନ କରିବା ଲାଗି ସହାୟକ ରୂପରେଖ ପ୍ରସ୍ତୁତ କରାଯାଇଛି ଏବଂ ଏହାକୁ ସମ୍ଭାବ୍ୟ ପ୍ରଭାବ ସହିତ ବ୍ୟୟ ଉତ୍ପାଦନ ଯୋଗ୍ୟ କରାଯିବ । ଏହାଦ୍ୱାରା ପୂର୍ବ ଏନଇଏଲପି ଅନୁସନ୍ଧାନ ବ୍ଲକଗୁଡ଼ିକୁ ଲାଭ ମିଳିବ ଯେଉଁଥିରେ ଅତିରିକ୍ତ ବିକାଶ ଏବଂ ଉତ୍ପାଦନ ଗତିବିଧି ଲାଗି ନୂତନ ନିବେଶ ହେବ , କାରଣ ରୟାଲିଟି ଏବଂ ଉପକର ଆବଂଟନ କରାଯାଇପାରିବ ଏବଂ ଏହାର ବ୍ୟୟ ଉତ୍ପାଦନରେ ଲାଇସେନ୍ସି କମ୍ପାନୀ ଓଏନଜିସି/ଓଆଇଏଲ ଲାଗି ବାଣିଜି୍ୟକ ଭାବେ ଅତିରିକ୍ତ ନିବେଶରେ ସହାୟତା ମିଳିବ ।


    ଗ) ଆୟକର ଅଧିନିୟମ , 1961ର ଅନୁଚ୍ଛେଦ 42ର ଅନ୍ତର୍ଗତ ପୂର୍ବ ଏନଇଏଲପି କ୍ଷେତ୍ରରେ ଆସୁଥିବା ପରିଚାଳନା ବ୍ଲକଗୁଡ଼ିକୁ ଟିକସ ଲାଭର ବିସ୍ତାର । ଏହି ବିସ୍ତାର 28 ମାର୍ଚ୍ଚ , 2016ର ଉତ୍ପାଦନ ଆବଂଟନ କରିବା ସମ୍ପନ୍ଧୀୟ ଠିକା ଅନ୍ତର୍ଗତ ଠିକାର ବିସ୍ତାରିତ ଅବଧି ନିମନ୍ତେ ଉଦ୍ଦିଷ୍ଟ ହେବ । ଆୟକର ଅଧିନିୟମର ଅନୁଚ୍ଛେଦ 42 କମ୍ପାନୀଗୁଡ଼କୁ ପିଏସସି ଅନ୍ତର୍ଗତ ହୋଇଥିବା ଖର୍ଚ୍ଚର 100 ପ୍ରତିଶତ ଦାବି ପାଇଁ ଅନୁମତି ଦେଇଥାଏ । କାରଣ ସେହି ବର୍ଷରେ ଟିକସ ଯୋଗ୍ୟ ଆୟ ଲାଗି ଟିକସ କଟାଯାଇଥାଏ । ଏନଇଏଲପି ପୂର୍ବ କ୍ଷେତ୍ରଗୁଡ଼ିକର ପିଏସସିରେ ସ୍ୱାକ୍ଷର କରିବା ସମୟରେ 28ଟି ରୁ 13ଟି ଠିକାରେ ଆୟକର ଅଧିନିୟମର ଅନୁଚ୍ଛେଦ 42 ଅନ୍ତର୍ଗତ ଟିକସ ଲାଭର ବ୍ୟବସ୍ଥା ନଥିଲା । ଏହାଦ୍ୱାରା ଏବେ ପିଏସସିରେ ଏକରୂପତା ଏବଂ ନିରନ୍ତରତା ଆସିବ ଏବଂ ପିଏସସିର ଅବଧି କାଳରେ ଅତିରିକ୍ତ ନିବେଶରେ ଠିକାଦାରମାନଙ୍କୁ ପ୍ରୋତ୍ସାହନ ପ୍ରଦାନ କରାଯିବ ।


    ଘ) ପିଏସସିରେ ଅପ୍ରତ୍ୟାଶିତ ପରିସ୍ଥିତିକୁ ଅଧିସୂଚିତ କରିବା ଲାଗି ଲିଖିତ ନୋଟିସ ଦେବାର ସମୟସୀମା 7 ଦିନରୁ ବୃଦ୍ଧି କରାଯାଇ 15 ଦିନ କରାଯାଇଛି ।


    ଏହି ଅନୁମୋଦନ ଦ୍ୱାରା ହାଇଡ୍ରୋ କାର୍ବନ ସମ୍ବଳର ଦ୍ରୁତ ଗତିରେ ବିକାଶ ସୁନିଶ୍ଚିତ ହେବାରେ ସହାୟତା ମିଳିପାରିବ ।


    **********


    

    
    (Release ID: 1539552) Visitor Counter : 2