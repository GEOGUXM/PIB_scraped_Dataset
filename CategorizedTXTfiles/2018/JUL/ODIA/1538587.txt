      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      182 ଜଣ ସ୍କୁଲ ଡ୍ରପ୍ ଆଉଟ ଏବଂ ମାଦ୍ରାସା ବିଦ୍ୟାର୍ଥୀ ବ୍ରିଜ୍ ପାଠ୍ୟକ୍ରମ ଶେଷ କଲେ
      • କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ୍ ନକଭୀ ଆସନ୍ତାକାଲି ସେମାନଙ୍କୁ ପ୍ରମାଣପତ୍ର ପ୍ରଦାନ କରିବେ

      Posted On: 13 JUL 2018 5:32PM by PIB Bhubaneshwar

    ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ଏବଂ ଜାମିଆ ମିଲିଆ ଇସଲାମିଆ ଦ୍ୱାରା ମିଳିତ ଭାବେ ପରିଚାଳିତ ବ୍ରିଜ୍ କୋର୍ସକୁ 182 ଜଣ ସ୍କୁଲ ଡ୍ରପ୍ ଆଉଟ ଏବଂ ମାଦ୍ରାସା ବିଦ୍ୟାର୍ଥୀ ସଫଳତାର ସହ ଶେଷ କରିଛନ୍ତି । ସେମାନଙ୍କୁ ଆସନ୍ତାକାଲି ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ୍ ନକଭୀ ପ୍ରମାଣପତ୍ର ପ୍ରଦାନ କରିବେ । ମାଦ୍ରାସା ବିଦ୍ୟାର୍ଥୀ ଏବଂ ସ୍କୁଲ ଡ୍ରପ୍ ଆଉଟ ମାନଙ୍କୁ ଶିକ୍ଷା ପଦ୍ଧତିର ମୁଖ୍ୟଧାରାକୁ ଆଣିବା ଲାଗି ସଂଖ୍ୟାଲଘୁ ବ୍ୟାପାର ମନ୍ତ୍ରୀ ଏବଂ ଜାମିଆ ମିଲିଆ ଇସଲାମିଆ ମିଳିତ ଭାବେ ବ୍ରିଜ୍ କୋର୍ସ ପ୍ରଚଳନ କରିଛନ୍ତି ।


    ଏ ବର୍ଷ ବ୍ରିଜ୍ କୋର୍ସରେ ମୋଟ 260 ଜଣ ଛାତ୍ରଛାତ୍ରୀଙ୍କୁ ପ୍ରଶିକ୍ଷଣ ଦିଆଯାଇଥିଲା ଏବଂ 182 ଜଣ ସଫଳତାର ସହ ଉତ୍ତୀର୍ଣ୍ଣ ହୋଇଛନ୍ତି । ଏଥିସହ ଶିକ୍ଷା ପଦ୍ଧତିର ମୁଖ୍ୟାଧାରାରେ ମାଦ୍ରାସା ଶିକ୍ଷକମାନଙ୍କୁ ସାମିଲ କରିବାକୁ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ଏକ ପ୍ରଶିକ୍ଷଣ କାର୍ଯ୍ୟକ୍ରମ ଆରମ୍ଭ କରିଛି ।


    ଜାମିଆ ମିଲିଆ ଇସଲାମିଆ ବିଶ୍ୱବିଦ୍ୟାଳୟ ସହଯୋଗରେ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ମାଦ୍ରାସା ଶିକ୍ଷକମାନଙ୍କ ପାଇଁ ବିଜ୍ଞାନ , ଗଣିତ , କମ୍ପ୍ୟୁଟର , ହିନ୍ଦୀ , ଇଂରାଜୀ ଇତ୍ୟାଦିରେ ପ୍ରଶିକ୍ଷଣ ପ୍ରଦାନ କରାଯାଉଛି ।


    ଆସନ୍ତାକାଲି ପ୍ରମାଣପତ୍ର ପ୍ରଦାନ କାର୍ଯ୍ୟକ୍ରମରେ ଶ୍ରୀ ନକଭୀଙ୍କ ସମେତ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ସଚିବ ଏ. ଲୁଇଖାମ୍ , ଆଲିଗଡ଼ ମୁସଲିମ ୟୁନିଭରସିଟି ଭାଇସ୍ ଚେୟାରମ୍ୟାନ୍ ତାରିକ୍ ମନସୁର୍ , ଜାମିଆ ମିଲିଆ ଇସଲାମିଆ ଭାଇସ ଚାନସେଲର ତଲତ ଅହମ୍ମଦ , ଗୁରୁ ହରକ୍ରିଷ୍ଣ ପବ୍ଲିକ ସ୍କୁଲ ସୋସାଇଟି ଏସ. ମନଜିତ୍ ସିଂ ଜିକେ , ମୌଲାନା ଆଜାଦ ଏଜୁକେସନ ଫଉଣ୍ଡେସନର ଆର. ଋହମନ୍ ଏବଂ ଅନ୍ୟାନ୍ୟ ମାନ୍ୟଗଣ୍ୟ ବ୍ୟକ୍ତି ଉପସ୍ଥିତ ରହିବେ ।


    ************

    
    
    (Release ID: 1538587) Visitor Counter : 1