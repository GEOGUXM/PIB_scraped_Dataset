      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ମଙ୍ଗୋଲିଆରେ ଏଏମସିଡିଆରଆରରେ ଉଚ୍ଚସ୍ତରୀୟ ପ୍ରତିନିଧି ଦଳ ସହ ଯୋଗ ଦେବେ କିରେନ୍ ରିଜିଜୁ
      Posted On: 01 JUL 2018 4:07PM by PIB Bhubaneshwar


    ମଙ୍ଗୋଲିଆର ଉଲାନବତର ଠାରେ 2018 ଜୁଲାଇ 3ରୁ 6 ତାରିଖ ପର୍ଯ୍ୟନ୍ତ ଅନୁଷ୍ଠିତ ହେଉଥିବା ବିପର୍ଯ୍ୟୟ ବିପଦ ହ୍ରାସ - ଏଏମସିଡିଆରଆର ଏସୀୟ ଆନ୍ତଃମନ୍ତ୍ରୀସ୍ତରୀୟ ସମ୍ମିଳନୀରେ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ କିରେନ ରିଜିଜୁ ଏକ ଉଚ୍ଚସ୍ତରୀୟ ପ୍ରତିନିଧି ଦଳ ସହ ଯୋଗ ଦେବେ । ଏସିଆ ଏବଂ ପ୍ରଶାନ୍ତ ମହାସାଗରୀୟ ଦେଶ ସମୂହରୁ ସରକାରୀ , ବେସରକାରୀ , ସ୍ୱେଚ୍ଛାସେବୀ ସଂସ୍ଥା , ଆନ୍ତର୍ଜାତିକ ସଙ୍ଗଠନ ଏବଂ ଜାତିସଂଘର ପ୍ରାୟ 3 ହଜାର ପ୍ରତିନିଧି ଯୋଗ ଦେବେ ।


    ଶ୍ରୀ ରିଜିଜୁଙ୍କ ସହ ଯାଉଥିବା ପ୍ରତିନିଧି ଦଳରେ ପ୍ରଧାନମନ୍ତ୍ରୀଙ୍କ ଅତିରିକ୍ତ ମୁଖ୍ୟ ସଚିବ ପି.କେ. ମିଶ୍ର , ଏନଡିଏମ୍ଏ ସଦସ୍ୟ ଆର.କେ. ଜୈନ , ଏନଡିଏମ୍ଏ ସଦସ୍ୟ କମଲ କିଶୋର , ଭାରତୀୟ ପାଣିପାଗ ବିଭାଗ ମହାନିର୍ଦ୍ଦେଶକ କେ.ଜେ. ରମେଶ , ସ୍ୱରାଷ୍ଟ୍ର ମନ୍ତ୍ରାଳୟ ଯୁଗ୍ମ ସଚିବ (ବିପର୍ଯ୍ୟୟ ପରିଚାଳନା) ସଞ୍ଜୀବ କୁମାର ଜିନ୍ଦଲ ଅଛନ୍ତି । ଏଥିସହ ବିଭିନ୍ନ ରାଜ୍ୟ , ଆଇଆଇଟି ଏବଂ ବେସରକାରୀ ସଙ୍ଗଠନର ପ୍ରତିନିଧିମାନେ ମଧ୍ୟ ସାମିଲ ହୋଇଛନ୍ତି ।


    ସମ୍ମିଳନୀର ଶୀର୍ଷକ ରହିଛି ‘ ପ୍ରିଭେଣ୍ଟିଙ୍ଗ ଡିଜାଷ୍ଟର ରିସ୍କ ; ପ୍ରୋଟେକ୍ଟିଂ ସଷ୍ଟେନବୁଲ ଡେଭଲପମେଣ୍ଟ ’ । ବିପର୍ଯ୍ୟୟ ବିପଦ ହ୍ରାସ 2015-30 ନେଇ ସେଣ୍ଡାଇ କାର୍ଯ୍ୟସୂଚୀର ବିଗତ 3 ବର୍ଷରେ ହୋଇଥିବା ଅଗ୍ରଗତି ବାବଦରେ ସମ୍ମିଳନୀରେ ବିସ୍ତୃତ ଆଲୋଚନା ହେବ । ଜୁଲାଇ 4 ତାରିଖରେ ଶ୍ରୀ ରିଜିଜୁ ଦେଶ ପକ୍ଷରୁ ସମ୍ମିଳନୀରେ ବିବୃତି ରଖିବେ ।


    *************

    
    
    (Release ID: 1537352) Visitor Counter : 2