      ମାନବ ସମ୍ବଳ ବିକାଶ ମନ୍ତ୍ରଣାଳୟ

      6ଟି ଶିକ୍ଷାନୁଷ୍ଠାନକୁ ‘ଉତ୍କୃଷ୍ଟ ସଂସ୍ଥାନ’ ଘୋଷିତ କଲେ ସରକାର
      • 3ଟି ସରକାରୀ ଏବଂ 3ଟି ବେସରକାରୀ ସଂସ୍ଥାନ ଚୟନ
      • ‘ଉତ୍କୃଷ୍ଟ ସଂସ୍ଥାନ’କୁ ପାଞ୍ଚ ବର୍ଷ ମଧ୍ୟରେ 1000 କୋଟି ଟଙ୍କା ପର୍ଯ୍ୟନ୍ତ ଆର୍ଥିକ ସହାୟତା
      Posted On: 09 JUL 2018 3:52PM by PIB Bhubaneshwar


    ସରକାର 6ଟି ଉତ୍କୃଷ୍ଟ ସଂସ୍ଥାନର ଚୟନ କରିଛନ୍ତି ଯେଉଁଥିରେ 3ଟି ସରକାରୀ ଏବଂ 3ଟି ବେସରକାରୀ ସଂସ୍ଥାନ ସାମିଲ । କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରଣାଳୟର ଉଚ୍ଚସ୍ତରୀୟ କମିଟି ଏକ ରିପୋର୍ଟରେ ଏହି 6ଟି ‘ ଉତ୍କୃଷ୍ଟ ସଂସ୍ଥାନ ’ ର ସୁପାରିଶ କରିଛନ୍ତି । ଏହି ସଂସ୍ଥାମାନଙ୍କର ବିବରଣୀ ନିମ୍ନରେ ପ୍ରଦାନ କରାଯାଇଛି ।


    ସରକାରୀ: (1) ଭାରତୀୟ ବିଜ୍ଞାନ ସଂସ୍ଥାନ , ବେଙ୍ଗାଲୁରୁ , କର୍ଣ୍ଣାଟକ (2) ଭାରତୀୟ ପ୍ରାଦ୍ୟୋଗିକୀ ସଂସ୍ଥାନ , ମୁମ୍ବାଇ , ମହାରାଷ୍ଟ୍ର (3) ଭାରତୀୟ ପ୍ରାଦ୍ୟୋଗିକୀ ସଂସ୍ଥାନ , ଦିଲ୍ଲୀ ।


    ବେସରକାରୀ: (1) ଜିଓ ଇନଷ୍ଟିଚ୍ୟୁଟ (ରିଲାଏନ୍ସ ଫାଉଣ୍ଡେସନ) ପୁନେ , ଗ୍ରୀନ ଫିଲ୍ଡ ଶ୍ରେଣୀ ଅନ୍ତର୍ଗତ (2) ବିର୍ଲା ଇନଷ୍ଟିଚ୍ୟୁଟ ଅଫ ଟେକ୍ନୋଲଜି ଆଣ୍ଡ ସାଇନ୍ସ , ପିଲାନୀ ରାଜସ୍ଥାନ (3) ମଣିପାଲ ଏକାଡେମୀ ଅଫ ହାୟର ଏଜୁକେସନ , ମଣିପାଲ , କର୍ଣ୍ଣାଟକ ।


    ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର କହିଛନ୍ତି , ଯେ ଏହା ହେଉଛି ଏକ ଐତିହାସକ ନିଷ୍ପତି । ସେ କହିଲେ ଯେ ଏହା ଫଳରେ ଚୟନ କରାଯାଇଥିବା ସଂସ୍ଥାନମାନଙ୍କର ପୂର୍ଣ୍ଣ ସ୍ୱାୟତତା ସୁନିଶ୍ଚିତ ହେବ ଏବଂ ଏମାନଙ୍କୁ ଦ୍ରୂତଗତିରେ ବିକଶିତ ହେବାରେ ସହାୟତା ମିଳିବ । ଏହି ସଂସ୍ଥାନମାନଙ୍କୁ ଅଧିକ କୌଶଳ ଏବଂ ଗୁଣବତାରେ ସୁଧାର ଆଣିବା ସହିତ ଏମାନଙ୍କର ପରିଚାଳନା ସ୍ତର ବଢ଼ାଇବାରେ ଆହୁରି ଅଧିକ ଅବସର ପ୍ରାପ୍ତ ହେବ ଯାହା ଫଳରେ କି ସେମାନେ ଶିକ୍ଷାକ୍ଷେତ୍ରରେ ବିଶ୍ୱସ୍ତରୀୟ ସଂସ୍ଥାନରେ ପରିଣତ ହୋଇପାରିବେ ।


    ଏହି ଯୋଜନା ଫଳରେ ‘ ଉତ୍କୃଷ୍ଟ ସଂସ୍ଥାନ ’ ରୂପରେ ଚୟନ କରାଯାଇଥିବା ସଂସ୍ଥାନମାନଙ୍କୁ 5 ବର୍ଷ ଅବଧି ମଧ୍ୟରେ 1000 କୋଟି ଟଙ୍କାର ଆର୍ଥିକ ସହାୟତା ପ୍ରଦାନ କରାଯିବ ।


    ************

    
    
    (Release ID: 1538237) Visitor Counter : 2