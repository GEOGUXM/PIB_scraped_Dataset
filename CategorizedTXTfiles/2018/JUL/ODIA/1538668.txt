      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭିଡିଓ ବ୍ରିଜ ଯୋଗେ ଦେଶବ୍ୟାପୀ ସ୍ୱୟଂସହାୟକ ଗୋଷ୍ଠୀ ସଦସ୍ୟଙ୍କ ସହ ମତ ବିନିମୟ ବେଳେ ପ୍ରଧାନମନ୍ତ୍ରୀଙ୍କ ବକ୍ତବ୍ୟ
      Posted On: 12 JUL 2018 8:53PM by PIB Bhubaneshwar


    ନମସ୍କାର ।


    ଆପଣମାନେ ଆଜି ଏତେ ସଂଖ୍ୟାରେ ମାତେ ଆଶୀର୍ବାଦ ଦେବାକୁ ଆସିଛନ୍ତି । ଦୂର ଦୂରାନ୍ତରୁ ନିଜ ଗ୍ରାମରୁ କୋଟି କୋଟି ମା ’ ଓ ଭଉଣୀମାନେ ଆଜି ମୋତେ ଆଶୀର୍ବାଦ ପ୍ରଦାନ କରୁଛନ୍ତି । କିଏ ବା ଏପରି ହେବ ଯାହାକୁ କି ଏହି ସୌଭାଗ୍ୟ କାରଣରୁ ଉର୍ଜା ମିଳିବ ନାହିଁ ତଥା କାମ କରିବାର ସାହସ ମିଳିବ ନାହିଁ । ଆପଣମାନେ ହିଁ ହେଉଛନ୍ତି ସେଇ ଲୋକ ଯେଉଁମାନଙ୍କ ଆଶୀର୍ବାଦ ମୋତେ ଦେଶ ପାଇଁ କିଛି ନା କିଛି କରିବା ଲାଗି ସବୁବେଳେ ନୂତନ ଶକ୍ତି ପ୍ରଦାନ କରିଆସିଛି । ଆପଣମାନେ ସବୁ ହେଉଛନ୍ତି ନିଜ ମଧ୍ୟରେ ସଂକଳ୍ପରେ ଧନୀ । ଉଦ୍ୟମଶୀଳତା ପାଇଁ ସମର୍ପିତ । ଏବଂ ଆପଣମାନଙ୍କୁ ନେଇ ଦଳଗତ ଭାବେ କିପରି କାମ କରାଯାଇ ପାରିବ , ଏକ ସାମୁହିକ ପ୍ରୟାସ କିପରି ଭାବେ କରାଯାଇ ପାରିବ । ମୁଁ ଭାବୁଛି ଦୁନିଆର ବଡ ବଡ ବିଶ୍ୱବିଦ୍ୟାଳୟ ଏହି ବିଷୟକୁ ନେଇ କଳ୍ପନା କରିପାରିବେ ନାହିଁ କି ମୋର ହିନ୍ଦୁସ୍ଥାନର ଏହି ଗରିବ ମା ’ ଓ ଭଉଣୀମାନେ ଯେଉଁମାନଙ୍କ ମଧ୍ୟରୁ ବହୁତ କମ ଲୋକଙ୍କୁ ପଢ଼ିବାର ସୌଭାଗ୍ୟ ମିଳିଛି , ମାତ୍ର ଦଳଗତ ଭାବନା କ ’ ଣ , ମିଳିତ ଭାବେ କିପରି କାମ କରିବାକୁ ହୁଏ ଓ କାମକୁ କିପରି ଭାବେ ବାଣ୍ଟିବାକୁ ହୁଏ ସେ ସମ୍ବନ୍ଧରେ ସେମାନଙ୍କୁ ଜଣାଅଛି ।


    ଆମେ ଯେତବେଳେ ମହିଳା ସଶକ୍ତୀକରଣର କଥା କହିଥାଉ , ତେବେ ସବୁଠାରୁ ମହତ୍ୱପୂର୍ଣ୍ଣ ଆବଶ୍ୟକତା ହେଲା ମହିଳାମାନଙ୍କୁ ନିଜର ଶକ୍ତି , ଯୋଗ୍ୟତା ତଥା ଦକ୍ଷତାର ଚିହ୍ନଟ ପାଇଁ ଅବସର ଉପଲବ୍ଧ ହେବା । ମହିଳାମାନଙ୍କୁ କିଛି ଶିଖାଇବାର ଆବଶ୍ୟକତା ପଡିନଥାଏ । ସେମାନଙ୍କ ମଧ୍ୟରେ ଅନେକ ବିଷୟ ରହିଥାଏ । ମାତ୍ର ସେମାନଙ୍କୁ ଅବସର ମିଳେ ନାହିଁ । ଯେଉଁ ଦିନ ଆମ ମା ’- ଭଉଣୀମାନଙ୍କୁ ଅବସର ମିଳେ , ସେମାନେ ଚମତ୍କାର କରି ଦେଖେଇ ଦିଅନ୍ତି ଏବଂ ସମସ୍ତ ବାଧାକୁ ଦୂର କରିଦିଅନ୍ତି । ଆଉ ମହିଳାମାନଙ୍କ ଶକ୍ତି ଦେଖନ୍ତୁ , କ ’ ଣ ବା ସେମାନେ ନସମ୍ଭାଳନ୍ତି । ସକାଳରୁ ରାତି ପର୍ଯ୍ୟନ୍ତ ଦେଖନ୍ତୁ ସେମାନଙ୍କ ସମୟ ପରିଚାଳନା କେତେ ଉନ୍ନତ , ନିଜର ପରିବାର , ଗ୍ରାମ ଓ ସମାଜରେ ଜୀବନକୁ ବଦଳାଇବା ପାଇଁ ସେମାନଙ୍କ ଦ୍ୱାରା ଯାହା ସମ୍ଭବ ସେମାନେ ସବୁବେଳେ କରିଥା ’ ନ୍ତି । ଆମ ଦେଶର ମହିଳାମାନଙ୍କ ମଧ୍ୟରେ ସାମର୍ଥ୍ୟ ରହିଛି ଏବଂ ସଫଳତା ପାଇଁ କିଛି ବି କରିବାର ସାମର୍ଥ୍ୟ ସେମାନେ ରଖିଥା ’ ନ୍ତି , ସଂଘର୍ଷ କରିବାର ସାହସ ମଧ୍ୟ ସେମାନଙ୍କ ମଧ୍ୟରେ ରହିଛି । ମହିଳାମାନଙ୍କ ଆର୍ଥିକ ସାମର୍ଥ୍ୟ ମଧ୍ୟ ବୃଦ୍ଧିପାଇଛି । ଆଉ ମୁଁ ମାନୁଛି ଯେ ମହିଳାମାନଙ୍କ ସଶକ୍ତୀକରଣ କ୍ଷେତ୍ରରେ ଏକ ସବୁଠାରୁ ବଡ ବିଷୟ ହେଉଛି କି ସେମାନେ ଆର୍ଥିକ ଭାବେ ଆତ୍ମନିର୍ଭରଶୀଳ ହୁଅନ୍ତୁ । ଯେଉଁ ଦିନ ମହିଳା ଆର୍ଥିକ ଭାବେ ଆତ୍ମନିର୍ଭରଶୀଳ ହେବେ , ତେବେ ଯାଇଁ ସେମାନେ ଦୃଢ଼ ନିଷ୍ପତ୍ତି ଗ୍ରହଣ କରିପାରିବେ , ପରିବାରରେ ମଧ୍ୟ ଦୃଢ଼ତା ପ୍ରଦର୍ଶନ କରିପାରିବେ , ପିଲାମାନଙ୍କୁ କହିପାରିବେ ଯେ ଏହା କର , ଏହା କର ନାହିଁ , ସ୍ୱାମୀଙ୍କୁ ମଧ୍ୟ କହିପାରିବେ ଯେ ଏହା କର , ଏହା କର ନାହିଁ ଏବଂ ଏଥିପାଇଁ ମହିଳାମାନେ ଆର୍ଥିକ ଭାବେ ସ୍ୱତନ୍ତ୍ର ହେବା ସମସ୍ତ ନିଷ୍ପତ୍ତିର ଭାଗିଦାରୀତା ବଢ଼େଇବାରେ ଏକ ବହୁତ ବଡ କାରଣ ହୋଇଥାଏ । ଏବଂ ଏଥିପାଇଁ ଆମମାନଙ୍କର ପ୍ରୟାସ ରହିବା ଆବଶ୍ୟକ । ମହିଳାମାନଙ୍କ ମଧ୍ୟରେ ଯେତବେଳେ ଆର୍ଥିକ ସାମର୍ଥ୍ୟ ବୃଦ୍ଧି ପାଇଥାଏ , ତା ’ ର ସାମାଜିକ ଜୀବନରେ ଯେଉଁ କୁରୀତି ରହିଛି ତା ’ ଉପରେ ମଧ୍ୟ ପ୍ରଭାବ ପଡିଥାଏ । ଯେଉଁ ସାମାଜିକ କୁସଂସ୍କାର ରହିଛି ମହିଳାମାନଙ୍କୁ ଅନେକ ସମୟରେ ସେଗୁଡ଼ିକ ସହିତ ବୁଝାମଣା କରିବାକୁ ପଡିଥାଏ , ନଇଁବାକୁ ପଡିଥାଏ ଏବଂ ନ ଚାହିଁଲେ ମଧ୍ୟ କୁସଂସ୍କାରଗୁଡ଼ିକୁ ସ୍ୱୀକାର କରିବାକୁ ପଡିଥାଏ । ମାତ୍ର ଯଦି ଆର୍ଥିକ ସାମର୍ଥ୍ୟ ରହିଛି ତେବେ ସେମାନେ କୁସଂସ୍କାର ବିରୋଧରେ ଲଢିବା ପାଇଁ ପ୍ରସ୍ତୁତ ହୋଇଯା ’ ନ୍ତି । ଆଜି ଆପଣ ଯେକୌଣସି କ୍ଷେତ୍ରକୁ ଦେଖନ୍ତୁ , ସେଠାରେ ଆପଣମାନେ ମହିଳାମାନଙ୍କୁ ବହୁ ସଂଖ୍ୟାରେ କାମ କରୁଥିବାର ଦେଖିପାରିବେ । କେହି କଳ୍ପନା କରିପାରିବେ କି ଆମ ମା ’ ଓ ଭଉଣୀମାନଙ୍କ ବିନା ପଶୁପାଳନ କାର୍ଯ୍ୟ ହୋଇପାରିବ , କିଏ କଳ୍ପନା କରିପାରିବେ କି ଆମ ମା ’- ଭଉଣୀମାନଙ୍କ ବିନା ଯୋଗଦାନରେ କୃଷି କ୍ଷେତ୍ର ଚାଲିପାରିବ । ବହୁତ କମ ଲୋକଙ୍କୁ ଜଣାଅଛି , ଗାଁମାନଙ୍କୁ ଯାଇଁ ଦେଖିଲେ ଜଣାପଡିବ ଯେ କୃଷିର କେତେ ବଡ ଭାଗ କାର୍ଯ୍ୟ ଆମ ମା ’ ଓ ଭଉଣୀମାନେ କରିଥା ’ ନ୍ତି । ପଶୁପାଳନ ଫଳରେ ତ ଏକପ୍ରକାର ଶତ ପ୍ରତିଶତ । ଆଜି ଦେଶରେ ଯେଉଁ ଦୁଗ୍ଧ ଉତ୍ପାଦନ ହୋଇଥାଏ , ମୁଁ ମାନୁଛି ଯେ ଆମ ମା ’ ଓ ଭଉଣୀମାନଙ୍କର ଏଥିରେ ଶତ ପ୍ରତିଶତ ଯୋଗଦାନ ରହିଛି । ପଶୁପାଳନରେ ବହୁତ ପରିଶ୍ରମ କରିବାକୁ ପଡିଥାଏ ଏବଂ ଏଥିପାଇଁ ଆମ ମା ’ ଓ ଭଉଣୀମାନେ ଯେଉଁମାନେ କି ଖାସ କରି ଗ୍ରାମ ଓ ଗ୍ରାମୀଣ କ୍ଷେତ୍ରମାନଙ୍କରେ ରହୁଛନ୍ତି ସେମାନଙ୍କ ଉଦ୍ୟମ ସହିତ ଜଡିତ ଅନେକ ଆବଶ୍ୟକତାକୁ ପୂରଣ କରିବା ପାଇଁ ଗାଁ-ଗାଁରେ ସାମୂହିକ ଉଦ୍ୟମର କ୍ଲଷ୍ଟରରେ ବୃଦ୍ଧି ଘଟିଛି ଏବଂ ଅଧିକରୁ ଅଧିକ ମିଳୁଛି । ଏହି ପ୍ରୟାସକୁ ଗତି ମିଳୁ , ଏହାର ପରିସର ବ୍ୟାପକ ହେଉ ଏବଂ ଅଧିକରୁ ଅଧିକ ଜନସାଧାରଣଙ୍କୁ ଏହାର ଲାଭ ମିଳୁ ।


    ଭାରତ ସରକାରଙ୍କ ଦୀନଦୟାଲ ଅନ୍ତ୍ୟୋ ଦୟ ଯୋଜନା ,


    ରାଷ୍ଟ୍ରୀୟ ଗ୍ରାମୀଣ ଜୀବିକା ମିଶନ ଏହା ସୁନିଶ୍ଚିତ କରିବା ପାଇଁ ଅନେକ ପ୍ରୟାସ କରୁଛି । ଆମ ଦେଶର ଗ୍ରାମୀଣ ଅଂଚଳରେ ଛୋଟ ଉଦ୍ୟମୀମାନଙ୍କ ପାଇଁ , ଶ୍ରମିକମାନଙ୍କ ପାଇଁ ସେଲ୍ପ ହେଲ୍ପ ୟୁଥ ବା ସ୍ୱସହାୟତା ୟୁଥ ଗଠନ କରାଯାଇଛି ଏବଂ ମୁଁ ଦେଖିଛି ଯେ ଆଦୌ ପାଠ ପଢ଼ିନଥିବା ମହିଳାମାନେ ମଧ୍ୟ ସ୍ୱୟଂ ସହାୟକ ଗୋଷ୍ଠୀର ଅର୍ଥ ଜାଣିଛନ୍ତି ଏବଂ ସେମାନେ ଏହାକୁ ଇଂରାଜୀରେ ଉଚ୍ଚାରଣ କରିଥା ’ ନ୍ତି । ଏହି ଶବ୍ଦ ଅତ୍ୟନ୍ତ ନିମ୍ନ ସ୍ତରରେ ପହଂଚିଗଲାଣି । କେତବେଳେ ସ୍ୱୟଂ ସହାୟକ ଗୋଷ୍ଠୀ କହିଲେ ସେମାନେ ଭାବନ୍ତି ଯେ ମୁଁ କ ’ ଣ କହୁଛି । ଏହା ଏତେ ପରିମାଣରେ ପ୍ରସିଦ୍ଧ ହୋଇଗଲାଣି । ଆମର ଏହି ସେଲ୍ଫ ହେଲ୍ପ ଗ୍ରୁପ ଏକପ୍ରକାରର ଗରିବ ତଥା ଖାସ କରି ମହିଳାମାନଙ୍କ ଆର୍ଥିକ ଉନ୍ନତିର ଆଧାରରେ ପରିଣତ ହୋଇଛି । ଏହି ଗ୍ରୁପ ମହିଳାମାନଙ୍କୁ ସଚେତନ କରୁଛି । ସେମାନଙ୍କୁ ସାମାଜିକ ଓ ଆର୍ଥିକ ଭାବେ ମଜଭୁତ କରୁଛି । ଦୀନ ଦୟାଲ ଅନ୍ତୋଦୟ ଯୋଜନା , ରାଷ୍ଟ୍ରୀୟ ଗ୍ରାମୀଣ ଜୀବିକା ମିଶନ ଅନ୍ତର୍ଗତ ସମଗ୍ର ଦେଶର ଅଢ଼େଇ ଲକ୍ଷ ଗ୍ରାମ ପଂଚାୟତମାନଙ୍କର କୋଟି କୋଟି ଗ୍ରାମୀଣ ଗରିବ ପରିବାର ପର୍ଯ୍ୟନ୍ତ ପହଂଚିବାର ସଫଳ ପ୍ରୟାସ ସେମାନେ କରିଛନ୍ତି । ସେମାନଙ୍କୁ ସ୍ଥାୟୀ ଜୀବିକାର ଅବସର ପ୍ରଦାନ କରିବା ପାଇଁ ଲକ୍ଷ୍ୟ ରଖାଯାଇଛି । ଏହି ଯୋଜନାକୁ ସମସ୍ତ ରାଜ୍ୟମାନଙ୍କରେ ଆରମ୍ଭ କରାଯାଇଛି । ଆଉ ମୁଁ ସମସ୍ତ ରାଜ୍ୟ ଓ ସେଠାକାର ଅଧିକାରୀମାନଙ୍କୁ ଅଭିନନ୍ଦନ ଜଣାଇବାକୁ ଚାହିଁବି । ଯେଉଁମାନେ ଏହି ଯୋଜନାଗୁଡ଼ିକୁ ଲକ୍ଷ ଲକ୍ଷ କୋଟି କୋଟି ମହିଳାଙ୍କ ପାଖରେ ପହଂଚାଇ ସେମାନଙ୍କ ଜୀବନରେ ସୁଧାର ଆଣିବାର କାର୍ଯ୍ୟ କରିଛନ୍ତି । ଆଉ ମୁଁ ଜିଲ୍ଲାସ୍ତରରେ ଆମର କାମକରୁଥିବା ଯେଉଁ ପଦାଧିକାରୀମାନେ ଅଛନ୍ତି ସେମାନଙ୍କଠରୁ ଆଗ୍ରହ ପ୍ରକାଶ କରିବି ଯେ ସେମାନଙ୍କ ଜିଲ୍ଲାରେ ଏପରି ଯେଉଁ କାମ ହେଉଛି ତାହାର ଭାବପ୍ରବଣ କାହାଣୀମାନ ରହିଛି । ଏ ପ୍ରସଙ୍ଗରେ କେତୋଟି ପୁସ୍ତକ ଲେଖିବା ଆବଶ୍ୟକ । ଏହା ସରକାରଙ୍କର ଯେଉଁ ଦସ୍ତାବିଜ ଅଟେ ତାହା ନୁହେଁ । ଆପଣ ଦେଖିବେ ସେହି ଅଧିକାରୀମାନଙ୍କୁ ଏବଂ ସେମାନଙ୍କ ପରିବାର ଲୋକଙ୍କୁ ମଧ୍ୟ ଆନନ୍ଦ ମିଳିବ ଯେ କିପରି ଭାବେ ଉଦ୍ଧୃତ କାମ ହେଉଛି । ଆପଣ ଜାଣି ବହୁତ ଆଶ୍ଚର୍ଯ୍ୟ ହେବେ ଯେ ଏପର୍ଯ୍ୟନ୍ତ ମହିଳାମାନଙ୍କର ପାଖାପାଖି 45 ଲକ୍ଷ ସ୍ୱୟଂସହାୟକ ଗୋଷ୍ଠୀ ନିର୍ମାଣ କରାଯାଇଛି ଏବଂ ଏଥିସହିତ ପାଖାପାଖି 5 କୋଟି ମହିଳା ସକ୍ରିୟ ରୂପରେ ଜଡିତ ଅଛନ୍ତି । ଗୋଟିଏ ପକ୍ଷରେ ପାଞ୍ଚକୋଟି ପରିବାର ପାଇଁ ଆଉ ଜଣେ ରୋଜଗାର କରୁଥିବା ବ୍ୟକ୍ତି ସୃଷ୍ଟି ହୋଇଛି । ଏହାଫଳରେ ଆଉ ଏକ ରୋଜଗାର ଉତ୍ସ ତିଆରି ହୋଇଛି । ମୁଁ ଆପଣମାନଙ୍କୁ କିଛି ପରିସଂଖ୍ୟାନ ପ୍ରଦାନ କରିବାକୁ ଚାହିଁବି । 2011 ରୁ 2014 ପର୍ଯ୍ୟନ୍ତ ଆମ ସରକାର ତିଆରି ହେବା ପୂର୍ବରୁ ଯଦି 2011 ରୁ 2014 ମଧ୍ୟରେ କିଛି ପ୍ରଗତି ହୋଇଥିଲା ଏବଂ ଆମେ ତାହା ଉପରେ ଦୃଷ୍ଟିପାତ କରୁ ତେବେ ପାଞ୍ଚ ଲକ୍ଷ ସ୍ୱୟଂସହାୟକ ଗୋଷ୍ଠୀର ନିର୍ମାଣ ହୋଇଥିଲା । ଏବଂ କେବଳ 50-52 ଲକ୍ଷ ପରିବାରକୁ ସ୍ୱୟଂ ସହାୟକ ଗୋଷ୍ଠୀ ସହ ଯୋଡା ଯାଇଥିଲା । ଆମ ସରକାର ଗଠନ ହେବା ପରେ 2014 ରୁ 2018 ପର୍ଯ୍ୟନ୍ତ ଏହି କାମକୁ ପ୍ରାଥମିକତା ପ୍ରଦାନ କରାଗଲା , ଏହି କାମକୁ ମହତ୍ୱପୂର୍ଣ୍ଣ ମନେ କରାଗଲା ଏବଂ ବିଗତ 4 ବର୍ଷ ମଧ୍ୟରେ 20 ଲକ୍ଷରୁ ଅଧିକ ନୂତନ ସ୍ୱୟଂସହାୟକ ଗୋଷ୍ଠୀ ଗଠନ କରାଯାଇଛି ଏବଂ ସାଢ଼େ ଦୁଇକୋଟିରୁ ଅଧିକ ପରିବାରଙ୍କୁ ସ୍ୱୟଂ ସହାୟକ ଗୋଷ୍ଠୀ ସହ ଯୋଡାଯାଇଛି । ଅର୍ଥାତ ପୂର୍ବ ତୁଳନାରେ ସ୍ୱୟଂ ସହାୟକ ଗୋଷ୍ଠୀ 4 ଗୁଣା ବୃଦ୍ଧିପାଇଛି । ଏବଂ 4 ଗୁଣା ଅଧିକ ପରିବାରକୁ ଏହାଦ୍ୱାରା ଲାଭ ମିଳିଛି । ଏହା ଦର୍ଶାଉଛି ଯେ ଏହି ସରକାରଙ୍କ କାମ କରିବାରେ ଗତି ଏବଂ ଜନକଲ୍ୟାଣ ପାଇଁ ଆମର କେତେ ପ୍ରତିବଦ୍ଧତା ରହିଛି , ମା ’ ମାନଙ୍କର ସଶକ୍ତୀକରଣ ଆମର କେତେ ପ୍ରାଥମିକତା । ଏହି ଯୋଜନା ଅନ୍ତର୍ଗତ ଗରିବ ମହିଳାଙ୍କ ଗ୍ରୁପକୁ ତାଲିମଠାରୁ ଆରମ୍ଭ କରି ଫଣ୍ଡିଙ୍ଗ ଏବଂ ମାର୍କେଟିଂରୁ ଆରମ୍ଭ କରି ଆତ୍ମ ଉନ୍ନୟନରେ ସମସ୍ତ ପ୍ରକାରର ସହାୟତା ପ୍ରଦାନ କରାଯାଇଥାଏ ।


    ଯେପରି ମୁଁ ପ୍ରଥମରୁ କହିଥିଲି ଯେ ସମଗ୍ର ଦେଶର ବିଭିନ୍ନ କ୍ଷେତ୍ରରୁ ସ୍ୱୟଂ ସହାୟକ ଗୋଷ୍ଠୀର ଜଣେ ସଦସ୍ୟ ଆଜି ଆମ ସାଙ୍ଗରେ ଅଛନ୍ତି । ମୁଁ ପୁଣିଥରେ ଦେଶର ଆର୍ଥିକ ବିକାଶରେ ଭାଗିଦାର ହୋଇଥିବା , ପରିବାରର ଆର୍ଥିକ ଜୀବନରେ ଯୋଗଦାନ କରିଥିବା ଏବଂ ନୂଆ ନୂଆ ପ୍ରକ୍ରିୟାରେ କମରୁ କମ ଖର୍ଚ୍ଚରେ କାମ କରୁଥିବା , ଟିମ ପ୍ରସ୍ତୁତ କରି କାମ କରୁଥିବା , ଆନୁଷ୍ଠାନିକ ଶିକ୍ଷା ଥାଉ ବା ନଥାଉ ତଥାପି ଏହିପରି ସଫଳ କାର୍ଯ୍ୟ କରୁଥିବା ସବୁ ମା ’- ଭଉଣୀମାନଙ୍କୁ ଶୁଣିବା ପାଇଁ ମୁଁ ବହୁତ ଆତୁର ରହିଛି ।


    ଦେଖନ୍ତୁ ଏମାନଙ୍କ ସମସ୍ତଙ୍କ ଜୀବନରେ କେତେ ପରିମାଣରେ ପରିବର୍ତ୍ତନ ଆସିଛି । ସ୍ୱୟଂ ସହାୟକ ଗୋଷ୍ଠୀ କେତେ ବଡ ଭୂମିକା ନିର୍ବାହ କରୁଛି । ଏହାର ଜୀବନ୍ତ ଉଦାହରଣ ଆମକୁ ଏଠାରେ ଦେଖିବାକୁ ମିଳିଛି । ସ୍ୱୟଂ ସହାୟକ ଗୋଷ୍ଠୀର ଏହି ନେଟୱର୍କ ସମଗ୍ର ଦେଶରେ ସମ୍ପ୍ରସାରିତ ହୋଇ ରହିଛି । ଭିନ୍ନ ଭିନ୍ନ କ୍ଷେତ୍ର ଏବଂ ବ୍ୟବସାୟ ସହିତ ଜଡିତ ରହିଛି । ସରକାର ସେମାନଙ୍କୁ ଆଗକୁ ବଢ଼ାଇବା ପାଇଁ ଆବଶ୍ୟକ ପ୍ରଶିକ୍ଷଣ , ଆର୍ଥିକ ସହାୟତା ଓ ଅବସର ମଧ୍ୟ ଉପଲବ୍ଧ କରୁଛନ୍ତି । ସ୍ୱୟଂ ସହାୟକ ଗୋଷ୍ଠୀ ମାଧ୍ୟମରେ ଏକ ପ୍ରୟୋଗ ମହିଳା କୃଷକ ଏବଂ କୃଷି କ୍ଷେତ୍ରରେ କରାଯାଇଛି । ଏଥିରେ ମହିଳା କୃଷକ ସଶକ୍ତୀକରଣ ପରିଯୋଜନା ରହିଛି ଯାହାର ଅନ୍ତର୍ଗତ 33 ଲକ୍ଷରୁ ଅଧିକ ମହିଳା କୃଷକଙ୍କୁ ତାଲିମ ପ୍ରଦାନ କରାଯାଇଛି । ଏଥିସହିତ 25 ହଜାରରୁ ଅଧିକ ଗୋଷ୍ଠୀ ଆଜୀବିକା ସାଧନ ବ୍ୟକ୍ତି ( Community Livelihood Resource Person ) ଙ୍କୁ ଚୟନ କରାଯାଇଛି ଯେଉଁମାନେ କି ଗ୍ରାମୀଣ ସ୍ତରରେ 24 x7 ଘଂଟା ସହାୟତା ଉପଲବ୍ଧ କରାଉଛନ୍ତି । ଏବେ ଯେକୌଣସି କ୍ଷେତ୍ର ହେଉ ଖାସକରି କୃଷି ସହିତ ଜଡିତ କ୍ଷେତ୍ରରେ ମୂଲ୍ୟ ଯୁକ୍ତ , ମୂଲ୍ୟବୃଦ୍ଧି ଅନେକ ମହତ୍ୱପୂର୍ଣ୍ଣ ହୋଇଛି । ମୁଁ ଖୁସି ଯେ ଏବେ ଦେଶର କୃଷକ ମୂଲ୍ୟବୃଦ୍ଧିରେ ମୂଲ୍ୟସମ୍ବର୍ଦ୍ଧନ କରିବାର ମହତ୍ୱ ବୁଝିଲେଣି । ଏହାକୁ ସେମାନେ ଆପଣଉଛନ୍ତି ଏବଂ ଏହାର ଲାଭ ମଧ୍ୟ ସେମାନଙ୍କୁ ମିଳୁଛି । ଅନେକ ରାଜ୍ୟରେ କିଛି ବିଶେଷ ଉତ୍ପାଦ ଯେପରିକି ମକା , ଆମ୍ବ , ଫୁଲ ଚାଷ ଆଦି ପାଇଁ ମୂଲ୍ୟ ଶୃଙ୍ଖଳ ଧାରା ଗ୍ରହଣ କରାଯାଇଛି । ଏଥିପାଇଁ ସ୍ୱୟଂ ସହାୟକ ଗୋଷ୍ଠୀମାନଙ୍କରୁ ଦୁଇ ଲକ୍ଷ ସଦସ୍ୟଙ୍କୁ ସମର୍ଥନ ପ୍ରଦାନ କରାଯାଇଛି । ଏବେ ଆମେ ପାଟଳୀପୁତ୍ର , ବିହାରରୁ ଅମୃତା ଦେବି ମହାଶୟାଙ୍କୁ ଶୁଣିଲେ ଏବଂ ଜାଣିଲେ ଯେ କିପରି ସ୍ୱୟଂ ସହାୟକ ଗୋଷ୍ଠୀ ସହିତ ଯୋଡି ହେବା ପରେ ସେଠାକାର ଗରିବ ମହିଳାଙ୍କ ଜୀବନରେ ଓ ପରିବାରରେ କିପରି ପରିବର୍ତ୍ତନ ଆସିଛି । ମୁଁ ବିହାରର ଆଉକିଛି ଉଦାହରଣ ଆପଣମାନଙ୍କୁ କହୁଛି । ସେଠାରେ ସ୍ୱୟଂ ସହାୟକ ଗୋଷ୍ଠୀମାନଙ୍କର ଅଢ଼େଇ ଲକ୍ଷରୁ ଅଧିକ ସଦସ୍ୟ ପ୍ରଶିକ୍ଷଣ ପ୍ରାପ୍ତ କରି ଉନ୍ନତ ପ୍ରଣାଳୀରେ ଧାନ ଚାଷ କରୁଛନ୍ତି । ଏହପରି ପାଖାପାଖି ଦୁଇ ଲକ୍ଷ ସଦସ୍ୟ ନୂତନ ପ୍ରଣାଳୀରେ ପରିବା ଚାଷ କରୁଛନ୍ତି । ଏତଦବ୍ୟତୀତ ବିହାରରେ ଲାଖର ଚୁଡି ନିର୍ମାଣ କରିବା ପାଇଁ କ୍ଲଷ୍ଟରର ମଧ୍ୟ ସ୍ଥାପନା କରାଯାଇଛି ଏବଂ ଉତ୍ପାଦକ ଗ୍ରୁପ ନିର୍ମାଣ କରାଯାଇଛି । ଏହା ଗର୍ବର ବିଷୟ ଯେ ସେଠାକାର ଚୁଡି ଏହାର ଡିଜାଇନ ପାଇଁ ଆମ ଦେଶରେ ଏବଂ ଦେଶ ବାହାରେ ମଧ୍ୟ ପ୍ରସିଦ୍ଧି ହାସଲ କରିଛି । ଏବେ ଯେପରି ଚତିଶଗଡର ମୀନା ମାଂଝୀ କହିଲେ ଯେ କିପରି ଭାବେ ଇଟା ନିର୍ମାଣ କରିବା ଫଳରେ ସେମାନଙ୍କୁ ସେମାନଙ୍କର ଜୀବନକୁ ଉନ୍ନତ କରିବାରେ ସହାୟତା ମିଳିଛି । ସେଠାରେ ଇଟା ନିର୍ମାଣ ପାଇଁ ଅନେକ ୟୁନିଟି ସ୍ଥାପନ କରାଯାଇଛି । ପାଖାପାଖି 2000 ସ୍ୱୟଂ ସହାୟକ ଗୋଷ୍ଠୀ ଏଥିସହିତ ଜଡିତ ଅଛନ୍ତି । ଆମେମାନେ ଏହାଜାଣି ଖୁସି ତଥା ଆଶ୍ଚର୍ଯ୍ୟ ହେବା ଯେ ସେମାନଙ୍କ ବାର୍ଷିକ ଲାଭ କୋଟିରେ ପହଂଚିଛି । ଏହିପରି ଚତିଶଗଡର 22ଟି ଜିଲ୍ଲାରେ 122ଟି ବିହନ ବଜାର ଆଉଟଲେଟର ନିର୍ମାଣ କରାଯାଇଛି , ଯେଉଁଠାରେ ସ୍ୱୟଂ ସହାୟକ ଗୋଷ୍ଠୀମାନଙ୍କର 200ଟି ବିବିଧ ଉତ୍ପାଦ ବିକ୍ରି କରାଯାଇଥାଏ ।


    ଛତିଶଗଡ ସହିତ ଜଡିତ ଏକ ବ୍ୟକ୍ତିଗତ ଅନୁଭବ ମୁଁ ଆପଣମାନଙ୍କ ସହ ସେୟାର କରିବାକୁ ଚାହିଁବି । ହୁଏତ ଆପଣମାନେ ଟିଭିରେ ଦେଖିଥିବେ ଯେ କିଛି ଦିନ ତଳେ ମୁଁ ଚତିଶଗଡ ଯାଇଥିଲି , ଯେଉଁଠାରେ ମୋତେ ଇ-ରିକ୍ସାରେ ବସି ଯାତ୍ରା କରିବାର ସୁଯୋଗ ମିଳିଥିଲା । ଏହି ଇ-ରିକ୍ସାକୁ ଜଣେ ମହିଳା ଚଳାଉଥିଲେ । ଛତିଶଗଡର ସେହି ଅଂଚଳ ପୂର୍ବରୁ ନକ୍ସଲବାଦ ଓ ମାଓବାଦ ହିଂସାଗ୍ରସ୍ତ ଥିଲା । ସେଠାକୁ ଯିବା ଆସିବାର କୌଣସି ସାଧନ ନଥିଲା । ମାତ୍ର ସରକାର ଏହି ସମସ୍ୟାକୁ ଦୂର କରିବାର ପ୍ରୟାସ କରିଥିଲେ । ଏବଂ ଏହାର ପରିମାଣ ହେଉଛି ଆଜି ସେଠାରେ ଅନେକ ଇ-ରିକ୍ସା ଚାଲୁଛି । ଦେଶର ଅନେକ ଦୁର୍ଗମ ଗ୍ରାମୀଣ ଅଂଚଳ ଏପରି ଅଛି ଯେଉଁଠାକୁ କି ଗମନାଗମନ ପାଇଁ ବାହନ ଉପଲବ୍ଧ ନାହିଁ । ଏହି କାର୍ଯ୍ୟକ୍ରମରେ ଗ୍ରାମୀଣ ପରିବାରମାନଙ୍କୁ ଏହି ଅଂଚଳରେ ବାହନ କ୍ରୟ କରିବା ପାଇଁ ଧନ ଉପଲବ୍ଧ କରାଗଲା । ଏହାଫଳରେ ଗମନାଗମନ ତ ସହଜ ହେଲା ପୁନଶ୍ଚ ଏଥିସହିତ ଏହା ଗ୍ରାମୀଣ ପରିବାରମାନଙ୍କ ପାଇଁ ଆୟର ଏକ ଉତ୍ତମ ସ୍ରୋତରେ ମଧ୍ୟ ପରିଣତ ହେଲା ।


    ଦେଖନ୍ତୁ ଆମେ ଏବେ ରେବତୀଠାରୁ ଅନେକ କଥା ଶୁଣିଲେ ଏବଂ ବନ୍ଦନା ମହାଶୟାଙ୍କୁ ଶୁଣିଲେ ଯେ କିପରି ଭାବେ ଏହି ଯୋଜନା ମାଧ୍ୟମରେ କୌଶଳ ବିକାଶ ଓ ଦକ୍ଷତା ପ୍ରଶିକ୍ଷଣ ଫଳରେ ସେମାନଙ୍କୁ ସହାୟତା ମିଳିଛି । ପ୍ରଶିକ୍ଷଣ ଫଳରେ କ ’ ଣ ପରିବର୍ତ୍ତନ ଆସେ ଏହା ହେଉଛି ତା ’ ର ଉଦାହରଣ । ଦୀନଦୟାଲ ଅନ୍ତୋଦୟ ଯୋଜନା ଅନ୍ତର୍ଗତ ଗ୍ରାମୀଣ ଯୁବବର୍ଗଙ୍କ କୌଶଳ ବିକାଶ ଉପରେ ବିଶେଷ ଧ୍ୟାନ ଦିଆଯାଉଛି । ଯୁବବର୍ଗଙ୍କୁ ରୋଜଗାର ଓ ସ୍ୱରୋଜଗାର ଉଭୟ ପାଇଁ ପ୍ରଶିକ୍ଷଣ ପ୍ରଦାନ କରାଯାଉଛି , ଯାହାଫଳରେ କି ଦେଶର ଯୁବବର୍ଗ ସେମାନଙ୍କ ଆଶା , ଆକାଂକ୍ଷା ଅନୁରୂପ ଆଗକୁ ବଢ଼ିପାରିବେ । ଦକ୍ଷତା ପ୍ରଶିକ୍ଷଣ ଫଳରେ ଜନସାଧାରଣଙ୍କୁ ରୋଜଗାରର ନୂତନ ଅବସର ଉପଲବ୍ଧ ହେଉଛି । ଏବଂ ଜନସାଧାରଣଙ୍କ ଜୀବନରେ ଏହାଫଳରେ ସକାରାତ୍ମକ ପରିବର୍ତ୍ତନ ଆସୁଛି । ଦେଶର ପ୍ରତ୍ୟେକ ଜିଲ୍ଳାରେ ଗ୍ରାମୀଣ ସ୍ୱରୋଜଗାର ପ୍ରଶିକ୍ଷଣ ସଂସ୍ଥାନ ସ୍ଥାପିତ କରାଯାଇଛି , ଯାହାଫଳରେ କି ଯୁବବର୍ଗଙ୍କୁ ପ୍ରଶିକ୍ଷଣର ସୁବିଧା ସେମାନଙ୍କ ଘର ପାଖରେ ହିଁ ମିଳିଯିବ । ଏଠାରେ ଗ୍ରାମର ଯୁବବର୍ଗଙ୍କୁ ଆର୍ଥିକ କ୍ରିୟାକଳାପ ଆରମ୍ଭ କରିବା ପାଇଁ ପ୍ରଶିକ୍ଷଣ ପ୍ରଦାନ କରାଯାଇଥାଏ । ଚଳିତ ବର୍ଷ ମେ ପର୍ଯ୍ୟନ୍ତ ପାଖାପାଖି 600 ଗ୍ରାମୀଣ ସ୍ୱରୋଜଗାର ପ୍ରଶିକ୍ଷଣ ସଂସ୍ଥାନ ଦେଶରେ କାମ କରୁଛନ୍ତି । ଏହାର ଅନ୍ତର୍ଗତ ପାଖାପାଖି 28 ଲକ୍ଷ ଯୁବକଙ୍କୁ ପ୍ରଶିକ୍ଷଣ ପ୍ରଦାନ କରାଯାଇଛି । ଏବଂ ଏଥିମଧ୍ୟରୁ 19-20 ଲକ୍ଷ ଯୁବକଙ୍କୁ ରୋଜଗାର ସହିତ ଯୋଡା ଯାଇଛି । ଏବେ ଆମେ ମଧ୍ୟପ୍ରଦେଶର ସୁଧା ବଧେଲ ମହାଶୟାଙ୍କୁ ଶୁଣିଲୁ ଯିଏକି ସାନିଟାରୀ ନାପକିନ୍ସର ପ୍ୟାକେଜିଂ କାମ କରନ୍ତି । ମଧ୍ୟପ୍ରଦେଶରେ ସାନିଟାରୀ ପ୍ୟାଡ ନିର୍ମାଣକାରୀ ୟୁନିଟର ନିର୍ମାଣ କରାଯାଇଛି , ଯାହାକି 35ଟି ଜିଲ୍ଲାରେ କାର୍ଯ୍ୟରତ ରହିଛି । ସ୍ୱୟଂ ସହାୟକ ଗୋଷ୍ଠୀର 5 ହଜାରରୁ ଅଧିକ ସଦସ୍ୟ ଏହି କାମକୁ କରୁଛନ୍ତି । ମଧ୍ୟପ୍ରଦେଶରୁ ଆଉ ଏକ ଉଦାହରଣ ମୁଁ ଆପଣମାନଙ୍କୁ କହୁଛି । ସେଠାରେ ପାଖାପାଖି 500 ଆଜୀବିକା ଫ୍ରେସ ଷ୍ଟୋର୍ସ ଖୋଲିଛି ଯେଉଁଠାରେ ପ୍ରତିବର୍ଷ ଏକ ଟନରୁ ଅଧିକ ମସଲା ବିକ୍ରି ହୋଇଥାଏ । ସେଠାରେ ଆଜୀବିକା ଏକପ୍ରକାରରେ ବ୍ରାଣ୍ଡରେ ପରିରତ ହୋଇଛି । ଏବେ ଆମେ ରେଖା ମହାଶୟାଙ୍କ ସହିତ କଥା ହେଲେ ଏବଂ ଜାଣିଲେ ଯେ କିପରି ସ୍ୱୟଂ ସହାୟକ ଗୋଷ୍ଠୀ ମାଧ୍ୟମରେ ଏକ ପ୍ରୟୋଗ ବ୍ୟାଙ୍କିଙ୍ଗ କ୍ଷେତ୍ରରେ କରାଯାଇଛି । ଗ୍ରାମ ତଥା ଦୂର ଦୂରାନ୍ତ କ୍ଷେତ୍ରରେ ବ୍ୟାଙ୍କିଙ୍ଗ ବା ବିତ୍ତୀୟ ସେବା ପହଂଚାଇବା ପାଇଁ ସ୍ୱୟଂ ସହାୟକ ଗୋଷ୍ଠୀର ସଦସ୍ୟମାନଙ୍କୁ ବ୍ୟାଙ୍କ ମିତ୍ର ରୂପରେ ଓ ବ୍ୟାଙ୍କ ସଖି ଭାବେ ନିଯୁକ୍ତ କରାଯାଇଛି । ଆଜି ପାଖାପାଖି 2000 ସ୍ୱୟଂ ସହାୟକ ଗୋଷ୍ଠୀ ସମଗ୍ର ଦେଶରେ ବ୍ୟାଙ୍କ ମିତ୍ର ବା ବ୍ୟାଙ୍କ ସଖି ଭାବେ ବ୍ୟାଙ୍କିଙ୍ଗ ସହାୟକ ଭାବେ କାର୍ଯ୍ୟ କରୁଛନ୍ତି । ମୋତେ କୁହାଯାଇଛି ଯେ ଏହାଫଳରେ ପାଖାପାଖି ସାଢ଼େ ତିନି ଶହ କୋଟି ଟଙ୍କାର ନେଣଦେଣ ହୋଇଛି । ଦେଖନ୍ତୁ କମ୍ୟୁନିଟି ରିସୋର୍ସ ପର୍ସନ ଭାବେ କିପରି କାମ ହୋଇଥାଏ , ଆପଣଙ୍କୁ ଜଣାଥିବ ଯେ ଅନେକ ମହିଳା ଏପରି ଅଛନ୍ତି , ଯେଉଁମାନେ ଏହି କାର୍ଯ୍ୟ ସହିତ ଅନେକ ସମୟ ଧରି ଜଡିତ ଅଛନ୍ତି । ସେମାନେ ଏହି କାର୍ଯ୍ୟକ୍ରମକୁ ନିଜେ ଚଲାଇବା ସହିତ କମ୍ୟୁନିଟି ରିସୋର୍ସ ପର୍ସନ ଭାବେ ନୂତନ ଗ୍ରାମକୁ ମଧ୍ୟ ଯାଇ ସେଠାକାର ମହିଳାମାନଙ୍କୁ ଏଥିପାଇଁ ପ୍ରେରିତ କରିଥା ’ ନ୍ତି । ଏପର୍ଯ୍ୟନ୍ତ 2 ଲକ୍ଷ କମ୍ୟୁନିଟି ରିସୋର୍ସ ପର୍ସନଙ୍କ ଦ୍ୱାରା ଏହି କାର୍ଯ୍ୟକ୍ରମକୁ ସମଗ୍ର ଦେଶରେ ଆଗକୁ ବଢ଼ାଯାଉଛି ଏବଂ ଏହି ସଂଖ୍ୟା ଦିନକୁ ଦିନ ବୃଦ୍ଧି ପାଉଛି । ଦୀନ ଦୟାଲ ଉପାଧ୍ୟାୟ ଯୋଜନା ଅନ୍ତର୍ଗତ ସରକାରୀ ଅନୁଦାନ ବ୍ୟତୀତ ବ୍ୟାଙ୍କମାନଙ୍କ ଦ୍ୱାରା ଋଣ ପ୍ରଦାନ କରାଯିବାର ମଧ୍ୟ ପ୍ରାବଧାନ ରହିଛି । ବ୍ୟାଙ୍କମାନଙ୍କଠାରୁ ମିଳୁଥିବା ଋଣ ଫଳରେ ଜନସାଧାରଣଙ୍କୁ ବ୍ୟବସାୟକୁ ଆଗକୁ ବଢ଼ାଇବାରେ ଅନେକ ଲାଭ ମିଳିଥାଏ । ଏଥିସହିତ ଆଉ ଗୋଟିଏ କଥା ଯାହାକି ଆପଣମାନଙ୍କୁ ଭଲ ଲାଗିବ ଯେ ଋଣର ଫେରସ୍ତ ଅର୍ଥାତ ପରିଶୋଧ ମଧ୍ୟ ସଠିକ ସମୟରେ କରାଯାଉଛି ।


    ଆଉ ମୁଁ ଦେଖିଛି ଯେ କେବେ ବି ଏହି ସ୍ୱୟଂ ସହାୟକ ଗୋଷ୍ଠୀଙ୍କ ଅର୍ଥ ବ୍ୟାଙ୍କରେ ପହଂଚିବାରେ ଡେରି ହୋଇନାହିଁ । ପାଖାପାଖି ଶତକଡା 90 ପ୍ରତିଶତ ଅର୍ଥ ଫେରସ୍ତ ଆସିଛି । ଏହା ହେଉଛି ଆମ ଗରିବ ପରିବାରର ସଂସ୍କାର । ଗରିବମାନଙ୍କ ପାଖରେ ଧନାଢ୍ୟର ଭାବନା ରହିଛି , ଯେଉଁଥିରେ ଏହି ଶକ୍ତି ରହିଛି । ଏବେ ଆମେ ଲକ୍ଷ୍ମୀ ମହାଶୟାଙ୍କଠାରୁ ଶୁଣିଲୁ ଯେ କିପରି ଭାବେ ତାଙ୍କ ସହ ତିରିଶ ଜଣ ଅନ୍ୟ ମହିଳା ପାମ୍ପଡ ଓ ସେମାନଙ୍କ ଉତ୍ପାଦ ବିକ୍ରି କରି ଲାଭ କରୁଛନ୍ତି । ଏଠାରେ ମୁଁ ଆପଣମାନଙ୍କୁ କହିବାକୁ ଚାହିଁବି ଯେ ଆଜି ଏହି ବିଷୟ ଉପରେ ବିଶେଷ ଧ୍ୟାନ ଦିଆଯାଉଛି କି କିପରି ଭାବେ ସ୍ୱୟଂ ସହାୟକ ଗୋଷ୍ଠୀମାନଙ୍କର ଉତ୍ପାଦ ସଠିକ ଦାମରେ ବିକ୍ରି ହେଉ । ସେମାନଙ୍କ ପାଇଁ ଉତ୍ତମ ବଜାର ଉପଲବ୍ଧ ହେଉ । ଏଥିପାଇଁ ଭାରତ ସରକାର ପ୍ରତି ରାଜ୍ୟରେ ପ୍ରତିବର୍ଷ ଦୁଇଟି ସରସ ମେଳାର ଆୟୋଜନ କରିବା ପାଇଁ ଅନୁଦାନ ପ୍ରଦାନ କରୁଛନ୍ତି । ଏହାର ଉତ୍ତମ ପରିମାଣ ଦେଖିବାକୁ ମିଳୁଛି । ପ୍ରତିବର୍ଷ ସ୍ୱୟଂ ସହାୟକ ଗୋଷ୍ଠୀମାନଙ୍କର ଉତ୍ପାଦର ଚାହିଦା ବୃଦ୍ଧି ପାଉଛି । ଏତଦବ୍ୟତୀତ ସ୍ୱୟଂ ସହାୟକ ଗୋଷ୍ଠୀମାନଙ୍କୁ ଜେମ ( GeM ) ଅର୍ଥାତ ସରକାରୀ ଇ-ମାର୍କେଟରୁ ମଧ୍ୟ ଲାଭ ମିଳୁଛି । ପାରଦର୍ଶୀ ବ୍ୟବସ୍ଥାକୁ ବୃଦ୍ଧି କରିବା ଏବଂ ଏହାର ପ୍ରସାର ପାଇଁ ସରକାର ଡିଜିଟାଲ ପ୍ରକ୍ରିୟାରେ ଜିନିଷର ବିକ୍ରି ଖର୍ଦ୍ଦିକୁ ପ୍ରୋତ୍ସାହିତ କରିବେ । ସରକାରରେ ଏବେ ଏହା ଜରିଆରେ ଟେଣ୍ଡର ପ୍ରଦାନ କରାଯାଉଛି ଏବଂ ସରକାରୀ ଜିନିଷର ଖର୍ଦ୍ଦି ହେଉଛି । ଏବଂ ଏଥିପାଇଁ ମୁଁ ସମସ୍ତ ସ୍ୱୟଂ ସହାୟକ ଗୋଷ୍ଠୀର ଭଉଣୀମାନଙ୍କୁ କହିବାକୁ ଚାହିଁବି ଯେ ଯେଉଁମାନେ କିଛି ନା କିଛି ଉତ୍ପାଦ କରୁଛନ୍ତି , ସେମାନେ ସରକାରଙ୍କର ଯେଉଁ ଜିଇଏମ ପୋର୍ଟାଲ ରହିଛି ସେଠାରେ ଯାଇ ନିଜକୁ ପଞ୍ଜୀକୃତ କରାଇ ଦିଅନ୍ତୁ , ଯାହାଫଳରେ କି ଯଦି ସରକାରଙ୍କୁ କିଛି ଉତ୍ପାଦର ଆବଶ୍ୟକତା ପଡେ ଏବଂ ଏହାର ସୂଚନା ମିଳେ ତେବେ ଆପଣଙ୍କ ପାଖରେ ଥିବା ଉତ୍ପାଦକୁ ମଧ୍ୟ ସରକାର ଖର୍ଦ୍ଦି କରିବେ ।


    ଦେଖନ୍ତୁ ଯଦି ଆପଣ ମେଣ୍ଢା ପାଳନ କରନ୍ତି ଏବଂ ସେମାନଙ୍କୁ ବିକ୍ରି କରନ୍ତି , ତେବେ ମୁଁ ଆପଣମାନଙ୍କୁ ଏକ ପ୍ରସ୍ତାବ ଦେଉଛି । ମୁଁ ଯେତବେଳେ ଗୁଜୁରାଟରେ ଥିଲି , ସେତବେଳେ ମୁଁ ଏକ ଛୋଟ ପ୍ରୟୋଗ କରିଥିଲି ଏବଂ ଏହି ପ୍ରୟୋଗ ଏଇଆ ଥିଲା ଯେ , ଛେଳି ଚରାଉଥିବା ତଥା ଛୋଟ ମୋଟ କାମ କରୁଥିବା ଜନସାଧାରଣ ଥିଲେ । ଆପଣ ଦେଖିଥିବେ ଯେ ଆଜିକାଲି ବଡ ବଡ ସେଲୁନରେ କ୍ଷୁର କରୁଥିବା ଲୋକମାନେ ଦାଢ଼ୀ ଠିକ କରିବା ପାଇଁ ଟ୍ରିମର ନାମକ ଏକ ମେସିନ ବ୍ୟବହାର କରନ୍ତି । ମୁଁ ଛେଳି ମେଣ୍ଢା ଚରାଉଥିବା ବ୍ୟକ୍ତିମାନଙ୍କୁ ଏହି ଟ୍ରିମର ପ୍ରଦାନ କରି କହିଥିଲି ଯେ ଆପଣମାନେ କଇଂଚିରେ ବାଳ କାଟିବା ଦ୍ୱାରା ସେମାନଙ୍କ ଲୋମ ଛୋଟ ଛୋଟ ହୋଇ କଟିଯାଏ ଏବଂ ଆପଣଙ୍କ ରୋଜଗାର କମ ହୋଇଥାଏ । ଆପଣ ଏହି ଟ୍ରିମର ମେସିନରେ କାଟନ୍ତୁ ତେବେ ଆପଣମାନଙ୍କୁ ଲମ୍ବା ପଶମ ମିଳିବ । ଆପଣମାନେ ଆଶ୍ଚର୍ଯ୍ୟ ହେବେ ଯେ ଏହାଫଳରେ ପରିଶ୍ରମ ମଧ୍ୟ କମିଗଲା । ମେଣ୍ଢାମାନଙ୍କୁ ଯେଉଁ କଷ୍ଟ ହେଉଥିଲା ତାହା ମଧ୍ୟ କମିଗଲା । ଏହାଫଳରେ ଲମ୍ବା ପଶମ ମିଳିଲା ଏବଂ ବଜାରରେ ଏହାର ଭଲ ମୂଲ୍ୟ ମିଳିଲା । ଏଠାରେ ଯେଉଁ ଭଉଣୀମାନେ ଅଛନ୍ତି ଯଦି ସେମାନଙ୍କୁ ପ୍ରଶିକ୍ଷଣ ପ୍ରଦାନ କରାଯାଏ , ତେବେ ଏଠାରେ ମଧ୍ୟ ପଶମରୁ ନିର୍ମିତ ଗରମ କପଡାର ଅନେକ କାମ ଅଛି । ଏହାଫଳରେ ଉତ୍ତମ ସୂତା ମିଳିପାରିବ ଓ ଭଲ ରୋଜଗାର ହେବ । ତେଣୁ ଆପଣ ନିଶ୍ଚିତ ଭାବେ ଏହି ଦିଗରେ ଚିନ୍ତା କରନ୍ତୁ । କୁପୱାଡା ଅଂଚଳରେ ପୂର୍ବରୁ ମୁଁ ଦେଖିଥିଲି ଯେ ଏହି କାମ ଖୁବ ଜୋରସୋରରେ ଚାଲିଥିଲା ଏବଂ ଦୁଗ୍ଧ କ୍ଷେତ୍ରରେ ମଧ୍ୟ ଆପଣଙ୍କ ଅଂଚଳରେ ଅନେକ ସହାୟତା ମିଳୁଥିଲା ।


    ଆପଣମାନଙ୍କ କାହାଣୀ , ଆପଣମାନଙ୍କ ଅନୁଭବକୁ ମୁଁ ବୁଝୁଛି । ଯିଏବି ଖୋଲା ମନରେ ଶୁଣିବ , ଉତ୍ତମ ଚିନ୍ତାଧାରାର ଭୂମିକାରେ ଶୁଣିବ ତେବେ ମୁଁ ନିଶ୍ଚିତ ଭାବେ ମନେକରେ ଯେ ଆମ ଦେଶର ମା ’ ଓ ଭଉଣୀମାନଙ୍କ ସାମର୍ଥ୍ୟ ଏତେ ଯେ ସେମାନଙ୍କୁ ଯଦି ଅଳ୍ପ ସାହାରା ମିଳିଯିବ ତେବେ ସେମାନେ କିପରି ଭାବେ ନିଜର ଦୁନିଆ ନିର୍ମାଣ କରିପାରିବେ । କିପରି ମିଳିମିଶି କାମ କରିପାରିବେ । କିପରି ନେତୃତ୍ୱ ଦେଇପାରିବେ । ଏକ ନୂତନ ଭାରତର ଆଧାର ରଖିବା ପାଇଁ ସେମାନେ କିପରି ଭାବେ ପରିଶ୍ରମ କରୁଛନ୍ତି । ମୁଁ ମନେକରେ ଯେ ଶୁଣୁଥିବା ଆମ ସମସ୍ତଙ୍କ ପାଇଁ ସେମାନଙ୍କର ଏକ ଏକ ଗାଥା ଅତ୍ୟନ୍ତ ପ୍ରେରଣାପ୍ରଦ । ଏହାଫଳରେ ଦେଶକୁ ଶକ୍ତି ମିଳିଥାଏ । ଏହାଫଳରେ ଆମର ସମସ୍ତ ମହିଳାମାନଙ୍କୁ କିଛି ନୂଆ କରିବାର ରାସ୍ତା ମିଳିଥାଏ , ଉତ୍ସାହ ମିଳିଥାଏ । ଆଉ ନିରାଶା ସୃଷ୍ଟି କରିବା ବାଲାଙ୍କ ସଂଖ୍ୟା କମ ନାହିଁ । ଖରାପ କଥା ପ୍ରସାରିତ କରିବା ବାଲାଙ୍କ ସଂଖ୍ୟା କମ ନାହିଁ । କିନ୍ତୁ ଭଲର ରାସ୍ତା ଛାଡିବେ ନାହିଁ । ପରିଶ୍ରମ କଲାବାଲାଙ୍କ ପୂଜା କରିବା ଛାଡିବେ ନାହିଁ । ନିଜ ସାମର୍ଥ୍ୟରେ ଦେଶକୁ ଆଗକୁ ବଢ଼ାଇବେ , ନିଜକୁ ଆଗକୁ ବଢ଼ାଇବେ , ପରିବାରକୁ ଆଗକୁ ବଢ଼ାଇବେ , ନିଜର ପିଲାମାନଙ୍କୁ ପଢ଼ାଇବେ , କଠିନ ଜୀବନରୁ ବାହାରକୁ ବାହାରି ଜିଇଁବେ । ଏହା ନିଜ ମଧ୍ୟରେ ପ୍ରତ୍ୟେକ ମଣିଷକୁ ନିରାଶା ସହିତ ଲଢ଼େଇ କରିବାର ଶକ୍ତି ପ୍ରଦାନ କରିଥାଏ ଏବଂ ଏହା ହିଁ ତ ଦେଶର ଶକ୍ତି । ଏବଂ ଏଥିପାଇଁ ମୋତେ ଆପଣମାନଙ୍କୁ ଶୁଣି ବହୁତ ଭଲ ଲାଗିଲା ଓ ଏଥିରୁ ମୋତେ ଶକ୍ତି ମିଳିଲା । ମୋତେ ପ୍ରେରଣା ମିଳିଛି ଏବଂ ମୋର ବିଶ୍ୱାସ ଯେ ଆଜିର କାର୍ଯ୍ୟକ୍ରମରେ ଆପଣମାନେ ଯେଉଁ କଥା କହିଛନ୍ତି । ଏବଂ ମୋର ବିଶ୍ୱାସ ଯେ ଆପଣମାନଙ୍କ ମଧ୍ୟରେ ବହୁତ ଲୋକ ଅଛନ୍ତି ଯାହାର କହିବାର ଅଛି । ପ୍ରତ୍ୟେକ ବ୍ୟକ୍ତିର ନିଜର ଏକ କଥା ରହିଛ , ପ୍ରତ୍ୟେକଙ୍କର ନିଜର ଅନୁଭବ ରହିଛି । ପ୍ରତ୍ୟେକ ଅସୁବିଧା ମଧ୍ୟରୁ ରାସ୍ତା ବାହାର କରିଛନ୍ତି ଏବଂ ଏହା ଆପଣମାନଙ୍କ କାମ , ଆପଣମାନଙ୍କ ପରିଶ୍ରମ ଏବଂ ଆପଣମାନଙ୍କ ସାହସ । ଅନ୍ୟ କାହାକୁ ଏହାର ଶ୍ରେୟ ଯାଉନାହିଁ କେବଳ ଆପଣଙ୍କୁ ହିଁ ଯାଉଛି ଏବଂ ଏଥିପାଇଁ ଆପଣମାନଙ୍କଠାରୁ ଅଧିକ କୌଣସି ପ୍ରେରଣା ନାହିଁ । ମାତ୍ର ଯେଉଁ କଥାକୁ ନେଇ ଭଉଣୀମାନଙ୍କୁ ଅଧିକ କହିବାର ଅଛି ତାହା କହିପାରିଲି ନାହିଁ । ମୁଁ ଚାହିଁବି ଯେ ଆପଣମାନେ ନିଜ କଥା ମୋ ପାଖରେ ପହଂଚାନ୍ତୁ । ମୁଁ ଆପଣମାନଙ୍କୁ ଶୁଣିବି । ଏବଂ କେବେ ଆପଣମାନଙ୍କ ମଧ୍ୟରୁ ଯେଉଁ କଥା ମୋ ଭିତରକୁ ଆସିଥିବ ତାହାକୁ ମୁଁ ମନ କି ବାତରେ ଶୁଣାଇବି । କାରଣ ଦେଶକୁ ଏହିଥିରୁ ପ୍ରେରଣା ମିଳିଥାଏ । କାନ୍ଦ କଟା କଲା ବାଲା କରିଥା ’ ନ୍ତି । ଭଲ କରିବା ବାଲା ମଧ୍ୟ ପ୍ରେରଣା ପ୍ରଦାନ କରନ୍ତି । ଏବେ ସେମାନଙ୍କୁ କାମ ବାଛି ଆଗକୁ ଚାଲିବାକୁ ପଡିବ । ତେଣୁ ମୁଁ ଆପଣମାନଙ୍କୁ ପ୍ରାର୍ଥନା କରୁଛି । ଆପଣମାନଙ୍କର ମୋବାଇଲ ଫୋନ ବ୍ୟବହାର କରିବାର ଅଭ୍ୟାସ ହୋଇଯାଇଥିବ । ଯଦି ଅଭ୍ୟାସ ଲାଗିନାହିଁ ତେବେ ଆପଣଙ୍କ ଏଠାରେ କମନ ସର୍ଭିସ ସେଂଟର ଅଛି । ଆପଣ ଦେଖିଥିବେ ନରେନ୍ଦ୍ର ମୋଦୀ ଆପ୍ ରହିଛି । ଆପଣ ସେଠାକୁ ଯାଇ ଆପଣମାନଙ୍କ ସମୂହର ଫଟୋ ରଖନ୍ତୁ । ଆପଣ ଆପଣଙ୍କ ସମୂହର ଭଉଣୀମାନଙ୍କର ସାକ୍ଷାତକାର ନେଇ ସେଠାରେ ରଖନ୍ତୁ । କ ’ ଣ କାମ କରୁଛନ୍ତି କିପରି କରିଛନ୍ତି । କ ’ ଣ ଅସୁବିଧାର ସାମନା କରି ଆପଣ ଆଗକୁ ଆସିଛନ୍ତି । ଏସବୁ କଥା ଆପଣ ସେଥିରେ ରଖନ୍ତୁ । ମୁଁ ଏସବୁକୁ ଦେଖିବି , ପଢ଼ିବି , ଶୁଣିବି ଏବଂ ଆପଣ ଏଥିରେ ରଖିବେ ତ ଲୋକମାନେ ମଧ୍ୟ ଦେଖିବେ ଏବଂ ପୁଣି ମୁଁ ଏଥିରୁ ଦୁଇ ଚାରିଟି କଥା ଯେତବେଳେ ବି ମୋତେ ମନ କି ବାତ ରେ ସମୟ ମିଳିବ ମୁଁ ନିଶ୍ଚିତ ଭାବେ ଆପଣଙ୍କ କଥା ଦୁନିଆକୁ କହିବି । ନିଜ ନିଜ ପାଇଁ ତ କରିଛନ୍ତି , ମାତ୍ର ଆପଣ ଏହିପରି କୋଟି କୋଟି ଭଉଣୀମାନଙ୍କୁ ମଧ୍ୟ ଏକ ନୂତନ ସାହସ ପ୍ରଦାନ କରିଛନ୍ତି । ଏବେ ତ କମନ ସର୍ଭିସ ସେଂଟର ବା ସାଧାରଣ ଜନସେବା କେନ୍ଦ୍ର ଅତ୍ୟନ୍ତ ଲୋକପ୍ରିୟ ହୋଇଛି । ଦେଶର ତିନି ଲକ୍ଷ ଗ୍ରାମରେ ସାଧାରଣ ଜନସେବା କେନ୍ଦ୍ର ରହିଛି । ଏବେ ତ ଆମର ଝିଅମାନେ ଏହି ଜନସେବା କେନ୍ଦ୍ର ଚଲାଉଛନ୍ତି । ସେଠାକୁ ଯାଇ ଆପଣ ଏହି ବୈଷୟିକ ଜ୍ଞାନକୌଶଳର ଉପଯୋଗ କରି ଆପଣମାନଙ୍କର ଯେଉଁ ସଫଳତାର ଗାଥା ଅଛି ତାହାକୁ ନିଶ୍ଚିତ ଭାବେ ମୋ ପାଖକୁ ପଠାନ୍ତୁ । ସାରା ଦେଶ ଏବଂ ଦୁନିଆ ଏହାକୁ ଦେଖିବ । କିପରି ଭାବେ ସୁଦୂର ଗ୍ରାମରେ ରହୁଥିବା ଆମର ଭଉଣୀମାନେ ଉନ୍ନତ କାମ କରୁଛନ୍ତି । କିପରି ଭାବେ ନୂତନ ପ୍ରକ୍ରିୟାର ସନ୍ଧାନ କରୁଛନ୍ତି । ବହୁତ ଭଲ ଲାଗିଲା ଆଜି ଆପଣମାନଙ୍କୁ ଭେଟିବାର ସୁଯୋଗ ମିଳିଲା । ଆପଣମାନେ ଏତେ ସଂଖ୍ୟାରେ ଆଶୀର୍ବାଦ ଦେବାକୁ ଆସିଲେ । ମୋ ତରଫରୁ ଆପଣମାନଙ୍କୁ ଅନେକ-ଅନେକ ଶୁଭକାମନା ଏବଂ ଆପଣମାନଙ୍କୁ ଅନେକ ଅନେକ ଅଭିନନ୍ଦନ ।


    ଅନେକ ଅନେକ ଧନ୍ୟବାଦ!


    **********


    

    
    (Release ID: 1538668) Visitor Counter : 1