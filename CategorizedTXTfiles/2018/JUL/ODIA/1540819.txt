      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପ୍ଲାଷ୍ଟିକ୍‌ମୁକ୍ତ ଜୋନ୍‌ ସ୍ଥାପନ
      Posted On: 30 JUL 2018 3:59PM by PIB Bhubaneshwar


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ମହେଶ ଶର୍ମା କହିଛନ୍ତି ଯେ ବିଶ୍ୱ ପର୍ଯ୍ୟାବରଣ ଦିବସ- WED 2018ର ଭାରତ ବୈଶ୍ୱିକ ଆୟୋଜନକାରୀ ହେବା ସହ ଜୁନ୍‌ 5 , 2018 ତାରିଖ ଦିନ ଏହି ଦିବସ ପାଳନ କରିଛି । ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଡକ୍ଟର ଶର୍ମା କହିଲେ ଯେ ତାଙ୍କ ମନ୍ତ୍ରଣାଳୟ ପକ୍ଷରୁ ଏକ ସର୍ବ ଭାରତୀୟ ପ୍ଲାଷ୍ଟିକ୍‌ ସଫେଇ ଅଭିଯାନ ଆରମ୍ଭ କରାଯାଇଥିଲା । ସର୍ବସାଧାରଣ ସ୍ଥଳୀ , ଜାତୀୟ ସଂରକ୍ଷିତ ସ୍ଥଳୀ , ଜଙ୍ଗଲ , ବେଳାଭୂମି , ନଦୀ ଇତ୍ୟାଦିରେ ସେହି ଦିବସ ପାଳନ ଅବସରରେ ସଫେଇ କାର୍ଯ୍ୟକ୍ରମ କରାଯାଇଥିଲା । ଅଧିକନ୍ତୁ , ସଂରକ୍ଷିତ ସ୍ଥାନଗୁଡ଼ିକୁ “ ପ୍ଲାଷ୍ଟିକମୁକ୍ତ ଜୋନ ” ରେ ପରିଣତ କରିବା ସକାଶେ ରାଜ୍ୟ ସରକାରମାନଙ୍କୁ ପତ୍ର ଲେଖି ପରାମର୍ଶ ଦିଆଯାଇଛି । “ ପ୍ଲାଷ୍ଟିକ୍‌ ପ୍ରଦୂଷଣକୁ ପ୍ରତିହତ କରିବା ସକାଶେ , ଦେଶର 21ଟି ରାଜ୍ୟ/କେନ୍ଦ୍ରଶାସିତ କ୍ଷେତ୍ରଙ୍କୁ ବିଜ୍ଞପ୍ତି ଜାରି କରାଯାଇଛି ଏବଂ ପ୍ଲାଷ୍ଟିକ୍‌ କ୍ୟାରୀ ବ୍ୟାଗ୍‌ ଏବଂ ଅନ୍ୟାନ୍ୟ ସାମଗ୍ରୀ ବ୍ୟବହାର ବନ୍ଦ କରିବା ସକାଶେ ଅଧିକ କଡ଼ାକଡ଼ି ନିର୍ଦ୍ଦେଶନାମା ଜାରି କରାଯାଇଛି । ଏହିସବୁ ରାଜ୍ୟ ଏବଂ କେନ୍ଦ୍ରଶାସିତ କ୍ଷେତ୍ରର ସରକାରମାନେ ନିଜ ନିଜ ରାଜ୍ୟ କ୍ଷେତ୍ରରେ ସେହିସବୁ ନିର୍ଦ୍ଦେଶନାମାକୁ କଡ଼ାକଡ଼ି ଭାବେ କାର୍ଯ୍ୟ କରିବେ ” ବୋଲି ମନ୍ତ୍ରୀ ଶ୍ରୀ ଶର୍ମା କହିଛନ୍ତି ।


    ଡକ୍ଟର ଶର୍ମା କହିଲେ ଯେ ଜାରି କରାଯାଇଥିବା ନିୟମାବଳୀ ଅନୁସାରେ ବର୍ଜ୍ୟ ସୃଷ୍ଟିକାରୀମାନେ ସେମାନଙ୍କର ପ୍ଲାଷ୍ଟିକ୍‌ ବର୍ଜ୍ୟକୁ ନିୟନ୍ତ୍ରଣ କରିବାକୁ ବାଧ୍ୟ । ସେମାନେ ଏଣେତେଣେ ବର୍ଜ୍ୟ ପକାଇବା ନିଷେଧ ଏବଂ ବର୍ଜ୍ୟକୁ ଗୋଟିଏ ସ୍ଥାନରେ ଠୁଳ କରିବାର ବ୍ୟବସ୍ଥା କରିବା ବାଂଛନୀୟ । ସେହିସବୁ ବର୍ଜ୍ୟକୁ ସେମାନେ ସ୍ଥାନୀୟ ଅଧିସ୍ୱୀକୃତ ଏଜେନ୍ସିମାନଙ୍କ ଦ୍ୱାରା ବର୍ଜ୍ୟ ସଂଗ୍ରହ ବେଳେ ଦେବେ । ନିୟମାନୁସାରେ ସେମାନଙ୍କୁ ଏଭଳି କର୍ତ୍ତବ୍ୟ ସଂପାଦନ କରିବାକୁ ପଡ଼ିବ । ସେହିଭଳି ସ୍ଥାନୀୟ ପ୍ରଶାସନ , ଗ୍ରାମ ପଞ୍ଚାୟତ , ବର୍ଜ୍ୟ ସୃଷ୍ଟିକାରୀ , ଖୁଚୁରା ଦୋକାନୀ ଏବଂ ରାସ୍ତାରେ ବିପଣୀ କରୁଥିବା ବୁଲାବିକାଳୀମାନେ ସେମାନଙ୍କର ପ୍ଲାଷ୍ଟିକ ବର୍ଜ୍ୟକୁ ପରିଚାଳନା କରିବାକୁ ବାଧ୍ୟ । ସେହିଭଳି ଉତ୍ପାଦନକାରୀ , ଆମଦାନିକାରୀ ଏବଂ ବ୍ରାଣ୍ଡ ମାଲିକମାନେ ସେମାନଙ୍କର ନିଜ ନିଜର ବର୍ଜ୍ୟ ସଂଗ୍ରହ ବ୍ୟବସ୍ଥା କରିବାକୁ ବାଧ୍ୟ ଅଟନ୍ତି । ପରିବର୍ଦ୍ଧିତ ଉତ୍ପାଦନ ଦାୟିତ୍ୱବୋଧର ନୀତି ଅନୁସାରେ ସେମାନେ ଏଭଳି ପନ୍ଥା ଅନୁସରଣ କରିବାକୁ ବାଧ୍ୟ ।


    ମନ୍ତ୍ରୀ ଡକ୍ଟର ଶର୍ମା ଆହୁରି କହିଲେ ଯେ ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ଏହାର ନିୟନ୍ତ୍ରଣାଧୀନ ସମସ୍ତ କାର୍ଯ୍ୟାଳୟ , କ୍ଷେତ୍ରୀୟ କାର୍ଯ୍ୟାଳୟ , କେନ୍ଦ୍ର ସରକାରଙ୍କ ସମସ୍ତ ଅଫିସ୍‌ ଏବଂ ସେଗୁଡ଼ିକର ବିଭାଗ , ପ୍ରମୁଖ ରାଷ୍ଟ୍ରାୟତ୍ତ ଉଦ୍ୟୋଗ , କର୍ପୋରେଟ , ଅନୁଷ୍ଠାନ ଇତ୍ୟାଦିଙ୍କୁ ପତ୍ର ଲେଖି ସିଙ୍ଗଲ ୟୁଜ୍‌ ପ୍ଲାଷ୍ଟିକ୍‌ ଉତ୍ପାଦ ବ୍ୟବହାର ବନ୍ଦ କରିବା ସକାଶେ ନିର୍ଦ୍ଦେଶ ଦେଇଛନ୍ତି । ଏଭଳି ସାମଗ୍ରୀ ମଧ୍ୟରେ ପାଣି ବୋତଲ , ନଷ୍ଟଯୋଗ୍ୟ କଫି କପ୍‌ , ଖାଦ୍ୟବନ୍ଧା ନଷ୍ଟଯୋଗ୍ୟ ପ୍ଲାଷ୍ଟିକ୍‌ ପ୍ୟାକେଜିଂ , ପ୍ଲାଷ୍ଟିକ୍‌ ବ୍ୟାଗ୍‌ , ଡ଼ିସ୍ପୋଜେବଲ୍‌ ଖାଦ୍ୟ ଧାରକ , ପ୍ଲେଟ୍‌ ଓ ପଲିଷ୍ଟାଇରିନରୁ ପ୍ରସ୍ତୁତ କଣ୍ଟେନର , ପ୍ଲାଷ୍ଟିକ ସୂତା ଇତ୍ୟାଦି ସାମଗ୍ରୀ ସେମାନଙ୍କର କାର୍ଯ୍ୟାଳୟରେ ବ୍ୟବହାର ବନ୍ଦ ନକରିବାକୁ ପରାମର୍ଶ ଦିଆଯାଇଛି । ସେହିଭଳି ବିଦ୍ୟାଳୟମାନଙ୍କୁ ନିଜ ନିଜ ରାଜ୍ୟର ଇକୋକ୍ଲବ୍‌ ମାଧ୍ୟମରେ “ ସିଙ୍ଗଲ ୟୁଜ୍‌ ପ୍ଲାଷ୍ଟିକର ଅପକାରିତା ” ସଂପର୍କରେ ସଚେତନ କରାଯାଇଛି ଏବଂ ଛାତ୍ରଛାତ୍ରୀମାନଙ୍କ ମଧ୍ୟରେ “ ଗ୍ରୀନ୍‌ ଗୁଡ଼ ଡ଼ିଡ୍ସ ” ଆଚରଣ ସଂପର୍କରେ ଅବଗତ କରାଯାଇଛି । ।


    ଡକ୍ଟର ଶର୍ମା କହିଲେ ଯେ ଦେଶର ସମସ୍ତ ରାଜ୍ୟ/କେନ୍ଦ୍ରଶାସିତ କ୍ଷେତ୍ରର ମୁଖ୍ୟ ଶାସନ ସଚିବମାନଙ୍କୁ ଅବଗତ କରାଯାଇଛି ଯେ ସେମାନେ ନିଜ ନିଜ ରାଜ୍ୟର ସମସ୍ତ ମନ୍ଦିର , ମସଜିଦ , ଗୁରୁଦ୍ୱାରା ଏବଂ ଚର୍ଚ୍ଚମାନଙ୍କରେ “ ସିଙ୍ଗଲ ୟୁଜ୍‌ ପ୍ଲଷ୍ଟିକ୍‌ ” ର ଅପକାରିତା ସଂପର୍କରେ ସଚେତନ ଓ ଅବଗତ କରାଇବେ । ସେହିପହି ସେପରି ସ୍ଥଳୀକୁ ଯାଉଥିବା କର୍ମଚାରୀ ଏବଂ ପରିଦର୍ଶକ ଓ ଶ୍ରଦ୍ଧାଳୁମାନେ ଯେପରି ସିଙ୍ଗଲ ୟୁଜ୍‌ ପ୍ଲାଷ୍ଟିକ୍‌ ଉତ୍ପାଦ ସେଠାକୁ ନେଇ ନଯାନ୍ତି ସେଥିପାଇଁ ପ୍ରୋତ୍ସାହିତ କରିବେ ।


    ***********

    
    
    (Release ID: 1540819) Visitor Counter : 3