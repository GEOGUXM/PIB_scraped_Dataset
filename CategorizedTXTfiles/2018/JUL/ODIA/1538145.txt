      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଇ-କମର୍ସ କାର୍ଯ୍ୟବଳର ପ୍ରଥମ ବୈଠକ
      Posted On: 06 JUL 2018 4:30PM by PIB Bhubaneshwar


    ବାଣିଜ୍ୟ ସଚିବ ରୀତା ତେଓତିଆ ଆଜି ନୂଆଦିଲ୍ଲୀରେ ଇ-କମର୍ସ କାର୍ଯ୍ୟବଳର ପ୍ରଥମ ବୈଠକରେ ଅଧ୍ୟକ୍ଷତା କରିଛନ୍ତି । ଏହି ବୈଠକ 2018 ଜୁନ 20-22 ମଧ୍ୟରେ ହୋଇଥିବା ଉପସମୂହ ମାନଙ୍କ ବୈଠକରେ ଗ୍ରହଣ କରାଯାଇଥିବା ପ୍ରସ୍ତାବ ସମ୍ବନ୍ଧରେ ଆଲୋଚନା କରାଯାଇଥିଲା । ସୀମା ପାର ଡାଟା ପ୍ରବାହ , କରଧାର୍ଯ୍ୟ , ବ୍ୟବସାୟିକ ସହାୟତା ତଥା ଲଜିଷ୍ଟିକ୍ସ , ଉପଭୋକ୍ତା ବିଶ୍ୱାସ ଆଇପିଆର ଏବଂ ଭବିଷ୍ୟର ପ୍ରଯୁକ୍ତି ବିଦ୍ୟା ଓ ସ୍ପର୍ଦ୍ଧା ବିଷୟ ଉପରେ ପ୍ରସ୍ତାବ ପ୍ରଦାନ କରାଯାଇଥିଲା । ଉପସମୂହଙ୍କ ବୈଠକରେ ବିଭିନ୍ନ ମନ୍ତ୍ରଣାଳୟ ତଥା ବିଭାଗ , ଉଦ୍ୟୋଗ ସଂସ୍ଥା , ଇ-କମର୍ସ କମ୍ପାନୀ , ଦୂରସଂଚାର ତଥା ଆଇଟି କମ୍ପାନୀମାନଙ୍କର ପ୍ରତିନିଧି ତଥା ସ୍ୱତନ୍ତ୍ର ବିଶେଷଜ୍ଞମାନେ ଭାଗ ନେଇଥିଲେ ।


    ବୈଠକରେ 2018 ଏପ୍ରିଲ 24ରେ ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁଙ୍କ ଅଧ୍ୟକ୍ଷତାରେ ଇ-କମର୍ସ ଉପରେ ରାଷ୍ଟ୍ରୀୟ ନୀତିର ରୂପରେଖ ଉପରେ ଥିଙ୍କଟ୍ୟାଙ୍କର ପ୍ରଥମ ବୈଠକରେ କାର୍ଯ୍ୟବଳ ଗଠିତ କରାଯିବା ନିଷ୍ପତି ଗ୍ରହଣ କରାଯାଇଥିଲା । ଇ-କମର୍ସ ଉପରେ ଭାରତର ରାଷ୍ଟ୍ରୀୟ ନୀତି ପାଇଁ ସୁପାରିଶ ପ୍ରସ୍ତୁତ କରିବା ଉଦ୍ଦେଶ୍ୟରେ କାର୍ଯ୍ୟସମୂହକୁ 9ଟି ଉପସମୂହରେ ବଣ୍ଟାଯାଇଛି ।


    ଆଜିର ବୈଠକରେ ମଧ୍ୟମ , ସୂକ୍ଷ୍ମ ଓ ଲଘୁ ଉଦ୍ୟୋଗ ଉପଭୋକ୍ତା ବିଷୟ , ବୈଦ୍ୟୁତିକ ତଥା ସୂଚନା ପ୍ରାଦ୍ୟୋଗିକୀ , କର୍ପୋରେଟ କାର୍ଯ୍ୟ ମନ୍ତ୍ରଣାଳୟ ତଥା ଦୂରସଂଚାର ବିଭାଗ , ଭାରତୀୟ ସ୍ପର୍ଦ୍ଧା ଆୟୋଗ ଏବଂ ଡିଜିଏଫଟିର ବରିଷ୍ଠ ଅଧିକାରୀ ଉପସ୍ଥିତ ଥିଲେ ।


    କାର୍ଯ୍ୟବଳର ଆଜିର ବୈଠକରେ ପ୍ରଦାନ କରାଯାଇଥିବା ପ୍ରସ୍ତାବର ବିଚାର ପାଇଁ ଥିଙ୍କଟ୍ୟାଙ୍କକୁ ପ୍ରସ୍ତୁତ କରାଯିବ ।


    **************


    

    
    (Release ID: 1538145) Visitor Counter : 2