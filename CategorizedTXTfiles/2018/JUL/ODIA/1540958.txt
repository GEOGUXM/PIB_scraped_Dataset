      ଜଳ ସମ୍ପଦ ମନ୍ତ୍ରଣାଳୟ

      ପର୍ଯ୍ୟାବରଣ ସୁରକ୍ଷା ନିମନ୍ତେ ଟେରିଟୋରିଆଲ୍ ଆର୍ମିର ସିଇଟିଏଫ ବାଟାଲିଅନ୍
      Posted On: 30 JUL 2018 9:16PM by PIB Bhubaneshwar


    ଦେଶର ବିଭିନ୍ନ ସଂବେଦନଶୀଳ ନଦୀ କ୍ଷେତ୍ରର ଜୈବ ବିବିଧତାର ସୁରକ୍ଷା ଏବଂ ଅନ୍ୟାନ୍ୟ ଆନୁସଙ୍ଗିକ କାର୍ଯ୍ୟ ସଂପାଦନ ସହ ପହରା ବ୍ୟବସ୍ତା ନିମନ୍ତେ କ୍ଷେତ୍ରୀୟ ସେନାବଳ (ଟେରିଟୋରିଆଲ୍ ଆର୍ମି)ର ଏକ “ କମ୍ପୋଜିଟ୍ ଇକୋଲୋଜିକାଲ ଟାସ୍କଫୋର୍ସ ” ( ସିଇଟିଏଫ) ଗଠନ କରିବାକୁ ସରକାର ଆନୁଷ୍ଠାନିକ ଭାବେ ମଂଜୁରି ପ୍ରଦାନ କରିଛନ୍ତି ।


    ଗଙ୍ଗା ନଦୀରେ ହେଉଥିବା ପ୍ରଦୂଷଣକୁ ରୋକିବା ତଥା ଗଙ୍ଗା ପୁନର୍ଜାଗରଣ କାର୍ଯ୍ୟକୁ ଆହୁରି ଉନ୍ନତ ସ୍ତରକୁ ଏହାଦ୍ୱାରା ନିଆଯାଇପାରିବ ଏବଂ ତଦ୍ୱାରା ଏହାକୁ ଏକ ଗଣ ଆନ୍ଦୋଳନରେ ପରିଣତ କରାଯିବ । ସିଇଟିଏଫରେ ମୁଖ୍ୟତଃ ଅବସରପ୍ରାପ୍ତ ସେନା କର୍ମଚାରୀଙ୍କୁ ସାମିଲ କରାଯିବାର ଆଶା କରାଯାଏ ଯେଉଁମାନେ ଉତ୍ସର୍ଗୀକୃତ ଭାବେ ସେମାନଙ୍କର ମନୋଭାବ ତଥା ସେବା ପ୍ରଦର୍ଶନ କରିପାରିବେ । ସେହିଭଳି ପ୍ରଦୂଷଣ ରୋକିବା ସକାଶେ ସେମାନଙ୍କର ବିଶେଷ ଜ୍ଞାନକୁ ମଧ୍ୟ ଉପଯୋଗ କରାଯାଇପାରିବ । ଇକୋଲୋଜିକାଲ ଟାସ୍କଫୋର୍ସ ବାଟାଲିୟନ ଭଳି ସେମାନେ କାର୍ଯ୍ୟ କରିବେ । ଇକୋଲୋଜିକାଲ ଟାସ୍କଫୋର୍ସ ବାଟାଲିୟନ୍ ଏବେସୁଦ୍ଧା ଗଠିତ ହୋଇ ଦେଶର ବିଭିନ୍ନ ଭାଗରେ ସଫଳତାର ସହ ସେମାନଙ୍କ କାର୍ଯ୍ୟ ସଂପାଦନ କରିଆସୁଛନ୍ତି ।


    କେନ୍ଦ୍ର ଜଳସଂପଦ ମନ୍ତ୍ରଣାଳୟ ଗଙ୍ଗା ନଦୀର ପ୍ରଦୂଷଣ ରୋକିବା ସହ ଏହାର ପୁନଃଜାଗରଣ ସକାଶେ ଯୋଜନାମାନ ପ୍ରବର୍ତ୍ତନ କରୁଛି । ଗଙ୍ଗା ନଦୀ ଉପତ୍ୟକା ପରିଚାଳନା ଯୋଜନାର ବ୍ୟବସ୍ଥା ମୁତାବକ ଏହା କାର୍ଯ୍ୟକାରୀ କରାଯାଉଛି । ଆଇଆଇଟିମାନଙ୍କ ସଂଗୋଷ୍ଠୀ ଦ୍ୱାରା ଯେଉଁ ସ୍ୱଳ୍ପକାଳୀନ , ମଧଧ୍ୟବର୍ତ୍ତୀକାଳୀନ ତଥା ଦୀର୍ଘକାଳୀନ ଯୋଜନାମାନ ପ୍ରସ୍ତୁତ କରାଯାଇଥିଲା ତାହାକୁ ଏହି ପରିଚାଳନା ଯୋଜନା ରୂପାୟନ କରୁଛି । ଏହାର କାର୍ଯ୍ୟରେ କୌଣସି ତ୍ରୁଟି ପରିଲକ୍ଷିତ ହେବାଯୋଗୁ ନୁହେଁ , ବରଂ ସମାଜର ପ୍ରତ୍ୟେକ ବର୍ଗର ଲୋକଙ୍କୁ ଏହି କାର୍ଯ୍ୟରେ ନିୟୋଜିତ କରିବା ଏବଂ ସେମାନଙ୍କ ସେବା ଉପଲବ୍ଧ କରାଯିବା ଦୃଷ୍ଟିରୁ ଏହି ନୂତନ ବାଟାଲିୟନ୍ ଗଠନ କରାଯାଇଛି । ଏହା ନମାମୀ ଗଙ୍ଗେ ଅଭିଯାନର ଏକ ଅଂଶବିଶେଷ ।


    ଏହି ନୂତନ ବାଟାଲିୟନ୍ସ ସେମାନଙ୍କର କର୍ତ୍ତବ୍ୟ ଗଙ୍ଗା ପ୍ରାଧିକରଣର ନିୟମାବଳୀ ଅନୁସାରେ ସଂପାଦନ କରିବେ । ସେମାନଙ୍କୁ ଯେଉଁ ନିର୍ଦ୍ଦିଷ୍ଟ ଭୂମିକା ସଂପାଦନ କରାଯିବ ସେମାନେ ତାହାହିଁ ସଂପାଦନ କରିବେ । ତେବେ ଯେଉଁମାନେ ନଦୀକୁ ପ୍ରଦୂଷଣ କରୁଥିବେ ସେମାନେ ଏଭଳି ତତ୍ତ୍ୱଙ୍କୁ ଗିରଫ କରିବାର ଅଧିକାର ସେମାନଙ୍କୁ ପ୍ରଦାନ କରାଯାଇନାହିଁ ।


    କେନ୍ଦ୍ର ଜଳସଂପଦ , ନଦୀ ବିକାଶ ଓ ଗଙ୍ଗା ପୁନର୍ଜାଗରଣ ରାଷ୍ଟ୍ରମନ୍ତ୍ରୀ ଡ଼କ୍ଟର ସତ୍ୟ ପାଲ ସିଂହ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    **********


    

    
    (Release ID: 1540958) Visitor Counter : 1