      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଢାକାରେ ଭାରତ-ବାଂଲାଦେଶ ସ୍ୱରାଷ୍ଟ୍ର ମନ୍ତ୍ରୀସ୍ତରୀୟ ଷଷ୍ଠ ଆଲୋଚନାରେ ପ୍ରତିପକ୍ଷ ଅସାଦୁଜ୍ଜାମନ ଖାନଙ୍କ ସହ ଅଧ୍ୟକ୍ଷତା କଲେ ରାଜନାଥ ସିଂହ
      • ଭିସା ନିୟମ ସରଳୀକରଣ ବୁଝାମଣାରେ ସ୍ୱାକ୍ଷର, ବାଂଲାଦେଶ ଜାତୀୟ ପିତା ଶେଖ ମୁଜିବୁର ରହମନଙ୍କୁ ଶ୍ରଦ୍ଧାଞ୍ଜଳି ଜଣାଇଲେ ରାଜନାଥ ସିଂହ

      Posted On: 15 JUL 2018 2:23PM by PIB Bhubaneshwar

    ଢାକାରେ ରବିବାର ଅନୁଷ୍ଠିତ ସ୍ୱରାଷ୍ଟ୍ର ମନ୍ତ୍ରୀସ୍ତରୀୟ ଷଷ୍ଠ ବୈଠକରେ ରାଜନାଥ ସିଂହ ବାଂଲାଦେଶ ପ୍ରତିପକ୍ଷ ଅସାଦୁଜ୍ଜାମନ ଖାନଙ୍କ ସହ ମିଳିତ ଭାବେ ରାଜନାଥ ସଂହ ଅଧ୍ୟକ୍ଷତା କରିଥିଲେ । ବୈଠକରେ ନିରାପତ୍ତି ସମ୍ପର୍କିତ ବିଭିନ୍ନ ପ୍ରସଙ୍ଗ , ଯଥା ; ଆତଙ୍କବାଦ ମୁକାବିଲା , ଦକ୍ଷତା ବିକାଶ , ନିରାପତ୍ତା ସଂସ୍ଥା ଗୁଡ଼ିକ ମଧ୍ୟରେ ସମନ୍ୱୟ ବୃଦ୍ଧି , ସୀମା ପରିଚାଳନା , ଜାଲ୍ ନୋଟ କାରବାରର ମୁକାବିଲା , ନିଶାଦ୍ରବ୍ୟ ଓ ମଣିଷ ଚାଲାଣ ରୋକିବା , ଦୂତାବାସ ସହାୟତା ଇତ୍ୟାଦି ଉପରେ ଆଲୋଚନା ହୋଇଥିଲା ।


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏବଂ ବାଂଲାଦେଶ ପ୍ରଧାନମନ୍ତ୍ରୀ ଶ୍ରୀମତୀ ଶେଖ୍ ହାସିନାଙ୍କ ବଳିଷ୍ଠ ନେତୃତ୍ୱରେ ଦୁଇ ଦେଶ ମଧ୍ୟରେ ଦ୍ୱିପାକ୍ଷିକ ସମ୍ପର୍କରେ ବୃଦ୍ଧି ଘଟିଥିବା ଉଭୟ ସ୍ୱରାଷ୍ଟ୍ର ମନ୍ତ୍ରୀ ବୈଠକରେ ଉଲ୍ଲେଖ କରିଥିଲେ । ଭାରତ ଓ ବାଂଲାଦେଶର ଲୋକଙ୍କ ମଧ୍ୟରେ ବନ୍ଧୁତା , ବିଶ୍ୱାସ ଏବଂ ବୁଝାମଣା ଜରିଆରେ ଦ୍ୱିପାକ୍ଷିକ ସମ୍ପର୍କ ବୃଦ୍ଧି ପାଇଁ ଉଭୟ ମନ୍ତ୍ରୀ ପ୍ରତିବଦ୍ଧତା ଦୋହରାଇଥିଲେ ।


    ପୂର୍ବରୁ ଥିବା ରିଭାଇଜଡ୍ ଟ୍ରାଭେଲ ଏଗ୍ରିମେଣ୍ଟ-2013 ( RTA )ରେ ସଂଶୋଧନ କରି ଆରଟିଏ-2018 , ଭିସା ନିୟମରେ ସରଳୀକରଣ ଏବଂ ନିଯୁକ୍ତି ଓ ଛାତ୍ର ଭିସାର ଅବଧି ବୃଦ୍ଧି ନେଇ ଦୁଇ ନେତା ବୁଝାମଣାରେ ସ୍ୱାକ୍ଷର କରିଥିଲେ ।


    ପୂର୍ବରୁ ରାଜନାଥ ସିଂହ ବାଂଲାଦେଶର ଜାତିର ପିତା ବଙ୍ଗବନ୍ଧୁ ଶେଖ୍ ମୁଜିବୁର ରହମନଙ୍କୁ ଢାକାର ଧାନମୋଣ୍ଡିସ୍ଥିତ ବଙ୍ଗବନ୍ଧୁ ମ୍ୟୁଜିୟମରେ ଶ୍ରଦ୍ଧାଞ୍ଜଳି ଜଣାଇଥିଲେ । ଢାକେଶ୍ୱରୀ ମନ୍ଦିରରେ ସେ ମଧ୍ୟ ପୂଜା କରିଥିଲେ ।


    ତିନି ଦିନିଆ ବାଂଲାଦେଶ ଗସ୍ତ ଶେଷ କରି ରାଜନାଥ ସିଂହ ସ୍ୱଦେଶ ପ୍ରତ୍ୟାବର୍ତ୍ତନ ଅବସରରେ ଟ୍ୱିଟ କରି ରାଜନାଥ ସିଂହ କହିଥିଲେ , ବାଂଲାଦେଶର ଲୋକଙ୍କ ସ୍ୱାଗତ ସମ୍ଭାଷଣରେ ମୁଁ ଅଭିଭୂତ । ଭାରତ-ବାଂଲାଦେଶ ବନ୍ଧୁତ୍ୱ ଚିରଦିନ ପାଇଁ ରହିଥାଉ ।


    *************

    
    
    (Release ID: 1538729) Visitor Counter : 2