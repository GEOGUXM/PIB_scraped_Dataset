      ମହାକାଶ ବିଭାଗ

      ଖଣିଜ ଖନନ ସକାଶେ ବୁଝାମଣାପତ୍ର
      Posted On: 25 JUL 2018 4:29PM by PIB Bhubaneshwar


    ଭାରତୀୟ ମହାକାଶ ଗବେଷଣା ସଂସ୍ଥା ( ISRO ) ଦେଶର ବିଭିନ୍ନ ସ୍ଥାନରେ ଗଚ୍ଛିତ ଥିବା ଖଣିଜ ଦ୍ରବ୍ୟର ସନ୍ଧାନ ସକାଶେ ଉପଗ୍ରହ ସହାୟକ ସୂଚନା ପ୍ରଦାନ ଲାଗି ଗତ ତିନି ବର୍ଷ ତଥା ଚଳିତ ବର୍ଷ ବିଭିନ୍ନ ବିଭାଗ/ ସଂସ୍ଥା ସହ କେତେଗୁଡ଼ିଏ ବୁଝାମଣା ପତ୍ର ସ୍ୱାକ୍ଷର କରିଛି ।


    1 . ଇସ୍ପାତ ମନ୍ତ୍ରଣାଳୟ ଅଧୀନସ୍ଥା ଜାତୀୟ ଖଣିଜଦ୍ରବ୍ୟ ବିକାଶ ନିଗମ ( NMDC ) ସହ ଇସ୍ରୋ ଏକ ରାଜିନାମା ସ୍ଵାକ୍ଷର କରିଛି । ଉପଗ୍ରହ ଡ଼ାଟା ଉପଯୋଗ କରି ମଧ୍ୟପ୍ରଦେଶ କ୍ଷେତ୍ରରେ ଲୌହ ଏବଂ ହୀରା ଗଚ୍ଛିତ ଥିବା ସମ୍ଭାବ୍ୟ ସୂଚନା ଏହାଦ୍ୱାରା ଏନଏମଡ଼ିସି ପାଇପାରିବ । ସେହିଭଳି ଇସ୍ରୋ କେତେକ ଏନଏମଡ଼ିସି ଅଧିକାରୀଙ୍କ ତାଲିମ ପ୍ରଦାନ କରିଛି ଏବଂ ଏନଏମଡ଼ିସିର ହାଇଦ୍ରାବାଦସ୍ଥିତଠାରେ ଏକ ରିମୋଟ ସେନ୍ସିଂ ପରୀକ୍ଷାଗାର ସ୍ଥାପନ କରିଛି । ଏନଏମଡ଼ିସିରେ ରିମୋଟ ସେନ୍ସିଂ ପ୍ରଯୁକ୍ତିକୁ ଅନ୍ତର୍ଭୁକ୍ତିକରଣ କରିବା ଏହି ବିଜ୍ଞାନାଗାର ସ୍ଥାପନର ଉଦ୍ଦେଶ୍ୟ ।


    2. ଇସ୍ପାତ ମନ୍ତ୍ରଣାଳୟ ଅଧୀନସ୍ଥା ମାଙ୍ଗାନିଜ ଓର୍ ଇଣ୍ଡିଆ ଲିମିଟେଡ଼ ( MOIL ) ସହ ଇସ୍ରୋ 2017 ସେପ୍ଟେମ୍ବର ମାସରେ ଏକ ବୁଝାମଣା ପତ୍ର ସ୍ୱାକ୍ଷର କରିଛି । ଖଣିଜ ଦ୍ରବ୍ୟ ଠାବ ତଥା ରିମୋଟ ସେନ୍ସିଂ ପ୍ରଯୁକ୍ତି ଡ଼ାଟା ଉପଯୋଗ କରି ମଧ୍ୟପ୍ରଦେଶର ବିଭିନ୍ନ ସ୍ଥାନରେ ଗଚ୍ଛିତ ଥିବା ସମ୍ଭାବ୍ୟ ମାଙ୍ଗାନିଜ ସଂପର୍କରେ ଜାଣିବା ଏହି ବୁଝାମଣା ପତ୍ର ସ୍ୱାକ୍ଷରର ଲକ୍ଷ୍ୟ ।


    3. ଦେଶରେ ପଥର ଫସଫେଟ ଅନୁସନ୍ଧାନ କରିବା ସକାଶେ ସାର ବିଭାଗ ( କେମିକାଲ ଏବଂ ସାର ମନ୍ତ୍ରଣାଳୟ) , ଜିଓଲୋଜିକାଲ ସର୍ଭେ ଅଫ୍ ଇଣ୍ଡିଆ ( GSI ) ଏବଂ ଆଣବିକ ଖଣିଜପଦାର୍ଥ ନିର୍ଦ୍ଦେଶାଳୟ ( ADM ) ସହ ମିଳିତ ଭାବେ 2017 ଅଗଷ୍ଟ ମାସରେ ଏକ ବୁଝାମଣା ପତ୍ର ସ୍ୱାକ୍ଷରିତ ହୋଇଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର ମନ୍ତ୍ରୀ (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    *************

    
    
    (Release ID: 1540453) Visitor Counter : 1