      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉଗାଣ୍ଡାରେ ଭାରତୀୟ ବଂଶୋଦ୍ଭବଙ୍କ କାର୍ଯ୍ୟକ୍ରମରେ ପ୍ରଧାନମନ୍ତ୍ରୀଙ୍କ ଅଭିଭାଷଣ (24 ଜୁଲାଇ, 2018)
      Posted On: 24 JUL 2018 9:25PM by PIB Bhubaneshwar


    ମହାମହିମ ରାଷ୍ଟ୍ରପତି ମୁସେଭେନୀ , ତାଙ୍କ ଧର୍ମପତ୍ନୀ ଜେନେତ ମୁସେଭେନୀ ଏବଂ ଏଠାରେ ଉପସ୍ଥିତ ମୋର ଶ୍ରଦ୍ଧେୟ ଭାଇ ଓ ଭଉଣୀମାନେ ।


    ମୋର ଆପଣ ସମସ୍ତଙ୍କ ସହିତ ସ୍ନେହ ଶ୍ରଦ୍ଧାର ସଂପର୍କ ରହିଛି , ଗଭୀର ସଂପର୍କ ରହିଛି । ମୁଁ ଆପଣଙ୍କ ପରିବାରର ଜଣେ ସଦସ୍ୟ । ଏହି ବିଶାଳ ପରିବାରର ଜଣେ ସଦସ୍ୟ ଏବଂ ଏହି ସଂପର୍କ ପାଇଁ ଆପଣମାନଙ୍କ ସହ ସାକ୍ଷାତ ମୋର ଖୁସିକୁ ଦ୍ୱିଗୁଣିତ କରିଛି । ଆମର ଏହି ସାକ୍ଷାତର ମର୍ଯ୍ୟାଦାକୁ ଆହୁରୀ ବଢାଇବା ପାଇଁ ଆଜି ସ୍ୱୟଂ ମହାମହିମ ରାଷ୍ଟ୍ରପତି ଏଠାରେ ଉପସ୍ଥିତ ଅଛନ୍ତି । ଏଠାରେ ତାଙ୍କର ଉପସ୍ଥିତି 125 କୋଟି ହିନ୍ଦୁସ୍ତାନୀ ଏବଂ ଉଗାଣ୍ଡାରେ ବସବାସ କରୁଥିବା ହଜାର ହଜାର ଭାରତୀୟଙ୍କ ପ୍ରତି ଅଗାଧ ଶ୍ରଦ୍ଧାର ପ୍ରତୀକ ଏବଂ ଏଥିପାଇଁ ମୁଁ ରାଷ୍ଟ୍ରପତିଙ୍କୁ ହୃଦୟରୁ ଅଭିନନ୍ଦନ ଜଣାଉଛି , ଆଜି ଏଠାରେ ମୁଁ ଆପଣମାନଙ୍କ ପାଖକୁ ଆସିଛି କାଲି ଉଗାଣ୍ଡା ସଂସଦକୁ ସମ୍ବୋଧନ କରିବାର ସୁଯୋଗ ମୋତେ ମିଳିବାକୁ ଯାଉଛି । ଏବଂ ଦୁଇ ଦିନ ପୂର୍ବରୁ ଦିଲ୍ଲୀ ସଂସଦରେ ଆପଣମାନେ ବିସ୍ତୃତ ଅଭିଭାଷଣ ଶୁଣିଥିଲେ , ଆପଣମାନେ ମଧ୍ୟ ଶୁଣିଥିବେ , ସଂପୂର୍ଣ୍ଣ ଉଗାଣ୍ଡା ଶୁଣିଥିଲା । ମୁଁ ଆପଣମାନଙ୍କ ନିକଟରେ ଜ୍ଞୃତଜ୍ଞ ।


    ମୋର ଶ୍ରଦ୍ଧେୟ ଭାଇ ଓ ଭଉଣୀମାନେ ପ୍ରଥମ ଥର କୌଣସି ଭାରତୀୟ ପ୍ରଧାନମନ୍ତ୍ରୀ ଉଗାଣ୍ଡାର ସଂସଦକୁ ସମ୍ବୋଧିତ କରିବାର ସୁଯୋଗ ମିଳିବ । ଏହି ସମ୍ମାନ ପାଇଁ ରାଷ୍ଟ୍ରପତିଙ୍କ ଏବଂ ଉଗାଣ୍ଡାର ଜନସାଧାରଣଙ୍କୁ 125 କୋଟି ଭାରତୀୟଙ୍କ ତରଫରୁ ଜ୍ଞୃତଜ୍ଞତା ଜ୍ଞାପନ କରିବାକୁ ଚାହୁଁଛି । ବନ୍ଧୁଗଣ ଉଗାଣ୍ଡାକୁ ଆଗମନ ଏବଂ ଆପଣମାନଙ୍କ ସହିତ ସାକ୍ଷାତ ଏବଂ ଆଲୋଚନା କରିବା କୌଣସି ଭାରତୀୟଙ୍କ ପାଇଁ ଏହା ଅତ୍ୟନ୍ତ ଖୁସିର ବିଷୟ , ଆନନ୍ଦର ବିଷୟ। ଆପଣମାନଙ୍କ ଉତ୍ସାହ , ଆପଣମାନଙ୍କ ସ୍ନେହ , ଆପଣମାନଙ୍କ ପ୍ରେମ , ଆପଣମାନଙ୍କ ଭାବନା ମୋତେ ନିରନ୍ତର ଭାବେ ଏହିଭଳି ପ୍ରାପ୍ତ ହେଉଥାଉ , ଏହା ମୋର ଆପଣମାନଙ୍କଠାରୁ କାମନା । ଉଗାଣ୍ଡାରେ ଆପଣମାନଙ୍କ ପାଖକୁ ଆସିବାର ଏହା ହେଉଛି ମୋର ଦ୍ୱିତୀୟ ସୁଯୋଗ । ଏହା ପୂର୍ବରୁ 11 ବର୍ଷ ପୂର୍ବେ ଗୁଜରାଟର ମୁଖ୍ୟମନ୍ତ୍ରୀ ଭାବେ ଏଠାକୁ ଆସିଥିଲି ଏବଂ ଆଜି ଦେଶର ପ୍ରଧାନମନ୍ତ୍ରୀ ଭାବେ ଆସିଛି । ଯେତେବେଳେ ମୁଁ ଗୁଜରାଟର ମୁଖ୍ୟମନ୍ତ୍ରୀ ଥିଲି , ସେତେବେଳେ ମଧ୍ୟ ଆପଣମାନଙ୍କ ମଧ୍ୟରୁ ଅନେକ ଲୋକ ଯେଉଁମାନଙ୍କ ସହିତ ମୁଁ ଆଲୋଚନା କରିବାର ସୁଯୋଗ ପାଇଥିଲି , ଆତ୍ମ ସନ୍ତୋଷ ହେବା ପର୍ଯ୍ୟନ୍ତ କଥାବାର୍ତ୍ତା କରିବାର ସୁଯୋଗ ମିଳିଥିଲା । ଏଠାରେ ମଧ୍ୟ ଅନେକ ପରିଚିତ ମୁହଁ , ମୁଁ ମୋ ସମ୍ମୁଖରେ ଦେଖିପାରୁଛି ଏବଂ ମୋତେ ଖୁସି ଲାଗୁଛି ଯେ ରାଷ୍ଟ୍ରପତି ଜଣ ଜଣଙ୍କର ଚିହ୍ନଟ କରୁଥିଲେ । ଆପଣମାନଙ୍କ ସହିତ ତାଙ୍କର ସତରେ କେତେ ନିବିଡ ସଂପର୍କ ରହିଛି ଏବଂ ଆଜି ଦିନସାରା ଆମେ ସାଙ୍ଗରେ ରହିଛୁ , ଅନେକ ପରିବାରଙ୍କ ବିଷୟରେ ସେ ନାଁ ଧରି କହୁଥିଲେ , କହୁଥିଲେ ଯେ ସେ ତାଙ୍କ ସହ କେତେ ବର୍ଷରୁ ପରିଚିତ ଅଛନ୍ତି , କିପରି ପରିଚିତ ହେଲେ , ସବୁକଥା କହୁଥିଲେ । ଏହି ସମ୍ମାନ ଆପଣମାନେ ନିଜ ପରିଶ୍ରମ ଦ୍ୱାରା , ନିଜର ଆଚରଣ ଦ୍ୱାରା , ନିଜର ଚରିତ୍ର ଦ୍ୱାରା ପ୍ରାପ୍ତ କରିଛନ୍ତି । ଏହି ପୁଞ୍ଜି କିଛି ଛୋଟ କଥା ନୁହେଁ ଯାହା ଆପଣମାନେ ପ୍ରାପ୍ତ କରିଛନ୍ତି ଏବଂ ଏଥିପାଇଁ ଉଗାଣ୍ଡାର ଭୂମି ଉପରେ ହିନ୍ଦୁସ୍ତାନରୁ ଆସିଥିବା ତିନି-ତିନି , ଚାରି-ଚାରି ପିଢି ଏହି ଭୂମି ସହ ନିଜର ସଂପର୍କ ମଜବୁତ କରିଛନ୍ତି , ଶ୍ରଦ୍ଧା କରିଛନ୍ତି ।


    ବନ୍ଧୁଗଣ , ଉଗାଣ୍ଡା ସହିତ ଭାରତର ସଂପର୍କ ଆଜିର ନୁହେଁ । ଏହି ସଂପର୍କ ଅନେକ ଶତାବ୍ଦୀର । ଆମ ମଧ୍ୟରେ ଶ୍ରମର ସଂପର୍କ ରହିଛି , ଶୋଷଣ ବିରୁଦ୍ଧରେ ସଂଗ୍ରାମର ସଂପର୍କ ରହିଛି । ଉଗାଣ୍ଡାର ବିକାଶ ଯେଉଁଠି ଆଜି ପହଂଚିଛି ତାହାର ଭିତ୍ତିଭୂମି ମଜବୁତ କରୁଛି ଉଗାଣ୍ଡାବାସୀଙ୍କର ଝାଳବୁହା ପରିଶ୍ରମ ସହିତ ଭାରତୀୟଙ୍କର ଝାଳର ବାସ୍ନା ମଧ୍ୟ ରହିଛି । ଆପଣମାନଙ୍କ ମଧ୍ୟରୁ ଅନେକ ପରିବାର ଯେଉଁଠାରେ ତିନି-ତିନି , ଚାରି-ଚାରି ପିଢିରୁ ଏଠାରେ ରହିଆସୁଛନ୍ତି । ମୁଁ ଏଠାରେ ଉପସ୍ଥିତ ଯୁବଗୋଷ୍ଠି , ଉଗାଣ୍ଡାର ଯୁବଗୋଷ୍ଠିଙ୍କୁ ସ୍ମରଣ କରାଇଦେବାକୁ ଚାହେଁ ଯେ , ଆଜି ଯେଉଁ ଟ୍ରେନରେ ଆପଣମାନେ ଯାତ୍ରା କରୁଛନ୍ତି , ତାହା ଭାରତ ଏବଂ ଉଗାଣ୍ଡାର ସଂପର୍କକୁ ମଧ୍ୟ ଗତି ପ୍ରଦାନ କରୁଛି । ସମୟ ଥିଲା , ଯେତେବେଳେ ଉଗାଣ୍ଡା ଏବଂ ଭାରତ ଦୁଇଟି ଦେଶକୁ ଗୋଟିଏ ଶକ୍ତି ପରାଧୀନ କରି ରଖିଥିଲା , ସେତେବେଳେ ଆମର ପୂର୍ବଜଙ୍କୁ ଭାରତରୁ ଏଠାକୁ ଅଣାଯାଇଥିଲା । ବନ୍ଧୁକ ଏବଂ ଚାବୁକ୍ ମାଡରେ ତାଙ୍କୁ ରେଳ ଲାଇନ ବିଛାଇବା ପାଇଁ ବାଧ୍ୟ କରାଯାଇଥିଲା । ସେହି କଠିନ ପରିସ୍ଥିତିରେ , ସେହି ମହାନ ଆତ୍ମାମାନେ ଉଗାଣ୍ଡାର ଭାଇ ଓ ଭଉଣୀମାନଙ୍କ ସହିତ ସଂଗ୍ରାମ କରିଥିଲେ । ଉଗାଣ୍ଡା ସ୍ୱାଧୀନ ହୋଇଥିଲା , କିନ୍ତୁ ଆମର ଅନେକ ପୂର୍ବଜ ଏହିଠାରେ ହିଁ ରହିବା ପାଇଁ ନିଷ୍ପତ୍ତି ନେଇଥିଲେ । ଯେଉଁଭଳି ଭାବେ କ୍ଷୀରରେ ଚିନି ମିଶିଯାଏ , ସେହିଭଳି ଆମ ଲୋକମାନେ ଏକାକାର ହୋଇଯାଇଥିଲେ ।


    ଆଜି ଆପଣ ସମସ୍ତଙ୍କୁ ଉଗାଣ୍ଡାର ବିକାଶ , ଏଠାକାର ବାଣିଜ୍ୟ , ଏଠାକାର କଳା , କ୍ରୀଡା , ସମାଜର ସମସ୍ତ କ୍ଷେତ୍ରରେ ନିଜର ଶକ୍ତି ପ୍ରଦର୍ଶନ କରୁଛି , ନିଜର ଜୀବନଶୈଳୀରେ ଆଦୃତ କରୁଛି । ଏଠାକାର ଜିଞ୍ଜାରେ ( Jinjaa) ମହାତ୍ମା ଗାନ୍ଧୀଙ୍କ ଅସ୍ଥି ବିସର୍ଜିତ ହୋଇଥିଲା । ଏଠାକାର ରାଜନୀତିରେ ମଧ୍ୟ ଅନେକ ଭାରତୀୟମାନେ ନିଜର ସକ୍ରୀୟ ଭୂମିକା ଗ୍ରହଣ କରିଛନ୍ତି ଏବଂ ଆଜି ମଧ୍ୟ କରୁଛନ୍ତି । ସ୍ୱର୍ଗୀୟ ନରେନ୍ଦ୍ର ଭାଇ ପଟେଲ ସ୍ୱତନ୍ତ୍ର ଉଗାଣ୍ଡାର ସଂସଦରେ ପ୍ରଥମ ଅଣ-ୟୁରୋପୀୟ ବାଚସ୍ପତି ଥିଲେ ଏବଂ ତାଙ୍କ ଚୟନ ସର୍ବସହମତି କ୍ରମେ ହୋଇଥିଲା । କିନ୍ତୁ ଏପରି ଏକ ସମୟ ମଧ୍ୟ ଆସିଥିଲା ଯେତେବେଳେ ସମସ୍ତଙ୍କୁ ଅସୁବିଧାର ସମ୍ମୁଖୀନ ହେବାକୁ ମଧ୍ୟ ପଡିଥିଲା , ଅନେକ ଲୋକମାନଙ୍କୁ ଦେଶ ଛାଡି ମଧ୍ୟ ଯିବାକୁ ପଡିଥିଲା , କିନ୍ତୁ ଉଗାଣ୍ଡା ସରକାର ଏବଂ ଉଗାଣ୍ଡାର ଲୋକମାନେ ତାଙ୍କୁ ନିଜର ହୃଦୟରୁ ଯିବାକୁ ଦେଇନଥିଲେ । ମୁଁ ବିଶେଷ ଭାବେ ରାଷ୍ଟ୍ରପତି ଏବଂ ଉଗାଣ୍ଡାର ଜନସାଧାରଣ ଭାରତୀୟ ବଂଶୋଦ୍ଭବଙ୍କୁ ଯେଉଁଭଳି ଭାବେ ହୃଦୟରେ ରଖିଛନ୍ତି ସେଥିପାଇଁ ଆଜି ସେମାନଙ୍କୁ ଜ୍ଞୃତଜ୍ଞତା ଜ୍ଞାପନ କରୁଛି । ଆପଣମାନଙ୍କ ମଧ୍ୟରୁ ଅନେକ ଲୋକ ଏଭଳି ମଧ୍ୟ ଅଛନ୍ତି ଯେଉଁମାନଙ୍କ ଜନ୍ମ ଏହିଠାରେ ହିଁ ହୋଇଛି , ବୋଧହୁଏ କିଛି ଲୋକଙ୍କୁ ମଧ୍ୟ ଭାରତକୁ ଦେଖିବାର ସୁଯୋଗ ମଧ୍ୟ ମିଳିନଥିବ । କିଛି ଜଣ ଏପରି ମଧ୍ୟ ଥିବେ ଯେଉଁମାନେ ନିଜର ଅସ୍ତିତ୍ୱ ବିଷୟରେ , କେଉଁ ରାଜ୍ୟରୁ ଆସିଥିଲେ , କେଉଁ ଗାଁ ବା ସହରରୁ ଆସିଥିବେ ତାହା ମଧ୍ୟ ବୋଧହୁଏ ଜଣାନଥିବ । କିନ୍ତୁ ଆପଣମାନେ ଆପଣଙ୍କ ଭାରତକୁ ନିଜ ହୃଦୟରେ ଉଜ୍ଜୀବିତ ରଖିଛନ୍ତି । ହୃଦୟର ଗୋଟିଏ ସ୍ପନ୍ଦନ ଉଗାଣ୍ଡା ପାଇଁ ଥିଲାବେଳେ ଆଉ ଗୋଟିଏ ସ୍ପନ୍ଦନ ଭାରତ ପାଇଁ ରହିଛି । ବିଶ୍ୱ ସମ୍ମୁଖରେ ଆପଣମାନେ ହିଁ ପ୍ରକୃତରେ ଭାରତର ରାଜଦୂତ , ରାଷ୍ଟ୍ରଦୂତ । କିଛି ସମୟ ପୂର୍ବରୁ ରାଷ୍ଟ୍ରପତିଙ୍କ ସହିତ ମୁଁ ଷ୍ଟେଜ ଉପରକୁ ଆସୁଥିଲି , ସେତେବେଳେ ମୁଁ ଦେଖୁଥିଲି ଯେ ମୋ ଆସିବା ପୂର୍ବରୁ ଏଠାରେ କେଉଁଭଳି ଭାବେ ସାଂସ୍କୃତିକ କାର୍ଯ୍ୟକ୍ରମର ଆୟୋଜନ କରାଯାଇଥିଲା । ଏହା ସତ୍ୟ ଯେ ମନ୍ତ୍ରମୁଗ୍ଧ କରିଦେଉଥିବା ଭାରତୀୟତାକୁ ଆପଣମାନେ ଯେଉଁଭଳି ଭାବେ ଉଜ୍ଜିବୀତ ରଖିଛନ୍ତି , ତାହା ନିଶ୍ଚିତ ରୂପେ ପ୍ରଶଂସନୀୟ । ମୋର ପୂର୍ବର ଅନୁଭୂତି ଏବଂ ଆଜି ଯେତେବେଳେ ଏଠାକୁ ଆସିଛି ସେତେବେଳେ ଏହା ଆଧାରରେ ମୁଁ କହିପାରିବି ଯେ ଭାରତୀୟ ଭାଷାକୁ , ଖାଦ୍ୟ ପେୟକୁ , କଳା ଏବଂ ସଂସ୍କୃତିକୁ , ଭିନ୍ନତା ମଧ୍ୟରେ ଏକତା , ପାରିବାରିକ ମୂଲ୍ୟବୋଧ ଏବଂ ବସୁଧୈବ କୁଟୁମ୍ବକମର ଭାବନାକୁ ନେଇ ଯେଉଁଭଳି ଭାବେ ଆପଣ ଜୀବନ ଅତିବାହିତ କରୁଛନ୍ତି , ସେହିଭଳି ଉଦାହରଣ ବହୁତ କମ ଦେଖିବାକୁ ମିଳୁଛି ଏବଂ ଏଥିପାଇଁ ପ୍ରତ୍ୟେକ ହିନ୍ଦୁସ୍ତାନୀଙ୍କୁ ଆପଣମାନଙ୍କ ଉପରେ ଗର୍ବ ଅନୁଭୂତ ହେଉଛି , 125 କୋଟି ଦେଶବାସୀ ଆପଣଙ୍କୁ ନେଇ ଗର୍ବିତ । ମୁଁ ମଧ୍ୟ ଆପଣମାନଙ୍କର ଅଭିନନ୍ଦନ କରୁଛି । ମୁଁ ଆପଣମାନଙ୍କୁ ନମସ୍କାର କରୁଛି ।


    ବନ୍ଧୁଗଣ , ଉଗାଣ୍ଡା ସମେତ ଆଫ୍ରିକାର ସମସ୍ତ ଦେଶ ଭାରତ ପାଇଁ ଅତ୍ୟନ୍ତ ଗୁରୁତ୍ୱପୂର୍ଣ୍ଣ । ଏହାର ଗୋଟିଏ କାରଣ ହେଉଛି ଆପଣମାନଙ୍କ ଭଳି ଭାରତୀୟ ବଂଶୋଦ୍ଭବମାନଙ୍କର ଏଠାରେ ଭାରୀ ସଂଖ୍ୟାରେ ଉପସ୍ଥିତି ଏବଂ ଦ୍ୱିତୀୟତଃ ଆମେ ସମସ୍ତେ ଗୋଲାମି ବିରୁଦ୍ଧରେ ସଂଗ୍ରାମ କରିଛୁ , ତୃତୀୟତଃ ଆମ ସମସ୍ତଙ୍କ ସମ୍ମୁଖରେ ବିକାଶର ସମସାମୟିକ ଆହ୍ୱାନ ରହିଛି । ପରସ୍ପର ମଧ୍ୟରେ ସୁଃଖ-ଦୁଃଖ ବାଣ୍ଟିବାର ଆମର ଅନେକ ଲମ୍ବା ଇତିହାସ ରହିଛି । ଆମେ ସମସ୍ତେ ପରସ୍ପରଠାରୁ କିଛି ନା କିଛି ଶିକ୍ଷାଲାଭ କରିଛେ । ଯଥାସମ୍ଭବ ପରସ୍ପରକୁ ସାହାରା ଦେଇଛୁ , ସହଯୋଗ ମଧ୍ୟ କରିଛୁ । ଆଜି ମଧ୍ୟ ଆମେ ସେହି ଭାବନାକୁ ନେଇ ଅଗ୍ରସର ହେଉଛୁ । ଆମେ ଉଗାଣ୍ଡା ସହିତ ମଜବୁତ ପ୍ରତିରକ୍ଷା ସଂପର୍କ ରକ୍ଷା କରିବାକୁ ଚାହୁଁଛୁ । ଉଗାଣ୍ଡାର ସେନାର ଆବଶ୍ୟକତା ଅନୁସାରେ ଭାରତରେ ସେମାନଙ୍କ ପ୍ରଶିକ୍ଷଣ ପାଇଁ ଆମେ ବ୍ୟବସ୍ଥା କରୁଛୁ । ଉଗାଣ୍ଡାରୁ ହଜାରରୁ ଅଧିକ ଛାତ୍ର ବର୍ତ୍ତମାନ ସମୟରେ ଭାରତରେ ଅଧ୍ୟୟନ କରୁଛନ୍ତି । ବନ୍ଧୁଗଣ ଆପଣମାନଙ୍କ ମଧ୍ୟରୁ ଅଧିକାଂଶ ଭାରତୀୟ ଯେତେବେଳେ ଉଗାଣ୍ଡା ଆସିଥିଲେ , ସେତେବେଳେ ଭାରତ ଏବଂ ବର୍ତ୍ତମାନର ଭାରତରେ ଅନେକ ପରିବର୍ତ୍ତନ ଆସିସାରିଛି । ଆଜି ଯେଉଁ ପ୍ରକାର ଉଗାଣ୍ଡା ଆଫ୍ରିକା ଦୃତ ଗତିରେ ବୃଦ୍ଧି ପାଉଥିବା ଅର୍ଥବ୍ୟବସ୍ଥା ରହିଛି , ସେହି ପ୍ରକାର ଭାରତ ଦୁନିଆର ସବୁଠାରୁ ଦୃତ ଗତିରେ ଆଗକୁ ଯାଉଥିବା ଅର୍ଥବ୍ୟବସ୍ଥା ମଧ୍ୟରୁ ଅନ୍ୟତମ । ଭାରତର ଅର୍ଥବ୍ୟବସ୍ଥା ପୂରା ଦୁନିଆର ବିକାଶକୁ ଗତି ପ୍ରଦାନ କରୁଛି । ‘ ମେକ ଇନ ଇଣ୍ଡିଆ ’ ଆଜି ଭାରତର ଏକ ସ୍ୱତନ୍ତ୍ର ପରିଚୟ ସୃଷ୍ଟି କରିପାରିଛି । ଭାରତରେ ପ୍ରସ୍ତୁତ ହେଉଥିବା କାର ଏବଂ ସ୍ମାର୍ଟ ଫୋନ ଭଳି ଅନେକ ଜିନିଷ ଆଜି ସେହି ଦେଶଗୁଡିକୁ ବିକ୍ରୀ କରାଯାଉଛି ଯେଉଁଠାରୁ କେବେ ଆମେ ଦ୍ରବ୍ୟ ଭାରତକୁ ଅମଦାନୀ କରୁଥିଲୁ । ସମ୍ଭବତଃ ଅତିଶୀଘ୍ର ଉଗାଣ୍ଡାରେ ଯେତେବେଳେ ଆପଣମାନେ ସ୍ମାର୍ଟ ଫୋନ କ୍ରୟ କରିବା ପାଇଁ ଯିବେ ସେତେବେଳେ ଆପଣଙ୍କୁ ‘ ମେଡ ଇନ ଇଣ୍ଡିଆ ’ ର ଲେବୁଲ ଦେଖିବାକୁ ମିଳିବ । କିଛି ଦିନ ପୂର୍ବେ ଦୁନିଆର ସବୁଠାରୁ ବଡ ବିନିର୍ମାଣର ମୂଳଦୂଆ ଭାରତରେ ରଖାଯାଇଛି । ଭାରତ ଦୃତ ଗତିରେ ସଂସାର ପାଇଁ ବିନିର୍ମାଣ ପେଣ୍ଠ/ହବ୍ ଭାବେ ପରିବର୍ତ୍ତିତ ହେଉଛି । ଏଥିସହିତ ଡିଜିଟାଲ ଟେକ୍ନୋଲଜିକୁ ଭାରତରେ ଲୋକମାନଙ୍କ ଶସକ୍ତିକରଣର , ମାଧ୍ୟମ କରାଯାଇଛି । ସରକାରଙ୍କ ସହିତ ଜଡିତ ତମାମ କାର୍ଯ୍ୟ ଗୋଟିଏ ମୋବାଇଲ ଫୋନରେ ଉପଲବ୍ଧ । ଶିଶୁ ଜନ୍ମଠାରୁ ଆରମ୍ଭ କରି ମୃତ୍ୟୁ ପର୍ଯ୍ୟନ୍ତ ପଞ୍ଜିକରଣ ବ୍ୟବସ୍ଥା ଡିଜିଟାଲ କରାଯାଇଛି , ଅନଲାଇନ କରାଯାଇଛି । ଦେଶର ପ୍ରତ୍ୟେକ ବଡ ପଂଚାୟତକୁ ବ୍ରଡବ୍ୟାଣ୍ଡ ଇଂଟରନେଟ ସହିତ ସଂଯୋଗ କରିବା ନେଇ ଦୃତ ଗତିରେ କାର୍ଯ୍ୟ ଚାଲିଛି । ଆଜି ଛୁଞ୍ଚି ଠାରୁ ନେଇ ରେଳ ପଥ , ମେଟ୍ରୋ ଟ୍ରେନର କୋଚ ଏବଂ ଉପଗ୍ରହ ପର୍ଯ୍ୟନ୍ତ ବ୍ୟବହାର କରାଯାଉଥିବା ଷ୍ଟିଲ ଭାରତରେ ହିଁ ପ୍ରସ୍ତୁତ କରାଯାଉଛି । କେବଳ ବିନିର୍ମାଣ ନୁହେଁ , ବରଂ ଷ୍ଟାର୍ଟ ଅପ ହବ୍ ହେବା ପାଇଁ ମଧ୍ୟ ଭାରତ ଦୃତ ଗତିରେ ଆଗକୁ ଅଗ୍ରସର ହେଉଛି ।


    ସଂସାରରେ , ମୁଁ ଯେଉଁଠିକୁ ଗସ୍ତ କରୁଛି ଆପଣମାନଙ୍କ ଭଳି ଶୁଦ୍ଧିଜନମାନଙ୍କୁ ନିଶ୍ଚିତ ଭାବେ ସ୍ମରଣ କରାଉଛି ଯେ ପୂର୍ବରୁ ଦୁନିଆରେ ଦେଶର କେଉଁଭଳି ଛବି ରହିଥିଲା । ହଜାର ହଜାର ବର୍ଷର ଗୌରବମୟ ଇତିହାସକୁ ନେଇ ଦେଶକୁ ସାପୁଆ କେଳାର ଦେଶ ଭାବେ ଦୁନିଆରେ ହିନ୍ଦୁସ୍ତାନକୁ ପ୍ରସ୍ତୁତ କରାଯାଉଥିଲା । ଭାରତ ଅବା ସାପ-ସାପୁଆ କେଳା , ଯାଦୁ-ମନ୍ତ୍ର..... ଏହାହିଁ ଥିଲା ପରିଚୟ ? ଆମ ଯୁବଗୋଷ୍ଠି ଏହି ଛବି , ଏହି ଧାରଣାକୁ ପରିବର୍ତ୍ତନ କରିଛନ୍ତି ଏବଂ ଭାରତକୁ Mouse ଅବା IT Software ର ଭୂମି ଭାବେ ପରିଚିତ କରାଇଛନ୍ତି । ଆଜି ଏହାହିଁ ହେଉଛି ଭାରତ ଦେଶ ଏବଂ ଦୁନିଆଁ ପାଇଁ ହଜାର ହଜାର ଷ୍ଟାର୍ଟ ଅପ ର ଆରମ୍ଭ କରୁଛନ୍ତି । ଆପଣମାନଙ୍କୁ ଏହା ଜାଣି ଗର୍ବ ଅନୁଭବ ହେବ ଯେ କେବଳ ଦୁଇ ବର୍ଷ ମଧ୍ୟରେ ହିଁ ଦେଶରେ ପ୍ରାୟ 11 ହଜାର ଷ୍ଟାର୍ଟ ଅପ ପଞ୍ଜିକୃତ କରାଯାଇଛି । ଦେଶ ଏବଂ ସଂସାରର ଆବଶ୍ୟକତା ଅନୁସାରେ ଆମ ଯୁବଗୋଷ୍ଠି ନବସୃଜନ କରୁଛନ୍ତି । ସମସ୍ୟାର ସମାଧାନ ଖୋଜୁଛନ୍ତି , ବନ୍ଧୁଗଣ ଆଜି ଭାରତର 6 ଲକ୍ଷ ଗ୍ରାମରେ ବିଦ୍ୟୁତ ସଂଯୋଗ କରାଯାଇଛି । ଆଜି ଭାରତରେ ଏଭଳି କୌଣସି ଗ୍ରାମ ନାହିଁ ଯେଉଁଠାରେ ବିଜୁଳି ପହଂଚି ନାହିଁ । ଭାରତରେ ବିଜୁଳି ମିଳିବା କେତେ ସହଜ ହୋଇପାରିଛି ବିଶ୍ଵ ବ୍ୟାଙ୍କର ରେଙ୍କିଂରୁ ଏହାର ଅନୁମାନ ଆପଣମାନେ କରିପାରିବେ । ସହଜ ବିଦ୍ୟୁତ ଉପଲବ୍ଧତା ରେଙ୍କିଂରେ ଭାରତ ବିଗତ ଚାରି ବର୍ଷରେ 82 ସ୍ଥାନରେ ପହଂଚି ପାରିଛି । ଆଜି ଆମେ ବିଶ୍ୱରେ 29ତମ ସ୍ଥାନରେ ପହଂଚିସାରିଛୁ । କେବଳ ବିଜୁଳି ଉପଲବ୍ଧତା ନୁହେଁ । ଏକ ଅଭିଯାନ ଜରିଆରେ ଲୋକମାନଙ୍କୁ ବିଜୁଳି ବିଲର ଖର୍ଚ୍ଚ କମ କରିବାର ପ୍ରୟାସ ମଧ୍ୟ କରାଯାଉଛି । ବିଗତ ଚାରି ବର୍ଷରେ ଦେଶରେ ଶହେ କୋଟି ଏଲଇଡି ବଲ ର ବିକ୍ରୀ ହୋଇଛି । ଶହେ କୋଟିରୁ ଅଧିକ । ବନ୍ଧୁଗଣ ଏହି ପ୍ରକାରର ଅନେକ ପରିବର୍ତ୍ତନ ଭାରତରେ ହେଉଛି , କାରଣ ସେଠାରେ ବ୍ୟବସ୍ଥା ଏବଂ ସମାଜରେ ବହୁତ ବଡ ପରିବର୍ତ୍ତନ ଆସିଛି । ଭାରତ ଆଜି ନ୍ୟୁ ଇଣ୍ଡିଆର ସଂକଳ୍ପର ସହିତ ଆଗକୁ ଅଗ୍ରସର ହେଉଛି ।


    ବନ୍ଧୁଗଣ , ପ୍ରଧାନମନ୍ତ୍ରୀ ହେବା ପରଠାରୁ ମୁଁ ଏଠାକୁ ଆସିବା ପାଇଁ ବହୁତ ଉତ୍ସାହୀ ଥିଲି । ତିନି ବର୍ଷ ପୂର୍ବେ ରାଷ୍ଟ୍ରପତି ଯେତେବେଳେ ଭାରତ-ଆଫ୍ରିକା ସମ୍ମେଳନରେ ଭାରତ ଆସିଥିଲେ , ସେତେବେଳେ ସେ ବହୁତ ଆଗ୍ରହର ସହିତ ମୋତେ ନିମନ୍ତ୍ରଣ କରିଥିଲେ , କିନ୍ତୁ କୌଣସି ନା କୌଣସି କାରଣରୁ କାର୍ଯ୍ୟକ୍ରମ ହୋଇପାରିନଥିଲା । ମୁଁ ବହୁତ ଖୁସି ଯେ ଆଜି ଆପଣମାନଙ୍କୁ ଦେଖିବା ପାଇଁ ମୋତେ ସୁଯୋଗ ମିଳିଛି । ବିଗତ ଚାରି ବର୍ଷରେ ମୁଁ ଆଫ୍ରିକା ସହିତ ଆମ ଐତିହାସିକ ସଂପର୍କକୁ ବିଶେଷ ମହତ୍ୱ ଦେଇଆସିଛି । ଭାରତର ବିଦେଶ ନୀତିରେ ଆଜି ଆଫ୍ରିକାର ଗୁରୁତ୍ୱପୂର୍ଣ୍ଣ ଭୂମିକା ରହିଛି । 2015ରେ ଯେତେବେଳେ ଭାରତ-ଆଫ୍ରିକା ଫୋରମ ସମ୍ମିଳନୀର ଆୟୋଜନ କରାଯାଇଥିଲା ସେତେବେଳେ ପ୍ରଥମଥର ଆଫ୍ରିକାର ସମସ୍ତ ଦେଶମାନଙ୍କୁ ଆମନ୍ତ୍ରିତ କରାଯାଇଥିଲା । ଏହା ପୂର୍ବରୁ କିଛି ଚୟନିତ ଦେଶଗୁଡିକ ସହିତ ହିଁ କେବଳ ସାକ୍ଷାତ ହୋଇପାରୁଥିଲା , ଖୁସିର କଥା ଥିଲା ଯେ କେବଳ ସମସ୍ତ ଦେଶ କେବଳ ଆମ ନିମନ୍ତ୍ରଣ ସ୍ୱୀକାର କରିନଥିଲେ ବରଂ 41ଟି ଦେଶର ପ୍ରମୁଖ ନେତୃତ୍ୱମାନେ ଏହି ସମ୍ମିଳନୀରେ ଅଂଶଗ୍ରହଣ କରିବା ପାଇଁ ଦିଲ୍ଲୀ ଆସିଥିଲେ । ଆମେ ହାତ ଆଗକୁ ବଢାଇଥିଲୁ , ଆଫ୍ରିକା ମଧ୍ୟ ଆଗକୁ ଆସି ହିନ୍ଦୁସ୍ତାନକୁ ଆଲିଙ୍ଗନ କରିଥିଲା । ଆମ ହାତ ଧରିପକାଇଥିଲା । ବିଗତ ଚାରି ବର୍ଷରେ ଆଫ୍ରିକାର ଗୋଟିଏ ମଧ୍ୟ ଦେଶ ଏଭଳି ନାହିଁ ଯେଉଁଠିକୁ ଭାରତରୁ ଅତି କମରେ ମନ୍ତ୍ରୀ ସ୍ତରୀୟ ଗସ୍ତ ହୋଇନଥିବ । ରାଷ୍ଟ୍ରପତି , ଉପରାଷ୍ଟ୍ରପତି ଏବଂ ପ୍ରଧାନମନ୍ତ୍ରୀ ସ୍ତରରେ 20 ରୁ ଅଧିକ ଗସ୍ତ ହୋଇଛି । ଇଣ୍ଡିଆ-ଆଫ୍ରିକା ଫୋରମ ସମ୍ମିଳନୀ ବ୍ୟତୀତ ଆଫ୍ରିକାରୁ 32ଟି ରାଷ୍ଟ୍ର ମୁଖ୍ୟ ଭାରତ ଆସି ଭାରତର ନେତାମାନଙ୍କ ସହ ସାକ୍ଷାତ କରିସାରିଛନ୍ତି । ଆମେ 18ଟି ଦେଶରେ ନିଜର ଦୂତାବାସ ଖୋଲିବାର ନିଷ୍ପତ୍ତି ନେଇଛୁ । ଏହାଦ୍ୱାରା ଆଫ୍ରିକାରେ ମଧ୍ୟ ଆମର ଦୂତାବାସର ସଂଖ୍ୟା ବୃଦ୍ଧି ପାଇ 47ରେ ପହଂଚିବ । ଆଫ୍ରିକାର ସାମାଜିକ ବିକାଶ ଏବଂ ସଂଘର୍ଷରେ ଆମର ସହଯୋଗ ରହିଛି । ଏଠାକାର ଅର୍ଥବ୍ୟବସ୍ଥାର ବିକାଶରେ ମଧ୍ୟ ଆମେ ସକ୍ରୀୟ ଭାଗିଦାରୀତାକୁ ସୁନିଶ୍ଚିତ କରୁଛୁ । ଏହି କାରଣରୁ ବିଗତ ବର୍ଷ ଆଫ୍ରିକା ଉନ୍ନୟନ ବ୍ୟାଙ୍କର ବାର୍ଷିକ ବୈଠକ ମଧ୍ୟ ଭାରତରେ ଆୟୋଜିତ କରାଯାଇଥିଲା । ଆଫ୍ରିକା ପାଇଁ ତିନି ବିଲିଅନ ଡଲାରରୁ ଅଧିକ ଋଣ ସହାୟତାପ୍ରାପ୍ତ ପ୍ରକଳ୍ପକୁ ଅନୁମୋଦିତ କରାଯାଇଛି । ଇଣ୍ଡିଆ-ଆଫ୍ରିକା ଫୋରମ ସମ୍ମିଳନୀ ଅନ୍ତର୍ଗତ ଆମର ଦଶ ବିଲିଅନ ଡଲାର ର ସଙ୍କଳ୍ପ ମଧ୍ୟ ରହିଛି । ଏହାବ୍ୟତୀତ ଛଅ ଶହ ନିୟୁତ ଡଲାରର ଅନୁଦାନ ସହାୟତା ଏବଂ 50 ହଜାର ଛାତ୍ରଛାତ୍ରୀ ଭାରତରେ ଅଧ୍ୟୟନ ପାଇଁ ମେଧାବୃତ୍ତି ଦେବାକୁ ଆମେ ପ୍ରତିଶୃତିବଦ୍ଧ । ଆଫ୍ରିକାର 33 ଟି ଦେଶଗୁଡିକ ପାଇଁ ଭାରତରେ ଇ-ଭିସା ର ବ୍ୟବସ୍ଥା କରାଯାଇଛି ଏବଂ ଆଫ୍ରିକା ପ୍ରତି ଦୃଢ ପ୍ରତିବଦ୍ଧତାର ପରିଣାମ ମଧ୍ୟ ଦେଖିବାକୁ ମିଳୁଛି ।


    ବିଗତ ବର୍ଷ ଆଫ୍ରିକାର ଦେଶଗୁଡିକ ସହିତ ଭାରତର ବାଣିଜ୍ୟରେ 32 ପ୍ରତିଶତ ବୃଦ୍ଧି ହୋଇଛି । ଆନ୍ତର୍ଜାତିକ ସୌର ମେଣ୍ଟର ସଦସ୍ୟ ହେବାକୁ ମୁଁ ଆଫ୍ରିକାର ସମଗ୍ର ଦେଶଗୁଡିକୁ ଅନୁରୋଧ କରିଥିଲି ଏବଂ ମୋର ଅନୁରୋଧ ପରେ ଆଜି ସଦସ୍ୟ ଦେଶମାନଙ୍କ ମଧ୍ୟରୁ ଅଧା ଦେଶ ହେଉଛନ୍ତି ଆଫ୍ରିକାର । ଅନ୍ତର୍ରାଷ୍ଟ୍ରୀୟ ମଂଚରେ ମଧ୍ୟ ଆଫ୍ରିକାର ଦେଶଗୁଡିକ ଏକ ସ୍ୱରରେ ଭାରତର ସମର୍ଥନ କରିଛନ୍ତି । ମୁଁ ଭାବୁଛି ଯେ ନୂତନ ବୈଶ୍ଵିକ ଶୃଙ୍ଖଳାରେ ଏସିଆ ଏବଂ ଆଫ୍ରିକା ଦେଶଗୁଡିକର ଉପସ୍ଥିତି ପ୍ରତିଦିନ ଆହୁରି ଅଧିକ ମଜବୁତ ହୋଇଚାଲିଛି । ଏହି ଦିଗରେ ମୁଁ ଆମ ଭଳି ଦେଶଗୁଡିକର ପାରମ୍ପରିକ ସହଯୋଗ କୋଟି କୋଟି ଲୋକମାନଙ୍କ ଜୀବନରେ ସକାରାତ୍ମକ , ସକାରାତ୍ମକ ପରିବର୍ତ୍ତନ ନିଶ୍ଚିତ ରୂପେ ଆଣିଦେବ । ଯେଉଁ ଉତ୍ସାହ ଏବଂ ଉଦ୍ଦୀପନା ସହିତ ଆପଣମାନେ ସମୟ ବାହାର କରି ଆଜି ଏଠାକୁ ଆସିଛନ୍ତି । ମୋତେ ଆପଣମାନେ ସ୍ନେହ ଦେଇଛନ୍ତି , ଆଶୀର୍ବାଦ ଦେଇଛନ୍ତି , ସମ୍ମାନ ଦେଇଛନ୍ତି , ସେଥିପାଇଁ ମୁଁ ଆପଣମାନଙ୍କୁ ଅନେକ ଅନେକ ଧନ୍ୟବାଦ ଜ୍ଞାପନ କରୁଛି । ରାଷ୍ଟ୍ରପତିଙ୍କ ଏବଂ ଉଗାଣ୍ଡାର ସରକାର ଏବଂ ଜନମାନସର ମଧ୍ୟ ମୁଁ ହୃଦୟର ସହିତ ଅଭିନନ୍ଦନ କରୁଛି । ଏବଂ ଆପଣମାନେ ଜାଣିଛନ୍ତି 2019 ଯାହା ଆପଣମାନଙ୍କ ମନରେ ରହିଛି ତାହା ମୋ ମନରେ ନାହିଁ । ଆପଣମାନେ କଣ ଭାବୁଛନ୍ତି 2019 କଥା ? କ ’ ଣ ଭାବୁଛନ୍ତି । 2019ରେ ଜାନୁଆରୀ ମାସରେ ମୁଁ ପ୍ରବାସୀ ଭାରତୀୟ ଦିବସ 22-23 ଜାନୁଆରୀରେ ହେବାକୁ ଯାଉଛି ଏବଂ ଏଥର ପ୍ରବାସୀ ଭାରତୀୟ ଦିବସର ସ୍ଥାନ ହେଉଛି କାଶୀ , ବନାରସ । ଏବଂ ଯେଉଁଠାର ଜନତା ମୋତେ ପ୍ରଧାନମନ୍ତ୍ରୀ କରିଛନ୍ତି , ସାଂସଦ କରିଛନ୍ତି ଏବଂ ଦେଶ ମୋତେ ପ୍ରଧାନମନ୍ତ୍ରୀ କରିଛି , ସେହି କାଶୀ ପାଇଁ ମୁଁ ଆପଣମାନଙ୍କୁ ନିମନ୍ତ୍ରିତ କରିବାକୁ ଆସିଛି । ଏବଂ ଏହା ମଧ୍ୟ ଖୁସିର କଥା ଯେ ପ୍ରବାସୀ ଭାରତୀୟ ଦିବସ ପୂର୍ବରୁ ଗୁଜରାଟରେ Vibrant Gujarat Global Investors Summit କରାଯାଏ , ତାହା ମଧ୍ୟ 18 , 19 , 20 ପାଖାପାଖି , 22 , 23 କାଶୀରେ ଏବଂ ଏହାପରେ 14 ଜାନୁଆରୀରୁ କୁମ୍ଭ ମେଳା ଆରମ୍ଭ ହେଉଛି । ତାହେଲେ 22 , 23 ପ୍ରବାସୀ ଭାରତୀୟ ଦିବସ ସହିତ ବନାରସରୁ କୁମ୍ଭ ମେଳାକୁ ଆସନ୍ତୁ । ପ୍ରୟାଗରାଜରେ ବୁଡ ପକାନ୍ତୁ ଏବଂ ପୁଣି 26 ଜାନୁଆରୀରେ ଆପଣମାନେ ଦିଲ୍ଲୀ ଆସନ୍ତୁ , ଗୋଟିଏ ସପ୍ତାହର ପୁରା ପ୍ୟାକେଜ ଆପଣମାନଙ୍କ ପାଇଁ ହିନ୍ଦୁସ୍ତାନରେ ଗୋଟିଏ ପରେ ଗୋଟିଏ ଅନେକ ସୁଯୋଗ ରହିଛି । ଆପଣମାନେ ଯେଉଁ ଶ୍ରଦ୍ଧା , ସ୍ନେହଁ ଦେଇଛନ୍ତି , ଆପଣମାନଙ୍କ ପ୍ରଗତି ପାଇଁ ଭାରତର ଶୁଭକାମନା ଜଣାଉଛି । ଏବଂ ଆପଣମାନଙ୍କ ଏଠାରେ ଜୀବନ ଭାରତର ଗୌରବ ବୃଦ୍ଧି କରିବାରେ ସହଯୋଗ କରୁଛି , ଏଥିପାଇଁ ଆମେ ଗୌରବ ଅନୁଭବ କରୁଛୁ । ମୁଁ ପୁନର୍ବାର ଆପଣମାନଙ୍କୁ ଅନେକ ଅନେକ ଧନ୍ୟବାଦ ଅର୍ପଣ କରୁଛି । ବହୁତ ବହୁତ ଧନ୍ୟବାଦ ।


    

    
    (Release ID: 1540505) Visitor Counter : 1