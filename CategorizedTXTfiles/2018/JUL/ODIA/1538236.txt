      ଇସ୍ପାତ ମନ୍ତ୍ରଣାଳୟ

      ଜମି ଜବରଦଖଲ ମାମଲାରେ ସେଲ ଅଧିକାରୀମାନଙ୍କ ସହ ଇସ୍ପାତ ମନ୍ତ୍ରୀଙ୍କ ବୈଠକ
      Posted On: 09 JUL 2018 3:50PM by PIB Bhubaneshwar


    ଜମି ଅଧିକାର ମାମଲାରେ ଆଜି ନୂଆଦିଲ୍ଲୀଠାରେ ଅନୁଷ୍ଠିତ ଏକ ବୈଠକରେ ଇସ୍ପାତ ମନ୍ତ୍ରୀ ଚୌଧୁରୀ ବୀରେନ୍ଦ୍ର ସିଂ ସଭାପତିତ୍ୱ କରିଥିଲେ । ଦେଶର ବିଭିନ୍ନ ପ୍ରାନ୍ତରେ ସେଲର ବିଭିନ୍ନ ପ୍ଲାଂଟ ଓ ୟୁନିଟର ଜବରଦଖଲକୁ ନେଇ ମନ୍ତ୍ରୀ ଗଭୀର କ୍ଷୋଭ ପ୍ରକାଶ କରିଥିଲେ ।


    ସେ କହିଥିଲେ ଯେ ସେଲର ପରବର୍ତ୍ତୀ ଆଧୁନିକୀକରଣ ଏବଂ ଉନ୍ନତି ପର୍ଯ୍ୟାୟରେ ସମସ୍ତ ଅଧିକାରକୁ ଦୂର କରାଯିବା ଆବଶ୍ୟକ । ମନ୍ତ୍ରୀ ଅଧିକାରୀମାନଙ୍କୁ ନିର୍ଦ୍ଦେଶ ପ୍ରଦାନ କରିଥିଲେ ଯେ ଜବରଦଖଲ କରିଥିବା ବ୍ୟକ୍ତିମାନଙ୍କୁ ବିଜ୍ଞପ୍ତି ପ୍ରଦାନ କରାଯାଉ ଏବଂ ଜବର ଦଖଲ ଓ ଷ୍ଟିଲ ଟାଉନସିପରେ ବେଆଇନ ନିର୍ମାଣ ହଟାଇବା ପାଇଁ ସଂପୃକ୍ତ ରାଜ୍ୟର ଆଇନ କାର୍ଯ୍ୟକାରୀ ଏଜେନ୍ସିମାନଙ୍କଠାରୁ ସହାୟତା ଗ୍ରହଣ କରାଯାଉ ।


    ମନ୍ତ୍ରୀ ମଧ୍ୟ ଗୁରୁତ୍ୱାରୋପ କରିଥିଲେ ଯେ ଭବିଷ୍ୟତରେ ଜମିର ଫଳପ୍ରଦ ଉପଯୋଗ ପାଇଁ ଇସ୍ପାତ ଷ୍ଟ୍ରକଚର ନିର୍ମାଣ ଲାଗି ପ୍ଲାଂଟଗୁଡ଼ିକ ପଦକ୍ଷେପ ଗ୍ରହଣ କରିବା ଆବଶ୍ୟକ । ଏହି ବୈଠକରେ ସେଲର ସଚିବ , ଅଧ୍ୟକ୍ଷ ତଥା ମନ୍ତ୍ରଣାଳୟ ଏବଂ ସେଲର ଅନ୍ୟାନ୍ୟ ବରିଷ୍ଠ ଅଧିକାରୀମାନେ ମଧ୍ୟ ଭାଗନେଇଥିଲେ ।


    ************

    
    
    (Release ID: 1538236) Visitor Counter : 1