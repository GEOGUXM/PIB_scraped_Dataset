      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ ଗସ୍ତରେ ଆସିଥିବା ଦକ୍ଷିଣ କୋରିଆର ବାଣିଜ୍ୟ ମନ୍ତ୍ରୀଙ୍କୁ ଭେଟିଲେ ସୁରେଶ ପ୍ରଭୁ
      Posted On: 09 JUL 2018 3:49PM by PIB Bhubaneshwar


    କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଆଜି ସକାଳେ ନୂଆଦିଲ୍ଲୀସ୍ଥିତ ବାଣିଜ୍ୟମନ୍ତ୍ରୀଙ୍କ ବାସଭବନରେ କୋରିଆ ଗଣରାଜ୍ୟର ବାଣିଜ୍ୟ , ଉଦ୍ୟୋଗ ଏବଂ ଉର୍ଜାମନ୍ତ୍ରୀ ଶ୍ରୀ କିମ ହ୍ୟୁନ ଚୋଙ୍ଗଙ୍କ ସହ ବୈଠକ କରିଥିଲେ । ଦୁଇ ମନ୍ତ୍ରୀ ଭାରତ-କୋରିଆ ବ୍ୟାପକ ଆର୍ଥିକ ସହଯୋଗ ବୁଝାମଣା ( CEPA ) ଅନ୍ତର୍ଗତ ହୋଇଥିବା ପ୍ରଗତିର ସମୀକ୍ଷା କରିଥିଲେ ତଥା ଦୁଇ ଦେଶ ମଧ୍ୟରେ ବାଣିଜ୍ୟ ଓ ଆର୍ଥିକ ସହଯୋଗ ଉପରେ ବ୍ୟାପକ ଆଲୋଚନା କରିଥିଲେ ।


    ଦୁଇ ମନ୍ତ୍ରୀ ଏହି ବିଷୟ ଉପରେ ସହମତି ବ୍ୟକ୍ତ କରିଥିଲେ ଯେ ଦୁଇ ଦେଶକୁ ସିଇପିଏର ଉନ୍ନୟନ ମାଧ୍ୟମରେ ଅତିରିକ୍ତ ଉଦାରୀକରଣ ପ୍ରାପ୍ତ କରିବା ଦିଗରେ ପ୍ରୟାସ କରିବା ଆବଶ୍ୟକ ଯାହା ଫଳରେ କି ଏହା ଉଭୟ ପକ୍ଷର ହିତ ଏବଂ ସମ୍ବେଦନଶୀଳତାକୁ ପ୍ରଦର୍ଶିତ କରିପାରିବ । ଦୁଇ ପକ୍ଷକୁ ଅନୁକୂଳ ବାଣିଜ୍ୟିକ ବାତାବରଣକୁ ପ୍ରୋତ୍ସାହିତ କରିବା ଆବଶ୍ୟକ ଯାହା ଫଳରେ କି ଦୁଇଦେଶ ସିଇପିଏ ଅନ୍ତର୍ଗତ ଲାଭ ଉଠାଇପାରିବେ ।


    ଦୁଇ ମନ୍ତ୍ରୀ ଭାରତ-କୋରିଆ ସିଇପିଏ ଉନ୍ନୟନ ଅନ୍ତର୍ଗତ Early Harvest Package ର ସଂଯୁକ୍ତ ବକ୍ତବ୍ୟରେ ହସ୍ତାକ୍ଷର ହେବାନେଇ ସନ୍ତୋଷ ବ୍ୟକ୍ତ କରିଥିଲେ । 2017ରେ ହୋଇଥିବା ବିଗତ ବୈଠକରେ ତିନି ପ୍ରମୁଖ ପ୍ରସଙ୍ଗର ଚିହ୍ନଟ କରାଯାଇଥିଲା । ସିଇପିଏର Early Harvest Package ହେଉଛି ଚତୁର୍ଥ ପିଢ଼ିର ପ୍ରାଦ୍ୟୋଗିକୀ ଏବଂ ନବୋନ୍ମେଷ ଉତ୍ପାଦର ଲାଭ ଉଠାଇବା ପାଇଁ ରଣନୈତିକ ସମୂହର ଗଠନ ଏବଂ ବ୍ୟବସାୟିକ ସମାଧାନ ସମ୍ବନ୍ଧୀୟ ବୁଝାମଣା ପତ୍ର । ଏହି ତିନୋଟି କାର୍ଯ୍ୟ ପୂରଣ କରାଯାଇଛି ।


    *********


    

    
    (Release ID: 1538235) Visitor Counter : 1