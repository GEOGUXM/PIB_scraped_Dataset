      ଜାହାଜ ଚଳାଚଳ ମନ୍ତ୍ରଣାଳୟ

      ସାଗରମାଳା ପଦକ୍ଷେପ: ବିଶାଖପାଟନାମ ସାମୁଦ୍ରିକ ଓ ଜାହାଜ ନିର୍ମାଣ ଉତ୍କର୍ଷ କେନ୍ଦ୍ର ମଧ୍ୟରେ ହାଇ-ଟେକ୍ ଲାବୋରେଟାରୀ
      Posted On: 16 JUL 2018 7:42PM by PIB Bhubaneshwar


    ଜାହାଜ ନିର୍ମାଣ ଏବଂ ସାମୁଦ୍ରିକ କ୍ଷେତ୍ରରେ ଦକ୍ଷତା ବିକାଶ ଦିଗରେ ଗୁରୁତ୍ୱପୂର୍ଣ୍ଣ ବିଶାଖପାଟନାମସ୍ଥିତ ସେଣ୍ଟର ଅଫ୍ ଏକ୍ସିଲେନ୍ସ ଇନ୍ ମାରିଟାଇମ୍ ଆଣ୍ଡ ସିପ୍ ବିଲ୍ଡିଂ (ସିଇଏମ୍ଏସ୍)ରେ ଶିକ୍ଷାନବୀଶମାନଙ୍କୁ ପ୍ରଶିକ୍ଷଣ ଦେବା ସକାଶେ ହାଇଟେକ୍ ଲାବୋରେଟାରୀ ପ୍ରସ୍ତୁତ ହୋଇଯାଇଛି । ଲ୍ୟାବରେ ମିଳୁଥିବା ପ୍ରଶିକ୍ଷଣ ଏବଂ ବିଭିନ୍ନ ସୁବିଧା ବାବଦରେ ଅଂଶୀଦାରମାନଙ୍କୁ ଅବଗତ କରାଇବାକୁ ଜୁଲାଇ 13 ତାରିଖରେ ବିଶାଖପାଟନାମରେ ଏକ କର୍ମଶାଳାର ଆୟୋଜନ କରାଯାଇଥିଲା । ନିକଟରେ ମୁମ୍ବାଇସ୍ଥିତ ଲ୍ୟାବରେ ମଧ୍ୟ ଏହି ସୁବିଧା ଆରମ୍ଭ କରାଯାଇଥିବା ଘୋଷଣା ହୋଇଥିଲା । ସିମେନ୍ସ ଏବଂ ଜାହଜା ଚଳାଚଳ ମନ୍ତ୍ରଣାଳୟ ସହଯୋଗରେ ଇଣ୍ଡିଆନ ରେଜିଷ୍ଟର ଅଫ୍ ସିପିଙ୍ଗ ସିଇଏମ୍ଏସ୍ ପ୍ରତିଷ୍ଠା କରିଛି । ଏହାର ବିଶାଖପାଟନାମ କ୍ୟାମ୍ପସ ଇଣ୍ଡିଆନ ମାରିଟାଇମ୍ ୟୁନିଭର୍ସିଟି (ଆଇଏମ୍ୟୁ) ପରିସରରେ ପ୍ରତିଷ୍ଠା କରାଯାଇଛି ।


    ଏହି ଅବସରରେ ଜାହାଜ ଚଳାଚଳ ମନ୍ତ୍ରଣାଳୟ (ସାଗରମାଳା)ର ଯୁଗ୍ମ ସଚିବ କୈଳାସ ଅଗ୍ରୱାଲ କହିଥିଲେ ଯେ , ଜାହାଜ ନିର୍ମାଣ ଏବଂ ଜାହାଜ ମରାମତି କ୍ଷେତ୍ରରେ ଦକ୍ଷତା ବିକାଶ ନିମନ୍ତେ ସାଗରମାଳା କାର୍ଯ୍ୟକ୍ରମରେ ସିଇଏମ୍ଏସ୍ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ । ବନ୍ଦର ଏବଂ ସାମୁଦ୍ରିକ କାରବାର କ୍ଷେତ୍ରରେ ଯୁବକଙ୍କୁ ନିଯୁକ୍ତି ସୁଯୋଗ ଦେବାକୁ ଏହା ଔଦ୍ୟୋଗିକ ଦକ୍ଷତା ବିକାଶରେ ସହାୟକ ହୋଇପାରିବ । ଏହା ସାମୁଦ୍ରିକ କ୍ଷେତ୍ରରେ ମେକ୍ ଇନ୍ ଇଣ୍ଡିଆ ଏବଂ ସ୍କିଲ୍ ଇଣ୍ଡିଆକୁ ମଧ୍ୟ ପ୍ରୋତ୍ସାହିତ କରିବ ।


    କର୍ମଶାଳାରେ ଉଦ୍ୟୋଗ ଜଗତର ଅନେକ ପ୍ରତିନିଧିଙ୍କ ସହ ହିନ୍ଦୁସ୍ତାନ ସିପ୍ୟାର୍ଡ ଲିମିଟେଡର ସିଏମଡି, ଗୋଆ ସିପ୍ୟାର୍ଡ ଲିମିଟେଡର ସିଏମଡି, କେନ୍ଦ୍ର ସରକାରଙ୍କ ଜାହାଜ ଚଳାଚଳ ମନ୍ତ୍ରଣାଳୟର ଅଧିକାରୀମାନେ , ଆନ୍ଧ୍ରପ୍ରଦେଶ ସରକାରଙ୍କ ଅଧିକାରୀ , ନୌବାହିନୀର ବରିଷ୍ଠ ଅଧିକାରୀ , ନିକଟବର୍ତ୍ତୀ କଲେଜ , ପଲିଟେକନିକ୍ ଏବଂ ଇଂଜିନିୟରିଂ କଲେଜଗୁଡ଼ିକର ଛାତ୍ରଛାତ୍ରୀ ଓ ବୁଦ୍ଧିଜୀବୀ ଯୋଗ ଦେଇଥିଲେ । ପ୍ରତିନିଧିମାନେ ଏହି ଅବସରରେ କ୍ୟାମ୍ପସ୍ ମଧ୍ୟ ବୁଲି ଦେଖିଥିଲେ ।


    **********

    
    
    (Release ID: 1538916) Visitor Counter : 3