      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଟୋଲ୍ ପ୍ଲାଜାରେ ସର୍ଭେଲାନ୍ସ ସିଷ୍ଟମ୍
      Posted On: 26 JUL 2018 4:22PM by PIB Bhubaneshwar


    ଟ୍ରାଫିକ ଉପରେ ନଜର ରଖିବା ଲାଗି ସରକାର ଦେଶର ସମସ୍ତ ଟୋଲ୍ ପ୍ଲାଜାରେ ଭିଡିଓ ସର୍ଭେଲାନ୍ସ ବ୍ୟବସ୍ଥା କରିବାକୁ ଯୋଜନା କରାଯାଇଥିବା ସଡ଼କ ପରିବହନ ଓ ଜାହାଜ ଚଳାଚଳ ଏବଂ ରସାୟନ ଓ ସାର ରାଷ୍ଟ୍ରମନ୍ତ୍ରୀ ମନସୁଖ୍ ଏଲ୍ ମାଣ୍ଡଭ୍ୟ ଲୋକସଭାରେ ଆଜି ଏକ ଲିଖିତ ପ୍ରଶ୍ନର ଉତ୍ତରରେ କହିଛନ୍ତି । ଜାତୀୟ ରାଜପଥରେ ଦେୟ ଆଦାୟ ହେଉଥିବା 210ଟି ଟୋଲ୍ ପ୍ଲାଜା ଏବଂ ଆଞ୍ଚଳିକ କାର୍ଯ୍ୟାଳୟ ସହ ନ୍ୟାସନାଲ ହାଇୱେ ଅଥରିଟି ଅଫ୍ ଇଣ୍ଡିଆ ( NHAI )ର ମୁଖ୍ୟ କାର୍ଯ୍ୟାଲ୍ର ସେଣ୍ଟ୍ରାଲ କମାଣ୍ଡ ଆଣ୍ଡ କଣ୍ଟ୍ରୋଲ ସେଣ୍ଟରକୁ ସଂଯୁକ୍ତ କରିବା ଲାଗି ଟେଣ୍ଡର ଆହ୍ୱାନ କରାଯାଇଛି । ଏହି ପ୍ରକ୍ରିୟା ଏବେ ଜାରି ରହିଛି ଏବଂ ଏହି ଟେଣ୍ଡରର ଅବଧି 5 ବର୍ଷ ।


    ମନ୍ତ୍ରୀ କହିଥିଲେ ଯେ , କେଉଁ କେଉଁ ଟୋଲ୍ ପ୍ଲାଜାରେ ପ୍ରାରମ୍ଭିକ ଭାହବେ ଭିଡିଓ ସର୍ଭେଲାନ୍ସ ବ୍ୟବସ୍ଥା ଲାଗିବ ତାହା ଚିହ୍ନଟ କରାଯାଇଛି । ଦେୟ ଆଦାୟ କରାଯାଉଥିବା 210ଟି ଟୋଲ୍ ପ୍ଲାଜାକୁ ଏହି ପ୍ରକଳ୍ପ ପାଇଁ ଚିହ୍ନଟ କରାଯାଇଛି । ଏନଏଚ୍ଏଆଇ ମୁଖ୍ୟ କାର୍ଯ୍ୟାଳୟରେ ସେଣ୍ଟ୍ରାଲ କମାଣ୍ଡ ଆଣ୍ଡ କଣ୍ଟ୍ରୋଲ ସେଣ୍ଟର ସ୍ଥାପନ କରି ଆଞ୍ଚଳିକ କାର୍ଯ୍ୟାଳୟ ଓ ଟୋଲ୍ ପ୍ଲାଜା ସହ ଏହାକୁ ସଂଯୋଗ କରିବାକୁ 36 , 03 , 56 , 380 ଟଙ୍କା ନିବେଶରେ କାର୍ଯ୍ୟ ଜାରି ରହିଛି ।


    ************


    

    
    (Release ID: 1540447) Visitor Counter : 2