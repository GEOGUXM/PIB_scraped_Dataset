      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଏନଆରସି ଉପରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀଙ୍କ ବିବୃତି
      Posted On: 22 JUL 2018 3:14PM by PIB Bhubaneshwar


    1985 ଅଗଷ୍ଟ 15ରେ ଆସାମ ଚୁକ୍ତିନାମା ସ୍ୱାକ୍ଷର ହେବା ପରେ ଆସାମରେ ଏନଆରସିରେ ପରିବର୍ତ୍ତନ କରାଯାଇଛି । ଏହି ପ୍ରକ୍ରିୟାକୁ ସୁପ୍ରିମ କୋର୍ଟ ତଦାରଖ କରୁଛନ୍ତି ଓ ତାଙ୍କ ନିର୍ଦ୍ଦେଶରେ ସମ୍ପୂର୍ଣ୍ଣ ପ୍ରକ୍ରିୟା କରାଯାଉଛି ।


    ମୁଁ ସମସ୍ତଙ୍କୁ ପ୍ରତିଶ୍ରୁତି ଦେଉଛି ଯେ , ଏନଆରସି ପ୍ରକ୍ରିୟା ସମ୍ପୂର୍ଣ୍ଣ ଭାବେ ସ୍ୱଚ୍ଛ , ନିରପେକ୍ଷ ଏବଂ ତନ୍ନତନ୍ନ କରି କରାଯାଉଛି । ପ୍ରକ୍ରିୟାର ପ୍ରତ୍ୟେକ ସ୍ତରରେ ଲୋକଙ୍କ ମାନଙ୍କୁ ମତ ଦେବାର ଯଥେଷ୍ଟ ସୁଯୋଗ ଦିଆଯାଉଛି । ଆଇନ ଅନୁଯାୟୀ ସମସ୍ତ ପ୍ରକ୍ରିୟା କରାଯାଉଛି ।


    ମାନବତାର ସହ ସମସ୍ତ ବ୍ୟକ୍ତିଙ୍କୁ ଯେପରି ନ୍ୟାୟ ମିଳିପାରି ସେଥିପ୍ରତି ଦୃଷ୍ଟି ରଖାଯାଇଛି । ଆଇନ ଅନୁଯାୟୀ ଯେତିକି ସୁବିଧା ମିଳିପାରିବ ତାହା ଯେପରି ସମସ୍ତ ନାଗରିକ ପାଇପାରିବେ ତାହା ମଧ୍ୟ ନିଶ୍ଚିତ କରାଯାଉଛି ।


    ସରକାର ଏହାର ସ୍ପଷ୍ଟ କରୁଛନ୍ତି କି ଜୁଲାଇ 30 ତାରିଖରେ ପ୍ରକାଶ ହେବାକୁ ଥିବା ଏନ୍ଆରସି କେବଳ ଏକ ଚିଠା ପ୍ରସ୍ତାବ । ଏହାପରେ ନାଗରିକମାନଙ୍କୁ ଅଭିଯୋଗ କରିବାର ଓ ତାହାର ସଂଶୋଧନ ପାଇଁ ଯଥେଷ୍ଟ ସୁଯୋଗ ମିଳିବ । ସମସ୍ତ ଦାବି ଓ ଅଭିଯୋଗକୁ ତନ୍ନତନ୍ନ କରି ସମୀକ୍ଷା କରାଯିବ । ଅଭିଯୋଗର ରାୟ ପୂର୍ବରୁ ଲୋକଙ୍କ ସବିଶେଷ ମତ ଗ୍ରହଣ କରାଯିବ ଏବଂ ଏହାପରେ ଚୂଡ଼ାନ୍ତ ଏନଆରସି ପ୍ରକାଶ କରାଯିବ ।


    ନାଗରିକତ୍ୱ ଆଇନ ଏହା କହୁଛି ଯେ , ଯଦି ସରକାରଙ୍କ ନିଷ୍ପତ୍ତିରେ କେହି ଅସନ୍ତୁଷ୍ଟ ଥିବ , ସେ ଫରେନର୍ସ ଟ୍ରିବ୍ୟୁନାଲରେ ଆବେଦନ କରିପାରିବ । ତେଣୁ ଏନଆରସି ପ୍ରକାଶ ପାଇବା ପରେ କାହାରିକୁ ଡିଟେନ୍ସନ ସେଣ୍ଟରରେ ଅଟକ ରଖାଯିବା ନେଇ କୌଣସି ପ୍ରକାର ଆଶଙ୍କା ଅମୂଳକ ।


    ରାଜ୍ୟ ସରକାରଙ୍କୁ ଶାନ୍ତି ଶୃଙ୍ଖଳା ରକ୍ଷା ପାଇଁ କୁହାଯାଇଛି ଓ ସମସ୍ତଙ୍କ ସୁରକ୍ଷା ଏବଂ ନିରାପତ୍ତା ସକାଶେ କେହି ଯେପରି ଆଇନକୁ ହାତକୁ ନ ନେବେ ସେଥିପ୍ରତି ଦୃଷ୍ଟି ଦେବାକୁ ପରାମର୍ଶ ଦିଆଯାଇଛି । ଭୟଭୀତ କିମ୍ବା ଆତଙ୍କିତ ହେବାର କୌଣସି ପ୍ରଶ୍ନ ନାହିଁ । କାହାରିକୁ ନିର୍ଯାତିତ ହେବାକୁ ଦିଆଯିବ ନାହିଁ । ଏହି କ୍ଷେତ୍ରରେ ଆସାମ ସରକାରଙ୍କୁ କେନ୍ଦ୍ର ସରକାରଙ୍କ ପକ୍ଷରୁ ସମସ୍ତ ପ୍ରକାର ଆବଶ୍ୟକ ସହାୟତା ଯୋଗାଇ ଦିଆଯିବ ।


    ***********

    
    
    (Release ID: 1539626) Visitor Counter : 3