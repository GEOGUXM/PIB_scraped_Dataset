      ମହାକାଶ ବିଭାଗ

      ମହାକାଶ ପ୍ରଯୁକ୍ତି
      Posted On: 18 JUL 2018 2:58PM by PIB Bhubaneshwar


    ଭାରତୀୟ ମହାକାଶ ଗବେଷଣା ସଂସ୍ଥା ( ISRO ) ପକ୍ଷରୁ ମୋଟ 127ଟି ପ୍ରକଳ୍ପକୁ ହାତକୁ ନିଆଯାଇଛି । 2015 ସେପ୍ଟେମ୍ବର ମାସରେ ନୂଆଦିଲ୍ଲୀଠାରେ ଅନୁଷ୍ଠିତ ଜାତୀୟ ଆବଶ୍ୟକତା ବୈଠକରେ ଏହିସବୁ ପ୍ରକଳ୍ପକୁ ଚୟନ କରାଯାଇଥିଲା । ପ୍ରାକୃତିକ ସଂପଦ ପରିଚାଳନା , ଯୋଜନା , ମନିଟରିଂ ଏବଂ ନିଷ୍ପତ୍ତି ଗ୍ରହଣ ତଥା ବିପର୍ଯ୍ୟୟ ରିସ୍କ ପ୍ରଶମନ ଆଦି ସଂପର୍କରେ ନିଷ୍ପତ୍ତି ଗ୍ରହଣ କରୁଥିବା କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରଣାଳୟ/ବିଭାଗଙ୍କ ସହଯୋଗରେ ଏହିସବୁ ପ୍ରକଳ୍ପ ଅଧୁନା କାର୍ଯ୍ୟକାରୀ କରାଯାଉଛି । ଏହିସବୁ ପ୍ରକଳ୍ପଗୁଡ଼ିକୁ କାର୍ଯ୍ୟକାରୀ କରିବା ଦିଗରେ ଏବଂ ସେସବୁର ପ୍ରଯୁକ୍ତିଗତ ବିକାଶ , ୱେବ୍‌/ମୋବାଇଲ ପ୍ରୟୋଗ ବିକାଶ ଏବଂ ନିଷ୍ପତ୍ତି ଗ୍ରହଣ ସହାୟକ ବ୍ୟବସ୍ଥା ଯାହାକି ସୁଶାସନ ଏବଂ ବିକାଶ ଦିଗରେ ସହାୟକ ହୋଇପାରିବ ସେ ଦିଗରେ ଉଲ୍ଲେଖନୀୟ ପ୍ରଗତି ହାସଲ କରାଯାଇପାରିଛି ।


    ଏହି ଜାତୀୟ ବିତର୍କ ବୈଠକରେ 58ଟି କେନ୍ଦ୍ରୀୟ ମନ୍ତ୍ରଣାଳୟ ଓ ବିଭାଗମାନଙ୍କ ପକ୍ଷରୁ ମୋଟ 158ଟି ପ୍ରକଳ୍ପ ପ୍ରସ୍ତାବ ଉପରେ ପୁଙ୍ଖାନୁପୁଙ୍ଖ ଆଲୋଚନ କରାଯାଇଥିଲା । ମହାକାଶ ପ୍ରଯୁକ୍ତିକୁ ସୁଶାସନ ଏବଂ ବିକାଶ କାର୍ଯ୍ୟରେ କିଭଳି ଭାବେ ପ୍ରୟୋଗ କରାଯାଇପାରିବ ସେ ଦିଗରେ ବିଶେଷଜ୍ଞମାନେ ଆଲୋଚନା କରିଥିଲେ । ସେହିସବୁ ପ୍ରସ୍ତାବମାନଙ୍କ ମଧ୍ୟରୁ ମୋଟ 127ଟି ପ୍ରସ୍ତାବ , ପ୍ରସ୍ତୁତ ପ୍ରସ୍ତାବ ଇତି ମଧ୍ୟରେ ଯଥେଷ୍ଟ ପ୍ରଗତି ହାସଲ କରିଛି । 31ଟି ପ୍ରସ୍ତାବ ଆଲୋଚନାର ବିଭିନ୍ନ ପର୍ଯ୍ୟାୟରେ ରହିଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧନ ଦାୟିତ୍ୱ) ରାଷ୍ଟ୍ରମନ୍ତ୍ରୀ , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    ****************

    
    
    (Release ID: 1539226) Visitor Counter : 1