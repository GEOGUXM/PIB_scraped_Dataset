      ଉପରାଷ୍ଟ୍ରପତିଙ୍କ ସଚିବାଳୟ

      ବିଶ୍ୱବିଦ୍ୟାଳୟମାନେ ସମସ୍ତ ବିଷୟ ମାତୃଭାଷାରେ ପ୍ରଶିକ୍ଷଣ ପ୍ରଦାନ କରିବା ଆବଶ୍ୟକ: ଉପରାଷ୍ଟ୍ରପତି
      • ଶିକ୍ଷାନୁଷ୍ଠାନରୁ ଉତ୍ତୀର୍ଣ୍ଣ ହେଉଥିବା ଛାତ୍ରମାନଙ୍କ ମଧ୍ୟରେ ରୋଜଗାର ପ୍ରାପ୍ତ କରିବାର କୌଶଳ ରହିବା ଆବଶ୍ୟକ
      • ଶିକ୍ଷା ଫଳରେ ଉତ୍ତମ ବ୍ୟବହାର, ଚରିତ୍ର, କାର୍ଯ୍ୟ କୁଶଳତା ଏବଂ କ୍ଷମତା ନିର୍ମାଣ ହେବା ଆବଶ୍ୟକ
      • ପଣ୍ଡିଚେରୀ ବିଶ୍ୱବିଦ୍ୟାଳୟରେ ଛାତ୍ରମାନଙ୍କୁ ସମ୍ବୋଧିତ କଲେ
      Posted On: 06 JUL 2018 4:28PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଦେଶର ସମସ୍ତ ବିଶ୍ୱବିଦ୍ୟାଳୟମାନଙ୍କଠାରୁ ଆଗ୍ରହ କରିଛନ୍ତି କି ସେମାନେ ବିଜ୍ଞାନ ଓ ପ୍ରାଦ୍ୟୋଗିକୀ ସମେତ ସମସ୍ତ ବିଷୟର ଶିକ୍ଷଣ ମାତୃଭାଷା ମାଧ୍ୟମରେ ପ୍ରଦାନ କରନ୍ତୁ । ସେ ଆଜି ପୁଡୁଚେରୀଠାରେ ପଣ୍ଡିଚେରୀ ବିଶ୍ୱବିଦ୍ୟାଳୟର ଛାତ୍ରମାନଙ୍କୁ ସମ୍ବୋଧିତ କରୁଥିଲେ । ଏହି ଅବସରରେ ପୁଡୁଚେରୀର ଉପ ରାଜ୍ୟପାଳ ଡଃ କିରଣ ବେଦୀ , ମୁଖ୍ୟମନ୍ତ୍ରୀ ବି ନାରାୟଣସ୍ୱାମୀ ଓ ଅନ୍ୟ ଗଣ୍ୟମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପରାଷ୍ଟ୍ରପତି ଶିକ୍ଷଣ ପ୍ରଣାଳୀରେ ପରିବର୍ତ୍ତନ ଆଣିବା ପାଇଁ ଆଗ୍ରହ ପ୍ରକାଶ କରିଥିଲେ , ଯାହା ଫଳରେ କି ଛାତ୍ରମାନଙ୍କର ଲୁକ୍କାୟିତ ପ୍ରତିଭାକୁ ସାମନାକୁ ଅଣାଯାଇ ପାରିବ । ବିଶ୍ୱବିଦ୍ୟାଳୟକୁ ଗବେଷଣା ଓ ନବୋନ୍ମେଷ କ୍ଷେତ୍ରରେ ବିଶ୍ୱସ୍ତରୀୟ କେନ୍ଦ୍ରରେ ପରିଣତ କରାଯିବା ଆବଶ୍ୟକ । ସେ ପୁନଶ୍ଚ କହିଥିଲେ ଯେ ଉଚ୍ଚଶିକ୍ଷା ସଂସ୍ଥାନକୁ ନିଜର କାର୍ଯ୍ୟପଦ୍ଧତିର ମୂଲ୍ୟାଙ୍କନ କରିବା ଆବଶ୍ୟକ ଏବଂ ସେହି କ୍ଷେତ୍ରମାନଙ୍କର ଚିହ୍ନଟ କରିବା ଆବଶ୍ୟକ ଯେଉଁଥିରେ କି ସୁଧାର ଓ ପରିବର୍ତ୍ତନର ଆବଶ୍ୟକତା ରହିଛି । ଆମକୁ ଉତ୍ପାଦକତା , କାର୍ଯ୍ୟ କୁଶଳତା ଏବଂ ପ୍ରଭାବଶାଳୀତାକୁ ବୃଦ୍ଧି କରିବା ଆବଶ୍ୟକ ଓ ଆମର କାର୍ଯ୍ୟ ପଦ୍ଧତିକୁ ଅଧିକ ପାରଦର୍ଶୀ , ଜନ ଅନୁକୂଳ ତଥା ଉତ୍ତରଦାୟୀ କରିବା ଆବଶ୍ୟକ ।


    ଉପରାଷ୍ଟ୍ରପତି ମାନବ ସମ୍ବଳ ବିକାଶ କ୍ଷମତାର ଉପଯୋଗର ଆବଶ୍ୟକତା ଉପରେ ବଳ ଦେଇ କହିଥିଲେ ଯେ ଲୋକମାନଙ୍କ ପାଖରେ ଏକବିଂଶ ଶତାବ୍ଦୀର ବିଶ୍ୱରେ ଅନୁରୂପ ଜ୍ଞାନ ଏବଂ କାର୍ଯ୍ୟ କୁଶଳତା ରହିବା ଆବଶ୍ୟକ । ଆମକୁ ଏହା ସୁନିଶ୍ଚିତ କରିବା ଆବଶ୍ୟକ ଯେ ସେମାନଙ୍କ ପାଇଁ ନୂତନ ଉଦ୍ୟମ ଆରମ୍ଭ କରିବା ତଥା ନୂତନ ଚାକିରି ସୃଜନର ପର୍ଯ୍ୟାପ୍ତ ପରିମାଣରେ ସୁଯୋଗ ରହିବା ଆବଶ୍ୟକ ।


    ଉପରାଷ୍ଟ୍ରପତି କହିଲେ ଯେ ବିଶ୍ୱବିଦ୍ୟାଳୟମାନଙ୍କର ଦାୟିତ୍ୱ ହେଉଛି ନୂତନ ପାଠ୍ୟକ୍ରମ ଆରମ୍ଭ କରିବା ତଥା ଶିକ୍ଷଣ ଓ ଜ୍ଞାନପ୍ରାପ୍ତିର ପ୍ରକ୍ରିୟାକୁ ଉନ୍ନତ କରିବା , ଯାହା ଫଳରେ କି ଛାତ୍ରମାନେ ଏହି ଆହ୍ୱାନଗୁଡ଼ିକର ସମ୍ମୁଖୀନ ହେବାରେ ସକ୍ଷମ ହେବେ । ସେ ପୁନଶ୍ଚ କହିଥିଲେ ଯେ ଉଚ୍ଚଶିକ୍ଷା ସଂସ୍ଥାନରୁ ଉତ୍ତୀର୍ଣ୍ଣ ହେଉଥିବା ଛାତ୍ରମାନଙ୍କ ମଧ୍ୟରେ ଅନୁରୂପ କାର୍ଯ୍ୟ କୁଶଳତା ରହିବା ଆବଶ୍ୟକ ।


    ଶିକ୍ଷାକୁ ସାମାଜିକ-ଆର୍ଥିକ ପରିବର୍ତ୍ତନର ଉପକରଣରେ ପରିଣତ କରିବା ପାଇଁ ମତ ଦେଇ ଉପରାଷ୍ଟ୍ରପତି କହିଲେ ଯେ ଶିକ୍ଷାର ମାଧ୍ୟମ ଫଳରେ ବ୍ୟକ୍ତିର ସର୍ବୋତ୍ତମ ସାମନାକୁ ଆସିବା ଆବଶ୍ୟକ । ସେ ପୁନଶ୍ଚ କହିଥିଲେ ଯେ ଶିକ୍ଷା ହେଉଛି ଜ୍ଞାନ ପ୍ରାପ୍ତିର ସତତ ପ୍ରକ୍ରିୟା ଏବଂ ଡିଗ୍ରୀ ହାସଲ କରିବା ସହିତ ଏହି ପ୍ରକ୍ରିୟା ଶେଷ ହୋଇନଥାଏ । ଶିକ୍ଷା ବ୍ୟକ୍ତିକୁ ନୈତିକ ମୂଲ୍ୟବୋଧ ପ୍ରଦାନ କରିଥାଏ , ଯାହାଦ୍ୱାରା ତା ’ ର ସର୍ବାଙ୍ଗୀନ ବିକାଶ ହୋଇଥାଏ ।


    ଉପରାଷ୍ଟ୍ରପତି କହିଲେ ଯେ ଜ୍ଞାନପ୍ରାପ୍ତି ପ୍ରତି ଅଭିପ୍ସା ଏବଂ ସମାଧାନର ଅନ୍ୱେଷଣ ପ୍ରତ୍ୟେକ ବିଦ୍ୟାଳୟ ଏବଂ ବିଶ୍ୱବିଦ୍ୟାଳୟମାନଙ୍କର ଶିକ୍ଷା ପ୍ରଣାଳୀର ମହତ୍ୱପୂର୍ଣ୍ଣ ଅଂଶବିଶେଷ ହେବା ଆବଶ୍ୟକ । ସେ ପୁନଶ୍ଚ କହିଲେ ଯେ ଭାରତୀୟ ବିଶ୍ୱବିଦ୍ୟାଳୟରେ ଶିକ୍ଷାର ଗୁଣବତାକୁ ଉନ୍ନତ କରିବା ଅତ୍ୟନ୍ତ ଆବଶ୍ୟକ । ବିଦ୍ୟାଳୟ ଓ ଉଚ୍ଚଶିକ୍ଷା ସଂସ୍ଥାନମାନଙ୍କୁ ଏପରି ବ୍ୟବସ୍ଥା କରିବା ଆବଶ୍ୟକ ଯାହା ଫଳରେ କି ଛାତ୍ରମାନେ ନୂତନ ସଂସାଧନର ସୁବିଧା ପାଇପାରିବେ ଏବଂ ସେମାନଙ୍କର ଜ୍ଞାନକୁ ସମୟପଯୋଗୀ କରିପାରିବେ ।


    ****************

    
    
    (Release ID: 1538144) Visitor Counter : 4