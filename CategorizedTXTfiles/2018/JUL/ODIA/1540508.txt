      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଜୁଲାଇ 28 ଏବଂ 29 ଲକ୍ଷ୍ନୌ ଗସ୍ତରେ ଯିବେ
      Posted On: 27 JUL 2018 9:30PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତା 28 ଓ 29 ଜୁଲାଇରେ ଦୁଇ ଦିନିଆ ଲକ୍ଷ୍ନୌ ଗସ୍ତରେ ଯିବେ ।


    ଜୁଲାଇ 28 ତାରିଖ ଦିନ "Transforming Urban Landscape" କାର୍ଯ୍ୟକ୍ରମରେ ଯୋଗଦେବେ । ଏହି କାର୍ଯ୍ୟକ୍ରମ ଭାରତ ସରକାରଙ୍କ ସହରୀ ବିକାଶ ପଦକ୍ଷେପ ଅନ୍ତର୍ଗତ ତିନୋଟି ପ୍ରମୁଖ ଯୋଜନାର ତୃତୀୟ ବାର୍ଷିକ ଅବସରରେ ଆୟୋଜିତ କରାଯାଉଛି । ଏଥି ମଧ୍ୟରେ ସହରୀ ବିକାଶ ଅନ୍ତର୍ଗତ ପ୍ରଧାନମନ୍ତ୍ରୀ ଆବାସ ଯୋଜନା (ସହର) , ସହରାଂଚଳକୁ ନୂତନ ରୂପାନ୍ତରଣ କରିବା ପାଇଁ ଅଟଳ ମିଶନ ( AMRUT ) ଏବଂ ସ୍ମାର୍ଟ ସିଟି ମିଶନ ଯୋଜନାକୁ ସାମିଲ କରାଯାଇଛି ।


    ପ୍ରଧାନମନ୍ତ୍ରୀ ଏହି ଅବସରରେ ସହରୀ ବିକାଶ ମିଶନ ଉପରେ ଆୟୋଜିତ ଏକ ପ୍ରଦର୍ଶନୀ ମଧ୍ୟ ପରିଦର୍ଶନ କରିବେ ଏବଂ ରାଜ୍ୟ ତଥା କେନ୍ଦ୍ରଶାସିତ ଅଂଚଳରୁ ଆସିଥିବା ପ୍ରଧାନମନ୍ତ୍ରୀ ସହରୀ ଆବାସ ଯୋଜନାର 35 ଜଣ ହିତାଧୀକାରୀଙ୍କ ସହିତ ସାକ୍ଷାତ କରିବେ । ଏହି ଅବସରରେ ଉତ୍ତରପ୍ରଦେଶର ବିଭିନ୍ନ ସହରରେ ବସବାସ କରୁଥିବା ଏହି ଯୋଜନାର ହିତାଧିକାରୀମାନଙ୍କ ସହିତ ଭିଡିଓ କନଫରେନସିଙ୍ଗ ଜରିଆରେ ଆଲୋଚନା କରିବେ ।


    ପ୍ରଧାମନ୍ତ୍ରୀ ଏହି ଅବସରରେ ସହରୀ ବିକାଶ ଯୋଜନା ଅଧୀନରେ ତ୍ତଉତ୍ତରପ୍ରଦେଶରେ ଅନେକ ପ୍ରକଳ୍ପର ଭିତ୍ତିପ୍ରସ୍ତର ସ୍ଥାପନ କରିବେ ଏବଂ ଉପସ୍ଥିତ ଜନସାଧାରଣଙ୍କୁ ସମ୍ବୋଧିତ କରିବେ ।


    ରାଜ୍ୟରେ ପୁଂଜି ନିବେଶକୁ ଆକୃଷ୍ଟ କରିବା ଏବଂ ଔଦ୍ୟୋଗିକୀକରଣକୁ ପ୍ରୋତ୍ସାହିତ କରିବା ପାଇଁ ଉତ୍ତର ପ୍ରଦେଶ ସରକାର ଫେବୃଆରୀ 2018ରେ ଉତ୍ତରପ୍ରଦେଶ ପୁଂଜି ନିବେଶ ସମ୍ମିଳନୀର ଆୟୋଜନ କରିଥିଲେ । ଏହାଦ୍ୱାରା ରାଜ୍ୟରେ ନୂତନ ପାରମ୍ପରିକ ଶକ୍ତି , ଭିତ୍ତିଭୂମି , ଶକ୍ତି , ସୂଚନା ଓ ପ୍ରଯୁକ୍ତି , ବୈଦ୍ୟୁତିକ ଉତ୍ପାଦନ , ପର୍ଯ୍ୟଟନ ଆଦି କ୍ଷେତ୍ରରେ 4.28ଲକ୍ଷ କୋଟି ଟଙ୍କାରୁ ଅଧିକ ପୁଂଜି ନିବେଶ କରାଯାଇପାରିଛି ।


    ବିଗତ କିଛି ମାସ ମଧ୍ୟରେ ରାଜ୍ୟରେ ସହରୀ ବିକାଶ ସହିତ ଜଡିତ 81 ଟି ପ୍ରକଳ୍ପ ପାଇଁ ପ୍ରାୟ ୬୦ ହଜାର କୋଟି ଟଙ୍କାର ପୁଂଜି ନିବେଶ ପ୍ରସ୍ତାବ ମିଳିଛି । ଜୁଲାଇ 29 ତାରିଖରେ ପ୍ରଧାନମନ୍ତ୍ରୀ ଲକ୍ଷ୍ନୌଠାରେ ଏହି ପ୍ରକଳ୍ପଗୁଡିକ ପାଇଁ ହେବାକୁ ଥିବା ଭିତ୍ତିପ୍ରସ୍ତର ସ୍ଥାପନ ସମାରୋହରେ ଯୋଗଦେବେ ।


    **********

    
    
    (Release ID: 1540508) Visitor Counter : 4