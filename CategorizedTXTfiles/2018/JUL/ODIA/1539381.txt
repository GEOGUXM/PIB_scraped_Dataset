      କ୍ୟାବିନେଟ

      ଔଷଧିୟ ଉତ୍ପାଦ, ଔଷଧିୟ ପଦାର୍ଥ, ଜୈବବିଜ୍ଞାନ ଉତ୍ପାଦ ଏବଂ କସମେଟିକ୍ସ ନିୟନ୍ତ୍ରଣ କ୍ଷେତ୍ରରେ ଭାରତ, ଇଣ୍ଡୋନେସିଆ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 18 JUL 2018 8:38PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଭାରତର କେନ୍ଦ୍ରୀୟ ଔଷଧିୟ ମାନକ ନିୟନ୍ତ୍ରଣ ସଂଗଠନ ( CDSCO ) ଏବଂ ଇଣ୍ଡୋନେସିଆର ନେସନାଲ ଏଜେନ୍ସି ଫର ଡ୍ରଗ ଏଣ୍ଡ ଫୁଡ କଣ୍ଟ୍ରୋଲ ( BPOM ) ମଧ୍ୟରେ ଔଷଧିୟ ଉତ୍ପାଦ , ଔଷଧିୟ ପଦାର୍ଥ , ଜୈବବିଜ୍ଞାନ ଉତ୍ପାଦ ଏବଂ କସମେଟିକ୍ସ ନିୟନ୍ତ୍ରଣ କ୍ଷେତ୍ରରେ ସହଯୋଗ ଉପରେ ବୁଝାମଣା ପତ୍ର ( MOU )କୁ ପିଛିଲା ଭାବେ ମଞ୍ଜୁରି ଦେଇଛନ୍ତି । ଏହି ଏମଓୟୁ 29 ମେ , 2018ରେ ଜାକାର୍ତ୍ତାଠାରେ ସ୍ୱାକ୍ଷରିତ ହୋଇଥିଲା ।


    ଆଶା କରାଯାଉଛି ଯେ ଏହି ଏମଓୟୁ ଦ୍ୱାରା ପରସ୍ପରର ନିୟାମକ ସମ୍ବନ୍ଧୀୟ ଆବଶ୍ୟକତା ବିଷୟରେ ବୁଝାମଣାକୁ ଉନ୍ନତ କରିବାରେ ସହାୟତା ମିଳିବ ଏବଂ ଏହା ଦୁଇ ଦେଶ ଲାଗି ଲାଭଜନକ ସାବ୍ୟସ୍ତ ହେବ । ଏହାଦ୍ୱାରା ଔଷଧିୟ ଉତ୍ପାଦର ରପ୍ତାନିକୁ ମଧ୍ୟ ପ୍ରୋତ୍ସାହନ ମିଳିବ ।


    ଏହି ସମାନତା , ପାରସ୍ପରିକତା ଏବଂ ଆପୋସ ସ୍ୱାର୍ଥ ଆଧାରରେ ଔଷଧିୟ ଉତ୍ପାଦର ନିୟନ୍ତ୍ରଣ ଦ୍ୱାରା ସମ୍ପୃକ୍ତ ବ୍ୟାପାରରେ ଉଭୟ ଦେଶ ମଧ୍ୟରେ ସୂଚନା ଆଦାନପ୍ରଦାନ ଏବଂ ସୌହାର୍ଦ୍ଦ୍ୟପୂର୍ଣ୍ଣ ସହଯୋଗ ଲାଗି ଏକ ଢାଞ୍ଚା ମଧ୍ୟ ପ୍ରତିଷ୍ଠା କରିବ । ଏଥିସହିତ ଏହା ଉଭୟ ଦେଶର ନିୟାମକ ପ୍ରାଧିକରଣ ମଧ୍ୟରେ ଉତ୍ତମ ବୁଝାମଣା ମଧ୍ୟ ସୁନିଶ୍ଚିତ କରିବ ।


    

    
    (Release ID: 1539381) Visitor Counter : 2