      କ୍ୟାବିନେଟ

      ଇନଷ୍ଟିଟ୍ୟୁଟ ଅଫ ଚାର୍ଟାର୍ଡ ଏକାଉଣ୍ଟାଣ୍ଟସ ଅଫ ଇଣ୍ଡିଆ, ବାହାରିନ ଇନଷ୍ଟିଟ୍ୟୁଟ ଅଫ ବ୍ୟାଙ୍କିଙ୍ଗ ଏଣ୍ଡ ଫାଇନାନ୍ସ ମଧ୍ୟରେ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 18 JUL 2018 8:36PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଆଜି ଇନଷ୍ଟିଟ୍ୟୁଟ ଅଫ ଚାର୍ଟାର୍ଡ ଏକାଉଣ୍ଟାଣ୍ଟସ ଅଫ ଇଣ୍ଡିଆ ( ICAI ) ଏବଂ ବାହାରିନ ଇନଷ୍ଟିଟ୍ୟୁଟ ଅଫ ବ୍ୟାଙ୍କିଙ୍ଗ ଏଣ୍ଡ ଫାଇନାନ୍ସ ( BIBF ) , ବାହାରିନ ମଧ୍ୟରେ ସ୍ୱାକ୍ଷରିତ ବୁଝାମଣାପତ୍ରକୁ ମଞ୍ଜୁରି ଦେଇଛନ୍ତି । ଏହାଦ୍ୱାରା ବାହାରିନରେ ଅଡିଟ , ଆର୍ଥିକ ଏବଂ ଅଡିଟ ପରୀକ୍ଷଣ ଜ୍ଞାନ ଭିତ୍ତିଭୂମିକୁ ସୁଦୃଢ଼ କରିବା ଲାଗି ମିଳିତ ଭାବେ କାର୍ଯ୍ୟ କରିବା ଲାଗି ସହାୟତା ମିଳିପାରିବ ।


    ପ୍ରମୁଖ ବିଶେଷତ୍ୱ :


    1. ଆଇସିଏଆଇ ଅଡିଟ ଏବଂ ଅର୍ଥ ସହ ସମ୍ବନ୍ଧୀୟ ବିଆଇବିଏଫର ଅଡିଟ ଏବଂ ଅର୍ଥ ପାଠ୍ୟକ୍ରମର ସମୀକ୍ଷା କରି ବିଆଇବିଏଫକୁ ବୈଷୟିକ ସହାୟତା ଉପଲବ୍ଧ କରାଇବ ।


    2. ଆଇସିଏଆଇ ନିଜ ସିଏ ପାଠ୍ୟକ୍ରମକୁ ଲାଗୁ କରିବାର ସୁପାରିସ କରିବ ଯାହାଦ୍ୱାରା ବିଆଇବିଏଫର ଛାତ୍ରଛାତ୍ରୀଙ୍କୁ ଆଇସିଏଆଇର ସଦସ୍ୟତା ପ୍ରାପ୍ତ କରିବାର ଉଦ୍ଦେଶ୍ୟରେ ଆଇସିଏଆଇ ପରୀକ୍ଷାରେ ବସିବାରେ ସହାୟତା ମିଳିପାରିବ ।


    3. ଆଇସିଏଆଇ ଯୋଗ୍ୟତା ପ୍ରାପ୍ତ ବିଆଇବିଏଫ ଛାତ୍ରଛାତ୍ରୀଙ୍କ ପାଇଁ ଆଇସିଏଆଇର ପେସାଦାର ପରୀକ୍ଷା ଆୟୋଜନ କରିବା ଲାଗି ବୈଷୟିକ ସହାୟତା ଉପଲବ୍ଧ କରାଇବ ।


    ଏହି ବୁଝାମଣାପତ୍ର ଆଇସିଏଆଇର ସଦସ୍ୟମାନଙ୍କ ପେସାଦାର ପରିଧି ବଢ଼ାଇବା ଲାଗି ସୁଯୋଗ ପ୍ରଦାନ କରିବ ଏବଂ ଏଥିସହିତ ଆଇସିଏଆଇ ସ୍ଥାନୀୟ ଜାତୀୟ ପ୍ରତିଷ୍ଠାନ ହୋଇଯିବ ।


    ଏହାର ଉଦ୍ଦେଶ୍ୟ ମିଳିତ ଭାବେ କାର୍ଯ୍ୟ କରିବା ଯଦ୍ଵାରା ସଦସ୍ୟ , ଛାତ୍ରଛାତ୍ରୀ ଏବଂ ସେମାନଙ୍କ ସଂଗଠନର ସ୍ୱାର୍ଥରେ ପାରସ୍ପରିକ ଭାବେ ଲାଭକାରୀ ସମ୍ପର୍କ ବିକଶିତ କରାଯାଇପାରିବ ।


    ଲାଭାର୍ଥୀ :


    ବାହାରିନରେ କୌଣସି ସ୍ଥାନୀୟ ଅଡିଟ ପ୍ରତିଷ୍ଠାନ ନାହିଁ । ସେଥିପାଇଁ ଆଇସିଏଆଇ ବିଆଇବିଏଫ ସହିତ ସହଯୋଗ କରୁଛି । ଏହାଦ୍ୱାରା ବାହାରିନ ବଜାରରେ କାର୍ଯ୍ୟ କରୁଥିବା ଭାରତୀୟ ଚାର୍ଟାର୍ଡ ଏକାଉଣ୍ଟାଣ୍ଟଙ୍କ ଉପରେ ସକାରାତ୍ମକ ପ୍ରଭାବ ପଡ଼ିବ । ଏଥିସହିତ ସେମାନଙ୍କ ଉପରେ ମଧ୍ୟ ପ୍ରଭାବ ପଡ଼ିବ ଯେଉଁମାନେ ବାହାରିନରୁ ସହଜରେ ଆସିବାକୁ ଚାହୁଁଛନ୍ତି । ଆଇସିଏଆଇର ପ୍ରତିଷ୍ଠା ଏବଂ ଯୋଗ୍ୟତା ପ୍ରତି ବାହାରିନର ବିଶ୍ୱାସ ରହିଛି । ବାହାରିନ ନିଜ ନାଗରିକମାନଙ୍କୁ ଏକାଉଂଟ୍ସ ଏବଂ ଅଡିଟ କ୍ଷେତ୍ରରେ ପ୍ରୋତ୍ସାହନ ଦେବା ଲାଗି ଇଚ୍ଛୁକ ଅଟେ । ଏହାଦ୍ୱାରା ସମର୍ଥ ଅଡିଟ ପେସାଦାରମାନଙ୍କ ଆଧାର ସୃଷ୍ଟି ହେବ ଯାହାଦ୍ୱାରା ଅଡିଟ କ୍ଷେତ୍ରରେ ଦକ୍ଷତା ବିକାଶର ମାର୍ଗ ପ୍ରଶସ୍ତ ହେବ ।


    *************

    
    
    (Release ID: 1539379) Visitor Counter : 1