      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ବର୍ଜ୍ୟ ନିପାଟନ ନୀତି
      Posted On: 30 JUL 2018 4:02PM by PIB Bhubaneshwar


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ମହେଶ ଶର୍ମା କହିଛନ୍ତି ଯେ ତାଙ୍କ ମନ୍ତ୍ରଣାଳୟ ପୌରସଂସ୍ଥା କଠିନ ବର୍ଜ୍ୟ (ପରିଚାଳନା ଓ ନିଷ୍କାସନ) ନିୟମାବଳୀ , 2000 ଉପରେ କଠିନ ବର୍ଜ୍ୟ ପରିଚାଳନା ନିୟମ , 2016 ବିଜ୍ଞପ୍ତି ଜାରି କରିଛନ୍ତି । ତେବେ , ଗୃହନିର୍ମାଣ ଓ ସହରାଞ୍ଚଳ ବ୍ୟାପାର ( MOHUA )ର ଏହି ବର୍ଜ୍ୟ ପରିଷ୍କରଣ ସକାଶେ ନିୟମିତ ବ୍ୟବଧାନରେ ରାଜ୍ୟ ସରକାରମାନେ ତଥା ସ୍ଥାନୀୟ ପ୍ରଶାସନ ସେମାନଙ୍କର କଠିନ ବର୍ଜ୍ୟ ପରିଚାଳନା କାର୍ଯ୍ୟ କିଭଳି ଭାବେ ସଂପାଦନ କରୁଛନ୍ତି ସେସବୁ କାର୍ଯ୍ୟର ସମୀକ୍ଷା କରିବା ଦାୟିତ୍ୱ । ରାଜ୍ୟସଭାରେ ଆଜି ଏକ ପ୍ରଶ୍ନର ଲିଖିତ ଉତ୍ତର ରଖି ମନ୍ତ୍ରୀ ଡକ୍ଟର ଶର୍ମା କହିଲେ ଯେ ଗୃହନିର୍ମାଣ ଓ ସହରାଞ୍ଚଳ ବିକାଶ ମନ୍ତ୍ରଣାଳୟ ଏବେ ସ୍ୱଚ୍ଛ ଭାରତ ଅଭିଯାନ କାର୍ଯ୍ୟକାରୀ କରୁଛି ଯାହା ବିଭିନ୍ନ ପ୍ରକଳ୍ପ ମାଧ୍ୟମରେ ପ୍ରବର୍ତ୍ତନ କରାଯାଉଛି । ଏହି କାର୍ଯ୍ୟକ୍ରମ ଅଧୀନରେ 2014-15 ଠାରୁ 2019-20 ମସିହା ମଧ୍ୟରେ 7424.24 କୋଟି ଟଙ୍କା ମଂଜୁର କରାଯାଇଛି ଏବଂ ତାହା କଠିନ ବର୍ଜ୍ୟ ପରିଚାଳନା ପ୍ରକଳ୍ପ ପାଇଁ ଉଦ୍ଦିଷ୍ଟ ।


    ଡକ୍ଟର ଶର୍ମା ସୂଚାଇଛନ୍ତି ଯେ ପର୍ଯ୍ୟାବରଣ ସୁରକ୍ଷା ଆଇନ , 1986ରେ ଥିବା ବ୍ୟବସ୍ଥା ଅନୁସାରେ ଦେଶରେ ବୃଦ୍ଧି ପାଉଥିବା ପ୍ରଦୂଷଣକୁ ରୋକିବା ସକାଶେ ଅନେକ ବିଜ୍ଞପ୍ତି ଜାରି କରାଯାଇ ସାରିଛି । ମନ୍ତ୍ରଣାଳୟ ପକ୍ଷରୁ ପର୍ଯ୍ୟାବରଣ ପ୍ରଭାବ ଆକଳନ ବିଜ୍ଞପ୍ତି 2006 ଜାରି କରାଯାଇଛି ଯାହା ବିକାଶମୂଳକ ପ୍ରକଳ୍ପ ସକାଶେ ଉଦ୍ଦିଷ୍ଟ । ସେହି ବିଜ୍ଞପ୍ତି ଅନୁଯାୟୀ , ଯେକୌଣସି ପ୍ରକାର ନୂତନ ପ୍ରକଳ୍ପ ଅଥବା କାର୍ଯ୍ୟ ବା ବର୍ତ୍ତମାନ କାର୍ଯ୍ୟକ୍ଷମ ଥିବା ପ୍ରକଳ୍ପ ଓ କାର୍ଯ୍ୟର ସଂପ୍ରସାରଣ ଓ ଆଧୁନିକୀକରଣ ଯାହାକି ଏହି ବିଜ୍ଞପ୍ତିର ସୂଚୀରେ ତାଲିକାଭୁକ୍ତ କରାଯାଇଛି , ତାହା ସେତେବେଳେ କାର୍ଯ୍ୟକାରୀ କରାଯିବ ଯେତେବେଳେ କେନ୍ଦ୍ର ସରକାରଙ୍କ ଠାରୁ ସେଥିପାଇଁ ପର୍ଯ୍ୟାବରଣ ଅନୁମତି ପତ୍ର ମିଳିବ ଅଥବା ପ୍ରସଙ୍ଗ ଅନୁସାରେ , ରାଜ୍ୟସ୍ତରୀୟ ପର୍ଯ୍ୟାବରଣ ପ୍ରଭାବ ଆକଳନ ପ୍ରାଧିକରଣ ସେଥିପାଇଁ ଅନୁମତି ପ୍ରଦାନ କରିବେ ।


    ମନ୍ତ୍ରୀ ଡକ୍ଟର ଶର୍ମା କହିଲେ ଯେ ପ୍ରାପ୍ତ ପ୍ରକଳ୍ପ ପ୍ରସ୍ତାବଗୁଡ଼ିକୁ ରାଜ୍ୟସ୍ତରୀୟ ବିଶେଷଜ୍ଞ ଆକଳନ କମିଟିମାନଙ୍କ ଦ୍ୱାରା ତର୍ଜମା କରାଯାଇଥାଏ ଏବଂ ଯେତେବେଳେ ସେଥିପାଇଁ କ୍ଲିୟରାନ୍ସ ମଞ୍ଜୁରି ମିଳେ ସେଥିରେ ପର୍ଯ୍ୟାବରଣ ନିରାପତ୍ତା ବିଷୟ ଉଲ୍ଲେଖ କରାଯାଇଥାଏ ଯଦ୍ୱାରା ତାହା ବୃଦ୍ଧି ପାଉଥିବା ପ୍ରଦୂଷଣକୁ ରୋକିବା ସକାଶେ ଉଦ୍ଦିଷ୍ଟ । ମନ୍ତ୍ରୀ ଗୃହକୁ ପୁନଶ୍ଚ ଅବଗତ କରାଇଛନ୍ତି ଯେ ସରକାର ବର୍ଜ୍ୟ ପରିଚାଳନା ନିୟମାବଳୀରେ ବ୍ୟାପକ ସଂଶୋଧନ ଘଟାଇଛନ୍ତି ଏବଂ କଠିନ ବର୍ଜ୍ୟ ପରିଚାଳନା ନିୟମ , 2016 , ପ୍ଲାଷ୍ଟିକ୍‌ ବର୍ଜ୍ୟ ପରିଚାଳନା ନିୟମ , 2016 ଏବଂ ବାୟୋ ମେଡ଼ିକାଲ ବର୍ଜ୍ୟ ପରିଚାଳନା ନିୟମ , 2016 ବିଷାକ୍ତ ଓ ଅନ୍ୟାନ୍ୟ ବର୍ଜ୍ୟ (ପରିଚାଳନା ଓ ସୀମାବହିଭୂତ ଚଳନ) ନିୟମ , 2016 , ଇ-ବର୍ଜ୍ୟ ପରିଚାଳନା ନିୟମ , 2016 ଏବଂ ନିର୍ମାଣ ଓ ଭଙ୍ଗା ବର୍ଜ୍ୟ ପରିଚାଳନା ନିୟମ , 2016 ପ୍ରବର୍ତ୍ତନ କରିଛନ୍ତି ଯାହାକି ଦେଶରେ ବିଭିନ୍ନ ପ୍ରକାର ବର୍ଜ୍ୟର ପରିଚାଳନା ସକାଶେ ଉଦ୍ଦିଷ୍ଟ ।


    ଡକ୍ଟର ଶର୍ମା ଆହୁରି ଗୁରୁତ୍ୱ ଆରୋପ କରି କହିଛନ୍ତି ଯେ ରାଜ୍ୟ ସରକାରମାନଙ୍କ ଦ୍ୱାରା ରାଜ୍ୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ ମାଧ୍ୟମରେ ବିଭିନ୍ନ ପ୍ରକାର ପ୍ରଦୂଷଣକୁ ମନିଟର କରାଯାଉଛି । ପ୍ରଦୂଷଣ ଦୃଷ୍ଟିରୁ SO 2 ସ୍ତରରେ ଦିଲ୍ଲୀ ଭଳି ସ୍ଥାନରେ ବିଗତ ବର୍ଷରେ ବିଭିନ୍ନ ପ୍ରକାର ବ୍ୟବସ୍ଥାଜନିତ ହସ୍ତକ୍ଷେପ ଫଳରେ ମାତ୍ରା ହ୍ରାସ ପାଉଥିବାର ଲକ୍ଷ୍ୟ କରାଯାଇଛି । ସେଥି ମଧ୍ୟରେ ଡ଼ିଜେଲରେ ସଲଫର ମାତ୍ରା ହ୍ରାସ କରାଯିବା , ସ୍ୱଚ୍ଛ ଇନ୍ଧନ ଯଥା ଦିଲ୍ଲୀ ଓ ମୁମ୍ବାଇ ଭଳି ସହରରେ ସିଏନଜି ଏବଂ ହାଇଦ୍ରାବାଦ , ଲକ୍ଷ୍ନୌ , ବାଙ୍ଗାଲୋର ଆଦି ସହରରେ ଏଲପିଜିର ବ୍ୟବହାର ଯୋଗୁ ଏହା ସମ୍ଭବପର ହୋଇଛି । ଅନ୍ୟାନ୍ୟା ବ୍ୟବସ୍ଥା ମଧ୍ୟରେ ଭାରତ ଷ୍ଟେଜ୍‌-4 ପ୍ରବର୍ତ୍ତନ , ନୂତନ ପାସେଞ୍ଜର କାର୍‌ ପାଇଁ ନୂଆ ଧୂଆଁ ନିର୍ଗମନ ବ୍ୟବସ୍ଥା ଏବଂ ମେଟ୍ରୋ ସିଟି ମାନଙ୍କରେ ଦୁଇଚକିଆ ଯାନ ସକାଶେ ଭାରତ ଷ୍ଟେଜ୍‌-3 ବ୍ୟବସ୍ଥା ସହ ଉନ୍ନତ ଧରଣର ଇନ୍ଧନ ବ୍ୟବହାର ନୀତି ଆତି ଅନ୍ୟତମ । ସେହିଭଳି ରୋଷେଇ ଘରେ ବ୍ୟବହାର କରାଯାଉଥିବା ଘରୋଇ ଜାଳେଣିରେ ମଧ୍ୟ ପରିବର୍ତ୍ତନ ଘଟାଯାଇଛି । ସେଠାରେ କୋଇଲା ପରିବର୍ତ୍ତେ ଏଲପିଜି ଓ ସିଏନଜି ବ୍ୟବହାର କରାଯାଉଛି ଯଦ୍ୱାରା SO 2 ମାତ୍ରାରେ ଯଥେଷ୍ଟ ହ୍ରାସ ପରିଲକ୍ଷିତ ହୋଇଛି ।


    ମନ୍ତ୍ରୀ ଡକ୍ଟର ଶର୍ମା କହିଲେ ଯେ ଗୃହନିର୍ମାଣ ଓ ସହରାଞ୍ଚଳ ବ୍ୟାପାର ମନ୍ତ୍ରଣାଳୟର ସାମଗ୍ରିକ ଦାୟିତ୍ୱ ହେଲା ରାଜ୍ୟ ସରକାରମାନେ ଏବଂ ସ୍ଥାନୀୟ ପ୍ରଶାସନ ପକ୍ଷରୁ କଠିନ ବର୍ଜ୍ୟ ପରିଚାଳନା ସକାଶେ ଗ୍ରହଣ କରାଯାଇଥିବା ପଦକ୍ଷେପ ସଂପର୍କରେ ନିୟମିତ ଭାବେ ସମୀକ୍ଷା କରିଦେଖିବା । ଗୃହନିର୍ମାଣ ଓ ସହରାଞ୍ଚଳ ବ୍ୟାପାର ମନ୍ତ୍ରଣାଳୟର ବାର୍ଷିକ ବିବରଣୀରେ କଠିନ ବର୍ଜ୍ୟ ପରିଚାଳନା ନିମୟ 2016ର ପ୍ରବର୍ତ୍ତନ ସଂପର୍କରେ ପ୍ରଦତ୍ତ ସୂଚନା ଅନୁସାରେ 2016-17 ବର୍ଷରେ ଦେଶରେ ଦୈନିକ କଠିନ ବର୍ଜ୍ୟ ଉତ୍ପନ୍ନର ପରିମାଣ 1 , 50 , 000 ଟନ୍‌ ଥିଲା । ସେଥି ମଧ୍ୟରୁ ଆନୁମାନିକ 90% (1 , 35 , 000 ମେଟ୍ରିକ୍‌ ଟନ୍‌/ ଦୈନିକ) ସଂଗ୍ରହ କରାଯାଉଥିଲା । ସଂଗୃହୀତ କଠିନ ବର୍ଜ୍ୟ ମଧ୍ୟରୁ 20% (27 , 000 ମେଟ୍ରିକ୍‌ ଟନ୍‌/ ଦୈନିକ)କୁ ପ୍ରକ୍ରିୟାକରଣ କରାଯାଉଥିବା ବେଳେ ଅବଶିଷ୍ଟ 80% (10 , 8000 ମେଟ୍ରିକ୍‌ ଟନ୍‌/ଦୈନିକ) ଡ଼ମ୍ପିଂୟାର୍ଡ଼ରେ ଫିଙ୍ଗା ଯାଉଛି ।


    ଉମନ୍ତ୍ରୀ ଡକ୍ଟର ଶର୍ମା ଆହୁରି ସୂଚନା ପ୍ରଦାନ କରି କହିଲେ ଯେ ଦେଶରେ NWMP ଅଧୀନରେ 2500ଟି ସ୍ଥାନରେ ଥିବା ଜଳରାଶିର ଜଳର ଗୁଣାତ୍ମକ ମାନ ମନିଟର କରାଯାଉଛି । ସେଥିରୁ ପ୍ରାପ୍ତ ସୂଚନା ଅନୁସାରେ ଜୈବ ପ୍ରଦୂଷଣ ହିଁ ସେହିସବୁ ଜଳରାଶିକୁ ପ୍ରଦୂଷିତ କରିବାର ମୁଖ୍ୟ କାରଣ ଓ ଉତ୍ସ । ଏହା ଫଳରେ ବାୟୋ- କେମିକାଲ୍‌ ଅକ୍ସିଜେନ୍‌ ଡ଼ିମାଣ୍ଡ ( BOD ) ବୃଦ୍ଧି ପାଉଛି । ବିଓଡ଼ି ସାନ୍ଧ୍ରତାର ନିୟମାବଳୀ ଆଧାରରେ ସିପିସିବି 2015 ମସିହାରେ ଦେଶରେ 302ଟି ପ୍ରଦୂଷିତ ଜଳରାଶି ଏବଂ 2008ରେ 150ଟି ପ୍ରଦୂଷିତ ନଦୀଖଣ୍ଡ ଥିବାର ଚିହ୍ନଟ କରିଛି । ନଦୀଧାର ଖଣ୍ଡ ପ୍ରଦୂଷିତ ହେବାର ମୁଖ୍ୟ କାରଣ ହେଉଛି ସେଥି ମଧ୍ୟକୁ ଅପ୍ରକ୍ରିୟାକୃତ /ଆଂଶିକ ଭାବେ ପ୍ରକ୍ରିୟାକୃତ ଭାବେ ଛାଡ଼ିଦିଆଯାଉଥିବା ବର୍ଜ୍ୟ ଏବଂ ଶିଳ୍ପ ବର୍ଜ୍ୟଜଳର ପ୍ରବେଶ ।


    ସରକାର ଦେଶରେ ଜଳ ପ୍ରଦୂଷଣକୁ ରୋକିବା ସକାଶେ ଗ୍ରହଣ କରିଥିବା ପ୍ରମୁଖ କାର୍ଯ୍ୟାନୁଷ୍ଠାନମାନଙ୍କ ତାଲିକା ନିମ୍ନରେ ପ୍ରଦାନ କରାଗଲା:


     1. ଏସପିସିବି/ପିସିସିମାନଙ୍କ ଦ୍ୱାରା ନିର୍ଦ୍ଧାରିତ ମାନାଙ୍କକୁ ମାନି ନଦୀଜଳର ଗୁଣାତ୍ମକ ମାନରେ ଉନ୍ନତି ଘଟାଇବା ସକାଶେ କାର୍ଯ୍ୟାନୁଷ୍ଠାନ ଗ୍ରହଣ ;

     2. କ୍ଷୁଦ୍ର ଧରଣର ଶିଳ୍ପ ୟୁନିଟମାନଙ୍କ ସକାଶେ ମିଳିତ ବର୍ଜ୍ୟ ପ୍ରକ୍ରିୟାକରଣ ପ୍ଲାଣ୍ଟ୍‌ ସ୍ଥାପନ କରିବା
     3. ତଳଳ ବର୍ଜ୍ୟ ଛାଡ଼ିବାକୁ ସଂପୂର୍ଣ୍ଣ ରୂପେ ବନ୍ଦ କରିବା ସକାଶେ ନିର୍ଦ୍ଦେଶନାମା ଜାରି
     4. ବର୍ଜ୍ୟ ପରିଚାଳନା ଓ ଜଳର ଗୁଣାତ୍ମକ ମାନରକ୍ଷା ସକାଶେ ରାଜ୍ୟ ସରକାରମାନଙ୍କ ପକ୍ଷରୁ କାର୍ଯ୍ୟଯୋଜନା ପ୍ରସ୍ତୁତ
     5. ଅନଲାଇନ୍‌ ବର୍ଜ୍ୟ ମନିଟରିଂ ବ୍ୟବସ୍ଥା ଅବସ୍ଥାପିତ କରି ନଦୀ ଅଥବା ଜଳରାଶିକୁ ସିଧାସଳଖ ବର୍ଜ୍ୟଜଳ ଛଡ଼ାଯିବା ଭଳି ପ୍ରକ୍ରିୟାକୁ ବନ୍ଦ କରିବା
     6. ବ୍ୟବହାର ଅଯୋଗ୍ୟ ଜଳର ଆକଳନ ସକାଶେ ମନିଟରିଂ ବ୍ୟବସ୍ଥା ସ୍ଥାପନ କରିବା
     7. ପ୍ରଦାନ ପର୍ଯ୍ୟାବରଣ (ସୁରକ୍ଷା) ଆଇନ , 1986ର ଧାରା 5 ଅନୁସାରେ ଶିଳ୍ପସଂସ୍ଥାମାନଙ୍କୁ ନିର୍ଦ୍ଦେଶନାମା ଜାରି କରିବା ଏବଂ ଜଳ (ପ୍ରଦୂଷଣ ନିରାକରଣ ଓ ନୟନ୍ତ୍ରଣ) ଆଇନ , 1974ର ଧାରା 18(1) ଓ ବାୟୁ (ପ୍ରଦୂଷଣ ନିରାକରଣ ଓ ନିୟନ୍ତ୍ରଣ) ଆଇନ , 1981 ଅନୁସାରେ ଶିଳ୍ପସଂସ୍ଥା ମାନଙ୍କୁ ନୋଟିସ ଜାରି କରିବା

    **************

    
    
    (Release ID: 1540820) Visitor Counter : 2
    
    
    
    
    

7.