      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ସଫଳତାର ସହ ଦେଶବ୍ୟାପୀ ସ୍ୱଚ୍ଛତା ପଖୱାଡ଼ା ପକ୍ଷ ପାଳନ
      Posted On: 31 JUL 2018 6:35PM by PIB Bhubaneshwar


    ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଏବଂ ଏଥିସହ ସଂଯୁକ୍ତ ବିଭିନ୍ନ କାର୍ଯ୍ୟାଳୟ ଓ ତୈଳ ଓ ବାଷ୍ପ ସିପିଏସଇମାନ ସ୍ୱଚ୍ଛ ଭାରତ ପଖୱାଡ଼ା ପକ୍ଷ ପାଳନ କରିଛନ୍ତି । ଏହି ପକ୍ଷ 2018 ମସିହା ଜୁଲାଇ 01 ତାରିଖ ଠାରୁ ଆରମ୍ଭ କରି 15 ତାରିଖ ପର୍ଯ୍ୟନ୍ତ ବେଶ ଉତ୍ସାହ ଏବଂ ଉଦ୍ଦୀପନା ମଧ୍ୟରେ ପାଳନ କରାଯାଇଛି । ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ସ୍ୱଚ୍ଛତା ପଖୱାଡ଼ା ପକ୍ଷ ପାଳନ କରାଯିବାର ମୁଖ୍ୟ ଉଦ୍ଦେଶ୍ୟ ଥିଲା “ ଅଭିନବତ୍ୱ ” ଏବଂ “ ପୋଷଣୀୟତା ” ପ୍ରୟାସ ।


    ଏହି ଉପଲକ୍ଷେ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ସ୍ୱଚ୍ଛତା ପଖୱାଡ଼ା ପ୍ରସ୍ତୁତି ସଂପର୍କରେ ସମୀକ୍ଷା କରିବା ସକାଶେ ଏକ ବୈଠକର ଆୟୋଜନ କରାଯାଇଥିଲା ଏବଂ ସେଥିରେ ମନ୍ତ୍ରଣାଳୟର ପ୍ରଶାସନିକ ନିୟନ୍ତ୍ରଣରେ ଥିବା ସଂଯୁକ୍ତ ବିଭିନ୍ନ କାର୍ଯ୍ୟାଳୟ ଏବଂ ସିପିଏସଇର ପ୍ରତିନିଧିମାନେ ଯୋଗ ଦେଇଥିଲେ । ଏହି ବୈଠକ 20.06.2018 ତାରିଖ ଦିନ ପିଏନଜି ସଚିବଙ୍କ ଅଧ୍ୟକ୍ଷତାରେ ଅନୁଷ୍ଠିତ ହୋଇଥିଲା । ସମସ୍ତ ତୈଳ ଓ ବାଷ୍ପ ସିପିଏସଇ/ ସଂଯୁକ୍ତ କାର୍ଯ୍ୟାଳୟଙ୍କୁ ପରାମର୍ଶ ଦିଆଯାଇଥିଲା ଯେ ଏହି ପଖୱାଡ଼ାକୁ କେବଳ ସାଂକେତିକ ଢ଼ଙ୍ଗରେ ପାଳନ ନକରି ସ୍ୱଚ୍ଛତା ପଖୱାଡ଼ାର ପ୍ରବର୍ତ୍ତନକୁ ପରବର୍ତ୍ତୀ ପର୍ଯ୍ୟାୟକୁ ନେଇଯିବା ସକାଶେ ସମସ୍ତେ ପ୍ରୟାସ କରିବା ଉଚିତ ।


    ସ୍ୱଚ୍ଛତା ପଖୱାଡ଼ା ଅଧୀନରେ ପିଏନଜି ସଚିବ ଡ଼କ୍ଟର ଏମ ଏମ କୁଟ୍ଟି ମନ୍ତ୍ରଣାଳୟର ସମସ୍ତ ଅଧିକାରୀ ତଥା କର୍ମଚାରୀମାନଙ୍କୁ ସ୍ୱଚ୍ଛତା ଶପଥପାଠ କରାଇଥିଲେ । କାର୍ଯ୍ୟସ୍ଥଳୀକୁ କିଭଳି ଭାବେ ସ୍ୱଚ୍ଛ ରଖାଯିବ ଏବଂ ଏହାର ଗୁରୁତ୍ୱ ସଂପର୍କରେ ଅଧିକାରୀ ତଥା କର୍ମଚାରୀମାନଙ୍କୁ 02.07.2018 ତାରିଖ ଦିନ ସଚେତନ କରାଯାଇଥିଲା । କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଏହି ଅବସରରେ 13.07.2018 ତାରିଖ ଦିନ ଭୁବନେଶ୍ୱର ଅଞ୍ଚଳର ସତ୍ୟନଗର , ଭରତପୁର ଓ ଖଣ୍ଡଗିରି ଅଞ୍ଚଳରେ ଏକ ସ୍ୱଚ୍ଛତା ଅଭିଯାନରେ ସାମିଲ ହୋଇଥିଲେ । ଏହିସବୁ ଅଞ୍ଚଳକୁ ଇଣ୍ଡିଆନ ଅଏଲ ଦ୍ୱାରା ସ୍ୱଚ୍ଛତା ପାଇଁ ଗ୍ରହଣ କରାଯାଇଛି ଏବଂ ସେହିସବୁ ଅଞ୍ଚଳରେ ନିୟମିତ ଭାବେ ସ୍ୱଚ୍ଛତା କାର୍ଯ୍ୟକ୍ରମ ପ୍ରବର୍ତ୍ତନ କରାଯିବ । ଲୋକମାନଙ୍କୁ ସ୍ୱଚ୍ଛତା ସଂପର୍କରେ ଅବଗତ କରାଇବା ସକାଶେ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ “ ମେରୀ ସ୍ୱଚ୍ଛତା ” ଶୀର୍ଷକ ଏକ ପ୍ରବନ୍ଧ ରଚନା ପ୍ରତିଯୋଗିତା , ସ୍ଲୋଗାନ ଲିଖନ ପ୍ରତିଯୋଗିତା ; ପୋଷ୍ଟର ଅଙ୍କନ ପ୍ରତିଯୋଗିତା ଏବଂ ମନ୍ତ୍ରଣାଳୟର ଅଧିକାରୀ ତଥା କର୍ମଚାରୀମାନଙ୍କ ପରିବାରର ସଦସ୍ୟମାନଙ୍କ ସକାଶେ ଝୋଟ ବ୍ୟାଗ ଉପରେ ଏକ କର୍ମଶାଳାର ଆୟୋଜନ କରାଯାଇଥିଲା ।


    ପ୍ରଧାନମନ୍ତ୍ରୀଙ୍କ ସ୍ୱଚ୍ଛତା ପରିପଳ୍ପନା ସମସ୍ତଙ୍କୁ ଏକ ଦାୟିତ୍ୱ ଭାବେ ପ୍ରଭାବିତ କରିଛି ଏବଂ ଏହି ସ୍ୱଚ୍ଛତା ପଖୱାଡ଼ା ମାଧ୍ୟମରେ ସେମାନେ ତାହା ବ୍ୟକ୍ତ କରିପାରିରବ । ଏପ୍ରିଲ 2016 ଠାରୁ ଏହା ଆରମ୍ଭ କରାଯାଇଛି ଏବଂ ଏହାର ଉଦ୍ଦେଶ୍ୟ ହେଲା ଏହି ପକ୍ଷରେ ମନ୍ତ୍ରଣାଳୟଠାରୁ ଆରମ୍ଭ କରି ବିଭାଗ ତଥା ସଂଯୁକ୍ତ କାର୍ଯ୍ୟାଳୟରେ ସର୍ବତ୍ର ସ୍ୱଚ୍ଛତା କାର୍ଯ୍ୟକ୍ରମ ଉପରେ ଗୁରୁତ୍ୱ ପ୍ରଦାନ କରିବା । ତୈଳ ଓ ବାଷ୍ପ ସିପିଏସଇ/ ସମ୍ବନ୍ଧୀତ କାର୍ଯ୍ୟାଳୟମାନଙ୍କ ଦ୍ୱାରା ପ୍ରଥମ ଥର ପାଇଁ ଗ୍ରହଣ କରାଯାଇଥିବା ସ୍ୱଚ୍ଛତା ରେଙ୍କିଙ୍ଗ ବ୍ୟବସ୍ଥା କରାଯାଇଛି । ବିଭିନ୍ନ କାର୍ଯ୍ୟାଳୟର ସ୍ୱଚ୍ଛତା ପଖୱାଡ଼ା କାର୍ଯ୍ୟକ୍ରମର ଗୁଣାତ୍ମକ ମାନକୁ ନେଇ ଏକ କମିଟି ସେମାନଙ୍କର ତାଲିକା ପ୍ରସ୍ତୁତ କରିଥିଲେ । ଏହି ରେଙ୍କିଙ୍ଗରେ ଓଏନଜିସି ପ୍ରଥମ ସ୍ଥାନ ଅଧିକାର କରି ବିଜୟୀ ହୋଇଥିବା ବେଳେ ଆଇସିଏଲ ଦ୍ୱିତୀୟ ଏବଂ ଏଚପିସିଏଲ ତୃତୀୟ ସ୍ଥାନ ଅଧିକାର କରିଛି । ସେହିଭଳି ସଂମ୍ବନ୍ଧିତ ପିପିଏସି କାର୍ଯ୍ୟାଳୟକୁ ଉଚ୍ଚତର ସୁପାରିଶ ବର୍ଗ ଭାବେ ମନୋନୀତ କରାଯାଇଛି ।


    ପେଟ୍ରୋଲିୟମ ଓ ପ୍ରାକୃତିକ ବାଷ୍ୱ ମନ୍ତ୍ରଣାଳୟ , ଏହାର ସଂଯୁକ୍ତ କାର୍ଯ୍ୟାଳୟ ଏବଂ ତୈଳ ଓ ବାଷ୍ପ ସିପିଏସଇ କାର୍ଯ୍ୟାଳୟମାନଙ୍କ ପକ୍ଷରୁ ଆରମ୍ଭ କରାଯାଇଥିବା ବିଭିନ୍ନ ପ୍ରକାର ସ୍ୱଚ୍ଛତା ପଖୱାଡ଼ା ପ୍ରୟାସ/ କାର୍ଯ୍ୟକ୍ରମ ସଂପର୍କରେ ନିମ୍ନରେ ସୂଚୀତ କରାଗଲା:


    ଓଏନଜିସି ପକ୍ଷରୁ ଏହି ସ୍ୱଚ୍ଛତା ପଖୱାଡ଼ା ପକ୍ଷ ପାଳନ ସମୟରେ ଆଇଏଚଏଚଏଲ/ବିଦ୍ୟାଳୟ ଶୌଚାଗାର/ ଗୋଷ୍ଠୀ ଶୌଚାଗାର ଭାବେ ମୋଟ 4282ଟି ୟୁନିଟ ନିର୍ମାଣ କରିଛି ।


    ମନ୍ତ୍ରଣାଳୟ ଓ ଏହାସହ ସଂଶ୍ଳିଷ୍ଟ ବିଭିନ୍ନ କାର୍ଯ୍ୟାଳୟ ପକ୍ଷରୁ ଅନେକଗୁଡ଼ିଏ କାର୍ଯ୍ୟକ୍ରମ ଆରମ୍ଭ କରାଯାଇଛି । ସେଥି ମଧ୍ୟରେ ପ୍ରୋଜେକ୍ଟ ଗ୍ରୀନସୋଲ ଯେଉଁଥିରେ ପୁରୁଣା ଜୋତାମାନଙ୍କ ପୁନଃଚକ୍ରଣ ଏବଂ ଉତ୍ପାଦନ କରାଯାଇ ମୋଟ 5052 ହଳ ନୂଆ ଜୋତା ଗରିବ ଛାତ୍ରଛାତ୍ରୀମାନଙ୍କୁ ବଣ୍ଟନ କରାଯାଇଛି । ସେହିଭଳି ଗୁଜରାଟର ହାଜିରାରେ 118ଟି ବିଦ୍ୟାଳୟର ଦୁଇଟି ୟୁନିଟ ଲେଖାଏ “ ଅଶୁଦ୍ଧିନାଶକ ” ( କୌଣସି ପ୍ରକାର ବିଜୁଳି ଅଥବା ଇନ୍ଧନର ଆବଶ୍ୟକତା ନଥାଇ) ସ୍ଥାପନ କରାଯାଇଛି । ତ୍ରିପୁରା , ଝାଡ଼ଖଣ୍ଡ , ଓଡ଼ିଶା ଏବଂ ଆସାମରେ ସୌରଶକ୍ତି ଚାଳିତ ସ୍ୱଚ୍ଛ ପାନୀୟ ଜଳ ଏଟିଏମ ସ୍ଥାପନ କରାଯାଇଛି । ସେହି ସବୁ ସ୍ଥାନରେ ଏକଲକ୍ଷରୁ ଅଧିକ ଜନସଂଖ୍ୟାଯୁକ୍ତ ଲୋକ ଉପକୃତ ହୋଇପାରିବେ । “ ହିମାଳୟ କାର୍ଯ୍ୟକ୍ରମ ” ମାଧ୍ୟମରେ 700 ବ୍ୟାଗ ବର୍ଜ୍ୟ ସଂଗ୍ରହ କରାଯାଇଛି । ଓଏମସି ଦ୍ୱାରା କ୍ଷେତ୍ରୀୟ କାର୍ଯ୍ୟାଳୟର ଉପଭୋକ୍ତାମାନଙ୍କୁ ପ୍ଲାଷ୍ଟିକ ବ୍ୟାଗ ପରିବର୍ତ୍ତେ ଝୋଟ ବ୍ୟାଗ ପ୍ରଦାନ କରାଯାଇଛି । ବନୀକରଣ କାର୍ଯ୍ୟକ୍ରମ ମାଧ୍ୟମରେ ହିମାଳୟ ଅଞ୍ଚଳର କେତେକ ଚିହ୍ନିତ ଶୁଷ୍କ ଓ ଟାଙ୍ଗରା ଭୂଇଁରେ ବିହନ ବଲ ପକାଯାଇଛି ଏବଂ ନଦୀପାଶ୍ୱର୍ରେ ଟ୍ୟାଙ୍କ ଟ୍ରକ ଡ଼୍ରାଇଭରମାନଙ୍କ ସହଯୋଗରେ ଏଭଳି କାର୍ଯ୍ୟ ସମ୍ପାଦନ କରାଯାଇଛି । ତୈଳ ଓ ବାଷ୍ପ ସିପିଏସଇମାନଙ୍କ ଦ୍ୱାରା ଏଭଳି କାର୍ଯ୍ୟ ସମ୍ପନ୍ନ ହୋଇଛି ।


    ପଖୱାଡ଼ା କାର୍ଯ୍ୟକ୍ରମର ଏକ ବିଶେଷତ୍ୱ ହେଲା ଏହିଯେ ସ୍ୱଚ୍ଛତା ପ୍ରୟାସ ସହ ପ୍ରଯୁକ୍ତିର ମିଶ୍ରଣ ଘଟାଯାଇଛି ଯାହା ଜନସଚେତନତା ବୃଦ୍ଧିକୁ ତ୍ୱରାନ୍ୱିତ କରିଛି । ଏହି ଅବସରରେ ଏକ କ୍ୟୁଆର କୋଡ଼ ବିଶାଖାପାଟଣାଠାରେ ଅଭିଯାନ ଆରମ୍ଭ କରାଯାଇଥିଲା ଯାହା ମାଧ୍ୟମରେ ସ୍ୱଚ୍ଛ ଭାରତ ଅଭିଯାନରେ କାର୍ଯ୍ୟକ୍ରମରେ ସ୍ୱତଃପ୍ରବୃତ୍ତ ଭାବେ ସାମିଲ ହେବାକୁ ଜନସାଧାରଣଙ୍କୁ ସୁଯୋଗ ପ୍ରଦାନ କରିଥିଲା । ଏହି କାର୍ଯ୍ୟକ୍ରମ ବସ ଷ୍ଟାଣ୍ଡ , ରେଳ ଷ୍ଟେସନ , ରେସ୍ତୋରାଁ , କଲେଜ ଆଜି ସ୍ଥାନରେ କରାଯାଇଥିଲା । କ୍ୟୁଆର କୋଡ଼ ଏଭଳି ଭର୍ଚୁଆଲ ପ୍ରଚାର ଅଭିଯାନର ଏକ ଶକ୍ତିଶାଳୀ ମାଧ୍ୟମ ବୋଲି ବିବେଚନା କରାଯାଇଛି ।


    ଏହାତିରିକ୍ତ , ତିନୋଟିଯାକ ତୈଳ ବିତରକ କମ୍ପାନୀଙ୍କ 4200ଟି ରିଟେଲ ଆଉଟଲେଟସ୍ୱଚ୍ଛ ସର୍ଭେକ୍ଷଣର ଫଳାଫଳ ଘୋଷଣ କରାଯାଇଥିଲା ଏବଂ ତାହା କ୍ୱାଲିଟି କାଉନସିଲ ଅଫ୍ ଇଣ୍ଡିଆ (କ୍ୟୁସିଆଇ) ସହଯୋଗରେ ଦେଶର 50ଟି ସହରରେ ସଂପାଦନ କରାଯାଇଥିଲା । ତାଲିମପ୍ରାପ୍ତ ଆକଳକମାନଙ୍କ ଦ୍ୱାରା ହାତଧରା ଡ଼ିଭାଇସ ମାଧ୍ୟମରେ ଓ ରିଅଲ ଟାଇମ ଭିତ୍ତିରେ ସେମାନଙ୍କର ସକଳ ପ୍ରକାର ତଥ୍ୟାବଳୀ ସଂଗ୍ରହ କରାଯାଇଥିଲା । ଏହାକୁ ତିନି ପର୍ଯ୍ୟାୟରେ ଯାଞ୍ଚ କରାଯାଇଥିଲା । ଏହି ରେଙ୍କିଙ୍ଗରେ ମୁମ୍ବାଇର ବିପିସିଏଲ , ଫରିଦାବାର ଏଚପିସିଏଲ ଓ ଆଇସିଏଲ ଯଥାକ୍ରମେ ସ୍ଥାନ ଅଧିକାର କରିଚନ୍ତି ।


    ଆନ୍ତଃ ରିଫାଇନେରୀ ଦ୍ୱିତୀୟ ସଂସ୍କରଣ ତୈଳ ଓ ବାଷ୍ପ ସିପିଏସଇ/ ଜେଭିମାନଙ୍କ ମଧ୍ୟରେ କରାଯିବା ସହ ସ୍ୱଚ୍ଛତା ସୂଚୀ ଆଧରରେ ଏହା ଆରମ୍ଭ କରାଯିବ ।


    - ପିଏନଜି ସଚିବ ଏହି କାର୍ଯ୍ୟକ୍ରମରେ ଯୋଗ ଦେଇ ସ୍ୱଚ୍ଛତା ପଖୱାଡ଼ା ପୁରସ୍କାର ପ୍ରଦାନ କରିଥିଲେ ଏବଂ ରିଟେଲ ଆଉଟଲେଟ ବିଜେତାମାନଙ୍କୁ ସେମାନଙ୍କର ବିଭିନ୍ନ ପ୍ରକାର ପ୍ରୟାସ ସକାଶେ ସ୍ୱଚ୍ଛତା ପଖୱାଡ଼ା 31.07.2018 ତାରିଖ ଦିନ ପ୍ରଦାନ କରାଯାଇଥିଲା । ଏହି ସବୁ ପଖୱାଡ଼ା ପ୍ରୟାସ/ କାର୍ଯ୍ୟକ୍ରମ ସଂପର୍କରେ ବର୍ଣ୍ଣନାତ୍ମକ ବିବରଣୀ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟର ୱେବସାଇଟରେ ଅପଲୋଡ଼ କରାଯାଇଛି । ଏହା ବ୍ୟତୀତ , ମନ୍ତ୍ରଣାଳୟ ପକ୍ଷରୁ ସ୍ୱଚ୍ଛତା ପଖୱାଡ଼ା କାର୍ଯ୍ୟକଳାପ ଏବଂ ପାନୀୟ ଜଳ ଓ ପରିମଳ ମନ୍ତ୍ରଣାଳୟ ପକ୍ଷରୁ “ ସ୍ୱଚ୍ଛତା ସମୀକ୍ଷା ” ଫଟୋ ପୋର୍ଟାଲ , ଭିଡ଼ିଓ କ୍ଲିପ୍ମାନ ଅପ୍ଲୋଡ଼ କରାଯାଇଛି ।


    **********

    
    
    (Release ID: 1541111) Visitor Counter : 1