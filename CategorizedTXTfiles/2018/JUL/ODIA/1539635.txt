      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଜୁନ 2018 ସୁଦ୍ଧା 550ରୁ ଉର୍ଦ୍ଧ୍ଵ ଷ୍ଟାର୍ଟଅପକୁ ପରାମର୍ଶ
      • 2,20,000 ପଞ୍ଜୀକରଣ ହାସଲ
      • 1 ଲକ୍ଷରୁ ଅଧିକ ସମସ୍ୟାର ସମାଧାନ
      Posted On: 23 JUL 2018 3:46PM by PIB Bhubaneshwar


    ଇନକ୍ୟୁବେସନ ଏବଂ ଅନୁଦାନ ସମର୍ଥନ ନେଇ 550ରୁ ଉର୍ଦ୍ଧ୍ଵ ଷ୍ଟାର୍ଟଅପକୁ 2018 ଜୁନ ମାସ ସୁଦ୍ଧା ଷ୍ଟାର୍ଟଅପ ଇଣ୍ଡିଆ ହବ୍ ଦ୍ୱାରା ପରାମର୍ଶ ପ୍ରଦାନ କରାଯାଇଛି । 2 , 20 , 000 ପଞ୍ଜୀକରଣ ହାସଲ କରାଯାଇଛି ଏବଂ 1 ଲକ୍ଷରୁ ଅଧିକ ସମସ୍ୟାର ସମାଧାନ କରାଯାଇଛି ।


    2018 ମେ ’ ରେ ଘୋଷଣା କରାଯାଇଥିବା ଷ୍ଟାର୍ଟଅପ ଇଣ୍ଡିଆ କାର୍ଯ୍ୟକ୍ରମର ଦ୍ୱିତୀୟ ଦଫାରେ ନୀତି ଆୟୋଗ ଦ୍ୱାରା ଅନୁଦାନ ପାଇବା ପାଇଁ ଅଟଳ ଇନକ୍ୟୁବେସନ କେନ୍ଦ୍ର ଏବଂ ପ୍ରତିଷ୍ଠିତ ଇନକ୍ୟୁବେସନ କେନ୍ଦ୍ର ସମେତ 8ଟି ଇନକ୍ୟୁବେସନ କେନ୍ଦ୍ରର ଚୟନ କରାଯାଇଛି । 2017-18ରେ ପ୍ରଥମ ଦଫାରେ 19ଟି ଇନକ୍ୟୁବେସନ କେନ୍ଦ୍ରମାନଙ୍କର ଚୟନ କରାଯାଇଛି ।


    2018 ଜୁଲାଇରେ ଅଟଳ ଅଭିନବତ୍ୱ ମିଶନ ଇନକ୍ୟୁବେସନ କେନ୍ଦ୍ର ପରିଚାଳନା ଏବଂ ମୂଲ୍ୟାୟନ ଭିତ୍ତିଭୂମିର ଶୁଭାରମ୍ଭ ହୋଇଛି ଯେଉଁଠାରେ କି ପ୍ରତିମାସରେ ଉଦ୍ଭବକାରୀମାନଙ୍କ ଦ୍ୱାରା ଇନକ୍ୟୁବେସନ ପ୍ରଦର୍ଶନ ସମ୍ପର୍କିତ ତଥ୍ୟ ପ୍ରଦାନ କରାଯାଉଛି । ମାସିକ ବିବରଣୀରୁ ପର୍ଯ୍ୟାପ୍ତ ପରିମାଣରେ ତଥ୍ୟ ମିଳିବା ପରେ ପ୍ରଦର୍ଶନର ବିଶ୍ଲେଷଣ କରାଯିବ । ସମ୍ପ୍ରତି ଅଟଳ ଇନକ୍ୟୁବେସନ ମିଶନ ଦ୍ୱାରା ପ୍ରତିଷ୍ଠା କରାଯାଇଥିବା ଅଟଳ ଇନକ୍ୟୁବେସନ କେନ୍ଦ୍ର ଏବଂ ପ୍ରତିଷ୍ଠିତ ଇନକ୍ୟୁବେସନ କେନ୍ଦ୍ରମାନଙ୍କରେ 360ରୁ ଉର୍ଦ୍ଧ୍ଵ ଷ୍ଟାର୍ଟଅପମାନଙ୍କର ଉଦ୍ଭବ ହୋଇଛି ।


    ବାୟୋ-ଟେକ୍ନୋଲଜି ବିଭାଗ ଦ୍ୱାରା ଷ୍ଟାର୍ଟଅପ ଇଣ୍ଡିଆ ପଦକ୍ଷେପ ମାଧ୍ୟମରେ 31ଟି ଇନକ୍ୟୁବେଟର ପ୍ରତିଷ୍ଠା କରାଯାଇଛି ଏବଂ ଜାତୀୟସ୍ତରୀୟ ବିଶେଷଜ୍ଞମାନଙ୍କ ଦ୍ୱାରା ସେମାନଙ୍କର ପ୍ରଦର୍ଶନକୁ ସମୀକ୍ଷା କରାଯାଉଛି । ବିଜ୍ଞାନ ଏବଂ ପ୍ରଯୁକ୍ତି ବିଦ୍ୟା ବିଭାଗ ଷ୍ଟାର୍ଟଅପ ଇଣ୍ଡିଆ କାର୍ଯ୍ୟ ଯୋଜନା ଅଧୀନରେ 11ଟି ବୈଷୟିକ ବ୍ୟବସାୟିକ ଇନକ୍ୟୁବେଟର ( TBI ) ପ୍ରତିଷ୍ଠା କରିଛି । ଅଭିନବତ୍ୱ , ଇନକ୍ୟୁବେସନ ଏବଂ ପ୍ରାଦ୍ୟୋଗିକୀ ଉଦ୍ୟୋଗକୁ ନେଇ ଗଠିତ ଜାତୀୟ ବିଶେଷଜ୍ଞ ଉପଦେଷ୍ଟା କମିଟି ଦ୍ୱାରା ଟିବିଆଇଗୁଡ଼ିକର ପ୍ରଦର୍ଶନକୁ ନିୟମିତ ସମୀକ୍ଷା କରାଯାଉଛି । ଅଟଳ ଅଭିନବତ୍ୱ ମିଶନ ଅଧୀନରେ ଟିଙ୍କରିଂ ପରୀକ୍ଷାଗାର ପ୍ରତିଷ୍ଠା କରିବା ପାଇଁ 2441ଟି ବିଦ୍ୟାଳୟର ଚୟନ କରାଯାଇଛି ଏବଂ 1657ଟି ଟିଙ୍କରିଂ ପରୀକ୍ଷାଗାରକୁ 12 ଲକ୍ଷ ଟଙ୍କା ଲେଖାଁଏ ପ୍ରଦାନ କରାଯାଇଛି । ବିଜ୍ଞାନ ଓ ପ୍ରଯୁକ୍ତି ବିଭାଗ ଓ ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା ଯୁଗ୍ମ ଭାବେ ଜାତୀୟ ପ୍ରତିଷ୍ଠାନମାନଙ୍କରେ ଅଭିନବ କେନ୍ଦ୍ରମାନଙ୍କରେ 15ଟି ଷ୍ଟାର୍ଟଅପ କେନ୍ଦ୍ର ପ୍ରତିଷ୍ଠା କରାଯିବା ପାଇଁ ଅନୁମୋଦନ କରାଯାଇଛି ।


    ଷ୍ଟାର୍ଟଅପ ଇଣ୍ଡିଆ ପଦକ୍ଷେପ ସମ୍ପର୍କିତ ସମସ୍ତ ଅନ୍ୱେଷଣର ସମାଧାନ ପାଇଁ ଷ୍ଟାର୍ଟଅପ ଇଣ୍ଡିଆ ପୋର୍ଟାଲ ବିକଶିତ କରାଯାଇଛି ଏବଂ ବ୍ୟବହାରକାରୀମାନଙ୍କୁ ସେବା ଓ ସୂଚନା ପ୍ରଦାନ କରିବା ପାଇଁ ଷ୍ଟାର୍ଟଅପ ଇଣ୍ଡିଆ ମୋବାଇଲ ଆପ ମଧ୍ୟ ଆରମ୍ଭ କରାଯାଇଛି । 2018 ଜୁଲାଇ 15 ସୁଦ୍ଧା 11 , 129ଟି ଷ୍ଟାର୍ଟଅପକୁ ଚିହ୍ନଟ କରାଯାଇଛି ଏବଂ ଶିକ୍ଷା ଓ ବିକାଶ ମଡେଲରେ 2 , 15 , 000ରୁ ଉର୍ଦ୍ଧ୍ଵ ପଞ୍ଜୀକରଣ ହାସଲ କରାଯାଇଛି ।


    ଷ୍ଟାର୍ଟଅପମାନଙ୍କ ପାଇଁ ପ୍ୟାଟେଂଟ ଫାଇଲିଂକୁ ଦ୍ରୂତ କରାଯାଇଛି ଏବଂ ପ୍ୟାଟେଂଟ ଏବଂ ଟ୍ରେଡମାର୍କ ଫାଇଲ କରିବା ପାଇଁ 1029 ଜଣ ସହାୟକଙ୍କୁ ପ୍ୟାନେଲଭୁକ୍ତ କରାଯାଇଛି । ପ୍ୟାଟେଂଟ ଦେୟ ଉପରେ 743ଟି ଆବେଦନକାରୀ ଶତକଡା 80 ପ୍ରତିଶତ ରିହାତି ପାଇଛନ୍ତି ଏବଂ ଆଇନଗତ ସହାୟତା ମଧ୍ୟ ପାଇଛନ୍ତି । 2018 ଜୁନ ସୁଦ୍ଧା 1095ଟି ଷ୍ଟାର୍ଟଅପକୁ ଟ୍ରେଡମାର୍କ ସହାୟତା ପ୍ରଦାନ କରାଯାଇଛି ।


    କ୍ଷୁଦ୍ର , ଅତି କ୍ଷୁଦ୍ର ଏବଂ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ ଦ୍ୱାରା ଷ୍ଟାର୍ଟଅପମାନଙ୍କ ପାଇଁ ସାର୍ବଜନୀକ କ୍ରୟ ସମ୍ବନ୍ଧୀୟ ମାନଦଣ୍ଡରେ କୋହଳ କରାଯାଇଛି । ଇନସଲଭେନ୍ସି ଓ ବ୍ୟାଙ୍କରପ୍ଟସି କୋଡ ଅଧୀନରେ ଷ୍ଟାର୍ଟଅପଗୁଡ଼ିକର ସମସ୍ୟାମାନଙ୍କର ତ୍ୱରିତ ସମାଧାନ ପାଇଁ ବ୍ୟବସ୍ଥା କରାଯାଇଛି ।


    ଷ୍ଟାର୍ଟଅପ ଫଣ୍ଡ ଅଫ ଫଣ୍ଡ୍ସର 10 , 000 କୋଟି ଅର୍ଥରାଶିରୁ ଏସଆଇଡିବିଆଇକୁ 2016 ଆର୍ଥିକ ବର୍ଷରେ 500 କୋଟି ଟଙ୍କା ଏବଂ 2017 ଆର୍ଥିକ ବର୍ଷରେ 100 କୋଟି ଟଙ୍କା ପ୍ରଦାନ କରାଯାଇଛି । 2025 ସୁଦ୍ଧା ଦୁଇଟି ଅର୍ଥ କମିଶନଙ୍କ କାର୍ଯ୍ୟକାଳ ଅବଧି ମଧ୍ୟରେ ମୋଟ ପରିମାଣର ଏଫଏଫଏସ ପ୍ରଦାନ କରାଯିବ । 27ଟି ବିକଳ୍ପ ପୁଞ୍ଜିନିବେଶ ଅନୁଦାନ ( AIFS )କୁ ଏଫଏଫଏସର ପ୍ରତିବଦ୍ଧତା ହେଉଛି ମୋଟରେ 1285.7କୋଟି ଟଙ୍କା । ଏଫଏଫଏସ ଅଧୀନରେ 142ଟି ଷ୍ଟାର୍ଟଅପ 602.60 କୋଟି ଟଙ୍କାର ତ୍ୱରିତ ପୁଞ୍ଜିନିବେଶ ପାଇଁ ଅନୁଦାନ ପାଇଛନ୍ତି ।


    ବାଣିଜ୍ୟ ଓ ଉଦ୍ୟୋଗ ରାଷ୍ଟ୍ରମନ୍ତ୍ରୀ ସି.ଆର ଚୌଧୁରୀ ଆଜି ଲୋକସଭାରେ ଏହି ସୂଚନା ପ୍ରଦାନ କରିଛନ୍ତି ।


    **************

    
    
    (Release ID: 1539635) Visitor Counter : 8