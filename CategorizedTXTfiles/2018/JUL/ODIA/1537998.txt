      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଜମ୍ମୁ-କାଶ୍ମୀର ରାଜ୍ୟପାଳ ଏବଂ ଉଚ୍ଚପଦସ୍ଥ ଅଧିକାରୀଙ୍କ ସହ ପରିସ୍ଥିତିର ସମୀକ୍ଷା କଲେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ
      • ଉତ୍ତମ ପ୍ରଶାସନ ଏବଂ ବିକାଶକୁ ଗୁରୁତ୍ୱ ଦେବାକୁ ଦେଲେ ପରାମର୍ଶ

      Posted On: 05 JUL 2018 3:36PM by PIB Bhubaneshwar

    ଦୁଇ ଦିନିଆ ଜମ୍ମୁ-କାଶ୍ମୀର ଗସ୍ତ ଅବସରରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ଆଜି ଶ୍ରୀନଗରଠାରେ ଏକ ଉଚ୍ଚସ୍ତରୀୟ ବୈଠକରେ ସୁରକ୍ଷା ସ୍ଥିତି ଏବଂ ବିକାଶମୂଳକ ପ୍ରସଙ୍ଗର ସମୀକ୍ଷା କରିଛନ୍ତି । ରାଜ୍ୟପାଳ ଏନ. ଏନ. ଭୋରା , ଜାତୀୟ ସୁରକ୍ଷା ପରାମର୍ଶଦାତା ଅଜିତ ଡୋଭାଲ , କେନ୍ଦ୍ର ସ୍ୱରାଷ୍ଟ୍ର ସଚିବ ରାଜୀବ ଗଉବା , କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଓ ରାଜ୍ୟ ସରକାରଙ୍କ ବରିଷ୍ଠ ପଦାଧିକାରୀମାନେ ବୈଠକରେ ଉପସ୍ଥିତ ଥିଲେ ।


    ସ୍ୱଚ୍ଛ , ଉତ୍ତମ ପ୍ରଶାସନ ଏବଂ ଦାୟିତ୍ୱବଦ୍ଧତା ପ୍ରତି ସରକାର ପ୍ରତିଶ୍ରୁତିବଦ୍ଧ ବୋଲି ଏହି ଅବସରରେ ରାଜନାଥ ସିଂହ ଦୋହରାଇ ଥିଲେ । ନୂତନ ଭାବେ ଉତ୍ତମ ପ୍ରଶାସନ ଏବଂ ବିକାଶକୁ ଗୁରୁତ୍ୱ ଦେଇ ରାଜ୍ୟବାସୀଙ୍କ ଆଶା ଓ ଆକାଂକ୍ଷା ପୂରଣ ପାଇଁ ସରକାର ଉଦ୍ୟମ କରୁଥିବା ସେ କହିଥିଲେ । ରାଜନାଥ ସିଂହ କହିଲେ ବିକାଶ ଏବଂ ଉତ୍ତମ ପ୍ରଶାସନ ଏବେ ରାଜ୍ୟବାସୀଙ୍କ ପାଇଁ ଅପହଞ୍ଚ ହୋଇଯାଇଛି । ଏ ସମସ୍ତ ସମସ୍ୟାର ସମାଧାନ କେବଳ ଜନସାଧାରଣଙ୍କ ସଶକ୍ତିକରଣ ଏବଂ ସ୍ଥାନୀୟ ସ୍ୱାୟତ୍ତ ଶାସନକୁ ସୁଦୃଢ଼ କରିପାରିଲେ ଏହି ସମସ୍ୟାର ସମାଧାନ ହୋଇପାରିବ ।


    ରାଜନାଥ ସିଂହ କହିଥିଲେ ରାଜ୍ୟରେ ଶାନ୍ତି ଓ ସ୍ଥିରତା ଫେରି ଆସିଲେ ବିକଶିତ ଏବଂ ସମୃଦ୍ଧ କାଶ୍ମୀର ପାଇଁଥିବା ଲୋକଙ୍କ ସ୍ୱପ୍ନ ପୂରଣ ହୋଇପାରିବ । ଲୋକଙ୍କ ସମସ୍ୟା ଦୂର କରି ରାଜ୍ୟରେ କାର୍ଯ୍ୟଶୀଳ , ସ୍ୱଚ୍ଛ ଏବଂ ଦକ୍ଷ ପ୍ରଶାସନ କାଏମ ରଖିବା ସରକାରଙ୍କ ମୂଳ ଲକ୍ଷ୍ୟ ବୋଲି ସେ କହିଥିଲେ ।


    *************

    
    
    (Release ID: 1537998) Visitor Counter : 4