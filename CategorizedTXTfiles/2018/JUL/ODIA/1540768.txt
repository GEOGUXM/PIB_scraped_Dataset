      ନିର୍ବାଚନ ଆୟୋଗ

      ପ୍ରାକ୍‌ ନିର୍ବାଚନୀ ପ୍ରସ୍ତୁତି ସକାଶେ ନିର୍ଦ୍ଧାତିତ ସମୟ ମଧ୍ୟରେ ନିର୍ବାଚନ ପୂର୍ବରୁ ସମସ୍ତ ଭିଭିପାଟ ହସ୍ତାନ୍ତର କରାଯିବ : ମୁଖ୍ୟ ନିର୍ବାଚନ ଆୟୁକ୍ତ;
      ଦୈନିକ ଭିତ୍ତିରେ ନିର୍ବାଚନ ଆୟୁକ୍ତ ଭିଭିପାଟ ମେସିନର ଉତ୍ପାଦନ ଓ ଯୋଗାଣ ମନିଟରିଂ କରୁଛନ୍ତି

      Posted On: 25 JUL 2018 9:46PM by PIB Bhubaneshwar

    ଭାରତୀୟ ସମ୍ବିଧାନର ଧାରା 324 ଏବଂ 329ରେ ଉଲ୍ଲିଖିତ ବ୍ୟବସ୍ଥା ଅନୁସାରେ ଭାରତର ନିର୍ବାଚନ ଆୟୁକ୍ତ ଦେଶରେ ନିର୍ବାଚନ ସୁପରିଚାଳନା , ନିର୍ଦ୍ଦେଶ ତଥା ନିୟନ୍ତ୍ରଣ ସକାଶେ ବିଧି ଅନୁସାରେ ସକଳ ପ୍ରକାର ବ୍ୟବସ୍ଥା କରିବେ ଏବଂ ସେଥିପାଇଁ କୌଣସି ପ୍ରକାର ଆଶଙ୍କା ଅଥବା ଆଲୋଚନାର ସୁଯୋଗ ଦେବେନାହିଁ ।


    ତଦନୁସାରେ 2018 ମସିହା ସେପ୍ଟେମ୍ବର 30 ତାରିଖ ସୁଦ୍ଧା ଆଗାମୀ ସାଧାରଣ ନିର୍ବାଚନ ସକାଶେ ଆବଶ୍ୟକ ସମସ୍ତ ପ୍ରକାର ଇଭିଏମ ହସ୍ତାନ୍ତର କରାଯିବ ଏବଂ ଭିଭିପାଟ ମେସିନ୍‌ ହସ୍ତାନ୍ତର ବିଳମ୍ବ ଘଟିଛି , କାରଣ ଇଭିଏମ୍‌ ସଂପର୍କୀତ ଆୟୁକ୍ତଙ୍କ ଦ୍ୱାରା ନିଯୁକ୍ତ ବୈଷୟିକ ବିଶେଷଜ୍ଞ କମିଟି ପ୍ରାରମ୍ଭିକ ପର୍ଯ୍ୟାୟରେ ଦିଆଯାଇଥିବା ଏହି ମେସିନର ପ୍ରଯୁକ୍ତିଗତ ସ୍ଥିରତା ପ୍ରସଙ୍ଗରେ ତର୍ଜମା କରି ଦେଖୁଛନ୍ତି ଏବଂ ଆବଶ୍ୟକସ୍ଥଳେ ସେଥିରେ ଆବଶ୍ୟକ ଡ଼ିଜାଇନ୍‌ ଉନ୍ନତି ସାମିଲ କରିବା ସକାଶେ ପରାମର୍ଶ ଦେଉଛନ୍ତି । ଏହା ସତ୍ତ୍ୱେ ଉଚ୍ଚତର ପର୍ଯ୍ୟାୟରେ ଏହି ମେସିନମାନଙ୍କର ନିରବଚ୍ଛିନ୍ନ ଭାବେ ମନିଟରିଂ କରାଯାଉଥିବାରୁ ଯେଉଁଥିରେ କି ବ୍ୟକ୍ତିଗତ ଭାବେ କମିଶନଙ୍କ ଦ୍ୱାରା ବ୍ୟକ୍ତିଗତ ଭାବେ ସମସ୍ତ ଉତ୍ପାଦନ ୟୁନିଟକୁ ଯାତ୍ରା ସାମିଲ ରହିଛି ତାହା ସଂପାଦନ କରାଯାଉଛି । ଏହା ସତ୍ତ୍ୱେ 2018 ନଭେମ୍ବର ମାସ ସୁଦ୍ଧା ସମସ୍ତ ଭିଭିପାଟ ମେସିନ୍‌ ହସ୍ତାନ୍ତର କରାଯିବ ଯାହାକି ପ୍ରାକ୍‌ ନିର୍ବାଚନୀ ପ୍ରସ୍ତୁତି ପାଇଁ ନିର୍ଦ୍ଧାରିତ ସମସ୍ତ ସୀମା ଭିତରେ ରହିଛି ।


    2019 ଲୋକସଭା ନିର୍ବାଚନ ସକାଶେ ସମସ୍ତ ପୋଲିଂ ଷ୍ଟେସନର ଭିଭିପାଟ ମେସିନ୍‌ ଆବଶ୍ୟକତାକୁ 100% ପୂରଣ କରିବା ସକାଶେ କମିଶନ୍ ମୋଟ 16.15 ଲକ୍ଷ ଭିଭିପାଟ ମେସିନ ଉତ୍ପାଦନ ସକାଶେ ଅର୍ଡ଼ର ଦେଇଛନ୍ତି ଯାହାକି ରାଷ୍ଟ୍ରାୟତ୍ତ ଉତ୍ପାଦନକାରୀ ସଂସ୍ଥା ଭାରତ ଇଲେକ୍ଟ୍ରୋନିକ୍ସ ଲିମିଟେଡ଼ (ବିଇଏଲ) , ବାଙ୍ଗାଲୋର ଏବଂ ଇଲେକ୍ଟ୍ରୋନିକ୍ସ କର୍ପୋରେସନ ଅଫ୍‌ ଇଣ୍ଡିଆ ଲିମିଟେଡ଼ (ଇସିଆଏଲ) , ହାଇଦ୍ରାବାଦ 2017 ମେ ମାସ ଠାରୁ ପ୍ରସ୍ତୁତ କରିଆସୁଛନ୍ତି । ଅଦ୍ୟାବଧି , 5.88 ଲକ୍ଷ ୟୁନିଟ ମେସିନ ଏହି ରାଷ୍ଟ୍ରୟତ୍ତ ସଂସ୍ଥା ଦ୍ୱାରା ପ୍ରସ୍ତୁତ ( ବିଇଏଲ ଦ୍ୱାରା 4.36 ଲକ୍ଷ ଏବଂ ଇସିଆଇଏଲ ଦ୍ୱାର 1.52 ଲକ୍ଷ) କରାଯାଇସାରିଛି ଯାହାକି ମୋଟ ଉତ୍ପାଦନ ପରିମାଣର 36 ପ୍ରତିଶତ ।


    2018 ମସିହା ଜୁନ 19 ତାରିଖ ଦିନ ଏକ ସୂଚନା ଜାଣିବାର ଅଧିକାର (ଆରଟିଆଇ) ଆବେଦନର ଉତ୍ତର ଯାହାକି ଏକ ଗଣମାଧ୍ୟମ ରିପୋର୍ଟରେ ଆଜି ପ୍ରକାଶ ପାଇଛି ତାହା ବର୍ତ୍ତମାନର ସ୍ଥିତ ଯାହାକି ଉପରେ ସୂଚୀତ ହୋଇଛି ତାହାକୁ ବିଚାରକୁ ନିଆଯାଇନାହିଁ । ଉଭୟ ରାଷ୍ଟ୍ରାୟତ୍ତ ଉଦ୍ୟୋଗ କମିଶନଙ୍କୁ ନିର୍ଭର ପ୍ରତିଶ୍ରୁତି ପ୍ରଦାନ କରିଛନ୍ତି ଯେ ସେମାନେ ଅବଶିଷ୍ଟ ଭିଭିପାଟ ୟୁନିଟ୍‌ ( 10.27 ଲକ୍ଷ) ନିର୍ଦ୍ଧାରିତ ସମୟସୀମା ମଧ୍ୟରେ ଉତ୍ପାଦନ କରିବା ସହ 2018 ନଭେମ୍ବର ମାସ ଶେଷ ହେବା ପୂର୍ବରୁ ବିଭିନ୍ନ ରାଜ୍ୟ/ କେନ୍ଦ୍ରଶାସିତ କ୍ଷେତ୍ରଙ୍କୁ ଯୋଗାଇଦେବେ ।


    ତଦନୁସାରେ କମିଶନ ନିରବଚ୍ଛିନ୍ନ ଭାବେ ତଥା ନିର୍ଦ୍ଧାରିତ ସମୟ ବ୍ୟବଧାନରେ ଭିଭିପାଟ ମେସିନର ଉତ୍ପାଦନର ସଦ୍ୟତମ ସ୍ଥିତି ସଂପର୍କରେ ଏହି ରାଷ୍ଟ୍ରାୟତ୍ତ ସଂସ୍ଥାର ସିଏମଡ଼ି ତଥା ବୈଷୟିକ ବିଶେଷଜ୍ଞ କମିଟିଙ୍କ ସହ ସମୀକ୍ଷା ବୈଠକ କରୁଛନ୍ତି । ତାହା କମିଶନଙ୍କୁ ସମସ୍ତ ଇଭିଏମ ଏବଂ ଭିଭିପାଟ ମେସିନର ଡ଼ିଜାଇନ୍‌ , ଉତ୍ପାଦନ ଏବଂ ଯୋଗାଣ ସଂପର୍କରେ ସୁନିଶ୍ଚିତ କରୁଛି ଯାହାକି ଶୃଙ୍ଖଳିତ ହେବା ସହ ନିର୍ଦ୍ଧାରିତ ସମୟସୀମା ମଧ୍ୟରେ ସକଳ ପ୍ରକାର ବିଶେଷତା ସହ ସଂପୂର୍ଣ୍ଣ ହୋଇପାରିବ । ଏଭଳି ବିଶେଷତା ସକାଶେ ଟିଇସି ପରାମର୍ଶ ଦେଇଛନ୍ତି । ଟିଇସି ଇଭିଏମ ଏବଂ ଭିଭିପାଟ ମେସିନଗୁଡ଼ିକର ଉତ୍ପାଦନ ଏବଂ କାର୍ଯ୍ୟକାରୀତା ସଂପର୍କରେ ନିରବଚ୍ଛିନ୍ନ ଭାବେ ତଦାରଖ ଜାରି ରଖିଛନ୍ତି । କମିଶନର ବିଭିନ୍ନ ଅଧିକାରୀ ଦୈନିକ ଭିତ୍ତିରେ ଏହି ମେସିନଗୁଡ଼ିକର ଉତ୍ପାଦନ ଏବଂ ଯୋଗାଣ ପ୍ରକ୍ରିୟାକୁ ମନିଟର କରୁଛନ୍ତି ଯଦ୍ୱାରା ନିର୍ଦ୍ଧାରିତ ସମୟସୀମା ମଧ୍ୟରେ ସେସବୁର ଯୋଗାଣ ଏବଂ ପ୍ରାକ୍‌ ନିର୍ବାଚନୀ ପ୍ରସ୍ତୁତି ପ୍ରକ୍ରିୟା ସଂପୂର୍ଣ୍ଣ ହୋଇପାରିବ । ପୁନଶ୍ଚ ଏହା ମଧ୍ୟ ସୁନିଶ୍ଚିତ କରାଯାଇଛି ଯେ 2019 ମସିହା ଲୋକସଭା ନିର୍ବାଚନ ସକାଶେ ଅତିରିକ୍ତ ପରିମାଣର ଇଭିଏମ ଉତ୍ପାଦନ ଓ ଯୋଗାଣ (13.95 ବାଲଟ ୟୁନିଟ୍‌ ଏବଂ 9.3 ଲକ୍ଷ କଣ୍ଟ୍ରୋଲ ୟୁନିଟ୍‌) କାର୍ଯ୍ୟ 2018 ସେପ୍ଟେମ୍ବର ମସିହା ସୁଦ୍ଧା ନିର୍ଦ୍ଧାରିତ କାର୍ଯ୍ୟସୂଚୀ ଅନୁସାରେ ସଂପୂର୍ଣ୍ଣ କରାଯିବ । ସେହିଭଳି ଭିଭିପାଟ ମେସିନର ଉତ୍ପାଦନ ଓ ଯୋଗାଣ ନଭେମ୍ବର 2018 ସୁଦ୍ଧା ଶେଷ ହେବ ।


    ଏଠାରେ ସୂଚୀତ କରାଯିବା ଉଚିତ ହେବ ଯେ ଲୋକସଭା ନିର୍ବାଚନ ସକାଶେ ବ୍ୟାପକ ତଥା ଶୃଙ୍ଖଳିତ ପ୍ରସ୍ତୁତି କାର୍ଯ୍ୟ ଯେଉଁଥିରେ କି ଇଭିଏମ ତଥା ଭିଭିପାଟଗୁଡ଼ିକର ବିସ୍ତୃତ ପ୍ରଥମ ପର୍ଯ୍ୟାୟ ଚେକିଂ (ଏଫଏଲସି) କାର୍ଯ୍ୟ ବିଭିନ୍ନ ରାଜ୍ୟ/ କେନ୍ଦ୍ରଶାସିତ କ୍ଷେତ୍ର ମାନଙ୍କରେ ଏବେସୁଦ୍ଧା ଆରମ୍ଭ ହୋଇସାରିଛି । ସେହିକାର୍ଯ୍ୟ ସକଳ ପ୍ରକାର ସକ୍ରିୟତା , ସୁନିଶ୍ଚିତତା ତଥା ନିର୍ଦ୍ଧାରିତ ଭାବେ ସଂପାଦନ କରାଯିବ ।


    ଏହି ପରିପ୍ରେକ୍ଷୀରେ , କମିଶନ 2019 ମସିହା ଲୋକସଭା ନିର୍ବାଚନ ସଂକ୍ରାନ୍ତରେ ସକଳ ପ୍ରକାର ନିରାଧାର ଆଶଙ୍କାକୁ ଖଣ୍ଡନ କରୁଛି । ଭବିଷ୍ୟତରେ ଲୋକସଭା ପାଇଁ ଅନୁଷ୍ଠିତ ସମସ୍ତ ସାଧାରଣ ତଥା ଉପ ନିର୍ବାଚନ ଏବଂ ରାଜ୍ୟ ବିଧାନସଭା ପାଇଁ ଅନୁଷ୍ଠିତ ନିର୍ବାଚନରେ କମିଶନ 100% ଭିଭିପାଟ ମେସିନ ବ୍ୟବସ୍ଥା କରିବା ସକାଶେ ପ୍ରତିଶ୍ରୁତିବଦ୍ଧ ।


    ବିଗତ କୋଡ଼ିଏ ବର୍ଷରୁ ଅଧିକ ସମୟ ଧରି , ଭାରତର ନିର୍ବାଚନ ଆୟୋଗ ଇଭିଏମ ଏବଂ ଭୋଟର ଭେରିଫାଏବଲ୍‌ ପେପର ଅଡ଼ିଟ୍‌ ଟ୍ରେଲ୍‌ (ଭିଭିପାଟ) ମେସିନ୍‌ ବ୍ୟବହାର କରି 113ଟି ରାଜ୍ୟ ବିଧାନସଭା ନିର୍ବାଚନ ଏବଂ 3ଟି ଲୋକସଭା ନିର୍ବାଚନ ସଫଳତାର ସହ ପରିଚାଳନା କରିସାରିଛି । 2017 ମସିହା ଜୁନ ମାସଠାରୁ ଇଭିଏମ ମେସିନ୍‌ ସାଧାରଣ ତଥା ରାଜ୍ୟ ବିଧାନସଭା ଓ ସଂସଦୀୟ କ୍ଷେତ୍ର ପାଇଁ ଅନୁଷ୍ଠିତ ଉପ ନିର୍ବାଚନରେ ଇଭିଏମ ବ୍ୟବହାର କରିଆସିଛି । ମତଦାତାମାନଙ୍କ ନିକଟରେ ଅଧିକ ବିଶ୍ୱସନୟ ହେବା ସକାଶେ କମିଶନ ଭିଭିପାଟ ମେସିନ୍‌ ବ୍ୟବହାର କରିବା ଲାଗି ପ୍ରତିଶ୍ରୁତିବଦ୍ଧ ।


    **********

    
    
    (Release ID: 1540768) Visitor Counter : 1