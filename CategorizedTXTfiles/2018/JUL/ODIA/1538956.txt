      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ରାଜ୍ୟ/କେନ୍ଦ୍ରଶାସିତ ଅଞ୍ଚଳର ମହିଳା ଓ ଶିଶୁ ବିକାଶ ମନ୍ତ୍ରୀମାନଙ୍କ ବୈଠକ
      • ରାଜ୍ୟଗୁଡିକୁ ଶିଶୁ ପ୍ରଯତ୍ନ ପ୍ରତିଷ୍ଠାନଗୁଡିକର ତ୍ୱରୀତ ପଞ୍ଜିକରଣ କରିବା ସହ ସେଗୁଡିକୁ କାରା ସହିତ ସଂଯୋଗ କରିବାକୁ ପରାମର୍ଶ ଦେଲେ ଶ୍ରୀମତୀ ମେନକା ସଞ୍ଜୟ ଗାନ୍ଧୀ

      Posted On: 17 JUL 2018 2:17PM by PIB Bhubaneshwar

    ରାଜ୍ୟ/କେନ୍ଦ୍ରଶାସିତ ଅଞ୍ଚଳର ମହିଳା ଓ ଶିଶୁ ବିକାଶ ମନ୍ତ୍ରୀମାନଙ୍କର ଏକ ଉଚ୍ଚସ୍ତରୀୟ ରାଷ୍ଟ୍ରୀୟ ବୈଠକ ଆଜି ନୂଆଦିଲ୍ଲୀଠାରେ ଆୟୋଜିତ କରାଯାଇଥିଲା । ବୈଠକରେ କେନ୍ଦ୍ର ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଞ୍ଜୟ ଗାନ୍ଧୀ ଅଧ୍ୟକ୍ଷତା କରିଥିଲେ । ବୈଠକରେ ମହିଳା ଓ ଶିଶୁ ବିକାଶ ରାଷ୍ଟ୍ର ମନ୍ତ୍ରୀ ଡ. ବିରେନ୍ଦ୍ର କୁମାର ମଧ୍ୟ ଉପସ୍ଥିତ ଥିଲେ । ବୈଠକରେ ବିହାର , ଦିଲ୍ଲୀ , ହରିୟାଣା , ହିମାଚଳପ୍ରଦେଶ , ଉତ୍ତରପ୍ରଦେଶ , ରାଜସ୍ଥାନ , ତାମିଲନାଡୁ , ମହାରାଷ୍ଟ୍ର , ଆସାମ , ତ୍ରିପୁରା , ମେଘାଳୟ ଏବଂ ମଣିପୁରର ମନ୍ତ୍ରୀମାନେ ଅଂଶଗ୍ରହଣ କରିଥିଲେ । ଏମାନଙ୍କ ବ୍ୟତୀତ ଅନ୍ୟ ରାଜ୍ୟମାନଙ୍କରୁ ମହିଳା ଓ ଶିଶୁ ବିକାଶ ବିଭାଗର ସଚିବ ତଥା ଅନ୍ୟ ଉଚ୍ଚସ୍ତରୀୟ ବରିଷ୍ଠ ଅଧିକାରୀମାନେ ଅଂଶଗ୍ରହଣ କରିଥିଲେ । ରାଷ୍ଟ୍ରୀୟସ୍ତରର ଏହି ବୈଠକ ମହିଳା ଓ ଶିଶୁ ସୁରକ୍ଷା ବିଷୟ ସହିତ ପୋଷଣ ଅଭିଯାନ ସଂପର୍କୀତ ବିଷୟଗୁଡିକ ଉପରେ ଆଲୋଚନା କରିବା ଲକ୍ଷ୍ୟ ନେଇ ଆୟୋଜନ କରାଯାଇଥିଲା । ବୈଠକରେ ଏହିସବୁ ବିଷୟଗୁଡିକୁ କାର୍ଯ୍ୟକାରୀ ଏବଂ ଅଗ୍ରଗତି କରିବା କ୍ଷେତ୍ରରେ ରାଜ୍ୟ ସରକାରମାନଙ୍କ ସମର୍ଥନ ବିଷୟରେ ମଧ୍ୟ ଆଲୋଚନା କରାଯାଇଥିଲା ।


    ବୈଠକକୁ ସମ୍ବୋଧିତ କରି ଶ୍ରୀମତୀ ମେନକା ଗାନ୍ଧୀ କହିଥିଲେ ଯେ ବିଗତ 4 ବର୍ଷ ମଧ୍ୟରେ କେନ୍ଦ୍ର ସରକାର ମହିଳା ଓ ଶିଶୁ ସୁରକ୍ଷା , ପୋଷ୍ୟ ସନ୍ତାନ ଗ୍ରହଣ , ପୋଷଣ ତଥା ମହିଳାମାନଙ୍କ ସୁରକ୍ଷା ସହିତ ଅନ୍ୟ ବିଷୟଗୁଡିକ ଉପରେ କଠିନ ପରିଶ୍ରମ କରୁଛି । ବୈଠକର ଏଜେଣ୍ଡା ନିର୍ଦ୍ଧାରଣ କରି ଶ୍ରୀମତୀ ମେନକା ଗାନ୍ଧୀ ମନ୍ତ୍ରଣାଳୟ ଦ୍ୱାରା ଅର୍ଜିତ ବିଭିନ୍ନ ଅନୁଭୂତି ଉପରେ ଆଲୋକପାତ କରିଥିଲେ । ସେ କହିଥିଲେ ଯେ ମହିଳାଙ୍କ ସୁରକ୍ଷା ପାଇଁ ଆବଶ୍ୟକ ଭିତ୍ତିଭୂମିକୁ ଉତ୍କୃଷ୍ଟ କରିବା ପାଇଁ ଚଣ୍ଡିଗଡ ତଥା ଅନ୍ୟ ସ୍ଥାନଗୁଡିକରେ ଫରେନସିକ ପ୍ରୟୋଗଶାଳାଗୁଡିକର କ୍ଷମତା 1500 ନମୁନାରୁ ବୃଦ୍ଧି କରି 50 ,000 ପର୍ଯ୍ୟନ୍ତ କରାଯାଉଛି । ମହିଳା ସୁରକ୍ଷା ବିଷୟରେ ଯାଞ୍ଚ କାର୍ଯ୍ୟକୁ ଦୃତ କରିବା ପାଇଁ ପ୍ରତ୍ୟେକ ରାଜ୍ୟକୁ ନିଜର ଫରେନସିକ ପ୍ରୟୋଗଶାଳା ପ୍ରତିଷ୍ଠା କରିବା ପାଇଁ ପରାମର୍ଶ ଦେଇଥିଲେ ।


    ମନ୍ତ୍ରୀ କହିଥିଲେ ଯେ ଶିଶୁ ଉତ୍ପୀଡନ ଉପରେ ରାଜ୍ୟମାନଙ୍କର ଧ୍ୟାନ ଆକର୍ଷିତ କରିଥିଲେ ଏବଂ ଶିଶୁ ଉତ୍ପୀଡନ ଉପରେ ଶିଶୁମାନଙ୍କ ଦ୍ୱାରା କରାଯାଉଥିବା ଅଭିଯୋଗଗୁଡିକ ପାଇଁ ଇ-ବକ୍ସ , ଏବଂ କର୍ମସ୍ଥଳରେ ମହିଳାମାନଙ୍କୁ ଯୌନ ଉତ୍ପୀଡନ ପାଇଁ ସି-ବକ୍ସ ଅନଲାଇନ ଅଭିଯୋଗ ପୋର୍ଟାଲ ବିଷୟରେ ସୂଚନାର ବ୍ୟାପକ ପ୍ରଚାର ପ୍ରସାର କରିବା ପାଇଁ ଅନୁରୋଧ କରିଥିଲେ । ରାଜ୍ୟଗୁଡିକରେ ପୁଲିସ ବଳରେ ମହିଳାମାନଙ୍କୁ 33 ପ୍ରତିଶତ ଅଂଶୀଦାର କରିବା ପାଇଁ ଅନୁରୋଧ କରିଥିଲେ , ଯାହାଦ୍ୱାରା ବିଭିନ୍ନ ଅପରାଧ ଘଟଣାରେ ପୀଡିତ ମହିଳାମାନଙ୍କ ପାଇଁ ଏକ ନିର୍ଭିକ ପରିବେଶ ସୃଷ୍ଟି ହୋଇପାରିବ । ରାଜ୍ୟଗୁଡିକରେ ମହିଳା ସରପଞ୍ଚମାନଙ୍କୁ ପ୍ରଶିକ୍ଷଣ ପ୍ରଦାନ କରିବା ପାଇଁ ମଧ୍ୟ ସେ ପରାମର୍ଶ ଦେଇଥିଲେ ଯାହା ଫଳରେ ଗ୍ରାମାଞ୍ଚଳରେ ପ୍ରଭାବୀ ଢଙ୍ଗରେ କାର୍ଯ୍ୟ କରିପାରିବେ ।


    ଶିଶୁ ସୁରକ୍ଷା ଏବଂ ପୋଷ୍ୟ ସନ୍ତାନ ବିଷୟରେ ଆଲୋଚନା କରି , ରାଜ୍ୟଗୁଡିକରେ ସମସ୍ତ ଶିଶୁ ପ୍ରଯତ୍ନ ପ୍ରତିଷ୍ଠାନରେ ବାଧ୍ୟତାମୂଳକ ଭାବେ ପଞ୍ଜିକରଣ କରାଇବା ତଥା ସଠିକ ଯାଞ୍ଚ ପାଇଁ ସେମାନଙ୍କୁ କାରାରେ ପଞ୍ଜୀକୃତ କରିବା ପାଇଁ ଆକୃଷ୍ଟ କରାଇବାକୁ ମନ୍ତ୍ରୀ କହିଥିଲେ । ଏହି ଅବସରରେ ସ୍କୁଲଗୁଡିକରେ ଭଲ ଏବଂ ଖରାପ ଉଦ୍ଦେଶ୍ୟରେ ଶରୀରକୁ ଛୁଇଁବା ଉପରେ ଏକ ଲଘୁ ଫିଲ୍ମ ‘ କୋମଳ ’ ର ନିର୍ମାଣ , ମହିଳାମାନଙ୍କ ପାଇଁ ରାଜ୍ୟ ରାଷ୍ଟ୍ରୀୟ ଆୟୋଗର ସୁଦୃଢୀକରଣ , ମହିଳା ଇ-ହାଟ , ରାଷ୍ଟ୍ରୀୟ ମହିଳା କୋଷ , ଏସିଡ ପୀଡିତ ମହିଳାମାନଙ୍କ ପାଇଁ ଅନୁକମ୍ପା ରାଶି ଯୋଜନା ତଥା କର୍ମଜୀବୀ ମହିଳାମାନଙ୍କ ପାଇଁ ହଷ୍ଟେଲ ଆଦି ବିଷୟରେ ଆଲୋଚନା କରାଯାଇଥିଲା ।


    ମହିଳା ଏବଂ ଶିଶୁ ବିକାଶ ରାଷ୍ଟ୍ର ମନ୍ତ୍ରୀ ଡ. ବିରେନ୍ଦ୍ର କୁମାର ଉଦଘାଟନୀ ଅଭିଭାଷଣରେ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ମହିଳାମାନଙ୍କ ସୁରକ୍ଷା ପାଇଁ ନିଆଯାଇଥିବା ବିଭିନ୍ନ ଉଲ୍ଲେଖନୀୟ ପଦକ୍ଷେପଗୁଡିକୁ ରେଖାଙ୍କିତ କରିଥିଲେ । ସେ କହିଥିଲେ ଯେ ମାତୃ ବନ୍ଦନା ଯୋଜନା , ବେଟୀ ବଚାଓ , ବେଟୀ ପଢାଓ , ୱାନ ଷ୍ଟପ ସେଣ୍ଟର , ମହିଳା ଇ-ହାଟ , ଚାଇଲ୍ଡ ଲାଇନ , ପୋକ୍ସୋ ଇ-ବକ୍ସ ତଥା ଶିଶୁମାନଙ୍କ ସହ ଦୁଷ୍କର୍ମ କରୁଥିବା ଲୋକମାନଙ୍କୁ ମୃତ୍ୟୁଦଣ୍ଡ ଭଳି କଠୋର ପଦକ୍ଷେପଗୁଡିକ ଜରିଆରେ ମହିଳା ଓ ଶିଶୁମାନଙ୍କ ସୁରକ୍ଷା ପାଇଁ ନିଆଯାଇଛି ।


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ସଚିବ ଶ୍ରୀ ରାକେଶ ଶ୍ରୀବାସ୍ତବ କହିଥିଲେ ଯେ ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ସର୍ବଦା ମହିଳାମାନଙ୍କ ପାଇଁ ହିଂସା ଏବଂ ଉତ୍ପୀଡନ ମୁକ୍ତ ବାତାବରଣ ସୃଷ୍ଟି କରିବା ପାଇଁ ଲଗାତାର କାର୍ଯ୍ୟ କରୁଛି । ସେ ରାଜ୍ୟଗୁଡିକୁ ମହିଳା ଏବଂ ଶିଶୁ ମାନଙ୍କ ପାଇଁ ବିଭିନ୍ନ ପ୍ରମୁଖ ଯୋଜନା ଏବଂ ପଦକ୍ଷେପକୁ ସଫଳ କରିବା କ୍ଷେତ୍ରରେ ସଂପୂର୍ଣ୍ଣ ସମର୍ଥନ କରିବା ପାଇଁ ନିବେଦନ କରିଥିଲେ ।


    ରାଜ୍ୟଗୁଡିକରୁ ପ୍ରତିନିଧିତ୍ୱ କରୁଥିବା ମନ୍ତ୍ରୀମାନେ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଆରମ୍ଭ କରାଯାଇଥିବା ଯୋଜନାଗୁଡିକ ତଥା ସେଗୁଡିକର ରାଜ୍ୟରେ କାର୍ଯ୍ୟକାରିତା ବିଷୟରେ ଆଲୋକପାତ କରିଥିଲେ ।


    *************

    
    
    (Release ID: 1538956) Visitor Counter : 3