      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମିର୍ଜାପୁରରେ ପ୍ରଧାନମନ୍ତ୍ରୀ, ଦେଶ ପାଇଁ ଉତ୍ସର୍ଗ କଲେ ବନସାଗର କେନାଲ ପ୍ରକଳ୍ପ
      Posted On: 15 JUL 2018 8:00PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ମିର୍ଜାପୁରଠାରେ ବନସାଗର କେନାଲ ପ୍ରକଳ୍ପକୁ ଦେଶ ପାଇଁ ଉତ୍ସର୍ଗ କରିଛନ୍ତି । ଏହି ପ୍ରକଳ୍ପ ଏହି ଅଂଚଳରେ ଜଳସେଚନକୁ ଅଧିକ ପ୍ରୋତ୍ସାହନ ପ୍ରଦାନ କରିବ ଏବଂ ଉତ୍ତର ପ୍ରଦେଶର ମିର୍ଜାପୁର ଓ ଆହ୍ଲାବାଦ ଜିଲ୍ଲାର କୃଷକମାନଙ୍କ ପାଇଁ ଅନେକାଂଶରେ ସହାୟକ ହେବ ।


    ଶ୍ରୀ ନରେନ୍ଦ୍ର ମୋଦୀ ଏହି ଅବସରରେ ମିର୍ଜାପୁର ମେଡିକାଲ କଲେଜର ଆଧାରଶିଳା ସ୍ଥାପନ କରିଥିଲେ । ସେ ରାଜ୍ୟରେ 100ଟି ଜନଔଷଧୀ କେନ୍ଦ୍ରର ମଧ୍ୟ ଉଦଘାଟନ କରିଥିଲେ । ପ୍ରଧାନମନ୍ତ୍ରୀ ବାଲୁଘାଟ , ଚୁନାରଠାରେ ଗଙ୍ଗାନଦୀ ଉପରେ ନିର୍ମିତ ଏକ ପୋଲକୁ ଉତ୍ସର୍ଗ କରିଥିଲେ , ଯାହାକି ମିର୍ଜାପୁର ଓ ବାରଣାସୀ ମଧ୍ୟରେ ଯୋଗାଯୋଗ ବ୍ୟବସ୍ଥାକୁ ଉନ୍ନତ କରିବ ।


    ଏହି ଅବସରରେ ନିଜର ବକ୍ତବ୍ୟ ରଖି ପ୍ରଧାନମନ୍ତ୍ରୀ କହିଲେ ଯେ ମିର୍ଜାପୁର ଅଂଚଳରେ ଅନେକ ସମ୍ଭାବନା ରହିଛି । ସେ ସୌର ପ୍ଲାଂଟର ଉଦଘାଟନ ପାଇଁ ଫ୍ରାନ୍ସ ରାଷ୍ଟ୍ରପତି ମାକ୍ରନଙ୍କ ସହିତ ମିର୍ଜାପୁରକୁ ତାଙ୍କ ଶେଷ ଗସ୍ତ ସମ୍ବନ୍ଧରେ ସ୍ମୃତିଚାରଣ କରିଥିଲେ ।


    ପ୍ରଧାନମନ୍ତ୍ରୀ କହିଲେ ଯେ ଗତ ଦୁଇ ଦିନ ମଧ୍ୟରେ ସେ ଅନେକ ଉନ୍ନୟନ ପ୍ରକଳ୍ପ ଏବଂ କାର୍ଯ୍ୟ ଯୋଜନାକୁ ଉଦଘାଟନ କରିଛନ୍ତି କିମ୍ବା ଏଗୁଡ଼ିକର ଆଧାରଶିଳ ସ୍ଥାପନ କରିଛନ୍ତି ।


    ସେ କହିଲେ ଯେ ବନସାଗର ପ୍ରକଳ୍ପର ପରିକଳ୍ପନା ପ୍ରାୟ 4 ଦଶନ୍ଧି ପୂର୍ବରୁ କରାଯାଇଥିଲା ଏବଂ 1978ରେ ଏହାର ଆଧାରଶିଳା ସ୍ଥାପନା କରାଯାଇଥିଲା , ମାତ୍ର ଅଯଥା ଏହି ପ୍ରକଳ୍ପକୁ ବିଳମ୍ବିତ କରାଯାଇଥିଲା । ସେ କହିଲେ ଯେ 2014 ପରେ ଏହି ପ୍ରକଳ୍ପକୁ ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନାର ଅଂଶବିଶେଷ କରାଯାଇଥିଲା ଏବଂ ଏହାକୁ ଶେଷ କରିବା ପାଇଁ ସମସ୍ତ ପ୍ରୟାସ କରାଯାଇଥିଲା ।


    କେନ୍ଦ୍ର ସରକାରଙ୍କ ଦ୍ୱାରା କୃଷକମାନଙ୍କ ଉନ୍ନୟନ ପାଇଁ ଗ୍ରହଣ କରାଯାଇଥିବା ପଦକ୍ଷେପ ସମ୍ବନ୍ଧରେ ପ୍ରକାଶ କରି ପ୍ରଧାନମନ୍ତ୍ରୀ ମଧ୍ୟ ଏଇ ନିକଟରେ ଖରିପ ଶସ୍ୟର ସର୍ବନିମ୍ନ ସହାୟକ ମୂଲ୍ୟ ବୃଦ୍ଧି ସମ୍ବନ୍ଧରେ ପ୍ରକାଶ କରିଥିଲେ ।


    ସେ ଜନଔଷଧି କେନ୍ଦ୍ର ସମେତ ଗରିବ ବ୍ୟକ୍ତିମାନଙ୍କୁ ସୁଲଭ ସ୍ୱାସ୍ଥ୍ୟସେବା ଯୋଗାଇ ଦେବା ସମ୍ପର୍କରେ ଗ୍ରହଣ କରାଯାଇଥିବା ପଦକ୍ଷେପ ସମ୍ବନ୍ଧରେ ପ୍ରକାଶ କରିଥିଲେ । ସେ କହିଥିଲେ ଯେ ରୋଗ ନିୟନ୍ତ୍ରଣ କରିବାରେ ସ୍ୱଚ୍ଛ ଭାରତ ମିଶନ ଫଳପ୍ରଦ ସାବ୍ୟସ୍ତ ହେଉଛି । ସେ କହିଲେ ଯେ ଖୁବ ଶୀଘ୍ର ସ୍ୱାସ୍ଥ୍ୟ ସୁରକ୍ଷା ଯୋଜନା - ଆୟୁଷ୍ମାନ ଭାରତ କାର୍ଯ୍ୟକାରୀ କରାଯିବ । ସେ ମଧ୍ୟ କେନ୍ଦ୍ର ସରକାରଙ୍କର ଅନ୍ୟାନ୍ୟ ସାମାଜିକ ଉନ୍ନୟନ ଯୋଜନା ସମ୍ବନ୍ଧରେ ଆଲୋକପାତ କରିଥିଲେ ।


    **********

    
    
    (Release ID: 1538691) Visitor Counter : 8