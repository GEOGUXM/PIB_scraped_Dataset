      ରେଳ ମନ୍ତ୍ରଣାଳୟ

      ସମ୍ବଲପୁର ଡିଭିଜନରେ ଗୋଟିଏ ଦିନରେ 6ଟି ସ୍ୱଳ୍ପ ଉଚ୍ଚତା ବିଶିଷ୍ଟ ଉପମାର୍ଗ (LHS) ତିଆରି କଲା ପୂର୍ବତଟ ରେଳବାଇ
      • ସମସ୍ତ ମାନବ ବିହୀନ ଲେଭଲ କ୍ରସିଂ ଉଚ୍ଛେଦ କରିବାରେ ସମ୍ବଲପୁର ଡିଭିଜନ ଭାରତୀୟ ରେଳବାଇରେ ପ୍ରଥମ

      Posted On: 06 JUL 2018 4:23PM by PIB Bhubaneshwar

    ସମସ୍ତ ମାନବ ବିହୀନ ଲେଭଲ କ୍ରସିଂ ଉଚ୍ଛେଦ କରିବା ଲକ୍ଷ୍ୟରେ ସମ୍ବଲପୁର ଡିଭିଜନରେ ଦେଶରେ ପ୍ରଥମ ଥର ପାଇଁ ରେଳ ବିଭାଗର 6ଟି ସ୍ୱଳ୍ପ ଉଚ୍ଚତା ବିଶିଷ୍ଟ ଉପମାର୍ଗ ମାତ୍ର ଗୋଟିଏ ଦିନରେ ନିର୍ମ।ଣ ହୋଇପାରିଛି । 2018 ଜୁଲାଇ 5 ତାରିଖରେ ପୂର୍ବତଟ ରେଳପଥ ଅଧୀନରେ ଥିବା ସମ୍ବଲପୁର ରେଳମଣ୍ଡଳର 2ଟି ଷ୍ଟେସନ ମଧ୍ୟରେ ଏହା ସମ୍ଭବ ହୋଇଛି । ଯାହା ଏକ ବିରଳ ଦୃଷ୍ଟାନ୍ତ । ସମ୍ବଲପୁର ମଣ୍ଡଳରେ ଥିବା ସମସ୍ତ ଜଗୁଆଳୀ ବିହୀନ ଲେଭଲ କ୍ରସିଙ୍ଗ ଗୁଡ଼ିକୁ ହଟାଇବାର ଲକ୍ଷ୍ୟ ନେଇ ସେଠାରେ ଏକକାଳୀନ 6ଟି ସ୍ୱଳ୍ପ ଉଚ୍ଚତା ବିଶିଷ୍ଟ ଉପମାର୍ଗ ନିର୍ମ।ଣ କରାଯାଇଛି । ଯାହାକି 4ଘଣ୍ଟା 30 ମିନିଟର ସିଙ୍ଗିଲବ୍ଲକ୍ ଦ୍ୱାରା ସମ୍ପୂର୍ଣ୍ଣ ଭାବେ ସମ୍ଭବପର ହୋଇ ପାରିଛି ।


    ଓଡ଼ିଶାର କଳାହାଣ୍ଡି ଅଞ୍ଚଳର ଭବାନୀପାଟଣା-ଲାଞ୍ଜିଗଡ଼ରୋଡ଼ ସେକ୍ସନରେ 6ଟି ସ୍ୱଳ୍ପ ଉଚ୍ଚତା ବିଶିଷ୍ଟ ଉପମାର୍ଗର ସ୍ଥାପନା ହେବା ପରେ 7ଟି ଜଗୁଆଳୀ ବିହୀନ ଲେଭେଲ କ୍ରସିଙ୍ଗ ଗୁଡ଼ିକୁ ସଂପୂର୍ଣ୍ଣ ଭାବେ ବନ୍ଦ କରିଦିଆଯିବ । ସମ୍ବଲପୁର ମଣ୍ଡଳରେ 6ଟି ସ୍ୱଳ୍ପ ଉଚ୍ଚତା ବିଶିଷ୍ଟ ଉପମାର୍ଗର ଏକକାଳୀନ ପ୍ରଚଳନ କେବଳ ପୂର୍ବତଟ ରେଳପଥରେ ନୁହେଁ , ବରଂ ସଂପୂର୍ଣ୍ଣ ଭାରତୀୟ ରେଳବାଇରେ ଏକ ବିରଳ ଦୃଷ୍ଟାନ୍ତ ସୃଷ୍ଟି କରିପାରିଛି । ତେବେ ପୂର୍ବରୁ 6ଟି ସ୍ୱଳ୍ପ ଉଚ୍ଚତା ବିଶିଷ୍ଟ ଉପମାର୍ଗର ନିର୍ମ।ଣ କାର୍ଯ୍ୟ କୌଣସି ସ୍ଥାନରେ ଏତେ କମ ସମୟ ମଧ୍ୟରେ ଶେଷ ହୋଇ ନଥିଲା । ପ୍ରତିକୂଳ ପାଣିପାଗ ସତ୍ତ୍ୱେ ସମ୍ବଲପୁର ମଣ୍ଡଳ ଏହାକୁ ଏକ ଆହ୍ୱାନ ରୂପେ ଗ୍ରହଣ କରିବା ସହିତ ଏହାର ସଫଳ ରୂପାୟନ କରି ଭାରତୀୟ ରେଳବାଇ ଇତିହାସରେ ଏକ ନୂଆ କୀର୍ତ୍ତିମାନ ସ୍ଥାପନ କରିଛି ।


    **********

    
    
    (Release ID: 1538141) Visitor Counter : 2