      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାତୀୟ ଗ୍ରାମୀଣ ଜୀବିକା ମିଶନର ଦେଶବ୍ୟାପୀ ହିତାଧିକାରୀଙ୍କ ସହ ଆସନ୍ତାକାଲି ପ୍ରତ୍ୟକ୍ଷ ଆଲୋଚନା କରିବେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ
      Posted On: 11 JUL 2018 9:18PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଗୁରୁବାର ଦିନ (12 ଜୁଲାଇ , 2018) ସକାଳ 9.30ରେ ଭିଡିଓ କନଫରେଂସିଂ ଜରିଆରେ ଦୀନଦୟାଲ ଅନ୍ତୋଦୟ ଯୋଜନା-ରାଷ୍ଟ୍ରୀୟ ଗ୍ରାମୀଣ ଆଜିବିକା ମିଶନ (ଡିଏୱାଇ-ଏନଆରଏଲଏମ) ଏବଂ ଡିଡିୟୁ-ଜିକେୱାଇ ତଥା ଆରଏସଇଟିଆଇ ଅଧିନରେ ସ୍ୱୟଂ ସହାୟକ ଗୋଷ୍ଠୀର ସଦସ୍ୟମାନଙ୍କ ସହିତ ସିଧାସଳଖ ଆଲୋଚନା କରିବେ । ସରକାରଙ୍କ ଦ୍ୱାରା ଡିଏୱାଇ-ଏନଆରଏଲଏମ ଯୋଜନାରେ ଆରମ୍ଭ ହୋଇଥିବା ବିଭିନ୍ନ କାର୍ଯ୍ୟକ୍ରମ ସ୍ୱୟଂ ସହାୟକ ଗୋଷ୍ଠୀର ସଦସ୍ୟମାନଙ୍କ ଜୀବନଶୈଳୀ ଉପରେ କିଭଳି ପ୍ରଭାବ ପକାଇ ପାରିଛି ସେ ବିଷୟରେ ଜାଣିବାର ସୁଯୋଗ ପ୍ରଧାନମନ୍ତ୍ରୀଙ୍କୁ ମିଳିବ । ଦୂରଦର୍ଶନ ଏବଂ ଏନଆଇସି ନେଟୱାର୍କ ଜରିଆରେ ଏହି କାର୍ଯ୍ୟକ୍ରମକୁ ସିଧା ପ୍ରସାରଣ କରିବେ ।


    ହିତାଧିକାରୀମାନଙ୍କ ମଧ୍ୟରେ ମଦ ବିରୋଧୀ ଅଭିଯାନ , ବିହାରରେ ମକାର ଉଚିତ ମୂଲ୍ୟ ପ୍ରଦାନ ଏବଂ ବିପଣନ ଶୃଙ୍ଖଳ , ଛତିଶଗଡର ଇଟା ନିର୍ମାଣ ୟୁନିଟ , ସଖୀ ରେ କାର୍ଯ୍ୟରତ ବିଜନେସ କରେସ୍ପଣ୍ଡେଣ୍ଟ ଏବଂ ତେନ୍ତୁଳିର ଉଚିତ ମୂଲ୍ୟ ପ୍ରଦାନ ତଥା ବ୍ୟାପାର , ଝାଡଖଣ୍ଡର ସାନିଟାରୀ ନାପକିନ ଉତ୍ପାଦନ ଏବଂ ଏହାର କିଣାବିକାରେ ସଂପୃକ୍ତ ଥିବା ହିତାଧିକାରୀ ଏବଂ ମଧ୍ୟପ୍ରଦେଶର ଡିଡିୟୁ-ଜିକେୱାଇ , ରାଜସ୍ଥାନର ସୌର ପାନେଲ ଏବଂ ସୌର ଲଣ୍ଠଣ ଉତ୍ପାଦନ ଏବଂ ବ୍ୟାପାର , ପଶୁ ସଖୀ, ମହାରାଷ୍ଟ୍ରର ଡିଡିୟୁ-ଜିକେୱାଇର ହିତାଧିକାରୀଙ୍କୁ ସାମିଲ କରାଯାଇଛି , ଯେଉଁମାନେ ପ୍ରତ୍ୟକ୍ଷ ଭାବରେ ଏହି ମତ ବିନିମୟରେ ଅଂଶଗ୍ରହଣ କରିବେ । ଏହାବ୍ୟତୀତ , ତାମିଲନାଡୁର ଦିବ୍ୟାଙ୍ଗଜନଙ୍କ କଲ୍ୟାଣ ପାଇଁ କରାଯାଉଥିବା କାର୍ଯ୍ୟ , ତେଲଙ୍ଗାନାର ସ୍ୱୟଂ ସହାୟକ ନିର୍ମାଣ ପାଇଁ ବାହାରୁ ଆସୁଥିବା ବ୍ୟକ୍ତି , ଜାମ୍ମୁ ଏବଂ କାଶ୍ମୀରର ଡାଏରୀ ଫାର୍ମ ତଥା ଗୁଜରାଟର ନିମ ମଞ୍ଜିର ସଂଗ୍ରହ ଏବଂ ବ୍ୟାପାର ହିତାଧିକାରୀମାନେ ମଧ୍ୟ ଏଥିରେ ଅଂଶଗ୍ରହଣ କରିବେ ।


    ଦୀନ ଦୟାଲ ଅନ୍ତୋଦୟ ଯୋଜନା- ଏନଆରଏଲଏମ ମହିଳା ଶସକ୍ତିକରଣ ପାଇଁ ସବୁଠାରୁ ବଡ ପ୍ରତିଷ୍ଠାନ ଭାବେ ପ୍ରତିପାଦିତ ହୋଇପାରିଛି । ଏହି ମିଶନ ବର୍ତ୍ତମାନ 29ଟି ରାଜ୍ୟ ଏବଂ 5ଟି କେନ୍ଦ୍ରଶାସିତ ଅଂଚଳର 600 ଜିଲାରେ ଥିବା 4884ଟି ବ୍ଲକରେ କାର୍ଯ୍ୟକାରୀ କରାଯାଉଛି । ମଇ 2018 ସୁଦ୍ଧା 5 କୋଟିରୁ ଅଧିକ ମହିଳାମାନଙ୍କୁ ନେଇ 45 ଲକ୍ଷ ସ୍ୱୟଂ ସହାୟକ ଗୋଷ୍ଠୀ ଗଠନ କରାଯାଇପାରିଛି । ଏହା ବ୍ୟତୀତ , 2.48 ଲକ୍ଷ ଗ୍ରାମୀଣ ସଂଗଠନ ତଥା 20 ହଜାର କ୍ଲଷ୍ଟର ସ୍ତରୀୟ ସଂଘକୁ ପ୍ରୋତ୍ସାହିତ କରାଯାଇଛି ।


    **********

    
    
    (Release ID: 1538401) Visitor Counter : 1