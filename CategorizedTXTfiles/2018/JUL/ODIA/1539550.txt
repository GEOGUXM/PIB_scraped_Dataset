      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ବିଦର୍ଭ, ମରାଠାୱାଡା ଓ ଅବଶିଷ୍ଟ ମହାରାଷ୍ଟ୍ରର ମରୁଡ଼ି ସମ୍ଭାବିତ କ୍ଷେତ୍ରରେ ଜଳସେଚନ ପ୍ରକଳ୍ପ ଲାଗି ସ୍ୱତନ୍ତ୍ର ପ୍ୟାକେଜକୁ କ୍ୟାବିନେଟ ଅନୁମୋଦନ
      Posted On: 18 JUL 2018 5:07PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ମରାଠୱାଡ଼ା , ବିଦର୍ଭ ଏବଂ ଅବଶିଷ୍ଟ ମହାରାଷ୍ଟ୍ରର ମରୁଡ଼ି ସମ୍ଭାବ୍ୟ କ୍ଷେତ୍ରରେ 83ଟି ଲଘୁ ଜଳସେଚନ ପ୍ରକଳ୍ପ ଏବଂ 8ଟି ବଡ଼/ମଧ୍ୟମ ଜଳସେଚନ ପ୍ରକଳ୍ପକୁ ସମ୍ପୂର୍ଣ୍ଣ କରିବା ଲାଗି ଏହି ପ୍ରକଳ୍ପଗୁଡ଼ିକୁ ଲାଗୁ କରିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।


    ପ୍ରଭାବ :


    ଏହି ପ୍ରକଳ୍ପଗୁଡ଼ିକ ସମ୍ପୂର୍ଣ୍ଣ ହେବା ଦ୍ୱାରା ଏହି ପ୍ରକଳ୍ପ ଅଧୀନସ୍ଥ କ୍ଷେତ୍ରରେ କୃଷକମାନଙ୍କୁ ଜଳ ସ୍ରୋତ ମିଳିପାରିବ । ଏହାଦ୍ୱାରା ସେମାନଙ୍କ ଫସଲ ବୃଦ୍ଧି ପାଇବ ଏବଂ ପରିଣାମସ୍ୱରୂପ କୃଷକମାନଙ୍କ ଆୟରେ ବୃଦ୍ଧି ଘଟିବ ।


    ବିବରଣୀ :


    ସ୍ୱତନ୍ତ୍ର ପ୍ୟାକେଜଳ ଦ୍ୱାରା ମରାଠାୱାଡ଼ା , ବିଦର୍ଭ ଏବଂ ଅବଶିଷ୍ଟ ମହାରାଷ୍ଟ୍ରର ମରୁଡ଼ି ସମ୍ଭାବ୍ୟ କ୍ଷେତ୍ରରେ 3.77 ଲକ୍ଷ ହେକ୍ଟର ଅତିରିକ୍ତ ଜଳସେଚନ କ୍ଷମତା ସୃଷ୍ଟି ହେବ ।


    ପ୍ରକଳ୍ପରେ ସ୍ୱତନ୍ତ୍ର ପ୍ୟାକେଜ ଅନ୍ତର୍ଗତ 26ଟି ବଡ଼/ମଧ୍ୟମ ପ୍ରକଳ୍ପଗୁଡ଼ିକୁ ସାମିଲ କରାଯାଇଛି । ଯାହାର ସର୍ବାଧିକ କ୍ଷମତା 8.501ହେକ୍ଟର ଅଟେ ଏବଂ ଏଥିପାଇଁ ଅର୍ଥ ଯୋଗାଣ ପ୍ରଧାନମନ୍ତ୍ରୀ କୃଷି ସିଚାଇ ଯୋଜନା-ଏଆଇବିପି ଅନ୍ତର୍ଗତ କରାଯାଉଛି । ଏହି ପ୍ରକଳ୍ପଗୁଡ଼ିକର କାର୍ଯ୍ୟ ଡିସେମ୍ବର , 2019 ସୁଦ୍ଧା ଶେଷ ହେବ ବୋଲି ଆଶା କରାଯାଉଛି ।


    ପ୍ରକଳ୍ପଗୁଡ଼ିକର ଅଗ୍ରଗତିର ଅନୁଧ୍ୟାନ ରାଜ୍ୟ ଏବଂ କେନ୍ଦ୍ରୀୟ ଜଳ ଆୟୋଗଙ୍କ ଦ୍ୱାରା କରାଯିବ ।


    ଆର୍ଥିକ ବିଶେଷତ୍ୱ :


    01.04.2018ରେ ଏହି ପ୍ରକଳ୍ପଗୁଡ଼ିକର ସଂଚୟ ବ୍ୟୟ 13 , 651.61 କୋଟି ଟଙ୍କା ହେବ ବୋଲି ଅନୁମାନ କରାଯାଉଛି ।


    01.04.2018ରେ ଏହି 91ଟି ପ୍ରକଳ୍ପର ଅବଶିଷ୍ଟ ବ୍ୟୟ 25 ପ୍ରତିଶତ ଏବଂ 2017-18 କାଳରେ ଆସିଥିବା ଖର୍ଚ୍ଚ ଲାଗି 25 ପ୍ରତିଶତ ବ୍ୟୟ ଉପଲବ୍ଧ କରାଯିବ , କାରଣ ଏହି ପ୍ରକଳ୍ପ 2017-18 ସମୟରେ ଆସିଥିବା ଖର୍ଚ୍ଚ ଲାଗି 25 ପ୍ରତିଶତ ପରିଶୋଧ ଉପଲବ୍ଧ କରାଯିବ , କାରଣ ଏହି ପ୍ରକଳ୍ପଗୁଡ଼ିକ 2017-18 ଠାରୁ ବିଚାରଧୀନ ଅଛନ୍ତି । ଏହି ପ୍ରକଳ୍ପ ଲାଗି 3 , 831.41 କୋଟି ଟଙ୍କାର କେନ୍ଦ୍ରୀୟ ସହାୟତା ଦିଆଯିବ । ଅବଶିଷ୍ଟ ଅର୍ଥରାଶି ମହାରାଷ୍ଟ୍ର ସରକାରଙ୍କ ଦ୍ୱାରା ଉପଲବ୍ଧ କରାଯିବ । ଏହି ବ୍ୟବସ୍ଥା କରାଯାଇଛି ଯେ ରାଜ୍ୟ ଭାଗର ବ୍ୟବସ୍ଥା ନାବାର୍ଡ ମାଧ୍ୟମରେ କରାଯିବ ।


    ଯୋଜନାର କାର୍ଯ୍ୟାନ୍ୱୟନ ଦ୍ୱାରା 341 ଲକ୍ଷ ଅଣକୁଶଳୀ , ଅର୍ଦ୍ଧକୁଶଳୀ ଏବଂ କୁଶଳୀ ମାନବ ଦିବସ ରୋଜଗାର ସୃଷ୍ଟି ହେବ ।


    **********


    

    
    (Release ID: 1539550) Visitor Counter : 2