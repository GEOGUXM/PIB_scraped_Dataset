      କ୍ୟାବିନେଟ

      ଆଂଚଳିକ ଗ୍ରାମୀଣ ବ୍ୟାଙ୍କଗୁଡ଼ିକର ପୁନଃପୁଞ୍ଜିକରଣ ଯୋଜନାକୁ 2019-20 ପର୍ଯ୍ୟନ୍ତ ସମ୍ପ୍ରସାରିତ କରାଯିବା ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 04 JUL 2018 5:33PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଆଂଚଳିକ ଗ୍ରାମୀଣ ବ୍ୟାଙ୍କଗୁଡ଼ିକର ଯୋଜନାକୁ ପରବର୍ତ୍ତୀ ଆର୍ଥିକ ବର୍ଷ ଅର୍ଥାତ୍ 2019-20 ପର୍ଯ୍ୟନ୍ତ ସମ୍ପ୍ରସାରିତ କରାଯିବା ପ୍ରସ୍ତାବକୁ ଅନୁମୋଦନ କରିଛନ୍ତି । ଏହାର ମାଧ୍ୟମରେ ଆରଆରବିଗୁଡ଼ିକୁ ସର୍ବନିମ୍ନ ନିର୍ଦ୍ଧାରିତ ପୁଞ୍ଜିକୁ 9 ପ୍ରତିଶତର ବିପତି ପରିସମ୍ପତ୍ତି ଅନୁପାତ (ସିଆରଏଆର)ରେ ସ୍ଥିର ରଖିବାରେ ସହାୟତା ମିଳିପାରିବ ।


    ପ୍ରଭାବ :


    ଏକ ସୁଦୃଢ଼ ପୁଞ୍ଜିଗତ ଭିତ୍ତିଭୂମି ଏବଂ ସିଆରଏଆରର ସର୍ବନିମ୍ନ ସ୍ତରରୁ ଆରଆରବିର ଆର୍ଥିକ ସ୍ଥିରତା ସୁନିଶ୍ଚିତ ହେବ । ଏହାର ମାଧ୍ୟମରେ ଆରଆରବି ଆର୍ଥିକ ଅନ୍ତର୍ଭୂକ୍ତିକରଣରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇପାରିବ ଏବଂ ଗ୍ରାମୀଣ କ୍ଷେତ୍ରରେ ପୁଞ୍ଜିଗତ ଆବଶ୍ୟକତାକୁ ପୂରଣ କରିବାରେ ସମର୍ଥ ହେବ ।


    ବିବରଣୀ :


    ଦେଶରେ 56ଟି ଆରଆରବି କାର୍ଯ୍ୟକ୍ଷମ ରହିଛନ୍ତି । 31 ମାର୍ଚ୍ଚ , 2017 ସୁଦ୍ଧା ଆରଆରବି ମୋଟ 2 , 28 , 599 କୋଟି ଟଙ୍କା ଋଣ ଦେଇଥିଲେ । ଋଣର ପ୍ରମୁଖ ଶ୍ରେଣୀ ନିମ୍ନରେ ଦିଆଗଲା:-

                                                                               
ବିବରଣୀ                                      ଋଣ ପରିମାଣ (କୋଟିରେ)  ମୋଟ ଋଣର ପ୍ରତିଶତ
                                                                               
                                                                               
                                                                               
ପ୍ରାଥମିକ କ୍ଷେତ୍ରରେ ମୋଟ ଋଣ (ପିଏସଏଲ)          2 , 05 , 122        89.73 ପ୍ରତିଶତ  
                                                                               
                                                                               
                                                                               
କୃଷି (ପିଏସଏଲ ଅନ୍ତର୍ଗତ)                      1 , 54 , 322        67.51 ପ୍ରତିଶତ  
                                                                               
                                                                               
                                                                               
କ୍ଷୁଦ୍ର ଏବଂ ନାମମାତ୍ର କୃଷକ ( କୃଷି ଅର୍ନ୍ତଗତ)  1 , 02 , 791        44.97 ପ୍ରତିଶତ  
                                                                               
                                                                               

    ( ଉତ୍ସ : ନାବାର୍ଡ)


    ଆରଆରବିର ପୁନଃପୁଞ୍ଜିକରଣ ଯୋଜନାର ଆରମ୍ଭ 2010-11 ଆର୍ଥିକ ବର୍ଷରେ ହୋଇଥିଲା ଏବଂ ଏହାକୁ 2012-13 ଏବଂ 2015-16ରେ ଦୁଇ ଥର ସମ୍ପ୍ରସାରିତ କରାଯାଇଥିଲା । ଶେଷଥର ଲାଗି 31 ମାର୍ଚ୍ଚ , 2017 ପର୍ଯ୍ୟନ୍ତ ଏହାକ ସମ୍ପ୍ରସାରିତ କରାଯାଇଥିଲା । ମୋଟ 1450 କୋଟି ଟଙ୍କା ମଧ୍ୟରୁ ଭାରତ ସରକାରଙ୍କ ଅଂଶବିଶେଷ ସ୍ୱରୂପ 31 ମାର୍ଚ୍ଚ , 2017 ପର୍ଯ୍ୟନ୍ତ ମୋଟ 1107.20 କୋଟି ଟଙ୍କାର ଅର୍ଥରାଶି ଆରଆରବିଗୁଡ଼ିକୁ ଜାରି କରାଯାଇଛି । ଅବଶିଷ୍ଟ 342.80 କୋଟି ଟଙ୍କର ଅର୍ଥରାଶି ସେହି ଆରଆରବିଗୁଡ଼ିକର ପୁନଃପୁଞ୍ଜିକରଣ ସହଯୋଗ ନିମନ୍ତେ ଉପଲବ୍ଧ କରାଯିବା ଯାହାର ସିଆରଏଆର 2017-18 , 2018-19 ଏବଂ 2019-20 ସମୟରେ 9 ପ୍ରତିଶତର କମ ଥିଲା ।


    ନାବାର୍ଡର ପରାମର୍ଶକ୍ରମେ ସେହି ଆରଆରବିଗୁଡ଼ିକୁ ଚିହ୍ନଟ କରାଯିବ ଯେଉଁଗୁଡ଼ିକର ପୁନଃପୁଞ୍ଜିକରଣର ଆବଶ୍ୟକତା ରହିଛି । ଅର୍ଥ ମନ୍ତ୍ରୀଙ୍କ ଦ୍ୱାରା 2018-19 ବଜେଟରେ କରାଯାଇଥିବା ଘୋଷଣାଠାରୁ ପୃଥକ ଏହି ବ୍ୟବସ୍ଥା କରାଯିବ । ବଜେଟ ଘୋଷଣାରେ ଆର୍ଥିକ ଭାବେ ସୁଦୃଢ଼ ଆରଆରବିଗୁଡ଼ିକୁ ଭାରତ ସରକାର , ରାଜ୍ୟ ସରକାର ଏବଂ ପ୍ରାୟୋଜକ ବ୍ୟାଙ୍କ ସ୍ରୋତ ବ୍ୟତିରେକ ଅନ୍ୟ ସ୍ରୋତରୁ ପୁଞ୍ଜି ସୃଷ୍ଟି ଲାଗି ଅନୁମତି ଦିଆଯାଇଥିଲା ।


    **********


    

    
    (Release ID: 1537885) Visitor Counter : 1