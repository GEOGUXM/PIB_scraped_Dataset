      ଉପରାଷ୍ଟ୍ରପତିଙ୍କ ସଚିବାଳୟ

      ସମାଜରେ ପରିବର୍ତ୍ତନ ଆଣିବା ପାଇଁ ଶିକ୍ଷା ହେଉଛି ସବୁଠାରୁ ମହତ୍ୱପୂର୍ଣ୍ଣ ସାଧନ: ଉପ ରାଷ୍ଟ୍ରପତି
      • ଡଃ ବି ଆର ଆମ୍ବେଦକର ପ୍ରାଦ୍ୟୋଗିକୀ ସଂସ୍ଥାନରେ ଉପ ରାଷ୍ଟ୍ରପତିଙ୍କ ସମ୍ବୋଧନ

      Posted On: 05 JUL 2018 3:25PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ ଯେ ଜ୍ଞାନ ଓ ସଶକ୍ତୀକରଣ ମାଧ୍ୟମରେ ସମାଜରେ ପରିବର୍ତ୍ତନ ଆଣିବା ପାଇଁ ଶିକ୍ଷା ହେଉଛି ସବୁଠାରୁ ମହତ୍ୱପୂର୍ଣ୍ଣ ସାଧନ । ପୋର୍ଟବ୍ଲେୟାରରେ ଆଜି ଡଃ ବି ଆର ଆମ୍ବେଦକର ପ୍ରାଦ୍ୟୋଗିକୀ ସଂସ୍ଥାନରେ ଉପସ୍ଥିତ ଜନ ସମୁଦାୟଙ୍କୁ ସମ୍ବୋଧିତ କରି ସେ କହିଲେ ଯେ ଦ୍ରୂତ ଗତିରେ ବଦଳୁଥିବା ଜ୍ଞାନ ଆଧାରିତ ଅର୍ଥବ୍ୟବସ୍ଥାର ଆହ୍ୱାନକୁ ମୁକାବିଲା କରିବା ପାଇଁ ଭାରତୀୟ ଉଚ୍ଚ ଶିକ୍ଷା ପ୍ରଣାଳୀରେ ପରିବର୍ତ୍ତନର ଆବଶ୍ୟକତା ରହିଛି ।


    ଉପରାଷ୍ଟ୍ରପତି କହିଲେ ଯେ ବାସ୍ତବିକ ଶିକ୍ଷା ଏପରି ହେବା ଆବଶ୍ୟକ ଯାହା ଫଳରେ କି ଛାତ୍ରମାନଙ୍କର ସର୍ବାଙ୍ଗୀନ ବିକାଶ ହୋଇପାରିବ । ଶିକ୍ଷାରେ ଏକାଡେମୀକ ଯୋଗ୍ୟତା ଓ ସ୍ୱରୋଜଗାର ପାଇଁ କୌଶଳକୁ ସମାନ ମହତ୍ୱ ପ୍ରଦାନ କରାଯିବା ଆବଶ୍ୟକ ।


    ଏକବିଂଶ ଶତାବ୍ଦୀରେ ଜ୍ଞାନ ଆଧାରିତ ଅର୍ଥବ୍ୟବସ୍ଥାର ଆହ୍ୱାନର ମୁକାବିଲା କରିବା ପାଇଁ ଶିକ୍ଷା ପ୍ରଦାନ କରିବାର ପଦ୍ଧତି , ପାଠ୍ୟକ୍ରମ ତଥା ଜ୍ଞାନ ପ୍ରାପ୍ତିର ପ୍ରକ୍ରିୟାରେ ପରିବର୍ତ୍ତନର ଆବଶ୍ୟକତା ରହିଛି । ସେ କହିଲେ ଯେ କେଜିରୁ ପିଜି ପର୍ଯ୍ୟନ୍ତ ଶିକ୍ଷା ପ୍ରଣାଳୀରେ ପରିବର୍ତ୍ତନର ଆବଶ୍ୟକତା ରହିଛି । କେବଳ ପ୍ରମାଣପତ୍ର ଉପରେ ନୁହେଁ ବରଂ ଛାତ୍ରମାନଙ୍କର ସର୍ବାଙ୍ଗୀନ ବିକାଶ ଉପରେ ଜୋର ଦିଆଯିବା ଆବଶ୍ୟକ ।


    ଉଚ୍ଚ ଶିକ୍ଷା ସଂସ୍ଥାନରୁ ଉତ୍ତୀର୍ଣ୍ଣ ହେଉଥିବା ଛାତ୍ରମାନଙ୍କ ମଧ୍ୟରେ ସଦଭାବନା , ସହାନୁଭୂତି ଓ ଶିକ୍ଷକ ତଥା ବୟସରେ ବଡ ବ୍ୟକ୍ତିମାନଙ୍କ ପ୍ରତି ଆଦର ରହିବା ଆବଶ୍ୟକ । ସେମାନଙ୍କ ମଧ୍ୟରେ ବିଦବତା ସହିତ ପ୍ରାଦ୍ୟୋଗିକୀ କୌଶଳ ତଥା ସଚ୍ଚୋଟତା ଏବଂ ନୈତିକ ମୂଲ୍ୟବୋଧ ମଧ୍ୟ ରହିବା ଆବଶ୍ୟକ ।


    ଉପରାଷ୍ଟ୍ରପତି କହିଲେ ଯେ ଛାତ୍ରମାନଙ୍କ ମଧ୍ୟରେ ପିଲାବେଳରୁ ବୈଜ୍ଞାନିକ ଦୃଷ୍ଟିକୋଣ ବିକଶିତ କରିବା ଆବଶ୍ୟକ । ପିଲାମାନଙ୍କୁ ପାଠ ଘୋଷିବା ପରିବର୍ତ୍ତେ ପ୍ରୟୋଗ ଆଧାରରେ ବିଷୟକୁ ଶିଖାଇବାର ପ୍ରୟାସ କରାଯିବା ଆବଶ୍ୟକ ।


    ***************

    
    
    (Release ID: 1537991) Visitor Counter : 4