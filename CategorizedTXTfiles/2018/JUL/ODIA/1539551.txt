      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ସଂଖ୍ୟାଲଘୁ ସମ୍ପ୍ରଦାୟର ଛାତ୍ରଛାତ୍ରୀଙ୍କ ପାଇଁ ମ୍ୟାଟ୍ରିକ ପୂର୍ବ ଛାତ୍ରବୃତ୍ତି ଯୋଜନା, ମ୍ୟାଟ୍ରିକ ପରବର୍ତ୍ତୀ ଛାତ୍ରବୃତ୍ତି ଯୋଜନା ଏବଂ ମେଧା-ସହ-ସାଧନ ଯୋଜନାକୁ 2017-18 ବର୍ଷ ଠାରୁ 2019-20 ବର୍ଷ ପର୍ଯ୍ୟନ୍ତ ଜାରି ରଖିବା ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 18 JUL 2018 5:08PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି 6ଟି ଅନୁସୂଚିତ ସଂଖ୍ୟାଲଘୁ ସମ୍ପ୍ରଦାୟର ଛାତ୍ରଛାତ୍ରୀଙ୍କ ପାଇଁ ମ୍ୟାଟ୍ରିକ ପୂର୍ବବର୍ତ୍ତୀ , ମ୍ୟାଟ୍ରିକ ପରବର୍ତ୍ତୀ ଏବଂ ମେଧା ସହ ସାଧନ ଆଧାରିତ ଛାତ୍ରବୃତ୍ତି ଯୋଜନାକୁ 2019-20 ଶିକ୍ଷା ବର୍ଷ ପର୍ଯ୍ୟନ୍ତ ଜାରି ରଖିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି । ଏହି ଯୋଜନା ଚାଲୁ ରଖିବା ନିମନ୍ତେ 5338.32 କୋଟି ଟଙ୍କା ବ୍ୟୟ ହେବ । ଏହାଦ୍ୱାରା ପ୍ରତିବର୍ଷ 70 ଲକ୍ଷ ଛାତ୍ରଛାତ୍ରୀ ଉପକୃତ ହୋଇପାରିବେ ।


    ପ୍ରମୁଖ ବିଶେଷତ୍ୱ :


    ଯୋଜନାଗୁଡ଼ିକର ନିମ୍ନଲିଖିତ ପ୍ରମୁଖ ବିଶେଷତ୍ୱ ରହିଛି :


    - ଯୋଜନା ଜାତୀୟ ଛାତ୍ରବୃତ୍ତି ପୋର୍ଟାଲ (ଏନଏସପି) ମାଧ୍ୟମରେ ଲାଗୁ କରାଯିବ ଏବଂ ଛାତ୍ରବୃତ୍ତିର ବିତରଣ ପ୍ରତ୍ୟକ୍ଷ ଲାଭ ହସ୍ତାନ୍ତର (ଡିବିଟି) ମାଧ୍ୟମରେ କରାଯିବ ।


    - ପାଖାପାଖି 70 ଲକ୍ଷ ଛାତ୍ରବୃତ୍ତି ପ୍ରଦାନ କରାଯିବ ।


    - ଛାତ୍ରବୃତ୍ତି ସେହି ଛାତ୍ରଛାତ୍ରୀଙ୍କୁ ଦିଆଯିବ ଯେଉଁମାନଙ୍କର ପୂର୍ବରୁ ଅନ୍ତିମ ପରୀକ୍ଷାରେ 50 ପ୍ରତିଶତରୁ ଅଧିକ ନମ୍ବର ରହିଥିବ ।


    - ଛାତ୍ରଛାତ୍ରୀ ସରକାରୀ ସ୍କୁଲ/ଶିକ୍ଷାନୁଷ୍ଠାନ କିମ୍ବା ମାନ୍ୟତାପ୍ରାପ୍ତ ଘରୋଇ ସ୍କୁଲ/ ଶିକ୍ଷାନୁଷ୍ଠାନରେ ଅଧ୍ୟୟନରତ ଥିବେ ।


    - 2011 ଜନଗଣନା ଅନୁଯାୟୀ ରାଜ୍ୟ/ସମ୍ପ୍ରଦାୟ ଅନୁଯାୟୀ ଲକ୍ଷ୍ୟ/ଆବଂଟନ ।


    - କେବଳ ନୂତନ ଛାତ୍ରବୃତ୍ତି ଲାଗି ଭୌତିକ ଲକ୍ଷ ନିର୍ଦ୍ଧାରଣ କରାଯାଇଥାଏ ।


    - ନୂତନ ଛାତ୍ରବୃତ୍ତି ବ୍ୟତୀତ ଛାତ୍ରବୃତ୍ତିର ନବୀକରଣ ମଧ୍ୟ କରାଯାଇଥାଏ । ନବୀକୃତ ଛାତ୍ରବୃତ୍ତି ସେହି ଛାତ୍ରଛାତ୍ରୀଙ୍କ ପାଇଁ ଉଦ୍ଦିଷ୍ଟ ଯେଉଁମାନେ ପୂର୍ବ ବର୍ଷଗୁଡ଼ିକରେ ଛାତ୍ରବୃତ୍ତି ପାଇଛନ୍ତି ଏବଂ ଯେଉଁମାନେ ଯୋଗ୍ୟତା ମାନଦଣ୍ଡ ପୂରଣ କରୁଛନ୍ତି ।


    ମ୍ୟାଟ୍ରିକ ପୂର୍ବ ଛାତ୍ରବୃତ୍ତି ଯୋଜନା :


    - ଯୋଜନାର ଉଦ୍ଦେଶ୍ୟ ସଂଖ୍ୟାଲଘୁ ସମ୍ପ୍ରଦାୟର ମାତାପିତାଙ୍କୁ ନିଜ ଶିଶୁମାନଙ୍କୁ ବିଦ୍ୟାଳୟକୁ ପଠାଇବା (ପ୍ରଥମରୁ ଦଶମ ଶ୍ରେଣୀ ପର୍ଯ୍ୟନ୍ତ) ପାଇଁ ପ୍ରୋତ୍ସାହିତ କରିବା , ସ୍କୁଲ ଶିକ୍ଷା ଉପରେ ସେମାନଙ୍କ ଆର୍ଥିକ ବୋଝ କମ କରିବା ଏବଂ ସେମାନଙ୍କ ପିଲାମାନଙ୍କୁ ସ୍କୁଲ ଶିକ୍ଷା ପୂରଣ କରିବାରେ ସେମାନଙ୍କ ପ୍ରୟାସକୁ ସମର୍ଥନ ଯୋଗାଇ ଦେବା ଅଟେ ।


    - ମାତା-ପିତା/ଅଭିଭାବକଙ୍କ ବାର୍ଷିକ ଆୟ 1 ଲକ୍ଷରୁ ଅଧିକ ହୋଇନଥି ô ବ ।


    - ଲକ୍ଷ୍ୟ 30 , 00 , 000 ନୂତନ ଆବେଦନକାରୀଙ୍କ ପାଇଁ


    ଯୋଗ୍ୟତା


    ବୃତ୍ତି ଯୋଗ୍ୟତା


    ଛାତ୍ରବୃତ୍ତି ପ୍ରବେଶ ଦର + ଟ୍ୟୁସନ ଫି ’


    ଷଷ୍ଠ ଶ୍ରେଣୀରୁ ଦଶମ ଶ୍ରେଣୀ ପର୍ଯ୍ୟନ୍ତ ନାମଲେଖା ଶୁଳ୍କ ବାର୍ଷିକ 500 ଟଙ୍କା , ଯଦି ବାସ୍ତବିକ ଅଟେ (ଛାତ୍ରାବାସୀ ଏବଂ ଦୈନିକ ଛାତ୍ରଛାତ୍ରୀ)


    ଷଷ୍ଠ ଶ୍ରେଣୀରୁ ଦଶମ ଶ୍ରେଣୀ ପର୍ଯ୍ୟନ୍ତ ତ୍ୟୁସନ ଫି ’ 42ଶହ ଟଙ୍କା ପ୍ରତିବର୍ଷ , ଯଦି ବାସ୍ତବିକ ଅଟେ (ଛାତ୍ରାବାସୀ ଏବଂ ଦୈନିକ ଛାତ୍ରଛାତ୍ରୀ)


    ଗୁଜୁରାଣ ଭ ତ୍ତା


    ପ୍ରଥମରୁ ପଂଚମ ଶ୍ରେଣୀ ପର୍ଯ୍ୟନ୍ତ ଦୈନିକ ବିଦ୍ୟାର୍ଥୀଙ୍କ ପାଇଁ ବାର୍ଷିକ 1000 ଟଙ୍କା


    ଷଷ୍ଠ ଶ୍ରେଣୀରୁ ଦଶମ (ଛାତ୍ରାବାସୀଙ୍କ ପାଇଁ ବାର୍ଷିକ 6 ହଜାର ଟଙ୍କା) ଛାତ୍ରଛାତ୍ରୀଙ୍କ ପାଇଁ ବାର୍ଷିକ 1ହଜାର ଟଙ୍କା ।


    ମ୍ୟାଟ୍ରିକ ପରବର୍ତ୍ତୀ ଛାତ୍ରବୃତ୍ତି ଯୋଜନା :


    - ଯୋଜନାର ଉଦ୍ଦେଶ୍ୟ ଗରିବ ଏବଂ ମେଧାବୀ ସଂଖ୍ୟାଲଘୁ ଛାତ୍ରଛାତ୍ରୀମାନଙ୍କୁ ଆର୍ଥିକ ସହାୟତା ଉପଲବ୍ଧ କରାଇବା ଯାହାଦ୍ୱାରା ସେମାନଙ୍କୁ ଉଚ୍ଚ ଶିକ୍ଷାର ଉତ୍ତମ ଅବସର ମିଳିପାରିବ , ଉଚ୍ଚଶିକ୍ଷାରେ ସେମାନଙ୍କ ଜ୍ଞାନରେ ବୃଦ୍ଧି ଘଟିବ ଏବଂ ସଂଖ୍ୟାଲଘୁ ଛାତ୍ରଛାତ୍ରୀଙ୍କୁ ସଂଗଠିତ କ୍ଷେତ୍ରରେ ରୋଜଗାରକ୍ଷମ କରିବା ।


    - ମାତା-ପିତା/ଅଭିଭାବକଙ୍କ ବାର୍ଷିକ ଆୟ 2 ଲକ୍ଷ ଟଙ୍କାରୁ ଅଧିକ ହେବା ଉଚିତ ନୁହେଁ ।


    - ଲକ୍ଷ୍ୟ- ନୂଆ ଆବେଦନକାରୀଙ୍କ ପାଇଁ 5 , 00 , 000


    ଯୋଗ୍ୟତା :


    ବୃତ୍ତି ଯୋଗ୍ୟତା


    ଛାତ୍ରବୃତ୍ତି ନାମଲେଖା ଦର + ଟ୍ୟୁସନ ଫି ’


    ଏକାଦଶରୁ ଦ୍ୱାଦଶ ଶ୍ରେଣୀ ପର୍ଯ୍ୟନ୍ତ ନାମଲେଖା ଏବଂ ଟ୍ୟୁସନ ଫି ’ 7 ହଜାର ଟଙ୍କା ବାର୍ଷିକ , ଯଦି ବାସ୍ତବିକ ଅଟେ (ଛାତ୍ରାବାସ ତଥା ଦୈନିକ ଛାତ୍ରଛାତ୍ରୀ)


    ଏକାଦଶ ଏବଂ ଦ୍ୱାଦଶ ସ୍ତରର ବୈଷୟିକ ଏବଂ ବ୍ୟବସାୟିକ ପାଠ୍ୟକ୍ରମ ଲାଗି ନାମଲେଖା ଏବଂ କୋର୍ସ/ଟ୍ୟୁସନ ଫି ’ ( 1 କିମ୍ବା ଅଧିକ ବର୍ଷର ପାଠ୍ୟକ୍ରମ) : 10 , 000 ଟଙ୍କା ବାର୍ଷିକ , ଯଦି ବାସ୍ତବିକ ହୋଇଥାଏ(ଛାତ୍ରାବାସ ଏବଂ ଦୈନିକ ଛାତ୍ରଛାତ୍ରୀ)


    ଗୁଜୁରାଣ ଭ ତ୍ତା


    ବୈଷୟିକ ଏବଂ ବ୍ୟବସାୟିକ ପାଠ୍ୟକ୍ରମ ସହିତ ଏକାଦଶ ଏବଂ ଦ୍ୱାଦଶ ଶ୍ରେଣୀ ଲାଗି ଛାତ୍ରବାସରେ ରହୁଥିବା ଛାତ୍ରଛାତ୍ରୀଙ୍କୁ 3 , 800 ଟଙ୍କା ବାର୍ଷିକ ଏବଂ ଦୈନିକ ଛାତ୍ରଛାତ୍ରୀଙ୍କ ଲାଗି 2 , 300 ଟଙ୍କା ବାର୍ଷିକ


    ସ୍ନାତକ ଏବଂ ସ୍ନାତୋକତର ସ୍ତରରେ ବୈଷୟିକ ଏବଂ ପେସାଦାର ପାଠ୍ୟକ୍ରମ ଲାଗି ଅତିରିକ୍ତ ପାଠ୍ୟକ୍ରମ ଲାଗି ଛାତ୍ରାବାସର ଛାତ୍ରଛାତ୍ରୀଭ୍କୁ 5 , 700 ଟଙ୍କା ବାର୍ଷିକ ଏବଂ ଦୈନିକ ଛାତ୍ରଛାତ୍ରୀଙ୍କୁ ବାର୍ଷିକ 3 , 00 ଟଙ୍କା ।


    ଏମଫିଲ ଏବଂ ପିଏଚଡି ଲାଗି ଛାତ୍ରବାସର ଛାତ୍ରଛାତ୍ରୀଙ୍କୁ 12 , 000 ହଜାର ଟଙ୍କା ଏବଂ ଦୈନିକ ଛାତ୍ରଛାତ୍ରୀଙ୍କୁ 5 , 500 ଟଙ୍କା ବାର୍ଷିକ ।


    ମେଧା ସହ ସାଧନ ଆଧାରିତ ଛାତ୍ରବୃତ୍ତି ଯୋଜନା


    - ଯୋଜନାର ଉଦ୍ଦେଶ୍ୟ ଗରିବ ଏବଂ ମେଧାବୀ ସଂଖ୍ୟାଲଘୁ ଛାତ୍ରଛାତ୍ରୀଙ୍କୁ ଆର୍ଥିକ ସହାୟତା ପ୍ରଦାନ କରିବା ଯାହାଦ୍ୱାରା ଛାତ୍ରଛାତ୍ରୀ ସ୍ନାତକ ଏବଂ ସ୍ନାତୋକୋତର ସ୍ତରରେ ପେସାଦାର ଏବଂ ବୈଷୟିକ ପାଠ୍ୟକ୍ରମ ଜାରି ରଖିପାରିବେ ଏବଂ ଯାହାର ପରିଣାମସ୍ୱରୂପ ସଂଖ୍ୟାଲଘୁ ସମ୍ପ୍ରଦାୟର ସାମାଜିକ , ଆର୍ଥିକ ସ୍ଥିତିରେ ସୁଧାର ଆସିପାରିବ ।


    - ମାତା-ପିତା/ଅଭିଭାବକଙ୍କ ବାର୍ଷିକ ଆୟ 2.50 ଲକ୍ଷ ଟଙ୍କାରୁ ଅଧିକ ହୋଇନଥିବ ।


    - ଲକ୍ଷ୍ୟ- ନୂତନ ଆବେଦନକାରୀଙ୍କ ପାଇଁ 60 , 000


    ଯୋଗ୍ୟତା :


    - ଯୋଜନାରେ ତାଲିକାଭୂକ୍ତ 85ଟି ଶିକ୍ଷାନୁଷ୍ଠାନର ଛାତ୍ରଛାତ୍ରୀଙ୍କୁ ସମ୍ପୂର୍ଣ୍ଣ ପାଠ୍ୟକ୍ରମର ଫି ’ ର ଆବଂଟନ , ଅନ୍ୟମାନଙ୍କ ଲାଗି ବାର୍ଷିକ 20 ହଜାର ଟଙ୍କା , ଯଦି ବାସ୍ତବିକ ହୋଇଥାଏ ।


    - ଗୁଜୁରାଣ ଭତା ଛାତ୍ରବାସର ଛାତ୍ରଛାତ୍ରୀଙ୍କ ପାଇଁ ବାର୍ଷିକ 10 ହଜାର ଟଙ୍କା ଦରରେ ଏବଂ ଦୈନିକ ଛାତ୍ରଛାତ୍ରୀଙ୍କ ପାଇଁ ବାର୍ଷିକ 5 ହଜାର ଟଙ୍କା ଦରରେ ।


    ପାଣ୍ଠି ନିର୍ଦ୍ଧାରିତ କରି ସ୍ୱତନ୍ତ୍ର ଫୋକସ :


    ଯଦିଓ ଛାତ୍ରୀଙ୍କ ପାଇଁ 30% ଛାତ୍ରବୃତ୍ତି ନିର୍ଦ୍ଧାରିତ ରହିଛି କିନ୍ତୁ ସେମାନଙ୍କୁ ମୋଟ ଛାତ୍ରବୃତ୍ତିର 35 ପ୍ରତିଶତ ବିତରଣ କରାଯାଇଥାଏ ।


    ପ୍ରମୁଖ ପ୍ରଭାବ :


    ଗତ ବର୍ଷଗୁଡ଼ିକରେ ଏହି ଯୋଜନାଗୁ ଲାଗୁ କରିବା ଦ୍ୱାରା ସଂଖ୍ୟାଲଘୁ ସମ୍ପ୍ରଦାୟର ସାଧାରଣ ସାକ୍ଷରତା ହାର/ସ୍ତର ଉପରେ ବୃହତ ପ୍ରଭାବ ପଡ଼ିଛି । 2011 ଜନଗଣନା ଅନୁଯାୟୀ ମୁସଲମାନ ସମ୍ପ୍ରଦାୟର ସାକ୍ଷରତା ହାର 59.1 ପ୍ରତିଶତରୁ ବୃଦ୍ଧି ପାଇ 68.5 ପ୍ରତିଶତ , ଖ୍ରୀଷ୍ଟିଆନ ସମ୍ପ୍ରସାର ସାକ୍ଷରତା ହାର 80.3 ପ୍ରତିଶତରୁ ବୃଦ୍ଧି ପାଇ 84.5 ପ୍ରତିଶତ , ଶିକ୍ଷ ସମ୍ପ୍ରଦାୟର ସାକ୍ଷରତା ଦର 69.4 ପ୍ରତିଶତରୁ ବୃଦ୍ଧି 75.4 ପ୍ରତିଶତ , ବୌଦ୍ଧ ସମ୍ପ୍ରଦାୟର ସାକ୍ଷରତା ହାର 72.7 ପ୍ରତିଶତରୁ ବୃଦ୍ଧି ପାଇ 81.3 ପ୍ରତିଶତ ଏବଂ ଜୈନ ସମ୍ପ୍ରଦାୟର ସାକ୍ଷରତା ହାର 94.1 ପ୍ରତିଶତରୁ ବୃଦ୍ଧି ପାଇ 94.9 ପ୍ରତିଶତ ହୋଇସାରିଛି । ମହିଳାଙ୍କ କ୍ଷେତ୍ରରେ ଯଥେଷ୍ଟ ସୁଧାର ଆସିଛି (ପାର୍ସୀ ସମ୍ପ୍ରଦାୟଙ୍କ ତଥ୍ୟ ଉପଲବ୍ଧ ନାହିଁ)


    - ସଂଖ୍ୟାଲଘୁ ସମ୍ପ୍ରଦାର ଛାତ୍ରଛାତ୍ରୀଙ୍କ ପକ୍ଷରୁ ବର୍ତ୍ତମାନ ଅଧିକ ଛାତ୍ରବୃତ୍ତିର ଦାବି କରାଯାଉଛି । 2017-18 ବର୍ଷ ଲାଗି 35.60 ଲକ୍ଷର ବାର୍ଷିକ ଲକ୍ଷ୍ୟ ତୁଳନାରେ ପାଖାପାଖି 60 ଲକ୍ଷ ଛାତ୍ରବୃତ୍ତି ଦିଆଯାଇଛି ଏବଂ 2018-19ରେ ବିତରଣ ପ୍ରକ୍ରିୟା ଜାରି ରହିଛି ।


    - ଉପରୋକ୍ତ ଛାତ୍ରବୃତ୍ତି ଯୋଜନା ଅନ୍ତର୍ଗତ ଛାତ୍ରବୃତ୍ତିର ଲାଭ ଉଠାଇ ସଂଖ୍ୟାଲଘୁ ଛାତ୍ରଛାତ୍ରୀ ନିଜ ସ୍କୁଲ/ଉଚ୍ଚ/ପେସାଦାର ଶିକ୍ଷା ଜାରି ରଖିବା ଏବଂ ସରକାରୀ/ଘରୋଇ କ୍ଷେତ୍ର କିମ୍ବା ସ୍ୱରୋଜଗାରରେ ଆୟର ସୁଯୋଗ ବୃଦ୍ଧି ପାଇବ ।


    ଆର୍ଥିକ ବିତରଣ :


    ଯୋଜନା ପାଇଁ ଅର୍ଥ ଯୋଗାଣ ମନ୍ତ୍ରଣାଳୟର ବାର୍ଷିକ ବଜେଟ ବ୍ୟବସ୍ଥାରୁ କରାଯିବ । ବ୍ୟୟ ବିଭାଗର ବ୍ୟୟ ଅର୍ଥ ସମିତି ଏହି ଯୋଜନାକୁ ଜାରି ରଖିବା ଲାଗି ସୁପାରିସ କରିଛି । ବାର୍ଷିକ ଆନୁମାନିକ ବ୍ୟୟର ବିତରଣ ନିମ୍ନ ପ୍ରକାରରେ


    ବର୍ଷ ଆବଶ୍ୟକ ଅର୍ଥ (କୋଟି ଟଙ୍କାରେ)


    2017-18 1 , 779.44


    2018-19 1 , 779.44


    2019-20 1 , 779.44


    3 ବର୍ଷ ଲାଗି ମୋଟ- 5 , 338.32 କୋଟି ଟଙ୍କା


    ( 2017-18 ବର୍ଷ ସମୟରେ 1 , 971.04 କୋଟି ଟଙ୍କାର ବଜେଟ ବ୍ୟୟ କରାଯାଇଛି । ଏହି ଯୋଜନା ସେହି ରୂପରେ ଲାଗୁ କରାଯାଇଛି ଯେଉଁ ରୂପରେ କ୍ୟାବିନେଟ ଦ୍ୱାଦଶ ଯୋଜନାର ଅବଧି କାଳରେ ଲାଗୁ କରିବା ଲାଗି ଅନୁମୋଦନ କରିଥିଲା)


    ଲାଭାର୍ଥୀ :


    ସମସ୍ତ ତିନୋଟି ଛାତ୍ରବୃତ୍ତି ଯୋଜନା ଲାଗି ରାଜ୍ୟ/ସମ୍ପ୍ରଦାୟ ଅନୁଯାୟୀ ଲକ୍ଷ୍ୟ/ଆବଂଟନ 2011ର ଜନଗଣନା ଅନୁସାରେ ଲାଗୁ ହେବ । 6ଟି ଅଧିସୂଚିତ ସମ୍ପ୍ରଦାୟ ଅର୍ଥାତ ମୁସଲମାନ , ଖ୍ରୀଷ୍ଟିଆନ , ଶିଖ୍ , ବୌଦ୍ଧ , ଜୈନ ଏବଂ ପାର୍ସୀ ସମ୍ପ୍ରଦାୟର ସେହି ଛାତ୍ରଛାତ୍ରୀମାନଙ୍କୁ 70 ଲକ୍ଷ ଛାତ୍ରବୃତ୍ତି ଦିଆଯିବାର ସମ୍ଭାବନା ରହିଛି ଯେଉଁମାନେ ସମାଜର ଆର୍ଥିକ ଦୃଷ୍ଟିରୁ ଦୁର୍ବଳ ବର୍ଗର ପ୍ରତିନିଧିତ୍ୱ କରିଥା ’ ନ୍ତି ।


    କଭର କରାଯାଉଥିବା ରାଜ୍ୟ/ଜିଲ୍ଲା :


    ସମସ୍ତ ତିନୋଟି ଛାତ୍ରବୃତ୍ତି ଯୋଜନା ଦେଶର ସମସ୍ତ 29ଟି ରାଜ୍ୟ ଏବଂ 7ଟି କେନ୍ଦ୍ରଶାସିତ ପ୍ରଦେଶରେ 6ଟି ଅଧିସୂଚିତ ସମ୍ପ୍ରଦାୟ ଅର୍ଥାତ ମୁସଲମାନ , ଖ୍ରୀଷ୍ଟିଆନ , ଶିଖ୍ , ବୌଦ୍ଧ , ଜୈନ ଏବଂ ପାର୍ସୀ ସମ୍ପ୍ରଦାୟର ଛାତ୍ରଛାତ୍ରୀଙ୍କ ପାଇଁ ଲାଗୁ ହେବ ।


    **********


    

    
    (Release ID: 1539551) Visitor Counter : 3