      ରେଳ ମନ୍ତ୍ରଣାଳୟ

      ପରିଚୟ ପ୍ରମାଣ ପାଇଁ ଡିଜିଟାଲ ଲକରରୁ ଆଧାର ଏବଂ ଡ୍ରାଇଭିଂ ଲାଇସେନ୍ସକୁ ଦେଖାଇପାରିବେ ଟ୍ରେନ ଯାତ୍ରୀ
      Posted On: 06 JUL 2018 4:02PM by PIB Bhubaneshwar


    ରେଳ ମନ୍ତ୍ରଣାଳୟର ନିଷ୍ପତ୍ତି ଅନୁସାରେ ଜଣେ ରେଳଯାତ୍ରୀ ଏବେ ଯାତ୍ରା ସମୟରେ ନିଜ ‘ ଡିଜିଟାଲ ଲକର ’ ଆକାଉଣ୍ଟର ‘ ଇସ୍ୟୁଡ ଡକ୍ୟୁମେଣ୍ଟସ ’ ରୁ ନିଜ ଆଧାର ଏବଂ ଡ୍ରାଇଭିଂ ଲାଇସେନ୍ସକୁ ପରିଚୟପତ୍ର ଭାବେ ଦେଖାଇପାରିବେ । ଏହା ବୈଧ ବୋଲି ରେଳ ମନ୍ତ୍ରଣାଳୟ ନିଷ୍ପତ୍ତି ନେଇଛି । କିନ୍ତୁ ଏହି ଡକ୍ୟୁମେଣ୍ଟ ଯାତ୍ରୀ ନିଜେ ଅପଲୋଡ୍ କରିଥିଲେ ତାହା ଗ୍ରହଣୀୟ ହୋଇପାରିବନି ବୋଲି ମନ୍ତ୍ରଣାଳୟ ପକ୍ଷରୁ ସ୍ପଷ୍ଟ କରାଯାଇଛି ।


    ଏବେ ସଂରକ୍ଷିତ ଶ୍ରେଣୀରେ ରେଳଯାତ୍ରା ସମୟରେ ଯାତ୍ରୀମାନେ ନିମ୍ନଲିଖିତ ଡକ୍ୟୁମେଣ୍ଟକୁ ପରିଚୟପତ୍ର ଭାବେ ଦେଖାଇଲେ ତାହା ବୈଧ ଗ୍ରହଣୀୟ ହେଉଛି ;


    i. ଭାରତୀୟ ନିର୍ବାଚନ କମିସନଙ୍କ ଦ୍ୱାରା ଜାରି କରାଯାଇଥିବା ଭୋଟର ପରିଚୟପତ୍ର ।


    ii. ପାସ୍ପୋର୍ଟ ।


    iii . ଆୟକର ବିଭାଗ ଦ୍ୱାରା ଜାରି କରାଯାଇଥିବା ପାନକାର୍ଡ ।


    iv. ଆରଟିଓଙ୍କ ଦ୍ୱାରା ଦିଆଯାଇଥିବା ଡ୍ରାଇଭିଂ ଲାଇସେନ୍ସ ।


    v. କେନ୍ଦ୍ର/ରାଜ୍ୟ ସରକାରଙ୍କ ଦ୍ୱାରା ଜାରି କରାଯାଇଥିବା ଫଟୋ ପରିଚୟପତ୍ର , ଯେଉଁଥିରେ କି ସିରିଏଲ ନମ୍ବର ଉଲ୍ଲେଖଥିବ ।


    vi. ସ୍ୱୀକୃତିପ୍ରାପ୍ତ ସ୍କୁଲ ଓ କଲେଜ ଦ୍ୱାରା ଜାରି କରାଯାଇଥିବା ଆଇଡେଣ୍ଟିଟି କାର୍ଡ ।


    vii. ଜାତୀୟକରଣ ବ୍ୟାଙ୍କ ଦ୍ୱାରା ପ୍ରଦତ୍ତ ଫଟୋ ସମ୍ବଳିତ ପାସବୁକ୍ ।


    viii. ବ୍ୟାଙ୍କ ଦ୍ୱାରା ଜାରି କରାଯାଇଥିବା ଲାମିନେଟେଡ ଫଟୋ ସମ୍ବଳିତ କ୍ରେଡିଟ କାର୍ଡ ।


    ix. ଆଧାର କାର୍ଡ , ଇ-ଆଧାର ଏବଂ ଏମ୍-ଆଧାର ।


    x . କେନ୍ଦ୍ର/ରାଜ୍ୟ ସରକାରଙ୍କ ଅଧୀନରେ ଥିବା ରାଷ୍ଟ୍ରାୟତ୍ତ ଉଦ୍ୟୋଗ , ଜିଲ୍ଲା ପ୍ରଶାସନ , ମ୍ୟୁନିସିପାଲିଟି ଏବଂ ପଞ୍ଚାୟତ ପ୍ରଶାସନ ଦ୍ୱାରା ଜାରି କରାଯାଇଥିବା ପରିଚୟପତ୍ର , ଯେଉଁଥିରେ କି ସିରିଏଲ୍ ନମ୍ବର ଉଲ୍ଲେଖଥିବ ।


    xi. କମ୍ପ୍ୟୁଟରୀକୃତ ଯାତ୍ରୀ ସଂରକ୍ଷଣ ପଦ୍ଧତି ( PRS ) କାଉଣ୍ଟରରୁ ସଂଗ୍ରହ କରାଯାଇଥିବା ଟିକେଟଧାରୀ ଯାତ୍ରୀ ସ୍ଲିପର ଏବଂ ଦ୍ୱିତୀୟ ଶ୍ରେଣୀ ସଂରକ୍ଷିତ ବଗିରେ ଯାତ୍ରା କରୁଥିଲେ ରେସନ କାର୍ଡର ଫଟୋକପି ଏବଂ ଜାତୀୟକରଣ ବ୍ୟାଙ୍କ ଫଟୋ ସମ୍ବଳିତ ପାସବୁକ୍ ପରିଚୟପତ୍ର ଭାବେ ଗ୍ରହଣୀୟ ହୋଇପାରିବ ।


    ***********


    

    
    (Release ID: 1538006) Visitor Counter : 5