      ରେଳ ମନ୍ତ୍ରଣାଳୟ

      ୱେଷ୍ଟର୍ଣ୍ଣ ରେଲୱେ ରତଲମ୍ ଡିଭିଜନର ଟ୍ରାକମ୍ୟାନ୍ ଶ୍ରୀ ବଲୱନ୍ତ ରେଲୱେ ବୋର୍ଡ ଚେୟାରମ୍ୟାନ୍ ଅଶ୍ୱନୀ ଲୋହାନିଙ୍କ ଦ୍ୱାରା ସମ୍ବର୍ଦ୍ଧିତ
      Posted On: 05 JUL 2018 3:33PM by PIB Bhubaneshwar


    ରେଳ ଭବନରେ ଆଜି ରେଲୱେ ବୋର୍ଡ ଚେୟାରମ୍ୟାନ୍ ଅଶ୍ୱନୀ ଲୋହାନି ୱେଷ୍ଟର୍ଣ୍ଣ ରେଲୱେ ରତଲମ ଡିଭିଜନର ଟ୍ରାକମ୍ୟାନ୍ ଶ୍ରୀ ବଲୱନ୍ତଙ୍କୁ ସମ୍ବର୍ଦ୍ଧିତ କରିଛନ୍ତି । ରତଲମ୍ ଡିଭିଜନର ଥଣ୍ଡଲା-ବଜ୍ରନଗଡ଼ ଷ୍ଟେସନ ନିକଟ ପୋଲରେ ଏକ ଫାଟ ଥିବା ଠାବ କରି ଏକ ବଡ଼ଧରଣର ଦୁର୍ଘଟଣାକୁ ଆଡ଼େଇ ଦେବାରେ ସଫଳ ହୋଇଥିଲେ । ତାଙ୍କ କାର୍ଯ୍ୟକୁ ପ୍ରଶଂସା ସହ ମନୋବଳ ବୃଦ୍ଧି ସକାଶେ ତାଙ୍କୁ ଏକ ପ୍ରଶଂସାପତ୍ର ସହ 5 ହଜାର ଟଙ୍କା ଅର୍ଥରାଶି ପୁରସ୍କାର ପ୍ରଦାନ କରାଯାଇଛି । ତାଙ୍କୁ ଓ ପରିବାରକୁ ନୂଆଦିଲ୍ଲୀ ପର୍ଯ୍ୟନ୍ତ ଯାତ୍ରା କରିବାକୁ ରେଳବାଇରେ ଶୀତତାପନିୟନ୍ତ୍ରିତ ବଗିରେ ପାସ୍ ଦିଆଯିବା ସହ ଦିଲ୍ଲୀରେ ଏସି କୋଠରୀରେ ରହିବାର ବ୍ୟବସ୍ଥା କରାଯାଇଥିଲା ।


    2018 ଜୁଲାଇ 1 ତାରିଖ ସନ୍ଧ୍ୟା 7ଟା ବେଳେ ଟ୍ରାକମ୍ୟାନ୍ ବଲୱନ୍ତ ଡ୍ୟୁଟି ସାରି ମୁଖ୍ୟାଳୟକୁ ଫେରୁଥିବା ବେଳେ ଥଣ୍ଡଲା ଏବଂ ବଜରଙ୍ଗ ଗଡ଼ ଷ୍ଟେସନ ମଧ୍ୟରେ ପୋଲ ନମ୍ବର 178ରେ ଫାଟ ଥିବା ଦେଖିବାକୁ ପାଇଥିଲେ ।ସେ ତତକ୍ଷଣାତ ବରିଷ୍ଠ ଅଧିକାରୀମାନଙ୍କୁ ଏହି ସୂଚନା ଦେଇଥିଲେ । ତୁରନ୍ତ ଗୁରୁତ୍ୱ ଦିଆଯାଇ ପୋଲର ମରାମତି କରାଯାଇଥିଲା । ତେଣୁ ବଲୱନ୍ତଙ୍କ ସତର୍କତା ଯୋଗୁ ଏକ ବଡ଼ ଦୁର୍ଘଟଣାକୁ ଆଡ଼େଇ ଦେବା ସମ୍ଭବ ହୋଇପାରିଥିଲା ।


    ************

    
    
    (Release ID: 1537995) Visitor Counter : 4