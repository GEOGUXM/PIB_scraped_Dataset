      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ୱାକଫ୍ ଜମିକୁ ଜବରଦଖଲ
      Posted On: 18 JUL 2018 3:54PM by PIB Bhubaneshwar


    ୱାକଫ ଆଇନ-1995ର ଧାରା 32ର ସଂଶୋଧନ ଅନୁଯାୟୀ କୌଣସି ରାଜ୍ୟରେ ଥିବା ସମସ୍ତ ୱାକଫ୍ ସମ୍ପତ୍ତିର ମାଲିକାନା ରାଜ୍ୟ ୱାକଫ୍ ବୋର୍ଡ ( SWB ) ହାତରେ ରହିଛି ଏବଂ ଏହାକୁ ବେଆଇନ ଭାବେ କେହି ଅଧିକାର କରିଥିଲେ ଆଇନଗତ କାର୍ଯ୍ୟାନୁଷ୍ଠାନ ତଥା ଜବରଦଖଲ ହୋଇଥିଲେ ଉଚ୍ଛେଦ କରିବାର ଅଧିକାର ୱାକଫ ବୋର୍ଡ ହାତରେ ରହିଛି । ୱାକଫ୍ ଆଇନର ଧାରା 54 ଓ 55 ଅନୁଯାୟୀ ଜବରଦଖଲ ହଟାଇବା ପାଇଁ SWB ଆଇନଗତ କାର୍ଯ୍ୟାନୁଷ୍ଠାନ କରିପାରିବ । ତେଣୁ କେନ୍ଦ୍ର ସରକାରଙ୍କ ନିକଟରେ ଏହାର ସମ୍ପୂର୍ଣ୍ଣ ବିବରଣୀ ଉପଲବ୍ଧ ନାହିଁ ।


    ୱାକଫ ଆଇନ-1995ର ସଂଶୋଧନ ଅନୁଯାୟୀ , ରାଜ୍ୟ/କେନ୍ଦ୍ରଶାସିତ ଅଞ୍ଚଳର ୱାକଫ୍ ବୋର୍ଡକୁ ଜବରଦଖଲକାରୀଙ୍କ ବିରୋଧରେ କାର୍ଯ୍ୟାନୁଷ୍ଠାନ ପାଇଁ ଅଧିକ ଅଧିକାର ଦିଆଯାଇଛି , ନିର୍ଦ୍ଦିଷ୍ଟ ସମୟସୀମାରେ ୱାକଫ ସମ୍ପତି ଚିହ୍ନଟ ପାଇଁ ସର୍ଭେ କରିବାକୁ ରାଜ୍ୟ ସରକାରଙ୍କୁ ସର୍ଭେ କମିସନର ନିଯୁକ୍ତ କରିବାକୁ , ୱାକଫ୍ ସମ୍ପତ୍ତି ହଡ଼ପକାରୀଙ୍କ ବିରୋଧରେ ୱାକଫ ବୋର୍ଡର ଅନୁମତି ବିନା ଦୃଢ଼ କାର୍ଯ୍ୟାନୁଷ୍ଠାନ , ୱାକଫ ସମ୍ପତ୍ତି ହଡ଼ପକୁ ଜାମିନ ବିହୀନ ଅପରାଧ ଭାବେ ବିବେଚନା , ଜବରଦଖଲ ଉଚ୍ଛେଦ ଜନିତ ମାମଲାର ସମାଧାନ ପାଇଁ ତିନି ସଦସ୍ୟ ବିଶିଷ୍ଟ ଟ୍ରିବ୍ୟୁନାଲ ଗଠନର ବ୍ୟବସ୍ଥା ରହିଛି । ସମୟରୁ ସମୟ କେନ୍ଦ୍ର ସରକାର ରାଜ୍ୟ ୱାକଫ୍ ବୋର୍ଡର ଆଇନରେ ହେଉଥିବା ସଂଶୋଧନର ସମୀକ୍ଷା କରିଥାନ୍ତି ।


    କେନ୍ଦ୍ରୀୟ ୱାକଫ ପରିଷଦକୁ ରାଜ୍ୟ ୱାକଫ୍ ବୋର୍ଡ ପକ୍ଷରୁ ଦିଆଯାଇଥିବା ତଥ୍ୟ ମୁତାବକ ୱାକଫ୍ ଆଇନ -1995ର ଧାରା 72 ଅଧୀନରେ 2015-16 ପାଇଁ ସଂଶୋଧିତ ରାଜସ୍ୱ 29,78,06,985 ଟଙ୍କା (ହରିଆନା ୱାକର୍ଫ ବୋର୍ଡକୁ ମିଶାଇ) । ରାଜ୍ୟ ୱାକର୍ଫ ବୋର୍ଡର ବିଭିନ୍ନ ଯୋଜନାର ତଥ୍ୟ ମନ୍ତ୍ରଣାଳୟ ନିକଟରେ ଉପଲବ୍ଧ ନଥାଏ ।


    ଲୋକସଭାରେ ଆଜି ଏକ ଲିଖିତ ଉତ୍ତରରେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ଏହି ସୂଚନା ଦେଇଛନ୍ତି ।


    ************


    

    
    (Release ID: 1538978) Visitor Counter : 3