      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କୃଷକଙ୍କ ଆୟ ବୃଦ୍ଧି ପାଇଁ ପ୍ରୟାସ
      • 2018-19 ଖରିଫ ଋତୁ ପାଇ ଖରିଫ ଫସଲର ସର୍ବନିମ୍ନ ସମର୍ଥନ ମୂଲ୍ୟ ବୃଦ୍ଧିକୁ କ୍ୟାବିନେଟ ମଞ୍ଜୁରି
      • ମୁଗ କ୍ଵିଣ୍ଟାଲ ପ୍ରତି 14ଶହ ଟଙ୍କା ପର୍ଯ୍ୟନ୍ତ ବୃଦ୍ଧି
      • ସୂର୍ଯ୍ୟମୁଖୀ କ୍ଵିଣ୍ଟାଲ ପ୍ରତି 1288 ଟଙ୍କା ବୃଦ୍ଧି
      • ମାଣ୍ଡିଆ ସମର୍ଥନ ମୂଲ୍ୟ ବଢ଼ିଲା କ୍ଵିଣ୍ଟାଲ ପ୍ରତି 997 ଟଙ୍କା
      • ଧାନ କ୍ଵିଣ୍ଟାଲ ପିଛା 200 ଟଙ୍କା ବୃଦ୍ଧି
      Posted On: 04 JUL 2018 5:27PM by PIB Bhubaneshwar


    କୃଷକଙ୍କ ଆୟ ବୃଦ୍ଧି ନିମନ୍ତେ ଏକ ବୃହତ ପଦକ୍ଷେପ ନେଇ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ 2018-19 ଖରିଫ ଋତୁ ପାଇଁ ବିଭିନ୍ନ ଖରିଫ ଫସଲର ସର୍ବନିମ୍ନ ସହାୟକ/ସମର୍ଥନ ମୂଲ୍ୟ (ଏମଏସପି) ବୃଦ୍ଧି ପ୍ରସ୍ତାବକୁ ଅନୁମୋଦନ କରିଛନ୍ତି ।


    ସିସିଇଏଙ୍କ ଏହି ନିଷ୍ପତ୍ତିକୁ ଐତିହାସିକ ବୋଲି ବିବେଚନା କରାଯାଉଛି । କାରଣ ଏଥିରେ ପୂର୍ବରୁ କୃଷକମାନଙ୍କ ଦିଆଯାଇଥିବା ପ୍ରତିଶ୍ରୁତି କାର୍ଯ୍ୟକାରୀ ହୋଇଛି । 2018-19 ସାଧାରଣ ବଜେଟରେ କୃଷକମାନଙ୍କୁ ସେମାନଙ୍କ ଉତ୍ପାଦିତ ସମସ୍ତ ଖରିଫ ଫସଲର ପାଖାପାଖି ଦେଢ଼ଗୁଣା ସମର୍ଥନ ମୂଲ୍ୟ ଦିଆଯିବା ଲାଗି ଘୋଷଣା କରାଯାଇଥିଲା । ଏହି ନୀତି ଆଧାରରେ ଆଜି ସିସିଇଏ ଏହି ଗୁରୁତ୍ୱପୂର୍ଣ୍ଣ ନିଷ୍ପତ୍ତି ନେଇଛନ୍ତି ।


    2018-19 ବର୍ଷ ଲାଗି ନିମ୍ନରେ ସମସ୍ତ ଖରିଫ ଫସଲର ସର୍ବନିମ୍ନ ସହାୟକ ମୂଲ୍ୟ (ଏମଏସପି)ର ଦର ତାଲିକା ଦିଆଗଲା ।

                                                                                                                       
ଉତ୍ପାଦ             ମାନ           2017-18 ଋତୁ ପାଇଁ ଏମଏସପି  2018-19 ଋତୁ ପାଇଁ ଅନୁମୋଦିତ ଏମଏସପି  ବୃଦ୍ଧି  ଫେରସ୍ତ ମୂଲ୍ୟ ପରିମାଣ
                                                                                                                       
                                                                                                                       
                               
ପରିମାଣ             ପ୍ରତିଶତ     
                               
                               
                                                                                                                              
ଧାନ                ସାଧାରଣ        1550                     1750                              200     12.90                50.09
                                                                                                                              
                                                                                                                              
                                                                                                                       
ଗ୍ରେଡ ଏ            1590          1770                     180                               11.32   51.80              
                                                                                                                       
                                                                                                                       
ଗ୍ରେଡ ଏ                                                                                                                
                                                                                                                       
                                                                                                                       
                                                                                                                              
ଯଅ                 ହାଇବ୍ରିଡ      1700                     2430                              730     42.94                50.09
                                                                                                                              
                                                                                                                              
                                                                                                                       
ମାଲଦାଣ୍ଡି          1725          2450                     725                               42.03   51.33              
                                                                                                                       
                                                                                                                       
ମାଲଦାଣ୍ଡି                                                                                                              
                                                                                                                       
                                                                                                                       
                                                                                                                              
ରାଗି               -             1900                     2897                              997     52.47                50.01
                                                                                                                              
                                                                                                                              
                                                                                                                              
ମକା                -             1425                     1700                              275     19.30                50.31
                                                                                                                              
                                                                                                                              
                                                                                                                              
ହରଡ଼(ତୁର)           -             5450                     5675                              225     4.13                 65.36
                                                                                                                              
                                                                                                                              
                                                                                                                              
ମୁଗ                -             5575                     6975                              1400    25.11                50.00
                                                                                                                              
                                                                                                                              
                                                                                                                              
ହରଡ଼                -             5400                     5600                              200     3.70                 62.89
                                                                                                                              
                                                                                                                              
                                                                                                                              
ଚିନାବାଦାମ          -             4450                     4890                              440     9.98                 50.00
                                                                                                                              
                                                                                                                              
                                                                                                                              
ସୂର୍ଯ୍ୟମୁଖୀ ମଞ୍ଜି  -             4100                     5388                              1288    31.42                50.01
                                                                                                                              
                                                                                                                              
                                                                                                                              
ସୋୟାବିନ            -             3050                     3399                              349     11.44                50.01
                                                                                                                              
                                                                                                                              
                                                                                                                              
ରାଶି               -             5300                     6249                              949     17.91                50.01
                                                                                                                              
                                                                                                                              
                                                                                                                              
କଳାରାଶି            -             4050                     5877                              1827    45.11                50.01
                                                                                                                              
                                                                                                                              
                                                                                                                              
ତୁଳା               ମଧ୍ୟମ ଷ୍ଟେପଲ  4020                     5150                              1130    28.11                50.01
                                                                                                                              
                                                                                                                              
                                                                                                                       
ଦୀର୍ଘ ଷ୍ଟେପଲ       4320          5450                     1130                              26.16   58.75              
                                                                                                                       
                                                                                                                       

    ସମସ୍ତ ବ୍ୟୟ ସହିତ ଯେପରିକି ମଜୁରି , ପଶୁ ଶ୍ରମ/ମେସିନ ଶ୍ରମ , ଜମି ପଟ୍ଟା/ଭାଗ , ବିହନ , ସାର , ଖତ , ଜଳସେଚନ ବ୍ୟୟ , ଅବମୂଲ୍ୟାୟନ ଏବଂ ବିଭିନ୍ନ କୃଷି ବ୍ୟୟ ଏବଂ ପରିବାରର ସଦସ୍ୟଙ୍କ ଶ୍ରମର ବ୍ୟୟ ।


    ବିବରଣୀ :


    ବଜେଟ୍ 2018-19ରେ 2022 ସୁଦ୍ଧା କୃଷକଙ୍କ ଆୟ ଦୁଇଗୁଣା କରିବା ଲକ୍ଷ୍ୟ ହାସଲ ଲାଗି ଆବଶ୍ୟକ କୃଷି ନୀତିରେ ପରିବର୍ତ୍ତନ କରାଯିବାର ସଂକେତ ଦିଆଯାଇଥିଲା । ବଜେଟରେ ଉନ୍ନତ ଆୟ ସୃଷ୍ଟି ଜରିଆରେ କୃଷକମାନଙ୍କ ଆୟ ବୃଦ୍ଧି ଉପରେ ଜୋର ଦିଆଯାଇଥିଲା । କଳା ରାଶି ବା ନାଇଜର ବିହନର ସର୍ବନିମ୍ନ ସହାୟକ/ସମର୍ଥନ ମୂଲ୍ୟ କ୍ଵିଣ୍ଟାଲ ପ୍ରତି 1827ଟଙ୍କା , ମୁଗର ସର୍ବନିମ୍ନ ସହାୟକ ମୂଲ୍ୟ 1400 ଟଙ୍କା , ସୂର୍ଯ୍ୟମୁଖୀ ମଞ୍ଜିର ଏମଏସପି 1288 ଟଙ୍କା ଏବଂ କପାର ଏମଏସପି କ୍ଵିଣ୍ଟାଲ ପ୍ରତି 1130 ଟଙ୍କା ବୃଦ୍ଧି ଅପ୍ରତ୍ୟାଶିତ ଅଟେ ।


    ଶସ୍ୟ ଏବଂ ପୁଷ୍ଟିସାଧନ ଶସ୍ୟର ସର୍ବନିମ୍ନ ସମର୍ଥନ ମୂଲ୍ୟରେ ସୁଧ ବୃଦ୍ଧିକୁ ଆଖି ଆଗରେ ରଖି ଧାନ (ସାଧାରଣ)ର ଏମଏସପିରେ 200 ଟଙ୍କା ପ୍ରତି କ୍ଵିଣ୍ଟାଲ , ଯଅ (ହାଇବ୍ରିଡ)ରେ 730 ଟଙ୍କା ପ୍ରତି କ୍ଵିଣ୍ଟାଲ ଏବଂ ସୋରିଷରେ କ୍ଵିଣ୍ଟାଲ ପ୍ରତି 997 ଟଙ୍କା ବୃଦ୍ଧି କରାଯାଇଛି । ଗତବର୍ଷ ତୁଳନାରେ ଏମଏସପିରେ ସବୁଠୁ ଅଧିକ ବୃଦ୍ଧି ରାଗୀରେ (52.47 ପ୍ରତିଶତ) କରାଯାଇଛି । ଏହାପରେ ଦ୍ୱିତୀୟ ସ୍ଥାନରେ ଯଅ ହାଇବ୍ରିଡ (42.94 ପ୍ରତିଶତ) ଅଟେ । ଡାଲି ଜାତୀୟ ଫସଲରେ ମୁଗ ବ୍ୟତୀତ ହରଡ଼ (ତୁର)ର ସର୍ବନିମ୍ନ ସମର୍ଥନ ମୂଲ୍ୟରେ 225 ଟଙ୍କା ପ୍ରତି କ୍ଵିଣ୍ଟାଲ ବୃଦ୍ଧି କରାଯାଇଛି । ଫଳରେ ବ୍ୟୟ ତୁଳନାରେ ରିଟର୍ଣ୍ଣ 65.36 ପ୍ରତିଶତ ବୃଦ୍ଧି ହେବ । ହରଡ଼ର ଏମଏସପିରେ ବ୍ୟୟ ତୁଳନାରେ ରିଟର୍ଣ୍ଣ 62.89 ପ୍ରତିଶତ ବୃଦ୍ଧି ହେବ । କାରଣ ଏଥିରେ 220 ଟଙ୍କା ପ୍ରତି କ୍ଵିଣ୍ଟାଲ ବୃଦ୍ଧି ହୋଇଛି । ସେହିପରି ବାଜରାର ଏମଏସପିରେ କ୍ଵିଣ୍ଟାଲ ପ୍ରତି 525 ଟଙ୍କା ବୃଦ୍ଧି କରାଯାଇଛି ଯାହାଦ୍ୱାରା ବ୍ୟୟ ତୁଳନାରେ ରିଟର୍ଣ୍ଣ 96.97ପ୍ରତିଶତକୁ ବୃଦ୍ଧି ଘଟିବ ।


    ଭାରତୀୟ ଖାଦ୍ୟ ନିଗମ (ଏଫସିଆଇ) ଏବଂ ଅନ୍ୟ ଅଧିକୃତ ରାଜ୍ୟ ଏଜେନ୍ସି ପୋଷକ ଶସ୍ୟ ସହିତ ଅନ୍ୟ ଶସ୍ୟ ଲାଗି କୃଷକମାନଙ୍କୁ ମୂଲ୍ୟ ସହାୟତା ଜାରି ରଖିବେ । ଭାରତୀୟ ଜାତୀୟ କୃଷି ସମବାୟ ବିପଣନ ସଂଘ (ନାଫେଡ) , ଏଫସିଆଇ , ସ୍ମଲ ଫାର୍ମର୍ସ ଏଗ୍ରୀ-ବିଜନେସ କନସୋର୍ଟିୟମ (ଏସଏଫଏସି) ଏବଂ ଅନ୍ୟ ଅଧିକୃତ କେନ୍ଦ୍ରୀୟ ଏଜେନ୍ସି ଡାଲି ଜାତୀୟ ଏବଂ ତୈଳବୀଜ ଫସଲ କ୍ରୟ ଜାରି ରଖିବେ । ଭାରତୀୟ କପା ନିଗମ (ସିସିଆଇ) କପାର ସମର୍ଥନ ମୂଲ୍ୟ ଅନୁଧ୍ୟାନ ଲାଗି ନୋଡାଲ ଏଜେନ୍ସି ହେବ ।


    ଡାଲି ଜାତୀୟ ଫସଲ ଉତ୍ପାଦନକୁ ପ୍ରୋତ୍ସାହନ ଦିଆଯିବା ଦ୍ୱାରା ଭାରତକୁ ପୁଷ୍ଟିସାଧନ ବିପଦର ମୁକାବିଲା , ମୃର୍ତ୍ତିକାରେ ନାଇଟ୍ରୋଜେନର ମାତ୍ରା ବୃଦ୍ଧି ଏବଂ ଉର୍ବରକତା ଓ କୃଷକମାନଙ୍କ ଆୟ ବୃଦ୍ଧିରେ ସହାୟତା ମିଳିପାରିବ । ଏହିପରି ଡାଲି ଜାତୀୟ ଫସଲର ସର୍ବନିମ୍ନ ସମର୍ଥନ ମୂଲ୍ୟ ରେ ବୃଦ୍ଧି ଦ୍ୱାରା କୃଷକମାନଙ୍କୁ ଏକ ପ୍ରତି ଆୟ ବୃଦ୍ଧି ସୁନିଶ୍ଚିତ ହେବ । ଏହାବ୍ୟତୀତ ସର୍ବନିମ୍ନ ସମର୍ଥନ ମୂଲ୍ୟରେ ବୃଦ୍ଧି ତ୍ୱାରା ତୈଳବୀଜ ଉତ୍ପାଦନକୁ ମଧ୍ୟ ପ୍ରୋତ୍ସାହନ ମିଳିବ ଏବଂ ଏହାର ଉତ୍ପାଦନରେ ନିବେଶକୁ ପ୍ରୋତ୍ସାହନ ମିଳିବ । ଏଥିସହିତ ଏହାଦ୍ୱାରା ଭାରତକୁ ନିଜ ଆମଦାନୀ ବ୍ୟୟ ହ୍ରାସରେ ମଧ୍ୟ ସହାୟତା ମିଳିପାରିବ । ପୁଷ୍ଟିସାଧନ ଶସ୍ୟର ସର୍ବନିମ୍ନ ସହାୟକ ମୂଲ୍ୟ ବୃଦ୍ଧି ଦ୍ୱାରା ପୁଷ୍ଟିସାଧନ ସୁରକ୍ଷା ଏବଂ କୃଷକମାନଙ୍କ ଆୟରେ ସୁଧାର ଆସିପାରିବ ।


    କୃଷକମାନଙ୍କ ପାଇଁ ସରକାରଙ୍କ ପଦକ୍ଷେପ


    ଖରିଫ ଫସଲର ସର୍ବନିମ୍ନ ସହାୟକ ମୂଲ୍ୟ (ଏମଏସପି)ରେ ବୃଦ୍ଧି ବ୍ୟତୀତ ସରକାର କୃଷକମାନଙ୍କ ପାଇଁ ଅନୁକୂଳ ଅନେକ ପଦକ୍ଷେପ ହାତକୁ ନେଇଛନ୍ତି । ସେହି ପଦକ୍ଷେପଗୁଡ଼ିକ ହେଲା-


    କୃଷକମାନଙ୍କ ଦ୍ୱାରା ପରିଶୋଧ କରାଯାଇଥିବା ପ୍ରିମିୟମ ଦର କମ ରହିଛି- ସମସ୍ତ ଖରିଫ ଫସଲ ଲାଗି ଏହା ମୋଟ ବୀମାଭୂକ୍ତ ଦରର 2 ପ୍ରତିଶତ , ସମସ୍ତ ରବି ଫସଲ ଲାଗି 1.5 ପ୍ରତିଶତ ଏବଂ ନଗଦୀ ଫସଲ ଲାଗି 5 ପ୍ରତିଶତ ଅଟେ । ଏଥିସହିତ ମୋବାଇଲ ଫୋନ ଏବଂ ରିମୋଟ ସେନ୍ସିଂ ଭଳି ସ୍ମାର୍ଟ ପ୍ରଯୁକ୍ତି ଜରିଆରେ ତୁରନ୍ତ ଆକଳନ ଏବଂ ଦାବିର ତୁରନ୍ତ ସମାଧାନ । ସରକାର ଫସଲ ବୀମା ଲାଗି ଏକ ମୋବାଇଲ ଆପ ମଧ୍ୟ ଜାରି କରିଛନ୍ତି , ଯାହା କୃଷକମାନଙ୍କୁ ସେମାନଙ୍କ କ୍ଷେତ୍ରରେ ଉପଲବ୍ଧ ବୀମା କଭର ବିଷୟରେ ସମ୍ପୂର୍ଣ୍ଣ ସୂଚନା ହାସଲ କରିବାରେ ସହାୟତା କରିବ । ଏଥିସହିତ ସେମାନେ ଏହା ଜରିଆରେ ଅଧିସୂଚିତ ଫସଲ ଲାଗି ବୀମା ପ୍ରିମିୟମର ଗଣନା କରିପାରିବେ ।


    ସରକାର କୃଷକମାନଙ୍କୁ ଉନ୍ନତ ମୂଲ୍ୟ ସୁନିଶ୍ଚିତ କରିବାର କ୍ରମରେ ଏକ ସହଭାଗୀ ଇ-ମାର୍କେଟ ପ୍ଲାଟଫର୍ମ ସହିତ 585 ନିୟନ୍ତ୍ରିତ ବଜାରକୁ ଏକୀକୃତ କରିବା ଉଦ୍ଦେଶ୍ୟରେ “ ନେସଲାନଲ ଏଗ୍ରୀକଲଚର ମାର୍କେଟ ” ( ଏନଏଏମ) ଅନ୍ତର୍ଗତ ସାରା ଦେଶରେ ଇଲେକଟ୍ରୋନିକ ଟ୍ରେଣ୍ଡିଂ ପ୍ଲାଟଫର୍ମ ବିକଶିତ କରିବା ଲାଗି ଏକ ଯୋଜନା ମଧ୍ୟ ଆରମ୍ଭ କରିଛନ୍ତି । ପ୍ରତ୍ୟେକ ରାଜ୍ୟକୁ ତିନୋଟି ପ୍ରମୁଖ ସୁଧାର କରିବା ଲାଗି ପ୍ରୋତ୍ସାହିତ କରାଯାଉଛି । ଏଥିରେ ଇଲେକଟ୍ରୋନିକ ଟ୍ରେଣ୍ଡିଂ ପାଇଁ ଅନୁମତି , ସାରା ରାଜ୍ୟରେ ଏକକ ଲାଇସେନ୍ସର ବୈଧତା ଏବଂ ବଜାରରେ ପ୍ରବେଶ ଲାଗି ଏକକ ଶୁଳ୍କ ଆଦି ସାମିଲ ରହିଛି । ଏହାଦ୍ୱାରା କୃଷକମାନଙ୍କୁ ନିଜ ଉତ୍ପାଦନ ଲାଗି ଉତମ ମୂଲ୍ୟ ସନ୍ଧାନରେ ସହାୟତା ମିଳିପାରିବ । 23 ମାର୍ଚ୍ଚ , 2018 ସୁଦ୍ଧା 16ଟି ରାଜ୍ୟ ଏବଂ 2ଟି କେନ୍ଦ୍ର ଶାସିତ ପ୍ରଦେଶରେ 585 ବଜାରକୁ ଇ-ଏନଏଏମ ପ୍ଲାଟଫର୍ମ ସହିତ ପୂର୍ବରୁ ଯୋଡ଼ାଯାଇସାରିଛି ।


    ବର୍ତ୍ତମାନର ସର୍ବନିମ୍ନ ସମର୍ଥନ ମୂଲ୍ୟର ନିୟନ୍ତ୍ରିତ ବଜାର ପରିଧି ବାହାରେ ଥିବା କୃଷକମାନଙ୍କୁ ବଜାରର ବିକଳ୍ପ ଯୋଗାଇ ଦେବା ପାଇଁ ସରକାର ଏକ ନୂଆ ଆଇନ ଏଗ୍ରୀକଲଚରାଲ ପ୍ରଡ୍ୟୁସ ଏଣ୍ଡ ଲାଇଭଷ୍ଟକ ମାର୍କେଟିଂ (ପ୍ରମୋସନ ଏଣ୍ଡ ଫ୍ୟାସିଲିଟେସନ) ଆଇନ , 2017 ମଧ୍ୟ ପ୍ରସ୍ତୁତ କରିଛନ୍ତି ।


    ସାରା ଦେଶରେ କୃଷକମାନଙ୍କୁ ମୃର୍ତିକା ସ୍ୱାସ୍ଥ୍ୟ କାର୍ଡ ଜାରି କରାଯାଉଛି । ପ୍ରତ୍ୟେକ 2 ବର୍ଷ ପରେ ଏହି କାର୍ଡର ନବୀକରଣ କରାଯିବ । ଏହି କାର୍ଡ ଭୂମିର ଉର୍ବରତା ସ୍ଥିତି ବିଷୟରେ ସୂଚନା ଉପଲବ୍ଧ କରାଇବ ଏବଂ ମୂର୍ତ୍ତିକା ପରୀକ୍ଷଣ ଆଧାରରେ ସାର ବ୍ୟବହାର କରିବା ଲାଗି ପରାମର୍ଶ ଦେବ । 25 ଜୁନ , 2018 ସୁଦ୍ଧା 15.14 କୋଟି ମୃର୍ତିକା ସ୍ୱାସ୍ଥ୍ୟକାର୍ଡ ବିତରଣ କରାଯାଇସାରିଛି ।


    ପାରମ୍ପରିକ କୃଷି ବିକାଶ ଯୋଜନା (ପିକେଭିୱାଇ) ଅନ୍ତର୍ଗତ ସରକାର ଜୈବିକ କୃଷି ଏବଂ ଜୈବିକ ଉତ୍ପାଦନ ଲାଗି ସମ୍ଭାବନା ବିକଶିତ କରିବା ଲାଗି ପ୍ରୋତ୍ସାହନ ଦେଉଛନ୍ତି ।


    ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନାକୁ ‘ ପ୍ରତ୍ୟେକ ଜମି ପାଇଁ ପାଣି ’ ଲାଗି ଜଳସେଚନ କଭରେଜରେ ବିସ୍ତାର ଉଦେ୍ଦଶ୍ୟରେ ଲାଗୁ କରାଯାଇଛି । ଏହାର ଅନ୍ତର୍ଗତ “ ପ୍ରତି ବୁନ୍ଦା ପାଇଁ ଅଧିକ ଫସଲ ” ଉଦ୍ଦେଶ୍ୟ ସହିତ ଜଳର ଉପଯୋଗ କୁଶଳତା ବୃଦ୍ଧି କରିବା ଲାଗି ଧ୍ୟାନ କେନ୍ଦ୍ରୀତ କରାଯାଇଛି । ସ୍ରୋତ ସୃଷ୍ଟି , ବିତରଣ , ପରିଚାଳନା ଏବଂ ବିସ୍ତାର ସମ୍ପର୍କିତ ଅନ୍ୟ ଗତିବିଧି ଲାଗି ଆରମ୍ଭରୁ ଅନ୍ତିମ ସମାଧାନ ଉପଲବ୍ଧ କରାଯାଉଛି ।


    ସରକାର ଜାତୀୟ ଖାଦ୍ୟ ସୁରକ୍ଷା ମିଶନ ଅନ୍ତର୍ଗତ ଚାଉଳ , ଗହମ , ମୋଟା ଶସ୍ୟ ଏବଂ ଡାଲି ଜାତୀୟ ଫସଲର ଉତ୍ପାଦକତା ଏବଂ ଉତ୍ପାଦନ ବୃଦ୍ଧି ଉପରେ ଧ୍ୟାନ କେନ୍ଦ୍ରୀତ କରୁଛନ୍ତି । ସମର୍ପିତ ଅନଲାଇନ ଇଂଟରଫେସ ଇ-କୃଷି ସମ୍ବାଦ କୃଷକମାନଙ୍କ ସମସ୍ୟା ଲାଗି ପ୍ରତ୍ୟେକ୍ଷ ଏବଂ ପ୍ରଭାବୀ ସମାଧାନ ଉପଲବ୍ଧ କରାଉଛି ।


    ସରକାର କୃଷି ଉତ୍ପାଦକ ସଂଗଠନ ପ୍ରସ୍ତୁତ କରିବା ଲାଗି ମଧ୍ୟ ପ୍ରୋତ୍ସାହନ ଯୋଗାଇ ଦେଉଛନ୍ତି । ବଜେଟ 2018-19 ଅନ୍ତର୍ଗତ କୃଷି ଉତ୍ପାଦକ ସଂଗଠନଗୁଡ଼ିକୁ ଅନୁକୂଳ ସମାଧାନ ଉପଲବ୍ଧ କରାଯାଇଛି । ଯାହାଦ୍ୱାରା କୃଷକମାନଙ୍କୁ ଇନପୁଟ ଆବଶ୍ୟକତା , କୃଷି ସେବା , ପ୍ରକ୍ରିୟାକରଣ ଏବଂ ବିକ୍ରି ପରିଚାଳନାରେ ସହାୟତା ମିଳିପାରିବ


    ସରକାର ଡାଲିର ଏକ ବଫର ଷ୍ଟକ ପ୍ରସ୍ତୁତ କରିଛନ୍ତି ଏବଂ ମୂଲ୍ୟ ସ୍ଥିରୀକରଣ ଫଣ୍ଡ (ଫିଏସଏଫ) ଅନ୍ତର୍ଗତ ଡାଲି ଘରୋଇ କ୍ରୟ ମଧ୍ୟ କରୁଛନ୍ତି , ବିଶେଷ ଉପଭୋକ୍ତାଙ୍କ ସୁରକ୍ଷା ଦୃଷ୍ଟିରୁ 2018-19 ବଜେଟରେ ସଂକେତ ଦିଆଯାଇଥିଲା ଯେ କେବଳ ଏମଏସପି ବୃଦ୍ଧି ଯଥେଷ୍ଟ ନୁହେଁ , ବରଂ କୃଷକମାନଙ୍କୁ ଘୋଷିତ ଏମଏସପିର ସମ୍ପୂର୍ଣ୍ଣ ଲାଭ ମିଳିବା ଆବଶ୍ୟକ । ଏଥିପାଇଁ ଆବଶ୍ୟକ ହେଉଛି ଯଦି କୃଷି ଉତ୍ପାଦନର ମୂଲ୍ୟ ଘୋଷିତ ଏମଏସପିର କମ ହେଉଛି ତା ହେଲେ ସରକାରଙ୍କୁ ଏମଏସପି ମୂଲ୍ୟରେ କ୍ରୟ କରିବାର ଆବଶ୍ୟକତା ରହିଛି । ନଚେତ ଏପରି ବ୍ୟବସ୍ଥା କରାଯିବା ଆବଶ୍ୟକ ଯାହାଦ୍ୱାରା ଘୋଷିତ ଏମଏସପି ସେମାନଙ୍କୁ ମିଳିପାରିବ । କେନ୍ଦ୍ର ଏବଂ ରାଜ୍ୟ ସରକାରଙ୍କ ପରାମର୍ଶ ସହିତ ନୀତି ଆୟୋଗ ଏଥିପାଇଁ ଏକ ଉପଯୁକ୍ତ ଢାଂଚା ପ୍ରସ୍ତୁତ କରିବେ ଯାହାଦ୍ୱାରା କୃଷକମାନଙ୍କୁ ସେମାନଙ୍କ ଉତ୍ପାଦିତ ଫସଲର ଉପଯୁକ୍ତ ମୂଲ୍ୟ ମିଳିପାରିବ ।


    ମହିଳା କୃଷକମାନଙ୍କ ପାଇଁ ପୁସ୍ତିକାରେ ବିଶେଷ ବ୍ୟବସ୍ଥା ଏବଂ ପ୍ୟାକେଜ ସହାୟତା ସୂଚନା ଦିଆଯାଇଛି । ମହିଳା କୃଷକ କୃଷି ବିଭାଗର ବିଭିନ୍ନ କୃଷକ କଲ୍ୟାଣ ଯୋଜନାର ଫାଇଦା ଉଠାଇପାରିବେ ।


    ଏହି ସମସ୍ତ ଉପାୟ ସହିତ ସରକାର 2022 ସୁଦ୍ଧା କୃଷକମାନଙ୍କ ଆୟ ଦ୍ୱିଗୁଣିତ କରିବା ଲାଗି ଲକ୍ଷ୍ୟ ରଖିଛନ୍ତି ।


    **********

    
    
    (Release ID: 1537879) Visitor Counter : 1