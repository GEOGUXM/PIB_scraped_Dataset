      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସମ୍ମାନ-ହତ୍ୟା ମାମଲା
      Posted On: 31 JUL 2018 3:24PM by PIB Bhubaneshwar


    ନ୍ୟାସନାଲ କ୍ରାଇମ ରେକର୍ଡସ ବ୍ୟୁରୋ ( NCRB )ର ଶେଷ ତଥ୍ୟ ଅନୁଯାୟୀ 2014ରେ 28ଟି , 2015ରେ 251ଟି ଏବଂ 2016ରେ 77ଟି ସମ୍ମାନ ପାଇଁ ହତ୍ୟା ଘଟଣା ଘଟିଛି । ଏହା ମଧ୍ୟରେ ଭାରତୀୟ ପିଙ୍ଗଳ କୋଡର ଧାରା- 302 ଓ 304ରେ ରୁଜୁ ହୋଇଥିବା ମାମଲା ରହିଛି ।


    2018 ମାର୍ଚ୍ଚ 27 ତାରିଖରେ ଶକ୍ତିବାହିନୀ ବନାମ ଭାରତ ସରକାର ଏବଂ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ମାମଲା ( No. 231/2010 )ର ରିଟ୍ ପିଟିସନର ଶୁଣାଣି କରି ସୁପ୍ରିମ କୋର୍ଟ ଦେଇଥିବା ରାୟ ଏବଂ 2018 ମେ 31 ତାରିଖରେ ସୁପ୍ରିମକୋର୍ଟ ଜାରି କରିଥିବା ପରାମର୍ଶବଳୀ ଅନୁଯାୟୀ ସମ୍ମାନ ପାଇଁ ହତ୍ୟା ଘଟଣା ରୋକିବାକୁ ସମସ୍ତ ପ୍ରକାର ପ୍ରତିଷେଧକ ଓ ମୁକାବିଲା ପଦକ୍ଷେପ ନେବାକୁ ସମସ୍ତ ରାଜ୍ୟ ସରକାରଙ୍କୁ କୁହାଯାଇଛି । ଏହି ପରାମର୍ଶବଳୀ http://mha.gov.in . ରେ ଉପଲବ୍ଧ ଅଛି ।


    ସୁପ୍ରିମକୋର୍ଟଙ୍କ ପରାମର୍ଶ ଅନୁଯାୟୀ ରାଜ୍ୟ/କେନ୍ଦ୍ରଶାସିତ ଅଞ୍ଚଳଗୁଡ଼ିକ ପାଇଁ ଜାରି କରାଯାଇଥିବା ମାର୍ଗଦର୍ଶିକା ହେଲା:


    a. ରାଜ୍ୟ ସରକାର ଏକ ସ୍ୱତନ୍ତ୍ର ସେଲ୍ ଗଠନ କରିବେ । ଏଥିରେ ଏସପି , ଜିଲ୍ଲା ସମାଜ କଲ୍ୟାଣ ଅଧିକାରୀ ଏବଂ ଡିଷ୍ଟ୍ରିକ୍ଟ ଆଡି-ଡ୍ରାଭିଡର ୱେଲଫେୟାର ଅଫିସର ସଦସ୍ୟ ରହିବେ । ଆନ୍ତଃଜାତିରେ ବିବାହ କରିଥିବା ଦମ୍ପତିଙ୍କୁ ନିର୍ଯାତନା କିମ୍ବା ଧମକ ମିଳୁଥିବା ନେଇ ଅଭିଯୋଗପତ୍ର ଏହି ସେଲ୍ ଗ୍ରହଣ କରିବ ।


    b. ଏଭଳି ଅଭିଯୋଗ କିମ୍ବା ପିଟିସନ ଗ୍ରହଣ କରିବା ସହ ସମୟୋପଯୋଗୀ ସହାୟତା ପ୍ରଦାନ ପାଇଁ ଏହି ସେଲ୍ ଏକ ଚବିଶ ଘଣ୍ଟିଆ ହେଲ୍ପଲାଇନ ପ୍ରସ୍ତୁତ କରିବ ।


    ଭାରତୀୟ ସମ୍ବିଧାନର ସପ୍ତମ ପରିଚ୍ଛେଦ ଅନୁଯାୟୀ ‘ ପୁଲିସ ’ ଏବଂ ‘ ସାଧାରଣ ଶୃଙ୍ଖଳା ’ ରାଜ୍ୟ ସରକାରଙ୍କ ଅଧିକାରଭୁକ୍ତ । ନାଗରିକଙ୍କ ଜୀବନ ଓ ଧନ ସମ୍ପତ୍ତିର ସୁରକ୍ଷା ସହ ଆଇନ ଶୃଙ୍ଖଳା ରକ୍ଷା ରାଜ୍ୟ ସରକାରଙ୍କ ଦାୟିତ୍ୱ । ଆଇନ ଅନୁଯାୟୀ ରାଜ୍ୟ ସରକାର ଏହାର ମୁକାବିଲା ପାଇଁ କ୍ଷମତାଭୁକ୍ତ ।


    ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ ହଂସରାଜ ଗଙ୍ଗରାମ ଆହିର ମଙ୍ଗଳବାର ଲୋକସଭାରେ ଏକ ଲିଖିତ ଉତ୍ତରରେ ଏହି ସୂଚନା ଦେଇଛନ୍ତି ।


    *********

    
    
    (Release ID: 1541006) Visitor Counter : 1