      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଶିଶୁ ଯତ୍ନ ପ୍ରତିଷ୍ଠାନଗୁଡିକୁ ଆସନ୍ତା ମାସ ମଧ୍ୟରେ CARAରେ ପଞ୍ଜୀକୃତ କରିବାକୁ ରାଜ୍ୟ ସରକାରମାନଙ୍କୁ ମହିଳା ଓ ଶିଶୁ ବିକାଶ ମନ୍ତ୍ରୀଙ୍କ ନିର୍ଦ୍ଦେଶ
      Posted On: 16 JUL 2018 2:11PM by PIB Bhubaneshwar


    ରାଜ୍ୟମାନଙ୍କରେ ଥିବା ଶିଶୁ ଯତ୍ନ ପ୍ରତିଷ୍ଠାନଗୁଡିକୁ ଆସନ୍ତା ମାସ ମଧ୍ୟରେ CARA ରେ ପଞ୍ଜୀକୃତ କରିବାକୁ ସୁନିଶ୍ଚିତ କରିବା ପାଇଁ ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଞ୍ଜୟ ଗାନ୍ଧୀ ରାଜ୍ୟ ସରକାରମାନଙ୍କୁ ନିର୍ଦ୍ଦେଶ ଦେଇଛନ୍ତି ।


    ଝାଡଖଣ୍ଡରେ ମିଶନାରୀ ଅଫ ଚାରିଟି ଦ୍ୱାରା କରାଯାଇଥିବା ଅବୈଧ ପୋଷ୍ୟ ସନ୍ତାନ ଗ୍ରହଣ ବିଷୟରେ ଅବଗତି କରାଇ ଶ୍ରୀମତୀ ମେନକା ସଞ୍ଜୟ ଗାନ୍ଧୀ ରାଜ୍ୟମାନଙ୍କୁ ନିର୍ଦ୍ଦେଶ ଦେଇଛନ୍ତି ଯେ ଦେଶରେ ମିଶନାରୀ ଅଫ ଚାରିଟି ଦ୍ୱାରା ପରିଚାଳିତ ପ୍ରତିଷ୍ଠାନଗୁଡିକ ତୁରନ୍ତ ଯାଞ୍ଚ କରାଯାଉ ।


    ସିସିଆଇରେ ପଞ୍ଜୀକରଣକୁ ବାଧ୍ୟତାମୂଳକ କରାଯିବା ସହିତ କେନ୍ଦ୍ର ପୋଷ୍ୟ ସନ୍ତାନ ସମ୍ପଦ ପ୍ରାଧୀକରଣ ( CARA ) ସହିତ ସଂଯକ୍ତ ଜୁଭେନାଇଲ ଜଷ୍ଟିସ (ପିଲାମାନଙ୍କ ସେବା ଯତ୍ନ ଏବଂ ସଂରକ୍ଷଣ) ଅଧିନିୟମ , 2015ରେ ପ୍ରଦାନ କରାଯାଇଛି ଯାହା ଦୁଇ ବର୍ଷ ପୂର୍ବେ ଲାଗୁ କରାଯାଇଥିଲ । କିନ୍ତୁ କିଛି ଅନାଥାଶ୍ରମ ଏହାର ବୈଧତା ଉପରେ ଚାଲେଞ୍ଜ କରିଥିଲେ । ସୁପ୍ରିମ କୋର୍ଟ ଏହି ପିଟିସନକୁ ଖାରଜ କରିଦେଇଛନ୍ତି ଏବଂ ଡିସେମ୍ବର 2017ର ତାଙ୍କର ଆଦେଶାନୁସାରେ ବୈଧତାକୁ କାଏମ ରଖିଛନ୍ତି । ସେବେଠାରୁ ପ୍ରାୟ 2300 ଶିଶୁ ଯତ୍ନ ପ୍ରତିଷ୍ଠାନଗୁଡିକୁ ସିଏଆରଏ ସହ ସଂଯୁକ୍ତ କରାଯାଇଛି ଏବଂ ପ୍ରାୟ 4000 ଏହିଭଳି ପ୍ରତିଷ୍ଠାନ ପଞ୍ଜୀକୃତ ହେବା ପାଇଁ ବିଚାରାଧୀନ ରହିଛି । ମନ୍ତ୍ରୀ ଅସନ୍ତୋଷ ବ୍ୟକ୍ତ କରି କହିଛନ୍ତି ଯେ 2300 ପ୍ରତିଷ୍ଠାନ ଯେଉଁମାନେ ସିଏଆରଏ ସହ ସଂଯୁକ୍ତ , ଏହିସବୁ ପ୍ରତିଷ୍ଠାନରେ ରହୁଥିବା ପିଲାମାନଙ୍କୁ ଏବେ ମଧ୍ୟ ପୋଷ୍ୟ ଭାବେ ଗ୍ରହଣ କରିବା ପାଇଁ ବ୍ୟବସ୍ଥା କରାଯାଇନାହିଁ । 17.7.2018ରେ ମହିଳା ଓ ଶିଶୁ ବିକାଶ ମନ୍ତ୍ରୀମାନଙ୍କର ଅନୁଷ୍ଠିତ ହେବାକୁ ଥିବା ବୈଠକରେ ମନ୍ତ୍ରୀ ଶ୍ରୀମତୀ ଗାନ୍ଧୀ ଏହି ବିଷୟ ସମସ୍ତଙ୍କ ସମ୍ମୁଖରେ ଦୃଢ ଭାବେ ରଖିବେ ବୋଲି ଆଶା କରାଯାଉଛି ।


    ***************

    
    
    (Release ID: 1538955) Visitor Counter : 1