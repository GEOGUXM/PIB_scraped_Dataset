      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତର ରପ୍ତାନୀ 2017-18ରେ ରେକର୍ଡ ବୃଦ୍ଧି ହାସଲ କରିଛି: ସୁରେଶ ପ୍ରଭୁ
      Posted On: 25 JUL 2018 2:18PM by PIB Bhubaneshwar


    ବୃଦ୍ଧି ପାଉଥିବା ବୈଶ୍ୱିକ ସଂରକ୍ଷଣବାଦ ସତ୍ତ୍ୱେ ଭାରତରୁ ହେଉଥିବା ରପ୍ତାନୀରେ ଆଗକୁ ମଧ୍ୟ ଉଲ୍ଲେଖନୀୟ ବୃଦ୍ଧି ହେବ ଏବଂ ଚଳିତ ଆର୍ଥିକ ବର୍ଷରେ ଏହି ପରିସଂଖ୍ୟାନ 350 ବିଲିଅନ ଆମେରିକୀୟ ଡଲାରକୁ ଛୁଇଁବାର ଆଶା କରାଯାଉଛି । ଏହି ବିଷୟ କେନ୍ଦ୍ର ବାଣିଜ୍ୟ ଏବଂ ଉଦ୍ୟୋଗ ଓ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଆଜି ନୂଆଦିଲ୍ଲୀରେ ପ୍ରକାଶ କରିଛନ୍ତି । ମନ୍ତ୍ରୀ ଆସୋଚାମ ଦ୍ୱାରା ଆୟୋଜିତ ଦ୍ୱିତୀୟ ସେବା ଉତ୍କୃଷ୍ଟତା ପୁରସ୍କାର ଏବଂ ଶିଖର ସମ୍ମିଳନୀ - 2018କୁ ସମ୍ବୋଧିତ କରୁଥିଲେ ।


    ମନ୍ତ୍ରୀ ମହୋଦୟ କହିଲେ ଯେ ସେବା କ୍ଷେତ୍ର ଦ୍ୱାରା ଭାରତୀୟ ଅର୍ଥବ୍ୟବସ୍ଥାକୁ ଉଲ୍ଲେଖନୀୟ ଦ୍ରୂତ ଗତି ପ୍ରଦାନ କରାଯିବା ନିଶ୍ଚିତ ଏବଂ ଏହା 2025 ବର୍ଷ ପର୍ଯ୍ୟନ୍ତ 3 ଟ୍ରିଲିଅନ ଡଲାରରୁ ଆରମ୍ଭ କରି 5 ଟ୍ରିଲିଅନ ଡଲାର ପର୍ଯ୍ୟନ୍ତ ଯୋଗଦାନ କରିବ । ସେବା କ୍ଷେତ୍ର (ସର୍ଭିସ ସେକ୍ଟର)କୁ ବୃଦ୍ଧି କରିବା ଉଦ୍ଦେଶ୍ୟରେ ବାଣିଜ୍ୟ ମନ୍ତ୍ରଣାଳୟ 12ଟି ପ୍ରମୁଖ ସେବା କ୍ଷେତ୍ରର ଚିହ୍ନଟ କରିଛି , ଯେଉଁଥି ପାଇଁ କ୍ୟାବିନେଟ 5000 କୋଟି ଟଙ୍କାର ଏକ ସମର୍ପିତ କୋଷକୁ ମଞ୍ଜୁରି ପ୍ରଦାନ କରିଛି , ଯାହା ଫଳରେ କି ଏହି କ୍ଷେତ୍ରରେ କାର୍ଯ୍ୟକୁ ତ୍ୱରିତ ଗତି ପ୍ରଦାନ କରିବା ପାଇଁ ଆବଶ୍ୟକୀୟ ପଦକ୍ଷେପକୁ ସହଯୋଗ ପ୍ରଦାନ କରାଯାଇ ପାରିବ । ମନ୍ତ୍ରୀ ଏହା ମଧ୍ୟ କହିଲେ ଯେ ସେବା କ୍ଷେତ୍ର ଭାରତର ବୃଦ୍ଧି ପାଉଥିବା ଉତ୍ପାଦକତା ଏବଂ ପ୍ରତିସ୍ପର୍ଦ୍ଧା କ୍ଷମତାରେ ଉଲ୍ଲେଖନୀୟ ଯୋଗଦାନ ଦେଇଥାଏ । ଏହି ପ୍ରମୁଖ ସେବାକ୍ଷେତ୍ର ଗୁଡ଼ିକର ଉଚ୍ଚ ଗୁଣବତା ଭାରତରୁ ବିଭିନ୍ନ ସେବାର ରପ୍ତାନୀକୁ ଆହୁରି ଅଧିକ ବଳ ଦେବ ତଥା ଏଥିସହିତ ରୋଜଗାର ସୃଜନକୁ ମଧ୍ୟ ଅନେକ ବଳ ମିଳିବ ।


    ଶ୍ରୀ ସୁରେଶ ପ୍ରଭୁ ଏହା ମଧ୍ୟ କହିଥିଲେ ଯେ ଭାରତ ଆଫ୍ରିକାର ଅନେକ ଦେଶ ସହିତ ଲାଟିନ ଆମେରିକାକୁ ମଧ୍ୟ ସେବାର ରପ୍ତାନୀ ବୃଦ୍ଧି କରିବାରେ ବିଶେଷ ଜୋର ପ୍ରଦାନ କରୁଛି । ଶ୍ରୀ ସୁରେଶ ପ୍ରଭୁ ଏହା ମଧ୍ୟ କହିଥିଲେ ଯେ ଭାରତ ଆଫ୍ରିକାର ଅନେକ ଦେଶମାନଙ୍କ ସହିତ ଲାଟିନ ଆମେରିକାକୁ ମଧ୍ୟ ସେବାର ରପ୍ତାନୀ ବଢ଼ାଇବା ଉପରେ ବିଶେଷ ଜୋର ପ୍ରଦାନ କରୁଛି । ଭାରତ ଏହାର ବ୍ୟବସାୟିକ ଅଂଶୀଦାରମାନଙ୍କ ସହ ଏକ ଦୁଇ ଆୟାମୀ ଏଜେଣ୍ଡା ପ୍ରସ୍ତୁତ କରିଛି: ଭାରତରୁ ବୃତ୍ତିଧାରୀମାନଙ୍କୁ ବିଦେଶ ଯାତ୍ରାର ଅନୁମତି ପ୍ରଦାନ କରିବା ଏବଂ ସେବା ରପ୍ତାନୀରେ ବ୍ୟବସାୟ ସମ୍ବନ୍ଧୀୟ ପରାମର୍ଶ ପ୍ରଦାନ କରିବା । ମନ୍ତ୍ରୀ ମହୋଦୟ ଆସୋଚାମକୁ ଆହ୍ୱାନ କରିଥିଲେ କି ସେ ସେବା ପାଇଁ ବିଦେଶ ଯାଉଥିବା ବୃତ୍ତିଧାରୀମାନଙ୍କର ଉଚ୍ଚ ମାନକକୁ ବଜାୟ ରଖନ୍ତୁ , ଯାହା ଫଳରେ କି ରପ୍ତାନୀ କରାଯାଉଥିବା ସେବା ଉଚ୍ଚ ଗୁଣବତ୍ତାପୂର୍ଣ୍ଣ ରହିପାରିବ ।


    ଏହି ଅବସରରେ ମନ୍ତ୍ରୀ ମହୋଦୟ ଆସୋଚାମ ଏବଂ ଏହାର ଜ୍ଞାନ ଭାଗିଦାର ରିସର୍ଜେଂଟ ଇଣ୍ଡିଆ ଦ୍ୱାରା ସଂଯୁକ୍ତ ଭାବେ ପ୍ରସ୍ତୁତ କରାଯାଇଥିବା ଏକ ଜ୍ଞାନ ଅଧ୍ୟୟନ ରିପୋର୍ଟ ଜାରି କରିଛନ୍ତି ଏବଂ ଏଥିସହିତ 28ଟି ସେବା ଶ୍ରେଣୀରେ ଉତ୍କୃଷ୍ଟତା ପୁରସ୍କାର ପ୍ରଦାନ କରିଛନ୍ତି ।


    ************

    
    
    (Release ID: 1540221) Visitor Counter : 1