      କ୍ୟାବିନେଟ

      ବ୍ରିକ୍ସ ଦେଶ ମଧ୍ୟରେ କ୍ଷେତ୍ରୀୟ ବିମାନ ଚଳାଚଳ ସହଭାଗୀତା ଲାଗି ବୁଝାମଣାପତ୍ରରେ ସ୍ୱାକ୍ଷର ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 18 JUL 2018 8:40PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବ୍ରିକ୍ସ ଦେଶଗୁଡ଼ିକରେ ଆଞ୍ଚଳିକ ବିମାନ ଚଳାଚଳ କ୍ଷେତ୍ରରେ ବୁଝାମଣାପତ୍ର ସ୍ୱାକ୍ଷର କରାଯିବା ପ୍ରସ୍ତାବକୁ ଅନୁମୋଦନ କରିଛନ୍ତି । ବ୍ରିକ୍ସ ଦେଶଗୁଡ଼ିକ ମଧ୍ୟରେ ବ୍ରାଜିଲ , ରୁଷ , ଭାରତ , ଚୀନ ଏବଂ ଦକ୍ଷିଣ ଆଫ୍ରିକା ସାମିଲ ଅଛନ୍ତି ।


    ପ୍ରମୁଖ ବିଶେଷତ୍ୱ :


    ବେସାମରିକ ବିମାନ ଚଳାଚଳ କ୍ଷେତ୍ରରେ ସହଯୋଗ ଲାଗି ସଂସ୍ଥାଗତ ଢାଞ୍ଚା ପ୍ରତିଷ୍ଠା କରାଯିବା ଦ୍ୱାରା ବ୍ରିକ୍ସ ଦେଶଗୁଡ଼ିକୁ ଲାଭ ମିଳିପାରିବ । ସହଯୋଗ ପାଇଁ ନିମ୍ନଲିଖିତ କ୍ଷେତ୍ର ଚିହ୍ନଟ କରାଯାଇଛି :

      * କ୍ଷେତ୍ରୀୟ ସେବାରେ ସାର୍ବଜନୀନ ନୀତି ଏବଂ ଶ୍ରେଷ୍ଠ ବ୍ୟବହାର
      * କ୍ଷେତ୍ରୀୟ ବିମାନ ବନ୍ଦର ।
      * ବିମାନ ବନ୍ଦର ଭିତ୍ତିଭୂମି ପରିଚାଳନା ଏବଂ AIR ନେଭିଗେସନ ସେବା ।
      * ନିୟାମକ ଏଜେନ୍ସିଗୁଡ଼ିକ ମଧ୍ୟରେ ବୈଷୟିକ ସହଯୋଗ ।
      * ନବସୃଜନ
      * ବିଶ୍ୱସ୍ତରୀୟ ପ୍ରସଙ୍ଗରେ ବାର୍ତ୍ତାଳାପ ସହିତ ପରିବେଶ ନିରନ୍ତରତା ।
      * ଯୋଗ୍ୟତା ଏବଂ ପ୍ରଶିକ୍ଷଣ
      * ପାରସ୍ପରିକ ଭାବେ ନିର୍ଦ୍ଧାରିତ ଅନ୍ୟ କ୍ଷେତ୍ର

    ପ୍ରଭାବ :


    ଏହି ବୁଝାମଣା ପତ୍ରରେ ଭାରତ ଏବଂ ବ୍ରିକ୍ସ ସଦସ୍ୟ ରାଷ୍ଟ୍ରଗୁଡ଼ିକ ମଧ୍ୟରେ ବେସାମରିକ ବିମାନ ଚଳାଚଳ ସମ୍ପର୍କ ପାଇଁ ଗୁରୁତ୍ୱପୂର୍ଣ୍ଣ ଅଟେ । ଏଥିରେ ବ୍ରିକ୍ସ ଦେଶଗୁଡ଼ିକ ମଧ୍ୟରେ ବ୍ୟବସାୟ , ନିବେଶ , ପର୍ଯ୍ୟଟନ ଏବଂ ସାଂସ୍କୃତିକ ଆଦାନ-ପ୍ରଦାନ ବୃଦ୍ଧି କରିବାର କ୍ଷମତା ରହିଛି ।


    **************

    
    
    (Release ID: 1539383) Visitor Counter : 2
    
    
    
    
    

*