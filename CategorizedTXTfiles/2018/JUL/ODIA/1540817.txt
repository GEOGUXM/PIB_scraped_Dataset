      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଏଲପିଜି ବିତରକ ସୂଚୀ ପ୍ରସ୍ତୁତି
      Posted On: 30 JUL 2018 3:57PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି ଯେ 01.07.2018 ତାରିଖ ସୁଦ୍ଧା ଦେଶରେ ମୋଟ 20585ଟି ଏଲପିଜି ବିତରଣ ସଂସ୍ଥା ରହିଛି । ଏଲପିଜି ବିତରଣ ବ୍ୟବସ୍ଥାକୁ ଅଧିକ ସୁଦୃଢ଼ କରିବା ଉଦ୍ଦେଶ୍ୟରେ ତୈଳ ବିତରକ କମ୍ପାନୀ ( OMC )ମାନେ ପଞ୍ଜାବର 26ଟି ସ୍ଥାନ ସହ ଦେଶରେ ଅଧିକ 6351ଟି ସ୍ଥାନରେ ନୂତନ ଏଲପିଜି ବିତରଣସଂସ୍ଥା ଚୟନ ସକାଶେ ବିଜ୍ଞାପନ ଜାରି କରିଛନ୍ତି । ଏପିଜି ବିତରକ ଚୟନ 2016 ନିୟମାବଳୀ ଅନୁସାରେ ଏଭଳି ବିଜ୍ଞାପନ ପ୍ରକାଶ ପାଇଛି ।


    ଲୋକ ସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ନୂତନ ବିତରକମାନଙ୍କୁ ଅନଲାଇନ ପଦ୍ଧତିରେ ଚୟନ କରାଯିବ ଯେଉଁଥିରେ ଅନଲାଇନରେ ଆବେଦନପତ୍ର ସଂଗ୍ରହ , ସେସବୁର ପ୍ରକ୍ରିୟାକରଣ ଏବଂ ଅନଲାଇନରେ ଲଟେରୀ ଉଠାଣ ଆଦି କାର୍ଯ୍ୟ ସଂପାଦନ କରାଯିବ । ଅନଲାଇନ ଲଟେରୀ ଉଠାଣ କାର୍ଯ୍ୟ ମେସର୍ସ ମେଟାଲ ସ୍କ୍ରାପ୍‌ ଟ୍ରେଡ଼ କର୍ପୋରେସନ ଲିମିଟେଡ଼ ( MSTC ) , ଯାହାକି ଏକ ସରକାରଙ୍କ ନିୟନ୍ତ୍ରଣାଧୀନ ସଂସ୍ଥା ଏବଂ ଯାହା ଇସ୍ପାତ ମନ୍ତ୍ରଣାଳୟ ଅଧୀନରେ କାର୍ଯ୍ୟ କରିଥାଏ ଓ ଏହାକୁ ନ୍ୟାସନାଲ ଇନଫରମାଟିକ୍ସ ସେଣ୍ଟର ( NIC ) ସମସ୍ତ ପ୍ରକାର ସହାୟତା ଯୋଗାଇ ଦେଇଥାଏ , ସେହି ସଂସ୍ଥା ଦ୍ୱାରା ସଂପନ୍ନ କରାଯିବ ।


    *************

    
    
    (Release ID: 1540817) Visitor Counter : 1