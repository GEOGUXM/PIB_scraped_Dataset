      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଯୁଦ୍ଧବିରତି ଉଲ୍ଲଂଘନ
      Posted On: 24 JUL 2018 2:13PM by PIB Bhubaneshwar


    17.05.2018 ରୁ 16.06.2018 ରମଜାନ ମାସ ମଧ୍ୟରେ ଜାମ୍ମୁ-କାଶ୍ମୀରରେ 338ଟି ଯୁଦ୍ଧବିରତି ଉଲ୍ଲଂଘନ/ସୀମାପାରି ଗୁଳି ବିନିମୟ ଘଟଣା ଘଟିଛି । 16.04.2018ରୁ 16.05.2018 ମଧ୍ୟରେ ଯଦିଓ 139ଟି ଘଟଣା ଘଟିଥିଲା । ଜାମ୍ମୁ-କାଶ୍ମୀର , ନିୟନ୍ତ୍ରଣ ରେଖା ଓ ଆନ୍ତର୍ଜାତିକ ସୀମାରେଖାରେ ପାକିସ୍ତାନ ପକ୍ଷରୁ ହୋଇଥିବା ଯୁଦ୍ଧବିରତି ଉଲ୍ଲଂଘନ , ସୀମାପାରି ଗୁଳିଚାଳନା ଏବଂ ଯବାନ ଓ ସାଧାରଣ ନାଗରିକଙ୍କ ହତାହତ ସମ୍ପର୍କରେ ସବିଶେଷ ତଥ୍ୟ ;


    2018 ଏପ୍ରିଲ ମାସରେ 177ଟି ଯୁଦ୍ଧବିରତି ଉଲ୍ଲଂଘନ/ସୀମାପାରି ଗୁଳି ବିନିମୟ ଘଟଣା ହୋଇଥିବାବେଳେ 5 ଜଣ ଯବାନ୍ ସହିଦ୍ , 11 ଜଣ ଆହତ ଏବଂ ଜଣେ ସାଧାରଣ ନାଗରିକ ଆହତ ହୋଇଥିଲେ ।


    2018 ମେ ’ ମାସରେ 351ଟି ଘଟଣା ଘଟିଥିବା ବେଳେ 2 ଜଣ ଯବାନ୍ ସହିଦ୍ , 24 ଜଣ ଆହତ , 10 ଜଣ ସାଧାରଣ ନାଗରିକଙ୍କ ମୃତ୍ୟୁ ଏବଂ 60 ଜଣ ଆହତ ହୋଇଛନ୍ତି ।


    2018 ଜୁନ୍ ମାସରେ 58ଟି ଘଟଣା ଘଟିଥିବା ବେଳେ 7 ଜଣ ଯବାନ୍ ସହିଦ୍ , 4 ଜଣ ଆହତ , ଜଣେ ସାଧାରଣ ନାଗରିକର ମୃତ୍ୟୁ ହୋଇଥିବା ବେଳେ 17 ଜଣ ଆହତ ହୋଇଛନ୍ତି ।


    ନିୟନ୍ତ୍ରଣ ରେଖା/ଆନ୍ତର୍ଜାତିକ ସୀମାରେଖାରେ ପାକିସ୍ତାନ ପକ୍ଷରୁ କ୍ରମାଗତ ଭାବେ ଯୁଦ୍ଧବିରତି ଉଲ୍ଲଂଘନ କରାଯାଉଥିବାରୁ ସୀମାବର୍ତ୍ତୀ ଅଞ୍ଚଳର ଲୋକମାନେ ସାମୟିକ ଭାବେ ସେମାନଙ୍କ ଘର ଛାଡ଼ିବାକୁ ବାଧ୍ୟ ହେଉଛନ୍ତି । ପ୍ରଭାବିତ ପରିବାରମାନଙ୍କୁ ନିରାପଦ ସ୍ଥାନକୁ ସ୍ଥାନାନ୍ତର କରାଯାଉଛି । ସେମାନଙ୍କ ଜଳ , ବିଦ୍ୟୁତ , ସ୍ୱାସ୍ଥ୍ୟସେବା ଆଦି ମୌଳିକ ସେବା ଆଶ୍ରୟସ୍ଥଳରେ ଉପଲବ୍ଧ କରାଯାଉଛି ।


    ଗୁଳି ବିନିମୟ ଯୋଗୁ ଅସୁବିଧାରେ ପଡ଼ୁଥିବା ଲୋକଙ୍କୁ ନିରାପଦ ଆଶ୍ରୟସ୍ଥଳ ଯୋଗାଇ ଦେବାକୁ 14 , 460ଟି ବଙ୍କର ନିର୍ମାଣ ଲାଗି ସରକାର ମଞ୍ଜୁରି ଦେଇଛନ୍ତି । ଗୁଳି ବିନିମୟରେ କାହାରି ମୃତ୍ୟୁ ହେଲେ କିମ୍ବା ଶରୀରର 50 ପ୍ରତିଶତରୁ ଅଧିକ ଅଙ୍ଗ ଅକ୍ଷମ ହେଲେ ନିକଟ ସମ୍ପର୍କୀୟଙ୍କୁ 5 ଲକ୍ଷ ଟଙ୍କା ସହାୟତା ଅର୍ଥ ପ୍ରଦାନ କରାଯାଉଛି । ଏନଡିଆରଏଫର ନିୟମାବଳୀ ଅନୁଯାୟୀ ଗୁଳି ବିନମୟ ଯୋଗୁ ଗୃହନଷ୍ଟ , ଗୃହପାଳିତ ପଶୁଙ୍କ ମୃତ୍ୟୁ , ଶସ୍ୟ ହାନି ଏବଂ ସ୍ଥାନାନ୍ତର ଆଦି ସକାଶେ ରିଲିଫ ପ୍ରଦାନ କରାଯାଉଛି । ତେବେ ପ୍ରତି ଗୃହପାଳିତ ପଶୁଙ୍କ ମୃତ୍ୟୁ ପାଇଁ 50 ହଜାର ଟଙ୍କା ଲେଖାଏଁ କ୍ଷତିପୂରଣ ରାଶି ପ୍ରଦାନ କରାଯାଉଛି ।


    2015 ଡିସେମ୍ବରରେ ବିଦେଶ ମନ୍ତ୍ରୀଙ୍କ ପାକିସ୍ତାନ ଗସ୍ତ ବେଳେ ଏହା ନିଷ୍ପତ୍ତି ହୋଇଥିଲା ଯେ , ସମସ୍ତ ସମସ୍ୟାର ସମାଧାନ ଆଲୋଚନା ମାଧ୍ୟମରେ ହେବ । ତେବେ 2016 ଜାନୁଆରୀ 2 ତାରିଖରେ ପଠାନକୋଟ ବାୟୁସେନା ଘାଟିରେ ଆତଙ୍କବାଦୀ ଆକ୍ରମଣ ଏବଂ କ୍ରମାଗତ ଯୁଦ୍ଧବିରତି ଉଲ୍ଲଂଘନ ବୃଦ୍ଧି ପାଇବାରୁ ସମସ୍ତ ପ୍ରକାର ଆଲୋଚନା ବାତିଲ ହୋଇଯାଇଛି ।


    ନିଜ ଦେଶର କୌଣସି ଅଞ୍ଚଳରେ ଭାରତ ବିରୋଧୀ ଆତଙ୍କବାଦୀ କାର୍ଯ୍ୟକଳାପକୁ ପ୍ରଶ୍ରୟ ନ ଦେବାକୁ ପାକିସ୍ତାନ ଦେଇଥିବା ପ୍ରତିଶ୍ରୁତି ପାଳନ କରିବାକୁ ଭାରତ ପକ୍ଷରୁ ବାରମ୍ବାର କୁହାଯାଇଛି । ନିଜ ଅଞ୍ଚଳରେ ଚାଲିଥିବା ଆତଙ୍କବାଦରେ ରୋକ୍ ଲଗାଇବା ସହ ଆତଙ୍କବାଦୀଙ୍କୁ ନିୟନ୍ତ୍ରଣ କରିବାକୁ ପାକିସ୍ତାନକୁ ବାରମ୍ବାର କୁହାଯାଇଛି । ଆଲୋଚନା ମାଧ୍ୟମରେ ସମସ୍ତ ସମସ୍ୟାର ସମାଧାନ ସହ ଆତଙ୍କବାଦ ମୁକ୍ତ କରିବାକୁ ଉଦ୍ୟମ ଚାଲୁ ରହିଥିବା ସରକାର ସ୍ପଷ୍ଟ କରିଛନ୍ତି ।


    ଲୋକସଭାରେ ମଙ୍ଗଳବାର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ ହଂସରାଜ ଗଙ୍ଗରାମ ଅହିର ଲିଖିତ ଭାବେ ଏହି ସୂଚନା ଦେଉଛନ୍ତି ।


    **************

    
    
    (Release ID: 1540219) Visitor Counter : 1