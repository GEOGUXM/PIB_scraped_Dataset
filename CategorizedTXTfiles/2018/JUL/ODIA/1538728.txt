      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ନୂଆଦିଲ୍ଲୀରୁ ସାଉଦି ଆରବ ଗଲେ ପ୍ରଥମ ବ୍ୟାଚ୍ ହଜ୍ ତୀର୍ଥଯାତ୍ରୀ
      • ପତାକା ଦେଖାଇ ପ୍ରଥମ ବ୍ୟାଚ୍ ହଜ୍ ତୀର୍ଥଯାତ୍ରୀଙ୍କ ଯାତ୍ରାର ଶୁଭାରମ୍ଭ କଲେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ

      Posted On: 14 JUL 2018 2:19PM by PIB Bhubaneshwar

    ନୂଆଦିଲ୍ଲୀ ବିମାନ ବନ୍ଦରରୁ ଶନିବାର ସକାଳେ ପ୍ରଥମ ବ୍ୟାଚ୍ ହଜ୍ ଯାତ୍ରୀ ଦେଶର ନିରାପତ୍ତା ଓ ସମୃଦ୍ଧି କାମନା କରିବା ସହ ସାଉଦି ଆରବ ଅଭିମୁଖେ ଯାତ୍ରା ଆରମ୍ଭ କରିଥିଲେ । ଏହି ଯାତ୍ରାର ଶୁଭାରମ୍ଭ କରିଥିଲେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ।


    ଶ୍ରୀ ନକଭୀ ହଜ୍ ଯାତ୍ରୀଙ୍କୁ ଅଭିନନ୍ଦନ ଜଣାଇବା ସହ ଯାତ୍ରା ପାଇଁ ସେମାନଙ୍କୁ ସଦିଚ୍ଛା ଜଣାଇଥିଲେ । ଏହି ଅବସରରେ ଦିଲ୍ଲୀର ରାଜସ୍ୱ ଏବଂ ପରିବହନ ମନ୍ତ୍ରୀ କୈଳାଶ ଗେହଲଟ , ଭାରତର ହଜ୍ କମିଟି ଚେୟାରମ୍ୟାନ୍ ଚୌଧୁରୀ ମେହବୁବ୍ ଅଲ୍ଲୀ କାଇଜର , ଦିଲ୍ଲୀ ହଜ୍ କମିଟି ଚେୟାରମ୍ୟାନ୍ ବିଧାୟକ ମହମ୍ମଦ ଇସରାକ ଖାନ୍ , ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ସଚିବ ଆମେଜିଙ୍ଗ ଲୁଇଖାମ୍ , ଯୁଗ୍ମ ସଚିବ ଜାନେ ଆଲାମଙ୍କ ସମେତ ବିଭିନ୍ନ ବର୍ଗର ଲୋକମାନେ ହାଜ୍ ଯାତ୍ରୀଙ୍କୁ ଅଭିନନ୍ଦନ ଜଣାଇବା ସହ ବିଦାୟ ଜଣାଇଥିଲେ ।


    ଶନିବାର ଦିଲ୍ଲୀ ବିମାନବନ୍ଦରରୁ ମୋଟ 1230 ଜଣ ହଜ୍ ଯାତ୍ରୀ ତିନୋଟି ବିମାନରେ ସାଉଦି ଆରବ ଅଭିମୁଖେ ପ୍ରସ୍ଥାନ କରିଥିଲେ । ଏମାନଙ୍କ ମଧ୍ୟରେ ଜମ୍ମୁ-କାଶ୍ମୀର , ଉତ୍ତରାଖଣ୍ଡ ଏବଂ ଉତ୍ତର ପ୍ରଦେଶର ହଜ୍ ଯାତ୍ରୀ ଥିଲେ । ଏଥିସହ ଶନିବାର ଗୟାରୁ 450 , ଗୁଆହାଟୀରୁ 269 , ଲକ୍ଷ୍ନୌରୁ 900 ଏବଂ ଶ୍ରୀନଗରରୁ 1020 ଜଣ ଯାତ୍ରୀ ସାଉଦି ଆରବ ଅଭିମୁଖେ ଯାତ୍ରା କରିଛନ୍ତି ।


    **************


    

    
    (Release ID: 1538728) Visitor Counter : 2