      ଉପରାଷ୍ଟ୍ରପତିଙ୍କ ସଚିବାଳୟ

      ଖରିଫ ଫସଲର ନିମ୍ନତମ ସହାୟକ ମୂଲ୍ୟରେ କରାଯାଇଥିବା ବୃଦ୍ଧି କୃଷକମାନଙ୍କ ଆମଦାନୀ ବୃଦ୍ଧି କରିବାରେ ସହାୟକ ହେବ: ଉପ ରାଷ୍ଟ୍ରପତି
      • କୃଷକମାନଙ୍କ ଆୟ ବୃଦ୍ଧି କରିବାରେ ପଶୁପାଳନ ଓ ଉଦ୍ୟାନ କୃଷି କ୍ଷେତ୍ର ସର୍ବାଧିକ ଲାଭପ୍ରଦ ସାବ୍ୟସ୍ତ ହୋଇପାରିବ
      • କେନ୍ଦ୍ରୀୟ ଦ୍ୱୀପ କୃଷି ଅନୁସନ୍ଧାନ ସଂସ୍ଥାନରେ ବୈଜ୍ଞାନିକମାନଙ୍କୁ ସମ୍ବୋଧିତ କଲେ ଉପ ରାଷ୍ଟ୍ରପତି
      Posted On: 05 JUL 2018 3:31PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କୃଷକମାନଙ୍କ ଆୟ ଦ୍ୱିଗୁଣିତ କରିବା ନେଇ ସରକାରଙ୍କ ଦ୍ୱାରା ବ୍ୟକ୍ତ କରାଯାଇଥିବା ଦୃଢ଼ ସଂକଳ୍ପକୁ ପ୍ରଶଂସା କରିଥିଲେ ଏବଂ ଏଥିସହିତ ସେ ଖରିପ ଫସଲର ନିମ୍ନତମ ସମର୍ଥନ ମୂଲ୍ୟ ( MSP )ରେ କରାଯାଇଥିବା ଉଲ୍ଲେଖନୀୟ ବୃଦ୍ଧି ପାଇଁ ଭାରତ ସରକାରଙ୍କୁ ପ୍ରଶଂସା କରିଥିଲେ । ସେ କହିଥିଲେ ଯେ ଏହି ପଦକ୍ଷେପ କୃଷକମାନଙ୍କ ଆୟ ବୃଦ୍ଧି କରିବାରେ ଅନେକ ପରିମାଣରେ ସହାୟକ ସାବ୍ୟସ୍ତ ହେବ । ଉପରାଷ୍ଟ୍ରପତି ଆଜି ପୋର୍ଟ ବ୍ଲେୟାରରେ କେନ୍ଦ୍ରୀୟ ଦ୍ୱୀପ କୃଷି ଅନୁସନ୍ଧାନ ସଂସ୍ଥାନ ( ICAR ) ଦ୍ୱାରା ଆୟୋଜିତ ଏକ ସମ୍ବାଦାତ୍ମକ ଅଧିବେଶନରେ ଉପସ୍ଥିତ ଜନସାଧାରଣଙ୍କୁ ସମ୍ବୋଧିତ କରିଥିଲେ । ଆଣ୍ଡାମାନ ଓ ନିକୋବର ଦ୍ୱୀପର ଲେଫ୍ଟନାଂଟ ଗଭର୍ଣ୍ଣର ଆଡମିରାଲ ଡିକେ ଯୋଶୀ , ସାଂସଦ ଶ୍ରୀ ବିଷ୍ଣୁ ପଦ ରାୟ ଓ ବୈଜ୍ଞାନିକ ଏବଂ କୃଷକ ସମୁଦାୟଙ୍କ ତରଫରୁ ଅନ୍ୟ ଗଣ୍ୟମାନ୍ୟ ବ୍ୟକ୍ତିମାନେ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ଉପରାଷ୍ଟ୍ରପତି କ୍ରୟ ପ୍ରକ୍ରିୟା ଏବଂ ପିଡିଏସ (ସାର୍ବଜନୀକ ବିତରଣ ପ୍ରଣାଳୀ) ନେଟୱର୍କକୁ ସୁବ୍ୟବସ୍ଥିତ କରିବାର ଆବଶ୍ୟକତା ଉପରେ ବିଶେଷ ଜୋର ଦେଇଥିଲେ ଯାହା ଫଳରେ କି କୃଷକମାନେ ସେମାନଙ୍କର ଉତ୍ପାଦନ ଖର୍ଚ୍ଚର ଶତକଡା 50 ପ୍ରତିଶତ କିମ୍ବା ଏହାଠାରୁ ଅଧିକ ଉପରେ ଏମଏସପି ପ୍ରାପ୍ତ କରିବା ସହିତ ଅଧିକତମ ଲାଭ ମଧ୍ୟ ହାସଲ କରିପାରିବେ । ସେ କହିଲେ ଯେ କୃଷିକ୍ଷେତ୍ର ବିଶେଷ କରି କ୍ଷୁଦ୍ର ଓ ମଧ୍ୟମ ଚାଷୀମାନଙ୍କର କଷ୍ଟ ହ୍ରାସ କରିବା ପାଇଁ ଆମଦାନୀ ବୃଦ୍ଧି କରିବାର ଅନ୍ୟ ଉପାୟ କରିବାର ମଧ୍ୟ ଆବଶ୍ୟକତା ରହିଛି ।


    ଉପରାଷ୍ଟ୍ରପତି ଏହି ଅବସରରେ ଉପସ୍ଥିତ ବୈଜ୍ଞାନିକ ସମୁଦାୟଙ୍କୁ ସେମାନଙ୍କ ବୈଜ୍ଞାନିକଙ୍କ ଟିମ ଏବଂ କୃଷି ବିଜ୍ଞାନ କେନ୍ଦ୍ର ଜରିଆରେ କୃଷକମାନଙ୍କ ସହିତ ନିୟମିତ ଭାବେ ଆଲୋଚନା କରିବାକୁ କହିଥିଲେ । ସେ ଏହା ମଧ୍ୟ କହିଥିଲେ ଯେ କୃଷି କ୍ଷେତ୍ରର ବିକାଶ ପାଇଁ ଅନୁସନ୍ଧାନ ସଂସ୍ଥା , କୃଷକ ଓ ସ୍ଥାନୀୟ ପ୍ରଶାସନ ମଧ୍ୟରେ ଉନ୍ନତ ସାମଞ୍ଜସ୍ୟ ରହିବା ଅତ୍ୟନ୍ତ ଆବଶ୍ୟକ ।


    ଉତ୍ପାଦନ , ବଜାର ଓ ମୂଲ୍ୟ ସହିତ ଜଡିତ ସମସ୍ୟା ଯୋଗୁ କୃଷକମାନଙ୍କ ଅସ୍ଥିର ଆୟ ଉପରେ ଚିନ୍ତା ପ୍ରକଟ କରି ଉପରାଷ୍ଟ୍ରପତି କୃଷକମାନଙ୍କ ଆୟ ବୃଦ୍ଧିର ଆବଶ୍ୟକତା ଉପରେ ଜୋର ଦେଇଥିଲେ । ସେ କହିଲେ ଯେ ଚାଷରେ ଫସଲର ବିବିଧତା , ପଶୁପାଳନ (ଗୋଶାଳା ଓ କୁକୁଡା ଚାଷ) , ଉଦ୍ୟାନ କୃଷି ଆଦି କ୍ଷେତ୍ରରେ କୃଷକମାନଙ୍କ ମଧ୍ୟରେ ସଚେତନତା ସୃଷ୍ଟିକରି ସେମାନଙ୍କ ଆୟକୁ ବୃଦ୍ଧି କରାଯାଇ ପାରେ ଏବଂ ରୋଜଗାରର ଅବସର ସୃଷ୍ଟି କରାଯାଇପାରେ ।


    ଉପରାଷ୍ଟ୍ରପତି କୃଷକ ଓ କୃଷି ସହିତ ଜଡିତ ବ୍ୟକ୍ତିମାନଙ୍କୁ ମୂର୍ତ୍ତିକା ସ୍ୱାସ୍ଥ୍ୟ କାର୍ଡ ( SHC ) ଯୋଜନା , ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା ( PMKSY ) , ପ୍ରଧାନମନ୍ତ୍ରୀ ବୀମା ଫସଲ ଯୋଜନା ( PMFBY ) ଏବଂ ବୈଦ୍ୟୁତିକ-ରାଷ୍ଟ୍ରୀୟ କୃଷି ବଜାର ( e - NAM ) ଭଳି ସରକାରୀ ଯୋଜନାଗୁଡ଼ିକ ପ୍ରତି ସଚେତନ ରହିବାକୁ କହିଥିଲେ ।


    ଉପରାଷ୍ଟ୍ରପତି କହିଲେ ଯେ କୃଷିରେ ଶ୍ରମଶକ୍ତିର ଉପଲବ୍ଧତା ହ୍ରାସ ଓ ବୃଦ୍ଧି ପାଉଥିବା ଖର୍ଚ୍ଚ ଫଳରେ କୃଷି କମ ଲାଭଦାୟକ ଏବଂ କେବେକେବେ ଅଣ-ଲାଭକାରୀ ହେଉଛି । ସେ କହିଲେ ଯେ କୃଷି ଉତ୍ପାଦର ପ୍ରକ୍ରିୟାକରଣ ଓ ଏହାର ମୂଲ୍ୟବର୍ଦ୍ଧନ ଦ୍ୱାରା ମଧ୍ୟ କୃଷକମାନଙ୍କ ଆୟ ବୃଦ୍ଧି ହେବାର ଅନେକ ସମ୍ଭାବନା ରହିଛି ।


    ଉପରାଷ୍ଟ୍ରପତି କୃଷକମାନଙ୍କୁ କୃଷକ ଉତ୍ପାଦକ ସଙ୍ଗଠନ ଏବଂ ଗ୍ରାମୀଣ ଉତ୍ପାଦକ ସଙ୍ଗଠନ ପରି କୃଷକ ସମୂହ ଗଠନ କରିବା ବାବଦରେ ପ୍ରସ୍ତାବ ଦେଇଥିଲେ ଯାହା ଫଳରେ କି ଉତ୍ପାଦନର ଅଧିକ ମୂଲ୍ୟ ହାସଲ କରିବା ପାଇଁ ସିଧାସଳଖ ବଜାର ସହିତ ସମ୍ପର୍କ କରାଯାଇପାରିବ । ସେ କହିଲେ ଯେ ଏହା କରିବା ଫଳରେ ଗ୍ରାମୀଣ ଯୁବବର୍ଗଙ୍କ ପାଇଁ ରୋଜଗାର ଅବସର ବୃଦ୍ଧି ପାଇବ ।


    ****************

    
    
    (Release ID: 1537994) Visitor Counter : 3