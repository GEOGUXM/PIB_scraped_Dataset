      ଜାହାଜ ଚଳାଚଳ ମନ୍ତ୍ରଣାଳୟ

      ବନ୍ଦର ଭିତ୍ତିଭୂମି ବିକାଶ
      Posted On: 26 JUL 2018 4:25PM by PIB Bhubaneshwar


    2035 ମସିହା ସୁଦ୍ଧା ସାଗରମାଳା କାର୍ଯ୍ୟକ୍ରମରେ ଭାରତରେ ବନ୍ଦର ଗୁଡ଼ିକର ବିକାଶ ପାଇଁ 243 ଟି ପ୍ରକଳ୍ପରେ 142989 କୋଟି ଟଙ୍କା ନିବେଶ ପାଇଁ ଚିହ୍ନଟ କରାଯାଇଥିବା ଗୁରୁବାର ଲୋକସଭାରେ ଏକ ଲିଖିତ ଉତ୍ତରରେ କହିଛନ୍ତି ଜାହାଜ ଚଳାଚଳ ଓ ଅର୍ଥ ରାଷ୍ଟ୍ରମନ୍ତ୍ରୀ ପନ ରାଧାକ୍ରିଷ୍ଣନ୍ । 8549 କୋଟି ଟଙ୍କାରେ 44ଟି ପ୍ରକଳ୍ପ ଶେଷ ହୋଇସାରିଛି । 36 , 399 କୋଟି ଟଙ୍କାରେ 79ଟି ପ୍ରକଳ୍ପର କାର୍ଯ୍ୟ ଚାଲିଛି । ପୋର୍ଟ ଟ୍ରଷ୍ଟ , ରାଜ୍ୟ ସାମୁଦ୍ରିକ ବୋର୍ଡ , ରାଜ୍ୟ ସରକାର/କେନ୍ଦ୍ରଶାସିତ ଅଞ୍ଚଳ ଏବଂ ପ୍ରାଇଭେଟ ସେକ୍ଟର ଦ୍ୱାରା ଏହି ପ୍ରକଳ୍ପ ଗୁଡ଼ିକ ହେଉଛି ।


    2016-17 ଓ 2017-18 ଦୁଇଟି ଆର୍ଥିକ ବର୍ଷରେ 12ଟି ବୃହତ ବନ୍ଦରରେ 5431କୋଟି ଟଙ୍କା ନିବେଶ ହୋଇଛି । ଚଳିତ ବର୍ଷ 4552 କୋଟି ଟଙ୍କା ଖର୍ଚ୍ଚର ପ୍ରସ୍ତାବ ରହିଛି । 35ଟି ବନ୍ଦରରେ ମୌଳିକ ବିକାଶ ପାଇଁ ଜାହାଜ ଚଳାଚଳ ମନ୍ତ୍ରଣାଳୟ 1879 କୋଟି ଟଙ୍କା ଖର୍ଚ୍ଚର ଯୋଜନା ଥିବା ବେଳେ ମନ୍ତ୍ରଣାଳୟ 446 କୋଟି ଟଙ୍କା ମଂଜୁର କରିଛି ।


    ନୂତନ ବନ୍ଦର ଏବଂ ପୁରୁଣା ବନ୍ଦର ଗୁଡ଼ିକର ମୌଳିକ ବିକାଶ ପ୍ରକ୍ରିୟାରେ ପ୍ରାଇଭେଟ ସେକ୍ଟରର ଅଂଶ ଗ୍ରହଣକୁ ସରକାର ଅନୁମତି ଦେଇଛନ୍ତି । ବୃହତ ବନ୍ଦର ମଧ୍ୟରେ 67ଟି ପ୍ରକଳ୍ପରେ ପିପିପି ମୋଡରେ ପ୍ରାଇଭେଟ ସେକ୍ଟର ପକ୍ଷରୁ 89 , 567 କୋଟି ଟଙ୍କା ନିବେଶ ହୋଇଛି । ଏବେ 34ଟି ବେସରକାରୀ ବନ୍ଦରରେ ପ୍ରାଇଭେଟ ସେକ୍ଟର ପକ୍ଷରୁ ବିକାଶ କାର୍ଯ୍ୟ ଚାଲିଛି ।


    ଭାରତରେ ଥିବା ପ୍ରାଇଭେଟ ବନ୍ଦରର ତାଲିକା ;


    ଗୁଜରାଟରେ ସିକ୍କା , ହାଜିରା/ଏଏଚପିପିଏଲ୍ , ମୁନ୍ଦ୍ରା/ଜିପିପିଏଲ୍ , ଦହେଜ୍ , ମୁଲ୍-ଦ୍ୱାରକା , ଆନ୍ଧ୍ର ପ୍ରଦେଶର କାକିନାଡା ଡିପ୍ୱାଟର ପୋର୍ଟ , ମଛଲିପଟ୍ଟନମ , କ୍ରିଷ୍ଣାପଟ୍ଟନମ୍ , ଗଙ୍ଗାରଭରମ୍ , ମହାରାଷ୍ଟ୍ରର ଦାହାନୁ , ବାନ୍ଦ୍ରା , ଟ୍ରମ୍ବେ , ଉଲ୍ୱା-ବେଲାପୁର/ପାନଭେଲ , ଧରମାତର (କରଞ୍ଜା ପୋର୍ଟର ସବ୍ପୋର୍ଟ) , ଥାଲ (ରେୱାସ) , ରେଭଣ୍ଡା , ରାଜପୁରୀ/ଦିଘି , ବାଙ୍କୋଟ , କେଲସି , ଦାବୋଲ , ଜୟଗଡ଼ , ବିଜୟଦୁର୍ଗ , ରେଡି , କିରାପ୍ପାନି , ରତ୍ନଗିରି , ପୁଡୁଚେରିର କାରାଇକଲ , ତାମିଲନାଡୁର ଏନ୍ନୋର , ଥିରୁକାଡୁୟୁର , ପିୱାଇ-3 (ଅଏଲ ଫିଲ୍ଡ) , କାଟ୍ଟୁପାଲି , କୁଡନକୁଲମ , ଓଡ଼ିଶାର ଗୋପାଳପୁର ଏବଂ ଧାମରା ।


    15ଟି ନୂତନ ବନ୍ଦରର ବିକାଶ ପାଇଁ ରାଜ୍ୟ ସରକାର ଓ ପ୍ରାଇଭେଟ ସେକ୍ଟରକୁ ଲାଇସେନ୍ସ ଦିଆଯାଇଛି ।


    ଗୁଜରାଟର ଉମରଗାଓଁ/ନାରଗୋଲ , ଛାରା , ଆନ୍ଧ୍ର ପ୍ରଦେଶର ଭାବନାପାଡୁ , କାକିନାଡା ଏସ୍ଇଜେଡ ପୋର୍ଟ , କର୍ଣ୍ଣାଟକର ହୋନ୍ନାଭର , ପଶ୍ଚିମବଙ୍ଗର କୁଲପି , ତାମିଲନାଡୁର ଥିରୁଚୋପୁରମ , ପନ୍ନାଇୟୁର , ଶିଳାମ୍ବିମଙ୍ଗଳମ୍ , ପାରାଙ୍ଗିପେଟ୍ଟାଇ , ଚେଟ୍ଟିନାଡ ଥରଙ୍ଗାମ୍ବାଡି , ଉଡାଙ୍ଗୁଡି , ଓଡ଼ିଶାର ଅସ୍ତରଙ୍ଗ , କେନ୍ଦ୍ରାପଡ଼ା ଏବଂ ସୁବର୍ଣ୍ଣରେଖା ମୁହାଣ (କୀର୍ତ୍ତନିଆ) ।


    *************

    
    
    (Release ID: 1540450) Visitor Counter : 3