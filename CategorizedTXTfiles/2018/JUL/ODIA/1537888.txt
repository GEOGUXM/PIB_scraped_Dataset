      କ୍ୟାବିନେଟ

      ଇନଷ୍ଟିଚ୍ୟୁଟ ଅଫ ଚାଟାର୍ଡ ଆକାଉଣ୍ଟାଣ୍ଟ୍ସ ଅଫ ଇଣ୍ଡିଆ ଓ ସାଉଦୀ ଅର୍ଗାନାଇଜେସନ ଓ ସାର୍ଟିଫାଏଡ ପବ୍ଲିକ ଆକାଉଣ୍ଟାଣ୍ଟ୍ସ ମଧ୍ୟରେ ବୁଝାମଣା ନବୀକରଣକୁ କ୍ୟାବିନେଟ ଅନୁମୋଦନ
      Posted On: 04 JUL 2018 5:36PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ 2014ରେ ସ୍ୱାକ୍ଷରିତ ହୋଇଥିବା ଏକ ବୁଝାମଣା (ଏମଓୟୁ) ନବୀକରଣକୁ ମଞ୍ଜୁରି ଦେଇଛନ୍ତି । ଇନଷ୍ଟିଚ୍ୟୁଟ ଅଫ ଚାଟାର୍ଡ ଆକାଉଣ୍ଟାଣ୍ଟ୍ସ ଅଫ ଇଣ୍ଡିଆ (ଆଇସିଏଆଇ) ଏବଂ ସାଉଦୀ ଆରବର ସାଉଦୀ ଅର୍ଗାନାଇଜେସନ ଏବଂ ସାର୍ଟିଫାଏଡ ପବ୍ଲିକ ଆକାଉଣ୍ଟାଣ୍ଟ୍ସ (ଏସଓସିପିଏ) ମଧ୍ୟରେ କର୍ପୋରେଟ ପ୍ରଶାସନ , ବୈଷୟିକ ଗବେଷଣା ଏବଂ ପରାମର୍ଶ , ଫରେନସିକ ଆକାଉଣ୍ଟିଂ , କ୍ଷୁଦ୍ର ଏବଂ ଲଘୁ ଅଭ୍ୟାସ ବ୍ୟାପାରରେ (ଏସଏମପି) , ଇସଲାମିକ ଫାଇନାନ୍ସ , ନିରନ୍ତର ପେସାଦାର ବିକାଶ (ସିପିଡି) ଏବଂ ଅନ୍ୟ ପ୍ରସଙ୍ଗରେ ଆପୋସ ସହଯୋଗ ବୃଦ୍ଧି କରିବା ଲାଗି ଏହି ବୁଝାମଣା କାର୍ଯ୍ୟ କରିଥାଏ ।


    ପ୍ରମୁଖ ପ୍ରଭାବ :


    ଆଇସିଏଆଇର ସଦସ୍ୟ , ଛାତ୍ରଛାତ୍ରୀ ଏବଂ ସେମାନଙ୍କ ସଂଗଠନର ଲାଭରେ ଆପୋସ ସମ୍ପର୍କକୁ ବିକଶିତ କରିବା ଲାଗି ସାଥୀ ହୋଇ କାର୍ଯ୍ୟ କରିବାର ଲକ୍ଷ୍ୟ ନିର୍ଦ୍ଧାରଣ କରାଯାଇଛି ।


    ଏମଓୟୁ , ଆଇସିଏଆଇର ସଦସ୍ୟମାନଙ୍କୁ ନିଜ ପେସାଦାର ପରିଧିର ବିସ୍ତାର କରିବା ଲାଗି ସୁଯୋଗ ପ୍ରଦାନ କରିବ । ଏହା ସ୍ଥାନୀୟ ନାଗରିକମାନଙ୍କ ଦକ୍ଷତା ବିକାଶକୁ ସୁଦୃଢ଼ କରିବାର ଲାଗି ଏକ ସଂସ୍ଥା ରୂପରେ କାର୍ଯ୍ୟ କରିବ ।


    ଅଡିଟ ଏବଂ ଅଡିଟ ପରୀକ୍ଷଣକୁ ପ୍ରୋତ୍ସାହନ ଦେବାରେ ଏହି ଏମଓୟୁ ଆଇସିଏଆଇକୁ ସହାୟତା ପ୍ରଦାନ କରିବ । ଏହାଦ୍ୱାରା ଏହି ପେସାର ବିକାଶ ହୋଇପାରିବ ।


    ହିତାଧିକାରୀ :


    ଆଇସିଏଆଇର ପ୍ରାଚ୍ୟ ରାଷ୍ଟ୍ରର ତିନୋଟି କ୍ଷେତ୍ରରେ ସୁଦୃଢ଼ ସ୍ଥିତି ରହିଛି । ଏଥିରେ ଜେଦା , ରିୟାଦ ଏବଂ ସାଉଦୀ ଆରବ ଅଛନ୍ତି । ଏଠାରେ ଆଇସିଏଆଇର 200ରୁ ଅଧିକ ସଦସ୍ୟ ବିଭିନ୍ନ ପେସାଦାର ସ୍ତରରେ କାର୍ଯ୍ୟରତ ଅଛନ୍ତି । ଏହି ଏମଓୟୁ ଦ୍ୱାରା ଆଇସିଏଆଇ ଏବଂ ଏସଓସିପିଏ ମଧ୍ୟରେ ସୁଦୃଢ଼ ସମ୍ପର୍କ ବିକଶିତ ହେବ । ଏଥିରେ ଭାରତୀୟ ଚାର୍ଟାର୍ଡ ଆକାଉଣ୍ଟାଣ୍ଟ୍ସକୁ ଭାରତ ଏବଂ ପ୍ରାଚ୍ୟ ରାଷ୍ଟ୍ରରେ ନିଯୁକ୍ତି ପ୍ରଦାନକାରୀମାନଙ୍କୁ ଅଧିକ ଆତ୍ମବିଶ୍ୱାସ ପ୍ରାପ୍ତ ହେବ । ଏହାଦ୍ୱାରା ଭାରତୀୟ ଅଡିଟରମାନଙ୍କ ପାଇଁ ନିଯୁକ୍ତି ସୁଯୋଗ ସୃଷ୍ଟି ହେବ ।


    **********

    
    
    (Release ID: 1537888) Visitor Counter : 1