      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଖେଳାଳିମାନଙ୍କୁ ପେନସନ
      Posted On: 19 JUL 2018 2:54PM by PIB Bhubaneshwar


    କ୍ରୀଡ଼ା ଓ ଯୁବ ବ୍ୟାପାର ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର କହିଛନ୍ତି ଯେ ସରକାର ପ୍ରତିଭାବାନ ଖେଳାଳିମାନଙ୍କ ପାଇଁ ପେନସନ ଯୋଜନା ଅନ୍ତର୍ଗତ ସେହି ଖେଳାଳିମାନଙ୍କୁ ଆଜୀବନ ପେନସନ ପ୍ରଦାନ କରନ୍ତି , ଯେଉଁମାନେ କୌଣସି ଆନ୍ତର୍ଜାତିକ ପ୍ରତିଯୋଗିତାରେ ଦେଶ ପାଇଁ ପଦକ ଜିତିଛନ୍ତି ଏବଂ ଖେଳ-କୁଦ ସହିତ ସକ୍ରିୟ ଭାବେ ଜଡିତ ରହି ସେବାନିବୃତ ହୋଇଛନ୍ତି । ଶ୍ରୀ ରାଠୋର ଆଜି ଲୋକସଭାରେ ପ୍ରଦାନ କରିଥିବା ଏକ ଲିଖିତ ଉତ୍ତରରେ ଏହି ସୂଚନା ପ୍ରଦାନ କରିଛନ୍ତି । ସେ କହିଥିଲେ ଯେ ସମ୍ପ୍ରତି ଦେଶରେ 588 ଜଣ ଖେଳାଳିଙ୍କୁ ପେନସନ ପ୍ରଦାନ କରାଯାଉଛି । ପେନସନ ରାଶିକୁ 2018 ଏପ୍ରିଲ 1ରେ ସଂଶୋଧିତ କରାଯାଇଛି ଏବଂ ଏହାକୁ ବୃଦ୍ଧି କରି ଦୁଇ ଗୁଣା କରିଦିଆଯାଇଛି ।


    1.4.2018ରୁ ସଂଶୋଧିତ ପେନସନ ଦର ଏହି ପ୍ରକାର କରାଯାଇଛି


    ପ୍ରତିଭାବାନ ଖେଳାଳିଙ୍କ ଶ୍ରେଣୀ ଓ ପେନସନ ଦର

     1. ଅଲିମ୍ପିକ ଓ ପାରା ଅଲିମ୍ପିକ କ୍ରୀଡ଼ାରେ ପଦକ ବିଜୟୀ-20 , 000
     2. ବିଶ୍ୱ କପ/ବିଶ୍ୱ ଚାମ୍ପିଅନସିପ ପ୍ରତିଯୋଗିତା ତଥା ଅଲିମ୍ପିକ ଓ ଏସିଆଡ ଖେଳରେ ସ୍ୱର୍ଣ୍ଣ ପଦକ ବିଜୟୀ-16 , 000
     3. ବିଶ୍ୱ କପ/ବିଶ୍ୱ ଚାମ୍ପିଅନସିପ ପ୍ରତିଯୋଗିତା ତଥା ଅଲିମ୍ପିକ ଓ ଏସିଆଡ ଖେଳରେ ରୌପ୍ୟ ଓ ବ୍ରୋଞ୍ଜ ପଦକ ବିଜୟୀ-14 , 000
     4. ଏସିଆଡ , ରାଜ୍ୟଗୋଷ୍ଠୀ କ୍ରୀଡ଼ା ଓ ପାରା ଏସିଆଡରେ ସ୍ୱର୍ଣ୍ଣ ପଦକ ବିଜୟୀ-14 , 000
     5. ଏସିଆଡ , ରାଜ୍ୟଗୋଷ୍ଠୀ ଓ ପାରା ଏସିଆଡରେ ରୌପ୍ୟ ଓ ବ୍ରୋଞ୍ଜ ପଦକ ବିଜୟୀ-12 , 000

    ****************

    
    
    (Release ID: 1539429) Visitor Counter : 1
    
    
    
    
    

5.