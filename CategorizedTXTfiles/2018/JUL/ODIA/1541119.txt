      ଜଳ ସମ୍ପଦ ମନ୍ତ୍ରଣାଳୟ

      ଉତ୍ତରାଖଣ୍ଡରେ 15ଟି ଏସଟିପି ପ୍ରକଳ୍ପ ସମାପ୍ତ, ଆଉ 16ଟିର କାର୍ଯ୍ୟକୁ ତ୍ୱରାନ୍ୱିତ କରାଯାଉଛି
      ଡ଼ିସେମ୍ବର 2018 ସୁଦ୍ଧା ସମସ୍ତ ନମାମୀ ଗଙ୍ଗେ ପ୍ରକଳ୍ପ କାର୍ଯ୍ୟ ଶେଷ କରିବାକୁ ଅଧିକାରୀମାନଙ୍କୁ ନୀତିନ ଗଡ଼କରୀଙ୍କ ନିର୍ଦ୍ଦେଶ

      Posted On: 31 JUL 2018 6:46PM by PIB Bhubaneshwar

    ଉତ୍ତରାଖଣ୍ଡରେ କାର୍ଯ୍ୟକାରୀ ହେଉଥିବା ସମସ୍ତ ନମାମୀ ଗଙ୍ଗେ ପ୍ରକଳ୍ପ ସଂପର୍କୀତ ଏସଟିପି , ଘାଟ ଏବଂ ଶ୍ମଶାନଘାଟ ପ୍ରକଳ୍ପ କାର୍ଯ୍ୟକୁ 2018 ଡ଼ିସେମ୍ବର ମାସ ସୁଦ୍ଧା ଶେଷ କରିବାକୁ କେନ୍ଦ୍ର ଜଳ ସଂପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ଶ୍ରୀ ନୀତିନ ଗଡ଼କରୀ ବିଭାଗୀୟ ଅଧିକାରୀ ତଥା କଣ୍ଟ୍ରାକ୍ଟରମାନଙ୍କୁ ନିର୍ଦ୍ଦେଶ ଦେଇଛନ୍ତି । ଗତକାଲି ନୂଆଦିଲ୍ଲୀଠାରେ ଆୟୋଜିତ ଏକ ସମୀକ୍ଷା ବୈଠକରେ ଅଧ୍ୟକ୍ଷତା କରି ମନ୍ତ୍ରୀ ଶ୍ରୀ ଗଡ଼କରୀ କହିଲେ ଯେ ରାଜ୍ୟ ସରକାର , ଜିଲ୍ଲା ପ୍ରଶାସନ ଓ ମ୍ୟୁନିସିପାଲ କର୍ପୋରେସନମାନଙ୍କ ସହ ସେମାନେ ଘନିଷ୍ଠ ଯୋଗସୂତ୍ର ରକ୍ଷା କରିବା ଉଚିତ । ତାହା ହେଲେ ପ୍ରକଳ୍ପ କାର୍ଯ୍ୟ ସୁରୁଖୁରୁରେ ନିର୍ଦ୍ଧାରିତ ସମୟସୀମା ମଧ୍ୟରେ ସଂପୂର୍ଣ୍ଣ ହୋଇପାରିବ । ସେ କହିଲେ ଯେ ବିହାର ଓ ପଶ୍ଚିମ ବଙ୍ଗ ସରକାର ଗୃହ ସେବା ସହଯୋଗ ପାଇଁ ଆର୍ଥିକ ସହାୟତା ଯୋଗାଇ ଦେଉଛନ୍ତି । ଏହି ପରିପ୍ରେକ୍ଷୀରେ ଅଧିକାରୀମାନେ ଉତ୍ତରାଖଣ୍ଡ ସରକାରଙ୍କ ଯୋଗାଯୋଗ ରକ୍ଷା କରି ଏଚଏସସି ଲିଙ୍କକୁ ପ୍ରମୁଖ ବର୍ଜ୍ୟଜଳ ନିଷ୍କାସନ ଲାଇନ ସହ ଯଥାଶୀଘ୍ର ସଂଯୋଗ କରିବା ଦିଗରେ କାର୍ଯ୍ୟ କରିବା ଉଚିତ ।


    ଉତ୍ତରାଖଣ୍ଡରେ ମଂଜୁର ହୋଇଥିବା 31ଟି ଏସଟିପି ପ୍ରକଳ୍ପ ମଧ୍ୟରୁ 16ଟି ସଂପୂର୍ଣ୍ଣ ହୋଇଛି ଏବଂ ଅନ୍ୟ 15ଟି କାର୍ଯ୍ୟ ଏବେ ଚାଲୁ ରହିଛି । 2035 ମସିହା ସୁଦ୍ଧା ଉତ୍ତରାଖଣ୍ଡରେ ଆକଳିତ ବର୍ଜ୍ୟ ସୃଷ୍ଟି ପରିମାଣ 122 ଏମଏଲଡ଼ି ହୋଇଥିବ । ଅଧୁନା ଏହାର ପ୍ରକ୍ରିୟାକରଣ କ୍ଷମତା ମାତ୍ର 97.6 ଏମଏଲଡ଼ି ରହିଛି । ଯେଉଁସବୁ ପ୍ରକଳ୍ପ ଏବେ କାର୍ଯ୍ୟକାରୀ ହେଉଛି ତାହା ରାଜ୍ୟର ବର୍ଜ୍ୟ ପ୍ରକ୍ରିୟାକରଣ କ୍ଷମତାକୁ 131.7 ଏମଏଲଡ଼କୁ ବୃଦ୍ଧି କରିବ ।


    ହରିଦ୍ୱାରଠାରେ ଏବେ ଚାରିଟି ପ୍ରକଳ୍ପ କାର୍ଯ୍ୟକାରୀ ହେଉଛି । ସେଥି ମଧ୍ୟରେ ଜଗତୀତପୁର ଓ ସୱାଇ ଠାରେ (17.1କିମି) ଆଇ ଏଣ୍ଡ ଡ଼ି ପ୍ରକଳ୍ପ , ଜଗଜୀତପୁଠାରେ ଏସଟିପି (ହାଇବ୍ରିଡ଼ ଆନୁଇଟି ଭିତ୍ତିକ ପିପିପି) ଏବଂ ଅରିହନ୍ତ ବିହାର ଓ ନିଉ ବିଷ୍ଣୁ ଗାର୍ଡ଼େନ , କଙ୍ଖାଲଠାରେ ବର୍ଜ୍ୟ ନେଟୱାର୍କ ପ୍ରକଳ୍ପ କାର୍ଯ୍ୟ ଚାଲୁ ରହିଛି । ହରିଦ୍ୱାର ସହର ଦୈନିକ 74 ଏମଏଲଡ଼ି ବର୍ଜ୍ୟ ସୃଷ୍ଟି କରୁଛି ।ଏହାର ବର୍ତ୍ତମାନର ପ୍ରକ୍ରିୟାକରଣ କ୍ଷମତା 63 ଏମଏଲଡ଼ି ରହିଛି । କାର୍ଯ୍ୟକାରୀ ହେଉଥିବା ପ୍ରକଳ୍ପ ଶେଷ ହେଲେ ତାହ ଦୈନିକ 82 ଏମଏଲଡ଼ି ପ୍ରକ୍ରିୟାକରଣ କ୍ଷମତା ସୃଷ୍ଟି କରିବ । ତେଣୁ ସମସ୍ତ ପ୍ରକଳ୍ପ ଶେଷ ହେବା ପରେ ସହରର ବର୍ଜ୍ୟ ପ୍ରକ୍ରିୟାକରଣ କ୍ଷମତା 127 ଏମଏଲଡ଼ିରେ ପହଞ୍ଚିବ ।


    ଉତ୍ତରାଖଣ୍ଡରେ କାର୍ଯ୍ୟକାରୀ ହେଉଥିବା ପ୍ରକଳ୍ପ ମଧ୍ୟରେ ଗୋଟିଏ ମୁନି କି ନେତିଠାରେ ଏସଟିପି ଓ ଆଇ ଆଣ୍ଡ ଡ଼ି , ଋଷିକେଶଠାରେ ଦୁଇଟି ଏସଟିପି , ତେହରୀଠାରେ ଗୋଟିଏ ଓ ଏଣ୍ଡ୍ ଏମ , ଉତ୍ତରକାଶୀଠାରେ ଗୋଟିଏ ଏସଟିପିର ଉନ୍ନତିକରଣ , ଶ୍ରୀନଗରଠାରେ ଗୋଟିଏ ଏସଟିପି ଏବଂ ଆଇ ଏଣ୍ଡ ଡ଼ି ଓ ଗୋଟିଏ ପ୍ରକଳ୍ପର ଉନ୍ନତିକରଣ ଏବଂ ରୁଦ୍ରପ୍ରୟାଗ , କର୍ଣ୍ଣପ୍ରୟାଗ , ନନ୍ଦପ୍ରୟାଗ , ଚମୋଲୀ-ଗୋପେଶ୍ୱର , ଯୋଶୀମଠ ଓ ବଦ୍ରୀନାଥଠାରେ ଗୋଟିଏ ଲେଖାଏଁ ଆଇ ଏଣ୍ଡ ଡ଼ି ପ୍ରଳଳ୍ପ ଏବେସୁଦ୍ଧା ସଂପୂର୍ଣ୍ଣ ହୋଇଛି ।


    ଡ଼େରାଡ଼ୁନଠାରେ କାର୍ଯ୍ୟକାରୀ ହେଉଥିବା ଆଇ ଏଣ୍ଡ ଡ଼ି କାର୍ଯ୍ୟ , ଶ୍ରୀକୋଟଠାରେ ଚାଲିଥିବା ଏସଟିପି କାର୍ଯ୍ୟ , ଲୋକନାଥ ନଲା , ହରିଦ୍ୱାରଠାରେ ଜାରି ରହିଥିବା ପ୍ରକଳ୍ପ କାର୍ଯ୍ୟ 2018-19ରେ ହାତକୁ ନିଆଯାଇଛି । ଏହିସବୁ ପ୍ରକଳ୍ପମାନଙ୍କ ସକାଶେ ଡ଼ିପିଆର ପ୍ରସ୍ତୁତ କରାଯାଉଛି ।


    ନୂତନ ଏସଟିପି ପ୍ରକଳ୍ପ ନିର୍ମାଣ କାର୍ଯ୍ୟ ବ୍ୟତୀତ ପୁରୁଣା ଏସଟିପି ଓ ଆଇ ଏଣ୍ଡ ଡ଼ି କାର୍ଯ୍ୟର ଉନ୍ନତିକରଣ , 21ଟି ଘାଟ ଓ 22ଟି ଶ୍ମାଶାନ ପ୍ରକଳ୍ପର ଉନ୍ନତିକରଣ କାର୍ଯ୍ୟ ଏବେ ଜାରି ରହିଛି । ସେଥି ମଧ୍ୟରୁ 10ଟି ଘାଟ ଓ 9ଟି ଶ୍ମଶାନଘାଟର ନିର୍ମାଣକାର୍ଯ୍ୟ ସଂପୂର୍ଣ୍ଣ ହୋଇସାରିଛି । ଅବଶିଷ୍ଟ ଘାଟ ଓ ଶ୍ମଶାନ ଘାଟଗୁଡ଼ିକର ଆଧୁନିକୀକରଣ କାର୍ଯ୍ୟ ଚଳିତ ବର୍ଷ ଶେଷ ସୁଦ୍ଧା ଶେଷ ହେବ ।


    ସମସ୍ତ କଣ୍ଟ୍ରାକ୍ଟର ମନ୍ତ୍ରୀଙ୍କୁ ନିର୍ଭର ପ୍ରତିଶ୍ରୁତି ପ୍ରଦାନ କରିଥିଲେଯେ କୌଣସି ପ୍ରକାର ଅନୁମତି , ମଂଜୁରି ଓ ଆବଶ୍ୟକୀୟ ସରକାରୀ ସ୍ୱୀକୃତି ଏବେ ବାକି ନାହିଁ । ଚଳିତ ବର୍ଷା ଋତୁ ପରେ ପୁଣି ଥରେ ପ୍ରକଳ୍ପ କାର୍ଯ୍ୟ ତ୍ୱରିତ ଗତିରେ କାର୍ଯ୍ୟକାରୀ ହେବ । ବରିଷ୍ଠ ଅଧିକାରୀମାନେ ମନ୍ତ୍ରୀ ଶ୍ରୀ ଗଡ଼କରୀଙ୍କୁ ପ୍ରତିଶ୍ରୁତି ପ୍ରଦାନ କରିଥିଲେ ଯେ ସମସ୍ତ ପ୍ରକଳ୍ପ କାର୍ଯ୍ୟ 2018 ଡ଼ିସେମ୍ବର ସୁଦ୍ଧା ସଂପୂର୍ଣ୍ଣ ହେବ । କେତେକ ଜଟିଳ ସ୍ଥାନରେ ପଥର କଟା ଏବଂ ପାହାଡ଼ ଗଡ଼ାଣି ଯୋଗୁ ପ୍ରକଳ୍ପ କାର୍ଯ୍ୟରେ ବିଳମ୍ବ ଘଟୁଛି ବୋଲି ସେମାନେ ମନ୍ତ୍ରୀଙ୍କ ଅବଗତ କରାଇଥିଲେ ।


    ଶ୍ର ଗଡ଼କରୀ ଉପସ୍ଥିତ ଅଧିକାରୀମାନଙ୍କୁ ପରାମର୍ଶ ଦେଇଥିଲେ ଯେ ସେମାନେ ଡ଼େରାଡ଼ୁନ ଏବଂ ହରିଦ୍ୱାରଠାରେ ଶିଳ୍ପସଂସ୍ଥାମାନଙ୍କର ପ୍ରକ୍ରିୟାକୃତ ବର୍ଜ୍ୟଜଳକୁ ଜଳସେଚନ କାର୍ଯ୍ୟରେ ଉପଯୋଗ କରିବାର ଉପାୟ ପାଞ୍ଚିବା ଉଚିତ ।


    କେନ୍ଦ୍ର ଜଳସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ରାଷ୍ଟ୍ରମନ୍ତ୍ରୀ ଡ଼କ୍ଟର ସତ୍ୟ ପାଲ ସିଂହ , ଜଳସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ସଚିବ , ୟୁ ପି ସିଂହ , ଜାତୀୟ ଗଙ୍ଗା ସ୍ୱଚ୍ଛକରଣ ଅଭିଯାନର ମହାନିର୍ଦ୍ଦେଶକ ଶ୍ରୀ ରାଜୀବ ରଂଜନ ମିଶ୍ର , ଜଳସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରଣାଳୟ ଏବଂ ଉତ୍ତରାଖଣ୍ଡ ସରକାରଙ୍କ ବହୁ ବରିଷ୍ଠ ଅଧିକାରୀ ଏହି ସମୀକ୍ଷା ବୈଠକରେ ଯୋଗ ଦେଇଥିଲେ ।


    **********


    

    
    (Release ID: 1541119) Visitor Counter : 1