      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଆସନ୍ତାକାଲି ଯିବେ ରାଜସ୍ଥାନ
      Posted On: 06 JUL 2018 6:29PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି (07 ଜୁଲାଇ, 2018) ରାଜସ୍ଥାନର ଜୟପୁର ଗସ୍ତ କରିବେ ।


    ପ୍ରଧାନମନ୍ତ୍ରୀ ଏକ ସାଧାରଣ ସଭାରେ କେନ୍ଦ୍ର ଏବଂ ରାଜସ୍ଥାନ ସରକାରଙ୍କ ଯୋଜନାରରୁ ଲାଭ ପାଇଥିବା 12ଜଣ ହିତାଧିକାରୀଙ୍କ ଅନୁଭୂତି ନେଇ ତିଆରି ହୋଇଥିବା ଦୃଶ୍ୟ-ଶ୍ରାବ୍ୟ ଉପସ୍ଥାପନାକୁ ଦେଖିବେ । ରାଜସ୍ଥାନ ମୁଖ୍ୟମନ୍ତ୍ରୀ ଶ୍ରୀମତୀ ବସୁନ୍ଧରା ରାଜେଙ୍କ ପକ୍ଷରୁ ଏହି ଉପସ୍ଥାପନା କରାଯିବାର କାର୍ଯ୍ୟକ୍ରମ ରହିଛି ।


    ଯୋଜନାଗୁଡିକ ହେଲା –

      * ପ୍ରଧାନମନ୍ତ୍ରୀ ଉଜ୍ଜ୍ଵଳା ଯୋଜନା
      * ପ୍ରଧାନମନ୍ତ୍ରୀ ମୁଦ୍ରା ଯୋଜନା
      * ପ୍ରଧାନମନ୍ତ୍ରୀ ଆବାସ ଯୋଜନା
      * ସ୍କିଲ ଇଣ୍ଡିଆ
      * ରାଷ୍ଟ୍ରୀୟ ଶିଶୁ ସ୍ୱାସ୍ଥ୍ୟ କାର୍ଯ୍ୟକ୍ରମ
      * ମୁଖ୍ୟମନ୍ତ୍ରୀ ରାଜଶ୍ରୀ ଯୋଜନା
      * ଭାମାସାହ ସ୍ୱାସ୍ଥ୍ୟ ବୀମା ଯୋଜନା
      * ମୁଖ୍ୟମନ୍ତ୍ରୀ ଜଳ ସ୍ଵାବଲମ୍ବନ ଅଭିଯାନ
      * ଶ୍ରମିକ କଲ୍ୟାଣ କାର୍ଡ
      * ମୁଖ୍ୟମନ୍ତ୍ରୀ ପାଳନହାର ଯୋଜନା
      * ଛାତ୍ର ସ୍କୁଟି ବିତରଣ ଯୋଜନା
      * ଦୀନ ଦୟାଲ ବରିଷ୍ଠ ନାଗରିକ ତୀର୍ଥ ଯାତ୍ରା ଯୋଜନା

    ଏହି ଅବସରରେ ପ୍ରଧାନମନ୍ତ୍ରୀ 2100 କୋଟି ଟଙ୍କା ବ୍ୟୟ ଅଟକଳରେ ନିର୍ମାଣ ହେବାକୁ ଥିବା 13 ଗୋଟି ସହରାଞ୍ଚଳ ଭିତ୍ତିଭୂମି ପ୍ରକଳ୍ପଗୁଡିକର ଆଧାରଶିଳା ରଖିବେ । ଏହା ମଧ୍ୟରୁ ପ୍ରମୁଖ ପ୍ରକଳ୍ପଗୁଡିକ ହେଲା –

      * ଉଦୟପୁର ସହର ପାଇଁ ସମନ୍ଵିତ ଭିତ୍ତିଭୂମି ପେକେଜ ନିର୍ମାଣ
      * ଆଜମେର ପାଇଁ ବିସ୍ତୃତ ସଡକ ପ୍ରକଳ୍ପ ନିର୍ମାଣ
      * ଆଜମେର, ଭିଲୱାରା, ବିକାନୀର, ହନୁମାନଗଡ, ସିକ୍କର ଏବଂ ମାଉଣ୍ଟ ଆବୁ ଲାଗି ଜଳ ଯୋଗାଣ ଓ ଆବର୍ଜନା ପ୍ରକଳ୍ପ ନିର୍ମାଣ
      * ଢୋଲପୁର, ନାଗାଉର, ଆଲୱର ଏବଂ ଯୋଧପୁର ପାଇଁ ଏସଟିପିଗୁଡିକର ଉନ୍ନତିକରଣ
      * ବୁନ୍ଦି, ଆଜମେର ଓ ବିକାନୀର ଜିଲ୍ଲାରେ ପ୍ରଧାନମନ୍ତ୍ରୀ ଆବାସ ଯୋଜନା (ସହରାଞ୍ଚଳ) ଅଧୀନରେ ପ୍ରକଳ୍ପ ନିର୍ମାଣ
      * କୋଟାଠାରେ ଦଶହରା ମଇଦାନର ଦ୍ଵିତୀୟ ପର୍ଯ୍ୟାୟ ନିର୍ମାଣ

    ଏସବୁ ବ୍ୟତୀତ ପ୍ରଧାନମନ୍ତ୍ରୀ ଏକ ସାଧାରଣ ସଭାକୁ ସମ୍ବୋଧିତ କରିବାର କାର୍ଯ୍ୟକ୍ରମ ରହିଛି ।


    **********

    
    
    (Release ID: 1538040) Visitor Counter : 1
    
    
    
    
    

*