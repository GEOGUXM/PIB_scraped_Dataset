      નાણા મંત્રાલય

      નાણાં પંચ રવિવારથી ગુજરાતનો પ્રવાસ કરશે
      Posted On: 20 JUL 2018 6:28PM by PIB Ahmedabad


    ભારત સરકારનું 15મું નાણાં પંચ 22 થી 25 જુલાઈ, 2018 સુધી ગુજરાત રાજ્યનો પ્રવાસ કરશે. નાણાં પંચનાં અધ્યક્ષ શ્રી એન કે સિંહનાં નેતૃત્વમાં આ પંચ ગુજરાતનાં મુખ્યમંત્રી, મંત્રીઓ અને અન્ય પદાધિકારીઓ સાથે બેઠક કરશે. નાણાં પંચનાં સભ્યો શ્રી શક્તિકાંત દાસ, ડૉ. અનૂપ સિંહ, ડૉ. અશોક લાહિરી, ડૉ. રમેશચંદ્ર અને સચિવ શ્રી અરવિંદ મહેતાની સાથે અન્ય પદાધિકારીઓ પણ આ બેઠકોમાં સામેલ થશે. આ દરમિયાન રાજ્ય સરકારની નાણાકીય સ્થિતિ પર વિસ્તૃત રજૂઆતો થશે. આ પ્રવાસ અગાઉ પંચનાં સભ્યો નવી દિલ્હીમાં ગુજરાતનાં એકાઉન્ટન્ટ જનરલને મળ્યાં હતાં તથા રાજ્યની નાણાકીય સ્થિતિનાં વિવિધ પાસાંઓ અને સામાજિક-આર્થિક સ્થિતિ સાથે સંબંધિત બાબતોને ઊંડાણપૂર્વક સમજ્યાં હતાં.


    રાજ્ય સરકાર બેઠકો અને રજૂઆતો કરવા ઉપરાંત પંચને પોતાનાં મુખ્ય કાર્યક્રમોથી વાકેફ પણ કરશે. નાણાં પંચ 24 જુલાઈનાં રોજ ગાંધી આશ્રમમાં મહાત્મા ગાંધીને શ્રદ્ધાસુમન અર્પણ કરશે. આ જ દિવસે પંચ સરદાર સરોવર બંધ, સ્ટેચ્યુ ઑફ યુનિટી અને ગિફ્ટ સિટીની પણ મુલાકાત લેશે.


    નાણાં પંચ વિવિધ રાજકીય પક્ષનાં નેતાઓ તથા વેપાર અને ઉદ્યોગજગતનાં પ્રતિનિધિઓ સાથે બેઠકો પણ કરશે.


    NP/J.Khunt/RP

    
    
    (Release ID: 1539546) Visitor Counter : 94
    
    
      Read this release in: English