      માર્ગ પરિવહન અને રાજમાર્ગ મંત્રાલય

      કૈલાસ માનસરોવરની યાત્રા બનશે સરળ : કેન્દ્રીય મંત્રી શ્રી મનસુખભાઈ માંડવિયા
      ઉત્તરાખંડનાં પીથોરાગઢથી લીપુલેખ સુધી રોડ નિર્માણ કાર્યની કરી મુલાકાત

      Posted On: 09 JUL 2018 5:52PM by PIB Ahmedabad

    અમદાવાદ, 9 જુલાઈ , 2018


    કૈલાસ માનસરોવરની યાત્રા વધારેમાં વધારે લોકો સુગમતાથી કરી શકે તે માટે 2 વર્ષ પહેલાં શ્રી નરેન્દ્રભાઈનાં પ્રયાસોથી નાથુલા રૂટ ખોલ્યો હતો પરંતુ પરંપરાગત રીતે ઉત્તરાખંડનાં માર્ગે લીપુલેખ પાસ થઈને યાત્રા થાય છે. આ માર્ગ વાહન વ્યવહાર ન થઈ શકે તેવો હોવાથી 100 કિ.મી. યાત્રા ચાલતાં કરવી પડે છે આથી તેમા 25 દિવસ જેટલો સમય લાગી જાય છે.


    આ યાત્રાને સરળ બનાવવાનાં ઉદ્દેશથી ઉત્તરાખંડમાં આવેલા પીથોરાગઢ-ધારચુલા થી લીપુલેખ બોર્ડર સુધીના 200 કિ.મી.નાં રોડનું નિર્માણ રૂ. 1600 કરોડનાં ખર્ચે ખૂબ જ તેજ ગતિથી ચાલી રહ્યું છે. આ કામનું પ્રત્યક્ષ નિરીક્ષણ કરીને કેન્દ્રીય માર્ગ પરિવહન રાજ્યમંત્રી શ્રી મનસુખભાઈ માંડવિયાએ સમીક્ષા બેઠક યોજી હતી, આગામી 2020 સુધીમાં આ રોડનું કામ પૂર્ણ કરવાનો લક્ષ્યાંક નક્કી કરવામાં આવ્યો છે.


    આ રોડનું નિર્માણકાર્ય પૂર્ણ થવાથી ઉત્તરાખંડથી મોટરમાર્ગે લીપુલેખ પાસ થઈને માત્ર 10 દિવસમાં કૈલાસ માનસરોવર યાત્રા થઈ શકશે.


    J.Khunt/GP

    
    
    (Release ID: 1538165) Visitor Counter : 20