      প্রধানমন্ত্রীরদপ্তর

      রোয়ান্ডা সফরকালে প্রধানমন্ত্রীর প্রেস বিবৃতি
      Posted On: 25 JUL 2018 11:03AM by PIB Kolkata


    নয়াদিল্লি , ২৩ জুলাই ২০১ ৮


    মাননীয় রাষ্ট্রপতি পল কগামে,


    সম্মানিত প্রতিনিধিগণ,


    সংবাদ মাধ্যমের সদস্যগণ,


    এই প্রথমবার ভারতের কোনও প্রধানমন্ত্রী রোয়ান্ডা সফরে এসেছেন। আমার বন্ধু রাষ্ট্রপতি কগামে মহোদয়ের নিমন্ত্রণে আমার এই সৌভাগ্য হয়েছে।


    রাষ্ট্রপতি মহোদয়ের বন্ধুত্বপূর্ণ আতিথেয়তা, আমাকে এবং আমার সঙ্গে আসা প্রতিনিধিদের উষ্ণ অভ্যর্থনা ও সম্মানের জন্য আমি হৃদয় থেকে কৃতজ্ঞতা জানাই। আমাকে স্বাগত জানাতে স্বয়ং রাষ্ট্রপতি মহোদয় বিমানবন্দরে পৌঁছে গিয়েছিলেন। তাঁর এই বিশেষ উষ্ণতাপূর্ণ আন্তরিকতা গোটা ভারতের নাগরিকদের সম্মানিত করল। আগামীকাল সকালে আমি কিগালি গণহত্যা স্মারকে শ্রদ্ধাঞ্জলি অর্পণ করতে যাব। ১৯৯৪ সালে ঐ গণহত্যার পর রাওয়ান্ডায় যে শান্তি প্রক্রিয়া শুরু হয়, তা প্রকৃত অর্থে প্রশংসনীয় ও অতুলনীয়। রাষ্ট্রপতি কগামের দক্ষ নেতৃত্বে একটি কার্যকরি ও দক্ষ শাসন ব্যবস্থা আজ রাওয়ান্ডার অর্থনৈতিক উন্নয়নকে দ্রুতগতিতে এগিয়ে নিয়ে চলেছে।


    বন্ধুগণ,


    ভারত ও রোয়ান্ডার সম্পর্ক সময়ের কষ্ঠিপাথরে পরীক্ষিত। আমাদের জন্য এটা গর্বের বিষয় যে রোয়ান্ডার আর্থিক উন্নয়ন ও রাষ্ট্রীয় উন্নয়নযাত্রায় ভারত আপনাদের বিশ্বস্ত অংশীদার। রোয়ান্ডার উন্নয়নযাত্রায় আমাদের অংশগ্রহণ ভবিষ্যতেও জারি থাকবে। আমরা প্রশিক্ষণ, প্রযুক্তি, পরিকাঠামো উন্নয়ন ও প্রকল্প সহায়তার ক্ষেত্রে সহযোগিতা করছি। আইসিটি-র মতো ক্ষেত্রগুলিতে রোয়ান্ডার জন্য অগ্রণী ভারতীয় প্রতিষ্ঠানগুলিতে প্রশিক্ষণ দেওয়া হচ্ছে। ক্যাপাসিটি বিল্ডিং-এর ক্ষেত্রে এই সহযোগিতা আমরা আরও বৃদ্ধি করব। আজ আমরা ২০০ মিলিয়ন ডলারের লাইন অফ ক্রেডিট এবং প্রশিক্ষণ বিষয়ে চুক্তিপত্র স্বাক্ষর করেছি। আজ আমরা কয়েকটি নতুন ক্ষেত্র যেমন – চর্মশিল্প এবং ডেয়ারি গবেষণা সহ উভয় দেশের সহযোগিতার আরও কয়েকটি ক্ষেত্র নিয়েও আলোচনা করেছি। এই প্রসঙ্গে আমি আগামীকাল রাষ্ট্রপতি মহোদয়ের সঙ্গে রবেরু আদর্শ গ্রাম যাত্রা নিয়ে অত্যন্ত আগ্রহী। ভারত একটি কৃষি প্রধান দেশ। আমাদের অধিকাংশ নাগরিক গ্রামে বসবাস করেন, সেজন্য রাষ্ট্রপতি মহোদয়ের এই উদ্যোগ এবং গ্রামীণ জীবন উন্নয়নে রোয়ান্ডার অভিজ্ঞতা থেকে আমি উপকৃত হতে চাই। নির্মাণ ক্ষেত্র আতিথেয়তা ও পর্যটন সহ অনেক ক্ষেত্রে ভারত ও রোয়ান্ডার অংশীদারিত্ব শক্তিশালী করা নিয়ে আমাদের আলোচনা হয়েছে। আর সেজন্য প্রেসিডেন্ট কগামে আর আমি আগামীকাল উভয় দেশের প্রধান বাণিজ্য নেতাদের সঙ্গে মিলিত হব এবং তাঁদের দেওয়া পরামর্শ নিয়ে আলোচনা করব।


    বন্ধুগণ,


    আমি অত্যন্ত আনন্দের সঙ্গে ঘোষণা করছি যে, শীঘ্রই আমরা রোয়ান্ডায় ভারতীয় হাই কমিশন চালু করতে যাচ্ছি। এরফলে, শুধু উভয় সরকারের মধ্যে ঘনিষ্ঠ বার্তালাপ সম্ভব হবে না, পাশাপাশি কনস্যুলর, পাসপোর্ট এবং ভিসা ও অন্যান্য পরিষেবাও সুলভ হবে। উভয় দেশের মধ্যে সম্পর্ক আগামীদিনে আরও উচ্চস্তরে নিয়ে যাওয়ার ক্ষেত্রে আমি আশাবাদী।


    আমি আরেকবার রাষ্ট্রপতি মহোদয়কে আমার আন্তরিক কৃতজ্ঞতা জানাই। আর ১২৫ কোটি ভারতবাসীর পক্ষ থেকে রওয়ান্ডার জনগণকে শুভেচ্ছা জানাই।


    ধন্যবাদ


    CG/ SB / SB…

    
    
    (Release ID: 1539992) Visitor Counter : 5
    
    
      Read this release in: English