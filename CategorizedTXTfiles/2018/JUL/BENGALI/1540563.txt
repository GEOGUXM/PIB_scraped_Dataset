      প্রতিরক্ষামন্ত্রক

      ষষ্ঠ জাতীয় প্রদর্শনী তথা মেলায় ভারতীয় নৌ-বাহিনীর অংশগ্রহণ
      Posted On: 30 JUL 2018 11:28AM by PIB Kolkata


    কলকাতা, ২৭ জুলাই ২০১ ৮


    ষষ্ঠ জাতীয় প্রদর্শনী তথা মেলায় অংশ নিচ্ছে ভারতীয় নৌবাহিনী । বৃহস্পতিবার (২৬ জুলাই) কলকাতার উপকন্ঠে পাটুলিতে আয়জিত এই মেলায় নৌ-বাহিনীর স্টলের উদ্বোধন করেন পশ্চিমবঙ্গের বিদ্যুৎ মন্ত্রী শ্রী শোভন চট্টোপাধ্যায়। এ বছরের প্রদর্শনী তথা মেলার মূল বিষয় ‘জাতীয় উন্নয়নের স্বার্থে বিজ্ঞান ও প্রযুক্তি’। বিভিন্ন সরকারি দপ্তর ও রাষ্ট্রায়ত্ত শিল্পগুলির সাফল্য সম্বন্ধে যুবসম্প্রদায়, ছাত্রছাত্রী ও সাধারণ মানুষকে সচেতন করে তোলা লক্ষ্যে এ ধরণের মেলা ও প্রদর্শনীর আয়োজন করা হয়ে থাকে ।


    নৌ-বাহিনীর স্টলটি সাধারণ মানুষ বিশেষ করে, যুবসম্প্রদায় ও ছাত্রছাত্রীদের বেশি করে আকৃষ্ট করেছে। এই প্রথমবার ভারতীয় নৌ-বাহিনী এ ধরণের প্রদর্শনী তথা মেলায় অংশ নিয়েছে।


    সাধারণ মানুষের মধ্যে ক্রেতা সংস্থা হিসাবে ভারতীয় নৌ-বাহিনীর প্রতি যে ধরণা রয়েছে, তা পাল্টে নির্মাতা সংস্থা হয়ে ওঠার লক্ষ্যে নৌ-কর্তৃপক্ষ উদ্যোগ নিয়েছে। প্রধানমন্ত্রী নরেন্দ্র মোদীর ‘মেক ইন ইন্ডিয়া’ কর্মসূচিকে সামনে রেখেই এই উদ্যোগ নেওয়া হয়েছে। বিগত পাঁচ দশক ধরে নৌ-সেনা সদর দপ্তরে ডাইরেক্টরেট অফ ন্যাভাল ডিজাইন (ডিএনডি) দেশীয় প্রযুক্তিতে যুদ্ধ জাহাজ নির্মাণ প্রক্রিয়া শুরু হওয়ার পর থেকে ৮০টির বেশি যুদ্ধজাহাজ ও ডুবো জাহাজের নক্‌শা তৈরি করেছে। দেশীয় প্রযুক্তিতে যুদ্ধ জাহাজ ও ডুবো জাহাজের নক্‌শা রচনা প্রক্রিয়ায় ভারতীয় নৌ-বাহিনী প্রতিরক্ষা গবেষণা ও উন্নয়ন সংস্থার (ডিআরডিও) সঙ্গে গবেষণা তথা উন্নয়নের সম্ভাবনার লক্ষ্যে সহযোগিতা গড়ে তুলছে। পাশাপাশি, শিল্প সংস্থাগুলির সঙ্গে প্রযুক্তি হস্তান্তরের উদ্যোগ নিয়েছে।


    পাটুলিতে এই প্রদর্শনী তথা মেলা সর্বসাধারণের জন্য আগামী ২০ তারিখ পর্যন্ত চলবে।


    CG /BD / SB……

    
    
    (Release ID: 1540563) Visitor Counter : 2