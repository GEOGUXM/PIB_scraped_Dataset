      মন্ত্রিসভারঅর্থনৈতিকবিষয়সংক্রান্তকমিটি

      উচ্চ শিক্ষা ব্যবস্থাকে আরও জোরদার করে তুলতে পরিকাঠামো ও পদ্ধতিগত ব্যবস্থাকে চাঙ্গা করে তোলার উদ্যোগ কেন্দ্রীয় মন্ত্রিসভার
      Posted On: 05 JUL 2018 11:30AM by PIB Kolkata


    নয়াদিল্লি , ০৪ জুলাই ২০১ ৮


    শিক্ষা সম্পর্কিত পরিকাঠামো ও ব্যবস্থাকে আরও চাঙ্গা করে তুলতে প্রয়োজনীয় মূলধনের মাত্রা ১০ হাজার কোটি টাকায় উন্নীত করার সিদ্ধান্ত নিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি। পরিকাঠামো গঠন ও পদ্ধতিগত উন্নয়ন প্রচেষ্টার মাধ্যমে এই মূলধনী সম্পদকে আগামী ২০২২ সালের মধ্যে ১ লক্ষ কোটি টাকায় নিয়ে যাওয়ার লক্ষ্যমাত্রা রয়েছে কেন্দ্রীয় সরকারের। কমিটির বৈঠকে নেতৃত্ব দেন প্রধানমন্ত্রী শ্রী নরেন্দ্র মোদী।


    কমিটির এই সিদ্ধান্ত গ্রহণের ফলে উচ্চতর শিক্ষা খাতে অর্থলগ্নি ব্যবস্থাকে আরও মজবুত করে তোলা সম্ভব হ’ল। এর সুযোগ-সুবিধা সম্প্রসারিত হবে দেশের সমস্ত বড় বড় শিক্ষা প্রতিষ্ঠানে, বিশেষত, ২০১৪ সালের পরে প্রতিষ্ঠিত প্রতিষ্ঠানগুলিতে। যে সমস্ত কেন্দ্রীয় বিশ্ববিদ্যালয়ের অভ্যন্তরীণ সহায়সম্পদের মাত্রা খুবই সীমিত, সেখানেও এই সুযোগ সম্প্রসারণের ব্যবস্থা রাখা হয়েছে। এইম্‌স এবং কেন্দ্রীয় বিদ্যালয়গুলিতে শিক্ষা ও স্বাস্থ্য শিক্ষার প্রসারে পরিকাঠামো গড়ে তোলার কাজে তহবিলের অর্থ ব্যয় করা হবে। ১০ বছরেরও বেশি প্রাচীন প্রযুক্তিগত শিক্ষা প্রতিষ্ঠান এবং ২০০৮ থেকে ২০১৪-র মধ্যে স্থাপিত প্রযুক্তিগত শিক্ষা সংস্থাগুলিতে পৃথক পৃথকভাবে পরিকাঠামো প্রসারের সংস্থান রাখা হয়েছে। অন্যদিকে, ২০১৪ সালের আগে ও পরে স্থাপিত কেন্দ্রীয় বিশ্ববিদ্যালয়গুলির ক্ষেত্রেও আলাদা-আলাদাভাবে পরিকাঠামো প্রসারের উদ্যোগ নেওয়া হবে। এই লক্ষ্যে সংশ্লিষ্ট প্রতিষ্ঠানগুলির প্রয়োজনীয় আর্থিক চাহিদার সবটা অথবা আংশিকভাবে মেটানো হবে বলে স্থির হয়েছে। নতুন এইম্‌স সহ অন্যান্য স্বাস্থ্য প্রতিষ্ঠান, কেন্দ্রীয় বিদ্যালয় ও নবোদয় বিদ্যালয়গুলির পরিকাঠামো গড়ে তুলতেও অর্থের যোগান দেওয়া হবে।


    CG/SKD/SB…

    
    
    (Release ID: 1537777) Visitor Counter : 4
    
    
      Read this release in: English