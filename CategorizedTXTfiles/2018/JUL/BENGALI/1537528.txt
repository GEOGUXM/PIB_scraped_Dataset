      প্রতিরক্ষামন্ত্রক

      প্রতিরক্ষা মন্ত্রক ১৭টি নতুন সুরক্ষিত ফারায়িং রেঞ্জ নির্মাণের সিদ্ধান্ত অনুমোদন করেছে
      Posted On: 04 JUL 2018 11:28AM by PIB Kolkata


    নয়াদিল্লি, ৩ জুলাই , ২০১৮


    প্রতিরক্ষা মন্ত্রক সারা দেশের মিলিটারি স্টেশন / ক্যান্টনমেন্ট এবং প্রশিক্ষণ প্রতিষ্ঠানে ১৭টি নতুন সুরক্ষিত ফারায়িং রেঞ্জ নির্মাণের সিদ্ধান্তে অনুমোদন দিয়েছে। এরজন্য আনুমানিক ২৩৮ কোটি টাকা ব্যয় হবে। দক্ষিণাঞ্চলীয় কমান্ডের আওতায় ৭টি, পূর্বাঞ্চলীয় কমান্ডের আওতায় ৩টি, উত্তরাঞ্চলীয় কমান্ডের আওতায় ২টি এবং দক্ষিণ-পশ্চিম ও মধ্যাঞ্চলীয় কমান্ডের আওতায় ১টি করে এই ধরণের ফায়ারিং রেঞ্জ গড়ে তোলা হবে। এরমধ্যে গয়ায় অবস্হিত সেনা আধিকারিকদের জন্য প্রশিক্ষণ অ্যাকাডেমিতে মধ্যাঞ্চলীয় কমান্ডের ফায়ারিং রেঞ্জটি স্হাপিত হবে। সারা দেশে বর্তমানে যে ৬০টি এই ধরণের ফায়ারিং রেঞ্জ রয়েছে তার সঙ্গে নতুন এই ১৭টি রেঞ্জ যুক্ত করা হবে। এই প্রস্তাবিত রেঞ্জগুলিতে ৩০০ থেকে ৫০০ মিটার পর্যন্ত গুলি চালনার ব্যবস্হা থাকবে।


    সুরক্ষিত এই ফায়ারিং রেঞ্জগুলি এমনভাবে তৈরি করা হয় যাতে সেনাকর্মীরা গুলি চালনা অভ্যাস করার সময় কোনভাবেই দুর্ঘটনা না ঘটে। বিভিন্ন ক্যান্টনমেন্ট এলাকার আশেপাশে বর্তমানে যেহেতু সাধারণ মানুষের বসবাস বহুগুন বৃদ্ধি পেয়েছে তাই এই ধরণের দুর্ঘটনার সম্ভাবনাও বেড়েছে। তাই সেনাবাহিনীর প্রশিক্ষণ সংক্রান্ত ব্যবস্হাকে ব্যহত না করেই এই ধরণের দুর্ঘটনা এড়িয়ে চলার জন্য নতুন অতিরিক্ত সুরক্ষা ব্যবস্হা সম্পন্ন এই ফায়ারিং রেঞ্জগুলি গড়ে তোলার সিদ্ধান্ত নেওয়া হয়েছে।


    CG/PB /NS/…

    
    
    (Release ID: 1537528) Visitor Counter : 4
    
    
      Read this release in: English