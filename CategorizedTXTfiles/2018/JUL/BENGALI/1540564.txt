      রাষ্ট্রপতিরসচিবালয়

      ২০১৬ ব্যাচের আইএএস আধিকারিকরা রাষ্ট্রপতির সঙ্গে সাক্ষাৎ করলেন
      Posted On: 30 JUL 2018 11:29AM by PIB Kolkata


    নয়াদিল্লি , ২৭ জুলাই ২০১ ৮


    আজ রাষ্ট্রপতি শ্রী রাম নাথ কোবিন্দের সঙ্গে ২০১৬ ব্যাচের ১৭৬ জন আইএএস আধিকারিক সাক্ষাৎ করেন। এই নবীন আধিকারিকরা বর্তমানে কেন্দ্রীয় সরকারের বিভিন্ন মন্ত্রক ও দপ্তরে সহকারী সচিবের পদে নিযুক্ত রয়েছেন।


    রাষ্ট্রপতি ভবনের অনুষ্ঠানে শ্রী কোবিন্দ তাঁর ভাষণে বলেন, আইএএস-এর মতো প্রথমসারির সর্বভারতীয় সেবা সারা দেশকে সমান প্রশাসনিক ব্যবস্থা ও জনজীবনকে একই রকম সংস্কৃতি ও মূল্যবোধের গাথায় বেঁধে রাখে। জেলা ও রাজ্যগুলির রাজধানীতে এই আইএএস আধিকারিকরা জাতীয় ও কেন্দ্রীয় সরকারের কর্মসূচি রূপায়ণের দায়িত্বে থাকবেন। কর্মসূচিগুলিকে কখনও কখনও স্থানীয় পরিস্থিতির চাহিদা অনুযায়ী সাজিয়ে নিতে হয়। এর ফলে, আইএএস আধিকারিকরা কেন্দ্র ও রাজ্য সরকারের মধ্যে গুরুত্বপূর্ণ যোগাযোগ সূত্র হয়ে ওঠেন। আমাদের বৈচিত্র্যময় দেশে সরকারি কাঠামোর প্রতি পদে এই প্রথম সারির সর্বভারতীয় সেবায় রত আধিকারিকদের জ্ঞান, পারদর্শিতা, অভিজ্ঞতা ও উচ্চ পর্যায়ের সততার ধারক ও বাহক হতে হয়।


    রাষ্ট্রপতি উল্লেখ করেন যে, সমাগত আধিকারিকরা অনেকেই ২০৪০ দশকে সচিব হিসাবে নিজেদের কর্মজীবন সমাপ্ত করবেন। সেই সময়ে ভারতের ১০০তম স্বাধীনতা দিবসও পালন করা হবে। আজ ভারতের অর্থনীতি ২.৫ ট্রিলিয়ন ডলার ছুঁয়েছে। ২০৪০ দশক নাগাদ দেশে গড় অভ্যন্তরীণ উৎপাদন আরও ৬-৭ গুণ বৃদ্ধি পাবে।


    নবীন আধিকারিকদের উদ্দেশে রাষ্ট্রপতি বলেন, আইএএস আধিকারিক হিসাবে তাঁদের দায়িত্ব হবে মানুষ, সরকার ও দেশকে ক্ষমতায়িত করা, যাতে সাধারণ মানুষ একটি বৃহৎ অর্থনীতির সুযোগ ও সমস্যাগুলি একইভাবে সামলাতে পারেন। এর জন্য প্রয়োজন কাজেকর্মে প্রযুক্তির ব্যবহার বৃদ্ধি করা। এছাড়া, সকল বাধাবিঘ্ন অতিক্রম করে সরকারকে বিরামহীনভাবে পরিষেবা প্রদানকারী হয়ে উঠতে হবে। সর্বপরি, কাজকর্মের পদ্ধতিতে আমূল পরিবর্তন ঘটিয়ে প্রশাসনকে মানুষ ও সরকারের মধ্যে সংযোগকারী হয়ে উঠতে হবে।


    CG /SC / SB……

    
    
    (Release ID: 1540564) Visitor Counter : 3
    
    
      Read this release in: English