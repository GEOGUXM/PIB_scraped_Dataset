      মন্ত্রিসভারঅর্থনৈতিকবিষয়সংক্রান্তকমিটি

      ২০১৮-১৯ মরশুমে খরিফ শস্যের ন্যূনতম সহায়ক মূল্য বৃদ্ধির প্রস্তাবে সম্মতি কেন্দ্রীয় মন্ত্রিসভার
      Posted On: 05 JUL 2018 11:31AM by PIB Kolkata


    নয়াদিল্লি , ০৪ জুলাই ২০১ ৮


    ২০১৮-১৯ মরশুমের সমস্ত ধরণের খরিফ শস্যের ন্যূনতম সহায়ক মূল্য বৃদ্ধির প্রস্তাবে আজ সম্মতি দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত এই বৈঠকে কমিটি খরিফ শস্যের ন্যূনতম সহায়ক মূল্যবৃদ্ধির সিদ্ধান্ত গ্রহণ করে। ২০১৮-১৯ অর্থ বছরের কেন্দ্রীয় বাজেটে খরিফ শস্যের সহায়ক মূল্য উৎপাদন ব্যয়ের অন্তত ১৫০ শতাংশ মাত্রায় নিয়ে যাওয়ার যে প্রতিশ্রুতি দেওয়া হয়েছিল তার প্রেক্ষিতে আজকের এই সিদ্ধান্তকে এক ঐতিহাসিক ঘটনা বলা চলে। সরকার ঘোষিত নীতির সঙ্গে সামঞ্জস্য রেখে কৃষি উৎপাদন ব্যয় ও মূল্য নির্ধারণ সম্পর্কিত কমিশনের পক্ষ থেকে সমস্ত ধরণের খরিফ শস্যের ন্যূনতম সহায়ক মূল্য বৃদ্ধির সুপারিশ পেশ করা হয়েছিল।


    খরিফ শস্যের ন্যূনতম সহায়ক মূল্য বৃদ্ধি ছাড়াও সরকার কৃষক-বান্ধব আরও কয়েকটি পদক্ষেপ গ্রহণ করেছে। যেমন – বিমাকৃত সকল ধরণের খরিফ শস্যের জন্য কৃষকদের দেয় প্রিমিয়ামের হার ধার্য করা হয়েছে বিমাকৃত রাশির মাত্র ২ শতাংশ। অন্যদিকে, রবিশস্য এবং বাণিজ্যিক তথা বাগিচা শস্যের ক্ষেত্রে দেয় প্রিমিয়ামের হার স্থির করা হয়েছে যথাক্রমে ১.৫ এবং ৫ শতাংশ। কৃষকদের জন্য ‘শস্য বিমা’ নামে একটি মোবাইল অ্যাপ-ও চালু করা হয়েছে, যার মাধ্যমে কৃষকরা বিমা সংক্রান্ত যাবতীয় তথ্য সংগ্রহ করতে পারবেন। আবার, জাতীয় কৃষি বাজার নামে ব্যবসা-বাণিজ্যের একটি বৈদ্যুতিন ব্যবস্থাও চালু করা হয়েছে, যার আওতায় নিয়ে আসা হয়েছে দেশের ৫৮৫টি নিয়ন্ত্রিত বাজারকে। কৃষকরা যাতে তাঁদের উৎপাদিত পণ্যের উচিৎ ও ন্যায্য মূল্য থেকে বঞ্চিত না হন, তা নিশ্চিত করতেই এই বিশেষ উদ্যোগ। দেশের ১৬টি রাজ্য ও ২টি কেন্দ্রশাসিত অঞ্চলের ৫৮৫টি বাজারকে এই বৈদ্যুতিন বিপণন মঞ্চের আওতায় ইতিমধ্যেই নিয়ে আসা হয়েছে। সরকারের কৃষক-বান্ধব অন্যান্য পদক্ষেপগুলির মধ্যে রয়েছে – কৃষি পণ্য এবং গবাদি পশুর বিপণন আইন ২০১৭, মাটির স্বাস্থ্য পরীক্ষার জন্য কার্ড, পরম্পরাগত কৃষি বিকাশ যোজনা, প্রধানমন্ত্রী কৃষি সিচাঁই যোজনা, প্রধানমন্ত্রী জাতীয় খাদ্য সুরক্ষা মিশন, বৈদ্যুতিন পদ্ধতিতে ই-কৃষি সংবাদ, কৃষি উৎপাদনের সঙ্গে যুক্ত কৃষকদের সংগঠন, মূল্যের স্থিতিশীলতা রক্ষার স্বার্থে বিশেষ তহবিল গঠন, মহিলা কৃষি উৎপাদকদের জন্য কৃষি তথ্য সম্বলিত হ্যান্ডবুক ইত্যাদি। কৃষক-বান্ধব এই সমস্ত উদ্যোগ গ্রহণের মাধ্যমে কৃষকদের আয় ও উপার্জন আগামী ২০২২ সালের মধ্যে দ্বিগুণ করে তোলার লক্ষ্য পূরণের সংকল্প গ্রহণ করেছে কেন্দ্রীয় সরকার।


    ঘোষিত সিদ্ধান্ত অনুযায়ী ২০১৮-১৯ মরশুমের খরিফ শস্যের সহায়ক মূল্য বৃদ্ধির হার সম্পর্কিত একটি তালিকা এখানে দেওয়া হ’ল –

                                                                                                                                                                               
পণ্য            জাত বা প্রজাতি  ২০১৭-১৮ মরশুমের ন্যূনতম সহায়ক মূল্য  ২০১৮-১৯ মরশুমের অনুমোদিত ন্যূনতম সহায়ক মূল্য  বৃদ্ধির হার/মাত্রা  উৎপাদন ব্যয়ের তুলনায় আয় (শতাংশের হিসাবে)
                                                                                                                                                                               
                                                                                                                                                                               
                              
সর্বোচ্চ        শতাংশের হারে  
                              
                              
                              
                              
                                                                                                                                                                                       
ধান             সাধারণ          ১৫৫০                                 ১৭৫০                                          ২০০                 ১২.৯০                                     ৫০.০৯ 
                                                                                                                                                                                       
                                                                                                                                                                                       
                                                                                                                                                                               
গ্রেড-এ         ১৫৯০            ১৭৭০                                 ১৮০                                           ১১.৩২               ৫১.৮০                                   
                                                                                                                                                                               
                                                                                                                                                                               
                                                                                                                                                                                       
জোয়ার           সংকর            ১৭০০                                 ২৪৩০                                          ৭৩০                 ৪২.৯৪                                     ৫০.০৯ 
                                                                                                                                                                                       
                                                                                                                                                                                       
                                                                                                                                                                               
মালদান্দি       ১৭২৫            ২৪৫০                                 ৭২৫                                           ৪২.০৩               ৫১.৩৩                                   
                                                                                                                                                                               
                                                                                                                                                                               
                                                                                                                                                                                       
বাজরা           -               ১৪২৫                                 ১৯৫০                                          ৫২৫                 ৩৬.৮৪                                     ৯৬.৯৭ 
                                                                                                                                                                                       
                                                                                                                                                                                       
                                                                                                                                                                                       
রাগি            -               ১৯০০                                 ২৪৯৭                                          ৯৯৭                 ৫২.৪৭                                     ৫০.০১ 
                                                                                                                                                                                       
                                                                                                                                                                                       
                                                                                                                                                                                       
ভুট্টা          -               ১৪২৫                                 ১৭০০                                          ২৭৫                 ১৯.৩০                                     ৫০.৩১ 
                                                                                                                                                                                       
                                                                                                                                                                                       
                                                                                                                                                                                       
অড়হর            -               ৫৪৫০                                 ৫৬৭৫                                          ২২৫                 ৪.১৩                                      ৬৫.৩৬ 
                                                                                                                                                                                       
                                                                                                                                                                                       
                                                                                                                                                                                       
মুগ             -               ৫৫৭৫                                 ৬৯৭৫                                          ১৪০০                ২৫.১১                                     ৫০.০০ 
                                                                                                                                                                                       
                                                                                                                                                                                       
                                                                                                                                                                                       
বিউলি           -               ৫৪০০                                 ৫৬০০                                          ২০০                 ৩.৭০                                      ৬২.৮৯ 
                                                                                                                                                                                       
                                                                                                                                                                                       
                                                                                                                                                                                       
চিনাবাদাম       -               ৪৪৫০                                 ৪৮৯০                                          ৪৪০                 ৯.৮৯                                      ৫০.০০ 
                                                                                                                                                                                       
                                                                                                                                                                                       
                                                                                                                                                                                       
সূর্যমুখীর বীজ  -               ৪১০০                                 ৫৩৮৮                                          ১২৮৮                ৩১.৪২                                     ৫০. ০১
                                                                                                                                                                                       
                                                                                                                                                                                       
                                                                                                                                                                                       
সয়াবিন          -               ৩০৫০                                 ৩৩৯৯                                          ৩৪৯                 ১১.৪৪                                     ৫০.০১ 
                                                                                                                                                                                       
                                                                                                                                                                                       
                                                                                                                                                                                       
তিল             -               ৫৩০০                                 ৬২৪৯                                          ৯৪৯                 ১৭.৯১                                     ৫০.০১ 
                                                                                                                                                                                       
                                                                                                                                                                                       
                                                                                                                                                                                       
মহাতিল          -               ৪০৫০                                 ৫৮৭৭                                          ১৮২৭                ৪৫.১১                                     ৫০.০১ 
                                                                                                                                                                                       
                                                                                                                                                                                       
                                                                                                                                                                                       
তুলা            মাঝারি          ৪০২০                                 ৫১৫০                                          ১১৩০                ২৮.১১                                     ৫০.০১ 
                                                                                                                                                                                       
                                                                                                                                                                                       
                                                                                                                                                                               
লম্বা           ৪৩২০            ৫৪৫০                                 ১১৩০                                          ২৬.১৬               ৫৮.৭৫                                   
                                                                                                                                                                               
                                                                                                                                                                               

    CG/SKD/SB…

    
    
    (Release ID: 1537778) Visitor Counter : 5
    
    
      Read this release in: English