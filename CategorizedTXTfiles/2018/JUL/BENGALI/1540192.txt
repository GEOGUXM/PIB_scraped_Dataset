      নারীওশিশুবিকাশমন্ত্রক

      মহিলা ও শিশুবিকাশ মন্ত্রক ‘#চাইন্ডলাইন ১০৯৮’ লোগো প্রতিযোগিতা শুরু করেছে
      Posted On: 26 JUL 2018 12:36PM by PIB Kolkata


    নয়াদিল্লি, ২৫ জুলাই , ২০১৮


    মহিলা ও শিশুবিকাশ মন্ত্রক ‘# চাইন্ডলাইন ১০৯৮ ’ -এর লোগো খুঁজে বের করে তার সঙ্গে উপযুক্ত ট্যাগলাইন যুক্ত করার এক প্রতিযোগিতা শুরু করেছে। ৩০শে জুলাই ‘ বিশ্বমানব পাচার বিরোধী দিবস উদযাপনের অঙ্গ হিসাবে এর আয়োজন করা হয়েছে। ’


    ‘ চাইন্ডলাইন ’ হচ্ছে ভারতে শিশুদের প্রয়োজনে ২৪ ঘন্টার জরুরী টেলিফোন পরিষেবা। বর্তমানে দেশের ৪৫০টি স্হানে এই পরিষেবা চালু আছে। যেহেতু পাচার হওয়া শিশুদের প্রায়শই ট্রেনযোগে অন্যত্র নিয়ে যাওয়া হয়, তাই এইসব শিশুদের উদ্ধার ও পুনর্বাসনের জন্য এই মন্ত্রক, রেলমন্ত্রকের সঙ্গে একটি সমঝোতা স্মারক স্বাক্ষর করেছে। রেলের কোচে পোস্টারের মাধ্যমে বিষয়টি নিয়ে সচেতনতা গড়ে তুলতে ২০১৫-র নভেম্বর মাসে এক প্রচার কর্মসূচিতে, বিভিন্ন ট্রেনে প্রায় ২ লক্ষ পোস্টার লাগিয়ে যাত্রীদের শিশুপাচার বিষয়ে সাবধান করে দেওয়া হয়।


    মহিলা ও শিশু বিকাশ মন্ত্রী শ্রীমতি মানেকা সঞ্জয় গান্ধী বলেছেন- শিশু বা বয়স্ক যারই প্রয়োজন হোক না কেন, ১০৯৮ নম্বরে ফোন করে এই নিঃশুল্ক পরিষেবা পাওয়া যাবে। এই পরিষেবায় শিশুদের জরুরী প্রয়োজনে সাড়া দেওয়ার পাশাপাশি, তাদের দীর্ঘমেয়াদী সুরক্ষা ও পুনর্বাসনের ব্যবস্হাও করা হয়। তিনি বলেছেন, অনলাইনে পরিচালিত এই প্রতিযোগিতার মাধ্যমে নাগরিকদের সঙ্গে যোগাযোগ গড়ে তুলে, পাচারের বিরুদ্ধে এই বিরাট উদ্যোগ সম্বন্ধে তথ্য প্রচার করা যাবে।


    শিশুদের ‘ চাইন্ডলাইন ১০৯৮ ’ বিষয়ে পরিচিত করাতে, এনসিইআরটি পুস্তিকার মাধ্যমে এবং স্কুলে শিক্ষাসুলভ চলচ্চিত্র প্রদর্শনের জন্য, মানব সম্পদ উন্নয়ন মন্ত্রীকে উদ্যোগ নেবার জন্য ইতিপূর্বে অনুরোধ করা হয়েছিল। এর পরেই এনসিইআরটি-র ষষ্ঠ থেকে দ্বাদশ শ্রেণীর সমস্ত পাঠ্যপুস্তকের সামনের প্রচ্ছদের ভেতরের অংশে চাইন্ডলাইন (১০৯৮) বিষয়ে তথ্য প্রকাশ বা মুদ্রনের ব্যবস্হা করা হয়েছে।


    মানব পাচার প্রতিরোধে, মন্ত্রকের পক্ষ থেকে এক বিলের খসড়া, মন্ত্রীসভায় অনুমোদিত হয়েছে। সংসদের বাদল অধিবেশনে বিলটি পাস হবার সম্ভাবনা রয়েছে।


    # চাইন্ডলাইন ১০৯৮ প্রতিযোগিতা বিষয়ে বিশদে জানতে মন্ত্রকের ফেসবুক / টুইটার অ্যাকাউন্ট (@Minsitry WCD) দেখা যেতে পারে। ৩০শে জুলাই, ২০১৮-র মধ্যে creativecorner.mwcd@gmail.com বা MyGov -এর মাধ্যমে প্রতিযোগিতার এন্ট্রি / প্রবেশপত্র পাঠাতে হবে।


    CG/PB /NS/…

    
    
    (Release ID: 1540192) Visitor Counter : 4
    
    
      Read this release in: English