      নারীওশিশুবিকাশমন্ত্রক

      মহিলা ও শিশু বিকাশ মন্ত্রক, একমাসের মধ্যে সমস্ত শিশু সহায়ককেন্দ্র/সেবাকেন্দ্রকে দত্তক প্রদান এজেন্সির সঙ্গে যুক্ত করার নির্দেশ দিয়েছে
      Posted On: 26 JUL 2018 12:35PM by PIB Kolkata


    নয়াদিল্লি, ২৫ জুলাই , ২০১৮


    জুভেনাইল জাস্টিশ আইন, ২০১৫-র ধারাগুলি না মেনে কিছু সংগঠন যেভাবে বেআইনিভাবে শিশু দত্তক দেওয়ার কাজ চালাচ্ছে, গণমাধ্যমে সে বিষয়ে প্রকাশিত সংবাদের জেরে উদ্বেগ ছড়াচ্ছে। এই কাজ শিশু পাচারের মতো অপরাধের সমতুল। তাই এই উদ্বেগ নিরসনে মহিলা ও শিশু বিকাশ মন্ত্রক সমস্ত রাজ্য সরকার / কেন্দ্রশাসিত অঞ্চলকে নথীভুক্ত সব শিশু সেবা সংগঠন যাতে বিশেষ ধরনের দত্তক গ্রহণ সংস্হার সঙ্গে যুক্ত হয়, তা নিশ্চিত করার নির্দেশ দিয়েছে। একমাসের মধ্যে এই কাজ করতে হবে এবং অনলাইন পোর্টাল ‘ কেয়ারিংস ’ -এ এই সংযুক্তির প্রতিফলন থাকতে হবে। সমস্ত শিশু সেবা সংস্হার ক্ষেত্রেই এই নির্দেশ প্রযোজ্য হবে। এই নির্দেশ দ্রুত রূপায়ণের জন্য রাজ্য সরকার / কেন্দ্রশাসিত অঞ্চলগুলিকে স্হানীয় সংবাদপত্রে এ বিষয়ে বিজ্ঞাপন দিয়ে সংশ্লিষ্ট সকল পক্ষকে জানাতে হবে। এই নির্দেশ লঙ্ঘন করলে, সংশ্লিষ্ট সংস্হাগুলির বিরুদ্ধে ব্যবস্হা নেওয়া হতে পারে।


    রাজ্য সরকার / কেন্দ্রশাসিত অঞ্চলের প্রশাসনকে মিশনারীজ অফ চ্যারিটি পরিচালিত সমস্ত হোম পরিদর্শনের জন্য নির্দেশ জারি করতে বলা হয়েছে। এছাড়া বেআইনি কাজের সঙ্গে যুক্ত থাকার সম্ভাবনা রয়েছে, এরকম প্রতিষ্ঠান / সংগঠনগুলিকে চিহ্নিত করার জন্য নির্দেশ দেওয়া হয়েছে। জুভেনাইল জাস্টিস আইনের ধারা অনুসারে নির্দিষ্ট সময়ের মধ্যে সমস্ত প্রতিষ্ঠানে পরিদর্শনের পরামর্শ দেওয়া হয়েছে।


    এছাড়াও বেআইনি দত্তক প্রক্রিয়া নিয়ন্ত্রনের লক্ষ্যে রাজ্য সরকার / কেন্দ্রশাসিত অঞ্চলগুলিকে মাতৃসদন ও হাসপাতালের ওপর কড়া নজরদারি চালাতে বলা হয়েছে। কারন এইসব জায়গা থেকেও বেআইনিভাবে শিশু পাচারের সম্ভাবনা থাকতে পারে। জুলাই মাসের ৩১ তারিখের মধ্যে এবিষয়ে পরিস্হিতি সংক্রান্ত প্রতিবেদন পাঠানোর জন্য রাজ্য / কেন্দ্রশাসিত অঞ্চলগুলিকে বলা হয়েছে।


    আইনের ধারা অনুসারে, সমস্ত ধরনের সরকারী / স্বেচ্ছাসেবী / অসরকারী শিশুসেবা বা সুরক্ষাকেন্দ্রকে বাধ্যতামূলকভাবে নথীভুক্ত করতে হবে। এছাড়া, অনাথ বা পরিত্যক্ত শিশুদের পুনর্বাসনের জন্য প্রত্যেক জেলায় একটি বা তার বেশি সংখ্যায় বিশেষ দত্তক প্রদান সংস্হা বা এজেন্সিকে স্বীকৃতি প্রদানের ক্ষমতাও রাজ্য সরকারগুলিকে দেওয়া হয়েছে এই আইনে। আইনটি দেশের অভ্যন্তরে বা বাইরে দত্তক সংক্রান্ত কাজকে উ ৎ সাহিত ও নিয়ন্ত্রণ করতে একটি কেন্দ্রীয় দত্তক সহায়ক কর্তৃপক্ষকে নোডাল এজেন্সি হিসাবে স্বীকৃতি দেওয়ার সংস্হান রয়েছে।


    ‘ কেয়ারিংস ’ নামে একটি অনলাইন পোর্টালের মাধ্যমে এই কর্তৃপক্ষ দত্তক সংক্রান্ত কাজকর্ম পরিচালনা করে থাকে।


    ২০১৮-র ১৬ই মার্চ পর্যন্ত প্রাপ্ত তথ্যে জানা গেছে দেশের ৩৬টি রাজ্য ও কেন্দ্রশাসিত অঞ্চলে ৭৮০০টি শিশু সহায়ক / সেবাকেন্দ্র আইন অনুসারে নথীভুক্ত। এদের মধ্যে ২৩৫৩টি কোনো না কোনো দত্তক সংস্হার সঙ্গে সংযুক্ত হয়েছে।


    CG/PB /NS/…

    
    
    (Release ID: 1540191) Visitor Counter : 3
    
    
      Read this release in: English