      রেলমন্ত্রক

      ট্রেনে মহিলাদের নিরাপত্তা সুনিশ্চিত করতে জরুরি যোগাযোগ ব্যবস্থা
      Posted On: 24 JUL 2018 4:12PM by PIB Kolkata


    নয়াদিল্লি, ২০ জুলাই, ২০১৮


    রেল মন্ত্রকের পক্ষ থেকে ২০১৮ সালটিকে ‘মহিলা নিরাপত্তা বর্ষ’ হিসাবে ঘোষণা করা হয়েছে। মহিলা যাত্রীদের নিরাপত্তা সুনিশ্চিত করতে ভারতীয় রেল শহরতলীর মহিলা কামরায় ও প্ল্যাটফর্মে সিসিটিভি ক্যামেরা বসানো সহ বিভিন্ন ধরণের ব্যবস্থা গ্রহণের পরিকল্পনা করেছে। রাতের ট্রেনগুলিতে এবং মেট্রো শহরে মহিলাদের জন্য বিশেষ ট্রেনে মহিলা পুলিশ কর্মী মোতায়েনের ব্যবস্থা করা হচ্ছে। মহিলা কোচে পুরুষদের বেআইনি ভ্রমণ ঠেকাতে আইনটি কঠোর করা হচ্ছে। সম্প্রতি, মুম্বাইয়ের শহরতলীর ট্রেনে ছ’টি মহিলা কোচে পরীক্ষামূলকভাবে জরুরি যোগাযোগ ব্যবস্থা চালু করা হয়েছে। মুম্বাইয়ে চলাচলকারী ট্রেনে সমস্ত নবনির্মিত ইএমইউ রেকে এই ধরণের জরুরিকালীন যোগাযোগ ব্যবস্থা বসানোর পরিকল্পনা হাতে নেওয়া হয়েছে। জরুরিকালীন নিরাপত্তা হেল্পলাইন ‘১৮২’-কে আগের থেকে আরও বেশি উন্নত করা হয়েছে। এই হেল্পলাইন বিষয়ে সংশ্লিষ্ট সকলকে সচেতন করে তুলতে প্রচারাভিযান চালানো হচ্ছে বলে আজ রাজ্যসভায় এক প্রশ্নের লিখিত জবাবে রেল প্রতিমন্ত্রী শ্রী রাজেন গোহাঁই একথা জানিয়েছেন।


    CG/PB/DM/…

    
    
    (Release ID: 1539849) Visitor Counter : 6
    
    
      Read this release in: English