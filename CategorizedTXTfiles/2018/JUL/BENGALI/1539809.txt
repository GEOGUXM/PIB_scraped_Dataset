      জলসম্পদমন্ত্রক

      ঘাটাল মাস্টার পরিকল্পনা সম্পর্কে তথ্য রাজ্যসভায়
      Posted On: 24 JUL 2018 3:28PM by PIB Kolkata


    নয়াদিল্লি, ২৩ জুলাই, ২০১৮


    কেন্দ্রীয় জলসম্পদ, নদী বিকাশ এবং গঙ্গার পুনরুজ্জীবন মন্ত্রকের পরামর্শদাতা কমিটির ১৩৬তম বৈঠকে পশ্চিমবঙ্গের ঘাটাল মাস্টার প্ল্যানের বিষয়টি বিবেচনা করা হয়। ২০১৭-র মূল্যস্তর অনুযায়ী এই প্রকল্প রূপায়ণে সংশোধিত ব্যয়ের মাত্রা ধরা হয় ১,২৩৮ কোটি ৯৫ লক্ষ টাকা। বড় ও মাঝারি ধরণের সেচ ব্যবস্থা, বন্যা নিয়ন্ত্রণ এবং বহু উদ্দেশ্যসাধক প্রকল্প প্রস্তাব সম্পর্কে সিদ্ধান্ত গ্রহণের লক্ষ্যে ২০১৮-র ৬ জুন নয়াদিল্লিতে কেন্দ্রীয় জলসম্পদ, নদী বিকাশ এবং গঙ্গার পুনরুজ্জীবন মন্ত্রকের সচিবের নেতৃত্বে এই বৈঠক অনুষ্ঠিত হয়। প্রকল্প রূপায়ণ কর্তৃপক্ষের পক্ষ থেকে রাজ্য অর্থ দপ্তরের সম্মতি আদায় সাপেক্ষে এই প্রকল্পটি গৃহীত হয় উপদেষ্টা কমিটির বৈঠকে।


    রাজ্যসভায় সাংসদ শ্রী মানস রঞ্জন ভুঁইঞার উত্থাপিত এক প্রশ্নের জবাবে আজ এই তথ্য পেশ করেন কেন্দ্রীয় জলসম্পদ, নদী বিকাশ ও গঙ্গার পুনরুজ্জীবন এবং সংসদ বিষয়ক প্রতিমন্ত্রী শ্রী অর্জুন রাম মেঘোয়াল। শ্রী ভুঁইঞার প্রশ্ন ছিল পশ্চিমবঙ্গের ঘাটাল মাস্টার প্ল্যানের জন্য সরকারের পক্ষ থেকে প্রশাসনিক অনুমোদন ও আর্থিক সংস্থানের বিষয়ে সিদ্ধান্ত গ্রহণ করা হয়েছে কিনা এবং তা না হয়ে থাকলে তার কারণ কি। শ্রী ভুঁইঞার আরও প্রশ্ন ছিল যে এই মাস্টার প্ল্যানটির জন্য কবে প্রশাসনিক অনুমোদন ও আর্থিক মঞ্জুরির ব্যবস্থা করা হবে সে সম্পর্কেও ।


    CG/SKD/DM/…

    
    
    (Release ID: 1539809) Visitor Counter : 3