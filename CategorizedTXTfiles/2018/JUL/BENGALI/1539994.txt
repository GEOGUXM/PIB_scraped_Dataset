      পর্যটনমন্ত্রক

      পর্যটনস্থল উন্নতিসাধনের প্রচেষ্টায় চিহ্নিত হল দেশের ১৭টি পর্যটনস্থল
      Posted On: 25 JUL 2018 11:05AM by PIB Kolkata


    নয়াদিল্লি, ২৪ জুলাই, ২০১৮


    ২০১৮-১৯-এর বাজেট ঘোষণার প্রেক্ষিতে কেন্দ্রীয় পর্যটন মন্ত্রক প্রখ্যাত পর্যটনস্থল উন্নয়ন প্রকল্পের অন্তর্গত বিকাশ কর্মকান্ড অব্যাহত রাখার জন্য দেশের ১৭টি পর্যটনস্থলকে চিহ্নিত করেছে। এগুলির মধ্যে রয়েছে উত্তরপ্রদেশের তাজমহল ও ফতেপুর সিক্রি; মহারাষ্ট্রের অজন্তা ইলোরা; দিল্লির হুমায়ুনের সমাধিস্থল, লাল কেল্লা ও কুতুব মিনার; গোয়ার কোলবা সৈকত; রাজস্থানের আজমের দূর্গ; গুজরাটের সোমনাথ ও ঢোলাভিরা; মধ্যপ্রদেশের খাজুরাহো; কর্ণাটকের হাম্পি; তামিলনাড়ুর মহাবলিপুরম; অসমের কাজিরাঙ্গা, কেরলের কুমারাকম এবং বিহারের মহাবোধি।


    পর্যটন মন্ত্রক সামগ্রিকভাবে বিভিন্ন পর্যটনস্থলের উন্নয়ন ঘটাবে যেমন পর্যটনস্থলগুলির মধ্যে উন্নত সংযোগ ঘটানো ছাড়াও পর্যটনস্থলে উন্নত সুযোগ-সুবিধা এবং দক্ষতার বিকাশেরও চেষ্টা করবে। স্থানীয় সমাজকে উন্নয়ন প্রকল্পের অন্তর্ভুক্ত করা হবে এবং এক্ষেত্রে বেসরকারি বিনিয়োগও আহ্বান করা হবে।


    প্রসঙ্গত, উন্নয়নকল্পে গৃহীত সৌধগুলি ভারতের পুরাতাত্ত্বিক সমীক্ষা এবং রাজ্য পুরাতাত্ত্বিক বিভাগের অন্তর্গত। অতএব, উভয়ের সহযোগিতাতেই সৌধগুলির উন্নতিসাধনের প্রচেষ্টা চালানো হবে। এই পরিকল্পনার অন্তর্গত থাকছে সৌধগুলির পরিচ্ছন্নতার বিষয়টিও।


    আজ রাজ্যসভায় লিখিতভাবে এই তথ্য জানান স্বাধীন ভারপ্রাপ্ত কেন্দ্রীয় পর্যটন প্রতিমন্ত্রী শ্রী কে জে আলফন্স।


    CG/SSS/DM/….

    
    
    (Release ID: 1539994) Visitor Counter : 5
    
    
      Read this release in: English