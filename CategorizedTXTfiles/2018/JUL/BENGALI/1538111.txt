      স্বরাষ্ট্র মন্ত্রক

      সরকার অভিবাসন এবং ভিসা প্রক্রিয়ার সরলীকরণ করতে দৃঢ় প্রতিজ্ঞ – শ্রী রাজনাথ সিং
      Posted On: 09 JUL 2018 11:35AM by PIB Kolkata


    নয়াদিল্লি , ০ ৬ জুলাই ২০১ ৮


    কেন্দ্রীয় স্বরাষ্ট্র মন্ত্রী শ্রী রাজনাথ সিং বলেছেন যে, সরকার ভারতীয় নাগরিক ও বিদেশিদের জন্য অভিবাস ও ভিসা প্রক্রিয়াকে শক্তিশালী এবং সরলীকরণ করতে প্রতিজ্ঞাবদ্ধ। তিনি আজ কেরলের কোচিতে অভিবাসন, ভিসা, বিদেশিদের নথিভুক্তি ও নজরদারি বিষয়ে সংসদীয় পর্যালোচনা কমিটির বৈঠকে ভাষণ দিচ্ছিলেন।


    আইভিএফআরটি ব্যবস্থার গুরুত্বের ওপর জোর দিয়ে স্বরাষ্ট্র মন্ত্রী বলেন, কেন্দ্রীয় স্বরাষ্ট্র মন্ত্রক মিশন ধাঁচে এই প্রকল্পটি রূপায়ণ করছে। তিনি বলেন, আইনসম্মত আন্তর্জাতিক ভ্রমণকারীদের এদেশে নিরাপদে এবং সুবিধাজনকভাবে প্রবেশাধিকারদানের বিষয়টি নিশ্চিত করা দরকার । এছাড়া , সমস্ত বিদেশিদের জন্য ভিসা সংক্রান্ত পরিষেবা প্রদানের কাজকে দ্রুততর করার ওপর তিনি জোর দেন। তবে, অভিবাসন প্রক্রিয়াকে সহজতর করার পাশাপাশি নিরাপত্তার বিষয়টিও মাথায় রাখা প্রয়োজন। অন্যদিকে, যেসব বিদেশি বর্তমানে এদেশে রয়েছেন, তাঁদের চলাচল বিষয়েও খোঁজখবর রাখা প্রয়োজন।


    এ প্রসঙ্গে তিনি বলেন, বিদেশিদের মধ্যে ই-ভিসার পদ্ধতি অত্যন্ত জনপ্রিয় হয়েছে। প্রতি বছর এই ধরণের ই-ভিসার সংখ্যা বেড়ে চলেছে। স্বরাষ্ট্র মন্ত্রী বলেন, আগামী কয়েক বছরের মধ্যে ই-ভিসার সংখ্যা প্রচলিতভাবে প্রদত্ত ভিসার থেকেও বেশি হবে। আইভিএফআরটি প্রকল্পটি বিশ্বের ১৬৫টি ভারতীয় মিশনে এবং ৯১টি অভিবাসন চেক পোস্টে কার্যকর করা হয়েছে। এছাড়া, ১৩২টি ভারতীয় মিশনে বায়োমেট্রিক সফটওয়্যার বসানো হয়েছে। সারা বিশ্বের ১৬৫টি দেশের জন্য ই-ভিসা ব্যবস্থা চালু করা হয়েছে। অন্যদিকে, ৪৪টি দেশের জন্য সরকার ই-ট্যুরিস্ট ভিসা চালু করেছে। আরও বেশি দেশের ক্ষেত্রে এই ধরণের ই-ভিসা চালু করার উদ্যোগ নেওয়া হচ্ছে বলে স্বরাষ্ট্র মন্ত্রী জানান।


    এই কমিটির বৈঠকে স্বরাষ্ট্র প্রতিমন্ত্রী হংসরাজ আহির, স্বরাষ্ট্র সচিব রাজীব গাওবা, সাংসদরা এবং ভারত সরকারের বরিষ্ঠ আধিকারিকরা উপস্থিত ছিলেন।


    CG/ PB / SB……

    
    
    (Release ID: 1538111) Visitor Counter : 6
    
    
      Read this release in: English