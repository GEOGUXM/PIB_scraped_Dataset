      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী আগামীকাল জাতীয় গ্রামীণ জীবন-জীবিকা মিশনের সুবিধাভোগীদের সঙ্গে সরাসরি মতবিনিময় করবেন
      Posted On: 12 JUL 2018 11:17AM by PIB Kolkata


    নয়াদিল্লি, ১১ জুলাই , ২০১৮


    প্রধানমন্ত্রী শ্রী নরেন্দ্র মোদী আগামীকাল (১২ জুলাই) ভিডিও কনফারেন্সের মাধ্যমে জাতীয় গ্রামীণ জীবন-জীবিকা মিশনের দীনদয়াল অন্তদ্বয় যোজনার অধীন স্বনির্ভর গোষ্ঠীর সদস্য এবং দীনদয়াল উপাধ্যায় গ্রামীণ কৌশল্য যোজনার সুবিধাভোগীদের সঙ্গে সরাসরি মতবিনিময় করবেন। স্বনির্ভর গোষ্ঠীর সদস্য এবং গ্রামীণ কৌশল্য যোজনার সুবিধাভোগীরা তাদের অভিজ্ঞতার কথা সরাসরি প্রধানমন্ত্রীকে শোনাবেন। এই উদ্যোগগুলি কিভাবে তাঁদের জীবন পাল্টে দিয়েছে, সে বিষয়েও প্রধানমন্ত্রী সরাসরি তাদের মুখ থেকে জানতে পারবেন। এই অনুষ্ঠানটি দূরদর্শনে সরাসরি সম্প্রচার করা হবে। এছাড়া এনআইসিও সরাসরি অনুষ্ঠানের ওয়েব কাস্টিং করবে।


    মাদক বিরোধী অভিযানের সঙ্গে সামিল বিহারের স্বনির্ভর গোষ্ঠীর কিছু সুবিধাভোগী, ছত্তিশগড়ের ইঁট নির্মাণের সঙ্গে যুক্ত কিছু সুবিধাভোগী, স্যানিটারি ন্যাপকিন উৎপাদন ও বিপণনের সঙ্গে যুক্ত ঝাড়খন্ডের এক সুবিধাভোগী এবং মধ্যপ্রদেশ থেকে গ্রামীণ কৌশল্য যোজনার সুবিধাভোগীরা প্রধানমন্ত্রীর সঙ্গে সরাসরি কথা বলবেন। এছাড়াও তামিলনাড়ু থেকে কয়েকজন বিশেষভাবে সক্ষম ব্যক্তি, তেলেঙ্গানার স্বনির্ভর গোষ্ঠীর সঙ্গে যুক্ত একজন উপদেষ্টা, জম্মু ও কাশ্মীরের ডেয়ারী শিল্পের সঙ্গে যুক্ত স্বনির্ভর গোষ্ঠীর সদস্য এবং গুজরাটের নিম বীজ সংগ্রহকারী ও বিপণনের সঙ্গে যুক্ত স্বনির্ভর গোষ্ঠীর সদস্যরা প্রধানমন্ত্রীকে তাঁদের অভিজ্ঞতার কথা শোনাবেন।


    দীনদয়াল উপাধ্যায়- জাতীয় গ্রামীণ জীবন-জীবিকা মিশন মহিলা ক্ষমতায়ণের ক্ষেত্রে বৃহৎ এক প্রাতিষ্ঠানিক মঞ্চ হয়ে উঠেছে। এই কর্মসূচিটি ২৯টি রাজ্য ও ৫টি কেন্দ্রশাসিত অঞ্চলের ৬০০টি জেলার ৪ হাজার ৮৮৪টি ব্লকে রূপায়নের উদ্যোগ নেওয়া হয়েছে। ২০১৮-র মে মাস পর্যন্ত ৪৫ লক্ষ স্বনির্ভর গোষ্ঠীর মাধ্যমে ৫ কোটিরও বেশি মহিলা বিভিন্ন কাজকর্মে সামিল হয়েছেন। এছাড়াও, ২ লক্ষ ৪৮ হাজারের বেশি গ্রামীণ সংগঠন এবং ২০ হাজারের বেশি ক্লাস্টার পর্যায়ের সংগঠনের কাজকর্মে অগ্রগতি ঘটেছে।


    CG/BD /NS/…

    
    
    (Release ID: 1538407) Visitor Counter : 4
    
    
      Read this release in: English