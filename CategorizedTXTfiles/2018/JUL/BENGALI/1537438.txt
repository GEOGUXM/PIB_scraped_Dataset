      প্রধানমন্ত্রীরদপ্তর

      আখ চাষীদের সঙ্গে প্রধানমন্ত্রীর আলাপচারিতা খরিফ মরশুমে আগামী সপ্তাহে ১৫০% সহায়ক মূল্যের ঘোষণা, জানান প্রধানমন্ত্রী চিনিকলগুলি যাতে আখের বকেয়া মেটায় তা রাজ্যগুলিকে নিশ্চিত করতে বলা হয়েছে
      Posted On: 03 JUL 2018 12:49PM by PIB Kolkata


    নয়াদিল্লি, ০২ জুলাই , ২০১৮


    প্রধানমন্ত্রী শ্রী নরেন্দ্র মোদী নতুন দিল্লীর লোক কল্যাণ মার্গে ১৪০ জন আখ চাষীর সঙ্গে তাদের সুবিধে অসুবিধের ব্যাপারে আলাপ-আলোচনা করেন। এই চাষীরা উত্তরপ্রদেশ, উত্তরাখন্ড, পাঞ্জাব, মহারাষ্ট্র ও কর্ণাটকের বিভিন্ন জায়গা থেকে নতুন দিল্লীতে আসেন।


    মন্ত্রিসভার আগামী বৈঠকে চলতি খরিফ মরশুমের ন্যূনতম সহায়ক মূল্য উৎপাদন ব্যয়ের ১৫০ % ধার্য করায় অনুমোদন দেওয়া হতে পারে বলে প্রধানমন্ত্রী ঘোষণা করেন। এর ফলে চাষীদের আয় উল্লেখযোগ্যভাবে বৃদ্ধি পাবে। তিনি এও জানান যে আগামী দু সপ্তাহের মধ্যে এই বছরের (২০১৮-১৯) আখের মরশুমের জন্য আখের যথাযথ ও লাভজনক মূল্য ঘোষণা করা হবে। এই বছরের মূল্য গত অর্থবর্ষের তুলনায় বেশি হবে বলে শ্রী মোদী জানান। আখ থেকে উপার্জিত অর্থ ব্যয়ের চেয়ে ৯.৫ শতাংশ বেশি হলে চাষীদের উৎসাহভাতাও দেওয়া হবে।


    আখ চাষীদের বকেয়া মেটাতে গৃহীত সিদ্ধান্তগুলির বিষয়েও প্রধানমন্ত্রী চাষীদের জানান। নয়া নীতি প্রনয়ণের ফলে গত সাত থেকে দশ দিনের মধ্যে ৪০০০ কোটি টাকারও বেশি বকেয়া অর্থ চাষীদের দেওয়া হয়েছে বলে প্রধানমন্ত্রী জানান। শ্রী মোদী চাষীদের আশ্বস্ত করে বলেন যে আখ চাষের বকেয়া মেটাতে কার্যকরী পদক্ষেপ গ্রহণ করতে রাজ্য সরকারগুলিকে অনুরোধ জানানো হয়েছে।


    প্রধানমন্ত্রী, চাষীদের স্প্রিং কলার ও ড্রিপ সেচের মত আধুনিক চাষের পদ্ধতি অবলম্বন এবং সোলার পাম্প ব্যবহারের পরামর্শ দেন। চাষের জমিতে বিদ্যুতের উৎস এবং বাড়তি রোজগারের জন্যও সোলার প্যানেল বসানোরও উপদেশ দেন তিনি। ফসলের গুনমান বাড়ানোর ওপরও তিনি জোর দেন। ফসল ফলনের পরে পড়ে থাকা বর্জ্যের যথাযথ ব্যবহার করে তা থেকে সার ও পরিপোষক তৈরীর মাধ্যমে বাড়তি রোগারের উৎস হিসেবে ব্যবহারের আহ্বান জানান। ২০২২-এর মধ্যে রাসায়নিক সার ব্যবহারের পরিমাণ ১০ শতাংশ পর্যন্ত কমানোর পরামর্শ দেন শ্রী মোদী।


    প্রধানমন্ত্রী কর্পোরেট সংস্হাগুলির সঙ্গে তাঁর সাম্প্রতিক আলাপচারিতার বিষয়ে চাষীদের জানান। চাষীদের রোজগার বাড়াতে ফসলের গুনমান, বৃদ্ধি, ওয়েরহাউস ও গুদামের ব্যবস্হাপনা, উচ্চমানের বীজের ও বাজারের সঙ্গে যোগাযোগ স্হাপনের ক্ষেত্রে বেসরকারী সংস্হাগুলিকে আরো বেশী করে বিনিয়োগের জন্য তিনি আহ্বান জানান। প্রধানমন্ত্রী আরও স্মরণ করিয়ে দেন যে আখ চাষীদের ২১ হাজার কোটি টাকারও বেশী আর্থিক বোঝা লাঘব করতে ইতিপূর্বে ২০১৪-১৫ ও ২০১৫-১৬-তেও কেন্দ্রীয় সরকার হস্তক্ষেপ করেছে। চিনিকলগুলির মাধ্যমে চাষীদের এই অর্থ প্রদানের বিষয়টি সুনিশ্চিত করা হয়েছিল।


    চাষীরা প্রধানমন্ত্রীকে ধন্যবাদ জানান এবং সাম্প্রতিক অতীতে কেন্দ্রীয় সরকারের গৃহীত পদক্ষেপগুলির প্রশংসা করেন। তার মধ্যে রয়েছে চিনির আমদানি শুল্ক ৫০ শতাংশ থেকে বাড়িয়ে ১০০ শতাংশ করা এবং ভালো কাজের জন্য মোট ১৫৪০ কোটি টাকার অনুদান প্রদান করে চিনিকলগুলি ক্যুইন্টাল প্রতি ৫.৫০ টাকা করে চাষীদের দিয়েছে। কৃষকরা উল্লেখ করেন যে তাদের পারিশ্রমিক দেওয়ার জন্য ৩০ লক্ষ মেট্রিক টন অতিরিক্ত ফসলের ওপর মোট ১১৭৫ কোটি টাকার কর মুকুবের বিষয়ে কেন্দ্রীয় সরকার মধ্যস্হতা করে।


    যে চিনি শিল্পে দীর্ঘমেয়াদী স্হিতিশীলতা বজায় রাখতে পেট্রোলে ১০ শতাংশ ইথানোল মেশানোর ক্ষেত্রে সরকারের উদ্যোগের বিষয়ে প্রধানমন্ত্রী তাদের জানান।


    CG/SC /NS/…

    
    
    (Release ID: 1537438) Visitor Counter : 5
    
    
      Read this release in: English