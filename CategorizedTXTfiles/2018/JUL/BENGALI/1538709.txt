      রাষ্ট্রপতিরসচিবালয়

      রাষ্ট্রপতি ভবনে ১৯টি কেন্দ্রীয় শিক্ষা গবেষণা সংস্হার অধিকর্তা, উপাচার্য এবং প্রধানদের নিয়ে একদিনের বৈঠক অনুষ্ঠিত হয়েছে
      Posted On: 16 JUL 2018 11:44AM by PIB Kolkata


    নয়াদিল্লি, ১৩ জুলাই , ২০১৮


    গত ১৩ই জুলাই রাষ্ট্রপতি ভবনে ১৯টি কেন্দ্রীয় শিক্ষা গবেষণা সংস্হার অধিকর্তা, উপাচার্য এবং প্রধানদের নিয়ে একদিনের বৈঠক অনুষ্ঠিত হয়। রাষ্ট্রপতি শ্রী রামনাথ কোবিন্দ ১৪৬টি কেন্দ্রীয় বিশ্ববিদ্যালয় এবং উচ্চশিক্ষা প্রতিষ্ঠানের পরিদর্শক হিসাবে এইসব সংস্হার প্রধানদের যে নিয়মিত আলাপ-আলোচনা করে থাকেন, তারই অঙ্গ হিসাবে এই বৈঠকের আয়োজন করা হয়।


    কলকাতার ন্যাশনাল ইন্সটিটিউট অফ্ ফার্মাসিউটিক্যাল এডুকেশন অ্যান্ড রিসার্চ সহ দেশের শীর্ষস্হানীয় কেন্দ্রীয় উচ্চশিক্ষা প্রতিষ্ঠানের প্রধানরা এই বৈঠকে উপস্হিত ছিলেন। অনুষ্ঠানে রাষ্ট্রপতি শ্রী রামনাথ কোবিন্দ বলেন, এইসব প্রতিষ্ঠানের এক সমৃদ্ধ ইতিহাস রয়েছে। ভারত যখন দারিদ্র নির্মূল করে একটি মধ্য আয়ের রাষ্ট্র হিসাবে নিজেকে গড়ে তোলার লক্ষ্য নিয়েছে, সেইসময় এইসব প্রতিষ্ঠানগুলি এই ধরনের সামাজিক ও অর্থনৈতিক লক্ষ্য অর্জনে অত্যন্ত গুরুত্বপূর্ণ ভূমিকা নিতে পারে।


    রাষ্ট্রপতি এইসব প্রতিষ্ঠানগুলিকে নিজেদের মধ্যে সহযোগিতার ভিত্তিতে এগিয়ে যাওয়ার আহ্বান জানান। তিনি দেশ ও বিদেশের অন্যান্য বিশ্ববিদ্যালয়ের সঙ্গে অংশিদারিত্ব গড়ে তোলার জন্য এইসব প্রতিষ্ঠানগুলিকে পরামর্শ দেন।


    CG/PB /NS/…

    
    
    (Release ID: 1538709) Visitor Counter : 3
    
    
      Read this release in: English