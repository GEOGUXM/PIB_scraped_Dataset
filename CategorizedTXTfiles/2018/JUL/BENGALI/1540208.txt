      প্রধানমন্ত্রীরদপ্তর

      উগান্ডা সফরকালে প্রধানমন্ত্রীর প্রেস বিবৃতি
      Posted On: 26 JUL 2018 1:26PM by PIB Kolkata


    নয়াদিল্লি , ২৪ জুলাই ২০১ ৮


    মাননীয় রাষ্ট্রপতি মুসেভেনি,


    সম্মানিত প্রতিনিধিবৃন্দ,


    সংবাদ মাধ্যমের সদস্যগণ,


    আমার সৌভাগ্য যে দু’দশক পর ভারতের প্রধানমন্ত্রী হিসাবে প্রথম দ্বিপাক্ষিক সফরে উগান্ডায় এসেছি। রাষ্ট্রপতি মুসেভেনি ভারতের অনেক পুরনো বন্ধু। আমার সঙ্গেও তাঁর পরিচয় অনেক দিনের। ২০০৭ সালে যখন আমি গুজরাটের মুখ্যমন্ত্রী হিসাবে এখানে এসেছিলাম, তখনকার মধুর স্মৃতি এখনও আমার মনে উজ্জ্বল। আর আজ রাষ্ট্রপতি মহোদয়ের প্রাণখোলা কথা আর আমাদের যেভাবে উষ্ণ আদর ও অভ্যর্থনা জানানো হয়েছে – তার জন্য আমি হৃদয় থেকে কৃতজ্ঞতা জানাই।


    বন্ধুগণ,


    ভারত ও উগান্ডার সম্পর্ক সময়ের কষ্ঠিপাথরে পরীক্ষিত। আমাদের জন্য এটা গর্বের বিষয় যে উগান্ডার আর্থিক উন্নয়ন ও রাষ্ট্রীয় উন্নয়নযাত্রায় ভারত আপনাদের বিশ্বস্ত অংশীদার। উগান্ডার উন্নয়নযাত্রায় আমাদের অংশগ্রহণ ভবিষ্যতেও জারি থাকবে। আমরা প্রশিক্ষণ, প্রযুক্তি, পরিকাঠামো উন্নয়ন ও প্রকল্প সহায়তার ক্ষেত্রে সহযোগিতা করছি। ভবিষ্যতেও আমরা ক্যাপাসিটি বিল্ডিং-এর ক্ষেত্রে এই সহযোগিতা আমরা আরও বৃদ্ধি করব। উগান্ডার প্রয়োজন ও অগ্রাধিকার অনুসারে সহযোগিতা করে যাব।


    উগান্ডার জনগণের প্রতি আমাদের জনগণের বন্ধুত্বের অভিব্যক্তিস্বরূপ ভারত সরকার উগান্ডা ক্যান্সার ইন্সটিটিউট, কমপালায় একটি অত্যাধুনিক ক্যান্সার থেরাপি মেশিন উপহার প্রদানের সিদ্ধান্ত নিয়েছি। একথা জেনে খুশি হয়েছি যে, এই মেশিনের মাধ্যমে শুধু উগান্ডার বন্ধুরাই নয়, পূর্ব আফ্রিকার বিভিন্ন দেশের বন্ধুদেরও চিকিৎসার সুবিধা হবে। উগান্ডায় শক্তি পরিকাঠামো আর কৃষি ও ডেয়ারি ক্ষেত্রে উন্নয়নের জন্য আমরা প্রায় ২০০ মিলিয়ন ডলারের দুটি লাইনস্‌ অফ ক্রেডিট প্রস্তাব মঞ্জুর করেছি। এটা অত্যন্ত আনন্দের বিষয় যে, নিরাপত্তার ক্ষেত্রেও আমাদের সহযোগিতা বৃদ্ধি পাচ্ছে। আমাদের দেশে উগান্ডার সৈনিকদের সামরিক প্রশিক্ষণের দীর্ঘ ইতিহাস রয়েছে। আমরা এই সহযোগিতাকে আরও শক্তিশালী করার জন্য প্রস্তুত। আমরা উগান্ডা সেনার জন্য এবং অসামরিক কাজের জন্যও যানবাহন এবং অ্যাম্বুলেন্স প্রদানের সিদ্ধান্ত নিয়েছি। বাণিজ্য ও বিনিয়োগের ক্ষেত্রে আমাদের সম্পর্ক শক্তিশালী হচ্ছে। আগামীকাল রাষ্ট্রপতি মহোদয়ের সঙ্গে আমি উভয় দেশের প্রধান বাণিজ্যিক সংস্থাগুলির নেতাদের সঙ্গে বৈঠকের মাধ্যমে এই সম্পর্ককে আরও নিবিড় করার ব্যাপারে আলাপ-আলোচনা করার সুযোগ পাব।


    বন্ধুগণ,


    উগান্ডায় বসবাসকারী ভারতীয় বংশোদ্ভূত সমাজের প্রতি রাষ্ট্রপতির ভালোবাসার জন্য তাঁর প্রতি আমি হৃদয় থেকে কৃতজ্ঞতা জানাই। একটি কঠিন সময়ের অন্তরালে রাষ্ট্রপতি মহোদয়ের দক্ষ ও শক্তিশালী নেতৃত্বে আজ ভারতীয় বংশোদ্ভূত সমাজ উগান্ডার সামাজিক ও অর্থনৈতিক জীবনে নিয়মিত অংশগ্রহণ করছেন। আমি অত্যন্ত আনন্দিত যে, আজ সন্ধ্যায় ভারতীয় বংশোদ্ভূত সমাজের সঙ্গে আমার বার্তালাপের অনুষ্ঠানে স্বয়ং রাষ্ট্রপতি মহোদয় উপস্থিত থাকবেন। তাঁর এই বিশেষ আগ্রহের জন্য আমি ভারতবাসীর পক্ষ থেকে তাঁকে অভিনন্দন জানাই। আগামীকাল সকালে আমার উগান্ডার সংসদে বক্তব্য রাখার সৌভাগ্য হবে। আমিই প্রথম ভারতের প্রধানমন্ত্রী, যাঁর এই সৌভাগ্য হচ্ছে। এই বিশেষ সম্মানের জন্য আমি রাষ্ট্রপতি মহোদয় এবং উগান্ডার সাংসদদের হৃদয় থেকে কৃতজ্ঞতা জানাই।


    বন্ধুগণ,


    ভারত ও উগান্ডা দু’দেশেই নবীন প্রজন্মের মানুষের সংখ্যা বেশি। উভয় সরকারের ওপর নবীন প্রজন্মের আশা-আকাঙ্খা পূরণের দায়িত্ব রয়েছে। এই প্রচেষ্টা আমরা পরস্পরের সহযোগিতার মাধ্যমে এগিয়ে নিয়ে যাওয়ার ক্ষেত্রে দৃঢ় প্রতিজ্ঞ। ১২৫ কোটি ভারতবাসীর পক্ষ থেকে আমি উগান্ডার জনগণের উন্নয়ন ও সমৃদ্ধির জন্য আন্তরিক শুভেচ্ছা জানাই।


    ধন্যবাদ।


    CG/ SB/SB……

    
    
    (Release ID: 1540208) Visitor Counter : 3
    
    
      Read this release in: English