      মানবসম্পদবিকাশমন্ত্রক

      বিদ্যালয়ের পাঠ্যসূচি ও স্কুল ব্যাগের বোঝা কমাতে বিশেষ সরকারি উদ্যোগ
      Posted On: 27 JUL 2018 11:50AM by PIB Kolkata


    নয়াদিল্লি, ২৬ জুলাই, ২০১৮


    পাঠ্যসূচি এবং স্কুল ব্যাগের বোঝা কমাতে বেশ কয়েকটি উদ্যোগ নিয়েছে কেন্দ্রীয় সরকার। শিক্ষা, গবেষণা ও প্রশিক্ষণ সম্পর্কিত জাতীয় পরিষদ (এনসিইআরটি) প্রথম ও দ্বিতীয় শ্রেণীর জন্য ভাষা ও গণিত বিষয়ে মাত্র দুটি বইয়ের সুপারিশ করেছে। অন্যদিকে, তৃতীয় থেকে পঞ্চম শ্রেণী পর্যন্ত ভাষা, পরিবেশ বিজ্ঞান ও গণিত বিষয়ে মাত্র তিনটি বই রাখার প্রস্তাব দেওয়া হয়েছে পরিষদের পক্ষ থেকে। ওয়েবসাইট ( e-pathshala.nic.in ) এবং মোবাইল ফোনের মাধ্যমে সমস্ত পাঠ্য পুস্তক ছাত্রছাত্রীদের নাগালে নিয়ে আসারও ব্যবস্থা করা হয়েছে।


    কেন্দ্রীয় মাধ্যমিক শিক্ষা পর্ষদ (সিবিএসই) অনুমোদিত স্কুলগুলিকে নির্দেশ দেওয়া হয়েছে ছাত্রছাত্রীদের দ্বিতীয় শ্রেণী পর্যন্ত যাতে কোন স্কুল ব্যাগ নিয়ে আসতে না হয় তা চালু ও নিশ্চিত করতে। কেন্দ্রীয় বিদ্যালয় সংগঠনের পক্ষ থেকে ‘ই-প্রজ্ঞা’ নামে একটি কর্মসুচি রূপায়ণের আওতায় ২৫টি কেন্দ্রীয় বিদ্যালয়ের সপ্তম শ্রেণীর ছাত্রছাত্রীদের মধ্যে ৫ হাজার ট্যাবলেট বন্টনের ব্যবস্থা করা হয়েছে। স্কুল ব্যাগের বোঝা কমানোর জন্যই এই বিশেষ উদ্যোগ। শিক্ষকরা ক্লাসরুমে ট্যাবলেট ব্যবহার করে বিজ্ঞান ও গণিতের মতো বিষয়গুলি সম্পর্কে ছাত্রছাত্রীদের শিক্ষা দেবেন।


    আজ রাজ্যসভায় এক প্রশ্নের লিখিত জবাবে এই তথ্য পেশ করে কেন্দ্রীয় মানবসম্পদ বিকাশ প্রতিমন্ত্রী শ্রী উপেন্দ্র কুশওয়াহা বলেন যে শিক্ষা হল সংবিধান অনুযায়ী কেন্দ্র ও রাজ্য উভয়েরই একটি যুগ্ম দায়িত্ব। দেশের অধিকাংশ স্কুলই রয়েছে রাজ্য সরকারগুলির দায়িত্ব ও নিয়ন্ত্রণাধীনে। তাই, স্কুল পড়ুয়াদের স্কুল ব্যাগের বোঝা কমাতে সংশ্লিষ্ট রাজ্য ও কেন্দ্রশাসিত সরকারগুলিকে উপযুক্ত পদক্ষেপ গ্রহণে উদ্যোগী হতে হবে।


    CG/SKD/DM/…

    
    
    (Release ID: 1540403) Visitor Counter : 7
    
    
      Read this release in: English