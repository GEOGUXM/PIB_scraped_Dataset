      রেলমন্ত্রক

      রেলের লাইন ও পরিকাঠামো দেখভাল ও নজরদারির জন্য মনুষ্যবিহীন ড্রোন ক্যামেরা মোতায়েন করা হবে
      Posted On: 24 JUL 2018 4:14PM by PIB Kolkata


    নয়াদিল্লি, ২০ জুলাই, ২০১৮


    রেল কর্তৃপক্ষ লাইন এবং অন্যান্য পরিকাঠামো দেখভাল ও নজরদারির জন্য বিভিন্ন ব্যবস্থা নিয়ে থাকে। এখন থেকে নির্দিষ্ট কিছু ক্ষেত্রে এই কাজের উন্নতির লক্ষ্যে সমস্ত রেল জোনকে মনুষ্যবিহীন ড্রোন ব্যবহারের নির্দেশ দেওয়া হয়েছে। রেল লাইনের সেতুগুলির যে সব অংশ দেখা যায় না, সেই ক্ষেত্রে এবং লাইনের সুনির্দিষ্ট কিছু অংশে ড্রোন ক্যামেরা ব্যবহার করা হবে। ইতিমধ্যেই দক্ষিণ-পশ্চিম রেল, রেল লাইন নজরদারির ক্ষেত্রে একটি ড্রোন ক্যামেরা সংগ্রহ করেছে। রায়বেরিলির কোচ নির্মাণ কারখানায় নজরদারির জন্য দুটি ড্রোন মোতায়েন করা হয়েছে। পশ্চিম-মধ্য রেল পরিদর্শন এবং প্রকল্প নজরদারির জন্য একটি ড্রোন ব্যবহার করছে। রেল মন্ত্রকের আওতায় বেশ কিছু রাষ্ট্রায়ত্ত সংস্থাতেও প্রকল্প নজরদারির জন্য ড্রোন ব্যবহার শুরু হয়েছে বলে রেল প্রতিমন্ত্রী শ্রী রাজেন গোহাঁই আজ রাজ্যসভায় এক প্রশ্নের লিখিত জবাবে একথা জানিয়েছেন।


    CG/PB/DM/…

    
    
    (Release ID: 1539851) Visitor Counter : 2
    
    
      Read this release in: English