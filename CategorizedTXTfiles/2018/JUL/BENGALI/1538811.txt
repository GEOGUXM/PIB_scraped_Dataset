      রেলমন্ত্রক

      দক্ষিণ-পূর্ব রেলের স্টেশনগুলিতে সৌন্দার্যয়ন প্রচেষ্টার প্রশংসা করেলেন রেলমন্ত্রী শ্রী পীযূষ গোয়েল
      Posted On: 17 JUL 2018 11:11AM by PIB Kolkata


    কলকাতা, ১৬ জুলাই, ২০১৮


    দক্ষিণ-পূর্ব রেলের স্টেশনগুলিতে সৌন্দর্যায়ন প্রচেষ্টার বিশেষ প্রশংসা করেছেন রেলমন্ত্রী শ্রী পীযূষ গোয়েল। নয়াদিল্লির রেল ভবনে শুক্রবার আয়োজিত এক অনুষ্ঠানে সৌন্দর্যায়নের সঙ্গে যুক্ত শিল্পী ও কর্মীদের তিনি পুরস্কৃত করেন। দক্ষিণ-পূর্ব রেলের আদ্রা ডিভিশনের শিল্পী তথা প্রধান টিকিট পরীক্ষক শ্রী শিবরাম বাউরিকে তিনি একটি শংসাপত্রদানের মাধ্যমে সম্মানিত করেন। পুরুলিয়া স্টেশনের ফুট ওভারব্রিজ এবং জয়চণ্ডী পাহাড় ও বরাভূম স্টেশনকে চিত্রায়িত করার জন্য শ্রী বাউরিকে উৎকর্ষ পুরস্কার দেওয়া হয়। যাত্রী সাধারণ এবং স্থানীয় জনসাধারণের বিশেষ দৃষ্টি আকর্ষণ করেছে পুরুলিয়া, জয়চণ্ডী পাহাড় ও বরাভূম স্টেশনের আর্ট ম্যুরাল চিত্রকলা। সমৃদ্ধ আঞ্চলিক ঐতিহ্য, শিল্প ও সংস্কৃতিকে ভিত্তি করে শ্রী বাউরি তাঁর কল্পনার রং-এ রাঙিয়ে তুলেছেন স্টেশনগুলির সিঁড়ির ধাপ। বিখ্যাত জয়চণ্ডী পাহাড়ের নয়নাভিরাম সৌন্দর্যকে তিনি চিত্রায়িত করেছেন জয়চণ্ডী পাহাড়ের ফুট ওভারব্রিজের সিঁড়িতে।


    স্টেশনের ফুট ওভারব্রিজের সিঁড়ির ধাপগুলিতে এই ধরণের শিল্প সৃষ্টির মূল লক্ষ্য ও উদ্দেশ্য হল দুর্ঘটনা এড়াতে ফুট ওভারব্রিজ ব্যবহারের জন্য যাত্রী সাধারণকে আকর্ষণ করা। তাছাড়া, স্টেশনগুলির পরিচ্ছন্নতা বজায় রাখতেও সাহায্য করে এই ধরণের সৌন্দার্যয়ন প্রচেষ্টা।


    CG/SKD/DM/….

    
    
    (Release ID: 1538811) Visitor Counter : 3