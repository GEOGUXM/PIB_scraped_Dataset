      রেলমন্ত্রক

      রেলের আধুনিকীকরণ এবং প্রযুক্তিগত উন্নয়নের জন্য বৈদেশিক বিনিয়োগ
      Posted On: 24 JUL 2018 4:13PM by PIB Kolkata


    নয়াদিল্লি, ২০ জুলাই, ২০১৮


    প্রত্যক্ষ বৈদেশিক বিনিয়োগের যে নীতি ২৮শে আগস্ট থেকে কার্যকর হবে তাতে রেলওয়ে পরিকাঠামো উন্নয়নের বেশ কয়েকটি ক্ষেত্রে স্বয়ংক্রিয়ভাবে বৈদেশিক বিনিয়োগ করা যাবে বলে রেল প্রতিমন্ত্রী শ্রী রাজেন গোহাঁই আজ রাজ্যসভায় এক প্রশ্নের লিখিত জবাবে জানিয়েছেন। সরকারি-বেসরকারি অংশীদারিত্বে শহরতলীর রেল করিডর প্রকল্প, দ্রুতগতির ট্রেন প্রকল্প, পণ্য চলাচলের জন্য পৃথক লাইন, কোচ এবং ইঞ্জিন নির্মাণ, রেল বৈদ্যুতিকীকরণ, সিগন্যাল ব্যবস্থা, যাত্রী টার্মিনাল এবং দ্রুতগতির গণ-পরিবহণ ব্যবস্থার ক্ষেত্রে এই নীতি কার্যকর হবে। রেলের কোন কাজকেই বেসরকারিকরণের কোন প্রস্তাব নেই বলে মন্ত্রী জানান। তবে, পরিচ্ছন্নতা, পে অ্যান্ড ইউজ শৌচাগার, রিটায়ারিং রুম, পার্কিং প্রভৃতি ক্ষেত্রে অবশ্য সরকারি-বেসরকারি অংশীদারিত্বে এবং বাইরের সংস্থাকে দিয়ে প্রয়োজনমতো কাজ করানো হতে পারে বলে তিনি জানান।


    CG/PB/DM/…

    
    
    (Release ID: 1539850) Visitor Counter : 3
    
    
      Read this release in: English