      স্বরাষ্ট্র মন্ত্রক

      প্রধানমন্ত্রী নরেন্দ্র মোদীর নেতৃত্বে পরিচালিত সংস্কার, ভারতকে বিশ্বের শীর্ষস্হানীয় অর্থনীতিতে পরিণত করবে- রাজনাথ সিং
      Posted On: 27 JUL 2018 11:42AM by PIB Kolkata


    নয়াদিল্লি, ২৬ জুলাই , ২০১৮


    কেন্দ্রীয় স্বরাষ্ট্রমন্ত্রী শ্রী রাজনাথ সিং বলেছেন- প্রধানমন্ত্রী নরেন্দ্র মোদীর নেতৃত্বে চার বছরে সরকার গৃহীত অর্থনৈতিক সংস্কারের উদ্যোগ, ভারতকে বিশ্বের শীর্ষস্হানীয় অর্থনীতিতে পরিণত করবে। নতুন দিল্লীতে কনফেডারেশন অফ অল ইন্ডিয়া ট্রেডার্স আয়োজিত ন্যাশনাল ট্রেডার্স কনক্লেভের উদ্বোধন করে তিনি বলেন- এক খ্যাতনামা পরামর্শদাতা সংস্হার সমীক্ষায় ২০১৪ সালে জানা গেছে, ভারত বিশ্বের শীর্ষস্হানীয় দশটি অর্থনৈতির মধ্যে নবম স্হানে ছিল। বর্তমানে আমরা ফ্রান্সকে ছাড়িয়ে ষষ্ঠ স্হানে উঠে এসেছি। আগামী দু-তিন বছরের মধ্যে ভারতের অর্থনীতি পাঁচটি শীর্ষস্হানীয় অর্থনীতির জায়গায় পৌঁছে যাবে বলে তিনি দৃঢ় প্রত্যয় ব্যক্ত করেন। জাতীয় আয় বৃদ্ধির বর্তমান গতিতে ২০৩০ সালের মধ্যে ভারত বিশ্বের শীর্ষস্হানীয় তিনটি অর্থনীতির স্হানে পৌঁছে যাবে বলে শ্রী রাজনাথ সিং মন্তব্য করেন।


    তিনি বলেন, বৈদেশিক বিনিয়োগকারীদের কাছে, ভারত আকর্ষণীয় হয়ে উঠেছে, গত চার বছরে ভারতে ১৫ হাজার কোটি ডলার প্রত্যক্ষ বৈদেশিক বিনিয়োগ হয়েছে ‘ সহজে ব্যবসার সুবিধা সূচকে ’ ভারতের অবস্হান ১৪২ থেকে ১০০-তে পৌঁছেছে ‘ মেক ইনি ইন্ডিয়া ’ কর্মসূচীতে উ ৎ পাদন ক্ষেত্র জোরদার হয়েছে। ২০১৪ সালে ভারতে মাত্র ২টি মোবাইল ফোন কারখানা ছিল, বর্তমানে তা বেড়ে ১২০ হয়েছে।


    শ্রী সিং বলেন, দেশকে এগিয়ে নিয়ে যেতে অর্থনীতিবিদের চাইতে, একজন প্রকৃত দ্রষ্টার প্রয়োজন। প্রধানমন্ত্রী মোদীই দেশের অর্থনীতিতে কাঠামোগত ও পদ্ধতিগত সংস্কারের সূচনা করেছেন। প্রত্যক্ষ সুবিধা হস্তান্তর, অভিন্ন পণ্য ও পরিষেবা কর দেউলিয়া আইন সংশোধন, ঐতিহাসিক বিমুদ্রাকরণের মতো পদক্ষেপের ফলে গত চার বছরে ভারতের জাতীয় আয় বৃদ্ধির হার, মুদ্রাস্ফীতির হারকে ছাপিয়ে গেছে বলে শ্রী সিং উল্লেখ করেন।


    ব্যবসায়ীদের দেশের অর্থনীতির স্তম্ভ হিসাবে বর্ণনা করে স্বরাষ্ট্রমন্ত্রী ভারতের অর্থনৈতিক উন্নয়নে ব্যবসায়ীদের সহযোগিতা আহ্বান করেন।


    CG/PB /NS…

    
    
    (Release ID: 1540397) Visitor Counter : 3
    
    
      Read this release in: English