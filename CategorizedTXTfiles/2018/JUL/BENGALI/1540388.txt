      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      রুগ্ন ও লোকসানে চলা কেন্দ্রীয় রাষ্ট্রায়ত্ত সংস্থাগুলি বন্ধ করে দেওয়ার নীতি-নির্দেশিকায় সংশোধন
      Posted On: 27 JUL 2018 11:34AM by PIB Kolkata


    নয়াদিল্লি , ২৬ জুলাই ২০১ ৮


    রুগ্ন ও লোকসানে চলা কেন্দ্রীয় রাষ্ট্রায়ত্ত সংস্থাগুলি নির্দিষ্ট সময়সীমার মধ্যে বন্ধ করে দেওয়া এবং সুষ্ঠুভাবে সম্পত্তির রফা নিয়ে যে নীতি-নির্দেশিকা রয়েছে, তা রাষ্ট্রায়ত্ত উদ্যোগ দপ্তর গত ১৪ জুন সংশোধন করেছে। নতুন এই নীতি-নির্দেশিকা পূর্ববর্তী নীতি-নির্দেশিকার (২০১৬-র ৭ সেপ্টেম্বর জারি) পরিবর্তে কার্যকর হচ্ছে।


    নতুন এই নীতি-নির্দেশিকায় রুগ্ন ও লোকসানে চলা রাষ্ট্রায়ত্ত সংস্থাগুলি বন্ধ করে দেওয়া ও সুষ্ঠুভাবে সম্পদের রফা নিয়ে কি প্রক্রিয়া প্রতি ধাপে অবলম্বন করতে হবে, তা বলা হয়েছে। পুরো প্রক্রিয়াটিকে ১৩ মাসের মধ্যে সম্পূর্ণ করার কথাও সেখানে উল্লেখ রয়েছে।


    বন্ধ হতে চলা বা ইতিমধ্যেই ঘোষিত হওয়া রাষ্ট্রায়ত্ত সংস্থার জমিতে আবাসন নির্মাণের ওপর গুরুত্ব দেওয়ার কথা ঐ নির্দেশিকায় বলা হয়েছে। রাজ্যসভায় আজ (বৃহস্পতিবার) এক প্রশ্নের লিখিত জবাবে একথা জানান ভারী শিল্প ও রাষ্ট্রায়ত্ত উদ্যোগ প্রতিমন্ত্রী শ্রী বাবুল সুপ্রিয়। তিনি আরও জানান, বন্ধ হতে চলা রাষ্ট্রায়ত্ত সংস্থার কর্মীদের স্বেচ্ছা অবসর বাবদ ২০০৭-এর জাতীয় বেতন কাঠামো অনুযায়ী প্রাপ্য পাওয়া মেটানো হয়।


    CG / BD / SB…

    
    
    (Release ID: 1540388) Visitor Counter : 6
    
    
      Read this release in: English