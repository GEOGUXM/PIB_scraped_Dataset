      উপ-রাষ্ট্রপতিরসচিবালয়

      সমস্ত বিশ্ববিদ্যালয়কে স্থানীয় এলাকার মাতৃভাষায় বিজ্ঞান ও প্রযুক্তি সহ অন্যান্য বিষয়ও শিক্ষাদানের আহ্বান জানালেন উপ-রাষ্ট্রপতি পণ্ডিচেরী বিশ্ববিদ্যালয়ের অধ্যাপক মণ্ডলী ও ছাত্রছাত্রীদের উদ্দেশে ভাষণ দিলেন শ্রী নাইডু
      Posted On: 09 JUL 2018 11:33AM by PIB Kolkata


    নয়াদিল্লি , ০ ৬ জুলাই ২০১ ৮


    দেশের সমস্ত বিশ্ববিদ্যালয়কে স্থানীয় এলাকার মাতৃভাষায় বিজ্ঞান ও প্রযুক্তি সহ বিভিন্ন বিশয়ে শিক্ষাদানের আহ্বান জানালেন উপ-রাষ্ট্রপতি শ্রী এম ভেঙ্কাইয়া নাইডু। শ্রী নাইডু শুক্রবার (৭ জুলাই) পণ্ডিচেরী বিশ্ববিদ্যালয়ের অধ্যাপক মণ্ডলী ও ছাত্রছাত্রীদের উদ্দেশে ভাষণ দিচ্ছিলেন।


    শিক্ষা প্রতিষ্ঠানগুলিতে শিক্ষাদান পদ্ধতির পুনরুজ্জীবন ঘটিয়ে ছাত্রছাত্রীদের মেধা ও বুদ্ধিমত্তাকে বের করে আনার কথা উল্লেখ করে উপ-রাষ্ট্রপতি বিশ্ববিদ্যালয়গুলিকে উদ্ভাবন ও গবেষণা ক্ষেত্রে বিশ্বমানের উৎকর্ষ কেন্দ্রে পরিবর্তন করার ওপর গুরুত্ব দেন। তিনি আরও বলেন, উচ্চ শিক্ষা প্রতিশঠানগুলিকেই তাদের কার্যক্রম সুষ্ঠুভাবে পরিচালনার ওপর নজর দিতে হবে। সেই সঙ্গে, কোন্‌ কোন্‌ ক্ষেত্রে সংস্কারের প্রয়োজন রয়েছে, তা নিজেদেরকেই চিহ্নিত করতে হবে।


    একুশ শতকের এই বিশ্বে যে ধরণের জ্ঞান ও দক্ষতার প্রয়োজন রয়েছে, তা মানব-মূলধনের সম্ভাবনাকে পূর্ণ সদ্ব্যবহারের মাধ্যমে পূরণ করা সম্ভব বলে মন্তব্য করলেন উপ-রাষ্ট্রপতি। তিনি বিশ্ববিদ্যালয়গুলিকে নতুন পাঠ্যসূচি তৈরির পাশাপাশি শিক্ষা প্রদান পদ্ধতিতে মানোন্নয়নের কথা বলেন যাতে, ছাত্রছাত্রীরা বর্তমান চ্যালেঞ্জগুলির সম্মুখীন হতে প্রস্তুত হয়। উচ্চ শিক্ষা প্রতিষ্ঠানগুলি থেকে উত্তীর্ণ ছাত্রছাত্রীদের কর্মযোগ্য দক্ষতাও যাতে সমানভাবে থাকে, তার গুরুত্বের কথাও তিনি উল্লেখ করেন।


    ব্যক্তিবিশেষ ও বৃহত্তর অর্থে আর্থ-সামাজিক পরিবর্তনের ক্ষেত্রে শিক্ষাকে হাতিয়ার হিসাবে বর্ণনা করে উপ-রাষ্ট্রপতি বলেন, শিক্ষার মাধ্যমে মানুষের সেরা দিকটা বের করা এবং তার প্রকৃত উন্নয়ন সম্ভব। তিনি বলেন, শিক্ষণ এক ধারাবাহিক প্রক্রিয়া, ডিগ্রি অর্জনের পরেও এর কোনও শেষ নেই।


    উপ-রাষ্ট্রপতি আরও বলেন, শিক্ষার প্রতি ভালোবাসা ও সমাধানের অভীষ্ট লক্ষ্যে পৌঁছানোর মতো গুরুত্বপূর্ণ বিষয়গুলিকে প্রতিটি বিদ্যালয় ও বিশ্ববিদ্যালয়ের শিক্ষা ব্যবস্থার অভিন্ন অঙ্গ করে তুলতে হবে । ভারতীয় বিশ্ববিদ্যালয়গুলিতে শিক্ষা ব্যবস্থার মান আরও বাড়ানোর প্রয়োজনীয়তা রয়েছে বলেও উপ-রাষ্ট্রপতি মন্তব্য করেন।


    CG/ BD / SB…

    
    
    (Release ID: 1538109) Visitor Counter : 5
    
    
      Read this release in: English