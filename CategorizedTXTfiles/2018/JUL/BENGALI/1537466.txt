      কৃষিমন্ত্রক

      পশ্চিমবঙ্গে গ্রামীণ পরিকাঠামো প্রকল্পে নাবার্ডের অর্থ মঞ্জুর
      Posted On: 03 JUL 2018 4:26PM by PIB Kolkata


    কলকাতা, ০৩ জুলাই , ২০১৮


    নাবার্ড ২০১৮-১৯-এর প্রথম ত্রৈমাসিকে গ্রামীণ পরিকাঠামো উন্নয়ন তহবিলের আওতায় পশ্চিমবঙ্গের জন্য ৭৫৩ কোটি ৫৩ লক্ষ টাকা মঞ্জুর করেছে। এই অর্থ ছয়টি সৌর বিদ্যুৎ প্রকল্প, একটি মাঝারি কৃষি, সেচ, পাঁচটি ক্ষুদ্র-সেচ, ১২টি বন্যা নিয়ন্ত্রণ প্রকল্প সহ ৮৬টি গ্রামীণ পরিকাঠামো প্রকল্পে খরচ করা হবে। এছাড়াও, গ্রামীণ সড়ক ও সেতু নির্মাণ মতো ৫৭টি প্রকল্প রয়েছে যেগুলির খরচও ঐ তহবিল থেকে মোটানো হবে।


    সৌরবিদ্যুৎ প্রকল্পগুলি থেকে বার্ষিক ৮৮.৬১ মেগা ইউনিট বিদ্যুৎ উৎপাদিত হবে। এই বিদ্যুৎ গ্রিডে সরবরাহ করা হবে। সেইসঙ্গে, পরিবেশ ধ্বংসকারি কার্বনডাই অক্সাইড গ্যাসের নির্গমন কয়েক লক্ষ টন কমানো সম্ভব হবে। কৃষি সেচ প্রকল্পগুলির মাধ্যমে ১১ হাজার ৫৫৪ হেক্টর জমিতে চাষের জল পৌঁছাবে। এমনকি, জলের অপচয় কমাতেও সহায়ক হবে। বাড়ি-ঘর ও সম্পত্তি সহ চাষের জমিকে নদীর বন্যা ও নদীপাড়ের অবক্ষয়ের হাত থেকে রক্ষা করতে বন্যা নিয়ন্ত্রণ কর্মসূচি গ্রহণ করা হয়েছে। এই কর্মসূচিতে ১৫৫টি গ্রামে বন্যা-নিয়ন্ত্রন সংক্রান্ত কাজকর্ম পরিচালিত হবে।


    গ্রামীণ সড়ক প্রশস্তকরণ ও সেগুলিকে আরও শক্তিশালী করে তোলার জন্য ১৪টি জেলার প্রায় ৩৫৩ কিলোমিটার দীর্ঘ মোট ৫৭টি সড়ক প্রকল্পের কাজ গ্রহণ করা হচ্ছে। গ্রামীণ সেতু নির্মাণের ফলে বিভিন্ন ক্ষেত্রে দূরত্ব ৮২ কিলোমিটার হ্রাস পাবে।


    CG/BD /NS/…

    
    
    (Release ID: 1537466) Visitor Counter : 8
    
    
      Read this release in: English