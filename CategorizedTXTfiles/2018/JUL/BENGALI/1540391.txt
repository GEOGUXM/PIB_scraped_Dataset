      শ্রমওকর্মসংস্থানমন্ত্রক

      সামাজিক নিরাপত্তার কর্মসূচি
      Posted On: 27 JUL 2018 11:37AM by PIB Kolkata


    নয়াদিল্লি, ২৬ জুলাই , ২০১৮


    কেন্দ্রীয় শ্রম ও কর্মসংস্হান দপ্তর বিড়ি শ্রমিক সিনেমা শিল্পের সঙ্গে যুক্ত শ্রমিক এবং বিভিন্ন ধরনের খনি শ্রমিকদের জন্য স্বাস্হ্য, শিক্ষা ও আবাসন ক্ষেত্রে নানা ধরনের কল্যামূলক কর্মসূচি রূপায়ণ করে থাকে। আগে বিভিন্ন ধরনের সেস থেকে এইসব কল্যাণমূলক প্রকল্পের ব্যয় নির্বাহ করা হত। বর্তমানে জি.এস.টি চালু হওয়ার পর ভারতের কনসলিডেটেড ফান্ড বা সংহত তহবিল থেকে এইসব প্রকল্পের জন্য ব্যয় করা হয়ে থাকে। নতুন গৃহ নির্মানের জন্য শ্রমিকদের তিনটি কিস্তিতে দেড় লক্ষ টাকা ভর্তুকি দেওয়া হয়। শ্রমিকদের সন্তানদের প্রথম থেকে দ্বাদশ শ্রেণী পর্যন্ত শিক্ষার জন্য প্রতিবছর ২৫০ টাকা থেকে ১৫০০ টাকা পর্যন্ত আর্থিক সহায়তা দেওয়া হয়। এছাড়া সারা দেশের শ্রমিক কল্যাণ সংগঠনের আওতায় ১২টি হাসপাতাল এবং ২৮৬টি চিকিৎসাকেন্দ্র থেকে শ্রমিক এবং তার পরিবারের সদস্যদের জন্য স্বাস্হ্য পরিষেবা দেওয়া হয়ে থাকে। এছাড়াও আম আদমি বিমা যোজনাকে প্রধানমন্ত্রী জীবন জ্যোতি বিমা যোজনা এবং প্রধানমন্ত্রী সুরক্ষা বিমা যোজনার সাথে যুক্ত করে অংসগঠিত ক্ষেত্রের শ্রমিকদের জীবনবিমার সুবিধা দেওয়া হয়ে থাকে। কেন্দ্রীয় সরকার এই ক্ষেত্রে প্রিমায়ামের ৫০ % দেয় এবং রাজ্য সরকারগুলিকে বাকি ৫০ % দেওয়ার জন্য অনুরোধ জানানো হয়েছে। কেন্দ্রীয় শ্রম এবং কর্মসংস্হান দপ্তরের প্রতিমন্ত্রী (স্বাধীন দায়িত্ব) শ্রী সন্তোষ কুমার গাঙ্গোয়ার এক প্রশ্নের লিখিত জবাবে এই কথা জানিয়েছেন।


    CG/PB /NS…

    
    
    (Release ID: 1540391) Visitor Counter : 3
    
    
      Read this release in: English