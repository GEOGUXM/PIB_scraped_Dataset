      মন্ত্রিসভারঅর্থনৈতিকবিষয়সংক্রান্তকমিটি

      মহারাষ্ট্রের খরাপ্রবণ অঞ্চলগুলিতে কেন্দ্রীয় সহায়তায় বিশেষ সেচ প্রকল্প নির্মাণে সম্মতি কেন্দ্রীয় মন্ত্রিসভার
      Posted On: 19 JUL 2018 11:48AM by PIB Kolkata


    নয়াদিল্লি, ১৮ জুলাই, ২০১৮


    মহারাষ্ট্রের মারাঠাওয়াড়া, বিদর্ভ এবং অন্যান্য খরাপ্রবণ এলাকায় ৮৩টি ক্ষুদ্র জলসেচ প্রকল্প এবং আটটি বড় ও মাঝারি ধরণের সেচ প্রকল্পের নির্মাণ কাজ সম্পূর্ণ করার বিষয়ে অনুমোদন দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি। কেন্দ্রীয় সরকারের অর্থানুকূল্যে এই প্রকল্পগুলি বাস্তবায়িত হবে। কমিটির বৈঠকে নেতৃত্ব দেন প্রধানমন্ত্রী শ্রী নরেন্দ্র মোদী।


    প্রকল্পগুলির নির্মাণ কাজ সম্পূর্ণ হলে প্রকল্পাধীন এলাকাগুলিতে কৃষিকাজে জলের যোগান ও ব্যবহার সম্পর্কে নিশ্চিত হতে পারবেন কৃষিজীবীরা। এর সুবাদে শস্যের উৎপাদন বৃদ্ধির পাশাপাশি কৃষকদের আয় ও উপার্জনও উল্লেখযোগ্য মাত্রায় বৃদ্ধি পাবে।


    প্রকল্পগুলির আওতায় মারাঠাওয়াড়া, বিদর্ভ এবং অবশিষ্ট মহারাষ্ট্রের বিভিন্ন খরাপ্রবণ অঞ্চলের অতিরিক্ত ৩.৭৭ লক্ষ হেক্টর জমিকে নিয়ে আসার সম্ভাবনা বেশ উজ্জ্বল বলে মনে করা হচ্ছে। মহারাষ্ট্রে যে আরও ২৬টি বড় ও মাঝারি সেচ প্রকল্প বর্তমানে নির্মিত হচ্ছে, এই বিশেষ প্রকল্পগুলি তার অতিরিক্ত। ২৬টি সেচ প্রকল্পের কাজ আগামী বছরের ডিসেম্বরের মধ্যে সম্পূর্ণ করার পরিকল্পনা রয়েছে। প্রকল্পগুলির অগ্রগতির বিষয়টির ওপর নজর রাখবে কেন্দ্র ও রাজ্য পর্যায়ের জল কমিশন। প্রকল্প নির্মাণকালে অদক্ষ, অর্ধ-দক্ষ ও দক্ষ শ্রমিক-কর্মচারীদের জন্য প্রায় ৩৪১ লক্ষ শ্রমদিবস সৃষ্টি হবে বলে আশা করা হচ্ছে।


    CG/SKD/DM/…

    
    
    (Release ID: 1539201) Visitor Counter : 5
    
    
      Read this release in: English