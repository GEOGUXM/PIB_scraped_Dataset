      রেলমন্ত্রক

      কার্গিল বিজয় দিবস উদযাপনের অঙ্গ হিসাবে ভারতীয় সেনার মোটর সাইকেল অভিযানের সূচনা
      Posted On: 04 JUL 2018 11:35AM by PIB Kolkata


    নয়াদিল্লি , ০৩ জুলাই ২০১ ৮


    কার্গিল বিজয় দিবস উদযাপনের অঙ্গ হিসাবে ভারতীয় সেনাবাহিনীর মোটর সাইকেল অভিযান গতকাল (সোমবার) শুরু হয়েছে। ১৯৯৯ সালে ভারতীয় সেনার ‘অপারেশন বিজয়’-এর স্মরণে প্রতি বছর ২৬ জুলাই কার্গিল বিজয় দিবস উদযাপন করা হয়। এই অভিযানে সেনা পুলিশের মর্যাদাসম্পন্ন শ্বেত অশ্ব মোটর বাইক বাহিনীর সেনানীরা রয়েছেন। সোমবার (২ জুলাই) বেঙ্গালুরু থেকে অভিযানের সূচনা হয়েছে। অভিযাত্রী মোটর সাইক্লিস্টরা ৩ হাজার ২৫০ কিলোমিটার পথ পাড়ি দিয়ে ২৪ দিন পর ২৬ জুলাই জম্মু ও কাশ্মীরের দ্রাস সেক্টরে কার্গিল যুদ্ধ স্মারকে গিয়ে পৌঁছবে।


    এই অভিযানের উদ্দেশ্য হ’ল সৌভ্রাতৃত্ব বোধকে আরও মজবুত করা, কার্গিল যুদ্ধে শহীদ সেনানীদের সর্বোচ্চ আত্মত্যাগের প্রতি শ্রদ্ধা ও সম্মান প্রদর্শন এবং যুবসম্প্রদায়কে সেনাবাহিনীতে সামিল হতে উৎসাহিত করা।


    উল্লেখ করা যেতে পারে, সেনাপুলিশের ‘শ্বেত অশ্ব’ মোটর সাইকেল বাহিনী ১৯৫২ সালে ফৈজাবাদে গড়ে ওঠে। এরপর থেকে এই বাহিনী বিভিন্ন জাতীয় ও আন্তর্জাতিক অনুষ্ঠানে নিজেদের কুশলতা প্রদর্শন করেছে। এই বাহিনীর একাধিক সাফল্যের মধ্যে তিনটি গিনেজ বুক ওয়ার্ল্ড রেকর্ড রয়েছে।


    CG/BD / SB…

    
    
    (Release ID: 1537534) Visitor Counter : 3