      প্রধানমন্ত্রীরদপ্তর

      প্রধানমন্ত্রী নতুন দিল্লীতে আর্কিওলজিক্যাল সার্ভে অফ ইন্ডিয়ার নতুন সদর দপ্তরের উদ্বোধন করলেন
      Posted On: 13 JUL 2018 12:22PM by PIB Kolkata


    নয়াদিল্লি, ১২ জুলাই , ২০১৮


    প্রধানমন্ত্রী শ্রী নরেন্দ্র মোদী আজ নতুন দিল্লীর তিলক মার্গে ভারতের পুরাতত্ত্ব সর্বেক্ষণ বিভাগ বা আর্কিওলজিক্যাল সার্ভের নতুন মুখ্য কার্যালয় ধারোহর ভবনের উদ্বোধন করলেন।


    অনুষ্ঠানে প্রধানমন্ত্রী বলেন, পুরাতত্ত্ব সর্বেক্ষণ বিভাগ বিগত দেড়শো বছর ধরে অসাধারণ কাজ করে চলেছে।


    প্রধানমন্ত্রী দেশের ইতিহাস ও সমৃদ্ধ পুরাতত্ত্বিক ঐতিহ্যের বিষয়ে গর্ববোধ করার ওপর গুরুত্ব আরোপ করেন। তিনি বলেন, নিজের নিজের শহর, নগর ও অঞ্চলের স্হাপত্য সম্পর্কে জানার ব্যাপারে অগ্রণী হওয়া উচিত। স্হানীয় স্হাপত্যকে বিদ্যালয়ের পাঠ্যসূচীর অঙ্ক করা যেতে পারে। এই প্রসঙ্গে তিনি এও উল্লেখ করেন যে স্হানীয় পর্যটনের গাইডরা, যাঁরা অঞ্চলের ইতিহাস ও ঐতিহ্য সম্বন্ধে অবগত, এক্ষেত্রে গুরুত্বপূর্ণ্ ভূমিকা পালন করতে পারেন।


    তিনি বলেন, প্রত্যেকটি পুরাতাত্ত্বিক আবিস্কারের পেছনে পুরাতত্ত্ববিদের বহুদিনের কষ্টসাধ্য পরিশ্রমের এক-একটি নিজস্ব কাহিনী থাকে। এই প্রসঙ্গে তিনি স্মরণ করেন কয়েক বছর আগে ভারত ও ফ্রান্সের একটি যৌথ দলের পুরাতাত্ত্বিক আবিস্কার স্বচক্ষে দেখতে কিভাবে তিনি আর তৎকালীন ফরাসী রাষ্ট্রপতি চন্ডীগড়ে গিয়েছিলেন।


    প্রধানমন্ত্রী বলেন, ভারতকে সারা বিশ্বের সামনে গর্ব ও আত্মবিশ্বাসের সঙ্গে নিজের মহান ঐতিহ্য তুলে ধরতে হবে।


    পুরাতাত্ত্বিক বিভাগের নতুন সদরদপ্তরে দেশজ পদ্ধতিতে নির্মিত বিভিন্ন অত্যাধুনিক ব্যবস্হা যেমন বিদ্যুৎ-সাশ্রয়ী আলো ও বৃষ্টিজল ব্যবহারের ব্যবস্হা রয়েছে। এই দপ্তরটিতে একটি কেন্দ্রীয় পুরাতত্ত্বিক পাঠাগার রয়েছে, যেখানে প্রায় দেড় লক্ষ বই ও পত্রিকার সংগ্রহ রয়েছে।


    CG/SC /NS/…

    
    
    (Release ID: 1538536) Visitor Counter : 5
    
    
      Read this release in: English