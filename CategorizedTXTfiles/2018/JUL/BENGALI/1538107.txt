      অর্থমন্ত্রক

      ৪৩ কোটি টাকার জিএসটি ফাঁকি, দু’জন আধিকারিক গ্রেপ্তার
      Posted On: 09 JUL 2018 11:32AM by PIB Kolkata


    কলকাতা, ০ ৬ জুলাই ২০১ ৮


    জাল জিএসটি চালানের মাধ্যমে প্রায় ৪৩ কোটি টাকা কর ফাঁকির একটি প্রতারণার ঘটনা শুক্রবার হাওড়া সিজিএসটি কমিশনারেটের নজরে এসেছে। হুগলি ও হাওড়াতে এই কর ফাঁকির অভিযোগে দু’জন অধিকর্তা সহ অন্য এক ব্যক্তিকেও গ্রেপ্তার করা হয়েছে। গোপন তথ্যের ভিত্তিতে অনুসন্ধান চালিয়ে এই কর ফাঁকির ঘটনার হদিশ পাওয়া যায়। এই প্রতারণার শিকড় কত দূর বিস্তৃত তা প্রকাশ্যে আনতে তদন্ত চলছে।


    প্রাথমিক তদন্তে জানা গেছে যে, কর ফাঁকি সংক্রান্ত জিএসটি চালানগুলি ৬৩ জন জিএসটি করদাতাকে দেওয়া হয়েছিল। কোনও পণ্য ও পরিষেবা প্রদান ছাড়াই ঐ চালানগুলি দেওয়া হয়েছিল বলে জানা গেছে। কয়েকটি ক্ষেত্রে পণ্য ও পরিষেবার প্রাপকের অস্তিত্বই পাওয়া যায়নি, যদি তাদের পক্ষ থেকে চালান তৈরি করা হয়েছিল। এমনকি, পণ্য ও পরিষেবা প্রদান না করেই তারা অন্য করদাতাদের নামে বকেয়া চালান তৈরি করেছিল।


    উল্লেখ করা যেতে পারে, সিজিএসটি আইনের ১৩২ নম্বর ধারা অনুযায়ী পণ্য ও পরিষেবা প্রদান না করেই তার ভিত্তিতে চালান বা বিল তৈরি করা এবং ইনপুট ট্যাক্স ক্রেডিটের অবৈধ সুবিধা গ্রহণ শাস্তিযোগ্য অপরাধ।


    CG/ BD / SB……

    
    
    (Release ID: 1538107) Visitor Counter : 2