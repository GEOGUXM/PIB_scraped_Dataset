      প্রতিরক্ষামন্ত্রক

      ভারতীয় সেনাবাহিনী এবং ভারতের স্টেট ব্যাঙ্কের মধ্যে প্রতিরক্ষা দপ্তরের বেতনের প্যাকেজ সংক্রান্ত একটি সমঝোতা স্বাক্ষরিত হয়েছে
      Posted On: 13 JUL 2018 12:40PM by PIB Kolkata


    নয়াদিল্লি , ১২ জুলাই ২০১ ৮


    ২০১৮-র ১২ জুলাই ভারতীয় সেনা বাহিনী ও ভারতীয় স্টেট ব্যাঙ্কের মধ্যে প্রতিরক্ষা বিভাগের বেতনের প্যাকেজ সংক্রান্ত একটি সমঝোতা স্বাক্ষরিত হয়েছে। সেনাবাহিনীর মহানির্দেশক (এমপি অ্যান্ড পিএস) লেঃজেঃ এস কে সাইনি এবং এসবিআই-এর চিফ জেনারেল ম্যানেজার (ব্যক্তিগত ব্যাঙ্কিং) এই সমঝোতায় স্বাক্ষর করেন।


    ২০১১ সালে প্রথম এসবিআই এবং ভারতীয় সেনাবাহিনীর মধ্যে এই ধরণের সমঝোতাপত্র স্বাক্ষরিত হয়েছিল। ২০১৫ সালে এই সমঝোতাটি পুনর্নবীকরণ করা হয়েছিল। কর্মরত সেনাকর্মী, পেনশন প্রাপক ও তাঁদের পরিবারের চাহিদা মেটানোর লক্ষ্যে সমঝোতাটি সংশোধন করা হয়েছে । নতুন এই সমঝোতায় নিঃশুল্ক দুর্ঘটনা বিমার সুবিধা, স্থায়ীভাবে অঙ্গহানীর জন্য নিঃশুল্ক বিমার ব্যবস্থা এবং মৃত সৈনিক ও তাঁদের পরিবারের জন্য অন্যান্য দুর্ঘটনার সুবিধা দেওয়া হবে। এর ফলে, এসবিআই-এ যাঁদের অ্যাকাউন্ট রয়েছে, সেইসব কর্মরত ও অবসরপ্রাপ্ত সেনাকর্মীরা এই সুবিধা পাবেন। ২০১৯ সালের ৩রা জানুয়ারি পর্যন্ত এই সমঝোতাটি কার্যকর থাকবে এবং পরবর্তী সময়ে তা পর্যালোচনা/পুনর্নবীকরণ করার সংস্থানও রাখা হয়েছে।


    CG/ PB / SB…

    
    
    (Release ID: 1538538) Visitor Counter : 10
    
    
      Read this release in: English