      মানবসম্পদবিকাশমন্ত্রক

      ভ্যাঙ্কুভারে পাঁচদিনের বিশ্ব সংস্কৃত সম্মেলনের সূচনা আগামীকাল
      Posted On: 10 JUL 2018 2:42PM by PIB Kolkata


    নয়াদিল্লি, ৯ জুলাই, ২০১৮


    সপ্তদশ বিশ্ব সংস্কৃত সম্মেলন শুরু হতে চলেছে আগামীকাল (১০ই জুলাই) কানাডার ভ্যাঙ্কুভারে, চলবে আগামী ১৩ই জুলাই পর্যন্ত। সম্মেলনের উদ্বোধন করবেন কেন্দ্রীয় মানবসম্পদ বিকাশ মন্ত্রী শ্রী প্রকাশ জাভড়েকর। এবারের সম্মেলনে প্রতিনিধিত্ব করবেন বিশ্বের ৪০টি দেশের ৫০০ জনেরও বেশি পণ্ডিত ও বিদগ্ধজন। গবেষণাপত্র উপস্থাপনার পাশাপাশি আলোচনা ও মতবিনিময়ের অনুষ্ঠানেও মিলিত হবেন তাঁরা।


    বৈদিক সাহিত্যে নারী শিক্ষার ইতিহাস; সংস্কৃত ভাষায় রচিত বৌদ্ধ পাণ্ডুলিপি; যোগ আহুতি ও মীমাংসা; সাংখ্য প্রতিষ্ঠার লক্ষ্যে যুক্তিদীপিকা; ভাগবত পুরাণের ব্যাখ্যা এবং গার্গীজ্যোতিষ সম্পর্কে গবেষণা সহ বিভিন্ন বিষয়ে বিশেষ আলোচনাসভাও আয়োজিত হবে সম্মেলনের বিভিন্ন দিনে। পাঁচদিনের এই সম্মেলনে উপস্থাপিত হবে বিভিন্ন বিষয়ের ওপর ৫০০টিরও বেশি গবেষণাপত্র।


    বিশ্ব সংস্কৃত সম্মেলনের উদ্যোগ-আয়োজনের মূল উদ্দেশ্য হল বিশ্বের সর্বত্র সংস্কৃত ভাষার প্রসার ও সংরক্ষণ। প্রতি তিন বছর অন্তর বিশ্বের বিভিন্ন দেশে এই সম্মেলনের আয়োজন করা হয়ে থাকে । ভারতে এ পর্যন্ত তিনবার এই সম্মেলনের আয়োজন করা হয়েছে ।


    কেন্দ্রীয় মানবসম্পদ বিকাশ মন্ত্রী ছাড়াও সম্মেলনের ভারতীয় প্রতিনিধিদলে রয়েছেন ১০ জন পণ্ডিত ও বিদগ্ধজন এবং দু’জন সরকারি আধিকারিক।


    CG/SKD/DM/…

    
    
    (Release ID: 1538228) Visitor Counter : 5
    
    
      Read this release in: English