      স্বরাষ্ট্র মন্ত্রক

      ঢাকায় ভারত-বাংলাদেশ স্বরাষ্ট্র মন্ত্রী পর্যায়ের ষষ্ঠ বৈঠকে বাংলাদেশের স্বরাষ্ট্র মন্ত্রী শ্রী আসাজুজ্জামান খানের সঙ্গে শ্রী রাজনাথ সিং
      Posted On: 17 JUL 2018 11:09AM by PIB Kolkata


    নয়াদিল্লি, ১৬ জুলাই, ২০১৮


    ঢাকায় রবিবার (১৫ জুলাই, ২০১৮) ভারত ও বাংলাদেশের স্বরাষ্ট্র মন্ত্রী পর্যায়ের ষষ্ঠ বৈঠকে যৌথ নেতৃত্ব দেন ভারত ও বাংলাদেশের স্বরাষ্ট্র মন্ত্রীদ্বয়। সন্ত্রাস প্রতিরোধ, দু’দেশের নিরাপত্তা সংস্থাগুলির মধ্যে সহযোগিতার প্রসার তথা দক্ষতা ও ক্ষমতা বৃদ্ধি প্রচেষ্টা, সীমান্ত ব্যবস্থাপনা এবং জাল টাকা বিনিময়, মাদক ও মানব পাচার সহ বিভিন্ন অবৈধ কার্যকলাপ প্রতিরোধের মতো বিষয়গুলি বৈঠকে আলোচিত হয় শ্রী রাজনাথ সিং এবং মিঃ আসাদুজ্জামান খানের মধ্যে।


    ভারতের প্রধানমন্ত্রী শ্রী নরেন্দ্র মোদী এবং বাংলাদেশের প্রধানমন্ত্রী শ্রীমতী শেখ হাসিনার সুযোগ্য নেতৃত্বে দু’দেশের মধ্যে দ্বিপাক্ষিক সম্পর্কের অগ্রগতির বিষয়গুলিও আলোচিত হয় এই বৈঠকে। দুই পক্ষই আস্থা, মৈত্রী ও সমঝোতার ভিত্তিতে দু’দেশের জনসাধারণের পারস্পরিক কল্যাণের স্বার্থে দ্বিপাক্ষিক সম্পর্ককে আরও শক্তিশালী করে তোলার অঙ্গীকার গ্রহণ করেন।


    দু’দেশের মধ্যে পর্যটনের ক্ষেত্রে ভিসা ব্যবস্থাকে আরও উদার করে তুলতে সংশোধিত পর্যটন ব্যবস্থা, ২০১৮ (আরটিএ, ২০১৮) স্বাক্ষরের ঘটনাও ঐদিন প্রত্যক্ষ করেন দুই স্বরাষ্ট্র মন্ত্রী। এটি রূপায়িত হলে কর্মসংস্থানের ক্ষেত্রে দু’দেশে অবস্থানের সময়কাল বৃদ্ধি ছাড়াও ছাত্র ভিসার ক্ষেত্রেও বেশ কিছু সুবিধা পাওয়া যাবে।


    বৈঠকের আগে ঢাকার ধানমুন্ডিতে বঙ্গবন্ধু মিউজিয়ামে বাংলাদেশের প্রতিষ্ঠাতা বঙ্গবন্ধু শেখ মুজিবর রহমানের প্রতিকৃতিতে মাল্যার্পণের মাধ্যমে শ্রদ্ধা জানান শ্রী রাজনাথ সিং। ঢাকেশ্বরী মন্দিরে প্রার্থনাও জানান তিনি।


    তিনদিনের বাংলাদেশ সফর শেষে ঢাকা থেকে নয়াদিল্লিতে প্রত্যাবর্তনের আগে এক ট্যুইট বার্তায় শ্রী রাজনাথ সিং বলেন যে, বাংলাদেশের নাগরিকদের আন্তরিকতা ও আতিথেয়তায় তিনি অভিভূত । ভারত-বাংলাদেশ মৈত্রী চিরজীবী হোক।


    CG/SKD/DM/….

    
    
    (Release ID: 1538809) Visitor Counter : 3
    
    
      Read this release in: English