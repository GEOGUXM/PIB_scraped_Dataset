      শিল্পওবাণিজ্যমন্ত্রক

      চিংড়ি রপ্তানিকারী চাষীদের পরিচয়পত্র দেওয়ার উদ্যোগ নিল এমপিইডিএ
      Posted On: 03 JUL 2018 4:27PM by PIB Kolkata


    কলকাতা, ০৩ জুলাই , ২০১৮


    উপকূলবর্তী জেলাগুলির চিংড়ি রপ্তানীকারকদের পরিচয়পত্র দেওয়ার উদ্যোগ গ্রহণ করেছে সামুদ্রিক পণ্য-রপ্তানি উন্নয়ন কর্তৃপক্ষ বা এমপিইডিএ। মাস্টার কার্ডের মতো এই পরিচয়পত্রে কিউ আর কোড থাকবে। এরফলে, জনৈক চিংড়ি চাষীর যাবতীয় মৌলিক তথ্য, চিংড়ি চাষের স্হান প্রভৃতি জিপিএস ব্যবস্হার মাধ্যমে জানা সম্ভব হবে।


    রপ্তানি-কেন্দ্রিক সমস্ত চিংড়ি খামারকে ডিজিটাল এনরোলমেন্ট বা পরিচয় জ্ঞাপক ব্যবস্হার আওতায় নিয়ে আসতে এমপিইডিএ বিশেষ অভিযান চালাবে। বিভিন্ন জেলায় গ্রামস্তরীয় বৈঠকের মাধ্যমে পরিচয়পত্র প্রদানের পরিকল্পনা করছে কর্তৃপক্ষ। এ জন্য চিংড়ি চাষীদের যে কোনও সচিত্র পরিচয়পত্র নিয়ে আসতে হবে। ২০১৭-র আগে যে সমস্ত চাষী নিজেদের নাম এমপিইডিএ-এর কাছে নথীভুক্ত করিয়েছেন, তারা খুব শীঘ্রই পরিচয়পত্র পেয়ে যাবেন। চিংড়ি খামারগুলির বৈধতা যাচাই প্রক্রিয়া শেষ হবার পর বাকিরাও পরিচয়পত্র পাবেন।


    চিংড়ি চাষীরা তাদের পরিচয়পত্রের বিষয়ে এমপিইডিএ-এর আঞ্চলিক শাখা কার্যালয়ে যে কোনও কাজের দিন সকাল ১০টা থেকে বেলা ১টা পর্যন্ত যোগাযোগ করতে পারেন, দূরাভাষ নম্বর- ০৩৩ ২২৩৪৫৯০৮।


    CG/BD /NS/…

    
    
    (Release ID: 1537467) Visitor Counter : 4
    
    
      Read this release in: English