      পরিবেশওঅরণ্যমন্ত্রক

      বাঘ সংরক্ষণের জন্য সামাজিক আন্দোলন গড়ে তোলা প্রয়োজন- ডঃ হর্ষবর্ধন
      Posted On: 30 JUL 2018 11:35AM by PIB Kolkata


    নয়াদিল্লি, ২৭ জুলাই , ২০১৮


    কেন্দ্রীয় পরিবেশ, বন ও জলবায়ু পরিবর্তন বিষয়ক মন্ত্রী ডঃ হর্ষবর্ধন বাঘ সংরক্ষণের স্বার্থে সামাজিক আন্দোলন গড়ে তোলার প্রয়োজনীয়তার ওপর জোর দিয়েছেন। দেশজুড়ে চলতি ব্যাঘ্র গণনার প্রাথমিক ইঙ্গিত অনুযায়ী বাঘের সংখ্যা বৃদ্ধির সম্ভাবনার দিকটিও তিনি উল্লেখ করেন। নতুন দিল্লীতে শুক্রবার (২৭ জুলাই) সপ্তাহব্যাপি বিশ্ব ব্যাঘ্র দিবস উদযাপন উপলক্ষে আয়োজিত এক অনুষ্ঠানে ডঃ হর্ষবর্ধন বলেন, দেশে সচেতনতা গড়ে তোলার বিষয়টিকে সামাজিক আন্দোলনের আকার দিতে শিশুরা অধিকাংশ ক্ষেত্রে গুরুত্বপূর্ণ ভূমিকা নিয়ে থাকে। এ প্রসঙ্গে তিনি কয়েক বছর আগে ডেঙ্গুর মহামারি সম্পর্কে এবং পোলিও দূরীকরণের ব্যাপারে সচেতনতা প্রচারের কথা উদাহরণ স্বরূপ উল্লেখ করেন। ব্যাঘ্র সংরক্ষণের ব্যাপারে সচেতনতা গড়ে তুলতে শিশুদের একই ভূমিকা পালন করতে হবে বলে ডঃ হর্ষবর্ধন অভিমত প্রকাশ করেন।


    ডঃ হর্ষবর্ধন জোর দিয়ে বলেন, ব্যাঘ্র সংরক্ষণের বিষয়টিকেও গ্রীণ গুড ডিড বা পরিবেশ রক্ষার সহায়ক কাজকর্মের অন্তর্ভুক্ত করতে হবে। পরিবেশ সুরক্ষায় যে ধরনের উদ্যোগ নেওয়া হয়ে থাকে, সে ধরনের উদ্যোগ বাঘ বাঁচাতেও নিতে হবে বলে তিনি মন্তব্য করেন। এই উপলক্ষে তিনি বন্য পশুর সুস্বাস্হ্য ও পুষ্টির সংস্হান শীর্ষক একটি পুস্তিকা প্রকাশ করেন।


    অনুষ্ঠানে মন্ত্রকের সচিব শ্রী সি কে মিশ্র বলেন, কেবল বাগ সংরক্ষণই নয়, তাদের জন্য এক উপযুক্ত বন্য পরিবেশ গড়ে তোলাও সমান গুরুত্বপূর্ণ। এ প্রসঙ্গে তিনি বিদ্যালয় শিশুদের সামাজিক প্রভাব বিস্তারে গুরুত্বপূর্ণ ভূমিকার কথা উল্লেখ করেন। মানুষকে এটা বুঝতে হবে যে তারাই বাঘের বাসস্হানে অনধিকার প্রবেশ করছে। ব্যাঘ্র সংরক্ষণে বহু সাফল্য এলেও এখনও অনেক কিছু করণীয় রয়েছে বলে শ্রী মিশ্র অভিমত প্রকাশ করেন। বাঘের সুষ্ঠু বাতাবরণ প্রসঙ্গে মন্ত্রকের বিশেষ সচিব ও অরণ্য বিষয়ক মহানির্দেশক ডঃ সিদ্ধান্ত দাশ বলেন, বনে একটি বাঘের সুরক্ষা ও বেঁচে থাকার জন্য প্রায় ৫০টি হরিণ, হরিণের জন্য পর্যাপ্ত তৃণভূমি ও তৃণভূমির জন্য প্রয়োজনীয় আদ্রতা থাকা আবশ্যক। অনুষ্ঠানে দিল্লীর একাধিক বিদ্যালয়ের ২০০র বেশি পড়ুয়া ও তাদের শিক্ষক-শিক্ষিকারা উপস্হিত ছিলেন।


    উল্লেখ করা যেতে পারে, প্রতি বছর ২৯ জুলাই বিশ্ব ব্যাঘ্র দিবস হিসেবে উদযাপিত হয়।


    CG/BD /NS/…

    
    
    (Release ID: 1540569) Visitor Counter : 7
    
    
      Read this release in: English