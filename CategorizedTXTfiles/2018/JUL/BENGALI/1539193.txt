      স্বরাষ্ট্র মন্ত্রক

      মহিলাদের বিরুদ্ধে অপরাধ এবং ধর্ষণের ঘটনা
      Posted On: 19 JUL 2018 11:35AM by PIB Kolkata


    নয়াদিল্লি , ১ ৮ জুলাই ২০১ ৮


    সরকার মহিলাদের নিরাপত্তা পরিস্থিতির উন্নতিকল্পে বেশ কিছু গুরুত্বপূর্ণ পদক্ষেপ নিয়েছে। কেন্দ্রীয় স্বরাষ্ট্র প্রতিমন্ত্রী শ্রী হংসরাজ গঙ্গারাম আহির আজ লোকসভায় এক প্রশ্নের লিখিত জবাবে একথা জানিয়ে বলেছেন, ২০১৮-র ফৌজদারি আইন (সংশোধনী) অধ্যাদেশ জারি করে ধর্ষণের মতো অপরাধের ক্ষেত্রে কঠোর শাস্তি, এমনকি মৃত্যুদন্ড দেওয়ার সংস্থান করা হয়েছে। সারা ভারত জুড়ে বিপন্ন মহিলাদের জন্য ‘১১২’ হেল্পলাইন নম্বর চালু করার উদ্যোগ নেওয়া হয়েছে। অন্যদিকে, মহিলাদের বিরুদ্ধে অপরাধ প্রতিরোধে সরকার রাজ্যগুলি/কেন্দ্রশাসিত অঞ্চলগুলিকে উপযুক্ত ব্যবস্থা গ্রহণের পরামর্শ দিয়েছে। বাধ্যতামূলক এফআইআর নথিভুক্তি, অনলাইনে অভিযোগ দায়ের ব্যবস্থা, পুলিশ বাহিনীতে মহিলাদের প্রতিনিধিত্ব বাড়ানো, বিশেষ মহিলা পুলিশ স্বেচ্ছাসেবী মোতায়েন, লিঙ্গ সমতা বিষয়ে পুলিশকে সচেতন করে তোলা, অপরাধের ঘটনায় ক্ষতিগ্রস্তদের জন্য ক্ষতিপূরণ তহবিল গড়ে তোলা, মানব পাচার বিরোধী ব্যবস্থা গড়ে তোলার জন্য সরকার পরামর্শ দিয়েছে।


    এছাড়াও, মহিলা ও শিশুদের বিরুদ্ধে সাইবার অপরাধ বিষয়ে একটি পৃথক পোর্টাল চালু করা হয়েছে। ধর্ষণ মামলার তদন্ত ও দ্রুত নিষ্পত্তির জন্য ফরেন্সিক পরীক্ষাগারগুলির আধুনিকীকরণের উদ্যোগ নেওয়া হয়েছে। মহিলাদের নিরাপত্তা সুনিশ্চিত করার জন্য ৮টি শহরে ‘নিরাপদ শহর’ প্রকল্পের আওতায় পরিকাঠামো, প্রযুক্তিগত এবং গোষ্ঠী-ভিত্তিক ব্যবস্থা গ্রহণের একটি উদ্যোগ অনুমোদন করা হয়েছে। যৌন অপরাধিদের বিষয়ে একটি জাতীয় তথ্য ভাণ্ডার গড়ে, সারা দেশে যৌন অপরাধিদের বিরুদ্ধে ব্যবস্থা গ্রহণের উদ্যোগ নেওয়া হয়েছে বলে মন্ত্রী জানিয়েছেন।


    CG/PB/SB…

    
    
    (Release ID: 1539193) Visitor Counter : 7
    
    
      Read this release in: English