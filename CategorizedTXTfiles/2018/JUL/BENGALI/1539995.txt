      শ্রমওকর্মসংস্থানমন্ত্রক

      গৃহস্থালির কাজে যুক্ত মানুষের জন্য প্রস্তাবিত জাতীয় নীতি মন্ত্রকের ওয়েবসাইটে দেওয়া হল
      Posted On: 25 JUL 2018 11:07AM by PIB Kolkata


    নয়াদিল্লি, ২৪ জুলাই, ২০১৮


    গৃহস্থালির কাজকর্মে যুক্ত মানুষের স্বার্থ রক্ষায় একটি নীতি রচনার বিষয়ে আলাপ-আলোচনা চলছে বলে কেন্দ্রীয় শ্রম ও কর্মসংস্থান প্রতিমন্ত্রী (স্বাধীন দায়িত্বপ্রাপ্ত) শ্রী সন্তোষ কুমার গাঙ্গোয়ার জানিয়েছেন। লোকসভায় সোমবার (২৩শে জুলাই) এক প্রশ্নের লিখিত জবাবে তিনি আরও জানান, এই নীতির উল্লেখ্য বৈশিষ্ট্য হল – বর্তমান নিয়মনীতির আওতায় গৃহস্থালির কাজে যুক্ত মানুষকে নিয়ে আসা; এদের নাম নথিভুক্তিকরণ; নিজেদের সংগঠন বা ট্রেড ইউনিয়ন গঠনের অধিকার প্রদান; ন্যূনতম মজুরির অধিকার তথা সামাজিক সুরক্ষার সুবিধা, নিগ্রহ, হয়রানি ও হিংসা থেকে সুরক্ষা; পেশাদারী দক্ষতা বৃদ্ধির অধিকার; আদালত, ট্রাইব্যুনাল প্রভৃতির সুযোগ-সুবিধা প্রদান এবং প্লেসমেন্ট এজেন্সি বা কর্মসংস্থান প্রদানকারী সংস্থাগুলির গতিবিধি নিয়ন্ত্রণের জন্য উপযুক্ত ব্যবস্থা গড়ে তোলা।


    জনসাধারণের মতামত ও প্রদর্শনের জন্য ঐ নীতির উল্লেখযোগ্য দিকগুলি মন্ত্রকের ওয়েবসাইটে আপলোড করা হয়েছে। শ্রী গাঙ্গোয়ার জানান, কয়েকটি রাজ্য ইতিমধ্যেই গৃহস্থালির কাজকর্মে যুক্ত মানুষকে ন্যূনতম মজুরি আইনের আওতায় নিয়ে এসেছে।


    CG/BD/DM/…

    
    
    (Release ID: 1539995) Visitor Counter : 4
    
    
      Read this release in: English