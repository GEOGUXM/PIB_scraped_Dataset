      স্বাস্থ্যওপরিবারকল্যাণমন্ত্রক

      ভারত অ্যাভিয়ান ইনফ্লুয়েঞ্জা মুক্ত হল
      Posted On: 03 JUL 2018 4:28PM by PIB Kolkata


    কলকাতা , ৩ জুলাই , ২০১৮


    ভারতকে অ্যাভিয়ান ইনফ্লুয়েঞ্জা (এইচ৫এন৮ এবং এইচ৫এন১) মুক্ত দেশ হিসাবে ঘোষণা করা হয়েছে। সম্প্রতি কর্ণাটকের দাশরাহাল্লি গ্রামের এবং ওড়িশার সান্ধাকুন্দা ও বারাপাডিয়া পারাদীপের বিভিন্ন জায়গায় অ্যাভিয়ান ইনফ্লুয়েঞ্জার মহামারি দেখা গিয়েছিল। এই প্রেক্ষিতে, ইনফ্লুয়েঞ্জার প্রকোপ ও মহামারি রুখতে যে কর্মপরিকল্পনা রয়েছে, সে অনুযায়ী অভিযান চালানো হয়। অভিযানের অঙ্গ হিসেবে রোগাক্রান্ত এলাকার এক কিলোমিটার ব্যাসার্ধে সমস্ত পোলট্রি মুরগি, ডিম, খাবার ও অন্যান্য সংক্রামিত সামগ্রী নির্মূল করা হয়েছে। এক জায়গা থেকে অন্য জায়গায় পোলট্রি ও পোলট্রিজাত পণ্য বহন প্রক্রিয়ার ওপর নজরদারি চালানো হয়। মহামারি ছড়িয়ে পড়া এলাকাগুলিতে জীবানু ধ্বংসের অভিযান চালানো হয়।


    অ্যাভিয়ান ইনফ্লুয়েঞ্জার প্রেক্ষিতে কর্ণাটক ও ওড়িশার পাশাপাশি অন্যান্য রাজ্যেও নজরদারি চালানো হয়। নজরদারি শেষে কোথাও এই ইনফ্লুয়েঞ্জার অস্তিত্বের প্রমাণ পাওয়া যায়নি। এসব সত্বেও রাজ্যগুলিকে সতর্ক থাকতে বলা হয়েছে, বিশেষ করে পরিযায়ী পাখির আনাগোনা হয় এমন জায়গায় সতর্কতা অবলম্বনের জন্য নির্দেশ দেওয়া হয়েছে।


    কেন্দ্রীয় পশুপালন, ডেয়ারি ও মৎসচাষ দপ্তরের পক্ষ থেকে এই তথ্য দেওয়া হয়েছে।


    CG/BD /NS/…

    
    
    (Release ID: 1537468) Visitor Counter : 9