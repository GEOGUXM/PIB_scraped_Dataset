      নির্বাচনকমিশন

      ভোটদান প্রক্রিয়ায় সর্বস্তরের নাগরিককে সামিল করতে নির্বাচন কমিশনের দু দিনের পরামর্শ বৈঠকের সূচনা আগামীকাল
      Posted On: 03 JUL 2018 12:44PM by PIB Kolkata


    নয়াদিল্লি, ০৩ জুলাই , ২০১৮


    নির্বাচন প্রক্রিয়ায় দেশের সর্বস্তরের নাগরিকের অংশগ্রহণ সুনিশ্চিত করতে, নতুন দিল্লীতে আজ নির্বাচন কমিশনের বৈঠক বসছে। দুই নির্বাচন কমিশনার শ্রী সুনীল অরোরা এবং শ্রী অশোক লাভাসা-র উপস্হিতিতে বৈঠকের উদ্বোধন করবেন মুখ্য নির্বাচন কমিশনার শ্রী ও পি রাওয়াত। ভোটদান পর্বে কোনও ভোটারই যাতে বাদ না পড়েন এবং প্রতিবন্ধী ভোটাররাও যাতে ভোটদান প্রক্রিয়ায় অংশগ্রহণে উৎসাহী হয়ে ওঠেন তার উপায় খুঁজে বের করার ওপর বিশেষ জোর দেওয়া হবে দু দিনের এই পরামর্শ বৈঠকে। ‘ ভোটারদের পদ্ধতিগতভাবে শিক্ষাদান এবং নির্বাচনী প্রক্রিয়ায় অংশগ্রহণ ’ (এসভিইইপি) বিষয়ক একটি পোর্টালেরও সূচনা হবে বৈঠকের উদ্বোধনী পর্যায়ে।


    জাতীয় পর্যায়ের এই বৈঠকে অন্যান্যদের মধ্যে অংশগ্রহণ করবেন বিভিন্ন রাজ্যের মুখ্য নির্বাচন আধিকারিক, অন্যভাবে সক্ষম ব্যক্তিদের ক্ষমতায়নের কাজে যুক্ত সুশীল সমাজের প্রতিনিধি এবং কেন্দ্রীয় সামাজিক ন্যায় ও ক্ষমতায়ন, বৈদ্যুতিন ও তথ্যপ্রযুক্তি, ক্রীড়া ও যুব বিষয়ক মন্ত্রকের পদস্হ আধিকারিকবৃন্দ। এছাড়াও কেন্দ্রীয় মাধ্যমিক শিক্ষা পর্ষদ (সিবিএসি), কেন্দ্রীয় পূর্ত দপ্তর, এবং জাতীয় সাক্ষরতা মিশনের প্রতিনিধিরা।


    প্রসঙ্গত উল্লেখ্য, ভারতীয় নির্বাচন কমিশনের ২০১৬-২০২৫ এই সময়কালের কৌশলগত কর্মসূচিতে যে বিষয়টির ওপর বিশেষ গুরুত্ব দেওয়া হচ্ছে, তা হল নির্বাচনী প্রক্রিয়ায় ‘ পূর্ত দপ্তরের অন্তর্ভুক্তি ’ । এছাড়াও এ বছর জাতীয় ভোটার দিবস উদযাপনের মূল থিম হিসাবে বেছে নেওয়া হয়েছে ‘ সকলের জন্য নির্বাচন ’ এই বিষয়টিকে।


    CG/SKD /NS/…

    
    
    (Release ID: 1537434) Visitor Counter : 9
    
    
      Read this release in: English