      অর্থমন্ত্রক

      পণ্য ও পরিষেবা সংক্রান্ত জিএসটি-র হারকে বাস্তবসম্মত করে তোলার সিদ্ধান্ত নিল জিএসটি পরিষদ
      Posted On: 24 JUL 2018 3:21PM by PIB Kolkata


    নয়াদিল্লি, ২৩ জুলাই, ২০১৮


    কেন্দ্রীয় রেল, কয়লা, অর্থ ও কর্পোরেট বিষয়ক মন্ত্রী শ্রী পীযূষ গোয়েলের নেতৃত্বে শনিবার (২১ জুলাই, ২০১৮) নতুন দিল্লীতে জিএসটি পরিষদের ২৮তম বৈঠকে জিএসটি-র হারে ছাড় ও পরিবর্তন সম্পর্কিত কয়েকটি সিদ্ধান্ত গৃহীত হয়। বিভিন্ন পণ্য ও পরিষেবার ওপর জিএসটি-র হারকে আরও বাস্তবসম্মত করে তুলতেই এই বৈঠক ডাকা হয়। যে সমস্ত পরিষেবাকে জিএসটি-র আওতার বাইরে রাখা হয়েছে তার মধ্যে রয়েছে – কৃষি ব্যবস্থা ও খাদ্য প্রক্রিয়াকরণ শিল্প; শিক্ষা, প্রশিক্ষণ ও দক্ষতা বিকাশ; পেনশন, সামাজিক সুরক্ষা, বার্ধক্যজনিত সুযোগ-সুবিধা ও সহায়তা ইত্যাদি। হোটেল শিল্পকেও বেশ কিছু সুযোগ-সুবিধা দেওয়ার সিদ্ধান্ত নেওয়া হয়েছে শনিবারের বৈঠকে। তথ্যপ্রযুক্তি ও ব্যাঙ্ক পরিষেবার ক্ষেত্রেও বেশ কিছু ছাড় ও রেহাইয়ের ব্যবস্থা রাখা হয়েছে। রপ্তানি এবং অন্যান্য বাণিজ্যিক কাজকর্মের ক্ষেত্রেও ছাড়ের মাত্রা কিছুটা বাড়ানোর সিদ্ধান্ত নেওয়া হয় এই বৈঠকে।


    সবুজায়নের একটি উদ্যোগ হিসাবে বৈদ্যুতিন গ্রন্থ সরবরাহের ওপর জিএসটি-র হারকে ১৮ থেকে কমিয়ে ৫ শতাংশ করা হয়েছে।


    স্থির হয়েছে যে, জিএসটি পরিষদের এই সুপারিশ ও সিদ্ধান্তগুলি কার্যকর হবে ২৭ জুলাই, ২০১৮ থেকে। এ সম্পর্কিত একটি বিজ্ঞপ্তি প্রকাশেরও সিদ্ধান্ত গৃহীত হয়।


    CG/SKD/DM/…

    
    
    (Release ID: 1539807) Visitor Counter : 4
    
    
      Read this release in: English