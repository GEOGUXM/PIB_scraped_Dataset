      প্রধানমন্ত্রীরদপ্তর

      সংসদে অনাস্থা প্রস্তাব নিয়ে প্রধানমন্ত্রীর ভাষণের উল্লেখযোগ্য অংশ
      Posted On: 24 JUL 2018 3:39PM by PIB Kolkata


    নয়াদিল্লি , ২০ জুলাই, ২০১ ৮


    আমি সমস্ত রাজনৈতিক দলের কাছে সংসদে আনা অনাস্থা প্রস্তাব খারিজ করার অনুরোধ জানাই।


    আজ সমগ্র দেশ কয়েকজন সাংসদের নেতিবাচক মনোভাবের বহিঃপ্রকাশ দেখেছে। ভারত দেখেছে কিছু মানুষ কিভাবে উন্নয়নের ব্যাপক বিরোধিতা করছেন।


    আপনারা যদি এই বিতর্কের জন্য প্রস্তুত নন, তাহলে অনাস্থা প্রস্তাব নিয়ে এলেন কেন? কেন আপনারা এই প্রস্তাব নিয়ে বিলম্ব ঘটাচ্ছেন?


    এদের বলার মধ্যে কেবল রয়েছে – মোদীর অপসারণ।


    আমরা বিরোধী সদস্যদের মধ্যে যা দেখেছি তা হল পুরোদস্তুর ঔদ্ধত্য।


    আমি এই সদস্যদের বলতে চাই, সাধারণ মানুষ আমাদের নির্বাচন করেছেন। তাই আমরা এখানে এসেছি।


    ক্ষমতায় আসার জন্য তার এত অস্থিরতা কিসের?


    সকালে যখন অনাস্থা প্রস্তাব নিয়ে ভোটাভুটি হয়নি, এমনকি বিতর্ক পর্বেরও অবসান হয়নি, তখন একজন সদস্য আমার দিকে দৌড়ে আসতে আসতে বলতে থাকেন – উঠো, উঠো, উঠো ...


    একজন মোদীকে হঠাতে যারা সকলকে একজোট করার চেষ্টা করছেন, তাদের দেখুন।


    স্বার্থ চরিতার্থ করার জন্য আমরা এখানে আসিনি। আমরা এখানে রয়েছি, কারণ ১২৫ কোটি ভারতবাসীর আশীর্বাদ আমাদের সঙ্গে রয়েছে।


    ‘সবকা সাথ, সবকা বিকাশ’ – এই মন্ত্র নিয়ে আমরা জাতির সেবা করেছি।


    এই সমস্ত গ্রামগুলির বেশিরভাগই পূর্ব ও উত্তর-পুর্ব ভারতের। ৭০ বছর ধরে অন্ধকারে থাকা ১৮ হাজার গ্রামে বিদ্যুৎ পৌঁছে দেওয়ার লক্ষ্যে কাজ করে আমাদের সরকার গর্বিত।


    রেকর্ড গতিতে দেশ জুড়ে শৌচালয় নির্মিত হয়েছে। উজ্জ্বলা যোজনার দরুণ মহিলারা ধোঁয়া-মুক্ত জীবনযাপন করছেন।


    গরিব মানুষের জন্য আমাদের সরকার ব্যাঙ্ক অ্যাকাউন্ট খুলেছে। আগে, গরিব মানুষের কাছে ব্যাঙ্কের দরজা বন্ধ ছিল।


    এটাই সেই সরকার, যারা গরিব মানুষের স্বার্থে উচ্চ গুণমানবিশিষ্ট স্বাস্থ্য পরিষেবা ‘আয়ুষ্মান ভারত’ কর্মসূচি নিয়ে আসতে চলেছে ।


    নিমের আবরণ যুক্ত ইউরিয়া উৎপাদনের সরকারের সিদ্ধান্ত ভারতের কৃষকরা উপকৃত হয়েছেন। স্টার্ট-আপ বা নতুন শিল্প স্থাপনের ক্ষেত্রে অনুকূল বাতাবরণ গড়ে তোলার ব্যাপারে ভারত স্বতন্ত্র ছাপ রাখছে।


    যুব সম্প্রদায়ের অনেকের স্বপ্ন পূরণে মুদ্রা যোজনা সাহায্য করছে।


    ভারতীয় অর্থনীতি মজবুত হচ্ছে এবং বিশ্ব অর্থনীতিকেও ভারত শক্তিশালী করে তুলছে।


    কালো টাকার বিরুদ্ধে লড়াই জারি থাকবে। আমি জানি এর জন্য আমার অনেক শত্রু হয়েছে। কিন্তু, এতে আমার কিছু যায় আসে না।


    নির্বাচন কমিশন, বিচারব্যবস্থা, ভারতীয় রিজার্ভ ব্যাঙ্ক এমনকি, আন্তর্জাতিক এজেন্সিগুলির প্রতিও কংগ্রেসের কোনও বিশ্বাস নেই। তাদের কোন কিছুতেই আস্থা নেই।


    আমরা এখন কোথায় এসে দাঁড়িয়েছি? এসব কিছু নিয়ে ছেলেখেলা ঠিক নয়।


    একজন নেতা ডোকলাম নিয়ে বলেছেন। আবার, সেই নেতাই আমাদের বাহিনীর পরিবর্তে চিনের রাষ্ট্রদূতকে বিশ্বাস করেছিলেন।


    রাফায়েল নিয়ে সংসদে একজনের কাণ্ডজ্ঞানহীন অভিযোগের দরুণ, দুই রাষ্ট্রকে বিবৃতি প্রকাশ করতে হয়েছে।


    কংগ্রেসের কাছে আমার আবেদন, দয়া করে জাতীয় নিরাপত্তার মতো বিষয়ে রাজনীতিকে টানবেন না।


    আমাদের সশস্ত্র বাহিনীগুলির প্রতি এই অপমান আমি বরদাস্ত করব না।


    আপনারা যেভাবে চান সেভাবেই আমার প্রতি ঘৃণা দেখাতে পারেন। কিন্তু, দেশের জওয়ানদের প্রতি অপমান ও অমর্যাদা প্রদর্শন বন্ধ করুন।


    আপনারা সার্জিকাল স্ট্রাইক-কে জুমলা স্ট্রাইক বলে বর্ণনা করেছিলেন।


    ১৯৯৯-এর একটি ঘটনা আমাকে স্মরণ করিয়ে দেওয়া হল। রাষ্ট্রপতি ভবনের বাইরে দাঁড়িয়ে তিনি (মহিলা) বলেছিলেন, আমাদের পক্ষে ২৭২ জন রয়েছেন এবং আরও অনেকে যোগ দিচ্ছেন। তিনি সে সময় অটলজির সরকারকে ক্ষমতাচ্যুত করেছিলেন। কিন্তু, নিজের সরকার গঠন করতে পারেননি।


    আমি একটি বিবৃতি পড়েছি – ‘কে বলেছে আমাদের সংখ্যাধিক্য নই’।


    কংগ্রেস চরণ সিং-জির ব্যাপারে কি করেছে? চন্দ্রশেখরজির ব্যাপারে তারা কি করেছে? দেবেগৌড়াজির ব্যাপারে তারা কি করেছে? এমনকি, আই . কে . গুজরালজির ব্যাপারেও কি করেছে তারা?


    অর্থের বিনিময়ে ভোট কেনায় কংগ্রেস দু’বার যুক্ত ছিল।


    চোখের কারসাজি আজ সমগ্র রাষ্ট্র দেখেছে। সকলের কাছেই এটা খুব স্পষ্ট।


    কংগ্রেস অন্ধ্রপ্রদেশকে বিভক্ত করেছে, যা অত্যন্ত লজ্জার বিষয় ।


    অন্ধ্রপ্রদেশ ও তেলেঙ্গানার সার্বিক উন্নয়নে এনডিএ সরকার অঙ্গীকারবদ্ধ।


    ওয়াই এস আর সি পি-এর সঙ্গে আপনার গোপন আঁতাতের জন্যই কেবল আপনি এটা করছেন। অন্ধ্রের মুখ্যমন্ত্রীকে আমি একথা বলেছি ।


    আমি অন্ধ্রপ্রদেশের মানুষকে বলতে চাই, আমরা তাদের জন্য কাজ চালিয়ে যাব। অন্ধ্রপ্রদেশের সার্বিক উন্নয়নের জন্য সম্ভাব্য সবকিছুই আমরা করব।


    এনপিএ সমস্যা সম্পর্কে আমি আপনাকে কিছু বলতে চাই। ইন্টারনেট ব্যাঙ্কিং ব্যবস্থার অনেক আগেই কংগ্রেস ফোন ব্যাঙ্কিং উদ্ভাবন করেছিল। এটাই এনপিএ সমস্যার মূল কারণ।


    মুসলিম মহিলাদের সুবিচার প্রদানের জন্য সরকার তাদের পাশে রয়েছে।


    যে কোন হিংসার ঘটনা জাতির কাছে লজ্জাজনক। হিংসার সঙ্গে জড়িতদের শাস্তি দিতে আমি রাজ্য সরকারগুলিকে আরও একবার অনুরোধ জানাই।


    যে রেকর্ড গতিতে সড়ক নির্মাণ হচ্ছে, গ্রামগুলির সঙ্গে সংযোগ গড়ে উঠছে, ইন্টারনেট ব্যবস্থা সম্প্রসারিত হচ্ছে, রেলের উন্নয়ন হচ্ছে, তা সমস্ত ভারত দেখতে পাচ্ছে।


    CG/BD/DM/…

    
    
    (Release ID: 1539815) Visitor Counter : 5
    
    
      Read this release in: English