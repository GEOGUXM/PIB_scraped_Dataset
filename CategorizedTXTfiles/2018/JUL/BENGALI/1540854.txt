      শ্রমওকর্মসংস্থানমন্ত্রক

      মহিলা কর্মসংস্থানের হার প্রসঙ্গে শ্রম ও কর্মসংস্থান প্রতিমন্ত্রী
      Posted On: 31 JUL 2018 5:05PM by PIB Kolkata


    নয়াদিল্লি, ৩১ জুলাই, ২০১৮


    জাতীয় নমুনা সমীক্ষা কার্যালয় (এনএসএসও) পরিচালিত শ্রমিক সংখ্যা সমীক্ষার মাধ্যমে রোজগার ও বেকার মানুষের হিসেবে করা হয়। এছাড়াও, শ্রম ও কর্মসংস্থান মন্ত্রক বার্ষিক রোজগার ও বেকারত্ব সমীক্ষা করে থাকে।


    এনএসএসও-এর সাম্প্রতিক সমীক্ষার ফলাফল অনুযায়ী, দেশে প্রথাগত অবস্থার ভিত্তিতে মহিলা শ্রমিক সংখ্যার অনুপাত ছিল ২০০৯-১০-এ ২৬.৬ শতাংশ ও ২০১১-১২-তে ২৩.৭ শতাংশ।


    শ্রম ও কর্মসংস্থান মন্ত্রকের ২০১২-১৩, ২০১৩-১৪ এবং ২০১৫-১৬-এর বার্ষিক রোজগার ও বেকারত্ব সমীক্ষার হিসাব অনুযায়ী, দেশে প্রথাগত অবস্থার ভিত্তিতে ১৫ বছর বা তার বেশি বয়সী মহিলা শ্রমিক সংখ্যার আনুপাতিক হার ছিল যথাক্রমে ২৫.০ শতাংশ, ২৯.৬ শতাংশ এবং ২৫.৮ শতাংশ।


    কেন্দ্রীয় সরকার মহিলাদের কর্মসংস্থানের পাশাপাশি সার্বিক কর্মসংস্থান বাড়াতে একাধিক পদক্ষেপ নিয়েছে। এসবের মধ্যে রয়েছে – বেসরকারি ক্ষেত্রগুলিকে উৎসাহদান; বিভিন্ন প্রকল্পের দ্রুত রূপায়ণ; প্রধানমন্ত্রীর কর্মসংস্থান সৃষ্টি কর্মসূচি; এমজিএনআরইজিএ; পণ্ডিত দীনদয়াল উপাধ্যায় গ্রামীণ কৌশল্য যোজনা; দীনদয়াল অন্ত্যোদয় যোজনা; শহরাঞ্চলীয় জীবনজীবিকা মিশনের মতো কর্মসূচিগুলিতে সরকারি ব্যয় বৃদ্ধি প্রভৃতি।


    প্রধানমন্ত্রী মুদ্রা যোজনার আওতায় মহিলা ঋণ গ্রহীতাদের ঋণ পরিশোধনের ক্ষেত্রে ০.২৫ শতাংশ হারে বিশেষ ছাড় দেওয়া হচ্ছে। এই যোজনার মাধ্যমে মোট ঋণদানের ৭৫ শতাংশই মহিলা শিল্পোদ্যোগীদের দেওয়া হয়েছে।


    শ্রম ও কর্মসংস্থান মন্ত্রক ও মহিলা শ্রমিকদের অংশগ্রহণের হার বাড়াতে একাধি পদক্ষেপ নিয়েছে। এজন্য, মাতৃত্বকালীন সুবিধা (সংশোধন) আইন, ২০১৭ প্রবর্তন করা হয়েছে। এর ফলে, মাতৃত্বকালীন ছটির পরিমাণ ১২ সপ্তাহ থেকে বেড়ে ২৬ সপ্তাহ হয়েছে। এমনকি, ৫০ জন বা তার বেশি কর্মচারী রয়েছেন এমন সংস্থাগুলিতে ক্রেশ বা নবজাত শিশুর তত্ত্বাবধানের ব্যবস্থা বাধ্যতামূলক করা হয়েছে। কারখানায় রাত্রিতে কর্মরত মহিলাদের জন্য পর্যাপ্ত নিরাপত্তার বন্দোবস্ত করার কথাও ঐ আইনে উল্লেখ রয়েছে। কোনরকম বৈষম্য ছাড়াই একই ধরণের কাজ বা শ্রমদানের ক্ষেত্রে পুরুষ ও মহিলা কর্মীর সমহারে বেতনের আইনি সংস্থান রয়েছে। লোকসভায় সোমবার এক প্রশ্নের লিখিত জবাবে এই তথ্য দেন শ্রম ও কর্মসংস্থান মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ কুমার গাঙ্গোয়ার।


    CG/BD/DM/…

    
    
    (Release ID: 1540854) Visitor Counter : 5
    
    
      Read this release in: English