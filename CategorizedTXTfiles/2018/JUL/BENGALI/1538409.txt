      গ্রামোন্নয়নমন্ত্রক

      প্রধানমন্ত্রী শ্রী নরেন্দ্র মোদী আগামীকাল জাতীয় গ্রামীণ জীবন-জীবিকা মিশনের সুবিধাভোগীদের সঙ্গে সরাসরি মতবিনিময় করবেন
      Posted On: 12 JUL 2018 11:19AM by PIB Kolkata


    নয়াদিল্লি, ১১ জুলাই , ২০১৮


    প্রধানমন্ত্রী শ্রী নরেন্দ্র মোদী আগামীকাল (১২ জুলাই) ভিডিও কনফারেন্সের মাধ্যমে জাতীয় গ্রামীণ জীবন-জীবিকা মিশনের দীনদয়াল অন্তদ্বয় যোজনার অধীন স্বনির্ভর গোষ্ঠীর সদস্য এবং দীনদয়াল উপাধ্যায় গ্রামীণ কৌশল্য যোজনার সুবিধাভোগীদের সঙ্গে সরাসরি মতবিনিময় করবেন। এই অনুষ্ঠানটি দূরদর্শনে সরাসরি সম্প্রচার করা হবে। এছাড়া এনআইসিও সরাসরি ওয়েব কাস্টিং করবে। স্বনির্ভর গোষ্ঠীর সদস্য এবং গ্রামীণ কৌশল্য যোজনার সুবিধাভোগীরা তাদের অভিজ্ঞতার কথা সরাসরি প্রধানমন্ত্রীকে শোনাবেন। এই উদ্যোগগুলি কিভাবে তাঁদের জীবন পাল্টে দিয়েছে, সে বিষয়েও প্রধানমন্ত্রী অবগত হতে পারবেন।


    মাদক বিরোধী অভিযানের সঙ্গে সামিল বিহারের স্বনির্ভর গোষ্ঠীর কিছু সুবিধাভোগীর, ছত্তিশগড়ের ইঁট নির্মাণের সঙ্গে যুক্ত কিছু সুবিধাভোগী, স্যানিটারি ন্যাপকিন উৎপাদন ও বিপণনের সঙ্গে যুক্ত ঝাড়খন্ডের এক সুবিধাভোগী এবং মধ্যপ্রদেশ থেকে গ্রামীণ কৌশল্য যোজনার সুবিধাভোগীরা প্রধানমন্ত্রীর সঙ্গে সরাসরি কথা বলবেন। এছাড়াও তামিলনাড়ু থেকে কয়েকজন বিশেষভাবে সক্ষম ব্যক্তি, তেলেঙ্গানার স্বনির্ভর গোষ্ঠীর সঙ্গে যুক্ত একজন উপদেষ্টা, জম্মু ও কাশ্মীরের ডেয়ারী শিল্পের সঙ্গে যুক্ত স্বনির্ভর গোষ্ঠীর সদস্য এবং গুজরাটের নিম বীজ সংগ্রহকারী ও বিপণনের সঙ্গে যুক্ত স্বনির্ভর গোষ্ঠীর সদস্যরা প্রধানমন্ত্রীকে তাঁদের অভিজ্ঞতার কথা শোনাবেন।


    CG/BD /NS/…

    
    
    (Release ID: 1538409) Visitor Counter : 5
    
    
      Read this release in: English