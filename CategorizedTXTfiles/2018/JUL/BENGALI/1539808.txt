      অর্থমন্ত্রক

      রাখি ও স্যানিটারি ন্যাপকিন সহ বেশ কিছু পণ্যকে জিএসটি-র আওতার বাইরে রাখার সিদ্ধান্ত নিল জিএসটি পরিষদ
      Posted On: 24 JUL 2018 3:26PM by PIB Kolkata


    নয়াদিল্লি, ২৩ জুলাই, ২০১৮


    কেন্দ্রীয় রেল, কয়লা, অর্থ ও কর্পোরেট বিষয়ক মন্ত্রী শ্রী পীযূষ গোয়েলের নেতৃত্বে শনিবার (২১ জুলাই, ২০১৮) নতুন দিল্লীতে জিএসটি পরিষদের এক বৈঠকে বেশ কিছু পণ্যের ওপর পণ্য ও পরিষেবা করের মাত্রা কমিয়ে আনার সিদ্ধান্ত নেওয়া হয়। করের হার ২৮ শতাংশ থেকে কমিয়ে ১৮ শতাংশ করা হয়েছে রং ও বার্নিশ; পুটি; রেফ্রিজারেটর; ফ্রিজার; ওয়াটার কুলার; মিল্ক কুলার; আইসক্রিম কুলার; ওয়াশিং মেশিন; লিথিয়াম আয়ন ব্যাটারি; ভ্যাকুয়াম ক্লিনার; মিক্সার অ্যান্ড গ্রাইন্ডার; ভেজিটেবল জুস এক্সট্র্যাক্টর; হেয়ার ক্লিপার্স; শেভার; ওয়াটার হিটার; ইমারসন হিটার; হেয়ার ড্রায়ার; হ্যান্ড ড্রায়ার; ইলেক্ট্রিক আয়রন; ৬৮ সেন্টিমিটার পর্যন্ত আয়তনের টেলিভিশন ইত্যাদি। এছাড়াও, বিশেষ উদ্দেশ্যসাধক কিছু কিছু মোটরগাড়ির ওপরও করের হার ২৮ থেকে ১৮ শতাংশে নামিয়ে আনা হয়েছে।


    অন্যদিকে, জিএসটি-র হার ২৮ থেকে ১২ শতাংশ করা হয়েছে ফুয়েল সেল গাড়ির ক্ষেত্রে। কোন কোন পণ্যের ক্ষেত্রে জিএসটি-র হার ১৮, ১২ ও ৫ শতাংশ থেকে শূন্যে নামিয়ে আনা হয়েছে । এই ধরণের পণ্যের মধ্যে রয়েছে – স্টোন, মার্বেল, রাখি, স্যানিটারি ন্যাপকিন, কয়্যার পিট কম্পোস্ট, ফুলঝাড়ু ইত্যাদি।


    জিএসটি-র হার ১২ থেকে কমিয়ে ৫ শতাংশ করা হয়েছে – হ্যান্ডলুম দড়ি, সার হিসেবে ব্যবহার্য ফসফরিক অ্যাসিড ইত্যাদি পণ্যের ওপর । আবার, করের হার ১৮ শতাংশ থেকে ১২ শতাংশে নামিয়ে আনা হয়েছে বাম্বু ফ্লোরিং, পেতলের তৈরি কেরোসিন প্রেসার স্টোভ, হস্তচালিত রাবার রোলার, জিপ ও স্লাইড ফাস্টনার্স ইত্যাদি।


    যে সমস্ত পণ্যের ওপর জিএসটি-র হার ১৮ শতাংশ থেকে ৫ শতাংশে নামিয়ে আনা হয়েছে তার মধ্যে রয়েছে – তেল সংস্থাগুলির কাছে বিক্রির জন্য ইথানল, কঠিন জৈব জ্বালানির পেলেট ইত্যাদি। খুচরো বাজারে যে সমস্ত জুতো জোড়ার দাম ১ হাজার টাকা পর্যন্ত, সেক্ষেত্রেও জিএসটি-র হার ৫ শতাংশ রাখা হয়েছে। তবে, ১ হাজার টাকার বেশি দামের জুতোর ক্ষেত্রে জিএসটি-র হার দাঁড়াবে ১৮ শতাংশ।


    পার্স, হ্যান্ডব্যাগ, জুয়েলারি বক্স, ফটোগ্রাফ, আয়না ও ছবি আঁকার কাঠের ফ্রেম, শোলাপিট সহ কর্কের তৈরি কারুকর্ম, কারুকার্য খচিত ফ্রেমযুক্ত আয়না, কাঁচের তৈরি মূর্তি, অ্যালুমিনিয়ামের ওপর শিল্পকার্য, পঞ্চপ্রদীপ ইত্যাদির ওপর জিএসটি-র হার ১৮ শতাংশ থেকে হ্রাস করে ধার্য হয়েছে ১২ শতাংশ।


    পণ্য ও পরিষেবা করের হার ১২ শতাংশ থেকে ৫ শতাংশে নামিয়ে আনা হয়েছে হাতে বোনা কার্পেট ও লেস, হাতে তৈরি বিভিন্ন শিল্প নিদর্শন, ইত্যাদির ওপর।


    CG/SKD/DM/…

    
    
    (Release ID: 1539808) Visitor Counter : 4
    
    
      Read this release in: English