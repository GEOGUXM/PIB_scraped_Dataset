      সড়কপরিবহণওমহাসড়কমন্ত্রক

      কেন্দ্রীয় মোটর ভেহিকল্স রুলে সংশোধনের প্রস্তাব ড্রাইভিং লাইসেন্স এবং অন্যান্য সার্টিফিকেট ডিজিটাল ফর্মে দেওয়া যাবে
      Posted On: 18 JUL 2018 11:55AM by PIB Kolkata


    নয়াদিল্লি, ১৭ জুলাই , ২০১৮


    সড়ক পরিবহন এবং মহাসড়ক মন্ত্রক কেন্দ্রীয় মোটর ভেহিকল্স রুলস-এ বেশ কয়েকটি গুরুত্বপূর্ণ খসড়ার সংশোধনী প্রস্তাবের বিজ্ঞপ্তি জারি করেছে। জাতীয় পারমিট সহ সমস্ত বাণিজ্যিক যানবাহনের জন্য ফাস্ট্যাগ এবং ভেহিকল্স ট্র্যাকিং যন্ত্র লাগানো বাধ্যতামূলক করার প্রস্তাব রাখা হয়েছে। এইসব যানবাহনের উইন্ডস্ক্রিনে ফাস্ট্যাগ লাগানোর বিষয়ে তথ্য থাকতে হবে। ন্যাশনাল পারমিট পাওয়ার শর্ত হিসাবে গাড়ির সামনে ও পিছনে ‘ ন্যাশনাল পারমিট ’ লেখা বাধ্যতামূলক হবে। বিপদজ্জনক পদার্থ বহনকারী ট্যাঙ্কারের রঙ সাদা করা হবে এবং এর দুপাশে ও পিছনে এবিষয়ে তথ্য রাখতে হবে।


    প্রস্তাবিত এই সংশোধনীতে বলা হয়েছে, নতুন যানবাহন নথিভুক্ত করার সময় কোন ফিটনেস সার্টিফিকেট লাগবে না। নথিভুক্তির সময় থেকে দু বছরের জন্য গাড়িটির ফিটনেস রয়েছে বলে ধরা হবে। ৮ বছর পর্যন্ত পুরনো গাড়ির জন্য প্রতি ২ বছর অন্তর ফিটনেস সার্টিফিকেট নিতে হবে। ৮ বছরের বেশি পুরনো গাড়ির জন্য প্রত্যেক বছর ফিটনেস সার্টিফিকেট লাগবে। নতুন সংশোধনীতে ড্রাইভিং লাইসেন্স এবং দূষণ নিয়ন্ত্রণ সংক্রান্ত সার্টিফিকেট কাগজের নথি অথবা ডিজিটাল ফর্মে রাখা যাবে।


    চারপাশ ঢাকা গাড়িতে মাল পরিবহন করতে হবে। খোলা গাড়িতে মাল পরিবহন করতে হলে ত্রিপল বা উপযুক্ত ঢাকার ব্যবস্হা করতে হবে। তবে যেসব পণ্য ঢাকা দেওয়া সম্ভব নয়, সেক্ষেত্রে অবশ্য ছাড় থাকবে। এ সংক্রান্ত বিস্তারিত বিজ্ঞপ্তিটি সড়ক পরিবহন এবং মহাসড়ক মন্ত্রকের www.morth.nic.in . ওয়েবসাইট থেকে পাওয়া যাবে। প্রস্তাবিত এই সংশোধনী বিষয়ে মতামত এবছরের ১১ আগস্ট পর্যন্ত যুগ্ম সচিব (পরিবহন) ; সড়ক পরিবহন এবং মহাসড়ক মন্ত্রক, ট্রান্সপোর্ট ভবন, পার্লামেন্ট স্ট্রিট, নতুন দিল্লী- ১১০০০১ এই ঠিকানায় চিঠি লিখে অথবা js-tpt@gov.in ঠিকানায় ই-মেল করা যাবে।


    CG/PB /NS/…

    
    
    (Release ID: 1538938) Visitor Counter : 6
    
    
      Read this release in: English