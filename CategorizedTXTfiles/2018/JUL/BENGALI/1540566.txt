      নীতিআয়োগ

      অটল উদ্ভাবন মিশন, নীতি আয়োগ ও মাই গভ যৌথভাবে “উদ্ভাবন ভারত মঞ্চ” চালু করলো
      Posted On: 30 JUL 2018 11:31AM by PIB Kolkata


    নয়াদিল্লি, ২৭ জুলাই , ২০১৮


    অটল উদ্ভাবন মিশনের অধিকর্তা শ্রী আর. রামানন এবং মাই গভ-এর মুখ্য কার্যনির্বাহী আধিকারিক শ্রী অরবিন্দ গুপ্ত আজ “# ইনোভেট ইন্ডিয়া ” প্ল্যাটফর্ম নামে ভারত সরকারের এক নাগরিক কেন্দ্রীক মঞ্চের সূচনা করেছেন। “# ইনোভেট ইন্ডিয়া ” পোর্টালটি সারা দেশে সমস্ত রকমের উদ্ভাবনমূলক কাজের অভিন্ন কার্যস্হল হিসাবে কাজ করবে। মঞ্চের সূচনা করে অটল উদ্ভাবন মিশনের অধিকর্তা বলেন, যে কোনো ধরনের তৃণমূল স্তরের এবং উন্নত প্রযুক্তির উদ্ভাবকদের নথীভুক্তির জন্য এরকম একটি জাতীয় পর্যায়ের মঞ্চের প্রয়োজন ছিল যাঁরা গুরুত্বপূর্ণ ক্ষেত্রে উদ্ভাবনের কাজ করছেন, তাঁরা এই পোর্টালটি ব্যবহার করে, দেশের অর্থনীতি ও সামাজিক প্রয়োজন মেটাতে পারবেন।


    এই মঞ্চ দেশের সব নাগরিকের জন্য মুক্ত থাকবে। মঞ্চটির ব্যবহারকারীরা এখানে নথীভুক্ত উদ্ভাবনগুলি নিয়ে আলাপ-আলোচনা করতে পারবেন। উপযোগিতার ভিত্তিতে নির্বাচিত উদ্ভাবনগুলির বিষয়ে এখান থেকে জানা যাবে। কোনো নাগরিক তাঁর বা তাঁর সংগঠনের কিম্বা অন্য কারও উদ্ভাবনের বিষয়ে এখানে জানাতে পারবেন। এই মঞ্চে জানতে পারা উদ্ভাবনগুলির বিষয়ে ফেসবুক, টুইটার বা হোয়াটসঅ্যাপের মতো সোসাল মিডিয়ায় জানানো যাবে।


    অনুষ্ঠানে মাই গভ-এর সি.ই.ও বলেন, ভারতের সমাজ উদ্ভানমুখী তবে এইসব উদ্ভাবনকে যথাযথভাবে বিশ্ব পর্যায়ে নিয়ে যাওয়াটা, এক ধরনের চ্যালেঞ্জ। বর্তমান সরকার, এই ধরনের উদ্ভাবনমূলক কাজকে উৎসাহিত করে ভারতের উদ্ভাবনী চরিত্রকে আরও উন্নত করার উদ্যোগ নিয়েছে।


    এই মঞ্চটির সূচনার ফলে, ভারতীয়রা তাদের ও সংগঠনের উদ্ভাবনমূলক কাজকে এখানে তুলে ধরতে পারবেন। নাগরিকরা https://innovate.mygov.in/innovateindia/ . তে লগ-ইন করে এই মঞ্চ / পোর্টালটি দেখতে বা ব্যবহার করতে পারবেন।


    CG/PB /NS/…

    
    
    (Release ID: 1540566) Visitor Counter : 6
    
    
      Read this release in: English