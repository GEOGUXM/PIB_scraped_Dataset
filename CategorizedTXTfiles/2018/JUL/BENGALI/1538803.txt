      কেন্দ্রীয়লোকসেবাআয়োগ

      সিভিল সার্ভিসেস (প্রিলিমিনারি) পরীক্ষা, ২০১৮-র ফলাফল
      Posted On: 17 JUL 2018 11:02AM by PIB Kolkata


    নয়াদিল্লি, ১৬ জুলাই , ২০১৮


    সিভিল সার্ভিসেস (প্রিলিমিনারি) পরীক্ষা, ২০১৮-র ফলাফলের ভিত্তিতে যে সমস্ত পরীক্ষার্থী সিভিল সার্ভিসেস (মেইন) পরীক্ষা, ২০১৮-র জন্য যোগ্যতা অর্জন করেছেন, তাদের রোল নম্বর ইউপিএসসি-র ওয়েবসাইটে ( http://www.upsc.gov.in ) দেওয়া হয়েছে। উল্লেখ করা যেতে পারে, গত ৬ জুন সিভিল সার্ভিসেস (প্রিলিমিনারি) পরীক্ষা, ২০১৮ নেওয়া হয়েছিল। যোগ্যতা অর্জনকারি সমস্ত প্রার্থীকে অনলাইনে ডিএএফ (সিএসএম) ফর্ম পূরণ করে তা জমা দেওয়ার জন্য অনুরোধ করা হচ্ছে। এই ফর্মপূরণ না করলে সিভিল সার্ভিসেস মেইন পরীক্ষায় বসা যাবে না। মেইন পরীক্ষা আগামী ২৮ সেপ্টেম্বর অনুষ্ঠিত হবে। ডিএএফ (সিএসএম) ফর্ম কমিশনের ওয়েবসাইটে ২৩ জুলাই থেকে ৬ আগস্ট সন্ধ্যে ৬টা পর্যন্ত দেওয়া থাকবে। অনলাইনে এই ফর্ম কিভাবে পূরণ করতে হবে, তা কমিশনের ওয়েবসাইটে যথাসময়ে দেওয়া হবে। অবশ্য, অনলাইনে ডিএএফ ফর্মপূরণ করার আগে যোগ্যতা অর্জনকারি প্রার্থীদের ওয়েবসাইটের সংশ্লিষ্ট পেজে নাম নথীভুক্ত করতে হবে।


    সির্ভিল সার্ভিসেস মেইন পরীক্ষার তিন সপ্তাহ আগে কমিশনের ওয়েবসাইটে যোগ্য প্রার্থীদের ই-অ্যাডমিট কার্ড আপলোড করা হবে। ডিএএফ ফর্ম জমা করার পর সেখানে যে কোনও পরিবর্তন বা সংশোধনের জন্য কমিশনের টেলিফোন নম্বরে সাপ্তাহিক কাজের দিন বেলা ১০টা থেকে বিকেল ৫টা পর্যন্ত যোগাযোগ করা যেতে পারে। টেলিফোন নম্বরগুলি হল- ০১১-২৩৩৮-৫২৭১, ০১১-২৩০৯-৮৫৪৩ এবং ০১১-২৩৩৮-১১২৫।


    CG/BD /NS/…

    
    
    (Release ID: 1538803) Visitor Counter : 3
    
    
      Read this release in: English