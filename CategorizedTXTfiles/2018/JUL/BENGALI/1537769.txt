      বৈদ্যুতিন ও তথ্যপ্রযুক্তি মন্ত্রক

      হোয়াটসঅ্যাপকে নিজেদের মাধ্যম অপব্যবহারের বিষয়ে সচেতন করা হল
      Posted On: 05 JUL 2018 11:15AM by PIB Kolkata


    নয়াদিল্লি, ০৪ জুলাই , ২০১৮


    হোয়াটসঅ্যাপের মতো সামাজিক মাধ্যমে অপব্যবহারের বিষয়ে সকলকে সতর্ক করল কেন্দ্র। সম্প্রতি লক্ষ করা গেছে যে নিরপরাধ ব্যক্তিদের হেনস্তার বেশ কয়েকটি ঘটনা ঘটেছে। হোয়াটসঅ্যাপ মাধ্যমে প্রচুর পরিমানে দায়িত্বজ্ঞানহীন ও প্ররোচনামূলক বার্তা ছড়িয়ে দেওয়া হয়েছ, যার ফলে বহু নিরীহ মানুষের হেনস্হার ঘটনা ঘটেছে। অসম, মহারাষ্ট্র, কর্ণাটক, ত্রিপুরা ও পশ্চিমবঙ্গে যেসব দুঃখজনক হত্যাকান্ড ঘটেছে, তা খুবই বেদনাদায়ক ও অনুশোচনীয়।


    দোষীদের শাস্তি দিতে প্রশাসনের আইনশৃঙ্খলা দপ্তর পদক্ষেপ গ্রহণ করছে। কিন্তু হোয়াটসঅ্যাপের মতো মাধ্যমে এমন প্ররোচনামূলক বার্তার বারংবার প্রচারও অত্যন্ত উদ্বেগের বিষয়। এরকম একটি সামাজিক মাধ্যমে এই ধরনের বার্তার প্রচারের বিষয়টি গুরুত্বের সঙ্গে দেখছে কেন্দ্রীয় বৈদ্যুতিন ও তথ্যপ্রযুক্তি মন্ত্রক। হোয়াটসঅ্যাপের উচ্চপদস্হ পরিচালকদের এইসব বিষয়ে আপত্তির কথাও জানানো হয়েছে। এইসব ভুয়ো ও উত্তেজনাপূর্ণ বার্তার প্রচার রোধের জন্য প্রয়োজনীয় ব্যবস্হা গ্রহণের বিষয়েও তাঁদের পরামর্শ দেওয়া হয়েছে। এছাড়া, যথাযথ প্রযুক্তি ব্যবহারের মাধ্যমে এই ধরনের বার্তার প্রচার অবিলম্বে বন্ধ করার জন্যও কেন্দ্র নির্দেশ দিয়েছে।


    এটাও জানানো হয়েছে যে হোয়াটসঅ্যাপের মত সামাজিক মাধ্যমে নিজেদের দায়বদ্ধতা ও দায়িত্ব এড়াতে পারে না, বিশেষ করে যখন দুর্বৃত্তরা উন্নত প্রযুক্তির সুযোগ নিয়ে প্ররোচনামূলক বার্তা প্রচার করছে যার ফলে হিংসা ছড়াচ্ছে। কেন্দ্রীয় সরকার স্পষ্টভাবে জানিয়ে দিয়েছে যে হোয়াটসঅ্যাপকে সুনিশ্চিত করতে হবে যে এই ধরনের দুষ্কর্ম রোধ করতে ব্যবস্হা গ্রহন করা হচ্ছে।


    CG/SC /NS/…

    
    
    (Release ID: 1537769) Visitor Counter : 4
    
    
      Read this release in: English