      অর্থমন্ত্রক

      পশ্চিমবঙ্গ সরকারের নতুন উদ্যোগে ফলে রাজ্যে ব্যাপক কর্মসংস্হান হবে : এন.কে. সিং
      Posted On: 18 JUL 2018 3:42PM by PIB Kolkata


    কলকাতা, ১৮ জুলাই , ২০১৮


    বিদ্যুৎ ক্ষেত্র , নগরায়নে নতুন উদ্যোগ এবং বিভিন্ন ক্ষেত্রে পশ্চিমবঙ্গ সরকার তুলনামূলক সুবিধাগুলির ব্যবহার রাজ্যে প্রচুর কর্মসংস্হান সৃষ্টি হবে বলে পঞ্চদশ অর্থ কমিশনের চেয়ারম্যান শ্রী এন.কে. সিং বলেছেন। আজ কলকাতায় মুখ্যমন্ত্রী মমতা ব্যানার্জী এবং রাজ্যের অর্থমন্ত্রী শ্রী অমিত মিত্র অর্থ কমিশনের সঙ্গে রাজ্যের স্বার্থ সংশ্লিষ্ট বিভিন্ন বিষয়ে আলোচনার পর শ্রী সিং সাংবাদিকদের জানান, কমিশন মনে করে বিগত কয়েক বছরে পশ্চিমবঙ্গের অর্থনীতির উল্লেখযোগ্য অগ্রগতি হয়েছে। ব্যাপক অর্থনৈতিক সূচকগুলি, রাজ্যের মোট অভ্যন্তরীণ উৎপাদন বৃদ্ধি, নিজস্ব সূত্রে কর রাজস্ব আয় বাড়িয়ে ঋণ পরিশোধের যেসব উদ্যোগ রাজ্য সরকার নিয়েছে তিনি তার প্রশংসা করেন। এছাড়া মানব উন্নয়ন সূচকের ক্ষেত্রেও, বিশেষ করে শিক্ষা ও স্বাস্হ্য ক্ষেত্রে রাজ্যের উল্লেখযোগ্য অগ্রগতি হয়েছে। কৌশলগত দিক থেকে এ রাজ্যের অর্থনীতি এক গুরুত্বপূর্ণ স্হান অর্জন করেছে বলে শ্রী সিং মনে করেন। বকেয়া ঋণের বোঝা বিষয়ে রাজ্য সরকারের বক্তব্য গুরুত্বের সঙ্গে বিবেচনা করা হবে বলে তিনি জানান।


    CG/PB /NS/…

    
    
    (Release ID: 1538977) Visitor Counter : 3