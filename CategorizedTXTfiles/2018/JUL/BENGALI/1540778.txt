      প্রতিরক্ষামন্ত্রক

      প্রতিরক্ষা ক্ষেত্রের আধুনিকীকরণ
      Posted On: 31 JUL 2018 11:55AM by PIB Kolkata


    নয়াদিল্লি, ৩০ জুলাই , ২০১৮


    সরকার স্বশস্ত্র বাহিনীর আধুনিকীকরণের জন্য বিভিন্ন পদক্ষেপ নিচ্ছে। নতুন যন্ত্রপাতি সংগ্রহ এবং প্রচলিত যান্ত্রিক ব্যবস্হার উন্নয়নের মাধ্যমে স্বশস্ত্র বাহিনীকে যে কোন ধরনের চ্যালেঞ্জ মোকাবিলার উপযুক্ত করে তোলার উদ্যোগ নেওয়া হয়েছে। প্রতিরক্ষা প্রতিমন্ত্রী ডঃ সুভাষ ভামরে আজ রাজ্যসভায় কুমারি সেলজার এক প্রশ্নের লিখিত জবাবে আজ একথা জানিয়েছেন। তিনি বলেছেন, নির্দিষ্ট পরিকল্পনা মেনেই এই আধুনিকীকরণের কাজ এগিয়ে চলেছে। রাষ্ট্রায়ত্ত্ব এবং বেসরকারি ক্ষেত্রে দক্ষতাকে কাজে লাগিয়ে প্রতিরক্ষা ক্ষেত্রে দেশজ প্রযুক্তি ব্যবহার করে স্বয়ংসম্পূর্ণতা অর্জনের জন্য সরকার উদ্যোগী হয়েছে। এক্ষেত্রে ভারতে উদ্ভাবিত ও নির্মিত যন্ত্রপাতি কেনার ওপর জোর দেওয়া হয়েছে। প্রতিরক্ষা সংক্রান্ত যন্ত্রপাতি ভারতে উৎপাদনে অনুকূল পরিবেশ তৈরি করার জন্য নিময়কানুন সরলীকরণ করা হয়েছে। এক্ষেত্রে বেসরকারি শিল্পসংস্হাকে যুক্ত করা এবং প্রযুক্তি হস্তান্তরের বিষয়টির ওপরও জোর দেওয়া হয়েছে। প্রতিরক্ষা সরঞ্জাম উৎপাদনের কাজে যাতে বেসরকারি ক্ষেত্রকে আরও বেশি করে যুক্ত করা সম্ভব হয়, তার জন্য সরকার কৌশলগত অংশিদারিত্বের এক নীতি ঘোষনা করেছে বলে মন্ত্রী জানান।


    CG/PB /NS/…

    
    
    (Release ID: 1540778) Visitor Counter : 5
    
    
      Read this release in: English