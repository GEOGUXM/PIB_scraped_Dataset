      প্রধানমন্ত্রীরদপ্তর

      নয়ডায় স্যামসাং ইন্ডিয়ার নতুন মোবাইল কারখানার উদ্বোধন করলেন ভারতের প্রধানমন্ত্রী এবং কোরিয়া সাধারণতন্ত্রের প্রেসিডেন্ট
      Posted On: 10 JUL 2018 11:06AM by PIB Kolkata


    নয়াদিল্লি , ৯ জুলাই, ২০১ ৮


    নয়ডায় স্যামসাং ইন্ডিয়া ইলেক্ট্রনিক্স প্রাইভেট লিমিটেডের এক বড় ধরণের মোবাইল উৎপাদন কারখানার আজ উদ্বোধন করলেন ভারতের প্রধানমন্ত্রী শ্রী নরেন্দ্র মোদী এবং কোরিয়া সাধারণতন্ত্রের প্রেসিডেন্ট মিঃ মুন জে-ইন।


    অনুষ্ঠানে শ্রী মোদী বলেন, ভারতকে বিশ্বের একটি বিশেষ উৎপাদন গন্তব্য রূপে গড়ে তোলার লক্ষ্যে এটি হল এক বিশেষ উপলক্ষ। প্রায় ৫ হাজার কোটি টাকা বিনিময়ে এই মোবাইল উৎপাদন প্রচেষ্টা ভারতের সঙ্গে স্যামসাং-এর বাণিজ্যিক সম্পর্ককে শুধুমাত্র আরও শক্তিশালী করে তুলবে না, সেইসঙ্গে দু’দেশের মৈত্রী সম্পর্কেও এক নতুন মাত্রা এনে দেবে।


    প্রধানমন্ত্রী বলেন, সাধারণ মানুষের জীবনকে আরও সহজ করে তুলতে ডিজিটাল প্রযুক্তি এক গুরুত্বপূর্ণ ভূমিকা পালন করে চলেছে। এজন্য পরিষেবা পৌঁছে দেওয়ার কাজকেও আরও স্বচ্ছ ও দ্রুত করে তোলা হয়েছে। স্মার্ট ফোন, ব্রডব্যান্ড এবং ডেটা সংযোগের প্রসারের কথা উল্লেখ করে তিনি বলেন যে এ সমস্ত কিছুই ভারতে ডিজিটাল বিপ্লবের সাক্ষ্য বহন করে চলেছে। এই প্রসঙ্গে সরকারি বৈদ্যুতিন বিপণন মঞ্চ (জিইএম), ডিজিটাল পদ্ধতিতে লেনদেনের প্রসার এবং ‘ভিম’ অ্যাপ ও ‘রুপে’ কার্ড চালু করার কথা উল্লেখ করেন তিনি। ‘মেক ইন ইন্ডিয়া’ কর্মসূচিকে শুধুমাত্র দেশের একটি আর্থিক তথা অর্থনৈতিক নীতিগত উদ্যোগ বলে মনে করেন না তিনি। একইসঙ্গে তা দক্ষিণ কোরিয়ার মতো বন্ধু দেশগুলির সঙ্গে ভারতের সম্পর্ককে উন্নততর করে তোলার একটি প্রচেষ্টা বলে উল্লেখ করেন প্রধানমন্ত্রী।


    নতুন ভারতের স্বচ্ছ বাণিজ্য সংস্কৃতির সুযোগ গ্রহণে আগ্রহী দেশগুলির কাছে ভারত উদার আমন্ত্রণ জানিয়ে রেখেছে বলে ঘোষণা করেন শ্রী নরেন্দ্র মোদী। তিনি বলেন, ভারতের ক্রমবিকাশশীল অর্থনীতি এবং নতুনভাবে গড়ে ওঠা মধ্যবিত্ত শ্রেণী বিনিয়োগ সম্ভাবনাকে আরও বেশি মাত্রায় উজ্জ্বল করে তুলেছে।


    মোবাইল ফোন নির্মাণ তথা উৎপাদনের ক্ষেত্রে আন্তর্জাতিক দিক থেকে ভারতের স্থান এখন দ্বিতীয় বলে বর্ণনা করেন প্রধানমন্ত্রী। তিনি বলেন, মাত্র চার বছরের ব্যবধানে ভারতে মোবাইল ফোন উৎপাদন কারখানার সংখ্যা ২ থেকে বৃদ্ধি পেয়েছে ১২০টিতে। এর ফলে, লক্ষ লক্ষ কর্মসংস্থানের সুযোগও সৃষ্টি হয়েছে ।


    নতুন মোবাইল উৎপাদন কারখানাটি স্থাপিত হওয়ার ফলে কোরিয়ান প্রযুক্তির সঙ্গে ভারতীয় উৎপাদন তথা সফ্‌টওয়্যার প্রযুক্তির সমন্বয় এ দেশে বিশ্বমানের পণ্য উৎপাদন সম্ভব করে তুলবে বলে প্রধানমন্ত্রী মনে করেন।


    CG/SKD/DM/….

    
    
    (Release ID: 1538205) Visitor Counter : 3
    
    
      Read this release in: English