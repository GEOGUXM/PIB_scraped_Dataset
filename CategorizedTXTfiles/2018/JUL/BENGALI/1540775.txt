      বিদেশমন্ত্রক

      চুঁচূড়া সদর ডাকঘরে আগামী ৪ আগস্ট থেকে চালু হচ্ছে পাসপোর্ট সেবাকেন্দ্র
      Posted On: 31 JUL 2018 11:50AM by PIB Kolkata


    কলকাতা, ৩০ জুলাই , ২০১৮


    হুগলীর চুঁচূড়া সদর ডাকঘরে আগামী চৌঠা আগস্ট পাসপোর্ট সেবাকেন্দ্র চালু হচ্ছে। এই পাসপোর্ট সেবাকেন্দ্র চালু হলে জেলার পাসপোর্ট আবেদনকারিরা ব্যাপক উপকৃত হবেন। অনলাইনে আবেদন করার পর পাওয়া বিশেষ নম্বর সহ অন্যান্য প্রয়োজনীয় নথীপত্র (স্বচিত্র পরিচয়পত্র, ঠিকানা ও জন্মের শংসাপত্রের প্রকৃত ও প্রত্যায়িত নকল কপি) আবেদনকারিকদের সঙ্গে নিয়ে আসার জন্য অনুরোধ করা হচ্ছে। প্রয়োজনীয় নথীপত্রের বিশদ বিবরণ www.passportindia.gov.in ওয়েবসাইটে দেওয়া রয়েছে। আগামী চৌঠা আগস্টে বেলা ৩টে থেকে দশজন পাসপোর্ট আবেদনকারির সঙ্গে দেখা করা হবে।


    উল্লেখ করা যেতে পারে, অনলাইনের মাধ্যমে যে সকল আবেদনকারি সাক্ষাতের সময় পেয়েছেন, কেবল তাদেরকেই সুযোগ দেওয়া হবে। কেন্দ্রে উপস্হিত অন্যান্য আবেদনকারিরা সাক্ষাতের সুযোগ পাবেন না।


    আঞ্চলিক পাসপোর্ট কার্যালয়ের এক প্রেস বিবৃতিতে সোমবার (৩০ জুলাই) এ কথা জানানো হয়েছে।


    CG/BD /NS/…

    
    
    (Release ID: 1540775) Visitor Counter : 1