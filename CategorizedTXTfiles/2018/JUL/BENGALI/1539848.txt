      রাষ্ট্রপতিরসচিবালয়

      ভারতের রাষ্ট্রপতি খড়্গপুর আইআইটি-র বার্ষিক সমাবর্তনে ভাষণ দিয়েছেন
      Posted On: 24 JUL 2018 4:11PM by PIB Kolkata


    নয়াদিল্লি, ২০ জুলাই, ২০১৮


    ভারতের রাষ্ট্রপতি শ্রী রামনাথ কোবিন্দ, আজ (২০১৮-র ২০ জুলাই) পশ্চিমবঙ্গের খড়্গপুরে আইআইটি-র ৬৪তম বার্ষিক সমাবর্তনে ভাষণ দেন। রাষ্ট্রপতি তাঁর ভাষণে খড়্গপুর আইআইটি স্থাপনের ইতিহাস তুলে ধরেন। তিনি বলেন, অনেক বছর ধরে আইআইটি খড়্গপুর এবং দেশের আইআইটি প্রতিষ্ঠানগুলির নেটওয়ার্ক আমাদের সামনে বিশ্বের এক গুরুত্বপূর্ণ বাতায়ন হয়ে উঠেছে। এইসব প্রতিষ্ঠানের মাধ্যমে আমাদের সভ্যতার মূল সুর অনুসারে জ্ঞান, কৃৎকৌশল এবং বিভিন্ন ধরণের ধারণার বিনিময় আমাদের দেশের মানুষের উন্নয়নে বিশেষ ভূমিকা নিয়েছে। রাষ্ট্রপতি, জ্ঞানার্জনের বিভিন্ন ক্ষেত্রে কলকাতার বেশ কয়েকটি উচ্চশিক্ষা ও গবেষণা প্রতিষ্ঠানের সঙ্গে আইআইটি খড়্গপুরের যৌথ গবেষণা কর্মসূচির কথা তুলে ধরেন। দেশ ও জাতির বিকাশে কৃষি উৎপাদনশীলতা, রোগ মোকাবিলা, পুনর্নবীকরণযোগ্য শক্তি, স্বল্প ব্যয়ের আবাসন এবং সুষম শহর গড়ে তোলার ক্ষেত্রে আইআইটি খড়্গপুরকে কাজ চালিয়ে যাওয়ার আহ্বান জানান রাষ্ট্রপতি। গ্রামোন্নয়নের ক্ষেত্রে ‘ডেটা অ্যানালিটিক্স’ ব্যবহারের লক্ষ্যে একটি উৎকর্ষকেন্দ্র স্থাপনের জন্য আইআইটি খড়্গপুর গ্রামোন্নয়ন মন্ত্রকের সঙ্গে এক সমঝোতা স্মারক স্বাক্ষর করেছে বলে তিনি জানান।


    সমাবর্তন অনুষ্ঠানে তাঁর এই ভাষণে রাষ্ট্রপতি বলেন, সারা দেশের উচ্চশিক্ষা প্রতিষ্ঠানগুলিতে ছাত্রীরা ছাত্রদের তুলনায় অনেক বেশি পুরস্কার ও মেডেল পাচ্ছে। তবে, আইআইটি-র ক্ষেত্রে ছাত্রীদের সংখ্যা তুলনামূলকভাবে কম বলে তিনি মন্তব্য করেন। আগামী দিনগুলিতে উচ্চশিক্ষায় মহিলাদের অংশগ্রহণ সুনিশ্চিত করার প্রয়োজনীয়তার ওপর তিনি জোর দেন।


    অনুষ্ঠানের আগে রাষ্ট্রপতি, খড়্গপুর আইআইটি প্রাঙ্গণে সাবিত্রীবাঈ ফুলে-র নামাঙ্কিত ছাত্রী নিবাস এবং এ . পি . জে . আব্দুল কালাম অতিথি নিবাসের ভিত্তিপ্রস্তর স্থাপন করেন।


    CG/PB/DM/…

    
    
    (Release ID: 1539848) Visitor Counter : 6
    
    
      Read this release in: English