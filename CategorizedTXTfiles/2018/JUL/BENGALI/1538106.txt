      প্রধানমন্ত্রীরদপ্তর

      প্রধানমন্ত্রী ভিডিও কনফারেন্সের মাধ্যমে সৌরাষ্ট্র প্যাটেল কালচারাল সমাজের আন্তর্জাতিক কনভেনশনে ভাষণ দিয়েছেন
      Posted On: 09 JUL 2018 11:31AM by PIB Kolkata


    নয়াদিল্লি , ০ ৬ জুলাই ২০১ ৮


    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে সৌরাষ্ট্র প্যাটেল কালচারাল সমাজের অষ্টম আন্তর্জাতিক কনভেনশনে ভাষণ দিয়েছেন। এ বছর মার্কিন যুক্তরাষ্ট্রের ক্যালিফোর্নিয়ায় সৌরাষ্ট্র প্যাটেল কালচারাল সমাজের আন্তর্জাতিক এই কনভেনশনের আয়োজন করা হয়েছে।


    অনাবাসী ভারতীয়দের, বিশেষ করে, সৌরাষ্ট্র প্যাটেল গোষ্ঠীর বিভিন্ন উদ্যোগের প্রশংসা করে প্রধানমন্ত্রী বলেন, অনাবাসী ভারতীয়রা সর্বদাই ভারতকে গর্বিত করেছে। তিনি বলেন, তাঁদের কাজ বিশ্বের সর্বত্র ভারতীয় পাসপোর্টের মর্যাদা বৃদ্ধির পক্ষে সহায়ক হয়েছে।


    প্রধানমন্ত্রী বলেন, সরকারের বিভিন্ন ধরণের কর্মসূচি, যেমন – স্বচ্ছ ভারত, দেশে পর্যটনের উন্নতি ঘটিয়েছে। তিনি অনাবাসী ভারতীয় জনগোষ্ঠীকে, প্রতি বছর কমপক্ষে ৫টি বিদেশি পরিবারকে ভারত দর্শনে আসার জন্য উদ্বুদ্ধ করার আহ্বান জানান। এরফলে, ‘এক ভারত, শ্রেষ্ঠ ভারত’ অভিযানের উদ্দেশ্য সফল করার এক নতুন রাস্তা তৈরি হবে বলে প্রধানমন্ত্রী অভিমত প্রকাশ করেন। অন্যদিকে, এই ধরণের উদ্যোগ ভারতের পর্যটন উন্নয়নের কাজকেও দারুণভাবে এগিয়ে দেবে। তিনি মহাত্মা গান্ধীর স্বপ্ন ‘স্বচ্ছ ভারত’কে সফল করে তোলার ক্ষেত্রে কিভাবে অনাবাসী ভারতীয়রা অবদান রাখতে পারেন, সে বিষয়েও আলোচনা করেন।


    প্রধানমন্ত্রী বলেন যে, ভারতে এই বছরের ২রা অক্টোবর থেকে মহাত্মা গান্ধীর ১৫০তম জন্মবার্ষিকী উদযাপন শুরু হবে। ভারতে লৌহ মানব হিসাবে পরিচিত সর্দার বল্লভভাই প্যাটেলের একটি বিশালকায় মূর্তি, যাকে একতার প্রতিমূর্তি বলা হচ্ছে, নর্মদা নদীর ওপর এটি গড়ে তোলা হবে। ২০১৮-র ৩১ অক্টোবরের মধ্যে এই মূর্তি নির্মাণের কাজ সম্পূর্ণ হবে। এই কাজ শেষ হলে একতার এই মূর্তিটি বিশ্বের উচ্চত্তম মূর্তি হিসাবে পরিচিত হবে।


    এই উপলক্ষে আয়োজিত জমায়েতে ভাষণ দিয়ে নরেন্দ্র মোদী বলেন যে, ভারতকে বর্তমানে বিশ্বের এক উজ্জ্বলতম জ্যোতিষ্ক হিসাবে দেখা হচ্ছে। ভারত বর্তমানে দ্রুততম অর্থনৈতিক বিকাশের পথে এগিয়ে চলেছে । এছাড়া , এখানে সৎ এবং পরিচ্ছন্ন প্রশাসন রয়েছে। তিনি বলেন, অভিন্ন পণ্য ও পরিষেবা কর ব্যবস্থা এবং দুর্নীতির বিরুদ্ধে কঠোর ব্যবস্থার মতো উদ্যোগের ফলে সৎভাবে ব্যবসার কাজ করা মানুষের পক্ষে সহায়ক হয়েছে। এইসব উদ্যোগের ফলেই বিগত চার বছরে ভারত, সহজে ব্যবসার সুযোগ সংক্রান্ত ক্রমতালিকায় এক লাফে ৪২তম ধাপ অতিক্রম করেছে।


    প্রধানমন্ত্রী এক নতুন ভারত গড়ে তোলার স্বপ্নকে সফল করে তুলতে অনাবাসী ভারতীয় জনগোষ্ঠীর প্রতি আবেদন জানান।


    CG/ PB / SB…

    
    
    (Release ID: 1538106) Visitor Counter : 2