      রেলমন্ত্রক

      যাত্রীবাহী ট্রেনে ডিসপ্লে বোর্ড ও ঘোষণা ব্যবস্থার প্রবর্তন প্রসঙ্গে রেল প্রতিমন্ত্রী
      Posted On: 31 JUL 2018 5:06PM by PIB Kolkata


    নয়াদিল্লি, ৩১ জুলাই, ২০১৮


    সমস্ত ইএমইউ (ইলেক্ট্রিক মাল্টিপল ইউনিট) ট্রেন সহ ‘হামসফর’ ও ‘তেজাস’-এর মতো মর্যাদাপূর্ণ ট্রেনগুলিতে ডিসপ্লে বোর্ড ও গণজ্ঞাপন ব্যবস্থা রয়েছে। এছাড়াও, সমস্ত অনুভূতি শ্রেণীর কামরায় জিপিএস-ভিত্তিক যাত্রীজ্ঞাপন ব্যবস্থার সুবিধা রয়েছে। এ ধরণের কামরায় এলসিডি মনিটরের মাধ্যমে যাত্রীদের পরবর্তী স্টেশন, চলন্ত ট্রেনের সময়সূচি ও অন্যান্য সুরক্ষা সম্পর্কিত তথ্য দেওয়া হয়। রাজ্যসভায় সোমবার এক প্রশ্নের লিখিত জবাবে এ কথা জানান রেল প্রতিমন্ত্রী শ্রী রাজেন গোহাঁই। তিনি আরও জানান, বর্তমানে রাজধানী, শতাব্দীর মতো গুরুত্বপূর্ণ ট্রেনে পরবর্তী স্টেশন সম্পর্কে ঘোষণা করা হচ্ছে। যন্ত্রসঙ্গীত বাজানো ও সর্বশেষ খবর শোনানোর কাজেও এই ব্যবস্থা ব্যবহার করা হচ্ছে।


    দৃষ্টিশক্তি দুর্বল এমন যাত্রীদের সুবিধার্থে ট্রেনের নবনির্মিত কামরাগুলিতে সুসংহত ব্রেইল সঙ্কেত বা চিহ্ন লাগানো হচ্ছে। বর্তমানে চালু কামরাগুলিতেও একই ধরণের উদ্যোগ গ্রহণ করা হয়েছে বলে রেল প্রতিমন্ত্রী জানান।


    সম্প্রতি, লিঙ্ক হফম্যান বুশ (এলএইচবি) শ্রেণীর কামরাগুলিতে জিপিএস-ভিত্তিক গণজ্ঞাপন ও যাত্রীজ্ঞাপন ব্যবস্থা চালু করার লক্ষ্যে লক্ষ্ণৌর রিসার্চ ডিজাইন অ্যান্ড স্ট্যান্ডার্ডস অরগানাইজেশন (আরডিএসও) পরীক্ষামূলক ব্যবস্থা গ্রহণ করেছে। এবার কামরাগুলির ক্ষেত্রে এই ধরণের জ্ঞাপন ব্যবস্থার উপযোগিতা মূল্যায়ন করা হবে বলে শ্রী গোহাঁই জানান।


    CG/BD/DM/…

    
    
    (Release ID: 1540858) Visitor Counter : 3
    
    
      Read this release in: English