      প্রধানমন্ত্রীরদপ্তর

      আগামীকাল দুদিনের উত্তরপ্রদেশ সফরে যাচ্ছেন প্রধানমন্ত্রী
      Posted On: 16 JUL 2018 11:37AM by PIB Kolkata


    নয়াদিল্লি, ১৩ জুলাই , ২০১৮


    প্রধানমন্ত্রী শ্রী নরেন্দ্র মোদী আগামীকাল (১৪ জুলাই) দুদিনের উত্তরপ্রদেশ সফরে যাচ্ছেন। রাজ্যের বারাণসী, আজমগড় এবং মির্জাপুর জেলা সফর করবেন তিনি।


    আজমগড়ে আগামীকাল তিনি ৩৪০ কিলোমিটার দীর্ঘ পূর্বাঞ্চল এক্সপ্রেসওয়ের শিলান্যাস করবেন। বরাবাঁকি, আমেথি, সুলতানপুর, ফৈজাবাদ, আম্বেদকরনগর, আজমগড়, মৌ এবং গাজিপুর- উত্তরপ্রদেশের পূর্বপ্রান্তের এই আটটি ইতিহাস প্রসিদ্ধ শহরকে রাজধানী লক্ষ্মৌর সঙ্গে যুক্ত করবে এই সড়ক প্রকল্পটি। এর নির্মাণকাজ সম্পূর্ণ হলে দিল্লীর সঙ্গে উত্তরপ্রদেশের পশ্চিমাঞ্চলের নয়ডা থেকে পূর্বপ্রান্তের গাজিপুর বরাবর আরও বেশ কয়েকটি শহর ও মফঃস্বলের যোগাযোগ স্হাপিত হবে।


    প্রধানমন্ত্রী বারাণসীতে ৯০০ কোটি টাকারও বেশি বিনিয়োগের বেশ কয়েকটি গুরুত্বপূর্ণ প্রকল্প ঐদিন শিলান্যাস করার পাশাপাশি অন্য আরও কয়েকটি প্রকল্প জাতির উদ্দেশে উৎসর্গ করবেন প্রধানমন্ত্রী। এই প্রকল্পগুলির মধ্যে রয়েছে বারাণসী শহরের গ্যাস বন্টন প্রকল্প এবং বারাণসী-বালিয়া এমু ট্রেন। পঞ্চকোশী পরিক্রমা মার্গ সহ স্মার্ট নগরী মিশন এবং নমামি গঙ্গে কর্মসূচির আওতায় আরও কয়েকটি প্রকল্পের শিলান্যাস করবেন তিনি। বারাণসী শহরে আন্তর্জাতিক সম্মেলন কেন্দ্রেরও ঐদিন ভিত্তিপ্রস্তর স্হাপন করবেন প্রধানমন্ত্রী। পরে পৃথক এক অনুষ্ঠানে শ্রী নরেন্দ্র মোদীর উপস্হিতিতে ‘ মেরি কাশী ’ বইটি আনুষ্ঠানিকভাবে প্রকাশ করবেন উত্তরপ্রদেশের মুখ্যমন্ত্রী শ্রী যোগী আদিত্যনাথ।


    রবিবার অর্থা ৎ ১৫ জুলাই মির্জাপুর সফরে যাবেন প্রধানমন্ত্রী। সেখানে তিনি বনসাগর খাল প্রকল্পটি উৎসর্গ করবেন জাতির উদ্দেশে। এই প্রকল্পটি সংশ্লিষ্ট অঞ্চলের জলসেচ ব্যবস্হাকে আরও জোরদার করে তুলতে সাহায্য করবে। ফলে উপকৃত হবেন উত্তরপ্রদেশের মির্জাপুর ও এলাহাবাদ জেলার কৃষক সাধারণ।


    ঐ একই অনুষ্ঠানে মির্জাপুর মেডিক্যাল কলেজের শিলান্যাস করবেন শ্রী নরেন্দ্র মোদী ; উদ্বোধন করবেন রাজ্যের ১০৮টি জন ঔষধি কেন্দ্রের। চুনারের বালুঘাটে গঙ্গানদীর ওপর একটি সেতু তিনি উ ৎসর্গ করবেন জাতির উদ্দেশে। এই সেতুটির মাধ্যমে সংযোগ ও যোগাযোগ গড়ে উঠবে মির্জাপুর ও বারাণসীর মধ্যে।


    CG/SKD /NS/…

    
    
    (Release ID: 1538705) Visitor Counter : 3
    
    
      Read this release in: English