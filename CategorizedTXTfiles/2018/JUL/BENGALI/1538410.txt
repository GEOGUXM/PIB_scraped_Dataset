      নির্বাচনকমিশন

      ভূটানের মিডিয়া আধিকারিকদের কর্মদক্ষতা বাড়াতে পাঁচদিন ব্যাপি কর্মসূচির আয়োজন করল আইআইআইডিইএম
      Posted On: 12 JUL 2018 11:21AM by PIB Kolkata


    নয়াদিল্লি, ১১ জুলাই , ২০১৮


    ভূটানের নির্বাচন কমিশনের বিশেষ অনুরোধের প্রেক্ষিতে সেদেশের মিডিয়া আধিকারিকদের কর্মদক্ষতা বাড়াতে পাঁচদিনের এক কর্মসূচির আয়োজন করেছে। ইন্ডিয়া ইন্টারন্যাশনল ইন্সটিটিউট অফ্ ডেমোক্রেসি অ্যান্ড ইলেকশন ম্যানেজমেন্ট বা আইআইআইডিইএম। এই কর্মসূচি গত ৯ জুলাই শুরু হয়েছে, চলবে আগামী ১৩ই জুলাই পর্যন্ত। এই কর্মসূচির উদ্দেশ্য হল নির্বাচনে সংবাদমাধ্যমের ভূমিকা পর্যালোচনা।


    ভারতের মুখ্য নির্বাচন কমিশনার শ্রী ওমপ্রকাশ রাওয়াত এই কর্মসূচির উদ্বোধন করে বলেছেন, নির্বাচনে গণমাধ্যমের গুরুত্বপূর্ণ ভূমিকা রয়েছে। কারণ, বর্তমান বিশ্ব এমন এক নেটওয়ার্ক দিয়ে সংযুক্ত যার সাহায্যে এক প্রান্তের খবর অন্য প্রান্তে ব্যাপক প্রভাব ফেলতে পারে। তিনি এই কর্মসূচির সার্বিক সাফল্য কামনা করেন।


    এই উপলক্ষে উপ-নির্বাচন কমিশনার শ্রী সন্দীপ জৈন অংশগ্রহনকারীদের স্বাগত জানিয়ে বলেন, নির্বাচনে গণ-মাধ্যমের ভূমিকা সম্পর্কিত এ ধরণের কর্মসূচি এই প্রথমবার আয়োজন করা হয়েছে। এর আলোচ্য বিষয়গুলির মধ্যে রয়েছে- ভোটদাতাদের সচেতন করে তোলা, অর্থের বিনিময়ে খবর, সংবাদমাধ্যমের ভূমিকা নিয়ন্ত্রণ, সংবাদমাধ্যমের জন্য নির্বাচন সংক্রান্ত আদর্শ আচরণবিধি এবং মিডিয়ার সঙ্গে যুক্ত বিভিন্ন বিষয়।


    CG/BD /NS/…

    
    
    (Release ID: 1538410) Visitor Counter : 5
    
    
      Read this release in: English