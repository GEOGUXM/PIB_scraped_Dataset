      পর্যটনমন্ত্রক

      ইন্ডিয়া ট্যুরিজমের পোর্ট ব্লেয়ারে দক্ষতা প্রশিক্ষণ কর্মসূচির আয়োজন
      Posted On: 18 JUL 2018 11:51AM by PIB Kolkata


    কলকাতা, ১৭ জুলাই , ২০১৮


    পোর্ট ব্লেয়ারে বিভিন্ন সংস্হায় কর্মরত ৫০ জন যুবক-যুবতীদের আতিথেয়তা ক্ষেত্রে ৫ দিনের একটি দক্ষতা প্রশিক্ষণ কর্মসূচির সূচনা হয়। ইন্ডিয়া ট্যুরিজমের পোর্ট ব্লেয়ার শাখা দ্বারা ‘ হুনর সে রোজগার ’ নামক কেন্দ্রীয় প্রকল্পের আওতায় আয়োজিত পর্যটক ও অতিথিদের সেবা-যত্ন, বিশেষ করে হাউসকিপিং-এর বিষয়ে জোর দেওয়া হয়। উল্লেখ্য, আন্দামান দ্বীপপুঞ্জ দেশের পর্যটন মানচিত্রে সামনের সারিতে রয়েছে। দ্বীপপুঞ্জের বিভিন্ন হোটেলে কর্মরত যুবক-যাবতীরা পোর্ট ব্লেয়ারের ফরচুন রিসর্ট দ্বীপে আতিথেয়তা শিল্পের বিভিন্ন বিষয়, যেমন- হাইসকিপিং, রান্নাঘর ও খাবার তৈরী, ফ্রন্ট অফিস, খাদ্য ও পানীয় পরিষেবা ইত্যাদি সম্বন্ধে বিস্তারিতভাবে জানতে পারবেন। প্রশিক্ষার্থীদের শেষদিনে পর্যটন মন্ত্রকের পক্ষ থেকে একটি শংসাপত্র দেওয়া হবে। কলকাতার ইন্সটিটিউট অফ হোটেল ম্যানেজমেন্টের দুজন অধ্যাপক এই বিশেষ প্রশিক্ষণ ও দক্ষতা গঠন কর্মসূচি রূপায়ণের দায়িত্বে থাকছেন।


    CG/SC /NS/…

    
    
    (Release ID: 1538934) Visitor Counter : 3