      সামাজিকন্যায়ওক্ষমতায়নমন্ত্রক

      সমাজের দুর্বল ও অনগ্রসর শ্রেণীর মানুষের জন্য স্বাস্থ্য পরিষেবার সুবিধা
      Posted On: 31 JUL 2018 5:08PM by PIB Kolkata


    নয়াদিল্লি, ৩১ জুলাই, ২০১৮


    বার্ষিক আয় ৩ লক্ষ টাকার বেশি নয়, এমন তপশিলি জাতি ও উপজাতি গোষ্ঠীভুক্ত পরিবারের রোগীদের চিকিৎসা সহায়তার জন্য স্বশাসিত সংস্থা ডঃ আম্বেদকর ফাউন্ডেশন চিকিৎসা সহায়তা কর্মসূচি রূপায়ণ করে থাকে। এই সহায়তা কিডনি, হার্ট, লিভার, ক্যান্সার ও ব্রেন সার্জারির মতো জটিল চিকিৎসার ক্ষেত্রে পাওয়া যায়। এছাড়াও, অঙ্গপ্রত্যঙ্গ প্রতিস্থাপন ও স্পাইনাল সার্জারি সহ জীবন বিপন্নকারী রোগের চিকিৎসার জন্য সহায়তা দেওয়া হয়। দেশের সুনির্দিষ্ট কয়েকটি হাসপাতালেই এই সুবিধা পাওয়া যায়। লোকসভায় মঙ্গলবার (৩১শে জুলাই) এক লিখিত জবাবে একথা জানান সামাজিক ন্যায়বিচার ও ক্ষমতায়ন প্রতিমন্ত্রী শ্রী বিজয় সাঁপলা।


    তিনি আরও জানান, জনস্বাস্থ্য ও হাসপাতাল রাজ্য তালিকাভুক্ত বিষয়। অনগ্রসর শ্রেণী সহ সব মানুষের জন্য উন্নত স্বাস্থ্য পরিষেবা প্রদান সংশ্লিষ্ট রাজ্য সরকারের দায়িত্ব। জাতীয় স্বাস্থ্য মিশনের আওতায় সমাজের সর্বস্তরের মানুষের কাছে সুলভে গুণগত মানের চিকিৎসা পরিষেবা পৌঁছে দিতে রাজ্য ও কেন্দ্রশাসিত অঞ্চলগুলিকে প্রযুক্তিগত ও আর্থিক সহায়তা দেওয়া হয়ে থাকে বলে শ্রী সাঁপলা জানান।


    CG/BD/DM/…

    
    
    (Release ID: 1540862) Visitor Counter : 4
    
    
      Read this release in: English