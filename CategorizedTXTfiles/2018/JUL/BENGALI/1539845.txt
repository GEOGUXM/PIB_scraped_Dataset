      জাহাজচলাচলমন্ত্রক

      হলদিয়ায় এবং বারাণসীতে গঙ্গা নদীর ওপর মাল্টি-মোডাল টার্মিনাল নির্মাণের কাজ শীঘ্রই শেষ হবে
      Posted On: 24 JUL 2018 4:09PM by PIB Kolkata


    নয়াদিল্লি, ২০ জুলাই, ২০১৮


    ভারতের অভ্যন্তরীণ জলপথ কর্তৃপক্ষ, জল মার্গ বিকাশ প্রকল্পের আওতায় হলদিয়া এবং বারাণসীতে যে মাল্টি-মোডাল টার্মিনাল নির্মাণ করছে, তার কাজ শীঘ্রই সম্পূর্ণ হবে বলে মনে করা হচ্ছে। ৫১৭.৩৬ কোটি টাকা ব্যয়ে হলদিয়ার টার্মিনালটি ২০১৯-এর ডিসেম্বর মাসের মধ্যে শেষ হওয়ার কথা রয়েছে। এছাড়াও, ফরাক্কা ব্যারেজে ৩৫৯.২০ কোটি টাকা ব্যয়ে অত্যাধুনিক লক গেট নির্মাণের কাজও ২০১৯-এর জুন মাসের মধ্যে সম্পূর্ণ হবে। গঙ্গা নদীর ফরাক্কা থেকে কাহালগাঁও-এর মধ্যে পলি তোলার জন্য ড্রেজিং-এর কাজের বরাত এ বছরের এপ্রিল মাসে দেওয়া হয়েছে। বারাণসী থেকে হলদিয়া পর্যন্ত গঙ্গা নদীতে বাণিজ্যিকভাবে পণ্য পরিবহণের জন্য ১ নম্বর জাতীয় জলপথের উন্নয়নের এই উদ্যোগ নেওয়া হয়েছে। এর মধ্যে মাল্টি-মোডাল টার্মিনাল নির্মাণ ছাড়াও, লক গেট ও জেটি নির্মাণ, নদী সংক্রান্ত তথ্য ব্যবস্থা, জাহাজ মেরামত, জলপথ পরিবহণের বিষয়ে কর্মী প্রশিক্ষণ প্রভৃতি কাজেরও উদ্যোগ নেওয়া হয়েছে। এদিকে, কলকাতার গার্ডেনরিচে একটি অভ্যন্তরীণ জলপথ কর্তৃপক্ষের টার্মিনাল পরিচালনার জন্য, একটি বেসরকার সংস্থার সঙ্গে রাজস্ব ভাগাভাগির ধাঁচে একটি চুক্তি স্বাক্ষরিত হয়েছে।


    CG/PB/DM/…

    
    
    (Release ID: 1539845) Visitor Counter : 3
    
    
      Read this release in: English