      শ্রমওকর্মসংস্থানমন্ত্রক

      সংগঠিত ও অসংগঠিত ক্ষেত্রের মহিলা কর্মীদের সুরক্ষা ও নিরাপত্তা প্রদান
      Posted On: 27 JUL 2018 11:35AM by PIB Kolkata


    নয়াদিল্লি, ২৬ জুলাই , ২০১৮


    ১৯৪৮-এর কারখানা আইন, ১৯৫২-য় কর্মী আইন প্রভৃতি বিভিন্ন শ্রম আইনের অন্তর্গত মহিলা শ্রমিকদের জন্য বিশেষ সুরক্ষার ব্যবস্হা করেছে কেন্দ্রীয় সরকার। এই আইনগুলিতে নিরাপত্তা, স্বাস্হ্য এবং কর্মস্হলে কাজের সময় সীমিত করার বিষয়গুলি রয়েছে। ১৯৭৬-এর সমান পারিশ্রমিক আইন অনুসারে পুরুষ ও মহিলা শ্রমিকদের একই ধরনের কাজের জন্য সমান পারিশ্রমিক প্রদানের বিষয়টি রাখা হয়েছে। পাশাপাশি, ১৯৪৮-এর ন্যূনতম মজুরি আইন অনুযায়ী, নির্দিষ্ট তালিকাভুক্ত কর্মসংস্হানের নিরিখে মহিলা-পুরুষ নির্বিশেষে সমান মজুরি প্রদানের বিষয়টিও নিশ্চিত করা হয়েছে।


    এর পাশাপাশি সরকার কর্মস্হলে মহিলাদের ওপর ২০১৩-র আইনটি বলবৎ করা হয়েছে। এর অর্থ হল, যৌন হয়রানি নথিভুক্ত করার জন্য অভ্যন্তরীণ অভিযোগ কমিটি বা আইসিসি গঠন করা বাধ্যতামূলক করা।


    এ বছর পেশায় নিরাপত্তা প্রদান নিয়ে শ্রম সংক্রান্ত কোডের প্রাথমিক খসড়া তৈরি করেছে সরকার। নিরাপত্তা, স্বাস্হ্যের মান প্রভৃতি ১৩টি কেন্দ্রীয় শ্রম আইনে গুরুত্বপূর্ণ শর্তগুলি সরল করে এই খসড়াটি তৈরি করা হয়েছে।


    এছাড়া, কর্মস্হলে যৌন হয়রানি রুখতে সরকার একটি অনলাইন অভিযোগ পরিচালন ব্যবস্হা সৃষ্টি করেছে বৈদ্যুতিন ‘ শি ’ -বক্স তৈরি করে।


    আজ রাজ্যসভায় লিখিতভাবে এ তথ্য জানিয়েছেন স্বাধীন দায়িত্বপ্রাপ্ত কেন্দ্রীয় শ্রম ও কর্মসংস্হান প্রতিমন্ত্রী শ্রী সন্তোষ কুমার গাঙ্গোয়ার।


    SSS /NS/…

    
    
    (Release ID: 1540389) Visitor Counter : 2
    
    
      Read this release in: English