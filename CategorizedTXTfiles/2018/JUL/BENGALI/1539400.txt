      জলসম্পদমন্ত্রক

      গঙ্গা অববাহিকায় চারটি রাজ্যে বৃক্ষ রোপণ অভিযান
      Posted On: 20 JUL 2018 11:47AM by PIB Kolkata


    নয়াদিল্লি , ১ ৯ জুলাই ২০১ ৮


    গঙ্গা পরিচ্ছন্নতার জাতীয় মিশন, ৯-১৫ জুলাই পর্যন্ত গঙ্গানদী অববাহিকায় পশ্চিমবঙ্গ সহ ৫টি রাজ্যে ‘বৃক্ষ রোপণ অভিযান’-এর আয়োজন করেছে। সংশ্লিষ্ট রাজ্যগুলির বন দপ্তরের সহযোগিতায় এই অভিযান চালানো হয়েছে। এছাড়া, নেহরু যুব কেন্দ্র সংগঠন, গঙ্গা বিচার মঞ্চ এবং বিভিন্ন শিক্ষা প্রতিষ্ঠান বিপুলভাবে এই কাজে অংশ নিয়েছে। সংশ্লিষ্ট রাজ্যের জেলাশাসক এবং বনাধিকারীকরা এই অনুষ্ঠান আয়োজনে বিশেষ ভূমিকা নিয়েছে। নমামি গঙ্গে কর্মসূচির মধ্যেকার বনায়নের অঙ্গ হিসাবে এবং গঙ্গানদী পুনরুজ্জীবনের ক্ষেত্রে বনায়নের ভূমিকা বিষয়ে মানুষকে সচেতন করে তুলতেই এই অভিযানের আয়োজন করা হয়। সমগ্র অভিযানটিকে গণআন্দোলনের রূপ দিতে সংশ্লিষ্ট এলাকার স্কুল, কলেজ ও বিভিন্ন বিভাগকে ‘গাছ দত্তক নেওয়া’র জন্য আহ্বান জানানো হয়। অনুষ্ঠানের অঙ্গ হিসাবে গঙ্গানদী বরাবর বিভিন্ন স্থানে আলোচনা, সেমিনার, বসে আঁকো প্রতিযোগিতা আয়োজন করা হয়। সমগ্র অভিযানটি বিজ্ঞান-ভিত্তিকভাবে রূপায়ণের জন্য দেরাদুণের অরণ্য গবেষণা কেন্দ্র বিশেষভাবে সহায়তা করেছে।


    CG/ PB / SB……

    
    
    (Release ID: 1539400) Visitor Counter : 9
    
    
      Read this release in: English