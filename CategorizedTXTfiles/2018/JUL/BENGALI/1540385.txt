      শিল্পওবাণিজ্যমন্ত্রক

      ভারতের রপ্তানি ২০১৭-১৮’তে রেকর্ড বৃদ্ধি পেয়েছে – সুরেশ প্রভু
      Posted On: 27 JUL 2018 11:29AM by PIB Kolkata


    নয়াদিল্লি , ২৬ জুলাই ২০১ ৮


    আন্তর্জাতিক শিল্প বাণিজ্য ক্ষেত্রে সংরক্ষণবাদ বৃদ্ধি পাওয়া সত্ত্বেও, ভারতের রপ্তানি চলতি অর্থবর্ষে লক্ষ্যণীয় হারে বেড়ে ৩৫০ বিলিয়ন মার্কিন ডলারে পৌঁছবে বলে মনে করা হচ্ছে। বণিকসভা অ্যাসোচেম আয়োজিত পরিষেবা ক্ষেত্রে উৎকর্ষ পুরস্কার প্রদান শীর্ষক এক অনুষ্ঠানে বুধবার (২৫ জুলাই) একথা জানান কেন্দ্রীয় শিল্প ও বাণিজ্য মন্ত্রী শ্রী সুরেশ প্রভু।


    তিনি বলেন, ভারতীয় অর্থনীতিতে পরিষেবা ক্ষেত্র অন্যতম চালিকাশক্তি হয়ে উঠতে চলেছে। অর্থনীতিতে এই ক্ষেত্রের অবদান ২০২৫ নাগাদ ৩ ট্রিলিয়ন মার্কিন ডলারে গিয়ে পৌঁছবে। পরিষেবা ব্যবস্থার প্রসার ও মানোন্নয়নের জন্য বাণিজ্য মন্ত্রক ১২টি গুরুত্বপূর্ণ ক্ষেত্রকে চিহ্নিত করেছে বলে জানিয়ে শ্রী প্রভু বলেন, ক্ষেত্র বিশেষে পৃথক পৃথক কর্মপরিকল্পনা ও উদ্যোগ গ্রহণের ব্যাপারে কেন্দ্রীয় মন্ত্রিসভা ৫০০ কোটি টাকার তহবিল সংস্থানে অনুমোদন দিয়েছে।


    শ্রী প্রভু আরও বলেন, ভারতের উৎপাদনশীলতা বাড়াতে ও প্রতিযোগিতার বাজারের প্রসারে পরিষেবা ক্ষেত্র গুরুত্বপূর্ণ অবদান রাখছে। সুদক্ষ ও উচ্চ গুণমানসম্পন্ন পরিষেবা প্রদানের ফলে বিভিন্ন ক্ষেত্রের রপ্তানি পরিমাণ যেমন বাড়বে, তেমনই দেশে কর্মসংস্থান সৃষ্টিতে সাহায্য করবে বলে তিনি অভিমত প্রকাশ করেন।


    এই উপলক্ষে শ্রী প্রভু জ্ঞান সংক্রান্ত এক সমীক্ষা রিপোর্ট প্রকাশ করেন এবং ২৮টি ক্ষেত্রকে উৎকর্ষ পরিষেবা পুরস্কার প্রদান করেন।


    CG /BD / SB…

    
    
    (Release ID: 1540385) Visitor Counter : 3
    
    
      Read this release in: English