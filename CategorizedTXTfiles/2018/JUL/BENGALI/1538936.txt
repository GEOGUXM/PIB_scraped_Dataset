      প্রতিরক্ষামন্ত্রক

      নাইজেরিয়ার নৌ-সেনাপ্রধান ১৬ থেকে ১৯ জুলাই পর্যন্ত ভারত সফর করছেন
      Posted On: 18 JUL 2018 11:53AM by PIB Kolkata


    নয়াদিল্লি, ১৭ জুলাই , ২০১৮


    নাইজেরিয়ার নৌ-সেনাপ্রধান ভাইস অ্যাডমিরাল ইবোক ইতে ইকয় ইবাস ১৬ থেকে ১৯ জুলাই পর্যন্ত ভারত সফর করছেন। তাঁর সঙ্গে চার সদস্যের এক নৌ-প্রতিনিধিদলও ভারত সফরে এসেছেন। ভারত ও নাইজেরিয়ার নৌ-বাহিনীর মধ্যে দ্বিপাক্ষিক সম্পর্ককে আরও সুদৃঢ় করার পাশাপাশি নৌ-সহযোগিতার নতুন সূত্র খুঁজে বের করাও এই সফরের উদ্দেশ্য।


    নাইজেরিয়ার নৌ-সেনাপ্রধান তাঁর সফরকালে ভারতীয় নৌ-সেনাপ্রধান অ্যাডমিরাল সুনীল লানরা এবং নৌ-বাহিনীর উচ্চপদস্হ আধিকারিকদের সঙ্গে বৈঠকে মিলিত হবেন। বায়ুসেনা প্রধান ও সেনাপ্রধানের সঙ্গেও তাঁর বৈঠকের কর্মসূচি রয়েছে।


    ভারত নাইজেরিয়ার সবচেয়ে বড় বাণিজ্যেক অংশীদ্বার এমনকি, আফ্রিকা মহাদেশে নাইজেরিয়া ভারতের সর্ববৃহৎ বাণিজ্যিক অংশীদ্বার। যৌথ প্রতিরক্ষা সহযোগিতা কমিটির বৈঠকের মাধ্যমে ভারতীয় নৌ-বাহিনীর প্রশিক্ষণ, বিভিন্ন ক্ষেত্রে বিশেষজ্ঞ আদান-প্রদান সহ একাধিক ক্ষেত্রে দু-দেশে নৌ-বাহিনীর সঙ্গে সহযোগিতা হয়ে থাকে।


    নাইজেরিয়া নৌ-সেনাপ্রধান দিল্লি সফরের পর মুম্বাই, কোচি ও গোয়া যাবেন। সেখানে তিনি ভারতীয় নৌ-বাহিনীর আঞ্চলিক প্রধানদের সঙ্গে বৈঠকে মিলিত হবেন। ভারতীয় নৌ-বাহিনীর বিভিন্ন প্রশিক্ষণ কেন্দ্র ঘুরে দেখার পাশাপাশি তিনি গোয়া ও মুম্বাইয়ের দুটি জাহাজ নির্মাণ সংস্হা পরিদর্শন করবেন বলে স্হির হয়েছে।


    CG/BD /NS/…

    
    
    (Release ID: 1538936) Visitor Counter : 3
    
    
      Read this release in: English