      সংস্কৃতিমন্ত্রক

      বাংলার চার বিখ্যাত ব্যক্তিত্বকে নিয়ে জাতীয় গ্রন্থাগারে বিশ্বমানের প্রদর্শনীর আয়োজন কলকাতায় ন্যাশনাল গ্যালারি অফ মর্ডান আর্ট খোলা হবে
      Posted On: 20 JUL 2018 11:48AM by PIB Kolkata


    কলকাতা, ১ ৯ জুলাই ২০১ ৮


    কলকাতার জাতীয় গ্রন্থাগারে, বাংলার চার বিখ্যাত ব্যক্তিত্ব গুরুদেব রবীন্দ্রনাথ ঠাকুর, নেতাজি সুভাষ চন্দ্র বসু, ঋষি বঙ্কিম চন্দ্র চট্টোপাধ্যায় এবং ডঃ শ্যামাপ্রসাদ মুখার্জির জীবনের ওপর একটি স্থায়ী প্রদর্শনীর ব্যবস্থা করা হবে। কেন্দ্রীয় সংস্কৃতি মন্ত্রকের সচিব শ্রী রাঘবেন্দ্র সিং আজ কলকাতায় একথা জানিয়েছেন। ঐতিহাসিক বেলভেডিয়ার হাউসে জাতীয় গ্রন্থাগারের আধুনিকীকরণ এবং নবীকরণের কাজ পর্যালোচনা করে তিনি সন্তোষ প্রকাশ করেন। শ্রী সিং জানান, সমগ্র ভবনটি আলো দিয়ে সাজানো হবে এবং দর্শকদের বিনোদনের জন্য ‘আলোক-ধ্বনি’ প্রকল্প চালু করা হবে। এছাড়া, নতুন প্রজন্মকে বাংলার সমৃদ্ধ ঐতিহ্য বিষয়ে সচেতন করে তুলতে সাহিত্য উৎসবের আয়োজন করা হবে। এখানকার স্থায়ী আর্ট গ্যালারিতে নেতাজি সুভাষ চন্দ্র বসুর তৈলচিত্র এবং ছবি ছাড়াও উল্লেখযোগ্য স্থাপত্য এবং শিল্পবস্তু প্রদর্শিত হবে। দুর্গাপূজার আগেই জাতীয় গ্রন্থাগারের পুনর্নবীকরণ ও আধুনিকীকরণের কাজ সম্পূর্ণ হবে। এর জন্য মোট ৮ কোটি টাকা ব্যয় করা হবে।


    সংস্কৃতি সচিব জানান যে, খুব শীঘ্রই কলকাতা শহরে ওল্ড কারেন্সি বিল্ডিং-এ ন্যাশনাল গ্যালারি অফ মর্ডান আর্ট-এ একটি শাখা খোলা হবে। আজ তিনি ভবনটির পুনর্নবীকরণের কাজ পর্যালোচনা করেন। এই ভবনে একটি স্থায়ী এবং ঘূর্ণায়মান শীতাতপ নিয়ন্ত্রিত আর্ট গ্যালারিতে বিশিষ্ট চিত্রকর রামকিঙ্কর বেইজ এবং অন্যান্য শিল্পীদের আঁকা ছবি প্রদর্শনের ব্যবস্থা করা হবে। ৩ কোটি টাকা ব্যয়ে এই ভবনের কাজটিও দুর্গাপুজোর আগে শেষ হবে বলে তিনি জানান। এর আগে শ্রী সিং কলকাতা স্ট্যান্ড রোড ও হেয়ার স্ট্রিটের সংযোগস্থলে অবস্থিত ঐতিহাসিক মেটকাফ হল পুনর্নবীকরণের কাজ পর্যালোচনা করেন।


    CG/ PB / SB……

    
    
    (Release ID: 1539401) Visitor Counter : 7
    
    
      Read this release in: English