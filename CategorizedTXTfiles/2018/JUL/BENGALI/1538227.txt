      মানবসম্পদবিকাশমন্ত্রক

      সিবিএসই আয়োজিত সপ্তম ইউজিসি নেট পরীক্ষা অনুষ্ঠিত হল সাফল্যের সঙ্গেই
      Posted On: 10 JUL 2018 2:41PM by PIB Kolkata


    নয়াদিল্লি, ৯ জুলাই, ২০১৮


    বিশ্ববিদ্যালয় মঞ্জুরি কমিশন (ইউজিসি)-এর সপ্তম নেট পরীক্ষা অনুষ্ঠিত হল গতকাল অর্থাৎ, ৮ই জুলাই। দেশের ৯১টি শহরে এই পরীক্ষার আয়োজন করে কেন্দ্রীয় মাধ্যমিক শিক্ষা পর্ষদ (সিবিএসই)। এবারের পরীক্ষায় নথিভুক্ত প্রার্থীর সংখ্যা ছিল ১১ লক্ষ ৪৮ হাজার ২৩৫। এর আগে অনুষ্ঠিত ইউজিসি নেট পরীক্ষার প্রার্থী সংখ্যার তুলনায় এবারের পরীক্ষার্থীর সংখ্যা ছিল সর্বোচ্চ মাত্রার।


    ইউজিসি-র নির্দেশিকা অনুসারে এই পরীক্ষায় দুটি গুরুত্বপূর্ণ পরিবর্তন আনা হয়েছে। এবারের পরীক্ষায় দুটি অবজেক্টিভ পেপারের মধ্যে প্রথমটি সাধারণ প্রকৃতির এবং অন্যটি ৮৪টি বিষয়ের মধ্যে পরীক্ষার্থীদের বেছে নেওয়া যে কোন একটি বিষয়। কিন্তু এর আগের বছরের পরীক্ষাগুলিতে তিনটি পেপার রাখা হত। সাধারণ প্রকৃতির প্রশ্নপত্র ছাড়াও ৮৪টি বিষয়ের মধ্যে দুটি বিষয় বেছে নিয়ে আরও দুটি পেপারে পরীক্ষায় বসতে হত প্রার্থীদের।


    দ্বিতীয় পরিবর্তনটি হল, দ্বিতীয় পত্রের ৫০টি এবং তৃতীয় পত্রের ৭৫টি প্রশ্নকে একত্রে যুক্ত করে শুধুমাত্র দ্বিতীয় পত্রের জন্য ১০০টি প্রশ্নের উত্তর চাওয়া হয়েছে। প্রথম পত্রের পরীক্ষার সময় ১ ঘন্টা ১৫ মিনিট থেকে কমিয়ে ১ ঘন্টা করা হয়েছে। অন্যদিকে, দ্বিতীয় পত্রের জন্য পরীক্ষার সময় নির্দিষ্ট হয়েছে দু’ঘন্টা।


    সারা দেশে ইউজিসি নেট-এর পরীক্ষা কেন্দ্রের সংখ্যা ছিল ২,০৮২টি। এই কেন্দ্রগুলিতে নিযুক্ত করা হয়েছিল ২৮৬৪ জন পর্যবেক্ষক এবং ৬৭৫ জন পর্ষদ কর্মী। সবক’টি কেন্দ্রেই পরীক্ষা গ্রহণ করা হয়েছে সাফল্যের সঙ্গেই।


    CG/SKD/DM/…

    
    
    (Release ID: 1538227) Visitor Counter : 3
    
    
      Read this release in: English