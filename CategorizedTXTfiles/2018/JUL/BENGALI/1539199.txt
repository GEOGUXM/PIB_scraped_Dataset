      মন্ত্রিসভারঅর্থনৈতিকবিষয়সংক্রান্তকমিটি

      খনিজ তেল অনুসন্ধান ও লাইসেন্সিং-এর নতুন নীতির পূর্ববর্তী এবং পরবর্তী ব্লকগুলিতে উৎপাদন ভাগাভাগি চুক্তি কার্যকর করার জন্য নীতিসমূহ কেন্দ্রীয় মন্ত্রিসভায় অনুমোদিত
      Posted On: 19 JUL 2018 11:43AM by PIB Kolkata


    নয়াদিল্লি , ১ ৮ জুলাই ২০১ ৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে খনিজ তেল উৎপাদন বৃদ্ধির লক্ষ্যে, অনুসন্ধান ও লাইসেন্সিং সংক্রান্ত নতুন নীতির পূর্ববর্তী ও পরবর্তী পর্যায়ের ব্লকগুলিতে উৎপাদন ভাগাভাগি চুক্তি কার্যকর করার জন্য বিভিন্ন নীতি অনুমোদন করা হয়েছে। এই নীতিগুলির মূল বৈশিষ্ট্য হচ্ছে – উত্তর-পূর্বাঞ্চলের জন্য খনিজ তেল অনুসন্ধান ও উৎপাদনের কাজে বিশেষ ব্যবস্থা। ‘উত্তর-পূর্বাঞ্চলের জন্য হাইড্রো কার্বন ভিশন - ২০৩০’ – এর সুপারিশের ভিত্তিতে সরকার এই অঞ্চলের কার্যকর ব্লকগুলিতে অনুসন্ধান ও উৎপাদনের সময়সীমা বাড়ানোর সিদ্ধান্ত নিয়েছে। এছাড়া, এই অঞ্চলে প্রাকৃতিক গ্যাস উৎপাদনকে উৎসাহিত করতে ২০১৮-র ১ জুলাই পর্যন্ত উৎপাদন শুরু না হওয়া ব্লকগুলির গ্যাসের দাম নির্ধারণের স্বাধীনতা উৎপাদকদের দেওয়া হয়েছে।


    অনুমোদিত নীতিগুলির আরও এক গুরুত্বপূর্ণ বৈশিষ্ট্য হ’ল – অনুসন্ধান ও লাইসেন্সিং-এর নতুন নীতি পূর্ববর্তী সময়ে বন্টিত ব্লকগুলির রয়্যালিটি এবং সেস ভাগাভাগি সংক্রান্ত একটি ব্যবস্থা গ্রহণ। এই ব্যবস্থাটি এমনভাবে করা হয়েছে, যাতে এই ক্ষেত্রে নতুন লগ্নির অনুকূল পরিবেশ সৃষ্টি হয়। এছাড়াও, এক্ষেত্রে উৎপাদকদের জন্য কর ছাড়ের সংস্থানও রাখা হয়েছে, যা নতুন লগ্নির পক্ষে সহায়ক হবে বলে মনে করা হচ্ছে।


    CG/PB/SB…

    
    
    (Release ID: 1539199) Visitor Counter : 3
    
    
      Read this release in: English