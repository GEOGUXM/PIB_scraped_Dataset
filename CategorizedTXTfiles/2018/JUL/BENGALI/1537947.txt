      বৈদ্যুতিন ও তথ্যপ্রযুক্তি মন্ত্রক

      গ্রামীণ ক্ষেত্রে তিন লক্ষ অভিন্ন পরিষেবা প্রদান কেন্দ্রের উদ্যোগপতিদের ব্যাঙ্কিং প্রতিনিধি হিসাবে নিয়োগ করা হবে
      Posted On: 06 JUL 2018 11:29AM by PIB Kolkata


    নয়াদিল্লি , ০৫ জুলাই ২০১ ৮


    কেন্দ্রীয় ইলেক্ট্রনিক্স এবং তথ্য প্রযুক্তি মন্ত্রক এক বিশেষ উদ্দেশ্যসাধক ব্যবস্থার মাধ্যমে এইচডিএফসি ব্যাঙ্কের সঙ্গে, গ্রামীণ ক্ষেত্রের ৩ লক্ষ অভিন্ন পরিষেবা প্রদান কেন্দ্রের সঙ্গে যুক্ত ব্যক্তিদের ঐ ব্যাঙ্কের ব্যাঙ্কিং প্রতিনিধি হিসাবে নিয়োগের জন্য একটি চুক্তি করা হয়েছে। চুক্তিটি এইচডিএফসি-র ম্যানেজিং ডাইরেক্টর ও চেয়ারম্যান শ্রী আদিত্য পুরী এবং অভিন্ন পরিষেবা কেন্দ্রগুলির জন্য বিশেষ উদ্দেশ্যসাধক ব্যবস্থার সিইও ডঃ দীনেশ কুমার ত্যাগীর মধ্যে স্বাক্ষরিত হয়। আজ নতুন দিল্লিতে কেন্দ্রীয় ইলেক্ট্রনিক্স এবং তথ্য প্রযুক্তি দপ্তরের মাননীয় মন্ত্রী শ্রী রবিশঙ্কর প্রসাদের উপস্থিতিতে এই চুক্তিটি স্বাক্ষরিত হয়েছে।


    এই চুক্তি অনুসারে, গ্রামীণ পর্যায়ে অভিন্ন পরিষেবা কেন্দ্রগুলির পরিচালকরা এইচডিএফসি ব্যাঙ্কের ব্যাঙ্কিং প্রতিনিধি হিসাবে কাজ করবেন এবং আর্থিক অন্তর্ভুক্তির লক্ষ্যে সরকারি উদ্যোগের মাধ্যমে গ্রামাঞ্চলে ব্যাঙ্কিং পরিষেবা আরও প্রসারিত করবেন। এই চুক্তির ফলে বিভিন্ন কর্মসূচিতে প্রত্যক্ষ সুবিধা হস্তান্তরের জন্য সরকারি উদ্যোগ আরও গতি পাবে। মহিলা, প্রবীণ নাগরিক এবং বিশেষভাবে সক্ষম ব্যক্তিরা এই উদ্যোগের ফলে উপকৃত হবেন। এর ফলে, মহাত্মা গান্ধী জাতীয় কর্মনিশ্চয়তাকরণ প্রকল্প এবং বিধবা, বিকলাঙ্গ এবং বয়স্কদের জন্য পেনশন সংক্রান্ত টাকা-পয়সা তোলা এবং জমা দেওয়ার কাজ আরও সহজ হবে।


    ভারতের ডিজিটাল অভিযানে হাত মেলানোর জন্য কেন্দ্রীয় মন্ত্রী শ্রী প্রসাদ এইচডিএফসি-র সিইও শ্রী পুরীর বিশেষ প্রশংসা করে বলেন, এই উদ্যোগ এক বিরাট পরিবর্তনের দিশারি হয়ে উঠবে, সরকারের আর্থিক অন্তর্ভুক্তির লক্ষ্য পূরণে বিশেষ ভূমিকা নেবে এবং ডিজিটাল ভারতের সাফল্যকে আরও সংহত করবে।


    এইচডিএফসি-র ব্যাঙ্কিং প্রতিনিধিরা একই সঙ্গে ব্যবসায়িক সুবিধা প্রদানকারী হিসাবেও কাজ করবেন। এরফলে, সাধারণ নাগরিক, ব্যবসায়ী, যুবক, উদ্যোগপতি, কৃষক ও মহিলারা ব্যাঙ্ক থেকে ঋণের সুবিধা পাবেন – এতে তাঁদের অর্থনৈতিক উন্নয়ন ঘটবে।


    এছাড়াও, এই চুক্তির আওতায় এইচডিএফসি ব্যাঙ্ক অভিন্ন পরিষেবা প্রদান কেন্দ্রগুলির বিশেষ উদ্দেশ্যসাধক ব্যবস্থাকে, এই অর্থবর্ষের মধ্যে সারা দেশে ১ হাজারটি নির্দিষ্ট গ্রামকে ডিজিটাল গ্রামে পরিণত করার কাজে সহায়তা করবে। পরীক্ষামূলকভাবে ইতিমধ্যেই এই কাজের জন্য দেশের ৬টি গ্রামকে নির্বাচিত করা হয়েছে। ডিজিগাঁও পরিষেবার মাধ্যমে প্রত্যন্ত গ্রামাঞ্চলে শিল্পোদ্যোগ গড়ে তোলা এবং গোষ্ঠীগত অংশগ্রহণের মাধ্যমে গ্রামীণ জীবন-জীবিকা উন্নয়নের মধ্য দিয়ে সামাজিক রূপান্তরের লক্ষ্যে কাজ করা হবে।


    CG/ PB / SB……

    
    
    (Release ID: 1537947) Visitor Counter : 6
    
    
      Read this release in: English