      সামাজিকন্যায়ওক্ষমতায়নমন্ত্রক

      কর্মসংস্হান ক্ষমতায়নের সূচক বললেন থাওয়ার চাঁদ গেহলট
      Posted On: 04 JUL 2018 11:27AM by PIB Kolkata


    নয়াদিল্লি, ৩ জুলাই , ২০১৮


    কর্মসংস্হান ক্ষমতায়নের সূচক বলে মন্তব্য করেছেন কেন্দ্রীয় সামাজিক ন্যায় ও ক্ষমতান মন্ত্রী শ্রী থাওয়ার চাঁদ গেহলট। আজ প্রতিবন্ধী মানুষদের দক্ষতা উন্নয়ন সংক্রান্ত একটি জাতীয় কর্মশালা নতুন দিল্লীতে উদ্বোধন করে মন্ত্রী একথা বলেন। প্রতিবন্ধী মানুষের দক্ষতা উন্নয়নের প্রয়োজনে সরকার যাতে কিছু প্রকল্প কাঠামো গড়ে তুলতে পারে তার জন্য গত বছর ২০১৬-র প্রতিবন্ধী মানুষের অধিকার সংক্রান্ত আইনটি বলবৎ হয়। প্রতিবন্ধী মানুষের ক্ষমতায়ন সংক্রান্ত দপ্তর দক্ষতা উন্নয়ন মন্ত্রকের সঙ্গে একযোগে ২০১৫-র মার্চে প্রতিবন্ধী মানুষের দক্ষতা উন্নয়ন বিষয়ক একটি জাতীয় কর্মপরিকল্পনা চালু করে। এই কর্মপরিকল্পনা অনুযায়ী ৭৫৬৪০-জন প্রতিবন্ধী মানুষকে ২০১৬-১৭ থেকে প্রশিক্ষিত করা গিয়েছে। এবছর এ বিষয়ে লক্ষ্যমাত্রা রাখা হয়েছে ৯০ হাজার প্রতিবন্ধী মানুষ।


    শ্রী গেহলট আজ একদিনের এই কর্মশালা উদ্বোধন করেন। সেখানে সম্মানীয় অতিথি হিসেবে উপস্হিত ছিলেন কেন্দ্রীয় দক্ষতা উন্নয়ন এবং উদ্যোগ মন্ত্রী শ্রী ধর্মেন্দ্র প্রধান। কর্মশালায় অংশ নিয়েছেন সহযোগী প্রশিক্ষণ সংস্হা থেকে শুরু করে নীতি নির্ধারক এবং মন্ত্রকের কর্মচারীরা।


    শ্রী গেহলট ভাষণপ্রসঙ্গে বলেন, এখন পর্যন্ত প্রতিবন্ধী মানুষের ক্ষমতায়ণ সংক্রান্ত দপ্তরে প্যানেলভুক্ত হয়েছে ২৮টি রাজ্য এবং একটি কেন্দ্রশাসিত অঞ্চলের ২৫৮টি প্রশিক্ষণ সহযোগী সংস্হা। মন্ত্রীর অভিমত, সমাজের অতি প্রান্তিক গোষ্ঠির একটি এই প্রতিবন্ধী মানুষজন। এদের প্রায় প্রত্যেকেই শিক্ষাও প্রশিক্ষণ থেকে বঞ্চিত থাকে এবং ফলে কর্মসংস্হান এদের কাছে অধরাই থাকে। তবে, প্রত্যেক শ্রেণীর প্রতিবন্ধী মানুষেরই কিন্তু বিশেষ ক্ষমতা থাকে। একইভাবে বিভিন্ন অঞ্চলে ভিন্ন ভিন্ন বাজার চাহিদাও থাকে। এই বিষয়গুলির মধ্যে সামঞ্জস্য আনা দরকার। শ্রী ধর্মেন্দ্র প্রধান বলেন, দক্ষতা উন্নয়ন কর্মসূচি যথাযথভাবে রূপায়ণের সামনে একটি বড় প্রতিবন্ধকতা হল কর্মসংস্হানের পর্যাপ্ত সুযোগ গড়ে তোলা। তিনি প্রতিবন্ধী মানুষের জীবনের উন্নতির প্রয়োজনে পেট্রোলিয়াম এবং প্রাকৃতিক গ্যাস এবং দক্ষতা উন্নয়ন এবং উদ্যোগ মন্ত্রকের সম্পূর্ণ সহযোগিতার আশ্বাস দিন।


    উল্লেখ্য, ২০১১-র লোকগণনা অনুযায়ী, ভারতে ২ কোটি ৬৮ লক্ষ মানুষ কোন না কোনরকম প্রতিবন্ধকতার শিকার এবং এটি মোট জনসংখ্যা ২.২১ শতাংশ।


    SSS /NS/…

    
    
    (Release ID: 1537527) Visitor Counter : 6
    
    
      Read this release in: English