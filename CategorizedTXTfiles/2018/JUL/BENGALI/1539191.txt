      সংখ্যালঘুবিষয়কমন্ত্রক

      সংখ্যালঘুদের জন্য কল্যাণ প্রকল্প
      Posted On: 19 JUL 2018 11:32AM by PIB Kolkata


    নয়াদিল্লি , ১ ৮ জুলাই ২০১ ৮


    সরকারের কার্যকালের মেয়াদের গত চার বছরে সংখ্যালঘু জনগোষ্ঠীর জন্য বেশ কয়েকটি নতুন কল্যাণমূলক কর্মসূচি চালু করা হয়েছে। স্কুলছুটদের আনুষ্ঠানিকভাবে স্কুল শিক্ষা এবং কর্মদক্ষতার ব্যবস্থা করতে ‘নয়ী মঞ্জিল’ নামে একটি প্রকল্প রয়েছে। ‘উস্তাদ’ নামে প্রকল্পের মাধ্যমে সংখ্যালঘুদের উন্নয়নের জন্য প্রচলিত হস্তশিল্পের প্রশিক্ষণ ও দক্ষতা বৃদ্ধির উদ্যোগ নেওয়া হয়েছে। ২০১৬-১৭ থেকে ‘হুনার হাট’ আয়োজনের মধ্য দিয়ে সংখ্যালঘু জনগোষ্ঠীর হস্তশিল্পীদের তৈরি শিল্প বস্তুর বিপণনের মাধ্যমে কর্মসংস্থানের উদ্যোগ নেওয়া হয়েছে। ২০১৭-১৮-তে এই ধরণের ৬টি ‘হুনার হাট’ আয়োজন করা হয়েছিল। ২০১৮-১৯ – এ আরও ৭টি হাটের আয়োজন করা হবে।


    সংখ্যালঘু জনগোষ্ঠীর সমৃদ্ধ ঐতিহ্য সংরক্ষণের জন্য ‘হামারি ধারোহার’ কর্মসূচি রূপায়ণ করা হচ্ছে। এছাড়া, স্বল্পমেয়াদী ভিত্তিতে কর্মসংস্থানমুখী দক্ষতা উন্নয়ন প্রশিক্ষণ দেওয়া হচ্ছে ‘সংখ্যালঘুদের জন্য গরিব নওয়াজ দক্ষতা উন্নয়ন কর্মসূচি’র আওতায় । মৌলানা আজাদ এডুকেশন ফাউন্ডেশনের মাধ্যমে মুসলিম , খ্রীষ্টান, শিখ, বৌদ্ধ, পার্সি এবং জৈন – এই ৬টি সংখ্যালঘু সম্প্রদায়ের জন্য এই কর্মসূচি রূপায়ণ করা হচ্ছে। ‘নয়ী মঞ্জিল’ কর্মসূচিতে আলিগড় মুসলিম বিশ্ববিদ্যালয় এবং নতুন দিল্লির জামিয়া মিলিয়া ইসলামিয়ার পক্ষ থেকে স্কুলছুট এবং মাদ্রাসার ছাত্রছাত্রীদের জন্য সংখ্যালঘু উন্নয়ন মন্ত্রক একটি ব্রিজ কোর্স চালু করেছে। কেন্দ্রীয় সংখ্যালঘু উন্নয়ন মন্ত্রী শ্রী মুক্তার আব্বাস নাকভি আজ লোকসভায় এক প্রশ্নের লিখিত জবাবে এই তথ্য প্রকাশ করেছেন।


    CG/PB/SB…

    
    
    (Release ID: 1539191) Visitor Counter : 7
    
    
      Read this release in: English