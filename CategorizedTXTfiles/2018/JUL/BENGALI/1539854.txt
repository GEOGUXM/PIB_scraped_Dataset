      পেট্রোলিয়ামওপ্রাকৃতিকগ্যাসমন্ত্রক

      রাষ্ট্রয়ত্ত্ব বামার লরি সংস্হা চত্ত্বরে অত্যাধুনিক গবেষণা ও উন্নয়ন কেন্দ্রের উদ্বোধন
      Posted On: 24 JUL 2018 4:16PM by PIB Kolkata


    কলকাতা, ২০ জুলাই , ২০১৮


    কলকাতায় রাষ্ট্রয়ত্ত্ব বামার লরি সংস্হা চত্ত্বরে অত্যাধুনিক গবেষণা ও উন্নয়ন কেন্দ্রের উদ্বোধন হল শুক্রবার। নবনির্মিত এই অত্যাধুনিক গবেষণাকেন্দ্র বা অ্যাপ্লিকেশনস্ রিসার্চ ল্যাবেরোটরি উদ্বোধন করেন সংস্হার চেয়াম্যান তথা ম্যানেজিং ডাইরেক্টর শ্রী প্রবাল বসু। এই উপলক্ষ্যে শ্রী বসু জানান, কেন্দ্রীয় পেট্রোলিয়াম ও প্রাকৃতিক গ্যাস মন্ত্রকের অধীনস্ত এই সংস্হাটির তৈলজাত পণ্য ও গ্রিজ উৎপাদনে প্রযুক্তির ব্যবহার বাড়াতে ঐ গবেষণাকেন্দ্রটি গড়ে তোলা হয়েছে। অত্যাধুনিক এই গবেষণাকেন্দ্র যাবতীয় আধুনিক সাজ-সরঞ্জামের পাশাপাশি সংশ্লিষ্ট ক্ষেত্রের বিশেষজ্ঞ বিজ্ঞানীরা কাজ করছেন।


    শ্রী বসু আরো জানান, নতুন এই গবেষণাকেন্দ্রে পরিবেশবান্ধব এবং দূষণহীন পদ্ধতিকে কাজে লাগিয়ে তৈলজাত পণ্য ও গ্রিজ উৎপাদনের ওপর গুরুত্ব দেওয়া হচ্ছে। সেইসঙ্গে উৎপাদিত পণ্যের গুনমান বজায় রাখার পাশাপাশি সুলভ মূল্যের বিষয়টিকেও বিবেচনায় রাখা হয়েছে। এই ধরনের পণ্য ইস্পাত, প্রতিরক্ষা, রেল, খনি ও স্পঞ্জ আইরন ক্ষেত্রে সরবরাহ করা হবে। তিনি আরো জানান, অত্যাধুনিক এই কেন্দ্রটিতে স্বতন্ত্র গবেষণার জন্য ইতিমধ্যেই ১৫টি ক্ষেত্রে পেটেন্ট বা সত্ত্ব সংক্রান্ত প্রস্তাব জমা করা হয়েছে। এই


    পেটেন্টগুলির মধ্যে ১০টি ক্ষেত্রে পেটেন্টের অনুমোদন পাওয়া গেছে।


    অত্যাধুনিক এই গবেষণাকেন্দ্রে অতি উচ্চ তাপমাত্রা, চরম বায়বীয় চাপ ও নিম্নতাপমাত্রার বিশেষভাবে উপযোগী উচ্চ কার্যক্ষমতা সম্পন্ন বিভিন্ন ধরনের লুব্রিকেন্টস বা তৈলজাত পণ্য উৎপাদন করা হচ্ছে। বর্তমানে নতুন ধরনের সিন্থেটিক সামগ্রী, পরিবেশবান্ধব তৈলজাত পণ্য ও গ্রিজ উৎপাদনের ওপর সংস্হাটি গুরুত্ব দিচ্ছে বলে শ্রী বসু জানান।


    অনুষ্ঠানে সংস্হার ব্যবসায়িক উৎপাদন সংক্রান্ত নির্দেশক শ্রী ডি সোথি সেলভাম, অর্থ বিষয়ক নির্দেশক শ্রী এস.এস খুন্তিয়া, চিফ অপারেটিং অফিসার শ্রী শ্রীজিত বন্দ্যোপাধ্যায় উপস্হিত ছিলেন।


    CG/BD /NS/…

    
    
    (Release ID: 1539854) Visitor Counter : 3