      পেট্রোলিয়ামওপ্রাকৃতিকগ্যাসমন্ত্রক

      জৈব জ্বালানি সংক্রান্ত জাতীয় নীতি
      Posted On: 27 JUL 2018 11:32AM by PIB Kolkata


    নয়াদিল্লি , ২৬ জুলাই ২০১ ৮


    গত মাসের ৮ তারিখে সরকার জৈব জ্বালানি সংক্রান্ত জাতীয় নীতি সম্পর্কে একটি বিজ্ঞপ্তি জারি করে। জৈব রাসায়নিক উৎপাদনে অভ্যন্তরীণ ইন্ধনের ধারাবাহিক এবং পর্যাপ্ত প্রাপ্তি নিশ্চিত করতে এবং পাশাপাশি, কৃষকদের আয় বাড়ানো বা আমদানি কমানো এবং একই সঙ্গে কর্মসংস্থান বাড়ানোর স্বার্থেই সরকার এই নীতিটি সম্পর্কে বিজ্ঞপ্তি জারি করে। আজ রাজ্যসভায় লিখিতভাবে এই তথ্য জানিয়েছেন কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান । শ্রী প্রধান আরও জানিয়েছেন , এই নীতি জৈব জ্বালানিকে ‘মৌলিক জৈব জ্বালানি’ হিসাবে যেমন শ্রেণীভুক্ত করেছে (যেমন ইথানল এবং জৈব ডিজেল) তেমনই কিছু কিছু জৈব জ্বালানি আবার শ্রেণীভুক্ত করা হয়েছে ‘উন্নত জৈব জ্বালানি’ হিসাবেও। যেমন – দ্বিতীয় প্রজন্মের (২জি) ইথানল, জৈব সিএনজি, তৃতীয় প্রজন্মের জৈব জ্বালানি প্রভৃতি।


    প্রসঙ্গত, ক্ষতিগ্রস্ত গম, ভাঙ্গা চাল প্রভৃতি থেকে ইথানল উৎপাদন করার অনুমতি দেওয়া হয়েছে এই নীতিতে। এছাড়া, যখন প্রয়োজনের চেয়েও বেশি খাদ্যশস্যের উৎপাদন হয়, তখন বাড়তি খাদ্যশস্য থেকেও ইথানল উৎপাদন করার অনুমতি দেওয়া হয়েছে এই নীতিতে।


    উল্লেখ্য, ২০১৬-১৭’তে ইথানল সরবরাহ বর্ষে, ৬৬.৫ কোটি লিটার ইথানল পেট্রোলের সঙ্গে মেশানো হয়, যার ফলে, ১,৭৪৯ কোটি টাকার বিদেশি মুদ্রা আয় হয় এবং কার্বন নিঃসরণের পরিমাণ ১৩.২৩ লক্ষ টন কম হয় ।


    CG /SSS / SB…

    
    
    (Release ID: 1540387) Visitor Counter : 4
    
    
      Read this release in: English