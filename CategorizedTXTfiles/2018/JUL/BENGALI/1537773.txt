      অর্থমন্ত্রক

      দ্রুত বকেয়া আপিল নিষ্পত্তি, ত্রুটি সংশোধন এবং রিফান্ডের জন্য আয়কর দপ্তরের বিশেষ অভিযান
      Posted On: 05 JUL 2018 11:20AM by PIB Kolkata


    নয়াদিল্লি , ০৪ জুলাই ২০১ ৮


    ২০১৮-র ১-১৫ জুন পর্যন্ত আয়কর দপ্তরের উদ্যোগে বকেয়া আপিল নিষ্পত্তি এবং ত্রুটি সংশোধনের কাজ দ্রুততার সঙ্গে করার জন্য এক বিশেষ পক্ষ পালন করা হয়েছে। এই সময়কালে ২০ হাজারেরও বেশি এই ধরণের বিষয়ের নিষ্পত্তি হয়েছে এবং করদাতাদের বকেয়া রিফান্ড প্রদান করা হয়েছে। এই উদ্যোগের সাফল্যের পর বিশেষ কয়েকটি অঞ্চলে অভিযানের মেয়াদ ২০১৮-র ৩০ জুন পর্যন্ত বাড়ানো হয়।


    এছাড়াও, আয়কর রিটার্ন পরীক্ষার পর এক বিরাট পরিমাণ বকেয়া রিফান্ড প্রদান করা হয়েছে। ৩০.০৬.২০১৮ পর্যন্ত রিফান্ডের জন্য বকেয়া দাবিগুলির ৯৯% নিষ্পত্তি করা সম্ভব হয়েছে। ২০১৮-র এপ্রিল থেকে জুনের মধ্যে মোট ৪৫.০৭টি রিফান্ডের দানি মেটানো হয়েছে। গত বছরের এই সময়কালের মধ্যে এই ধরণের রিফান্ড নিষ্পত্তির সংখ্যার থেকেও যা ৯ লক্ষ বেশি। ২০১৮-১৯ অ্যাসেসমেন্ট বর্ষে ৩ লক্ষেরও বেশি রিফান্ডের আবেদন, যার রিটার্নগুলি বিগত কয়েক সপ্তাহে পেশ করা হয়েছে, সেগুলিও নিষ্পত্তি করা সম্ভব হয়েছে।


    বিশেষ এই অভিযানের ফলে করদাতাদের ৭০ হাজার কোটি টাকারও বেশি রিফান্ড প্রদান করা হয়েছে। কেন্দ্রীয় প্রত্যক্ষ কর পর্ষদ পরিষেবা প্রদানের ক্ষেত্রে বিলম্ব দূর করার জন্য সর্বদাই সচেষ্ট। এছাড়া, দ্রুত করদাতাদের অভিযোগ নিষ্পত্তি এবং সার্বিকভাবে পরিষেবার মান উন্নয়নের লক্ষ্যেও পর্ষদ কাজ করে চলেছে।


    CG/PB/SB…

    
    
    (Release ID: 1537773) Visitor Counter : 3
    
    
      Read this release in: English