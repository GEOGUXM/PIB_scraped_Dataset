      মহাকাশদপ্তর

      ইসরোর নতুন প্রযুক্তির পরীক্ষা প্রথম ধাপে সাফল্য অর্জন
      Posted On: 06 JUL 2018 11:25AM by PIB Kolkata


    নয়াদিল্লি, ০৫ জুলাই , ২০১৮


    মহাকাশচারীদের জন্য একটি গুরুত্বপূর্ণ প্রযুক্তি- ক্রু এসকেপ সিস্টেম বা বিপদজ্জনক পরিস্হিতিতে উৎক্ষেপন যান থেকে মহাকাশচারীদের রক্ষা ব্যবস্হার প্রথম পরীক্ষামূলক পদক্ষেপে আজ ইসরো সাফল্যের মুখ দেখল।


    উৎক্ষেপণের সময় কোন গোলযোগ ঘটলে মহাকাযানের ভিতরের অংশ যেখানে নভোচররা থাকেন (ক্রু মডিউল) তাঁদের নিয়ে যানের সেই অংশটিকে নিরাপদ দূরত্বে পাঠানোর কাজ করে এই বিপদকালীন পরিত্রাণ ব্যবস্হা। আজকের প্রথম পরীক্ষায় ক্রু মডিউলটিকে নিরাপদভাবে উদ্ধার করা সম্ভব হয়েছে।


    আজ শ্রীহরিকোটায় সতীশ ধাওয়ান মহাকাশ কেন্দ্রে, ৫ ঘন্টা অপেক্ষার শেষে সকাল ৭টা নাগাদ ১২.৬ টন ওজনের ক্রু মডিউল সমেত ক্রু এসকেপ সিস্টেমের সফল উৎক্ষেপণ সম্ভব হয়। ২৫৯ সেকেন্ডের মধ্যে ক্রু এসকেপ সিস্টেম সহ বহু মডিউল প্রথমে আকাশে উড়ে গিয়ে বঙ্গোপসাগরের দিকে ঘুরে যায় এবং তারপর শ্রীহরিকোটা থেকে ২.৯ কিলোমিটার দূরে প্যারাসুটের সাহায্যে নামানো হয়।


    ৭টি বিশেষভাবে তৈরি মোটরে চালিত ক্রু মডিউল উৎক্ষেপণ যান থেকে নিরাপদ দূরত্বে পৌঁছতে আকাশে প্রায় ২.৭ কিলোমিটার উচ্চতায় পৌঁছায়। প্রায় ৩০০টি সেন্সর এই পরীক্ষামূলক উৎক্ষেপণ অভিযানের বিভিন্ন মাপকাঠির বৈশিষ্ট্য রেকর্ড করেছে।


    CG/SC /NS/…

    
    
    (Release ID: 1537945) Visitor Counter : 33
    
    
      Read this release in: English