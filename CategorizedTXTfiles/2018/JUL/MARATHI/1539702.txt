      सुक्ष्म, लघु आणि मध्यम उदयोग मंत्रालय

      सुक्ष्म, लघु, मध्यम उद्योग मंत्रालयाच्या योजनांबाबत माहिती देण्यासाठी 117 महत्वाकांक्षी जिल्ह्यांमध्ये अधिकाऱ्यांची पथके रवाना होणार
      Posted On: 23 JUL 2018 5:43PM by PIB Mumbai


      नवी दिल्ली, 23 जुलै 201 8


      नीती आयोगाने निर्धारित केलेल्या देशभरातील 117 महत्वाकांक्षी जिल्ह्यांमध्ये सुक्ष्म, लघु आणि मध्यम उद्योग मंत्रालयाच्या योजनांबाबत माहिती देण्यासाठी अधिकाऱ्यांची पथके पाठवली जाणार आहेत. या जिल्ह्यांमध्ये सुक्ष्म आणि लघु उद्योग उभारण्यासाठी आणि सक्षम करण्यासाठी हे अधिकारी जनजागृती करतील. मंत्रालयाचे राज्यमंत्री (स्वतंत्र प्रभार) गिरीराज सिंग यांनी आज लोकसभेत ही माहिती दिली.


      देशभरातील सर्व राज्ये आणि केंद्रशासित प्रदेशांमध्ये या मंत्रालयाचे काम प्रभावीपणे सुरू आहे. देशात कृषी क्षेत्राखालोखाल रोजगार निर्मितीचे काम याच क्षेत्रातून होते असेही सिंग यांनी यावेळी सांगितले. रोजगार निर्मितीला चालना देण्यासाठी मंत्रालयातर्फे 18 तंत्रज्ञान केंद्रे सध्या कार्यरत आहेत. देशाच्या विविध भागात 15 नवीन तंत्रज्ञान केंद्रे उभारण्याचा निर्णयही मंत्रालयाने घेतला आहे. या केंद्रांमधून प्रशिक्षण पूर्ण करणाऱ्या उमेदवारांना रोजगार उपलब्ध करून देण्यासाठी ‘MSMEसंपर्क’ हे जॉब पोर्टल सुरू करण्यात आल्याची माहितीही सिंग यांनी सदनात दिली.


      N.Sapre /M.Pange/P.Kor

    
    
    (Release ID: 1539702) Visitor Counter : 19
    
    
      Read this release in: English