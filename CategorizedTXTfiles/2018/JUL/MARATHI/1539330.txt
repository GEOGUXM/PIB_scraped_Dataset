      जलसंपदा, नदी विकास आणि गंगा पुनरुत्थान मंत्रालय

      “राष्ट्रीय स्वच्छ गंगा मिशन” च्या वतीने गंगा खोऱ्यातील पाच राज्यांमध्ये वृक्षारोपण अभियानाचे आयोजन
      Posted On: 19 JUL 2018 6:30PM by PIB Mumbai


    नवी दिल्ली , 19 जुलै 201 8


    “ राष्ट्रीय स्वच्छ गंगा मिशन ” अर्थात एनएमसीजीच्या वतीने 9 ते 15 जुलै दरम्यान गंगा खोऱ्यातील उत्तराखंड, उत्तर प्रदेश, बिहार, झारखंड आणि पश्चिम बंगाल या पाच प्रमुख राज्यांमध्ये “ गंगा वृक्षारोपण अभियानाचे ” आयोजन करण्यात आले. या अभियानाच्या उत्तम कार्यान्वयनासाठी संबंधित राज्यांच्या वनविभागांना मुख्य संस्था म्हणून नियुक्त करण्यात आले होते. नेहरु युवा केंद्र संघटन, गंगा विचार मंच, स्वयंसेवी संस्था आणि शैक्षणिक संस्थांचा यातील सहभाग उत्साहपूर्ण राहिला. जिल्हा मॅजिस्ट्रेट यांच्या अध्यक्षतेखालील जिल्हास्तरीय गंगा समित्यांना या कार्यक्रमाचे अधिकार देण्यात आले . या संदर्भातील कार्यक्रमाच्या आयोजनासाठी जिल्हास्तरावर विभागीय वन अधिकारी यांना तर राज्यस्तरावर मुख्य वनसंरक्षक यांना नोडल अधिकारी म्हणून नियुक्त करण्यात आले .


    वृक्षारोपण अभियान हे नमामी गंगे कार्यक्रमाचा महत्वपूर्ण भाग आहे. गंगा नदीच्या संरक्षण प्रयत्नांमधे वनांच्या महत्वाविषयी जनजागृती करणे हा अभियानाचा उद्देश आहे. या अभियानाला लोकचळवळ बनवण्यासाठी शाळा, महाविद्यालये आणि विभागांना रोपं दत्तक घेण्यासंबंधात विनंती करण्यात आली. विविध कार्यशाळा, चर्चासत्रं, व्याख्यानं, चित्रकला आदी स्पर्धांचेही आयोजन करण्यात आले . गंगा नदी काठावरील स्थानिक लोकांनी या वृक्षारोपण अभियानात उत्साहाने सहभाग घेतला आहे. सुमारे 100 ठिकाणी या अभियानाचे आयोजन करण्यात आले.


    S.Tupe/P.Malandkar


    

    
    (Release ID: 1539330) Visitor Counter : 29
    
    
      Read this release in: English