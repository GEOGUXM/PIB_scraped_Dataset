      अर्थ मंत्रालय

      प्रसिद्धी पत्रक
      Posted On: 20 JUL 2018 5:42PM by PIB Mumbai


    वृत्तपत्र टिप्पणी : राष्ट्रीय आणि राज्य वृत्तपत्रे

                              
राज्य वित्त व्यवस्थेवरील अहवाल
                              
                              

    31 मार्च 2017 रोजी संपलेल्या वर्षासाठीच्या, महाराष्ट्र शासनाच्या लेखापरीक्षित लेख्यांवर आधारलेल्या, भारताचे नियंत्रक व महालेखापरीक्षक यांच्या या अहवालातून राज्य शासनाच्या वार्षिक लेख्यांचा विश्लेषणात्मक आढावा घेण्यात आला आहे. ऱाजकोषीय जबाबदा-या आणि अर्थसंकल्पीय व्यवस्थापन अधिनियम आणि राजकोषीय सुधारणा पथ, अर्थसंकल्पीय दस्तावेज, वर्ष 2016-17 चे महाराष्ट्राचे आर्थिक सर्वेक्षण, तेराव्या वित्त आयोगाचा अहवाल, चौदाव्या वित्त आयोगाचा अहवाल आणि वेगवेगळे शासकीय विभाग आणि संस्था यांच्याकडून प्राप्त झालेल्या इतर वित्त विषयक माहितीच्या आधारावर राज्याच्या वित्तीय कार्यसफलतेची निर्धारणा करण्यात आली आहे.


    हा अहवाल तीन प्रकरणांत तयार केला आहे:


    प्रकरण I हे वित्तीय लेख्यांच्या लेखापरीक्षेवर आधारीत असून यात 31 मार्च 2017 रोजीच्या राज्याच्या राजकोषीय स्थितीची निर्धारणा करण्यात आली आहे. यात राज्याचा वचनबद्ध खर्च व कर्जाचा आकृतीबंध यांचा कल सुक्ष्मदृष्टीने दर्शविला आहे.


    प्रकरण II हे विनियोजन लेख्यांच्या लेखापरीक्षेवर आधारित असून त्यात विधानमंडळाने मंजूरी दिलेल्या विनियोजनांचे प्रत्येक अनुदाननिहाय वर्णन केले आहे व त्यामध्ये शासनाच्या सेवा पुरविणा-या विभागांनी त्यांना वाटप केलेल्या साधनसंपत्तीचे व्यवस्थापन ज्या पद्धतीने केले आहे, ते दर्शविले आहे.


    प्रकरण III मध्ये महाराष्ट्र शासनाने केलेल्या विविध अहवालांच्या आवश्यकतांचा आणि वित्तीय नियमांच्या अनुपालनांचा गोषवारा दिलेला आहे. अहवालात, लेखापरीक्षा निष्कर्षांच्या पुष्ठ्यर्थ विविध शासकीय विभाग/संस्थांकडून प्राप्त झालेल्या माहितीचे संकलन केलेले आहे.


    महत्वाचे लेखापरीक्षा निष्कर्ष खालील परिच्छेदात संक्षेपात ठळकपणे दर्शविले आहेत:

        
प्रकरण I
        
        

    राज्य शासनाची वित्तव्यवस्था


    राजकोषीय सुधारणा : वर्ष 2016-17 दरम्यान राज्याने, चौदाव्या वित्त आयोगाने विनिर्दिष्ट केलेल्या तीन मुख्य परिमाणांपैकी दोन परिमाणे साध्य केली होती, जसे की (i) ऋणांचे सकल राज्य घरेलू उत्पादनाशी असलेले
    17.5 टक्के हे 22.64 टक्के या गुणोत्तर प्रमाणकापेक्षा कमी होते आणि (ii) सकल राज्य घरेलू उत्पादनाच्या
    1.5 टक्के एवढी असलेली राजकोषीय तूट 3.25 टक्के प्रमाणकापेक्षा कमी होती. व्याज प्रदाने/महसुली जमेचे तिसरे परिमाण 13.94 टक्के होते जे चौदाव्या वित्त आयोगाने विहित केलेल्या प्रमाणकापेक्षा
    (12.17 टक्के) आणि 2016-17 दरम्यान राज्याच्या मध्यम मुदतीच्या राजकोषीय धोरण निवेदनात विहित केलेल्या प्रमाणकापेक्षा (12.78 टक्के) जास्त होते. मागील वर्षाच्या तुलनेत महसुली जमेतील (11 टक्के) वाढीच्या दरापेक्षा महसुली खर्चातील वाढीचा दर(12 टक्के) जास्त असल्यामुळे 2015-16 दरम्यानची
    ` 5,338 कोटी महसुली तूट 2016-17 मध्ये ` 8,536 कोटी झाली.


    भांडवली खर्च : भांडवली खर्चाची एकूण खर्चाशी असलेली टक्केवारी 2012-13 व 2013-14 मध्ये 11 टक्क्यांवर स्थिर होती आणि ती 10 टक्क्यांवर घसरली व 2014-15 ते 2016-17 दरम्यान त्याच पातळीवर कायम राहीली. या क्षेत्रात जास्तीत जास्त राजकोषीय प्राधान्य देण्यात यावे कारण प्रत्यक्ष भांडवली उभारणीला जास्त प्राधान्य दिल्यास टिकाऊ/शाश्वत मत्ता निर्माण होऊन राज्याच्या प्रगतीची शक्यता वाढते.


    शासनाच्या गुंतवणुकीचा आढावा : शासकीय कंपन्या, संयुक्त स्कंध कंपन्या, भागीदारी आणि वैधानिक महामंडळे इ. मधील राज्य शासनाच्या गुंतवणुकीवरील सरासरी परतावा 2012-17 दरम्यान 0.04 टक्के होता, तर शासनाने याच कालावधीत घेतलेल्या कर्जावर सरासरी 7.6 टक्के दराने व्याज दिले.


    गुंतवणुकीतून चांगल्या परताव्याची सुनिश्चिती करण्यासाठी शासनाने आवश्यक पाऊले उचलावीत. अन्यथा, जास्त किंमतीचा कर्जाऊ निधी कमी वित्तीय परतावा असलेल्या प्रकल्पांमध्ये गुंतवणे चालू राहील.


    महसुली जमा : 2012-13 ते 2014-15 दरम्यान महसुली जमेत वाढीची गती राखण्यात राज्याला अपयश आले होते. महसुली जमेतील वाढीचा दर 2015-16 मध्ये 10.4 टक्के होता, त्यामध्ये वाढ होऊन 2015-16 मध्ये तो 11.9 टक्के झाला, तो 2016-17 मध्ये कमी होऊन 10.6 टक्के झाला.


    केंद्रीय कर हस्तांतरण : केंद्र शासनाकडून केल्या जाणा-या करांचेवाटप 2015-16 मध्ये
    ` 28,106 कोटी (महसुली जमेच्या 15 टक्के) होते ज्यामध्ये वाढ होऊन 2016-17 मध्ये ते ` 33,715 कोटी (महसुली जमेच्या 16 टक्के) झाले. चौदाव्या वित्त आयोगाच्या पहिल्या वर्षाशी तुलना करता चौदाव्या वित्त आयोगाच्या दुस-या वर्षातील (2016-17) केंद्रीय करातील राज्याचा हिस्सा 20 टक्के इतक्या प्रमाणात वाढला. केंद्र शासनाकडून प्राप्त होणारी सहाय्यक अनुदाने जी 2015-16 मध्ये महसुली जमेच्या नऊ टक्के होती ती वाढून 2016-17 मध्ये 11 टक्के झाली.


    योजनेतर महसुली खर्च : महसुली खर्च ( ` 2,13,229 कोटी) हा एकूण खर्चाच्या ( ` 2,45,055 कोटी ) 87 टक्के होता, ज्यापैकी 80 टक्के खर्च ( ` 1,71,140 कोटी ) योजनेतर घटकांवर केला होता. 2016-17 दरम्यान योजनेतर महसुली खर्च ( ` 1,71,140 कोटी ) अर्थसंकल्पीय अंदाज, मध्यम मुदतीचे राजकोषीय धोरण निवेदन
    ( ` 1,75,193 कोटी ) आणि राजकोषीय सुधारणा पथ ( ` 1,73,668 कोटी ) यातील प्रमाणशीर निर्धारणापेक्षा कमी राहीला.


    ऋणांची परतफेड : 2012-17 दरम्यान ऋणाच्या परतफेडीवरील सरासरी खर्च ` 30,652 कोटी होता जो याच कालावधीतील सरासरी लोक ऋण जमेच्या 89.1 टक्के होता, यावरुन असे स्पष्ट होते की ऋणाची परतफेड करण्यासाठी घेतलेल्या ऋणाचा अधिकतम हिस्सा वापरला जात होता. यावरुन असेही स्पष्ट होते की प्रगतीला चालना देण्यासाठी विकासावरील खर्च भागविण्यासाठी ऋणांचा अत्यंत अल्प भाग उपलब्ध होता. तसेच,
    2018-20 दरम्यान राज्याने ` 43,952.10 कोटीची (2016-18 शी तुलना करता ` 30,235.04 कोटीची वाढ) परतफेड करण्यासाठी साधनसंपत्तीला चालना देण्याची गरज आहे. हे दायित्व पूर्ण करण्यासाठी जर ठोस आराखडा तयार केला नाही तर विकासासाठी उपलब्ध असलेल्या साधनसंपत्तीमध्ये कपात करावी लागेल.


    व्याज प्रदाने : व्याज प्रदाने ( ` 28,532 कोटी ), जी यावर्षी 2015-16 च्या तूलनेत 11 टक्क्यांनी वाढली होती, ती मध्यम मुदतीचे राजकोषीय धोरण निवेदन यांतील प्रक्षेपणापेक्षा ( ` 28 , 220 कोटी ) जास्त होती, परंतु राज्यकोषीय सुधारणा पथ मधील प्रक्षेपणापेक्षा ( ` 29,361 कोटी ) आणि चौदाव्या वित्त आयोगामध्ये केलेल्या निर्धारणाच्या
    ( ` 29,697 कोटी ) कमी होती.

         
प्रकरण II
         
         

    वित्तीय व्यवस्थापन व अर्थसंकल्पीय नियंत्रण


    राज्यातील विविध सामाजिक व विकास कार्यक्रमांच्या अंमलबजावणीत एकंदर ` 49,240.15 कोटीची बचत झाली ज्यामधुन ` 167.69 कोटी अधिक खर्च वजा केला होता. निधीच्या अपु-या तरतुदीची काही प्रकरणे होती. वित्तीय वर्ष अखेरीस जास्त प्रमाणात खर्च करणे हे राज्याचे दिर्घकाळापासूनचे वैशिष्ट्य (क्रॉनिक फिचर) होते.
    ब-याच प्रकरणांत, अपेक्षित बचत प्रत्यार्पित केली नव्हती किंवा मार्च 2017 च्या शेवटच्या दोन दिवसांत प्रत्यार्पित केली, ज्यामुळे हा निधी इतर विकास कामांकरता वापरण्यास वाव नव्हता.

          
प्रकरण III
          
          

    वित्तीय अहवाल


    शासनाच्या विविध विभागांत, विविध नियम, पध्दती व निर्देशांच्या अनुपालनाचा अभाव होता, जे विविध अनुदानित संस्थांनी राज्य शासनाकडून प्राप्त झालेल्या कर्जे व सहाय्यक अनुदानांपोटी उपयोगिता प्रमाणपत्रे सादर करण्यातील विलंबावरुन उघड झाले. स्वायत्त संस्था व विभागीय व्यवस्थापन असलेल्या वाणिज्यिक उपक्रमांचे वार्षिक लेखे सादर करण्यात देखील विलंब अनुभवास आला. प्रमाणात हानी आणि दुर्विनियोगाची प्रकरणे मोठया प्रमाणात प्रलंबित असल्याचे काही घटनांमध्ये दिसून आले, ज्या प्रकरणांवर दीर्घ काळापासून विभागीय कारवाई प्रलंबित होती. तपशीलवार आकस्मिक देयके वेळेवर सादर करण्यात आली नव्हती किंवा त्यांचे सादरीकरण करण्यात आले नव्हते जे विहीत नियम आणि विनियमांच्या विरुध्द होते, यावरुन असे स्पष्ट होते की, विभागांत अंतर्गत नियंत्रणाचा अभाव होता. त्याचप्रमाणे निधीचा योग्य अंतिम वापर झाल्याविषयी शंका उपस्थित झाल्या. जमा व खर्चाची नोंद घेण्यासाठी यावर्षी देखील सर्वसमावेशक गौण शीर्षाचा वापर सुरुच राहीला ज्याचा परिणाम शासकिय व्यवहारांतील वित्तीय अहवालांच्या पारदर्शकतेवर झाला.


    

    
    (Release ID: 1539490) Visitor Counter : 17