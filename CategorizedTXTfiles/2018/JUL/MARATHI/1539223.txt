      मंत्रिमंडळ

      ब्रिक्स राष्ट्रांदरम्यान झालेल्या प्रादेशिक विमानचालन भागीदारी सामंजस्य कराराला मंत्रिमंडळाची मंजुरी
      Posted On: 18 JUL 2018 6:17PM by PIB Mumbai


    नवी दिल्ली , 18 जुलै 201 8


    ब्राझील , रशिया, भारत, चीन व दक्षिण आफ्रिका या ब्रिक्स राष्ट्रांदरम्यान झालेल्या प्रादेशिक विमानचालन भागीदारी सामंजस्य कराराला मंत्रिमंडळाने मंजुरी दिली आहे. पंतप्रधान नरेंद्र मोदी यांच्या अध्यक्षतेखाली झालेल्या मंत्रिमंडळ बैठकीत हा निर्णय घेण्यात आला.


    ठळक वैशिष्ट्ये :


    नागरी हवाई वाहतूक क्षेत्रातील सहकार्यासाठी संस्थात्मक आराखड्यामुळे ब्रिक्स देशांना फायदा व्हावा हा उद्देश आहे. यासाठी खालील क्षेत्र निश्चित करण्यात आली आहेत.

      * सार्वजनिक धोरणे व प्रादेशिक स्तरावर उत्तम सेवा ;
      * प्रादेशिक विमानतळे
      * विमानतळावरील पायाभूत सुविधांचे व्यवस्थापन व हवाई वाहतूक सेवा ;
      * नियामक संस्थांमधील तांत्रिक सहकार्य ;
      * नाविन्यपूर्ण कल्पना/उपक्रम ;
      * पर्यावरण निरंतरता ; जागतिक पातळीवर घेण्यात आलेल्या पुढाकारांच्या विवेचनासह;
      * पात्रता व प्रशिक्षण ;
      * परस्परांच्या आवश्यकतेनुसार इतर क्षेत्रे

    प्रभाव :


    हा सामंजस्य करार भारत व इतर देशांच्या नागरी हवाई वाहतूक क्षेत्रातील संबंधांचा एक महत्वपूर्ण टप्पा आहे ; ज्यामुळे ब्रिक्स देशांमध्ये अधिक चांगला व्यापार, गुंतवणूक, पर्यटन व सांस्कृतिक देवाणघेवाण होईल.


    B.Gokhale/ ​ S.Pophale ​ /P.Malandkar


    

    
    (Release ID: 1539223) Visitor Counter : 15
    
    
      Read this release in: English
    
    
    

*