      अर्थ मंत्रालय

      सेवांवरील वस्तू आणि सेवा कर
      Posted On: 21 JUL 2018 8:41PM by PIB Mumbai


    वस्तू आणि सेवा कर परिषदेच्या नवी दिल्लीत झालेल्या 28 व्या बैठकीत,वस्तू आणि सेवा करात बदल/सूट,आयटीसी पात्रता निकष,कर दर सुसूत्रीकरण,सेवांवरील वस्तू आणि सेवा कराबाबत सूट आणि स्पष्टीकरण याबाबत निर्णय घेण्यात आले.कृषी,अन्न प्रक्रिया उद्योग,शिक्षण,प्रशिक्षण आणि कौशल्य विकास,निवृत्ती वेतन,सामाजिक सुरक्षा आणि वृद्धांना सहाय्य, या क्षेत्रातल्या सेवांना वस्तू आणि सेवा करातून विविध बाजूनी दिलासा देण्यात आला आहे.


    हॉटेल व्यवसायात, निवास सेवेवरचा कर हा त्या व्यवहाराच्या मूल्यावर आधारित असेल असा निर्णय झाल्याने हॉटेल उद्योगाला मोठा दिलासा मिळाला आहे.


    भारतातल्या व्यक्तीच्या आस्थापनाने,भारताबाहेरच्या व्यक्तीच्या आस्थापनाला पुरवलेल्या सेवाना सूट देण्यात आल्यामुळे,बँकिंग आणि माहिती तंत्रज्ञान क्षेत्राला हा निर्णय उपयुक्त ठरणार आहे.


    पर्यावरण रक्षणा च्या दृष्टीने, ई पुस्तके पुरवण्यावर असलेला वस्तू आणि सेवा कर,18% वरून कमी करून 5% करण्यात आला आहे.


    या शिफारसींची अंमलबजावणी 27 जुलै पासून करण्यासाठी अधिसूचना जारी करण्याचा प्रस्ताव आहे.


    ***


    NS/NC

    
    
    (Release ID: 1539590) Visitor Counter : 32
    
    
      Read this release in: English , Bengali