      राष्ट्रपती कार्यालय

      देशातील केंद्रीय उच्च शिक्षण संस्थांच्या संचालकांची राष्ट्रपती भवनात बैठक
      Posted On: 19 JUL 2018 7:35PM by PIB Mumbai


    नवी दिल्ली , 19 जुलै 201 8


    माहिती तंत्रज्ञान, अभियांत्रिकी, विज्ञान आणि तंत्रज्ञान तसेच नियोजन आणि वास्तू रचना क्षेत्रातील 59 केंद्रीय उच्च शिक्षण संस्थांच्या संचालकांची एक दिवसीय बैठक आज राष्ट्रपती भवनात आयोजित करण्यात आली. राष्ट्रपती रामनाथ कोविंद यांनी या बैठकीत सहभागी संचालकांशी संवाद साधला.


    एनआयटी यंत्रणेमुळे देशभरातील प्रतिभावंत विद्यार्थ्यांना उच्च दर्जाचे तंत्रशिक्षण देणे शक्य झाले आहे असे मत राष्ट्रपतींनी या बैठकीच्या समारोपाच्या सत्रात व्यक्‍त केले. संस्थांच्या या जाळ्यामुळे अभियांत्रिकी विषयक शिक्षण देशाच्या दुर्गम भागातही पोहचू शकले. तंत्रशिक्षण आणि संशोधनाला प्रोत्साहन देण्याच्या कामी एनआयटी महत्वाची भूमिका बजावत असल्याचे राष्ट्रपतींनी सांगितले.


    माहिती तंत्रज्ञान आणि व्यवस्थापन क्षेत्रात माहिती तंत्रज्ञान संस्थांचे महत्व अनन्य साधारण आहे. माहिती तंत्रज्ञान आणि व्यवस्थापनाच्या अंमलबजावणीशी संबंधित संशोधन आणि शिक्षणाच्या क्षेत्रात या संस्था मोलाचे योगदान देत असल्याचे राष्ट्रपतींनी सांगितले. या संस्थांच्या प्रमुखांना देशातील युवकांच्या भविष्याला आकार देण्याची संधी लाभली आहे. या संस्थांमध्ये बाहेर पडणारे विद्यार्थी भारताचे भवितव्य घडवणार आहेत त्यांना योग्य न्याय आणि मूल्यांची शिकवण देणाऱ्या संस्था समाजसेवेचेच कार्य करीत आहेत असे गौरवोद्‌गार राष्ट्रपतींनी काढले.


    N.Sapre/M.Pange/P.Malandkar

    
    
    (Release ID: 1539402) Visitor Counter : 18
    
    
      Read this release in: English