      सांस्कृतिक मंत्रालय

      भारतीय पुरातत्व विभागाच्या अखत्यारितील संरक्षित ऐतिहासिक वास्तू आणि वारसा स्थळांवर छायाचित्रे काढण्यास परवानगी
      Posted On: 12 JUL 2018 5:03PM by PIB Mumbai


    नवी दिल्ली , 12 जुलै 201 8


    केंद्रीय पर्यटन मंत्रालयाच्या अंतर्गत असलेल्या भारतीय पुरातत्व विभागाने त्यांच्या अखत्यारितील संरक्षित ऐतिहासिक वास्तू आणि वारसा स्थळांवर छायाचित्रे काढण्यास परवानगी दिली आहे. मात्र यात महाराष्ट्रातील अजिंठा लेणी, जम्मू काश्मीरमधील लेह पॅलेसच्या आत असलेली पेंटिग्ज आणि ताजमहलमधील कबरीचे छायाचित्र घेण्यास असलेली बंदी कायम राहणार आहे.


    पंतप्रधान नरेंद्र मोदी यांनी नवी दिल्लीत आज “ धरोहर भवन ” या पुरातत्व विभागाच्या मुख्यालय इमारतीचे उद्‌घाटन करतांना या संदर्भात केलेल्या वक्तव्यानंतर विभागाने ही परवानगी जारी केली. आज अंतराळ तंत्रज्ञान इतके विकसित झाले आहे की, अवकाशातून उपग्रहाच्या साहाय्याने आपण एका मिनिटांत कुठल्याही जागेचा किंवा वास्तूचे छायाचित्र घेऊ शकतो असे असतांना अनेक ठिकाणी ऐतिहासिक वारसा स्थळे, इमारती किंवा पर्यटनस्थळांवर पर्यटकांना फोटो काढण्यास मनाई करणे हास्यास्पद आहे असे पंतप्रधानांनी आपल्या भाषणात म्हटले होते.


    N.Sapre/R.Aghor/P.Malandkar

    
    
    (Release ID: 1538572) Visitor Counter : 17
    
    
      Read this release in: English