      रेल्वे मंत्रालय

      नागपूर-मुंबई द्रुतगती महामार्गाबरोबरच रेल्वे मार्ग बांधणार-पियुष गोयल
      Posted On: 16 JUL 2018 7:47PM by PIB Mumbai


      नवी दिल्ली, 16 जुलै 201 8


      राष्ट्रीय महामार्गासोबत रेल्वेमार्ग बांधण्यासाठी रेल्वे मंत्रालय प्रयत्नशील असल्याचे रेल्वेमंत्री पियुष गोयल यांनी म्हटले आहे. नागपूर-मुंबई द्रुतगती मार्ग (समृद्धी महामार्ग), नागपूर-मुंबई रेल्वे मार्गाशी जोडण्याचा एक प्रस्ताव आहे. हायस्पीड रेल्वे कॉरिडॉरमुळे नागपूर-मुंबई दरम्यानचे अंतर केवळ 5 तासात पार करणे शक्य होईल. मुंबईतल्या उपनगरी रेल्वे जाळ्याच्या विकासासाठी रेल्वे मंत्रालयाने 67 हजार कोटी रुपयांचा भरघोस निधीची तरतूद केल्याचे गोयल म्हणाले. रेल्वे आणि महामेट्रो यांच्यात एमआरटीएस अर्थात जनतेसाठी जलद परिवहन प्रणाली सुरू करण्यासंदर्भातल्या सामंजस्य करारावर नागपूर येथे स्वाक्षऱ्या करण्यात आल्या त्या कार्यक्रमात रेल्वेमंत्री बोलत होते. केंद्रीय रस्ते आणि महामार्ग मंत्री नितीन गडकरी, महाराष्ट्राचे मुख्यमंत्री देवेंद्र फडणवीस यावेळी उपस्थित होते.


      N.Sapre /N.Chitale/P.Kor

    
    
    (Release ID: 1538847) Visitor Counter : 36
    
    
      Read this release in: English