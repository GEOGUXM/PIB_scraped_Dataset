      अंतराळ विभाग

      सर्वसामान्य नागरिकांच्या गरजांशी अवकाश संशोधनाची सांगड
      Posted On: 26 JUL 2018 2:52PM by PIB Mumbai


    नवी दिल्ली , 26 जुलै 201 8


    देशातील नागरिकांच्या जीवनमानात सुधारणा करण्याबरोबरच राष्ट्रीय विकासाच्या कामी अवकाश तंत्रज्ञानाद्वारे सहाय्य व्हावे यासाठी भारतीय अंतराळ संशोधन संस्था- इस्रो प्रयत्नशील राहिली आहे. उपग्रहांकडून प्राप्त माहिती आणि सेवांच्या माध्यमातून दूरचित्रवाहिन्यांचे प्रसारण, डीटीएच सेवा, एटीएम, दुरस्त शिक्षण, हवामान विषयक महत्वाच्या सूचना, मासेमारीसाठी उपयुक्त क्षेत्रांची ओळख अशा विविध सुविधा उपलब्ध झाल्या आहेत.


    प्रशासन आणि सर्वसामान्य नागरिकांसाठी सुविधा उपलब्ध करुन देण्याच्या दृष्टीने अवकाश तंत्रज्ञानाच्या वापराला प्रोत्साहन देण्यासाठी अंतराळ विभागाने तज्ञांचा कार्यकारी गट स्थापन केला आहे. तसेच एक कृती आराखडाही तयार केला आहे. राज्य शासनाच्या विभागांमध्ये अवकाश तंत्रज्ञान विषयक प्राप्त सुविधांच्या वापराला प्रोत्साहन देण्यासाठी 17 राज्यांमध्ये राज्यस्तरीय कार्यशाळांचे आयोजन करण्यात आले. अवकाश तंत्रज्ञान आधारित ॲप्लिकेशन्सची माहिती देण्यासाठी प्रशिक्षण कार्यक्रमही राबविण्यात आले.


    अवकाश आणि अणुऊर्जा राज्यमंत्री (स्वतंत्र प्रभार) डॉ. जितेंद्र सिंग यांनी आज राज्यसभेत ही माहिती दिली.


    S.Tupe/M.Pange/P.Malandkar


    

    
    (Release ID: 1540227) Visitor Counter : 29
    
    
      Read this release in: English