      नौवहन मंत्रालय

      क्रूझ पर्यटनासाठी सरकार 500 कोटी रुपयांचा निधी देणार
      क्रूझ पर्यटनाला चालना देण्यासाठी सुरुवातीची 5 वर्ष जीएसटीतून सूट देण्याची पर्यटन मंत्र्यांची सूचना

      Posted On: 05 JUL 2018 7:39PM by PIB Mumbai

      मुंबई, 5 जुलै 201 8


      देशात क्रूझ पर्यटनाला चालना देण्यासाठी केंद्रीय नौवहन, रस्ते वाहतूक आणि महामार्ग, जलसंपदा, नदी विकास आणि गंगा पुनरुज्जीवन मंत्री नितीन गडकरी आणि केंद्रीय पर्यटन राज्यमंत्री के. जे. अल्फोन्स यांनी क्रूझ आणि अन्य पर्यटनसंबंधी मु्द्यांवर पर्यटन आणि व्यापार क्षेत्रातील संबंधितांशी संवाद साधला. जवाहरलाल नेहरू पोर्ट ट्रस्टच्या वार्षिक पुरस्कार प्रदान कार्यक्रमाचा एक भाग म्हणून ही चर्चा झाली. केंद्र सरकार सागरी आणि अंतर्गत जलमार्गावर लक्ष केंद्रीत करत असून देशांतर्गत पर्यटनाला प्रोत्साहन देत आहे, असे गडकरी यावेळी म्हणाले. महाराष्ट्राच्या सागरी पट्टयात जेट्टी बांधण्याची सूचना त्यांनी केली. सागरमाला प्रकल्पाअंतर्गत सरकार क्रूझ पर्यटनासाठी मोठ्या बोटी भाड्याने घेण्यासाठी शिपिंग कॉर्पोरेशन ऑफ इंडियाला 500 कोटी रुपये देणार आहेत, असे गडकरी म्हणाले.


      क्रूझसाठी इंधन म्हणून इथेनॉल आणि मिथेनॉलचा वापर करण्यासाठी सरकार प्रोत्साहन देत आहे, असे ते म्हणाले. परदेशातून क्रूझ बोटी भारतात आणून त्यांचा वापर करण्याची सूचना गडकरी यांनी केली.


      परदेशी पर्यटकांची संख्या तीन वर्षात दुपटीने वाढवण्यासाठी सरकार प्रयत्नशील असल्याचे पर्यटन मंत्री के. जे. अल्फोन्स यांनी सांगितले. क्रूझ पर्यटनाला चालना देण्यासाठी सुरुवातीची 5 वर्ष जीएसटी लावू नये अशी सुचना त्यांनी दिली. देशाच्या विविध भागात क्रूझ टर्मिनल उभारण्यासाठी पर्यटन मंत्रालयाने 100 कोटी रुपयांची गुतवणूक केल्याचे त्यांनी सांगितले.


      तत्पूर्वी जेएनपीटी वार्षिक पुरस्कार तसेच इंडियान पोर्ट रेल कॉर्पोरेशन पुरस्कारांचे वितरणही करण्यात आले.


      N.Sapre /S.Kane/P.Kor


    

    
    (Release ID: 1538032) Visitor Counter : 26