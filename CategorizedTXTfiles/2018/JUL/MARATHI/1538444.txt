      आरोग्य आणि कुटुंब कल्याण मंत्रालय

      जागतिक लोकसंख्या दिनानिमित्त “लोकसंख्या स्थिरीकरणावर” आयोजित कार्यशाळेचे जे पी नड्डा यांच्या हस्ते उद्‌घाटन
      जीवनशैलीच्या चौकटीत राहून लोकसंख्या स्थिरीकरणाचा प्रयत्न -जे पी नड्डा

      Posted On: 11 JUL 2018 3:34PM by PIB Mumbai

    नवी दिल्ली , 11 जुलै 201 8


    भारतीय जीवनशैलीच्या चौकटीत राहूनच आम्ही लोकसंख्या स्थिरीकरण आणि नियंत्रण करण्याचा प्रयत्न करत आहोत , या धोरणाचा भाग म्हणून गर्भधारणेपासून ते मुल मोठे होईपर्यंत माता आणि बाळाच्या सुदृढ आरोग्यासाठी विविध कार्यक्रम राबवले जात आहेत, अशी माहिती केंद्रीय आरोग्यमंत्री जे पी नड्डा यांनी दिली. जागतिक लोकसंख्या दिनानिमित्त “ लोकसंख्या स्थिरीकरणावर ” आयोजित कार्यशाळेचे नवी दिल्लीत प्रवासी भारतीय केंद्रात त्यांच्या हस्ते उद्‌घाटन झाले त्यावेळी ते बोलत होते. “ लोकसंख्या स्थिरीकरण:जबाबदारी आणि अधिकार ” हे या कार्यशाळेची संकल्पना आहे. केंद्रीय आरोग्य मंत्रालय आणि जनसंख्या स्थिरता कोष यांनी संयुक्तपणे ही कार्यशाळा आयोजित केली आहे.


    भारताने समग्र जनन क्षमता दरात स्थिर घट नोंदवली आहे ही देशासाठी अत्यंत अभिमानाची बाब आहे. 2015 मधे 2. असलेला हा दर 2018 मध्ये 2.2 पर्यंत कमी झाला आहे , असे नड्डा यांनी सांगितले. गेल्या काही वर्षात कुटुंब नियोजनासाठी विविध उपक्रम राबवण्यात आल्याचे ते म्हणाले. ज्यात परिवार विकास अभियान, गर्भनिरोधक साधनांची उपलब्धता, कुटुंब नियोजनविषयक जाहिराती आणि प्रचार, अशा उपाययोजना करण्यात आल्या आहेत.


    लोकसंख्या स्थिरीकरणाचा संबंध आर्थिक विकासाशीही आहे. देशाची लोकसंख्या निरोगी असेल तरच ते देशाचे बलस्थान मानले जाते. त्यामुळेच जीवनशैलीच्या चौकटीत केलेले प्रयत्न माता आणि वाढत्या वयातील मुलांच्या सुदृढ आरोग्यासाठी उपयुक्त ठरत आहेत , असे त्यांनी सांगितले. यात राष्ट्रीय आयोग्य अभियानाअंतर्गत राबवल्या जाणाऱ्या कार्यक्रमांची भूमिका महत्वाचे असल्याचे ते म्हणाले.


    दारिद्रयरेषेखालील ज्या कुटुंबांनी लवकर विवाह किंवा लवकर मुलांना जन्म न देण्याचा निर्णय घेतला अशा काही जोडप्यांचा यावेळी नड्डा यांच्या हस्ते “ प्रेरणा पुरस्कार ” देऊन सत्कार करण्यात आला.


    त्याशिवाय , जनसंख्या स्थिरता कोष यांनी “ छोटे कुटुंब , सुखी कुटुंब ” या विषयावर आयोजित केलेल्या चित्रकला स्पर्धेच्या विजेत्यानंही मंत्यांच्या हस्ते पुरस्कार देण्यात आले. 2000 शाळातल्या विद्यार्थ्यांनी या स्पर्धेत भाग घेतला होता .


    N.Sapre/R.Aghor/P.Malandkar


    

    
    (Release ID: 1538444) Visitor Counter : 30
    
    
      Read this release in: English