      नवीन आणि नवीकरणीय ऊर्जा मंत्रालय

      2022 पर्यंत अक्षय ऊर्जा निर्मिती क्षमता 175 गिगावॅट करण्याचे ध्येय निश्चित
      देशात 2022 पर्यंत शंभर गिगावॅट सौर ऊर्जा निर्मिती
      सौर ऊर्जेला प्रोत्साहन देण्यासाठी सरकारकडून विविध उपक्रम
      Posted On: 19 JUL 2018 6:04PM by PIB Mumbai


    नवी दिल्ली , 19 जुलै 201 8


    सरकारने देशभरात दिल्ली आणि राष्ट्रीय राजधानीच्या परिसरासह (एनसीआर) 2022 पर्यंत छतांवर ग्रीड जोडणीसह 40 गिगावॅट सौर ऊर्जा निर्मितीचे ध्येय निश्चित केले आहे. दिल्ली सौर ऊर्जा धोरण-2016, दिल्ली सरकारने जाहीर केलेल्या या धोरणानुसार 2020 पर्यंत 1 गिगावॅट आणि 2025 पर्यंत 2 गिगावॅट सौरऊर्जा दिल्लीत निर्माण करण्याचे लक्ष्य आहे.


    सरकारने 2022 पर्यंत देशभर 100 गिगावॅट सौर ऊर्जानिर्मिती क्षमता उभी करण्याचे लक्ष्य निर्धारीत केले आहे. 2022 पर्यंत 175 गिगावॅट अक्षय ऊर्जा निर्मितीचे लक्ष्य आहे , यात 100 गिगावॅट सौर ऊर्जा, 60 गिगावॅट पवनऊर्जा, 10 गिगावॅट जैव-ऊर्जा आणि 5 गिगावॅट लहान हायड्रो-पावरनिर्मित जलऊर्जा यांचा समावेश आहे.


    केंद्रीय नगरविकास मंत्रालयाने 2014 मध्ये सर्व राज्य आणि केंद्रशासित प्रदेशांना विनंती केली आहे की , सर्व शासकीय खात्यांनी आपल्या इमारतींच्या छतावर रुफ टॉप सिस्टीम्स बसवण्याची सक्ती करावी, जेणेकरुन सौर ऊर्जा निर्माण होईल. तसेच मंत्रालयाने 2016 मध्ये उपनियमांमध्ये बदल करुन आदर्श इमारत बांधणी नियमावली जाहीर केली आहे. हरियाणा, चंदीगड, उत्तर प्रदेश आणि छत्तीसगड या राज्य आणि केंद्रशासित प्रदेशांनी विविध इमारतींच्या बांधकामासाठी सौर ऊर्जा पॅनल बंधनकारक केले आहे.


    सरकारने सौर ऊर्जेसह अक्षय ऊर्जेला प्रोत्साहन देण्यासाठी वेळोवेळी अनेक योजना हाती घेतल्या आहेत. यात इंटर स्टेट ट्रान्समिशन सिस्टीमचा खर्च उचलणे , गृह कर्जामध्येच सौर पॅनलसाठीचा समावेश करणे, तसेच स्वयंचलन माध्यमातून शंभर टक्के परकीय थेट गुंतवणूकीला मान्यता देणे यांचा समावेश आहे. केंद्रीय ऊर्जा, नवीन आणि नवीकरणीय ऊर्जा खात्याचे राज्यमंत्री (स्वतंत्र प्रभार) आर.के.सिंग यांनी लोकसभेत एका लेखी उत्तरात ही माहिती दिली.


    S.Tupe/S.Thakur/P.Malandkar


    

    
    (Release ID: 1539310) Visitor Counter : 41
    
    
      Read this release in: English