      जलसंपदा, नदी विकास आणि गंगा पुनरुत्थान मंत्रालय

      देशातील महत्वाच्या 91 धरणांमधील पाणीसाठ्यात 8 टक्के वाढ
      Posted On: 19 JUL 2018 6:07PM by PIB Mumbai


    नवी दिल्ली , 19 जुलै 201 8


    देशातील महत्त्वाच्या 91 धरणातल्या जलसाठ्यांमध्ये 19 जुलै 2018 रोजी संपलेल्या सप्ताहामध्ये 52.355 अब्ज घनमीटर पाणी शिल्लक असून , एकूण साठवणूक क्षमतेच्या ते 32 टक्के इतके आहे. गेल्या वर्षीच्या याच कालावधीतील साठ्याच्या 125 टक्के इतका हा साठा आहे.


    या जलसाठ्यांची एकूण साठवणूक क्षमता 161.993 अब्ज घनमीटर इतकी आहे. 91 पैकी 37 जलसाठ्यांवर 60 मेगावॅट पेक्षा जास्त क्षमतेचे जल विद्युत प्रकल्प उभारण्यात आले आहेत.


    पश्चिम विभागात महाराष्ट्र आणि गुजरातचा समावेश असून यामध्ये 27 धरणांचा समावेश आहे. त्यांची एकूण जल साठवण क्षमता 31.26 अब्ज घनमीटर आहे. या साठ्यांमध्ये सध्या 7.89 अब्ज घनमीटर पाणी उपलब्ध आहे. धरणांच्या साठवणूक क्षमतेपैकी 25 टक्के पाणीसाठा उपलब्ध आहे.


    पश्चिम बंगाल , त्रिपुरा, महाराष्ट्र, छत्तीसगड, उत्तराखंड, आंध्र प्रदेश-तेलंगण, कर्नाटक, केरळ आणि तामिळनाडू या राज्यांमध्ये गेल्या वर्षीच्या तुलनेत चांगला जलसाठा उपलब्ध आहे. मात्र, राजस्थान, हिमाचल प्रदेश, पंजाब, झारखंड, ओडिशा, गुजरात, उत्तराखंड, उत्तर प्रदेश आणि मध्य प्रदेश या राज्यांतील जलसाठ्यांमधील पाण्याचे प्रमाण गेल्यावर्षीच्या तुलनेत कमी आहे.


    S.Tupe/P.Malandkar


    

    
    (Release ID: 1539313) Visitor Counter : 14
    
    
      Read this release in: English