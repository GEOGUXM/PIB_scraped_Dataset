      नौवहन मंत्रालय

      प्रमुख बंदरांसाठी रोखे गुंतवणूक सुधारण्यासाठी नौवहन मंत्रालयाने जारी केली नवीन मार्गदर्शक तत्त्वे
      Posted On: 31 JUL 2018 6:19PM by PIB Mumbai


      नवी दिल्ली, 31 जुलै 201 8


      देशातील प्रमुख बंदरांच्या नफ्याला चालना देण्यासाठी नौवहन मंत्रालयाने अनेक उपाययोजना हाती घेतल्या आहेत. यापैकी एक रोखे गुंतवणुकीवर मिळणारा परतावा सुधारणे हे आहे. सर्व प्रमुख बंदरांची एकूण निधी अंदाजे 33 हजार कोटी रुपये आहे आणि त्यावर 2700 कोटी रुपये व्याज मिळते. ही व्याजाची रक्कम वाढविण्यासाठी मंत्रालयाने भविष्यनिर्वाह आणि अतिरिक्त निधीसाठीच्या मार्गदर्शक तत्वात बदल केला आहे, जेणेकरून 150 कोटी रुपये अतिरिक्त परतावा मिळेल.


      अलिकडच्या मार्गदर्शक तत्त्वांनुसार प्रमुख बंदरे राष्ट्रीयकृत बँकांच्या मुदत ठेवीत भविष्य निर्वाह आणि अतिरिक्त निधी 5.5 टक्के ते 8 टक्के दराने गुंतवतात. सार्वजनिक क्षेत्रातल्या अनेक कंपन्या उत्तम परतावा मिळवतात. उदाहरणार्थ, ओएनजीसी भारतीय तेल महामंडळ आणि सरकारी विशेष रोख्यांच्या माध्यमातून 8.4 टक्के परतावा मिळवते. आईसीएल उत्तर प्रदेश वीज महामंडळ आणि एसबीआय रोख्यांच्या माध्यमातून 10 ते 11 टक्के परतावा मिळवते. गुंतवणूक पर्यायांचा सविस्तर अभ्यास करून नौवहन मंत्रालयाने नवीन मार्गदर्शक तत्त्वे जारी केली आहेत. यामुळे परताव्यात एक ते दीड टक्के वाढ होण्याची शक्यता आहे.


      B.Gokhale /S.Kane/P.Kor

    
    
    (Release ID: 1540888) Visitor Counter : 90
    
    
      Read this release in: English