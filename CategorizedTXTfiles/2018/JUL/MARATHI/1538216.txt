      वाणिज्य आणि उदयोग मंत्रालय

      सुरेश प्रभू यांची नवी दिल्लीत कोरियाच्या व्यापार मंत्र्यांशी चर्चा
      Posted On: 09 JUL 2018 5:00PM by PIB Mumbai


    नवी दिल्ली , 9 जुलै 201 8


    सुरेश प्रभू आणि दक्षिण कोरियाचे व्यापार मंत्री अर्ली हार्वेस्ट पैकेजवर स्वाक्षऱ्या करतांना


    केंद्रीय वाणिज्य आणि उद्योग तसेच नागरी हवाई वाहतूक मंत्री सुरेश प्रभू यांनी आज नवी दिल्लीत कोरियाचे व्यापार, उद्योग आणि उर्जामंत्री किम ह्यून चोंग यांची भेट घेतली. भारत दौऱ्यावर आलेल्या चोंग यांनी कोरियाच्या शिष्टमंडळासह सुरेश प्रभू यांच्या निवासस्थानी ही भेट घेतली. यावेळी दोन्ही मंत्र्यांनी भारत-कोरिया दरम्यानच्या सर्वसमावेशक आर्थिक भागीदारीच्या करारांचा आढावा घेतला. तसेच हे संबध अधिक दृढ करण्यासाठीच्या उपाययोजनांवर चर्चा केली. व्यापार आणि वित्तीय सहकार्याविषयी उभय नेत्यांमध्ये यावेळी व्यापक चर्चा झाली.


    सर्वसमावेशक आर्थिक भागीदारीच्या करार म्हणजेच सीईपीएच्या मार्फत दोन्ही देशांमधला मुक्त व्यापार अधिक वाढवण्याची गरज असल्याचे मत दोन्ही नेत्यांनी व्यक्त केले. त्यासाठी, दोन्ही देशांदरम्यान मुक्त व्यापारासाठीच्या धोरणाला प्रोत्साहन देण्याचा निर्णय घेतला.


    भारत-कोरिया सीईपीएच्या सुधारणेअंतर्गत दोन्ही देशांनी अर्ली हार्वेस्ट पैकेजबद्दल दिलेल्या संयुक्त निवेदनाविषयी उभय नेत्यांनी समाधान व्यक्त केले. 2017 साली दोन्ही देशांमध्ये झालेल्या बैठकीत, सीईपीएचे अर्ली हार्वेस्ट पैकेज, चौथ्या पिढीचे तंत्रज्ञान आणि नवनवीन उत्पादनांचा लाभ घेण्यासाठी राजनैतिक गटाची स्थापना आणि व्यापारविषयक सामंजस्य करार करण्याचा निर्णय झाला होता. ही तिन्ही उद्दिष्ट्ये वेळेत पूर्ण झाली असून त्यावर आज स्वाक्षऱ्या झाल्या.


    N.Sapre/R.Aghor/P.Malandkar


    

    
    (Release ID: 1538216) Visitor Counter : 20
    
    
      Read this release in: English