      माहिती आणि प्रसारण मंत्रालय

      डॉ. जयंत नारळीकर यांच्याकडून फिल्मच्या स्वरूपातील वैयक्तिक जीवनातील 'क्षणचित्रे' राष्ट्रीय चित्रपट संग्रहालयाला बहाल
      Posted On: 19 JUL 2018 6:36PM by PIB Mumbai


    पुणे , 19 जुलै 201 8


    जागतिक कीर्तीचे खगोलशास्त्रज्ञ डॉ . जयंत नारळीकर यांनी त्यांच्या वैयक्तिक जीवनातील काही महत्वाची ' क्षणचित्रे ' टिपणाऱ्या फिल्म्स पुण्यातील राष्ट्रीय चित्रपट संग्रहालयाला बहाल केल्या आहेत . सुमारे आठ एम . एम आणि सुपर आठ एम . एम च्या स्वरूपातील या फिल्म्स एकूण चार तासाच्या कालावधीच्या आहेत . स्वतः डॉ . जयंत नारळीकर आणि त्यांच्या सुविद्य पत्नी मंगला नारळीकर यांनी राष्ट्रीय चित्रपट संग्रहालयाला नुकतीच भेट देऊन आपल्या या फिल्म्स राष्ट्रीय चित्रपट संग्रहालयाचे संचालक प्रकाश मगदूम यांच्या स्वाधीन केल्या . मगदूम यांनीं , आंतराराष्ट्रीय पातळीवरील एका खगोलशास्त्रज्ञाच्या वैयक्तिक जीवनातील फिल्मच्या स्वरूपातील ' क्षणचित्रे ' राष्ट्रीय चित्रपट संग्रहालयाकडे उपलब्ध झाल्याबद्दल आनंद व्यक्त केला आहे . डॉ . जयंत नारळीकर यांच्या कौटुंबिक , तसेच सामाजिक आणि सांस्कृतिक जीवनातील महत्वाचे प्रसंग चित्रित करण्यात आलेल्या या फिल्म्सचे महत्व फार मोठे आहे असेही त्यांनी म्हटले .


    डॉ . जयंत नारळीकर यांनी उपलब्ध करून दिलेल्या सुमारे 41 छोट्या फिल्म्समध्ये प्रामुख्याने डॉ . नारळीकर यांच्या अमेरिका , इंग्लड आदी देशांच्या भेटी , तसेच केम्ब्रिज विद्यापीठ आणि कॅलिफोर्निया इन्स्टिट्यूट ऑफ टेक्नॉलॉजी या संस्थेतील वास्तव्याचा काळ चित्रित करण्यात आला आहे . याशिवाय काही फिल्म्समध्ये त्यांच्या कौटुंबिक जीवनातील महत्वाच्या कार्यक्रमांचा तसेच त्यांच्या तिन्ही मुलींच्या बालपणाच्या गमती - जमती आदी गोष्टींचा अंतर्भाव आहे . विशेष म्हणजे खुद्द डॉ . जयंत नारळीकर आणि मंगला नारळीकर यांनीच या सर्व फिल्म्सचे चित्रीकरण केले आहे .


    या फिल्म्सचे आणखी वैशिष्ट्य म्हणजे डॉ . जयंत नारळीकर याच्या मातोश्री सुमती नारळीकर आणि वडील डॉ . विष्णू वासुदेव नारळीकर यांचेही काही दुर्मिळ क्षण चित्रित करण्यात आले आहेत . एका फिल्ममध्ये मातोश्री सुमती नारळीकर यांचे इसराजवादन तसेच अजमेर शहराच्या बाहेर स्वतः मोटार ड्रायव्हिंग करत त्यांनी मारलेला फेरफटकाही पाहायला मिळतो . एका फिल्ममध्ये तर 1966 मध्ये पार पडलेला डॉ . जयंत नारळीकर आणि मंगला नारळीकर यांचा विवाहसोहळा चित्रित करण्यात आला आहे . काही फिल्म्समध्ये नारळीकर कुटुंब राजस्थानात असताना त्यांच्या घरी झालेले हत्तीचे आगमन , तसेच नारळीकर कुटुंबांच्या कोल्हापूर , वाराणशी , पुणे , खजुराहो , महाबलीपूरम , आग्रा , दिल्ली , अजमेर आणि मुंबई आदी शहरातील भेटींदरम्यानचे चित्रित करण्यात आलेले काही महत्वाचे प्रसंग पाहायला मिळतात . अशा ' होम - मुव्हीज ' प्रामुख्याने कुटुंबातील महत्वाच्या प्रसंगांची आठवण म्हणून चित्रित केलेल्या असतात . त्याचे स्वरूप दृक - श्राव्य असल्यामुळे अशा ' होम - मुव्हीज ' पाहताना वेगळाच आनंद मिळतो . जागतिक कीर्तीचे खगोलशास्त्रज्ञ डॉ . जयंत नारळीकर हे पुण्यातील ' आयुका ' या खगोलशास्त्रीय संस्थेचे संस्थापक अध्यक्षही आहेत .


    S.Tupe/P.Malandkar


    

    
    (Release ID: 1539332) Visitor Counter : 21
    
    
      Read this release in: English