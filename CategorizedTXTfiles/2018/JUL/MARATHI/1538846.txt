      मनुष्यबळ विकास मंत्रालय

      महत्त्वाकांक्षी जिल्ह्यातल्या शिक्षण प्रकल्प आणि योजनांना गती देण्यामध्ये राज्य सरकारांनी महत्वाची भूमिका बजवावी-प्रकाश जावडेकर
      Posted On: 16 JUL 2018 9:46PM by PIB Mumbai


      नवी दिल्ली, 16 जुलै 201 8


      पंतप्रधान नरेंद्र मोदी यांच्या दृष्टीकोनाला अनुसरून समता, संधी आणि सर्वोत्कृष्टता साध्य करण्यासाठी 117 महत्वाकांक्षी जिल्ह्यातल्या शैक्षणिक, पायाभूत सुविधा आणि दर्जेदार शिक्षणासाठी आरयूएसए अर्थात ‘रुसा’ आणि ‘समग्र शिक्षण’ अंतर्गत विशेष योजनांची जलदगतीने अंमलबजावणी करण्याचे आवाहन केंद्रीय मनुष्यबळ विकास मंत्री प्रकाश जावडेकर यांनी केले आहे. ते दिल्लीतून राज्यांचे शिक्षण मंत्री आणि सचिवांना व्हिडिओ कॉन्फरन्सींगद्वारे संबोधित करत होते. महत्त्वाकांक्षी जिल्ह्यातल्या विशेष योजना कार्यान्वित करण्यासाठी आणि जलदगतीने त्याची अंमलबजावणी करण्यासाठी राज्यांना महत्वाची भूमिका बजवावी लागेल यावर त्यांनी भर दिला.


      महत्त्वाकांक्षी जिल्ह्यांसाठी 70 नवी आदर्श महाविद्यालये, सध्याच्या या महाविद्यालयांचा दर्जा उंचावणे, नवनिर्मिती, उपकरणांची खरेदी याद्वारे पायाभूत सुविधांच्या बळकटीकरण करणे यासाठी 1700 कोटी रुपयांचा निधी मंजूर झाल्याचे त्यांनी नमूद केले.


      N.Sapre / N.Chitale /P.Kor

    
    
    (Release ID: 1538846) Visitor Counter : 19
    
    
      Read this release in: English