      कृषी मंत्रालय

      शेतकऱ्यांसाठी उत्पन्न सुरक्षा
      Posted On: 24 JUL 2018 5:24PM by PIB Mumbai


    नवी दिल्ली , 24 जुलै 201 8


    2022 सालापर्यंत देशातील शेतकऱ्यांचे उत्पन्न दुप्पट करण्याचे लक्ष्य केंद्र सरकारने निर्धारित केले आहे. त्यासाठी आंतरमंत्री समितीची नियुक्ती करण्यात आली असून ही समिती 2022 सालापर्यंत शेतकऱ्यांचे उत्पन्न दुप्पट करण्यासाठी धोरणांची शिफारस करणार आहे.


    या समितीने आत्तापर्यंत अशा प्रकारचे 13 मसुदे तयार केले असून ते विभागाच्या http://agricoop.nic.in/doubling-farmers या संकेतस्थळावर सार्वजनिक अवलोकनार्थ उपलब्ध आहेत. देशातील शेतकऱ्यांचे उत्पन्न 2022 सालापर्यंत दुप्पट करण्याच्या संदर्भात आयोजित राष्ट्रीय परिषदेत माननीय पंतप्रधानांनी चार मुख्य बाबींवर लक्ष केंद्रीत करण्याची आवश्यकता व्यक्त केली होती. त्यात उत्पादन खर्चात कपात, उत्पादनाला योग्य किंमत, उत्पादन वाया जाण्याचे प्रमाण कमी करणे आणि उत्पन्नाचा पर्यायी स्रोत निर्माण करणे या बाबींचा समावेश होता. शेतकऱ्यांचे उत्पन्न दुप्पट करण्यासाठी नव्या उद्योगाबाबत जनजागृती करण्याच्या उद्देशाने निती आयोगाने एका कृती दलाची स्थापना केली आहे.


    शेतकऱ्यांच्या उत्पन्नात वाढ करण्याच्या अनुषंगाने सरकारने 22 पिकांसाठी किमान आधारभूत दराची घोषणा केली आहे तसेच कृषी दर आणि किंमती आयोगाच्या शिफारसीनुसार ऊसासाठी वाजवी आणि किफायतशीर दर घोषित केले. कृषी आणि कृषक कल्याण मंत्रालयासाठी 2014-15 या वर्षात 31542.95 कोटी रुपयांची अर्थसंकल्पीय तरतूद होती. 2018-19 या वर्षात ही तरतूद 58080.00 कोटी रुपये असल्याची माहिती कृषी आणि कृषक कल्याण राज्यमंत्री परषोत्तम रुपला यांनी आज लोकसभेत दिली.


    N.Sapre/M.Pange/P.Malandkar

    
    
    (Release ID: 1539901) Visitor Counter : 37
    
    
      Read this release in: English