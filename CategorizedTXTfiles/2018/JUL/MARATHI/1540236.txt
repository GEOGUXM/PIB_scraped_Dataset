      अवजड उदयोग व सार्वजनिक उपक्रम मंत्रालय

      सार्वजनिक क्षेत्रातील केंद्रीय उपक्रम बंद करण्यासंदर्भातील सुधारित मार्गदर्शक तत्वे
      Posted On: 26 JUL 2018 3:26PM by PIB Mumbai


    नवी दिल्ली , 26 जुलै 201 8


    आजारी किंवा तोट्यात असणारे सार्वजनिक क्षेत्रातील केंद्रीय उपक्रम बंद करण्यासंदर्भात सुधारित मार्गदर्शक तत्वे जारी करण्यात आली आहेत. सार्वजनिक उपक्रम विभागाने 14 जून 2018 रोजी ही तत्वे जारी केली आहेत. त्यामुळे, 7.9.2016 रोजी जारी करण्यात आलेली यापूर्वीची मार्गदर्शक तत्वे रद्दबातल ठरणार आहेत. नव्या मार्गदर्शक तत्वानुसार देशातील आजारी आणि तोट्यात चालणारे सार्वजनिक क्षेत्रातील केंद्रीय उपक्रम निर्धारित कालमर्यादेत टप्प्याटप्याने बंद केले जाणार आहेत. त्यांची मालमत्ता निकाली काढण्याचे कामही अशा प्रकारे केले जाईल. केंद्र सरकारकडून उपक्रम बंद करण्याची मंजुरी मिळाल्यापासून 13 महिन्यांच्या अवधीत ही प्रक्रिया पूर्ण केली जाणार आहे.


    नव्या मार्गदर्शक तत्वानुसार अशा उपक्रमांची जागा, परवडण्याजोग्या घरांच्या निर्मितीसाठी वापरण्याला प्राधान्य दिले जाणार आहे. अवजड उद्योग आणि सार्वजनिक उपक्रम राज्यमंत्री बाबूल सुप्रियो यांनी आज राज्यसभेत ही माहिती दिली.


    S.Tupe/M.Pange/P.Malandkar

    
    
    (Release ID: 1540236) Visitor Counter : 30
    
    
      Read this release in: English