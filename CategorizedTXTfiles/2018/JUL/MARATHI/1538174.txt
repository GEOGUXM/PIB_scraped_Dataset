      गृह आणि शहरी व्यवहार मंत्रालय

      नागरी नियोजन आणि प्रशासन क्षेत्रात युवकांना संधी देण्याच्या दृष्टीने इंडिया स्मार्ट सिटीज फेलोशिप योजनेचा शुभारंभ
      डिजिटल पेमेंटच्या क्षेत्रात आघाडीवर असलेल्या शहरांचा गौरव करण्यासाठी स्मार्ट सिटीज डिजिटल पेमेंट पुरस्कार 2018 जाहीर
      नव्या स्मार्ट सिटी योजनांना आर्थिक सहाय्य आणि परदेशी तंत्रज्ञान पुरवण्यासाठी “सिटीज” स्पर्धा घोषित
      देशातल्या 25 शहरात स्थानिक भाग आराखडा आणि गाव नियोजन योजना राबवणार
      Posted On: 09 JUL 2018 6:59PM by PIB Mumbai


    नवी दिल्ली , 9 जुलै 201 8


    नागरी नियोजन आणि प्रशासन क्षेत्रात युवकांना काम करण्याचे संधी मिळावी या हेतूने केंद्रीय गृहनिर्माण आणि नगरविकास राज्यमंत्री हरदीप पुरी यांनी ‘स्मार्ट सिटीज अभ्यासवृत्ती आणि प्रशिक्षण कार्यक्रम जाहीर केला आहे.त्याशिवाय, आज स्मार्ट सिटीज डिजिटल पेमेंट योजनेचीही घोषणा करण्यात आली. शहरांमध्ये डिजिटल व्यवहारांचा प्रसार वाढावा या दृष्टीने विविध शहरांना प्रोत्साहन देण्यासाठी ही योजना सुरु करण्यात आली आहे, अशी माहिती, पुरी यांनी आज नवी दिल्लीत दिली. अमृत योजनेअंतर्गत आज पुरी यांनी इतर अनेक नव्या उपक्रमांची घोषणा केली. यात नवनव्या योजना आणण्यासाठी आणि राबवण्यासाठी स्थानिक प्रशासनाला प्रोत्साहन देण्याच्या दृष्टीने "सिटीज ” हा आव्हान/स्पर्धात्मक उपक्रम जाहीर करण्यात आला. यासोबत, देशातल्या 25 शहरांमध्ये स्थानिक भाग आराखडा आणि गाव नियोजन योजना राबवली जाणार आहे.


    1. इंडिया स्मार्ट सिटीज फेलोशिप प्रोग्राम :


    या योजनेत 30 युवा पदवीधर/द्वीपदवीधर, आणि पीएचडी विद्यार्थ्यांना संधी मिळणार आहे.ही अभ्यासवृत्ती एक वर्षासाठी असेल, मात्र त्याचा काळ 3 वर्षांपर्यत वाढू शकतो.या योजनेसाठी इच्छुक युवक 31 ऑगस्ट 2018 पर्यत मंत्रालयाच्या संकेतस्थळावर अर्ज करु शकतात.


    2. इंडिया स्मार्ट सिटीज इंटर्नशिप प्रोग्राम :


    या प्रशिक्षण कार्यक्रमात युवकांना स्मार्ट सिटी योजनेतील विविध उपक्रम राबवण्याचे प्रशिक्षण दिले जाईल. हा प्रशिक्षणकाळ 6 ते 12 आठवड्यांचा असेल आणि त्यासाठी कोणतेही विद्यावेतन दिले जाणार नाही, मात्र प्रशिक्षण पूर्ण केल्याचे प्रमाणपत्र दिले जाईल, ज्याचा या युवकांना नोकरी मिळवताना फायदा होईल. इये प्रशिक्षणार्थी स्मार्ट सिटी अभियानाअंतर्गत काम करतील.


    3. स्मार्ट सिटीज डिजिटल पेमेंट पुरस्कार 2018


    स्मार्ट सिटीज डिजिटल पेमेंट पुरस्कार 2018 ही 100 स्मार्ट सिटीजमध्ये राबवली जाणारी आव्हान योजना आहे ” स्मार्ट शहरांमध्ये डिजिटल व्यवहारांना प्रोत्साहन, मार्गदर्शन देणे आणि डिजिटल पेमेंट योजना राबवण्यात आघाडीवर असलेल्या शहरांना हे पुरस्कार दिले जातील. ही स्पर्धा 100 दिवसांसाठी असेल.


    4. सिटीज इन्वेस्टमेंट टू इनोवेट,इंटिग्रेट अंड सस्टेन चालेंज (सिटीज चालेंज)


    या योजनेअंर्तगत नवनवीन स्मार्ट सिटी योजनांना आर्थिक सहाय्य आणि परदेशी तंत्रज्ञान पुरवण्यासाठी “ सिटीज ” स्पर्धा घोषित करण्यात आली आहे. याअंतर्गत देशभरातून 15 प्रकल्प निवडले जातील. निवडक प्रकल्पाना 100 दशलक्ष युरोचे कर्ज दिले जाईल.


    अमृत योजनेअंतर्गत विकसित भागांमध्येच सुयोग्य आखणी करून सध्या असलेल्या पायाभूत सुविधा अधिक आधुनिक करणे किंवा त्यात गरजेनुरूप बदल करण्याचा उपक्रम म्हणजे स्थानिक भाग आराखडा आणि गाव नियोजन योजना आहे. हा उपक्रम देशातील 25 शहरांमध्ये प्रायोगिक तत्वावर राबवला जाईल. या 25 शहरांमध्ये महाराष्ट्रातील पुणे शहराचा समावेश असेल.


    N.Sapre/R.Aghor/P.Malandkar


    

    
    (Release ID: 1538174) Visitor Counter : 67
    
    
      Read this release in: English