      रसायन आणि खते मंत्रालय

      औषधांच्या कमाल किंमती निर्धारित केल्यामुळे 11,463 कोटी रुपयांची बचत : मनसुख मंडाविया
      Posted On: 24 JUL 2018 4:31PM by PIB Mumbai


    नवी दिल्ली , 24 जुलै 201 8


    औषधांच्या कमाल किंमती निर्धारित केल्यामुळे 11,463 कोटी रुपयांची बचत झाल्याची माहिती रसायन आणि खते राज्यमंत्री मनसुख मंडाविया यांनी आज लोकसभेत दिली. औषध दर नियंत्रण आदेश- 2013 च्या अंमलबजावणीनंतर नॅशनल फार्मास्युटिकल प्रायसिंग ॲथॉरिटीने औषधांच्या किंमती निर्धारित केल्या आहेत. त्यानुसार जून 2018 पर्यंत 4 वैद्यकीय उपकरणांसह एकूण 851 औषधांच्या किंमती निर्धारित करण्यात आल्याचे मंडाविया यांनी सांगितले. सर्वसामान्य नागरिकांना ही औषधे वाजवी दरात मिळत राहतील यावर प्राधिकरण देखरेख करत असल्याची माहिती त्यांनी दिली. अधिसूचित औषधे योग्य दरात मिळत नसल्यास “ फार्मा जनसमाधान ” आणि “ Centralized Public Grievance Redress and Monitoring System ” या संकेतस्थळावरुन प्राप्त तक्रारींच्या आधारे संबंधित कंपन्यांवर कारवाई केली जाते असेही त्यांनी सांगितले.


    N.Sapre/M.Pange/P.Malandkar

    
    
    (Release ID: 1539859) Visitor Counter : 17
    
    
      Read this release in: English