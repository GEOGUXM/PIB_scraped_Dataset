      अर्थ मंत्रालय

      पीएफआरडीएने अटल पेंशन योजनेच्या विमा मूल्यांकनासाठी स्वारस्यपत्रे मागवली
      Posted On: 18 JUL 2018 3:18PM by PIB Mumbai


      नवी दिल्ली, 18 जुलै 201 8


      पेंशन फंड नियामक आणि विकास प्राधिकरणाने अटल पेंशन योजनेअंतर्गत किमान निवृत्तीवेतनाची हमी आणि गॅप फंडिंगसाठी पुरेशी तरतूद यामुळे होणाऱ्या संभाव्य तुटीचे मूल्यांकन करण्यासाठी प्रतिष्ठीत विमा संख्याशास्त्रज्ञ (ॲक्च्युअरी) कंपन्यांकडून स्वारस्यपत्रे मागवली आहेत.


      अटल पेंशन योजना निवृत्तीवेतनाची हमी देते त्यामुळे ग्राहक आणि त्याच्या पती/पत्नीला निवृत्तीवेतन देण्यासाठी गॅप फंडिंग अपरिहार्य आहे. स्वारस्यपत्रे 18 जुलै 2018 रोजी जारी करण्यात आली असून पीएफआरडीएच्या संकेतस्थळावर उपलब्ध आहेत. अन्य अटींबरोबरच, ॲक्च्युअरी कंपनीने मागील पाच वर्षात किमान 10 निधींचे विमा मूल्यांकन केलेले असावे आणि यापैकी किमान 2 निधी किमान 5 हजार कोटी रुपयांचे असावेत.


      पंतप्रधानांनी मे 2015 मध्ये अटल पेंशन योजना सुरू केली होती. या योजनेचे आतापर्यंत 1.08 कोटी ग्राहक असून त्यांच्याकडून 4,500 कोटी रुपयांहून अधिक योगदान गोळा करण्यात आले आहे.


      N.Sapre /S.Kane/P.Kor

    
    
    (Release ID: 1538968) Visitor Counter : 33
    
    
      Read this release in: English