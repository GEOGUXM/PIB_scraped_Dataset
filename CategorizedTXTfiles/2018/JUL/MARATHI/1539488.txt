      अर्थ मंत्रालय

      प्रसिद्धी पत्रक
      Posted On: 20 JUL 2018 5:33PM by PIB Mumbai


      प्रेस संक्षिप्त


      वर्ष 2018 चे प्रतिवेदन क्र. 3


    भारताचे नियंत्रक व महालेखापरीक्षक यांचा महाराष्ट्र शासनाच्या महसूली क्षेत्रावरील 31 मार्च 2017 ला संपलेल्या वर्षाचा अहवाल दिनांक 20 जुलै 201 8 ला राज्य विधीमंडळ l त सादर केला गेला. या अहवालात ` 117.24 कोटी रक्कमेचा अंतर्भाव असलेले कर, शुल्क , व्याज आणि शास्ती इ. ची न/कमी आकारणी अशा बाबींशी संबंधित असे 32 परिच्छेद आणि एक संपादणूक लेखापरीक्षण यांचा समावेश आहे. काही महत्वपूर्ण निष्पत्ति खाली नमुद केले आहेतः


      कर प्रशासन


    2016-17 या वर्षातील राज्याची एकूण महसूली जमा ` 2,04,569 .64 कोटी एवढी होती. ज्यापैकी राज्य शासनाने ` 1 ,4 9 ,202.16 कोटी महसूल उभारला होता आणि केंद्र शासनाकडून ` 55,367.48 कोटी प्राप्त झाले होते. राज्य शासनाने उभारलेला महसूल राज्याच्या एकूण निव्वळ जमेच्या 73 टक्के होता. केंद्र शासनाकडून प्राप्ति झालेल्या रकमेमध्ये ` 33,714.90 कोटी एवढया विभाजनयोग्य केंद्रीय करातील राज्याचा हिस्सा ज्यामध्ये गत वर्षाच्या तुलनेत 20 टक्क्यांची वाढ नोंदवली गेली आणि ` 21,652.58 कोटीचे सहाय्यक अनुदान यांचा समावेश होता.

      * विक्री, व्यापार इत्यादीवरील कर (केन्द्रीय विक्रीकरासहित) चे संकलन ` 81,174.17 कोटी होते ज्यात गतवर्षीच्या तुलनेत 16.52 टक्क्यानी वाढ झाली आहे.
      * या वर्षी राज्य उत्पाद कर चे संकलन ` 12 ,287.91 कोटी होते ज्यात गतवर्षीच्या तुलनेत 1.46 टक्क्यानी घट झाली आहे आणि मुद्रांक शुल्क आणि नोंदणी फी चे संकलन ` 21 ,011.83 कोटी होते ज्यात गतवर्षीच्या तुलनेत 3.47 टक्क्यानी घट झाली आहे.

    31 मार्च 2017 रोजी महसुली शिर्षांखालील महसुलाची थकबाकी ` 1,03,532.50 कोटी होती, ज्यापैकी “ विक्री, व्यापार इत्यादीवरील कर ” या शीर्षखाली ` 1,02,699.59 कोटी रक्कमेची थकबाकी होती.


    1 एप्रिल 2005 पासून मुंबई विक्रीकर अधिनियम , 1956 आणि संलग्नीत अधिनियम रद्द होऊनही , 31 मार्च 2017 रोज़ी त्या अधिनियमांखालील 89 ,170 प्रकरणांचे निर्धारण होऊ शकले नव्हते. त्यापैकी 84 ,253 प्रकरणें मुंबई विक्रीकर अधिनियम शी संबन्धित होती.


      लेखापरीक्षा निष्पत्ति


      विक्री , व्यापार इत्यादी वरील कर


    “ महाराष्ट्र विवादीत थकबाकी तडजोड़ अधिनियम, 2016 ” यावरील लेखापरीक्षेतून खालील बाबी उघडकीस आल्याः

      * विक्रीकर विभाग, महाराष्ट्र विक्रीकर लवाद आणि न्यायालयांत अपील केलेल्या 1,02,743 अपील प्रकरणांत 31 मार्च 2016 ला, ` 60,135.26 कोटी महसुलाची थकबाकी अडकून पडली होती. शासनाने ही थकबाकी वसूल करण्यासाठी, 26 एप्रिल 2016 रोजी “ महाराष्ट्र विवादीत थकबाकी तडजोड़ अधिनियम , 2016 ” (तडजोड़ अधिनियम) लागू केला .
      * तडजोड़ अधिनियमाचे धोरण आखताना, थकबाकीच्या तडजोड़ची अपेक्षित रक्कम तसेच त्या रक्कमेची वसुली योग्यप्रकारे निर्धारीत करण्यात आली नव्हती.
      * प्रमुख छापील आणि इलेक्ट्रॉनिक माध्यमांमध्ये योजनेला पुरेशी प्रसिद्धी दिली नव्हती . तडजोड़ अधिनियम , 2016 या योजने अंतर्गत विविध प्राधिकाऱ्यांकडे प्रलंबित असलेल्या अपील प्रकरणांच्या संख्येत केवळ दोन ते 16 टक्के घट झाली होती.
      * राज्यात तडजोड़ अधिनियमाखली पारीत केलेल्या 40,262 आदेशांपैकी, 15,309 आदेश (38 टक्के) हे तडजोड़ अधिनियमाच्या अंमलबजावणीनंतर निर्धारित व्यापाऱ्यांनी अपील दाखल केल्या संबंधीचे होते व जे प्रत्यक्षात योजनेचा अधिसूचनेच्या तारखेच्या दिवशी विवादातील थकबाकीचे घटक नव्हते. या प्रकरणांत ` 305.81 कोटी माफ केल्यानंतर, ` 550.64 कोटी निव्वळ महसुलाची वसुली झाली होती.
      * चार प्रमुख तेल कंपन्यांशी संबन्धित अपिलामधे जरी 31 टक्के महसूल अड़कून पडला होता तरी या कंपन्यांनी तडजोड़ अधिनियमांचा लाभ घ्यावा या साठी त्यांचाकड़े पाठपूरावा करण्यात आला नव्हता कारण या कंपन्या स्वतःहून पुढे येणे अशक्यप्राय होते . परिणामी , रद्द केलेल्या मुंबई विक्रीकर अधिनियम , 1959 , शी संबन्धित महसुलाची थकबाकी मोठ्या प्रमाणात होती जी अपिलात अड़कून पडली होती.

    वेगवेगळया विमान कंपन्याच्या विविध उड्डाणांच्या वेळी मद्ययुक्त आणि मद्यविरहीत पेये आणि सर्वसाधारण वस्तुंच्या ` 3.91 कोटींच्या विक्रीस चुकीने करमुक्त वस्तुंची विक्री असे गृहीत धरले गेले , परिणामी ` 48.89 लाख इतक्या कराची कमी आकारणी झाली.


    जे व्यापारी पुनर्विक्रेते नव्हते अशा व्यापाऱ्यांनी प्रपत्र ‘ सी ’ सादर केल्यावर ` 6.72 कोटी मूल्याचा गाडयांच्या आंतर-राज्य विक्रीला परवानगी देण्यात आली. सवलतीच्या दराने लावलेला कर अयोग्य होता. परिणामी ` 69.16 लाख कराची कमी आकारणी झाली.


    28 प्रकरणांत मुल्यवर्धित कराच्या विलंबित प्रदानासाठी ` 1.60 कोटी इतक्या एकूण व्याजाची आकरणी केली नवहती किंवा कमी आकारणी झाली होती.


      मुद्रांक शुल्क आणि नोंदणी फी


    दस्तावेजांच्या पठनात असे आढळले की उत्पन्न वाटणी च्या अनुसार मालमत्तेचा मोबदला ` 202.19 कोटी परिगणित करण्यात आला , ज्यावर ` 8.74 कोटी मुद्रांक शुल्क आकारणीयोग्य होते, त्याऐवजी ` 3.73 कोटी आकारण्यात आले. यामुळे, ` पाच कोटी मुद्रांक शुल्काची कमी आकारणी झाली.


    वार्षिक मूल्य दर तक्त्यानुसार मालमत्तेचे बाजार मूल्य ` 52.95 कोटी इतके परिगणित करण्यात आले ज्यावर ` 3.18 कोटी मुद्रांक शुल्क आकारणीयोग्य होते ; त्याऐवजी ` 39.60 लाख रक्कमेवर ` 2.38 लाख शुल्क आकारण्यात आले. यामुळे ` 3.15 कोटी मुद्रांक शुल्काची कमी आकारणी झाली.


    मालमत्तेच्या मूल्यांकनात नियमबाह्यरित्या स्थूल जमिनीचा लाभ ( Bulk Land Benefit) प्रदान केल्यामुळे ` 1.58 कोटी मुद्रांक शुल्काची कमी आकारणी झाली.


    बाजार मूल्याच्या परिगणनेसाठी नूतनीकरण कलमास भाडेपट्टा संलेखाचा भाग म्हणून विचारात न घेतल्यामुळे ` 1.52 कोटी मुद्रांक शुल्काची कमी आकारणी झाली.


      जमीन महसूल


    “ अकृषक उपयोगांसाठी शासकीय जमिनीवर अतिक्रमण ” यावरील कार्यनिष्पादन लेखापरीक्षणात खालीलप्रमाणे आढळलेः


    राज्यातील शासकीय जमिनीचे डेटाबेस शासनाने तयार केले नव्हते आणि जिल्हा व तहसील स्तरावरही शासकीय जमिनीवरील अतिक्रमणासंबंधातील डेटा उपलब्ध नव्हता. महाराजस्व अभियानांतर्गत तयार करण्यात आलेला डेटा खात्रीलायक नव्हता. विविध स्तरांवर नोंदीकृत करण्यात आलेल्या डेटामध्ये विसंगती होत्या. अतिक्रमण नोंदवह्या योग्यरित्या राखण्यात आल्या नव्हत्या. अतिक्रमण हटविण्यासाठी कारवाई करण्यात आली नव्हती. मंडळ अधिकाऱ्यांद्वारे अतिक्रमण शोधण्यासाठी नियतकालिक सर्वेक्षण करण्यात आले नव्हते.

      * लेखापरीक्षेने तहसीलमधील मालमत्ता पत्रके ( Property Cards ) आणि इतर दस्तावेजांची, चाचणी तपासणी केलेल्या 416 गावांच्या अतिक्रमण नोंदवह्यांशी केलेल्या उलट तपासणीमध्ये असे दिसून आले की 77 गावांमध्ये अतिक्रमण झाले होते , ज्यांची या नोंदवह्यांमध्ये नोंद घेण्यात आली नव्हती.
      * नाशिक जिल्ह्याच्या निफाड तहसील मध्ये 135 गावे होती. तहसीलदारांनी तहसील मध्ये 582 अतिक्रमण प्रकरणे असल्याचे कळविले होते. नमूना तपासणी साठी निवडलेल्या 55 गावांमधील ग्रामस्तरीय अतिक्रमण नोंदवह्यांमध्ये शासकीय जमिनीवरील अतिक्रमणांची 1 , 270 प्रकरणे दर्शविली होती. सर्व 135 गावांमधील अतिक्रमण प्रकरणे विचारात घेतली तर अतिक्रमणांची संख्या आणखी जास्त असेल.

    मौजा नागपूर खास येथील एक जलाशय, लेंडी तलाव, यावरील 67 , 490.20 चौमी शासकीय जमीन 1 , 200 ते 1 , 500 घरांच्या बांधकामांनी अतिक्रमित केलेली होती.


    ठाणे शहरात 30 ते 35 वर्षांपूर्वी एक तलाव होता आणि आता तेथे 300 ते 350 घरे असलेली झोपडपट्टी उभारल्या गेली असून अव्याप्त खुली जमीन वाहनतळ ( Parking ) म्हणून वापरण्यात येत होती.


    तीन तहसीलींमध्ये वीट भट्टींसाठी शासकीय जमिनीवरील अतिक्रमण क्षेत्रफळ 1 , 74 , 421.71 चौरस मीटर होते.


    करण्यात आलेले अतिक्रमण लक्षात आल्यानंतरही त्यास हटविण्यासाठी कोणतीही कारवाई करण्यात आली नव्हती. ठाणे जिल्ह्यात अतिक्रमणापासून वाचविण्यासाठी शासकीय जमीन महानगरपालिकेस सोपविण्यात आली. हा उद्देश सफल झाला नाही कारण सोपविण्यात आलेल्या जमिनीवर महानगरपालिकेने स्वतःच अतिक्रमण केल्याची प्रकरणे निदर्शनास आली. कुरण जमिनीवरील अतिक्रमण हटविण्यात आले नाही कारण महसूल विभागाने ही जबाबदारी संबंधित स्थानिक संस्थांवर टाकली होती.

      * लेखापरीक्षेच्या असे निदर्शनास आले की जिल्हा आराखड्यात सार्वजनिक उपयोग जसे क्रीडांगण, बाग, दहन भूमि, रस्ते इत्यादिंसाठी राखून ठेवण्यात आलेल्या (सप्टेंबर 2010) ठाणे जिल्ह्याच्या महानगर पालिकेच्या ताब्यात असलेल्या शासकीय जमिनीवर अतिक्रमण करण्यात आले होते.
      * औरंगाबाद तहसीलच्या वालदगाव येथे दस्तावेजांमध्ये छेडछाड करून भाडेपट्ट्यावर दिलेल्या जमिनीचे अनधिकृत हस्तांतरण केल्याचे आणि त्यावर अतिक्रमण केल्याचे निदर्शनास आले. ही जमीन फिरते चित्रपटगृह ( Touring Talkies) म्हणून भाडेपट्ट्यावर देण्यात आली होती आणि पट्टेदाराने भाडेपट्टा जमिनीची विक्री केली.

    ( i ) अतिक्रमणावर प्रतिबंध ठेवण्यासाठी ठेवण्यात येणाऱ्या नियतकालिक अहवालांचा अभाव, ( ii ) शासकीय जमिनीचा डेटा/माहिती मिळविण्यासाठी प्रयत्न करण्याचा अभाव आणि ( iii ) अतिक्रमण करणाऱ्यांविरूद्ध दंडात्मक कारवाई करण्यात विभागाची शिथिलता, यामुळे विभागाद्वारे करण्यात येणारे संनियंत्रण कमकुवत होते .

      * दस्तावेजांच्या पडताळणीत असे निदर्शनास आले की नागपूर शहराच्या विकास आराखड्यात अंतर्भूत असलेल्या एका रस्त्यावर निवासी उपयोगासाठी अतिक्रमण करण्यात आले होते. अतिक्रमण हटविण्यासाठी शासन आणि नागपूर महानगरपालिका यांच्यात समन्वयन नव्हते.
      * नमूना तपासणी केलेल्या तहसीलांच्या तहसीलदारांनी दिलेल्या माहितीवरून असे निदर्शनास आले की नऊ तहसीलांच्या 102 गावांमधील 507.87 हेक्टर कुरण जमिनीवर अतिक्रमण करण्यात आले असून सुप्रीम कोर्टाच्या आदेशानंतरही ते न हटविता जमीन ग्रामपंचायतीच्या सुपूर्द करण्यात आली होती.
      * शासकीय जमिनीच्या वाटपासंदर्भातील अभिलेख जिल्हाधिकारी/तहसील कार्यालयांत तपासण्यात आले. वाटपासंदर्भातील अटीं व शर्तींच्या उल्लंघनाची 1 , 39,651 चौमी क्षेत्र अंतर्भूत असेलेली 13 प्रकरणे निदर्शनास आली.

    शासकीय जमिनीवर बांधून देण्यात आलेल्या सदनिका विमुक्त भटक्या जमातीच्या 218 सभासदांच्या संस्थेला निवासी उपयोगाकरिता प्रदान करण्यात आल्या, ज्या या 218 सभासदांव्यतिरिक्त अन्य दुसऱ्या व्यक्तींस अनधिकृतपणे हस्तांतरित करण्यात आल्या.


    “ विदर्भ क्षेत्रातील नझूल जमिनींचे व्यवस्थापन ” यावरील लेखापरीक्षणात खालील प्रमाणे आढळलेः

      * नवीकरणाच्या वेळी नझूल भाडेपट्ट्याचे निष्पादन आणि नोंदणी न केल्यामुळे मुद्रांक शुल्क आणि नोंदणी फी ची 80 प्रकरणांत ` 16.81 कोटीची हानि झाली.
      * नझूल जमिनीच्या विक्री/हस्तांतरणांवर माग ठेवण्यासाठी कोणतीही यंत्रणा अस्तित्वात नसल्यामुळे चाचणी तपासणी केलेल्या 15 प्रकरणांमध्ये विभागाद्वारे ` 9.87 कोटी अनर्जित उत्पन्नाची वसुली करता येऊ शकली नाही.
      * नागपूर आणि गोंदिया या दोन जिल्ह्यांमध्ये जून 2007 आणि डिसेंबर 2011 दरम्यान भाडेपट्टा रक्कम जून 2007 च्या निर्णयात विहित असलेल्या दराऐवजी सुधारणे पूर्वीचे दर आकारण्यात आले. यामुळे चाचणी तपासणी केलेल्या 81 प्रकरणांत वार्षिक भाडेपट्टा रक्कमेचे ` 2.44 कोटीचे न्यून निर्धारण झाले, जे पुढील 10 वर्षांमध्ये संचयी प्रभावाने ` 24.40 कोटी झाले.
      * नागपूर जिल्ह्यात 19 पट्टेदार निवासी उपयोगाकरिता प्रदान करण्यात आलेल्या जमिनीचा व्यावसायिक वापर करत होते. भाडेपट्ट्याच्या अटीचे उल्लंघन करण्यासाठी विभागाद्वारे ` 22.67 कोटी अनर्जित उत्पन्नाची वसुली करण्यात आली नाही.

    भोगवटा किंमतीची परिगणना करण्यासाठी जमिनीचे मूल्यांकन करतांना चुकीचे दर लावल्यामुळे ` 1.42 कोटी रक्कमेची कमी वसुली झाली.


      वाहनांवरील कर


    चार प्रादेशिक परिवहन अधिकारी – मुंबई (पू) , मुंबई (प) , नाशिक व जालना आणि चार उप प्रादेशिक परिवहन अधिकारी - अम्बाजोगाई , कल्याण , पनवेल आणि वाशी येथील विविध प्रवर्गातील वाहनांकडून ` 1.04 कोटीचा कर वसूल करण्यात आला नव्हता.


      इतर कर व करेतर जमा


    राज्य उत्पादन शुल्क


    ठाणे जिल्ह्यातील एका चार तारांकीत हॉटेल मधील आणि रायगड जिल्ह्यातील एका चार तारांकीत व एका पाच तारांकीत हॉटेल मधील रूम मध्ये मद्यसेवा पुरवण्यासाठी एकूण ` 51.34 लाख अतिरिक्त अनुज्ञप्ती शुल्क वसूल केले नाही.


    करणमूक शुल्क


    सहा उप जिल्ह्याधिकारी (लातूर , मुंबई (झोन III व XI), नाशिक , नांदेड़ व ठाणे) आणि पाच तालुका दंडाधिकारी (अंधेरी (झोन I, III व IV), बोरिवली (झोन V) व कल्याण) या कार्यालयांतील 247 केबल चालकांकडून देय असलेले एकूण ` 1.21 कोटीचे करमणूक शुल्क वसूल केले नाही.


    पोलिस जमा/प्राप्ति


    एका पुलिस आयुक्त (औरंगाबाद) आणि चार पोलिस अधीक्षक (धुले , नाशिक , रायगड़ व रत्नागिरी) या कार्यालयांमधे सुधारित दराच्या अधिसुचनेच्या अंमलबजावणीस चार ते 25 आठवडयांएवढा उशीर झाल्यामुळे 1 , 34 , 010 प्रकरणांमधे वाहतूक नियमभंगासाठी सुधारित दराने एकूण ` 3.63 कोटीचा दंड वसूल केला नाही.


    -


    वरिष्ठ लेखापरीक्षा अधिकारी/राजस्व क्षेत्र (प्र)

    
    
    (Release ID: 1539488) Visitor Counter : 24
    
    
    
    
    

*