      पंतप्रधान कार्यालय

      युगांडाच्या दौऱ्यादरम्यान पंतप्रधानांचे वक्तव्य
      Posted On: 24 JUL 2018 4:09PM by PIB Mumbai


    नवी दिल्ली , 24 जुलै 201 8


    महामहिम अध्यक्ष मुसेवेनी


    आदरणीय मान्यवर ,


    माध्यम प्रतिनिधी ,


    हे माझे सौभाग्य आहे की , दोन दशकानंतर , पहिल्या द्विपक्षीय यात्रेसाठी भारताच्या पंतप्रधानांचे युगांडामध्ये येणे झाले .


    राष्ट्राध्यक्ष मुसेवेनी भारताचे खूप जुने मित्र आहेत . माझा सुद्धा त्यांच्याशी खूप जुना संबंध आहे . वर्ष 2007 मध्ये जेंव्हा मी गुजरातच्या मुख्यमंत्र्यांच्या रूपात इथे आलो त्यावेळच्या मधुर आठवणी आजही ताज्या आहेत . आणि राष्ट्रपतींच्या उदार शब्दांनी तसेच उत्साहात केलेल्या स्वागत - सत्कार - सन्मानासाठी मी त्यांचे हृदयापासून आभार प्रकट करतो .


    मित्रांनो,


    भारत आणि युगांडा दरम्यानचे ऐतिहासिक संबंध अनेक परीक्षांच्या धर्तीवर खरे उतरले आहे . युगांडाशी नेहमीच आमचे भावनिक संबंध राहिले आहेत आणि राहतील . युगांडाची आर्थिक प्रगती आणि राष्ट्रीय विकासाच्या प्रयत्नांमध्ये भारताची सदैव साथ मिळाली आहे . प्रशिक्षण , क्षमता उभारणी , तंत्रज्ञान , पायाभूतता इत्यादी आमचे सहकार्याची प्रमुख क्षेत्र राहिले आहेत . भविष्यातही आम्हाला युगांडाच्या आवश्यकता आणि प्राथमिकतेनुसार आपले सहकार्य जारी ठेवण्यात येईल .


    युगांडाच्या जनतेप्रति आमच्या मित्रतेच्या अभिव्यक्तीच्या रूपात भारत सरकारने युगांडा कॅन्सर इन्स्टिटयूट , कम्पाला येथे एक अत्याधुनिक कॅन्सर थेरपी मशीन भेट देण्याचा निर्णय घेतला आहे .


    मला हे ऐकून आनंद झाला कि , या मशीनच्या साहाय्याने न केवळ युगांडाच्या मित्रांना परंतु आफ्रिकन देशांच्या मित्रांची गरज पूर्ण होईल .


    युगांडा मध्ये ऊर्जा पायाभूतता आणि कृषी तसेच डेअरी क्षेत्र विकासासाठी आम्ही जवळपास दोन दशलक्ष डॉलर लागत मूल्य असलेल्या दोन पतसंस्थांच्या प्रस्तावांना मंजुरी दिली आहे . हि समाधानाची बाब आहे की , सुरक्षा क्षेत्रातील आमचा सहभाग वृद्धिंगत होतो आहे . सैन्य प्रशिक्षण क्षेत्रात आमच्या सहयोगाचा मोठा इतिहास आहे . आम्ही हे सहकार्य अधिक मजबूत करण्यासाठी तयार आहोत .


    आम्ही युगांडा सेना आणि नागरी कामांसाठी वाहने आणि ऍम्ब्युलन्स देण्याचा निर्णय घेतला आहे . व्यापार आणि गुंतवणुकीतील आमचे संबंध मजबूत होत आहेत . काल राष्ट्राध्यक्षांना भेटून दोन्ही राष्ट्र प्रमुखांच्या व्यापारी नेतृत्वाना एकत्रित करून या संबंधांना अधिक मजबूत बनविण्यासाठी चर्चा करण्याची संधी आम्हाला मिळेल .


    मित्रांनो,


    युगांडामध्ये राहणाऱ्या मूळ भारतीय समाजाप्रति राष्ट्रपतींच्या स्नेहासाठी मी त्यांचे हृदयापासून आभार मानतो . एका कठीण कालावधी नंतर , राष्ट्रपतीजीच्या कुशल आणि मजबूत नेतृत्वखाली भारतीय मूळ समाज युगांडाच्या सामाजिक , आर्थिक जीवनात भरपूर योगदान देत आहे . मला समाधान आहे कि , आज संध्याकाळी मूळ भारतीयांसह समाजातील विविध कार्यक्रमात राष्ट्रपती समाविष्ठ होतील . त्यांच्या या विशेष जेक्सचर साठी मी संपूर्ण भारतातर्फे त्यांचे अभिनंदन करतो .


    उद्या मला युगांडाच्या संसदेला संबोधित करण्याचे सौभाग्य मिळेल . हे सौभाग्य प्राप्त करणारा , मी भारताचा पहिला पंतप्रधान आहे . या विशेष सन्मानासाठी राष्ट्रपती आणि युगांडाच्या संसदेचे हृदयापासून आभार व्यक्त करतो .


    मित्रांनो,


    भारत आणि युगांडा , दोन्ही युवा प्रधान देश असून दोन्ही सरकारांवर युवकांच्या आकांशा पूर्ण करण्याची जबाबदारी आहे . आणि या प्रयत्नामध्ये आम्ही एक दुसऱ्यांचा सहयोग देण्यासाठी पूर्णतः कटीबद्ध आहोत . सव्वाशे कोटी भारतीयांतर्फे मी युगांडाच्या लोकांच्या प्रगती आणि समृद्धी साठी हार्दिक शुभेच्छा देतो .


    धन्यवाद !


    B.Gokhale/P.Malandkar


    

    
    (Release ID: 1540068) Visitor Counter : 16
    
    
      Read this release in: English