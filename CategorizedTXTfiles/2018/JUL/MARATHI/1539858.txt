      रसायन आणि खते मंत्रालय

      देशात खतांची कमतरता नाही : राव इंदरजीत सिंग
      Posted On: 24 JUL 2018 4:29PM by PIB Mumbai


    नवी दिल्ली , 24 जुलै 201 8


    देशात खतांची कमतरता नसल्याचे रसायन आणि खते राज्यमंत्री राव इंदरजीत सिंग यांनी आज लोकसभेत एका लेखी उत्तरात सांगितले. शेतकऱ्यांना परवडणाऱ्याजोग्या दरात खते उपलब्ध व्हावीत याला खत विभागाचे प्राधान्य राहिले आहे. खतांचा व्यापार, किंमती, दर्जा आणि वितरण यांच्या नियमनासाठी केंद्र सरकारने खते ही जीवनावश्यक वस्तू असल्याचे घोषित केले आहे. त्यानुसार शेतकऱ्यांना वाजवी दरात खतांचा पुरवठा होत असून देशात खतांची कमतरता नाही.


    सध्याची खतांची उपलब्धता ही विक्रीच्या आकडेवारीपेक्षा जास्त असल्याची माहिती सिंग यांनी दिली. 2017-18 या वर्षात देशात 298.52 लाख मेट्रिक टन युरिया खताची आवश्यकता होती, 317.06 लाख मेट्रिक टन युरिया खत उपलब्ध होते, त्यापैकी 303.06 लाख मेट्रिक टन युरिया खताची विक्री झाली तर 229.47 लाख मेट्रिक टन इतर खतांची आवश्यकता होती, 226.17 लाख मेट्रिक टन उपलब्ध होते, त्यापैकी 212.34 लाख मेट्रिक टन खताची प्रत्यक्ष विक्री झाली.


    जैव खताच्या उत्पादनाला प्रोत्साहन देण्यासाठी केंद्र सरकार राज्य शासनांना वित्तीय सहाय्य देत असल्याचेही सिंग यांनी सांगितले.


    N.Sapre/M.Pange/P.Malandkar


    

    
    (Release ID: 1539858) Visitor Counter : 10
    
    
      Read this release in: English