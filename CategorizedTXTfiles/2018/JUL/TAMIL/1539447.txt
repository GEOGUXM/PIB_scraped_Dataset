      புதிய மற்றும் புதுப்பிக்கத்தக்க எரிசக்தி அமைச்சகம்

      2022 ஆம் ஆண்டுக்குள் 175 கிகாவாட் புதுப்பிக்கத்தக்க ஆற்றல் திறனை நிறுவ இலக்கு நிர்ணயிக்கப்பட்டுள்ளது
      நாட்டில் 2022 ஆம் ஆண்டுக்குள் 100 கிகாவாட் சூரியச் சக்தித் திறன்
      பல்வேறு நிதி மற்றும் முன்னேற்ற ஊக்குவிப்புகளை அளிப்பதன் மூலம் நாட்டில் சூரியச் சக்தி மேம்பாட்டை அரசு முன்னேற்றுகிறது
      Posted On: 19 JUL 2018 3:45PM by PIB Chennai


    நாட்டில் 2022 ஆம் ஆண்டுக்குள் 100 கிகாவாட் சூரியச் சக்தித் திறனை நிறுவ அரசு இலக்கு நிர்ணயித்துள்ளது. 100 கிகாவாட் திறனைச் சூரியச் சக்தியிலிருந்தும், 60 கிகாவாட் திறனைக் காற்றிலிருந்தும், 10 கிகாவாட் திறனை உயிரி ஆற்றலிலிருந்தும், 5 கிகாவாட் திறனைச் சிறிய நீர் மின்சக்தியிலிருந்தும் நிறுவ இலக்கு நிர்ணயிக்கப்பட்டுள்ளது.


    முடுக்கப்பட்டத் தேய்மானம், மாநிலங்களுக்கிடையேயான பரிமாற்ற முறை (ஐ.எஸ்.டி.எஸ்.) கட்டணங்கள் மற்றும் இழப்புகள் ஆகியவற்றைத் தள்ளுபடி செய்தல், வீட்டுக் கடனின் பகுதியாகச் சூரியச் சக்தியால் இயங்கும் கூரைமுகட்டு முறைக்கு நிதியளித்தல், தானியங்கிமுறை வழியின் கீழ் 100 சதவிகித அன்னிய நேரடி முதலீட்டுக்கு அனுமதியளித்தல் போன்ற பல்வேறு நிதி மற்றும் முன்னேற்ற ஊக்குவிப்புகளை அளிப்பதன் மூலம் நாட்டில் சூரியச் சக்தி மேம்பாட்டை அரசு முன்னேற்றுகிறது.


    மக்களவையில் இன்று (19.07.2018) எழுப்பப்பட்ட கேள்வி ஒன்றுக்கு மத்திய மின்சாரம் மற்றும் புதிய & புதுப்பிக்கத்தக்க ஆற்றல் துறை இணையமைச்சர் ( தனிப் பொறுப்பு) திரு. ஆர். கே. சிங் எழுத்துப்பூர்வமாக அளித்த பதிலில் இந்தத் தகவல் வெளியிடப்பட்டது.


    ******

    
    
    (Release ID: 1539447) Visitor Counter : 54
    
    
      Read this release in: Marathi , English , Urdu