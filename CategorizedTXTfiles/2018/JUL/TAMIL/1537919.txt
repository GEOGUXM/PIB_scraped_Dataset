      உள்துறை அமைச்சகம்

      தொடர்ந்து ஏற்படும் பேரழிவுக்குப் பிந்தைய ஆபத்துகளில் இருந்து மீட்பதை மேம்படுத்துவதற்கு மிகப்பெரிய முதலீடு தேவை என இந்தியா யோசனை தெரிவித்துள்ளது.
      Posted On: 05 JUL 2018 5:13PM by PIB Chennai


    உலான் பாட்டரில் நடைபெறும் பேரழிவு இடர் குறைப்பு தொடர்பான ஆசிய அமைச்சர்கள் நிலை மாநாட்டின் (ஏ.எம்.சி.டி.ஆர்.ஆர்) 3-வது நாளில் பேரழிவு மீட்புக்கு மாபெரும் முதலீடு தேவையென இந்தியா யோசனை தெரிவித்துள்ளது. பேரழிவு மீட்பில் முக்கியமான அடிப்படை கட்டமைப்பு மேம்பாடு, முன்கூட்டியே அறிகுறிகளை குறிப்பாக அனல்காற்று போன்று தொடர்ந்து ஏற்படும் இடர்கள் பற்றி எச்சரிக்கை செய்வதை மேம்படுத்துவது ஆகிய யோசனைகளையும் அது தெரிவித்துள்ளது.


    மீட்புப் பணிகளுக்கான முதலீடு குறித்த விவாதத்திற்கு மத்திய உள்துறை இணையமைச்சர் திரு கிரண் ரிஜிஜூ தலைமை தாங்கினார். அதிகரிக்கும் முதலீடு மற்றும் பயன்களுக்கான பொறுப்பு என்பவை சம அளவாக இருக்க வேண்டும் என்று திரு ரிஜிஜூ வலியுறுத்தினார். பேரழிவு ஆபத்தைத் தடுப்பதை தனியான ஒரு செயல்பாடாக கொள்வதைவிட தேசிய அரசுகள் பட்ஜெட் நடைமுறையின் ஒருங்கிணைந்த பகுதியாக்குவதற்கு அவர் ஊக்கப்படுத்தினார். மங்கோலியா போன்ற நாடுகளில் “முன்னறிவிப்பு அடிப்படையிலான நிதி ஒதுக்கீடு” என்பது போன்ற புதிய யோசனைகள் பேரழிவு ஆபத்து குறைப்புக்கான நிதியை உறுதிசெய்ய உதவுகின்றன என்றும், இதனால் விரும்பத்தக்க பலன்கள் கிடைத்துள்ளன என்றும் அவர் கூறினார்.

    
    
    (Release ID: 1537919) Visitor Counter : 44
    
    
      Read this release in: English , Marathi