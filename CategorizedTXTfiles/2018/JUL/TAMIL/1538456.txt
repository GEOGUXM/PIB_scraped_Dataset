      பிரதமர் அலுவலகம்

      இந்தியத் தொல்லியல் துறை தலைமையகம்: புது தில்லியில் திறந்து வைத்தார் பிரதமர்
      Posted On: 12 JUL 2018 1:03PM by PIB Chennai


    புது தில்லி மோடி திலக் மார்கில் புதிதாகக் கட்டப்பட்ட இந்தியத் தொல்லியல் துறையின் தலைமையகமான தரோஹர் பவன் அலுவலகத்தை பிரதமர் திரு . நரேந்திர மோடி இன்று திறந்து வைத்தார் .


    நிகழ்ச்சியில் பேசிய அவர் , இந்தியத் தொல்லியல் துறை கடந்த 150 ஆண்டுகளாக குறிப்பிடத்தக்க பணியை ஆற்றி வந்திருக்கிறது என்று குறிப்பிட்டார் .


    நமது வரலாறு குறித்தும் , வளமான தொன்மையான பாரம்பரியம் குறித்தும் நாம் பெருமைப்பட வேண்டியது மிகவும் முக்கியத்துவம் வாய்ந்தது என்று உறுதிபடக் கூறினார் .


    “ நம் மக்கள் தங்களது ஊர் , நகரம் , மண்டலம் குறித்த வரலாற்றையும் தொன்மையையும் அறிந்திருக்க வேண்டும் . உள்ளூர் தொல்லியல் மூலம் கிடைக்க வேண்டிய பாடங்கள் நமது பள்ளிக்கூடப் பாடத்திட்டங்களில் இடம்பெறச் செய்யலாம் ” என்று கேட்டுக் கொண்டார் . நன்கு பயிற்சி பெற்ற சுற்றுலா வழிகாட்டிகள் தங்களது ஊர்ப் பகுதிகளின் வரலாற்றையும் பாரம்பரியத்தையும் அறிந்திருக்க வேண்டியது அவசியம் என்றும் அவர் குறிப்பிட்டார் .


    நமது தொல்லியல் ஆய்வாளர்கள் பல ஆண்டுகளாகப் பாடுபட்டு மிகுந்த சிரமங்களுக்கு இடையில் கண்டுபிடிக்கும் ஒவ்வொரு தொல்லியல் பொருட்களும் அதற்கென தனி வரலாற்றைக் கொண்டுள்ளது என்றும் பிரதமர் கூறினார் .


    சில ஆண்டுகளுக்கு முன் தானும் பிரான்ஸ் அதிபரும் சண்டீகருக்குப் பயணம் செய்து , அங்கே இரு நாட்டு வல்லுநர்களையும் கொண்ட குழு மேற்கொண்ட அகழ்வாய்வுப் பணிகளை நேரடியாகக் கண்டறிந்ததை நினைவுகூர்ந்தார் .


    இந்தியா தனது பாரம்பரியத்தைப் பெருமையுடனும் நம்பிக்கையுடனும் வெளிப்படுத்திப் போற்ற வேண்டும் என்றும் பிரதமர் வலியுறுத்தினார் .


    இந்தியத் தொல்லியல் துறைத் தலைமையகக் கட்டடத்தில் மின்சக்தியைச் சேமிக்கும் விளக்குகள் , மழைநீர் சேகரிப்புத் திட்டம் போன்ற வசதிகள் அமைக்கப்பட்டுள்ளன . அத்துடன் ஒன்றரை லட்சம் புத்தகங்கள் , இதழ்களைக் கொண்ட மத்திய தொல்லியல் நூலகமும் இடம்பெற்றுள்ளது .


    ****

    
    
    (Release ID: 1538456) Visitor Counter : 114
    
    
      Read this release in: English , Urdu , Hindi , Marathi , Assamese , Bengali , Gujarati , Kannada