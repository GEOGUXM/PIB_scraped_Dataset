      புவி அறிவியல் அமைச்சகம்

      இந்த நூற்றாண்டின் மிக நீண்ட நேரம் இருக்கும் முழு சந்திர கிரகணம் இம்மாதம் 27-28-ல் நிகழ்கிறது
      செவ்வாய் கிரகமும், சூரியனும் எதிரெதிராக வருகின்றன
      
      முழு சூரிய கிரகணத்தையும் இந்தியாவின் அனைத்துப் பகுதிகளிலிருந்தும் காணலாம்
      Posted On: 13 JUL 2018 2:56PM by PIB Chennai


    முழு சந்திர கிரகணம் இம்மாதம் 27-28 தேதிகளில் மொத்தம் 1 மணி 43 நிமிடங்களுக்கு நீடிக்கும் வகையில் ஏற்படுகிறது. இதனையடுத்து இந்த நூற்றாண்டின் (கி.பி.2001 முதல் கி.பி.2100 வரை) மிக நெடிய முழு சந்திர கிரகணம் எனலாம்.


    ஜூலை 27- ந் தேதி செந்நிற செவ்வாய் கிரகமும் சூரியனும் நேர் எதிராக அமைகின்றன. இதில் பூமி இந்த இரண்டிற்கும் இடையே வருகிறது. இதனால் செவ்வாய் கிரகம் பூமிக்கு மிக அருகில் வரும். இதனையடுத்து செவ்வாய் கிரகம் வழக்கத்தை விட மிகப் பெரியதாகவும், பிரகாசமாகவும் தோன்றும். இந்த தோற்றம் மாலை முதல் காலை வரை ஜூலை மாத இறுதியில் இருக்கும். ஜூலை 27-28-ல் பிரகாசமான செவ்வாய் கிரகம் கிரகணப்பட்ட சந்திரனுக்கு மிக அருகில் வரும். இதனை வெறும் கண்ணால் எளிதாக பார்க்கலாம். எனினும் செந்நிற செவ்வாய் கிரகம் 2018 ஜூலை 31- ந் தேதி பூமிக்கு மிக மிக அருகில் வர உள்ளது.


    சந்திர கிரகணம் பகுதி் அளவில் ஜூலை 27- ந் தேதி இரவு மணி 11.54-க்கு தொடங்கும். சந்திரன் படிப்படியாக பூமியின் நிழலால் மறைக்கப்பட்டு முழு சந்திர கிரகணம் ஜூலை 28- ந் தேதி அதிகாலை மணி 1.00-ல் தொடங்கும். முழு சூரிய கிரகணம் அன்றைய தினம் அதிகாலை மணி 2.43 வரை இருக்கும். அதனையடுத்து சந்திரன் படிப்படியாக பூமியின் நிழலை விட்டு அகல தொடங்கும். இதனால் ஏற்படும் பகுதி கிரகணம் அன்றைய தினம் காலை மணி 3.49 வரை தொடரும்.


    இந்த கிரகணத்தை இந்தியாவின் அனைத்துப் பகுதிகளிலிருந்தும் பார்க்க முடியும்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.

    
    
    (Release ID: 1538570) Visitor Counter : 107
    
    
      Read this release in: Malayalam , Hindi , English , Marathi