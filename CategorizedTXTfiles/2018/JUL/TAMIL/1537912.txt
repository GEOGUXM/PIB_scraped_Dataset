      PIB Headquarters

      இந்தியாவில் பறவைக் காய்ச்சல் நோய் இல்லை என்று அறிவிப்பு தொடர் நடவடிக்கையால் நோய் பரவாமல் தடுக்கப்பட்டது
      Posted On: 05 JUL 2018 6:18PM by PIB Chennai


    கர்நாடகா (தாசரஹள்ளி கிராமம்) மற்றும் ஒடிசாவில் (சந்தகுண்டா, படப்படியா பாராதீப்) பறவைக் காய்ச்சல் நோய் பரவி இருப்பதாக தெரிய வந்தது. இது குறித்து விலங்குகளுக்கான சுகாதார அமைப்புக்கு தெரிவிக்கப்பட்டது. நோயை எதிர்கொள்ள தயாராகுதல், கட்டுப்படுத்துதல், பறவைக் காய்ச்சலை தடுத்து நிறுத்துதல் தொடர்பான செயல்திட்டத்தின்படி பல்வேறு நடவடிக்கைகள் மேற்கொள்ளப்பட்டன.


    நோய் தொற்றிய இடங்களில் இருந்து முட்டைகள், தீவனம், கழிவுகள் மற்றும் நோய்த்தொற்று பொருட்கள் உள்ளிட்டவற்றை அழித்ததுடன், ஒட்டுமொத்த கோழிகளும் அழிக்கப்பட்டன. கோழிகள் மற்றும் கோழிகளிடமிருந்து கிடைக்கும் பொருட்களை நோய் பாதிக்கப்பட்ட பகுதிகளிலிருந்து கொண்டு செல்வது கட்டுப்படுத்தப்பட்டது. நோய்த்தொற்றை அழித்து நோய்த்தொற்று ஏற்பட்ட வளாகங்களை சுத்தப்படுத்தி, செயல்பாட்டுக்குப் பிந்தைய கண்காணிப்பு திட்டம் செயல்படுத்தப்பட்டது.


    நாடு முழுவதும் கண்காணிப்பு மேற்கொள்ளப்பட்டது. (கோழிகளை பிரித்தல், நோய்த்தொற்று ஏற்படாமல் தடுத்தல், சுத்தம் செய்தல்) இதன் பின், நோய் பரவிய பகுதிகளைச் சுற்றி உள்ள மாநிலங்களை கண்காணித்த போது பறவைக் காய்ச்சல் நோய் இருப்பதற்கான அறிகுறி எதுவும் தென்படவில்லை.


    இதையடுத்து 2018 ஜூலை 5 ஆம் தேதியிலிருந்து பறவைக் காய்ச்சலில் இருந்து (ஹெச்-5என்-8 மற்றும் ஹெச்-5என்-1) விடுபட்டதாக இந்தியா அறிவிக்கிறது. இது குறித்து கால்நடைகள் சுகாதாரத்திற்கான உலக அமைப்பிற்கும் தெரிவிக்கப்பட்டுள்ளது.


    இருப்பினும், நாடு முழுவதும் குறிப்பாக நோய்த்தொற்றுக்கு வாய்ப்புள்ள எல்லைப்பகுதி நாடுகள், இடம்பெயர்ந்து வரும் பறவைகள் வாழும் பகுதிகள் போன்றவற்றை தொடர்ந்து கண்காணிக்க வேண்டும் என்று வலியுறுத்தப்பட்டுள்ளது. பறவைக் காய்ச்சலில் இருந்து விடுபட்டதாக அறிவிக்கப்பட்டதன் காரணமாக மாநிலங்கள் மெத்தனமாக இருந்துவிடக் கூடாது என்றும் இந்த நோய்க்கு எதிராக கடுமையான கண்காணிப்பை தொடர வேண்டும் என்றும் வலியுறுத்தப்பட்டுள்ளது.


    *****


    ரெசின்

    
    
    (Release ID: 1537912) Visitor Counter : 58