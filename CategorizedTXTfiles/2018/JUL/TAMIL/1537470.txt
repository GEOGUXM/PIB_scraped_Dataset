      குடியரசுத் துணைத் தலைவர் செயலகம்

      விவசாயத்தை உயிர்ப்புடனும், லாபகரமானதாகவும் வைத்திருக்க பலமுனை உத்தியை நாம் கடைப்பிடிக்க வேண்டும் : குடியரசுத் துணைத் தலைவர்
      Posted On: 03 JUL 2018 3:06PM by PIB Chennai


    விவசாயத்தை உயிர்ப்புடனும், லாபகரமானதாகவும் வைத்திருக்க பலமுனை உத்தியை நாம் கடைப்பிடிக்க வேண்டியது அவசியமாகும் என்று குடியரசுத் துணைத் தலைவர் திரு.எம். வெங்கையா நாயுடு கூறியுள்ளார். ஐதராபாதில் இன்று (03.07.2018) தரிசு நில விவசாயத்திற்கான மத்திய ஆராய்ச்சி நிறுவனத்தில் விஞ்ஞானிகள், வேளாண் நிபுணர்கள், விவசாயிகள் அடங்கிய கூட்டத்தில் உரையாற்றிய அவர், பண்ணை வருமானத்துடன், பண்ணைச் சாரா தொழில்களும், உணவு பதப்படுத்துதல் மூலம் மதிப்புக்கூட்டு செயல்முறையும் சேர வேண்டும் என்று கூறினார். இந்த நிகழ்ச்சியில், தெலங்கானா துணை முதலமைச்சர் திரு. முகமத் மஹமூத் அலி மற்றும் பலர் கலந்து கொண்டனர்.


    நமது பொருளாதாரத்தின் முதுகெலும்பாக விவசாயம் திகழ்கிறது என்று கூறிய குடியரசுத் துணைத்தலைவர், இந்தத் துறை தொடர்ந்து சிறந்து விளங்காவிட்டால், நாட்டில் பொருளாதார முன்னேற்றம் சுமூகமாக இருக்காது என்று கூறினார். வெப்பநிலை, சந்தை நிலவரம், உலக ஒழுங்கு, உணவுப் பழக்கவழக்கங்கள் ஆகியவற்றில் மாற்றங்கள் ஏற்பட்டு இருப்பதைப் போல விவசாயத்திலும் மாற்றம் தேவைப்படுவதாக அவர் தெரிவித்தார். மீன்வளம், கோழி வளர்த்தல், தோட்டக்கலை, உணவுப்பதப்படுத்துதல் மற்றும் பெட்டிகளில் அடைத்தல் போன்ற விவசாயத்துடன் தொடர்புடைய தொழில்களும் விவசாயிகளின் வருமானத்தை மேம்படுத்த அவசியமாகும் என்று அவர் மேலும் தெரிவித்தார்.


    மேலும் கூடுதல் விவரங்களுக்கு www.pib.nic.in என்ற இணையதளத்தைப் பார்க்கவும்.

    
    
    (Release ID: 1537470) Visitor Counter : 30
    
    
      Read this release in: English , Hindi , Marathi , Bengali