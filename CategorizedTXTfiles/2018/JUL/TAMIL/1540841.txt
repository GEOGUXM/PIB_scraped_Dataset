      குடியரசுத் துணைத் தலைவர் செயலகம்

      சமூதாயத்தில் தீவிர பங்கேற்புக்கு அதிக சுதந்திரம் அளிக்கிறது கல்வியறிவு: குடியரசு துணைத் தலைவர் உலக மக்கள் தொகையில் மூன்றில் ஒரு விகிதம் கல்வியறிவற்றவர்களாக இருப்பது பெரிய இடைவெளியை காட்டுகிறது கற்றலுக்கான தீவிர மற்றும் துடிப்பான இடங்களாக பள்ளிகள் மாற வேண்டும் நேரு மற்றும் தாகூர் கல்வியறிவு விருதுகளை வழங்கினார்
      Posted On: 30 JUL 2018 7:30PM by PIB Chennai


    கல்வியறிவு சமுதாயத்தில் தீவிரமான பங்கேற்புக்கும் சிறந்த கற்றல் மற்றும் வருவாயை ஈட்டுவதற்கான அணுகுதலுக்கும் பெரும் சுதந்திரத்தை அளிக்கிறது என குடியரசுத் துணைத் தலைவர் திரு. எம். வெங்கையா நாயுடு கூறியுள்ளார். புதுதில்லியில் இந்திய முதியோர் கல்வி சங்கம் ஏற்பாடு செய்திருந்த நேரு மற்றும் தாகூர் கல்வியறிவு விருதுகளை வழங்கிய பின்னர் கூடியிருந்தவர்களிடையே அவர் உரையாற்றினார்.


    உலகில் உள்ள மக்கள் தொகையில் மூன்றில் ஒரு பகுதியினர் கல்வியறிவற்றவர்களாக இருப்பது பெரும் இடைவெளியைக் காட்டுவதாக உள்ளது என குடியரசுத் துணைத் தலைவர் கூறினார். கடந்த எழுபது ஆண்டுகளில் இந்தியா விரைவான முன்னேற்றத்தை கண்டுள்ளது என்றும் நாடு உலகளாவிய தொடக்க கல்வி மற்றும் கல்வியறிவுக்கு முயற்சி மேற்கொண்டுள்ளது என அவர் மேலும் குறிப்பிட்டார். 2011 மக்கள் தொகை அறிக்கையை சுட்டிக்காட்டிய அவர், நாட்டின் கல்வியறிவு விகிதம் 73 சதவீதமாகவும், ஆடவர் கல்வியறிவு 80.9 சதவீதமாகவும் மகளிர் கல்வியறிவு 64.6 சதவீதமாகவும் உள்ளது என்றார்.


    கல்வியறிவு மற்றும் கல்வியில் பாலின இடைவெளியை போக்க வேண்டியதன் அவசியத்தை வலியுறுத்திய குடியரசுத் துணைத் தலைவர், 16.3 சதவீதம் அளவுக்கு பாலின இடைவெளி உள்ளது என்பதை அனைவரும் அங்கீகரிக்க வேண்டும் என்றும் இந்த நாட்டில் நடைமுறைப்படுத்தப்பட்ட சாக்‌ஷார் அபியான் போன்ற கல்வியறிவுத் திட்டங்களின் வெளிப்பாடுகள் மதிப்பீடு செய்யப்பட்டு, சம்பந்தப்பட்ட அனைவரும் வரும் நாட்களில் நீடித்த வகையில் எஞ்சிய பணியை மேற்கொள்ள வேண்டும் என்றார். கல்வியறிவு பெற்ற சமுதாயத்தை, அறிவுசார் சமுதாயத்தை மற்றும் கற்றல் சமுதாயத்தை உருவாக்க அரசு, மக்கள் சமுதாயம், தனியார் துறை மற்றும் ஊடகம் ஆகியவை இணைந்து செயல்பட வேண்டும் என அவர் கேட்டுக்கொண்டார்.


    மனப்பாடம் செய்தல், கற்றலுக்குத் தேவையான பொருட்கள் பற்றாக்குறை, கற்றலில் பல்வேறு அளவுருக்களின் மீது போதிய கவனமின்மை ஆகியவற்றை பிரதிபலிக்கும் தகவல்கள் தம்மை வருத்தமடையச் செய்வதாக குடியரசு துணைத் தலைவர் கூறினார். கல்வி முறை மறுசிந்தனைக்கு உட்படுத்தப்பட வேண்டியதன் அவசியம் மற்றும் எது, எவ்வாறு கற்பிக்கப்படுகிறது என்பதை பள்ளிகள் ஆய்வு செய்ய வேண்டியதன் அவசியம் பற்றி அவர் வலியுறுத்தினார். பள்ளிகள் மற்றும் கல்லூரிகள் தீவிரமான, துடிப்பான இடங்களாக மாறி, மாணவர்கள் கற்றலுக்கான மகிழ்ச்சியான அனுபவத்தைப் பெற வேண்டும் எனவும் அவர் கூறினார்.


    உலகளாவிய செயல் கல்வியறிவில் இருந்து திறன் மேம்பாடு மற்றும் வாழ்நாள் கற்றல் நிலைக்கு நமது நாடு மாற வேண்டும் என குடியரசுத் துணைத் தலைவர் தனது உரையில் குறிப்பிட்டார். கற்றல் என்பது ஒரு தொடர்ச்சியான நடைமுறை என்றும் கற்றல் சமுதாயம் ஒன்றை உருவாக்கும் இலக்கை அடைய அனைவரையும் ஈடுபடுத்தும் சிறந்த திட்டம் ஒன்றை நாம் உருவாக்க வேண்டும் என்று அவர் மேலும் குறிப்பிட்டார்.


    நமது நாட்டின் மக்கள் தொகையில் 65 சதவிதம் பேர் 35 அல்லது அதற்கு குறைவான வயதுடையோர் என்று கூறிய குடியரசு துணைத் தலைவர் 2020க்குள் இது உலகின் மிகவும் இளைமையான நாடாக இருக்கும் என எதிர்பார்க்கப்படுவதாக கூறினார். அப்போது சராசரி வயது 29 ஆக இருக்கும் என அவர் தெரிவித்தார். இந்தியாவின் வளர்ச்சிப் பயணத்தில் இது ஒரு தீவிரமான தருணம் எனவும் அவர் கூறினார். மக்கள் தொகை பங்களிபை நாம் உணர வேண்டும். இளைஞர்களின் மீது நாம் கண்ணோட்டம் செலுத்தி, 21ம் நூற்றாண்டின் அறிவுசார் பொருளாதாரத்தில் அவர்கள் தங்களது எதிர்காலத்தை வடிவமைத்துக் கொள்ள தேவையான திறன்கள் கொண்டிருப்பதை உறுதி செய்ய வேண்டும் என அவர் மேலும் குறிப்பிட்டார்.

    
    
    (Release ID: 1540841) Visitor Counter : 96
    
    
      Read this release in: English