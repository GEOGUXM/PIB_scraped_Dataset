      தேர்தல் ஆணையம்

      இந்திய தேர்தல் ஆணையம் நடத்தும் அணுகக்கூடிய தேர்தல்கள் பற்றிய தேசிய ஆலோசனை கூட்டம்
      முறைப்படுத்தப்பட்ட வாக்காளர் கல்வி மற்றும் வாக்காளர் பங்களிப்பு பற்றிய பிரத்யேக இணையதள துவக்கம்

      Posted On: 02 JUL 2018 4:29PM by PIB Chennai

    இந்திய தேர்தல் ஆணையம் நடத்தும் அணுகக் கூடிய தேர்தல்கள் பற்றிய இரண்டு நாள் தேசிய ஆலோசனை கூட்டம் இன்று புதுதில்லியில் நடைபெறுகிறது.


    தலைமைத் தேர்தல் ஆணையர் திரு ஓ பி ராவத் தொடங்கி வைக்கும் இக்கூட்டம், தேர்தல் ஆணையர்கள் திரு. சுனில் அரோரா மற்றும் திரு. அசோக் லாவசா ஆகியோரின் முன்னிலையில் நடைபெறும். இக்கூட்டம் மாற்றுத் திறனாளிகளுக்கு முன்னுரிமை அளித்து “எந்த வாக்காளரும் விடுபட்டுவிடக் கூடாது” என்ற இந்திய தேர்தல் ஆணையத்தின் முனைப்பு இயக்கத்தின் ஒரு பகுதியாகும். தொடக்க நிகழ்ச்சியில் முறைப்படுத்தப்பட்ட வாக்காளர் கல்வி மற்றும் வாக்காளர் பங்களிப்பு பற்றிய இணையதளம் தொடங்கிவைக்கப்படும்.


    மாவட்டம் மற்றும் மாநில அளவில் கிட்டத்தட்ட மூன்று மாத காலம் நடந்த ஆலோசனையின் முடிவில் இந்த தேசிய அளவிலான கூட்டம் நடைபெறுகிறது. தேர்தல் நடைமுறையில் மாற்றுத் திறனாளிகளை இணைப்பதில் உள்ள தடைகளை அடையாளம் காண்பது, அவர்கள் எதிர்கொள்ளும் சவால்களுக்கு தீர்வுகாண்பது, தற்போதுள்ள அணுகுமுறையை மதிப்பீடு செய்வது ஆகியவையே இந்த ஆலோசனை கூட்டங்களின் நோக்கமாகும். வரும் மாநில மற்றும் நாடாளுமன்ற தேர்தல்களில் மாற்றுத் திறனாளிகளின் பங்களிப்பை மேம்படுத்துவதே இந்த நடவடிக்கையின் நோக்கமாகும்.

    
    
    (Release ID: 1537430) Visitor Counter : 190
    
    
      Read this release in: English , Marathi , Bengali , Malayalam