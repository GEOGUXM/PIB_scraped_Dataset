      நீர்வளத் துறை அமைச்சகம்

      நாட்டின் 91 பெரிய நீர்த்தேக்கங்களில் நீர்மட்டம் 4 சதவீதம் உயர்ந்துள்ளது
      Posted On: 13 JUL 2018 10:39AM by PIB Chennai


    2018 ஜூலை 12-ந் தேதி நிலவரப்படி நாட்டின் 91 பெரிய நீர்தேக்கங்களில் உள்ள நீரின் அளவு 38.157 பி.சி.எம். ஆக இருந்தது. இது மொத்த நீர் சேமிப்பு கொள்ளளவில் 24 சதவீதமாகும். 2018 ஜூலை 5-ந் தேதி நிலவரப்படி இது 20 சதவீதமாக இருந்தது. சென்ற ஆண்டு இதே காலத்தில் இருந்த நீரின் அளவை ஒப்பிடுகையில் இது 107 சதவீதம் ஆகும். கடந்த 10 ஆண்டு சராசரி நீர் அளவுடன் ஒப்பிடுகையில் இது 99 சதவீதமாகும்.


    இந்த 91 பெரிய நீர்தேக்கங்களின் மொத்தக் கொள்ளளவு 161.993 பி.சி.எம். ஆகும். நாட்டில் மொத்தம் உருவாக்கப்பட்டதாக மதிப்பிடப்பட்டுள்ள 257.812 பி.சி.எம். வுடன் ஒப்பிடுகையில் இது 63 சதவீதமாகும். இந்த 91 நீர்தேக்கங்களில் 37-ல் நீர் மின்சக்தி உற்பத்தி அமைப்புகள் நிறுவப்பட்டுள்ளன. இவற்றின் உற்பத்தித் திறன் சுமார் 60 மெகாவாட் ஆகும்.


    தென் மண்டல நீர்தேக்கங்களின் தண்ணீர் இருப்பு நிலவரம்


    தென் மண்டலத்தில் தமிழ்நாடு, ஆந்திர பிரதேசம், தெலுங்கானா, கர்நாடகா, கேரளா ஆகிய மாநில நீர்தேக்கங்களுடன் ஆந்திரப் பிரதேசம் மற்றும் தெலுங்கானாவுக்கு பொதுவான இரண்டு நீர்தேக்கத் திட்டங்களும் அடங்கியுள்ளன. மத்திய நீர் ஆணையத்தின் கண்காணிப்பில் தென் மண்டலத்தில் 31 நீர்தேக்கங்கள் உள்ளன. அவற்றின் மொத்த நீர் சேமிப்பு கொள்ளளவு 51.59 பி.சி.எம். தற்போது இந்த நீர்தேக்கங்களில் இருக்கும் மொத்த நீரின் அளவு 16.66 பி.சி.எம். இது இவற்றின் மொத்தக் கொள்ளளவில் 32 சதவீதமாகும். சென்ற ஆண்டு இதே காலத்தில் இவற்றில் இருந்த தண்ணீரின் அளவு 14 சதவீதமாக இருந்தது. கடந்த 10 ஆண்டுகளில் இருந்த நீர்தேக்கங்களில் இதே காலத்தில் இருந்த சராசரி தண்ணீர் அளவு 24 சதவீதமாகும். எனவே தற்போதைய நீர் இருப்பு நிலவரம் சென்ற ஆண்டை விட வெகு சிறப்பாகவும், கடந்த 10 ஆண்டுகளின் சராசரியை விட சிறப்பாகவும் உள்ளது.


    இதர மண்டலங்களில் உள்ள நீர்தேக்கங்களின் தண்ணீர் இருப்பு விவரங்களுக்கு www.pib.nic.in என்ற வலைத்தளத்தைப் பார்க்கவும்.

    
    
    (Release ID: 1538548) Visitor Counter : 48
    
    
      Read this release in: English , Hindi , Marathi