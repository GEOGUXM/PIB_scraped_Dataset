      சமூக நிதி மற்றும் அதிகாரமளித்தல் அமைச்சகம்

      இந்திரா சாகர் போலாவரம் திட்டத்தால் பழங்குடியினர் பாதிக்கப்படுவது குறித்த சிறப்பு அறிக்கையை குடியரசுத் தலைவரிடம் பழங்குடியினர் நல தேசிய ஆணையத்தின் தலைவர் வழங்கினார்
      Posted On: 03 JUL 2018 5:39PM by PIB Chennai


    பழங்குடியினருக்கான தேசிய ஆணையத்தின் தலைவர் டாக்டர் நந்த் குமார் சாய், துணைத் தலைவர் அனுசியா உய்கே மற்றும் ஆணையத்தின் உறுப்பினர்கள் குடியரசுத் தலைவர் திரு. ராம் நாத் கோவிந்தை இன்று சந்தித்து, இந்திரா சாகர் போலாவரம் திட்டத்தால் பழங்குடியின மக்கள் பாதிக்கப்படுவது குறித்த சிறப்பு அறிக்கையை வழங்கினர். ஆந்திராவில் போலாவரம் பாசனத் திட்டத்தால் பாதிப்புக்குள்ளாகும் பழங்குடியின மக்களுக்கு அரசியல் சாசனப் பாதுகாப்பை வழங்கவும், அவர்களின் சமூகப் பொருளாதாரத்தை மேம்படுத்தவும், அரசியல் சாசனத்தின் 338ஏ(5)(இ) பிரிவின்படி ஆந்திர அரசு மேற்கொள்ள வேண்டிய நடவடிக்கைகள் பற்றிய பரிந்துரைகள் அறிக்கையில் இடம்பெற்றுள்ளன.


    போலாவரம் பாசனத் திட்டத்தால் பாதிப்புக்கு உள்ளாகும் பழங்குடியின மக்களுக்கான மறுகுடியமர்த்தம் மற்றும் மறுவாழ்வு நடவடிக்கைகளை ஆணையத்தின் உறுப்பினர்கள் கடந்த மார்ச் 26-ஆம் தேதி முதல் 28-ஆம் தேதி முடிய நேரடியாகச் சென்று கள ஆய்வு மேற்கொண்டனர். ஆணையத்தைச் சேர்ந்தவர்கள் பாதிக்கப்பட்ட மக்களை நேரில் சந்தித்து கலந்துரையாடியதுடன், பாசனத் திட்ட அதிகாரிகளுடன் இந்தப் பிரச்சினைகள் பற்றி விவாதித்தனர். பாசனத் திட்டம் செயலாக்கப்படும் இடத்தில் பயணத்தை முடித்துக் கொண்ட பின்னர் ஆந்திர மாநில முதலமைச்சருடன் மார்ச் 28-ஆம் தேதி ஆணையக்குழு விவாதித்தது. அதன்பின்னர் சிறப்பு அறிக்கையைத் தயாரித்து இன்று குடியரசுத் தலைவரிடம் வழங்கியுள்ளது.


    மேலும் விவரங்களுக்கு www.pib.nic.in . என்ற இணைய தளத்தைப் பார்க்கவும்


    ******

    
    
    (Release ID: 1537503) Visitor Counter : 93
    
    
      Read this release in: English , Urdu