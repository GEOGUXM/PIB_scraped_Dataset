      ரெயில்வே அமைச்சகம்

      பயணிகள் ரயிலில் அறிவிப்பு பலகை மற்றும் அறிவிப்பு இயந்திரங்கள் பொருத்தம்
      Posted On: 30 JUL 2018 3:27PM by PIB Chennai


    இ.எம்.யு. எனப்படும் மின்சார பன்னோக்கு ரயில்கள் மற்றும் ஹம்சஃபர், தேஜஸ் போன்ற கவுரவமிக்க ரயில்களில் காட்சிப் பலகைகள் மற்றும் பொது அறிவிப்பு முறைகள் அமைக்கப்பட்டுள்ளன. மேலும் அனுபூதி பெட்டிகளில் குளோபல் பொசிஷனிங் முறை எனப்படும் ஜி.பி.எஸ். அடிப்படையிலான தகவல் முறையில் எல்.சி.டி. மானிட்டர்கள் கூரையில் இருந்து தொங்க விடப்பட்டுள்ளன. இவற்றின் மூலம் எதிர்வரும் ரயில் நிலையம், ரயிலின் சேருமிடம், ரயில் ஓடும் நிலை மற்றும் இதர பாதுகாப்பு தகவல் / அறிவிப்பு போன்றவை அளிக்கப்படுகின்றன.


    தற்போது ராஜ்தானி மற்றும் சதாப்தி போன்ற முன்னணி ரயில்களில் மட்டும் அடுத்து வரவுள்ள ரயில் நிலையம் போன்ற அறிவிப்புகள் செய்யப்படுகின்றன. இசையும், செய்திகளும் இந்த எல்.சி.டி திரையில் ஒலி, ஒளிபரப்பாகும்.


    பார்வைக் குறைபாடு கொண்ட பயணிகளுக்கு உதவும் வகையில் ப்ரெய்லி எழுத்தக்களுடன் கூடிய அறிவிப்புகள் புதிதாக தயாரிக்கப்படும் இந்திய ரயில்வேயின் புதிய ரயில் பெட்டிகளில் அளிக்கப்பட்டுள்ளன. தற்போது பயன்பாட்டில் உள்ள ரயில் பெட்டிகளிலும் இந்த வசதியை படிப்படியாக அளிப்பதற்கான நடவடிக்கைகள் மேற்கொள்ளப்பட்டு வருகின்றன.


    மத்திய ரயில்வே துறை இணையமைச்சர் திரு. ராஜன் கோஹைன் மாநிலங்களவையில் உறுப்பினர் ஒருவரின் கேள்விக்கு எழுத்துபூர்வமாக அளித்த பதிலில் இந்த தகவல் இடம்பெற்றுள்ளது.


    ****

    
    
    (Release ID: 1540733) Visitor Counter : 30
    
    
      Read this release in: English , Marathi , Hindi , Bengali