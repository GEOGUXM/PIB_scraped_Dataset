      மனித வள மேம்பாட்டு அமைச்சகம்

      கல்வி முறையை மாணவர் சமுதாயத்தின் நலன்களுக்காக மாற்றி அமைப்பதில் அரசு எடுத்துள்ள நடவடிக்கைகள்
      Posted On: 26 JUL 2018 3:33PM by PIB Chennai


    சமுதாயத்தின் அனைத்து பிரிவினருக்கும் தரமான கல்வி வழங்குவதில் சம வாய்ப்புகளை ஏற்படுத்தித் தருவதில் அரசு உறுதியுடன் உள்ளது. இந்தியாவின் மனித வள திறனை அதன் முழு அளவுக்கு சமத்துவம் மற்றும் அனைத்தையும் உள்ளடக்கிய தன்மையுடன் பரிணமிக்க செய்வதே மத்திய மனித வள மேம்பாட்டு அமைச்சகத்தின் எதிர்நோக்கு ஆகும். எழுத்தறிவு, இளைஞர்களுக்கான அடிப்படைக் கல்வி, உயர் கல்வி, தொழில்நுட்ப கல்வி உள்ளிட்ட அனைத்து நிலை கல்வியிலும் விரிவாக்கம் ஆகியவற்றுக்கான பல்வேறு திட்டங்களை அமைச்சகம் செயல்படுத்தி வருகிறது.


    மேலும் பாடத் திட்டத்தை அறிவாற்றல் மற்றும் பகுப்பாய்வு பகுதிகளை சமச்சீராக கொண்டதாக அமைப்பதற்கேற்ப மத்திய மனித வள மேம்பாட்டு அமைச்சகமும், தேசிய கல்வி ஆராய்ச்சிப் பயிற்சி நிறுவனமும் ஆசிரியர்கள், கல்வியாளர்கள், மாணவர்கள், பெற்றோர் மற்றும் பள்ளிக் கல்வி சம்பந்தப்பட்ட அனைவரிடமிருந்தும் ஆலோசனைகளை வரவேற்றுள்ளது. பாடத் திட்டத்தை வாழ்க்கைத் திறன்களான படைப்பாற்றல், விளையாட்டுகள் போன்றவற்றுடன் இணைக்க இந்த ஆலோசனைகள் உதவும்.


    தற்போது மக்களின் தேவைகள் மாறி வரும் சூழ்நிலை ஆகியவற்றை எதிர்க்கொள்ளும் வகையில் புதிய கல்விக் கொள்கையை உருவாக்கும் முயற்சியில் அரசு ஈடுபட்டுள்ளது. கல்வித் தரம், புதுமைப் படைப்பு, ஆராய்ச்சி, மாணவர்களுக்கு திறன்கள், அறிவு ஆகியவற்றை வழங்கி அதன் மூலம் இந்தியாவை அறிவு ஆற்றல் மிக்கதாக மாற்றுதல் ஆகியவற்றை நோக்கமாக கொண்டு புதிய கல்விக் கொள்கை உருவாக்கப்பட்டு வருகிறது.


    மத்திய மனித வள மேம்பாட்டு இணையமைச்சர் டாக்டர் சத்திய பால் சிங் இன்று (26.07.2018) மாநிலங்களவையில் கேள்வி ஒன்றுக்கு எழுத்து மூலம் அளித்த பதிலில் இத்தகவலைத் தெரிவித்துள்ளார்.

    
    
    (Release ID: 1540463) Visitor Counter : 45
    
    
      Read this release in: English