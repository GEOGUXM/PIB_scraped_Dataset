      PIB Headquarters

      சென்னை பத்திரிகை தகவல் அலுவலகத்தின் கூடுதல் தலைமை இயக்குநராகவும், பத்திரிகை பதிவு அலுவலகத்தின் கூடுதல் பத்திரிகை பதிவாளராகவும் ஏ. மாரியப்பன் பொறுப்பேற்றார்
      Posted On: 27 JUL 2018 5:52PM by PIB Chennai


    ஏ . மாரியப்பன்


    சென்னை பத்திரிகை தகவல் அலுவலகத்தின் கூடுதல் தலைமை இயக்குநராக ஏ . மாரியப்பன் இன்று பொறுப்பேற்றார் . சென்னையில் உள்ள மண்டல பத்திரிகை பதிவு அலுவலகத்தின் கூடுதல் பத்திரிகை பதிவாளராகவும் அவர் பதவி வகிப்பார் . தமிழ்நாடு மற்றும் புதுச்சேரியில் உள்ள மத்திய தகவல் ஒலிபரப்புத்துறை அமைச்சகத்தின் பல்வேறு ஊடக பிரிவுகள் இவர் கட்டுப்பாட்டின் கீழ் செயல்படும் .


    இதற்கு முன்னதாக அவர் ஐதாராபாதில் உள்ள பத்திரிகை தகவல் அலுவலகத்தின் கூடுதல் தலைமை இயக்குநராகவும் கூடுதல் பத்திரிகை பதிவாளராகவும் பணியாற்றினார் .


    இந்திய தகவல் பணியின் ( ஐ . ஐ . எஸ் ) 1990 ஆம் ஆண்டு தொகுப்பைச் சேர்ந்த திரு . மாரியப்பன் , புது தில்லியில் உள்ள பத்திரிகை தகவல் அலுவலகத்தில் உதவி தகவல் அலுவலராக தனது பணியை தொடங்கினார் . பின்னர் கோவை அகில இந்திய வானொலியில் செய்தியாளராக பணியாற்றினார் .


    அதன் பின் பதவி உயர்வு பெற்று புது தில்லியில் பத்திரிகைத் தகவல் அலுவலகத்தில் தகவல் அலுவலராக பணிபுரிந்தார் . அதன் பின் 1997 ஆம் ஆண்டு சென்னைக்கு மாறுதலாகி சென்னை தொலைக்காட்சியில் செய்தி ஆசிரியராக பணியை தொடர்ந்தார் . சென்னை தொலைக்காட்சியின் செய்திப்பிரிவு இணை இயக்குநராகவும் , பின்னர் பதவி உயர்வு பெற்று இயக்குநராகவும் பணியாற்றினார் . அதன்பின் 2016 ஆம் ஆண்டு கூடுதல் தலைமை இயக்குநராக பதவி உயர்வு பெற்று திருவனந்தபுரத்தில் உள்ள மத்திய அரசு பத்திரிகை தகவல் அலுவலகத்தின் கூடுதல் தலைமை இயக்குநராக பணியாற்றினார் .


    ****

    
    
    (Release ID: 1540479) Visitor Counter : 47
    
    
      Read this release in: English