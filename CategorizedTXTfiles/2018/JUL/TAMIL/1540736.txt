      ரெயில்வே அமைச்சகம்

      ரயில்கள் மற்றும் கழிவறைகளில் தூய்மை மற்றும் பயணிகள் வசதி
      Posted On: 30 JUL 2018 3:26PM by PIB Chennai


    போதிய பயணிகள் வசதி மற்றும் தூய்மையாக வைத்திருப்பது என்பது ஒரு தொடர் நடவடிக்கை என்பதுடன் கழிவறை உட்பட ரயில் பெட்டிகளைத் தூய்மையாக வைத்திருக்க அனைத்து முயற்சிகளும் மேற்கொள்ளப்படுகிறது. எனினும் ரயில் பெட்டிகளில் தூய்மையின்மை குறித்தும் கழிவறைகளில் இருந்து வெளிவரும் துர்நாற்றம் குறித்தும் அவ்வப்போது புகார்கள் வந்தவண்ணம் உள்ளன. பயணிகள் உரிய முறையில் பயன்படுத்துவதில்லை என்பதனாலேயே உயிரி கழிவறைகளில் இருந்து துர்நாற்றம் வீசுகின்றன இதற்கான சீர்செய்யும் நடவடிக்கைகள் எடுக்கப்பட்டு வருகின்றன


    படுக்கை வசதி கொண்ட ரயில்களில் ரயில் பெட்டிகளில் தூய்மையை மேம்படுத்த இந்திய ரயில்வே பல்வேறு நடவடிக்கைகளை மேற்கொண்டு வருகிறது. அவற்றில் சில கீழே பட்டியலிடப்பட்டுள்ளன.

     1. கழிவறை உட்பட ரயில் பெட்டிகள் இருபுறமும் இயந்திர உதவியுடன் சுத்தப்படுத்தப்படுகிறது.
     2. ராஜ்தானி, சதாப்தி மற்றும் இதர முக்கிய நீண்ட தூர மெயில்/எக்ஸ்பிரஸ் ரயிகள் உட்பட 1000த்துக்கும் மேற்பட்ட இணை ரயில்களில் ஆன் போர்டு துப்புரவு சேவை அளிக்கப்பட்டுள்ளது. இதன்படி ரயில் பெட்டிகளில் உள்ள கழிவறைகள், வழிநடை, உட்புறம் மற்றும் பயணிகள் அமருமிடம் போன்றவை சுத்தம்செய்யப்படுகின்றன .
     3. ’ கிளின் மை கோச்’ திட்டத்தில் ரயில் பெட்டிகளில் சுத்தப்படுத்தும் எந்த தேவை இருந்தாலும் பயணிகள் தங்களது மொபைல் மூலம் எஸ்.எம்.எஸ். அனுப்பலாம். மாற்றாக ஆண்ட்ராய்ட் செயலி அல்லது இணையபக்கம் மூலமாகவும் கோரிக்கை விடுக்கலாம் .
     4. கிளீன் மை கோச் சேவை தற்போது கோச் மித்ரா வசதியாக தரமுயர்த்தப்பட்டுள்ளது. இது ரயில் பெட்டி தொடர்பான பயணிகளின் தேவைகளான தூய்மைப்படுத்துதல், தொற்று நீக்கம், விளக்கு வசதி, ஏர்கண்டிஷனிங் மற்றும் ரயில் பெட்டி கண்காணிப்பு போன்றவற்றை பதிவு செய்யும் ஒற்றை சாளர முறையாகும். கோச் மித்ரா வசதி 9000 இணை ரயில்களில் அறிமுகம் செய்யப்பட்டுள்ளது .
     5. 210 முக்கிய ரயில்களின் தூய்மையை மதிப்பீடு செய்ய மூன்றாவது நபர் ஆய்வு மேற்கொள்ளப்பட்டு வருகிறது.

    மாநிலங்களவையில் இன்று எழுப்பப்பட்ட கேள்வி ஒன்றுக்கு எழுத்து பூர்வமாக அளித்த பதிலில் ரயில்வே இணையமைச்சர் திரு. ராஜன் கோஹைன் இந்த தகவலை அளித்துள்ளார்.


    ****

    
    
    (Release ID: 1540736) Visitor Counter : 42
    
    
      Read this release in: English , Hindi , Bengali
    
    
    

5.