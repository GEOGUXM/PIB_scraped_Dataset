      கப்பல் போக்குவரத்து அமைச்சகம்

      சாகர்மாலா திட்டம்: விசாகபட்டினம் கடல் சார் மற்றும் கப்பல் கட்டுமான சிறப்பு மையத்தில் உயர் தொழில்நுட்ப சோதனை கூடம்
      Posted On: 16 JUL 2018 4:21PM by PIB Chennai


    விசாகப்பட்டினத்தில் உள்ள தனது உயர் தொழிநுட்ப சோதனைக் கூடம் பயிற்சியாளர்களுக்கான தொடக்க நிலைப் பயிற்சிகளை வழங்க தயாராகி விட்டதாக விசாகபட்டினம் கடல் சார் மற்றும் கப்பல் கட்டுமான சிறப்பு மையம் அறிவித்துள்ளது. விசாகப்பட்டினத்தில் 2018 ஜூலை 13-ம் தேதி நடைபெற்ற கருத்தரங்கில் இந்த சோதனைக் கூடத்தின் வசதிகள் பற்றி சம்பந்தப்பட்டவர்களுக்கு விளக்கப்பட்டது. பயிற்சி நடைமுறையை தொடங்க தயாராக உள்ளதாக அறிவிக்கப்பட்டன. தமது மும்பை சோதனைக் கூடங்கள் தயார் நிலையில் இருப்பதை அறிவித்தபின் குறுகிய காலத்தில் இதுவும் அறிவிக்கப்பட்டுள்ளது. கடல்சார் மற்றும் கப்பல் கட்டும் சிறப்பு மையம் இந்திய கப்பல் போக்குவரத்து பதிவாளர் அலுவலகத்தால் சீமன்ஸ் நிறுவனம் மற்றும் கப்பல் போக்குவரத்து அமைச்சகம் ஆகியவற்றின் கூட்டாண்மையில் உருவாக்கப்பட்டுள்ளது. இதன் விசாகப்பட்டின வளாகம் இந்திய கடல்சார் பல்கலைக்கழக இடத்தில் அமைக்கப்பட்டுள்ளது.


    நிகழ்ச்சியில் பேசிய மத்திய கப்பல் போக்குவரத்து அமைச்சக சாகர்மாலா திட்ட இணை செயலாளர் திரு கைலாஷ் அகர்வால், கப்பல் கட்டுமானம் மற்றும் கப்பல் பழுது பார்த்தல் துறை திறன் மேம்பாட்டிற்கான சாகர்மாலா திட்டத்தில் இந்த சிறப்பு மையம் ஒரு முக்கியமான இடம் பெற்றிருப்பதாக கூறினார். இந்த மையம் துறைமுகம் மற்றும் கடல்சார் துறைகள் தொழில் தொடர்புள்ள வேலைவாய்ப்பு பெறக் கூடிய திறன்களை மாணவர்களுக்கு வழங்கும். கடல்சார் துறையில் இந்தத் திட்டம் இந்தியாவில் தயாரிப்போம், திறன் இந்தியா ஆகியவற்றின் முன்னேற்றத்திற்கு வழிவகுக்கும்.


    -----

    
    
    (Release ID: 1538786) Visitor Counter : 67
    
    
      Read this release in: English , Urdu