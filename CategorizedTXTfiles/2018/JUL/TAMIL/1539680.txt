      குறு சிறு மற்றும் நடுத்தர தொழில் துறை அமைச்சகம்

      மாற்றத்தை விரும்பும் 117 மாவட்டங்களில் குறு-சிறு-நடுத்தர தொழில் திட்டங்கள் பற்றி விழிப்புணர்வு ஏற்படுத்த குழு ஒன்றை குறு-சிறு-நடுத்தர தொழில் துறை அனுப்பவுள்ளது
      Posted On: 23 JUL 2018 1:51PM by PIB Chennai


    நிதி ஆயோக் அமைப்பால் அடையாளம் காணப்பட்ட மிகவும் பின்தங்கிய மற்றும் நக்ஸலைட் தீவிரவாதத்தால் பாதிக்கப்பட்ட, மாற்றத்தை விரும்பும் 117 மாவட்டங்களில் குறு-சிறு-நடுத்தர தொழில் திட்டங்கள் பற்றி விழிப்புணர்வு ஏற்படுத்த குழு ஒன்றை குறு-சிறு-நடுத்தர தொழில் துறை அனுப்பவுள்ளது. குறு மற்றும் சிறு தொழில்களை தொடங்கவும், ஏற்கனவே உள்ள தொழில் நிறுவனங்களை மேம்படுத்தவும் தேவையான திட்டங்களை இக்குழு பரிந்துரைக்கும் என மத்திய குறு-சிறு-நடுத்தர தொழில்துறை இணையமைச்சர் (தனிப்பொறுப்பு) திரு. கிரிராஜ் சிங் மக்களவையில் இன்று (23.07.2018) தெரிவித்துள்ளார்.


    கடன் உத்தரவாதம் நிதி திட்டத்தின் மூலம், 2015-16 ஆம் ஆண்டு முதல் 2018 ஜுன் 30 வரை சுமார் 40 லட்சத்திற்கும் மேற்பட்டோர் வேலைவாய்ப்பு பெற்றுள்ளதாகவும் அவர் கூறினார். இத்திட்டத்தின் கீழ், குறு-சிறு தொழில் நிறுவனங்களுக்கு கடன் உத்தரவாதம் வழங்கப்பட்டு, அதன் காரணமாக வேலை வாய்ப்புகள் உருவாக்கப்பட்டுள்ளது. கடன் உத்தரவாத நிதித் திட்டத்தின் மூலம் வழங்கப்படும் கடன் தொகையின் அளவு, அண்மையில் ரூ.2 கோடி வரை உயர்த்தப்பட்டிருப்பதாகவும் அமைச்சர் தெரிவித்தார்.


    கூடுதல் விவரங்களுக்கு www.pib.nic.in என்ற இணைய தளத்தை பார்க்கவும்.

    
    
    (Release ID: 1539680) Visitor Counter : 35
    
    
      Read this release in: English , Hindi , Marathi , Malayalam