      PIB Headquarters

      தமிழக நீர்நிலைகளை புனரமைக்க மத்திய அரசு ரூ.9.2235 கோடி வழங்கியுள்ளது: நாடாளுமன்றத்தில் மத்திய அமைச்சர் தகவல்
      Posted On: 23 JUL 2018 3:58PM by PIB Chennai


    தமிழகத்தில் உள்ள நீர்நிலைகளை சீரமைத்து, ஆழப்படுத்தும் பணிகளை மேற்கொள்ள மத்திய அரசு 2015-16 நிதியாண்டில் ரூ. 9.2235 கோடி வழங்கியுள்ளதாக மத்திய நீர்வளம், நதிகள் மேம்பாடு மற்றும் கங்கை புனரமைப்பு & நாடாளுமன்ற விவகாரங்கள் துறை இணையமைச்சர் திரு. அர்ஜூன் ராம் மெஹ்வால் தெரிவித்தார்.


    வேளாண் உற்பத்தியை அதிகரிப்பதற்கான பிரதமரின் விவசாய நீர்ப்பாசனத் திட்டத்தின் கீழ், 2015-16 நிதியாண்டில் தமிழகத்திற்கு, முதற்கட்டமாக 48 நீர்நிலைகளை சீரமைப்பதற்கு மத்திய நிதியுதவியாக ரூ.5.1279 கோடியும், இரண்டாம் கட்டமாக 56 நீர்நிலைகளை சீரமைக்க ரூ.4.0956 கோடியும் ஒதுக்கப்பட்டுள்ளது.


    தமிழக அரசும் தனது சொந்த நிதி ஆதாரங்கள் மூலம் குடிமராமத்து திட்டத்தின்கீழ், 2016-17 முதல் 2018-19 வரை ரூ.499.78 கோடி ஒதுக்கீடு செய்திருக்கிறது.


    மேலும், அயம்வரம் எனப்படும் பாசன வேளாண் நவீனமயம் மற்றும் நீர்நிலைகள் புனரமைப்பு மற்றும் மேலாண்மை திட்டம் உலக வங்கியின் நிதியுதவியுடன் தமிழக அரசால் 2015 ஜூன் மாதத்தில் நிறைவேற்றி முடிக்கப்பட்டுள்ளது.


    இத்திட்டத்தின்கீழ், ரூ.2,820.93 கோடி செலவில் 26 மாவட்டங்களில் உள்ள 5,009 குளங்கள் சீரமைக்கப்பட்டு, 6.69 லட்சம் ஹெக்டேர் விளைநிலங்கள் பாசன வசதி பெற்றுள்ளன. சுமார் 5 லட்சம் விவசாயிகளும் பயனடைந்துள்ளனர்.


    இதுதவிர, தமிழ்நாடு பாசன வேளாண் நவீனமயம் திட்டம் – அயம்வரம் 2 என்ற திட்டம், உலக வங்கியின் ரூ.2,962 கோடி நிதியுதவியுடன் தற்போது செயல்படுத்தப்பட்டு வருகிறது. இதன்மூலம் 2017-லிருந்து அடுத்த ஏழாண்டுகளுக்கு தமிழகத்தின் 29 மாவட்டங்களில் உள்ள சுமார் 5.43 லட்சம் ஹெக்டேர் நிலங்கள் பாசன வசதி பெறும்.


    நாடாளுமன்ற மாநிலங்களவையில் தமிழகத்தைச் சேர்ந்த அ.இ.அ.தி.மு.க. உறுப்பினர் டாக்டர். வி. மைத்ரேயன் எழுப்பிய கேள்விக்கு பதிலளித்த அமைச்சர் திரு. அர்ஜூன் ராம் மெஹ்வால் இந்தத் தகவலை தெரிவித்துள்ளார்.


    *********

    
    
    (Release ID: 1539644) Visitor Counter : 108