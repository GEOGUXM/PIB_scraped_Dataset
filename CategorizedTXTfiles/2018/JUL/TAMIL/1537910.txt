      கலாசாரத்துறை அமைச்சகம்

      கலைகளுக்கான இந்திராகாந்தி தேசிய மையம் முதல் முறையாக கலை, கலாச்சாரம் மற்றும் தொடர்பு பாடங்களில் ஐந்து முதுநிலை பட்டய படிப்புகள், 6 புதிய சான்றிதழ் படிப்புகளை அறிமுகம் செய்துள்ளது
      Posted On: 05 JUL 2018 3:40PM by PIB Chennai


    மத்திய அரசின் கலாச்சார அமைச்சகத்தின் கீழ் இயங்கும் தன்னாட்சி பெற்ற, நாட்டின் முதன்மையான கலை அமைப்பான இந்திராகாந்தி தேசிய மையம் கலை, கலாச்சாரம் மற்றும் அது தொடர்பான பாடங்களில் ஐந்து பட்டயப்படிப்புகளையும், ஆறு புதிய சான்றிதழ் படிப்புகளை அறிமுகம் செய்ய தீர்மானித்துள்ளது. கலைகள் மற்றும் கலாச்சாரத்தின் அனைத்து பரிமாணங்களையும் உருவாக்குவதும், கலாச்சார படிப்பு மற்றும் காட்சிப்படுத்துதலைத் தீவிரப்படுத்தும் வாய்ப்பு முறையை தகவல் தொழில்நுட்பத்தின் மூலம் உருவாக்கி மேம்படுத்துவதும், இந்த படிப்புகளின் அடிப்படை நோக்கமாகும். இந்த நோக்கத்தை எட்டுவதற்கு நவீன டிஜிட்டல் உபகரணங்கள், தொழில்நுட்பப் பாணி முறைகளை இது பயன்படுத்துகிறது. நமது பண்டைய ஞானம் மற்றும் சாதனைகளை பல்முனை ஊடகத் தளத்தில், அணுகக்கூடிய வகையில் செய்வதையும், அதன் மூலம், பண்டைக்காலம் மற்றும் நவீன ஞானத்திற்கிடையே, தொடர்பை ஏற்படுத்துவதையும் இந்த முன்முயற்சி மேற்கொள்ளப்படுகிறது.


    2018-19-ஆம் கல்வியாண்டில், இந்திய கலையின்பால் மக்களை இயக்கவும், அது தொடர்பான துறைகளில் பயிற்சி பெற்றவர்களை மேம்படுத்தவும், அறிமுகம் செய்யப்பட்டுள்ள ஐந்து ஓராண்டு முதுநிலைப் பட்டயப்படிப்பு மாலை வகுப்புகளின் விபரங்கள் வருமாறு:

     1. கலாச்சாரத் தகவல் துறை முதுநிலைப் பட்டயப்படிப்பு
     2. பாதுகாப்பு முன்னெச்சரிக்கையில் முதுநிலைப் பட்டயப்படிப்பு
     3. பவுத்த ஆய்வுகளில் முதுநிலைப் பட்டயப்படிப்பு
     4. டிஜிட்டல் நூலகம் மற்றும் தரவு பராமரிப்பில் முதுநிலைப் பட்டயப்படிப்பு
     5. கையெழுத்தியல் மற்றும் தொல்லெழுத்தியலில் முதுநிலைப் பட்டயப்படிப்பு

    இந்த ஐந்து பட்டயப் படிப்புகளுக்கு ஆர்வம் உள்ளவர்கள் 2018 ஜூலை 10-ஆம் தேதிக்கு முன்னர் விண்ணப்பிக்கலாம். படிப்பு மற்றும் கட்டண விவரங்கள் அதிகாரப்பூர்வ வலைதளத்தில் கிடைக்கும். http://ignca.gov.in/pg-diploma-course-at-ignca/ .


    இந்தப் படிப்புகளுடன் கூடுதலாக இந்திராகாந்தி தேசிய மையம் ஆறு புதிய சான்றிதழ் படிப்புகளையும் விரைவில் அறிமுகம் செய்யவுள்ளது.

     1. கல்வியியல் ஒருமைப்பாடு மற்றும் மரபு ஆராய்ச்சி
     2. நூலகம் மற்றும் தகவல் அறிவியல் தொழில் வல்லுனர்களுக்கான அணுக்கம்
     3. ஆராய்ச்சியாளர்களுக்கான அணுக்கம்
     4. டிஜிட்டல் நூலகம் மற்றும் தகவல் நிர்வாகம்
     5. ஆராய்ச்சி முறை
     6. திரைப்படக் கல்வி மற்றும் கலாச்சார ஆவணப்படுத்துதல்

    கலை நிர்வாகத்துறையில் இதுவரை காணப்படும் பின்னடைவான நிலையை மாற்றி, நமது நாட்டின் வளமான கலை மற்றும் கலாச்சார பாரம்பரியத்தை உலகத்தளத்துக்கு கொண்டு செல்லும் வகையில், நவீன நிர்வாகத் தொழில்நுட்ப உத்தியையும், தொழில்முறை அணுகுமுறையையும், கல்வியாளர்கள், ஆராய்ச்சியாளர்கள் மற்றும் மாணவர்கள் பெறுவதற்கு இந்தப் படிப்புகள் ஒரு வாய்ப்பாக அமையும்.


    ***

    
    
    (Release ID: 1537910) Visitor Counter : 49
    
    
      Read this release in: English , Malayalam
    
    
    

6.