      மனித வள மேம்பாட்டு அமைச்சகம்

      இந்திய உயர்கல்வி ஆணையச் சட்டம் 2018 தொடர்பான அச்சங்கள், ஐயங்கள் முற்றிலும் தவறானவை: மத்திய மனிதவள மேம்பாட்டு அமைச்சகம்
      Posted On: 02 JUL 2018 4:51PM by PIB Chennai


    இந்திய உயர்கல்வி ஆணையச் சட்டம் (பல்கலைக்கழக மானியக் குழுச் சட்டத்தை ரத்து செய்தல்) 2018-ன் வரைவுக் குறித்து, பல்வேறு ஊடகங்களில் வெளியான கருத்துகள் தொடர்பாக மத்திய மனிதவள மேம்பாட்டு அமைச்சகம் விளக்கம் ஒன்றை வெளியிட்டுள்ளது.


    பல்கலைக்கழக மானியக் குழுவிடமிருந்து மானியம் வழங்கும் நடைமுறைகள் மாற்றப்படவுள்ளதாக அச்சம் தெரிவிக்கப்பட்டிருந்தது. இது குறித்து விளக்கமளித்துள்ள மத்திய மனிதவள மேம்பாட்டு அமைச்சகம், ஒழுங்குப்படுத்தும் அமைப்பு, மானியம் வழங்கும் அமைப்பு என தனித்தனி அமைப்புகள் செயல்படவேண்டும் என வல்லுநர் குழுக்கள் கடந்த காலத்தில் பரிந்துரைத்தபோதிலும், அமைச்சகம் இன்னும் இது பற்றி இறுதி முடிவு எடுக்கவில்லை என்று கூறியுள்ளது.


    மானியம் வழங்கும் நடைமுறை முற்றிலும் தகுதி அடிப்படையிலும், ஆன் லைன் முறை மூலமாகவும், வெளிப்படைத் தன்மை மற்றும் திறன் அடிப்படையில் குழப்பமின்றி செயல்படுத்தப்படவேண்டும் என்பதில் அரசு ஆர்வம் கொண்டிருப்பதாக அமைச்சகம் கூறியுள்ளது. இம்பிரிண்ட், ருசா போன்ற மிகப்பெரியத் திட்டங்களுக்கு எந்தவித தவறும் நேராதவண்ணம், தகவல் தொழில்நுட்ப முறைகள் மூலம் ஏற்கெனவே நிதி வழங்குவதை அமல்படுத்தி வருவதாகத் தெரிவித்துள்ள அமைச்சகம், அதே முறையை பல்கலைக்கழக மானியக் குழுத் திட்டங்களை சுலபமாக நிர்வகிக்கவும் பயன்படுத்தவும் முடியும் என்று கூறியுள்ளது.


    பல்கலைக்கழக மானியக் குழுவின் தற்போதைய முறையைவிட, சிறந்த முறை இருக்குமானால், அது எந்தவித பாரபட்சமுமின்றி, செயல்படுத்தப்படும் என இதன் மூலம் ‘உறுதியளிக்கப்படுகிறது. எனவே, இந்த விஷயத்தில் எழுப்பப்படும் ஐயங்கள், முற்றிலும் தவறானவையாகும் என்று மத்திய மனிதவள மேம்பாட்டு அமைச்சகம் விளக்கம் அளித்துள்ளது.


    =================

    
    
    (Release ID: 1537381) Visitor Counter : 69
    
    
      Read this release in: English , Marathi , Malayalam