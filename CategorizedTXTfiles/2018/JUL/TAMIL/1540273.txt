      விண்வெளித்துறை

      விண்வெளி ஆராய்ச்சியை தற்காலத்து தேவைகளுடன் இணைத்தல்
      Posted On: 26 JUL 2018 1:53PM by PIB Chennai


    இந்திய விண்வெளி ஆராய்ச்சி நிறுவனம் இஸ்ரோ தொடங்கப்பட்ட காலம் முதல் விண்வெளி தொழில்நுட்ப பயன்களை தேசிய மேம்பாட்டுக்கும், மக்களின் வாழ்க்கையை உயர்த்துவதற்கும் பயன்படுத்தும் நோக்கத்துக்காகவும் பாடுபட்டு வருகிறது.


    ஆளுகை மற்றும் பொது நிர்வாகத்தில் விண்வெளி தொழில்நுட்ப பயன்பாட்டை மேம்படுத்துவதற்காக விண்வெளித் துறை நிபுணர்கள் பணிக்குழுக்களை உருவாக்கியுள்ளது. இக்குழுக்கள் தாமாகவே முன்வந்து அரசுத் துறைகளுடன் கலந்துரையாடி ஆளுகை மற்றும் மேம்பாட்டில் விண்வெளித் தொழில்நுட்பத்தின் பயன்பாடு குறித்த செயல்திட்டத்தை உருவாக்கி உள்ளது.


    மேலும் மாநில அரசுத் துறைகளில் விண்வெளித் தொழில்நுட்பத்தை பயன்படுத்துவது குறித்து பல்வேறு மாநிலங்களில் மாநில அளவு பயிலரங்குகள் நடத்தப்பட்டுள்ளன. இதர நடவடிக்கைகள் வருமாறு: (i) பல அமைச்சகங்கள் / துறைகளில் விண்வெளி பயன்பாட்டு அமைப்புக்களை நிறுவனமாக்குதல் (ii) விண்வெளி தொழில்நுட்ப அடிப்படையிலான பயன்பாடுகள் குறித்த பயிற்சிகளை லால் பகதூர் சாஸ்திரி தேசிய நிர்வாக நிறுவனம், இந்திய தொழில்நுட்பம் மற்றும் மேலாண்மை பள்ளியின் துணைச் செயலாளர்கள் பயிற்சிகளில் சேர்த்தல்.


    மத்திய வடகிழக்கு மண்டல மேம்பாடு (தனிப்பொறுப்பு) பிரதமர் அலுவலகம், பணியாளர், பொதுமக்கள் குறை தீர்ப்பு, ஓய்வூதியங்கள், அணுசக்தி, விண்வெளித்துறை இணையமைச்சர் டாக்டர் ஜிதேந்திர சிங் இன்று (26.07.2018) மாநிலங்களவையில் கேள்வி ஒன்றுக்கு எழுத்து மூலம் அளித்த பதிலில் இந்தத் தகவலைத் தெரிவித்தார்.

    
    
    (Release ID: 1540273) Visitor Counter : 63
    
    
      Read this release in: English , Marathi