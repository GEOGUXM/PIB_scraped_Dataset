      மத்திய பணியாளர் தேர்வாணையம்

      2018 சிவில் பணிகள் பூர்வாங்க தேர்வு முடிவுகள் வெளியிடப்பட்டன
      Posted On: 16 JUL 2018 11:48AM by PIB Chennai


    03.06.2018 அன்று நடைபெற்ற 2018 சிவில் பணிக் பூர்வாங்க தேர்வு முடிவுகளின் படி கீழ்கண்ட வரிசை எண்கள் கொண்ட விண்ணப்பதாரர்களுக்கு 2018 சிவில் பணிகள் முக்கியத் தேர்வை எழுதுவதற்கு தகுதி பெற்றிருக்கிறார்கள்.


    இந்த விண்ணப்பதாரர்கள் சிவில் பணிகள் முக்கி்ய தேர்வு எழுதுவதற்கான தகுதி நிபந்தனைகளுக்கு உட்பட்டது. இந்தத் தேர்வு தொடர்பான விதிகளின்படி 2018 சிவில் பணிகள் முக்கிய தேர்வுக்கு இவர்கள் விரிவான விண்ணப்ப படிவத்தில் மீண்டும் விண்ணப்பிக்க வேண்டும். இந்த விண்ணப்பப் படிவம் மத்திய பொதுப்பணி தேர்வாணையத்தின் www.upsconline.nic.in HYPERLINK “ http://www.upsc.gov.in/ ” என்ற வலைதளத்திலிருந்து பதிவிறக்கம் செய்து கொள்ளலாம். தகுதி உள்ள அனைத்து விண்ணப்பதாரர்களும் இந்த விரிவான விண்ணப்பபடிவத்தை ஆன்லைனில் நிறைவு செய்து ஆன்லைனி்ல் சமர்ப்பிக்க வேண்டும். 2018 சிவில் பணிகள் முக்கியத் தேர்வு 28.09.2018 வெள்ளிக்கிழமை நடைபெறும். விரிவான விண்ணப்பப் படிவம் தேர்வாணைய வலைதளத்தில் 23.07.2018 முதல் 07.08.2018 மாலை ஆறு மணி வரை கிடைக்கும். அதே வலைதளத்தில் இந்தப் படிவத்தை நிரப்புவது, நிரப்பிய படிவத்தை சமர்ப்பிப்பது குறித்த அறிவுரைகளும் அடங்கியுள்ளன. பூர்வாங்க தேர்வில் வெற்றி பெற்றதாக அறிவி்க்கப்பட்ட விண்ணப்பதாரர்கள் விரிவான விண்ணப்பப் படிவத்தை நிறைவு செய்யும் முன், வலைதளத்தில் உரிய பக்கத்தை பயன்படுத்தி தங்கள் விவரங்களை பதிவு செய்து கொள்ள வேண்டும். தகுதி பெற்ற விண்ணப்பதாரர்கள் மேலும் 2018 சிவில் பணிகள் தேர்வு குறித்த விதிகளை நன்கு அறிந்துகொள்ளுமாறு கேட்டுக் கொள்ளப்படுகின்றனர். இந்த விதிகள் இந்திய அரசின் அரசிதழில் பணியாளர் மற்றும் பயிற்சித்துறையின் 07.02.2018 தேதியிட்ட அறிவிக்கையில் வெளியிடப்பட்டுள்ளன.


    விரிவான விண்ணப்ப படிவத்தை ஆன்லைன் மூலமாகவோ அல்லது அதன் அச்சு நகலையோ அனுப்பி வைப்பதால் மட்டுமே விண்ணப்பதாரர்கள் சிவில் பணிகள் முக்கியத் தேர்வை எழுதும் உரிமையைப் பெற்றுவிடமாட்டரர்கள் என்பது விண்ணப்பதாரர்களின் கவனத்திற்கு கொண்டுவரப்படுகிறது. இந்தத் தேர்வு தொடங்குவதற்கு சுமார் 3 வார காலத்திற்கு முன்னதாக தகுதி உள்ள விண்ணப்பதாரர்களுக்கு ஆணையத்தின் வலைதளத்தில் முக்கியத் தேர்வின் கால அட்டவணையும், மின்னணு நுழைவு அட்டையும் பதிவேற்றம் செய்யப்படும். விரிவான விண்ணப்ப படிவம் சமர்ப்பிக்கப்பட்ட பின், விண்ணப்பதாரர்களின் அஞ்சல் முகவரி அல்லது மின்னஞ்சல் முகவரி அல்லது மொபைல் தொலைபேசி எண் ஆகியவற்றில் மாற்றம் ஏதும் இருந்தால் உடனடியாக இது குறித்து ஆணையத்திற்கு தெரிவிக்க வேண்டும்.


    சிவில் பணிகள் பூர்வாங்க தேர்வு 2018-ன் மதிப்பெண்கள், கட் ஆஃப் மதிப்பெண்கள், விடைகளின் சுருக்கம், ஆகியன தேர்வாணையத்தின் வலைதளமான www.upsconline.nic.in – ல் சிவில் பணிகள் முக்கிய தேர்வு 2018-ன் முழுமையான நடைமுறைகளுக்கு பின்னரே பதிவேற்றம் செய்யப்படும். அதாவது, சிவில் பணிகள் தேர்வு 2018-ன் இறுதி முடிவுகள் அறிவிக்கப்பட்ட பின்னரே இத்தகவல்கள் வெளியிடப்படும்.


    புதுதில்லி ஷாஜஹான் சாலை, தோல்பூர் இல்லத்தில் உள்ள ஆணைய வளாகத்தின் தேர்வுக்கூட கட்டடத்தின் அருகே விண்ணப்பதாரர்கள் வசதி மையம் செயல்படுகிறது. விண்ணப்பதாரர்கள் தேர்வு முடிவுகள் குறித்து தகவல் / தெளிவுரை ஆகியவற்றை அனைத்து வேலைநாட்களிலும் காலை பத்து மணி முதல் மாலை ஐந்து மணி வரை நேரடியாக பெற்றுக்கொள்ளலாம். தொலைபேசி வழியாக தகவல் பெற விரும்புவோர், 011-23385271, 011-23098543 அல்லது 011-23381125 என்ற எண்களுக்கு தொடர்பு கொண்டு பெற்றுக் கொள்ளலாம். விண்ணப்பதாரர்கள் இந்தத் தேர்வு முடிவுகள் குறித்த தகவல்களை மத்திய பணியாளர் தேர்வாணையத்தின் www.upsconline.nic.in என்ற வலைதளத்திலிருந்தும் தெரிந்து கொள்ளலாம்.


    கீழ்கண்ட பதிவு வரிசை எண்கள் கொண்ட விண்ணப்பதாரர்களின் தேர்வு முடிவுகள், அவர்களது தகுதி நீதிமன்ற வழக்குகள் சார்ந்ததாக உள்ளதால் நிறுத்தி வைக்கப்பட்டுள்ளன. வரிசை எண்கள்: 0420287, 0633049, 0888064, 1048940, 5902495 மற்றும் 6609761.


    -----

    
    
    (Release ID: 1538746) Visitor Counter : 96
    
    
      Read this release in: Malayalam , English , Bengali