      குடியரசுத் துணைத் தலைவர் செயலகம்

      அறிவொளி மற்றும் அதிகாரமளித்தல் மூலம் சமுதாய மாற்றத்திற்கான மிக முக்கியக் கருவி கல்வியாகும் : குடியரசுத் துணைத் தலைவர்
      Posted On: 05 JUL 2018 3:36PM by PIB Chennai


    அறிவொளி மற்றும் அதிகாரமளித்தல் மூலம் சமுதாயத்தில் மாற்றத்தை ஏற்படுத்துவதற்கு மிக முக்கிய கருவியாக கல்வி திகழ்கிறது என்று குடியரசுத் துணைத்தலைவர் திரு. எம்.வெங்கையா நாயுடு கூறியுள்ளார். போர்ட் பிளேயரில் இன்று டாக்டர்.பி.ஆர்.அம்பேத்கார் தொழில்நுட்ப நிறுவனத்தில் உரையாற்றிய அவர், அதிவேகமாக மாறிவரும், அறிவார்ந்த பொருளாதாரத்தில் உருவெடுத்துவரும் சவால்களை எதிர்கொள்ள இந்திய உயர்க்கல்வி முறையில் புதிய மாற்றத்தை ஏற்படுத்துவது அவசியமாகும் என்று கூறினார்.


    “உண்மையான கல்வி” என்பது மாணவர்களின் அனைத்துவிதமான மேம்பாட்டையும் ஊக்குவிப்பதாக இருக்க வேண்டும் என்று குடியரசுத் துணைத்தலைவர் கூறினார். கல்வியில் மேன்மை, சுய வேலைவாய்ப்பு அல்லது லாபகரமான வேலைவாய்ப்புக்கான திறன்கள் ஆகியவற்றில், சமஅளவிலான முக்கியத்துவம் இருக்க வேண்டும் என்று அவர் மேலும் தெரிவித்தார்.


    கற்பிக்கும் முறைகளை மாற்றியமைக்க வேண்டியதன் தேவைப்பற்றிக் கூறிய அவர், 21ஆம் நூற்றாண்டில் உலகளாவிய அறிவார்ந்த சமுதாயத்தில் சவால்களைச் சந்திக்கும் வகையில், பாடத்திட்டமும், கற்பிக்கும் நடைமுறையும் இருக்க வேண்டும் என்று குறிப்பிட்டார். நர்சரி வகுப்பிலிருந்து முதுநிலை படிப்பு வரை, கல்வி முறையை மேலும் பயனுள்ளதாகவும், முறையான, தரம் சார்ந்ததாகவும் மாற்றி அமைக்க வேண்டும் என்று அவர் வலியுறுத்தினார். மாணவர்களை வெறும் சான்றிதழ் பெறுபவர்களாக மட்டும் தயார்ப்படுத்தாமல், முழுமையான ஆளுமைத்திறன் கொண்டவர்களாக உருவாக்குவதை கல்வி உறுதிப்படுத்த வேண்டும் என்று அவர் கேட்டுக்கொண்டார்.


    ******

    
    
    (Release ID: 1537869) Visitor Counter : 48
    
    
      Read this release in: English , Marathi