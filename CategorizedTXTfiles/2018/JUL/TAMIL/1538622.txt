      உள்துறை அமைச்சகம்

      கோயம்புத்தூர் சம்பவம் பற்றி தேசிய பேரிடர் மேலாண்மை ஆணையம் வெளியிட்ட அறிக்கை
      Posted On: 13 JUL 2018 4:03PM by PIB Chennai


    கோவை கலைமகள் கலை அறிவியல் கல்லூரி மாணவி குமாரி என். லோகேஸ்வரி, ஆறுமுகம் என்ற நபர் நடத்திய பேரிடர் தயார் நிலை பயிற்சியின் போது உயிரிழந்தார் என்ற செய்தி பல்வேறு ஊடக அறிக்கைகள் மூலம் தேசிய பேரிடர் மேலாண்மை ஆணையத்தின் கவனத்திற்கு வந்தது.


    இத்தகைய சம்பவம் நடந்திருப்பது மிகவும் துரதிருஷ்டவசமானது. இதில் நாம் ஒரு இளம்பெண்ணை இழந்துள்ளோம். தேசிய பேரிடர் மேலாண்மை ஆணையம் இந்த மாணவியை இழந்த குடும்பத்தினருக்கு நெஞ்சார்ந்த இரங்கலைத் தெரிவித்துக் கொள்கிறது. எனினும் இந்த பயிற்சியில் தேசிய பேரிடர் மேலாண்மை ஆணையம் எவ்வகையிலும் சம்பந்தப்படவில்லை. இந்த பயிற்சியாளர் இத்தகைய பயிற்சியை நடத்துவதற்கு தேசிய பேரிடர் மேலாண்மை ஆணையம் அனுமதி ஏதும் வழங்கவில்லை. இத்தகைய பயிற்சிகளை தேசிய பேரிடர் மேலாண்மை ஆணையம் ஏற்றுக் கொள்ளவில்லை, இவற்றுக்கு ஒப்புதல் ஏதும் அளிக்கவில்லை. போதுமான தயார் நிலையும், பாதுகாப்பு நடவடிக்கையும் இல்லாத இத்தகைய எந்தவொரு பயிற்சியையும் ஆணையம் ஆதரிக்கவில்லை.


    

    
    (Release ID: 1538622) Visitor Counter : 50
    
    
      Read this release in: English , Hindi , Malayalam