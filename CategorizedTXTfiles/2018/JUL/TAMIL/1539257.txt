      குறு சிறு மற்றும் நடுத்தர தொழில் துறை அமைச்சகம்

      கடந்த மூன்றாண்டுகளில் பிஎம்இஜிபி 11 லட்சத்திற்கும் அதிகமான வேலைவாய்ப்புக்களை உருவாக்கி உள்ளது
      Posted On: 18 JUL 2018 7:49PM by PIB Chennai


    பிரதமரின் வேலைவாய்ப்பு உருவாக்கத்திட்டம் – பிஎம்இஜிபி கடந்த மூன்றாண்டுகளில் அதாவது 2015-16- லிருந்து 2017-18 வரையிலான காலத்தில் 11,13,000 வேலைவாய்ப்புக்களை உருவாக்கி இருப்பதாக மதிப்பீடு செய்யப்பட்டுள்ளது . மாநிலங்களவையில் இன்று (18.07.2018) எழுத்து மூலம் அளித்த பதிலில் சிறு , குறு மற்றும் நடுத்தர தொழில்கள் துறை இணையமைச்சர் திரு . கிரிராஜ் சிங் இந்தத் தகவலைத் தெரிவித்தார் . பிஎம்இஜிபி - ன் கீழ் பொதுப்பிரிவு பயனாளிகள் ஊரகப் பகுதிகளின் திட்டச் செலவில் விளிம்புத்தொகை மானியமாக 25 சதவீதமும் , நகர்ப்பகுதிகளில் 15 சதவீதமும் பெறமுடியும் . எஸ்சி / எஸ்டி / பெண்கள் / மாற்றுத் திறனாளிகள் / சிறுபான்மையினர் / முன்னாள் ராணுவத்தினர் / வடகிழக்குப் பகுதி ஆகியவற்றைச் சேர்ந்த பயனாளிகளுக்கு ஊரகப்பகுதிகளில் விளிம்புத் தொகை மானியமாக 35 சதவீதமும் , நகர்ப்பகுதிகளில் 25 சதவீதமும் வழங்கப்படும் . உற்பத்தித் துறையில் அதிகபட்ச திட்டச் செலவு ரூ .25 லட்சம் , சேவைத் துறையில் ரூ .10 லட்சம் .


    கடந்த மூன்றாண்டுகளில் காதி மற்றும் கிராமத் தொழில்கள் துறையில் பல்வேறு திட்டங்கள் அமலாக்கப்பட்டுள்ளன . வளர்ச்சிப் பணிகள் செய்யப்பட்டுள்ளன என்றும் அவர் கூறினார் . இதற்கிடையே , தற்போது கிடைத்துள்ள விவரங்களின்படி 2015-16- ல் ஒட்டுமொத்தமாக காதி மற்றும் கிராமத் தொழில்கள் துறையின் கீழ் ரூ .41894.56 கோடியாக இருந்த விற்பனை 2017-18- ல் ரூ .60451.28 கோடியாக அதிகரித்துள்ளது . மற்றொரு கேள்விக்கு பதில் அளித்த திரு . கிரிராஜ் சிங் , புதிய வடிவிலான இராட்டைகள் நல்ல தரமான நூலினைத் தருகிறது என்றும் , உற்பத்தித் திறன் அதிகரித்திருப்பதால் காதி கைவினைக் கலைஞர்களின் ஊதியமும் அதிகரித்துள்ளது என்றும் கூறினார் .


    ------

    
    
    (Release ID: 1539257) Visitor Counter : 31
    
    
      Read this release in: English