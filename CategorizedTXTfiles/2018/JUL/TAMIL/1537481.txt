      நீர்வளத் துறை அமைச்சகம்

      நீர் மற்றும் மின்சக்தி ஆலோசனை சேவை நிறுவனம் இணைக்கப்பட்டதன் 50-வது ஆண்டில் (வாப்கோஸ்) இதுவரை காணாத ஒட்டுமொத்த வருமானமாக 1110 கோடி ரூபாய் ஈட்டியிருப்பதோடு, கடந்த 4 ஆண்டுகளில் இதன் லாபவீதம் 75 சதவீதமாகவும் பதிவாகியுள்ளது
      Posted On: 03 JUL 2018 4:13PM by PIB Chennai


    மத்திய நீர்வளம், நதி மேம்பாடு மற்றும் கங்கை புத்துயிரூட்டல் அமைச்சகத்தின்கீழ் செயல்படும் நீர் மற்றும் மின்சக்தி ஆலோசனை சேவை நிறுவனத்தின் (WAPCOS) 50-வது நிறுவன நாள் இன்று கொண்டாடப்பட்டது. இந்நிகழ்ச்சியில் பேசிய மத்திய அமைச்சர் திரு நிதின் கட்கரி, இந்தியா மற்றும் ஆப்பிரிக்கா, ஆசியா மற்றும் தென் அமெரிக்காவில் உள்ள 46 வளரும் நாடுகளில் நீர்வளம், மின்சக்தி மற்றும் நீர்ப்பாசனத் துறையில் இந்நிறுவனத்தின் சாதனைகளை பாராட்டிப் பேசினார். சிறந்த தொழில்நுட்பம், நியாயமான, குறைந்த செலவிலான திட்டங்கள் எவ்வாறு சிறந்த பலன்களைத் தர முடியும் என்பதை வாப்கோஸ் நிறுவனம் வெளிப்படுத்தியுள்ளதாகத் தெரிவித்தார். குறைந்த செலவிலான பலன்தரும் தொழில்நுட்பமே வளரும் உலகின் தேவை என்றும் அவர் கூறினார். பொருளாதாரத்திற்கு பொருத்தமான தொழில்நுட்பத்தை சுட்டிக்காட்டிய அமைச்சர், கடல்நீரை குடிநீராக்குவதற்கு சூரிய சக்தியை பயன்படுத்த திட்டமிட்டு வருவதாகக் கூறினார். தமது வாடிக்கையாளர்களிடையே நல்லெண்ணத்தையும், நம்பிக்கையையும் உருவாக்க வாப்கோஸ் நிறுவனம் நேர்மையோடும், நம்பகமான வெளிப்படைத் தன்மையோடும் தனது பணியை தொடர வேண்டும் என்று அமைச்சர் கேட்டுக்கொண்டார். உள்கட்டமைப்புத் துறையில் வாப்கோஸ் நிறுவனம் ஆழமாக தனது முத்திரையை பதிக்க வேண்டும் என்று குறிப்பிட்ட அமைச்சர், இன்றைய தேவையான பொது போக்குவரத்து அமைப்பை நோக்கி இந்நிறுவனம் பணியாற்ற வேண்டும் என்றார்.


    நிகழ்ச்சியில் அமைச்சர் திரு நிதின் கட்கரி 4 காபி டேபிள் புத்தகங்களை வெளியிட்டார்.

    
    
    (Release ID: 1537481) Visitor Counter : 49
    
    
      Read this release in: English , Marathi