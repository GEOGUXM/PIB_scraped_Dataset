      PIB Headquarters

      நேர்காணல் அழைப்பு
      Posted On: 05 JUL 2018 6:03PM by PIB Chennai


    அரக்கோணம் பகுதியில் அஞ்சலக காப்பீடு / ஊரக அஞ்சலக காப்பீட்டு திட்டங்களை விற்பனை செய்வதற்கான நேரடி முகவர்களைத் தேர்வு செய்வதற்கு நேர்காணல் நடைபெற உள்ளது. கீழ்க்காணும் தகுதிகள் நிரம்பிய, ஆர்வமுடையவர்கள் இந்த நேர்காணலில் கலந்து கொள்ளலாம். 12.07.2018 அன்று காலை 10 மணிக்கு, அரக்கோணம் கோட்டம் – 631 001 என்ற முகவரியில் இயங்கும், அஞ்சலகங்களின் கண்காணிப்பாளர் அலுவலகத்தில் (அரசு மருத்துவமனை அருகே) நேர்காணல் நடைபெறும்.


    ஐயாயிரத்திற்கும் குறைவான மக்கள்தொகைக் கொண்ட பகுதியைச் சேர்ந்தவர்களுக்கு பத்தாம் வகுப்பு தேர்ச்சி பெற்று இருந்தால் போதும். ஐயாயிரம் மற்றும் அதற்கு மேற்பட்ட மக்கள் தொகைக்கொண்ட பகுதியைச் சேர்ந்தவர்களுக்கு 12-ஆம் வகுப்பு தேர்ச்சி.


    வயது வரம்பு : 18 முதல் 60 வயது வரை இருக்கலாம்.


    வேலையில்லாதோர், படித்த சுயவேலை பார்க்கும் இளைஞர்கள், முன்னாள் காப்பீட்டு ஆலோசகர்கள், காப்பீட்டு நிறுவனங்களின் முன்னாள் முகவர்கள், முன்னாள் படை வீர்ர்கள், அங்கன்வாடி பணியாளர்கள், மகளிர் குழு பணியாளர்கள், ஓய்வு பெற்ற ஆசிரியர்கள், சுய உதவிக்குழு நிர்வாகிகள் அல்லது இந்த தகுதிகளைக் கொண்ட விருப்பம் உடையவர்கள் இப்பணிக்கு விண்ணப்பிக்கலாம்.


    விரும்பத்தக்க தகுதி : காப்பீட்டு பாலிசிகளை விற்பதில் அனுபவம் கணினிகளைக் கையாளும் திறன், உள்ளூர் பகுதி பற்றிய அறிவு.


    விருப்பம் உடையவர்கள் தங்களது தகுதிக் குறிப்பு, பாஸ்போர்ட் அளவிலான 3 புகைப்படங்களுடனும், வயதுக்கான உண்மையான ஆதாரம் / கல்வித் தகுதி / அனுபவம் ஏதாவது இருப்பின் ஒவ்வொன்றுக்கும் அவற்றின் நகல்கள் ஆகியவற்றுடன் நேர்காணலுக்கு வர வேண்டும்.


    *******

    
    
    (Release ID: 1537901) Visitor Counter : 53