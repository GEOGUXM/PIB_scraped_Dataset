      பெண்கள் மற்றும் குழந்தை நலன் அமைச்சகம்

      அனைத்து குழந்தைப் பராமரிப்பு நிறுவனங்களும் பதிவு செய்யப்பட்டுள்ளனவா என்பதை உறுதிப்படுத்திக்கொள்ளுமாறும் அடுத்த ஒரு மாதத்திற்குள் மத்திய தத்தெடுப்பு வள ஆணையத்தில் இணைக்குமாறும் மாநில அரசுகளுக்கு மகளிர் மற்றும் குழந்தை மேம்பாட்டு அமைச்சகம் உத்தரவு
      Posted On: 16 JUL 2018 4:36PM by PIB Chennai


    அனைத்து குழந்தைப் பராமரிப்பு நிறுவனங்களும் பதிவு செய்யப்பட்டு, அடுத்த ஒரு மாதத்திற்குள் மத்திய தத்தெடுப்பு வள ஆணையத்தில் இணைக்கப்படுவதை உறுதிப்படுத்திக்கொள்ளுமாறு மாநில அரசுகளுக்கு மகளிர் மற்றும் குழந்தை மேம்பாட்டு அமைச்சர் திருமதி மேனகா சஞ்சய் காந்தி உத்தரவிட்டுள்ளார்.


    ஜார்கண்டில் மிஷனிரீஸ் ஆஃப் சாரிட்டீஸ் என்னும் அறநிலையத்தில் அண்மையில் சட்டவிரோதமாகக் குழந்தைகள் தத்தெடுக்கப்பட்டதாகக் கூறப்பட்டதையொட்டி, திருமதி மேனகா சஞ்சய் காந்தி நாடெங்கிலுமுள்ள மிஷனிரீஸ் ஆஃப் சாரிட்டீஸ் அறநிலையத்தால் நடத்தப்படும் குழந்தைப் பராமரிப்பு இல்லங்களை உடனடியாக ஆய்வு செய்யுமாறு மாநில அரசுகளுக்கு உத்தரவிட்டுள்ளார்.


    குழந்தைப் பராமரிப்பு நிறுவனங்கள் சட்டரீதியாகக் கட்டாயம் பதிவு செய்யப்பட வேண்டும் எனவும் மத்திய தத்தெடுப்பு வள ஆணையத்தில் இணைக்கப்பட வேண்டும் எனவும் 2015 ஆம் ஆண்டின் இளஞ்சிறார் நீதி (குழந்தைப் பராமரிப்பு மற்றும் பாதுகாப்பு) சட்டத்தில் கூறப்பட்டிருந்தாலும் அது இரண்டு ஆண்டுகளுக்கு முன்னரே நடைமுறைக்கு வந்திருந்தாலும் சில அனாதை இல்லங்கள் இந்தப் பிரிவு செல்லுபடியாகாது என்று வாதிட்டுவருகின்றன. உச்சநீதிமன்றம் இந்த மனுக்களை நிராகரித்து, அது 2017 ஆம் ஆண்டு , டிசம்பர் மாதத்தின் உத்தரவு படி செல்லுபடியாகும் என்றும் கூறியது. அதன் பின்னர் ஏறத்தாழ 2,300 குழந்தைப் பராமரிப்பு நிறுவனங்கள் மத்திய தத்தெடுப்பு வள ஆணையத்தில் இணைக்கப்பட்டுள்ளன. இன்னும் 4,000 நிறுவனங்கள் இணைக்கப்படாமல் உள்ளன. அமைச்சர் இது குறித்துத் தமது அதிருப்தியைத் தெரிவித்துள்ளார். அமைச்சர் 17.07. 2018 நடைபெறவுள்ள மாநில மகளிர் மற்றும் குழந்தைகள் மேம்பாட்டு அமைச்சர்கள் கூட்டத்தில் இது குறித்துக் கடுமையாக வலியுறுத்தவுள்ளார்.


    *****

    
    
    (Release ID: 1538839) Visitor Counter : 45
    
    
      Read this release in: English , Urdu , Hindi , Bengali