      இளைஞர் நலன் மற்றும் விளையாட்டு அமைச்சகம்

      நாட்டின் விளையாட்டு மேம்பாட்டில் முதலீடு செய்யுங்கள் முதலீட்டாளர்களை கர்னல் ராத்தோர் வலியுறுத்தல்
      Posted On: 26 JUL 2018 4:12PM by PIB Chennai


    நாட்டின் விளையாட்டு மேம்பாட்டில் முதலீடு செய்ய வருமாறு இளைஞர் விவகாரம், விளையாட்டுக்கள், தகவல் ஒலிபரப்புத் துறை அமைச்சர் கர்னல் ராஜவர்தன் ராத்தோர் முதலீட்டாளர்களை கேட்டுக் கொண்டுள்ளார். ஸ்கோர் கார்டு 2018 என்ற நிகழ்ச்சியில் இன்று (26.07.2018) உரையாற்றிய அவர், அக்கறையுள்ள அனைவரும் நாட்டின் விளையாட்டுகளை மிக உயர்ந்த இடத்திற்கு கொண்டு செல்ல இணைந்து உழைக்க வேண்டுமென கேட்டுக் கொண்டார். உள்ளூர் திறன்களை அங்கீகரித்து, ஊட்டி வளர்த்து சர்வதேச நிலைக்கு கொண்டு செல்லும் அமைப்பு ஒன்றை விளையாட்டு அமைச்சகம் உருவாக்கி வருவதாக அவர் தெரிவித்தார். அரசு தொடங்கியுள்ள கேலோ இந்தியா திட்டம் திறன்களை ஊட்டி வளர்க்கும் சிறப்பான திட்டம் என்று அவர் கூறினார். 8 முதல் 10 வயது வரையிலான குழந்தைகளின் திறன்களை கண்டறிந்து மேம்படுத்துவதற்கு திட்டம் ஒன்றை வகுத்து வருவதாக அவர் தெரிவித்தார்.


    சிறப்பான விளையாட்டு வீரர்களுக்கு “இலக்கு ஒலிம்பிக் பரிசு மேடை” என்ற திட்டத்தை உருவாக்கியிருப்பதாகவும் ஒலிம்பிக் விளையாட்டுக்களில் பதக்கங்களை வெல்லும்திறன் உள்ளவர்களை கண்டுபிடித்து ஆதரவளிக்கும் நோக்கத்துடன் தேசிய விளையாட்டு மேம்பாட்டு நிதியத்தின் கீழ் இது செயல்படும் என்றும் தெரிவித்தார்.


    மணிப்பூர் மாநிலம் இம்பாலில் உள்ள தேசிய விளையாட்டுப் பல்கலைக்கழகம் இந்த வகையில் முதலாவதானது என்று குறிப்பிட்ட அமைச்சர், இப்பல்கலைக்கழகத்தில் சிறந்த சர்வதேச நடைமுறைகளை கடைப்பிடித்து குறிப்பிட்ட விளையாட்டுக்களில் சிறப்பான கல்வி அளிக்கப்படுவதாக தெரிவித்தார்.

    
    
    (Release ID: 1540354) Visitor Counter : 37
    
    
      Read this release in: English , Marathi , Bengali