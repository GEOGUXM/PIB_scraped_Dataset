      PIB Headquarters

      அண்ணாசாலை தலைமை அஞ்சல் அலுவலகத்தின் வேலை நேரம் நீட்டிப்பு
      Posted On: 02 JUL 2018 4:17PM by PIB Chennai


    இந்திய அஞ்சல்துறை மக்களின் விருப்பங்களை நிறைவேற்றும் வகையில் பல்வேறு நடவடிக்கைகளை எடுத்து வருகிறது. சமீபத்தில் ஏற்படுத்தப்பட்ட வசதிகளான ஆதார் பதிவு மற்றும் தமிழக அரசின் காவல் துறையினரால் விதிக்கப்படும் போக்குவரத்து விதிமீறல் அபராத தொகையை பெறுதல், டெலிபோன் பில் கட்டணம் மற்றும் அரசு தேர்வு கட்டணங்களையும் இங்கு செலுத்த வசதி செய்யப்பட்டுள்ளது.


    சென்னை மாநகரை பொருத்தவரை அண்ணாசாலை தலைமை அஞ்சலக வளாகத்தில் இருந்து தினசரி 24 மணி நேரமும் உள்நாட்டு அயல்நாட்டு வரைவு தபால்களை (ஸ்பீடு போஸ்ட்) அனுப்ப முடியும். தற்போது அண்ணாசாலை தலைமை அஞ்சலகத்தில் காலை 6 மணி முதல் இரவு 8.30 மணி வரை பதிவு தபால்கள், பதிவு பார்சல்கள் மின்னணு மணியார்டர் மற்றும் காலை 06.00 மணி முதல் மாலை 4.30 வரை அஞ்சலக ஆயுள் காப்பீட்டு பிரிமியம் செலுத்த கூடுதல் அஞ்சல் சேவை நேரம் நீட்டிக்கப்பட்டுள்ளது.


    ரெசின் /அரவி


    =============

    
    
    (Release ID: 1537353) Visitor Counter : 35