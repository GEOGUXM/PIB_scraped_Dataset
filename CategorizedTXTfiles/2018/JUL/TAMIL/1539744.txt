      தொழிலாளர் மற்றும் வேலைவாய்ப்பு அமைச்சகம்

      வீட்டு வேலை பணியாளருக்கான உத்தேச தேசிய கொள்கையின் சிறப்பு அம்சங்கள்
      Posted On: 23 JUL 2018 3:53PM by PIB Chennai


    வீட்டு வேலை செய்யும் பணியாளர்களுக்கென புதிய கொள்கை ஒன்றை உருவாக்குவதற்கான விவாதங்கள் நடைபெற்று வருகிறது. அதன் சிறப்பு அம்சங்கள் வருமாறு:


    I. தற்போது நடைமுறையில் உள்ள சட்ட விதிமுறைகளில் வீட்டு வேலை செய்யும் பணியாளர்களையும் சேர்ப்பது.


    II. வீட்டு வேலை பணியாளர்களை பதிவு செய்வது.


    III. தாங்களாகவே தங்கள் அமைப்புகள் மற்றும் தொழிற்சங்கங்களை தொடங்கிக் கொள்ளும் உரிமை.


    IV. குறைந்தபட்ச ஊதியம் பெறுவதற்கான உரிமை, சமூக பாதுகாப்புத் திட்டங்கள் கிடைக்கச் செய்வது, அத்துமீறல், துன்புறுத்தல், வன்முறைகளிலிருந்து பாதுகாப்பு அளித்தல்.


    V. தொழில் திறனை மேம்படுத்திக் கொள்வதற்கான உரிமை.


    VI. அத்துமீறல் மற்றும் சுரண்டலில் இருந்து வீட்டு வேலை பணியாளர்களை பாதுகாத்தல்.


    VII. வீட்டு வேலைப் பணியாளர்கள், நீதிமன்றங்கள், தீர்ப்பாயங்களை அணுகுவதற்கான வசதி போன்றவை.


    VIII. வீட்டு வேலைக்கு ஆள் அமர்த்தும் நிறுவனங்களை முறைப்படுத்துவதற்கான நடைமுறைகளை உருவாக்குதல்.


    இதுபோன்ற சிறப்பு அம்சங்கள், பொதுமக்களின் கருத்தை அறிவதற்காக தொழிலாளர் நலன் மற்றும் வேலைவாய்ப்புத் துறை இணைய தளத்தில் வெளியிடப்பட்டுள்ளது. ராஜஸ்தான், கேரளா, பஞ்சாப், தமிழ்நாடு மற்றும் திரிபுரா போன்ற மாநில அரசுகள், ஏற்கனவே வீட்டு வேலைப் பணியாளர்களை குறைந்தபட்ச சம்பள சட்டத்தின்கீழ் சேர்த்துள்ளன. இதன்மூலம் அந்த பணியாளர்கள் தங்களது கோரிக்கைகள் தொடர்பாக வழக்கு தொடர வழிவகை செய்யப்பட்டுள்ளது.


    மக்களவையில் கேள்வி ஒன்றுக்கு எழுத்து மூலம் பதிலளித்த மத்திய தொழிலாளர் நலன் மற்றும் வேலைவாய்ப்புத் துறை இணையமைச்சர் (தனிப்பொறுப்பு) திரு. சந்தோஷ்குமார் கங்குவார் இத்தகவலை தெரிவித்துள்ளார்.


    *******

    
    
    (Release ID: 1539744) Visitor Counter : 126
    
    
      Read this release in: English , Bengali