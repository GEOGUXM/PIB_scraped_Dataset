      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      சாலைப் பாதுகாப்பு கமிட்டிகள்
      Posted On: 26 JUL 2018 4:38PM by PIB Chennai


    நாட்டில் உள்ள ஒவ்வொரு மாவட்டத்திலும் மாவட்ட சாலைப் பாதுகாப்பு கமிட்டியை மத்திய சாலைப் போக்குவரத்து மற்றும் நெடுஞ்சாலை அமைச்சகம் அமைத்துள்ளது என்று மத்திய சாலைப் போக்குவரத்து மற்றும் கப்பல் போக்குவரத்து, ரசாயனம் மற்றும் உரத் துறை இணையமைச்சர் திரு. மனுஷுக் எல். மாண்டவியா தெரிவித்தார். மக்களவையில் கேள்வி நேரத்தின்போது இன்று (2018, ஜூலை 26) எழுத்து மூலம் அளித்த பதிலில் இதைத் தெரிவித்துள்ளார்.


    சாலையில் செல்வோரிடையே விழிப்புணர்வை ஏற்படுத்துவதற்காக அமைக்கப்பட்டுள்ள இந்தக் கமிட்டி அந்தந்த மாவட்டத்தில் உள்ள மக்களவை உறுப்பினரைத் தலைவராகக் கொண்டு செயல்படும். ஒரு மாவட்டத்தில் ஒன்றுக்கும் மேற்பட்ட மக்களவை உறுப்பினர்கள் இருந்தால், மூத்த எம்.பி. அதன் தலைவராக இருப்பார். அந்த மாவட்டத்தில் வசிக்கும் மாநிலங்களவை உறுப்பினர் சிறப்பு அழைப்பாளராகக் கமிட்டியில் பங்கேற்பார். மாவட்ட ஆட்சியர், மாவட்ட காவல் துறைக் கண்காணிப்பாளர், ஜில்லா பரிஷத் முதன்மைச் செயல் அலுவலர், மாநகராட்சியின் மேயர் அல்லது நகராட்சித் தலைவர், மாவட்டத்தில் உள்ள அனைத்துச் சட்டப் பேரவை உறுப்பினர்கள், மாவட்ட துணைக் கோட்டாட்சியர்கள் இடம்பெறுவர் .


    *****

    
    
    (Release ID: 1540465) Visitor Counter : 33
    
    
      Read this release in: English , Marathi