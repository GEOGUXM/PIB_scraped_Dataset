      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      மத்திய பொதுப்பணித்துறை தில்லியில் 50,000 மரக்கன்றுகளை நடுகிறது – மழைநீர் சேகரிப்பு அமைப்புகள், கழிவுநீர் சுத்திகரிப்பு நிலையம் ஆகியவற்றை நீர் சிக்கன நடவடிக்கையாக அனைத்துப் பெரிய திட்டங்களிலும் அமைத்து வருகிறது
      நாடெங்கும் உள்ள மத்திய அரசு கட்டிடங்களில் 13.3 மெகாவாட் திறன் கொண்ட சூரிய மின்சக்தி அமைப்புகளை மத்திய பொதுப்பணித்துறை நிறுவியுள்ளது

      Posted On: 20 JUL 2018 2:24PM by PIB Chennai

    கட்டப்பட்ட சூழ்நிலைகளில் நிலையான மேம்பாட்டு அம்சத்தை உருவாக்குவதில் மத்திய பொதுப்பணித்துறை முன்னணியில் உள்ளது. இந்த துறையின் அனைத்து புதிய கட்டுமானங்களும் குறைந்தபட்சம் கிரிஹா மதிப்பீட்டில் குறைந்தது 3 நட்சத்திர அந்தஸ்துடன் அமைக்கப்படுகிறது. ஜவகர்பவன், பரியாவரன் பவன், பஞ்சாப் நேஷனல் வங்கி தலைமையகம், எஸ்டிபிஐ மொஹாலி போன்ற கட்டிடங்களை முற்றிலும் பசுமை கட்டிடங்களாக அமைத்து லீடு மதிப்பீட்டில் 5 நட்சத்திர அந்தஸ்தில் கட்டியுள்ளது. இதில் பரியாவரன் பவன் கட்டிடத்தில் பயன்படுத்தப்படும் மின்சாரம் முழுவதையும் கட்டிடத்திலேயே உற்பத்திச் செய்யும் அமைப்புக்களை கொண்டது.


    தில்லி நகரை பசுமையாக்குவதற்காக சிறப்பு இயக்கமாக மத்திய பொதுப்பணித்துறை பல்வேறு குடியிருப்புகள். அலுவலக வளாகங்களில் 50,000 மரக்கன்றுகளை விரைவில் நட உள்ளது.


    அரசு கட்டிடங்களில் புதுப்பிக்கக் கூடிய மின்சார உற்பத்தித் திட்டங்களை மத்திய பொதுப்பணித்துறை அமைத்துள்ளது. நாடெங்கும் மத்திய அரசு கட்டிடங்களில் மொத்தம் 13.3 மெகாவாட் திறன் கொண்ட சூரிய சக்தி மின் உற்பத்தி சாதனங்கள் அமைக்கப்பட்டுள்ளன. இவை அனைத்தும் 25 லட்சம் யூனிட் புதுப்பிக்கக் கூடிய மின்சாரத்தை உற்பத்தி செய்து ரூ.29 கோடியை சிக்கனப்படுத்தியுள்ளது.


    மின்சாரத்தை சிக்கனமாக பயன்படுத்தும் நடவடிக்கைகளில் மத்திய பொதுப்பணித்துறை அர்ப்பணிப்புடன் செயல்படுகிறது. இதற்கென மத்திய அரசு கட்டிடங்களில் எல்இடி விளக்குகள் பொருத்தப்பட்டுள்ளன.


    தண்ணீரை சிக்கனப்படுத்தும் நடவடிக்கையாக அனைத்துப் பெரிய கட்டிடங்களிலும் மழைநீர் சேமிப்பு அமைப்பு, கழிவுநீர் சுத்திகரிப்பு அமைப்பு ஆகியவற்றை உருவாக்குவதை மத்திய பொதுப்பணித்துறை கட்டாயமாக்கியுள்ளது.


    புதுதில்லியில் அனைத்து 4 குடியிருப்புக்களை சீரமைக்கும் திட்டங்கள் நடைமுறைப்படுத்தும் போது ஒரு மரத்தைக் கூட வெட்டாமலும் அதே சமயம் திட்டமிட்ட காலத்திலும் கட்டி முடிப்பதற்கு மத்திய வீட்டு வசதி நகர்ப்புற விவகாரங்கள் துறை அமைச்சர் திரு.ஹர்தீப் சிங் பூரி உத்தரவுக்கிணங்க நடவடிக்கை எடுக்கப்பட்டு வருகிறது.

    
    
    (Release ID: 1539450) Visitor Counter : 98
    
    
      Read this release in: English , Hindi