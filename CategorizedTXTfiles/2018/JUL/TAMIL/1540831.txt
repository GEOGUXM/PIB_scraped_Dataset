      கப்பல் போக்குவரத்து அமைச்சகம்

      பெரும் துறைமுகங்களுக்கான கருவூல முதலீட்டை மேம்படுத்த புதிய வழிகாட்டுதல்களை வெளியிட்டது கப்பல் அமைச்சகம்
      துறைமுகங்களில் கூடுதல் நிதியை ரூ. 150 கோடியாக அதிகரிக்க வாய்ப்பு

      Posted On: 31 JUL 2018 3:09PM by PIB Chennai

    இந்தியாவின் பெரும் துறைமுகங்களில் லாபத்தை ஊக்கும் இயக்கத்தின் ஒரு பகுதியாக பல்வேறு முயற்சிகளை கப்பல் துறை அமைச்சகம் மேற்கொண்டுள்ளது. ஓய்வூதியம், வருங்கால வைப்பு மற்றும் கூடுதல் நிதிகளை துறைமுகங்கள் கருவூலத்தில் முதலீடு செய்ததற்காக பெறப்படும் பயன்களை மேம்படுத்துவது ஒரு பெரும் முயற்சியாகும். அனைத்து துறைமுகங்களும் இந்த நிதிகளை ரூ. 33,000 கோடி அளவுக்கு முதலீடு செய்து அதன் மூலம் சுமார் ரூ. 2,700 கோடி அளவுக்கு வட்டி பெற்று வருகின்றன. இந்த தொகையை மேலும் அதிகரிப்பதற்கான வழிகளை காணும் வகையில், இந்தப் பயன்களை ரூ. 150 கோடி அளவுக்கு மேம்படுத்தும் வகையில் வருங்கால வைப்பு மற்றும் கூடுதல் நிதிக்கான வழிகாட்டுதல்களில் யுக்திபூர்வமான மாற்றத்தை செய்ய அமைச்சகம் முன்வந்துள்ளது.


    புதிய வழிகாட்டுதல்களின்படி, இந்த நிதிப் பயன்கள் 2018-19 நிதியாண்டில் பெரும் துறைமுகங்களின் கணக்கு புத்தகத்தில் தெரியவரும் என எதிர்பார்க்கப்படுகிறது. இந்தியாவின் 12 பெரும் துறைமுகங்களான காண்ட்லா, மும்பை துறைமுக அறக்கட்டளை, ஜே.என்.பி.டி., கோவா, புதிய மங்களூர், கொச்சின், தூத்துக்குடி, சென்னை, எண்ணூர், விசாகப்பட்டினம், பாரதீப் மற்றும் கொல்கத்தா/ஹால்தியா ஆகியவற்றின் கருவூல முதலீடுகள் பெரும் துறைமுக அறக்கட்டளை சட்டம் 1963 பிரிவு 88ன்படி நிர்வகிக்கப்படுகிறது. ஓய்வூதியம், வருங்கால வைப்பு மற்றும் கூடுதல் நிதி தொடர்பான முதலீடுகள் மத்திய அரசால் அதாவது, கப்பல் அல்லது நிதி அமைச்சகத்தால் அவ்வப்போது வெளியிடப்படும் வழிகாட்டுதலுக்கு இருக்க வேண்டும் என்பதை இந்த சட்டம் கட்டாயமாக்குகிறது.


    ****

    
    
    (Release ID: 1540831) Visitor Counter : 47
    
    
      Read this release in: English , Hindi , Marathi , Malayalam