      விவசாயத்துறை அமைச்சகம்

      விவசாயிகளின் வருமானத்தை 2022-க்குள் இரட்டிப்பாக்குவதற்கான அரசின் நெடுநோக்கை அடைவதி்ல் ஐ சி ஏ ஆர் முக்கிய பங்கு வகிக்கிறது: ஐ சி ஏ ஆர் 90-வது நிறுவன தினத்தில் திரு ராதா மோகன் சிங் உரை
      Posted On: 16 JUL 2018 2:39PM by PIB Chennai


    இந்தியா வேளாண் ஆராய்ச்சி சபை ஐ சி ஏ ஆர், இந்தியாவை இறக்குமதி செய்யும் நாடு என்ற நிலையிலிருந்து ஏற்றுமதி செய்யும் நாடு என்ற நிலைக்கு உயர்த்தியிருப்பதாக மத்திய வேளாண்மை, விவசாயிகள் நலத்துறை அமைச்சர் திரு ராதா மோகன் சிங் கூறியிருக்கிறார். புதுதில்லியில் இன்று (16.07.2018) ஐ சி ஏ ஆர் –ன் 90-வது நிறுவன தின நிகழ்ச்சியில் அவர் உரையாற்றினார். நமது விஞ்ஞானிகளின் திறன் மற்றும் விவசாயிகளின் கடின உழைப்பின் காரணமாக இன்று நாட்டில் உணவு தானியக் கையிருப்பு பெருமளவில் உள்ளது என்றார்.


    விவசாயிகளின் வருமானத்தை 2022-க்குள் இரட்டிப்பாக்குவதற்கான அரசின் நெடுநோக்கை அடைவதி்ல் ஐ சி ஏ ஆர் முக்கிய பங்கு வகிக்கிறது என்று அமைச்சர் கூறினார். இந்த அமைப்பின் ஆலோசனைகளை மனதில் கொண்டு அரசு பட்ஜெட் ஒதுக்கீட்டை அதிகரி்த்ததுடன் பால்பண்ணை, கூட்டுறவு, மீன்வளம், கால்நடை, வேளாண் சந்தைகள், சிறிய நீர்ப்பாசனத் திட்டங்கள் போன்றவற்றை மேம்படுத்த நிதியங்களை ஏற்படுத்தியுள்ளது என்றார். விவசாயிகளுக்கு குறைந்தபட்ச ஆதரவு விலையை ஒன்றரை மடங்கு உயர்த்தி தருவதற்கான உறுதிமொழியை அரசு நிறைவேற்றியுள்ளது என்றார்.


    பருப்பு உற்பத்தியைப் பொருத்தவரை இந்தாண்டு இரண்டு கோடியே முப்பது லட்சம் டன் உற்பத்தி செய்யப்பட்டு கிட்டதட்ட தன்னிறைவு நிலை ஏற்பட்டுள்ளது என்றார்.


    பருவநிலை மாற்றம் தொடர்பான பிரச்சினைகளை சமாளிக்க 15 வேளாண் விவசாய மண்டலங்களை இணைத்துக் கொண்டு 45 ஒருங்கிணைந்த பண்ணை அமைப்புகள் உருவாக்கப்பட்டிருப்பதாக தெரிவித்தார்.


    அமைச்சர் தனது உரையை நிறைவு செய்யும் போது ஐ சி ஏ ஆர் விஞ்ஞானிகளின் நிகழ்ச்சிகளிலும் விவசாயிகளின் கடும் உழைப்பிலும் நாடு முழு நம்பிக்கை கொண்டிருப்பதாகவும் இதனையடுத்து நாடு வேளாண் மேம்பாட்டு பாதையில் விரைந்து முன்னேறும் என்றும் கூறினார்.


    -------

    
    
    (Release ID: 1538771) Visitor Counter : 95
    
    
      Read this release in: Malayalam , English