      வணிகம் மற்றும் தொழில்துறை அமைச்சகம்

      உலக வங்கிக் குழுவை வர்த்தக அமைச்சர் சந்தித்தார்
      Posted On: 13 JUL 2018 12:02PM by PIB Chennai


    மத்திய வர்த்தக, தொழில்துறை மற்றும் சிவில் விமான போக்குவரத்துத் துறை அமைச்சர் திரு. சுரேஷ் பிரபு நேற்று (12.07.2018) புதுதில்லியில் உலக வங்கிக் குழுவினரை சந்தித்தார். இந்தக் குழுவுக்கு உலக வங்கியின் வர்த்தக, மண்டல ஒருங்கிணைப்பு மற்றும் முதலீட்டு சூழல் துறை இயக்குனர் திருமதி. கரோலின் ஃப்ரையண்ட் தலைமையேற்று இருந்தார். உலக வங்கியின் இந்தியா இயக்குனர் திரு. ஜூனைட் அகமது உறுப்பினராக இடம் பெற்றிருந்தார். இந்தியாவின் மேம்பாட்டுக்கு உலக வங்கியின் ஆதரவை வலுப்படுத்துவது குறித்து இந்த சந்திப்பின் போது விவாதிக்கப்பட்டது. வர்த்தகம், பொருள் போக்குவரத்து, முதலீடு போன்ற குறிப்பிட்ட விஷயங்களில் ஒத்துழைப்பு குறித்தும் விவாதிக்கப்பட்டது.


    நாட்டில் பொருள் போக்குவரத்தை சிறப்படைய செய்வதற்கு குறிப்பான திட்டங்களையும், நடைமுறைகளையும் அடையாளம் காணும் வகையில் சம்பந்தப்பட்ட அமைச்சகங்கள் உலக வங்கியுடன் பயிலரங்கு நடத்த வேண்டுமென்று கூட்டத்தில் முடிவு செய்யப்பட்டது. இந்தியா உற்பத்திப் பொருள்களை உலகளாவிய மதிப்புக் கூட்டு சங்கிலித் தொடருடன் ஒருங்கிணைக்கும் நோக்கத்தில் இந்த பயிலரங்கு நடத்தப்படும்.

    
    
    (Release ID: 1538618) Visitor Counter : 31
    
    
      Read this release in: Malayalam , English , Urdu , Hindi , Marathi