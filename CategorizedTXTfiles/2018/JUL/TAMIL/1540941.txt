      நுகர்வோர் நலன், உணவு மற்றும் பொது விநியோகம் அமைச்சகம்

      சர்க்கரை உற்பத்தி
      Posted On: 31 JUL 2018 5:13PM by PIB Chennai


    சர்க்கரை ஆலைகள் கரும்பு விவசாயிகளுக்கு வழங்க வேண்டிய நிலுவைத் தொகையை வழங்க ஏதுவாக, சர்க்கரை ஆலைகளுக்கு குவிண்டாலுக்கு ரூ.5.50 வீதம் ரூ.1540 கோடி வழங்கப்படும் என மத்திய நுகர்வோர் விவகாரங்கள், உணவு மற்றும் பொது விநியோகத்துறை இணையமைச்சர் சி.ஆர்.சவுத்ரி தெரிவித்துள்ளார்.


    மக்களவையில் கேள்வி ஒன்றுக்கு இன்று (31.07.2018) எழுத்து மூலம் பதிலளித்த அவர், சர்க்கரை ஆலைகளில் எரிசாராய ஆலைகளை அமைக்க ரூ.4440 கோடி கடனுதவி வழங்கப்படும் என்றும், இதில் எத்தனால் உற்பத்தியை அதிகரிக்க ஏதுவான கொதிகலன்களை அமைப்பதற்கு வட்டி சலுகையாக ரூ.1332 கோடி வழங்கப்படும் எனவும் தெரிவித்தார்.


    கூடுதல் விவரங்களுக்கு www.pib.nic.in என்ற இணையதளத்தைக் காணலாம்.

    
    
    (Release ID: 1540941) Visitor Counter : 27
    
    
      Read this release in: English