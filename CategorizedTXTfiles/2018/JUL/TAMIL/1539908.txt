      சுற்றுலா அமைச்சகம்

      நாட்டில் உள்ள 17 இடங்கள் தனிச் சிறப்பு வாய்ந்த சுற்றுலாத் தலங்களாக மேம்படுத்தப்படும்: திரு.கே.ஜே. அல்ஃபோன்ஸ்
      Posted On: 24 JUL 2018 1:59PM by PIB Chennai


    2018-19 பட்ஜெட்டில் அறிவிக்கப்பட்டபடி, நாட்டின் 12 தொகுப்புகளில் அடங்கிய 17 இடங்கள், தனிச் சிறப்பு வாய்ந்த சுற்றுலாத் தலங்களாக மேம்படுத்தும் திட்டத்தின்கீழ் அடையாளம் காணப்பட்டுள்ளன. அந்த 17 இடங்கள் வருமாறு: உத்தரபிரதேசம்-தாஜ்மஹால் & ஃ பதேபூர் சிக்ரி; மஹாராஷ்ட்ரா-அஜந்தா & எல்லோரா ; தில்லி-ஹுமாயூன் நினைவிடம், செங்கோட்டை & குதுப்மினார் ; கோவா-கோல்வா கடற்கரை ; ராஜஸ்தான்-அஜ்மீர் கோட்டை ; குஜராத்-சோம்நாத் & தோலாவிரா ; மத்தியபிரதேசம்-கஜுரஹோ ; கர்நாடகா-ஹம்பி ; தமிழ்நாடு-மாமல்லபுரம் ; அஸ்ஸாம்-காஸிரங்கா ; கேரளா-குமரகம் ; பீகார்-மஹாபோதி.


    இந்த தலங்கள் அனைத்திலும் மத்திய சுற்றலாத் துறையே, இந்த இடங்களுக்குச் செல்வதற்கான போக்குவரத்து வசதிகள், சுற்றுலாத் தலங்களில் சுற்றுலாப் பயணிகளுக்கு கூடுதல் வசதிகள், திறன் மேம்பாடு, உள்ளுர் மக்களையும் சுற்றுலாப் பணிகளில் ஈடுபடுத்துதல், தனியார் முதலீடுகள் மூலம் ஊக்குவிப்பு & விளம்பரத் தூதர்களை ஏற்பாடு செய்தல் போன்ற பணிகளை முழுமையாக மேற்கொள்ளும்.


    மாநிலங்களவையில் இன்று (24.07.2018) கேள்வி ஒன்றுக்கு எழுத்து மூலம் பதிலளித்த மத்திய சுற்றுலாத் துறை இணையமைச்சர் (தனிப்பொறுப்பு) திரு. கே.ஜே. அல்ஃபோன்ஸ் இத்தகவலை தெரிவித்துள்ளார்.


    ----
    

    
    (Release ID: 1539908) Visitor Counter : 121
    
    
      Read this release in: Malayalam , English , Marathi , Bengali