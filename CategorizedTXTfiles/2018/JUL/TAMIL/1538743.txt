      சிறுபான்மையினர் நலன் அமைச்சகம்

      சிறுபான்மையினரின் அதிகாரமளித்தலுக்கு மத்தியச் சிறுபான்மையினர் விவகாரத் துறை அமைச்சர் திரு. முக்தார் அப்பாஸ் நக்வி வலியுறுத்தல்
      சிறுபான்மையினர் விவகாரங்களைக் கவனிக்கும் மாநில அரசுகள் / யூனியன் பிரதேசங்கள் ஆகியவற்றின் முதன்மைச் செயலாளர்கள் / பொறுப்பு வகிக்கும் செயலாளர்கள் ஆகியோரின் தேசிய மாநாட்டில் அமைச்சர் உரையாற்றினார்

      Posted On: 16 JUL 2018 12:19PM by PIB Chennai

    நாடெங்குமுள்ள 308 மாவட்டங்களைச் சேர்ந்த சிறுபான்மைச் சமூகப் பெண்களுக்குக் கல்வி ரீதியாக அதிகாரமளித்தலை உத்தரவாதப்படுத்துவதற்கான அடிப்படை வசதிகளை அளிக்க போர்க்கால அடிப்படையில் ஓர் இயக்கத்தை அரசு தொடங்கியுள்ளது என்று மத்தியச் சிறுபான்மையினர் விவகாரத்துறை அமைச்சர் திரு. முக்தார் அப்பாஸ் நக்வி கூறியுள்ளார்.


    புது தில்லியில் நடைபெற்ற சிறுபான்மையினர் விவகாரங்களைக் கவனிக்கும் மாநில அரசுகள் / யூனியன் பிரதேசங்கள் ஆகியவற்றின் முதன்மைச் செயலாளர்கள் / பொறுப்பு வகிக்கும் செயலாளர்கள் ஆகியோரின் தேசிய மாநாட்டில் உரையாற்றிய அமைச்சர் திரு. நக்வி, ”சிறுபான்மைச் சமூகப் பெண்களின் கல்வி அதிகாரம், வேலைவாய்ப்பை மையமாகக் கொண்ட திறன் மேம்பாடு ஆகியவற்றைக் கருத்தில் கொண்டு மத்திய அரசு பள்ளிகள், கல்லூரிகள், பாலிடெக்னிக்குகள், பெண்கள் விடுதிகள், தொழிற் பயிற்சி நிலையங்கள் (ஐடிஐ), திறன் மேம்பாட்டு மையங்கள் போன்றவற்றில் “பிரதம மந்திரி ஜன விகாஸ் கார்யகிராம்” திட்டத்தின் கீழ் அந்தப் ’ பின்தங்கிய மற்றும் புறக்கணிக்கப்பட்ட ’ பகுதிகளில் சுதந்திரம் பெற்றதிலிருந்தே இந்த வசதிகள் அற்றவர்களுக்கு அவற்றை வழங்கிவருகிறது” என்றார்.


    சிறுபான்மையினரில், குறிப்பாக முஸ்லிம் பெண்களில் கல்வியறிவு விகிதம் குறைவாக இருப்பதற்கு இத்தகைய வசதிகள் இன்மையே காரணமாக உள்ளது என்று திரு. நக்வி கூறினார்.


    பிரதமர் திரு. நரேந்திர மோடி தலைமையிலான தேசிய ஜனநாயகக் கூட்டணி அரசு “ கண்ணியத்துடனான மேம்பாடு “ மற்றும் “ உள்ளடங்கிய வளர்ச்சி “ ஆகியவற்றின் உறுதிப்பாட்டை நிறைவேற்றுவதில் “பிரதம மந்திரி ஜன விகாஸ் கார்யகிராம்” திட்டம் ஆற்றல் வாய்ந்த ஒரு செயல்திட்டம் என்பதை நிரூபித்துள்ளது என்றும் அமைச்சர் தெரிவித்தார்.

    
    
    (Release ID: 1538743) Visitor Counter : 74
    
    
      Read this release in: English , Marathi , Bengali , Malayalam