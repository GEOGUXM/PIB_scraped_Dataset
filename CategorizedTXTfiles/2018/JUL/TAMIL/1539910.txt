      குடியரசுத் துணைத் தலைவர் செயலகம்

      காடுகள் நமது வளம் என்பதால் அவற்றை பேணிப் பாதுகாக்க வேண்டும்: குடியரசுத் துணைத் தலைவர்
      Posted On: 24 JUL 2018 1:30PM by PIB Chennai


    இந்தியா போன்ற மாபெரும் பல்லுயிரின வளம் மிகுந்த நாடுகள், தங்களது வனவளத்தைப் பேணிப் பாதுகாப்பதுடன், அடுத்த தலைமுறையினருக்கும் இதனை பாதுகாத்து, மேம்படுத்தச் செய்ய வேண்டும் என குடியரசுத் துணைத் தலைவர் திரு. எம். வெங்கைய நாயுடு தெரிவித்துள்ளார். புதுதில்லியில் இன்று (24.07.2018) இந்திய வனவியல் பணி (2017-19) பயிற்சி அதிகாரிகளுடன் அவர் கலந்துரையாடினார்.


    குறைந்து வரும் வனவளம், சுற்றுச் சூழல் சீர்கேடு, புவி வெப்பமயமாதல், காற்று மற்றும் நீர் மாசுபடுதல் போன்றவற்றால் சர்வதேச அளவில் உயிர் ஆதார நடைமுறைகளில் ஏற்படும் ஏற்றத் தாழ்வுகள் பற்றி இந்திய வனவியல் அதிகாரிகள் உடனுக்குடன் அறிந்து கொள்ள வேண்டியது அவசியம் என்று குடியரசு துணைத் தலைவர் கேட்டுக் கொண்டார். சூழலியல் சமநிலையை காப்பதில், காடுகளின் முக்கியத்துவத்தை எடுத்துரைத்த குடியரசுத் துணைத் தலைவர், காடுகளின் பயன், சமுதாயத்திற்கும், நாட்டிற்கும் கிடைக்கவும் வனவியல் அதிகாரிகள், தூதர்களாக திகழ்வதுடன், தலைமைப் பண்பை வழங்குபவர்களாகவும் இருக்க வேண்டும் என கேட்டுக் கொண்டார்.


    காடுகளை பாதுகாப்பதிலும், மனிதர்கள் உயிர் வாழவும் தேவையான நடவடிக்கைகளை வனவியல் அதிகாரிகள் கவனத்துடன் மேற்கொள்ள வேண்டும் எனவும் அவர் கேட்டுக் கொண்டார். மேலும் அதிகாரிகள் தங்களது அறிவாற்றல் மற்றும் திறமையை மனிதநேயத்துடன் பயன்படுத்தி, பசிப்பிணியை தீர்க்கவும், வனப்பகுதிகளில் வசிக்கும் ஆதரவற்ற மக்களின் பிரச்சினைகளுக்கு தீர்வு காண வேண்டும் எனவும் குடியரசுத் துணைத் தலைவர் கேட்டுக் கொண்டார்.


    கூடுதல் விவரங்களுக்கு www.pib.nic.in வலைதளத்தைப் பார்க்கவும்.

    
    
    (Release ID: 1539910) Visitor Counter : 81
    
    
      Read this release in: English , Hindi