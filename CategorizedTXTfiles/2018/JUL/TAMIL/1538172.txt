      ரசாயனம் மற்றும் உரங்கள் அமைச்சகம்

      திரு.அனந்தகுமார் சிப்பெட்டில் திறன் மற்றும் தொழில்நுட்ப ஆதரவு மையத்தை (சி.எஸ்.டி.எஸ்.) தொடங்கி வைக்கிறார் : டேராடூனில் உள்ள டோய்வாலாவில் புதிய சிப்பெட் கட்டிடத்திற்கு அடிக்கல் நாட்டுகிறார்
      Posted On: 09 JUL 2018 5:06PM by PIB Chennai


    டேராடூனில் உள்ள டோய்வாலாவில் பிளாஸ்டிக் பொறியியல் மற்றும் தொழில்நுட்பத்திற்கான மத்திய கல்வி கழகத்தின் புதிய கட்டிடத்திற்கு மத்திய ரசாயனம், உரத்துறை மற்றும் நாடாளுமன்ற விவகாரத்துறை அமைச்சர் திரு.அனந்த்குமார் அடிக்கல் நாட்டுவதோடு ஐ.டி.ஐ. கட்டிடத்தில் திறன் மற்றும் தொழில்நட்ப ஆதரவு மையத்தை (சி.எஸ்.டி.எஸ்.) நாளை (10.07.2018) தொடங்கி வைக்கிறார். உத்தராகண்ட் முதலமைச்சர் திரு.திரிவேந்திர சிங் ராவத், மத்திய திட்டமிடுதல் (தனிப்பொறுப்பு) மற்றும் ரசாயனம், உரங்கள் துறை இணையமைச்சர் திரு. ராவ் இந்தர்ஜித் சிங், ஹரித்துவார் நாடாளுமன்ற உறுப்பினர் டாக்டர் ரமேஷ் பொக்ரியால் நிஷாங்க் உள்ளிட்ட பிரமுகர்கள் கவுரவ விருந்தினர்களாக இந்த நிகழ்ச்சியில் பங்கேற்பார்கள் என்று எதிர்பார்க்கப்படுகிறது. தற்போது நாடு முழுவதும் 31 இடங்களிலிருந்து சிப்பெட் செயல்படுகிறது. டேராடூனில் சிப்பெட் : சி.எஸ்.டி.எஸ். 32-ஆவது மையமாகும்.


    தொழில்துறை மதிப்பீடுகளின்படி பிளாஸ்டிக் பதன தொழில்களில் நேரடி தொழில்நுட்பத்தில் சுமார் 12 லட்சம் பேர் பணிபுரிகிறார்கள். அடுத்த 8 – 10 ஆண்டுகளில் கூடுதலாக தேவைப்படும் மனித சக்தி சுமார் 11 லட்சம் என்று மதிப்பிடப்பட்டுள்ளது. மத்திய அரசின் ‘திறன் இந்தியா’ தொலைநோக்கு திட்டத்தின் கீழ் பிளாஸ்டிக் மற்றும் துணைத் தொழில்களில் திறன் வாய்ந்த மனித சக்தியை உருவாக்குவதில் சிப்பெட் கணிசமாகப் பங்காற்றுகிறது. கடந்த நான்காண்டுகளில் (2014-2018) நீண்டகால மற்றும் குறுகிய கால திறன் மேம்பாட்டு பயிற்சித் திட்டங்கள் மூலம் சுமார் 2.42 லட்சம் பேருக்கு சிப்பெட் பயிற்சி அளித்துள்ளது. 2010-ஆம் ஆண்டினை அடிப்படையாகக் கொண்டு 2022-ஆம் ஆண்டின் இறுதிக்குள் 6.2 லட்சம் மனித சக்தி என்ற இலக்கை எட்டுவதற்கு அது திட்டமிட்டுள்ளது.


    *****

    
    
    (Release ID: 1538172) Visitor Counter : 48
    
    
      Read this release in: English