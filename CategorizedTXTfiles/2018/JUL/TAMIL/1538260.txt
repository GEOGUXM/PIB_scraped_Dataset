      உள்துறை அமைச்சகம்

      புதிய வடகிழக்கின் தொலைநோக்கோடு புதிய இந்தியாவின் கனவு நனவாகும்: உள்துறை அமைச்சர்
      வடகிழக்கு மாநிலங்களுக்கு நெடுஞ்சாலைகளும், தகவல் தொழில்நுட்பப் பாதைகளும் தேவை : திரு ராஜ்நாத் சிங்
      
      ஷில்லாங்கில் நடைபெற்ற வடகிழக்கு கவுன்சிலின் 67 ஆவது வருடாந்திர மாநாட்டின் நிறைவுக் கூட்டத்திற்கு தலைமை வகித்தார் உள்துறை அமைச்சர்
      Posted On: 10 JUL 2018 4:46PM by PIB Chennai


    புதிய இந்தியாவுக்கான பாதை வளர்ச்சி அடைந்த, அமைதியான, புதிய வடகிழக்கின் வழியாகவே செல்லும் என்று மத்திய உள்துறை அமைச்சர் திரு. ராஜ்நாத் சிங் கூறியுள்ளார். ஷில்லாங்கில் நடைபெற்ற வடகிழக்கு கவுன்சிலின் 67ஆவது வருடாந்திர மாநாட்டின் நிறைவுக் கூட்டத்தில் பேசிய அவர், 2022 ஆம் ஆண்டிற்குள் புதிய இந்தியாவை உருவாக்கும் கனவை பிரதமர் திரு. நரேந்திர மோடி கொண்டிருப்பதாக கூறினார். மேலும் பேசுகையில் புதிய இந்தியாவின் கனவு, புதிய வடகிழக்கின் தொலை நோக்கோடுதா ன் நனவாகும் என்றார் அவர்.


    மேம்படுத்தப்பட்ட சாலை தொடர்பு மற்றும் தகவல் தொழில்நுட்பத்தின் மூலமாக புதிய வடகிழக்கு உருவாகும் என்றார் உள்துறை அமைச்சர். வடகிழக்கில் சாலைத் தொடர்பு மேம்பட வேண்டியது அவசியம். இந்த துறையில் சமீப காலமாக முன்னேற்றம் ஏற்பட்டிருக்கிறது. மேம்படுத்தப்பட்ட தொடர்பின் மூலமாக இப்பகுதியின் பொருளாதார வாய்ப்புகள் நிறைவேற்றப்படும் என்றார் திரு ராஜ்நாத் சிங். இப்பகுதியில் தரமான தொலைத் தொடர்பு சேவை வழங்கப்பட்டால் தென்கிழக்கில் உள்ள இளைஞர்கள் தங்களது இல்லங்களுக்கு அருகிலேயே வேலைவாய்ப்புகளை பெறுவர். இது அங்குள்ள இளைஞர்கள் நாட்டின் தொலைதூரப் பகுதிகளுக்கு குடிபெயர்ந்து செல்வதையும் தடுக்கும் என்றார் அவர்.


    திறன் மேம்பாட்டில் தொழிற்பயிற்சிக் கூடங்களும், பாலிடெக்னிக் நிறுவனங்களும் பங்காற்ற வேண்டும் என்று மத்திய உள்துறை அமைச்சர் குறிப்பிட்டார். திறன் மேம்பாட்டிற்கான மாகாண அமைப்பை நிறுவுவது குறித்து வடகிழக்கு கவுன்சில் பரிசீலிக்க வேண்டும் என்றார் அவர்.


    வடகிழக்கு கவுன்சிலின் 67 ஆவது வருடாந்திர மாநாட்டில் வடகிழக்கு கவுன்சிலின் துணைத் தலைவரும் வடகிழக்கு வளர்ச்சி, ஊழியர் நலன், பொதுமக்கள் குறைகள் மற்றும் ஓய்வூதியம், அணுசக்தி விண்வெளித் துறை மற்றும் பிரதமர் அலுவலகத்தின் இணையமைச்சர் டாக்டர். ஜிதேந்திர சிங், ஆளுநர்கள், முதலமைச்சர்கள், 8 வடகிழக்கு மாநிலங்கள் மற்றும் வடகிழக்கு மாகாணத்தின் வளர்ச்சிக்கான மத்திய அமைச்சகத்தின் உயரதிகாரிகள் கலந்து கொண்டனர்.


    •••••••

    
    
    (Release ID: 1538260) Visitor Counter : 54
    
    
      Read this release in: Assamese , English