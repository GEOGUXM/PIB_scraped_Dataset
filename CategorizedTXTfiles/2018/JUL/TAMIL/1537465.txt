      சமூக நிதி மற்றும் அதிகாரமளித்தல் அமைச்சகம்

      சமூக நீதி மற்றும் அதிகாரமளித்தல் அமைச்சகம் ஏற்பாடு செய்த, “உடல் குறைபாடு உள்ளவர்களுக்கான திறன் மேம்பாடு குறித்த தேசிய பயிலரங்கு”
      Posted On: 03 JUL 2018 1:05PM by PIB Chennai


    சமூக நீதி மற்றும் அதிகாரமளித்தல் அமைச்சகத்தின் கீழ் இயங்கும், உடல் குறைபாடு உள்ள நபர்களுக்கு அதிகாரமளித்தல் துறை, உடல் குறைபாடு உள்ளவர்களுக்கான திறன் மேம்பாடு குறித்த தேசிய பயிலரங்கிற்கு புதுதில்லியில் ஏற்பாடு செய்திருந்தது. சக பயிற்சியாளர்கள் முதல் கொள்கை வகுப்பவர்கள் வரை, நிறுவன உரிமையாளர்களும் ஒரே தளத்தில் சந்திக்கும் நோக்கத்துடன் இந்த ஒருநாள் பயிலரங்கு ஏற்பாடு செய்யப்பட்டிருந்தது. மத்திய சமூக நீதி மற்றும் அதிகாரமளித்தல் துறை அமைச்சர் திரு.தாவர்சந்த் கெலாட் பயிலரங்கைத் தொடங்கி வைத்தார். திறன் மேம்பாடு மற்றும் தொழில் முனைவோர் துறை அமைச்சர் திரு.தர்மேந்திர பிரதான் சிறப்பு விருந்தினராகக் கலந்து கொண்டார்.


    தொடக்க உரையாற்றிய திரு. தாவர்சந்த் கெலாட், வேலைவாய்ப்பு என்பது அதிகாரமளித்தலில் மூல காரணமான சாவி என்று கூறினார். கடந்த ஆண்டு முதல் செயல்பாட்டுக்கு வந்துள்ள, உடல் குறைபாடு உள்ளவர்களுக்கான உரிமைகள் சட்டம் 2016, உடல் குறைபாடு உள்ளவர்களுக்கு வேலைவாய்ப்பை அதிகரிக்கும் வகையில் திறன் மேம்பாட்டை ஊக்குவிக்கும் திட்டங்களை அரசு வகுப்பதற்கு வகை செய்கிறது என்று அவர் தெரிவித்தார்.


    திரு.தர்மேந்திர பிரதான் தமது உரையில், உடல்குறைபாடு உள்ளவர்களின் வாழ்க்கைத் தரத்தை உயர்த்த, பெட்ரோலியம் மற்றும் இயற்கைவாயு அமைச்சகமும், திறன் மேம்பாடு மற்றும் தொழில்முனைவோர் அமைச்சகமும் முழு ஒத்துழைப்பும் உதவியும் வழங்கும் என்று உறுதி அளித்தார்.


    ஐ.நா. உடல்குறைபாடு உள்ளவர்களுக்கான உரிமைகள் குறித்த மாநாட்டு ஒப்பந்தத்தில் இந்தியா கையெழுத்திட்டுள்ளது. இது 2018 மே மாதம் முதல் நடைமுறைக்கு வந்துள்ளது. மத்திய அரசு இயற்றிய உடல்குறைபாடு உள்ளவர்களுக்கான உரிமைகள் சட்டம் 19.04.2017 முதல் செயல்பாட்டுக்கு வந்துள்ளது. இது உடல் குறைபாடு உள்ளவர்களுக்கான ஐ.நா. உரிமைகள் ஒப்பந்தத்திற்கு இணையானதாகும்.

    
    
    (Release ID: 1537465) Visitor Counter : 255
    
    
      Read this release in: English , Urdu , Marathi , Hindi , Bengali , Malayalam