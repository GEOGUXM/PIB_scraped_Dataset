      குடியரசுத் தலைவர் செயலகம்

      இந்திய வனப்பணி பயிற்சி அதிகாரிகள் குடியரசுத் தலைவருடன் சந்திப்பு
      Posted On: 23 JUL 2018 2:35PM by PIB Chennai


    இந்திய வனப்பணி (2017 தொகுப்பு) பயிற்சி அதிகாரிகள், குடியரசுத் தலைவர் மாளிகையில் இன்று (23.07.2018) குடியரசுத் தலைவர் திரு. ராம்நாத் கோவிந்தை சந்தித்தனர். இளம் அதிகாரிகளிடையே உரையாற்றிய குடியரசுத் தலைவர், கடந்த 50 ஆண்டுகளில் உலகின் வனப்பரப்பு குறைந்து, சுற்றுச்சூழல் சீர்கேடு அடைந்து வருவதுடன், பருவநிலை மாற்றம் காரணமாக, புவி வெப்பமயமாகி வருவதையும், உலகம் உணர்ந்துள்ளதாக தெரிவித்தார். 21 ஆம் நூற்றாண்டில் சுற்றுச்சூழல் பாதுகாப்புதான் முக்கிய பிரச்சினையாக உருவெடுத்துள்ளதாகவும் அவர் குறிப்பிட்டார்.


    இந்தியாவில், வனப்பகுதிகளை வாழ்வாதாரமாக கொண்டவர்களின் ஆதரவு மற்றும் பங்களிப்பின் மூலமே வனப்பகுதிகளை பாதுகாக்க முடியும் என்றும் குடியரசுத் தலைவர் தெரிவித்தார். பழங்குடியினர் உட்பட பெரும் அளவிலான ஏழை-எளிய மக்கள், தங்களது உணவு, விறகு மற்றும் கால்நடைத் தீவனத் தேவைகளை, வனப்பகுதிகள் மூலம் நிறைவேற்றி வருவதை சுட்டிக்காட்டிய குடியரசுத் தலைவர், வனப்பகுதியை பாதுகாப்பதற்கான நடவடிக்கைகள் இவர்களின் அடிப்படைத் தேவைகளை பாதிக்காத வகையில் அவர்களின் பங்களிப்புடன் கூடியதாக மேற்கொள்ளப்பட வேண்டும் என்று வலியுறுத்தினார்.


    வன மேலாண்மைப் பணிகளில் பழங்குடியினர் மற்றும் வனப்பகுதிகளில் வசிக்கும் மக்களை உள்ளடக்கியதாகவும், வன அறிவியல் கொள்கைகளை மனிதநேயம் மற்றும் கருணை உள்ளத்துடன் மேற்கொள்வதை இந்திய வனப்பணி அதிகாரிகள் உறுதி செய்ய வேண்டும் எனவும் குடியரசுத் தலைவர் கேட்டுக் கொண்டார்.


    ……………..

    
    
    (Release ID: 1539684) Visitor Counter : 51
    
    
      Read this release in: English , Marathi