      பிரதமர் அலுவலகம்

      புதுதில்லி விஞ்ஞான் பவனில் புதிய இந்தியா ஆலோசனை கூட்டத்தின் நிறைவு விழாவில் பிரதமரின் உரை
      Posted On: 16 JUL 2018 11:04PM by PIB Chennai


    டால்மியா பாரத் குழுமத்தின் நிர்வாக இயக்குனர் திரு . டால்மியா அவர்களே , இளைஞர் மேம்பாட்டுக்கான வழிகாட்டுநர் மிருத்யுஞ்சய் சிங் , தலைவர் திரு . பிரஃபுல் நிகாம் அவர்களே , ஊரக சாதனையாளர் திரு . சைத் ராம் பவார் அவர்களே , இங்கு கூடியிருக்கும் பிரமுகர்களே மற்றும் அன்பு இளம் நண்பர்களே ,


    இந்த சிறப்பு முயற்சியில் ஆதரவளித்து வரும் நாடு முழுவதிலும் இருந்தும் வந்துள்ள சில சாதனையாளர்களை கௌரவிக்கும் வாய்ப்பு எனக்கு கிட்டியிருக்கிறது . ஒரு வரலாறு படைக்கப்பட்டிருப்பதுடன் கிராமப்புற இந்தியா தொடர்பான வெள்ளை அறிக்கை ஒன்று தயாரிக்கப்பட்டுள்ளது . இந்த நாட்டின் தேவைகளை சிந்தையில் ஏற்றிக் கொண்டு அவற்றுக்கு முன்னுரிமை அளித்து நீங்கள் செயல்படுவது எனக்கு மகிழ்ச்சியை அளிக்கிறது . இதுநாள் வரை நீங்கள் புரிந்த சாதனைகளுக்காக உங்கள் அனைவரையும் நான் பாராட்டுகிறேன் . உங்களின் இலக்குகளை வெற்றிகரமாக நிறைவேற்ற எனது வாழ்த்துக்களும் அரசின் ஆதரவும் உங்களுக்கு உண்டு .


    நண்பர்களே ,


    நம்முடைய நாடு மாற்றத்தின் முக்கிய கட்டத்தில் சென்று கொண்டிருக்கிறது . 21 ம் நூற்றாண்டில் புதிய உயரங்களை எட்டிப்பிடிப்பதற்கான முன்னோக்கிய பயணத்தில் நமது நாடு கடந்த நான்காண்டுகளாக சென்று கொண்டிருக்கிறது என்பதை நீங்கள் உணர்ந்திருப்பீர்கள் . கடந்த நான்காண்டுகளில் நாட்டின் நம்பகத்தன்மை மற்றும் பெருமை விரிவடைந்திருக்கிறது . 125 கோடி இந்தியர்களும் உலகின் அரங்கிற்கு வந்தடைந்துள்ளனர் . இந்தியாவின் பயணம் தொடங்கி விட்டது !


    நண்பர்களே , உடைந்து போகக் கூடிய ஐந்து பொருளாதாரங்களில் ஒன்றாக இந்தியா கருதப்பட்ட நாட்கள் கடந்து போய் விட்டன . இன்று நாம் இந்த உலகின் வேகமாக வளரும் பொருளாதாரமாக திகழ்கிறோம் . நூற்றி இருபத்தி ஐந்து கோடி மக்களின் சக்தி பெற்ற நாம் இன்னும் வேகமான வளர்ச்சியை அடைவோம் . சர்வதேச அறிக்கை ஒன்றின்படி , இந்தியாவில் சாதனை வேகத்தில் ஏழ்மை குறைந்து வருகிறது . அந்த அறிக்கையின்படி கடந்த இரண்டாண்டுகளில் ஐந்து கோடி மக்கள் ஏழ்மையின் பிடியில் இருந்து விடுபட்டுள்ளனர் . இதனை சாத்தியமாக்கியது யார் என நீங்கள் கருதுகிறீர்கள் ? அது இந்திய நாட்டின் குடிமக்கள் . இதனை சாத்தியமாக்கும் பணியை மட்டுமே அரசால் செய்ய முடியும் . இளைஞர்கள் தங்களுக்கு கிடைக்கும் வாய்ப்புக்களைப் பயன்படுத்திக் கொள்வது மட்டுமின்றி தாங்களாகவே புதிய வாய்ப்புக்களை உருவாக்குகின்றனர் . போனால் போகட்டும் என்ற சாதாரண அணுகுமுறையை பின்பற்றும் இந்தியா அல்ல இது . இப்போது அந்த அந்த சிந்தனை கடந்துபோய் விட்டது . இது நமது புதிய இந்தியா .


    நண்பர்களே ,


    புதிய இந்தியா என்பது 125 கோடிக்கு சமம் . எனினும் இளமையான இந்தியா எனப்தே அதன் அடித்தளம் . இளைஞர்களின் இளம் சக்தி என்பது பழங்கால பணிமுறைகள் மற்றும் சிந்தனைகளில் இருந்து விடுபட்டதாகும் . இளைஞர்களின் இந்த பிரிவினர் பழமையான முறைகளை மாற்றி அமைக்க ஊக்கம் பெற்றுள்ளனர் . மாற்றம் ஒன்றை ஏற்படுத்த சூழ்நிலை மாறவேண்டும் என சிலர் காத்துக் கொண்டிருக்க , வேறு சிலர் மாற்றத்திற்கான உறுதியை எடுத்து சூழ்நிலையை தாங்களாகவே மாற்றி அமைக்கின்றனர் . மாற்றத்திற்கான கட்டியம் கூறும் சிந்தனை உங்களிடம் இருப்பதால் , நீங்கள் காத்திருப்பவர்களில் ஒருவராக இருக்காமல் தாங்களாக மாற்றத்தை ஏற்படுத்த வேண்டும் என நினைப்பவர்களில் ஒருவராக இருக்கிறீர்கள் . சாதகமான சூழ்நிலைகளை சார்ந்திருப்பதற்கு பதிலாக வெற்றி அடைவதற்கு சிந்தனை அல்லது உறுதி முக்கியமாகும் . இந்த அற்புதமான உறுதிப்பாடு கொண்ட ஆற்றலுடன் இன்றைய தினம் இந்த நாட்டின் இளைஞர்கள் தேச கட்டுமானத்தில் ஈடுபட்டுள்ளனர் .


    நண்பர்களே , இன்றைய இந்தியா எதையும் சிறியதாக செய்வதில்லை . இளைஞர்களின் விருப்பங்கள் மற்றும் ஆற்றலைப் போலவே , இந்தியாவும் மாற்றத்திற்கான பெரிய செயல்களை செய்து வருகிறது . மூன்று கோடிக்கும் அதிகமான குழந்தைகளுக்கு தடுப்பூசி போடப்பட்டு அதன் மூலம் இந்தியாவின் எதிர்கால சுகாதாரத்திற்கு ஊக்கம் அளிக்கப்பட்டுள்ளது . இது மிகப்பெரியதொரு எண்ணிக்கையாகும் . இதன் முன்னணியில் இருப்பது யார் ? இளம் மருத்துவர்கள் , செவிலியர்கள் , ஆதரவு அளிக்கும் பணியாளர்கள் மற்றும் தன்னார்வலர்கள் . கடந்த 4 ஆண்டுகளில் 1.75 லட்சம் கிலோ மீட்டர் தொலைவுக்கான கிராமப்புற சாலைகளை இந்தியா உருவாக்கியுள்ளது . இவற்றை யார் உருவாக்கினார்கள் ? இளம் தொழிலாளர்கள் மற்றும் பணியாளர்கள் . கடந்த 4 ஆண்டுகளில் ஒவ்வொரு கிராமத்திற்கும் இந்தியா மின்சார இணைப்பு அளித்துள்ளது . பதினெட்டாயிரம் கிராமங்கள் மின்மயமாக்கப்பட்டிருப்பதுடன் இந்த இலக்கு திட்டமிடப்பட்ட காலக்கட்டத்திற்குள் நிறைவு செய்யப்பட்டுள்ளது . தற்போது ஒவ்வொரு வீட்டிற்கும் மின்சாரம் அளிக்கப்பட்டு வருகிறது . 2017 அக்டோபர் முதல் எண்பத்து ஐந்து லட்சம் வீடுகளுக்கு மின்சாரம் அளிக்கப்பட்டுள்ளது . சக மக்களின் வீடுகளை பிரகாசமாக்கியது யார் ? இளம் மின்வல்லுநர்கள் மற்றும் தொழில்நுட்பவாதிகள் . 4 கோடியே 65 லட்சம் எரிவாயு இணைப்புகள் ஏழைகளை சென்றடையச் செய்தது யார் ? இதைச் செய்தவர்களும் இந்தியாவின் இளைஞர்கள்தான் . பெரும்பாலும் கிராமப்புறங்களில் வாழ்க்கை நடத்திக் கொண்டிருக்கும் ஏழை மகளிரின் மீதான கவனிப்பு மற்றும் கவலை காரணமாகவே அவர்கள் இதைச் செய்துள்ளார்களே தவிர , தங்களுக்காக அல்ல . கடந்த 4 ஆண்டுகளில் ஏழைகளுக்காக ஒரு கோடிக்கும் கூடுதலான வீடுகள் கட்டப்பட்டுள்ளன . இதனை யார் செய்தார்கள் ? இளம் பொறியாளர்கள் , மேஸ்திரிகள் மற்ற்ம் தொழிலாளர்கள் தான் இதனை சாத்தியமாக்கியுள்ளனர் . இந்த எண்ணிக்கைகள் அனைத்தும் பெரும்பாலும் கோடிகளிலேயே உள்ளன ! இவை அனைத்தும் பெரும் எண்ணிக்கைகளாகும் . இந்த பெரிய எண்ணிக்கைகள் சாத்தியமானது ஏன் ? 35 வயதுக்கும் குறைவாக உள்ள இந்தியாவின் 800 மில்லியன் என்ற மற்றொரு பெரிய எண்ணிக்கையிலான இளைஞர்களால் தான் .


    இதுவரை இல்லாத அளவுக்கு இத்தனை இளைஞர் கொண்டுள்ள இந்த நாடு குறித்து யாரும் பொறாமை படுவார்கள் . எனவே இந்த நிகழ்வுக்கான நோக்க வரியாக – இது நமது காலம் ’ என்பதில் உள்ள நமது என்ற சொல் , நமது மக்கள் மற்றும் நாட்டை குறிக்கிறது என நான் நம்புகிறேன் . நண்பர்களே நமது நாடு முடியாட்சிகளின் ஆட்சியில் மட்டும் இருந்த காலம் ஒன்று உண்டு . இந்த முறை நூற்றாண்டுகளுக்கு முன் இருந்தது . நாடு சுதந்திரம் அடைந்த பின்னர் பாபா சாஹேப் அம்பேத்கர் இந்த நாட்டின் அரசியல் சட்டத்தை உருவாக்கி , ஜனநாயகம் கொண்டு வரப்பட்டு , புதிய முடியாட்சி முறை தொடங்கியது . சுதந்திரம் அடைந்த பிறகும் கூட , அரசியலிலும் ஒரே குடும்பத்தை சேர்ந்த மூன்று தலைமுறைகளின் ஆட்சி நடைபெற்றது . சில குடும்பங்களின் கட்டுப்பாட்டிலேயே ஆட்சி இருந்தது . எனினும் இன்று அந்த நிலை மாறிவிட்டது என்பதுடன் , நீங்கள் , எனது நாட்டு மக்கள் இந் ; த மாற்றத்தை ஏற்படுத்திஉள்ளீர்கள் . பாருங்கள் , இன்றைய தினம் , குடியரசுத் தலைவர் , குடியரசு துணைத் தலைவர் மற்றும் நான் ஆகியோர் சிறு இடத்தைச் சேர்ந்தவர்கள் . நமது முன்னோர்களும் நன்கு அறியப்பட்டவர்கள் அல்லர் . நாம் சாமானிய குடும்பத்தை சேர்ந்தவர்கள் . பொதுக் கருத்து மாறியிருக்கிறது என்பதை உணர்த்தும் வகையில் நாம் ஜனநாயக முறையில் தேர்ந்தெடுக்கப்பட்டிருக்கிறோம் . இது இந்த மூன்று பதவிகளுக்கு மட்டுமின்றி மாநிலங்களின் முதலமைச்சர்களுக்கும் பொருந்துகிறது . யோகி ஆதித்யநாத் , திரிபுராவின் பிப்லாப் தேவ் , உத்தராகண்ட்டின் திரிவேந்திர சிங் ராவத் , மத்திய பிரதேசத்தின் சிவராஜ் சிங் சௌஹான் , பீகாரின் நிதீஷ்குமார் , ஹரியானாவின் மனோகர்லால் மற்றும் ஜார்க்கண்டின் ரகுபர்தாஸ் போன்ற முதலமைச்சர்கள் சாமானிய குடும்பத்தைச் சேர்ந்தவர்கள் . பொதுமக்கள் அவர்களை இந்த உயர்ந்த பதவிக்குத் தேர்வு செய்துள்ளனர் . அவர்கள் சாதாரண வாழ்க்கை வாழ்ந்திருப்பதுடன் ஏழைகளின் பிரச்சனைகளையும் உணர்ந்திருக்கின்றனர் . இளைஞர்கள் மற்றும் அவர்களது விருப்பங்களுடன் இணைந்து செயல்படும் வகையில் அவர்கள் தங்கள் வாழ்க்கையை அர்ப்பணித்துள்ளனர் . புதிய இந்தியாவின் இளைஞர்களின் விருப்பங்களை அவர்கள் முழுமையாக புரிந்து கொண்டுள்ளனர் .


    எனது இளம் நண்பர்களே ,


    இதுவே ஒரு மாற்றம் இல்லையா ? இது நமது நாட்டு ஜனநாயகத்தின் நேர்மறையான அறிகுறி என நான் நம்புகிறேன் . இத்தகையதொரு சூழலை அரசியலில் மட்டுமின்றி ஒவ்வொரு இதர பகுதிகளிலும் நாம் பார்க்கலாம் . கிராமப் புறங்களில் இருந்தும் சிறிய நகரங்களில் இருந்தும் ஏராளமான இளைஞர்கள் ஐ . ஏ . எஸ் . மற்றும் ஐ . பி . எஸ் . ஆகி , அரசுப் பணியில் சேருபவர்களின் எண்ணிக்கை அதிகரித்து வருகிறது . சிறிய நகரங்களில் இருந்து வரும் மக்களின் பெரிய கனவுகளும் இப்போது நனவாகும் . இந்த மாற்றம்தான் புதிய இந்தியாவின் அடையாளம் . விளையாட்டுத் துறை அல்லது 10 மற்றும் 12 ம் வகுப்புகளில் அதிக மதிப்பெண் எடுப்பவர்களை நீங்கள் கவனித்தீர்கள் என்றால் , இந்த முதலிடம் பெறுபவர்கள் பெரிய நகரங்களில் உள்ள பள்ளிகளைச் சேர்ந்தவர்களாக இன்றி சிறிய நகரங்கள் மற்றும் கிராமங்களைச் சேர்ந்தவர்களாக உள்ளனர் . இன்றைய தினம் திறன் பெற்ற விளையாட்டு வீரர்களும் சிறிய கிராமங்களைச் சேர்ந்தவர்களாக உள்ளனர் . இதுதான் விரும்பத்தக்க மாற்றம் .


    நண்பர்களே , சில நாட்களுக்கு முன்னர் அசாமின் அரிசி விளையும் நிலத்தைச் சேர்ந்த 18 வயதுடையவர் ஒட்டுமொத்த உலகத்தின் கவனத்தை ஈர்த்தார் . ஹீனா தாஸ் பற்றித்தான் நான் குறிப்பிடுகிறேன் . அவரது ஓட்டத்தில் வேகமும் ஆற்றலும் ஒளிர்ந்ததை நீங்கள் கவனித்து இருக்கலாம் . உண்மையில் இத்தகைய பதக்கங்கள் மற்றும் சாதனைகளை நிகழ்த்தும் இளைஞர்கள் இருக்கத்தான் செய்கிறார்கள் . அவர்கள் புதிய இந்தியாவை பிரதிநிதித்துவப்படுத்துகிறார்கள் . அவர்கள் கடும் தடைகளைக் கடந்து , பெரும் உறுதிப்பாட்டைக் காண்பித்து பெரும் உயரங்களை எட்டுகிறார்கள் . பேட்மிண்டனில் நாம் உயர்வான ஆற்றல் கொண்டவர்களாக திகழ்கிறோம் . துப்பாக்கி சுடுதல் , எடை தூக்குதல் மற்றும் வேறு விளையாட்டுக்களிலும் நாம் முன்னிலை வகிக்கிறோம் . சிறிய நகரங்களைச் சேர்ந்தவர்களே இந்த பதக்கங்களை வென்று வருகின்றனர் . அவர்கள் எளிமையான நடுத்தர அல்லது கீழ் நடுத்தர குடும்பங்களைச் சேர்ந்தவர்கள் . எதுவும் சாத்தியம் என்றே இளம் இந்தியா உணர்கிறது . அனைத்தும் சாதிக்கக்கூடியது . இந்த உணர்வு இந்தியாவின் வளர்ச்சியை ஊக்குவிக்கும் .


    இன்றைய இந்தியாவின் நிலை சர்வதேச அளவில் மேம்பட்டு அதன் புகழ் மீண்டும் வெளிப்படுத்தப்பட்டுள்ளது . இது புதிய தன்னம்பிக்கையை இளைஞர்களிடம் ஏற்படுத்தியுள்ளது . அனைவருக்கும் சம அளவிலான வாய்ப்புகள் உள்ளன . வெளிப்படைத் தன்மை , திறன் அடையாளப்படுத்துதல் மற்றும் மரியாதையின் பயனாக இது கிடைத்துள்ளது . புதிய அணுகுமுறை மற்றும் ஸ்கில் இந்தியா , ஸ்டார்ட் அப் இந்தியா , ஸ்டாண்ட் அப் இந்தியா கேலோ இந்தியா மற்றும் டிஜிட்டல் இந்தியா போன்ற எண்ணற்ற முயற்சிகளால் புதிய இந்தியாவுக்கான அடிக்கல் பலப்படுத்தப்படுகிறது . நாட்டின் தேவைகளைக் கருத்தில் கொண்டு திட்டங்கள் தீட்டப்படுகின்றன . இளைஞர்கள் , தொழில்முனைவோர் , மகளிர் , விவசாயிகள் மற்றும் நடுத்தர வகுப்பினரின் சின்னஞ்சிறு பிரச்சனைகளை போக்கும் வகையில் நாம் செயலாற்றிக் கொண்டிருக்கிறோம் . இதன் மூலம் அவர்களின் வாழ்க்கை எளிதாக்கப்படும் .


    நண்பர்களே , இந்தியாவுக்கு பெரிய சாலை உள்கட்டமைப்பு தேவைப்படுகிறது . இதற்காக பல்லாயிரக்கணக்கான கிலோ மீட்டர் சாலைகளை பாரத்மாலா உருவாக்குகிறது . துறைமுகம் சார்ந்த வளர்ச்சி இந்தியாவுக்குத் தேவைப்படுகிறது . அதற்கான உள்கட்டமைப்புக்களை உருவாக்க சாகர்மாலா உதவுகிறது . பொது சேவை விநியோகத்தில் இந்தியா டிஜிட்டலுக்கு செல்லும் தேவை உள்ளது . ஜே . ஏ . எம் . எனப்படும் வங்கிக் கணக்கு , ஆதார் , மொபைல் நமக்கு அதனை அளிக்கிறது . இந்தியாவுக்கு தூய்மையான பொருளாதாரம் தேவைப்படுகிறது . அதிகரித்து வரும் டிஜிட்டல் கட்டணங்கள் மற்றும் பீம் செயலி போன்ற புதுமைகள் அங்கு ஏற்படுகிறது . இந்தியாவுக்கு ஒருங்கிணைந்த / மற்றும் எளிமையாக்கப்பட்ட வரி கட்டமைப்பு தேவைப்படுகிறது . இதனை ஜிஎஸ் . டி . அளிக்கிறது . விமான பயணத்தின் ஆற்றலை வெளிப்படுத்தும் தேவையை பூர்த்தி செய்யும் உதான் திட்டம் ஏழைகளையும் விமானத்தில் பறக்கச் செய்கிறது . அதிக திறன்பெற்ற மனித ஆற்றல் தேவையை ஸ்கில் இந்தியா நிறைவேற்றுகிறது . ஐ . வே மூலம் கிராமங்கள் இணைக்கப்படும் தேவை இந்தியாவுக்கு உள்ளது என்பதால் ஒரு லட்சத்திற்கும் கூடுதலான கிராம பஞ்சாயத்துக்களை இணைக்கும் வகையில் 2.7 லட்சம் கிலோமீட்டர் ஆப்டிகல் கண்ணாடி இழை கட்டமைப்பு அமைக்கப்பட்டுள்ளது . இந்தியாவுக்கு தேவைப்படும் அதிக தொழில்முனைவோருக்காக முத்ரா மற்றும் ஸ்டாண்ட் அப் இந்தியா திட்டம் உள்ளது . இந்தியாவுக்கு தேவைப்படும் கட்டுப்படியாகும் சுகாதார தேவையை பூர்த்தி செய்வதற்காக ஆயுஷ்மான் பாரத் திட்டம் உள்ளது . இந்தியாவுக்கு ஸ்டார்ட் அப் தலைமுறை தேவப்படுவதால் நீங்கள் ஒரு ஸ்டார்ட் அப் ஆக மிக விரைவாக பதிவு செய்து கொள்ளலாம் . ஸ்டார்ட் அப்களுக்காகவும் பொது கொள்முதலுக்கான சமத்துவம் உள்ளது . ஒவ்வொரு முறையிலும் இந்தியாவின் எதிர்காலத்திற்காக செயலாற்றுவதுடன் புதிய இந்தியா பயணத்தினை சாத்தியமாக்குகிறோம் .


    நண்பர்களே ,


    சிந்தனைகள் மற்றும் புதுமை இந்தியாவில் உள்ள மக்களின் அன்றாட வாழ்வின் ஒரு பகுதியாக எப்போதும் இருந்துள்ளது . இளைஞர்களின் இந்த ஆற்றலை இயன்ற வரை தேச கட்டுமானத்திற்கு பயன்படுத்திக் கொள்வதற்கு ஏற்ற சூழல் உருவாக்கப்பட்டுள்ளது . இளைஞர்களின் இந்த விருப்பங்கள் மற்றும் திறன்களை ஆராச்சி மற்றும் புதுமை நோக்கி அரசு ஊக்குவித்து வருகிறது . பள்ளி அளவிலேயே புதுமைக்கான இந்த சூழலை உருவாக்கவே அடல் புதுமை இயக்கம் தொடங்கப்பட்டுள்ளது . நாட்டின் பள்ளிகள் மற்றும் கல்லூரிகளில் புதுமைக்கான சூழலை உருவாக்க நமது முயற்சிகளுக்கு முக்கியத்துவம் அளிக்கப்படுகிறது . மாணவர்களின் படைப்பாற்றலுக்கு மேடை அமைத்துக் கொடுக்கவும் அவர்களின் அறிவியல் ஊக்கத்தை மேம்படுத்தவும் நாடு முழுவதும் 2400 க்கும் அதிகமான அடல் டிஜிட்டல் ஆய்வகங்களுக்கு ஒப்புதல் அளிக்கப்பட்டுள்ளது . எதிர்கால தொழில்நுட்பங்களுடன் மாணவர்களுக்கு இணக்கம் ஏற்படுத்திக் கொடுக்கப்படுகிறது . புதுமையான சிந்தனைகளை மேம்படுத்துவதற்காக ஸ்மார்ட் இந்தியா ஹாக்கத்தான் போன்ற நிகழ்ச்சிகள் ஏற்பாடு செய்யப்படுகின்றன . நாட்டின் இளைஞர்கள் நாட்டின் பிரச்சனைகளுக்கு இந்த நிகழ்ச்சி மூலம் தீர்வுகளைக் காணும் பணியில் ஈடுபடுவதற்கான நேரடி இணைப்பு ஏற்படுத்தப்படுகிறது . இந்தப் பாதையில் செல்வதன் மூலம் இளைஞர்கள் புதிய நிறுவனங்களின் உலகிற்குள் பிரவேசிப்பார்கள் .


    கருப்பு பணத்தையும் ஊழலையும் ஒடுக்கவும் , ஜி . எஸ் . டி அறிமுகத்தின் போதும் மக்கள் எவ்வாறு உதவ முன்வந்தார்கள் என்பதை நாம் பார்த்தோம் . நாட்டில் ஏற்பட்டு வரும் மாற்றங்களுக்கு இது ஒரு சான்றாகும் . டிஜிட்டல் கட்டணங்களை பற்றி நாம் ஆலோசிக்க்க தொடங்கிய போது நிபுணர்கள் சிலர் இந்தியா போன்ற ஏழை நாடு இந்த வகையில் முன்னேறாது எனக் கூறியதை நான் நினைத்துப் பார்க்கிறேன் . இருந்தபோதிலும் இன்று டிஜிட்டல் கட்டண முறையில் ஏற்பட்டுள்ள முன்னேற்றத்தை நீங்களே பார்க்கலாம் . இந்த டிஜிட்டல் கட்டண முறையை நாட்டின் ஒவ்வொரு கிராமத்திற்கு எடுத்துச் சென்ற இளைஞர்களுக்கு கிடைத்த வெற்றி இது . டிஜிட்டல் கட்டண முறைகளை பயன்படுத்த மக்கள் தொடங்கி விட்டனர் .


    நண்பர்களே , வளர்ச்சி ஒன்று மட்டுமே நமது நோக்கமாக இருக்கும் போது , மக்களின் கவலைகள் மற்றும் விருப்பங்கள் மீது நாம் உணர்வு கொண்டவராக இருக்கிறோம் . மக்களை நாம் ஏற்றுக் கொள்ளும் போது , அது கொள்கைகள் எளிமையாவதில் பிரதிபலிக்கிறது . சிவப்பு நாடாவை நாம் நீக்கி விட்டு கொள்கைகளை எளிமையாக்கும்போது , நாம் அந்நிய நேரடி முதலீட்டை கொண்டு வருகிறோம் . கூடுதல் அந்நிய நேரடி முதலீட்டை நாம் கொண்டு வரும்போது , நாம் இந்தியாவில் அதிக தொழிற்சாலைகளைக் கொண்டு வருகிறோம் . அதிக தொழிற்சாலைகளை நாம் உருவாக்கும்போது , நாம் அதிக வேலைவாய்ப்புக்களை உருவாக்குகிற்றோம் . அதிக வேலைவாய்ப்புக்களை நாம் உருவாக்கும் போது , இளைஞர்கள் தங்களது எதிர்காலத்தை மேம்படுத்திக் கொள்ளும் அதிகாரத்தை நாம் அளிக்கிறோம் . ஒவ்வொரு குடிமகனின் வாழ்வு மேபடும்போது , இந்தியாவின் எதிர்காலம் மற்றும் உலகில் இந்தியாவின் நிலை மேம்படுகிறது !


    நண்பர்களே ,


    இன்றைய தினம் நம்மிடையே சிறந்த வாய்ப்புகளில் ஒன்று உள்ளது . நாட்டிற்காக தனது வாழ்க்கையை தியாகம் செய்யும் வாய்ப்பு கிடைத்துள்ள அதிருஷ்டத்தை பெறாத தலைமுறையை சேர்ந்தவர்கள் நாம் . எனினும் தேசத்தை உருவாக்க பங்களிக்கும் வாய்ப்பும் நாட்டிற்காக உயிர்வாழும் வாய்ப்பும நமக்கு கிடைத்துள்ளது . சுதந்திர போராட்டத்தின் போது நிலவிய சூழலில் இளைஞர்களும் அதில் பங்கேற்றனர் என்ற உணமைக்கு சான்றாக வரலாறு உள்ளது . சுதந்திர போராட்டத்தில் இளைஞர்களின் உறுதியான பங்களிப்பு நிகழ்ந்துள்ளது . புதிய இந்தியாவை உருவாக்க நீங்கள் அனைவரும் அதே பங்களிப்பை அளிக்கப்போகிறீர்கள் . சுதந்திர போராட்ட வீரர்கள் மற்றும் நாட்டிற்காக உயிர்துறந்த மக்கள் கண்ட புதிய இந்தியாவை நீங்கள் உருவாக்கப் போகிறீர்கள் .


    நண்பர்களே , புதிய இந்தியா என்பது உங்கள் பெயரை நீங்களே உருவாக்கும் நிலமாகும் . உங்கள் பெயர் உங்களை உருவாக்காது நிலமாகும் . உங்களின் சிந்தனைகளே முக்கியம் உங்களது ஆதிக்கம் அல்ல , வாய்ப்புகள் ஊக்கமளிப்பதாகவும் தடை ஏற்படுத்தாததாகவும் இருக்கும் . லட்சக்கணக்கான விருப்பங்கள் தானாக பொங்கிப் பாயும் , முன்னேற்றத்திற்கான பயணம் அனைவராலும் சக்தி அளிக்கப்படும் . நடைமுறைகள் முன்னேற்றத்தை ஊக்குவிக்கும் . அனைத்தும் அரசுக்கு சொந்தமானது என்பதாக இன்றி அரசு அனைவருக்கும் சொந்தமானதாக இருக்கும் . 125 கோடி மக்களும் தங்கலது சொந்த எதிர்காலத்தை எழுதுவார்கள் . இதுதான் நமது புதிய இந்தியா .


    நண்பர்களே ,


    இந்தியாவின் தற்காலமும் எதிர்காலமும் நீங்களே . இந்தியாவுக்கு உங்களின் பங்களிப்பு தேவைப்படுகிறது . வெறுமனே கேட்டுக் கொள்வர்கள் எங்களுக்கு தேவையில்லை . எங்களுக்கு யோசனை கூறி எங்களுடன் இணைந்து பணியாற்றுபவர்கள் எங்களுக்கு வேண்டும் .


    நீங்கள் வெற்றி பெற்றால் இந்த நாடு வெற்றி பெறும் . உங்களது தீர்மானங்கள் நனவானால் நாட்டின் தீர்மானங்கள் நனவாகும் . இந்த பெரும் முயற்சிக்காக வளர்ச்சிக்கான இளைஞர்கள் ஒட்டுமொத்த குழுவுக்கும் எனது வாழ்த்துக்களை நான் மீண்டும் தெரிவித்துக் கொள்கிறேன் . இன்று கௌரவிக்கப்பட்டவர்களுக்கு எனது பாராட்டுக்களை முக்கியமாக தெரிவித்துக் கொள்கிறேன் . அவர்களது பணி மற்றும் முயற்சிகள் குறித்து பேசப்பட்டு ஆலோசிக்கப்படும் . அவர்களது பணி அனைவருக்கும் ஊக்கம் அளிப்பதாகி , வார்த்தைகளை விட செயல்கள் ஒலிமிக்கதாக இருக்கும் என நான் நம்புகிறேன் . நாட்டின் மிகவும் பின் தங்கிய மூலைகளில் உள்ள கிராமங்கள் மற்றும் குடிசைப்பகுதிகளில் பணிபுரிந்து உங்கள் கனவுகள் நனவாக உங்கள் வாழ்க்கையை அர்ப்பணித்தவர்கள் நீங்கள் . நீங்கள் நினைத்ததை அடைந்து விட்டீர்கள் . அதன் காரணமாக நீங்கள் இன்றைய தினம் அதிக அளவிலான திருப்தியை அனுபவிக்கிறீர்கள் . நமக்கு திருப்தியை அளிக்கும் பணி மற்றவர்களுக்கு ஊக்கத்தை அளிக்கும் அற்புத ஆற்றல் கொண்டதாகும் . இதனை சாதித்த இளைஞர்கள் அனைவருக்கும் எனது இதயத்தின் ஆழத்தில் இருந்து பாராட்டுக்களைத் தெரிவித்துக் கொள்கிறேன் .


    நன்றிகள் பல !


    ***


    
    

    
    (Release ID: 1543123) Visitor Counter : 289
    
    
      Read this release in: English , Marathi , Gujarati