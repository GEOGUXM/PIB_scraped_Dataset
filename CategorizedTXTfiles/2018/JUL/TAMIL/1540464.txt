      பெண்கள் மற்றும் குழந்தை நலன் அமைச்சகம்

      கிராமப் பெண்களுக்கு அதிகாரமளிக்கும் மகளிர் சக்தி மையத் திட்டம்
      Posted On: 26 JUL 2018 6:11PM by PIB Chennai


    கிராமப் பெண்களுக்கு அதிகாரமளிக்க வகை செய்யும் மகளிர் சக்தி மையம் ( Mahila Shakti Kendra ) என்ற திட்டத்தை மத்திய அரசு தொடங்கியுள்ளது. இத்திட்டம் 2017-18ம் ஆண்டு முதல் 20189-20ம் ஆண்டு வரையில் செயல்பாட்டில் இருக்கும். சமுதாயப் பங்களிப்புடன் செயல்படுத்தப்படும் இத்திட்டத்திற்கு மத்திய அரசின் 60 சதவீத நிதியும் மாநில அரசுகளின் 40 சதவீத நிதியும் ஒதுக்கப்படும். வடகிழக்கு மாநிலங்களைப் பொறுத்தவரையில் மத்திய அரசு 90 சதவீத நிதியும் மாநிலங்கள் 10 சதவீத நிதியையும் ஒதுக்கும்.


    இத்திட்டத்தின் கீழ் பெண்கள் குறித்த பல்வேறு விவகாரங்களில் அந்தந்த அரசுகளுக்கு தேசிய அளவிலும் மாநில அளவிலும் தொழில்நுட்ப ஆதரவு அளிக்கப்படும். சமுதாயப் பங்களிப்பைப் பொறுத்தவரையில் வட்டார அளவிலான முன்முயற்சியின் பங்காக நாடு முழுவதும் 115 ஆர்வமுள்ள மாவட்டங்களின் கல்லூரி மாணவத் தொண்டர்களின் பங்களிப்புடன் செயல்படுத்த உத்தேசிக்கப்பட்டுள்ளது.


    மாணவ தன்னார்வத் தொண்டர்கள் பல்வேறு அரசுத் திட்டங்கள், சமூகப் பிரச்சினைகள் குறித்த விழிப்புணர்வு ஆகியவற்றில் முக்கியப் பங்கினை ஆற்ற வேண்டியுள்ளது. 640 மாவட்டங்களில் அமைப்பது குறித்தும் மாவட்ட அளவிலான மகளிர் மையம் ( District Level Centre for Women ) படிப்படியாக செயல்படுத்தப்படும். மகளிரை மையப்படுத்தும் திட்டத்தில் இந்த மையங்கள் கிராமப்புற, வட்டார, மாநில அளவில் இணைப்பு ஏற்படுத்த துணை புரியும். அத்துடன் “பெண்குழந்தைகளைக் காப்போம், பெண்குழந்தைகளுக்குக் கல்வியளிப்போம்” ( Beti Bachao Beti Padhao ) திட்டத்துக்கு அடித்தளம் அமைக்கும்.


    இத்தகவல்களை மகளிர் மற்றும் குழந்தைகள் மேம்பாட்டுத் துறை இணையமைச்சர் டாக்டர் வீரேந்திர குமார் மாநிலங்களவையில் இன்று (2018, ஜூலை 26) கேள்வி நேரத்தில் அளித்த பதிலில் தெரிவித்துள்ளார்.


    ******

    
    
    (Release ID: 1540464) Visitor Counter : 190
    
    
      Read this release in: English