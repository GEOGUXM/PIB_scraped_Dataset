      நிதி அமைச்சகம்

      ஏ.டி.எம் மையங்களில் பணத் தட்டுப்பாடு ஏற்படாதவாறு அரசு உரிய நடவடிக்கை
      Posted On: 24 JUL 2018 4:03PM by PIB Chennai


    நாட்டின் பல்வேறு பகுதிகளில் உள்ள ஏ.டி.எம் மையங்களில் பணம் இல்லை என தகவல் பலகை தொங்கவிடப்பட்டுள்ளதாக பத்திரிகைகளில் வெளியான செய்தி குறித்து, அரசு விளக்கம் அளித்துள்ளது.


    பருவகாலம் மற்றும் கட்டமைப்பு ரீதியிலான பிரச்சினைகளால், அண்மைக் காலங்களில் ரொக்கப் பணத்தின் தேவை அதிகரித்ததன் காரணமாக, ஏ.டி.எம் மையங்களின் பயன்பாடு அதிகரித்துள்ளதாக ரிசர்வ் வங்கி தெரிவித்துள்ளது.


    ஏ.டி.எம் மையங்களில் போதுமான பணம் இருக்கிறதா? என்பதையும், இந்த மையங்கள் பழுதுகள் இன்றி செயல்படுகின்றனவா? என்பதையும் அரசு அவ்வப்போது கண்காணித்து, எத்தகைய நிலையிலும் ஏ.டி.எம் மையங்களில் தட்டுப்பாடு ஏற்படாத அளவுக்கு போதுமான பணம் இருப்பதை உறுதி செய்வதன் மூலம், மக்களுக்கு பாதிப்பு ஏற்படாத வகையில், மத்திய அரசு நடவடிக்கை மேற்கொண்டுள்ளது.


    2018 ஜூலை 18 நிலவரப்படி, ரிசர்வ் வங்கியின் பாதுகாப்புப் பெட்டகம் மற்றும் நாடு முழுவதும் உள்ள அனைத்து வங்கிகளின் ரொக்க கையிருப்பு மையங்களில் ரூ. 2.93 லட்சம் கோடி அளவிற்கு ரூபாய் நோட்டுக்கள் கையிருப்பில் உள்ளதாகவும், ரிசர்வ் வங்கி தெரிவித்துள்ளது. அத்துடன் புதிய / மீண்டும் புழக்கத்தில் விடத்தக்க ரூபாய் நோட்டுக்கள் வங்கிகள் மற்றும் ரிசர்வ் வங்கியில் போதுமான அளவிற்கு இருக்கிறதா என்பதும் அவ்வப்போது கண்காணிக்கப்பட்டு, தேவையான அளவிற்கு ரூபாய் நோட்டுக்கள் விநியோகிக்கப்படுவது உறுதி செய்யப்பட்டுள்ளது.


    மாநிலங்களவையில் கேள்வி ஒன்றுக்கு எழுத்து மூலம் பதில் அளித்த மத்திய நிதித்துறை இணையமைச்சர் திரு. ஷிவ் பிரதாப் சுக்லா இத்தகவலை தெரிவித்துள்ளார்.


    -----------

    
    
    (Release ID: 1540002) Visitor Counter : 26
    
    
      Read this release in: English , Marathi