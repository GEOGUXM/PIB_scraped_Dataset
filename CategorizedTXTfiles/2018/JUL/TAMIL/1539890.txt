      பழங்குடியினர் நலத்துறை அமைச்சகம்

      ஏகலைவா மாதிரி உறைவிடப் பள்ளி மாணவர்கள் அபாரத் தேர்ச்சி: திரு. ஜுவல் ஓரம்
      Posted On: 23 JUL 2018 6:02PM by PIB Chennai


    2018-19 பட்ஜெட் அறிவிப்பின்படி, 2022-ஆம் ஆண்டுவாக்கில், நாட்டில் 50 சதவீதத்திற்கும் மேற்பட்ட ஷெட்யூல்டு பழங்குடியின மக்கள் தொகை கொண்ட மற்றும் குறைந்தது 20 ஆயிரம் பழங்குடி இனத்தவர் வசிக்கும் ஒவ்வொரு வட்டத்திலும், ஏகலைவா மாதிரி உறைவிடப் பள்ளிகள் ஏற்படுத்தப்படும். மக்களவையில் இன்று (23.07.2018) நட்சத்திரக் குறியிட்ட கேள்வி ஒன்றுக்கு பதிலளித்த மத்திய பழங்குடியினர் விவகாரங்கள் துறை அமைச்சர் திரு. ஜுவல் ஓரம், நாட்டில் உள்ள 564 உபமாவட்டங்களில், அதாவது, ப்ளாக் / தாலுகா / வட்டாட்சி பகுதிகளில் மொத்த மக்கள்தொகையில், 50 சதவீதத்திற்கு மேற்பட்டோர் ஷெட்யூல்டு பழங்குடியின மக்களாகவும், குறைந்தது 20 ஆயிரம் பழங்குடி இனத்தவர் வசிப்பதாகவும் தெரிவித்தார். எனவே, இந்த 564 துணை மாவட்டங்களிலும், அடுத்த 3 ஆண்டுகளுக்குள் ஏகலைவா மாதிரி உறைவிடப் பள்ளிகள் ஏற்படுத்தப்படும் என்றும் அவர் தெரிவித்தார்.


    துணைக் கேள்வி ஒன்றுக்கு பதிலளித்த அமைச்சர், பல்வேறு மாநிலங்களில் உள்ள இத்தகைய பள்ளிகள் 100% தேர்ச்சியுடன் சிறப்பாக செயல்பட்டு வருவதாகவும், இவர்களில் 60-70% மாணவர்கள் முதல்வகுப்பு மதிப்பெண்களுடன் தேர்ச்சி பெற்றுள்ளதாகவும் தெரிவித்தார். இந்தப் பள்ளிகளில் பயிலும் மாணவர்கள், தேசிய அளவிலான தகுதித் தேர்வான நெட் தேர்வில் வெற்றி பெற்று, ஐஐடி, ஐஐஎம் போன்ற உயர்கல்வி நிறுவனங்களில் சேர்ந்து வருவதாகவும் அமைச்சர் குறிப்பிட்டார்.


    தற்போதுவரை மொத்தம் 284 ஏகலைவா மாதிரி உறைவிடப் பள்ளிளுக்கு ஒப்புதல் அளிக்கப்பட்டு, இவற்றில் 214 பள்ளிகள் செயல்பட்டு வருகின்றன. தமிழ்நாட்டில் செயல்பாட்டில் உள்ள ஏகலைவா மாதிரி உறைவிடப் பள்ளி மற்றும் அதில் பயிலும் மாணவர்கள் பற்றிய விவரம் வருமாறு:

                                                                                                            
வ.எண்.  மாநிலம்    தற்போது செயல்படும் ஏகலைவா மாதிரி உறைவிடப் பள்ளிகளின் எண்ணிக்கை  மாணவர் சேர்க்கை எண்ணிக்கை
                                                                                                            
                                                                                                            
                                                                                                            
18      தமிழ்நாடு  7                                                               1553                     
                                                                                                            
                                                                                                            

    கடந்த நான்கு ஆண்டுகளில் ஏகவலைவா மாதிரி உறைவிடப் பள்ளிகளுக்கு வழங்கப்பட்ட தொடர் செலவின விவரம் வருமாறு:

                                                     
வ.எண்.  மாநிலம்    2014-15  2015-16  2016-17  2017-18
                                                     
                                                     
                                                     
17      தமிழ்நாடு  264.00   352.80   378.00   504.00 
                                                     
                                                     

    கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    ------

    
    
    (Release ID: 1539890) Visitor Counter : 288
    
    
      Read this release in: English