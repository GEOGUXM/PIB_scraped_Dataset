      குறு சிறு மற்றும் நடுத்தர தொழில் துறை அமைச்சகம்

      பதிவு செய்யப்பட்ட சிறு, குறு, நடுத்தர தொழில்களின் எண்ணிக்கை 48 லட்சத்தைத் தாண்டியது
      Posted On: 18 JUL 2018 6:32PM by PIB Chennai


    2015 ஆம் ஆண்டு செப்டம்பர் மாதம் முதல் இந்த ஆண்டு ஜூலை 12 ஆம் தேதிவரை உத்யோக் ஆதார் புரிந்துணர்வு இணையதளத்தில் பதிவு செய்யப்பட்ட சிறு, குறு மற்றும் நடுத்தர தொழில்களின் எண்ணிக்கை சுமார் 48.40 லட்சமாகும்.


    இதில் 43,18,841 குறு நிறுவனங்கள் , 5,00,942 சிறு நிறுவனங்கள், 19,766 நடுத்தர நிறுவனங்கள் என்று மாநிலங்களவையில் எழுத்து மூலம் அளித்த பதிலில் மத்திய குறு, சிறு, நடுத்தர நிறுவனங்கள் (தனிப்பொறுப்பு) துறை இணையமைச்சர் திரு. கிரிராஜ் சிங் தெரிவித்தார். பீகார் மாநிலத்திலிருந்துதான் மிக அதிகமாக 7,70,871 நிறுவனங்கள் பதிவு செய்திருப்பதாகவும், அதற்கு அடுத்தபடியாக உ.பி., தில்லி, மகாராஷ்டிரா, குஜராத் ஆகிய மாநிலங்களைச் சேர்ந்த நிறுவனங்கள் பதிவு செய்துள்ளதாகவும் அவர் கூறினார்.


    பதிவு செய்துள்ள நிறுவனங்கள் கடன் உத்தரவாதத் திட்டம், கடன் சார்ந்த முதலீட்டு மானியத் திட்டம், குறு, சிறு நிறுவன தொகுப்பு மேம்பாட்டுத் திட்டம் உள்ளிட்ட பல்வேறு திட்டங்கள் மூலமாக பதிவு செய்துள்ள நிறுவனங்கள் பயனடைய முடியும் என்று அமைச்சர் கூறினார்.


    பிரதமரின் வேலைவாய்ப்பு உருவாக்கத் திட்டம், குறு தொழில்முனைவோர் புதிய தொழில்களைத் தொடங்கவும், அதன் மூலம் கிராமப்புற மற்றும் நகர்ப்புறங்களில் வேலைவாய்ப்புகளை உருவாக்கவும் வகை செய்யும் கடன் சார்ந்த மானியத் திட்டம் என்று அமைச்சர் தெரிவித்தார்.


    சிறு, குறு, நடுத்தர தொழில் பிரிவின் முக்கியத்துவத்தை உணர்ந்து, திவால் சட்டத்தின்கீழ், அண்மையில் பிறப்பிக்கப்பட்ட அவசர சட்டம் இந்த தொழில் பிரிவுக்கு சிறப்பு சலுகை வழங்க அரசுக்கு அதிகாரம் அளித்துள்ளதாக அமைச்சர் குறிப்பிட்டார்.

    
    
    (Release ID: 1539247) Visitor Counter : 66
    
    
      Read this release in: English