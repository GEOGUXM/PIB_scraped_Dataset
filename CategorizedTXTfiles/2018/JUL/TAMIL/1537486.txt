      ரசாயனம் மற்றும் உரங்கள் அமைச்சகம்

      நாட்டின் வளர்ச்சி மற்றும் பொதுமக்களின் நலனுக்கு சமூக ஊடகம் முக்கிய கருவியாக உள்ளது: அனந்த்குமார்
      Posted On: 03 JUL 2018 3:40PM by PIB Chennai


    செய்தி, தகவல் தொடர்பு மற்றும் அறிவு சார்ந்துள்ள 21 ஆம் நூற்றாண்டில் மக்களுக்கு அதிக அதிகாரம் அளிப்பதற்கு, இது ஒரே வழியாகும். தங்களது நலனிற்காக அரசு நிறைவேற்றி வரும் திட்டங்கள் மற்றும் முன்னுரிமைகள் குறித்து மக்களிடையே விழிப்புணர்வை ஏற்படுத்துவது அவசியம். தமது அமைச்சகத்தின் கீழ் செயல்படுத்தப்படும் திட்டங்கள் மற்றும் முன்னுரிமைகளுக்கும் மக்களுக்கும் இடையே உள்ள சமூக ஊடக தொடர்பு குறித்த மறு ஆய்வு கூட்டத்தில் பேசிய மத்திய ரசாயன உர மற்றும் நாடாளுமன்ற விவகாரத்துறை அமைச்சர் திரு அனந்த்குமார், நாட்டின் வளர்ச்சி மற்றும் பொதுமக்களின் நலனுக்கு சமூக ஊடகம் ஒரு முக்கிய கருவியாக உள்ளது என்றார். போக்குவரத்து, நெடுஞ்சாலைகள், கப்பல், ரசாயன மற்றும் உரத்துறை இணையமைச்சர் திரு மன்சுக் மாண்டவியா இக்கூட்டத்தில் பங்கேற்றார்.


    பிரதமர் திரு நரேந்திர மோடியின் தொலைநோக்கு பார்வையான “கற்றல், உரையாடுதல் மற்றும் உயர்தல்” குறித்து தமது அமைச்சகத்தை சேர்ந்த அனைத்து துறைகள், நிறுவனங்கள், பொதுத் துறை நிறுவனங்கள் ஆகியவற்றின் சமூக ஊடக பொறுப்பு வகிப்பவர்களோடு தமது கருத்துகளை பகிர்ந்து கொண்டார் திரு அனந்த்குமார். சமூக நலத்தை கருத்தில் கொண்டு அரசு எடுத்து வரும் நடவடிக்கைகள் மற்றும் அவற்றின் வெற்றிகரமான செயல்பாடு பற்றி பொதுமக்களுக்கு தகவல் தருவதே இந்த முயற்சியின் நோக்கமாகும். எந்தத் திட்டத்தைப் பற்றியும் பொதுமக்களின் கருத்துகளைப் பெறுவது மற்றும் அதன் செயல்பாட்டை மேம்படுத்துவதற்கு சமூக ஊடகம் பொருத்தமான கருவியாக இருப்பதால் அதன் முழு திறனை பயன்படுத்த வேண்டியதன் அவசியத்தை திரு அனந்த்குமார் எடுத்துரைத்தார்.


    *****

    
    
    (Release ID: 1537486) Visitor Counter : 29
    
    
      Read this release in: English , Hindi