      சமூக நிதி மற்றும் அதிகாரமளித்தல் அமைச்சகம்

      குழந்தைகள் போதைப் பொருட்களுக்கு அடிமையாதலை தடுத்தல்
      Posted On: 26 JUL 2018 3:20PM by PIB Chennai


    நாட்டில் குழந்தைகள் போதைப் பொருட்களை தவறாக பயன்படுத்துவது உள்ளிட்ட போதைப் பொருள் தடுப்பு பிரச்சனைக்கு தீர்வு காண ஒருங்கிணைந்த நடவடிக்கை மேற்கொள்ளுமாறு மாநிலங்களையும், யூனியன் பிரதேசங்களையும் மத்திய சமூக நீதி மற்றும் அதிகாரமளித்தல் அமைச்சகம் கேட்டுக் கொண்டுள்ளது. இதற்கென கீழ்கண்ட நடவடிக்கைகளை எடுக்குமாறு அமைச்சகம் ஆலோசனை கூறியுள்ளது.

     1. பள்ளி கல்லூரிகளில் ஆண்டு முழுவதும் விழிப்புணர்வு மற்றும் தவிர்ப்பு கல்வித் திட்டங்களை நடத்துதல்.
     2. போதை மருந்துக்கு அடிமையான குழந்தைகளுக்கு தனியாக சிறப்பு போதைப் பொருள் அடிமைத்தன்மையை நீக்கும் சிகிச்சை மையங்களை குறிப்பாக அரசு மருத்துவமனைகளில் ஏற்படுத்துதல்.
     3. இளஞ்சிறார் நீதி அமைப்பின் கீழ் வரும் இளஞ்சிறார் இல்லங்கள், குழந்தைகள் இல்லங்கள் ஆகியவற்றில் சிகிச்சை வசதி வழங்குதல்.
     4. தெரு குழந்தைகள் உள்ளிட்ட குழந்தைகளுக்கு உரிய வசதிகளை ஏற்படுத்தித் தருதல்.
     5. நேரு இளைஞர் மன்றம் என்எஸ்எஸ், போன்ற அமைப்புகள் வழியாகவும், ஊடகங்கள் வழியாகவும் விழிப்புணர்வை உருவாக்குதல்.

    மத்திய சமூக நீதி அதிகாரமளித்தல் அமைச்சகத்தின் தேசிய சமூக பாதுகாப்பு நிறுவனம் பள்ளி, கல்லூரிகளில் முறையான விழிப்புணர்வு மற்றும் தவிர்ப்பு கல்வித் திட்டங்களை நடத்துகிறது.


    மத்திய சமூக நீதி அதிகாரமளித்தல் அமைச்சகம் நடத்தும் மது மற்றும் போதைப் பொருள் ஒழிப்பு உதவித் திட்டத்தின் கீழ் போதைப் பொருள் அடிமையானவர்களுக்கு ஒருங்கிணைந்த மறுவாழ்வு மையங்கள் அமைப்பதற்கு நிதியுதவி வழங்கப்படுகிறது.


    15.01.2016 முதல் இளஞ்சிறார் நீதி பராமரிப்பு மற்றும் பாதுகாப்பு குழந்தைகள் சட்டம் 2015 அமலுக்கு வந்திருப்பதாகவும் இந்தச் சட்டத்தை குழந்தைகளுக்கு போதை பொருட்களை வழங்குவோருக்கு எதிரான கடும் தண்டனை வழங்கும் தனிப்பிரிவு திறக்கப்பட்டிருப்பதாகவும், மகளிர், குழந்தைகள் மேம்பாட்டு அமைச்சகம் தெரிவித்துள்ளது.


    போதைப் பொருளுக்கு அடிமையான பல்வேறு பிரிவுகளைச் சேர்ந்த குழந்தைகளின் எண்ணிக்கை விவரம் பராமரிக்கப்படவில்லை.


    மத்திய சமூக நீதி அதிகாரமளித்தல் துறை இணையமைச்சர் திரு. விஜய் சாம்ப்லா மாநிலங்களவையில் இன்று (26.07.2018) கேள்வி ஒன்றுக்கு எழுத்து மூலம் அளித்த பதிலில் இதனைத் தெரிவித்தார்.


    

    
    (Release ID: 1540280) Visitor Counter : 161
    
    
      Read this release in: English , Bengali
    
    
    

5.