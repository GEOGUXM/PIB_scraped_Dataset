      ரெயில்வே அமைச்சகம்

      ரெயில்வே துறையில் தொழில்நுட்ப மேம்பாட்டிற்கும் நவீனமயமாக்குதலுக்கும் அந்நிய முதலீடு
      Posted On: 20 JUL 2018 4:40PM by PIB Chennai


    28.08.2017 முதல் நடைமுறைப்படுத்தப்பட்டுவரும் அந்நிய நேரடி முதலீட்டுக் கொள்கையில், அந்நிய நேரடி முதலீடானது ரெயில்வே உள்கட்டமைப்புத் துறையின் கீழ்க்காணும் தானியங்கு வழி செயல்பாடுகளை அனுமதித்துள்ளது:


    (i) பொது மற்றும் தனியார் கூட்டாண்மையின் மூலம் புறநகர் இடைவழித் திட்டங்கள்


    (ii) அதிவேக ரெயில் திட்டம்


    (iii) ஈடுபாட்டுடன் கூடிய சரக்கு வழிகள்


    (iv) ரெயில் பெட்டிகள் மற்றும் என்ஜின்கள் தயாரித்தல் மற்றும் பராமரிப்பு வசதிகள்


    (v) ரெயில்வே மின்னிணைப்பு அளித்தல்


    (vi) சமிக்ஞை (சிக்னல்) அமைப்புகள்


    (vii) பயணிகள் முனையங்கள்


    (viii) ரெயில்வே பாதைக்கு உரிய தொழிற்சாலைப் பகுதியில் உள்கட்டமைப்பு / மின்னூட்டப்பட்ட ரெயில்வே பாதைகள் உள்ளிட்ட பக்கவாட்டுப் பாதைகள் மற்றும் முதன்மை ரெயில்வே பாதைக்கான இணைப்பு; மற்றும்


    (ix) பறக்கும் ரெயில் எனும் விரைவுப் போக்குவரத்து முறை ( எம்.ஆர்.டி.எஸ்.)


    ரெயில்வேயின் எந்தச் செயல்பாட்டையும் தனியாருக்கு விடும் உத்தேசம் இல்லை. எனினும், பொது மற்றும் தனியார் கூட்டாண்மையும், தூய்மைப்படுத்துதல், கட்டணம் செலுத்திப் பயன்படுத்தும் கழிவறைகள், ஓய்வறைகள், வாகன நிறுத்தம் போன்ற குறிப்பிட்ட சில வசதிகளும் செயல்பாடுகளை முன்னேற்றுவதற்காக அவசியத்தின் அடிப்படையில் செய்யப்படுகிறது.


    மாநிலங்களவையில் இன்று (20.07.2018) கேள்வி ஒன்றுக்கு எழுத்துப்பூர்வமாக அளித்த பதிலில் ரெயில்வே துறை இணையமைச்சர் திரு. ராஜன் கோஹைன் இந்தத் தகவலைத் தெரிவித்தார்.

    
    
    (Release ID: 1539527) Visitor Counter : 23
    
    
      Read this release in: English , Bengali