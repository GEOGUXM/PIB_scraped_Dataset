      PIB Headquarters

      விண்வெளி பயணக் குழு தப்பிக்கும் முறைக்கான தொழில்நுட்ப செயல்முறை விளக்கம் வெற்றிகரமாக சோதனை செய்யப்பட்டது
      Posted On: 05 JUL 2018 5:21PM by PIB Chennai


    மனிதர்கள் விண்வெளி பயணம் மேற்கொள்ளும் போது அவர்களது பாதுகாப்புக்காக மிகவும் உபயோகமாக இருக்கக்கூடிய தொழில்நுட்பம், விண்வெளி பயணிகள் தப்பிக்கும் முறை நேற்று (ஜூலை 5, 2018) இந்திய விண்வெளி ஆய்வுக் கழகம்-இஸ்ரோவினால் வெற்றிகரமாக பரிசோதித்துப் பார்க்கப்பட்டது. இந்த செயல்முறையின் பலகட்ட பரிசோதனைகளில் இது முதலாவதாகும். விண்வெளியில் ராக்கெட்டுக்களை செலுத்தும் போது ஏற்படக்கூடிய அசம்பாவிதங்களின் போது, அதில் பயணிக்கும் விண்வெளி வீரர்கள் அமரும் கலம் தனியாக பிரிந்து சென்று பாதுகாப்பான தூரத்தில் தரையிறங்கும் வகையில் இந்த செயல்முறை திட்டம் வடிவமைக்கப்பட்டுள்ளது. இந்த முதற்கட்ட சோதனையில் விண்வெளி வீரர்கள் பயணிக்கும் கலம் பாதுகாப்பாக பிரிந்து தரையிறங்குவது பரிசோதித்துப் பார்க்கப்பட்டது.


    ஐந்து மணிநேர சிக்கல் அற்ற கவுண்டவுனுக்கு பிறகு விண்வெளி வீரர்கள் தப்பிக்கும் அமைப்பு அவர்கள் அமரும் மெய்நிகர் கலம் 12.6 டன் எடையுடன் காலை 7 மணியளவில் ஸ்ரீஹரிகோட்டாவில் உள்ள சதீஷ்தவன் விண்வெளி மையத்திலிருந்து ஏவப்பட்டது. இந்த பரிசோதனை சுமார் 259 வினாடிகளுக்கு நடத்தப்பட்டது. விண்வெளி வீரர்கள் தப்பிக்கும் அமைப்பு அவர்கள் அமர பயன்படுத்தும் கலத்துடன் விண்ணை நோக்கி பாய்ந்து பின்னர் வங்காள விரிகுடா கடல் பகுதியில் சரிவாக கீழ் இறங்கி பின்னர் அதனுடன் இணைக்கப்பட்டிருந்த பாராசூட்டுகள் உதவியுடன் ஸ்ரீஹரிகோட்டாவில் இருந்து 2.9 கி.மீ. தொலைவில் பத்திரமாக பூமிக்கு வந்தது.


    விண்வெளி வீரர்கள் அமரும் கலம் இதற்கென சிறப்பாக வடிவமைக்கப்பட்டிருந்த விரைந்து செயலாற்றும் ஏழு மோட்டார்கள் உதவியுடன் தரையிலிருந்து சுமார் 2.7 கி.மீ. உயரத்திற்கு சென்று பின்னர் நிர்ணயிக்கப்பட்ட அளவை மிகாமல் பாதுகாப்பான தொலைவுக்கு விரைந்து சென்று கடலில் இறங்கியது. இந்த பரிசோதனையின் போது 300-க்கும் மேற்பட்ட நுண்உணர் கருவிகள் இந்த பரிசோதனையின் பல்வேறு அம்சங்களையும், நடைமுறைகளையும் பதிவு செய்தன. இந்த மீட்பு நடவடிக்கையின் ஒரு பகுதியாக மெய் நிகர் பயணக்குழுவினரின் கலத்தை மீட்க 3 படகுகள் பயன்படுத்தப்பட்டன.


    *******

    
    
    (Release ID: 1537873) Visitor Counter : 67