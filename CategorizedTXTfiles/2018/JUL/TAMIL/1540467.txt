      நீர்வளத் துறை அமைச்சகம்

      நாட்டின் 91 பெரிய நீர்த்தேக்கங்களில் தண்ணீர் இருப்பு நிலைமை 9 சதவீதம் அதிகரித்துள்ளது.
      Posted On: 26 JUL 2018 6:11PM by PIB Chennai


    2018 ஜூலை 26-ந் தேதி முடிவடைந்த வாரத்தில் நாட்டின் 91 பெரிய நீர்த்தேக்கங்களில் உள்ள நீரின் அளவு 63.333 பி.சி.எம். ஆகும். இது இந்த நீர்த்தேக்கங்களின் மொத்த சேமிப்புத் திறனில் 41 சதவீதமாகும். 2018 ஜூலை 19-ந் தேதி முடிவடைந்த வாரத்தில் இந்த சதவீத அளவு 32 சதவீதமாக இருந்தது. சென்ற ஆண்டு இதே வாரத்தின் முடிவில் இருந்த மொத்த நீரின் அளவுடன் ஒப்பிடுகையில் 2018 ஜூலை 26-ந் தேதி முடிவடைந்த வாரத்தில் நீரின் இருப்பு நிலை 113 சதவீதமாகும். கடந்த 10 ஆண்டுகளின் இதே காலத்தின் தொடர்புடைய நீர் இருப்பு சராசரி நிலையை ஒப்பிடுகையில் இது 116 சதவீதமாகும்.


    இந்த 91 நீர்த்தேக்கங்களின் மொத்த தண்ணீர் சேமிக்கும் அளவு 161.993 பி.சி.எம். ஆகும். இந்த அளவு நாடெங்கும் உருவாக்கப்பட்டுள்ள நீர் சேமிப்பு மொத்த அளவான 257.812 பி.சி.எம். உடன் ஒப்பிடுகையில் 63 சதவீதமாகும். இந்த 91 நீர்த்தேக்கங்களில் 37-ல் மொத்தம் 60 மெகாவாட் உற்பத்தி திறன் கொண்ட நீர் மின்சக்தி உற்பத்தி நிலையங்கள் செயல்பட்டு வருகின்றன.


    தென் மண்டலத்தில் நீர் இருப்பு நிலவரம்:


    தென் மண்டலத்தில் தமிழ்நாடு, ஆந்திரப் பிரதேசம், தெலங்கானா, ஆந்திரப் பிரதேசம் மற்றும் தெலங்கானா (இரு மாநிலங்களுக்கும் பொதுவான இரண்டு திட்டங்கள்), கர்நாடகா, கேரளா ஆகிய மாநிலங்கள் அடங்கியுள்ளன. இந்த மண்டலத்தில் மத்திய நீர் ஆணையத்தின் கண்காணிப்பின் கீழ் வரும் 31 நீர்த்தேக்கங்களின் மொத்த தண்ணீர் கொள்ளளவு 51.59 பி.சி.எம். ஆகும். தற்போது இந்த நீர்த்தேக்கங்களில் 29.79 பி.சி.எம். தண்ணீர் இருப்பில் உள்ளது. இது இவற்றின் மொத்த கொள்ளளவில் 58 சதவீதமாகும். சென்ற ஆண்டு இதே காலத்தில் இந்த நீர்த்தேக்கங்களில் இருந்த மொத்த தண்ணீருடன் ஒப்பிடுகையில் இது 25 சதவீதமாகும். கடந்த 10 ஆண்டு கால சராசரி நீர் இருப்பு நிலவரத்துடன் ஒப்பிடுகையில் இன்றைய நீர் இருப்பு 35 சதவீதமாகும். எனவே நடப்பு ஆண்டில் தண்ணீர் இருப்பு கடந்த 10 ஆண்டுகள் சராசரியை விட அதிகமானது ஆகும். மேலும் சென்ற ஆண்டு இதேகாலத்தில் இந்த நீர்த்தேக்கங்களில் இருந்த நீரின் அளவுடன் ஒப்பிடுகையில் தற்போதைய நீர் இருப்பு கூடுதலாகவே உள்ளது.


    இதே காலத்தில் சென்ற ஆண்டு நீர் இருப்பு நிலைமையுடன் ஒப்பிடுகையில் தற்போது ஒடிசா, திரிபுரா, மகாராஷ்டிரா, சத்தீஸ்கர், ஆந்திரப் பிரதேசம் மற்றும் தெலங்கானா (இரண்டு மாநிலங்களுக்கும் பொதுவான இரண்டு திட்டங்கள்) ஆந்திரப் பிரதேசம், தெலங்கான, கர்நாடகா, கேரளா, தமிழ்நாடு ஆகியவற்றில் தண்ணீர் இருப்பு நிலை சிறப்பாகவே உள்ளது. ஆனால் இமாச்சல் பிரதேசம், பஞ்சாப், ராஜஸ்தான், ஜார்க்கண்ட், மேற்கு வங்கம், குஜராத், உத்தராகண்ட், உத்தரப் பிரதேசம், மத்திய பிரதேசம் ஆகியவற்றில் தற்போதைய இருப்பு நிலை சென்ற ஆண்டு இதே காலத்தில் இருந்ததை விட குறைவாகும்.

    
    
    (Release ID: 1540467) Visitor Counter : 49
    
    
      Read this release in: English