      ரெயில்வே அமைச்சகம்

      ரெயில்வேயில் விபத்துக்களைத் தடுக்க பாதுகாப்புத் தரங்கள் மேம்படுத்தப்பட்டுள்ளன
      Posted On: 30 JUL 2018 3:28PM by PIB Chennai


    இந்திய ரெயில்வேயில் பாதுகாப்பு உயர் முன்னுரிமை பெற்றுள்ளது. விபத்துக்களை தடுப்பதற்கும், பயணிகளின் பாதுகாப்பை விரிவுபடுத்துவதற்கும் தொடர்ச்சியான அடிப்படையில் தேவையான அனைத்து நடவடிக்கைகளும் மேற்கொள்ளப்பட்டு வருகின்றன. அண்மைக் கால விபத்துக்களை கவனத்தில் கொண்டு குறிப்பிட்ட சில நடவடிக்கைகள் எடுக்கப்பட்டுள்ளன.

     1. 01.04.2018-முதல் ஐ.சி.எப். ரெயில் பெட்டிகள் தயாரிப்பை முற்றிலுமாக நிறுத்தி விட்டு ரயில் தடம் புரளும் போது ஒரு பெட்டி மற்றொரு பெட்டி மீது ஏறாத அம்சங்களைக் கொண்ட பாதுகாப்பாக வடிவமைக்கப்பட்டுள்ள எல்.எச்.பி. ரெயில் பெட்டிகளுக்கு மாறுவது என்று முடிவு செய்யப்பட்டுள்ளது.
     2. மனித தவறுகளால் ஏற்படும் விபத்துக்களைத் தடுக்க அனைத்து மின்சார எஞ்சின்களிலும் கண்காணிப்பு மற்றும் கட்டுப்பாட்டுச் சாதனம் பொருத்தப்பட்டுள்ளது. மாஸ்டர் கண்ட்ரோலர், பிரேக் போடுதல், பொத்தானை அமுக்குதல் போன்றவற்றை ஓட்டுநர் சரியாக செய்கிறாரா என்பதை 60 நிமிடத்திற்கு ஒரு முறை பிரேக் போட்டு அவரது விழிப்புணர்வை இது பரிசோதிக்கும். இதன் மூலம் பாதுகாப்பு உறுதி செய்யப்படும்.
     3. மனித தவறுகளை தவிர்க்கும் வண்ணம் பழைய முறையான எந்திர அமைப்புகளுக்கு பதிலாக மின்சார மற்றும் மின்னணு முறையிலான பாயிண்டுகள் மற்றும் சிக்னல்கள் ஒருங்கிணைக்கப்பட்ட அடிப்படையில் பயன்படுத்தப்படும். இந்த முறை 30.06.2018 வரை 5,786 நிலையங்களில் பொருத்தப்பட்டுள்ளன.
     4. லெவல் கிராசிங் கதவுகளும் இந்த வகை மின்னணு சாதனத்துடன் இணைக்கப்பட்டு பாயிண்டுகள் மற்றும் சிக்னல்களுடன் ஒருங்கிணைக்கப்பட்டு செயல்படுத்தப்படுவதால், விபத்துகள் தவிர்க்கப்படுகின்றன. 30.06.2018 வரை இத்தகைய 11,085 கதவுகள் பொருத்தப்பட்டுள்ளன.

    பட்ஜெட்டில் வருவாய் மற்றும் மூலதன பிரிவுகளில் பாதுகாப்புத் தொடர்பான செலவின பகுதிகள் இடம் பெற்றுள்ளன. 2017-18-ல் பாதுகாப்புத் தொடர்பான நடவடிக்கைகளுக்காக ரூ.62,152 கோடி செலவிடப்பட்டுள்ளது. 2018-19-ல் பட்ஜெட்டில் ரூ.73,065 கோடி ஒதுக்கப்பட்டுள்ளது.


    மாநிலங்களவையில் இன்று (30.07.2018) எழுத்து மூலம் அளித்த பதிலில் ரெயில்வேத் துறை இணையமைச்சர் திரு. ராஜன் கோஹென் இந்தத் தகவலைத் தெரிவித்தார்.

    
    
    (Release ID: 1540741) Visitor Counter : 36
    
    
      Read this release in: English , Marathi
    
    
    

4.