      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      நகர்ப்புறத் திட்டம் மற்றும் ஆளுகைத் தளத்தில் பணி புரிய இளைஞர்களுக்கு வாய்ப்பு அளிப்பதற்காக இந்தியப் பொலிவுறு நகரங்கள் உதவித்தொகை மற்றும் உள்ளகப் பயிற்சித் திட்டம் தொடங்கப்படுகிறது
      Posted On: 09 JUL 2018 4:11PM by PIB Chennai


    இந்தியப் பொலிவுறு நகரங்கள் உதவித்தொகை மற்றும் உள்ளகப் பயிற்சித் திட்டமானது, நகர்ப்புறத் திட்டம் மற்றும் ஆளுகைத் தள அம்சங்களின் அனுபவத்தை உணரும் ஒரு வாய்ப்பினை இளைஞர்களுக்கு அளிக்கும் என மத்திய வீட்டுவசதி மற்றும் நகர்ப்புற விவகாரத் துறை இணையமைச்சர் (தனிப்பொறுப்பு) கூறியுள்ளார். பொலிவுறு நகரங்கள் டிஜிட்டல் முறையில் பணம் செலுத்தும் விருது தொடங்கப்படுவதை அறிவிக்கையில், திரு. பூரி ‘டிஜிட்டல் இந்தியா’ மற்றும் டிஜிட்டல் முறையில் பணம் செலுத்துவதை ஊக்குவிப்பதன் மூலம் இந்தியாவின் நகர்ப்புற மக்களின் வாழ்வை எளிதாக்குவது மற்றும் புதுமையான டிஜிட்டல் முறையில் பணம் செலுத்தும் முன்முயற்சியைப் பொலிவுறு நகரங்கள் கடைப்பிடிப்பதை ஊக்குவிக்க அரசு உத்தேசித்துள்ளது என்று தெரிவித்தார். புத்துயிர் மற்றும் நகர்ப்புற உருமாற்றத்திற்கான அடல் செயல்திட்டத்தின் (அம்ருத்) கீழ் பல முன்முயற்சிகளையும் பொலிவுறு நகரங்கள் செயல்திட்டத்தையும் திரு. பூரி தொடங்கிவைத்தார். இந்தியப் பொலிவுறு நகரங்கள் உதவித்தொகைத் திட்டம், இந்தியப் பொலிவுறு நகரங்கள் உள்ளகப் பயிற்சித் திட்டம் மற்றும் பொலிவுறு நகரங்கள் டிஜிட்டல் முறை பணம் செலுத்து முறை விருது 2018 மற்றும் முன்னோட்ட அடிப்படையில் 25 நகரங்களில் நடைமுறைப்படுத்தப்படவுள்ள. உள்ளூர் பகுதி திட்டம் / நகர்ப்புறத் திட்டம் ஆகிய திட்டங்கள் இதில் அடங்கும் என்றார். இந்த நிகழ்வின்போது மத்திய வீட்டுவசதி மற்றும் நகர்ப்புற விவகாரத் துறைச் செயலாளர் திரு. துர்கா சங்கர் மிஸ்ரா மற்றும் மூத்த அதிகாரிகள் உடன் இருந்தனர்.

    
    
    (Release ID: 1538181) Visitor Counter : 71
    
    
      Read this release in: Malayalam , English , Urdu , Marathi , Bengali