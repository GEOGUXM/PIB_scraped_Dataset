      மனித வள மேம்பாட்டு அமைச்சகம்

      இந்திய உயர்கல்வி ஆணைய வரைவு மசோதா குறித்து 2018 ஜூலை 15 வரை 7529 ஆலோசனைகள் பெறப்பட்டுள்ளன
      Posted On: 19 JUL 2018 5:37PM by PIB Chennai


    பல்கலைக்கழக மானியக்குழு (யுஜிசி) சட்டத்தை ரத்து செய்துவிட்டு இந்திய உயர்கல்வி ஆணையம் (எச்.இ.சி.ஐ.) அமைப்பதற்கு மத்திய மனிதவள மேம்பாட்டு அமைச்சகம் இந்திய உயர்கல்வி ஆணைய வரைவு மசோதாவை தயாரித்துள்ளது.


    இந்திய உயர்கல்வி ஆணைய வரைவு மசோதா 2018-ஐ பொதுமக்கள் பார்வைக்காக 27.06.2018-அன்று அமைச்சகம் வெளியிட்டது. கல்வியாளர்கள், சம்பந்தப்பட்ட துறையினர், பொதுமக்கள் ஆகியோர் 20.07.2018-க்கு முன் கருத்துகளையும், ஆலோசனைகளையும் தெரிவிக்குமாறு கேட்டுக்கொள்ளப்பட்டது. நாடாளுமன்ற உறுப்பினர்கள், மாநில அரசுகள், கல்வியாளர்கள், ஆசிரியர் சங்கங்கள், வர்த்தக சபைகள், மாணவர்கள் என பலதரப்பினரும் 2018 ஜூலை 15 வரை 7529 ஆலோசனைகள் / கருத்துகளை அனுப்பியுள்ளனர். பொதுமக்களின் கருத்துகள் அடிப்படையில் வரைவு மசோதாவில் பொருத்தமான மாற்றங்கள் செய்யப்படும்.


    இந்தத் தகவலை மத்திய மனிதவள மேம்பாட்டுத்துறை இணையமைச்சர் டாக்டர். சத்யபால் சிங் இன்று (19.07.2018) மாநிலங்களவையில் எழுத்து மூலம் அளித்த பதிலில் தெரிவித்தார்.


    ----

    
    
    (Release ID: 1539363) Visitor Counter : 56
    
    
      Read this release in: English