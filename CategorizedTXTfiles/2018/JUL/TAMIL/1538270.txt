      சுரங்கங்கள் அமைச்சகம்

      4-வது தேசிய சுரங்கங்கள், தாதுபொருட்கள் மாநாடு தாதுபொருட்கள் ஏல நடைமுறையை வலுப்படுத்தும்: திரு நரேந்திர சிங் தோமர்
      Posted On: 10 JUL 2018 4:44PM by PIB Chennai


    4- வது தேசிய சுரங்கங்கள் , தாதுபொருட்கள் மாநாடு 2018 ஜூலை 13- ம் தேதி இந்தூரில் தொடங்குகிறது . 2018-19- ஆம் நிதியாண்டில் மாநில அரசுகளால் ஏலத்திற்கு விடப்படும் நிலக்கரி படுகைகள் இந்தக் கருத்தரங்கில் காட்சிப்படுத்தப்படும் . இந்தக் கண்காட்சி தாதுப்பொருட்கள் ஏல நடைமுறையை வலுப்படுத்தும் முயற்சிகளை முன்னெடுத்துச் செல்ல உதவும் என்று மத்திய சுரங்கங்கள் துறை அமைச்சர் திரு நரேந்திர சிங் தோமர் கூறினார் . ஏல நடைமுறையை விரைவுப்படுத்தவும் , ஆர்வம் கொண்டோரிடமிருந்து கூடுதல் பங்கேற்பை உருவாக்கவும் , உதவும் என்றார் . ஏல நடைமுறையை வலுவாக்கி ஏலத்திற்கான கூடுதல் தாது படுகைகளை கண்டறியவும் , அதன் மூலம் உள்நாட்டு தாதுப்பொருள் உற்பத்தியை அதிகரிக்கவும் மத்திய அரசும் மாநில அரசுகளும் ஒருங்கிணைந்து செயல்படுவதாக அமைச்சர் கூறினார் . துரப்பணம் , தாதுப்பொருள் ஆதாரங்கள் , போக்குவரத்து இணைப்பு , மாநிலத்தின் கொள்கை நிலைமை , முதலீட்டாளர்களை ஈர்ப்பதற்கு வழங்கப்படும் சலுகைகைள் ஆகியவற்றையும் தங்கள் வசமுள்ள ஏலம்விடக்கூடிய தாது படுகைகளையும் காட்சிப்படுத்த மாநில அரசுகளுக்கு இந்த மாநாடு சிறப்பான வாய்ப்பு என்று அவர் கூறினார் . மேலும் , இந்த மாநாடு முதலீட்டாளர்களுக்கு தாதுப்பொருட்களை கண்டறியவும் தகுந்த தாதுப்படுகைகளின் ஏலத்தில் பங்கேற்கவும் சிறந்த வாய்ப்பாக இருக்கும் என்றும் அவர் தெரிவித்தார் .


    மத்தியபிரதேச முதலமைச்சர் , நிதி ஆயோக் முதன்மை நிர்வாக அலுவலர் , மாநில அரசுகளின் சுரங்கத்துறை அமைச்சர்கள் இம்மாநாட்டில் பங்கேற்க உள்ளனர் .


    தொழில்துறை தலைவர்கள் மற்றும் மாநில அமைச்சர்கள் , சுரங்க அமைச்சக உயர் அதிகாரிகள் ஆகியோரிடையே கலந்துரையாடலுக்கு என வட்டமேஜை மாநாட்டுக்கும் ஏற்பாடு செய்யப்பட்டுள்ளது . இதில் கொள்கை சூழலை மேம்படுத்துவது உள்ளிட்ட சுரங்கத் துறை சார்ந்த பல்வேறு பிரச்சினைகள் குறித்து விவாதிக்கப்படும் .


    இந்த மாநாடு குறித்து சுரங்க அமைசக்கத்தின் வலைதளத்தில் “NCMM July, 2018” என்ற பக்கம் உருவாக்கப்பட்டுள்ளது .


    சுரங்க அமைச்சகம் சுரங்கங்கள் மற்றும் தாதுபொருட்கள் குறித்த முதலாவது தேசிய மாநாட்டை ராய்ப்பூரில் 2016 ஜூலை 4, 5 தேதிகளிலும் இரண்டாவது மாநாட்டை புதுதில்லியில் 2017 பிப்ரவரி 15- ம் தேதியும் , 3- வது மாநாட்டை புதுதில்லியில் 2018 மார்ச் 20- ம் தேதியும் நடத்தியது .


    -------
    

    
    (Release ID: 1538270) Visitor Counter : 67
    
    
      Read this release in: English , Marathi