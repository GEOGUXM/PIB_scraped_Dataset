      மத்திய பணியாளர் தேர்வாணையம்

      சிவில் பணிகள் பூர்வாங்க தேர்வு 2018 முடிவுகளின்படி இந்திய வனத்துறைப்பணிகள் முக்கியத் தேர்வு 2018-க்கு தகுதி உள்ள விண்ணப்பதாரர்கள் பட்டியல்
      Posted On: 16 JUL 2018 12:22PM by PIB Chennai


    03.06.2018 அன்று நடைபெற்ற சிவில் பணிகள் பூர்வாங்கத் தேர்வு 2018-ல் கீழ்கண்ட பதிவு வரிசை எண்கள் கொண்டவர்கள் இந்திய வனத்துறைப்பணிகள் முக்கிய தேர்வு 2018 எழுதத் தகுதி பெற்றவர்கள் என அறிவிக்கப்பட்டுள்ளது.


    இந்த விண்ணப்பதாரர்களின் தகுதி நிபந்தனைகளுக்கு உட்பட்டது. சிவில் பணிகள் தேர்வு விதிகளின்படி பூர்வாங்க தேர்வில் தகுதி பெற்ற விண்ணப்பதாரர்கள் அனைவரும், இந்திய வனத்துறைப்பணிகள் முக்கிய தேர்வு 2018-க்கான விரிவான விண்ணப்ப படிவத்தில் மீண்டும் விண்ணப்பம் சமர்ப்பிக்க வேண்டும். இந்த விண்ணப்ப படிவம் மத்திய பணியாளர் தேர்வு ஆணையத்தின் www.upsconline.nic.inHYPERLINK http://www.upsc.gov.in/ என்ற வலைதளத்தில் கிடைக்கும்.


    2018 டிசம்பர் 2-ம் தேதி நடைபெற உள்ள இந்திய வனத்துறைப் பணிகள் முக்கிய தேர்வு 2018-க்கு தகுதி பெற்ற அனைத்து விண்ணப்பதாரர்களும், இந்த விரிவான விண்ணப்ப படிவத்தை நிறைவு செய்து, உரிய கட்டணங்களை (சம்பந்தப்பட்டவர்கள் மட்டும்) உரிய வகையில் அதாவது ஆன்லைன் மூலம் செலுத்தி விண்ணப்ப படிவங்களை ஆன்லைன் மூலம் சமர்ப்பிக்க வேண்டும். விரிவான விண்ணப்ப படிவம் தேர்வாணையத்தின் வலைதளத்தில் 04.09.2018 முதல் 18.09.2018 மாலை ஆறு மணி வரை கி்டைக்கும். விண்ணப்ப படிவங்களை நிரப்புவதற்கான முக்கிய அறிவுரைகளும் வலைதளத்தில் வழங்கப்பட்டுள்ளன. விரிவான விண்ணப்படிவத்தை ஆன்லைனில் நிரப்புவதற்கு முன்னதாக தகுதி றெ்ற விண்ணப்பதாரர்கள் முதலில், வலைதளத்தின் உரிய பக்கத்தில் பதிவு செய்து கொள்ள வேண்டும். இந்த முக்கிய தேர்வு தொடர்பாக இந்திய அரசிதழில் மத்திய சுற்றுச்சூழல், வனங்கள் மற்றும் பருவநிலை மாற்ற அமைச்சகத்தின் 07.02.2018 தேதியிட்ட அறிவிக்கையை பார்க்குமாறு விண்ணப்பதாரர்கள் அறிவுறுத்தப்படுகிறார்கள்.


    பூர்வாங்கத் தேர்வு முடிவுகள் குறித்த தகவல், தெளிவுரைகளை விண்ணப்பதாரர்கள் மத்திய அரசுப் பணியாளர் தேர்வாணைய வளாகத்தில் தேர்வு கூட கட்டடத்திற்கு அருகே உள்ள வசதி மையத்தை அனைத்து வேலை நாட்களில் காலை மணி பத்து முதல் மாலை மணி ஐந்து வரை அணுகி நேரில் பெற்றுக்கொள்ளலாம். இந்த வசதி மையத்தின் 011-23385271, 011-23098543 அல்லது 011-23381125 என்கிற தொலைபேசி எண்கள் மூலமாகவும் இந்தத் தகவல்களை பெற்றுக் கொள்ளலாம். இந்தத் தேர்வு முடிவுகள் குறித்த விவரங்களை தேர்வாணையத்தின் www.upsconline.nic.inHYPERLINK "http://www.upsc.gov.in/". என்ற வலைதளத்தின் மூலமும் தெரிந்துகொள்ளலாம்.

    
    
    (Release ID: 1538744) Visitor Counter : 44
    
    
      Read this release in: English , Urdu , Bengali