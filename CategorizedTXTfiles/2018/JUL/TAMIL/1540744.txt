      பெண்கள் மற்றும் குழந்தை நலன் அமைச்சகம்

      நபர்கள் கடத்துதல் (தடுப்பு, பாதுகாப்பு மற்றும் மறுவாழ்வு) மசோதா 2018 தொடர்பாக ஐ.நா. நிபுணர்களின் வாதங்களுக்கு மத்திய மகளிர் மற்றும் குழந்தைகள் மேம்பாட்டு அமைச்சகத்தின் விளக்கம்
      Posted On: 30 JUL 2018 5:44PM by PIB Chennai


    மக்களவையில் கடந்த வாரம் நிறைவேற்றப்பட்ட நபர்கள் கடத்துதல் (தடுப்பு, பாதுகாப்பு மற்றும் மறுவாழ்வு) மசோதா 2018 தொடர்பாக ஐ.நா. நிபுணர்களின் வாதங்களுக்கு மத்திய மகளிர் மற்றும் குழந்தைகள் மேம்பாட்டு அமைச்சகம் விளக்கம் அளித்துள்ளது.


    இந்த மசோதாவை சரியாக புரிந்து கொள்ளாமல் நிபுணர்கள் கருத்துத் தெரிவித்திருப்பதாக இந்த அமைச்சகம் கூறியுள்ளது.


    மனிதர்கள் கடத்தப்படுவது சம்பந்தமாக நாட்டில் முதன் முறையாக விரிவான முறையில் இந்த மசோதா நிறைவேற்றப்பட்டுள்ளது. இது பாதிக்கப்பட்டவர்களுக்கு பாதுகாப்பையும், மறுவாழ்வையும் அளிக்க வகை செய்கிறது. கடத்தல் தொடர்பாக தண்டனை விதிக்கப்பட்ட முந்தைய சட்டங்களில் இருந்த இடைவெளிகளை புதிய சட்டம் சரி செய்துள்ளது.


    சட்டங்களை தவறாக பயன்படுத்துவதை தடுப்பதற்கு போதிய பாதுகாப்பு அம்சங்கள் இதில் உள்ளன. பாதிக்கப்பட்டவர் மீட்கப்பட்டவுடன் பாதுகாப்புக்கு ஏற்பாடு செய்யப்பட்டுள்ளது. மறுவாழ்வு என்பதை அமைப்பு ரீதியாக செயல்படுத்துவது இந்த மசோதாவின் முக்கிய அம்சமாகும்.


    “மனித உரிமைகளுக்கான ஐ.நா. தலைமை ஆணைய அலுவலகம் பரிந்துரைத்துள்ள மனிதக் கடத்தல் மற்றும் மனித உரிமைகள் பற்றிய கோட்பாடுகள் மற்றும் வழிகாட்டு நெறிமுறைகளில்” வழிகாட்டி எண். 1-ஐ பின்பற்றி இந்த மசோதாவை உருவாக்க சம்பந்தப்பட்ட பல தரப்பினருடன் ஆலோசனை நடத்தப்பட்டது. பல்வேறு நிலைகளில் பொதுமக்களிடமிருந்து கருத்துக்கள் கேட்கப்பட்டன. காவல் துறையினர், வழக்கறிஞர்கள் மற்றும் 60-க்கும் அதிகமான அமைப்புகள் சமூகப் பணியாளர்கள், செயற்பாட்டாளர்களின் ஆலோசனை கேட்கப்பட்டது. மிகவும் பாதிக்கப்பட்ட 8 மாநிலங்களின் கருத்துகளும் அறியப்பட்டன. பாலியல் தொழிலாளர்கள் மற்றும் தொழிலாளர் நல அமைச்சகத்துடனும் நாடாளுமன்ற உறுப்பினர்களுடனும் ஆலோசனை நடத்தப்பட்டது.


    பாதுகாப்பாகவும், முறையாகவும், தொடர்ச்சியாகவும் இடம் பெயர்வோருக்கான உலக அமைப்பு, மனிதக் கடத்தலுக்கு எதிரான ஐ.நா. போதைப் பொருள் மற்றும் குற்றத் தடுப்பு மாதிரிச் சட்டம், மனித உரிமைகளுக்கான ஐ.நா. தலைமை ஆணையரால் பரிந்துரைக்கப்பட்ட கோட்பாடுகள் மற்றும் வழிகாட்டு நெறிமுறைகள் போன்ற பல்வேறு சர்வதேச தரங்களாலும் இந்த மசோதா உறுதி செய்யப்பட்டுள்ளது.

    
    
    (Release ID: 1540744) Visitor Counter : 136
    
    
      Read this release in: English , Marathi , Bengali