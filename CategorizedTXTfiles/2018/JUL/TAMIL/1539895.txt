      வணிகம் மற்றும் தொழில்துறை அமைச்சகம்

      இந்தியா-பங்களாதேஷ் எல்லைப்புறச் சாவடிகள் பற்றிய கூட்டுக் குழுவின் முதல் கூட்டம் அகர்தலாவில் நடைபெற்றது
      Posted On: 23 JUL 2018 6:28PM by PIB Chennai


    இந்தியா-பங்களாதேஷ் எல்லைப்புறச் சாவடிகள் பற்றிய கூட்டுக் குழுவின் முதல் கூட்டம் அகர்தலாவில் நடைபெற்றது


    இந்தியா-பங்களாதேஷ் எல்லைப்புறச் சாவடிகள் பற்றிய கூட்டுக் குழுவின் முதல் கூட்டம், 22-23 ஜூலை 2018-ல் திரிபுரா மாநிலம், அகர்தலாவில் நடைபெற்றது. இந்தக் கூட்டத்தில், எல்லைப்புறச் சாவடிகள் பற்றிய சாதகமான விளைவுகள் குறித்தும், இந்த சாவடிகளை ஒட்டிய எல்லையோர கிராமங்களில் வசிக்கும் மக்களின் வாழ்வாதாரம் குறித்தும் இருதரப்பிலும் எடுத்துரைக்கப்பட்டது. தற்போது செயல்பாட்டில் உள்ள நான்கு எல்லைப்புறச் சாவடிகளின் பணி தொடர்பான அம்சங்கள் குறித்து விரிவாக விவாதிக்கப்பட்டதுடன், இவற்றை மேம்படுத்துவதற்கான கருத்துக்களும் தெரிவிக்கப்பட்டது. இருதரப்பிலும் ஏற்கனவே ஒப்புக் கொள்ளப்பட்டபடி, கூடுதலாக ஆறு எல்லைப்புறச் சாவடிகள் அமைப்பதற்கான காலவரம்பு மற்றும் எல்லைப்புறச் சாவடிகளை மேலும் விரிவுபடுத்துவதற்கான செயல்திட்டம் குறித்தும் விவாதிக்கப்பட்டது. கூட்டுக்குழுவின் அடுத்த கூட்டத்தை இருதரப்பினருக்கும் உகந்த தேதியில் பங்களாதேஷில் நடத்தவும் ஒப்புக் கொள்ளப்பட்டது.


    கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    -------------

    
    
    (Release ID: 1539895) Visitor Counter : 31
    
    
      Read this release in: English