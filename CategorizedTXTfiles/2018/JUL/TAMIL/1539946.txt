      கனரக தொழிற்சாலை மற்றும் பொதுத்துறை நிறுவனங்கள் அமைச்சகம்

      இந்திய வாகன தொழில்துறையில் புதுமையான தொழில்நுட்பம்
      Posted On: 24 JUL 2018 3:32PM by PIB Chennai


    உலக அளவில் கார் உற்பத்தியில் 5-ஆம் இடத்தில் உள்ள இந்தியா, வர்த்தக வாகன உற்பத்தியில் 7-ஆம் இடத்திலும், இருசக்கர வாகன உற்பத்தியில் முதலிடத்திலும் உள்ளது. வாகனம் மற்றும் வாகன உதிரிபாக உற்பத்தியில், உலகளாவிய வாகன தொழில்நுட்பங்களை பின்பற்றி வரும் இந்திய வாகன தொழில்துறை, பயனாளிகள் நலன் சார்ந்த புதுமையான உற்பத்தி முறைகளையும் பயன்படுத்தி வருகிறது. உலகின் பிற நாடுகளில் தயாரிக்கப்படும் வாகனங்களின் தரத்திற்கேற்ப இந்தியாவிலும் உற்பத்தி செய்யப்படுகிறது.


    வாகன தொழில்துறையில் வேகமாக மாறிவரும் தொழில்நுட்பம், பெட்ரோலிய எரிபொருள் வளம் குறைவு, எரிபொருள் இறக்குமதி அளவு அதிகரிப்பு, சுற்றுச் சூழல் சீர்கேடு மற்றும் பருவநிலை மாற்றம் போன்றவற்றை கருத்தில் கொள்ளும்போது, இந்தியாவிலும் புதுமையான தொழில்நுட்பங்களை பின்பற்ற வேண்டியது அவசியமாகிறது.


    வாகன உற்பத்தி மற்றும் தரப் பரிசோதனைக்கான கட்டமைப்பு வசதிகளை மேம்படுத்துவதற்கு, வாகனம் மற்றும் வாகனம் சார்ந்த தொழில் வளர்ச்சிக் கவுன்சில் நிதியை, புனேயில் உள்ள இந்திய வாகன ஆராய்ச்சி சங்கம் மற்றும் கல்வி நிறுவனங்களுக்கு வழங்குவதன் மூலம், வாகனத் தொழில்துறையில் அந்தந்த காலத்திற்கேற்ற தொழில்நுட்ப கண்டுபிடிப்புகளை மேற்கொள்ள மத்திய அரசின் கனரக தொழில்துறை ஆதரவளிக்கும்.


    மக்களவையில் இன்று கேள்வி ஒன்றுக்கு எழுத்துமூலம் பதில் அளித்த மத்திய கனரக தொழில்கள் மற்றும் பொதுநிறுவனங்கள் துறை இணையமைச்சர் திரு. பாபுல் சுப்ரியோ இத்தகவலை தெரிவித்தார்.


    ------------
    

    
    (Release ID: 1539946) Visitor Counter : 120
    
    
      Read this release in: English