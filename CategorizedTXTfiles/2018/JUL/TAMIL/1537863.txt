      பெண்கள் மற்றும் குழந்தை நலன் அமைச்சகம்

      வெளிநாடு வாழ் இந்தியர்களின் திருமண வழக்குகள் தொடர்பாக மேலும் ஒரு தேடுதல் சுற்றறிக்கையை மகளிர் மற்றும் குழந்தைகள் மேம்பாட்டு அமைச்சகம் வெளியிட்டுள்ளது
      Posted On: 04 JUL 2018 6:03PM by PIB Chennai


    மத்திய மகளிர் மற்றும் குழந்தைகள் மேம்பாட்டு அமைச்சக செயலரின் தலைமையில் நடந்த ஒருங்கிணைந்த பொறுப்பு முகமையின் கூட்டம், மேலும் ஒரு தேடுதல் சுற்றறிக்கை வெளியிட முடிவு செய்தது.


    வெளிநாடுவாழ் இந்தியர்களின் திருமண ஏற்பாடுகள் தொடர்பாக வந்த புகார்களை ஆய்வு செய்தப் பின்னர், கடந்த ஏப்ரல் மாதம் முதல் அமைச்சகம் ஏற்கெனவே ஆறு சுற்றறிக்கைகளை வெளியிட்டுள்ளது.


    வெளிநாடுவாழ் இந்தியர்களின் திருமண பிரச்சினைகள் தொடர்பான விஷயங்கள் குறித்து விவாதித்து தீர்வு காணும் வழிமுறைகளை உருவாக்க ஒருங்கிணைந்த பொறுப்பு முகமை சீரான கால இடைவெளியில் கூடி வருகிறது. வெளிநாடுவாழ் இந்தியர்கள் தொடர்பான, குற்றவியல் விஷயங்களைப் பொறுத்தவரை, வெளிநாடுவாழ் கணவர், வேண்டுமென்றே கைதாவதைத் தவிர்க்க முனைவது, ஜாமீனில் வெளிவர முடியாத பிடியாணை பிறப்பிக்கப்படுவது உள்ளிட்ட கட்டாய நடவடிக்கைகள் மேற்கொண்டும், விசாரணை நீதிமன்றத்தில் ஆஜராகாதது, கைது மற்றும் விசாரணை நடைமுறைகளிலிருந்து தப்பிக்க நாட்டை விட்டு செல்லும் வாய்ப்பு போன்ற பிடியியல் குற்றங்களுக்கு, ஒருங்கிணைந்த பொறுப்பு முகமை தேடுதல் சுற்றறிக்கை பிறப்பிப்பது உண்டு. சம்பந்தப்பட்ட வழக்கை தேசிய மகளிர் ஆணையம் ஆய்வு செய்தபின்னர் தேடுதல் சுற்றறிக்கை வெளியிடப்படும்.

    
    
    (Release ID: 1537863) Visitor Counter : 23
    
    
      Read this release in: English