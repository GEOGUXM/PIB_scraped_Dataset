      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      பொதுப் போக்குவரத்து துறையை மேம்படுத்த பிரிட்டனுடன் புரிந்துணர்வு ஒப்பந்தம்
      Posted On: 23 JUL 2018 4:12PM by PIB Chennai


    நாட்டின் ஒட்டுமொத்த பொதுப் போக்குவரத்து முறையை மேம்படுத்துவதற்கு உதவி கோரும் வகையில், பிரிட்டனுடன் மத்திய அரசு புரிந்துணர்வு ஒப்பந்தத்தில் கையெழுத்திட்டுள்ளது. பிரிட்டனின் 1999 மகாநகர் லண்டன் ஆணைய சட்டத்தின்கீழ் உருவாக்கப்பட்ட லண்டனுக்கான போக்குவரத்து அமைப்பிற்கும், மத்திய சாலைப் போக்குவரத்து மற்றும் நெடுஞ்சாலைகள் அமைச்சகத்திற்கும் இடையே இந்தப் புரி்ந்துணர்வு ஒப்பந்தம் கையெழுத்தானது.


    அனைவருக்குமான ஒருங்கிணைந்த பொதுப் போக்குவரத்தை வலுப்படுத்த இது உதவி செய்யும். சமூகத்தின் அனைத்துத் தரப்பு மக்களும் தரமான பொதுப் போக்குவரத்து முறையைப் பயன்படுத்தவும் இது உதவி செய்யும். டிஜிட்டல் முறையில் பணம் செலுத்துதல், பேருந்துகளின் வடிவமைப்பை தரப்படுத்துதல், பொதுப் போக்குவரத்து செயல் திறனை விரிவாக்க தேவை மற்றும் வழித்தட ஒழுங்கமைப்புக்கு தொழில்நுட்பத்தைப் பயன்படுத்துதல் ஆகியவற்றுக்கும் இந்த ஒப்பந்தம் உதவும்.


    இந்தத் தகவலை மாநிலங்களவையில் இன்று (23.07.18) எழுத்து மூலம் அளித்த பதிலில் சாலைப் போக்குவரத்து மற்றும் நெடுஞ்சாலைகள் துறை இணையமைச்சர் திரு. மன்சுக் எல் மாண்டவியா தெரிவித்தார்.


    -----------

    
    
    (Release ID: 1539753) Visitor Counter : 36
    
    
      Read this release in: English