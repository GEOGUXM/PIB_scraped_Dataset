      இளைஞர் நலன் மற்றும் விளையாட்டு அமைச்சகம்

      தேசிய மாணவர் படையையும், நாட்டு நலப்பணித் திட்டத்தையும் இணைப்பதற்கான குழு
      Posted On: 17 JUL 2018 5:03PM by PIB Chennai


    தேசிய மாணவர் படையையும், (என்.சி.சி.) நாட்டு நலப்பணித் திட்டத்தையும் (என்.எஸ்.எஸ்.) வலுப்படுத்துவதற்கான ஆலோசனைகளை வழங்க பள்ளிக் கல்வித்துறையின் முன்னாள் செயலர் திரு. அனில் ஸ்வருப் தலைமையிலான குழுவை அமைக்க அரசு முடிவு செய்துள்ளது. இக் குழு தேசிய மாணவர் படை, இளைஞர் விவகாரத்துறை, மற்றும் மனிதவள மேம்பாட்டுத் துறையைச் சேர்ந்த பிரதிநிதிகளை கொண்டிருக்கும்.


    இளைஞர்களை வலுப்படுத்தி அவர்களுக்கு அதிக அதிகாரம் வழங்கும் நோக்கத்தோடு, இக்குழு தேசிய மாணவர் படை மற்றும் நாட்டு நலப்பணித் திட்டத்தின் விரிவாக்கம், பயிற்சி உள்கட்டமைப்பை வலுப்படுத்துதல், நிதி ஆதாரங்களை முறைப்படுத்துதல் மற்றும் மனித வள பற்றாக்குறையைக் குறைத்தல் ஆகிய விவகாரங்கள் பற்றி ஆராய்ந்து, தேசிய மாணவர் படை மற்றும் நாட்டு நலப் பணித் திட்டத்தையும் இணைப்பதற்கான பரிந்துரைகளை சமர்ப்பிக்கும்.


    தற்போது நாட்டில் உள்ள 716 மாவட்டங்களில் 703-ல், 12 முதல் 26 வயதுக்குட்பட்ட 13.5 லட்சம் மாணவர்களை கொண்டிருக்கிறது தேசிய மாணவர் படை.


    தேசிய மாணவர் படை மற்றும் நாட்டு நலப்பணித் திட்டத்தை சீர் செய்ய அண்மையில் பிரதமரின் அலுவலகத்தில் கூட்டம் ஒன்று நடைபெற்றது. இளைஞர் விவகாரத்துறை, மனித வள மேம்பாட்டுத் துறை மற்றும் பாதுகாப்புத் துறையைச் சேர்ந்தவர்கள் இந்த கலந்துரையாடலில் பங்கேற்றனர். தேசிய மாணவர் படை மற்றும் நாட்டு நலப்பணித் திட்டத்தை வலுப்படுத்துவதற்கான வழிமுறைகள், இந்த அமைப்புக்களின் வழியாக மாணவர்களுக்கு அதிக அதிகாரங்கள் வழங்குவது ஆகியவையே கலந்துரையாடலின் முக்கிய கூறாகும். அரசின் திட்டங்கள், குறிப்பாக தூய்மை இந்தியா திட்டத்தின் செயல்பாட்டில் பங்கேற்று நாட்டு நலப்பணி திட்டம் தேச சேவையில் முனைப்போடு பங்கேற்று வருகிறது.

    
    
    (Release ID: 1538892) Visitor Counter : 257
    
    
      Read this release in: English , Marathi