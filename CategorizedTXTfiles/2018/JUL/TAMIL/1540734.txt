      குறு சிறு மற்றும் நடுத்தர தொழில் துறை அமைச்சகம்

      பிரதமரின் வேலைவாய்ப்பு உருவாக்கத் திட்டம் 30,000-க்கும் அதிகமான பெண் தொழில் முனைவோருக்கு உதவி செய்துள்ளது
      Posted On: 30 JUL 2018 4:35PM by PIB Chennai


    நாட்டில் உள்ள ஊரக மற்றும் நகர்ப்புற பகுதிகளில் வேலைவாய்ப்பு உருவாக்கத்தை நோக்கமாக கொண்ட பிரதமரின் வேலை உருவாக்கத் திட்டம் 2016-17 மற்றும் 2017-18-ல் ரூ.85,305 லட்சம் நிதியுதவியுடன் 30,437 தொழில் பிரிவுகளை அமைக்க பெண் தொழில் முனைவோருக்கு உதவி செய்துள்ளது. மக்களவையில் இன்று (30.07.2018) மத்திய சிறு குறு மற்றும் நடுத்தர தொழில்கள் துறை இணையமைச்சர் (தனிப்பொறுப்பு) திரு. கிரிராஜ் சிங் எழுத்து மூலம் அளித்த பதிலில் இதனைத் தெரிவித்தார். பிரதமரின் வேலை உருவாக்கத் திட்டத்தின் மூலம் சிறு குறு மற்றும் நடுத்தர தொழில் பிரிவுகளில் தமிழ்நாடு, உத்தரபிரதேசம், அசாம், மகாராஷ்டிரா, ஜம்மு-காஷ்மீர், பீகார், ஒரிசா, குஜராத் ஆகிய மாநிலங்களைச் சேர்ந்த பெண் தொழில் முனைவோர் பயனடைந்துள்ளனர்.


    பெண் தொழில் முனைவோரை ஊக்கப்படுத்துவதற்கும் அவர்களுக்கு உதவி, ஆலோசனை, நலன் பாதுகாப்பு ஆகியவற்றுக்கும் “உதயம்சகி” என்ற இணையப் பக்கத்தை தமது அமைச்சகம் தொடங்கியிருப்பதாகவும் அமைச்சர் கூறினார்.


    பல்வேறு பிரிவுகளில் திறன் மேம்பாட்டிற்காக 38 துறை ரீதியான, துறை சாராத பயிற்சி மையங்கள் மூலம் காதி மற்றும் ஊரகத் தொழில்கள் ஆணையம் பயிற்சி அளித்து வருகிறது. 2017-18-ல் மொத்தம் 35,955 பெண்கள் பயிற்சி அளிக்கப்பட்டுள்ளனர்.


    உள்நாட்டு சந்தைகள் மற்றும் பொருட்காட்சிகளில் சந்தைப்படுத்துவதற்கு உதவி செய்தல் மற்றும் தொழில்நுட்ப மேம்பாட்டுத் திட்டத்தின் கீழ் சிறு குறு தொழில் பிரிவுகளை நடத்துவோரில் எஸ்.இ./ எஸ்.டி/ பெண்கள்/ வடகிழக்கு பகுதியினர்/ மாற்றுத் திறனாளிகள் ஆகியோருக்கு இட வாடகைக்காக ரூ.20,000 வழங்கப்படுகிறது என்று திரு.கிரிராஜ் சிங் தெரிவித்தார். தொழில்நுட்ப சந்தைகள் அல்லது கண்காட்சிகளாக இருந்தால் இந்த வரம்பு ரூ.50,000- ஆக இருக்கும். சர்வதேச வர்த்தக சந்தைகள் மற்றும் கண்காட்சிகளில் இந்த வகையினருக்கு 100 சதவீத இட வாடகையாக அதிகபட்சம் ரூ.1 லட்சம் வழங்கப்படுகிறது என்றும் அவர் கூறினார்.

    
    
    (Release ID: 1540734) Visitor Counter : 36
    
    
      Read this release in: English