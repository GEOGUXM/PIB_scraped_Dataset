      குடியரசுத் துணைத் தலைவர் செயலகம்

      மக்களின் பிரச்சினைகளை அறிந்துகொள்ள மாணவர்கள் கிராமப்புறங்களுக்குச் செல்ல வேண்டும் : குடியரசுத் துணைத் தலைவர்
      Posted On: 14 JUL 2018 3:08PM by PIB Chennai


    கிராமங்களில் வசிக்கும் மக்கள் சந்திக்கும் பிரச்சினைகள் குறித்த ஓர் ஆரம்பநிலைப் புரிதலைக் கொள்ள மாணவர்கள் ஊரகப் பகுதிகளுக்குச் சென்றுவர கல்வி நிறுவனங்கள் அவர்களை ஊக்குவிக்க வேண்டும் என்று குடியரசுத் துணைத் தலைவர் திரு. எம். வெங்கையா நாயுடு கேட்டுக் கொண்டுள்ளார். ஊரக இந்தியா குறித்த அந்தப் புரிதலானது, மக்கள் சந்திக்கும் பிரச்சினைகளுக்குப் புதுவிதமான தீர்வுகளை அளிக்கும் ஆற்றலை அவர்களுக்கு நல்கும் என்றும் அவர் கூறினார். இன்று (14.06.2018) உத்தரகாண்டின் டேராடூனிலுள்ள ஐசிஎஃப்ஏஐ பல்கலைக்கழகத்தின் பட்டமளிப்பு விழாவில் குடியரசுத் துணைத் தலைவர் உரையாற்றினார்.


    ஸ்வச் பாரத் போன்ற சமூகச் செயல்பாடுகளில் செயலூக்கம் மிகுந்த பங்களிப்பை வழங்குமாறும், தேசியக் கண்ணோட்டத்தை மேம்படுத்திக் கொள்ளுமாறும், சமூக உணர்வை வளர்த்துக்கொள்ள வேண்டும் என்றும் மாணவர்களைக் குடியரசுத் துணைத் தலைவர் கேட்டுக்கொண்டார். தேசியம் என்பது கடைக்கோடி ஏழைகளுக்கும், அடக்கி ஒடுக்கப்பட்ட மக்களுக்கும் சேவை புரிவதே ஆகும் என்றும் அவர் கூறினார்.


    உலகின் ஆறாவது பெரிய பொருளாதார மண்டலமாக இந்தியா இன்று உருவெடுத்துள்ளது என்றும் வெளிநாட்டு முதலீடுகளை ஈர்க்கும் வகையில் இந்தியா உள்ளது என்றும் அவர் கூறினார். இளைஞர்களுக்கு ஏராளமான வாய்ப்புகள் உருவாகும் என்று தெரிவித்த குடியரசுத் துணைத் தலைவர், நாட்டின் மக்கள்தொகை ஆற்றலை இந்தியா முழுமையாகப் பயன்படுத்திக்கொள்ள வேண்டும் என்றும் கேட்டுக் கொண்டார்.


    பட்டமளிப்புவிழாவில் உத்தரகாண்ட் ஆளுநர் திரு. கிரிஷன் காந்த் பால். உத்தரகாண்ட் முதல்வர் திரு. திரிவேந்தர் சிங் ராவத் மற்றும் முக்கியப் பிரமுகர்கள் கலந்துகொண்டனர்.

    
    
    (Release ID: 1538783) Visitor Counter : 33
    
    
      Read this release in: English