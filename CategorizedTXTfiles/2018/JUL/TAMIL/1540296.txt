      மனித வள மேம்பாட்டு அமைச்சகம்

      கடந்த 3 ஆண்டுகளில் மாணவியருக்கான தற்காப்பு பயிற்சி 1,70,426 பள்ளிகளில் வழங்க அனுமதி
      Posted On: 26 JUL 2018 3:36PM by PIB Chennai


    தேசிய இடைநிலை கல்வி இயக்க திட்டத்தின் கீழ் மாணவியருக்கு தற்காப்பு பயிற்சியை மேம்படுத்த மத்திய அரசு திட்டத்தை செயல்படுத்தி வருகிறது. மாணவியர் பள்ளிக்கு உள்ளேயும், வெளியேயும் தங்களது பாதுகாப்பை மேம்படுத்திக் கொள்ள இந்த தற்காப்புப் பயிற்சி வழங்கப்படுகிறது. அவசர நிலைமையை கையாளும் நம்பிக்கையை மாணவியரிடையே வளர்க்கவும் திட்டம் அமல்படுத்தப்படுகிறது.


    சாமக்ர சீக்ஷா என்ற இயக்கம் ஒருங்கிணைந்த திட்டத்தை மத்திய அரசு பள்ளிக் கல்வி திட்டங்களுடன் இணைந்து செயல்படுத்துகிறது. இத்திட்டத்தின் கீழ் 6 முதல் 12 ஆம் வகுப்பு வரை பயிலும் மாணவியருக்கு பள்ளி ஒன்றுக்கு ரூ.9,000 செலவில் தற்காப்புப் பயிற்சி வழங்க வகை செய்யப்படுகிறது.


    கடந்த 3 ஆண்டுகளில் 9 ஆம் வகுப்பு முதல் 12 ஆம் வகுப்பு வரை பயிலும் 1,70,426 பள்ளிகளைச் சேர்ந்த மாணவியருக்கு ரூ.14,523.58 லட்சம் செலவில் தற்காப்புப் பயிற்சி வழங்கப்பட்டுள்ளது.


    மத்திய மனிதவள மேம்பாட்டுத் துறை இணையமைச்சர் திரு. உபேந்திர குஷ்வாகா இன்று (26.07.2018) மாநிலங்களவையில் கேள்வி ஒன்றுக்கு எழுத்து மூலம் அளித்த பதிலில் இத்தகவலைத் தெரிவித்துள்ளார்.

    
    
    (Release ID: 1540296) Visitor Counter : 25
    
    
      Read this release in: English , Marathi , Hindi , Bengali , Malayalam