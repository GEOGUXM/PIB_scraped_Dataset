      பிரதமர் அலுவலகம்

      நாடு முழுவதும் உள்ள சுய உதவிக்குழு உறுப்பினர்களுடன் வீடியோ இணைப்பு வாயிலாக பிரதமர் ஆற்றிய உரையின் தமிழாக்கம்:
      Posted On: 12 JUL 2018 5:20PM by PIB Chennai


    நமஸ்தே ( வாழ்த்துக்கள் ).


    தொலைவிலுள்ள கிராமங்களிலிருந்து என் தாய்மார்களும் சகோதரிகளும் இன்று என்னை ஆசீர்வதிப்பதற்காக பெரிய எண்ணிக்கையிலேயே ஒன்று திரண்டிருக்கிறார்கள் . அத்தகைய நல்ல அதிர்ஷ்டத்தை பெற்ற பிறகு , உழைப்பதற்கான ஆற்றலும் தைரியமும் பெறவாதவர்கள் எவரும் இருக்க முடியுமா ?


    உங்களின் அன்பும் , பாசமும் இந்த நாட்டிற்காக ஏதாவது செய்ய வேண்டும் என்றபுதிய பலத்தை எனக்கு எப்போதும் கொடுக்கிறது . நீங்கள் வாக்குறுதிகளில் பணக்காரர்களாகவும் , தொழில்முனைவோருக்கு அர்பணிக்கப்பட்டவர்களாகவும் இருக்கிறீர்கள் . ஒரு குழுவாக எப்படி வேலை செய்வது , கூட்டு முயற்சியை எப்படி உருவாக்குவது என்பதை நீங்கள் அறிவீர்கள் . குழுவின் உத்வேகம் என்றால் என்ன , வேலையை எப்படி பகிர்ந்து கொள்வது , இணைந்து பணியாற்றுவது குறித்து உலகின் முன்னணி பல்கலைக்கழகங்களுக்கு கூட தெரியாத விஷயங்களை , பெரும்பாலும் படிப்பதற்கு வாய்ப்பே கிடைக்காத எனது இந்திய ஏழை தாய்மார்கள் , சகோதரிகள் அறிவார்கள் என நம்புகிறேன் .


    பெண்கள் அதிகாரம் பற்றி பேசுகையில் , மிக முக்கியமான விஷயம் , அவர்களின் பலம் , தகுதி மற்றும் திறமைகளுக்கு அங்கீகாரம் பெற வேண்டும் என்பதுதான் . ஒரு பெண்ணுக்கு எதையும் கற்பிக்க வேண்டிய அவசியமில்லை . அவர்களுக்குள்ளேயே நிறைய விஷயங்கள் உள்ளன . ஆனால் அவர்களுக்கான வாய்ப்புகள் கிடைப்பதில்லை . எங்கள் தாய்மார்கள் மற்றும் சகோதரிகள் வாய்ப்பு கிடைக்கும் அந்த நாளில் , அவர்கள் அதிசயங்கள் செய்வார்கள் , அனைத்து தடைகளையும் அவர்கள் கடந்து செல்வார்கள் . பெண்களின் சக்தியைப் பாருங்கள் , அவர்கள் கையாளாதவை என்று எதுவும் இல்லை , அவர்களின் நேர மேலாண்மை என்பது எவ்வளவு கச்சிதமானது , சமூக மற்றும் கிராம வாழ்க்கையிலும் , குடும்ப வாழ்க்கையிலும் எதுவாக இருந்தாலும் அதில் மாற்றத்தை கொண்டு வருவதற்காக காலை முதல் இரவு வரை தொடர்ந்து வேலை செய்கிறார் கள் . நமது நாட்டின் பெண்கள் திறமையானவர்கள் , எதையும் செய்வதற்கான சக்தி அவர்களிடம் உண்டு , போராடுவதற்கான தைரியத்தை பெற்றவர்கள் அவர்கள் . பெண்களுக்கு அதிகாரம் அளிப்பதில் மிகப்பெரிய விஷயம் என்னவென்றால் , அவர்கள் பண ரீதியாக சுய சார்புள்ளவர்களாக இருக்க வேண்டும் . ஒரு பெண் பண ரீதியாக சுய சார்பை அடைந்து விட்டால் , தன்னம்பிக்கையுடன் செயல்படுவாள் . எந்த விஷயத்தை செய்ய வேண்டும் , எதை செய்யக் கூடாது என தனது குழந்தைகளுக்கு அவளால் வழிகாட்ட முடியும் . அவள் தனது கணவரிடம் கூட , இந்த விஷயத்தை செய்யுங்கள் , இதை செய்யாதீர்கள் என்று கூற முடியும் . அதனால் தான் பெண்களின் நிதி சுதந்திரமானது , முடிவெடுப்பதில் அவர்களின் பங்களிப்பை உயர்த்துவதற்கான வழியை வகுக்கிறது .


    பெண்களின் நிதி அதிகாரங்கள் அதிகரித்தால் , அது சமூக தீமைகளிலும் தாக்கத்தை ஏற்படுத்தும் . பெண்கள் பொருளாதார ரீதியாக வலுவாக இருக்கும்போது , சமூகத் தீமைகளில் தாங்களே பாதிக்கப்பட்டாலும் அதை சகித்துக் கொண்டு போவதற்கு பதிலாக , சமூக தீமைகளை எதிர்த்து போரிட தயாராவார்கள் . இன்று , நீங்கள் எந்தத் துறையை வேண்டுமானாலும் பாருங்கள் , அந்தப் பிரிவுகளில் பெண்கள் தான் அதிக எண்ணிக்கையில் வேலை செய்கிறார்கள் . நம் தாய்மார்களும் சகோதரிகளும் இல்லாத நமது கால்நடை வளர்ப்புத் துறையை எவரும் கற்பனை செய்து பார்க்க முடியுமா ? நமது தாய்மார்கள் மற்றும் சகோதரிகளின் பங்களிப்பு இல்லாமல் விவசாயத்துறையில் வேலை செய்ய முடியும் என்று எவரும் கற்பனை செய்து பார்க்க முடியுமா ? இந்த விஷயங்களை மிகக் குறைவான மக்களே அறிந்திருக்கிறார்கள் , ஆனால் அவர்கள் கிராமங்களுக்குச் சென்று பார்த்தால் , விவசாயம் செய்வதில் நமது தாய்மார்களும் சகோதரிகளும் எவ்வளவு பெரிய பங்கு வகிக்கிறார்கள் என்பதை அறிந்து கொள்ளலாம் .


    ஒரு விதத்தில் , கால்நடை வளர்ப்பு என்பது பெண்களையே 100 சதவீதம் நம்பி உள்ளது . இன்று நம் நாட்டில் பால் தயாரிக்கப்படுவதில் , நமது தாய்மார்களும் சகோதரிகளும்தான் 100 சதவீத பங்களிப்பை அளிக்கிறார்கள் என்று நான் நம்புகிறேன் . கால்நடை வளர்ப்புக்கு கடின உழைப்பு தேவை , நமது தாய்மார்களும் சகோதரிகளும் , குறிப்பாக கிராமப்புறங்களில் வசித்து வருபவர்கள் , சுய உதவிக் குழுக்களிடமிருந்து உற்சாகத்தை பெற்று , நமது பல தேவைகளை பூர்த்தி செய்கிறார்கள் . இந்த முயற்சியின் நோக்கம் விரிவுபடுத்தப்பட வேண்டும் , மேலும் அவர்களின் நன்மைகள் அதிகபட்ச எண்ணிக்கையிலான மக்களுக்கு நீட்டிக்கப்பட வேண்டும் .


    இந்திய அரசின் தீனதயாள் அந்த்யோதயா யோஜனா - தேசிய கிராமப்புற வாழ்வாதார திட்டத்தை செயல்படுத்த , இளம் தொழில்முனைவோர் மற்றும் சுய உதவிக்குழு பணியாளர்கள் மூலமாக பல்வேறு முயற்சிகள் மேற்கொள்ளப்பட்டிருக்கிறது . முற்றிலும் படிக்காத பெண் ஒருவரை நான் பார்த்தேன் , ஆனால் அவரால் , சுய உதவிக்குழு என்ற வார்த்தையை புரிந்து கொள்ள முடிகிறது , அதை ஆங்கிலத்தில் கூட அவரால் உச்சரிக்க முடிகிறது . அந்த வார்த்தை மிகவும் பிரபலமாகி விட்டது , நான் அந்த வார்த்தையை இந்தி மொழியில் உச்சரித்தால் கூட ஆரவாரம் செய்கிறார் . எனவே நான் சொல்வது என்னவென்றால் , அந்த வார்த்தை அவ்வளவு பிரபலமாகி விட்டது .


    நமது சுய உதவிக்குழுக்கள் பெண்களின் குறிப்பாக , ஏழை பெண்களின் பொருளாதார முன்னேற்றத்திற்கு அடிப்படையாக அமைந்தன . இந்த குழுக்கள் பெண்களுக்கு ஒரு விழிப்புணர்வை ஏற்படுத்தியதுடன் , பொருளாதார ரீதியாகவும் சமூக ரீதியாகவும் அவர்களை மேம்படுத்துகின்றன . தேசிய கிராமப்புற வாழ்வாதார திட்டத்தின் கீழ் , தீனதயாள் அந்த்யோதயா யோஜனா , 2.5 லட்சம் கிராமங்களில் உள்ள கோடிக்கணக்கான கிராமப்புற குடும்பங்களை சென்றடைவதற்கான முயற்சி மேற்கொள்ளப்பட்டுள்ளது . அவர்களுக்கு நிலையான வாழ்வாதாரத்தை வழங்குவதற்கான இலக்கு நிர்ணயிக்கப்பட்டுள்ளது . இந்தத் திட்டம் அனைத்து கிராமங்களிலும் ஆரம்பிக்கப்பட்டுள்ளது . இத்திட்டத்தை லட்சக்கணக்கான , கோடிக்கணக்கான பெண்களிடம் கொண்டு சென்று , அவர்களின் வாழ்க்கையை மேம்படுத்திய அனைத்து மாநிலங்களுக்கும் அதன் அதிகாரிகளுக்கும் பாராட்டுக்களை தெரிவித்துக் கொள்ள விரும்புகிறேன் .


    மாவட்ட அளவில் பணிபுரிந்த நமது அதிகாரிகள் , அவர்களின் மாவட்டங்களில் செய்த இத்தகைய விஷயங்கள் , அவர்களின் உணர்ச்சிப்பூர்வமான கதைகள் போன்றவற்றை ஒன்று அல்லது இரண்டு புத்தகமாக எழுத வேண்டுமென நான் கேட்டுக் கொள்ள விரும்புகிறேன் . அது ஒரு அரசாங்க ஆவணமாக இருக்கக்கூடாது , அப்படி அமைந்தால் அந்த அதிகாரியும் அவரது குடும்பத்தினரும் இத்தகைய நல்லதொரு பணியை செய்ததற்காக மிகுந்த மகிழ்ச்சி அடைவார்கள் .


    இதுவரை 45 லட்சம் சுய உதவிக் குழுக்கள் உருவாக்கப்பட்டு , அதில் 5 கோடிக்கும் மேற்பட்ட பெண்களும் தங்களை இணைத்துக் கொண்டுள்ளனர் என்பதை அறியும் போது , உங்களுக்கு ஆச்சரியமாக இருக்கும் . அந்த குடும்பத்தில் கூடுதலாக ஒரு உறுப்பினரும் சம்பாதித்து வருகிறார் , இது அந்த குடும்பத்திற்கான மேலும் ஒரு வருவாய் ஆதாரத்தை உருவாக்கி இருக்கிறது . நான் உங்களுடன் இன்னும் சில தகவல்களை பகிர்ந்து கொள்ள விரும்புகிறேன் . எங்கள் அரசாங்கம் அமைவதற்கு முன்பாக , 2011-14 ஆம் ஆண்டில் இந்த திட்டத்தில் முன்னேற்றத்தை நீங்கள் பார்த்தால் , 5 லட்சம் சுய உதவி குழுக்கள் மட்டுமே உருவாக்கப்பட்டு , வெறும் 50-52 லட்சம் குடும்பங்கள் மட்டுமே அந்த சுய உதவிக் குழுக்களுடன் இணைக்கப்பட்டிருந்தன . 2014 ஆம் ஆண்டு முதல் 2018 வரையிலான காலப்பகுதியில் , எங்கள் அரசாங்கம் அமைந்த பிறகு இந்த விஷயத்திற்கு முன்னுரிமை வழங்கப்பட்டதுடன் , இது முக்கியமானதாகக் கருதப்பட்டது . கடந்த நான்கு ஆண்டுகளில் 20 லட்சத்திற்கும் அதிகமான புதிய சுய உதவிக் குழுக்கள் உருவாக்கப்பட்டு , 2.25 கோடி குடும்பங்கள் அவைகளுடன் இணைக்கப்பட்டுள்ளன .


    அப்படியென்றால் , சுய உதவிக் குழுக்களின் எண்ணிக்கை நான்கு மடங்கு அதிகரித்து , அவற்றிலிருந்து நான்கு மடங்கு அதிகமான குடும்பங்கள் பயனடைந்துள்ளன என்பதே அர்த்தம் . இது , பணியாற்றுவதில் இந்த அரசாங்கத்தின் வேகத்தையும் , பொது நலனுக்காக எத்தகைய உறுதிப்பாடு கொண்டிருப்பதையும் காட்டுகிறது . மேலும் , தாய்மார்களின் அதிகாரத்திற்காக நாங்கள் எவ்விதமான உறுதிப்பாட்டை கொண்டிருக்கிறோம் என்பதையும் இது காட்டுகிறது . இந்தத் திட்டத்தின் கீழ் , ஏழை பெண்கள் குழுக்களுக்கு பயிற்சி முதல் நிதி உதவி வரையிலும் , சந்தைப்படுத்துதல் முதல் திறன் மேம்பாடு வரையிலும் அனைத்து விதமான உதவிகளும் வழங்கப்பட்டு வருகிறது .


    முன்பே நான் சொன்னது போல் , இன்று சுய உதவிக்குழுக்களில் நாட்டின் பல்வேறு பிராந்தியத்தில் இருந்து உறுப்பினர்களை நம்மில் கொண்டுள்ளோம் . நாட்டின் பொருளாதார முன்னேற்றத்தில் பங்கேற்றுள்ள அனைத்து தாய்மார்களையும் சகோதரிகளையும் நான் மீண்டும் கேட்டுக் கொள்ள விரும்புகிறேன் . உங்களின் குடும்பங்களில் பொருளாதார நடவடிக்கைகளில் பங்கெடுத்துக் கொண்டவர்கள் யார் ? மற்றும் குறைந்தபட்ச செலவில் நூதானமான முறையில் இப்பணியை செய்து கொண்டிருப்பவர்கள் , அவர்கள் முறையான கல்வி பெற்றவர்களாகவும் , பெறாதவர்களாகவும் இருந்தாலும் கூட , அவர்களால் வெற்றிகரமாக இதை செய்ய முடிகிறது .


    இந்த மக்களது வாழ்க்கையில் எவ்வளவு பெரிய மாற்றம் ஏற்பட்டுள்ளது என்பதை நம்மால் காண முடிகிறது . இத்தகைய விஷயங்களில் சுய உதவிக் குழுக்கள் முக்கிய பங்கு வகிக்கப்பதை நேரடி எடுத்துக்காட்டுகள் மூலம் நாம் பார்த்துக் கொண்டிருக்கிறோம் . சுய உதவி குழு நெட்வொர்க் நாடு முழுவதும் விரிவுபடுத்தப்பட்டுள்ளது . இது பல்வேறு துறைகளையும் வெவ்வேறு வர்த்தகங்களையும் இணைக்கிறது . அவர்களின் வளர்ச்சிக்கான வாய்ப்புகளையும் , பொருளாதார உதவிகளையும் , தேவையான பயிற்சியினையும் அவர்களுக்கு அரசு வழங்கி வருகிறது .


    சுய உதவிக் குழுக்களின் உதவியுடன் , விவசாய துறைக்காகவும் , மகளிர் விவசாயிகளுக்காகவும் ஒரு பரிசோதனை மேற்கொள்ளப்பட்டுள்ளது . பெண் விவசாயிகளுக்கு அதிகாரமளிக்கும் திட்டம் தொடங்கப்பட்டு , அதன் கீழ் 33 லட்சம் பெண் விவசாயிகளுக்கு பயிற்சி அளிக்கப்பட்டுள்ளது . அதோடு , கிராமப்புற அளவில் , 24*7 அடிப்படையில் எந்த ஒரு நிமிடத்திலும் ஆதரவு வழங்கக்கூடிய 25,000 க்கும் அதிகமான சமூக வாழ்வாதார வள நபர்கள் தேர்வு செய்யப்பட்டுள்ளனர் . இன்று , எந்தவொரு துறையிலும் , குறிப்பாக வேளாண்மையுடன் சம்பந்தப்பட்ட துறைகளிலும் , மதிப்பு கூட்டல் , விலையில் கூட்டல் மிக முக்கியமானதாகி உள்ளது . இன்று நம் நாட்டின் விவசாயிகள் , மதிப்பு கூட்டலின் முக்கியத்துவத்தை புரிந்து கொண்டிருப்பதை எண்ணி மகிழ்ச்சி அடைகிறேன் . அவர்கள் அதை ஏற்றுக்கொண்டு , அதன் நன்மைகளை அறுவடை செய்கிறார்கள் . சில மாநிலங்களில் , இந்த மதிப்பு சங்கிலி அணுகுமுறை சோளம் மற்றும் மாம்பழ விவசாயம் , தோட்டக்கலை மற்றும் பால் வளத் துறை உள்ளிட்ட குறிப்பிட்ட சில பயிர்களுக்கு ஏற்றுக் கொள்ளப்பட்டுள்ளது . இந்த விஷயங்களுக்கு , இரண்டு லட்சத்திற்கும் மேலான சுய உதவிக் குழு உறுப்பினர்கள் ஆதரவைப் பெறுகின்றனர் .


    பீகார் , பாடலிபுத்ராவில் இருந்து அம்ரிதா தேவி அவர்களை நாம் கேள்விப்பட்டுள்ளோம் . அங்கு ஏழை பெண்களின் குடும்பங்களின் வாழ்க்கை எப்படி மாறிவிட்டது என்பதை அறிந்துள்ளோம் . பீகாரில் இருந்து இன்னும் சில எடுத்துக்காட்டுகளை பகிர்ந்து கொள்ள விரும்புகிறேன் . 2.5 லட்சத்திற்கும் அதிகமான சுய உதவிக் குழு உறுப்பினர்கள் அதிகப்படியான பயிற்சியினை பெற்றுக் கொண்டு , அதன் மூலம் அரிசி விவசாயத்தை செய்து வருகின்றனர் . இதேபோல் , இரண்டு லட்சத்திற்கும் அதிகமான உறுப்பினர்கள் புதிய முறைகளில் காய்கறிகளை உற்பத்தி செய்கிறார்கள் . இது தவிர , பீகாரில் அரக்கு வேலைப்பாடுடன் கூடிய வளையல் ( மெழுகு நிரப்பப்பட்டவை ) உற்பத்தி மையங்கள் கொத்து கொத்தாக நிறுவப்படுகின்றன . உற்பத்தியாளர்கள் குழு ஒன்றும் அங்கு நிறுவப்பட்டுள்ளது . பீகாரின் வளையல்கள் நம் நாட்டிலும் வெளிநாடுகளிலும் பிரசித்தி பெற்றுள்ளன என்பது பெருமைக்குரிய விஷயமாகும் . சத்தீஸ்கர் மாநிலத்தை சேர்ந்த மீனா மாஞ்சி , சிறிது காலத்திற்கு முன்னர் , தனது வாழ்க்கை நிலையை மேம்படுத்துவதற்கு செங்கல் எவ்வாறு உதவியது என்பதைக் கூறினார் . அங்கு , செங்கல் உற்பத்திக்காக பல யூனிட்டுகள் நிறுவப்பட்டுள்ளன . கிட்டத்தட்ட 2,000 சுய உதவிக் குழுக்கள் அதனுடன் இணைந்துள்ளன . அவர்களின் வருடாந்திர இலாபமானது கோடிக்கணக்கான ரூபாயை எட்டி விட்டது என்பதை நாம் அறியும் போது , அனைவருக்கும் ஆச்சரியம் கலந்த மகிழ்ச்சியை அளிக்கும் . இதேபோல் சத்தீஸ்கர் மாநிலத்தில் உள்ள 22 மாவட்டங்களில் பெகன் பஜார்கள் நிறுவப்பட்டுள்ளன . இங்கு , சுய உதவிக் குழுக்களால் உற்பத்தி செய்யப்படும் 200 வகையான பொருட்கள் விற்பனை செய்யப்படுகின்றன .


    சத்தீஸ்கர் தொடர்பான தனிப்பட்ட அனுபவம் ஒன்றையும் பகிர்ந்து கொள்ள விரும்புகிறேன் . சில நாட்களுக்கு முன்பு நான் சத்தீஸ்கர் சென்று பார்வையிட்டேன் . அங்கு ஒரு மின் - ரிக்சாவில் சவாரி செய்ய வாய்ப்பு கிடைத்தது . அந்த மின் - ரிக் ‌ ஷா ஒரு பெண்ணால் இயக்கப்பட்டது . சத்தீஸ்கரின் அந்த பகுதி , நக்சல் தீவிரவாதத்தால் முன்னர் பாதிக்கப்பட்டிருந்தது . அங்கு எந்த போக்குவரத்து வசதியும் இல்லை . இருப்பினும் , அரசாங்கம் இந்த சிக்கலை தீர்க்க முயன்றது . அந்த முயற்சியின் விளைவாக தற்போது பல மின் - ரிக் ‌ ஷாக்கள் இயக்கப்படுகின்றன . நாட்டின் பல்வேறு கிராமப்புறங்களிலும் தொலைதூர பகுதிகளிலும் போக்குவரத்து வசதிகள் இல்லை . இந்தத் திட்டத்தின் கீழ் , வாகனங்கள் வாங்குவதற்கு இப்பகுதி கிராமப்புற மக்களுக்கு நிதியுதவி வழங்கப்படுகிறது . இது போக்குவரத்தை எளிதாக்குவது மட்டுமின்றி கிராமப்புற குடும்பங்களுக்கு வருமானம் தரும் நல்ல ஆதாரமாக மாறியுள்ளது .


    பாருங்கள் , இத்திட்டத்தின் கீழ் திறன் பயிற்சி பெற்றதன் மூலம் உதவிகளை எவ்வாறு பெற்றார்கள் என்பது பற்றி ரேவதியிடமிருந்தும் , வந்தனாவிடமிருந்தும் நாம் பல விஷயங்களை கேள்விப்பட்டோம் ,. பயிற்சியின் மூலம் எத்தகைய மாற்றத்தை கொண்டு வர முடியும் என்பது அவர்களே ஓர் எடுத்துக்காட்டு .


    தீன தயாள் அந்த்யோதயா திட்டத்தின் கீழ் , கிராமப்புற இளைஞர்களிடையே திறன் மேம்பாட்டுக்கு சிறப்பு கவனம் செலுத்தப்படுகிறது . இளைஞர்களுக்கும் , வேலை செய்பவர்களுக்கும் , சுய தொழில் செய்பவர்களுக்கும் பயிற்சி அளிக்கப்பட்டு வருகிறது , இதனால் இப்பகுதி இளைஞர்கள் தங்களின் நம்பிக்கை மற்றும் அபிலாஷைகளின்படி முன்னேற முடியும் . மேலும் மக்கள் வாழ்வில் இது நேர்மறையான மாற்றங்களைக் கொண்டு வருகிறது . நாட்டின் ஒவ்வொரு மாவட்டத்திலும் ஒரு கிராமப்புற சுய வேலைவாய்ப்பு பயிற்சி மையம் நிறுவப்பட்டுள்ளது , இதனால் இளைஞர்கள் தங்கள் வீடுகளுக்கு அருகிலேயே பயிற்சி பெற முடியும் . இந்த மையங்களில் , கிராமப்புற இளைஞர்களுக்கு பொருளாதார நடவடிக்கைகளை தொடங்குவதற்கான பயிற்சி அளிக்கப்படுகிறது . இந்த ஆண்டு மே மாதம் வரை , கிட்டத்தட்ட 600 கிராமப்புற சுய வேலைவாய்ப்பு பயிற்சி நிறுவனங்கள் நாட்டில் பணியாற்றி வருகின்றன . இந்த மையங்கள் மூலம் கிட்டத்தட்ட 28 லட்சம் இளைஞர்களுக்கு பயிற்சி அளிக்கப்பட்டுள்ளது . கிட்டத்தட்ட 19-20 லட்சம் இளைஞர்களுக்கு வேலைவாய்ப்பு ஏற்பாடு செய்யப்பட்டுள்ளது .


    மத்தியப் பிரதேசத்தில் இருந்து சானிடரி நாப்கின்களை தயாரிக்கும் பணியில் ஈடுபட்டிருக்கும் சுதா பாகல் அவர்கள் பற்றி நாம் கேள்விப்பட்டோம் . மத்தியப் பிரதேசத்தின் 35 மாவட்டங்களில் சானிடரி பேடுகள் உற்பத்தி செய்யும் மையங்கள் நிறுவப்பட்டுள்ளன . இப்பணியில் 5,500 க்கும் மேற்பட்ட சுய உதவிக் குழு உறுப்பினர்கள் ஈடுபட்டுள்ளனர் .


    மத்தியப் பிரதேசத்திலிருந்து இன்னொரு உதாரணத்தை நான் பகிர்ந்து கொள்ள விரும்புகிறேன் . கிட்டத்தட்ட 500 அஜீவிகா ப்ரஷ் கடைகள் மாநிலத்தில் திறக்கப்பட்டுள்ளன , மேலும் ஒவ்வொரு ஆண்டும் ஒரு டன் மசாலா பொருட்கள் இந்த கடைகள் மூலம் விற்பனை செய்யப்படுகின்றன . ஒரு வகையில் , அஜீவிகா அங்கு ஒரு நிலையக் குறியீடு ஆனது . நாங்கள் ரேகா அவர்களிடம் பேசிய போது , சுய உதவிக் குழுக்கள் மூலமாக எவ்வாறு வங்கித் துறையில் சோதனை முயற்சி நடத்தப்படுகிறது என்பதை அறிந்து கொள்ள முடிந்தது .


    கிராமப்புற அல்லது தொலைதூர பகுதிகளில் , வங்கி மற்றும் நிதி சேவைகள் வழங்குவதற்காக , சுய உதவி குழுக்களின் உறுப்பினர்கள் வங்கி மித்ரா மற்றும் வங்கி சகி என நியமிக்கப்பட்டனர் . இன்று , நாட்டிலுள்ள கிட்டத்தட்ட 2,000 சுய உதவிக் குழுக்கள் வங்கி மித்ரா அல்லது வங்கி சகி எனப் பணியாற்றுகின்றன . அவர்கள் மூலம் ரூ .350 கோடி பரிவர்த்தனை கடந்து விட்டது .


    பாருங்கள் ! வேலை எப்படி சமூக வள நபராக ஆக்குகிறது ? பல பெண்கள் ஏற்கெனவே நீண்ட காலமாக இந்த விஷயத்தில் தொடர்பு கொண்டுள்ளனர் என்பதை நீங்கள் அறிந்திருக்கிறீர்கள் . அவர்கள் தாங்களாகவே இந்த விஷயத்தைச் செய்கிறார்கள் , மேலும் சமூக வள நபர்களாக புதிய கிராமங்களுக்குச் சென்று அங்குள்ள மற்ற பெண்களையும் ஊக்குவிக்கிறார்கள் . இந்த நிகழ்ச்சி நாடு முழுவதும் 2 லட்சம் சமூக வள நபர்கள் மூலம் முன்னெடுக்கப்பட்டு , இந்த எண்ணிக்கை ஒவ்வொரு நாளும் அதிகரித்து வருகிறது .


    தீன தயாள் உபாத்யாயா யோஜனா திட்டத்தின் கீழ் , அரசு மானியத்துடன் கூடிய வங்கி கடன் ஏற்பாடு செய்வதற்கான சலுகை உள்ளது . மக்கள் தங்கள் வியாபாரத்தை விரிவாக்க வங்கி கடன்கள் உதவுகின்றன . அதுமட்டுமல்ல , கடனை சரியான நேரத்தில் திருப்பிச் செலுத்த வேண்டுமெனவும் நீங்கள் அனைவரும் அறிந்திருப்பீர்கள் .


    சுய உதவிக் குழுக்களுக்கு வங்கிகள் அளித்த கடன்களை திருப்பிச் செலுத்துவதில் எந்த தாமதமும் ஏற்பட்டதில்லை என்பதை நான் பார்க்கிறேன் . கிட்டத்தட்ட 99% கடன் திருப்பிச் செலுத்தப்பட்டுள்ளது . இதுதான் நமது ஏழை குடும்பங்களின் மதிப்புகள் . இதுவே எங்கள் ஏழை குடும்பங்களின் வளமையின் வலிமை .


    லட்சுமி அவர்களும் , அவர்களுடன் சேர்ந்த 30 பெண்களும் சேர்ந்து , அப்பள விற்பனையின் மூலம் எவ்வாறு லாபத்தை ஈட்டுகிறார்கள் என்பதை நாங்கள் கேள்விப்பட்டேன் . சுய உதவி குழுக்களால் தயாரிக்கப்படும் பொருட்களின் சரியான விலைக்கு கிடைக்கும் என்பதில் நீங்கள் சிறப்பு கவனம் செலுத்த வேண்டும் என இன்று உங்களுக்கு தெரிவிக்க விரும்புகிறேன் .


    இந்தத் தயாரிப்புகளுக்கு சரியான முறையில் சந்தையை அமைத்துத் தர , ஒவ்வொரு மாநிலத்திலும் ஆண்டுதோறும் இரண்டு சாரஸ் கண்காட்சிகளை ஏற்பாடு செய்ய இந்திய அரசு அனுமதி வழங்கி வருகிறது . இது நேர்மறையான முடிவுகளை வழங்கும் . சுய உதவிக் குழுக்களால் தயாரிக்கப்படும் பொருட்களின் தேவை ஆண்டுதோறும் அதிகரித்து வருகிறது , அதன் மூலம் அவர்களின் வருமானம் பெருக வழிவகுக்கிறது . மேலும் , சுய உதவி குழுக்கள் GEM அரசாங்க மின் - சந்தை மூலம் நன்மைகள் பெறுகின்றன . வெளிப்படைத்தன்மையை அதிகரிப்பதற்காக , டிஜிட்டல் முறையில் அரசாங்கம் கொள்முதல் செய்வதை ஊக்குவிக்குகிறது . இப்போது அரசு டெண்டர் இந்த செயல்முறை மூலம் வழங்கப்படுகிறது . மேலும் பொது கொள்முதல்களும் இந்த முறையிலேயே செய்யப்படுகின்றன .


    எனவே , சுய உதவிக்குழுக்களைச் சேர்ந்த எனது சகோதரிகேள , அரசாங்க இணையதளத்தில் உங்களின் அனைத்துத் தயாரிப்புகளையும் பதிவு செய்து கொள்ள வேண்டுமென உங்களிடம் வலியுறுத்துகிறேன் . இதன் மூலம் அரசாங்கத்திற்கு ஏதாவது தேவைப்பட்டால் அந்தப் பொருட்கள் உங்களிடம் கிடைக்கும் என்பதை அறிய முடியும் . பாருங்கள் ! நீங்கள் ஆடுகளை மேய்த்து , கம்பளி உண்டாக்கினால் , நான் உங்களுக்கு ஒரு அறிவுரையை கொடுக்க விரும்புகிறேன் . நான் குஜராத்தில் இருந்தபோது ஒரு சிறிய சோதனை நடத்தினேன் . செம்மறியாடுகளையும் வெள்ளாடுகளையும் வளர்க்கும் மக்களுக்கு ஒரு டிரிம்மர் கருவியை நான் கொடுத்ததுதான் அந்த பரிசோதனை . முடிதிருத்தும் தொழிலாளிகள் தாடியை டிரிம் செய்ய பயன்படுத்தும் அதே போன்ற கருவியை வழங்கினேன் . ஆடு வளர்க்கும் ஒருவருக்கு டிரிம்மர் இயந்திரத்தை பரிசாக கொடுத்து விட்டு , செம்மறி மற்றும் வெள்ளாட்டு ரோமங்களை வெட்ட இனி கத்திரிக்கோலுக்குப் பதிலாக டிரிம்மர் இயந்திரங்களை பயன்படுத்துமாறு சொன்னேன் . டிரிம்மர் இயந்திரங்களை பயன்படுத்தினால் , செம்மறி மற்றும் வெள்ளாட்டின் நீளமான ரோமங்களை பெற முடியும் , இது கத்திரிகோலை பயன்படுத்தினால் சாத்தியமில்லை என அவரிடம் கேட்டுக் கொண்டேன் .


    டிரிம்மர் பயன்படுத்தியதன் விளைவாக , அவர்களின் வேலைப்பளு குறைந்ததுடன் , ஆட்டிற்கு ஏற்படும் வலியையும் குறைத்தது என்பதை நீங்கள் அறியும் போது ஆச்சரியப்படுவீர்கள் . நீண்ட போக்குடைய கம்பளிகளுக்காக அவர்களுக்கு சந்தையில் நல்ல விலை கிடைக்கத் தொடங்கியது . உங்கள் குழுவில் சகோதரிகளுக்கு இந்த பயிற்சிக்கான ஏற்பாடுகளை நீங்கள் செய்தால் , கதகதப்பான மற்றும் கம்பளி ஆடைகள் தொடர்பான பல்வேறு வேலைகள் உங்களுக்கு கிடைக்கப் பெறும் . நீண்ட நீளம் கொண்ட கம்பளிகளை நீங்கள் வைத்திருந்தால் , உங்களுக்கு நிறைய வருமானம் கிடைக்கும் . இந்த திசையில் நீங்கள் சிந்திக்க வேண்டும் . கால்நடைகளில் இருந்து பால் கறந்து விற்பதன் மூலம் நீங்கள் நல்ல வருவாயை பெற முடியும் . இது ஒரு சிறந்த தொழில் யுக்தி என்பதை முன்பு குப்வாடாவில் பார்த்திருக்கிறேன் .


    உங்கள் கதைகள் மற்றும் உங்கள் அனுபவங்களை நான் புரிந்து கொள்கிறேன் . அவர்கள் சொல்வதை யார் கேட்டாலும் , திறந்த மனதுடன் செவிகொடுத்து நேர்மறையான மனநிலையுடன் அவர்கள் சொல்வதை கேட்டால் , ஒவ்வொரு கதையிலும் மிகுந்த உற்சாகத்தை உண்டாகும் என்று நான் நம்புகிறேன் . நம் நாட்டில் இந்த தாய்மார்களுக்கும் , சகோதரிகளுக்கும் எந்த அளவுக்கு சக்தி உள்ளது ? அவர்கள் வெறும் சிறிதளவு ஆதரவு மட்டுமே கிடைத்தால் , அவர்களால் எப்படி அவர்களின் சுயமான உலகை உருவாக்க முடியும் ? அவர்கள் தலைமைத்துவத்தை வழங்கிடவும் , புதிய இந்தியாவிற்கான அடிக்கல் அமைப்பதில் கடினமாக உழைப்பதிலும் , அவர்கள் ஒன்றாக இணைந்து செயல்பட முடியும் .


    இந்த கதைகள் ஒவ்வொன்றும் புதியவற்றைச் செய்வதற்கான ஒரு வழி மற்றும் உற்சாகத்தை வழங்குகின்றன . விரக்தியை பரப்பும் மக்களின் பஞ்சம் இல்லை . தீமையை பரப்பும் மக்களின் பஞ்சம் இல்லை . ஆனால் நேர்மையின் பாதையை விட்டுவிடாதீர்கள் . கடுமையாக உழைக்கிறவர்களை வணங்க வேண்டாம் . நாம் நாட்டை முன்னெடுத்துச் செல்வதன் மூலம் நமது சொந்த பலத்தில் முன்னேறவும் , நமது சொந்த வாழ்க்கையை முன்னேற்றவும் , நமது குடும்பங்களை முன்னெடுத்துச் செல்லவும் , நமது குழந்தைகளுக்கு கல்வி அளிப்பதற்கும் , கஷ்டங்களை எதிர்கொள்ளும் வாழ்க்கைக்கு வழிநடத்தும் , இவை அனைத்தும் பலம் தருகின்றன . அனைவருக்கும் விரக்தியை எதிர்த்து போராட இது நாட்டின் பலம் ஆகும் .


    இந்த கதைகள் ஒவ்வொரு பெண்ணுக்குள் ஒரு வழியையும் , புதிதாக எதையாவது செய்ய வேண்டுமென்ற உத்வேகத்தையும் வழங்கும் . இங்கு விரக்தியை பரப்பும் மக்களுக்கு யாருமில்லை . தீமையை பரப்பும் மக்களுக்கும் பஞ்சமில்லை . ஆனாலும் , நேர்மையின் பாதையை தயவுசெய்து கைவிட்டு விடாதீர்கள் . கடினமாக உழைப்பவர்களை பார்த்து வணங்குவதை நாம் ஒருபோதும் நிறுத்திக் கொள்ளக் கூடாது . நம் சொந்த பலத்தின் மூலம் நாட்டை முன்னோக்கி நாம் எடுத்துச் செல்ல வேண்டும் . நம் சொந்த முயற்சியில் வளர்ச்சியை ஏற்படுத்த வேண்டும் . நம் குடும்பங்களை முன்னோக்கி கொண்டு செல்ல வேண்டும் . நம் குழந்தைகளுக்கு கல்வியை வழங்க வேண்டும் . வேறுபாடுகளை கடந்து வாழ்க்கையை முன்னெடுத்துச் செல்ல வேண்டும் . இந்த விஷயங்கள் தான் விரக்திகளுக்கு எதிராக போராடும் வலுவை அனைவருக்கும் கொடுக்கும் . இதுதான் நம் நாட்டின் பலமும் கூட .


    நீங்கள் கூறியதை கவனித்த பிறகு எனக்குள் அதை நன்றாக உணர்ந்தேன் . நீங்கள் கூறியவைகளில் இருந்து ஆற்றலையும் , உத்வேகத்தையும் பெற்றேன் . உங்களின் பிரச்னைகள் குறித்து விவாதிக்கப்பட்ட இன்றைய இந்த நிகழ்ச்சியில் , உங்களில் பலரும் சில விஷயங்களை சொல்ல விரும்பி இருப்பீர்கள் என்று நான் நம்புகிறேன் ; எல்லோருக்கும் ஒரு கதை உண்டு ; அனைவருக்கும் ஒரு அனுபவம் உண்டு ; எல்லோரும் சிரமங்களை விட்டு வெளியேற ஒரு வழியை கண்டுபிடித்துள்ளனர் . அது உங்கள் சொந்த சாதனை . இதுதான் உங்களின் கடின உழைப்பு மற்றும் தைரியம் . இந்த எண்ணங்களுக்கான காரணம் உங்களை மட்டுமே சாரும் , வேறு யாரையும் அல்ல . அதனால்தான் உங்களைக் காட்டிலும் சிறந்த உத்வேகம் அளிப்பவர்கள் வேறு யாரும் இருக்க முடியாது .


    ஆனாலும் , நிறையப் பேச வேண்டும் என எண்ணி இருந்து , ஆனால் வாய்ப்பு கிடைக்காத அந்த சகோதரிகள் , உங்கள் எண்ணங்களை என்னிடம் தெரிவிக்க விரும்புகிறேன் . அந்த எண்ணங்களை நான் மன் கி பாத் நிகழ்ச்சி மூலம் பகிர்ந்து கொள்கிறேன் , ஏனெனில் இதுபோன்ற எடுத்துக்காட்டுகளில் இருந்து நாடு உத்வேகம் பெறுகிறது .


    சண்டையிடுகிறவர்கள் தொடர்ந்து அவ்வாறு செய்வார்கள் . ஆனால் வேலை செய்யும் மக்கள் உத்வேகம் பெறுவார்கள் . இப்போது நாம் அந்த வேலையை முன்னோக்கி நகர்வோம் . எனவே உங்களிடம் வலியுறுத்துகிறேன் , மொபைல் ஃபோனைப் பயன்படுத்தத் தெரிந்திருந்தாலும் , மொபைல் ஃபோன்களைப் பற்றி தெரிந்திருக்காவிட்டாலும் , உங்கள் பகுதியில் ஒரு பொதுவான சேவை மையத்தை நீங்கள் பார்த்திருப்பீர்கள் . நீங்கள் நரேந்திர மோடி செயலியின் பயன்பாட்டைப் பார்த்திருப்பீர்கள் , நீங்கள் அந்த மையங்களுக்குச் சென்று உங்கள் சுய உதவிக் குழுவின் புகைப்படத்தை கொடுங்கள் . உங்கள் சுய உதவிக் குழுவில் உள்ள அந்த சகோதரிகள் வெற்றியை எவ்வாறு அடைந்தார்கள் , எத்தகைய கஷ்டங்களை கடந்து வந்தார்கள் , அவர்கள் செய்த நல்ல காரியங்கள் என்னென்ன என்பது தொடர்பாக , அந்த செயலில் நீங்கள் உங்கள் சுய உதவிக் குழுக்களின் சகோதரிகளுடன் ஒரு நேர்காணலைப் பதிவு செய்யுங்கள் . இந்த அனைத்து விஷயங்களையும் நீங்கள் அந்த செயலியில் பதிவேற்றுங்கள் . அதன் மூலமாக , நான் அதை படித்துப் பார்ப்பேன் . அந்த செயலில் நீங்கள் பதிவேற்றினால் , அதை மற்றவர்களும் பார்ப்பார்கள் . மன் கி பாத் நிகழ்ச்சியில் பேசுவதற்கான நேரம் கிடைக்கும்போது , சிலரின் கருத்துக்களை இந்த உலகத்துடன் பகிர்ந்து கொள்வேன் .


    நீங்களாகவே அதை செய்து முடிக்கலாம் . அதன் மூலம் உங்களைப் போன்ற கோடிக்கணக்கான சகோதரிகளுக்கு தைரியத்தை உங்களால் தர முடியம் . தற்போது பொது சேவை மையங்கள் மிகவும் பிரபலமடைந்து விட்டன . நாட்டில் கிட்டத்தட்ட மூன்று லட்சம் பொது சேவை மையங்கள் உள்ளன . இப்போது நமது மகள்கள் பொது சேவை மையங்கள் நடத்தி வருகிறார்கள் . அது போன்ற மையங்களுக்கு நீங்கள் சென்று உங்களின் வெற்றிக் கதைகளை கட்டாயம் அனுப்ப வேண்டும் . அதை இந்த ஒட்டுமொத்த நாடும் , உலகம் முழுவதும் பார்க்கும் . தொலைதூர மற்றும் பின்தங்கிய கிராமங்களில் வாழும் நமது சகோதரிகள் எத்தகைய சிறந்த வேலையை செய்து வருகிறார்கள் என்பதை மக்கள் பார்ப்பார்கள் . இன்று உங்களை நான் சந்திக்க வாய்ப்பு கிடைத்ததை சிறப்பாக உணர்கிறேன் . என்னை ஆசீர்வதிப்பதற்கு , நீங்கள் பெருந்திரளான மக்களாக உருவெடுத்திருக்கிறீர்கள் . நான் உங்களுக்கு என் வாழ்த்துக்களை தெரிவித்துக் கொள்கிறேன் . உங்களுக்கு பல பல வாழ்த்துக்கள் .


    மிக்க நன்றி .

    
    
    (Release ID: 1556685) Visitor Counter : 1002
    
    
      Read this release in: English , Marathi , Hindi , Assamese