      நித்தி ஆயோக்

      மாற்றத்தை விரும்பும் மாவட்டங்களுக்கு தொழில் நிறுவனங்களின் சமூக பொறுப்புணர்வு நிதியை வழங்குவதற்கான வாய்ப்புகளை ஆராய மாநாடு
      Posted On: 24 JUL 2018 5:04PM by PIB Chennai


    மாற்றத்தை விரும்பும் மாவட்டங்களுக்கு மத்திய அரசின் பொதுத்துறை நிறுவனங்களின், சமூகப் பொறுப்புணர்வு நிதியை வழங்குவதற்கான வாய்ப்புகளை ஆராய, நிதி ஆயோக் அமைப்பு மற்றும் பொது நிறுவனங்கள் துறை சார்பில் புதுதில்லியில் இன்று (24.07.2018) மாநாடு நடைபெற்றது. நிதி ஆயோக் அமைப்பின் தலைமைச் செயல் அதிகாரி திரு. அமிதாப் காந்த், பொது நிறுவனங்கள் துறை செயலாளர் திருமதி. சீமா பகுகுணா, சுகாதாரம் மற்றும் குடும்ப நலத்துறை செயலாளர் திருமதி. ப்ரீத்தி சுதன், பள்ளிக் கல்வி மற்றும் எழுத்தறிவித்தல் துறை செயலாளர் திருமதி. ரீனா ராய் உள்ளிட்ட அரசு உயரதிகாரிகள் இந்த மாவட்டத்தில் கலந்து கொண்டனர். மத்திய பொதுத்துறை நிறுவனங்களின் தலைவர்கள், மேலாண் இயக்குநர்கள் மற்றும் சமூக பொறுப்புணர்வு நிதியை நிர்வகிக்கும் இயக்குநர்கள் 150 பேரும், உயரதிகாரிகளும் இம்மாநாட்டில் பங்கேற்று, மாற்றத்தை விரும்பும் மாவட்டங்கள்மீது நேரடி கவனம் செலுத்துவது குறித்து விரிவாக விவாதித்தனர்.


    மாற்றத்தை விரும்பும் மாவட்டங்களுக்கு, கல்வி, சுகாதாரம், ஊட்டச்சத்து உள்ளிட்ட துறைகளுக்குத் தேவையான நிதிக்காக, சமூகப் பொறுப்புணர்வு நிதியின் பெரும்பகுதியை வழங்குவதற்கான நடைமுறைகளை ஏற்படுத்துவது குறித்தும் விவாதிக்கப்பட்டது.


    கூட்டத்தில் சிறப்புரையாற்றிய நிதி ஆயோக் அமைப்பின் தலைமைச் செயல் அதிகாரி திரு. அமிதாப் காந்த், இந்தியாவில் புவியியல் அடிப்படையிலான மாற்றத்தை ஏற்படுத்த அதிக முதலீடு செய்வதன் மூலம், மனித வளர்ச்சிப் பட்டியலில் மேம்பட்ட பலனை காணமுடியும் என்றும் தெரிவித்தார்.


    கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    --------

    
    
    (Release ID: 1540011) Visitor Counter : 47
    
    
      Read this release in: English , Marathi , Bengali