      वित्‍त मंत्रालय

      वित्‍त आयोग रविवार से गुजरात के दौरे पर रहेगा
      Posted On: 20 JUL 2018 7:50PM by PIB Delhi


    भारत सरकार का 15वां वित्‍त आयोग 22 से 25 जुलाई, 2018 तक गुजरात राज्‍य के दौरे पर रहेगा। अध्‍यक्ष श्री एन.के. सिंह की अगुवाई में यह आयोग गुजरात के मुख्‍यमंत्री, मंत्रियों और अन्‍य पदाधिकारियों के साथ बैठक करेगा। वित्‍त आयोग के सदस्‍य श्री शक्तिकांत दास, डॉ. अनूप सिंह, डॉ. अशोक लाहिड़ी, डॉ. रमेश चन्‍द और सचिव श्री अरविंद मेहता के साथ-साथ अन्‍य पदाधिकारी भी इन बैठकों में शामिल होंगे। इस दौरान राज्‍य सरकार की वित्‍तीय स्थिति पर विस्‍तृत प्रस्‍तुतियां दी जाएंगी। इस दौरे से पहले आयोग ने नई दिल्‍ली में गुजरात के महालेखाकार से इस राज्‍य की वित्‍तीय स्थिति के विभिन्‍न पहलुओं और सामाजिक-आर्थिक हालात से जुड़े मसलों को गहराई से समझा।


    बैठकों और प्रस्‍तुतियों के अलावा राज्‍य सरकार आयोग को अपने प्रमुख कार्यक्रमों से भी अवगत कराएगी। वित्‍त आयोग 24 जुलाई को गांधी आश्रम में महात्‍मा गांधी को श्रद्धांजलि अर्पित करेगा। उसी दिन आयोग सरदार सरोवर बांध, स्‍टैचू ऑफ यूनिटी और गिफ्ट सिटी का भी दौरा करेगा।


    वित्‍त आयोग विभिन्‍न राजनीतिक दलों के नेताओं और व्‍यापार एवं उद्योग जगत के प्रतिनिधियों के साथ भी बैठकें करेगा।


    ***


    वीके/आरआरएस/वाईबी-9543


    

    
    (Release ID: 1539538) Visitor Counter : 92