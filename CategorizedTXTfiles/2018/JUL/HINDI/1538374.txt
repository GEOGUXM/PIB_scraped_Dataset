      श्रम और रोजगार मंत्रालय

      अलांग जहाज रिसाइक्लिंग यार्ड में काम करने की स्थिति में सुधार के लिए डीजीएफएएसएलआई एवं जीएमबी के बीच समझौता ज्ञापन
      Posted On: 11 JUL 2018 6:59PM by PIB Delhi


    फैक्टरी परामर्श सेवा एवं श्रम संस्थान महानिदेशालय (डीजीएफएएसएलआई) एवं गुजरात समुद्री बोर्ड (जीएमबी) ने आज श्रम एवं रोजगार राज्य मंत्री (स्वतंत्र प्रभार) श्री संतोष कुमार गंगवार एवं जहाजरानी राज्य मंत्री श्री मनसुख मंडाविया की उपस्थिति में श्रम एवं रोजगार मंत्रालय में एक समझौता ज्ञापन पर हस्ताक्षर किया। इस अवसर पर श्रम एवं रोजगार सचिव श्री हीरालाल समरिया एवं जहाजरानी सचिव श्री गोपाल कृष्ण भी उपस्थित थे।


    श्रम एवं रोजगार राज्य मंत्री (स्वतंत्र प्रभार) श्री संतोष कुमार गंगवार ने उम्मीद जताई कि इस समझौता ज्ञापन के तहत कार्यकलाप जहाज रिसाइक्लिंग उद्योग के कामकाज में सकारात्मक बदलाव लाएंगे और श्रमिकों तथा पर्यवेक्षको की सुरक्षा एवं स्वास्थ्य में सुधार लाएंगे जो अलांग में बड़ी संख्या में तैनात है। जहाजरानी राज्य मंत्री श्री मनसुख मंडाविया ने जहाज रिसाइक्लिंग के उद्योग पर प्रकाश डाला जो 25 हजार से अधिक श्रमिकों को रोजगार देता है तथा रॉलेबल स्टील में लगभग 80 प्रतिशत कमी लाता है। उन्होंने श्रमिकों की सुरक्षा एवं स्वास्थ्य के महत्व पर बल दिया तथा समझौता ज्ञापन के तहत कार्यकलापों की सराहना की।


    वीके/एएम/एसकेजे/सीएल- 9391


    

    
    (Release ID: 1538374) Visitor Counter : 97