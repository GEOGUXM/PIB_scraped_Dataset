      सड़क परिवहन एवं राजमार्ग मंत्रालय

      श्री नितिन गडकरी ने कहा, लगभग एक लाख करोड़ रुपये के बराबर का निवेश आंध्र प्रदेश में राष्ट्रीय राजमार्गों के विकास के लिए किया जा रहा है
      
      
      राज्य में मछली पकड़ने के बंदरगाहों एवं मछली प्रसंस्करण तथा पैकेजिंग केंद्रों के विकास के लिए समर्थन का आश्वासन दिया
      
      Posted On: 14 JUL 2018 3:44PM by PIB Delhi


    केंद्रीय सड़क परिवहन एवं राजमार्ग , जहाजरानी, जल संसाधन, नदी विकास एवं गंगा संरक्षण मंत्री श्री नितिन गडकरी ने कहा है कि आंध्र प्रदेश में राष्ट्रीय राजमार्गों की लंबाई में पिछले चार वर्षों के दौरान 2926 किमी की बढोतरी हुई है। उन्होंने कहा कि 2014 से पहले आंध्र प्रदेश में राष्ट्रीय राजमार्गों की लंबाई 4193 किमी थी जब अब बढ़ कर 7118 किमी हो गई है।


    उन्होंने कहा कि लगभग एक लाख करोड़ रुपये के बराबर का निवेश आंध्र प्रदेश में राष्ट्रीय राजमार्गों के विकास के लिए किया जा रहा है। भारतमाला के तहत , 44 हजार करोड़ रुपये के बराबर की लगभग 2,520 किमी सड़कों की परिकल्पना की गई है।


    श्री नितिन गडकरी कल विशाखापट्नम में एक समारोह में 6688 करोड़ रुपये के बराबर की राष्ट्रीय राजमार्गों एवं बंदरगाह संपर्क परियोजनाओं का शिलान्यास करने एवं उद्घाटन करने एवं 1000 करोड़ रुपये के बराबर की बंदरगाह परियोजनाओं का उद्घाटन करने के बाद मीडिया को संबोधित कर रहे थे।


    जिन राष्ट्रीय राजमार्ग परियोजनाओं का शिलान्यास किया गया , उनमें चार लेन का क्षमता संवर्द्ध्रन, 439 करोड़ रुपये की लागत से इच्छापुरम से नरसानापेट के राष्ट्रीय राजमार्ग 16 के 13.45 किमी लंबाई के खंड एवं 2013 करोड़ रुपये की लागत से राष्ट्रीय राजमार्ग 16 के आनंदपुरम-पेंदुरथी-अनाकपल्ली खंड की छह लेनिंग करना आदि शामिल है।


    इन परियोजनाओं से चेन्नई एवं कोलकाता के बीच संपर्क में बढोतरी होगी , दोनों शहरों के बीच यात्रा में कम समय लगेगा तथा विशाखापट्नम में ट्रैफिक की भीड़भाड़ कम होगी।


    श्री गडकरी ने कहा कि मछली पालन आंध्र प्रदेश के लिए बहुत महत्वपूर्ण है। उन्होंने राज्य में मछली पकड़ने के बंदरगाहों एवं मछली प्रसंस्करण तथा पैकेजिंग केंद्रों के विकास के लिए समर्थन का आश्वासन दिया।


    ***


    वीके / एएम / एसकेजे /एमबी/एनके-9441


    

    
    (Release ID: 1538647) Visitor Counter : 95