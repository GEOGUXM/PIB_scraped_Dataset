      निर्वाचन आयोग

      आईआईआईडीईएम ने भूटान के मीडिया कर्मियों के लिए 5 दिवसीय क्षमता विकास कार्यक्रम का आयोजन किया
      Posted On: 11 JUL 2018 9:49AM by PIB Delhi


    भूटान के चुनाव आयोग के विशेष आग्रह पर इंडिया इंस्‍टीट्यूट ऑफ डेमोक्रेसी एंड इलेक्‍शन मैनेजमेंट (आईआईआईडीईएम) नई दिल्‍ली में भूटान के मीडिया कर्मियों के लिए 9 जलाई, 2018 से 13 जुलाई, 2018 के बीच 5 दिवसीय क्षमता विकास कार्यक्रम का आयोजन कर रहा है। इसमें भूटान के चुनाव प्रबंधन निकाय के अधिकारी, संवाददाता एवं अन्‍य मीडिया कर्मी भाग ले रहे हैं। इस कार्यक्रम का उद्देश्‍य चुनावों में मीडिया के साथ पारस्‍परिक संवाद स्‍थापित करना है।


    कार्यक्रम में भाग लेने के लिए भूटान से आए प्रतिभागी


    भारत के मुख्‍य चुनाव आयुक्‍त श्री ओ.पी. रावत ने कार्यक्रम का उद्घाटन किया। उन्‍होंने कहा कि चुनाव के दौरान मीडिया की भूमिका काफी महत्‍वपूर्ण होती है, क्‍योंकि आज दुनिया एक ऐसे तानेबाने के साथ जुड़ी है जहां किसी एक जगह की घटना दूसरी जगह को भी प्रभावित कर सकती है। उन्‍होंने उम्‍मीद जताई कि इस कार्यक्रम के दौरान संवादात्‍मक परिचर्चाओं एवं सत्रों का आयोजन होगा।


    उप-चुनाव आयुक्‍त श्री सुदीप जैन ने प्रतिभागियों का स्‍वागत किया और बताया कि चुनावों में मीडिया पर यह अपने प्रकार का ऐसा पहला कोर्स है , जिसका आयोजन आईआईआईडीईएम द्वारा किया जा रहा है।


    महानिदेशक श्री धीरेन्‍द्र ओझा ने कहा कि इस कार्यक्रम के तहत प्रासंगिक विषयों को रखा जाएगा और उन्‍होंने सफल परिचर्चा के लिए उम्‍मीद जताई।


    आईआईआईडीईएम के निर्वाचन विशेषज्ञ डॉ. नूर मोहम्‍मद ने प्रतिभागियों को इस 5 दिवसीय कार्यक्रम की समय सारणी के बारे में जानकारी दी। इस कार्यक्रम के प्रमुख विषयों में ईएमबी एवं मीडिया संबंध ,मतदाता शिक्षा एवं मीडिया विधिक/संस्‍थागत ढांचा, पेड न्‍यूज एवं मीडिया कानून, मीडिया के लिए आचार संहिता एवं सोशल मीडिया से संबंधित मुद्दे, मीडिया से संबंधित उपकरण एवं तकनीक आदि शामिल है।


    भारतीय चुनाव आयोग (ईसीआई) के निदेशक (प्रशिक्षण) श्री विवेक खरे ने भूटान से आए प्रतिभागियों , आयोग एवं चुनाव आयोग के वरिष्‍ठ अधिकारियों और आईआईआईडीईएम के कर्मचारियों को धन्‍यवाद दिया।


    *****


    वीके/एएम/एसकेसी/एसकेपी-938 5

    
    
    (Release ID: 1538305) Visitor Counter : 188
    
    
      Read this release in: English , Bengali