      शिक्षा मंत्रालय

      प्रस्‍तावित एचईआई अधिनियम 2018 के तहत अनुदान देने का अधिकार मंत्रालय को सौंपने की आशंकाएं निराधार : मानव संसाधन विकास मंत्रालय
      Posted On: 02 JUL 2018 6:03PM by PIB Delhi


    यह भारत के उच्‍चतर शिक्षा के आयोग के प्रारूप के संदर्भ में (विश्‍वविद्यालय अनुदान आयोग अधिनियम के निरसन) एवं इसके बाद प्रस्‍तावित रूपांतरण के एक हिस्‍से के रूप में यूजीसी से अनुदान देने का अधिकार मंत्रालय को सौंपने के बारे में प्रेस के विभिन्‍न हिस्‍सों में छपी टिप्‍पणियों के संदर्भ में है।


    मानव संसाधन विकास मंत्रालय ने स्‍पष्‍ट किया है कि अनुदान अधिकार को मंत्रालय को सौंपने से संबंधित ऐसा कोई अंतिम निर्णय नहीं लिया गया है, भले ही विनियामक एवं अनुदान देने वाली सत्‍ता को अलग-अलग करने के बारे में अनुशंसा पूर्व में एक विशेषज्ञ समिति द्वारा दी जा चुकी है और यह अभिशासन के ठोस सिद्धान्‍तों में निहित हैं।


    सरकार यह सुनिश्चित करने की इच्‍छुक है कि अनुदान देने की प्रक्रिया पूरी तरह योग्‍यता आधारित, ऑनलाइन एवं वस्‍तु परक प्रणाली होगी, जो पारदर्शिता एवं दक्षता दोनों ही सुनिश्चित करेगी और इसका न्‍यूनतम मानव सम्‍पर्क होगा। ऐसी आईटी प्रणालियां पहले से त्रुटिरहित तरीके से इंप्रिंट एवं आरयूएसए जैसी ज्‍यादा बड़ी वित्‍त पोषण योजनाओं के प्रबंधन में परिचालन में रही हैं, और इसलिए उन्‍हें आसानी से यूजीसी योजनाओं के प्रबंधन में उपयोग में लाया जा सकता है।


    यह आश्‍वस्‍त किया जाता है कि अगर यूजीसी की वर्तमान अनुदान देने की प्रणाली की कोई परवर्ती प्रणाली है, तो उसे बगैर किसी भेदभावपूर्ण एवं निष्‍पक्ष तरीके से परिचालित किया जाएगा। इस बारे में कोई भी आशंका सर्वथा अनुपयुक्त है।


    ***


    वीके/एएम/एसकेजे/जीआरएस-9291


    

    
    (Release ID: 1537384) Visitor Counter : 134