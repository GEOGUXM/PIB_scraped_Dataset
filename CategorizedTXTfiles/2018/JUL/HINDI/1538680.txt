      राष्ट्रपति सचिवालय

      राष्ट्रपति ने फतेहाबाद में शिरोमणि कबीर प्रकट दिवस समारोहों को संबोधित किया
      Posted On: 15 JUL 2018 4:20PM by PIB Delhi


    राष्ट्रपति श्री राम नाथ कोविंद ने आज (15 जुलाई, 2018) हरियाणा के फतेहाबाद में शिरोमणि कबीर प्रकट दिवस समारोहों में भाग लिया एवं उन्हें संबोधित किया। इस समारोह का आयोजन धानक सभा फतेहाबाद एवं संत कबीर धानक समाज कर्मचारी कल्याण संगठन, हरियाणा ने किया।


    इस अवसर पर बोलते हुए, महामहिम राष्ट्रपति ने कहा कि संत कबीर एक महान समाज सुधारक थे। उन्होंने समानता और सद्भाव का रास्ता दिखाया। महामहिम राष्ट्रपति ने प्रसन्नता जताई कि शिरोमणि कबीर प्रकट दिवस समारोहों का आयोजन हरियाणा के प्रत्येक जिले में किया जा रहा है जिससे कि लोगों को संत कबीर के उपदेशों के बारे में अवगत कराया जा सके।


    महामहिम राष्ट्रपति ने कहा कि शीघ्र ही संसद एवं राज्य विधान सभाओं के मॉनसून सत्र आरंभ होंगे। उन्होंने उम्मीद जताई कि सांसद और विधायक अपनी चर्चाओं एवं संवादों के जरिये उनके कार्यों को आगे बढ़ाएंगे।


    ***


    वीके/एएम/एसकेजे/आरके/एनके-9448


    

    
    (Release ID: 1538680) Visitor Counter : 160