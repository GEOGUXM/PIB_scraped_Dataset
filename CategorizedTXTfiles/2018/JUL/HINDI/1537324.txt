      उप राष्ट्रपति सचिवालय

      उपराष्‍ट्रपति के 69वें जन्मदिन पर राष्‍ट्रपति, प्रधानमंत्री, राज्‍यपालों, मुख्‍यमंत्रियों और विपक्षी दलों के नेताओं ने उन्‍हें बधाई दी
      Posted On: 01 JUL 2018 9:31PM by PIB Delhi


    भारत के उपराष्‍ट्रपति श्री एम. वेंकैया नायडू के 69वें जन्‍मदिन पर राष्‍ट्रपति श्री रामनाथ कोविंद, प्रधानमंत्री श्री नरेन्‍द्र मोदी, पूर्व प्रधानमंत्री डॉ. मनमोहन सिंह, कई राज्‍यों के राज्‍यपालों, मुख्‍यमं‍त्रियों और गणमान्‍य व्‍यक्तियों ने आज उन्‍हें बधाई एवं शुभकामनाएं दीं।


    राष्‍ट्रपति ने अपने ट्वीट में श्री नायडू को शुभकामनाएं देते हुए राष्‍ट्र की सेवा में उनके दीर्धावधि स्‍वस्‍थ जीवन की कामना की।


    प्रधानमंत्री श्री नरेन्‍द्र मोदी ने अपने ट्वीट में, ‘सार्वजनिक सेवा में वेंकैया जी का एक अद्वितीय रिकॉर्ड रहा है। एक प्रशासक के रूप में और संसदीय प्रक्रियाओं के ज्ञान के लिए उन्‍हें काफी सम्‍मान मिला है। मैं उनकी लंबी आयु एवं स्‍वस्‍थ जीवन की कामना करता हूं।’


    केंद्रीय गृहमंत्री श्री राजनाथ सिंह एवं अन्‍य मंत्रियों ने भी श्री वेंकैया नायडू अपनी शुभकामनाएं दीं।


    पूर्व प्रधानमंत्री डॉ. मनमोहन सिंह सहित कई राज्‍यपालों, मुख्‍यमंत्रियों और राजनीतिक दलों के तमाम नेताओं ने श्री नायडू को फोन कर शुभकामनाएं दीं। उपराष्‍ट्रपति को जन्‍म दिन की शुभकामनाएं देने वाले अन्‍य प्रमुख व्‍यक्‍तियों में अध्‍यात्‍मिक गुरू जग्‍गी वासुदेव भी थे।


    श्री नायडू अपने जन्‍मदिन पर काफी व्‍यस्‍त रहे। उन्‍होंने राज्‍य सभा के उपसभापति प्रो. पी. जे. कुरियन के विदाई समारोह की मेजबानी की। साथ ही उन्‍होंने विदेश मंत्री श्रीमती सुषमा स्‍वराज और विदेश राज्‍यमंत्री श्री एम. जे. अकबर की उपस्‍थिति में विभिन्‍न देशों में तैनात भारत के राजदूतों एवं उच्‍चायुक्‍तों के एक कार्यक्रम को संबोधित किया।


    ***


    वीके / एएम / एसकेसी / एसकेपी - 9285


    

    
    (Release ID: 1537324) Visitor Counter : 96