      ग्रामीण विकास मंत्रालय

      प्रधानमंत्री श्री नरेन्द्र मोदी 12 जुलाई, 2018 को वीडियो कॉन्फ्रेंसिंग के जरिए राष्ट्रीय ग्रामीण आजीविका मिशन के लाभार्थियों के साथ प्रत्यक्ष संवाद करेंगे
      
      दीनदयाल अंत्योदय योजना-एनआरएलएम 45 लाख स्वयं सहायता समूहों में 5 करोड़ से अधिक महिलाओं को संगठित के जरिए महिला सशक्तिकरण के लिए सबसे बड़े संस्थागत मंच के रूप में उभरा
      
      Posted On: 11 JUL 2018 6:00PM by PIB Delhi


    प्रधानमंत्री श्री नरेन्द्र मोदी 12 जुलाई, 2018 को, सुबह 9 बजकर 30 मिनट पर वीडियो कॉन्फ्रेंसिंग के जरिए दीनदयाल अंत्योदय योजना-राष्ट्रीय ग्रामीण आजीविका मिशन (डीएवाई-एनआरएलएम) एवं डीडीयू-जीकेवाई तथा आरएसईटीआई के तहत स्वयं सहायता समूह के सदस्यों के साथ ‘प्रत्यक्ष संवाद’ करेंगे। इस संवाद का दूरदर्शन द्वारा सीधा प्रसारण दिखाया जाएगा एवं एनआईसी अपने नेटवर्क के माध्यम से इसे वेबकास्ट करेगा। इस संवाद से प्रधानमंत्री को सीधे स्वयं सहायता समूह (एसएचजी) के सदस्यों से डीएवाई-एनआरएलएम के तहत उनके द्वारा आरंभ किए गए विभिन्न कार्योकलापों तथा इसने उनके जीवन को किस प्रकार प्रभावित किया है, यह जानने का अवसर मिलने की उम्मीद है।


    चुने हुए कुछ लाभार्थियों में बिहार के शराब विरोधी आंदोलन, मक्का मूल्य श्रृंखला एवं विपणन, छत्तीसगढ़ की ईट निर्माण इकाई, झारखण्ड के बिजनेस कॉरेस्पोंडेंट सखी एवं इमली मूल्य श्रृंखला तथा विपणन और एक लाभार्थी, मध्य प्रदेश के सेनेटरी नैपकिन के विनिर्माण एवं विपणन तथा डीडीयू-जीकेवाई, राजस्थान के सोलर पैनल एवं लैम्प के विनिर्माण एवं विपणन, महाराष्ट्र के पशु सखी एवं डीडीयू-जीकेवाई, तमिलनाडु के दिव्यांगजनों के कल्याण के लिए युक्तियां, तेलंगाना के एसएचजी के निर्माण के लिए बाहरी समुदाय संसाधन व्यक्ति, जम्मू एवं कश्मीर के डेरी फॉर्म तथा गुजरात के नीम बीजों का संग्रह एवं विपणन पर काम करने वाले स्वयं सहायता समूह शामिल हैं।


    दीनदयाल अंत्योदय योजना-राष्ट्रीय ग्रामीण आजीविका मिशन (डीएवाई-एनआरएलएम) ग्रामीण गरीबी उन्मूलन के लिए भारत सरकार के ग्रामीण विकास मंत्रालय की प्रमुख योजनाओं में से एक है। केंद्रीय रूप से प्रायोजित इस योजना में लगभग 9 करोड़ परिवारों को एसएचजी में जोड़ने तथा सार्वजनिक क्षेत्र तथा निजी क्षेत्र दोनों से ही वित्त, हकदारी एवं सेवाओं के औपचारिक सेवाओं के स्रोतों तक उनकी सुविधा प्राप्त करने में सक्षम बनाने के लिए उनके कौशलों का निर्माण करने के द्वारा टिकाऊ आजीविका अवसर प्रदान करने की बात की गई है। ऐसी परिकल्पना की गई है कि ग्रामीण निर्धन महिलाओं का सघन एवं नियमित क्षमता निर्माण उनका सामाजिक, आर्थिक एवं राजनीतिक उत्थान सुनिश्चित करेगा।


    दीनदयाल अंत्योदय योजना-एनआरएलएम महिला सशक्तिकरण के लिए सबसे बड़े संस्थागत मंच के रूप में उभरा है। इस मिशन ने अब 29 राज्यों एवं 5 केंद्र शासित राज्यों में 600 जिलों में फैले प्रखण्डों (ब्लॉक) में कार्यान्वयन आरंभ कर दिया है। मई, 2018 तक 45 लाख स्वयं सहायता समूहों में 5 करोड़ से अधिक महिलाओं को संगठित किया जा चुका है। इसके अतिरिक्त, 2.48 लाख ग्रामीण संगठनों तथा 20 हजार क्लस्टर स्तर संघों का भी उन्ययन किया गया है।


    इस मिशन ने सभी राज्यों में समर्पित संवेदनशील सहायता संरचनाओं का निर्माण किया है। अब प्रत्येक राज्य के पास राज्य ग्रामीण आजीविका मिशन है जिससे विभिन्न स्तरों पर 20 हजार से अधिक पेशेवर व्यक्ति जुड़े हैं, जिनका उद्देश्य महिलाओं के संगठन को प्रशिक्षण तथा क्षमता निर्माण उपलब्ध कराने और दीर्घकालीक सहायता प्रदान करना है।


    वीके/एएम/एसकेजे/सीएल-9387


    

    
    (Release ID: 1538356) Visitor Counter : 867