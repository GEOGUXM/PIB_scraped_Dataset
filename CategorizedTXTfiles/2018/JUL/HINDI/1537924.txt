      रेल मंत्रालय

      रेलवे बोर्ड के अध्यक्ष श्री अश्वनी लोहानी ने पश्चिम रेलवे में रतलाम संभाग के ट्रैकमैन श्री बलवंत को सम्मानित किया
      Posted On: 05 JUL 2018 7:15PM by PIB Delhi


    रेलवे बोर्ड के अध्यक्ष श्री अश्वनी लोहानी ने आज रेल भवन में पश्चिम रेलवे में रतलाम संभाग के ट्रैकमैन श्री बलवंत को सम्मानित किया। श्री बलवंत ने रतलाम संभाग में थांडला-बजरंग गढ़ स्टेशन पर पुल के गिरते रोड़ा को देखकर एक गंभीर दुर्घटना को टाल दिया था। उनका मनोबल बढ़ाने और उनकी प्रशंसा के तौर पर उन्हें एक प्रशस्ति पत्र और 5000 रुपये का नकदी पुरस्कार दिया गया। श्री बलवंत और उनके परिवार को फर्स्ट क्लास एसी यात्रा पास और नई दिल्ली में ठहरने के लिए एसी आवास दिया गया।


    पहली जुलाई, 2018 की शाम लगभग 7 बजे श्री बलवंत अपनी ड्यूटी पूरी कर अपने मुख्यालय लौट रहे थे। उन्होंने थांडला और बजरंग गढ़ स्टेशनों के बीच पुल संख्या 178 (18.3 मीटर लंबा) के रोड़े गिरते देखा। उन्होंने बड़ी सूझ-बूझ दिखाते हुए तत्काल रेल की पटरियों को भारी क्षति से बचा लिया और फिर अपने वरिष्ठ अधिकारी सीनियर सेक्शन इंजीनियर / पाथवे को इस बारे में बताया। इस पर प्राथमिकता के आधार पर पुल को पहले जैसा बनाने के लिए जरूरी कदम उठाए गए। इस प्रकार श्री बलवंत की सतर्कता और मुस्तैदी से एक गंभीर दुर्घटना टल गई।


    रतलाम संभाग के ट्रैकमैन श्री बलवंत को ड्यूटी पर मुस्तैद रहने और एक गंभीर दुर्घटना को टालने में उनकी भूमिका के लिए सम्मानित करते श्री अश्वनी लोहानी।


    ***


    वीके/एएम/पीकेए/एसकेपी/9332

    
    
    (Release ID: 1537924) Visitor Counter : 167