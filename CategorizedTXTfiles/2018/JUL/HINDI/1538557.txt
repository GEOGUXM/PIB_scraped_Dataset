      अल्‍पसंख्‍यक कार्य मंत्रालय

      स्‍कूल बीच में छोड़ने वाले तथा मदरसा के 182 विद्यार्थियों ने ब्रिज पाठ्यक्रम सफलतापूर्वक पूरा किया
      
      अल्‍पसंख्‍यक मामलों के केंद्रीय मंत्री श्री मुख्‍तार अब्‍बास कल प्रमाण-पत्र प्रदान करेंगे
      
      Posted On: 13 JUL 2018 2:30PM by PIB Delhi


      अल्‍पसंख्‍यक मामलों के केंद्रीय मंत्री श्री मुख्‍तार अब्‍बास नकवी कल उन विद्यार्थियों को प्रमाण-पत्र वितरित करेंगे , जिन्‍होंने अल्‍पसंख्‍यक मामलों के मंत्रालय तथा जामा मिलिया इस्‍ला‍मिया द्वारा संयुक्‍त रूप से आयोजित ‘ ब्रिज पाठ्यक्रम ’ सफलतापूर्वक पूरा कर लिया है। यह पाठ्यक्रम स्‍कूली शिक्षा बीच में छोड़ने वाले तथा उन विद्यार्थियों के लिए है जो मदरसों में अपनी पढ़ाई जारी रखे हुए हैं।


      अल्‍पसंख्‍यक मामलों के मंत्रालय ने जामिया मिलिया इस्‍ला‍मिया विश्‍वविद्यालय के सहयोग से मदरसा विद्यार्थियों तथा स्‍कूल की पढ़ाई बीच में छोड़ने वाले विद्यार्थियों को शिक्षा प्रणाली की मुख्‍यधारा में लाने के लिए ‘ ब्रिज पाठ्यक्रम ’ शुरू किया था।


      इस वर्ष कुल 260 विद्यार्थियों को ‘ ब्रिज पाठ्यक्रम ’ के अंतर्गत प्रशिक्षित किया गया था जिनमें से 182 विद्यार्थियों ने यह पाठ्यक्रम सफलतापूर्वक पूरा कर लिया है और उन्‍हें कल उनके प्रमाण-पत्र प्रदान किए जाएंगे।


      इसके अतिरिक्‍त अल्‍पसंख्‍यक मामलों के मंत्रालय ने मदरसा शिक्षकों को शिक्षा प्रणाली की मुख्‍यधारा से जोड़ने के लिए भी एक प्रशिक्षण कार्यक्रम शुरू किया है।


      अल्‍पसंख्‍यक मामलों का मंत्रालय जामिया मिलिया इस्‍लामिया विश्‍वविद्यालय के सहयोग से मदरसा अध्‍यापकों के लिए आवासीय प्रशिक्षण कार्यक्रम आयोजित करता आया है। ये अध्‍यापक विज्ञान , गणित , कंप्‍यूटर , हिंदी , अंग्रेजी इत्‍यादि जैसी मुख्‍यधारा की शिक्षा प्रदान कर रहे हैं।


      कल प्रमाण-पत्र वितरण के अवसर पर अल्‍पसंख्‍यक मामलों के मंत्री श्री नकवी के अलावा इस मंत्रालय के सचिव श्री ए लुईखाम , अलीगढ़ मुस्लिम विश्‍वविद्यालय के उप‍कुलाधिपति श्री तारिक मंसूर , जामिया मिलिया इस्‍लामिया के उपकुला‍धिपति श्री तलक अहमद , गुरू हरकिशन पब्लिक स्‍कूल सोसाइटी के अध्‍यक्ष श्री एस. मंजीत सिंह जीके , उत्‍तरी भारत के दिल्‍ली-चर्च के धर्माध्‍यक्ष (पादरी) के प्रतिनिधि बिशप कोलिन थिओडॉर , महाबोद्धि अंतर्राष्‍ट्रीय ध्‍यान केंद्र लेह-लद्दाख के सचिव वेन नागासेन , मौलाना आजाद शिक्षा संस्‍थान के सचिव श्री आर रहमान तथा अन्‍य गणमान्‍य व्‍यक्ति उपस्थित रहेंगे।


      ***


      वी के /एएम/जेडी/एसके–94 18


    

    
    (Release ID: 1538557) Visitor Counter : 152
    
    
      Read this release in: Malayalam , English , Urdu