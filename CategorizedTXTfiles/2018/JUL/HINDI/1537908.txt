      रेल मंत्रालय

      श्री गिरीश पिल्‍लई ने रेल बोर्ड के नए सदस्‍य ट्रेफिक का कार्यभार संभाला
      Posted On: 05 JUL 2018 6:12PM by PIB Delhi


    श्री गिरीश पिल्‍लई ने 01 जुलाई , 2018 को रेल बोर्ड के नए सदस्‍य ट्रैफिक का कार्यभार संभाल लिया। श्री पिल्‍लई इससे पहले 1 सितंबर, 2016 से 30 जून, 2018 तक पश्चिम मध्‍य रेलवे, जबलपुर के महाप्रबंधक थे। वह 1980 बैच के भारतीय रेल यातायात सेवा (आईआरटीएस) के अधिकारी हैं। वह जनवरी 1982 में भारतीय रेल में शामिल हुए। श्री गिरीश पिल्‍लई ने दिल्‍ली विश्‍वविद्यालय से एमएससी (गणित) तथा एम.फिल किया है।


    श्री गिरीश पिल्‍लई ने भारतीय रेल में महत्‍वपूर्ण पदों पर कार्य किया है। इनमें अपर सदस्‍य (पर्यटन और कैटरिंग) सलाहकार (अवसंरचना) रेल बोर्ड , मुख्‍य संचालन प्रबंधक पश्चिम रेलवे, मंडलीय रेल प्रबंधक, मुंबई मंडल, पश्चिम रेलवे कार्यकारी निदेशक (नियोजन), रेल बोर्ड मुख्‍य यात्री परिवहन मैनेजर, पश्चिम रेलवे, मुख्‍य यातायात नियोजन प्रबंधक, पश्चिम रेलवे तथा सेंट्रल स्‍टाफिंग येाजना के अंतर्गत समुद्र विकास विभाग में निदेशक तथा क्षेत्रीय रेलों में विभिन्‍न पद शामिल हैं।


    श्री गिरीश पिल्‍लई को भारतीय रेल के विभिन्‍न विभागों का अच्‍छा ज्ञान और अनुभव है इनमें कॉरपोरेट प्‍लान , नीति तथा नियोजन विषय, अंतर्राष्‍ट्रीय समझौते तथा प्रोटोकोल, परियाजना विकास तथा संबंधित अध्‍ययन, भारतीय रेल की प्रमुख संरचना योजनाओं का नियेाजन, रेलवे के लिए पंचवर्षीय योजना, डेडीकेटेड फ्रेट कॉरिडोर परियोजना, अंतर्राष्‍ट्रीय सहयोग, रेलवे में सावर्जनिक-निजी भागीदारी और एफडीआई शामिल हैं।


    ***


    वीके/एएम/एजी/एसके-9 328

    
    
    (Release ID: 1537908) Visitor Counter : 139