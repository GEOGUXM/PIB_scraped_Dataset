      शिक्षा मंत्रालय

      सरकार ने शिशु विद्यालय से कक्षा 12 तक बिना किसी वर्गीकरण के स्कूली शिक्षा के सर्वांगीण विकास के लिए समग्र शिक्षा की शुरूआत की- श्री प्रकाश जावडेकर
      Posted On: 26 JUL 2018 8:20PM by PIB Delhi


    केंद्रीय मानव संसाधन विकास मंत्री श्री प्रकाश जावडेकर ने आज राज्यसभा में एक तारांकित सवाल के जवाब में कहा कि वर्ष 2018-19 के केंद्रीय बजट में स्कूली शिक्षा के शिशु विद्यालय से लेकर कक्षा 12 तक बिना वर्गीकरण के सर्वांगीण विकास के लक्ष्य को हासिल करने के लिए स्कूल शिक्षा एवं साक्षरता विभाग ने वर्ष 2018-19 से प्रभावी एक केंद्र प्रायोजित कार्यक्रम समग्र शिक्षा- स्कूली शिक्षा के लिए एक एकीकरण योजना शुरू की है। इस योजना में पहले से चल रही तीन केंद्र प्रायोजित योजनाएं सर्व शिक्षा अभियान (एसएसए), राष्ट्रीय माध्यमिक शिक्षा अभियान (आरएमएसए) और शिक्षक शिक्षा (टीई) शामिल कर दी गईं हैं।


    स्कूली शिक्षा क्षेत्र में समग्र शिक्षा अति महत्वपूर्ण योजना है जिसका विस्तार शिशु विद्यालय से लेकर कक्षा 12 तक है और इसका उद्देश्य स्कूली शिक्षा के हर स्तर पर समावेशी और न्यायसंगत तरीके से सर्वोत्तम शिक्षा सुनिश्चित करना है। इस योजना के लिए 1 अप्रैल 2018 से 31 मार्च 2020 तक की अवधि के लिए 75 हजार करोड़ रुपये आवंटित किए गए हैं।


    ***


    वीके/एएम/एके/सीएल – 9641


    

    
    (Release ID: 1540374) Visitor Counter : 450