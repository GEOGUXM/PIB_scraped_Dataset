      जल संसाधन, नदी विकास एवं गंगा संरक्षण मंत्रालय

      जल संसाधन, नदी विकास एवं गंगा संरक्षण मंत्रालय की अनूठी पहल, मंत्रालय ने शुरु की ‘जल बचाओ - वीडियो बनाओ - पुरस्‍कार पाओ’ प्रतियोगिता
      
      कोई भी नागरिक जल संरक्षण सम्बंधित गतिविधियों का वीडियो बना कर 25,000/- रूपए तक का इनाम जीत सकता है
      
      Posted On: 11 JUL 2018 6:10PM by PIB Delhi


    जल संरक्षण तथा जल प्रबंधन संबंधी महत्‍वपूर्ण मुद्दों पर भारतीय नागरिकों को शामिल करने के लिए जल संसाधन , नदी विकास एवं गंगा संरक्षण मंत्रालय ने एक वीडियो प्रतियोगिता ‘जल बचाओ - वीडियो बनाओ - पुरस्‍कार पाओ’ प्रतियोगिता शुरु की है।


    जल संसाधन , नदी विकास एवं गंगा संरक्षण मंत्रालय ने भारत सरकार के माई जीओवी पोर्टल ( My Gov Portal) के साथ मिल कर इस प्रतियोगिता को शुरु किया है। इस पाक्षिक प्रतियोगिता को कल 10 जुलाई , 2018 को mygov.in के माध्‍यम से शुरु किया गया है, तथा यह 4 नवम्‍बर , 2018 तक जारी रहेगी। प्रत्येक पखवाड़े में तीन विजेताओं को चुना जाएगा।


    प्रतियोगिता में , कोई भी भारतीय नागरिक अपनी वीडियो प्रविष्‍टि को यू-ट्यूब ( You Tube ) पर अपलोड कर सकता है तथा माई जीओवी प्रतियोगिता पृष्‍ठ www.mygov.in के वीडियो लिंक सेक्शन पर सार्वजनिक रुप से उपलब्ध लिंक के माध्यम से भाग ले सकता है।


    प्रविष्टियों को सृजनात्‍मकता , मौलिकता , संरचना , तकनीकी उत्‍कृष्‍टता , कलात्‍मक योग्‍यता , वीडियो की गुणवत्ता , विषय और प्रभाव के आधार पर आंकलन किया जाएगा। प्रथम , दूसरे और तीसरे स्‍थानों के लिए क्रमश: 25000/- रु. , 15000/-रु. , और 10000/- रु. की पुरस्‍कार राशि दी जाएगी ।


    जल संसाधन , नदी विकास एवं गंगा संरक्षण मंत्रालय भारत के लोगों से जल संरक्षण , जल उपयोग के सर्वोत्तम उपयोग तथा देश के विभिन्‍न भागों में जल संसाधन , विकास और प्रबंधन से संबंधित क्षेत्रों में हुए प्रयासों , महत्वपूर्ण योगदानों तथा बेहतर पद्धतियों को दर्शाती हुई वीडियो को अपलोड करने की अपील की है। मंत्रालय द्वारा जल संरक्षण से संबंधित विज्ञापन/कमर्शियल भी आमंत्रित किए गए हैं। वीडियो की अवधि कम से कम दो मिनट से अधिकतम 10 मिनट तक का होना चाहिए। वीडियो हिंदी , अंग्रेजी या किसी अन्‍य क्षेत्रीय भाषा में भेजी जा सकती है और इन प्रविष्टियों को प्रतियोगिता में शामिल करते समय, इंडियन कॉपीराईट अधिनियम,1957 या किसी तृतीय पक्ष के बौद्धिक संपदा अधिकारों के किसी प्रावधान का हनन नहीं होना चाहिए।


    ****


    नीता / मधु


    

    
    (Release ID: 1538359) Visitor Counter : 175