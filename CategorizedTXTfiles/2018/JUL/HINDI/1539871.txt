      स्‍वास्‍थ्‍य एवं परिवार कल्‍याण मंत्रालय

      क्षय रोग और कुष्‍ठ रोग हेतु रोगियों की जांच
      Posted On: 24 JUL 2018 5:01PM by PIB Delhi


      राष्‍ट्रीय स्‍वास्‍थ्‍य मिशन के तहत, 150 से अधिक जिलों में जनसंख्‍या स्‍तर पर रोकथाम, नियंत्रण और जांच पहल प्रारंभ की गई है। पहलों के तहत 30 वर्ष की आयु से अधिक की जनसंख्‍या को उच्‍च रक्‍तचाप, मधुमेह, सामान्‍य कैंसर (मुख, स्‍तन एवं गर्भाशय), क्षयरोग और कुष्‍ठरोग की जांच करने हेतु लक्षित किया जाता है।


      वैश्विक क्षयरोग रिपोर्ट 2017 के अनुसार भारत में क्षयरोग के मामलों की अनुमानित संख्‍या प्रतिवर्ष प्रतिलाख आबादी पर 211 है जो विश्‍व में 33वें स्‍थान पर है। भारत बड़ा एवं अधिक आबादी वाला देश होने के कारण, यहां प्रतिवर्ष क्षयरोग के लगभग 27.8 लाख मामले सामने आते हैं जो कि अधिकतम हैं। भारत वर्ष 2025 तक “इंडिया टी.बी. फ्री” के लिए प्रतिबद्ध है।


      साप्‍ताहिक जानप‍दकीय रोग विज्ञान रिपोर्ट 2017 के अनुसार, 2016 के दौरान 143 देशों से कुष्‍ठरोग के कुल 214783 नए मामले सामने आए थे जिनमें से 135485 (63%) मामले भारत से रिपोर्ट किए गए थे। तथापि, भारत में वर्ष 2025 तक कुष्‍ठ रोग पर नियंत्रण पाने की दृष्टि से पिछले तीन वर्षों के दौरान विभिन्‍न उपाय किए हैं।


      स्वास्थ्य और परिवार कल्याण राज्‍य मंत्री, श्री अश्‍विनी कुमार चौबे के द्वारा राज्य सभा में लिखित में उत्तर दिया गया I


      ***


      मव


    

    
    (Release ID: 1539871) Visitor Counter : 118