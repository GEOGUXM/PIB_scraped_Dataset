      कॉरपोरेट कार्य मंत्रालय

      भारतीय प्रतिस्‍पर्धा आयोग (सीसीआई) ने प्रतिस्‍पर्धा अधिनियम, 2002 के संदर्भ में विलय एवं अधिग्रहण की अधिसूचना क्षमता के निर्धारण के लिए ऑनलाइन मार्गदर्शन प्रणाली लांच की
      Posted On: 04 JUL 2018 7:43PM by PIB Delhi


    ई-गवर्नेंस और डिजिटल इंडिया कार्यक्रम के लिए भारत सरकार के विजन को पूरक सहयोग प्रदान करते हुए भारतीय प्रतिस्‍पर्धा आयोग (सीसीआई) ने प्रतिस्‍पर्धा अधिनियम, 2002 के संदर्भ में विलय एवं अधिग्रहण की अधिसूचना क्षमता के निर्धारण के लिए आज एक ऑनलाइन मार्गदर्शन प्रणाली लांच की। इस मार्गदर्शन प्रणाली को यह नाम दिया गया है - ‘डू इट योरसेल्‍फ (डीआईवाई) : प्रति‍स्‍पर्धा अधिनियम, 2002 के तहत विलय एवं अधिग्रहण के लिए अधिसूचना क्षमता का पता लगाने की प्रणाली’।


    सीसीआई की पहुंच बनाने की पहल और विलय एवं अधिग्रहण संबंधी अनुपालन आवश्‍यकताओं को सरल करने के उपायों के तहत ऑनलाइन मार्गदर्शन प्रणाली लांच की गई है। प्रतिस्‍पर्धा अधिनियम, 2002 के प्रासंगिक प्रावधानों, इसके तहत जारी किये गये प्रासंगिक नियमनों और कॉरपोरेट मामलों के मंत्रालय द्वारा जारी अधिसूचनाओं के आधार पर इंटरैक्टिव ऑनलाइन एप्‍लीकेशन को विकसित किया गया है। इस एप्‍लीकेशन में एक ऐसी प्रक्रिया की परिकल्‍पना की गई है, जो यह निर्धारित करने में हितधारकों का मार्गदर्शन करेगा कि क्‍या कोई विलय/अधिग्रहण सीसीआई को अधिसूचित करने योग्‍य है अथवा नहीं।


    डीआईवाई टूलकिट https://efilingcci.gov.in/DIY पर उपलब्‍ध है।


    ***


    वीके/एएम/आरआरएस/जीआरएस-9338

    
    
    (Release ID: 1537933) Visitor Counter : 44