      शिक्षा मंत्रालय

      उत्कृष्ट संस्थानों के तहत सिर्फ सरकारी संस्थानों को ही 1000 करोड़ रुपये का अनुदान दिया जाएगा- श्री प्रकाश जावडेकर
      Posted On: 26 JUL 2018 8:19PM by PIB Delhi


    केंद्रीय मानव संसाधन विकास मंत्री श्री प्रकाश जावडेकर ने आज राज्यसभा में एक तारांकित सवाल के जवाब में कहा कि विश्वविद्यालय अनुदान आयोग ने 20 संस्थानों (10 सार्वजनिक क्षेत्र से और 10 निजी क्षेत्र से) की स्थापना /उन्नयन के लिए यूजीसी (उत्कृष्ट संस्थानों के रूप में सरकारी शैक्षणिक संस्थानों की घोषणा) दिशा-निर्देश, 2017 और निजी संस्थानों के लिए यूजीसी (उत्कृष्ट संस्थान जिन्हें विश्वविद्यालय माना जाएगा) नियमन, 2017 जारी/अधिसूचित की है। ये संस्थान विश्व स्तरीय शिक्षण और अनुसंधान के केंद्र होंगे जो उत्कृष्ट संस्थान कहे जाएंगे।


    तदनुसार, यूजीसी ने 13 सितंबर, 2017 की अधिसूचना के जरिए मौजूदा सरकारी संस्थानों और मौजूदा निजी संस्थानों के साथ ही नए उत्कृष्ट संस्थान खोलने वाले संगठनों से आवेदन मंगाए थे। इसमें ग्रीनफील्ड परियोजनाओं के लिए 11 आवेदनों के साथ कुल 114 आवेदन आए जिनमें 74 आवेदन सार्वजनिक क्षेत्र से और 40 निजी क्षेत्र से आए।


    इन आवेदनों को सशक्त विशेषज्ञ समिति (ईईसी) को सौंपा गया है। ईईसी इनकी गहन जांच पड़ताल के बाद यूजीसी से इनकी सिफारिश करेगी।


    ***


    वीके/एएम/एके/सीएल – 9642


    

    
    (Release ID: 1540373) Visitor Counter : 135