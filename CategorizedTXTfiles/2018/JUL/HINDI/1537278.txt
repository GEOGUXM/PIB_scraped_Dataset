      आवास एवं शहरी कार्य मंत्रालय

      राजघाट एवं स्मृति स्थल पर वृक्षारोपण अभियान एवं निरीक्षण
      Posted On: 01 JUL 2018 2:57PM by PIB Delhi


    दिल्ली को हरा भरा बनाने की प्रतिबद्धता के साथ दिल्ली में 1 मिलियन पेड़ रोपण के लिए पिछले सप्ताह लिए गए निर्णयों के अनुरूप , आवास एवं शहरी मामले मंत्रालय में सचिव , श्री दुर्गा शंकर मिश्रा द्वारा आज सुबह 8 बजे मंत्रालय के वरिष्ठ अधिकारियों तथा सीपीडब्ल्यूडी के महानिदेशक के साथ राजघाट एवं स्मृति स्थल पर निरीक्षण के साथ एक वृक्षारोपण अभियान आरंभ किया गया।


    पिछले सप्ताह आवास एवं शहरी मामले राज्य मंत्री (स्वतंत्र प्रभार) श्री हरदीप पुरी की अध्यक्षता में एक बैठक में एक उल्लेखनीय निर्णय में फैसला किया गया था कि अब और पेड़ों के गिरने/काटे जाने से बचाने के लिए एनबीसीसी/ सीपीडब्ल्यूडी 7 जीपीआरए कॉलोनियों के शेष पुनर्विकास के लिए डिजाइन एवं योजनाओं पर फिर से कार्य करेंगे। यह भी फैसला किया गया था कि 8 से 12 फीट की ऊंचाई के एक मिलियन से अधिक पेड़ों का रोपण मानसून के मौसम के दौरान संपन्न कर लिया जाएगा और ये पेड़ फल देने वाले , फूल देने वाले तथा अन्य हरे पेड़ होंगे।


    इसके अतिरिक्त , नागरिक समूहों को भी पेड़ों के प्रत्यारोपण के लिए स्थान का सुझाव देने के लिए आमंत्रित किया जाएगा।


    ***


    वीके / एएम / एसकेजे / आरके/एनके -9275

    
    
    (Release ID: 1537278) Visitor Counter : 144
    
    
      Read this release in: English