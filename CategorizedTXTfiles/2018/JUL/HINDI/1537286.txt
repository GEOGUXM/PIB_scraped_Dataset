      गृह मंत्रालय

      श्री किरण रिजीजू 03 से 06 जुलाई, 2018 तक मंगोलिया के उल्लानबतार में एएमसीडीआरआर, 2018 में भाग लेने के लिए एक उच्च स्तरीय शिष्टमंडल का नेतृत्व करेंगे
      
      एएमसीडीआरआर, 2018 की थीम है: ‘आपदा जोखिम की रोकथाम: सतत विकास की सुरक्षा‘
      
      Posted On: 01 JUL 2018 5:52PM by PIB Delhi


    केंद्रीय गृह राज्य मंत्री श्री किरण रिजीजू 03 से 06 जुलाई, 2018 तक मंगोलिया के उल्लानबतार में आयोजित होने वाले आपदा जोखिम में कमी पर एक एशियाई मंत्रीस्तरीय सम्मेलन 2018 (एएमसीडीआरआर, 2018) में भाग लेने के लिए एक उच्च स्तरीय मंत्रीस्तरीय शिष्टमंडल का नेतृत्व करेंगे।


    एएमसीडीआरआर, 2018 में एशियाई एवं प्रशांत देशों के 3,000 से अधिक शिष्टमंडलों एवं प्रतिभागियों, सरकारी एवं अंतःसरकारी संगठनों, संयुक्त राष्ट्रसंघ एवं अंतरराष्ट्रीय संगठनों तथा रेड क्रॉस एवं रेड क्रेसेंट संगठनों के राष्ट्रीय सोसाइटीज सहित हितधारक समूहों, बच्चों एवं युवाओं, सिविल सोसाइटी एवं कम्युनिटी प्रैक्टिसकर्ताओं, महिलाओं, सांसदों, स्थानीय अधिकारियों, विज्ञान एवं प्रौद्योगिकी तथा शिक्षाविदों, निजी क्षेत्र, मीडिया, दिव्यांगजनों के भाग लेने की उम्मीद है।


    प्र्रधानमंत्री के अपर प्रधान सचिव डॉ. पी के मिश्रा, एनडीमए के मेंबर श्री आर के जैन, एनडीमए के मेंबर श्री कमल किशोर, भारतीय मौसम विज्ञान विभाग के महानिदेशक डॉ के जे रमेश और गृह मंत्रालय में संयुक्त सचिव (आपदा प्रबंधन) श्री संजीव कुमार जिंदल आधिकारिक शिष्टमंडल के हिस्सा होंगे।


    एएमसीडीआरआर, 2018 की थीम: ‘आपदा जोखिम की रोकथाम: सतत विकास की सुरक्षा‘ सेंडई संरचना के सार तत्व को प्रदर्शित करती है। जो विकास जोखिमों पर विचार नहीं करता, वह सतत नहीं हो सकता। इसलिए, आपदा जोखिम में कमी लाना सतत विकास लक्ष्यों को अर्जित करने का मुख्य माध्यम है।


    केंद्रीय गृह राज्य मंत्री श्री किरण रिजीजू 4 जुलाई, 2018 को कंट्री स्टेटमेंट प्रस्तुत करेंगे। इसके अतिरिक्त, श्री किरण रिजीजू, जिन्हें आपदा जोखिम में कमी के लिए एशिया क्षेत्रीय चैंपियन नामांकित किया गया है, 05 जुलाई, 2018 को ‘अभिशासन पर डीआरआर का निवेश करना‘ पर तकनीकी सत्र प्प्प् की अध्यक्षता करेंगे।


    भारत सरकार एएमसीडीआरआर, 2018 के दौरान सांस्कृतिक विरासत एवं आपदा जोखिम प्रबंधन पर एक अतिरिक्त समारोह का भी आयोजन करेगा। कुछ भारतीय कंपनियों द्वारा डीआरआर पर अपने संगठन के कार्यकलापों को भी प्रस्तुत किए जाने की उम्मीद है।


    ***


    वीके/एएम/एसकेजे/आरके/एनके-9280

    
    
    (Release ID: 1537286) Visitor Counter : 219
    
    
      Read this release in: English