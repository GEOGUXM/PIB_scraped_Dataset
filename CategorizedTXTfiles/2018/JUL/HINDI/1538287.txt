      गृह मंत्रालय

      एनडीआरएफ मॉनसून सीजन-2018 के लिए पूरी तरह तैयार
      Posted On: 10 JUL 2018 8:22PM by PIB Delhi


    राष्ट्रीय आपदा मोचन बल (एनडीआरएफ) बाढ़ के कारण उत्पन्न किसी भी आकस्मिक स्थिति से निपटने के लिए तैयार है और उसने संवेदनशील स्थानों पर अपने संसाधन जुटा लिए हैं।


    आपदाओं, जो मॉनसून के मौसम के दौरान भारी बारिश के कारण उत्पन्न हो सकते हैं, के प्रभाव के न्यूनीकरण के लिए, एनडीआरएफ ने देशभर में संवेदनशील क्षेत्रों में अपनी राहत एवं बचाव टीमों को तैनात किया है। यह तैनाती मौसम की संवेदनशील रूप रेखा को ध्यान में रखते हुए एवं राज्य/स्थानीय प्रशासन के सहयोग से की गई है।


    महाराष्ट्र के पालघर जिले में लगातार बारिश के कारण निचले क्षेत्रों में जल स्तर बढ़ गया है और कुछ लोगों के उनमें फंसे होने की खबर थी। सूचना प्राप्त होने के बाद राहत एवं बचाव कार्य के लिए एनडीआरएफ की 01 टीम तत्काल अपने निकटतम बेस आरआरसी-मुम्बई से मणिकपुर गाँव के लिए रवाना हुई तथा एक और 01 टीम नालासोपारा, पालघर के लिए नाला सुपारा के लिए रवाना हुई जहां ट्रेन संख्या 12928 बडोदरा एक्सप्रेस नालासोपारा एवं विरोर रेलवे स्टेशन के बीच फंसी हुई थी। बचाव कार्य के दौरान एनडीआरएएफ की टीम ने मणिकपुर से 68 लोगों को तथा नालासोपारा से 411 लोगों को सुरक्षित स्थानों पर पहुँचाया। बचाव कार्य अभी भी चल रहा है।


    वीके/एएम/एसकेजे/सीएल-9381


    

    
    (Release ID: 1538287) Visitor Counter : 106