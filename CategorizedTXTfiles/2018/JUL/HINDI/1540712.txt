      इलेक्ट्रानिक्स एवं आईटी मंत्रालय

      संचार की बाधाएं दूर करने के लिए भारतीय भाषाओं को जोड़ना जरूरी : सूचना प्रौद्योगिकी सचिव
      
      ई-अक्षरायन सात भारतीय भाषाओं में जारी
      
      Posted On: 30 JUL 2018 6:24PM by PIB Delhi


    इलेक्‍ट्रॉनिक्‍स और सूचना प्रौद्योगिकी सचिव श्री अजय प्रकाश साहनी ने कहा है कि बाधा रहित संवाद व्‍यवस्‍था देश के लिए बहुत जरूरी है। ऐसे में सभी भारतीय भाषाओं के लिए अनुवाद की सक्षम व्‍यवस्‍था कर उन्‍हें जोड़ा जाना चाहिए।


    श्री साहनी आज यहां भाषांतरा विषय पर आयोजित एक संगोष्‍ठी को संबोधित कर रहे थे। उन्‍होंने कहा कि हम सभी यह जानते हैं कि भारत में विभिन्‍न भाषाएं बोली जाती हैं इनके माध्‍यम से परस्‍पर संवाद के लिए कोई ऐसी व्‍यवस्‍था होनी चाहिए, जिसका फायदा सभी को मिल सके। उन्‍होंने कहा कि इंटरनेट सुगम और किफायती होने के साथ ही इस पर क्षेत्रीय भाषाओं में विषय वस्‍तु की मांग बढ़ने लगी है, जिसमें आगे और बढ़ोतरी होगी।


    श्री साहनी ने इस अवसर पर सात भारतीय भाषाओं में ई-अक्षरायन सॉफ्टवेयर जारी किया। यह डेस्‍कटॉप पर इस्‍तेमाल किया जाने वाला साफ्टवेयर है, जिसके जरिए भारतीय भाषा में छपे और स्‍कैन किए गए किसी भी दस्‍तावेज को यूनिकोड फोरमेट में डालकर संपादित किया जा सकता है। इस अवसर पर 22 भारतीय भाषाओं में मोबाइल टेस्टिंग डाटा भी जारी किया गया। इसके जरिए मोबाइल फोन पर इन भारतीय भाषाओं में संदेश पढ़े जा सकेंगे।


    ***


    वीके/एमएस/वाईबी-9675

    
    
    (Release ID: 1540712) Visitor Counter : 212