      शिक्षा मंत्रालय

      छात्र समुदाय के हित में शिक्षा व्यवस्था में सुधार लाने के लिए सरकार द्वारा उठाए गए कदम
      Posted On: 26 JUL 2018 7:07PM by PIB Delhi


    सरकार समाज के सभी वर्गों तक सर्वोत्तम शिक्षा की पहुंच सुनिश्चि कराने के लिए प्रतिबद्ध है और मंत्रालय की परिकल्पना है कि शिक्षा के क्षेत्र में न्यायसंगत समावेशन के साथ भारत के मानव संसाधन की क्षमता का पूर्ण विकास हो। मानव संसाधन विकास मंत्रालय साक्षरता एवं युवाओं की बुनियादी शिक्षा को बढ़ाने और उच्च एवं तकनीकी शिक्षा सहित शिक्षा के हर स्तर तक पहुंच के विस्तार के उद्देश्य से कई योजनाएं चला रहा है।


    इस दिशा में सरकार कई योजनाएं चला रही हैं। जैसे कि प्राथमिक शिक्षा में नि:शुल्क और अनिवार्य बाल शिक्षा (आईटीई) अधिनियम 2009 और सर्व शिक्षा अभियान कार्यक्रम। इनका उद्देश्य स्कूल के संरचनात्मक ढांचे, पाठ्यक्रम एवं आकलन में सुधार, शिक्षा संकेतकों की पहचान, संशोधित शिक्षा व्यवस्था के जरिए बेहतर शिक्षा के नतीजे लाना है। माध्यमिक शिक्षा की गुणवत्ता में सुधार के लिए राष्ट्रीय माध्यमिक शिक्षा अभियान (आरएमएसए), स्कूलों में आईसीटी, केंद्र प्रायोजित शिक्षक शिक्षा योजना (सीएसएसटीई), शाला सिद्धि, राष्ट्रीय आविष्कार अभियान चलाए जा रहे हैं। हाल ही में स्कूली शिक्षा एवं साक्षरता विभाग ने केंद्र प्रायोजित योजना के रुप में समग्र शिक्षा- स्कूली शिक्षा के लिए एकीकरण योजना शुरू की है और यह वर्ष 2018-19 से पूरे देश में चलाया जा रहा है।


    उच्च शिक्षा में भी राष्ट्रीय उच्चतर शिक्षा अभियान (आरयूएसए), एकेडमिक नेटवर्क के लिए ग्लोबल पहल (जीआईएएन), इम्पैक्टिंग रिसर्च, इनोवेशन एंड टेक्नोलॉजी (आईएमपीआरआईएनटी) जैसे कई अन्य कार्यक्रम उच्च शिक्षा की गुणवत्ता में सुधार के लिए चलाए जा रहे हैं। उच्च और तकनीकी शिक्षा में सुधार के लिए यूजीसी और एआईसीटीई भी कई कार्यक्रम चला रहे हैं।


    यह जानकारी आज राज्यसभा में एक सवाल के लिखित जवाब में मानव संसाधन विकास राज्यमंत्री डॉ सत्य पाल सिंह ने दी।


    ***


    वीके/एएम/एके/सीएल – 9635


    

    
    (Release ID: 1540357) Visitor Counter : 222