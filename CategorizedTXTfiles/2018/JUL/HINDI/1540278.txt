      शिक्षा मंत्रालय

      पिछले 3 वर्षों के दौरान कक्षा 9 से 12 तक की छात्राओं के आत्मरक्षा प्रशिक्षण के लिए कुल 170426 स्कूलों को अनुमति
      Posted On: 26 JUL 2018 3:36PM by PIB Delhi


      भारत सरकार, राष्ट्रीय माध्यमिक शिक्षा अभियान की केन्द्र द्वारा प्रायोजित पूर्व योजना के तहत लड़कियों के लिए आत्मरक्षा प्रशिक्षण को प्रोत्साहन देती रही है। आत्मरक्षा प्रशिक्षण स्कूलों में और उसके बाहर लड़कियों की सुरक्षा बढ़ाने के लिए दी जाती है, ताकि आपातस्थिति में लड़कियों में आत्मविश्वास पैदा हो।


      केन्द्र सरकार ने स्कूली शिक्षा के लिए 2018-19 से प्रभावी समग्र शिक्षा नामक एक समेकित योजना शुरू की थी। इसमें स्कूली शिक्षा के लिए केन्द्र द्वारा प्रायोजित योजनाओं को समाहित कर दिया गया है। इनमें सर्वशिक्षा अभियान, राष्ट्रीय माध्यमिक शिक्षा अभियान और शिक्षक प्रशिक्षण के लिए केन्द्र द्वारा प्रायोजित योजना शामिल हैं। समग्र शिक्षा योजना के अंतर्गत लड़कियों के लिए आत्मरक्षा प्रशिक्षण का प्रावधान किया गया है। इसके लिए कक्षा 6 से 12 तक की छात्राओं वाले स्कूलों को प्रति स्कूल की दर से 9000 रुपये दिए जाते हैं।


      पिछले 3 वर्षों के दौरान कक्षा 9 से 12 तक की छात्राओं के आत्मरक्षा प्रशिक्षण के लिए जिन स्कूलों को अनुमति दी गई है, उनका ब्यौरा इस प्रकार है-

                                                     
वर्ष     स्वीकृत स्कूलों की संख्या  स्वीकृत धनराशि   
                                                     
                                                     
                                    ( लाख रुपये में )
                                                     
                                                     
                                                     
2015-16  49517                      4062.02          
                                                     
                                                     
                                                     
2016-17  57500                      4880.75          
                                                     
                                                     
                                                     
2017-18  63409                      5580.81          
                                                     
                                                     

      यह सूचना आज राज्यसभा में मानव संसाधन विकास राज्य मंत्री श्री उपेन्द्र कुशवाहा ने एक प्रश्न के लिखित उत्तर में दी।


      ***


      वी के /एएम/एकेपी/एमएस - 9 631
    

    
    (Release ID: 1540278) Visitor Counter : 202
    
    
      Read this release in: English , Marathi , Bengali , Tamil , Malayalam