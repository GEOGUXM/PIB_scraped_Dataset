      सड़क परिवहन एवं राजमार्ग मंत्रालय

      सार्वजनिक परिवहन प्रणाली को बेहतर बनाने के लिए ब्रिटेन के साथ समझौता
      Posted On: 23 JUL 2018 8:23PM by PIB Delhi


    सरकार ने ब्रिटेन के साथ एक समझौता ज्ञापन पर हस्ताक्षर किया है। इसका उद्देश्य देश में सार्वजनिक परिवहन प्रणाली को बेहतर बनाना है। इस समझौता ज्ञापन पर सड़क परिवहन और राजमार्ग मंत्रालय तथा ट्रांसपोर्ट फॉर लंदन (टीएफएल) ने हस्ताक्षर किए। टीएफएल ग्रेटर लंदन अथॉरिटी ऐक्ट, 1999 के तहत एक वैधानिक निकाय है। इस समझौता ज्ञापन से निम्न क्षेत्रों के जानकारियों को साझा किया जाएगा तथा आपसी सहयोग बढ़ाया जाएगा- सार्वजनिक परिवहन प्रणाली में यात्री क्षमता में वृद्धि , यात्री, डेटा विश्लेषण, विद्युत वाहनों को शामिल करना, प्रौद्योगिकी का उपयोग, टिकट और यात्रियों से संबंधित जानकारी के प्रावधान, शहरी परिवहन योजना और नीति, परिवहन का संस्थागत संगठन, प्रशासन और उत्तरदायित्व व्यवस्था, परियोजना को वित्तीय सहायता आदि।


    यह समझौता एकीकृत सार्वजनिक परिवहन को मजबूत बनाने में मदद करेगा। यह समाज के सभी लोगों को एक गुणवत्तापूर्ण सार्वजनिक परिवहन प्रणाली तक पहुंच बनाने में मदद करेगा। इसके अलावा , नये तरीकों को लागू करने में मदद मिलेगी जैसे डिजिटल भुगतान, बसों के मानक डिजाइन तैयार करने और सार्वजनिक परिवहन संचालन की दक्षता बढ़ाना आदि।


    यह जानकारी आज राज्यसभा में केन्द्रीय सड़क परिवहन और राजमार्ग, नौवहन और रसायन तथा उर्वरक राज्य मंत्री श्री मनसुख एल मांडविया ने एक प्रश्न के लिखित उत्तर में दी।


    ****


    वीके/जेके/एमएस– 9580


    

    
    (Release ID: 1539775) Visitor Counter : 125