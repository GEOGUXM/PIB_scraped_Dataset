      विज्ञान एवं प्रौद्योगिकी मंत्रालय

      डॉ. हषवर्द्धन ने दिल्ली के चांदनी चौक में वायु गुणवत्ता एवं मौसम पूर्वानुमान की सर्वाधिक उन्नत प्रणाली (एसएएफएआर) का उद्घाटन किया
      
      नई प्रणाली वास्तविक समय में यूवी-इंडेक्स, पीएम1, मरक्यूरी एवं ब्लैक कार्बन पर भी नजर रखेगी

      Posted On: 21 JUL 2018 9:31PM by PIB Delhi

    केंद्रीय विज्ञान एवं प्रौद्योगिकी , पृथ्वी विज्ञान , पर्यावरण , वन एवं जलवायु परिवर्तन मंत्री डॉ. हषवर्द्धन ने आज दिल्ली के चांदनी चौक में वायु गुणवत्ता एवं मौसम पूर्वानुमान की सर्वाधिक उन्नत प्रणाली (एसएएफएआर) का अनावरण किया। यह विशाल वास्तविक रंग वाला एलईडी डिस्प्ले 72 घंटे के अग्रिम पूर्वानुमान के साथ साथ कलर कोडिंग के साथ 24 घंटे वायु गुणवत्ता का वास्तविक तालिका प्रदर्शित करता है।


    देश में अपनी तरह के इस पहली प्रणाली का विकास स्वदेशी तरीके से भारतीय उष्ण कटिबंधीय मौसम विज्ञान संस्थान , पुणे द्वारा रिकॉर्ड समय में किया गया तथा संचालन भारतीय मौसम विज्ञान विभाग (आईएमडी) द्वारा किया गया।


    डॉ. हषवर्द्धन ने कहा कि किसी विशेष दिन के वायु गुणवत्ता सूचकांक के आधार पर स्वास्थ्य परामर्श एवं संबंधित सावधानी अधिसूचित की जाएगी जिससे नागरिकों को पहले से ही तैयार किया जा सके।


    चंादनी चौक के टाऊन हॉल में विशाल जनसमूह को संबोधित करते हुए डॉ. हर्षवर्द्धन ने कहा कि हमारी मिशन मॉडल परियोजना एसएएफएआर यानी सफर का कार्यान्वयन भारत के चार नगरों-दिल्ली , पुणे , मुंबई एवं अहमदाबाद में एक संचालनगत सेवा के रूप में किया जा रहा है।


    डॉ. हर्षवर्द्धन ने कहा कि नई प्रणाली वास्तविक समय में यूवी-इंडेक्स , पीएम 1, मरक्यूरी एवं ब्लैक कार्बन पर भी नजर रखेगी। उन्होंने कहा कि सफर प्रणाली से कृषि , उड्डयन , बुनियादी ढांचा , आपदा प्रबंधन कौशल , पर्यटन एवं अन्य कई क्षेत्रों की लागत में कमी आएगी जिन पर प्रत्यक्ष या अप्रत्यक्ष रूप से वायु की गुणवत्ता और मौसम का प्रभाव पड़ता है।


    ***


    वीके/एसकेजे/सीएल-9560


    

    
    (Release ID: 1539588) Visitor Counter : 484