      सामाजिक न्‍याय एवं अधिकारिता मंत्रालय

      श्री थावरचंद गहलोत कल लंदन में वैश्विक दिव्यांगता सम्मेलन 2018 में शामिल हुए
      Posted On: 25 JUL 2018 6:53PM by PIB Delhi


    केंद्रीय सामाजिक न्याय एवं अधिकारिता मंत्री श्री थावरचंद गहलोत लंदन में 24 जुलाई, 2018 को आयोजित वैश्विक दिव्यांगता सम्मेलन 2018 में शामिल हुए। सम्मेलन का उद्देश्य दिव्यांगजनों के प्रति विभिन्न देशों के नेताओं की प्रतिबद्धता को और मजबूत करना था। सम्मेलन में दुनिया भर से आए नेताओं ने इस कलंक और भेदभाव को मिटाने, समेकित शिक्षा को बढावा देने, आर्थिक सशक्तिकरण, दिव्यांगों के लिए सहायक यंत्रों की प्रौद्योगिकी एवं नवोन्मेष को बढावा देने इत्यादि के प्रति अपनी प्रतिबद्धता जाहिर की। भारत के अलावा इस सम्मेलन में 40 से अधिक देशों के नेता शामिल हुए और उन नेताओं ने दिव्यांगजनों के आर्थिक सशक्तिकरण की दिशा में काम करने के प्रति संकल्प लिया।


    अंतर्राष्ट्रीय सिद्धांतों के प्रति भारत की प्रतिबद्धता का जिक्र करते हुए श्री थावरचंद गहलोत ने दिव्यांगजनों के सशक्तिकरण के प्रति भारत सरकार द्वारा उठाए गए कदमों के बारे में बताया। सम्मेलन में आए लोगों ने दिव्यांगजनों के सशक्तिकरण के लिए की जा रही भारत सरकार की कोशिशों की सराहना की।


    भारतीय प्रतिनिधि मंडल में दिव्यांगजन सशक्तिकरण विभाग की सचिव सुश्री शकुंतला डोले गेमलिन भी शामिल थी।


    ***


    वी के /एएम/एके/सीएल - 9612


    

    
    (Release ID: 1540158) Visitor Counter : 106