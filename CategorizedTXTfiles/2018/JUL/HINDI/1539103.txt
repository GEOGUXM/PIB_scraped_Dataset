      सड़क परिवहन एवं राजमार्ग मंत्रालय

      सड़क परिवहन एवं राजमार्ग मंत्रालय ने ट्रक एक्‍सल भार में वृद्धि अधिसूचित की
      Posted On: 18 JUL 2018 6:26PM by PIB Delhi


    सड़क परिवहन एवं राजमार्ग मंत्रालय ने ट्रक एक्‍सल भार में अनुमतियोग्‍य वृद्धि से संबंधित एक अधिसूचना जारी की है।


    संशोधित नियमों के अनुसार, टायरों के आकार, प्रकृति एवं संख्‍या के संबंध में परिवहन वाहनों (मोटर कैब के अतिरिक्‍त) से संबंधित प्रत्‍येक‍ एक्‍सल प्रकार के अधिकतम सुरक्षित एक्‍सल भार निम्‍नलिखित होगा :-


    अधिकतम सुरक्षित एक्‍सल भार

                                                                                                               
क्रम     एक्‍सल प्रकार                                                                   अधिकतम सुरक्षित एक्‍सल
                                                                                                               
                                                                                                               
                                                                                                               
संख्‍या                                                                                  भार                   
                                                                                                               
                                                                                                               
                                                                                                               
1.       एकल एक्‍सल                                                                                            
                                                                                                               
                                                                                                               
                                                                                                               
1.1      एकल टायर के साथ एकल एक्‍सल                                                      3.0 टन                
                                                                                                               
                                                                                                               
                                                                                                               
                                                                                                               
                                                                                                               
                                                                                                               
1.2      दो टायर के साथ एकल एक्‍सल                                                       7.5 टन                
                                                                                                               
                                                                                                               
                                                                                                               
                                                                                                               
                                                                                                               
                                                                                                               
1.3      चार टायरों के साथ एकल एक्‍सल                                                    11.5 टन               
                                                                                                               
                                                                                                               
                                                                                                               
                                                                                                               
                                                                                                               
                                                                                                               
2.       टंडेम एक्‍सल (दो एक्‍सल) (जहां दो एक्‍सलों के बीच में 1.8 मीटर से कम दूरी है                          
                                                                                                               
                                                                                                               
                                                                                                               
                                                                                                               
                                                                                                               
                                                                                                               
2.1      रिजिड वाहनों, ट्रेलरों एवं अर्द्धट्रेलरों के लिए टंडेम एक्‍सल                   21 टन                 
                                                                                                               
                                                                                                               
                                                                                                               
                                                                                                               
                                                                                                               
                                                                                                               
2.2      हाईड्रोलिक एवं न्‍यूमेटिक ट्रेलरों के लिए पुलर ट्रैक्‍टरों के लिए टेंडम एक्‍सल  28.5 टन               
                                                                                                               
                                                                                                               
                                                                                                               
                                                                                                               
                                                                                                               
                                                                                                               
3.       ट्राई एक्‍सल (तीन एक्‍सल) (जहां बाहरी एक्‍सलों के बीच दूरी तीन मीटर से कम है)                         
                                                                                                               
                                                                                                               
                                                                                                               
                                                                                                               
                                                                                                               
                                                                                                               
3.1      रिजिड वाहनों, ट्रेलरों एवं अर्द्धट्रेलरों के लिए ट्राई एक्‍सल                   27 टन                 
                                                                                                               
                                                                                                               
                                                                                                               
                                                                                                               
                                                                                                               
                                                                                                               
4.       मॉडुलर हाईड्रोलिक ट्रेलरों में एक्‍सल रो (प्रत्‍येक चार टायर के साथ दो एक्‍सल)  18 टन                 
                                                                                                               
                                                                                                               
                                                                                                               
         (एकल एक्‍सल के लिए नौ टन भार की अनुमति होगी)                                                          
                                                                                                               
                                                                                                               
                                                                                                               
                                                                                                               
                                                                                                               

    * नोट: अगर में न्‍यूमेटिक सस्‍पेंशन लगा हुआ है तो प्रत्‍येक एक्‍सल के लिए एक टन अतिरिक्‍त भार की अनुम‍ति है।


    संशोधन में कहा गया है कि सकल वाहन भार (जीवीडब्‍ल्‍यू) उपरोक्‍त की तुलना में कुल अनुमति योग्‍य सुरक्षित एक्‍सल भार से अधिक नहीं होगा और किसी भी सूरत में निम्‍नलिखित से अधिक नहीं होगा :-

     1. रिजिड वाहनों के मामले में 49 टन : एवं
     2. माडुलर हाईड्रोलिक ट्रेलरों की अतिरिक्‍त सेमि-आर्टिकुलेटिड ट्रेलरों एवं ट्रक ट्रेलरों के मामले में 55 टन।

    कल नई दिल्‍ली में इस निर्णय के बारे में संवाददाताओं से बातचीत करते हुए केन्‍द्रीय सड़क परिवहन एवं राजमार्ग, जहाजरानी, जल संसाधन, नदी विकास एवं गंगा संरक्षण मंत्री श्री नितिन गडकरी ने कहा कि एक्‍सल भार में बढ़ोतरी का फैसला वस्‍तु परिवहन वाहनों के ढोने की क्षमता में वृद्धि‍ करने तथा लॉजिस्टिक्‍स लागत कम करने के उद्देश्‍य से किया गया है। उन्‍होंने कहा कि इस संशोधन से वस्‍तु वाहनों के माल ढोने की क्षमता में लगभग 20 से 25 प्रतिशत की बढ़ोतरी होगी तथा लॉजिस्टिक्‍स लागत में 2 प्रतिशत की कमी आएगी। मंत्री महोदय ने यह भी कहा कि जहां पिछले कुछ वर्षों के दौरान ऑटोमोबाइल प्रौद्योगिकी एवं सड़क निर्माण गुणवत्ता में उल्‍लेखनीय बढ़ोतरी हुई है, एक्‍सल भार 1983 से ही यथावत बने हुए हैं जब अंतिम बार उन्‍हें अधिसूचित कि‍या गया था। एक्‍सल भार को अंतर्राष्‍ट्रीय मानकों के अनुरूप समन्वित करने की जरूरत महसूस की जा रही थी।


    श्री गडकरी ने यह भी कहा कि ओवरलोडिंग नियमों का सख्‍ती से कार्यान्‍वयन किया जाएगा। उन्‍होंने कहा कि राज्‍य सरकारों से भी ओवरलोडिंग के खिलाफ प्रावधानों को सख्‍ती से लागू करने का आग्रह कि‍या गया है तथा जब तक अधिक भार हटाये नहीं जाते, वाहनों को चलने की अनुम‍ति नहीं दी जाएगी।


    ***


    वीके/एएम/एसकेजे/वीके—9504

    
    
    (Release ID: 1539103) Visitor Counter : 109
    
    
    
    
    

    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
2.