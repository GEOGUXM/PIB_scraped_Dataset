      उपभोक्‍ता कार्य, खाद्य एवं सार्वजनिक वितरण मंत्रालय

      खाद्य सुरक्षा कानून
      Posted On: 31 JUL 2018 6:26PM by PIB Delhi


    खाद्य और सार्वजनिक वितरण विभाग एक योजना लागू कर रहा है जिसके तहत सार्वजनिक वितरण प्रणाली परिचालन को पूर्णत: कम्‍प्‍यूटरीकृत किया जाएगा। योजना के घटक-1 के तहत राशन कार्ड, ऑनलाइन आवंटन, आपूर्ति श्रृंखला प्रबंधन और शिकायत निवारण व्‍यवस्‍था को पूरी तरह से डिजिटल बनाया जा रहा है। सभी राज्‍यों तथा केन्‍द्र शासित प्रदेशों में राशन कार्डों और लाभार्थियों के डेटाबेस को पूरी तरह डिजिटल बनाया जा चुका है। इसके अलावा सभी राज्‍यों में पारदर्शिता पोर्टल और ऑनलाइन शिकायत निवारण व्‍यवस्‍था/टोल फ्री नंबर की सुविधा भी लागू की जा चुकी है। 30 राज्‍यों/केन्‍द्र शासित प्रदेशों में ऑनलाइन आवंटन और 21 राज्‍यों/ केन्‍द्र शासित प्रदेशों में आपूर्ति श्रृंखला प्रबंधन लागू किए जा चुके हैं।


    घटक-2 के तहत सार्वजनिक वितरण की दुकानों में इलेक्‍ट्रॉनिक प्‍वाइंट ऑफ सेल (ईपीओएस) मशीनें लगाई जा रही हैं। इन मशीनों की सहायता से लाभार्थियों का सत्‍यापन किया जाएगा और सभी लेन-देन की इलेक्‍ट्रॉनिक रिकॉर्डिंग की जाएगी। देश में मौजूद कुल 5.29 लाख एफपीएस मशीनों में से 3.33 लाख मशीनों को ऑटोमेशन किया जा चुका है। कुछ राज्‍य अब तक यह कार्य समाप्‍त नहीं कर पाए है इसलिए योजना की अवधि को लागत में वृद्धि किए बिना 31 मार्च, 2019 तक बढ़ा दिया गया है।


    उक्‍त जानकारी केन्‍द्रीय उपभोक्‍ता मामले, खाद्य व सार्वजनिक वितरण राज्‍य मंत्री श्री सी. आर. चौधरी ने आज लोकसभा में एक प्रश्‍न के लिखित उत्तर में दी।


    ***


    वीके/जेके/वीके– 9692


    

    
    (Release ID: 1540889) Visitor Counter : 285