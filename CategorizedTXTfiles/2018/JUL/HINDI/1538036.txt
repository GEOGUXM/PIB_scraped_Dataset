      रेल मंत्रालय

      पूर्व तट रेलवे ने संबलपुर डिविजन में एक दिन में सबसे अधिक-6 सीमित ऊंचाई वाले सब-वे (एलएचएस) को लांच किया
      
      संबलपुर डिविजन भारतीय रेल का पहला डिविजन है जिसने सभी मानवरहित लेवल क्रॉसिंग फाटक को समाप्‍त किया
      
      Posted On: 06 JUL 2018 6:00PM by PIB Delhi


    संबलपुर डिविजन ने सभी मानवरहित रेल क्रॉसिंग को समाप्‍त करने के उद्देश्‍य से पूर्व तट रेलवे ने 6 सीमित ऊंचाई वाले सब-वे को लांच किया है और इसे 5 जुलाई , 2018 को साढ़े चार घंटों की अल्‍प अवधि में पूरा किया है। 6 सीमित ऊंचाई वाले सब-वे का निर्माण न सिर्फ पूर्व तट रेलवे के संबलपुर डिविजन में बल्कि यह पूरे भारतीय रेल में अपनी तरह का पहला उदाहरण है।


    6 सीमित ऊंचाई वाले सब-वे को लांच करने के साथ ही ओडिसा के कालाहांडी क्षेत्र में स्थित भवानीपटना-लंजीगढ़ सड़क खण्‍ड में 7 मानवरहित लेवल क्रॉसिंग गेट बंद कर दिए जाएंगे।


    चार घंटे में एक एलएचएस का निर्माण ही अपने आप में एक उपलब्धि है। इतनी सीमित अवधि में 6 एलएचएस का निर्माण ऐसा वाक्‍या है , जो पहले कभी नहीं सुना गया। 6 एलएचएस को लांच करने में कई चुनौतियां थीं और मानसून का मौसम होने के बावजूद संबलपुर डिविजन ने चुनौती को अवसर में बदल दिया और एक ही बार में 6 एलएचएस को लांच करने का कार्य पूरा किया। इस प्रकार यह निर्माण भारतीय रेल के इतिहास में एक मील का पत्‍थर साबित हुआ।


    ***


    वीएल/एएम/जेके/वाईबी – 9346


    

    
    (Release ID: 1538036) Visitor Counter : 187