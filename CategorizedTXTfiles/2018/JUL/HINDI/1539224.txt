      रक्षा मंत्रालय

      आईएएफ पर्वतारोहण अभियान
      Posted On: 18 JUL 2018 6:49PM by PIB Delhi


      भारतीय वायुसेना के माउंट कुन (7077 मीटर) पर पहुंचने के पर्वतारोहण अभियान का शुभारंभ 24 जून 2018 को किया गया था। इस अभियान में वायु सेना के कुल 17 योद्धाओं ने भाग लिया था। उच्च ऊंचाई पर जाने के प्रशिक्षण के बाद , अभियान को 27 जून 2018 को डीटीई ऑफ एडवेंचर के निदेशक के द्वारा पहलगांव में हरी झंडी दिखाई गई थी।


      भारतीय वायुसेना महिला एयर योद्धाओं को बढ़ावा देने के मामले सबसे आगे रही है। कुल 17 सदस्‍यों में से चार महिला एयर-योद्धाओं की टीम का नेतृत्व स्क्वाड्रन लीडर ललिता मिश्रा द्वारा सफलतापूर्वक किया किया । स्क्वाड्रन लीडर ललिता मिश्रा 2011 में माउंट एवरेस्ट के महिला अभियान में भी शामिल थीं। आठ वायु योद्धाओं ने 15 जुलाई 2018 को पर्वत के शिखर पर पहुचंने में सफलता हासिल की। इन पर्वतारोहियों में स्क्वाड्रन लीडर अतुल शोरन , फ्लाइट लेफ्टिनेंट अशक , सार्जेंट रविंदर , सार्जेंट एम भिस्ट , सार्जेंट एस. जाखड़ , कॉरपोरल आरएस चंदेल , कॉरपोरल जेए वानी और एनसी (ई) गुलसाद अली शामिल थे।


      यह साहसिक कार्य निदेशालय के लिए एक उल्लेखनीय उपलब्धि है , क्योंकि माउंट कुन के पिछले पर्वतारोहण अभियान को (अगस्त 2017) में खराब मौसम और भारी बर्फबारी के कारण स्‍थगित करना पड़ा था। भारतीय वायु सेना के योद्धा अपने लक्ष्य को प्राप्त करने के लिए चुनौतियों का सामने करते हैं और सच्‍ची टीम भावना एवं दृढ़ता के साथ आगे बढ़ते हैं।


      ****


      वीके/एसएस/एसकेपी – 9517


    

    
    (Release ID: 1539224) Visitor Counter : 51
    
    
      Read this release in: English