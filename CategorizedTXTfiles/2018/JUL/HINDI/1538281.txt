      उप राष्ट्रपति सचिवालय

      श्री एम वेंकैया नायडु समझौता ज्ञापन पर हस्ताक्षर करने वाले राज्य सभा के पहले सभापति बने
      
      राज्य सभा और रवांडा की सीनेट ने संवाद, क्षमता निर्माण एवं सहयोग को बढ़ावा देने पर सहमति जताई
      
      
      रवांडा के संसदीय शिष्टमंडल ने उपराष्ट्रपति से मुलाकात की
      
      Posted On: 10 JUL 2018 7:44PM by PIB Delhi


    अस्तित्व में आने के 76 वर्षों में पहली बार राज्य सभा ने अंतः संसदीय संवाद को बढ़ावा देने के लिए किसी विदेशी राज्य सभा के साथ समझौता ज्ञापन (एमओयू) पर हस्ताक्षर किया है।


    2. श्री एम वेंकैया नायडु ने जब आज यहां रवांडा गणराज्य के सीनेट के आगंतुक अध्यक्ष श्री बर्नाड मकुजा के साथ एक समझौता ज्ञापन पर हस्ताक्षर किया तो ऐसा करने वाले राज्य सभा के वह पहले सभापति बन गए।


    3. सहयोग के 6 विषयों वाले इस एमओयू में दोनों देशों के बीच द्विपक्षीय संबंधों एवं मित्रता को और आगे बढ़ाने के लिए अंतः संसदीय संवाद, संसदीय कर्मचारियों के क्षमता निर्माण, सम्मेलनों के आयोजन, फोरम, संगोष्ठियों, कर्मचारी संयोजन कार्यक्रमों, कार्यशालाओं एवं विनिमयों, क्षेत्रीय एवं अंतर्राष्ट्रीय बहुस्तरीय संसदीय निकायों में आपसी हितों में सहयोग को बढावा देने की इच्छा जताई गई है।


    4. श्री नायडु एवं श्री मकुजा ने आपसी हितों के लिए द्विपक्षीय हित के मुद्दों एवं सहयोग के अवसरों पर चर्चा की। उन्होंने 60 प्रतिशत महिला विधान मंडलों के लिए रवांडा के लोगों एवं संसद की सराहना की।


    5. श्री नायडु ने रवांडा को इस वर्ष जनवरी में अफ्रीकी संघ का अध्यक्ष निर्वाचित किए जाने एवं मार्च में अफ्रीकी संघ के एसेम्बली के राजधानी किगाली में सफलतापूर्वक आयोजन, जिसका परिणाम अफ्रीकी महादेश मुक्त व्यापार समझौता पर हस्ताक्षर करने के रूप में सामने आया, के लिए बधाई दी।


    6. श्री मकुजा ने देश में जाति संहार नीति, जिसके कारण लगभग 1 मिलियन लोगों की हत्या कर दी गई, के लिए जिम्मेदार लोगों को दंडित करने तथा सामाजिक न्याय कार्यक्रमों के कार्यान्वयन की निगरानी करने में रवांडा की सीनेट की विशिष्ट भूमिका की सराहना की।


    7. श्री मकुजा के नेतृत्व में तीन सीनेटर वाला शिष्टमंडल भारत की यात्रा करने वाला विशिष्ट रूप से किसी देश की राज्य सभा से जुड़ा पहला ऐसा शिष्टमंडल है। शिष्टमंडल के सदस्यों में राजनीतिक मामले एवं सुशासन पर सीनेट कमेटी की उप-सभापति सुश्री गेरट्रुड कजारवाह तथा विदेशी मामलों, सहयोग एवं सुरक्षा पर कमेटी की सदस्य सुश्री थेरेसे कागोआयर विशागारा शामिल हैं। यह शिष्टमंडल 09 से 11 जुलाई, 2018 के दौरान भारत की यात्रा पर है।


    8. राज्य सभा के महासचिव श्री देश दीपक वर्मा एवं अन्य वरिष्ठ अधिकारी चर्चा एवं एमओयू के दौरान उपस्थित रहे।


    वीके/एएम/एसकेजे/सीएल-9376


    

    
    (Release ID: 1538281) Visitor Counter : 381