      कार्मिक, लोक शिकायत एवं पेंशन मंत्रालय

      नीति आयोग के कार्यकारी अधिकारी श्री अमिताभ कांत ने केन्द्रीय सतर्कता आयोग व्याख्यान माला का 33वां व्याख्यान दिया
      
      उन्होंने कहा कि डिजिटलीकरण की प्रक्रिया से सत्यनिष्ठा और ईमानदारी आएगी
      
      भारत की आर्थिक क्षमता के उयोग के लिए समावेशी विकास आवश्यकः श्री अमिताभ कांत
      
      Posted On: 26 JUL 2018 8:16PM by PIB Delhi


    नीति आयोग के कार्यकारी अधिकारी श्री अमिताभ कांत ने आज यहां केन्द्रीय सतर्कता आयोग व्याख्यान माला का 33वां व्याख्यान दिया। उन्होंने “ आकांक्षी जिलों का परिवर्तन-2022 तक नवभारत ” विषय पर अपने विचार रखे।


    अपने वक्तव्य में श्री अमिताभ कांत ने भारत में समावेशी विकास के महत्व पर जोर दिया। उन्होंने कहा कि विकास तभी टिकाऊ होगा, जब वह समावेशी हो। उन्होंने कहा कि भारत की 70 प्रतिशत आबादी 37 वर्ष से कम आयु की है, जिससे हमें अन्य देशों की तुलना में बढ़त हासिल है। उन्होंने कहा कि हमें इस अवसर का लाभ उठाना चाहिए।


    श्री अमिताभ कांत ने कहा कि प्रधानमंत्री श्री नरेन्द्र मोदी के नेतृत्व में नीति आयोग ने आकांक्षी जिलों के परिवर्तन पर ध्यान दिया है। उन्होंने कहा कि 200 चिह्नित जिलों के लिए 500 मानकों में से 49 संकेतकों को चुना गया है। इन जिलों की रैंकिंग प्रत्येक संकेतक के आधार पर उनके प्रदर्शन से तय की जाएगी।


    श्री अमिताभ कांत ने यह भी कहा कि देश में पहले जटिल नियम और कानून चल रहे थे, जो मुख्य अड़चन थे। सरकार ने कई बेकार नियमों को हटा दिया है, ताकि व्यापार करने में आसानी हो। केन्द्र सरकार ने वरिष्ठ अधिकारियों को प्रभारी अधिकारी नियुक्त किया है, ताकि आकांक्षी जिलों में बदलाव की चुनौतियों का सामना करने के लिए जिला अधिकारियों की सहायता हो सके। उन्होंने डीबीटी, जीएसटी और दिवालिया कानून जैसे विभिन्न आमूल बदलावों का भी जिक्र किया।


    केन्द्रीय सतर्कता आयुक्त श्री के.वी. चौधरी, सतर्कता आयुक्त डॉ. टी.एन. भसीन और शरद कुमार भी इस अवसर पर उपस्थित थे।


    दिल्ली / एनसीआर में तैनात पूर्णकालिक और अंशकालिक केन्द्रीय सतर्कता अधिकारी, अध्यक्ष एवं महानिदेशक, बोर्ड निदेशक और सतर्कता प्रशासन के अन्य अधिकारी भी व्याख्यान माला में उपस्थित थे।


    ***


    वी के /एएम/एकेपी/एमएस - 9 645
    

    
    (Release ID: 1540371) Visitor Counter : 87