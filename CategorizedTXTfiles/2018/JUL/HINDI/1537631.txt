      नागरिक उड्डयन मंत्रालय

      मंत्रिमंडल ने बोइंग 747-400 विमान के एसईएसएफ परिचालन पर मुआवजे के संशोधन को मंजूरी दी
      Posted On: 04 JUL 2018 4:40PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल के आर्थिक मामलों की समिति ने बी 747-400 विमान के रख-रखाव की क्षतिपूर्ति के लिए 10 प्रतिशत वार्षिक बढोतरी को मंजूरी दी है। इससे विशेष अतिरिक्‍त क्षेत्र उड़ान (एसईएसएस) परिचालन में परिव्‍यय को 2016-17 के लिए 336.24 करोड़ रुपये तथा टैक्‍स को बढ़ाकर 534.38 करोड़ रुपये तथा टैक्‍स कर दिया गया है।


    कंपनी की गंभीर आर्थिक स्थिति को ध्‍यान में रखते हुए यह बढ़ोतरी कंपनी के वित्‍तीय बोझ को कम करने में मदद करेगी।


    पृष्‍ठभूमि :


    एयर इंडिया (एआई) बी747-400 विमान से राष्‍ट्रपति, उपराष्‍ट्रपति तथा प्रधानमंत्री के लिए एससीएसएफ उड़ानों का परिचालन करता है। इन उड़ानों पर होने वाले परिव्‍यय का भुगतान संबंधित मंत्रालय एयर इंडिया को करता है। मंत्रिमंडल की आर्थिक मामलों की समिति ने अक्‍टूबर 2011 में बी747-400 विमान के पूंजीगत व्‍यय के लिए 336.24 करोड़ रुपये तथा टैक्‍स की वार्षिक परिव्‍यय को मंजूरी दी थी।


    रख-रखाव के लिए परिव्‍यय का आवंटन तीन मंत्रालयों को किया गया था। यह परिव्‍यय की यह राशि 2011-12 से एकसमान है। पिछले पांच वर्षों के दौरान एयर इंडिया द्वारा किए जाने वाले परिव्‍यय में बढ़ोतरी हुई है। इसका कारण है इन विमानों के रख-रखाव में होने वाले खर्च में वृद्धि, यूएस डॉलर की तुलना में रुपये का अवमूल्‍यन और साजो-सामान की कीमतों में वृद्धि। इसलिए यह आवश्‍यकता थी कि 2011-12 से एयर इंडिया को भुगतान किए जाने वाले धनराशि/अनुमान की समीक्षा की जाए, क्‍योंकि लागत को मुद्रास्‍फीति के साथ नहीं जोड़ा गया था। चूंकि एयर इंडिया वित्‍तीय घाटे के दौर से गुजर रही है, इसलिए कंपनी अपनी लागत से कम मूल्‍य पर सेवा उपलब्‍ध नहीं करा सकती।


    *****


    एकेटी/वीके/एसएच/जेके/एमपी

    
    
    (Release ID: 1537631) Visitor Counter : 41