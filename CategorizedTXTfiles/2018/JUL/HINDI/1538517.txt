      पर्यटन मंत्रालय

      पर्यटन मंत्री ने 164वें सीपीडब्ल्यूडी दिवस समारोह को संबोधित किया
      Posted On: 12 JUL 2018 7:55PM by PIB Delhi


    आज नई दिल्ली के विज्ञान भवन में 164वें केंद्रीय लोक निर्माण विभाग दिवस समारोह का आयोजन किया गया। उपराष्ट्रपति श्री एम वेंकैया नायडु ने समारोह को संबोधित करते हुए कहा कि जनहित में कार्य कर रहे संगठनों के लिए पारदर्शिता और जवाबदेही मार्गदर्शी सिद्धांत होने चाहिए। उपराष्ट्रपति ने कहा कि शहरी विकास के लिएहमारे शहरों में निर्माण कार्य में अहम भूमिका निभाने वाले सीपीडब्ल्यूडी को अपना कार्य करते समय प्रकृति का ख्याल रखना चाहिए और उसका कार्य-व्यवहार पर्यावरण के अनुकूल होना चाहिए।


    इस अवसर पर केंद्रीय पर्यटन मंत्री श्री के जे अल्फोंस ने सीपीडब्ल्यूडी को सर्वोत्कृष्ट भवन निर्माण के लिए बधाई दी और कहा कि सीपीडब्ल्यूडी बेहतर इंजीनियरों का एक विशाल समूह है। उन्होंने कहा कि दुनिया भर में हो रहे अनुसंधानों में से 35-40 फीसदी अनुसंधान भारतीयों द्वारा किए जा रहे हैं और हम अत्याधुनिक ज्ञान एवं प्रौद्योगिकी प्रदान कर रहे हैं। श्री अल्फोंस ने यह भी कहा कि पर्यटन क्षेत्र में वृद्धि इंफ्रास्ट्रक्चर के विकास पर निर्भर करती है जिसके लिए बेहतर इंजीनियरों और योजनाकारों वाले सीपीडब्ल्यूडी जैसे संगठनों की मदद की जरूरत पड़ती है। उन्होंने कहा कि भारत में प्राचीन काल से वास्तुकला संबंधी संगमरमर पत्‍थर उपयोग करने की परंपरा रही है जो भारतीयों की श्रेष्‍ठता और उनके अदभूत ज्ञान को दर्शाता है। पर्यटन मंत्री श्री के जे अल्फोंस ने कहा कि हमें उन लोगों को नहीं भूलना चाहिए जो असाधारण तरीके से उत्‍कृष्‍ट कार्य कर रहे हैं।


    ***


    वीके/एएम/एके / एमएस – 9414


    

    
    (Release ID: 1538517) Visitor Counter : 85