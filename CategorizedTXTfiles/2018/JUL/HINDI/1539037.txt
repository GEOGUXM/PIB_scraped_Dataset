      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने पूर्व एनईएलपी तथा एनईएलपी ब्‍लॉकों में उत्‍पादन साझा करने के ठेके को युक्ति संगत बनाने के लिए नीति रूपरेखा को मंजूरी दी
      Posted On: 18 JUL 2018 5:21PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में मंत्रिमंडल की आर्थिक मामलों की समिति ने हाईड्रोकार्बन संसाधनों के बढ़े हुए घरेलू उत्‍पादन के लिए उत्‍पादन साझा ठेका संचालन को युक्ति संगत बनाने के लिए नीति रूपरेखा को मंजूरी दे दी है। नीति रूपरेखा में निम्‍नलिखित शामिल है :


    क) पूर्वोत्‍तर क्षेत्र में खोज और मूल्‍यांकन गतिविधियों के लिए विशेष वितरण


    पूर्वोत्‍तर क्षेत्र के लिए हाईड्रोकार्बन विजन 2030 की सिफारिशों के आधार पर सरकार ने पूर्वोत्‍तर क्षेत्र के भौगोलिक, पर्यावरण तथा लॉजिस्‍टिक चुनौतियों पर विचार करते हुए संचालनगत ब्‍लॉकों में खोज और मूल्‍यांकन अवधि की समयसीमा बढ़ा दी है। खोज अवधि 2 वर्ष बढ़ा दी गई है और मूल्‍यांकन अवधि में एक वर्ष की वृद्धि की गई है। पूर्वोत्‍तर क्षेत्र में प्राकृतिक गैस उत्‍पादन बढ़ाने के लिए सरकार ने विपणन की अनुमति दी है। इसमें उत्‍पादन शुरू किए जाने वाले क्षेत्रों में प्राकृतिक गैस के लिए मूल्‍य स्‍वतंत्रता शामिल है। इस विशेष वितरण से पूर्वोत्‍तर क्षेत्र के उत्‍पादन साझा अनुबंध को लाभ होगा।


    ख) पूर्व एनईएलपी खोज ब्‍लॉकों में रॉयल्‍टी और उपकर को साझा करना


    सरकार ने पूर्व एनईएलपी खोज ब्‍लॉकों में भाग लेने वाले ठेकेदार के हित के अनुपात में रॉयल्‍टी और उपकर सहित वैधानिक करों को साझा करने के‍ लिए एक सहायक रूपरेखा बनाई है और इसे संभावित प्रभाव के साथ लागत उगाही योग्‍य बनाया गया है। इससे पूर्व एनईएलपी खोज ब्‍लॉकों को लाभ होगा जिसमें अतिरिक्‍त विकास और उत्‍पादन गतिविधियों के लिए नया निवेश होगा, क्‍योंकि रॉयल्‍टी तथा उपकर साझा किया जा सकता है और इसकी लागत उगाही से लाइसेंसी कंपनी ओएनजीसी / ओआईएल के लिए वाणिज्‍यिक रूप से अतिरिक्‍त निवेश में मदद मिलेगी।


    ग) आयकर अधिनियम, 1961 के अनुच्‍छेद 42 के अंतर्गत पूर्व एनईएलपी क्षेत्रों में आने वाले संचालन ब्‍लॉकों को कर लाभ का विस्‍तार। यह विस्‍तार 28 मार्च, 2016 की उत्‍पादन साझा करने संबंधी संविदा के अंतर्गत ठेके की विस्‍तारित अवधि के लिए होगी। आयकर अधिनियम का अनुच्‍छेद 42 कंपनियों को पीएससी के अंतर्गत हुए खर्च का सौ प्रतिशत दावे की अनुमति देता है क्‍योंकि उसी वर्ष में कर योग्‍य आय के लिए कर कटौती की जाती है। एनईएलपी पूर्व क्षेत्रों के पीएससी पर हस्‍ताक्षर करते समय 28 में से 13 संविदाओं में आयकर अधिनियम अनुच्‍छेद 42 के अंतर्गत कर लाभ का प्रावधान नही था। इससे अब पीएससी में एकरूपता और निरंतरता आएगी और पीएससी की अवधि के दौरान अतिरिक्‍त निवेश के लिए ठेकेदारों को प्रोत्‍साहन प्रदान किया जाएगा।


    घ) पीएससी में अप्रत्‍याशित परिस्थिति को अधिसूचित करने के लिए लिखित नोटिस देने की समयसीमा 7 दिन से बढ़ाकर 15 दिन की गई।


    इस स्‍वीकृति से हाइड्रो कार्बन संसाधनों का तेजी से विकास सुनिश्‍चित करने में मदद मिलेगी।


    *****


    एकेटी/वीके/एजी/एच


    

    
    (Release ID: 1539037) Visitor Counter : 87