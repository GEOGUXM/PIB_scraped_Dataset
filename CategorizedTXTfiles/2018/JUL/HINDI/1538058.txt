      वाणिज्‍य एवं उद्योग मंत्रालय

      ई-कामर्स कार्य बल की पहली बैठक
      Posted On: 06 JUL 2018 7:59PM by PIB Delhi


    वाणिज्य सचिव रीता तेवतिया ने आज नई दिल्ली में ई-कामर्स पर कार्य बल की पहली बैठक की अध्यक्षता की। बैठक में 20-22 जून, 2018 को हुई उप समूह की बैठकों के सुझावों पर चर्चा की गई। सीमा पार डाटा प्रवाह, करारोपण, व्यापार सहायता तथा लॉजिस्टिक्स, उपभोक्ता विश्वास, आईपीआर तथा भविष्य की टेक्नॉलाजी और स्पर्धा विषयों पर सुझाव दिये गए थे। उप समूहों की बैठक में विभिन्न मंत्रालयों तथा विभागों, उद्योग संस्थाओं, ई-कामर्स कंपनियों, दूरसंचार तथा आईटी कंपनियों के प्रतिनिधियों तथा स्वतंत्र विशेषज्ञों ने भाग लिया।


    बैठक में 24 अप्रैल, 2018 को वाणिज्य और उद्योग तथा नागर विमानन मंत्री श्री सुरेश प्रभु की अध्यक्षता में ई-कामर्स पर राष्ट्रीय नीति की रूपरेखा पर थिंक टैंक की पहली बैठक में कार्य बल गठित करने का फैसला लिया गया। ई-कामर्स पर भारत की राष्ट्रीय नीति के लिए सिफारिशें तैयार करने के उद्देश्य से कार्य बल को 9 उप समूहों में बांटा गया है।


    आज की बैठक में मझोले, सूक्ष्म और लघु उद्योग, उपभोक्ता मामले, इलेक्ट्रानिक्स तथा सूचना प्रोद्योगिकी, कारपोरेट कार्य मंत्रालय तथा दूर संचार विभाग, भारतीय स्पर्धा आयोग और डीजीएफटी के वरिष्ठ अधिकारी उपस्थित थे।


    कार्य बल की आज की बैठक में आए सुझावों को विचार के लिए थिंक टैंक को प्रस्तुत किया जाएगा।


    ***


    वीके/एएम/एकेजी/सीएस-9351


    

    
    (Release ID: 1538058) Visitor Counter : 262