      वाणिज्‍य एवं उद्योग मंत्रालय

      सुरेश प्रभु ने भारत की यात्रा पर आए दक्षिण कोरिया के व्यापार मंत्री से मुलाकात की
      Posted On: 09 JUL 2018 4:49PM by PIB Delhi


    केंद्रीय वाणिज्य व उद्योग तथा नागरिक उड्डयन मंत्री श्री सुरेश प्रभु ने आज सुबह नई दिल्ली स्थित वाणिज्य मंत्री के आवास में नास्ते पर कोरिया गणराज्य के व्यापार, उद्योग व ऊर्जा मंत्री श्री किम ह्यून चोंग के साथ बैठक की। दोनों मंत्रियों ने भारत-कोरिया व्यापक आर्थिक सहयोग समझौते (सीईपीए) में हुई प्रगति की समीक्षा की तथा दोनों देशों के बीच व्यापार और आर्थिक सहयोग पर व्यापक चर्चा की।


    दोनों मंत्रियों ने इस बात पर सहमति व्यक्त की कि दोनों देशों को सीईपीए का उन्नयन करते हुए अतिरिक्त उदारीकरण प्राप्त करने की दिशा में प्रयास करना चाहिए ताकि यह प्रत्येक पक्ष के हितों और संवेदनाओं को प्रदर्शित कर सके। दोनों पक्षों को अनुकूल व्यापार वातावरण को प्रोत्साहित करना चाहिए ताकि दोनों ही देश सीईपीए के अंतर्गत फायदों का लाभ ले सकें।


    दोनों मंत्रियों ने भारत-कोरिया सीईपीए उन्नयन के अंतर्गत अर्ली हार्वेस्ट पैकेज के संयुक्त वक्तव्य पर हस्ताक्षर होने के प्रति संतोष व्यक्त किया। 2017 में हुई पिछली बैठक के दौरान तीन प्रमुख मुद्दों की पहचान की गई थी। सीईपीए का अर्ली हार्वेस्ट पैकेज, चौथी पीढ़ी की तकनीक व नवोन्मेषी उत्पादों का लाभ उठाने के लिए रणनीतिक समूह का गठन और व्यापार समाधान एमओयू। ये तीनों ही कार्य पूरे कर लिये गए हैं।


    ***


    वीके/एएम/जेके/सीएस-9365


    

    
    (Release ID: 1538164) Visitor Counter : 134
    
    
      Read this release in: Malayalam , English , Urdu , Marathi