      शिक्षा मंत्रालय

      सीबीएसई ने रिकार्ड समय में यूजीसी नेट परीक्षा का परिणाम घोषित किया
      Posted On: 31 JUL 2018 7:51PM by PIB Delhi


    सीबीएसई द्वारा सातवीं यूजीसी नेट परीक्षा का परिणाम घोषित कर दिया गया है। परिणाम रिकार्ड समय में घोषित किया गया है। सातवीं यूजीसी नेट परीक्षा सीबीएसई द्वारा 8 जुलाई, 2018 को देश के 91 शहरों में आयोजित की गई थी। 84 विभिन्न विषयों में परीक्षा ली गई। इस परीक्षा के लिए कुल 1148235 अभ्यार्थियों ने पंजीकरण कराया था। यह संख्या पिछली यूजीसी नेट परीक्षाओं में सबसे अधिक थी।


    देश भर में 2082 परीक्षा केंद्र बनाए गए थे। इन केंद्रों पर सुचारू रूप से कदाचार मुक्त परीक्षा आयोजित करने के लिए 2864 पर्यवेक्षक तथा 675 बोर्ड के अधिकारी तैनात किए गए थे।


    परिणाम एक नजर में :

                                                                                                                
पंजीकृत अभ्यर्थियों की संख्या                                                                            1148235
                                                                                                                
                                                                                                                
                                                                                                                
दोनों पेपरों में शामिल अभ्यर्थियों की संख्या                                                             859498 
                                                                                                                
                                                                                                                
                                                                                                                
सहायक प्रोफेसर की पात्रता के लिए सफल अभ्यर्थियों की संख्या (इसमें जेआरएफ के लिए सफल अभ्यर्थी शामिल हैं)  55872  
                                                                                                                
                                                                                                                
                                                                                                                
जेआरएफ के सफल और सहायक प्रोफेसर के लिए पात्रता में सफल अभ्यर्थी                                          3929   
                                                                                                                
                                                                                                                

      * इस बार परीक्षार्थियों का बोझ कम करने के लिए परीक्षा के तरीके में परिवर्तन किया गया। तीन पेपरों की जगह दो पेपर थे (पेपर 1 तथा पेपर 2)।

      * पात्र अभ्यर्थियों के शीघ्र रोजगार में मदद देने के लिए परीक्षा परिणाम तीन सप्ताह के रिकार्ड समय में घोषित किया गया। परीक्षा 8 जुलाई, 2018 को ली गई और 31 जुलाई, 2018 को परीक्षा परिणाम घोषित कर दिया गया।
      * परीक्षा प्रणाली को पारदर्शी बनाने के लिए ओएमआर शीट के चित्र तथा कैप्चर किया गया डाटा परीक्षार्थियों द्वारा सत्यापन के लिए प्रदर्शित किया गया।
      * यह सुनिश्चित करने के लिए कि परिणाम सटीक हो प्रश्न पत्रों की पूंजी पहले प्रदर्शित की गई ताकि कोई चुनौती दी जा सके।

    यूजीसी की नीति के अनुसार दोनों पेपरों में शामिल होने वाले तथा दोनों पेपरों में कुल योग के रूप में न्यूनतम सफलता अंक प्राप्त करने वाले 6 प्रतिशत विद्यार्थी नेट में सफल घोषित किए गए हैं। सफल अभ्यर्थियों को यूजीसी द्वारा प्रमाण-पत्र जारी किए जायेंगे।


    ***


    वीके/एजी/सीएस-9697


    

    
    (Release ID: 1540948) Visitor Counter : 134
    
    
    
    
    

  
  
  
  
  
  
  
  
*