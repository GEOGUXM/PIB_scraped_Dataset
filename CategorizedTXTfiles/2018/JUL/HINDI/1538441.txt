      सड़क परिवहन एवं राजमार्ग मंत्रालय

      श्री नितिन गडकरी आंध्र प्रदेश में इचापुरम और अनाकपल्ली के बीच एनएच-16 के चौड़ीकरण के लिए आधारशिला रखेंगे
      
      इस परियोजना से चेन्नई और कोलकाता के बीच कनेक्टिविटी में सुधार होगा
      
      विजाग बंदरगाह से एनएच-16 की कनेक्टिविटी में सुधार के लिए परियोजनाओं को भी लांच करेंगे

      Posted On: 12 JUL 2018 1:24PM by PIB Delhi

    सड़क परिवहन एवं राजमार्ग, जहाजरानी, जल संसाधन, नदी विकास एवं गंगा संरक्षण मंत्री श्री नितिन गडकरी कल विशाखापत्तनम में आयोजित एक कार्यक्रम में आंध्र प्रदेश में 6,688 करोड़ रुपये की राष्ट्रीय राजमार्ग एवं बंदरगाह कनेक्टिविटी परियोजनाओं की आधारशिला रखेंगे/उद्घाटन करेंगे। श्री गडकरी इस महीने 11 से 13 तारीख तक राज्य में तीन दिवसीय अधिकारिक दौरे पर रहेंगे।


    जिन राष्ट्रीय राजमार्ग परियोजनाओं के लिए आधारशिला रखी जाएगी उनमें 439 करोड़ रुपये की लागत से इचापुरम से नरसन्नापेट के बीच एनएच-16 का 13.47 किलोमीटर का मौजूदा 4 लेन खंड का चौड़ीकरण, 1,350 करोड़ रुपये की लागत से नरसन्नापेट से रणस्थलम के बीच एनएच-16 का 54.20 किलोमीटर खंड का 6 लेन में उन्नयन, 1,187.10 करोड़ रुपये की लागत से आनंदपुरम (विशाखापत्तनम) से रणस्थलम के बीच एनएच-16 खंड का 6 लेन में उन्नयन और 2,013 करोड़ रुपये की लागत से एनएच-16 पर आनंदपुरम-पेंडुरर्थी-अनाकापल्ली खंड का 6 लेन में उन्नयन शामिल हैं। इन परियोजनाओं से चेन्नई और कोलकाता के बीच कनेक्टिविटी में सुधार होगा और दोनों शहरों के बीच यात्रा समय में भी कमी आएगी। साथ ही इन परियोजनाओं से विशाखापत्तनम शहर में यातायात संबंधी भीड़भाड़ में भी कमी आएगी।


    श्री गडकरी जिन बंदरगाह संपर्क परियोजनाओं के लिए आधारशिला रखेंगे उनमें भारतमाला के तहत 549 करोड़ रुपये की लागत से एनएच-16 से विशाखापत्तन बंदरगाह के बीच 12.7 किलोमीटर लंबी 4 लेन कनेक्टिविटी और 39.93 करोड़ रुपये की लागत से विजाग में एच7 क्षेत्र बंदरगाह कनेक्टिविटी सड़क बायपास जंक्शन तक 0.85 किलोमीटर ग्रेड सेपरेटर शामिल हैं।


    श्री गडकरी 100 करोड़ रुपये की लागत से तैयार विशाखापत्तनम बंदरगाह से एनएच-16 तक 4.15 किलोमीटर लंबा 4 लेन संपर्क मार्ग भी राष्ट्र को समर्पित करेंगे।


    इसके अलावा श्री गडकरी 1,062 करोड़ रुपये की लागत वाली बंदरगाह परियोजनाओं का उद्घाटन करेंगे और विशाखापत्तनम में 679 करोड़ रुपये की लागत वाले बंदरगाह परियोजनाओं के लिए आधारशिला रखेंगे। वह आज विशाखापत्तनम में जहाजरानी मंत्रालय, पोर्ट ट्रस्टों और भूतल एवं जलमार्ग प्राधिकरण के अधिकारियों के साथ बैठक कर रहे हैं ताकि निर्माणाधीन बंदरगाह एवं जलमार्ग परियोजनाओं की प्रगति की समीक्षा की जा सके। श्री गडकरी ने कल पोलावरम बांध का दौरा किया।


    वीके/एएम/एसकेसी/एसकेपी-9403

    
    
    (Release ID: 1538441) Visitor Counter : 130
    
    
      Read this release in: English , Tamil