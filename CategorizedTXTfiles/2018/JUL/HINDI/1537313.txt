      श्रम और रोजगार मंत्रालय

      मई 2018 का औद्योगिक कर्मचारियों के लिए उपभोक्‍ता मूल्‍य सूचकांक (सीपीआई-आईडब्‍ल्‍यू)
      Posted On: 02 JUL 2018 11:47AM by PIB Delhi


    औद्योगिक कर्मचारियों के लिए अखिल भारतीय उपभोक्‍ता मूल्‍य सूचकांक (सीपीआई-आईडब्‍ल्‍यू) मई ,2018 में 1 अंक बढ़कर 289 अंक के स्‍तर पर आ गया। एक माह में हुए परिवर्तन के आधार पर सीपीआई-आईडब्‍ल्‍यू में अप्रैल,2018 से लेकर मई,2018 तक की अवधि के दौरान 0.35 प्रतिशत की वृद्धि दर्ज की गई, जबकि पिछले वर्ष की समान अवधि के दौरान इसमें 0.36 प्रतिशत की वृद्धि देखने को मिली थी।


    मौजूदा सूचकांक में सर्वाधिक बढोत्तरी खाद्य समूह की बदौलत आई है जिसने कुल परिवर्तन में 0.68 प्रतिशत का योगदान दिया है। विभिन्‍न वस्‍तुओं के आधार पर यदि देखें तो चावल ,मूंगफली तेल,ताजा मछली, मुर्गी पालन(मुर्गी),अंडा(मुर्गी),दूध,शुद्ध घी,हरी मिर्च,प्याज,बैंगन, गोभी,गाजर,फूलगोभी,फ्रेंच बीन्स,हरी धनिया की पत्तियां,पालक,आलू,मूली,आदि के कारण सूचकांक में वृद्धि हुई। हालांकि गेहूं,गेहूं का आटा,सरसों के तेल,सूखी मिर्च,भिंडी, आम(पका),तोराई आदि की कीमतों में कमी के कारण मौजूदा सूचकांक में ज्‍यादा वृद्धि नहीं हो पाई।


    मासिक सीपीआई-आईडब्‍ल्‍यू द्वारा मापी जाने वाली महंगाई दर पर वार्षिक आधार पर गौर करने से पता चलता है कि यह मई , 2018 में 3.96 प्रतिशत रही, जो इससे पिछले महीने 3.97 प्रतिशत और पिछले साल के समान महीने में 1.09 प्रतिशत थी। इसी तरह खाद्य महंगाई दर मई,2018 में 1.66 प्रतिशत आंकी गई, जबकि यह पिछले महीने 1.33 प्रतिशत और पिछले वर्ष के समान महीने में(-)1.63 प्रतिशत थी।


    केन्‍द्र स्तर पर गौर करने से यह पता चलता है कि शोलापुर और भिलाई में अधिकतम वृद्धि (प्रत्‍येक 6 अंक) दर्ज की है। इसके बाद पुणे, कोडरमा और गोदावरीखानी (प्रत्‍येक 5 अंक) ने अधिकतम वृद्धि दर्शाई है। इसी तरह 2 केन्‍द्रों में 4 -4 अंकों, 6 केन्‍द्रों में 3-3 अंकों, 18 केन्‍द्रों में 2-2 अंकों, 15 केन्‍द्रों में 1-1 अंक की वृद्धि दर्ज की गई है। वहीं, दूसरी ओर छिंदवाड़ा, दार्जिलिंग,दार्जिलिंग,जालंधर,जयपुर और जयपुर में 2 अंकों की सर्वाधिक कमी दर्ज की है। अन्‍य केन्‍द्रों में 12 केन्‍द्रों में 1-1 अंक की कमी दर्ज की गई। शेष 15 केन्‍द्रों में सूचकांक स्थिर रहा है।


    36 केन्‍द्रों में सूचकांक अखिल भारतीय सूचकांक से ज्‍यादा रहे हैं , जबकि 9 केन्‍द्रों में सूचकांक राष्‍ट्रीय औसत से कम रहे हैं। मुंबई,जबलपुर और छिंदवाडा केंद्र के सूचकांक अखिल भारतीय सूचकांक के समान रहे।


    जून , 2018 के लिए सीपीआई-आईडब्‍ल्‍यू की घोषणा 31 जुलाई,2018 को होगी। यह कार्यालय की वेबसाइट labdurbwvattnew.gov.in पर भी उपल ब्ध होगा।


    ****


    वीके/एएम/ एजे / पीबी - 9283


    

    
    (Release ID: 1537313) Visitor Counter : 240