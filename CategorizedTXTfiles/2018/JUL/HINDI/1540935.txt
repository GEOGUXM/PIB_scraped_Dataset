      पेट्रोलियम एवं प्राकृतिक गैस मंत्रालय

      पेट्रोलियम एवं प्राकृतिक गैस मंत्रालय द्वारा देशभर में सफलतापूर्वक स्‍वच्‍छता पखवाड़ा मनाया गया
      Posted On: 31 JUL 2018 7:23PM by PIB Delhi


    पेट्रोलियम एवं प्राकृतिक गैस मंत्रालय , इसके संबद्ध कार्यालयों , पेट्रोलियम एवं प्राकृतिक गैस मंत्रालयों के प्रशासनिक नियंत्रण के तहत तेल एवं गैस सीपीएसई ने 1 से 15 जुलाई , 2018 तक पूरे उत्‍साह एवं हर्षोल्‍लास के साथ स्‍वच्‍छता पखवाड़ा मनाया। इस पखवाड़े में पेट्रोलियम एवं प्राकृतिक गैस मंत्रालय की पहलों का विषय ' नवोन्‍मेषन ' एवं ' निर्वहनीयता ' था।


    पेट्रोलियम एवं प्राकृतिक गैस मंत्रालय , इसके संबद्ध कार्यालयों , पेट्रोलियम एवं प्राकृतिक गैस मंत्रालयों के प्रशासनिक नियंत्रण के तहत तेल एवं गैस सीपीएसई की स्‍वच्‍छता पखवाड़ा की तैयारी की समीक्षा करने संबंधी बैठक 20.06.2018 को सचिव (पेट्रोलियम एवं प्राकृतिक गैस मंत्रालय) की अध्‍यक्षता में आयोजित की गई जिसमें तेल एवं गैस के सभी सीपीएसई/संबद्ध कार्यालयों को प्रतीकवाद से आगे बढ़ने तथा स्‍वच्‍छता पखवाड़ा के कार्यान्‍वयन में अगले स्‍तर पर जाने का सुझाव दिया गया।


    स्‍वच्‍छता पखवाड़ा के तहत सचिव (पेट्रोलियम एवं प्राकृतिक गैस मंत्रालय) डॉ. एम.एम.कुट्टी द्वारा 02.07.2018 को मंत्रालय के अधिकारियों एवं कर्मचारियों को स्‍वच्‍छता के महत्‍व की दिशा में जागरुकता सृजित करने संबंधी शपथ दिलाई गई। केंद्रीय पेट्रोलियम एवं प्राकृतिक गैस तथा कौशल विकास एवं उद्यमशीलता मंत्री श्री धर्मेन्‍द्र प्रधान ने 13.07.2018 को भुवनेश्‍वर के सत्‍यनगर , भरतपुर एवं खंडागिरी क्षेत्रों में एक स्‍वच्‍छता मुहिम का नेतृत्‍व किया। इन क्षेत्रों को इंडियन ऑयल द्वारा गोद लिया गया है तथा इन्‍हें नियमित आधार पर स्‍वच्‍छ रखा जाएगा। जागरुकता फैलाने के लिए , पेट्रोलियम एवं प्राकृतिक गैस मंत्रालय ने एक निबंध लेखन प्रतियोगिता , ' मेरी स्‍वच्‍छता ' पर नारा लेखन प्रतियोगिता , पोस्‍टर पेंटिंग प्रतियोगिता एवं मंत्रालय के अधिकारियों/कर्मचारियों के परिवारों के लिए जूट बैग निर्माण पर एक कार्यशाला का आयोजन किया।


    प्रधानमंत्री के विजन कि , स्‍वच्‍छता प्रत्‍येक व्‍यक्‍ति का दायित्‍व है , ने स्‍वच्‍छता पखवाड़ा को प्रोत्‍साहित किया है जो अप्रैल 2016 में आरंभ हुआ। इसका उद्देश्‍य मंत्रालयों , विभागों एवं मंत्रालय के तहत संबद्ध कार्यालयों को शामिल करने के द्वारा स्‍वच्‍छता के मुद्दों एवं प्रचलनों पर सघन फोकस के साथ इससे संबंधित एक पखवाड़े का आयोजन करना है। तेल एवं गैस सीपीएसई/संबद्ध कार्यालयों की स्‍वच्‍छता रैंकिंग की एक अब तक की सर्वप्रथम रैंकिंग आरंभ की गई जिसमें स्‍व्‍च्‍छता पखवाड़ा में उनके प्रदर्शन के आधार पर एक समिति द्वारा रैंकिंग को अंतिम रूप दिया गया। इसमें ओएनजीसी विजेता रही जबकि आईओसीएल दूसरे स्‍थान पर और एचपीसीएल तीसरे स्‍थान पर रही। इसके अतिरिक्‍त , हमारे संबद्ध कार्यालय पीपीएससी को भी उच्‍च अनुशंसित वर्ग में आंका गया है।


    पेट्रोलियम एवं प्राकृतिक गैस मंत्रालय , इसके संबद्ध कार्यालयों , पेट्रोलियम एवं प्राकृतिक गैस मंत्रालयों के प्रशासनिक नियंत्रण के तहत तेल एवं गैस सीपीएसई द्वारा स्‍वच्‍छता पखवाड़ा के दौरान इस विषयवस्‍तु पर ध्‍यान केंद्रित करते हुए आरंभ की गई कुछ चुनी हुई महत्‍वपूर्ण पहलों/गतिविधियों की एक झलक निम्‍नलिखित है:

      * स्‍वच्‍छता पखवाड़ा के दौरान ओएनजीसी ने देशभर में 45 से अधिक गांव में आईएचएचएल/विद्यालय शौचालयों/समुदायिक शौचालयों की कुल 4282 इकाइयों के निर्माण के लिए परियोजनाओं का उद्घाटन/आरंभ किया है।

    · निर्धन स्‍कूली बच्‍चों के लिए पुराने जूतों की रिसाइक्‍लिंग के लिए प्रोजेक्‍ट ग्रीन सोल एवं 5025 जोड़ी नई जूतों का निर्माण तथा गुजरात के हजीरा में 118 विद्यालयों में ' अशुद्धिनाशक ' (बिना बिजली या ईंधन की आवश्‍यकता वाली भट्टियां) की दो इकाइयों की स्‍थापना शामिल है। तेल एवं गैस सीपीएसई द्वारा त्रिपुरा , झारखंड , उडीसा एवं असम में सौर ऊर्जा आधारित पीने के शुद्ध पानी के एटीएम , जिनसे एक लाख से अधिक लोग लाभान्‍वित होंगे , का आरंभ ; ' क्‍लिंथन हिमालया ' कार्यक्रम के तहत लगभग 700 कूड़ा थैलियों का संग्रह ; तेल क्षेत्र की सरकारी कंपनियों द्वारा विक्रय केंद्रों में उपभोक्‍ताओं को प्लास्‍टिक की थैलियों के बदले जूट की थैलियों का वितरण जैसे कई अभिनव कदम उठाए गए हैं।


    · पखवाड़ा की अनूठी विशेषताओं में से एक स्‍वच्‍छता के साथ प्रौद्योगिकी का अंत: मिश्रण रहा जिससे स्‍वच्‍छता से संबंधित सार्वजनिक जागरुकता में तेजी आई।


    · सचिव (पेट्रोलियम एवं प्राकृतिक गैस मंत्रालय) ने 31.07 .2018 को तेल एवं गैस क्षेत्र की कंपनियों द्वारा आरंभ विभिन्‍न स्‍वच्‍छता पखवाड़ा पहलों के लिए विभिन्‍न पुरस्‍कार वितरित किये।


    पखवाड़े के दौरान आरंभ की गई विभिन्‍न नवोन्‍मेषी गतिविधियों/पहलों से संबंधित एक सार-संग्रह पेट्रोलियम एवं प्राकृतिक गैस मंत्रालय की वेबसाइट पर अपलोड कर दिया गया है। इसके अतिरिक्‍त , पेट्रोलियम एवं प्राकृतिक गैस मंत्रालय ने स्‍वच्‍छता पखवाड़ा में आरंभ की गई नवोन्‍मेषी गतिविधियों से संबंधित वीडियो क्‍लिप के अतिरिक्‍त पीने का पानी एवं स्‍वच्‍छता मंत्रालय के पोर्टल ' स्‍वच्‍छता समीक्षा ' पर चित्रों के साथ - साथ तिथि वार स्‍वच्‍छता पखवाड़ा गतिविधियों को भी अपलोड किया है।


    ***


    वीके/एसकेजे/एनआर-96 91

    
    
    (Release ID: 1540935) Visitor Counter : 443
    
    
    
    
    

*