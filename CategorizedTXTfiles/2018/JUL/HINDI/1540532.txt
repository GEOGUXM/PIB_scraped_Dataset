      पेट्रोलियम एवं प्राकृतिक गैस मंत्रालय

      धमेंद्र प्रधान ने मोहाली में महिलाओं के लिए राष्ट्रीय कौशल प्रशिक्षण संस्थान (एनएसटीआई) के स्थायी परिसर का शिलान्यास किया
      
      चंडीगढ़ में भारत का पहला इन-फोन गाइड तथा मोबाइल ऐप्लीकेशन ‘गो व्हाट्स दैट‘ लांच किया

      Posted On: 28 JUL 2018 1:55PM by PIB Delhi

    केंद्रीय पेट्रोलियम एवं प्राकृतिक गैस तथा कौशल विकास और उद्यमशीलता मंत्री श्री धमेंद्र प्रधान ने आज पंजाब के मोहाली में महिलाओं के लिए राष्ट्रीय कौशल प्रशिक्षण संस्थान (एनएसटीआई) के स्थायी परिसर का शिलान्यास किया। यह पंजाब के लिए पहला एनएसटीआई संस्थान और भारत में अपनी तरह का पहला संस्थान है जो विशिष्ट रूप से महिलाओं के लिए है।


    मंत्री महोदय ने एक अनूठा प्रधानमंत्री कौशल केंद्र (पीएमकेके) भी लांच किया जो दिव्यांगजनों को भी प्रवेश देगा। यह भी मोहाली में भारत का एक पहला संस्थान है।


    इस अवसर पर श्री धमेंद्र प्रधान ने कहा कि महिलाओं के लिए एनएसटीआई और मोहाली में दिव्यांगजनों के लिए पीएमकेके, प्रधानमंत्री श्री नरेन्द्र मोदी के नेतृत्व में भारत सरकार की ‘स्किल इंडिया‘ पहल के तहत आरंभ की जा रही है।


    श्री धमेंद्र प्रधान ने बाद में, चंडीगढ़ में भारत का पहला इन-फोन गाइड तथा मोबाइल ऐप्लीकेशन ‘गो व्हाट्स दैट‘ भी लांच किया।


    ***

    
    
    (Release ID: 1540532) Visitor Counter : 265