      सामाजिक न्‍याय एवं अधिकारिता मंत्रालय

      कॉरपोरेट सामाजिक दायित्‍व योजना के तहत दिव्‍यांगजनों की मदद के लिए इंडियन ऑयल कॉरपोरेशन ने एक करोड़ रूपये दिए
      Posted On: 24 JUL 2018 7:03PM by PIB Delhi


    इंडियन ऑयल कॉरपोरेशन लिमिटेड ने कॉरपोरेट सामाजिक दायित्‍व योजना यूपीएसओ-II के तहत कृत्रिम पैर बनाने वाली कंपनी आर्टिफीशियल लिम्‍ब्स मैन्‍युफैक्‍चरिंग कॉरपोरशन ऑफ इंडिया (एएलआईएमसीओ) के साथ दिव्‍यांगजनों की मदद के लिए एक करोड़ रूपये के समझौता ज्ञापनों पर आज हस्‍ताक्षर किए। एएलआईएमसीओ सामाजिक न्‍याय और अधिकारिता मंत्रालय के दिव्‍यांगजन सशक्तिकरण विभाग की अनुषांगिक इकाई है।


    यूपीएसओ-II के कार्यकारी निदेशक श्री विनय कुमार मिश्रा ने यूपीएसओ-II के सभी विभागाध्‍यक्षों की उपस्थिति में एएलआईएमसीओ के अध्‍यक्ष और प्रबंधक निदेशक डॉ.आर सरीन के साथ समझौता ज्ञापन का आदान-प्रदान किया। समझौता ज्ञापन की व्‍यवस्‍थाओं के अनुसार एएलआईएमसीओ दिव्‍यांगजनों को सहायक उपकरण उपलब्‍ध कराने के लिए उत्‍तर प्रदेश के आगरा तथा उत्‍तराखंड के हरिद्वार जैसे आकांक्षी जिले में आकलन शिविर लगाएगा। यूपीएसओ-II का उद्देश्‍य दिव्‍यांगजनों को सशक्‍त बनाना है। यह इंडियन ऑयल कॉरपोरेशन की एक बड़ी सामाजिक दायित्‍व पहल है। इससे दिव्‍यांगजन आत्‍मनिर्भर हो सकेंगे और एक सामान्‍य और सक्रिय जीवन जी सकेंगे।


    वीके / एएम / एमएस / एसके -95 95


    

    
    (Release ID: 1539947) Visitor Counter : 85