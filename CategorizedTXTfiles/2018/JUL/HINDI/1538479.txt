      रक्षा मंत्रालय

      रक्षा वेतन पैकेज पर भारतीय सेना और भारतीय स्टेट बैंक के बीच समझौता ज्ञापन पर हस्ताक्षर
      Posted On: 12 JUL 2018 4:49PM by PIB Delhi


    रक्षा वेतन पैकेज पर 12 जुलाई, 2018 को भारतीय सेना और भारतीय स्टेट बैंक (एसबीआई) के बीच समझौता ज्ञापन पर हस्ताक्षर किए गए। समझौता हस्ताक्षर समारोह की अध्यक्षता महानिदेशक (एमपीएण्डपीएस), लेफ्टिनेंट जनरल एस.के. सैनी ने की और इसमें श्री रंजन कुमार मिश्रा, सीजीएम (पीबी), कॉरपोरेट सेंटर, स्टेट बैंक भवन मुम्बई के नेतृत्व में एसबीआई के शीर्ष अधिकारी शामिल हुए।


    एसबीआई और भारतीय सेना के बीच पहले समझौता ज्ञापन पर 2011 में हस्ताक्षर किए गए थे और इसका नवीकरण 23 फरवरी, 2015 को किया गया। संशोधित समझौता ज्ञापन सेवारत सैनिकों, पेंशनभोगियों तथा परिवारों की आवश्यकताओं के अनुरूप है। संशोधित समझौता ज्ञापन में अनेक अतिरिक्त सुविधाएं शामिल की गई है, जिनमें निःशुल्क व्यक्तिगत दुर्घटना मृत्यु कवर, निःशुल्क स्थायी दिव्यांगता कवर तथा शहीद होने वाले सैनिक और परिवार को अन्य दुर्घटना लाभ शामिल है। इस समझौता ज्ञापन से बड़ी संख्या में सेवारत और सेवानिवृत रक्षाकर्मियों को लाभ होगा, जिनके खाते भारतीय स्टेट बैंक में है। यह समझौता ज्ञापन 3 जनवरी, 2019 तक वैध है और समीक्षा के बाद इसे जारी रखा जा सकता है।


    वीके/एएम/एजी/डीके – 9409

    
    
    (Release ID: 1538479) Visitor Counter : 180
    
    
      Read this release in: English , Bengali