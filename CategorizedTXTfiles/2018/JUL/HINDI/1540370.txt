      श्रम और रोजगार मंत्रालय

      श्रम मंत्रालय ने सामाजिक सुरक्षा संहिता के मसौदे पर हितधारक परामर्श कार्यशाल में सभी मजदूर संघों को सकारात्मक सुझाव देने के लिए आमंत्रित किया
      Posted On: 26 JUL 2018 8:15PM by PIB Delhi


    श्रम एवं रोजगार मंत्रालय ने सामाजिक सुरक्षा संहिता के मसौदे पर हितधारक परामर्श कार्यशाल में सभी मजदूर संघों के प्रतिनिधियों को सकारात्मक सुझाव देने के लिए आमंत्रित किया। मंत्रालय ने दोहराया है कि मौजूदा 15 श्रम कानूनों को सामाजिक सुरक्षा संहिता के लिए संहिताबद्ध करने की कवायद इसलिए की जा रही है, ताकि देश में मौजूदा सामाजिक सुरक्षा ढांचा मजबूत हो और देश में हर कामगार को उसका हक मिले। यह द्वितीय राष्ट्रीय श्रम सम्मेलन की सिफारिशों पर आधारित है, जिसमें सभी सामाजिक साझेदार सम्मिलित हैं।


    सरकार देश की सामाजिक सुरक्षा व्यवस्था को सुरक्षित करने के लिए कटिबद्ध है, जो मौजूदा ईपीएफ / ईएसआई सदस्यों को उपलब्ध है। दूसरी तरफ यह भी प्रस्ताव किया गया है कि इसका दायरा अधिक से अधिक कामगारों तक फैलाया जाए। स्पष्ट किया जाता है कि मौजूदा सदस्यों को मिलने वाली मौजूदा निधियों को समाप्त करने का न तो कोई विचार है और न कोई प्रस्ताव है। इसकी पूरी सुरक्षा की जाएगी।


    मंत्रालय संवाद प्रक्रिया और वर्तमान परामर्श के प्रति कटिबद्ध है, जो इस प्रक्रिया का हिस्सा हैं।


    ***


    वी के /एएम/एकेपी/एमएस - 9 644
    

    
    (Release ID: 1540370) Visitor Counter : 82