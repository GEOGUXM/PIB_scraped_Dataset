      अणु ऊर्जा विभाग

      कुडनकुलम परमाणु बिजली संयंत्र
      Posted On: 18 JUL 2018 6:54PM by PIB Delhi


    परमाणु बिजली पार्क का मतलब एक ऐसी जगह जहां कुल 6000 या इससे अधिक मेगावाट की क्षमता वाले बडी संख्‍या में रिएक्‍टर होते हैं। कुडनकुलम परमाणु बिजली संयंत्र में अभी 2 रिएक्‍टर केकेएनपीपी 1 एवं 2 (2X1000 मेगावाट) कार्यरत हैं और 2 रिएक्‍टर केकेएनपीपी 3 एवं 4 (2X1000 मेगावाट) अभी निर्माणाधीन हैं। इसके अलावा 2 और इकाइयों केकेएनपीपी 5 एवं 6 (2X1000 मेगावाट) की स्‍थापना का काम शुरू हो चुका है। इकाई 3 से लेकर 6 तक का काम पूरा होने के बाद कुडनकुलम 6000 मेगावाट की कुल क्षमता के साथ परमाणु बिजली पार्क बन जायेगा।


    कुडनकुलम में सभी 6 इकाइयों के पूरा होने की लागत 111932 करोड़ रूपये है। इन सभी इकाइयों के 2025-26 तक पूरा होने की उम्‍मीद है।


    यह जानकारी लोकसभा में आज एक प्रश्‍न के लिखित जवाब में केंद्रीय पूर्वोत्‍तर विकास (डीओएनईआर) राज्‍य मंत्री (स्‍वतंत्र प्रभार), प्रधानमंत्री कार्यालय, कार्मिक, लोक शिकायत एवं पेंशन, परमाणु ऊर्जा एवं अंतरिक्ष राज्‍य मंत्री डॉ. जितेद्र सिंह ने दी।


    वीके/एएम/एके/एस-9509


    

    
    (Release ID: 1539123) Visitor Counter : 232