      कोयला मंत्रालय

      कोल इंडिया लिमिटेड का शुद्ध लाभ
      Posted On: 30 JUL 2018 6:05PM by PIB Delhi


    वित्त वर्ष 2017-18 की चौथी तिमाही के लिए कोल इंडिया लिमिटेड का कर पश्चात लाभ (संचित) 1295.34 करोड़ रुपये रहा। वित्त वर्ष 2016-17 की चौथी तिमाही में कोल इंडिया का कर पश्चात लाभ 2718.80 करोड़ रुपये था। इस तरह इसमें 1423.46 करोड़ रुपये की यानी 52 प्रतिशत की कमी आई। शुद्ध लाभ में इस गिरावट का प्रमुख कारण 7384.37 करोड़ रुपये की पूर्व की सेवा लागत के प्रभाव के कारण हुआ। यह सेवा लागत ग्रेच्युटी सीमा 10 लाख रुपये से बढ़ाकर 20 लाख रुपये करने के कारण आई थी। ग्रेच्युटी भुगतान अधिनियम में 29 मार्च, 2018 में संशोधन करके यह व्यवस्था की गई। यह वित्त वर्ष 2017-18 की चौथी तिमाही के वित्तीय वक्तव्य में शामिल था। यद्पि कंपनी का कोयला उत्पादन और कोयला उठाव बढ़ा और कोयले की बिक्री से अधिक राजस्व मिला और 2017-18 की चौथी तिमाही में विभिन्न मदों में लागत में कमी आई, लेकिन 7384.37 करोड़ रुपये के उपरोक्त प्रावधान के कारण मुनाफे में 52 प्रतिशत की कमी आई। कोल इंडिया लिमिटेड का लाभ (संचित) पिछले पांच वर्षों में इस प्रकार रहा-


    ( करोड़ रुपये में )

                                    
वर्ष     कर पूर्व लाभ  कर पश्चात लाभ
                                    
                                    
                                    
2017-18  10726.44      7020.22      
                                    
                                    
                                    
2016-17  14446.33      9279.77      
                                    
                                    
                                    
2015-16  21589.09      14274.33     
                                    
                                    
                                    
2014-15  21583.92      13726.70     
                                    
                                    
                                    
2013-14  22879.54      15111.67     
                                    
                                    

    वर्तमान खदानों का विस्तार और आधुनिकीकरण, जहां संभव है, का काम कोयला उत्पादन बढ़ाने के लिए किया जा रहा है।


    यह जानकारी आज राज्यसभा में रेल, कोयला, वित्त तथा कार्पोरेट मामलों के मंत्री श्री पीयूष गोयल ने एक प्रश्न के लिखित उत्तर में दी।


    ***


    वीके/एजी/ एम एस– 9674

    
    
    (Release ID: 1540693) Visitor Counter : 131