      उप राष्ट्रपति सचिवालय

      उपराष्‍ट्रपति ने पोर्ट ब्‍लेयर में सेल्‍युलर जेल का दौरा किया
      
      उपराष्‍ट्रपति ने वीर सावरकर की काल कोठरी को भी देखा

      Posted On: 05 JUL 2018 7:58PM by PIB Delhi

    उपराष्‍ट्रपति श्री एम. वेंकैया नायडू ने आज अंडमान निकोबार के पोर्ट ब्‍लेयर में सेल्‍युलर जेल का दौरा किया। इस जेल में स्‍वतंत्रता सेनानियों को ब्रिटिश सरकार नृशंस और अमानवीय तरीके से यातनाएं देती थी।


    उपराष्‍ट्रपति महोदय ने सेल्‍युलर जेल में वीर सावरकर की काल कोठरी को भी देखा और इस महान स्‍वतंत्रता सेनानी को श्रद्धांजलि अर्पित की। एक छोटी कोठरी में स्‍वतंत्रता सेनानी को रखने का उद्देश्‍य उनके आत्‍मविश्‍वास को तोड़ना था तथा उन्‍हें जेल में बंद साथियों व स्‍थानीय लोगों से बातचीत करने से वंचित करना था।


    अंडमान व निकोबार द्वीप समूह के राज्‍यपाल एडमिरल डी.के. जोशी ने उपराष्‍ट्रपति व अन्‍य गणमान्‍य व्‍यक्तियों की पोर्ट ब्‍लेयर में अगवानी की। उपराष्‍ट्रपति को भारतीय सेना, नौसेना और वायुसेना ने संयुक्‍त रूप से गार्ड ऑफ ऑनर दिया।


    ***


    वीएल/एएम/जेके/वाईबी – 9350


    

    
    (Release ID: 1538057) Visitor Counter : 76