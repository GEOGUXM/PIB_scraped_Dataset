      रक्षा मंत्रालय

      करगिल विजय दिवस की स्मृति में भारतीय सेना का मोटरसाइकिल अभियान
      Posted On: 03 JUL 2018 9:29AM by PIB Delhi


    कोर ऑफ मिलिट्री पुलिस की विशिष्ट मोटरसाइकिल प्रदर्शन टीम 'श्वेत अश्व' के मोटरसाइकिल अभियान को 1999 में भारतीय सेना के ऑपरेशन विजय की स्मृति में 2 जुलाई, 2018 को झंडा दिखाकर रवाना किया गया। यह मोटरसाइकिल दल देश के आठ राज्य होते हुए बंगलुरू से द्रास, जम्मू-कश्मीर तक 3250 किलोमीटर की दूरी 24 दिनों में पूरी करेगा और 26 जुलाई, 2018 को करगिल युद्ध स्मारक, द्रास पहुंचेगा।


    'श्वेत अश्व' का गठन 1952 में सीएमपी केन्द्र और स्कूल, फैजाबाद में किया गया था। अपने गठन के बाद से इस टीम ने राष्ट्रीय और अंतर्राष्ट्रीय आयोजनों में अपना प्रदर्शन दिखाया है और ‘श्वेत अश्व’ के नाम तीन गिनिस बुक ऑफ वर्ल्ड रिकॉर्ड हैं। इस मोटरसाइकिल अभियान का समापन करगिल विजय दिवस समारोह के हिस्से के रूप में करगिल युद्ध स्मृति द्रास में 26 जुलाई, 2018 को होगा। इस अभियान का उद्देश्य भाईचारे को मजबूत बनाना, करगिल युद्ध में शहीदों द्वारा दिए गए सर्वोच्च बलिदान के प्रति श्रद्धांजलि और युवकों को भारतीय सेना में शामिल होने के लिए प्रेरित करना है।


    ***


    वीके/एएम/एजी/एमएस-9298

    
    
    (Release ID: 1537458) Visitor Counter : 112
    
    
      Read this release in: English , Urdu , Tamil