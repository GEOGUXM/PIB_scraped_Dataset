      स्‍वास्‍थ्‍य एवं परिवार कल्‍याण मंत्रालय

      मंत्रिमंडल ने औषधिय उत्‍पाद, औषधिय पदार्थ, जीव विज्ञानिक उत्‍पाद और कॉस्‍मेटिक विनियमन के क्षेत्र में भारत और इंडोनेशिया के बीच एमओयू को मंजूरी दी
      Posted On: 18 JUL 2018 6:04PM by PIB Delhi


      प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने भारत के केंद्रीय औषधि मानक नियंत्रण संगठन (सीडीएससीओ) और इंडोनेशिया के नेशनल एजेंसी फॉर ड्रग एंड फूड कंट्रोल (बीपीओएम) के बीच औषधिय उत्पाद , औषधिय पदार्थ, जीव विज्ञानिक उत्पा द और कॉस्मेरटिक विनियमन के क्षेत्र में सहयोग पर समझौता ज्ञापन (एमओयू) को अपनी पूर्वव्‍यापी मंजूरी दी है। इस एमओयू पर 29 मई, 2018 को जकार्ता में हस्‍ताक्षर किए गए थे।


      उम्‍मीद की जा रही है कि इस एमओयू से एकदूसरे की नियामकीय जरूरतों के बारे में समझ बेहतर करने में मदद मिलेगी और यह दोनों देशों के लिए फायदेमेंद साबित होगा। इससे औषधिय उत्‍पादों के निर्यात को भी बढ़ावा मिलेगा।


      यह समानता , पारस्‍परिकता और आपसी हितों के आधार पर औषधिय के उत्‍पादों विनियमन से संबंधित मामलों में दोनों देशों के बीच सूचनाओं के आदान-प्रदान एवं सौहार्दपूर्ण सहयोग के लिए एक ढांचा भी स्‍थापित करेगा। साथ ही यह दोनों देशों के नियामकीय प्राधिकरणों की बेहतर समझ भी सुनिश्चित करेगा।


      पृष्‍ठभूमि:


      सीडीएससीओ स्‍वास्‍थ्‍य सेवा महानिदेशालय का एक सहायक कार्यालय है जो स्‍वास्‍थ्‍य एवं परिवार कल्‍याण विभाग से एक सम्‍बद्ध कार्यालय भी है। भारत में यह दवाओं , चिकित्‍सा उपकरणोंऔर कॉस्‍टमेटिक उत्‍पादों के लिए राष्‍ट्रीय नियामकीय प्राधिकरण है। बीपीओएम इंडोनेशिया में इन उत्‍पादों को विनियमित करता है।


      ** ***


      एकेटी/वीके/एसकेसी/टी


    

    
    (Release ID: 1539091) Visitor Counter : 50