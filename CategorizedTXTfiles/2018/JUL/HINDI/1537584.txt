      रक्षा मंत्रालय

      मंत्रिमंडल ने दिल्‍ली कैंट के कंधार लाइंस के केन्‍द्रीय वि़द्यालय नं.- 4 के निर्माण के लिए केन्‍द्रीय विद्यालय संगठन को पट्टे के आधार पर 4 एकड़ रक्षा भूमि हस्‍तांतरित करने की मंजूरी दी
      Posted On: 04 JUL 2018 3:07PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने दिल्‍ली कैंट के कंधार लाइंस के केन्‍द्रीय वि़द्यालय नं.- 4 के निर्माण के लिए केन्‍द्रीय विद्यालय संगठन (केवीएस) को 1 रुपये प्रति वर्ष के मामूली किराए के साथ पट्टे पर 4 एकड़ रक्षा भूमि हस्‍तांतरित करने की मंजूरी दी है।


    पृष्‍ठभूमि :


    वर्तमान में दिल्‍ली कैंट में केन्‍द्रीय वि़द्यालय नं.- 4 का संचालन सर्वे संख्‍या-14 , दिल्‍ली कैंट के भवन में तात्‍कालिक आधार पर 1994 में उसकी स्‍थापना से ही किया जा रहा है। फिलहाल इस विद्यालय में 956 बच्‍चे पढ़ रहे हैं। केन्‍द्रीय वि़द्यालय संगठन द्वारा खुद के स्‍थायी विद्यालय भवन के निर्माण से विद्यालय कर्मियों के बच्‍चों एक्‍स सर्विस मैन, पूर्व सैनिकों के परिवारों और दिल्‍ली कैंट के आसपास के आम लोगों के बच्‍चों के लिए उपयुक्‍त शै‍क्षणिक माहौल एवं जरूरी सुविधाएं उपलब्‍ध कराने में मदद मिलेगी।


    *****


    एकेटी/वीके/एसकेसी/ एमपी


    

    
    (Release ID: 1537584) Visitor Counter : 39