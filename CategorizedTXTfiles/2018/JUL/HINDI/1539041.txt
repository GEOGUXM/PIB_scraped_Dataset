      जल संसाधन, नदी विकास एवं गंगा संरक्षण मंत्रालय

      मंत्रिमंडल ने विदर्भ, मराठवाड़ा तथा शेष महाराष्‍ट्र के सूखा संभावित क्षेत्र में सिचांई परियोजनाओं के लिए विशेष पैकेज को मंजूरी दी
      Posted On: 18 JUL 2018 5:24PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में मंत्रिमंडल की आर्थिक मामलों की समिति ने मराठवाड़ा, विदर्भ तथा शेष महाराष्‍ट्र के सूखा संभावित क्षेत्रों में 83 लघु सिंचाई परियोजनाओं तथा 8 बड़ी / मझौली सिचांई परियोजनाओं को पूरा करने के लिए इन परियोजनाओं को लागू करने की मंजूरी दे दी है।


    प्रभाव:


    इन परियोजनाओं के पूरा होने से इन परियोजनाओं के कमान क्षेत्र में किसानों को जल स्रोत सुनिश्चित होगा। इससे उनकी फसलें बढ़ेंगी और परिणामस्‍वरूप किसानों की आय बढ़ेगी।


    विवरण:


    विशेष पैकेज से मराठवाड़ा, विदर्भ तथा शेष महाराष्‍ट्र के सूखा संभावित क्षेत्रों में 3.77 लाख हैक्‍टेयर अतिरिक्‍त सिंचाई क्षमता का सृजन होगा।


    परियोजनाओं में विशेष पैकेज के अंतर्गत 26 बड़ी / मझौली परियोजनाओं को शामिल किया गया है, जिनकी अधिकतम क्षमता 8.501 हेक्‍टेयर है और इनका धन पोषण पीएमकेएसवाई – एआईबीपी के अंतर्गत किया जा रहा है। इन परियोजनाओं के दिसंबर, 2019 तक पूरी किए जाने की आशा है।


    परियोजनाओं की प्रगति की निगरानी राज्‍य तथा केंद्रीय जल आयोग द्वारा की जाएगी।


    वित्‍तीय विशेषताएं:


    1.04.2018 को इन परियोजनाओं की बचत लागत 13,651.61 करोड़ रुपये होने का अनुमान है।


    1.4.2018 को इन 91 परियोजनाओं की शेष लागत का 25 प्रतिशत और 2017-18 के दौरान आए खर्च के लिए 25 प्रतिशत भुगतान उपलब्‍ध कराया जाएगा, क्‍योंकि ये परियोजनाएं 2017-18 से विचाराधीन हैं। इन परियोजनाओं के लिए 3,831.41 करोड़ रुपये की केंद्रीय सहायता दी जाएगी। शेष राशि महाराष्‍ट्र सरकार द्वारा उपलब्‍ध कराई जाएगी। यह व्‍यवस्‍था है कि राज्‍य हिस्‍से का प्रबंध नाबाड के माध्‍यम से किया जाएगा।


    योजना के क्रियान्‍वयन से 341 लाख अकुशल, अर्द्धकुशल तथा कुशल मानव दिवस रोजगार सृजन होगा।


    पृष्‍ठभूमि:


    महाराष्‍ट्र में 2012 से 2016 तक सूखे की स्थिति रही है। स्थिति विदर्भ और मराठवाड़ा में सबसे गंभीर रही है क्‍योंकि किसानों द्वारा आत्‍महत्‍याएं की गई हैं। हाल के वर्षों में शेष महाराष्‍ट्र के क्षेत्रों में भी सूखे की स्थिति देखी गई है। राज्‍य सरकार द्वारा दी गई सूचना के अनुसार यह परियोजनाएं जारी है लेकिन धन की कमी के कारण परियोजनाएं रुकी पड़ी हैं। इन परियोजनाओं के शेष कार्य पूरा होने से 3.77 लाख हेक्‍टेयर क्षेत्र में सिचांई की अतिरिक्‍त क्षमता का सृजन होगा और इन परियोजनाओं के कमान क्षेत्र में किसानों को जल संसाधन सुनिश्‍चित होगा। इससे उनकी फसले बढ़ेंगी और परिणामस्‍वरूप किसानों की आय भी बढ़ेगी।


    *****


    एकेटी/वीके/एजी/हेमा

    
    
    (Release ID: 1539041) Visitor Counter : 326