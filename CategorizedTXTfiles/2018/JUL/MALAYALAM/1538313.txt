      PIB Headquarters

      നെയ്ത്ത് വിഭാഗത്തില്‍പ്പെട്ടവര്‍ക്കായി പുതിയ കോഴ്‌സ്
      Posted On: 10 JUL 2018 2:43PM by PIB Thiruvananthpuram


    കേന്ദ്ര ടെക്‌സ്റ്റൈല്‍സ് മന്ത്രാലയവും, നാഷണല്‍ ഇന്‍സ്റ്റിറ്റ്യൂട്ട് ഓഫ് ഓപ്പണ്‍ സ്‌കൂളിങ്ങും (എന്‍.ഐ.ഒ.എസ്.) ചേര്‍ന്ന് നെയ്ത്ത് വിഭാഗത്തില്‍പ്പെട്ടവര്‍ക്ക് വിദ്യാഭ്യാസം നല്‍കുന്നതിന് വേണ്ടി കരാര്‍ ഒപ്പിട്ടു. ഇത് പ്രകാരം ഹാന്‍ഡ്‌ലൂം വീവിങ് എന്ന പുതിയ കോഴ്‌സ് തുടങ്ങുന്നതിനുള്ള നടപടികള്‍ക്ക് തുടക്കമായി.


    എന്‍.ഐ.ഒ.എസ് -ല്‍ സീനിയര്‍ സെക്കന്ററി, തൊഴിലധിഷ്ടിത സെക്കന്ററി കോഴ്‌സുകളില്‍ പ്രവേശനം നേടുന്ന നെയ്ത്ത് ജോലിയില്‍ ഏര്‍പ്പെട്ടിരിക്കുന്ന എസ്.സി. / എസ്.റ്റി, ബി.പി.എല്‍, സ്ത്രീകള്‍ എന്നിവര്‍ക്കും അവരുടെ കുട്ടികള്‍ക്കും കോഴ്‌സ് ഫീയില്‍ ഇളവ് നല്‍കുന്നതാണ്.


    കൂടാതെ നെയ്ത്തുജോലിയില്‍ ഏര്‍പ്പെട്ടിട്ടുള്ള, ബി.പി.എല്‍- ല്‍ ഉള്‍പ്പെടുന്ന ന്യൂനപക്ഷ വിഭാഗത്തില്‍പ്പെട്ടവര്‍ക്കും ഭിന്നശേഷി വിഭാഗക്കാര്‍ക്കും ഈ ആനുകൂല്യം ലഭിക്കുന്നതാണ്.


    വിശദവിവരങ്ങള്‍ എന്‍.ഐ.ഒ.എസ്സിന്റെ www.nios.ac.in എന്ന വെബ്‌സൈറ്റില്‍ ലഭ്യമാണ്. കൂടുതല്‍ വിവരങ്ങള്‍ക്ക് rckochi@nios.ac.in / lsc@nios.ac.in എന്നീ ഇമെയിലുകളിലും 0484 2310032, 2310033 ടോള്‍ ഫ്രീ : 1800 180 93 93 എന്നീ നമ്പരുകളിലും ബന്ധപ്പെടാം.
    ND MRL–270
    ***


    

    
    (Release ID: 1538313) Visitor Counter : 1