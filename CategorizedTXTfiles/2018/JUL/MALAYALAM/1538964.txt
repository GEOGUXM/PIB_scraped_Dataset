      റോഡ് ഗതാഗത, ഹൈവേ മന്ത്രാലയം

      കേന്ദ്ര മോട്ടോര്‍ വാഹന ചട്ടങ്ങളില്‍ നിര്‍ദ്ദേശിച്ചിട്ടുള്ള ഭേദഗതികള്‍: ദേശീയ പെര്‍മിറ്റുള്ള എല്ലാ വാണിജ്യ വാഹനങ്ങള്‍ക്കും ഫാസ്റ്റ്ടാഗ് നിര്‍ബ്ബന്ധിതമാക്കും
      
      ഡ്രൈവിംഗ് ലൈസന്‍സും, മറ്റ് രേഖകളും ഡിജിറ്റല്‍ രൂപത്തിലും അനുവദിക്കും
      പുതിയ വാഹനങ്ങള്‍ രജിസ്റ്റര്‍ ചെയ്യാന്‍ ഫിറ്റ്‌നെസ് സര്‍ട്ടിഫിക്കറ്റിന്റെ ആവശ്യമില്ല
      Posted On: 17 JUL 2018 2:20PM by PIB Thiruvananthpuram


    കേന്ദ്ര മോട്ടോര്‍ വാഹന ചട്ടങങ്ങളുടെ കരട് ഭേദഗതികള്‍ കേന്ദ്ര റോഡ് ഗതാഗത ഹൈവേയ്‌സ് മന്ത്രാലയം വിജ്ഞാപനം ചെയ്തു. ഇത് പ്രകാരം ദേശീയ പെര്‍മ്മിറ്റുള്ള എല്ലാ വാണിജ്യ വാഹനങ്ങള്‍ക്കും ഫാസ്റ്റ്ടാഗും, വാഹനത്തെ ട്രാക്ക് ചെയ്യാനുള്ള സംവിധാനവും നിര്‍ബ്ബന്ധിതമാക്കും. അപകടകരമായ വസ്തുക്കള്‍ കൊണ്ട് പോകുന്ന ടാങ്കറുകളുടെ ബോഡി വെള്ള നിറത്തില്‍ പെയിന്റടിച്ച്, ഏത് ഇനത്തില്‍പ്പെട്ടതാണെന്ന ലേബല്‍ ടാങ്കറിന്റെ ഇരുവശത്തും ഒട്ടിച്ചിരിക്കണം, വാഹനത്തിന്റെ മുന്നിലും, പിന്നിലും വെളിച്ചം പ്രതിഫലിപ്പിക്കുന്ന ടേപ്പുകളും ഒട്ടിച്ചിരിക്കണം.


    നിര്‍ദ്ദിഷ്ട ഭേദഗതി പ്രകാരം പൂര്‍ണ്ണമായി നിര്‍മ്മിക്കപ്പെട്ട പുതിയ ഗതാഗത വാഹനങ്ങള്‍ രജിസ്റ്റര്‍ ചെയ്യുമ്പോള്‍ ഫിറ്റ്‌നസ് സര്‍ട്ടിഫിക്കറ്റിന്റെ ആവശ്യമില്ല. രജിസ്‌ട്രേഷന്‍ തീയതി മുതല്‍ രണ്ട് വര്‍ഷ കാലത്തേയ്ക്ക് ഇതിന് ഫിറ്റ്‌നസ് സര്‍ട്ടിഫിക്കറ്റ് ഉള്ളതായി കണക്കാക്കും. ട്രാന്‍പോര്‍ട്ട് വാഹനങ്ങളുടെ ഫിറ്റ്‌നസ് സര്‍ട്ടിഫിക്കറ്റ് എട്ട് വര്‍ഷം വരെ പ്രായമുള്ള വാഹനങ്ങള്‍ക്ക് രണ്ട് വര്‍ഷത്തേയ്ക്കും അതിന് മുകളിലുള്ളവയ്ക്ക് ഒരു വര്‍ഷത്തേയ്ക്കുമായിരിക്കും നല്‍കുക.


    ഡ്രൈവിംഗ് ലൈസന്‍സ്, മലിനീകരണ നിയന്ത്രണ സര്‍ട്ടിഫിക്കറ്റ് മുതലായവയുടെ പകര്‍പ്പുകളോ ഡിജിറ്റല്‍ രൂപമോ യാത്രാ വേളയില്‍ സൂക്ഷിക്കാം.


    വിശദമായ വിജ്ഞാപനം കേന്ദ്ര റോഡ് ഗതാഗത, ഹൈവേയ് മന്ത്രാലയത്തിന്റെ വെബ്‌സൈറ്റായ www.morth.nic.in. ലഭ്യമാണ്. നിര്‍ദ്ദിഷ്ട ഭേദഗതികളിന്‍മേലുള്ള നിര്‍ദ്ദേശങ്ങളും എതിര്‍പ്പുകളും മന്ത്രാലയത്തിന് ആഗസ്റ്റ് 11 ന് മുമ്പ് ലഭ്യമാകത്തക്ക തരത്തില്‍അയച്ച് കൊടുക്കാവുന്നതാണ്. ഇ-മെയില്‍ വിലാസം: js-tpt@gov.in
    തപാല്‍ വിലാസം: Joint Secretary (Transport), Ministry of Road Transport and Highways, Transport Bhawan, Parliament Street, New Delhi-110001
    ND MRD – 594
    ***


    

    
    (Release ID: 1538964) Visitor Counter : 2
    
    
      Read this release in: English , Urdu , Marathi , Bengali , Tamil