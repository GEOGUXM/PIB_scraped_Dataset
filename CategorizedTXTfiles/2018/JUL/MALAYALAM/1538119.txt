      ആഭ്യന്തരകാര്യ മന്ത്രാലയം

      എമിഗ്രേഷന്‍, വിസ, ഫോറിനേഴ്‌സ് രജിസ്‌ട്രേഷന്‍ ആന്‍ഡ് ട്രാക്കിങ്ങ്(ഐവിഎഫ്ആര്‍ടി) പദ്ധതിയുമായി ബന്ധപ്പെട്ട പാര്‍ലമെന്ററി ഉപദേശക സമിതിയുടെ യോഗം
      Posted On: 06 JUL 2018 5:37PM by PIB Thiruvananthpuram


    എമിഗ്രേഷന്‍, വിസ, ഫോറിനേഴ്‌സ് രജിസ്‌ട്രേഷന്‍ ആന്‍ഡ് ട്രാക്കിങ്ങ്(ഐവിഎഫ്ആര്‍ടി) പദ്ധതിയുമായി ബന്ധപ്പെട്ട പാര്‍ലമെന്ററി ഉപദേശക സമിതിയുടെ യോഗം കൊച്ചിയില്‍ ചേര്‍ന്നു. കേന്ദ്ര ആഭ്യന്തര മന്ത്രി ശ്രീ രാജ്‌നാഥ് സിങ്ങ് അധ്യക്ഷത വഹിച്ചു. ഇന്ത്യൻ പൗരന്മാർക്കും വിദേശികൾക്കുമുള്ള എമിഗ്രേഷൻ, വിസ നടപടി ക്രമങ്ങൾ ശക്തിപ്പെടുത്താനും ലഘൂകരിക്കാനും ഗവൺമെന്റ് പ്രതിജ്ഞാബദ്ധമാണെന്ന് അദ്ദേഹം പറഞ്ഞു. നിയമാനുസൃതമായി രാജ്യത്ത് എത്തുന്ന വിദേശ യാത്രികർക്ക് സുരക്ഷിതവും സൗകര്യപ്രദവുമായ പ്രവേശനം സാധ്യമാക്കേണ്ടതുണ്ടെന്നുംഅദ്ദേഹം കൂട്ടിച്ചേര്‍ത്തു.


    എളുപ്പത്തിലുള്ള എമിഗ്രേഷൻ സാധ്യമാക്കുമ്പോൾ സുരക്ഷാ പ്രശ്നങ്ങൾ കൂടി പരിഗണിക്കണം.രാജ്യത്ത് ഇപ്പോഴുള്ള വിദേശികളുടെ നീക്കങ്ങൾ ട്രാക്ക് ചെയ്യേണ്ടതുണ്ടെന്നും മന്ത്രി ചൂണ്ടിക്കാട്ടി.


    എമിഗ്രേഷന്‍, വിസ, ഫോറിനേഴ്‌സ് രജിസ്‌ട്രേഷന്‍ ആന്‍ഡ് ട്രാക്കിങ്ങ്(ഐവിഎഫ്ആര്‍ടി) പദ്ധതിയുമായി ബന്ധപ്പെട്ട ഇ-വിസ പദ്ധതി, സംയോജിത ഓണ്‍ലൈന്‍ വിസ സംവിധാനം തുടങ്ങിയവയെ കുറിച്ചെല്ലാം സമിതി ചര്‍ച്ച ചെയ്തു.


    കേന്ദ്ര ആഭ്യന്തര സഹമന്ത്രി ശ്രീ ഹന്‍സ്‌രാജ് ഗംഗാറാം അഹിര്‍, ലോക്‌സഭ അംഗങ്ങളായ ഡോ. ഭഗീരഥ് പ്രസാദ്, ശ്രീമതി ഗീത കോത്തപ്പള്ളി, ശ്രീ ഹരീഷ് ചന്ദ്ര ചവാന്‍, ഡോ. തോക്‌ചോം മേന്യ, രാജ്യസഭാംഗങ്ങളായ ഡോ. കെ. കേശവ റാവു, ശ്രീമതി റാണി നാര, ശ്രീ എസ്. മുത്തുക്കറുപ്പന്‍ , ആഭ്യന്തര സെക്രട്ടറി ശ്രീ രാജീവ് ഗൗബ എന്നിവര്‍ യോഗത്തില്‍ പങ്കെടുത്തു.


    PP/BSN

    
    
    (Release ID: 1538119) Visitor Counter : 3
    
    
      Read this release in: English , Bengali