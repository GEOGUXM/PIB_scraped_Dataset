      PIB Headquarters

      റബ്ബര്‍ വിലസ്ഥിരതാ പദ്ധതി കോള്‍ സെന്ററില്‍ വിളിക്കാം
      Posted On: 30 JUL 2018 6:07PM by PIB Thiruvananthpuram


    കേരള സര്‍ക്കാരിന്റെ റബ്ബര്‍ ഉത്പാദന പ്രോത്സാഹന പദ്ധതിയെക്കുറിച്ചുള്ള (റബ്ബര്‍ പ്രൊഡക്ഷന്‍ ഇന്‍സെന്റീവ് സ്‌കീം) വിവരങ്ങള്‍ അറിയാന്‍ റബ്ബര്‍ബോര്‍ഡ് കോള്‍സെന്ററുമായി ബന്ധപ്പെടാം. ഇതുസംബന്ധമായ സംശയങ്ങള്‍ക്ക് ആഗസ്റ്റ് 1-ാം തിയ്യതി ബുധനാഴ്ച രാവിലെ 10 മുതല്‍ ഉച്ചക്ക് ഒരുമണിവരെ റബ്ബര്‍ബോര്‍ഡിലെ ഡെപ്യൂട്ടി ഡയറക്ടര്‍ എ.കെ. ജയദേവ് ആനന്ദ് ഫോണിലൂടെ മറുപടി നല്‍കുന്നതാണ്. കോള്‍സെന്റര്‍ നമ്പര്‍ 0481-2576622 ആണ്.


    ഒരു കിലോഗ്രാം റബ്ബര്‍ ഷീറ്റിന് 150 രൂപയും ലാറ്റക്‌സിന് 142 രൂപയും ഉറപ്പാക്കുന്ന പദ്ധതിയില്‍ സെപ്റ്റംബര്‍ 30 വരെ പുതിയ അപേക്ഷ സ്വീകരിക്കും. 2015 ജൂലൈയില്‍ ആരംഭിച്ച പദ്ധതിയില്‍ നിലവില്‍ നാലരലക്ഷം കര്‍ഷകര്‍ റജിസ്റ്റര്‍ ചെയ്തിട്ടുണ്ട് ഇതില്‍ ബില്ലുകള്‍ സമര്‍പ്പിച്ച മൂന്നര ലക്ഷംപേരുടെ ബാങ്ക് അക്കൗണ്ടിലേക്ക് ഇതിനോടകം 1012 കോടിരൂപ സഹായധനമായി നല്‍കിയിട്ടുണ്ട്.


    റബ്ബര്‍ ബോര്‍ഡിന്റെ വിവിധ പദ്ധതികള്‍, സേവനങ്ങള്‍ എന്നിവയെ ക്കുറിച്ചുള്ള വിവരങ്ങള്‍ ബോര്‍ഡിന്റെ കോട്ടയത്തുളള കേന്ദ്ര ഓഫീസില്‍ പ്രവര്‍ത്തിക്കുന്ന കോള്‍ സെന്ററില്‍ നിന്നു ലഭിക്കും. സെന്ററിന്റെ പ്രവര്‍ത്തനസമയം എല്ലാ പ്രവൃത്തിദിവസങ്ങളിലും രാവിലെ 9.30 മുതല്‍ വൈകുന്നേരം 5.30 വരെയാണ്.
    ND MRL–298
    ***

    
    
    (Release ID: 1540784) Visitor Counter : 3