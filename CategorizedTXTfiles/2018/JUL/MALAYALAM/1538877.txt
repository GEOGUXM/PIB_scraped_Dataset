      PIB Headquarters

      ഐ.ഐ.എസ്.റ്റി. യുടെ ആറാമത് ബിരുദദാന ചടങ്ങ് ബുധനാഴ്ച
      Posted On: 16 JUL 2018 5:14PM by PIB Thiruvananthpuram


    
    ബഹിരാകാശ ശാസ്ത്ര പഠനത്തിനും, ഗവേഷണത്തിനുമായുള്ള കല്‍പിത സര്‍വ്വകലാശാലയായ തിരുവനന്തപുരത്തെ വലിയമലയിലുള്ള ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് സയന്‍സ് ആന്റ് ടെക്‌നോളജിയുടെ (ഐ.ഐ.എസ്.റ്റി) ആറാമത് ബിരുദദാന ചടങ്ങ് ബുധനാഴ്ച (2018 ജൂലൈ 18) നടക്കും. മുഖ്യാതിഥിയായ കേന്ദ്ര ഗവണ്‍മെന്റിന്റെ മുഖ്യശാസ്‌ത്രോപദേഷ്ടാവ് പ്രൊഫസര്‍ കെ.വിജയ് രാഘവന്‍ ബിരുദദാന പ്രസംഗം നിര്‍വ്വഹിക്കും. തുമ്പ വിക്രം സാരാഭായ് ബഹിരാകാശ കേന്ദ്രത്തിലെ ഡോ. ശ്രീനിവാസന്‍ ആഡിറ്റോറിയത്തില്‍ ഉച്ചതിരിഞ്ഞ് മൂന്ന് മണിക്ക് നടക്കുന്ന ചടങ്ങില്‍ സര്‍വ്വകലാശാല ചാന്‍സലര്‍ ഡോ. ബി.എന്‍. സുരേഷ് ആധ്യക്ഷം വഹിക്കും. ഐ.എസ്.ആര്‍.ഒ. ചെയര്‍മാന്‍ ഡോ. കെ. ശിവന്‍, ഐ.ഐ.എസ്.റ്റി. ഭരണസമിതി അദ്ധ്യക്ഷന്‍ ഡോ. വി.കെ. ദധ്വാള്‍ എന്നിവരും സംബന്ധിക്കും.


    111 വിദ്യാര്‍ത്ഥികള്‍ക്ക് ബി.ടെക് ബിരുദം സമ്മാനിക്കും. ഇവരില്‍ 54 പേര്‍ ഏറോസ്‌പെയിസ് എഞ്ചിനീയറിംഗിലും, 57 പേര്‍ ഇലക്‌ട്രോണിക്‌സ് ആന്റ് കമ്മ്യൂണിക്കേഷന്‍ എഞ്ചിനീയറിംഗിലും (ഏവിയോണിക്‌സ്) ബിരുദം നേടിയവരാണ്. 63 വിദ്യാര്‍ത്ഥികള്‍ക്ക് എം.ടെക് ബിരുദവും സമ്മാനിക്കും.
    ND MRL–276
    ***


    

    
    (Release ID: 1538877) Visitor Counter : 1