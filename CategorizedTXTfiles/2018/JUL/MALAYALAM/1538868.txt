      കൃഷി മന്ത്രാലയം

      2022 ഓടെ രാജ്യത്തെ കര്‍ഷകരുടെ വരുമാനം ഇരട്ടിയാക്കുന്നതില്‍ ഐ.സി.എ.ആര്‍. നിര്‍ണ്ണായക പങ്ക് വഹിക്കും : കേന്ദ്ര കൃഷി മന്ത്രി രാധാമോഹന്‍ സിംഗ്
      Posted On: 16 JUL 2018 2:39PM by PIB Thiruvananthpuram


    2022 ഓടെ രാജ്യത്തെ കര്‍ഷകരുടെ വരുമാനം ഇരട്ടിയാക്കുയെന്ന ലക്ഷ്യ സാക്ഷാത്കരിക്കുന്നതിന് കേന്ദ്ര കാര്‍ഷിക ഗവേഷണ കൗണ്‍സില്‍ (ഐ.സി.എ.ആര്‍) നിര്‍ണ്ണായക പങ്ക് വഹിക്കുമെന്ന് കേന്ദ്ര കൃഷി കര്‍ഷകക്ഷേമ മന്ത്രി ശ്രീ. രാധാമോഹന്‍ സിംഗ് പറഞ്ഞു. ന്യൂഡല്‍ഹിയില്‍ ഐ.സി.എ.ആര്‍. ന്റെ 90-ാമത് സ്ഥാപക ദിന ചടങ്ങില്‍ സംസാരിക്കുകയായിരുന്നു അദ്ദേഹം.


    ഐ.സി.എ.ആര്‍. വികസിപ്പിച്ചെടുത്ത വിവിധ സങ്കേതങ്ങളും കര്‍ഷകരുടെ കഠിനാധ്വാനവും മൂലം രാജ്യത്തെ ഭക്ഷ്യധാന്യ ഉല്‍പ്പാദനം 275.68 ദശലക്ഷം ടണ്ണായി ഉയര്‍ന്നതില്‍ ശ്രീ. സിംഗ് സന്തുഷ്ടി രേഖപ്പെടുത്തി. 2013-14 ലിലെ 265.04 ദശലക്ഷം ടണ്ണിനെക്കാള്‍ 10.64 ദശലക്ഷം ടണ്‍ അധികമാണിതെന്ന് അദ്ദേഹം ചൂണ്ടിക്കാട്ടി. പയര്‍ വര്‍ഗ്ഗങ്ങളുടെ ഉല്‍പ്പാദനത്തിലും രാജ്യം സ്വയം പര്യാപ്തതയിലേയ്ക്ക് മുന്നേറുകയാണ്. ഇക്കൊല്ലം ഏകദേശം 23 ദശലക്ഷം ടണ്‍ പയര്‍ വര്‍ഗ്ഗങ്ങളാണ് ഉല്‍പ്പാദിപ്പിച്ചത്. ഇതിന്റെ ഫലമായി പയര്‍ വര്‍ഗ്ഗങ്ങളുടെ ഇറക്കുമതി 2016-17 ലെ 10 ലക്ഷം ടണ്ണില്‍ നിന്ന് 2017-18 ല്‍ 5.65 ലക്ഷം ടണ്ണായി കുറഞ്ഞുവെന്നും ഇതുവഴി രാജ്യത്തിന് 9775 കോടി രൂപയ്ക്കുള്ള വിദേശ നാണയം ലാഭിക്കാനായെന്നും കേന്ദ്ര കൃഷി മന്ത്രി ചൂണ്ടിക്കാട്ടി. ഐ.സി.എ.ആര്‍. വികസിപ്പിച്ചെടുത്ത പൂസാ ബാസ്മതി 1121 ഇനം ബാസ്മതി അരി എല്ലാ വര്‍ഷവും ഇന്ത്യയ്ക്ക് 18,000 കോടി രൂപയുടെ വിദേശ നാണ്യം നേടിത്തരുന്നു. 2010-14 ല്‍ കയറ്റുമതിയിലൂടെയുള്ള വിദേശ നാണയ വിനിമയം 62,800 കോടി രൂപയായിരുന്നത് 2016-18 ല്‍ 71,900 കോടി രൂപയായി വര്‍ദ്ധിച്ചതായും അദ്ദേഹം പറഞ്ഞു. ഐ.സി.എ.ആര്‍. ലെ ശാസ്ത്രജ്ഞരുടെ പ്രവര്‍ത്തനങ്ങള്‍ വഴി ഇന്ത്യയെ ഭക്ഷ്യ ധാന്യ ഇറക്കുമതി രാജ്യത്തില്‍ നിന്ന് കയറ്റുമതി രാജ്യമാക്കി മാറ്റാനും, ഭക്ഷ്യധാന്യ കാര്യത്തില്‍ സ്വയം പര്യാപ്തത നേടാനും, പോഷക സുരക്ഷിതത്വം മെച്ചപ്പെടുത്താനും കഴിഞ്ഞിട്ടുണ്ടെന്ന് കൃഷി മന്ത്രി പറഞ്ഞു.
    ND MRD – 591
    ***

    
    
    (Release ID: 1538868) Visitor Counter : 5
    
    
      Read this release in: English , Tamil