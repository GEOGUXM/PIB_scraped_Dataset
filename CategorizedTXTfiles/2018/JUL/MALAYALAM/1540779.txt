      വിനോദസഞ്ചാര മന്ത്രാലയം

      കേരളമുള്‍പ്പെടെ നാല് സംസ്ഥാനങ്ങളില്‍ ക്രൂയിസ് ടെര്‍മിനലുകള്‍ വികസിപ്പിക്കാന്‍ 106 കോടി രൂപ അനുവദിച്ചു ; സ്വദേശ് ദര്‍ശന്‍ പദ്ധതിക്ക് കീഴില്‍ ഗിരിവര്‍ഗ്ഗ, ഗ്രാമീണ സര്‍ക്ക്യൂട്ടിന് 426 കോടി രൂപയുടെ പദ്ധതിക്ക് അംഗീകാരം : കേന്ദ്ര ടൂറിസം സഹമന്ത്രി അല്‍ഫോണ്‍സ് കണ്ണന്താനം
      Posted On: 30 JUL 2018 4:42PM by PIB Thiruvananthpuram


    കൊച്ചിയുള്‍പ്പെടെ നാല് തുറമുഖങ്ങളില്‍ ക്രൂയിസ് ടെര്‍മിനല്‍ വികസിപ്പിക്കുന്നതിന് 106.39 കോടി രൂപയുടെ പദ്ധതികള്‍ക്ക് കേന്ദ്ര ഗവണ്‍മെന്റ് അംഗീകാരം നല്‍കിയതായി കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനം പറഞ്ഞു. 2017-18 ല്‍ രാജ്യത്തെ ആറ് വന്‍കിട തുറമുഖങ്ങള്‍ വഴി മൊത്തം 1,62,660 ക്രൂയിസ് യാത്രികര്‍ ഇന്ത്യ സന്ദര്‍ശിച്ചതായി ലോക്‌സഭയില്‍ രേഖാമൂലം നല്‍കിയ മറുപടിയില്‍ അദ്ദേഹം അറിയിച്ചു.


    സ്വദേശ് ദര്‍ശന്‍ പദ്ധതിക്ക് കീഴില്‍ ഗിരിവര്‍ഗ്ഗ ഗ്രാമീണ സര്‍ക്ക്യൂട്ടുകള്‍ വികസിപ്പിക്കുന്നതിന് 426.02 കോടി രൂപ അനുവദിച്ചതായി മറ്റൊരു ചോദ്യത്തിന് ഉത്തരമായി കേന്ദ്ര സഹമന്ത്രി അറിയിച്ചു.


    ഗുരുവായൂര്‍ ഉള്‍പ്പെടെ 26 ക്ഷേത്ര നഗരങ്ങളിലെ അടിസ്ഥാന സൗകര്യങ്ങള്‍ വികസിപ്പിക്കുന്നതിന് ദേശീയ ദൗത്യമായ പ്രസാദ് പദ്ധതിയിലൂടെ നടപടികള്‍ കൈക്കൊള്ളുമെന്ന് ശ്രീ. കണ്ണന്താനം പറഞ്ഞു.


    ഇന്ത്യയിലെയും, നേപ്പാളിലെയും വിനോദസഞ്ചാര വികസനത്തിന് പരസ്പര കൂടിയാലോചനകള്‍ക്കായി ഇന്‍ഡോ -നേപ്പാള്‍ ടൂറിസം ഫോറം രൂപീകരിക്കും. പൊതുവായ ബ്രാന്റിംഗിലൂടെ രാമായണ, ബുദ്ധമത സര്‍ക്ക്യൂട്ടുകള്‍ പരിപോഷിപ്പിക്കന്‍ ഇന്ത്യയും, നേപ്പാളും തമ്മില്‍ ധാരണയായതായും ഇത് സംബന്ധിച്ച ചോദ്യത്തിന് ഉത്തരമായി കേന്ദ്ര സഹമന്ത്രി ലോകസഭയെ രേഖാമൂലം അറിയിച്ചു.
    ND MRD – 621
    ***

    
    
    (Release ID: 1540779) Visitor Counter : 4
    
    
      Read this release in: English , Tamil