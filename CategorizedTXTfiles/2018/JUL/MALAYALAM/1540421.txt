      നിതി ആയോഗ്‌

      ഇന്നവേറ്റ് ഇന്ത്യ പ്ലാറ്റ്‌ഫോമിന് തുടക്കം
      Posted On: 26 JUL 2018 4:27PM by PIB Thiruvananthpuram


    
    അടല്‍ ഇന്നവേഷന്‍ ദൗത്യവും പൗര കേന്ദ്രീകൃത പ്ലാറ്റ്‌ഫോമായ മൈ ഗവണ്‍മെന്റും സംയുക്തമായി 'ഇന്നവേറ്റ് ഇന്ത്യ പ്ലാറ്റ്‌ഫോം' എന്ന പേരില്‍ പുതിയ പോര്‍ട്ടല്‍ ആരംഭിച്ചു. രാജ്യത്തെ നൂതന ആശയങ്ങളുടെ പൊതു ഇടമായിട്ടാണ് പുതിയ പ്ലാറ്റ്‌ഫോം രൂപീകരിച്ചത്. അടല്‍ ഇന്നവേഷന്‍ ദൗത്യം ഡയറക്ടര്‍ ശ്രീ ആര്‍. രമണന്‍, മൈ ഗവണ്‍മെന്റ് സിഇഒ ശ്രീ അരവിന്ദ് ഗുപ്ത എന്നിവര്‍ ചേര്‍ന്നാണ് ഇന്നവേറ്റ് ഇന്ത്യ പ്ലാറ്റ്‌ഫോം ഉദ്ഘാടനം ചെയ്തത്.
    എല്ലാ ഇന്ത്യന്‍ പൗരന്മാര്‍ക്കും പോര്‍ട്ടല്‍ സൗകര്യം ലഭ്യമാണ്. ഉപയോക്താക്കള്‍ക്ക് ക്രൗഡ്‌സോഴ്‌സ് ചെയ്യപ്പെട്ട ആശയങ്ങള്‍ കാണാനും, അഭിപ്രായം രേഖപ്പെടുത്താനും റേറ്റ് ചെയ്യാനും പങ്കുവയ്ക്കാനും കഴിയുന്നതാണ്. ഓരോ ആശയങ്ങളുടെയും റേറ്റിങ്ങ് അനുസരിച്ച് അവയെ ലീഡര്‍ബോര്‍ഡില്‍ കാണാം. മൈ ഗവണ്‍മെന്റ് വെബ്‌സൈറ്റില്‍ ലോഗിന്‍ ചെയ്ത് പൗരന്മാര്‍ക്ക് തങ്ങളുടെയോ തങ്ങളുടെ സ്ഥാപനങ്ങളുടെയോ മറ്റൊരാളുടെയോ നൂതന ആശയം പങ്കുവയ്ക്കാന്‍ സാധിക്കും. വാട്ട്‌സ് അപ്പ്, ഫേസ്ബുക്ക്, ട്വിറ്റര്‍ പോലുള്ള സാമൂഹിക മാധ്യമങ്ങളിലും ഇവ പങ്കുവയ്ക്കാനുള്ള സൗകര്യമുണ്ട്. https://innovate.mygov.in/innovateindia/ എന്ന ലിങ്കില്‍ പ്ലാറ്റ്‌ഫോം ലഭ്യമാണ്.

    
    
    (Release ID: 1540421) Visitor Counter : 8
    
    
      Read this release in: English , Marathi , Bengali , Tamil