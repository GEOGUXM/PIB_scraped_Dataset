      PIB Headquarters

      എല്ലാവര്‍ക്കും ഭൂമിയും വീടും എന്ന വാഗ്ദാനം 2022 ഓടുകൂടി നടപ്പാകും :കേന്ദ്ര സഹമന്ത്രി അല്‍ഫോണ്‍സ് കണ്ണന്താനം
      Posted On: 02 JUL 2018 7:48PM by PIB Thiruvananthpuram


    എല്ലാവര്‍ക്കുംഭൂമിയും വീടും എന്ന കേന്ദ്രസര്‍ക്കാരിന്റെവാഗ്ദാനം 2022 ഓടുകൂടി നടപ്പാകുമെന്ന്‌കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനം പറഞ്ഞു. പത്തനംതിട്ടയിലെകുളനട ഗ്രാമപഞ്ചായത്തില്‍ പ്രധാനമന്തി സുരക്ഷാ ബീമാ യോജന സൗജന്യ ഇന്‍ഷൂറന്‍സ് പദ്ധതി ഉദ്ഘാടനം ചെയ്യുകയായിരുന്നു മന്ത്രി.


    എന്‍ഡിഎ ഗവണ്‍മെന്റ് അധികാരത്തില്‍ വരുമ്പോള്‍ ഇന്ത്യയിലെ 67 ശതമാനം പേര്‍ക്കും കക്കൂസ്ഇല്ലായിരുന്നുവെന്നും, ഗവണ്‍മെന്റിന് നാലുവര്‍ഷം തികയുമ്പോള്‍ 71 ശതമാനം പേര്‍ക്കും കക്കൂസ് ലഭിച്ചതായും അദ്ദേഹം പറഞ്ഞു. ലോകത്ത് നടന്ന ഏറ്റവും വലിയ വിപ്ലവങ്ങളില്‍ ഒന്നാണ്ഇതെന്നും അദ്ദേഹംകൂട്ടിച്ചേര്‍ത്തു. 65 വര്‍ഷംകൊണ്ട് ചെയ്യാന്‍ കഴിയാത്ത കാര്യങ്ങള്‍ നാലുവര്‍ഷംകൊണ്ട് നടപ്പാക്കാന്‍ സാധിച്ചതായും ഇതിന്റെ പ്രയോജനം ലഭിച്ചത് പട്ടികജാതി പട്ടികവര്‍ഗ വിഭാഗങ്ങള്‍ ഉള്‍പ്പെടെയുള്ള പാവപ്പെട്ട ജനവിഭാഗങ്ങള്‍ക്കാണെന്നും ശ്രീ. കണ്ണന്താനം ചൂണ്ടിക്കാട്ടി.


    കുളനട പഞ്ചായത്തിലെകുടുംബശ്രീ അംഗങ്ങള്‍ക്കും മഹാത്മാ ഗാന്ധിദേശീയ ഗ്രാമീണതൊഴിലുറപ്പ് തൊഴിലാളികള്‍ക്കുമാണ് രണ്ട് ലക്ഷം രൂപയുടെ പ്രധാന്‍മന്ത്രിസുരക്ഷാ ബീമാ യോജന അപകട ഇന്‍ഷുറന്‍സ് പദ്ധതി നടപ്പാക്കുന്നത്. ചടങ്ങില്‍കുളനട പഞ്ചായത്ത് പ്രസിഡന്റ് ശ്രീ അശോകന്‍ കുളനട അധ്യക്ഷനായിരുന്നു. ചാക്യാര്‍കൂത്ത് - കൂടിയാട്ടം കലാകാരന്‍ പി എ നാരായണ ചാക്യാരെകേന്ദ്രസഹമന്ത്രി പൊന്നാടയണിയിച്ച് ആദരിച്ചു. ജില്ലാ പഞ്ചായത്തംഗം ശ്രീമതി. വിനീത അനില്‍, പന്തളംബ്ലോക്ക് പഞ്ചായത്ത് അംഗം കുമാരി രാധാമണി, കുളനട പഞ്ചായത്ത് അംഗങ്ങളായശ്രീ. കെ ആര്‍ ജയചന്ദ്രന്‍, ശ്രീ. സുരേഷ്എം എസ്, സിഡിഎസ് പഞ്ചായത്ത് ചെയര്‍പേഴ്‌സണ്‍ ശ്രീമതി ശ്രീജ സുരേഷ് എന്നിവര്‍ സംസാരിച്ചു.

    പഞ്ചായത്ത് വൈസ് പ്രസിഡന്റ് ശ്രീമതിശോഭന അച്യുതന്‍ സ്വാഗതവും, പഞ്ചായത്ത് ആരോഗ്യവിദ്യാഭ്യാസ സ്റ്റാന്റിംഗ് കമ്മിറ്റി ചെയര്‍മാന്‍ ശ്രീ. പി ആര്‍ മോഹന്‍ ദാസ് നന്ദിയും പറഞ്ഞു.


    GK/MRL

    
    
    (Release ID: 1537426) Visitor Counter : 6