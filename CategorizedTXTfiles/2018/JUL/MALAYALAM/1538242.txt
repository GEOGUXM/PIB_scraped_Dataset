      ആഭ്യന്തരകാര്യ മന്ത്രാലയം

      വടക്ക് കിഴക്കന്‍ സംസ്ഥാനങ്ങളിലെ സുരക്ഷ സ്ഥിതിഗതികള്‍ ഗണ്യമായി മെച്ചപ്പെട്ടു: കേന്ദ്ര ആഭ്യന്തര മന്ത്രി ദീര്‍ഘ നാളായി മുടങ്ങിക്കിടക്കുന്ന പദ്ധതികള്‍ വേഗത്തിലാക്കണമെന്നും രാജ്‌നാഥ് സിംഗ്
      Posted On: 09 JUL 2018 4:54PM by PIB Thiruvananthpuram


    ദീര്‍ഘനാളായി മുടങ്ങിക്കിടക്കുന്ന പദ്ധതികളുടെ നിര്‍മ്മാണം വേഗത്തിലാക്കണമെന്നും ധനവിഹിതം പരമാവധി വിനിയോഗിക്കണമെന്നും കേന്ദ്ര ആഭ്യന്തര മന്ത്രി ശ്രീ.രാജ്‌നാഥ് സിംഗ് വടക്ക് കിഴക്കന്‍ സംസ്ഥാനങ്ങളോടാവശ്യപ്പെട്ടു. ഷില്ലോംങില്‍ ഇന്ന് നടന്ന വടക്ക് -കിഴക്കന്‍ കൗണ്‍സിലിന്റെ (എന്‍.ഇ.സി) 67-ാം പ്ലീനറി സമ്മേളനത്തെ അഭിസംബോധന ചെയ്യവെ നിര്‍മ്മാണത്തിലിരിക്കുന്ന പദ്ധതികളെല്ലാം സമയബന്ധിതമായി പൂര്‍ത്തിയാക്കുന്നുവെന്ന് എട്ട് വടക്ക് കിഴക്കന്‍ സംസ്ഥാനങ്ങള്‍ ഉറപ്പ് വരുത്തണമെന്ന് അദ്ദേഹം ആവശ്യപ്പെട്ടു.
    കേന്ദ്രം അടുത്തിടെ അംഗീകരിച്ച 4500 കോടി രൂപയുടെ സാമ്പത്തിക പാക്കേജിന്റെ ഫലപ്രദമായ നടത്തിപ്പ് ഉറപ്പ് വരുത്തണമെന്നും
    ശ്രീ. രാജ്‌നാഥ് സിംഗ് ആവശ്യപ്പെട്ടു. ഗവണ്‍മെന്റ് പദ്ധതികളുടെ മെച്ചപ്പെട്ട ഏകോപനത്തിനായി ശ്രദ്ധ കേന്ദ്രീകരിക്കണമെന്നും അദ്ദേഹം നിര്‍ദ്ദേശിച്ചു.
    വികസന പ്രക്രിയയില്‍ സിവില്‍ സമൂഹം പങ്കാളികളാകേണ്ടതിന്റെ പ്രാധാന്യം ചൂണ്ടിക്കാട്ടിക്കൊണ്ട് പദ്ധതി നടത്തിപ്പ് ഫലപ്രദമായി നിരീക്ഷിക്കാന്‍ ആധുനിക സാങ്കേതിക വിദ്യയുടെ ഉപയോഗവും സോഷ്യല്‍ ഓഡിറ്റും അവംലബിക്കണമെന്ന് ശ്രീ.രാജ്‌നാഥ് സിംഗ് അഭിപ്രായപ്പെട്ടു.
    ആഭ്യന്തര സുരക്ഷിതത്വം മെച്ചപ്പെടുത്തുന്നതിന് ഗവണ്‍മെന്റ് പ്രത്യേക ശ്രദ്ധയാണ് നല്‍കുന്നത്. എന്‍ഡിഎ ഗവണ്‍മെന്റിന്റെ നാല് വര്‍ഷത്തെ ഭരണത്തിനിടെ വടക്ക് കിഴക്കന്‍ സംസ്ഥാനങ്ങളിലെ സുരക്ഷ സ്ഥിതിഗതികള്‍ ഗണ്യമായി മെച്ചപ്പെട്ടിട്ടുണ്ടെന്ന് കേന്ദ്ര ആഭ്യന്തര മന്ത്രി പറഞ്ഞു. 90 കളുമായി താരതമ്യം ചെയ്യുമ്പോള്‍ അക്രമ പ്രവര്‍ത്തനങ്ങളില്‍ 85 ശതമാനത്തിന്റെ കുറവുണ്ടായിട്ടുണ്ട്. ഇതിന്റെ ഫലമായി സൈന്യത്തിനുള്ള പ്രത്യേക അധികാരം (എ.എഫ്.എസ്.പി.എ) മേഘാലയയില്‍ പൂര്‍ണ്ണമായി എടുത്ത് കളയുകയും അരുണാചല്‍ പ്രദേശില്‍ ഗണ്യമായി കുറയ്ക്കുകയും ചെയ്തിട്ടുണ്ട്.
    വടക്ക് കിഴക്കന്‍ മേഖലയുടെ ത്വരിതവും സുസ്ഥിരവുമായ സാമ്പത്തിക വളര്‍ച്ചയ്ക്ക് തടസ്സമായ ഘടകങ്ങള്‍ കണ്ടെത്തുന്നതിന് വടക്ക് കിഴക്കിനായി ഒരു നിതി ഫോറത്തിന് ഗവണ്‍മെന്റ് രൂപം നല്‍കിയിട്ടുണ്ട്. ഏപ്രില്‍ 10 ന് നടന്ന ഈ ഫോറത്തിന്റെ ആദ്യ യോഗത്തില്‍ ഉയര്‍ന്നു വന്ന നിര്‍ദ്ദേശങ്ങള്‍ ബന്ധപ്പെട്ട വകുപ്പുകളുടെ പരിശോധനയ്ക്കും പരിഗണനയ്ക്കുമായി സമര്‍പ്പിച്ചിട്ടുണ്ടെന്നും കേന്ദ്ര ആഭ്യന്തര മന്ത്രി പറഞ്ഞു.
    ND MRD – 570

    
    
    (Release ID: 1538242) Visitor Counter : 6
    
    
      Read this release in: English , Assamese