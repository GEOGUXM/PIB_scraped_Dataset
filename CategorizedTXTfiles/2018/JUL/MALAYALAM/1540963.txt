      ഷിപ്പിങ് മന്ത്രാലയം

      കൊച്ചിഉള്‍പ്പെടെയുള്ളപ്രധാന തുറമുഖങ്ങളുടെ ട്രഷറി നിക്ഷേപം മെച്ചപ്പെടുത്താന്‍ ഷിപ്പിംഗ് മന്ത്രാലയം പുതിയ മാര്‍ഗ നിര്‍ദ്ദേശങ്ങള്‍ പുറപ്പെടുവിച്ചു
      ലക്ഷ്യം 150 കോടിരൂപയുടെ അധിക വരുമാനം

      Posted On: 31 JUL 2018 3:09PM by PIB Thiruvananthpuram

    കൊച്ചി ഉള്‍പ്പെടെരാജ്യത്തെ 12 പ്രധാന തുറമുഖങ്ങളുടെലാഭ സാധ്യത വര്‍ദ്ധിപ്പിക്കുന്നതിന് ട്രഷറി നിക്ഷേപം മെച്ചപ്പെടുത്തുന്നതിനായികേന്ദ്ര ഷിപ്പിംഗ് മന്ത്രാലയം പുതിയ മാര്‍ഗ്ഗ നിര്‍ദ്ദേശങ്ങള്‍ പുറപ്പെടുവിച്ചു. പെന്‍ഷന്‍, പ്രൊവിഡന്റ്, അധിക ഫണ്ടുകള്‍ എന്നിവയ്ക്കായുള്ള ട്രഷറി നിക്ഷേപത്തില്‍നിന്നുള്ള ആദായം വര്‍ദ്ധിപ്പിക്കുക എന്ന ഉദ്ദേശ്യത്തോടെയാണിത്.


    നിലവില്‍ രാജ്യത്തെ എല്ലാ പ്രധാന തുറമുഖങ്ങള്‍ക്കുംകൂടികൈവശമുള്ള ഫണ്ട് 33,000 കോടിരൂപയോളം വരും. ഇതില്‍ നിന്ന് പലിശ ഇനത്തില്‍ 2700 കോടിരൂപയാണ് ലഭിക്കുന്നത്. പ്രൊവിഡന്റ്, സര്‍പ്ലസ് ഫണ്ടുകളുടെവിനിയോഗത്തില്‍ തന്ത്രപ്രധാനമായ മാറ്റം വരുത്തുന്നതിലൂടെ 150 കോടിരൂപ അധികവരുമാനം കണ്ടെത്താനാവുമെന്നാണ് കരുതുന്നത്.
    നിലവില്‍ ഭൂരിപക്ഷം തുറമുഖങ്ങളും തങ്ങളുടെ പ്രൊവിഡന്റ്, സര്‍പ്ലസ് ഫണ്ടുകള്‍ ദേശസാത്കൃത ബാങ്കുകളില്‍ ഫിക്‌സഡ്‌ഡെപ്പോസിറ്റായി നിക്ഷേപിക്കുകയാണ്‌ചെയ്യുന്നത്. ഇതിന് 5.5 മുതല്‍ 8 ശതമാനം വരെയാണ് പലിശ ലഭിക്കുന്നത്. അതേസമയം മറ്റു പൊതുമേഖലാസ്ഥാപനങ്ങള്‍ക്ക് ഇതിനേക്കാള്‍ മികച്ച പലിശ ലഭിക്കുന്നുണ്ട്. ഉദാഹരണമായിഓയില്‍കോര്‍പ്പറേഷന്‍ ഓഫ് ഇന്ത്യ, ഇന്ത്യ ഗവണ്‍മെന്റിന്റെ പ്രത്യേകബോണ്ടുകള്‍ എന്നിവയില്‍ നിക്ഷേപിക്കുന്ന ഓയില്‍ആന്റ് നാച്ചുറല്‍ ഗ്യാസ്‌കോര്‍പ്പറേഷന്‍ ഓഫ് ഇന്ത്യക്ക് 8.4 ശതമാനം റിട്ടേണ്‍ ലഭിക്കുന്നുണ്ട്. ഉത്തര്‍ പ്രദേശ് പവര്‍കോര്‍പറേഷന്റെ (ഒ.എന്‍.ജി.സി) ടയര്‍ വണ്‍ ബോണ്ടുകള്‍, എസ്.ബി.ഐബോണ്ടുകള്‍ എന്നിവയില്‍ നിക്ഷേപിക്കുന്ന റൂറല്‍ ഇലക്ട്രിഫിക്കേഷന്‍ കോര്‍പറേഷന്‍ ലിമിറ്റഡിന് 10 മുതല്‍ 11 ശതമാനം വരെവാര്‍ഷിക ആദായം
    ലഭിക്കുന്നുണ്ട്. ഈ മാതൃകകള്‍ പിന്തുടര്‍ന്നാല്‍ കൂടുതല്‍ ആദായം ലഭിക്കാനുള്ള സാധ്യത തിരിച്ചറിഞ്ഞാണ്ഷിപ്പിംഗ് മന്ത്രാലയം നിക്ഷേപത്തിനുള്ള മാര്‍ഗ്ഗനിര്‍ദ്ദേശങ്ങള്‍ പുതുക്കിയത്.


    പെന്‍ഷന്‍, പ്രൊവിഡന്റ്, സര്‍പ്ലസ് ഫണ്ടുകള്‍ എന്നിവ സംബന്ധിച്ച വ്യവസ്ഥകള്‍ അതാത് സമയങ്ങളില്‍കേന്ദ്ര ഗവണ്‍മെന്റ് മുന്നോട്ടുവെക്കുന്ന മാര്‍ഗ്ഗ നിര്‍ദ്ദേശങ്ങള്‍ ക്കനുസരിച്ചായിരിക്കുമെന്ന് 1963 ലെ മേജര്‍ പോര്‍ട്ട്‌സ് ആക്ട്‌വ്യവസ്ഥ ചെയ്യുന്നുണ്ട്. കണ്ട്‌ല, മുംബൈ പോര്‍ട്ട് ട്രസ്റ്റ്, ജവഹര്‍ലാല്‍ നെഹ്‌റു പോര്‍ട്ട് ട്രസ്റ്റ്, ഗോവ, ന്യൂമാംഗളൂര്‍, കൊച്ചി, തൂത്തുക്കുടി, ചെന്നൈ, എണ്ണൂര്‍, വിശാഖപട്ടണം, പാരദീപ്, കൊല്‍ക്കത്ത/ഹാല്‍ഡിയ എന്നീ 12 പ്രധാന തുറമുഖങ്ങളിലെ നിക്ഷേപ രീതിക്കാണ് മാറ്റം വരിക.
    AM/MRD

    
    
    (Release ID: 1540963) Visitor Counter : 2
    
    
      Read this release in: English , Hindi , Marathi , Tamil