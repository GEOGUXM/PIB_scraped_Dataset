      PIB Headquarters

      കോണ്‍സ്റ്റബിള്‍ റൈഫിള്‍മാന്‍ നിയമനത്തിന് എസ്എസ്‌സി അപേക്ഷ ക്ഷണിച്ചു
      Posted On: 31 JUL 2018 7:44PM by PIB Thiruvananthpuram


    കേന്ദ്ര സായുധ പോലീസ് സേനകള്‍, നാഷണല്‍ ഇന്‍വെസ്റ്റിഗേഷന്‍ ഏജന്‍സി, എസ്.എസ്.എഫ്. ഇന്ത്യ എന്നിവയിലേക്ക് കോണ്‍സ്റ്റബിള്‍ (ജി.ഡി) നിയമനത്തിനും അസ്സം റൈഫിള്‍സില്‍ റൈഫിള്‍മാന്‍ (ജി.ഡി) നിയമനത്തിനും സ്റ്റാഫ് സെലക്ഷന്‍ കമ്മീഷന്‍ കംപ്യൂട്ടര്‍ അധിഷ്ഠിത മത്സര പരീക്ഷ നടത്തുന്നു. എസ്എസ്‌സിയുടെ http://ssckkr.kar.nic.in , http://ssc.nic.inഎന്നീ വെബ്‌സൈറ്റുകളില്‍ ഇതു സംബന്ധിച്ച അപേക്ഷകളുടെഅറിയിപ്പ് കൊടുത്തിട്ടുണ്ട്.
    പരീക്ഷാ തീയതി പിന്നീട് അറിയിക്കും. ആഗസ്റ്റ് 24ന് വൈകുന്നേരം അഞ്ച് മണിവരെയാണ് അപേക്ഷിക്കാനുള്ള അവസാന സമയം. ഓണ്‍ലൈന്‍ വഴി മാത്രമേ അപേക്ഷിക്കാന്‍ പാടുള്ളൂ. http:/www.ssconline.nic.in,അല്ലെങ്കില്‍http://www.ssc.nic.inഎന്ന ലിങ്കുകള്‍ വഴി അപേക്ഷിക്കാം. വനിതകള്‍, പട്ടികജാതി പട്ടികവര്‍ഗ്ഗ വിഭാഗത്തില്‍പ്പെട്ടവര്‍, വിമുക്ത ഭടന്‍മാര്‍ എന്നിവര്‍ക്ക്
    നിയമാനുസൃത ഫീസിളവ് ലഭിക്കും. അപേക്ഷകര്‍ 2018 ആഗസ്റ്റ് ഒന്നിന് 18 വയസ്സിനും 23 വയസ്സിനും ഇടയില്‍ പ്രായമുള്ളവരാകണം. പ്രത്യേക വിഭാഗങ്ങള്‍ക്ക് അര്‍ഹമായ വയസ്സിളവും ലഭിക്കും.
    അംഗീകൃത ബോര്‍ഡുകള്‍/സര്‍വ്വകലാശാലകളില്‍ നിന്ന് മെട്രിക്കുലേഷന്‍ അല്ലെങ്കില്‍ 10 ാം ക്ലാസ് യോഗ്യത നേടിയിരിക്കണം. ആകെയുള്ള 54,953 ഒഴിവുകളില്‍ പുരുഷന്മാര്‍ക്ക് 47,307 ഉം സ്ത്രീകള്‍ക്ക് 7,646 ഉം നീക്കിവെച്ചിരിക്കുന്നു. 21,700- 69,100 രൂപയാണ് ശമ്പള സ്‌കെയില്‍. കര്‍ണാടക, കേരള, ലക്ഷദ്വീപ് മേഖലകളിലുള്ളവര്‍ കൂടുതല്‍ വിവരങ്ങള്‍ക്ക് 080-25502520, 9483862020 എന്നീ നമ്പറുകളില്‍ ബന്ധപ്പെടാവുന്നതാണ്.


    
    GK/MRL

    
    
    (Release ID: 1540960) Visitor Counter : 5