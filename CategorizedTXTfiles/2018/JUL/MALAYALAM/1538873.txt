      യു.പി.എസ്.സി

      2018 ലെ സിവില്‍ സര്‍വ്വീസസ് (പ്രിലിമിനറി) പരീക്ഷയുടെ ഫലം പ്രഖ്യാപിച്ചു
      Posted On: 16 JUL 2018 11:48AM by PIB Thiruvananthpuram


    2018 ലെ സിവില്‍ സര്‍വ്വീസസ് (പ്രിലിമിനറി) പരീക്ഷയുടെ ഫലം യൂണിയന്‍ പബ്ലിക് സര്‍വ്വീസ് കമ്മിഷന്‍ പ്രഖ്യാപിച്ചു. കമ്മിഷന് വെബ്‌സൈറ്റില്‍ ഇവ ലഭ്യമാണ്. റോള്‍ നമ്പരുകളായ 0420287, 0633049, 0888064, 1048940, 5902495, 6609761 എന്നിവരുടെ പരീക്ഷാ ഫലം കോടതിയുടെ പരിഗണനയില്‍ ഇരിക്കുന്നതിനാല്‍ തടഞ്ഞ് വച്ചിരിക്കുകയാണ്.


    പരീക്ഷാ നിയമ പ്രകാരം പ്രിലിമിനറി പരീക്ഷ വിജയിച്ചവര്‍ സിവില്‍ സര്‍വ്വീസസ് മെയിന്‍ പരീക്ഷയ്ക്കായി ഡീറ്റയില്‍ഡ് ആപ്ലിക്കേഷന്‍ ഫോറത്തില്‍ വീണ്ടും അപേക്ഷിക്കണം. കമ്മീഷന്റെ വെബ്‌സൈറ്റായ www.upsconline.nic.in യുടെ ഹൈപ്പര്‍ലിങ്കില്‍ ഇത് ലഭ്യമാണ്.


    യോഗ്യത നേടിയ എല്ലാവരും സിവില്‍ സര്‍വ്വീസ്സ് മെയിന്‍ പരീക്ഷയ്ക്കായി സെപ്റ്റംബര്‍ 28 ന് മുമ്പ് ഈ ഫോറം പൂരിപ്പിച്ച് ഓണ്‍ലൈനായി സമര്‍പ്പിക്കണം. സിവില്‍ സര്‍വ്വീസ് പരീക്ഷയ്ക്കായുള്ള ഡീറ്റയില്‍ഡ് ആപ്ലിക്കേഷന്‍ ഫോം ഈ മാസം 23 മുതല്‍ ആഗസ്റ്റ് 6 വരെ വെബ്‌സൈറ്റില്‍ ലഭ്യമായിരിക്കും. അപേക്ഷ പൂരിപ്പിക്കേണ്ടതുമായി ബന്ധപ്പെട്ട നിര്‍ദ്ദേശങ്ങള്‍ വെബ്‌സൈറ്റിലുണ്ടാകും.


    മെയിന്‍ പരീക്ഷയ്ക്ക് യോഗ്യത നേടിയ പരീക്ഷാര്‍ത്ഥികളുടെ ഇ-അഡ്മിറ്റ് കാര്‍ഡുകള്‍ പരീക്ഷ തുടങ്ങുന്നതിന് മൂന്ന് ആഴ്ച മുമ്പ് കമ്മിഷണറുടെ വെബ്‌സൈറ്റില്‍ അപ് ലോഡ് ചെയ്യുന്നതാണ്. തപാല്‍ വിലാസത്തിലോ, ജി.മെയില്‍ വിലാസത്തിലോ എന്തെങ്കിലും മാറ്റമുണ്ടെങ്കില്‍ അക്കാര്യം ഉടന്‍ തന്നെ കമ്മിഷണറെ അറിയിക്കേണ്ടതാണ്.


    മാര്‍ക്കുകള്‍, കട്ട് ഓഫ് മാര്‍ക്കുകള്‍, സ്‌ക്രീനിംഗ് ടെസ്റ്റിന്റെ ആന്‍സര്‍ കീകള്‍ മുതലായവ 2018 ലെ സിവില്‍ സര്‍വ്വീസ് പരീക്ഷയുടെ അന്തിമ ഫലം പ്രഖ്യാപിച്ചതിന് ശേഷമേ യു.പി.എസ്.സി. യുടെ വെബ്‌സൈറ്റില്‍ അപ്‌ലോഡ് ചെയ്യുകയുള്ളൂ.
    ND MRD – 589
    ***


    

    
    (Release ID: 1538873) Visitor Counter : 4
    
    
      Read this release in: Tamil , English , Bengali