      ന്യൂനപക്ഷകാര്യ മന്ത്രാലയം

      ന്യൂനപക്ഷ ക്ഷേമ പദ്ധതികള്‍ വേഗത്തിലും സുതാര്യമായും നടപ്പാക്കണം: കേന്ദ്ര മന്ത്രി മുഖ്താര്‍ അബ്ബാസ് നഖ്‌വി
      Posted On: 17 JUL 2018 3:41PM by PIB Thiruvananthpuram


    ന്യൂനപക്ഷ ക്ഷേമ പദ്ധതികള്‍ വേഗത്തിലും സുതാര്യമായും നടപ്പാക്കണമെന്ന് കേന്ദ്ര ന്യൂനപക്ഷകാര്യ മന്ത്രി മുഖ്താര്‍ അബ്ബാസ് നഖ്‌വി പറഞ്ഞു. ദേശീയ ന്യൂനപക്ഷ വികസന ധനകാര്യ കോര്‍പ്പറേഷന്‍ (എന്‍എംഡിഎഫ്‌സി) സംഘടിപ്പിച്ച 'ഫിനാന്‍ഷ്യല്‍ മാനേജ്‌മെന്റി'നെക്കുറിച്ചുള്ള ശില്‍പശാല ന്യൂഡല്‍ഹിയില്‍ ഉദ്ഘാടനം ചെയ്യുകയായിരുന്നു അദ്ദേഹം. ന്യൂനപക്ഷങ്ങള്‍ക്കുള്ള ആനുകൂല്യങ്ങള്‍ ലക്ഷ്യമിടുന്നവരിലേക്കെത്തിക്കാന്‍ ശില്‍പശാല ബന്ധപ്പെട്ട സംസ്ഥാന ഏജന്‍സികളുടെ ഉദ്യോഗസ്ഥരെ സഹായിക്കുമെന്ന് അദ്ദേഹം പ്രത്യാശ പ്രകടിപ്പിച്ചു.


    എന്‍എംഡിഎഫ്‌സിയിലെ 22 എസ് സി എകളില്‍ നിന്നുള്ള തലവന്‍മാര്‍, ഫീല്‍ഡ് ലെവല്‍ ജീവനക്കാരോടൊപ്പം ശില്‍പശാലയില്‍ പങ്കെടുത്തു. ദേശീയ പട്ടികജാതി ധനകാര്യ വികസന കോര്‍പ്പറേഷന്‍ (എന്‍സിഎസ്എഫ്ഡിസി), ദേശീയ പിന്നാക്ക വിഭാഗ ധനകാര്യ വികസന കോര്‍പ്പറേഷന്‍ (എന്‍ബിസിഎഫ്ഡിസി), ന്യൂനപക്ഷ കാര്യ മന്ത്രാലയത്തിന്റെ കീഴിലുള്ള സംഘടനകളായ ദേശീയ വഖഫ് ബോര്‍ഡ് വികസന കോര്‍പ്പറേന്‍ (എന്‍എഡബ്ല്യൂയുഎഡിസിഒ) മൗലാനാ ആസാദ് എജ്യുക്കേഷന്‍ ഫൗണ്ടേഷന്‍ (എംഎഇഎഫ് ) എന്നിവയുടെ പ്രതിനിധികളും പങ്കെടുത്തു. കേന്ദ്ര ന്യൂനപക്ഷ കാര്യ സെക്രട്ടറി, ശ്രീ അമെസിങ് ലൂയിഖം, മറ്റു മുതിര്‍ന്ന ഉദ്യോഗസ്ഥര്‍ തുടങ്ങിയവരും സന്നിഹിതരായിരുന്നു.
    GK MRD – 595
    ***

    
    
    (Release ID: 1538962) Visitor Counter : 2
    
    
      Read this release in: English , Tamil