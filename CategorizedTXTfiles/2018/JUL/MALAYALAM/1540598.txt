      ആഭ്യന്തരകാര്യ മന്ത്രാലയം

      ബിഎഡിപി ഓണ്‍ലെന്‍ മാനേജ്‌മെന്റ് സംവിധാനത്തിന് കേന്ദ്ര ആഭ്യന്തര മന്ത്രി തുടക്കമിട്ടു അതിര്‍ത്തി ജില്ലകളില്‍ മാതൃകാ ഗ്രാമങ്ങള്‍ വികസിപ്പിക്കും
      Posted On: 12 JUL 2018 6:37PM by PIB Thiruvananthpuram


    അതിര്‍ത്തി പ്രദേശങ്ങളിലെ ജനങ്ങള്‍ രാജ്യത്തിന്റെ തന്ത്രപ്രധാനമായ സ്വത്താണെന്നും, അതിര്‍ത്തിയിലെ സുരക്ഷ ഉറപ്പു വരുത്തുന്നതില്‍ നിര്‍ണ്ണായക ഘടകമാണിവരെന്നും കേന്ദ്ര ആഭ്യന്തര മന്ത്രി ശ്രീ രാജ്‌നാഥ് സിങ്ങ് പറഞ്ഞു. അതിര്‍ത്തി മേഖലാ വികസന പദ്ധതി (ബിഎഡിപി)യുടെ ഫീല്‍ഡ്, സംസ്ഥാനതല ഉദ്യോഗസ്ഥരുമായി കൂടിക്കാഴ്ച നടത്തുകയായിരുന്നു അദ്ദേഹം. അതിര്‍ത്തിയിലെ ജനങ്ങളുടെ സാമൂഹിക സാമ്പത്തിക ഉന്നമനത്തിന് ഗവണ്‍മെന്റ് അതീവ പ്രാധാന്യമാണ് നല്‍കുന്നത്. കണക്ടിവിറ്റി, കുടിവെള്ളം, സ്‌കൂളുകള്‍, ആശുപത്രികള്‍, മറ്റും ജീവിത സൗകര്യങ്ങള്‍ എന്നിവ ഉറപ്പു വരുത്തുന്നതിനും, അടിസ്ഥാനസൗകര്യ വികസന പ്രവര്‍ത്തനങ്ങള്‍ ശക്തമാക്കുന്നതിനും ബിഎഡിപിയിലൂടെ കേന്ദ്ര സഹായം ഉറപ്പു വരുത്തുമെന്നും മന്ത്രി പറഞ്ഞു.
    പദ്ധതിയുടെ മൊത്തം ചെലവ് 2015-16 ല്‍ 990 കോടി ആയിരുന്നത് 2017-18 ല്‍ 1,100 കോടി രൂപയായി വര്‍ദ്ധിപ്പിച്ചു. 126 കോടി രൂപ ചെലവില്‍ 61 മാതൃക ഗ്രാമങ്ങള്‍ വികസിപ്പിക്കാന്‍ തീരുമാനിച്ചിട്ടുണ്ട്. പ്രാഥമിക ആരോഗ്യ കേന്ദ്രം, പ്രൈമറി വിദ്യാഭ്യാസ സംവിധാനം, കമ്യൂണിറ്റി സെന്റര്‍, കണക്ടിവിറ്റി, ഡ്രെയിനേജ്, കുടിവെള്ള സംവിധാനം എന്നീ സൗകര്യങ്ങളോട് കൂടിയതാണ് മാതൃക ഗ്രാമങ്ങള്‍.
    ബിഎഡിപി ഓണ്‍ലൈന്‍ മാനേജ്‌മെന്റ് സംവിധാനത്തിന്റെ ഉദ്ഘാടനവും മന്ത്രി നിര്‍വ്വഹിച്ചു. വിവിധ ബിഎഡിപി പദ്ധതികളുടെ ആസൂത്രണം, നിരീക്ഷണം, നടപ്പാക്കല്‍ എന്നിവ മെച്ചപ്പെടുത്താന്‍ ഇതിലൂടെ സാധിക്കും. അതിര്‍ത്തി സംസ്ഥാനങ്ങള്‍ക്ക് വാര്‍ഷിക കര്‍മ്മ പദ്ധതികള്‍ ഓണ്‍ലൈനായി സമര്‍പ്പിക്കാനും, കേന്ദ്ര ആഭ്യന്തര മന്ത്രാലയത്തിന്റെ അനുമതി ഇലക്‌ട്രോണിക് രീതിയില്‍ വാങ്ങാനും സംവിധാനത്തിലൂടെ സാധിക്കും. 17 സംസ്ഥാനങ്ങളിലായി 111 അതിര്‍ത്തി ജില്ലകളാണ് ബിഎഡിപി പദ്ധതിയ്ക്ക് കീഴില്‍ വരുന്നത്.

    
    
    (Release ID: 1540598) Visitor Counter : 1