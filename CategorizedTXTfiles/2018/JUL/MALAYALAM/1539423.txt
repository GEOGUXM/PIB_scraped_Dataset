      PIB Headquarters

      ഐ.എസ്.ജി.റ്റി. റീഫണ്ടുമായി ബന്ധപ്പെട്ട കയറ്റുമതിക്കാരുടെ പ്രശ്‌നങ്ങള്‍ പരിഹരിക്കാന്‍ കസ്റ്റംസ് ഹെല്‍പ്പ് ഡെസ്‌ക്ക്
      Posted On: 19 JUL 2018 6:28PM by PIB Thiruvananthpuram


    സെന്‍ട്രല്‍ ബോര്‍ഡ് ഓഫ് ഇന്‍ഡയറക്റ്റ് ടാക്‌സസ്സ് ആന്റ് കസ്റ്റംസ് (സി.ബി.ഐ.റ്റി.സി) യുടെ ആഭിമുഖ്യത്തില്‍ കയറ്റുമതിക്കാരുടെ ഐ.എസ്.ജി.റ്റി. റീഫണ്ടുമായി ബന്ധപ്പെട്ട വിഷയങ്ങള്‍ കൈകാര്യം ചെയ്യാന്‍ ഹെല്‍പ്പ് ഡെസ്‌ക്കുകള്‍ ആരംഭിക്കും. കേന്ദ്ര വാണിജ്യ മന്ത്രാലയം രൂപം നല്‍കിയിട്ടുള്ള കയറ്റുമതി സംഘടകളുടെ ഫെഡറേഷനായ എഫ്.ഐ.ഇ.ഒ. യുടെ കൊച്ചി, കോയമ്പത്തൂര്‍, ചെന്നൈ, ബാംഗ്ലൂര്‍, ഹൈദരാബാദ് ഓഫീസുകളിലാണ് ഹെല്‍പ്പ് ഡെസ്‌ക്കുകള്‍ ആരംഭിക്കുക. ഓഗസ്റ്റ് ഒന്നാം തീയതി വരെ ഹെല്‍പ്പ് ഡെസ്‌ക്കുകള്‍ പ്രവര്‍ത്തിക്കും.
    കയറ്റുമതിക്കാരന്‍ പ്രതിനിധീകരിക്കുന്ന നഗരം ഏതായാലും എല്ലാ തുറമുഖവുമായി ബന്ധപ്പെട്ട വിഷയങ്ങളും ഹെല്‍പ്പ് ഡെസ്‌ക്ക് കൈകാര്യം ചെയ്യുമെന്ന് എഫ്.ഐ.ഇ.ഒ. ദക്ഷിണ മേഖലാ ചെയര്‍മാന്‍ ഡോ.എ. ശക്തിവേല്‍ അറിയിച്ചു. ഐ.എസ്.ജി.റ്റി. റീഫണ്ടുമായി ബന്ധപ്പെട്ട വിഷയങ്ങളില്‍ കയറ്റുമതിക്കാര്‍ക്ക് ആവശ്യമായ മാര്‍ഗ്ഗ നിര്‍ദ്ദേശങ്ങള്‍ ഈ ഹെല്‍പ്പ് ഡെസ്‌ക്ക് നല്‍കും. കൂടുതല്‍ വിവരങ്ങള്‍ക്ക് കൊച്ചിയിലെ എഫ്.ഐ.ഇ.ഒ. കേരള ചാപ്റ്റര്‍ ഓഫീസുമായി ബന്ധപ്പെടേണ്ടതാണ്. ഫോണ്‍ നം. 04842666116, മൊബൈല്‍. 08547731069. ഇ-മെയില്‍. kerala@fieo.org ; akv@fieo.org
    ND MRL–284
    ***

    
    
    (Release ID: 1539423) Visitor Counter : 2