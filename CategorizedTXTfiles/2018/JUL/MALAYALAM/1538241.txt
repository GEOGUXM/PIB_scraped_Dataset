      വാണിജ്യ വ്യവസായ മന്ത്രാലയം

      ദക്ഷിണ കൊറിയന്‍ വ്യാപാര മന്ത്രി കേന്ദ്ര വാണിജ്യ മന്ത്രിയുമായി ചര്‍ച്ച നടത്തി
      Posted On: 09 JUL 2018 4:49PM by PIB Thiruvananthpuram


    ദക്ഷിണ കൊറിയന്‍ വ്യാപാര വ്യവസായ മന്ത്രി കിം ഹ്യുന്‍-ചോങ് ന്യൂഡല്‍ഹിയില്‍ ഇന്ന് കേന്ദ്ര വാണിജ്യ വ്യവസായ സിവില്‍ വ്യോമയാന മന്ത്രി ശ്രീ. സുരേഷ് പ്രഭുവുമായി കൂടിക്കാഴ്ച നടത്തി. ശ്രീ. പ്രഭുവിന്റെ വസതിയില്‍ പ്രാതലിനോടൊപ്പമായിരുന്നു കൂടിക്കാഴ്ച. ഇന്ത്യയും ദക്ഷിണ കൊറിയയും തമ്മിലുള്ള സമഗ്ര സാമ്പത്തിക പങ്കാളിത്ത കരാറിന്റെ (സി.ഇ.പി.എ) പുതുക്കലുമായി ബന്ധപ്പെട്ട വിഷയങ്ങള്‍ ഉള്‍പ്പെടെ ഇരുരാജ്യങ്ങളും തമ്മിലുള്ള സാമ്പത്തിക വ്യാപാര സഹകരണത്തെക്കുറിച്ച് വിപുലമായ ചര്‍ച്ച നടന്നു.
    സി.ഇ.പി.എ. യുടെ നിലവാരം ഉയര്‍ത്തിക്കൊണ്ട് അധിക ഉദാരവത്കരണത്തിന് ഇരുരാജ്യങ്ങളും ശ്രമിക്കണമെന്ന് മന്ത്രിമാര്‍ അഭിപ്രായപ്പെട്ടു. വിദേശ വ്യാപാരത്തിന് അനുഗുണമായ സാഹചര്യങ്ങള്‍ സൃഷ്ടിക്കാന്‍ ഇന്ത്യയും കൊറിയയും യത്‌നിക്കണമെന്നും ഇരുവരും ചൂണ്ടിക്കാട്ടി.
    ND MRD – 569
    ***

    
    
    (Release ID: 1538241) Visitor Counter : 3
    
    
      Read this release in: English , Urdu , Hindi , Marathi