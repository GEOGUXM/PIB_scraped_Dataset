      രാസവസ്തു, രാസവളം മന്ത്രാലയം

      അയ്യായിരത്തിലേറെ പേര്‍ക്ക് തൊഴിലവസരങ്ങള്‍ ലഭിക്കുന്ന പ്ലാസ്റ്റിക് പാര്‍ക്ക് 40 കോടി രൂപ ചെലവില്‍ സ്ഥാപിക്കും : കേന്ദ്ര മന്ത്രി അനന്ത് കുമാര്‍
      Posted On: 10 JUL 2018 3:07PM by PIB Thiruvananthpuram


    അയ്യായിരത്തിലധികം പേര്‍ക്ക് തൊഴിലവസരം ലഭിക്കുന്ന ഒരു പ്ലാസ്റ്റിക് പാര്‍ക്ക് 40 കോടി രൂപ ചെലവില്‍ ഉത്തരാഖണ്ഡിലെ സിത്താര്‍ഗഞ്ചില്‍ സ്ഥാപിക്കുമെന്ന് കേന്ദ്ര രാസവസ്തു വളം മന്ത്രി ശ്രീ. അനന്ത്കുമാര്‍ അറിയിച്ചു. ഡെറാഡൂണിലെ ദോയിവാലയില്‍ സെന്‍ട്രല്‍ ഇന്‍സ്റ്റിറ്റ്യൂട്ട് ഓഫ് പ്ലാസ്റ്റിക്‌സ് എഞ്ചിനീയറിംഗ് ആന്റ് ടെക്‌നോളജിക്ക് (സിപ്പെറ്റ്) തറക്കല്ലിടുകയായിരുന്നു അദ്ദേഹം. ആദ്യ വര്‍ഷം 1,500 വിദ്യാര്‍ത്ഥികള്‍ക്ക് പ്രവേശനം നല്‍കുന്ന ഈ സ്ഥാപനത്തില്‍ രണ്ടാം വര്‍ഷം 2,500 പേര്‍ക്കും, മൂന്നാം വര്‍ഷം 3,000 പേര്‍ക്കും പരിശീലനം നല്‍കുമെന്നും കേന്ദ്ര മന്ത്രി അറിയിച്ചു. സിപ്പെറ്റില്‍ നിന്ന് സാങ്കേതിക പരിശീലനം നേടുന്നവര്‍ക്ക് എവിടെയൊക്കെ പ്ലാസ്റ്റിക്ക് ഉണ്ടോ അവിടെയൊക്കെ ജോലി ലഭിക്കുമെന്ന് അദ്ദേഹം വ്യക്തമാക്കി.


    രാജ്യത്ത് 2014 വരെ ഏകദേശം 40,000 വിദ്യാര്‍ത്ഥികള്‍ക്ക് പരിശീലനം നല്‍കുന്ന 25 സിപ്പെറ്റ് കേന്ദ്രങ്ങള്‍ ഉണ്ടായിരുന്ന സ്ഥാനത്ത് കഴിഞ്ഞ നാല് വര്‍ഷത്തിനിടെ മൊത്തം 2.5 ലക്ഷം പേര്‍ക്ക് പരിശീലനം നല്‍കി കഴിഞ്ഞു. സിപ്പെറ്റിന്റെ സുവര്‍ണ്ണ ജൂബിലി ആഘോഷിക്കുന്ന ഈ വര്‍ഷം സിപ്പെറ്റുകളുടെ എണ്ണം 50 ആക്കി ഉയര്‍ത്തുമെന്നും ശ്രീ. അനന്ത് കുമാര്‍ അറിയിച്ചു.
    ND MRD – 574
    ***


    

    
    (Release ID: 1538314) Visitor Counter : 9
    
    
      Read this release in: English