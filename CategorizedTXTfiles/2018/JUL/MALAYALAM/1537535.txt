      രാജ്യരക്ഷാ മന്ത്രാലയം

      17 പുതിയ ഫയറിംഗ് റേഞ്ചുകള്‍ നിര്‍മ്മിക്കാന്‍ അനുമതി
      Posted On: 03 JUL 2018 4:05PM by PIB Thiruvananthpuram


    രാജ്യത്തെ വിവിധ സൈനിക താവളങ്ങള്‍, കന്റോണ്‍മെന്റുകള്‍ പരിശീലന സൗകര്യങ്ങള്‍ എന്നിവിടങ്ങളില്‍ 238 കോടി രൂപ ചെലവില്‍ 17 പുതിയ ബാഫിള്‍ ഫയറിംഗ് റേഞ്ചുകള്‍ നിര്‍മ്മിക്കാന്‍ പ്രതിരോധ മന്ത്രാലയം അനുമതി നല്‍കി. ഇവയില്‍ 7 എണ്ണം ദക്ഷിണ കമാന്റിലും, മൂന്നെണ്ണം കിഴക്കന്‍ കമാന്റിലും, രണ്ടെണ്ണം വടക്കന്‍ കമാന്റിലും, ഒന്ന് വീതം ദക്ഷിണ, പശ്ചിമ സെന്‍ട്രല്‍ കമാന്റിലുമാണ് അനുവദിച്ചിട്ടുള്ളത്. സെന്‍ട്രല്‍ കമാന്റിലേയ്ക്ക് നിര്‍ദ്ദേശിച്ചിട്ടുള്ളത് ഗയയിലെ ഓഫീസേഴ്‌സ് ട്രെയിനിംഗ് അക്കാദമിയിലായിരിക്കും നിര്‍മ്മിക്കുക. രാജ്യത്തൊട്ടാകെ നിലവിലുള്ള ഇത്തരം 60 ഫയറിംഗ് റേഞ്ചുകള്‍ക്ക് പുറമെയാണ് ഇവ നിര്‍മ്മിക്കുക. 300 മുതല്‍ 500 മീറ്റര്‍ വരെ ദൂരത്തില്‍ ഫയര്‍ ചെയ്യാന്‍ സൗകര്യമുള്ളവയാണ് നിര്‍ദ്ദിഷ്ട ഷൂട്ടിംഗ് റേഞ്ചുകള്‍.


    ഷൂട്ടിംഗ് പരിശീലനം നടക്കുന്ന വേളയില്‍ തെളിച്ച് പോകുന്ന ബുള്ളറ്റുകള്‍ മൂലം അപകടം ഒഴിവാക്കാന്‍ മുകളില്‍ മേലാപ്പുള്ള ഷൂട്ടിംഗ് റേഞ്ചുകളാണ് ബാഫിള്‍ ഷൂട്ടിംഗ് റേഞ്ചുകള്‍ എന്നറിയപ്പെടുന്നത്. പട്ടാള ക്യാമ്പുകള്‍ക്ക് ചുറ്റും സിവിലിയന്‍ വാസസ്ഥലങ്ങളുടെ എണ്ണം വര്‍ദ്ധിച്ച സാഹചര്യത്തില്‍ ഇത്തരം അപകടങ്ങള്‍ക്കുള്ള സാധ്യത കൂടുതലാണെന്ന് തിരിച്ചറിഞ്ഞ് കൊണ്ടാണ് പ്രതിരോധ മന്ത്രാലയം അധിക ബാഫിള്‍ റേഞ്ചുകളുടെ നിര്‍മ്മാണത്തിന് അനുമതി നല്‍കിയിട്ടുള്ളത്.
    ND MRD – 545
    ***

    
    
    (Release ID: 1537535) Visitor Counter : 4
    
    
      Read this release in: English , Bengali , Tamil