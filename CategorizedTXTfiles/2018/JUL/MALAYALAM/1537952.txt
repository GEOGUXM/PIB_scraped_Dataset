      സാംസ്‌കാരിക മന്ത്രാലയം

      ഇന്ദിരാഗാന്ധി നാഷണല്‍ സെന്റര്‍ ഫോര്‍ ആര്‍ട്‌സില്‍ കലാ സാംസ്‌കാരിക വിഷയങ്ങളില്‍ പുതിയപി.ജി ഡിപ്ലോമ, സര്‍ട്ടിഫിക്കറ്റ് കോഴ്‌സുകള്‍
      Posted On: 05 JUL 2018 3:40PM by PIB Thiruvananthpuram


    കേന്ദ്ര സാംസ്‌കാരിക വകുപ്പിനു കീഴില്‍ ന്യൂഡല്‍ഹിയില്‍ പ്രവര്‍ത്തിക്കുന്ന സ്വയംഭരണ സ്ഥാപനമായ ഇന്ദിരാ ഗാന്ധി നാഷണല്‍ സെന്റര്‍ ഫോര്‍ ആര്‍ട്‌സില്‍ (ഐ.ജി.എന്‍.സി.എ) കല, സംസ്‌കാരം, അനുബന്ധ വിഷയങ്ങള്‍ എന്നിവയില്‍ പുതുതായി അഞ്ചു ഡിപ്ലോമ കോഴ്‌സുകളും 6 സര്‍ട്ടിഫിക്കറ്റ് കോഴ്‌സുകളും ആരംഭിക്കുന്നു. പൗരാണികമായ അറിവും നേട്ടങ്ങളും മള്‍ട്ടിമീഡിയ പ്ലാറ്റ്‌ഫോമില്‍ ലഭ്യമാക്കാനും പൗരാണികവും ആധുനികവുമായ അറിവുകള്‍ തമ്മില്‍ ആശയവിനിമയം സാധ്യമാക്കുക എന്ന ഉദ്ദേശ്യത്തോടെയാണ് ഈ കോഴ്‌സുകള്‍ ആരംഭിക്കുന്നത്.


    കള്‍ച്ചറല്‍ ഇന്‍ഫര്‍മാറ്റിക്‌സ്, പ്രിവന്റീവ് കണ്‍സര്‍വേഷന്‍, ബുദ്ധിസ്റ്റ് സ്റ്റഡീസ്, ഡിജിറ്റല്‍ ലൈബ്രറി ആന്റ് ഡാറ്റാ മാനേജ്‌മെന്റ്, മാനുസ്‌ക്രിപ്‌റ്റോളജി ആന്റ് പാലിയോഗ്രാഫി എന്നീ വിഷയങ്ങളിലാണ് ഒരു വര്‍ഷം ദൈര്‍ഘ്യമുള്ള പി.ജി ഡിപ്ലോമ കോഴ്‌സുകള്‍ ആരംഭിക്കുന്നത്. താല്‍പര്യമുള്ളവര്‍ ഈ മാസം 10 നുള്ളില്‍ (ജൂലൈ 10, 2018) അപേക്ഷ സമര്‍പ്പിക്കണം. കോഴ്‌സ് സംബന്ധിച്ച വിശദാംശങ്ങള്‍, ഫീ ഘടന, എന്നിവ ഐ.ജി.സി.എന്‍.എയുടെ വെബ്‌സൈറ്റായ http://ignca.gov.in/pg-diploma-course-at-ignca/ ല്‍ ലഭ്യമാണ്.


    പി.ജി ഡിപ്ലോമ കോഴ്‌സുകള്‍ക്കു പുറമെ പുതുതായി 6 സര്‍ട്ടിഫിക്കറ്റ് കോഴ്‌സുകളും ഐ.ജി.സി.എന്‍.എ ഉടന്‍ തന്നെ ആരംഭിക്കും. അക്കാദമിക് ഇന്റഗ്രിറ്റി ആന്റ് റിസര്‍ച്ച് എത്തിക്‌സ്, ഓപണ്‍ ആക്‌സസ് ഫോര്‍ ലൈബ്രറി ആന്റ് ഇന്‍ഫര്‍മേഷന്‍ സയന്‍സ് പ്രൊഫഷനല്‍സ്, ഓപണ്‍ ആക്‌സസ് ഫോര്‍ റിസര്‍ച്ചേര്‍സ്, ഡിജിറ്റല്‍ ലൈബ്രറി ആന്റ് ഇന്‍ഫര്‍മേഷന്‍ മാനേജ്‌മെന്റ്, റിസര്‍ച്ച് മെത്തഡോളജി, സിനിമാ സ്റ്റഡീസ് ആന്റ് കള്‍ച്ചറല്‍ ഡോക്യുമെന്റേഷന്‍ എന്നീ വിഷയങ്ങളിലാണ് സര്‍ട്ടിഫിക്കറ്റ് കോഴ്‌സുകള്‍.
    ഗവേഷകര്‍, വിദ്യാര്‍ത്ഥികള്‍ എന്നിവര്‍ക്ക് പ്രൊഫഷണല്‍ സമീപനവും ആധുനിക മാനേജ്‌മെന്റ് തന്ത്രങ്ങളും സ്വായത്തമാക്കാന്‍ ഈ കോഴ്‌സുകള്‍ സഹായിക്കും.
    AM/MRD

    
    
    (Release ID: 1537952) Visitor Counter : 1
    
    
      Read this release in: English , Tamil