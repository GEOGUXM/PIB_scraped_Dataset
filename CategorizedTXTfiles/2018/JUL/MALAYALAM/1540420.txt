      PIB Headquarters

      ഇന്ത്യാ റബ്ബര്‍മീറ്റ്-2018 കേന്ദ്രമന്ത്രി സുരേഷ് പ്രഭു ഉദ്ഘാടനം ചെയ്യും
      Posted On: 26 JUL 2018 2:13PM by PIB Thiruvananthpuram


    റബ്ബര്‍ബോര്‍ഡും റബ്ബര്‍മേഖലയിലെ പ്രമുഖസംഘടനകളും സംയുക്തമായി സംഘടിപ്പിക്കുന്ന ഇന്ത്യാ റബ്ബര്‍മീറ്റ് 2018 (ഐ.ആര്‍.എം. 2018) ആഗസ്റ്റ്30-ന് കൊച്ചിയിലെ ഹോട്ടല്‍ ഗ്രാന്റ്ഹയാത്തില്‍കേന്ദ്ര വാണിജ്യവ്യവസായവകുപ്പു മന്ത്രി സുരേഷ് പ്രഭു ഉദ്ഘാടനം ചെയ്യും. രണ്ടുദിവസത്തെ സമ്മേളനപരിപാടികള്‍ആഗസ്റ്റ്30, 31 തീയതികളില്‍ നടക്കും.


    റബ്ബര്‍മേഖലയെ പ്രതിനിധാനം ചെയ്യുന്ന എല്ലാവിഭാഗങ്ങളുടെയും പങ്കാളിത്തത്തോടെ നടത്തുന്ന സമ്മേളനങ്ങളില്‍ നാലാമത്തേതാണ്ഇത്.
    'റ്റുവേര്‍ഡ്‌സ് എ സസ്‌റ്റൈനബിള്‍റബ്ബര്‍വാല്യൂ ചെയിന്‍' (Towards a sustainable rubber value chain) എന്നതാണ്‌ഐ.ആര്‍.എം. 2018-ന്റെ വിഷയം. റബ്ബര്‍രംഗത്തെ പുതിയ പ്രവണതകള്‍, റബ്ബര്‍മേഖല നേരിടുന്ന വെല്ലുവിളികള്‍, മേഖലയുടെ നിലനില്‍പിനും വികസനത്തിനും ആവശ്യമായ തന്ത്രങ്ങള്‍ എന്നിങ്ങനെ റബ്ബര്‍മേഖലയുമായി ബന്ധപ്പെട്ട വിവിധ വിഷയങ്ങള്‍ സമ്മേളനത്തില്‍ ചര്‍ച്ച ചെയ്യും.


    വിവിധവിഷയങ്ങളെ ആസ്പദമാക്കി പാനല്‍ചര്‍ച്ചകളുംഉണ്ടായിരിക്കും. രാജ്യത്തിനകത്തും പുറത്തുംനിന്നുമായി700-ലധികംപ്രതിനിധികള്‍ ഇന്ത്യാറബ്ബര്‍മീറ്റ്2018-ല്‍ പങ്കെടുക്കും. വിശദാംശങ്ങള്‍ www.indiarubbermeet.in എന്ന വെബ്‌സൈറ്റില്‍ലഭ്യമാണ്. വിവരങ്ങള്‍ക്ക്indiarubbermeet@gmail.com-ല്‍ ബന്ധപ്പെടണം.
    ND/MRL

    
    
    (Release ID: 1540420) Visitor Counter : 3