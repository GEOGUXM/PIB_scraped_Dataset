      ആരോഗ്യ, കുടുംബക്ഷേമ മന്ത്രാലയം

      ആയുഷ്മാന്‍ ഭാരത് പദ്ധതി ആനുകൂല്യങ്ങള്‍ക്ക് ആധാര്‍ നിര്‍ബന്ധമില്ല
      Posted On: 12 JUL 2018 5:36PM by PIB Thiruvananthpuram


    ആയുഷ്മാന്‍ ഭാരത്-ദേശീയ ആരോഗ്യ സംരക്ഷണ ദൗത്യത്തിനു കീഴിലുള്ള ആനുകൂല്യങ്ങള്‍ ലഭിക്കുന്നതിന് ആധാര്‍ കാര്‍ഡ് നിര്‍ബന്ധമാണെന്ന തരത്തില്‍ വന്ന വാര്‍ത്തകള്‍ വസ്തുതാപരമായി തെറ്റാണെന്ന് കേന്ദ്ര ആരോഗ്യ കുടുംബക്ഷേമ മന്ത്രാലയം അറിയിച്ചു. കേന്ദ്ര ആരോഗ്യ കുടുംബക്ഷേമ മന്ത്രാലയം ആയുഷ്മാന്‍ ഭാരതത്തെ കുറിച്ച് പുറത്തിറക്കിയ വിജ്ഞാപനം അനുസരിച്ച് പദ്ധതി നടപ്പാക്കുന്ന ഏജന്‍സികള്‍ ഗുണഭോക്താക്കളുടെ ഐഡന്റിറ്റി തെളിയിക്കുന്നതിന് അവരുടെ ആധാര്‍ കാര്‍ഡ് ചോദിക്കണമെന്ന് പറയുന്നുണ്ട്. പക്ഷേ, ആധാര്‍ കാര്‍ഡിന്റെ ഉപയോഗം ഇതില്‍ അഭിലഷണീയമാണ്, നിര്‍ബന്ധമല്ല.
    യോഗ്യരായ ഗുണഭോക്താക്കള്‍ക്ക് ആധാര്‍ കാര്‍ഡ് ഉണ്ടെങ്കിലും ഇല്ലെങ്കിലും സേവനങ്ങള്‍ ലഭ്യമാക്കുമെന്ന് കേന്ദ്ര ആരോഗ്യ മന്ത്രി ശ്രീ ജെ. പി. നഡ്ഡ ഉറപ്പ് നല്‍കുന്നു. ഗുണഭോക്താക്കള്‍ക്ക് ആധാര്‍ ഇല്ലെങ്കില്‍ റേഷന്‍ കാര്‍ഡ്, വോട്ടര്‍ ഐഡി കാര്‍ഡ്, എംജിഎന്‍ആര്‍ഇജിഎ കാര്‍ഡ് തുടങ്ങിയ മറ്റ് ഐഡന്റിറ്റി കാര്‍ഡുകള്‍ ഉപയോഗിക്കാമെന്നും കരട് വിജ്ഞാപനം പറയുന്നു. https://www.abnhpm.gov.in/sites/default/files/201806/GuidelinesonProcessofBeneficiaryIdentification_0.pdf എന്ന ലിങ്കില്‍ കരട് വിജ്ഞാപനം ലഭ്യമാണ്.
    IE-BSN(12.07.2018)

    
    
    (Release ID: 1540597) Visitor Counter : 1