      ആയുഷ്‌

      ആയുഷ് ദേശീയ ഇന്‍സ്റ്റിറ്റ്യൂട്ടുകളുടെ മേധാവികളുടെ സമ്മേളനം നാളെയും, മറ്റെന്നാളും ഡല്‍ഹിയില്‍
      Posted On: 16 JUL 2018 12:35PM by PIB Thiruvananthpuram


    രാജ്യമൊട്ടാകെയുള്ള ദേശീയ ആയുഷ് സ്ഥാപനങ്ങളിലെ വിദ്യാഭ്യാസം, ഗവേഷണം, ആശുപത്രി സൗകര്യം എന്നിവയുടെ ഗുണനിലവാരം ഉയര്‍ത്തുകയെന്ന ലക്ഷ്യത്തോടെ കേന്ദ്ര ആയുഷ് മന്ത്രാലയത്തിന് കീഴിലുള്ള അഖിലേന്ത്യാ ആയുര്‍വേദ ഇന്‍സ്റ്റിറ്റ്യൂട്ടിന്റെ ആഭിമുഖ്യത്തില്‍ രാജ്യത്തെ ആയുഷ് സ്ഥാപനങ്ങളുടെ മേധാവികളുടെ രണ്ട് ദിവസ യോഗം നാളെയും, മറ്റന്നാളും (2018 ജൂലൈ 17, 18) ന്യൂഡല്‍ഹിയില്‍ ചേരും. കേന്ദ്ര മാനവ ശേഷി വികസന മന്ത്രി ശ്രീ. പ്രകാശ് ജാവ്‌ദേക്കര്‍, കേന്ദ്ര ആയുഷ് (സ്വതന്ത്ര ചുമതല) സഹമന്ത്രി ശ്രീ. ശ്രീപദ് യെസ്സോ നായിക്ക് എന്നിവര്‍ ഉദ്ഘാടന സമ്മേളനത്തെ അഭിസംബോധന ചെയ്യും.


    വിവിധ ആരോഗ്യ സര്‍വ്വകലാശാലകളുടെ വൈസ് ചാന്‍സലര്‍മാര്‍, ഐ.ഐ.റ്റി, യു.ജി.സി. മുതലായ സ്ഥാപനങ്ങളില്‍ നിന്നുള്ള വിദഗ്ദ്ധരടക്കം നൂറിലേറെ പ്രതിനിധികള്‍ സമ്മേളനത്തില്‍ സംബന്ധിക്കും.
    ND MRD – 590
    ***

    
    
    (Release ID: 1538869) Visitor Counter : 2
    
    
      Read this release in: English , Marathi , Hindi , Tamil