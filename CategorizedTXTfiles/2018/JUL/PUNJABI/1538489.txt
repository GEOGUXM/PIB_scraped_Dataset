      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਜਲ ਸੰਸਾਧਨ ਮੰਤਰਾਲੇ ਨੇ ਜਲ ਸੰਭਾਲ ਬਾਰੇ ‘‘ਜਲ ਬਚਾਓ, ਵੀਡੀਓ ਬਣਾਓ, ਪੁਰਸਕਾਰ ਪਾਓ’’ ਮੁਕਾਬਲੇ ਦੀ ਸ਼ੁਰੂਆਤ ਕੀਤੀ
      Posted On: 11 JUL 2018 6:22PM by PIB Chandigarh


    Ministry of Water Resources Launches “Jal Bachao, Video Banao, Puruskar Pao” Contest on Water Conservation
    
    Any Indian Citizen can Make a Video and Win Prizes up to Rs. 25,000/


    ਜਲ ਸੰਸਾਧਨ ਮੰਤਰਾਲੇ ਨੇ ਜਲ ਸੰਭਾਲ ਬਾਰੇ ‘‘ਜਲ ਬਚਾਓ, ਵੀਡੀਓ ਬਣਾਓ, ਪੁਰਸਕਾਰ ਪਾਓ’’ ਮੁਕਾਬਲੇ ਦੀ ਸ਼ੁਰੂਆਤ ਕੀਤੀ
    
    ਕੋਈ ਵੀ ਭਾਰਤੀ ਨਾਗਰਿਕ ਵੀਡੀਓ ਬਣਾ ਕੇ 25,000/ ਤੱਕ ਦਾ ਪੁਰਸਕਾਰ ਪ੍ਰਾਪਤ ਕਰ ਸਕਦਾ ਹੈ


    ਜਲ ਸੰਭਾਲ ਤੇ ਜਲ ਪ੍ਰਬੰਧਨ ਸਬੰਧੀ ਮਹੱਤਵਪੂਰਨ ਮੁੱਦਿਆਂ ’ਤੇ ਭਾਰਤੀ ਨਾਗਰਿਕਾਂ ਨੂੰ ਸ਼ਾਮਲ ਕਰਨ ਲਈ ਜਲ ਸੰਸਾਧਨ, ਨਦੀ ਵਿਕਾਸ ਤੇ ਗੰਗਾ ਕਾਇਆਕਲਪ ਮੰਤਰਾਲੇ ਨੇ ਇੱਕ ਵੀਡੀਓ ਮੁਕਾਬਲਾ ‘‘ਜਲ ਬਚਾਓ, ਵੀਡੀਓ ਬਣਾਓ, ਪੁਰਸਕਾਰ ਪਾਓ’’ ਸ਼ੁਰੂ ਕੀਤਾ ਹੈ।


    ਜਲ ਸੰਸਾਧਨ, ਨਦੀ ਵਿਕਾਸ ਤੇ ਗੰਗਾ ਕਾਇਆਕਲਪ ਮੰਤਰਾਲੇ ਨੇ ਭਾਰਤ ਸਰਕਾਰ ਦੇ ਮਾਈ ਗੌਵ ਪੋਰਟਲ ( My Gov Portal ) ਨਾਲ ਮਿਲ ਕੇ ਇਸ ਮੁਕਾਬਲੇ ਨੂੰ ਸ਼ੁਰੂ ਕੀਤਾ ਹੈ। ਇਹ ਪਖਵਾੜਾ ਮੁਕਾਬਲਾ ਕੱਲ੍ਹ 10 ਜੁਲਾਈ, 2018 ਨੂੰ mygov.in ਰਾਹੀਂ ਸ਼ੁਰੂ ਕੀਤਾ ਗਿਆ ਹੈ, ਅਤੇ ਇਹ 4 ਨਵੰਬਰ, 2018 ਤੱਕ ਜਾਰੀ ਰਹੇਗਾ। ਹਰੇਕ ਪਖਵਾੜੇ ਵਿੱਚ ਤਿੰਨ ਜੇਤੂਆਂ ਨੂੰ ਚੁਣਿਆ ਜਾਵੇਗਾ।


    ਮੁਕਾਬਲੇ ਵਿੱਚ ਕੋਈ ਵੀ ਭਾਰਤੀ ਨਾਗਰਿਕ ਆਪਣੀ ਵੀਡੀਓ ਐਂਟਰੀ ਨੂੰ ਯੂ-ਟਿਊਬ ( You Tube ) ’ਤੇ ਅਪਲੋਡ ਕਰ ਸਕਦਾ ਹੈ ਅਤੇ ਮਾਈ ਗੌਵ ਮੁਕਾਬਲੇ ਪੰਨੇ www.mygov.in . ਦੇ ਵੀਡੀਓ ਲਿੰਕ ਸੈਕਸ਼ਨ ’ਤੇ ਜਨਤਕ ਰੂਪ ਤੋਂ ਉਪਲੱਬਧ ਲਿੰਕ ਰਾਹੀਂ ਹਿੱਸਾ ਲੈ ਸਕਦਾ ਹੈ।


    ਐਂਟਰੀਆਂ ਨੂੰ ਰਚਨਾਤਮਕਤਾ, ਮੌਲਿਕਤਾ, ਸੰਰਚਨਾ, ਤਕਨੀਕੀ ਉੱਤਮਤਾ, ਕਲਾਤਮਕ ਯੋਗਤਾ, ਵੀਡੀਓ ਦੀ ਗੁਣਵੱਤਾ, ਵਿਸ਼ਾ ਅਤੇ ਪ੍ਰਭਾਵ ਦੇ ਅਧਾਰ ’ਤੇ ਪਰਖਿਆ ਜਾਵੇਗਾ। ਪਹਿਲੇ, ਦੂਜੇ ਅਤੇ ਤੀਜੇ ਸਥਾਨਾਂ ਲਈ ਕ੍ਰਮਵਾਰ: 25000/- ਰੁਪਏ, 15000/- ਰੁਪਏ, ਅਤੇ 10000/- ਰੁਪਏ ਦੀ ਪੁਰਸਕਾਰ ਰਾਸ਼ੀ ਦਿੱਤੀ ਜਾਵੇਗੀ।


    ਜਲ ਸੰਸਾਧਨ, ਨਦੀ ਵਿਕਾਸ ਤੇ ਗੰਗਾ ਕਾਇਆਕਲਪ ਮੰਤਰਾਲਾ ਭਾਰਤ ਦੇ ਲੋਕਾਂ ਨੂੰ ਜਲ ਸੰਭਾਲ, ਸਰਬਉੱਤਮ ਜਲ ਵਰਤੋਂ ( Optimum Water Utilization ) ਅਤੇ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਵਿੱਚ ਜਲ ਸੰਸਾਧਨ, ਵਿਕਾਸ ਅਤੇ ਪ੍ਰਬੰਧਨ ਨਾਲ ਸਬੰਧਤ ਖੇਤਰਾਂ ਵਿੱਚ ਹੋਏ ਯਤਨਾਂ, ਮਹੱਤਵਪੂਰਨ ਯੋਗਦਾਨਾਂ ਅਤੇ ਬਿਹਤਰ ਪੱਧਤੀਆਂ ਨੂੰ ਦਰਸ਼ਾਉਂਦੀਆਂ ਵੀਡੀਓ ਨੂੰ ਅਪਲੋਡ ਕਰਨ ਦੀ ਅਪੀਲ ਕੀਤੀ ਹੈ। ਮੰਤਰਾਲੇ ਵੱਲੋਂ ਜਲ ਸੰਭਾਲ ਨਾਲ ਸਬੰਧਤ ਵਿਗਿਆਪਨ/ਕਮਰਸ਼ੀਅਲ ਵੀ ਮੰਗਵਾਏ ਗਏ ਹਨ। ਵੀਡੀਓ ਦੀ ਮਿਆਦ ਘੱਟ ਤੋਂ ਘੱਟ ਦੋ ਮਿੰਟ ਅਤੇ ਵੱਧ ਤੋਂ ਵੱਧ 10 ਮਿੰਟ ਤੱਕ ਹੋਣੀ ਚਾਹੀਦੀ ਹੈ। ਵੀਡੀਓ ਹਿੰਦੀ, ਅੰਗ੍ਰੇਜ਼ੀ ਜਾਂ ਕਿਸੇ ਵੀ ਹੋਰ ਖੇਤਰੀ ਭਾਸ਼ਾ ਵਿੱਚ ਭੇਜੀ ਜਾ ਸਕਦੀ ਹੈ ਅਤੇ ਇਨ੍ਹਾਂ ਐਂਟਰੀਆਂ ਨੂੰ ਮੁਕਾਬਲੇ ਵਿੱਚ ਸ਼ਾਮਲ ਕਰਦੇ ਸਮੇਂ, ਇੰਡੀਅਨ ਕਾਪੀਰਾਈਟ ਐਕਟ, 1957 ਜਾਂ ਕਿਸੇ ਤੀਜੇ ਪੱਖ ਦੀਆਂ ਬੌਧਿਕ ਸੰਪਦਾ ਅਧਿਕਾਰਾਂ ਦੀ ਕਿਸੇ ਵਿਵਸਥਾ ਦੀ ਉਲੰਘਣਾ ਨਹੀਂ ਹੋਣੀ ਚਾਹੀਦੀ ।


    ****


    

    
    (Release ID: 1538489) Visitor Counter : 1