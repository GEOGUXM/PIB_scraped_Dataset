      ਕਿਰਤ ਤੇ ਰੋਜ਼ਗਾਰ ਮੰਤਰਾਲਾ

      ਸੰਗਠਤ ਅਤੇ ਗ਼ੈਰ ਸੰਗਠਤ ਦੋਹਾਂ ਖੇਤਰਾਂ ਵਿੱਚ ਮਹਿਲਾ ਵਰਕਰਾਂ ਨੂੰ ਸੁਰੱਖਿਆ ਅਤੇ ਬਚਾਅ ਪ੍ਰਦਾਨ ਕਰਦਿਆਂ
      Posted On: 25 JUL 2018 6:54PM by PIB Chandigarh


    Providing Safety and Protection to Women Workers in Both organised and Unorganised Sectors


    ਸੰਗਠਤ ਅਤੇ ਗ਼ੈਰ ਸੰਗਠਤ ਦੋਹਾਂ ਖੇਤਰਾਂ ਵਿੱਚ ਮਹਿਲਾ ਵਰਕਰਾਂ ਨੂੰ ਸੁਰੱਖਿਆ ਅਤੇ ਬਚਾਅ ਪ੍ਰਦਾਨ ਕਰਦਿਆਂ


    ਸਰਕਾਰ ਨੇ ਵੱਖ ਵੱਖ ਕਿਰਤ ਕਾਨੂੰਨਾਂ , ਜਿਵੇਂ ਕਿ ਫੈਕਟਰੀ ਐਕਟ , 1948 , ਖਾਣਾਂ ਸਬੰਧੀ ਐਕਟ , 1952 , ਪਲਾਂਟੇਸ਼ਨ ਲੇਬਰ ਐਕਟ , 1951 ਅਤੇ ਜਣੇਪਾ ਲਾਭ ਐਕਟ , 1961 ਅਧੀਨ ਸੁਰੱਖਿਆ ਪ੍ਰਬੰਧ , ਖਾਸ ਤੌਰ ਤੇ ਮਹਿਲਾਵਾਂ ਲਈ ਸੁਰੱਖਿਆ ਮਾਪਦੰਡ ਮੁਹੱਈਆ ਕਰਵਾਏ ਹਨ , ਜਿਨ੍ਹਾਂ ਵਿੱਚ ਸੁਰੱਖਿਆ , ਬਚਾਅ , ਸਿਹਤ , ਰੋਜ਼ਗਾਰ ਦੇ ਘੰਟਿਆਂ ਦੀ ਬੰਧਸ਼ ਦਾ ਪ੍ਰਬੰਧ ਕੀਤਾ ਗਿਆ ਹੈ । ਬਰਾਬਰ ਤਨਖਾਹ ਐਕਟ , 1976 ਵਿੱਚ ਮਰਦ ਅਤੇ ਔਰਤ ਵਰਕਰਾਂ ਨੂੰ ਬਰਾਬਰ ਦੇ ਕੰਮ ਜਾਂ ਇੱਕੋ ਜਿਹੇ ਕੰਮ ਲਈ ਬਰਾਬਰ ਦੀ ਤਨਖਾਹ ਦੇਣ ਦਾ ਪ੍ਰਬੰਧ ਹੈ । ਘੱਟੋ ਘੱਟ ਤਨਖਾਹ ਐਕਟ , 1948 ਅਧੀਨ ਸੂਚੀ ਰੁਜ਼ਗਾਰਾਂ ਲਈ ਢੁਕਵੀਆਂ ਸਰਕਾਰਾਂ ਵੱਲੋਂ ਜੋ ਤਨਖਾਹਾਂ ਮਿੱਥੀਆਂ ਜਾਂਦੀਆਂ ਹਨ ਉਹ ਮਰਦ ਅਤੇ ਔਰਤ ਦੋਹਾਂ ਵਰਕਰਾਂ ਉੱਤੇ ਬਰਾਬਰ ਲਾਗੂ ਹੁੰਦੀਆਂ ਹਨ । ਐਕਟ ਲਿੰਗ ਦੇ ਆਧਾਰ ਤੇ ਕੋਈ ਵਿਤਕਰਾ ਨਹੀਂ ਕਰਦਾ ਅਤੇ ਮਹਿਲਾ ਵਰਕਰਾਂ ਉਸੇ ਮਜ਼ਦੂਰੀ ਦੀਆਂ ਹੀ ਹੱਕਦਾਰ ਹਨ ਜੋ ਕਿ ਸਰਕਾਰ ਵੱਲੋਂ ਉਨ੍ਹਾਂ ਦੇ ਸਾਥੀ ਮਰਦ ਵਰਕਰਾਂ ਲਈ ਮਿੱਥੀ ਜਾਂਦੀ ਹੈ ।


    ਇਸ ਤੋਂ ਇਲਾਵਾ ਸਰਕਾਰ ਨੇ ਕੰਮ ਵਾਲੀ ਥਾਂ ਉੱਤੇ ਮਹਿਲਾ ਵਰਕਰਾਂ ਦਾ ਸਰੀਰਕ ਸ਼ੋਸ਼ਣ ਰੋਕਣ ਲਈ ਐਕਟ (ਪ੍ਰੀਵੈਨਸ਼ਨ , ਪ੍ਰੋਹਿਬਸ਼ਨ ਐਂਡ ਰੀਡੈਸਲ) , 2013 ਬਣਾਇਆ ਹੋਇਆ ਹੈ ਜਿਸ ਵਿੱਚ ਸਰੀਰਕ ਸ਼ੋਸ਼ਣ ਸਬੰਧੀ ਸ਼ਿਕਾਇਤਾਂ ਦੀ ਜਾਂਚ ਲਈ ਅੰਦਰੂਨੀ ਸ਼ਿਕਾਇਤ ਕਮੇਟੀ (ਆਈਸੀਸੀ) ਕਾਇਮ ਕਰਨ ਦਾ ਪ੍ਰਬੰਧ ਹੈ ।


    ਇਹ ਸੂਚਨਾ ਕਿਰਤ ਅਤੇ ਰੋਜ਼ਗਾਰ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਸੰਤੋਸ਼ ਕੁਮਾਰ ਗੰਗਵਾਰ ਨੇ ਅੱਜ ਰਾਜ ਸਭਾ ਵਿੱਚ ਇੱਕ ਸਵਾਲ ਦੇ ਲਿਖਤੀ ਜਵਾਬ ਵਿੱਚ ਦਿੱਤੀ ।


    ****

    
    
    (Release ID: 1540159) Visitor Counter : 6