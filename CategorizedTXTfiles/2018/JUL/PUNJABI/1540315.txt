      ਗ੍ਰਹਿ ਮੰਤਰਾਲਾ

      ਕੇਂਦਰੀ ਗ੍ਰਹਿ ਮੰਤਰੀ ਕੱਲ੍ਹ ਦੂਸਰੇ ਯੁਵਾ ਪੁਲਿਸ ਸੁਪਰਡੈਂਟ ਸੰਮੇਲਨ ਦਾ ਉਦਘਾਟਨ ਕਰਨਗੇ
      Posted On: 25 JUL 2018 5:52PM by PIB Chandigarh


    Union Home Minister to inaugurate the 2nd Young Superintendent of Police Conference tomorrow


    ਕੇਂਦਰੀ ਗ੍ਰਹਿ ਮੰਤਰੀ ਕੱਲ੍ਹ ਦੂਸਰੇ ਯੁਵਾ ਪੁਲਿਸ ਸੁਪਰਡੈਂਟ ਸੰਮੇਲਨ ਦਾ ਉਦਘਾਟਨ ਕਰਨਗੇ


    ਗ੍ਰਹਿ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਕੱਲ੍ਹ ਇੱਥੇ ਯੁਵਾ ਪੁਲਿਸ ਸੁਪਰਡੈਂਟ ਸੰਮੇਲਨ ਦਾ ਉਦਘਾਟਨ ਕਰਨਗੇ। ਸੰਮੇਲਨ ਦਾ ਆਯੋਜਨ ਪੁਲਿਸ ਖੋਜ ਅਤੇ ਵਿਕਾਸ ਬਿਊਰੋ ਕਰ ਰਿਹਾ ਹੈ। ਇਸ ਦੋ ਦਿਨਾ ਸੰਮੇਲਨ ਵਿੱਚ ਰਾਜਾਂ ਅਤੇ ਕੇਂਦਰੀ ਹਥਿਆਰਬੰਦ ਪੁਲਿਸ ਬਲਾਂ ਦੇ 100 ਤੋਂ ਅਧਿਕ ਪੁਲਿਸ ਸੁਪਰਡੈਂਟ ਅਤੇ ਆਲਾ ਅਧਿਕਾਰੀ ਹਿੱਸਾ ਲੈਣਗੇ।


    ਸੰਮੇਲਨ ਦਾ ਵਿਸ਼ਾ ‘ਭਾਰਤੀ ਪੁਲਿਸ ਬਲਾਂ ਲਈ ਆਗਾਹ ਕਰਨ ਵਾਲੀ ਪੁਲਿਸ ਕਾਰਵਾਈ ਅਤੇ ਸਮਕਾਲੀ ਚੁਣੌਤੀਆਂ ਹੈ । ਇਸ ਦਾ ਉਦੇਸ਼ ਆਰਟੀਫਿਸ਼ੀਅਲ ਬੌਧਿਕਤਾ , ਆਗਾਹ ਕਰਨ ਵਾਲੀ ਪੁਲਿਸ ਕਾਰਵਾਈ, ਅਪਰਾਧ ਵਿਸ਼ਲੇਸ਼ਣ, ਮਹੱਤਵਪੂਰਨ ਆਂਕੜਿਆਂ ਦਾ ਵਿਸ਼ਲੇਸ਼ਣ, ਭੂ-ਸਥਾਨਕ ਟੈਕਨੋਲੋਜੀ, ਸਾਈਬਰ ਅਪਰਾਧ, ਨਿਗਰਾਨੀ ਅਤੇ ਟ੍ਰੈਕਿੰਗ, ਯੂਏਵੀ, ਸੀਸੀਟੀਵੀ ਉਪਕਰਨ ਜਿਹੇ ਖੇਤਰਾਂ ਵਿੱਚ ਯੁਵਾ ਪੁਲਿਸ ਸੁਪਰਡੈਂਟਾਂ ਅਤੇ ਕਮਾਡੈਂਟਾਂ ਨੂੰ ਜਾਣੂ ਕਰਵਾਉਣਾ ਹੈ, ਤਾਂਕਿ ਨਾਗਰਿਕਾਂ ਨੂੰ ਕਾਰਗਰ ਪੁਲਿਸ ਸੇਵਾਵਾਂ ਪ੍ਰਦਾਨ ਕੀਤੀਆਂ ਜਾ ਸਕਣ।


    ਸੰਮੇਲਨ ਦੇ ਨਾਲ ਵੱਖ-ਵੱਖ ਮਾਹਿਰ ਭਾਈਵਾਲਾਂ ਅਤੇ ਹਿਤਧਾਰਕਾਂ ਦੇ ਸਹਿਯੋਗ ਨਾਲ ਇੱਕ ਰਾਸ਼ਟਰੀ ਪੁਲਿਸ ਪ੍ਰਦਰਸ਼ਨੀ ਦਾ ਵੀ ਆਯੋਜਨ ਕੀਤਾ ਜਾ ਰਿਹਾ ਹੈ। ਪੁਲਿਸ ਖੋਜ ਅਤੇ ਵਿਕਾਸ ਬਿਊਰੋ ਨੂੰ ਉਦਯੋਗ, ਅਕਾਦਮਿਕ ਜਗਤ ਅਤੇ ਸਰਕਾਰੀ ਤਕਨੀਕੀ ਸੰਸਥਾਨ ਜਿਹੇ ਟੈਕਨੋਲੋਜੀ ਵਿਕਾਸ ਕਰਨ ਵਾਲੇ ਸੰਗਠਨ ਅਤੇ ਕਾਨੂੰਨ ਲਾਗੂ ਕਰਨ ਵਾਲੀਆਂ ਏਜੰਸੀਆਂ ਦਰਮਿਆਨ ਸਹਿਯੋਗ ਅਤੇ ਤਾਲਮੇਲ ਸਥਾਪਤ ਕਰਨ ਦਾ ਅਧਿਕਾਰ ਪ੍ਰਾਪਤ ਹੈ। ਹਾਈਟੈਂਕ ਪੁਲਿਸ ਕਾਰਜ ਨਾਲ ਸੁਰੱਖਿਆ ਅਤੇ ਸਮਾਰਟ ਸਿਟੀ ਦੇ ਗਠਨ ਵਿੱਚ ਸਹਾਇਤਾ ਮਿਲੇਗੀ ਅਤੇ ਸਮੇਂ ਸਿਰ ਪੁਲਿਸ ਸੇਵਾਵਾਂ ਉਪਲੱਬਧ ਹੋਣਗੀਆਂ।


    27 ਜੁਲਾਈ 2018 ਨੂੰ ਪੁਡੁਚੇਰੀ ਦੀ ਉਪ-ਰਾਜਪਾਲ ਡਾ. ਕਿਰਨ ਬੇਦੀ ਸੰਮੇਲਨ ਵਿੱਚ ਸਮਾਪਤੀ ਭਾਸ਼ਣ ਦੇਣਗੇ ।


    ***

    
    
    (Release ID: 1540315) Visitor Counter : 1