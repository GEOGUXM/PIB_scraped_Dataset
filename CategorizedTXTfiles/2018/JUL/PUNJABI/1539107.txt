      ਆਯੂਸ਼

      ਆਯੁਸ਼ ਰਾਸ਼ਟਰੀ ਸੰਸਥਾਨਾਂ ਦੇ ਮੁਖੀਆਂ ਦੇ ਦੋ ਦਿਨਾ ਸੰਮੇਲਨ ਦਾ ਅੱਜ ਉਦਘਾਟਨ ਕੀਤਾ ਗਿਆ
      Posted On: 17 JUL 2018 6:30PM by PIB Chandigarh


    Two days conference of Heads of AYUSH National Institutes inaugurated today


    MoU signed between AIIA and IIT Delhi AYUSH Ministry envisioned developing the national AYUSH institutes as light house institutions: Shripad Naik


    ਆਯੁਸ਼ ਰਾਸ਼ਟਰੀ ਸੰਸਥਾਨਾਂ ਦੇ ਮੁਖੀਆਂ ਦੇ ਦੋ ਦਿਨਾ ਸੰਮੇਲਨ ਦਾ ਅੱਜ ਉਦਘਾਟਨ ਕੀਤਾ ਗਿਆ


    ਏਆਈਆਈਏ ਅਤੇ ਆਈਆਈਟੀ ਦਿੱਲੀ ਵਿੱਚ ਸਹਿਮਤੀ ਪੱਤਰ ‘ਤੇ ਦਸਤਖਤ ਹੋਏ


    ਆਯੁਸ਼ ਮੰਤਰਾਲਾ ਰਾਸ਼ਟਰੀ ਆਯੁਸ਼ ਸੰਸਥਾਨਾਂ ਨੂੰ ਮਾਰਗ ਦਰਸ਼ਕ ਵਜੋਂ ਵਿੱਚ ਵਿਕਸਤ ਕਰੇਗਾ : ਸ਼੍ਰੀਪਦ ਨਾਇਕ


    ਆਯੁਸ਼ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਸ਼੍ਰੀਪਦ ਯੈਸੋ ਨਾਇਕ ਨੇ ਅੱਜ ਨਵੀਂ ਦਿੱਲੀ ਵਿੱਚ ਅਖਿਲ ਭਾਰਤੀ ਆਯੁਰਵੇਦ ਸੰਸਥਾਨ (ਏਆਈਆਈਏ) ਵੱਲੋਂ ਆਯੋਜਿਤ ‘ਉਤਕ੍ਰਿਸ਼ਟਤਾ ਵੱਲ ਵਧਣਾ – ਆਯੁਸ਼ ਰਾਸ਼ਟਰੀ ਸੰਸਥਾਨਾਂ ਦੇ ਪ੍ਰਮੁੱਖਾਂ ਦੇ ਦੋ ਦਿਨਾ ਸੰਮੇਲਨ’ ਦਾ ਉਦਘਾਟਨ ਕੀਤਾ। ਸੰਮਲੇਨ ਨੂੰ ਰਾਸ਼ਟਰੀ ਆਯੁਸ਼ ਸੰਸਥਾਨਾਂ ਨੂੰ ਮਾਰਗ ਦਰਸ਼ਕ ਵਜੋਂ ਵਿਕਸਤ ਕਰਨ ਦੇ ਨਾਲ, ਖੋਜ ਵਿੱਚ ਗੁਣਵੱਤਾ, ਹਸਪਤਾਲ ਵਿੱਚ ਦੇਖਭਾਲ ਦੀਆਂ ਸੇਵਾਵਾਂ, ਸਿੱਖਿਆ, ਤਾਲਮੇਲ ਅਤੇ ਬੁਨਿਆਦੀ ਢਾਂਚੇ ਨੂੰ ਸੁਧਾਰਨ ਦੇ ਉਦੇਸ਼ ਨਾਲ ਆਯੋਜਿਤ ਕੀਤਾ ਗਿਆ। ਇਸ ਸੰਮੇਲਨ ਦਾ ਉਦੇਸ਼ ਆਯੁਸ਼ ਸੰਸਥਾਨਾਂ ਦੀ ਸਥਿਤੀ ਨੂੰ ਆਈਆਈਟੀ ਅਤੇ ਆਈਆਈਐੱਮ ਦੇ ਬਰਾਬਰ ਬਣਾਉਣਾ ਹੈ। ਸੰਮੇਲਨ ਦੌਰਾਨ ਅਖਿਲ ਭਾਰਤੀ ਆਯੁਰਵੇਦ ਸੰਸਥਾਨ ਅਤੇ ਭਾਰਤੀ ਟੈਕਨੋਲੋਜੀ ਸੰਸਥਾਨ, ਨਵੀਂ ਦਿੱਲੀ ਵਿੱਚ ਸਹਿਮਤੀ ਪੱਤਰ ‘ਤੇ ਦਸਤਖਤ ਵੀ ਹੋਏ।


    ਹਾਜ਼ਰ ਜਨਸਮੂਹ ਨੂੰ ਸੰਬੋਧਨ ਕਰਦਿਆਂ ਸ਼੍ਰੀ ਨਾਇਕ ਨੇ ਕਿਹਾ ਕਿ ਆਯੁਸ਼ ਮੰਤਰਾਲਾ ਰਾਸ਼ਟਰੀ ਆਯੁਸ਼ ਸੰਸਥਾਨਾਂ ਨੂੰ ਇੱਕ ਮਾਰਗ ਦਰਸ਼ਕ ਵਜੋਂ ਵਿਕਸਤ ਕਰਨਾ ਚਾਹੁੰਦਾ ਹੈ । ਉਨ੍ਹਾਂ ਨੇ ਅੱਗੇ ਕਿਹਾ ਕਿ ਵਿਸ਼ਵ ਵਿੱਚ ਬਦਲਦੀ ਸਿਹਤ ਸੇਵਾ ਪ੍ਰਣਾਲੀ ਨੂੰ ਧਿਆਨ ਵਿੱਚ ਰੱਖਦਿਆਂ ਇਹ ਜ਼ਰੂਰੀ ਹੋ ਗਿਆ ਹੈ ਕਿ ਨੀਤੀਆਂ, ਕਾਨੂੰਨ, ਖੋਜ, ਵਿਕਾਸ, ਵਿੱਤ ਪੋਸ਼ਣ, ਸਿਖਲਾਈ ਅਤੇ ਕਾਰੋਬਾਰੀ ਵਿਕਾਸ, ਗੁਣਵੱਤਾ ਕੰਟਰੋਲ ਦੇ ਸੰਦਰਭ ਵਿੱਚ ਪ੍ਰੰਪਰਾਗਤ ਔਸ਼ਧ ਪ੍ਰਣਾਲੀਆਂ ਦੀ ਵਿਆਪਕ ਸਮੀਖਿਆ ਕੀਤੀ ਜਾਵੇ ।


    ਆਯੁਸ਼ ਮੰਤਰੀ ਨੇ ਕਿਹਾ ਕਿ ਜੀਵਨ ਸ਼ੈਲੀ ਨਾਲ ਸਬੰਧਤ ਵਿਕਾਰਾਂ ਦੇ ਨਿਵਾਰਣ ਲਈ ਆਯੁਰਵੇਦ ਅਧਿਕ ਕਾਰਗਰ ਹੈ ਜੋ ਤਣਾਅ ਜਾਂ ਸਮਾਜ ਦੇ ਹੋਰ ਵਰਗ ਦੇ ਸਮੂਹਾਂ ਵਿੱਚ ਹੋਰ ਕਾਰਨਾਂ ਕਰਕੇ ਪੈਦਾ ਹੋਣ ਵਾਲੇ ਰੋਗਾਂ ਨੂੰ ਦੂਰ ਕਰਨ ਲਈ ਆਯੁਰਵੈਦ ਜੀਵਨਸ਼ੈਲੀ ਲਈ ਸਭ ਤੋਂ ਪ੍ਰਾਸੰਗਕ ਹੈ।


    ਬੈਠਕ ਦੌਰਾਨ ਆਯੁਸ਼ ਸਕੱਤਰ ਸ਼੍ਰੀ ਰਾਜੇਸ਼ ਕੋਟੇਚਾ ਨੇ ਆਯੁਸ਼ ਪ੍ਰਣਾਲੀਆਂ ਲਈ ਮਾਪਦੰਡ ਵਿਕਸਤ ਕਰਨ ਅਤੇ ਸਿੱਖਿਆ ਅਤੇ ਖੋਜ ਦੇ ਖੇਤਰਾਂ ਵਿੱਚ ਰਾਸ਼ਟਰੀ ਮਹੱਤਵ ਦੇ ਆਯੁਸ਼ ਸੰਸਥਾਨਾਂ ਨੂੰ ਵਧਾਉਣ ਦੀ ਜ਼ਰੂਰਤ ‘ਤੇ ਜ਼ੋਰ ਦਿੱਤਾ।


    ਨੀਤੀ ਆਯੋਗ ਦੇ ਮੈਂਬਰ ਡਾ. ਵੀ ਕੇ ਪਾਲ ਨੇ ਪ੍ਰਣਾਲੀ ਨੂੰ ਨਿਯਮਤ ਕਰਨ ਵਿੱਚ ਆਯੁਸ਼ ਪ੍ਰਥਾਵਾਂ ਦੇ ਪੰਜ ਮੌਲਿਕ ਕਾਰਕਾਂ – ਸਿੱਖਿਆ, ਸੇਵਾ, ਖੋਜ, ਜਨਤਕ ਸਿਹਤ ਅਤੇ ਸੰਭਾਲ ਬਾਰੇ ਵਿਚਾਰ ਪ੍ਰਗਟ ਕੀਤੀ। ਉਨ੍ਹਾਂ ਉਮੀਦ ਪ੍ਰਗਟਾਈ ਕਿ ਆਯੁਸ਼ ਦੇ ਸਿਧਾਤਾਂ ਨੂੰ ਰਾਸ਼ਟਰੀ ਸਿਹਤ ਨੀਤੀਆਂ ਵਿੱਚ ਲਾਗੂ ਕੀਤਾ ਜਾਵੇਗਾ।


    ਆਈਆਈਟੀ, ਦਿੱਲੀ ਦੇ ਡਾਇਰੈਕਟਰ ਡਾ. ਵੀ ਆਰ ਰਾਓ ਨੇ ਸਹਿਮਤੀ ਪੱਤਰ ‘ਤੇ ਦਸਤਖਤ ਹੋਣ ‘ਤੇ ਖੁਸ਼ੀ ਪ੍ਰਗਟਾਈ। ਸੰਮੇਲਨ ਵਿੱਚ ਕਈ ਰਾਜਾਂ ਦੀਆਂ ਆਯੁਰਵੇਦ ਯੂਨੀਵਰਸਿਟੀਆਂ, ਆਯੁਰਵੇਦ ਖੋਜ ਸੰਸਥਾਨਾਂ ਨੇ ਹਿੱਸਾ ਲਿਆ।


    

    
    (Release ID: 1539107) Visitor Counter : 1