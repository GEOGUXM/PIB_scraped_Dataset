      ਬਿਜਲੀ ਮੰਤਰਾਲਾ

      ਰਾਜਾਂ ਦੇ ਬਿਜਲੀ ਮੰਤਰੀਆਂ ਦਾ ਸੰਮੇਲਨ ਸ਼ਿਮਲਾ, ਹਿਮਾਚਲ ਪ੍ਰਦੇਸ਼ ਵਿੱਚ ਹੋਵੇਗਾ
      Posted On: 01 JUL 2018 6:01PM by PIB Chandigarh


    Conference of States Power Ministers to be held at Shimla, Himachal Pradesh


    ਰਾਜਾਂ ਦੇ ਬਿਜਲੀ ਮੰਤਰੀਆਂ ਦਾ ਸੰਮੇਲਨ ਸ਼ਿਮਲਾ , ਹਿਮਾਚਲ ਪ੍ਰਦੇਸ਼ ਵਿੱਚ ਹੋਵੇਗਾ


    ਰਾਜਾਂ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸਾਂ ਦੇ ਬਿਜਲੀ , ਨਵੀਨ ਅਤੇ ਅਖੁੱਟ ਊਰਜਾ ਮੰਤਰੀਆਂ ਦਾ ਸੰਮੇਲਨ 0 3 ਜੁਲਾਈ ਨੂੰ ਸ਼ਿਮਲਾ , ਹਿਮਾਚਲ ਪ੍ਰਦੇਸ਼ ਵਿੱਚ ਹੋਵੇਗਾ । ਸੰਮੇਲਨ ਦਾ ਉਦਘਾਟਨ, ਕੇਂਦਰੀ ਬਿਜਲੀ , ਨਵੀਨ ਅਤੇ ਅਖੁੱਟ ਊਰਜਾ ਰਾਜ ਮੰਤਰੀ ( ਸੁਤੰਤਰ ਚਾਰਜ ) ਸ਼੍ਰੀ ਆਰ ਕੇ ਸਿੰਘ ਕਰਨਗੇ । ਇਸ ਸੰਮੇਲਨ ਦਾ ਉਦੇਸ਼ ਵੱਖ-ਵੱਖ ਯੋਜਨਾਵਾਂ/ਪ੍ਰੋਗਰਾਮਾਂ ਦੇ ਲਾਗੂਕਰਨ ਦੀ ਸਮੀਖਿਆ ਕਰਨਾ ਅਤੇ ਬਿਜਲੀ ਅਤੇ ਅਖੁੱਟ ਊਰਜਾ ਖੇਤਰਾਂ ਨਾਲ ਸਬੰਧਤ ਕਈ ਮੁੱਦਿਆਂ ‘ ਤੇ ਵਿਚਾਰ ਕਰਨਾ ਹੈ ।


    ਰਾਜਾਂ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਦੇ ਮੰਤਰੀ ਤੇ ਸਕੱਤਰ ਅਤੇ ਬਿਜਲੀ ਅਤੇ ਅਖੁੱਟ ਊਰਜਾ ਖੇਤਰਾਂ ਅਤੇ ਜਨਤਕ ਖੇਤਰ ਉਪਕਰਮਾਂ ਦੇ ਸੀਨੀਅਰ ਅਧਿਕਾਰੀ ਦਸੰਬਰ , 2018 ਤੱਕ 100% ਘਰੇਲੂ ਬਿਜਲੀਕਰਨ ( ਸੌਭਾਗਯ ਤਹਿਤ ) , ਉਦੈ ਕਾਰਗੂਜ਼ਾਰੀ ਲੇਖਾ-ਜੋਖਾ , ਤਿੰਨ ਸਾਲਾਂ ਵਿੱਚ ਪ੍ਰੀਪੇਡ ਪ੍ਰਣਾਲੀ ਦੇ ਵੱਲ੍ਹ ਤਬਦੀਲੀ ਅਤੇ 0 1 ਅਪ੍ਰੈਲ , 2019 ਤੋਂ ਸਾਰਿਆਂ ਲਈ 24 ਘੰਟੇ ਬਿਜਲੀ - ਜਿਹੇ ਮੁੱਦਿਆਂ ‘ ਤੇ ਚਰਚਾ ਕਰਨ ਲਈ ਬੈਠਕ ਕਰਨਗੇ ।


    ਸੰਮੇਲਨ ਦੇ ਸਮਾਪਤੀ ਸੈਸ਼ਨ ਵਿੱਚ ਰਾਜਾਂ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਦੀਆਂ ਟਿੱਪਣੀਆਂ ਤੇ ਫੀਡਬੈਕ ਅਤੇ ਪ੍ਰਤੀਭਾਗੀਆਂ ਦੇ ਸੰਮੇਲਨ ਸੰਕਲਪ ਦੀ ਪਾਲਣਾ ਸ਼ਾਮਲ ਹੋਵੇਗਾ ।


    *****

    
    
    (Release ID: 1537385) Visitor Counter : 3