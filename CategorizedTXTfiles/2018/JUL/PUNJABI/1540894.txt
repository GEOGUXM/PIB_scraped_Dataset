      ਵਣਜ ਤੇ ਉਦਯੋਗ ਮੰਤਰਾਲਾ

      ਛੱਤੀਸਗੜ੍ਹ ਵਿੱਚ ਸਟਾਰਟਅੱਪ ਇੰਡੀਆ ਯਾਤਰਾ ਸ਼ੁਰੂ
      Posted On: 31 JUL 2018 6:31PM by PIB Chandigarh


    Startup India Yatra begins in Chhattisgarh


    Students queuing up to register for the startup India Yatra


    ਛੱਤੀਸਗੜ੍ਹ ਵਿੱਚ ਸਟਾਰਟਅੱਪ ਇੰਡੀਆ ਯਾਤਰਾ ਸ਼ੁਰੂ


    ਵਿਦਿਆਰਥੀ ਸਟਾਰਟਅੱਪ ਇੰਡੀਆ ਯਾਤਰਾ ਲਈ ਰਜਿਸਟਰ ਹੋਣ ਵਾਸਤੇ ਕਤਾਰ ਵਿੱਚ


    ਸਟਾਰਟਅੱਪ ਇੰਡੀਆ ਯਾਤਰਾ 30 ਜੁਲਾਈ ਨੂੰ ਰਾਇਪੁਰ ਵਿੱਚ ਸ਼ੁਰੂ ਹੋਈ। ਰਾਇਪੁਰ ਵਿਖੇ ਪਹਿਲੇ ਬੂਟ ਕੈਂਪ ਲਈ ਰਜਿਸਟਰ ਹੋਣ ਵਾਸਤੇ ਵੱਡੀ ਗਿਣਤੀ ਵਿੱਚ ਵਿਦਿਆਰਥੀ ਕਤਾਰ ਵਿੱਚ ਰਹੇ। ਅੱਜ, 31 ਜੁਲਾਈ ਨੂੰ ਯਾਤਰਾ ਸਰਕਾਰੀ ਇੰਜੀਨੀਅਰਿੰਗ ਕਾਲਜ, ਬਿਲਾਸਪੁਰ ਵਿਖੇ ਦੂਜੇ ਬੂਟ ਕੈਂਪ ਵਾਸਤੇ ਬਿਲਾਸਪੁਰ ਜਾਵੇਗੀ। ਸਟਾਰਟਅੱਪ ਇੰਡੀਆ ਵੈਨ ਛੱਤੀਸਗੜ੍ਹ ਦੇ ਹੋਰ ਸ਼ਹਿਰਾਂ ਜਿਵੇਂ ਕਿ ਕੋਰਬਾ, ਕੋਰੀਆ, ਸਰਗੁਜਾ, ਜਸ਼ਪੁਰ, ਰਾਇਗੜ੍ਹ, ਬਲੋਦਾਬਜ਼ਾਰ ( Balodabazar ) , ਦੁਰਗ, ਰਾਜਨੰਦਗਾਓਂ, ਬਾਲੋਦ, ਧਾਮਤਰੀ, ਕਾਂਕੇਰ, ਕੋਂਡਾਗਾਓਂ, ਜਗਦਲਪੁਰ ਅਤੇ ਦੰਤੇਵਾੜਾ ਦੀ ਵੀ ਯਾਤਰਾ ਕਰੇਗੀ ਅਤੇ ਸਰਕਾਰੀ ਇੰਜੀਨੀਅਰਿੰਗ ਕਾਲਜਾਂ ਅਤੇ ਬਹੁਤਕਨੀਕੀ ਸੰਸਥਾਵਾਂ ਵਿੱਚ ਬੂਟ ਕੈਂਪ ਲਗਾਵੇਗੀ। ਸਟਾਰਟਅੱਪ ਇੰਡੀਆ ਵੈਨ, ਵਿਅਕਤੀਆਂ ਅਤੇ ਸਟਾਰਟਅੱਪ ਦੇ ਵਿਚਾਰਾਂ ਦੀ ਨੁਮਾਇਸ਼ ਕਰਨ ਦੀਆਂ ਸਹੂਲਤਾਂ ਨਾਲ ਲੈਸ ਹੈ। ਬੂਟ ਕੈਂਪਾਂ ਵਿੱਚ ਸਟਾਰਟਅੱਪ ਇੰਡੀਆ ਅਤੇ ਛੱਤੀਸਗੜ੍ਹ ਸਟਾਰਟਅੱਪ ਪਾਲਿਸੀ ਬਾਰੇ ਪੇਸ਼ਕਾਰੀਆਂ ਤੋਂ ਬਾਅਦ ਵਿਆਪਕ ਚਿੰਤਨ ਕਾਰਜਸ਼ਾਲਾਵਾਂ ਸ਼ਾਮਲ ਹਨ। ਸਰਬਪ੍ਰਥਮ ਵਿਚਾਰ ਅਤੇ ਸਟਾਰਟਅੱਪ ਚੁਣਨ ਵਾਸਤੇ ਵਿਚਾਰ ਪ੍ਰਗਟਾਉਣ ਦਾ ਸੈਸ਼ਨ ਆਯੋਜਿਤ ਕੀਤਾ ਜਾਵੇਗਾ। ਚਾਹਵਾਨ ਉੱਦਮੀਆਂ ਨੂੰ ਯਾਤਰਾ ਵਿੱਚ ਹਿੱਸਾ ਲੈਣ ਲਈ www.startupindiahub.org.in ’ ਤੇ ਰਜਿਸਟਰ ਹੋਣਾ ਪਵੇਗਾ।


    ਸਟਾਰਟਅੱਪ ਇੰਡੀਆ ਯਾਤਰਾ ਗੁਜਰਾਤ, ਉੱਤਰ ਪ੍ਰਦੇਸ਼, ਓਡੀਸ਼ਾ, ਉੱਤਰਾਖੰਡ ਅਤੇ ਮੱਧ ਪ੍ਰਦੇਸ਼ ਵਿੱਚ ਪਹਿਲਾਂ ਹੀ ਆਯੋਜਿਤ ਹੋ ਚੁੱਕੀ ਹੈ ਅਤੇ ਹੁਣ ਇਹ ਛੱਤੀਸਗੜ੍ਹ ਵਿੱਚ ਸ਼ੁਰੂ ਹੋਈ ਹੈ।


    ***


    

    
    (Release ID: 1540894) Visitor Counter : 3