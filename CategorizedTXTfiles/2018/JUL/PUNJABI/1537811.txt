      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਉਚੇਰੀ ਸਿੱਖਿਆ ਨੂੰ ਉਤਸ਼ਾਹ
      Posted On: 04 JUL 2018 2:19PM by PIB Chandigarh


    Boost to Higher Education


    ਉਚੇਰੀ ਸਿੱਖਿਆ ਨੂੰ ਉਤਸ਼ਾਹ


    ਮੰਤਰੀ ਮੰਡਲ ਨੇ 2022 ਤੱਕ ਉਚੇਰੀ ਸਿੱਖਿਆ ਦੇ ਬੁਨਿਆਦੀ ਢਾਂਚੇ ਅਤੇ ਪ੍ਰਣਾਲੀਆਂ ਨੂੰ ਮੁੜ ਸ਼ਕਤੀਸ਼ਾਲੀ ਬਣਾਉਣ (ਰਾਈਜ਼- RISE ) ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਅਜਿਹਾ ਉਚੇਰੀ ਸਿੱਖਿਆ ਫਾਇਨਾਂਸਿੰਗ ਏਜੰਸੀ (ਐੱਚਈਐੱਫਏ- HEFA ) ਦੇ ਕਾਰਜ ਖੇਤਰ ਦਾ ਵਿਸਤਾਰ ਕਰਕੇ ਕੀਤਾ ਜਾਵੇਗਾ ਤਾਂ ਕਿ ਦੇਸ਼ ਵਿੱਚ ਵਿੱਦਿਅਕ ਢਾਂਚੇ ਦੀਆਂ ਵਧ ਰਹੀਆਂ ਵਿੱਤੀ ਲੋੜਾਂ ਦੀ ਪੂਰਤੀ ਹੋ ਸਕੇ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਆਰਥਿਕ ਮਾਮਲਿਆਂ ਦੀ ਮੰਤਰੀ ਮੰਡਲ ਕਮੇਟੀ (ਸੀਸੀਈਏ) ਨੇ ਉਚੇਰੀ ਸਿੱਖਿਆ ਫਾਇਨਾਂਸਿੰਗ ਏਜੰਸੀ (ਐੱਚਈਐੱਫਏ) ਦੇ ਕਾਰਜ ਖੇਤਰ ਵਿੱਚ ਵਿਸਤਾਰ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਫਾਇਨਾਂਸਿੰਗ ਏਜੰਸੀ ਦੇ ਪੂੰਜੀ ਅਧਾਰ ਨੂੰ ਵਧਾ ਕੇ 10,000 ਕਰੋੜ ਰੁਪਏ ਕਰ ਦਿੱਤਾ ਗਿਆ ਹੈ ਅਤੇ ਇਸ ਨਾਲ 2022 ਤੱਕ ਸਿੱਖਿਆ ਵਿੱਚ ਬੁਨਿਆਦੀ ਢਾਂਚੇ ਅਤੇ ਪ੍ਰਣਾਲੀਆਂ ਨੂੰ ਮਜ਼ਬੂਤ ਕਰਨ ਲਈ 1 ਲੱਖ ਕਰੋੜ ਰੁਪਏ ਦਾ ਫੰਡ ਬਣਾਉਣ ਦਾ ਹੁਕਮ ਦਿੱਤਾ ਗਿਆ ਹੈ ।


    ਵੇਰਵੇ


    ਇਸ ਸਹੂਲਤ ਨੂੰ ਸਾਰੇ ਸੰਸਥਾਨਾਂ ਤੱਕ ਪਹੁੰਚਾਉਣ ਲਈ , ਖਾਸ ਤੌਰ ‘ਤੇ ਅਜਿਹੇ ਸੰਸਥਾਨਾਂ ਜਿਨ੍ਹਾਂ ਦੀ ਸਥਾਪਨਾ 2014 ਤੋਂ ਬਾਅਦ ਹੋਈ , ਕੇਂਦਰੀ ਯੂਨੀਵਰਸਿਟੀਆਂ ਜਿਨ੍ਹਾਂ ਕੋਲ ਬਹੁਤ ਘੱਟ ਅੰਦਰੂਨੀ ਸੋਮੇ ਹਨ ਅਤੇ ਸਕੂਲੀ ਸਿੱਖਿਆ / ਸਿਹਤ ਸਿੱਖਿਆ ਬੁਨਿਆਦੀ ਢਾਂਚਾ ਜਿਵੇਂ ਏਮਸ , ਕੇਂਦਰੀ ਵਿੱਦਿਆਲਿਆਂ ਦੇ ਸੰਦਰਭ ਵਿੱਚ ਸੀਸੀਈਏ ਨੇ ਐੱਚਈਐੱਫਏ ਅਧੀਨ ਹੇਠ ਲਿਖੀਆਂ 5 ਯੋਗਤਾਵਾਂ ਅਤੇ ਮੂਲਧਨ ਦੇ ਮੁੱਖ ਅੰਸ਼ ਦੇ ਪੁਨਰ ਭੁਗਤਾਨ ਦੀਆਂ ਪ੍ਰਕ੍ਰਿਆਵਾਂ ਨੂੰ ਪ੍ਰਵਾਨਗੀ ਦਿੱਤੀ ਹੈ । ( ਇਨ੍ਹਾਂ ਸਾਰੇ ਮਾਮਲਿਆਂ ਵਿੱਚ ਸਰਕਾਰੀ ਗ੍ਰਾਂਟ ਦੇ ਜ਼ਰੀਏ ਵਿਆਜ ਦਾ ਭੁਗਤਾਨ ਕੀਤਾ ਜਾਵੇਗਾ । )


     1. 10 ਸਾਲਾਂ ਤੋਂ ਵੱਧ ਪੁਰਾਣੇ ਤਕਨੀਕੀ ਸੰਸਥਾਨ - ਸੰਪੂਰਨ ਮੂਲਧਨ ਦਾ ਪੁਨਰ ਭੁਗਤਾਨ ਅੰਦਰੂਨੀ ਤੌਰ ‘ਤੇ ਇਕੱਠੇ ਕੀਤੇ ਬਜਟ ਸੰਸਾਧਨਾਂ ਰਾਹੀਂ ।


     1. 2008 ਅਤੇ 2014 ਦਰਮਿਆਨ ਸ਼ੁਰੂ ਕੀਤੇ ਗਏ ਤਕਨੀਕੀ ਸੰਸਥਾਨ - ਮੂਲਧਨ ਦੀ 25% ਰਕਮ ਦਾ ਮੁੜ ਭੁਗਤਾਨ ਅੰਦਰੂਨੀ ਸੰਸਾਧਨਾਂ ਰਾਹੀਂ ਅਤੇ ਮੂਲਧਨ ਦੀ ਬਾਕੀ ਰਕਮ ਲਈ ਗ੍ਰਾਂਟ ਹਾਸਲ ਕਰਕੇ ।


      * ਕੇਂਦਰੀ ਯੂਨੀਵਰਸਿਟੀਆਂ ਦੀ ਸ਼ੁਰੂਆਤ


     1. 2014 ਤੋਂ ਪਹਿਲਾਂ - ਮੂਲਧਨ ਦੀ 10% ਰਕਮ ਦਾ ਪੁਨਰ ਭੁਗਤਾਨ ਅੰਦਰੂਨੀ ਸੋਮਿਆਂ ਰਾਹੀਂ ਅਤੇ ਮੂਲਧਨ ਦੀ ਬਾਕੀ ਰਕਮ ਲਈ ਗਰਾਂਟ ਪ੍ਰਾਪਤ ਕਰਕੇ ।


     1. ਨਵੇਂ ਸਥਾਪਤ ਸੰਸਥਾਨ ( 2014 ਤੋਂ ਬਾਅਦ ਸ਼ੁਰੂ ਹੋਏ) - ਸਥਾਈ ਕੈਂਪਸ ਦੇ ਨਿਰਮਾਣ ਲਈ ਵਿੱਤੀ ਸਹਾਇਤਾ ਮੂਲਧਨ ਅਤੇ ਵਿਆਜ ਦੇ ਭੁਗਤਾਨ ਲਈ ਗਰਾਂਟ ਮੁਹੱਈਆ ਕਰਵਾਈ ਜਾਵੇਗੀ ।


     1. ਹੋਰ ਵਿੱਦਿਅਕ ਸੰਸਥਾਨ ਅਤੇ ਸਿਹਤ ਮੰਤਰਾਲਾ ਦੇ ਵਿੱਤੀ ਸਹਾਇਤਾ ਪ੍ਰਾਪਤ ਸੰਸਥਾਨ - ਸਾਰੇ ਨਵੇਂ ਸਥਾਪਤ ਏਮਸ ਅਤੇ ਹੋਰ ਸਿਹਤ ਸੰਸਥਾਨਾਂ , ਕੇਂਦਰੀ ਵਿੱਦਿਆਲਿਆਂ / ਨਵੋਦਿਆ ਵਿੱਦਿਆਲਿਆਂ ਨੂੰ ਵਿੱਤੀ ਸਹਾਇਤਾ ਮੁਹੱਈਆ ਕਰਵਾਈ ਜਾਵੇਗੀ ਅਤੇ ਸਬੰਧਤ ਮੰਤਰਾਲਾ / ਵਿਭਾਗ ਸੰਸਥਾਨ ਨੂੰ ਮਿਲੀ ਗ੍ਰਾਂਟ ਦੇ ਜ਼ਰੀਏ ਮੂਲਧਨ ਦੇ ਵਿਆਜ ਦੇ ਭੁਗਤਾਨ ਲਈ ਵਚਨਬੱਧ ਹੋਣਗੇ ।


    ਮੰਤਰੀ ਮੰਡਲ ਨੇ ਐੱਚਈਐੱਫਏ ਨੂੰ ਅਗਲੇ ਚਾਰ ਸਾਲਾਂ ਦੌਰਾਨ (2022 ਤੱਕ) 1 ਲੱਖ ਕਰੋੜ ਰੁਪਏ ਦੀ ਰਕਮ ਨਿਰਮਾਣ ਕਾਰਜਾਂ ਲਈ ਪ੍ਰਵਾਨ ਕੀਤੀ ਹੈ । ਸੀਸੀਈਏ ਨੇ ਐੱਚਈਐੱਫਏ ਦੀ ਅਧਿਕਾਰਤ ਪੂੰਜੀ ਨੂੰ ਵਧਾ ਕੇ 10 ਹਜ਼ਾਰ ਕਰੋੜ ਰੁਪਏ ਕਰਨ ਅਤੇ 5 ਹਜ਼ਾਰ ਕਰੋੜ ਰੁਪਏ ਦੀ ਰਕਮ ਦੇ ਕੇ ਸਰਕਾਰੀ ਹਿੱਸੇਦਾਰੀ ਨੂੰ ਵਧਾਉਣ (1,000 ਕਰੋੜ ਰੁਪਏ ਦੀ ਪਹਿਲਾਂ ਹੀ ਦਿੱਤੀ ਜਾ ਚੁੱਕੀ ਰਕਮ ਤੋਂ ਇਲਾਵਾ) ਨੂੰ ਵੀ ਪ੍ਰਵਾਨਗੀ ਦਿੱਤੀ ਹੈ ।


    ਸੀਸੀਈਏ ਨੇ ਸਰਕਾਰੀ ਬਾਂਡਾਂ ਰਾਹੀਂ ਰਕਮ ਇਕੱਠੀ ਕਰਨ ਦੇ ਅਮਲ ਨੂੰ ਵੀ ਪ੍ਰਵਾਨਗੀ ਦੇ ਦਿੱਤੀ ਹੈ । ਕਮਰਸ਼ੀਅਲ ਤੌਰ ‘ਤੇ ਧਨ ਇਕੱਠਾ ਕਰਨ ਦੀ ਪ੍ਰਕ੍ਰਿਆ ਦੇ ਸਬੰਧ ਵਿੱਚ ਆਰਥਿਕ ਮਾਮਲਿਆਂ ਦੇ ਵਿਭਾਗ ਨਾਲ ਮਸ਼ਵਰਾ ਕੀਤਾ ਜਾਵੇਗਾ ਤਾਂਕਿ ਰਕਮ ਘੱਟ ਤੋਂ ਘੱਟ ਲਾਗਤ ਉੱਤੇ ਇਕੱਠੀ ਹੋ ਸਕੇ ।


    ਇਸ ਨਾਲ ਵਿੱਦਿਅਕ ਸੰਸਥਾਨਾਂ ਦੀਆਂ ਲੋੜਾਂ ਨੂੰ ਸਮਾਵੇਸ਼ੀ ਤਰੀਕੇ ਨਾਲ ਪੂਰਾ ਕੀਤਾ ਜਾਵੇਗਾ ।


    ਇਸ ਢੰਗ ਨਾਲ ਐੱਚਈਐੱਫਏ ਬਜ਼ਾਰ ਤੋਂ ਹੋਰ ਸੰਸਾਧਨ ਜੁਟਾ ਸਕੇਗਾ ਅਤੇ ਇਸ ਦੀ ਵਰਤੋਂ ਸੰਸਥਾਨਾਂ ਦੀਆਂ ਲੋੜਾਂ ਪੂਰੀਆਂ ਕਰਨ ਲਈ ਫੰਡ ਸਹਾਇਤਾ ਦੇਣ ਲਈ ਕੀਤਾ ਜਾਵੇਗਾ । ਬਾਂਡਾਂ ਨਾਲ ਜੁੜੇ ਜੋਖਮ ਨੂੰ ਸਰਕਾਰੀ ਗਰੰਟੀ ਰਾਹੀਂ ਦੂਰ ਕੀਤਾ ਜਾਵੇਗਾ । ਇਸ ਤਰ੍ਹਾਂ ਇੱਕ ਪ੍ਰਮੁੱਖ ਰਾਸ਼ਟਰੀ ਗਤੀਵਿਧੀ ਲਈ ਨਿਵੇਸ਼ ਆਕਰਸ਼ਿਤ ਕੀਤਾ ਜਾ ਸਕੇਗਾ ।


    

    
    (Release ID: 1537811) Visitor Counter : 1
    
    
    
    
    

1.