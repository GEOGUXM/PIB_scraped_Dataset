      ਸੈਰ ਸਪਾਟਾ ਮੰਤਰਾਲਾ

      ਦੇਸ਼ ਦੇ 17 ਸਥਾਨ ਆਈਕੌਨਿਕ ਟੂਰਿਸਟ ਸਾਈਟਸ ਵਜੋਂ ਵਿਕਸਤ ਕੀਤੇ ਜਾਣਗੇ : ਸ਼੍ਰੀ ਕੇਜੇ ਅਲਫੌਂਸ
      Posted On: 24 JUL 2018 7:13PM by PIB Chandigarh


    17 sites in the country to be developed as Iconic Tourist Sites: Shri K. J. Alphonso


    ਦੇਸ਼ ਦੇ 17 ਸਥਾਨ ਆਈਕੌਨਿਕ ਟੂਰਿਸਟ ਸਾਈਟਸ ਵਜੋਂ ਵਿਕਸਤ ਕੀਤੇ ਜਾਣਗੇ : ਸ਼੍ਰੀ ਕੇਜੇ ਅਲਫੌਂਸ


    ਸੈਰ-ਸਪਾਟਾ ਮੰਤਰਾਲੇ ਨੇ ਬਜਟ 2018-19 ਦੇ ਐਲਾਨਾਂ ਅਨੁਸਾਰ ਦੇਸ਼ ਦੇ 12 ਕਲੱਸਟਰਾਂ ਵਿੱਚ 17 ਥਾਂ ਨੂੰ ਆਈਕੌਨਿਕ ਟੂਰਿਸਟ ਸਾਈਟ ਡਿਵੈਲਪਮੈਂਟ ਪ੍ਰੋਜੈਕਟ ਤਹਿਤ ਵਿਕਾਸ ਲਈ ਚੁਣਿਆ ਹੈ। ਇਹ 17 ਥਾਂ ਹਨ : ਉੱਤਰ ਪ੍ਰਦੇਸ਼ – ਤਾਜ ਮਹਿਲ ਤੇ ਫਤਿਹਪੁਰ ਸੀਕਰੀ, ਮਹਾਰਾਸ਼ਟਰ – ਅਜੰਤਾ ਤੇ ਐਲੋਰਾ, ਦਿੱਲੀ – ਹੁਮਾਯੂੰ ਦਾ ਮਕਬਰਾ, ਲਾਲ ਕਿਲਾ ਤੇ ਕੁਤੁਬਮਿਨਾਰ, ਗੋਆ – ਕੋਲਵਾ ਬੀਚ, ਰਾਜਸਥਾਨ – ਅਮੇਰ ਕਿਲਾ, ਗੁਜਰਾਤ – ਸੋਮਨਾਥ ਤੇ ਧੋਲਾਵੀਰਾ, ਮੱਧ ਪ੍ਰਦੇਸ਼ – ਖਜੁਰਾਹੋ, ਕਰਨਾਟਕ – ਹੈਂਪੀ, ਤਾਮਿਲਨਾਡੂ – ਮਹਾਬਲੀਪੁਰਮ, ਅਸਾਮ – ਕਾਜੀਰੰਗਾ, ਕੇਰਲਾ – ਕੁਮਾਰਕੌਮ, ਬਿਹਾਰ – ਮਹਾਬੋਧੀ।


    ਮੰਤਰਾਲਾ ਸਥਾਨ ’ਤੇ ਪਹੁੰਚਣ ਦੀ ਵਿਵਸਥਾ, ਸਾਈਟ ’ਤੇ ਯਾਤਰੀਆਂ ਲਈ ਚੰਗੀਆਂ ਸਹੂਲਤਾਂ/ਅਨੁਭਵ, ਹੁਨਰ ਵਿਕਾਸ, ਸਥਾਨਕ ਭਾਈਚਾਰੇ ਦੀ ਸ਼ਮੂਲੀਅਤ, ਪ੍ਰਮੋਸ਼ਨ ਤੇ ਬ੍ਰਾਂਡਿੰਗ ਅਤੇ ਪ੍ਰਾਈਵੇਟ ਨਿਵੇਸ਼ ਲਿਆਉਣ ਵਿਸ਼ਿਆਂ ’ਤੇ ਵਿਸ਼ੇਸ਼ ਧਿਆਨ ਦੇਣ ਦੇ ਨਾਲ-ਨਾਲ ਸਥਾਨਾਂ ਦਾ ਸੰਪੂਰਨ ਰੂਪ ਵਿੱਚ ਵਿਕਾਸ ਕਰੇਗਾ।


    ਉਪਰੋਕਤ ਪ੍ਰੋਜੈਕਟ ਤਹਿਤ ਲਏ ਗਏ ਸਮਾਰਕ ਭਾਰਤੀ ਪੁਰਾਤੱਤਵ ਸਰਵੇਖਣ (ਏਐੱਸਆਈ) ਅਤੇ ਰਾਜ ਪੁਰਾਤੱਤਵ ਵਿਭਾਗ ਦੇ ਅਧਿਕਾਰ ਖੇਤਰ ਵਿੱਚ ਆਉਂਦੇ ਹਨ। ਮੰਤਰਾਲਾ ਏਐੱਸਆਈ ਅਤੇ ਰਾਜ ਸਰਕਾਰ ਦੇ ਸਹਿਯੋਗ ਨਾਲ ਸਾਰੀਆਂ ਗਤੀਵਿਧੀਆਂ ਚਲਾਵੇਗਾ ਅਤੇ ਵਿਕਾਸ ਕਾਰਜਾਂ ਵਿੱਚ ਵਿਆਪਕ ਪਹੁੰਚ, ਸਮਾਰਕਾਂ ’ਤੇ ਸਫ਼ਾਈ, ਵਾਤਾਵਣ ਪੱਖੀ -ਗ੍ਰੀਨ ਟੈਕਨੋਲੋਜੀ ਅਤੇ ਯਾਤਰੀਆਂ ਲਈ ਬਿਹਤਰ ਸੁਰੱਖਿਆ ਵੱਲ ਵਿਸ਼ੇਸ਼ ਧਿਆਨ ਦੇਵੇਗਾ।


    ਇਹ ਸੂਚਨਾ ਅੱਜ ਸੈਰ-ਸਪਾਟਾ (ਸੁਤੰਤਰ ਚਾਰਜ) ਰਾਜ ਮੰਤਰੀ, ਸ਼੍ਰੀ ਕੇਜੇ ਅਲਫੌਂਸ ਨੇ ਰਾਜ ਸਭਾ ਵਿੱਚ ਲਿਖਤੀ ਰੂਪ ਵਿੱਚ ਦਿੱਤੀ ।


    ******

    
    
    (Release ID: 1539953) Visitor Counter : 3