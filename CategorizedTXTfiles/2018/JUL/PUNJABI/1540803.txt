      ਵਣਜ ਤੇ ਉਦਯੋਗ ਮੰਤਰਾਲਾ

      2025 ਤੱਕ ਲਾਜਿਸਟਿਕਸ ਦੇ ਖੇਤਰ ਵਿੱਚ ਨਿਵੇਸ਼ 500 ਅਰਬ ਡਾਲਰ ਤੱਕ ਪਹੁੰਚ ਜਾਵੇਗਾ : ਸੁਰੇਸ਼ ਪ੍ਰਭੂ
      Posted On: 30 JUL 2018 2:41PM by PIB Chandigarh


    Investment in Logistics to Touch USD 500 Billion By 2025: Suresh Prabhu


    2025 ਤੱਕ ਲਾਜਿਸਟਿਕਸ ਦੇ ਖੇਤਰ ਵਿੱਚ ਨਿਵੇਸ਼ 500 ਅਰਬ ਡਾਲਰ ਤੱਕ ਪਹੁੰਚ ਜਾਵੇਗਾ : ਸੁਰੇਸ਼ ਪ੍ਰਭੂ


    ਸ਼੍ਰੀ ਸੁਰੇਸ਼ ਪ੍ਰਭੂ ਦੀ ਹਾਜ਼ਰੀ ਵਿੱਚ ਲਾਜਿਸਟਿਕਸ ਵਿਭਾਗ ਅਤੇ ਭਾਰਤੀ ਵਿਦੇਸ਼ ਵਪਾਰ ਸੰਸਥਾਨ ਦਰਮਿਆਨ ਸਮਝੌਤਾ ਪੱਤਰ ’ਤੇ ਹਸਤਾਖ਼ਰ


    ਕੇਂਦਰੀ ਵਣਜ ਅਤੇ ਉਦਯੋਗ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਅੱਜ ਕਿਹਾ ਕਿ ਸਾਲ 2025 ਤੱਕ ਲਾਜਿਸਟਿਕਸ ਦੇ ਖੇਤਰ ਵਿੱਚ ਸਾਲਾਨਾ ਨਿਵੇਸ਼ 500 ਅਰਬ ਡਾਲਰ ਤੱਕ ਪਹੁੰਚ ਜਾਵੇਗਾ। ਸ਼੍ਰੀ ਪ੍ਰਭੂ ਨੇ ਕਿਹਾ ਕਿ ਇਸ ਨਾਲ ਦੇਸ਼ ਵਿੱਚ ਲੱਖਾਂ ਦੀ ਸੰਖਿਆ ਵਿੱਚ ਰੋਜ਼ਗਾਰ ਦੇ ਮੌਕੇ ਪੈਦਾ ਹੋਣਗੇ ਅਤੇ ਭਾਰਤ ਦੀ ਵਪਾਰਕ ਗਤੀਵਿਧੀਆਂ ਵਿੱਚ ਘਰੇਲੂ ਅਤੇ ਅੰਤਰਰਾਸ਼ਟਰੀ ਪੱਧਰ ’ਤੇ ਆਉਣ ਵਾਲੀਆਂ ਰੁਕਾਵਟਾਂ ਦੂਰ ਹੋਣਗੀਆਂ।


    ਕਈ ਵਿਦੇਸ਼ ਕੰਪਨੀਆਂ ਅੱਜ ਦੇ ਦੌਰ ਵਿੱਚ ਭਾਰਤ ਨੂੰ ਨਿਰਮਾਣ ਅਤੇ ਸੇਵਾ ਖੇਤਰ ਦੇ ਇੱਕ ਪ੍ਰਮੁੱਖ ਕੇਂਦਰ ਵਜੋਂ ਦੇਖ ਰਹੀਆਂ ਹਨ ।


    ਇਸ ਦੇ ਇਲਾਵਾ, ਡਿਜੀਟਲ ਇੰਡੀਆ, ਮੇਕ ਇਨ ਇੰਡੀਆ ਅਤੇ ਸਕਿੱਲ ਇੰਡੀਆ ਜਿਹੀਆਂ ਪਹਿਲਾਂ ਨੇ ਭਾਰਤੀ ਉਪਮਹਾਦੀਪ ਵਿੱਚ ਉਪਲੱਬਧ ਭਰਪੂਰ ਸਰੋਤਾਂ, ਘੱਟ ਲਾਗਤ ਵਾਲੇ ਮਾਹੌਲ ਅਤੇ ਹੁਨਰਮੰਦ ਵਰਕਰਾਂ ਵਾਲੀ ਵਿਵਸਥਾ ਨੂੰ ਹੁਲਾਰਾ ਦਿੱਤਾ ਹੈ।


    ਹਾਲ ਦੇ ਸਾਲਾਂ ਵਿੱਚ ਭਾਰਤ ਸਰਕਾਰ ਨੇ ਪ੍ਰਭਾਵੀ ਲਾਜਿਸਟਿਕਸ ਸੇਵਾਵਾਂ ਦੇ ਜ਼ਰੀਏ ਵਪਾਰ ਨੂੰ ਹੁਲਾਰਾ ਦੇਣ ਲਈ ਕਈ ਕਦਮ ਉਠਾਏ ਹਨ। ਇਨ੍ਹਾਂ ਵਿੱਚ ਸਰਹੱਦ ਅਤੇ ਸਰਹੱਦ ਪਾਰ ਖੇਤਰ ਵਿੱਚ ਵਪਾਰਕ ਗਤੀਵਿਧੀਆਂ ਦੇ ਪ੍ਰਮਾਣਿਕ ਦਸਤਾਵੇਜ਼ ਤਿਆਰ ਕਰਨਾ, ਸਮਰਪਿਤ ਮਾਲ ਵਾਹਨ ਗਲਿਆਰੇ ਬਣਾਉਣਾ, ਬੰਦਰਗਾਹਾਂ ਅਤੇ ਹੋਰ ਬੁਨਿਆਦੀ ਢਾਂਚਿਆਂ ਵਿੱਚ ਨਿਵੇਸ਼ ਅਤੇ ਵਪਾਰ ਦੀਆਂ ਸਾਰੀਆਂ ਗਤੀਵਿਧੀਆਂ ਨੂੰ ਆਪਸ ਵਿੱਚ ਜੋੜਨ ਦੇ ਕੰਮ ਸ਼ਾਮਲ ਹਨ। ਇਨ੍ਹਾਂ ਗਤੀਵਿਧੀਆਂ ਨਾਲ ਦੇਸ਼ ਦੇ ਲਾਜਿਸਟਿਕਸ ਸੇਵਾ ਖੇਤਰ ਦਾ ਪ੍ਰਦਰਸ਼ਨ ਸੁਧਰੇਗਾ। ਲਾਜਿਸਟਿਕਸ ਸੇਵਾਵਾਂ ਦੇ ਸਮਰੱਥ ਅਤੇ ਪ੍ਰਭਾਵੀ ਪ੍ਰਬੰਧਨ ਤੋਂ ਨਿਰਮਾਣ ਅਤੇ ਸੇਵਾ ਖੇਤਰ ’ਤੇ ਸਕਾਰਾਤਮਕ ਅਸਰ ਦਿਖੇਗਾ।


    ਸ਼੍ਰੀ ਪ੍ਰਭੂ ਨੇ ਇਸ ਮੌਕੇ ’ਤੇ ਲਾਜਿਸਟਿਕਸ ਵਿਭਾਗ ਲਈ ਅਲੱਗ ਤੋਂ ਇੱਕ ਪ੍ਰਤੀਕ ਚਿੰਨ੍ਹ ਵੀ ਜਾਰੀ ਕੀਤਾ, ਜੋ ਹੰਸਾਂ ਦੇ ਇੱਕ ਜੋੜੇ ਦਾ ਗ੍ਰਾਫਿਕ ਚਿੰਨ੍ਹ ਹੈ। ਹੰਸ ਹਵਾ, ਪਾਣੀ ਅਤੇ ਜ਼ਮੀਨ ਸਾਰੀਆਂ ਥਾਵਾਂ ਬਹੁਤ ਸਹਿਜਤਾ ਨਾਲ ਲੰਮੀ ਦੂਰੀ ਤੱਕ ਯਾਤਰਾ ਕਰ ਲੈਂਦੇ ਹਨ। ਉਨ੍ਹਾਂ ਨੂੰ ਟੀਮ ਵਰਕ, ਊਰਜਾ ਅਤੇ ਵੱਖ-ਵੱਖ ਸਾਂਝੇਦਾਰਾਂ ਦਰਮਿਆਨ ਤਾਲਮੇਲ ਦੇ ਪ੍ਰਤੀਕ ਵਜੋਂ ਦੇਖਿਆ ਜਾਂਦਾ ਹੈ, ਜੋ ਕਿ ਲਾਜਿਸਟਿਕਸ ਸੇਵਾਵਾਂ ਲਈ ਜ਼ਰੂਰੀ ਹੈ।


    ****

    
    
    (Release ID: 1540803) Visitor Counter : 2