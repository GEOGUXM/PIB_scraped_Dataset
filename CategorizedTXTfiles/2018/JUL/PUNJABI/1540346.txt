      ਵਣਜ ਤੇ ਉਦਯੋਗ ਮੰਤਰਾਲਾ

      ਦੱਖਣ-ਪੂਰਬ ਏਸ਼ੀਆ ਦਾ ਨਵਾਂ ਵਿਕਾਸ ਕੇਂਦਰ ਵੀਅਤਨਾਮ ਹੈ: ਸ਼੍ਰੀ ਸੁਰੇਸ਼ ਪ੍ਰਭੂ
      Posted On: 26 JUL 2018 6:26PM by PIB Chandigarh


    Vietnam, new growth centre of South East Asia: Suresh Prabhu


    ਦੱਖਣ-ਪੂਰਬ ਏਸ਼ੀਆ ਦਾ ਨਵਾਂ ਵਿਕਾਸ ਕੇਂਦਰ ਵੀਅਤਨਾਮ ਹੈ: ਸ਼੍ਰੀ ਸੁਰੇਸ਼ ਪ੍ਰਭੂ


    ਕੇਂਦਰੀ ਵਣਜ ਤੇ ਉਦਯੋਗ ਅਤੇ ਸ਼ਹਿਰੀ ਹਵਾਬਾਜ਼ੀ ਮੰਤਰੀ, ਸ਼੍ਰੀ ਸੁਰੇਸ਼ ਪ੍ਰਭੂ ਭਾਰਤ-ਵੀਅਤਨਾਮ ਆਰਥਕ ਸਬੰਧਾਂ ‘ ਤੇ ਆਯੋਜਿਤ ਅੰਤਰਰਾਸ਼ਟਰੀ ਸੰਮੇਲਨ ਨੂੰ ਸੰਬੋਧਨ ਕਰਦੇ ਹੋਏ


    ਵੀਅਤਨਾਮ ਦੀ ਵੀ ਗਿਣਤੀ ਹੁਣ ਆਸੀਆਨ ਦੇਸ਼ਾਂ ਦੀ ਸਭ ਤੋਂ ਤੇਜ਼ੀ ਨਾਲ ਵਿਕਾਸ ਕਰ ਰਹੀਆਂ ਅਰਥਵਿਵਸਥਾਵਾਂ ਵਿੱਚ ਕੀਤੀ ਜਾਂਦੀ ਹੈ। ਇਹ ਗੱਲ ਕੇਂਦਰੀ ਵਣਜ ਤੇ ਉਦਯੋਗ ਅਤੇ ਸ਼ਹਿਰੀ ਹਵਾਬਾਜ਼ੀ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਅੱਜ ਨਵੀਂ ਦਿੱਲੀ ਵਿੱਚ ਕਹੀ। ਸ਼੍ਰੀ ਸੁਰੇਸ਼ ਪ੍ਰਭੂ ਭਾਰਤ-ਵੀਅਤਨਾਮ ਆਰਥਕ ਸਬੰਧਾਂ ‘ਤੇ ਅੰਤਰਰਾਸ਼ਟਰੀ ਸੰਮੇਲਨ ਨੂੰ ਸੰਬੋਧਨ ਕਰ ਰਹੇ ਸਨ। ਮੰਤਰੀ ਨੇ ਕਿਹਾ ਕਿ ਭਾਰਤ ਦੋਹਾਂ ਦੇਸ਼ਾਂ ਦਰਮਿਆਨ ਸੱਭਿਆਚਾਰਕ ਅਤੇ ਧਾਰਮਕ ਸਮਾਨਤਵਾਂ ਨੂੰ ਵਿਸ਼ੇਸ ਮਹੱਤਵ ਦਿੰਦਾ ਹੈ, ਪਰ ਇਹ ਭਾਰਤ ਦੇ ਪ੍ਰਧਾਨ ਮੰਤਰੀ ਵੱਲੋਂ ਕੀਤੀ ਗਈ ਪਹਿਲ ‘ਐਕਟ ਈਸਟ ਨੀਤੀ’ ਹੀ ਹੈ ਜਿਸ ਨੇ ਪਰਸਪਰ ਵਿਕਾਸ ਦੀਆਂ ਵਿਆਪਕ ਸੰਭਵਨਾਵਾਂ ਨੂੰ ਪੂਰਾ ਕਰਨ ਦੇ ਦਰਵਾਜ਼ੇ ਖੋਲ੍ਹ ਦਿੱਤੇ ਹਨ।


    ਮੰਤਰੀ ਨੇ ਇਹ ਵੀ ਕਿਹਾ ਕਿ ਭਾਰਤ ਅਤੇ ਵੀਅਤਨਾਮ ਦੋਵੇਂ ਹੀ ਇਸ ਖੇਤਰ ਵਿੱਚ ਵਪਾਰ ਤੇ ਵਣਜ ਅਤੇ ਰਾਜਨੀਤਕ ਤੇ ਸੁਰੱਖਿਆ ਮਸਲਿਆਂ ‘ਤੇ ਮਹੱਤਵਪੂਰਨ ਰਾਇ ਰੱਖਦੇ ਹਨ। ਉਨ੍ਹਾਂ ਕਿਹਾ ਆਸੀਆਨ ਦਾ ਮੈਂਬਰ ਹੋਣ ਨਾਤੇ ਵੀਅਤਨਾਮ ਆਸੀਆਨ ਦੇ ਹੋਰ ਮੈਂਬਰ ਦੇਸ਼ਾਂ ਨਾਲ ਵੀ ਭਾਰਤ ਦੇ ਸਬੰਧਾਂ ਵਿੱਚ ਤੀਬਰਤਾ ਲਿਆ ਰਿਹਾ ਹੈ। ਜਿੱਥੋਂ ਤੱਕ ਆਸੀਆਨ ਦਾ ਸਵਾਲ ਹੈ, ਭਾਰਤ ਦੀ ਐਕਟ ਈਸਟ ਨੀਤੀ ਤਹਿਤ ਆਸੀਆਨ ‘ਤੇ ਹੀ ਫੋਕਸ ਕੀਤਾ ਜਾ ਰਿਹਾ ਹੈ। ਦੋਵਾਂ ਦੇਸ਼ਾਂ ਦੇ ਤੇਲ ਖੋਜ/ਕੱਢਣਾ, ਖੇਤੀਬਾੜੀ, ਨਿਰਮਾਣ ਅਤੇ ਰੱਖਿਆ ਦੇ ਖੇਤਰਾਂ ਵਿੱਚ ਮਜ਼ਬੂਤ ਆਰਥਕ ਸਬੰਧ ਹਨ ਅਤੇ ਹੁਣ ਉਹ ਸੇਵਾ ਖੇਤਰ ‘ਤੇ ਆਪਣਾ ਧਿਆਨ ਕੇਂਦਰਿਤ ਕਰ ਰਹੇ ਹਨ ਜੋ ਵਿਸ਼ਵ ਵਪਾਰ ਵਿੱਚ ਨਵਾਂ ਵਿਕਾਸ ਇੰਜਣ ਹੈ।


    ਭਾਰਤ ਨੇ ਸਾਲ 1975 ਵਿੱਚ ਵੀਅਤਨਾਮ ਨੂੰ ‘ਸਭ ਤੋਂ ਅਨੁਕੂਲ ਰਾਸ਼ਟਰ’ ਦਾ ਦਰਜਾ ਦਿੱਤਾ ਸੀ। ਉਸ ਤੋਂ ਬਾਅਦ ਦੁਵੱਲੇ ਵਪਾਰ ਵਿੱਚ ਨਿਰੰਤਰ ਵਾਧਾ ਦਰਜ ਕੀਤਾ ਜਾ ਰਿਹਾ ਹੈ। ਦੋਹਾਂ ਦੇਸ਼ਾਂ ਨੇ ਸਾਲ 2020 ਤੱਕ 15 ਅਰਬ ਅਮਰੀਕੀ ਡਾਲਰ ਦੇ ਵਪਾਰ ਟੀਚੇ ‘ਤੇ ਸਹਿਮਤੀ ਪ੍ਰਗਟਾਈ ਹੈ।


    ਇਸ ਅੰਤਰਰਾਸ਼ਟਰੀ ਸੰਮੇਲਨ ਦੇ ਉਦਘਾਟਨ ਦੌਰਾਨ ਸਮਾਜਵਾਦੀ ਗਣਰਾਜ ਵੀਅਤਨਾਮ ਦੇ ਰਾਜਦੂਤ ਟੋਨ ਸਿੰਹ ਥਾਨ੍ਹ (Ton Sinh Thanh) ਵੀ ਹਾਜ਼ਰ ਸਨ।


    ***

    
    
    (Release ID: 1540346) Visitor Counter : 4