      ਵਣਜ ਤੇ ਉਦਯੋਗ ਮੰਤਰਾਲਾ

      ਸਟਾਰਟ ਅੱਪ ਇੰਡੀਆ ਯਾਤਰਾ ਦੇ ਮੱਧ ਪ੍ਰਦੇਸ਼ ਪੜਾਅ ਦੀ ਸ਼ੁਰੂਆਤ 16 ਜੁਲਾਈ , 2018 ਨੂੰ
      Posted On: 11 JUL 2018 6:40PM by PIB Chandigarh

                                                                                                                                                                                                                                                                                                                                                                                                                                                                                                                                                                                                                                                                                                                                              
Madhya Pradesh Leg of Startup India Yatra begins on July 16th, 2018                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
ਸਟਾਰਟ ਅੱਪ ਇੰਡੀਆ ਯਾਤਰਾ ਦੇ ਮੱਧ ਪ੍ਰਦੇਸ਼ ਪੜਾਅ ਦੀ ਸ਼ੁਰੂਆਤ 16 ਜੁਲਾਈ , 2018 ਨੂੰ                                                                                                                                                                                                                                                                                                                                                                                                                                                                                                                                                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
ਸਟਾਰਟ ਅੱਪ ਇੰਡੀਆ ਯਾਤਰਾ ਵੈਨ                                                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
‘ਸਟਾਰਟ ਅੱਪ ਇੰਡੀਆ ਯਾਤਰਾ ਵੈਨ’ ਮੱਧ ਪ੍ਰਦੇਸ਼ ਦੇ 10 ਸ਼ਹਿਰਾਂ ਦੀ ਯਾਤਰਾ ਕਰੇਗੀ, ਜਿਸ ਦਾ ਸ਼ੁਰੂਆਤ ਰਾਜਧਾਨੀ ਭੋਪਾਲ ਤੋਂ ਹੋਵੇਗਾ। ਇਸ ਦਾ ਉਦੇਸ਼ ਸਟਾਰਟ ਅੱਪ ਇੰਡੀਆ ਅਤੇ ਮੱਧ ਪ੍ਰਦੇਸ਼ ਦੀ ਸਟਾਰਟ ਅੱਪ ਨੀਤੀ ਬਾਰੇ ਜਾਗਰੂਕਤਾ ਵਧਾਉਣਾ ਹੈ। ਇਸ ਵੈਨ ‘ਤੇ ਕਈ ਮਾਹਰ ਸਵਾਰ ਹੋਣਗੇ। ਇਹ ਵਾਹਨ ਪ੍ਰਤਿਭਾਸ਼ਾਲੀ ਉੱਦਮੀਆਂ ਨੂੰ ਆਪਣੇ ਇਨੋਵੇਟਿਵ ਵਿਚਾਰ ਨੂੰ ਉੱਦਮ ਦਾ ਰੂਪ ਦੇਣ ਦਾ ਮੌਕਾ ਉਪਲੱਬਧ ਕਰਾਏਗਾ। ਇਹ ਵੈਨ ਲਗਭਗ 25 ਕਾਲਜਾਂ ਵਿੱਚ ਜਾਵੇਗੀ ਅਤੇ ਸਾਰੇ ਸਥਾਨਾਂ ‘ਤੇ ਇੱਕ ਇੱਕ ਦਿਨ ਦੇ ਕੈਂਪ ਲਗਾਏ ਜਾਣਗੇ। ਇਸ ਯਾਤਰਾ ਦੀ ਸ਼ੁਰੂਆਤ 16 ਜੁਲਾਈ, 2018 ਨੂੰ ਹੋਵੇਗਾ ਅਤੇ 30 ਦਿਨਾਂ ਦੇ ਸਮੇਂ ਦੌਰਾਨ 10 ਜ਼ਿਲ੍ਹਿਆਂ ਅਤੇ 15 ਸੰਸਥਾਨਾਂ ਨੂੰ ਕਵਰ ਕੀਤਾ ਜਾਵੇਗਾ। ‘ਸਟਾਰਟ ਅੱਪ ਇੰਡੀਆ ਯਾਤਰਾ’ ਦਾ ਉਦੇਸ਼ ਭਾਰਤ ਦੇ ਛੋਟੇ ਸ਼ਹਿਰਾਂ ਵਿੱਚ ਜ਼ਮੀਨੀ ਪੱਧਰ ਦੇ ਉੱਦਮੀਆਂ ਦੀ ਪਹਿਚਾਣ ਕਰਨਾ ਅਤੇ ਉੱਭਰਦੇ ਉੱਦਮੀਆਂ ਨੂੰ ਆਪਣੇ ਸਟਾਰਟ ਅੱਪ ਸਪਨਿਆਂ ਨੂੰ ਸਾਕਾਰ ਕਰਨ ਲਈ ਇੱਕ ਉਚਿਤ ਪਲੇਟਫਾਰਮ ਉਪਲੱਬਧ ਕਰਵਾਉਣਾ ਹੈ।
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
ਸਟਾਰਟ ਅੱਪ ਇੰਡੀਆ ਯਾਤਰਾ ਦੀ ਟੈਕਨੋਲੋਜੀ ਸਾਂਝੇਦਾਰ ‘ਸ਼ੋਫਾਈਲ’ ਇੱਕ ਵੀਡੀਓ ਅਧਾਰਤ ਸ਼ਖਸੀਅਤ ਮੁੱਲਾਂਕਣ ਮੰਚ ਹੈ ਜਿਸ ਦਾ ਮੁੱਖ ਦਫਤਰ ਗੁਰੂਗ੍ਰਾਮ ਵਿੱਚ ਹੈ ਅਤੇ ਜੋ ਸਟਾਰਟ ਅੱਪ ਇੰਡੀਆ ਮੋਬਾਈਲ ਵੈਨ ਦੇ ਜ਼ਰੀਏ ਮੱਧ ਪ੍ਰਦੇਸ਼ ਦੇ ਉੱਦਮੀਆਂ ਦੇ ਇਨੋਵੇਵਿਟ ਖਿਆਲਾਂ ਨੂੰ ਰਿਕਾਰਡ ਕਰੇਗਾ। ਉੱਦਮੀ ਆਪਣੇ - ਆਪਣੇ ਇਨੋਵੇਟਿਵ ਵਿਚਾਰਾਂ ਦਾ ਸਟਾਰਟ ਅੱਪ ਐਪ ਦੀ ਸਕ੍ਰੀਨ ‘ਤੇ ਰਿਕਾਰਡ ਕਰਵਾਉਣਗੇ। ਜਿਨ੍ਹਾਂ ਨੂੰ ਮੁਲਾਂਕਣ ਅਤੇ ਸਿਲੈਕਸ਼ਨ ਲਈ ਸਟਾਰਟ ਅੱਪ ਇੰਡੀਆ ਦੀ ਟੀਮ ਨਾਲ ਸਾਂਝਾ ਕੀਤਾ ਜਾਵੇਗਾ। ਮੱਧ ਪ੍ਰਦੇਸ਼ ਤੋਂ ਪਹਿਲਾਂ ਇਹ ਯਾਤਰਾ ਗੁਜਰਾਤ, ਉੱਤਰ ਪ੍ਰਦੇਸ਼, ਓਡੀਸ਼ਾ ਅਤੇ ਉਤਰਾਖੰਡ ਵਿੱਚ ਪੂਰੀ ਹੋ ਚੁੱਕੀ ਹੈ।                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
ਗੁਜਰਾਤ ਵਿੱਚ ਇਸ ਪਹਿਲ ਤਹਿਤ ਜੁਲਾਈ ਅਤੇ ਅਗਸਤ, 2017 ਵਿੱਚ 5 ਸ਼ਹਿਰਾਂ ਆਣੰਦ, ਵਸਾਦ, ਮਹਿਸਾਣਾ, ਜੇਟਲਪੁਰ, ਅਤੇ ਅਹਿਮਦਾਬਾਦ ਨੂੰ ਕਵਰ ਕੀਤਾ ਗਿਆ ਸੀ। ਲਗਭਗ 300 ਸਟਾਰਟ ਅੱਪਸ ਨੇ ਆਪਣੇ-ਆਪਣੇ ਵਿਚਾਰ ਪੇਸ਼ ਕੀਤੇ ਸਨ ਅਤੇ ਆਈਆਈਐੱਮ                                                                                                                                                                                                                                                                                                                                                                                                                                                                                                                                                   
ਅਹਿਮਦਾਬਾਦ ਅਤੇ ਮੁਦਰਾ ਇੰਸਟੀਟਿਊਟ ਆਵ ਕਮਿਊਨੀਕੇਸ਼ਨ, ਅਹਿਮਦਾਬਾਦ (ਮੀਕਾ) ਵੱਲੋਂ 22 ਇੰਨਕਊਬੇਸ਼ਨਾਂ ਪੇਸ਼ ਕੀਤੀਆਂ ਗਈਆਂ ਸਨ ।                                                                                                                                                                                                                                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
ਦੂਜੀ ਅਤੇ ਤੀਜੀ ਕਤਾਰ ਦੇ ਸ਼ਹਿਰਾਂ ਅਤੇ ਨਗਰਾਂ ਵਿੱਚ ਰੋਜ਼ਗਾਰ ਸਿਰਜਣ ਨੂੰ ਹੁਲਾਰਾ ਦੇਣ ਸਟਾਰਟ ਅੱਪ ਇੰਡੀਆ ਤਹਿਤ ਹਰ ਮਹੀਨੇ ਇੱਕ ਰਾਜ ਵਿੱਚ ‘ਸਟਾਰਟ ਅੱਪ ਇੰਡੀਆ ਯਾਤਰਾ’ ਦਾ ਆਯੋਜਨ ਕੀਤਾ ਜਾਂਦਾ ਹੈ। ਇਸ ਯਾਤਰਾ ਦੌਰਾਨ ਬੂਟ ਕੈਂਪ ਲਗਾਏ ਜਾਂਦੇ ਹਨ ਜਿੱਥੇ ਵਿਦਿਆਰਥੀਆਂ ਨੂੰ ਕਾਰੋਬਾਰੀ ਯੋਜਨਾ ਦਾ ਪਾਠ ਪੜ੍ਹਾਇਆ ਜਾਂਦਾ ਹੈ ਅਤੇ ਉਸ ਦੇ ਬਾਅਦ ਉਨ੍ਹਾਂ ਵੱਲੋਂ ਅਭਿਨਵ ਬਿਜ਼ਨਸ ਫੁਰਨੇ ਮੰਗੇ ਜਾਂਦੇ ਹਨ। ਚੁਣੇ ਹੋਏ ਬਿਜ਼ਨਸ ਵਿਚਾਰਾਂ ਨੂੰ ਜਨਤਕ ਇਨਕਿਊਬੇਟਰ ਵਿੱਚ ਸਮਾਹਿਤ ਕੀਤਾ ਜਾਂਦਾ ਹੈ। 40 ਸ਼ਹਿਰਾਂ ਦੇ ਕੁੱਲ ਮਿਲਾ ਕੇ 19,000 ਵਿਦਿਆਰਥੀ ਇਨ੍ਹਾਂ ਬੂਟ ਕੈਂਪ ਜਰੀਏ ਲਾਭਾ ਉਠਾ ਚੁੱਕੇ ਹਨ।                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
***                                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                                                                                                                                                                                                                                                                                                                                                                                                                                                                                                                                                                                                                                                                              
    
    
    (Release ID: 1538499) Visitor Counter : 1