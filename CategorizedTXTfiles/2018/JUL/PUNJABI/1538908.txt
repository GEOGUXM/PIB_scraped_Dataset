      ਪ੍ਰਧਾਨ ਮੰਤਰੀ ਦਫਤਰ

      ਨਵੀਂ ਦਿੱਲੀ ਦੇ ਵਿਗਿਆਨ ਭਵਨ ਵਿਖੇ ਨਿਊ ਇੰਡੀਆ ਸੰਮੇਲਨ ਦੇ ਸਮਾਪਨ ਸਮਾਰੋਹ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ
      Posted On: 16 JUL 2018 7:09PM by PIB Chandigarh


    Text of PM’s address at the Valedictory function of New India Conclave at Vigyan Bhawan, New Delhi


    ਨਵੀਂ ਦਿੱਲੀ ਦੇ ਵਿਗਿਆਨ ਭਵਨ ਵਿਖੇ ਨਿਊ ਇੰਡੀਆ ਸੰਮੇਲਨ ਦੇ ਸਮਾਪਨ ਸਮਾਰੋਹ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ


    ਮੰਚ ਉੱਤੇ ਮੌਜੂਦ ਡਾਲਮੀਆ ਭਾਰਤ ਗਰੁੱਪ ਦੇ ਐਮਡੀ ਭਾਈ ਡਾਲਮੀਆ , Youth for Development ਦੇ mentor ਮ੍ਰਿਤੁਯੰਜਯ ਸਿੰਘ ਜੀ , ਚੇਅਰਮੈਨ ਭਾਈ ਪ੍ਰਫੁੱਲ ਨਿਗਮ ਜੀ, Rural Achiever ਸ਼੍ਰੀ ਚੈਤ ਰਾਮ ਪਵਾਰ ਜੀ , ਇਥੇ ਮੌਜੂਦ ਹੋਰ ਸਾਰੇ ਮਹਾਰਥੀਓ ਅਤੇ ਮੇਰੇ ਪਿਆਰੇ ਨੌਜਵਾਨ ਸਾਥੀਓ । ਇੱਥੇ ਮੈਨੂੰ ਦੇਸ਼ ਭਰ ਦੇ ਕੁਝ ਅਚੀਵਰਜ਼ ਨੂੰ , ਜੋ ਇਸ ਵਿਸ਼ੇਸ਼ ਇਨੀਸ਼ੀਏਟਿਵ ਨੂੰ ਸਪੋਰਟ ਕਰ ਰਹੇ ਹਨ, ਨੂੰ ਸਨਮਾਨਤ ਕਰਨ ਦਾ ਮੌਕਾ ਮਿਲਿਆ ਹੈ । ਇੱਕ ਲਾਇਬ੍ਰੇਰੀ ਦੀ ਸ਼ੁਰੂਆਤ ਕੀਤੀ ਗਈ ਅਤੇ ਰੂਰਲ ਇੰਡੀਆ ਨੂੰ ਲੈ ਕੇ ਇੱਕ ਵਾਈਟ ਪੇਪਰ ਵੀ ਜਾਰੀ ਕੀਤਾ ਗਿਆ ਹੈ । ਮੈਨੂੰ ਖੁਸ਼ੀ ਹੈ ਤੁਸੀਂ ਸਾਰੇ ਦੇਸ਼ ਦੀਆਂ ਲੋੜਾਂ ਨੂੰ ਦੇਖਦੇ ਹੋਏ, ਉਨ੍ਹਾਂ ਲੋੜਾਂ ਨੂੰ ਪਹਿਲ ਦਿੰਦੇ ਹੋਏ ਆਪਣੇ ਕੰਮ ਦੀ ਰਚਨਾ ਕਰ ਰਹੇ ਹੋ । ਤੁਸੀਂ ਸਭ ਨੇ ਹੁਣ ਤੱਕ ਜੋ ਹਾਸਲ ਕੀਤਾ ਹੈ ਉਸ ਦੇ ਲਈ ਮੈਂ ਤੁਹਾਨੂੰ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ ਅਤੇ ਇਹ ਯਤਨ ਸਫਲਤਾ ਨਾਲ ਅੱਗੇ ਵਧੇ ਇਸ ਦੇ ਲਈ ਸਰਕਾਰ ਦਾ ਸਹਿਯੋਗ ਵੀ ਰਹੇਗਾ ਅਤੇ ਮੇਰੀਆਂ ਸ਼ੁਭਕਾਮਨਾਵਾਂ ਵੀ ਰਹਿਣਗੀਆਂ ।


    ਸਾਥੀਓ , ਇਸ ਵੇਲੇ ਸਾਡਾ ਦੇਸ਼ ਪਰਿਵਰਤਨ ਦੇ ਇੱਕ ਅਹਿਮ ਦੌਰ ਵਿੱਚੋਂ ਲੰਘ ਰਿਹਾ ਹੈ । ਪਿਛਲੇ ਚਾਰ ਸਾਲਾਂ ਵਿੱਚ ਵੀ ਤੁਸੀਂ ਮਹਿਸੂਸ ਕੀਤਾ ਹੈ ਕਿ ਕਿਵੇਂ ਦੇਸ਼ 21ਵੀਂ ਸਦੀ ਵਿੱਚ ਨਵੀਆਂ ਉਚਾਈਆਂ ਨੂੰ ਛੂਹਣ ਲਈ ਅੱਗੇ ਵਧ ਰਿਹਾ ਹੈ । ਚਾਰ ਸਾਲਾਂ ਵਿੱਚ ਦੇਸ਼ ਦੀ ਸਾਖ ਵਧੀ ਹੈ , ਮਾਣ ਵਧਿਆ ਹੈ ਅਤੇ ਸਵਾ ਸੌ ਕਰੋੜ ਹਿੰਦੁਸਤਾਨੀਆਂ ਨੇ ਵਿਸ਼ਵ ਪਰਦੇ ਉੱਤੇ ਦਸਤਕ ਦਿੱਤੀ ਹੈ ਅਤੇ ਹੁਣ ਇੰਡੀਆ ਇਜ਼ ਟੇਕਆਫ ।


    ਦੋਸਤੋ , ਉਹ ਦਿਨ ਲੰਘ ਗਏ ਜਦੋਂ ਭਾਰਤ 'ਪੰਜ ਕਮਜ਼ੋਰ' ਮੁਲਕਾਂ ਵਿੱਚ ਗਿਣਿਆ ਜਾਂਦਾ ਸੀ । ਅੱਜ ਅਸੀਂ ਦੁਨੀਆ ਦੀ ਸਭ ਤੋਂ ਤੇਜ਼ੀ ਨਾਲ ਵਿਕਸਤ ਹੋ ਰਹੀ ਅਰਥਵਿਵਸਥਾ ਹਾਂ । 125 ਕਰੋੜ ਭਾਰਤੀਆਂ ਦੀ ਸ਼ਕਤੀ ਨਾਲ ਲੈਸ ਅਸੀਂ ਹੋਰ ਤੇਜ਼ੀ ਨਾਲ ਵਧਾਂ-ਫੁੱਲਾਂਗੇ । ਇੱਕ ਅੰਤਰਰਾਸ਼ਟਰੀ ਰਿਪੋਰਟ ਅਨੁਸਾਰ ਗ਼ਰੀਬੀ ਭਾਰਤ ਵਿੱਚ ਰਿਕਾਰਡ ਗਤੀ ਨਾਲ ਘਟ ਰਹੀ ਹੈ । ਰਿਪੋਰਟ ਅਨੁਸਾਰ 5 ਕਰੋੜ ਲੋਕ ਪਿਛਲੇ ਦੋ ਸਾਲਾਂ ਵਿੱਚ ਹੀ ਗ਼ਰੀਬੀ ਤੋਂ ਬਾਹਰ ਆਏ ਹਨ । ਤੁਸੀਂ ਕੀ ਸਮਝਦੇ ਹੋ ਕਿ ਅਜਿਹਾ ਕੌਣ ਸੰਭਵ ਬਣਾ ਰਿਹਾ ਹੈ ? ਇਹ ਭਾਰਤ ਦੇ ਲੋਕ ਹੀ ਹਨ । ਸਰਕਾਰ ਤਾਂ ਸਿਰਫ ਸਮਰੱਥ ਬਣਾਉਣ ਦੀ ਭੂਮਿਕਾ ਹੀ ਨਿਭਾ ਸਕਦੀ ਹੈ । ਇਹ ਨੌਜਵਾਨ ਹਨ ਜੋ ਮੁਹੱਈਆ ਮੌਕਿਆਂ ਦਾ ਸਿਰਫ ਲਾਭ ਹੀ ਨਹੀਂ ਉਠਾ ਰਹੇ ਸਗੋਂ ਆਪ ਨਵੇਂ ਮੌਕੇ ਵੀ ਪੈਦਾ ਕਰ ਰਹੇ ਹਨ । ਇਹ ਸਿਰਫ 'ਚਲਦਾ ਹੈ' ਵਾਲਾ ਵਤੀਰਾ ਨਹੀਂ ਹੈ । ਹੁਣ ਚਲਾ ਗਿਆ , ਇਹ ਸਾਡਾ ਨਿਊ ਇੰਡੀਆ ਹੈ ।


    ਸਾਥੀਓ , ਨਿਊ ਇੰਡੀਆ ਦਾ ਸਰੋਕਾਰ ਸਵਾ ਸੌ ਕਰੋੜ ਭਾਰਤ ਵਾਸੀ ਹਨ, ਪਰ ਉਸ ਦਾ ਅਧਾਰ ਯੰਗ ਇੰਡੀਆ ਹੈ । ਨੌਜਵਾਨਾਂ ਦੀ ਯੁਵਾ ਸ਼ਕਤੀ ਹੈ ਜੋ ਪੁਰਾਣੀਆਂ ਵਿਵਸਥਾਵਾਂ ਨੂੰ , ਉਸ ਦੀ ਕਾਰਜ ਪ੍ਰਣਾਲੀ ਨੂੰ, ਪੁਰਾਣੇ ਤੌਰ ਤਰੀਕਿਆਂ ਨੂੰ, ਪੁਰਾਣੀ ਸੋਚ ਤੋਂ ਉਸ ਬੋਝ ਤੋਂ ਮੁਕਤ ਹੈ । ਇਹ ਉਹ ਨੌਜਵਾਨ ਵਰਗ ਹੈ ਜਿਸ ਨੇ ਵਿਵਸਥਾਵਾਂ ਨੂੰ ਬਦਲਣ ਲਈ ਪ੍ਰੇਰਿਤ ਕੀਤਾ ਹੈ । ਨੌਜਵਾਨਾਂ ਦਾ ਇਹੋ ਸਮੂਹ ਅੱਜ ਉੱਭਰਦੇ ਭਾਰਤ ਦੀ ਪਹਿਚਾਣ ਬਣ ਰਿਹਾ ਹੈ । ਕੁਝ ਲੋਕ ਪਰਿਵਰਤਨ ਲਈ ਮੌਸਮ ਬਦਲਣ ਦੀ ਉਡੀਕ ਕਰਦੇ ਹਨ , ਕੁਝ ਲੋਕ ਪਰਿਵਰਤਨ ਦਾ ਸੰਕਲਪ ਲੈ ਕੇ ਮੌਸਮ ਬਦਲ ਦਿੰਦੇ ਹਨ । ਤੁਸੀਂ ਉਡੀਕ ਕਰਨ ਵਾਲੇ ਨਹੀਂ , ਮੌਸਮ ਬਦਲਣ ਵਾਲੇ ਨੌਜਵਾਨ ਹੋ ਕਿਉਂਕਿ ਤੁਹਾਡੇ ਕੋਲ ਪਰਿਵਰਤਨ ਲਿਆਉਣ ਵਾਲਾ ਮਨ ਹੈ, ਮਿਸ਼ਨ ਹੈ । ਕੁਝ ਕਰ ਗੁਜ਼ਰਨ ਲਈ ਮੌਸਮ ਨਹੀਂ, ਮਨ ਚਾਹੀਦਾ ਹੈ , ਇੱਛਾ ਸ਼ਕਤੀ ਚਾਹੀਦੀ ਹੈ । ਅੱਜ ਦੇਸ਼ ਵਿੱਚ ਇਸੇ ਅਨੋਖੀ ਇੱਛਾ ਸ਼ਕਤੀ ਨਾਲ ਨੌਜਵਾਨ ਰਾਸ਼ਟਰ ਨਿਰਮਾਣ ਦੇ ਕੰਮ ਵਿੱਚ ਲੱਗੇ ਹੋਏ ਹਨ ।


    ਦੋਸਤੋ , ਅੱਜ ਭਾਰਤ ਕੁਝ ਛੋਟਾ ਨਹੀਂ ਕਰ ਰਿਹਾ । ਜਿਵੇਂ ਕਿ ਨੌਜਵਾਨਾਂ ਦੀਆਂ ਖਾਹਿਸ਼ਾਂ ਅਤੇ ਤਾਕਤ ਦੀ ਗੱਲ ਹੈ , ਉਸ ਅਨੁਸਾਰ ਭਾਰਤ ਵੱਡਾ ਕਰ ਰਿਹਾ ਹੈ, ਚੀਜ਼ਾਂ ਦਾ ਕਾਇਆ ਕਲਪ ਕਰ ਰਿਹਾ ਹੈ । 3 ਕਰੋੜ ਤੋਂ ਵੱਧ ਬੱਚਿਆਂ ਦਾ ਟੀਕਾਕਰਨ ਕੀਤਾ ਗਿਆ ਹੈ ਅਤੇ ਇੰਝ ਕਰਕੇ ਭਾਰਤ ਦੇ ਭਵਿੱਖ ਦੀ ਸਿਹਤ


    ਠੀਕ ਹੋਈ ਹੈ । ਇਹ ਗਿਣਤੀ ਬਹੁਤ ਵੱਡੀ ਹੈ । ਇਸ ਦੀ ਅਗਵਾਈ ਕੌਣ ਕਰ ਰਿਹਾ ਹੈ ? ਨੌਜਵਾਨ ਡਾਕਟਰ, ਨਰਸਾਂ, ਸਹਾਇਕ ਸਟਾਫ ਅਤੇ ਵਾਲੰਟੀਅਰ । ਭਾਰਤ ਨੇ 1.75 ਲੱਖ ਕਿਲੋਮੀਟਰ ਦਿਹਾਤੀ ਸੜਕਾਂ ਪਿਛਲੇ ਚਾਰ ਸਾਲਾਂ ਵਿੱਚ ਬਣਾਈਆਂ ਹਨ । ਉਨ੍ਹਾਂ ਨੂੰ ਕਿਸ ਨੇ ਬਣਾਇਆ ਹੈ ? ਨੌਜਵਾਨ ਮਜ਼ਦੂਰਾਂ ਅਤੇ ਵਰਕਰਾਂ ਨੇ । ਭਾਰਤ ਨੇ ਪਿਛਲੇ ਚਾਰ ਸਾਲਾਂ ਵਿੱਚ ਹਰ ਪਿੰਡ ਵਿੱਚ ਬਿਜਲੀ ਪਹੁੰਚਾਈ ਹੈ । 18,000 ਪਿੰਡਾਂ ਦਾ ਬਿਜਲੀਕਰਨ ਕੀਤਾ ਗਿਆ ਅਤੇ ਇਹ ਟੀਚਾ ਮਿਥੇ ਸਮੇਂ ਵਿੱਚ ਪੂਰਾ ਕੀਤਾ ਗਿਆ ਹੈ । ਹੁਣ ਅਸੀਂ ਹਰ ਘਰ ਵਿੱਚ ਰੋਸ਼ਨੀ ਕਰ ਰਹੇ ਹਾਂ । 85 ਲੱਖ ਘਰਾਂ ਵਿੱਚ ਅਕਤੂਬਰ , 2017 ਤੱਕ ਬਿਜਲੀ ਪਹੁੰਚਾਈ ਗਈ । ਕਿਸ ਨੇ ਆਪਣੇ ਸਾਥੀ ਸ਼ਹਿਰੀਆਂ ਦੇ ਘਰਾਂ ਵਿੱਚ ਬਿਜਲੀ ਪਹੁੰਚਾਈ ? ਨੌਜਵਾਨ ਇਲੈਕਟ੍ਰੀਸ਼ੀਅਨਾਂ ਅਤੇ ਤਕਨੀਸ਼ੀਅਨਾਂ ਨੇ । ਕਿਸ ਨੇ 4 ਕਰੋੜ 65 ਲੱਖ ਗੈਸ ਕਨੈਕਸ਼ਨ ਗਰੀਬਾਂ ਤੱਕ ਪਹੁੰਚਾਏ ? ਇਹ ਕੰਮ ਵੀ ਭਾਰਤ ਦੇ ਨੌਜਵਾਨਾਂ ਨੇ ਹੀ ਕੀਤਾ ਅਤੇ ਇਹ ਉਨ੍ਹਾਂ ਨੇ ਆਪਣੇ ਆਪ ਲਈ ਨਹੀਂ ਕੀਤਾ ਸਗੋਂ ਉਨ੍ਹਾਂ ਗ਼ਰੀਬ ਔਰਤਾਂ ਦੀ ਸੰਭਾਲ ਅਤੇ ਚਿੰਤਾ ਨੂੰ ਧਿਆਨ ਵਿੱਚ ਰੱਖ ਕੇ ਕੀਤਾ ਜੋ ਪਿੰਡਾਂ ਵਿੱਚ ਰਹਿ ਰਹੀਆਂ ਹਨ । ਪਿਛਲੇ ਚਾਰ ਸਾਲਾਂ ਵਿੱਚ ਗਰੀਬਾਂ ਲਈ 1 ਕਰੋੜ ਤੋਂ ਵੱਧ ਮਕਾਨ ਬਣਾਏ ਗਏ ਹਨ । ਇਹ ਕੰਮ ਕਿਸ ਨੇ ਕੀਤਾ ? ਇਹ ਨੌਜਵਾਨ ਇੰਜੀਨੀਅਰ, ਮਿਸਤਰੀ ਅਤੇ ਮਜ਼ਦੂਰ ਸਨ, ਜਿਨ੍ਹਾਂ ਨੇ ਅਜਿਹਾ ਸੰਭਵ ਬਣਾਇਆ । ਇਹ ਗਿਣਤੀ ਕਰੋੜਾਂ ਵਿੱਚ ਹੈ । ਇਹ ਗਿਣਤੀ ਬਹੁਤ ਵੱਡੀ ਹੈ । ਏਨੀ ਵੱਡੀ ਗਿਣਤੀ ਸੰਭਵ ਕਿਵੇਂ ਹੋਈ ? ਇਹ 800 ਮਿਲੀਅਨ ਉਨ੍ਹਾਂ ਭਾਰਤੀਆਂ ਕਾਰਨ ਸੰਭਵ ਹੋ ਸਕੀ ਜੋ ਕਿ 35 ਸਾਲ ਤੋਂ ਘੱਟ ਉਮਰ ਦੇ ਹਨ ।


    ਜਿਸ ਦੇਸ਼ ਵਿੱਚ ਏਨੀ ਅਪਾਰ ਨੌਜਵਾਨ ਸ਼ਕਤੀ ਹੋਵੇ , ਉਸ ਨਾਲ ਕਿਸੇ ਨੂੰ ਵੀ ਈਰਖਾ ਹੋ ਸਕਦੀ ਹੈ । ਅਤੇ ਇਸ ਲਈ ਮੈਂ ਮੰਨਦਾ ਹਾਂ ਕਿ ਤੁਸੀਂ ਇਸ ਪ੍ਰੋਗਰਾਮ ਦੀ ਬਹੁਤ ਸਟੀਕ ਟੈਗਲਾਈਨ ਚੁਣੀ ਹੈ ਅਤੇ ਤੁਸੀਂ ਕਿਹਾ ਹੈ ਕਿ ਹੁਣ ਸਾਡੀ ਵਾਰੀ ਹੈ ਅਤੇ ਸਾਡਾ ਮਤਲਬ ਇੱਕ ਸ਼ਹਿਰੀ ਦੀ ਵੀ ਹੈ ਅਤੇ ਹਿੰਦੁਸਤਾਨ ਦੀ ਵੀ । ਸਾਥੀਓ , ਇੱਕ ਜ਼ਮਾਨਾ ਸੀ ਜਦੋਂ ਸ਼ਾਸਨ ਸਿਰਫ ਰਾਜ ਪਰਿਵਾਰਾਂ ਦਾ ਰਹਿੰਦਾ ਸੀ । ਸਦੀਆਂ ਪਹਿਲਾਂ ਅਜਿਹਾ ਸੀ । ਅਜ਼ਾਦੀ ਤੋਂ ਬਾਅਦ , ਬਾਬਾ ਅੰਬੇਡਕਰ ਨੇ ਸੰਵਿਧਾਨ ਦਿੱਤਾ ਉਸ ਤੋਂ ਬਾਅਦ ਨਵੀਂ ਤਰ੍ਹਾਂ ਦੇ ਰਾਜ ਪਰਿਵਾਰ ਪੈਦਾ ਹੋਏ । ਅਜ਼ਾਦੀ ਤੋਂ ਬਾਅਦ ਸਿਆਸਤ ਵਿੱਚ ਵੀ ਤਿੰਨ-ਤਿੰਨ ਪੀੜ੍ਹੀਆਂ ਤੱਕ ਰਾਜ ਚੱਲ ਰਿਹਾ ਸੀ । ਸ਼ਾਸਨ ਕੁਝ ਪਰਿਵਾਰਾਂ ਦੇ ਕੰਟਰੋਲ ਹੇਠ ਰਿਹਾ ਪਰ ਅੱਜ ਹਾਲਾਤ ਬਦਲ ਚੁੱਕੇ ਹਨ ਅਤੇ ਇਹ ਤੁਸੀਂ ਬਦਲੇ ਹਨ , ਦੇਸ਼ ਵਾਸੀਆਂ ਨੇ ਬਦਲੇ ਹਨ । ਤੁਸੀਂ ਵੇਖੋ , ਰਾਸ਼ਟਰਪਤੀ ਜੀ, ਉਪ ਰਾਸ਼ਟਰਪਤੀ ਜੀ ਅਤੇ ਮੈਂ ਆਪ, ਛੋਟੇ ਜਿਹੇ ਸਥਾਨ ਤੋਂ ਆਉਂਦੇ ਹਾਂ । ਨਾ ਸਾਡੇ ਪੁਰਖਿਆਂ ਵਿੱਚ ਕੋਈ ਕੁਝ ਸੀ । ਤੁਹਾਡੇ ਵਰਗੇ ਹੀ ਪਰਿਵਾਰ ਤੋਂ ਆਏ ਹਾਂ । ਲੋਕਰਾਜੀ ਤਰੀਕਿਆਂ ਨਾਲ ਚੁਣ ਕੇ ਆਏ ਹਾਂ ਅਤੇ ਇਹ ਦੱਸਦਾ ਹੈ ਕਿ ਕਿਸ ਤਰੀਕੇ ਨਾਲ ਦੇਸ਼ ਦਾ ਜਨ -ਮਨ ਬਦਲਿਆ ਹੈ ਅਤੇ ਇਹ ਗੱਲ ਸਿਰਫ ਤਿੰਨ ਅਹੁਦਿਆਂ ਉੱਤੇ ਲਾਗੂ ਨਹੀਂ ਹੁੰਦੀ । ਤੁਸੀਂ ਕਈ ਰਾਜਾਂ ਦੇ ਮੁੱਖ ਮੰਤਰੀਆਂ ਨੂੰ ਵੀ ਦੇਖੋ । ਯੋਗੀ ਆਦਿੱਤਿਆਨਾਥ ਜੀ , ਤ੍ਰਿਪੁਰਾ ਦੇ ਵਿੱਪਲਵਦੇਵ, ਉੱਤਰਾਖੰਡ ਦੇ ਤ੍ਰਿਵੇਂਦਰ ਸਿੰਘ ਰਾਵਤ, ਮੱਧ ਪ੍ਰਦੇਸ਼ ਦੇ ਸ਼ਿਵਰਾਜ ਸਿੰਘ ਚੌਹਾਨ, ਬਿਹਾਰ ਦੇ ਸਾਡੇ ਨੀਤੀਸ਼ ਜੀ, ਹਰਿਆਣਾ ਦੇ ਮਨੋਹਰ ਲਾਲ ਜੀ, ਝਾਰਖੰਡ ਦੇ ਰਘੁਵਰਦਾਸ ਜੀ, ਇਨ੍ਹਾਂ ਸਭ ਨੂੰ ਬਹੁਤ ਹੀ ਆਮ ਪਰਿਵਾਰਾਂ ਵਿੱਚੋਂ ਕੱਢ ਕੇ ਇਨ੍ਹਾਂ ਅਹੁਦਿਆਂ ਤੱਕ ਜਨਤਾ ਜਨਾਰਦਨ ਨੇ ਪਹੁੰਚਾਇਆ ਹੈ । ਉਨ੍ਹਾਂ ਨੇ ਬਹੁਤ ਹੀ ਆਮ ਜੀਵਨ ਗੁਜ਼ਾਰਿਆ ਹੈ ਅਤੇ ਇਸ ਲਈ ਅੱਜ ਵੀ ਹਰ ਗ਼ਰੀਬ ਪ੍ਰਤੀ , ਉਸ ਦੀਆਂ ਸਮੱਸਿਆਵਾਂ ਪ੍ਰਤੀ ਵਧੇਰੇ ਸੰਵੇਦਨਸ਼ੀਲ ਰਹਿੰਦੇ ਹਨ । ਉਨ੍ਹਾਂ ਨੇ ਆਪਣੇ ਜੀਵਨ ਨੂੰ ਨੌਜਵਾਨਾਂ ਦਰਮਿਆਨ ਕੰਮ ਕਰਦੇ ਹੋਏ , ਉਨ੍ਹਾਂ ਦੀਆਂ ਆਸ, ਖਾਹਿਸ਼ਾਂ ਅਨੁਸਾਰ ਕੰਮ ਕਰਦੇ ਹੋਏ ਖਪਾਇਆ ਹੈ, ਉਹ ਪੱਕ ਕੇ ਆਏ ਹਨ । ਉਹ ਸਮਝਦੇ ਹਨ ਕਿ ਨਿਊ ਇੰਡੀਆ ਦਾ ਨੌਜਵਾਨ ਕੀ ਚਾਹੁੰਦਾ ਹੈ ।


    ਮੇਰੇ ਨੌਜਵਾਨ ਸਾਥੀਓ , ਕੀ ਇਹ ਪਰਿਵਰਤਨ ਨਹੀਂ ਹੈ? ਅਤੇ ਇਹ ਸਾਡੇ ਦੇਸ਼ ਦੇ ਲੋਕਤੰਤਰ ਲਈ ਮੈਂ ਸਮਝਦਾ ਹਾਂ ਬਹੁਤ ਵੱਡੀ ਹਾਂ-ਪੱਖੀ ਪੂੰਜੀ ਹੈ, ਇੱਕ ਬਹੁਤ ਵੱਡਾ ਹਾਂ-ਪੱਖੀ ਸੰਕੇਤ ਹੈ ਕਿ ਹੁਣ ਇਸ ਤਰ੍ਹਾਂ ਦਾ ਵਾਤਾਵਰਣ ਰਾਜਨੀਤੀ ਹੀ ਨਹੀਂ ਸਗੋਂ ਹਰ ਖੇਤਰ ਵਿੱਚ ਦਿਖਾਈ ਦੇ ਰਿਹਾ ਹੈ । ਦਿਹਾਤੀ ਇਲਾਕਿਆਂ ਅਤੇ ਛੋਟੇ ਸ਼ਹਿਰਾਂ ਦੇ ਆਈਏਐੱਸ , ਆਈਪੀਐੱਸ ਬਣਨ ਵਾਲੇ ਨੌਜਵਾਨ ਪ੍ਰਸ਼ਾਸਨ ਦੀ ਸੇਵਾ ਵਿੱਚ ਆਉਣ ਵਾਲੇ ਨੌਜਵਾਨਾਂ ਦੀ ਗਿਣਤੀ ਲਗਾਤਾਰ ਵਧ ਰਹੀ ਹੈ । ਛੋਟੇ ਸ਼ਹਿਰਾਂ ਦੇ ਲੋਕਾਂ ਦੇ ਵੱਡੇ ਸੁਪਨੇ ਵੀ ਹੁਣ ਪੂਰੇ ਹੋਣੇ ਹਨ । ਇਹ ਪਰਿਵਰਤਨ ਹੀ ਤਾਂ ਹੈ ਜੋ ਨਿਊ ਇੰਡੀਆ ਦੀ ਪਹਿਚਾਣ ਬਣ ਰਹੀ ਹੈ । ਅੱਜ ਤੁਸੀਂ ਖੇਡਾਂ ਦਾ ਹਰ ਖੇਤਰ ਵੇਖ ਲਓ , ਦਸਵੀਂ ਅਤੇ ਬਾਰ੍ਹਵੀਂ ਦੇ ਟਾਪਰ ਦੇਖ ਲਓ, ਹੁਣ ਵੱਡੇ ਸ਼ਹਿਰ ਵੱਡੇ ਸਕੂਲ ਦੇ ਨਹੀਂ ਹੁੰਦੇ, ਛੋਟੇ ਪਿੰਡ ਦੇ ਛੋਟੇ ਸ਼ਹਿਰ, ਛੋਟੇ ਸਕੂਲ ਦੇ, ਸਰਕਾਰੀ ਸਕੂਲ ਦੇ ਬੱਚੇ ਦਸਵੀਂ ਬਾਰ੍ਹਵੀਂ ਦੇ ਟਾਪਰ ਹੁੰਦੇ ਹਨ । ਖਿਡਾਰੀ ਦੇਖ ਲਓ , ਵੱਡੇ-ਵੱਡੇ ਸ਼ਹਿਰ, ਵੱਡੇ-ਵੱਡੇ ਪਿੰਡਾਂ ਤੋਂ ਨਹੀਂ, ਛੋਟੇ ਛੋਟੇ ਪਿੰਡਾਂ ਤੋਂ ਨਿਕਲੇ ਹਨ, ਇਹ ਪਰਿਵਰਤਨ ਹੈ ।


    ਦੋਸਤੋ , ਕੁਝ ਦਿਨ ਪਹਿਲਾਂ, ਅਸਾਮ ਦੇ ਚਾਵਲ ਦੇ ਖੇਤਾਂ ਤੋਂ ਇਕ 18 ਸਾਲਾ ਲੜਕੀ ਨੇ ਸਾਰੀ ਦੁਨੀਆ ਦਾ ਧਿਆਨ ਖਿੱਚਿਆ । ਮੈਂ ਹਿਮਾ ਦਾਸ ਦੀ ਗੱਲ ਕਰ ਰਿਹਾ ਹਾਂ । ਉਸ ਦੀ ਦੌੜ ਵਿਚ ਤੁਸੀਂ ਇਕ ਸ਼ਕਤੀ ਅਤੇ ਕਿਣਕਾ ਦੇਖ ਸਕਦੇ ਹੋ ਜੋ ਕਿ ਬਹੁਤ ਹੀ ਸ਼ਕਤੀ ਭਰਿਆ ਅਤੇ ਚਮਕਦਾਰ ਹੈ । ਅਸਲ ਵਿਚ ਅਜਿਹੇ ਨੌਜਵਾਨ ਹੀ ਘਰ ਮੈਡਲ ਲਿਆ ਕੇ ਰਿਕਾਰਡ ਬਣਾਉਂਦੇ ਹਨ । ਉਹ ਭਾਰਤ ਦੀ ਨੁਮਾਇੰਦਗੀ ਕਰਦੇ ਹਨ । ਉਹ ਮੁਸ਼ਕਲਾਂ ਨੂੰ ਪਾਰ ਕਰਦੇ ਹਨ , ਪੱਕਾ ਇਰਾਦਾ ਦਿਖਾਉਂਦੇ ਹਨ ਅਤੇ ਵੱਡੀਆਂ ਉਚਾਈਆਂ ਤੱਕ ਪਹੁੰਚਦੇ ਹਨ । ਅਸੀਂ ਬੈਡਮਿੰਟਨ ਵਿਚ ਇਕ ਵੱਡੀ ਖੇਡ ਸ਼ਕਤੀ ਬਣੇ ਹਾਂ , ਸ਼ੂਟਿੰਗ, ਵੇਟ ਲਿਫਟਿੰਗ ਅਤੇ ਕਈ ਹੋਰ ਖੇਡਾਂ ਵਿਚ ਵਧੀਆ ਕਾਰਗੁਜ਼ਾਰੀ ਵਿਖਾ ਰਹੇ ਹਾਂ । ਜੋ ਵੀ ਮੈਡਲ ਲੈ ਕੇ ਆ ਰਹੇ ਹਨ ਉਹ ਛੋਟੇ ਸ਼ਹਿਰਾਂ ਵਿੱਚੋਂ ਹਨ । ਉਹ ਮਿਡਲ ਕਲਾਸ ਅਤੇ ਨਿਓ ਮਿਡਲ ਕਲਾਸ ਪਰਿਵਾਰਾਂ ਵਿੱਚੋਂ ਹਨ । ਨੌਜਵਾਨ ਭਾਰਤ ਮਹਿਸੂਸ ਕਰਦਾ ਹੈ ''ਕੁਝ ਵੀ ਸੰਭਵ ਹੈ, ਹਰ ਕੁਝ ਪ੍ਰਾਪਤ ਕੀਤਾ ਜਾ ਸਕਦਾ ਹੈ । '' ਇਹ ਭਾਵਨਾ ਭਾਰਤ ਨੂੰ ਵਿਕਾਸ ਵੱਲ ਲਿਜਾਵੇਗੀ ।


    ਅੱਜ ਅੰਤਰਰਾਸ਼ਟਰੀ ਪੱਧਰ ਉੱਤੇ ਭਾਰਤ ਦਾ ਜੋ ਕੱਦ ਵਧਿਆ ਹੈ , ਵੱਕਾਰ ਫੇਰ ਤੋਂ ਸਥਾਪਤ ਹੋਇਆ ਹੈ, ਉਸ ਨਾਲ ਨੌਜਵਾਨਾਂ ਵਿਚ ਇਕ ਨਵਾਂ ਆਤਮ-ਵਿਸ਼ਵਾਸ ਪੈਦਾ ਹੋਇਆ ਹੈ । ਮੌਕਿਆਂ ਦੀ ਬਰਾਬਰੀ ਹੈ । ਪਾਰਦਰਸ਼ਤਾ , ਪ੍ਰਤਿਭਾ ਦੀ ਪਹਿਚਾਣ ਅਤੇ ਸਨਮਾਨ ਦਾ ਹੀ ਇਹ ਨਤੀਜਾ , ਇਹ ਨਤੀਜਾ ਹੈ । ਨਵੀਂ ਅਪਰੋਚ ਨਾਲ ਸਕਿੱਲ ਇੰਡੀਆ , ਸਟਾਰਟ ਅੱਪ ਇੰਡੀਆ, ਖੇਲੋ ਇੰਡੀਆ, ਡਿਜੀਟਲ ਇੰਡੀਆ, ਸਟੈਂਡਅੱਪ ਇੰਡੀਆ ਅਜਿਹੇ ਕਈ ਯਤਨਾਂ ਨਾਲ ਨਿਊ ਇੰਡੀਆ ਦੀ ਬੁਨਿਆਦ ਬਹੁਤ ਮਜ਼ਬੂਤੀ ਦੀ ਫਾਊਂਡੇਸ਼ਨ ਨਾਲ ਤਿਆਰ ਹੋ ਰਹੀ ਹੈ । ਹੁਣ Silos ਨੂੰ ਖਤਮ ਕਰ ਕੇ ਸੋਲਿਊਸ਼ਨ ਉੱਤੇ ਜ਼ੋਰ ਦਿੱਤਾ ਜਾ ਰਿਹਾ ਹੈ । ਦੇਸ਼ ਦੀਆਂ ਕਈ ਲੋੜਾਂ ਹਨ ਉਨ੍ਹਾਂ ਨੂੰ ਸਮਝਦੇ ਹੋਏ , ਉਨ੍ਹਾਂ ਦੇ ਹਿਸਾਬ ਨਾਲ ਯੋਜਨਾਵਾਂ ਬਣਾਈਆਂ ਜਾ ਰਹੀਆਂ ਹਨ । ਨੌਜਵਾਨਾਂ ਦੀਆਂ , ਉੱਦਮੀਆਂ ਦੀਆਂ, ਔਰਤਾਂ ਦੀਆਂ, ਕਿਸਾਨਾਂ ਦੀਆਂ, ਦਰਮਿਆਨੇ ਵਰਗ ਦੀਆਂ, ਛੋਟੀਆਂ-ਛੋਟੀਆਂ ਪ੍ਰੇਸ਼ਾਨੀਆਂ ਦੂਰ ਕਰਨ ਲਈ ਉਨ੍ਹਾਂ ਦੇ ਜੀਵਨ ਨੂੰ ਆਸਾਨ ਬਣਾਉਣ ਦਾ ਕੰਮ ਕੀਤਾ ਜਾ ਰਿਹਾ ਹੈ ।


    ਦੋਸਤੋ , ਭਾਰਤ ਨੂੰ ਬਹੁਤ ਵੱਡੇ ਸੜਕ ਢਾਂਚੇ ਦੀ ਲੋੜ ਹੈ । ਭਾਰਤਮਾਲ ਅਧੀਨ ਹਜ਼ਾਰਾਂ ਕਿਲੋਮੀਟਰ ਸੜਕਾਂ ਬਣਾਈਆਂ ਜਾ ਰਹੀਆਂ ਹਨ । ਭਾਰਤ ਨੂੰ ਬੰਦਰਗਾਹ ਅਧਾਰਤ ਵਿਕਾਸ ਦੀ ਲੋੜ ਹੈ । ਸਾਗਰਮਾਲਾ ਇਸ ਦੇ ਲਈ ਢਾਂਚਾ ਤਿਆਰ ਕਰਨ ਵਿੱਚ ਮਦਦ ਕਰ ਰਹੀ ਹੈ । ਭਾਰਤ ਨੂੰ ਜਨ ਸੇਵਾ ਡਲਿਵਰੀ ਦੇ ਡਿਜੀਟਲ ਹੋਣ ਦੀ ਲੋੜ ਹੈ ਅਤੇ 'ਜੈਮ' ਤ੍ਰਿਮੂਰਤੀ ਨੇ ਸਾਨੂੰ ਉਥੇ ਪਹੁੰਚਾਇਆ ਹੈ । ਭਾਰਤ ਨੂੰ ਇੱਕ ਸਵੱਛ ਅਰਥਵਿਵਸਥਾ ਦੀ ਲੋੜ ਹੈ ਅਤੇ ਡਿਜੀਟਲ ਭੁਗਤਾਨ ਅਤੇ ਭੀਮ ਐਪ ਵਰਗੀਆਂ ਖੋਜਾਂ ਸਾਨੂੰ ਉਸ ਵੱਲ ਲਿਜਾ ਰਹੀਆਂ ਹਨ । ਭਾਰਤ ਨੂੰ ਇੱਕ ਸੰਗਠਤ / ਸਰਲ ਟੈਕਸ ਢਾਂਚੇ ਦੀ ਲੋੜ ਹੈ ਅਤੇ ਜੀਐੱਸਟੀ ਉਸ ਦੇ ਲਈ ਮੌਜੂਦ ਹੈ । ਭਾਰਤ ਨੂੰ ਹਵਾਈ ਯਾਤਰਾ ਦਾ ਰਾਹ ਖੋਲ੍ਹਣ ਦੀ ਲੋੜ ਹੈ ਅਤੇ 'ਉਡਾਨ' ਗ਼ਰੀਬ ਭਾਰਤੀਆਂ ਨੂੰ ਵੀ ਇਹ ਮੁਹੱਈਆ ਕਰਵਾ ਰਿਹਾ ਹੈ । ਭਾਰਤ ਨੂੰ ਵਧੇਰੇ ਨਿਪੁੰਨ ਮਨੁੱਖੀ ਸ਼ਕਤੀ ਦੀ ਲੋੜ ਹੈ ਅਤੇ ਸਕਿੱਲ ਇੰਡੀਆ ਇਸ ਦੇ ਲਈ ਮੌਜੂਦ ਹੈ । ਭਾਰਤ ਨੂੰ ਲੋੜ ਹੈ ਕਿ ਪਿੰਡਾਂ ਨੂੰ ਹਾਈਵੇਜ਼ ਨਾਲ ਜੋੜਿਆ ਜਾਵੇ ਅਤੇ ਅਸੀਂ 2.7 ਲੱਖ ਕਿਲੋਮੀਟਰ ਆਪਟੀਕਲ ਫਾਈਬਰ ਨੈੱਟਵਰਕ 1 ਲੱਖ ਗਰਾਮ ਪੰਚਾਇਤਾਂ ਨੂੰ ਜੋੜਨ ਲਈ ਵਿਛਾ ਦਿੱਤਾ ਹੈ । ਭਾਰਤ ਨੂੰ ਵਧੇਰੇ ਉੱਦਮੀਆਂ ਦੀ ਲੋੜ ਹੈ । ਮੁਦਰਾ ਅਤੇ ਸਟੈਂਡ ਅੱਪ ਇਸ ਦੇ ਲਈ ਹੀ ਹਨ । ਭਾਰਤ ਨੂੰ ਵਧੇਰੇ ਪਹੁੰਚਯੋਗ ਸਿਹਤ ਸੰਭਾਲ ਦੀ ਲੋੜ ਹੈ ਅਤੇ ਆਯੁਸ਼ਮਾਨ ਭਾਰਤ ਇਸ ਦੇ ਲਈ ਹੈ । ਭਾਰਤ ਆਪਣੀ ਸਟਾਰਟ ਅੱਪ ਪੀੜ੍ਹੀ ਨੂੰ ਖੁਸ਼ਹਾਲ ਬਣਾਉਣ ਦਾ ਚਾਹਵਾਨ ਹੈ ਅਤੇ ਤੁਸੀਂ ਕਿਸੇ ਵੀ ਸਟਾਰਟ ਅੱਪ ਕੋਲ ਬੜੀ ਤੇਜ਼ੀ ਨਾਲ ਰਜਿਸਟਰ ਕਰਵਾ ਸਕਦੇ ਹੋ । ਸਟਾਰਟ ਅੱਪ ਦੇ ਮਾਮਲੇ ਵਿੱਚ ਵੀ ਜਨਤਕ ਵਸੂਲੀ ਲਈ ਇੱਕ ਬਰਾਬਰ ਦੇ ਖੇਡ ਮੈਦਾਨ ਦੀ ਲੋੜ ਹੈ । ਅਸੀਂ ਹਰ ਤਰ੍ਹਾਂਭਵਿੱਖ ਬਾਰੇ ਕੰਮ ਕਰ ਰਹੇ ਹਾਂ ਜਿਸ ਨਾਲ ਨਿਊ ਇੰਡੀਆ ਨੂੰ ਅੱਗੇ ਵਧਣ ਦਾ ਮੌਕਾ ਮਿਲ ਰਿਹਾ ਹੈ ।


    ਸਾਥੀਓ , Ideas ਅਤੇ Innovations ਹਮੇਸ਼ਾ ਭਾਰਤ ਦੇ ਆਮ ਜੀਵਨ ਦਾ ਹਿੱਸਾ ਰਹੇ ਹਨ ਪਰ ਨੌਜਵਾਨਾਂ ਦੀਆਂ ਇਨ੍ਹਾਂ ਸ਼ਕਤੀਆਂ ਦੀ ਰਾਸ਼ਟਰ ਨਿਰਮਾਣ ਵਿੱਚ ਵੱਧ ਤੋਂ ਵੱਧ ਵਰਤੋਂ ਹੋਵੇ ਇਸ ਦੇ ਲਈ ਢੁਕਵਾਂ ਮਾਹੌਲ ਹੁਣ ਤਿਆਰ ਕੀਤਾ ਜਾ ਰਿਹਾ ਹੈ । ਦੇਸ਼ ਦੇ ਨੌਜਵਾਨਾਂ ਦੀਆਂ ਉਮੀਦਾਂ ਅਤੇ ਅਸੀਮ ਸਮਰੱਥਾਵਾਂ ਨਾਲ ਹੀ ਸਰਕਾਰ ਇਨੋਵੇਸ਼ਨ ਅਤੇ ਰਿਸਰਚ ਨੂੰ ਹੱਲਾਸ਼ੇਰੀ ਦੇ ਰਹੀ ਹੈ । ਸਕੂਲ ਵਿੱਚ ਹੀ ਇਨੋਵੇਸ਼ਨ ਦਾ ਮਾਹੌਲ ਬਣੇ ਇਸ ਦੇ ਲਈ ਅਟਲ ਇਨੋਵੇਸ਼ਨ ਮਿਸ਼ਨ ਸ਼ੁਰੂ ਕੀਤਾ ਗਿਆ ਹੈ । ਦੇਸ਼ ਦੇ ਸਕੂਲਾਂ ਵਿੱਚ , ਕਾਲਜਾਂ ਵਿੱਚ ਇਨੋਵੇਸ਼ਨ ਦਾ ਈਕੋ ਸਿਸਟਮ ਬਣਾਉਣ ਉੱਤੇ ਜ਼ੋਰ ਲਗਾਇਆ ਜਾ ਰਿਹਾ ਹੈ । ਵਿਦਿਆਰਥੀਆਂ ਵਿੱਚ ਸਾਇੰਟੀਫਿਕ ਟੈਂਪਰ ਵਧਾਉਣ ਅਤੇ ਉਨ੍ਹਾਂ ਦੀ ਕ੍ਰਿਏਟਿਵਟੀ ਨੂੰ ਸਹੀ ਮੰਚ ਦੇਣ ਲਈ ਦੇਸ਼ ਭਰ ਵਿੱਚ 2400 ਤੋਂ ਜ਼ਿਆਦਾ ਅਟੱਲ ਡਿਜੀਟਲ ਲੈਬਜ਼ ਨੂੰ ਪ੍ਰਵਨਾਗੀ ਦਿੱਤੀ ਗਈ । ਇਥੇ ਵਿਦਿਆਰਥੀਆਂ ਨੂੰ ਭਵਿੱਖ ਦੀ ਟੈਕਨੋਲੋਜੀ ਨਾਲ ਜਾਣੂ ਕਰਵਾਇਆ ਜਾ ਰਿਹਾ ਹੈ । Innovative ਆਈਡੀਆ ਨੂੰ ਅੱਗੇ ਲਿਆਉਣ ਲਈ Smart India Hackathon ਵਰਗੇ ਪ੍ਰੋਗਰਾਮ ਚਲਾਏ ਜਾ ਰਹੇ ਹਨ । ਇਸ ਪ੍ਰੋਗਰਾਮ ਰਾਹੀਂ ਦੇਸ਼ ਦੇ ਨੌਜਵਾਨਾਂ ਨੂੰ ਦੇਸ਼ ਦੀਆਂ ਸਮੱਸਿਆਵਾਂ ਸੁਲਝਾਉਣ ਦੇ ਕੰਮ ਨਾਲ ਸਿੱਧਾ ਜੋੜਿਆ ਗਿਆ ਹੈ । ਇਸੇ ਰਾਹ ਉੱਤੇ ਚਲਦੇ ਹੋਏ ਨੌਜਵਾਨ ਸਟਾਰਟ ਅੱਪ ਦੀ ਦੁਨੀਆ ਵਿੱਚ ਕਦਮ ਰੱਖੇਗਾ ।


    ਅਸੀਂ ਦੇਖਿਆ ਹੈ ਕਿ ਕਾਲੇ ਧਨ ਅਤੇ ਭ੍ਰਿਸ਼ਟਾਚਾਰ ਵਿਰੁੱਧ ਸਰਕਾਰ ਦੀ ਕਾਰਵਾਈ ਅਤੇ ਜੀਐੱਸਟੀ ਦੀ ਮੰਗ , ਕਿਸ ਤਰ੍ਹਾਂਰਿਕਾਰਡ ਗਿਣਤੀ ਵਿੱਚ ਟੈਸਟ ਦੇਣ ਲਈ ਇਥੇ ਆ ਰਹੇ ਹਨ । ਇਹ ਬਦਲੇ ਹੋਏ ਵਾਤਾਵਰਣ ਦਾ ਸਬੂਤ ਹੈ । ਮੈਨੂੰ ਯਾਦ ਹੈ ਕਿ ਜਦੋਂ ਡਿਜੀਟਲ ਪੇਮੈਂਟ ਦੀ ਗੱਲ ਸ਼ੁਰੂ ਹੋਈ ਤਾਂ ਕਿਸ ਤਰ੍ਹਾਂ ਵੱਡੇ-ਵੱਡੇ ਮਹਾਰਥੀਆਂ ਨੇ ਕਿਹਾ ਸੀ ਕਿ ਭਾਰਤ ਵਰਗਾ ਗ਼ਰੀਬ ਦੇਸ਼ ਡਿਜੀਟਲ ਪੇਮੈਂਟ ਵਿੱਚ ਅੱਗੇ ਨਹੀਂ ਵੱਧ ਸਕਦਾ । ਪਰ ਅੱਜ ਡਿਜੀਟਲ ਪੇਮੈਂਟ ਦੀ ਪ੍ਰਗਤੀ ਵੇਖੋ , ਇਹ ਨੌਜਵਾਨ ਹੀ ਤਾਂ ਹਨ ਜਿਨ੍ਹਾਂ ਕਾਰਣ ਦੇਸ਼ ਦੇ ਹਰ ਪਿੰਡ ਵਿੱਚ ਡਿਜੀਟਲ ਪੇਮੈਂਟ ਦੀ ਵਿਵਸਥਾ ਪਹੁੰਚ ਗਈ ਹੈ । ਲੋਕ ਡਿਜੀਟਲ ਪੈਮੈਂਟ ਕਰਨ ਲੱਗੇ ਹਨ ।


    ਦੋਸਤੋ , ਜਦੋਂ ਵਿਕਾਸ ਹੀ ਸਾਡਾ ਇੱਕੋ-ਇੱਕ ਉਦੇਸ਼ ਹੋਵੇ ਤਾਂ ਅਸੀਂ ਲੋਕਾਂ ਦੀਆਂ ਚਿੰਤਾਵਾਂ ਅਤੇ ਖਾਹਿਸ਼ਾਂ ਪਰਤੀ ਸੁਚੇਤ ਰਹਾਂਗੇ । ਜਦੋਂ ਅਸੀਂ ਲੋਕਾਂ ਪ੍ਰਤੀ ਗ੍ਰਹਿਣਸ਼ੀਲ ਹੋਈਏ ਤਾਂ ਇਹ ਚੀਜ਼ ਨੀਤੀਆਂ ਦੇ ਸੁਖਾਲ਼ਾ ਬਣਨ ਵਿੱਚ ਨਜ਼ਰ ਆਉਂਦੀ ਹੈ । ਜਦੋਂ ਅਸੀਂ ਨੌਕਰਸ਼ਾਹੀ ਨੂੰ ਹਟਾ ਕੇ ਨੀਤੀਆਂ ਨੂੰ ਅਸਾਨ ਬਣਾਉਂਦੇ ਹਾਂ ਤਾਂ ਦੇਸ਼ ਵਿੱਚ ਵਧੇਰੇ ਐੱਫਡੀਆਈ ਆਉਂਦੀ ਹੈ । ਜਦੋਂ ਅਸੀਂ ਵਧੇਰੇ ਐੱਫਡੀਆਈ ਲਿਆਉਂਦੇ ਹਾਂ ਤਾਂ ਅਸੀਂ ਦੇਸ਼ ਵਿੱਚ ਵਧੇਰੇ ਉਦਯੋਗ ਪੈਦਾ ਕਰਦੇ ਹਾਂ । ਜਦੋਂ ਅਸੀਂ ਵਧੇਰੇ ਉਦਯੋਗ ਲਗਾਉਂਦੇ ਹਾਂ ਤਾਂ ਅਸੀਂ ਰੋਜ਼ਗਾਰ ਦੇ ਵਧੇਰੇ ਮੌਕੇ ਪੈਦਾ ਕਰਦੇ ਹਾਂ । ਜਦੋਂ ਅਸੀਂ ਰੋਜ਼ਗਾਰ ਦੇ ਵਧੇਰੇ ਮੌਕੇ ਪੈਦਾ ਕਰਦੇ ਹਾਂ ਤਾਂ ਅਸੀਂ ਦੇਸ਼ ਦੇ ਨੌਜਵਾਨਾਂ ਨੂੰ ਉਨ੍ਹਾਂ ਦਾ ਭਵਿੱਖ ਸੁਧਾਰਨ ਲਈ ਵਧੇਰੇ ਸ਼ਕਤੀਸ਼ਾਲੀ ਬਣਾਉਂਦੇ ਹਾਂ । ਜਦੋਂ ਹਰ ਨਾਗਰਿਕ ਦਾ ਭਵਿੱਖ ਸੁੱਧਰਦਾ ਹੈ ਤਾਂ ਭਾਰਤ ਦਾ ਭਵਿੱਖ ਸੁਧਰਦਾ ਹੈ ਅਤੇ ਦੁਨੀਆ ਵਿੱਚ ਭਾਰਤ ਦਾ ਦਰਜਾ ਵਧਦਾ ਹੈ ।


    ਸਾਥੀਓ , ਅੱਜ ਸਾਡੇ ਕੋਲ ਇੱਕ ਵਧੀਆ ਮੌਕਾ ਹੈ ਅਸੀਂ ਉਸ ਪੀੜ੍ਹੀ ਦੇ ਹਾਂ ਜਿਨ੍ਹਾਂ ਨੂੰ ਦੇਸ਼ ਦੀ ਅਜ਼ਾਦੀ ਲਈ ਮਰਨ ਮਿਟਣ ਦਾ ਸੁਭਾਗ ਨਹੀਂ ਮਿਲਿਆ ਸੀ ਪਰ ਰਾਸ਼ਟਰ ਨਿਰਮਾਣ ਲਈ ਜਿਊਣ ਦਾ ਅਤੇ ਦੇਸ਼ ਲਈ ਕੁਝ ਕਰਨ ਦਾ ਮੌਕਾ ਸਾਨੂੰ ਜ਼ਰੂਰ ਮਿਲਿਆ ਹੈ । ਇਤਿਹਾਸ ਗਵਾਹ ਹੈ ਕਿ ਅਜ਼ਾਦੀ ਦੇ ਅੰਦੋਲਨ ਵਿੱਚ ਵੀ ਨੌਜਵਾਨਾਂ ਨੇ ਅੱਗੇ ਵਧ ਕੇ ਕਮਾਨ ਸੰਭਾਲੀ ਸੀ । ਨੌਜਵਾਨਾਂ ਦੇ ਜੋਸ਼ ਅਤੇ ਹੌਸਲੇ ਨੇ ਅਜ਼ਾਦੀ ਦੀ ਲੜਾਈ ਵਿੱਚ ਅਹਿਮ ਭੂਮਿਕਾ ਨਿਭਾਈ ਸੀ । ਅੱਜ ਨਿਊ ਇੰਡੀਆ ਲਈ ਉਹੋ ਭੂਮਿਕਾ ਤੁਸੀਂ ਸਾਰੇ ਵੀ ਨਿਭਾਉਣ ਵਾਲੇ ਹੋ । ਤੁਸੀਂ ਮਿਲ ਕੇ ਇੱਕ ਅਜਿਹੇ ਇੰਡੀਆ ਦਾ ਨਿਰਮਾਣ ਕਰਨਾ ਹੈ ਜਿਸ ਦਾ ਸੁਪਨਾ ਸਾਡੇ ਅਜ਼ਾਦੀ ਘੁਲਾਟੀਆਂ ਨੇ ਵੇਖਿਆ ਸੀ । ਦੇਸ਼ ਲਈ ਆਪਣੇ ਆਪ ਨੂੰ ਖਪਾ ਦੇਣ ਵਾਲਿਆਂ ਨੇ ਦੇਖਿਆ ਸੀ ।


    ਦੋਸਤੋ , ਨਿਊ ਇੰਡੀਆ ਉਹ ਧਰਤੀ ਹੈ ਜਿੱਥੇ ਤੁਸੀਂ ਆਪਣਾ ਨਾਮ ਬਣਾਉਂਦੇ ਹੋ, ਤੁਹਾਡਾ ਨਾਮ ਤੁਹਾਨੂੰ ਨਹੀਂ ਬਣਾਉਂਦਾ । ਜਿਥੇ ਤੁਹਾਡੇ ਵਿਚਾਰਾਂ ਦੀ ਕਦਰ ਹੁੰਦੀ ਹੈ , ਤੁਹਾਡੇ ਪ੍ਰਭਾਵ ਦੀ ਨਹੀਂ । ਜਿਥੇ ਮੌਕੇ ਕੰਮ ਆਉਂਦੇ ਹਨ ਰੁਕਾਵਟਾਂ ਨਹੀਂ । ਜਿਥੇ ਕਰੋੜਾਂ ਖਾਹਿਸ਼ਾਂ ਨੂੰ ਪ੍ਰਗਟਾਵੇ ਦਾ ਮੌਕਾ ਹਾਸਲ ਹੁੰਦਾ ਹੈ , ਜਿਥੇ ਤਰੱਕੀ ਦੀ ਯਾਤਰਾ ਨੂੰ ਕੁਝ ਇੱਕ ਦੀ ਬਜਾਏ ਸਭ ਮਿਲ ਕੇ ਸ਼ਕਤੀ ਪ੍ਰਦਾਨ ਕਰਦੇ ਹਨ । ਇਹ ਉਹ ਜਗ੍ਹਾ ਹੈ ਜਿੱਥੇ ਅਮਲ ਤਰੱਕੀ ਨੂੰ ਅਗਾਂਹ ਲਿਜਾਂਦੇ ਹਨ ਬਜਾਏ ਇਸ ਦੇ ਕਿ ਲੋਕ ਅਮਲਾਂ ਨੂੰ ਪ੍ਰਭਾਵਤ ਕਰਨ । ਜਿਥੇ ਸਰਕਾਰ ਸਭ ਦੀ ਹੁੰਦੀ ਹੈ ਨਾ ਕਿ ਸਭ ਕੁਝ ਸਰਕਾਰ ਦਾ ਹੁੰਦਾ ਹੈ ।


    ਜਿਥੇ ਉਮੀਦ ਦੀ ਤਾਕਤ ਮੂਰਖਤਾ ਭਰੀ ਨਫ਼ਰਤ ਉੱਤੇ ਹਾਵੀ ਹੁੰਦੀ ਹੈ ।


    ਜਿਥੇ 125 ਕਰੋੜ ਭਾਰਤੀ ਆਪਣੀ ਤਕਦੀਰ ਆਪ ਲਿਖਦੇ ਹਨ ਨਾ ਕਿ ਉਹ ਆਪਣੇ ਆਪ ਨੂੰ ਕਿਸਮਤ ਉੱਤੇ ਛੱਡ ਦਿੰਦੇ ਹਨ । ਇਹ ਹੈ ਸਾਡਾ ਨਿਊ ਇੰਡੀਆ ।


    ਸਾਥੀਓ , ਤੁਸੀਂ ਭਾਰਤ ਦਾ ਵਰਤਮਾਨ ਅਤੇ ਭਵਿੱਖ ਹੋ । ਭਾਰਤ ਨੂੰ ਤੁਹਾਡਾ ਸਹਿਯੋਗ ਚਾਹੀਦਾ ਹੈ । ਸਿਰਫ਼ ਸੁਣਨ ਵਾਲੇ ਨਹੀਂ , ਸਾਨੂੰ ਸੁਝਾਅ ਦੇਣ ਵਾਲੇ, ਸਾਡੇ ਨਾਲ ਮੋਢੇ ਨਾਲ ਮੋਢਾ ਜੋੜ ਕੇ ਕੰਮ ਕਰਨ ਵਾਲੇ ਨੌਜਵਾਨ ਚਾਹੀਦੇ ਹਨ ।


    ਤੁਸੀਂ ਸਫਲ ਹੋਵੋਗੇ ਤਾਂ ਦੇਸ਼ ਸਫਲ ਹੋਵੇਗਾ । ਤੁਹਾਡੇ ਸੰਕਲਪ ਸਿੱਧ ਹੋਣਗੇ ਤਾਂ ਦੇਸ਼ ਦੇ ਸੰਕਲਪ ਸਿੱਧ ਹੋਣਗੇ । ਇੱਕ ਵਾਰ ਫੇਰ ਇਸ ਸ਼ਾਨਦਾਰ I nitiative ਲਈ , Youth for Development ਦੀ ਪੂਰੀ ਟੀਮ ਨੂੰ ਬਹੁਤ-ਬਹੁਤ ਸ਼ੁਭ ਕਾਮਨਾਵਾਂ ਦਿੰਦਾ ਹਾਂ ਅਤੇ ਜਿਨ੍ਹਾਂ ਲੋਕਾਂ ਨੇ ਅੱਜ ਸਨਮਾਨ ਹਾਸਲ ਕੀਤਾ ਹੈ ਮੈਂ ਉਨ੍ਹਾਂ ਦਾ ਵਿਸ਼ੇਸ਼ ਤੌਰ ਤੇ ਅਭਿਨੰਦਨ ਕਰਦਾ ਹਾਂ ਕਿਉਂ ਕਿ ਉਨ੍ਹਾਂ ਦੇ ਹਰ ਕੰਮ , ਹਰ ਯਤਨ ਦੀ ਚਰਚਾ ਹੋਵੇਗੀ । ਉਨ੍ਹਾਂ ਦਾ ਕੰਮ ਆਪਣੇ ਆਪ ਵਿੱਚ ਅਤੇ ਹੋਰਨਾਂ ਲਈ ਪ੍ਰੇਰਨਾ ਬਣ ਜਾਵੇਗਾ ਅਤੇ ਮੈਂ ਮੰਨਦਾ ਹਾਂ ਕਿ ਸ਼ਬਦ ਤੋਂ ਜ਼ਿਆਦਾ ਕੰਮ ਦੀ ਤਾਕਤ ਹੁੰਦੀ ਹੈ । ਅਤੇ ਤੁਸੀਂ ਉਹ ਲੋਕ ਹੋ , ਉਹ ਕਰਮਯੋਗੀ ਹੈ ਜਿਨ੍ਹਾਂ ਨੇ ਦੂਰ ਦੁਰਾਡੀ ਕਿਸੇ ਬਸਤੀ ਵਿੱਚ, ਕਿਸੇ ਪਿੰਡ ਵਿੱਚ ਆਪਣੇ ਸੁਪਨਿਆਂ ਨੂੰ ਸਾਕਾਰ ਕਰਨ ਲਈ ਆਪਣੇ ਆਪ ਨੂੰ ਖਪਾ ਦਿੱਤਾ ਹੈ । ਇੱਕ ਕੰਮ ਹੱਥ ਵਿੱਚ ਲਿਆ ਅਤੇ ਉਸ ਨੂੰ ਪੂਰਾ ਕਰਕੇ ਦਿਖਾਇਆ ਹੈ । ਇਸੇ ਦਾ ਨਤੀਜਾ ਹੈ ਕਿ ਅੱਜ ਤੁਸੀਂ ਤਸੱਲੀ ਮਹਿਸੂਸ ਕਰ ਰਹੇ ਹੋ ਅਤੇ ਸਵਾਂਤ :ਸੁਖਾਏ( स्वांतः सुखाए ), ਜਿਸ ਕੰਮ ਨੂੰ ਸਵਾਂਤ:ਸੁਖਾਏ( स्वांतः सुखाए ) ਕਰਦੇ ਹਨ ਉਸ ਦੀ ਪ੍ਰੇਰਨਾ ਅਧਿਆਤਮਕ ਤਾਕਤ ਤੋਂ ਵੀ ਕਈ ਗੁਣਾ ਜ਼ਿਆਦਾ ਹੁੰਦੀ ਹੈ । ਮੈਂ ਇਸ ਸਥਿਤੀ ਨੂੰ ਹਾਸਲ ਕਰਨ ਵਾਲੇ ਉਨ੍ਹਾਂ ਸਾਰੇ ਨੌਜਵਾਨਾਂ ਨੂੰ ਦਿਲੋਂ ਬਹੁਤ ਬਹੁਤ ਵਧਾਈ ਦਿੰਦਾ ਹਾਂ ।


    ਬਹੁਤ ਬਹੁਤ ਧੰਨਵਾਦ


    

    
    (Release ID: 1538908) Visitor Counter : 2