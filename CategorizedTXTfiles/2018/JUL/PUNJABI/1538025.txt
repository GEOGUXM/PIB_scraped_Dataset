      ਪਰਸੋਨਲ,ਲੋਕ ਸ਼ਿਕਾਇਤਾਂ ਤੇ ਪੈਨਸ਼ਨ ਮੰਤਰਾਲਾ

      ਸੈਂਟਰਲ ਪ੍ਰਸ਼ਾਸਨਿਕ ਟ੍ਰਿਬਿਊਨਲ (ਕੈਟ) ਦੇ ਨਵੇਂ ਚੇਅਰਮੈਨ ਜਸਟਿਸ ਰੈਡੀ ਨੇ ਡਾ ਜਿਤੇਂਦਰ ਸਿੰਘ ਨਾਲ ਮੁਲਾਕਾਤ ਕੀਤੀ
      Posted On: 05 JUL 2018 5:28PM by PIB Chandigarh


    New Chairman CAT Justice Reddy calls on Dr Jitendra Singh


    ਸੈਂਟਰਲ ਪ੍ਰਸ਼ਾਸਨਿਕ ਟ੍ਰਿਬਿਊਨਲ (ਕੈਟ) ਦੇ ਨਵੇਂ ਚੇਅਰਮੈਨ ਜਸਟਿਸ ਰੈਡੀ ਨੇ ਡਾ ਜਿਤੇਂਦਰ ਸਿੰਘ ਨਾਲ ਮੁਲਾਕਾਤ ਕੀਤੀ

      * ਪ੍ਰਸ਼ਾਸਨਿਕ ਟ੍ਰਿਬਿਊਨਲ ( ਕੈਟ ) ਦੇ ਨਵੇਂ ਚੇਅਰਮੈਨ ਜਸਟਿਸ ਐੱਲ ਨਰਸਿਮਹਾ ਰੈਡੀ ਅੱਜ ਇੱਥੇ ਪੂਰਬ-ਉੱਤਰ ਖੇਤਰੀ ਵਿਕਾਸ (ਸੁਤੰਤਰ ਚਾਰਜ) , ਪ੍ਰਧਾਨ ਮੰਤਰੀ ਦਫ਼ਤਰ ਅਤੇ ਪਰਸੋਨਲ , ਜਨਤਕ ਸ਼ਿਕਾਇਤਾਂ ਤੇ ਪੈਨਸ਼ਨਾਂ, ਪ੍ਰਮਾਣੂ ਊਰਜਾ ਵਿਭਾਗ ਅਤੇ ਪੁਲਾੜ ਵਿਭਾਗ ਦੇ ਕੇਂਦਰੀ ਰਾਜ ਮੰਤਰੀ ਡਾ ਜਿਤੇਂਦਰ ਸਿੰਘ ਨੂੰ ਮਿਲੇ ਅਤੇ ਕੈਟ ਦੇ ਕੰਮ-ਕਾਜ ਤੋਂ ਲੈ ਕੇ ਟ੍ਰਿਬਿਊਨਲ ਵਿੱਚ ਮੌਜੂਦਾ ਖਾਲੀ ਪਈਆਂ ਪਦਾਂ ' ਤੇ ਨਿਯੁਕਤੀ ਜਿਹੇ ਕਈ ਮੁੱਦਿਆਂ ' ਤੇ ਚਰਚਾ ਕੀਤੀ।

    ਡਾ ਜਿਤੇਂਦਰ ਸਿੰਘ ਨੇ ਉਮੀਦ ਪ੍ਰਗਟਾਈ ਕਿ ਜਸਟਿਸ ਨਰਸਿਮਹਾ ਰੈਡੀ ਆਪਣੇ ਵਿਸ਼ਾਲ ਅਨੁਭਵ ਅਤੇ ਪ੍ਰਤੀਬੱਧਤਾ ਨਾਲ ਕੈਟ ਦੇ ਕੰਮ-ਕਾਜ ਅਤੇ ਉਸ ਦੀ ਸਮਰੱਥਾ ਨੂੰ ਹੋਰ ਮਜ਼ਬੂਤ ਕਰਨ ਵਿੱਚ ਸਫ਼ਲ ਹੋਣਗੇ। ਉਨ੍ਹਾਂ ਦੱਸਿਆ ਕਿ ਜਸਟਿਸ ਰੈਡੀ ਨੂੰ ਹੈਦਰਾਬਾਦ ਹਾਈਕੋਰਟ ਵਿੱਚ ਬਤੌਰ ਜੱਜ ਕੰਮ ਕਰਨ ਦਾ ਲੰਮਾ ਅਨੁਭਵ ਹੈ ਅਤੇ ਉਹ ਪਟਨਾ ਹਾਈਕੋਰਟ ਵਿੱਚ ਵੀ ਆਪਣੀ ਸੇਵਾ ਨਿਭਾ ਚੁੱਕੇ ਹਨ ।


    ਕੈਟ ਨੂੰ ਭਾਰਤ ਸਰਕਾਰ ਦਾ ਇੱਕ ਅਹਿਮ ਹਿੱਸਾ ਦੱਸਦਿਆਂ ਡਾ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਇਸ ਦਾ ਗਠਨ 1985 ਵਿੱਚ ਕੀਤਾ ਗਿਆ ਸੀ ਅਤੇ ਇਸ ਦੀ ਸਥਾਪਨਾ ਦਾ ਮੁੱਖ ਉਦੇਸ਼ ਭਾਰਤ ਸਰਕਾਰ ਵਿੱਚ ਕੰਮ ਕਰਨ ਵਾਲੇ ਅਧਿਕਾਰੀਆਂ ਅਤੇ ਕਰਮਚਾਰੀਆਂ ਦੀਆਂ ਸ਼ਿਕਾਇਤਾਂ ਅਤੇ ਵਿਵਾਦਾਂ ਨਾਲ ਸਬੰਧਤ ਮਸਲੇ ਦਰਜ ਕਰਾਉਣਾ ਅਤੇ ਉਨ੍ਹਾਂ ਨੂੰ ਅਦਾਲਤਾਂ ਦਾ ਚੱਕਰ ਲਗਾਏ ਬਿਨਾ ਹੱਲ ਕਰਵਾਉਣਾ ਸੀ। ਉਨ੍ਹਾਂ ਕਿਹਾ ਕਿ ਸਰਕਾਰ ਕੈਟ ਅਧੀਨ ਦੇਸ਼ ਭਰ ਵਿੱਚ ਖਾਲੀ ਪਈ ਪਦਾਂ ਨੂੰ ਤੁਰੰਤ ਭਰਨ ਦੀ ਜ਼ਰੂਰਤ ਦੇ ਪ੍ਰਤੀ ਜਾਗਰੁਕ ਹੈ ਅਤੇ ਇਸ ਦੇ ਲਈ ਉੱਚਿਤ ਕਾਰਵਾਈ ਸ਼ੁਰੂ ਕਰ ਦਿੱਤੀ ਗਈ ਹੈ।


    ਕੇਂਦਰੀ ਮੰਤਰੀ ਡਾ ਜਿਤੇਂਦਰ ਸਿੰਘ ਨਾਲ ਮੁਲਾਕਾਤ ਤੋਂ ਬਾਅਦ ਜਸਟਿਸ ਨਰਸਿਮਹਾ ਰੈਡੀ ਨੇ ਦੱਸਿਆ ਕਿ ਕੈਟ ਵਿੱਚ ਲੰਬਿਤ ਮਾਮਲਿਆਂ ਨੂੰ ਸੁਲਝਾਉਣਾ ਉਨ੍ਹਾਂ ਦੀ ਮੁੱਖ ਤਰਜੀਹ ਹੋਵੇਗੀ। ਉਨ੍ਹਾਂ ਕਿਹਾ ਕਿ ਪ੍ਰਸ਼ਾਸਨ ਵਿੱਚ ਕੰਮ ਕਰ ਰਹੇ ਅਧਿਕਾਰੀਆਂ ਅਤੇ ਮੈਬਰਾਂ ਨੂੰ ਤਸੱਲੀਬਖ਼ਸ ਨਿਆਂ ਦਿਵਾਉਣ ਲਈ ਉਹ ਪੂਰੀ ਕੋਸ਼ਿਸ਼ ਕਰਨਗੇ ।

    
    
    (Release ID: 1538025) Visitor Counter : 2
    
    
    
    
    

*