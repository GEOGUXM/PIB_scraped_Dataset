      ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ

      ਦਿੱਲੀ ਵਿੱਚ ਨਿਜੀ ਮਲਕੀਅਤ ਵਾਲੀ ਭੂਮੀ ਦੇ ਯੋਜਨਾਬੱਧ ਵਿਕਾਸ ਨੂੰ ਅਸਲੀ ਰੂਪ ਦੇਣ ਲਈ ਅਧਿਸੂਚਨਾ ਜਾਰੀ
      Posted On: 05 JUL 2018 5:41PM by PIB Chandigarh


    Notification issued for Enabling Planned Development of Privately Owned Lands in Delhi


    ਦਿੱਲੀ ਵਿੱਚ ਨਿਜੀ ਮਲਕੀਅਤ ਵਾਲੀ ਭੂਮੀ ਦੇ ਯੋਜਨਾਬੱਧ ਵਿਕਾਸ ਨੂੰ ਅਸਲੀ ਰੂਪ ਦੇਣ ਲਈ ਅਧਿਸੂਚਨਾ ਜਾਰੀ


    ਦਿੱਲੀ ਵਿਕਾਸ ਅਥਾਰਿਟੀ ( ਡੀਡੀਏ ) ਨੇ ਦਿੱਲੀ ਵਿੱਚ ਨਿਜੀ ਮਲਕੀਅਤ ਵਾਲੀ ਭੂਮੀ ਦੇ ਯੋਜਨਾਬੱਧ ਵਿਕਾਸ ਨੂੰ ਅਸਲੀ ਰੂਪ ਦੇਣ ਲਈ ਅਧਿਸੂਚਨਾ ਜਾਰੀ ਕਰ ਦਿੱਤੀ ਹੈ। ਦਿੱਲੀ ਵਿੱਚ ਨਿਜੀ ਮਲਕੀਅਤ ਵਾਲੀ ਭੂਮੀ ਦੇ ਯੋਜਨਾਬੱਧ ਵਿਕਾਸ ਨੂੰ ਸਮਰੱਥ ਕਰਨ ਦੀ ਨੀਤੀ ਨੂੰ 21.12.2017 ਨੂੰ ਹੋਈ ਮੀਟਿੰਗ ਵਿੱਚ ਅਥਾਰਿਟੀ ਵੱਲੋਂ ਪ੍ਰਵਾਨ ਕੀਤਾ ਗਿਆ ਸੀ ਅਤੇ ਇਸ ਨੂੰ ਸਾਰੇ ਯੂਐੱਲਬੀਜ਼ ਅਤੇ ਹੋਰ ਸਰਕਾਰੀ ਏਜੰਸੀਆਂ ਨੂੰ ਵੀ ਸਰਕੂਲੇਟ ਕੀਤਾ ਗਿਆ ਸੀ। ਇਸ ਦੇ ਨਾਲ ਹੀ , ਉਪਰੋਕਤ ਨੀਤੀ ਨੂੰ ਲਾਗੂ ਕਰਨ ਲਈ , ਨਿਜੀ ਮਲਕੀਅਤ ਵਾਲੀ ਭੂਮੀ ਦੇ ਯੋਜਨਾਬੱਧ ਵਿਕਾਸ ਨੂੰ ਸਮਰੱਥ ਕਰਨ ਲਈ ਨਿਯਮਾਂ ਦੀ ਵਿਵਸਥਾ ਦਿੱਲੀ ਵਿਕਾਸ ਅਥਾਰਿਟੀ , 1957 ਦੀ ਧਾਰਾ 57 ਅਨੁਸਾਰ ਕੀਤੀ ਗਈ ਸੀ । ਨਿਯਮਾਂ ਨੂੰ ਅਥਾਰਿਟੀ ਵੱਲੋਂ ਆਜੋਜਿਤ ਬੈਠਕ ਵਿੱਚ ਪ੍ਰਵਾਨ ਕੀਤਾ ਗਿਆ ਸੀ । ਅਥਾਰਿਟੀ ਦੀ 19.06.2018 ਨੂੰ ਹੋਈ ਮੀਟਿੰਗ ਵਿੱਚ ਇਨ੍ਹਾਂ ਨਿਯਮਾਂ ਨੂੰ ਪ੍ਰਵਾਨਗੀ ਦੇ ਦਿੱਤੀ ਗਈ ਸੀ ਅਤੇ ਉਸ ਦੇ ਬਾਅਦ ਡੀਡੀ ਐਕਟ , 1957 ਦੀ ਧਾਰਾ 57 ਅਨੁਸਾਰ ਇਸ ਨੂੰ ਕੇਂਦਰ ਸਰਕਾਰ ਵੱਲੋਂ ਮਨਜ਼ੂਰੀ ਦੇ ਦਿੱਤੀ ਗਈ ਹੈ ।


    ਨਿਜੀ ਮਲਕੀਅਤ ਵਾਲੀ ਭੂਮੀ ਦੇ ਯੋਜਨਾਬੱਧ ਵਿਕਾਸ ਨੂੰ ਅਸਲੀ ਰੂਪ ਦੇਣ ਲਈ ਨੀਤੀ ਅਤੇ ਨਿਯਮਾਂ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ ਹੇਠ ਲਿਖੀਆ ਹਨ :


    ਏ. ਇਹ ਨੀਤੀ ਨਿਜੀ ਭੂਮੀ ਖੇਤਰ ' ਤੇ ਲਾਗੂ ਹੋਵੇਗੀ ਜਿਸ ਨੂੰ ਯੋਜਨਾਬੱਧ ਵਿਕਾਸ ਤੋਂ ਦੂਰ ਰੱਖਿਆ ਗਿਆ ਹੈ , ਜਿਸ ਨੂੰ ਹਾਸਲ ਨਹੀਂ ਕੀਤਾ ਜਾ ਸਕਦਾ ਹੈ , ਭੂਮੀ ਖੇਤਰ ਜਿਸ ਦੇ ਲਈ ਪ੍ਰਾਪਤੀ ਕਾਰਵਾਈ ਅਦਾਲਤਾਂ ਵੱਲੋਂ ਰੱਦ ਕਰ ਦਿੱਤੀ ਗਈ ਹੈ , ਨਵੇਂ ਐੱਲਏਏਆਰ ਕਾਨੂੰਨ , 2013 ਦੀ ਉਪਧਾਰਾ 2 , ਧਾਰਾ 24 ਅਨੁਸਾਰ ਸਮਾਂ-ਸੀਮਾ ਖ਼ਤਮ ਹੋ ਗਈ ਹੈ।

      * . ਇਹ ਨੀਤੀ ਜ਼ੋਨ ਓ ਵਿੱਚ ਆਉਣ ਵਾਲੇ ਖੇਤਰਾਂ ' ਤੇ ਲਾਗੂ ਨਹੀਂ ਹੋਵੇਗੀ ਜਿਵੇਂ ਕਿ ਜੋ ਜਲ ਇਕਾਈਆਂ ਨਿਗਮਾਂ ਦੇ ਤਹਿਤ ਆਉਂਦੀ ਹੈ , ਰਿਜ ਅਧਿਨ ਆਉਣ ਵਾਲੇ ਭੂਮੀ ਖੇਤਰ , ਖੇਤਰੀ ਪਾਰਕ , ਰਾਖਵਾਂ ਵਣ ਖੇਤਰ , ਸਮਾਰਕ ਨਿਯਮਤ ਜ਼ੋਨ , ਲਾਲਡੋਰਾ/ ਵਿਸਤਾਰਿਤ ਲਾਲਡੋਰਾ , ਵਿਵਾਦਿਤ ਭੂਮੀ ਅਤੇ ਭੂਖੰਡ ਜੋ ਭੂਮੀ ਸੰਗ੍ਰਹਿਣ ਲਈ ਪਹਿਲਾਂ ਤੋਂ ਹੀ ਯੋਗ ਹਨ ।
      * . ਨਿਜੀ ਮਲਕੀਅਤ ਵਾਲੀ ਭੂਮੀ ' ਤੇ ਵਿਕਾਸ ਮੌਜੂਦਾ ਐੱਮਪੀਡੀ/ਜੈੱਡਡੀਪੀ ਜਾਂ ਪਹਿਲਾਂ ਤੋਂ ਪ੍ਰਵਾਨ ਯੋਜਨਾਵਾਂ ਅਨੁਸਾਰ ਹੋਵੇਗਾ ।
      * . ਪ੍ਰੀ-ਐੱਮਪੀਡੀ 1962 ਦੀਆਂ ਗਤੀਵਿਧੀਆਂ/ਉਪਯੋਗ ਦੇ ਨਾਲ ਨਿਜੀ ਮਲਕੀਅਤ ਵਾਲੀ ਭੂਮੀ , ਉਸੇ ਗਤੀਵਿਧੀ/ਵਰਤੋਂ ਲਈ ਜਾਰੀ ਰੱਖਣ ਦੀ ਚੋਣ ਕਰ ਸਕਦੀ ਹੈ ਬਸ਼ਰਤੇ ਕਿ ਨਿਯਮਾਂ ਵਿੱਚ ਨਿਰਦੇਸਤ ਸਾਰੀਆਂ ਵਿਵਸਥਾਵਾਂ ਨੂੰ ਪੂਰਾ ਕੀਤਾ ਜਾਵੇ ।
      * . ਪੂਰਵ-ਐੱਮਪੀਡੀ- 1962 ਦੀਆਂ ਗਤੀਵਿਧੀਆਂ ਦੇ ਨਾਲ ਉਪਰੋਕਤ ਭੂਮੀ ' ਤੇ , ਜ਼ਮੀਨ ਮਾਲਕ ਜ਼ਰੂਰੀ ਫ਼ੀਸ ਦੇ ਭੁਗਤਾਨ ਦੇ ਅਧੀਨ ਮੌਜੂਦਾ ਐੱਮਪੀਡੀ / ਜ਼ੈੱਡਡੀਪੀ / ਪ੍ਰਵਾਨ ਲੇਆਊਟ ਯੋਜਨਾ ਵਿੱਚ ਨਿਰਦੇਸ਼ਤ ਵਰਤੋਂ ਅਨੁਸਾਰ ਵਿਕਸਤ ਕਰਨ ਦਾ ਵਿਕਲਪ ਵੀ ਚੁਣ ਸਕਦੇ ਹਨ।
      * . ਨੀਤੀ ਅਨੁਸਾਰ , ਪਾਲਿਸੀ ਦੇ ਲਾਗੂਕਰਨ ਦੌਰਾਨ ਪੈਦਾ ਹੋਣ ਵਾਲੀ ਸਾਰੀਆਂ ਸ਼ਿਕਾਇਤਾਂ/ਵਿਵਾਦਾਂ ਨੂੰ ਹੱਲ ਕਰਨ ਲਈ ਸ਼ਿਕਾਇਤ ਨਿਵਾਰਣ ਵਿਧੀ ਸਥਾਪਤ ਕੀਤੀ ਜਾਵੇਗੀ ।
    
    
    (Release ID: 1537894) Visitor Counter : 7
    
    
    
    
    

*