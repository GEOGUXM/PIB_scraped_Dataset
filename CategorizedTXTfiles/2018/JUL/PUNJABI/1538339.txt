      ਉਪ ਰਾਸ਼ਟਰਪਤੀ ਸਕੱਤਰੇਤ

      ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਸਹਿਮਤੀ ਪੱਤਰ ’ਤੇ ਹਸਤਾਖ਼ਰ ਕਰਨ ਵਾਲੇ ਰਾਜ ਸਭਾ ਦੇ ਪਹਿਲੇ ਚੇਅਰਮੈਨ ਬਣੇ
      Posted On: 10 JUL 2018 5:25PM by PIB Chandigarh


    Shri M. Venkaiah Naidu becomes first Chairman of Rajya Sabha to sign an MOU
    
    Rajya Sabha and Senate of Rwanda agree to promote dialogue, capacity building and cooperation Rwandan Parliamentary Delegation calls on the Vice President


    ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਸਹਿਮਤੀ ਪੱਤਰ ’ਤੇ ਹਸਤਾਖ਼ਰ ਕਰਨ ਵਾਲੇ ਰਾਜ ਸਭਾ ਦੇ ਪਹਿਲੇ ਚੇਅਰਮੈਨ ਬਣੇ

    ਰਾਜ ਸਭਾ ਅਤੇ ਰਵਾਂਡਾ ਦੀ ਸੈਨੇਟ ਨੇ ਸੰਵਾਦ, ਸਮਰੱਥਾ ਨਿਰਮਾਣ ਤੇ ਸਹਿਯੋਗ ਨੂੰ ਉਤਸ਼ਾਹਿਤ ਕਰਨ ’ਤੇ ਸਹਿਮਤੀ ਜਤਾਈ, ਰਵਾਂਡਾ ਦੇ ਸੰਸਦੀ ਵਫ਼ਦ ਨੇ ਉਪਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ


    1. ਹੋਂਦ ਵਿੱਚ ਆਉਣ ਦੇ 76 ਵਰ੍ਹਿਆਂ ਵਿੱਚ ਪਹਿਲੀ ਵਾਰ ਰਾਜ ਸਭਾ ਨੇ ਅੰਤਰ ਸੰਸਦੀ ਸੰਵਾਦ ਨੂੰ ਉਤਸ਼ਾਹਿਤ ਕਰਨ ਲਈ ਕਿਸੇ ਵਿਦੇਸ਼ੀ ਰਾਜ ਸਭਾ ਦੇ ਨਾਲ ਸਹਿਮਤੀ ਪੱਤਰ (ਐੱਮਓਯੂ) ’ਤੇ ਹਸਤਾਖ਼ਰ ਕੀਤੇ ਹਨ।


    2. ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਜਦੋਂ ਅੱਜ ਇੱਥੇ ਰਵਾਂਡਾ ਸਿਨੇਟ ਦੇ ਵਿਜ਼ਿਟਿੰਗ ਪ੍ਰੈਜ਼ੀਡੈਂਟ ਸ਼੍ਰੀ ਬਰਨਾਰਡ ਮਕੁਜ਼ਾ ( Mr. Bernard Makuza ) ਨਾਲ ਇੱਕ ਸਹਿਮਤੀ ਪੱਤਰ ’ਤੇ ਹਸਤਾਖਰ ਕੀਤੇ ਤਾਂ ਅਜਿਹਾ ਕਰਨ ਵਾਲੇ ਰਾਜ ਸਭਾ ਦੇ ਉਹ ਪਹਿਲੇ ਚੇਅਰਮੈਨ ਬਣ ਗਏ।


    3. ਸਹਿਯੋਗ ਦੇ 6 ਵਿਸ਼ਿਆ ਵਾਲੇ ਇਸ ਐੱਮਓਯੂ ਵਿੱਚ ਦੋਹਾਂ ਦੇਸ਼ਾਂ ਦਰਮਿਆਨ ਦੁਵੱਲੇ ਸਬੰਧਾਂ ਤੇ ਮਿੱਤਰਤਾ ਨੂੰ ਹੋਰ ਅੱਗੇ ਵਧਾਉਣ ਲਈ ਅੰਤਰ ਸੰਸਦੀ ਸੰਵਾਦ, ਸੰਸਦੀ ਕਰਮਚਾਰੀਆਂ ਦੇ ਸਮਰੱਥਾ ਨਿਰਮਾਣ, ਸੰਮੇਲਨਾਂ ਦੇ ਆਯੋਜਨ, ਫੋਰਮ, ਸੈਮੀਨਾਰ, ਕਰਮਚਾਰੀ ਸੰਯੋਜਨ ਪ੍ਰੋਗਰਾਮ, ਵਰਕਸ਼ਾਪਾਂ ਅਤੇ ਵਟਾਂਦਰੇ, ਖੇਤਰੀ ਤੇ ਅੰਤਰਰਾਸ਼ਟਰੀ ਬਹੁਪੱਧਰੀ ਸੰਸਦੀ ਸੰਸਥਾਵਾਂ ਦੇ ਆਪਸੀ ਹਿੱਤਾਂ ਵਿੱਚ ਸਹਿਯੋਗ ਨੂੰ ਹੁਲਾਰਾ ਦੇਣ ਦੀ ਇੱਛਾ ਜਤਾਈ ਗਈ ਹੈ।


    4. ਸ਼੍ਰੀ ਨਾਇਡੂ ਤੇ ਸ਼੍ਰੀ ਮਕੁਜਾ ਨੇ ਆਪਸੀ ਹਿੱਤਾਂ ਲਈ ਦੁਵੱਲੇ ਹਿੱਤ ਦੇ ਮੁੱਦਿਆਂ ਤੇ ਸਹਿਯੋਗ ਦੇ ਮੌਕਿਆਂ ’ਤੇ ਚਰਚਾ ਕੀਤੀ। ਉਨ੍ਹਾਂ ਨੇ 60% ਮਹਿਲਾ ਵਿਧਾਨ ਮੰਡਲਾਂ ਲਈ ਰਵਾਂਡਾ ਦੇ ਲੋਕਾਂ ਤੇ ਸੰਸਦ ਦੀ ਸ਼ਲਾਘਾ ਕੀਤੀ।


    5. ਸ਼੍ਰੀ ਨਾਇਡੂ ਨੇ ਰਵਾਂਡਾ ਨੂੰ ਇਸ ਵਰ੍ਹੇ ਜਨਵਰੀ ਵਿੱਚ ਅਫ਼ਰੀਕੀ ਸੰਘ ਦਾ ਪ੍ਰਧਾਨ ਚੁਣੇ ਜਾਣ ਤੇ ਮਾਰਚ ਵਿੱਚ ਅਫ਼ਰੀਕੀ ਸੰਘ ਦੀ ਅਸੈਂਬਲੀ ਦੇ ਰਾਜਧਾਨੀ ਕਿਗਾਲੀ ਵਿੱਚ ਸਫ਼ਲਤਾਪੂਰਵਕ ਆਯੋਜਨ, ਜਿਸ ਦਾ ਨਤੀਜਾ ਅਫ਼ਰੀਕੀ ਮਹਾਦੀਪ ਮੁਕਤ ਵਪਾਰ ਸਮਝੌਤੇ ’ਤੇ ਹਸਤਾਖਰ ਕਰਨ ਵਜੋਂ ਸਾਹਮਣੇ ਆਇਆ, ਦੇ ਲਈ ਵਧਾਈ ਦਿੱਤੀ।


    6. ਸ਼੍ਰੀ ਮਕੁਜਾ ਨੇ ਦੇਸ਼ ਵਿੱਚ ਜਾਤੀ ਸੰਘਾਰ ਨੀਤੀ, ਜਿਸ ਦੇ ਕਾਰਨ ਲਗਭਗ 1 ਮਿਲੀਅਨ ਲੋਕਾਂ ਦੀ ਹੱਤਿਆ ਕਰ ਦਿੱਤੀ ਗਈ, ਦੇ ਲਈ ਜ਼ਿੰਮੇਦਾਰ ਲੋਕਾਂ ਨੂੰ ਸਜ਼ਾ ਦੇਣ ਅਤੇ ਸਮਾਜਿਕ ਨਿਆਂ ਪ੍ਰੋਗਰਾਮਾਂ ਦੇ ਲਾਗੂਕਰਨ ਦੀ ਨਿਗਰਾਨੀ ਕਰਨ ਵਿੱਚ ਰਵਾਂਡਾ ਦੀ ਸੈਨੇਟ ਦੀ ਵਿਸ਼ੇਸ਼ ਭੂਮਿਕਾ ਦੀ ਸ਼ਲਾਘਾ ਕੀਤੀ।


    7. ਸ਼੍ਰੀ ਮਕੁਜਾ ਦੀ ਅਗਵਾਈ ਵਿੱਚ ਤਿੰਨ ਸੈਨੇਟਰਾਂ ਵਾਲਾ ਵਫ਼ਦ ਭਾਰਤ ਦੀ ਯਾਤਰਾ ਕਰਨ ਵਾਲਾ ਵਿਸ਼ੇਸ਼ ਕਰਕੇ ਕਿਸੇ ਦੇਸ਼ ਦੀ ਰਾਜ ਸਭਾ ਨਾਲ ਜੁੜਿਆ ਪਹਿਲਾ ਅਜਿਹਾ ਵਫ਼ਦ ਹੈ। ਵਫ਼ਦ ਦੇ ਮੈਂਬਰਾਂ ਵਿੱਚ ਰਾਜਨੀਤਿਕ ਮਾਮਲੇ ਅਤੇ ਸੁਸ਼ਾਸਨ ’ਤੇ ਸੈਨੇਟ ਕਮੇਟੀ ਦੀ ਉਪ- ਚੇਅਰਪਰਸਨ ਸੁਸ਼੍ਰੀ ਗਰਟ੍ਰੂਡ ਕਜ਼ਾਰਵਾ ( Ms. Gertrude Kazarwa ) ਅਤੇ ਵਿਦੇਸੀ ਮਾਮਲਿਆਂ, ਸਹਿਯੋਗ ਤੇ ਸੁਰੱਖਿਆ ਕਮੇਟੀ ਦੀ ਮੈਂਬਰ ਸੁਸ਼੍ਰੀ ਥੇਰੇਸੇ ਕਾਗੋਯੀਰੇ ਵਿਸ਼ਾਗਾਰਾ ( Ms. Therese Kagoyire Vishagara ) ਸ਼ਾਮਲ ਹਨ। ਇਹ ਵਫ਼ਦ 09 ਤੋਂ 11 ਜੁਲਾਈ, 2018 ਦੌਰਾਨ ਭਾਰਤ ਦੀ ਯਾਤਰਾ ’ਤੇ ਹੈ।


    8. ਰਾਜ ਸਭਾ ਦੇ ਸੈਕਟਰੀ ਜਨਰਲ ਸ਼੍ਰੀ ਦੀਪਕ ਵਰਮਾ ਅਤੇ ਹੋਰ ਸੀਨੀਅਰ ਅਧਿਕਾਰੀ ਚਰਚਾ ਤੇ ਸਹਿਮਤੀ ਪੱਤਰ ਦੌਰਾਨ ਹਾਜ਼ਰ ਰਹੇ।


    ***

    
    
    (Release ID: 1538339) Visitor Counter : 1