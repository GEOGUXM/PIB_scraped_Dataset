      ਗ੍ਰਹਿ ਮੰਤਰਾਲਾ

      ਭੀੜ ਵੱਲੋਂ ਹੱਤਿਆ ਦੀਆਂ ਘਟਨਾਵਾਂ
      Posted On: 25 JUL 2018 6:56PM by PIB Chandigarh


    Incidents of MOB Lynching


    ਭੀੜ ਵੱਲੋਂ ਹੱਤਿਆ ਦੀਆਂ ਘਟਨਾਵਾਂ


    ਨੈਸ਼ਨਲ ਕ੍ਰਾਈਮ ਰਿਕਾਰਡਜ਼ ਬਿਊਰੋ (ਐੱਨਸੀਆਰਬੀ) ਦੇਸ਼ ਵਿੱਚ ਭੀੜ ਵੱਲੋਂ ਹੋਣ ਵਾਲੀਆਂ ਹੱਤਿਆਵਾਂ ਦੀਆਂ ਘਟਨਾਵਾਂ ਬਾਰੇ ਕੋਈ ਵਿਸ਼ੇਸ਼ ਆਂਕੜੇ ਨਹੀਂ ਰੱਖਦਾ । ਅਸਾਮ ਅਤੇ ਮਹਾਰਾਸ਼ਟਰ ਵਿੱਚ ਭੀੜ ਵੱਲੋਂ ਹੱਤਿਆਵਾਂ ਦੀਆਂ ਘਟਨਾਵਾਂ ਬਾਰੇ ਮੀਡੀਆ ਵਿੱਚ ਕੁਝ ਰਿਪੋਰਟਾਂ ਆਈਆਂ ਹਨ । ' ਪੁਲਿਸ ' ਅਤੇ ' ਜਨਤਕ ਵਿਵਸਥਾ ' ਭਾਰਤ ਦੇ ਸੰਵਿਧਾਨ ਦੇ 7ਵੀਂ ਸੂਚੀ ਅਧੀਨ ਰਾਜਈ ਵਿਸ਼ੇ ਹਨ, ਇਸ ਲਈ ਅਮਨ ਕਾਨੂੰਨ ਕਾਇਮ ਰੱਖਣ ਅਤੇ ਜਨਤਾ ਦੇ ਜੀਵਨ ਅਤੇ ਜਾਇਦਾਦ ਦੀ ਰਾਖੀ ਕਰਨ ਦੀ ਜ਼ਿੰਮੇਵਾਰੀ ਰਾਜ ਸਰਕਾਰਾਂ ਦੇ ਸਿਰ ਹੈ । ਰਾਜ ਸਰਕਾਰਾਂ ਕਾਨੂੰਨਾਂ ਅਧੀਨ ਮਿਲੇ ਅਧਿਕਾਰਾਂ ਨਾਲ ਅਜਿਹੇ ਜੁਰਮਾਂ ਨਾਲ ਨਜਿੱਠਣ ਦੇ ਯੋਗ ਹਨ । ਗ੍ਰਹਿ ਮੰਤਰਾਲਾ ਸਮੇਂ ਸਮੇਂ ਉੱਤੇ ਰਾਜ ਸਰਕਾਰਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਮਸ਼ਵਰਾ ਜਾਰੀ ਕਰਦਾ ਰਹਿੰਦਾ ਹੈ ਕਿ ਅਮਨ ਕਾਨੂੰਨ ਕਾਇਮ ਰੱਖਿਆ ਜਾਵੇ ਅਤੇ ਇਹ ਗੱਲ ਯਕੀਨੀ ਬਣਾਈ ਜਾਵੇ ਕਿ ਜੋ ਵੀ ਵਿਅਕਤੀ ਕਾਨੂੰਨ ਨੂੰ ਆਪਣੇ ਹੱਥ ਵਿੱਚ ਲੈਂਦਾ ਹੈ ਤਾਂ ਉਸ ਨੂੰ ਕਾਨੂੰਨ ਅਨੁਸਾਰ ਸਜ਼ਾ ਦਿੱਤੀ ਜਾਵੇ । ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੂੰ 04.07.2018 ਨੂੰ ਜਾਰੀ ਕੀਤੀ ਗਈ ਤਾਜ਼ਾ ਸਲਾਹ ਵਿੱਚ ਕਿਹਾ ਗਿਆ ਹੈ ਕਿ ਅਜਿਹੀਆਂ ਅਫਵਾਹਾਂ ਦੇ ਫੈਲਣ ਦੇ ਰੁਝਾਨਾਂ ਉੱਤੇ , ਜਿਨ੍ਹਾਂ ਨਾਲ ਕਿ ਹਿੰਸਾ ਫੈਲਣ ਦਾ ਖਤਰਾ ਹੋਵੇ , ਨਜ਼ਰ ਰੱਖੀ ਜਾਵੇ ਅਤੇ ਉਨ੍ਹਾਂ ਨਾਲ ਪ੍ਰਭਾਵਸ਼ਾਲੀ ਢੰਗ ਨਾਲ ਨਜਿੱਠਣ ਲਈ ਸਾਰੇ ਕਦਮ ਚੁੱਕੇ ਜਾਣ ਅਤੇ ਜੋ ਵੀ ਵਿਅਕਤੀ ਕਾਨੂੰਨ ਆਪਣੇ ਹੱਥਾਂ ਵਿੱਚ ਲੈਂਦੇ ਹਨ , ਉਨ੍ਹਾਂ ਨਾਲ ਸਖਤੀ ਨਾਲ ਨਜਿੱਠਿਆ ਜਾਵੇ ।


    ਇਹ ਸੂਚਨਾ ਗ੍ਰਹਿ ਰਾਜ ਮੰਤਰੀ ਸ਼੍ਰੀ ਹੰਸਰਾਜ ਗੰਗਾਰਾਮ ਅਹੀਰ ਨੇ ਰਾਜ ਸਭਾ ਵਿੱਚ ਅੱਜ ਇੱਕ ਸਵਾਲ ਦੇ ਲਿਖਤੀ ਜਵਾਬ ਵਿੱਚ ਦਿੱਤੀ ।


    ****

    
    
    (Release ID: 1540160) Visitor Counter : 5