      ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲਾ

      ਕਾਮਨ ਸਰਵਿਸ ਸੈਂਟਰ (ਸੀਐੱਸਸੀ) ਆਯੁਸ਼ਮਾਨ ਭਾਰਤ ਦੇ ਲਾਭਾਰਥੀਆਂ ਨੂੰ ਰਜਿਸਟਰ ਕਰੇਗਾ
      Posted On: 31 JUL 2018 6:27PM by PIB Chandigarh


    CSC To Register Ayushman Bharat Beneficiaries
    
    Health Ministry keen to support CSC Initiative on Tele-Medicines


    ਕਾਮਨ ਸਰਵਿਸ ਸੈਂਟਰ (ਸੀਐੱਸਸੀ) ਆਯੁਸ਼ਮਾਨ ਭਾਰਤ ਦੇ ਲਾਭਾਰਥੀਆਂ ਨੂੰ ਰਜਿਸਟਰ ਕਰੇਗਾ

    ਟੈਲੀ-ਮੈਡੀਸਿਨ ਬਾਰੇ ਸੀਐੱਸਸੀ ਪਹਿਲ ਦੀ ਸਹਾਇਤਾ ਕਰਨ ਨੂੰ ਸਿਹਤ ਮੰਤਰਾਲਾ ਉਤਸੁਕ


    ਕਾਮਨ ਸਰਵਿਸ ਸੈਂਟਰ (ਸੀਐੱਸਸੀ) ਅਤੇ ਨੈਸ਼ਨਲ ਹੈਲਥ ਅਕਾਊਂਟਸ (ਐੱਨਐੱਚਏ) ਨੇ ਅੱਜ ਇੱਥੇ ਕੇਂਦਰੀ ਕਾਨੂੰਨ ਤੇ ਨਿਆਂ , ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰੀ, ਸ਼੍ਰੀ ਰਵੀ ਸ਼ੰਕਰ ਪ੍ਰਸਾਦ ਤੇ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ ਸ਼੍ਰੀ ਜਗਤ ਪ੍ਰਕਾਸ਼ ਨੱਡਾ ਦੀ ਹਾਜ਼ਰੀ ਵਿੱਚ ਦੇਸ਼ ਭਰ ਵਿੱਚ ਫੈਲੇ ਤਿੰਨ ਲੱਖ ਕਾਮਨ ਸਰਵਿਸ ਸੈਂਟਰਾਂ (ਸੀਐੱਸਸੀ) ਦੇ ਰਾਹੀਂ ਆਯੁਸ਼ਮਾਨ ਭਾਰਤ ਯੋਜਨਾ ਦੇ ਲਾਗੂਕਰਨ ਲ ਈ ਸਹਿਮਤੀ ਪੱਤਰ ’ਤੇ ਹਸਤਾਖਰ ਕੀਤੇ। ਆਯੁਸ਼ਮਾਨ ਭਾਰਤ ਰਾਸ਼ਟਰੀ ਸਿਹਤ ਸੁਰੱਖਿਆ ਯੋਜਨਾ ਹੈ ਜੋ ਦੂਜੇ ਅਤੇ ਤੀਜੇ ਦਰਜੇ ਦੇ ਹਸਪਤਾਲਾਂ ਵਿੱਚ ਭਰਤੀ ਕਰਾਉਣ ਲਈ ਪੰਜ ਲੱਖ ਰੁਪਏ (ਪ੍ਰਤੀ ਸਾਲ ਪ੍ਰਤੀ ਪਰਿਵਾਰ) ਤੱਕ ਦਾ ਕਵਰੇਜ ਉਪਲੱਬਧ ਕਰਾਉਂਦਿਆਂ 10 ਕਰੋੜ ਤੋਂ ਵੱਧ ਗ਼ਰੀਬ ਪਰਿਵਾਰਾਂ (ਲਗਭਗ 50 ਕਰੋੜ ਲਾਭਾਰਥੀਆਂ) ਨੂੰ ਕਵਰ ਪ੍ਰਦਾਨ ਕਰੇਗੀ।


    ਬੈਠਕ ਦੌਰਾਨ ਸ਼੍ਰੀ ਰਵੀ ਸ਼ੰਕਰ ਪ੍ਰਸਾਦ ਨੇ ਕਿਹਾ ਕਿ ‘ਅੱਜ ਮੈਂ ਬਹੁਤ ਖੁਸ਼ ਹਾਂ ਕਿ ਸੀਐੱਸਸੀ ਪਿੰਡ ਪੱਧਰੀ ਉੱਦਮੀ (ਵੀ ਐੱਲ ਈ) ਨੂੰ ਭਾਰਤ ਵਿੱਚ ਰਾਖੇ ਦੇਖਭਾਲ ਦੇ ਸਿਪਾਹੀ ਆਯੁਸ਼ਮਾਨ ਭਾਰਤ ਨੂੰ ਸਪੁਰਦ ਕੀਤਾ ਜਾ ਰਿਹਾ ਹੈ। ਲਾਭਾਰਥੀਆਂ ਦੀ ਪਹਿਚਾਣ ਅਤੇ ਰਜ਼ਿਸਟ੍ਰੇਸ਼ਨ ਦਾ ਕਾਰਜ ਸੀਐੱਸਸੀ ਰਾਹੀਂ ਕੀਤਾ ਜਾਵੇਗਾ। ਮੈਂ ਸ਼੍ਰੀ ਜੇਪੀ ਨੱਡਾ ਜੀ ਨੂੰ ਵਧਾਈ ਦੇਵਾਂਗਾ ਕਿ ਉਨ੍ਹਾਂ ਦੇ ਮੰਤਰਾਲੇ ਨੇ ਵਿਸ਼ਵ ਦੀ ਸਭ ਤੋਂ ਵੱਡੀ ਸਿਹਤ ਯੋਜਨਾ ਨੂੰ ਲਾਗੂ ਕਰਨ ਲਈ ਸੀਐੱਸਸੀ ਦੀ ਚੋਣ ਕੀਤੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਸੀਐੱਸਸੀ ਗ੍ਰਾਮੀਣ ਭਾਰਤ ਵਿੱਚ ਬਦਲਾਅ ਦੇ ਪ੍ਰਮੁੱਖ ਸਾਧਨ ਬਣ ਗਏ ਹਨ।


    ਸਿਹਤ ਦੇਖਭਾਲ ਵਿੱਚ ਸੁਧਾਰ ਵਿੱਚ ਸੀਐੱਸਸੀ ਦੇ ਯਤਨਾਂ ਦੀ ਸ਼ਲਾਘਾ ਕਰਦਿਆਂ ਮੰਤਰੀ ਨੇ ਕਿਹਾ ਕਿ ‘ਆਯੁਸ਼ਮਾਨ ਭਾਰਤ ਵਿੱਚ ਸੀਐੱਸਸੀ ਦੇ ਯਤਨ ਪਰਿਵਰਤਨਕਾਰੀ ਸਿੱਧ ਹੋਣਗੇ।’


    ਉਨ੍ਹਾਂ ਕਿਹਾ ਕਿ ਸੀਐੱਸਸੀ ਨੇ ਗ੍ਰਾਮੀਣ ਅਬਾਦੀ ਦੇ ਲਈ ਇੱਕ ਆਰਥਕ ਮਾਡਲ ਨੂੰ ਅਕਾਰ ਦੇਣ ਵਿੱਚ ਪ੍ਰਭਾਵਸ਼ਾਲੀ ਭੂਮਿਕਾ ਨਿਭਾਈ ਹੈ। ਉਨ੍ਹਾਂ ਨੇ ਸੀਐੱਸਸੀ ਨੂੰ ਇਸ ’ਤੇ ਇੱਕ ਪੇਸ਼ਕਾਰੀ ਦੇਣ ਨੂੰ ਕਿਹਾ ਕਿ ਕਿਸ ਤਰ੍ਹਾਂ ਸੀਐੱਸਸੀ ਟੈਲੀ ਮੈਡੀਸਨ ਪਹਿਲ ਨੂੰ ਕੇਂਦਰੀ ਸਰਕਾਰ ਦੀਆਂ ਸਿਹਤ ਸੁਵਿਧਾਵਾਂ ਦੀ ਭਾਗੀਦਾਰੀ ਦੇ ਨਾਲ ਹੋਰ ਮਜ਼ਬੂਤ ਬਣਾਇਆ ਜਾ ਸਕਦਾ ਹੈ।

    
    
    (Release ID: 1541107) Visitor Counter : 1