      ਪ੍ਰਧਾਨ ਮੰਤਰੀ ਦਫਤਰ

      ਜੈਪੁਰ, ਰਾਜਸਥਾਨ ਵਿੱਚ ਲਾਭਾਰਥੀਆਂ ਨਾਲ ਜਨ ਸਭਾ ਦੌਰਾਨ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਆਰੰਭਕ ਮੂਲ-ਪਾਠ
      Posted On: 07 JUL 2018 5:48PM by PIB Chandigarh


    Preliminary text of PM’s address at the public meeting with beneficiaries in Jaipur, Rajasthan


    ਜੈਪੁਰ, ਰਾਜਸਥਾਨ ਵਿੱਚ ਲਾਭਾਰਥੀਆਂ ਨਾਲ ਜਨ ਸਭਾ ਦੌਰਾਨ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਆਰੰਭਕ ਮੂਲ - ਪਾਠ


    ਰਾਜਸਥਾਨ ਆਪਣੀ ਪਰੰਪਰਾ ਦੇ ਅਨੁਰੂਪ, ਆਪਣੇ ਸੱਭਿਆਚਾਰ ਦੇ ਅਨੂਰੂਪ, ਕਿਸ ਪ੍ਰਕਾਰ ਸੁਆਗਤ ਕਰਦਾ ਹੈ, ਕਿਵੇਂ ਸਤਿਕਾਰ ਅਤੇ ਆਪਣਾਪਣ ਦਿੰਦਾ ਹੈ, ਇਸ ਦੀ ਸਾਫ਼ - ਸਾਫ਼ ਝਲਕ ਮੈਂ ਅਨੁਭਵ ਕਰ ਰਿਹਾ ਹਾਂ। ਰਾਜਸਥਾਨ ਦੀ ਜ਼ਮੀਨ ਦੀ ਕੀ ਸਚਾਈ ਹੈ, ਜਨ ਦਾ ਕੀ ਮਤ ਹੈ, ਇਹ ਇਸ ਵਿਸ਼ਾਲ ਮੈਦਾਨ ਵਿੱਚ ਹਰ ਕਿਸੇ ਨੂੰ ਦਿਖਾਈ ਦਿੰਦਾ ਹੈ। ਰਾਜਸਥਾਨ ਲਗਾਤਾਰ ਇਸ ਤਰ੍ਹਾਂ ਹੀ ਸਾਡੇ ਸਭ ‘ਤੇ ਆਪਣਾ ਸਨੇਹ ਵਰਸਾਉਂਦਾ ਰਿਹਾ ਹੈ। ਤੁਹਾਡੇ ਇਸ ਅਸ਼ੀਰਵਾਦ ਲਈ ਮੈਂ ਦਿਲੋਂ ਧੰਨਵਾਦੀ ਹਾਂ ਅਤੇ ਇਸ ਵੀਰਾਂ ਦੀ ਧਰਤੀ ਨੂੰ ਨਮਨ ਕਰਦਾ ਹਾਂ।


    ਸਾਥੀਓ, ਰਾਜਸਥਾਨ ਸ਼ਕਤੀ ਅਤੇ ਭਗਤੀ ਦਾ ਸੰਗਮ ਹੈ। ਮਹਾਰਾਣਾ ਪ੍ਰਤਾਪ ਦਾ ਹੌਸਲਾ, ਮਹਾਰਾਜਾ ਸੂਰਜਮਲ ਦੀ ਬਹਾਦਰੀ, ਭਾਮਾਸ਼ਾਹ ਦੇ ਸਮਰਪਣ, ਪੰਨਾ ਧਾਯ ਦੇ ਤਿਆਗ, ਮੀਰਾਬਾਈ ਦੀ ਭਗਤੀ, ਹਾਡੀ ਰਾਣੀ ਦੇ ਬਲੀਦਾਨ, ਅੰਮ੍ਰਿਤਾ ਦੇਵੀ ਦੇ ਆਤਮੋਸਰਗ ਦੀਆਂ ਕਹਾਣੀਆਂ ਇੱਥੋਂ ਦੇ ਜਨ ਜੀਵਨ ਦਾ ਹਿੱਸਾ ਹਨ। ਗਗਨ ਚੁੰਬੀ ਕਿਲ੍ਹੇ, ਸੁਨਹਿਰੇ ਧੋਰੇ, ਰੰਗ-ਬਿਰੰਗੀਆਂ ਪੱਗੜੀਆਂ, ਮਿੱਠੀ ਬੋਲੀ, ਸੁਰੀਲੇ ਗੀਤ ਅਤੇ ਰਵਾਇਤੀ ਰੀਤ ਇਹੀ ਤਾਂ ਰਾਜਸਥਾਨ ਦੀ ਪਹਿਚਾਣ ਹੈ। ਕੁਦਰਤ ਦੀਆਂ ਚੁਣੌਤੀਪੂਰਨ ਪਰਿਸਥਿਤੀਆਂ ਨਾਲ ਲੋਹਾ ਲੈਂਦੇ ਹੋਏ ਭਾਵੇਂ ਅੰਨ ਉਤਪਾਦਨ ਹੋਵੇ, ਜਾਂ ਫਿਰ ਰਾਸ਼ਟਰ ਦੀ ਰੱਖਿਆ ਦੀ ਚੁਣੌਤੀ, ਰਾਜਸਥਾਨ ਸਦੀਆਂ ਤੋਂ ਇਸ ਦੇਸ਼ ਨੂੰ ਪ੍ਰੇਰਣਾ ਦਿੰਦਾ ਰਿਹਾ ਹੈ।


    ਭਾਈਓ ਅਤੇ ਭੈਣੋਂ ! ਬੀਤੇ ਚਾਰ ਵਰ੍ਹਿਆਂ ਤੋਂ ਰਾਜਸਥਾਨ ਦੁੱਗਣੀ ਸ਼ਕਤੀ ਨਾਲ ਵਿਕਾਸ ਦੇ ਰਾਹ ‘ਤੇ ਅੱਗੇ ਵਧ ਰਿਹਾ ਹੈ। ਕੇਂਦਰ ਅਤੇ ਰਾਜਸਥਾਨ ਦੀਆਂ ਸਰਕਾਰਾਂ ਮਿਲ ਕੇ ਤੁਹਾਡੇ ਸਭ ਦੇ ਜੀਵਨ ਪੱਧਰ ਨੂੰ ਉਪਰ ਚੁੱਕਣ ਲਈ ਯਤਨ ਕਰ ਰਹੀਆਂ ਹਨ। 21 ਸੌ ਕਰੋੜ ਤੋਂ ਜ਼ਿਆਦਾ ਦੀਆਂ 13 ਯੋਜਨਾਵਾਂ ਦਾ ਨੀਂਹ ਪੱਥਰ ਰੱਖਣ ਦਾ ਮੌਕਾ ਮਿਲਿਆ। ਉਦੈਪੁਰ, ਅਜਮੇਰ, ਕੋਟਾ, ਢੋਲਪੁਰ, ਨਾਗੌਰ, ਅਲਵਰ, ਜੋਧਪੁਰ, ਝਾਲਾਵਾਰ, ਚਿਤੌੜਗੜ੍ਹ, ਕਿਸ਼ਨਗੜ੍ਹ


    ਸੁਜਾਨਗੜ੍ਹ, ਬੀਕਾਨੇਰ, ਭੀਲਵਾੜਾ, ਮਾਊਂਟ ਆਬੂ, ਬੂੰਦੀ ਅਤੇ ਬੀਵਰ ਨਾਲ ਜੁੜੇ ਇਨ੍ਹਾਂ ਪ੍ਰੋਜੈਕਟ ‘ਤੇ ਕੰਮ ਸ਼ੁਰੂ ਹੋਇਆ ਹੈ।


    ਇਹ ਸਾਰੇ ਪ੍ਰੋਜੈਕਟ ਰਾਜਸਥਾਨ ਦੇ ਸ਼ਹਿਰਾਂ ਅਤੇ ਕਸਬਿਆਂ ਵਿੱਚ ਬੇਹਤਰ ਅਤੇ Smart ਸੁਵਿਧਾਵਾਂ ਦੇ ਨਿਰਮਾਣ ਨਾਲ ਜੁੜੇ ਹਨ।


    ਟ੍ਰੈਫਿਕ ਜਾਮ ਤੋਂ ਮੁਕਤੀ ਦਾ ਹੱਲ ਹੋਵੇ, ਜਾਂ ਫਿਰ ਸੀਵੇਜ ਦੀ ਬਿਹਤਰ ਵਿਵਸਥਾ, ਇਹ ਸਾਰੇ ਪ੍ਰੋਜੈਕਟ ਇਨ੍ਹਾਂ ਸਭ ਸ਼ਹਿਰਾਂ ਵਿੱਚ ਜੀਵਨ ਨੂੰ ਸੌਖਾ ਬਣਾਉਣ ਵਾਲੇ ਹਨ।


    ਸਾਥੀਓ, ਚਾਰ ਵਰ੍ਹੇ ਪਹਿਲਾਂ ਦੀ ਸਥਿਤੀ ਤੁਸੀਂ ਭੁੱਲੇ ਨਹੀਂ ਹੋਵੋਗੇ। ਅਤੇ ਮੈਂ ਰਾਜਸਥਾਨ ਦੇ ਲੋਕਾਂ ਨੂੰ ਤਾਕੀਦ ਕਰਾਂਗਾ ਚਾਰ ਵਰ੍ਹੇ ਪਹਿਲਾਂ ਦੀਆਂ ਕਿਹੜੀਆਂ ਸਥਿਤੀਆਂ ਸਨ ਕਿੰਨ੍ਹਾਂ ਪਰਿਸਥਿਤੀਆਂ ਵਿੱਚ ਵਸੁੰਧਰਾ ਜੀ ਨੂੰ ਕਾਰੋਬਾਰ ਸੰਭਾਲਣਾ ਪਿਆ, ਪਿਛਲੀ ਸਰਕਾਰ ਰਾਜਸਥਾਨ ਵਿੱਚ ਕਿਹੋ ਜਿਹੇ ਹਾਲ ਛੱਡ ਕੇ ਗਈ ਸੀ, ਉਨ੍ਹਾਂ ਗੱਲਾਂ ਨੂੰ ਕਦੇ ਭੁੱਲਣਾ ਨਹੀਂ, ਤਾਂ ਜਾ ਕੇ ਪਤਾ ਚੱਲੇਗਾ ਕਿ ਅੱਜ ਕੰਮ ਕਿਹੋ ਜਿਹਾ ਹੋ ਰਿਹਾ ਹੈ। ਕਿਸ ਪ੍ਰਕਾਰ ਰਾਜਸਥਾਨ ਵਿੱਚ ਸਿਰਫ ਨੇਤਾਵਾਂ ਦੇ ਨਾਮ ਦੇ ਪੱਥਰ ਲਗਾਉਣ ਦੀ ਹੋੜ ਮੱਚੀ ਹੋਈ ਸੀ। ਬਾੜਮੇਰ ਵਿੱਚ ਹੁਣ ਜੋ ਰਿਫਾਈਨਰੀ ਬਣ ਰਹੀ ਹੈ, ਉਸ ਦੇ ਨਾਲ ਕੀ-ਕੀ ਹੋਇਆ ਸੀ, ਇਹ ਰਾਜਸਥਾਨ ਦਾ ਬੱਚਾ-ਬੱਚਾ ਜਾਣਦਾ ਹੈ। ਅੱਜ ਇਸ ਰਿਫਾਈਨਰੀ ‘ਤੇ ਤੇਜ਼ ਗਤੀ ਨਾਲ ਕੰਮ ਚੱਲ ਰਿਹਾ ਹੈ। ਇਹ ਇਸ ਸਰਕਾਰ ਦੇ ਕੰਮ ਕਰਨ ਦਾ ਤਰੀਕਾ ਹੈ ਜਿਸ ਵਿੱਚ ਨਾ ਚੀਜ਼ਾਂ ਅਟਕਦੀਆਂ ਹਨ, ਨਾ ਭਟਕਦੀਆਂ ਹਨ। ਚਾਹੇ ਕੇਂਦਰ ਦੀ ਸਰਕਾਰ ਹੋਵੇ ਜਾਂ ਰਾਜ ਦੀ, ਭਾਰਤੀ ਜਨਤਾ ਪਾਰਟੀ ਦੀ ਸਰਕਾਰ ਦਾ ਸਿਰਫ ਇੱਕ ਏਜੰਡਾ ਰਿਹਾ ਹੈ ਅਤੇ ਉਹ ਹੈ ਵਿਕਾਸ, ਵਿਕਾਸ ਅਤੇ ਵਿਕਾਸ। ਦੇਸ਼ ਦੇ ਹਰੇਕ ਵਿਅਕਤੀ ਦੇ ਜੀਵਨ ਨੂੰ ਜ਼ਿਆਦਾ ਤੋਂ ਜ਼ਿਆਦਾ ਸਰਲ. ਸਿਹਤਮੰਦ, ਸੁਰੱਖਿਅਤ, ਅਤੇ ਸੁਗਮ ਬਣਾਉਣ ਦਾ ਕੰਮ ਇੱਕ ਦੇ ਬਾਅਦ ਇੱਕ ਯੋਜਨਾਵਾਂ ਦੇ ਰਾਹੀਂ ਅਸੀਂ ਕਰਦੇ ਜਾ ਰਹੇ ਹਾਂ। ਸਰਕਾਰ ਦੀਆਂ ਯੋਜਨਾਵਾਂ ਦਾ ਕਿੰਨਾ ਲਾਭ ਤੁਹਾਡੇ ਸਭ ਤੱਕ ਪਹੁੰਚਦਾ ਹੈ ਇਹ ਜਾਣਨ ਅਤੇ ਸਮਝਣ ਦਾ ਅਤੇ ਉਸ ਵਿੱਚ ਸੁਧਾਰ ਦੀ ਕੋਸ਼ਿਸ਼ ਵੀ ਲਗਾਤਾਰ ਜਾਰੀ ਹੈ, ਇਹ ਸਾਡਾ ਯਤਨ ਹੈ। ਕੁਝ ਸਮਾਂ ਪਹਿਲਾਂ ਤੁਹਾਡੇ ਵਿੱਚੋਂ ਹੀ ਕੁਝ ਲਾਭਾਰਥੀਆਂ ਨੇ ਅਪਣੇ ਜੀਵਨ ਵਿੱਚ ਆਏ ਬਦਲਾਅ ਬਾਰੇ ਦੱਸਿਆ ਹੈ। ਇੱਥੇ ਨਾ ਸਿਰਫ ਕੇਂਦਰੀ ਯੋਜਨਾਵਾਂ ਬਲਕਿ ਰਾਜ ਸਰਕਾਰ ਦੀਆਂ ਯੋਜਨਾਵਾਂ ਨਾਲ ਜੁੜੇ ਲਾਭਾਰਥੀ ਵੀ ਅਪਣੀ ਗੱਲ ਦੱਸ ਰਹੇ ਹਨ। ਰਾਜਸ਼੍ਰੀ ਯੋਜਨਾ ਤਹਿਤ ਜਿਨ੍ਹਾਂ ਹੁਸ਼ਿਆਰ ਬੇਟੀਆਂ ਨੂੰ ਸਕੂਟੀ ਮਿਲੀ ਹੈ, ਪਾਲਨਹਾਰ ਯੋਜਨਾ ਤਹਿਤ ਜਿਨ੍ਹਾਂ ਬੱਚਿਆਂ ਨੂੰ ਲਾਭ ਹੋਇਆ ਹੈ, ਜਿਨ੍ਹਾਂ ਬੁਜ਼ਰਗਾਂ ਨੂੰ ਤੀਰਥ ਯੋਜਨਾ ਦਾ ਲਾਭ ਮਿਲਿਆ ਹੈ, ਇਨ੍ਹਾਂ ਸਭ ਦੀਆਂ ਅੱਖਾਂ ਵਿੱਚ ਜੋ ਚਮਕ ਦੇਖੀ ਹੈ, ਜੋ ਵਿਸ਼ਵਾਸ ਦਿੱਸਿਆ ਹੈ, ਉਸ ਨੂੰ ਕੋਈ ਵਿਅਕਤੀ ਭੁੱਲ ਨਹੀਂ ਸਕਦਾ ਅਤੇ ਮੈਂ ਵਸੁੰਧਰਾ ਜੀ ਨੂੰ ਇਸ ਕਲਪਨਾ ਲਈ ਵਧਾਈ ਦਿੰਦਾ ਹਾਂ।


    ਇਹ ਠੀਕ ਹੈ, ਇੱਕ ਵਰਗ ਹੈ ਜਿਨ੍ਹਾਂ ਨੂੰ ਭਾਰਤੀ ਜਨਤਾ ਪਾਰਟੀ ਦਾ ਨਾਮ ਸੁਣਦੇ ਹੀ ਉਨ੍ਹਾਂ ਦੀ ਨੀਂਦ ਖਰਾਬ ਹੋ ਜਾਂਦੀ ਹੈ। ਮੋਦੀ ਦਾ ਜਾਂ ਵਸੁੰਧਰਾ ਜੀ ਦਾ ਨਾਮ ਸੁਣਦੇ ਹੀ ਉਨ੍ਹਾਂ ਨੂੰ ਬੁਖਾਰ ਚੜ੍ਹ ਜਾਂਦਾ ਹੈ । ਉਨ੍ਹਾਂ ਨੂੰ ਅਜਿਹੇ ਪ੍ਰੋਗਰਾਮਾਂ ਤੋਂ ਨਫ਼ਰਤ ਹੁੰਦੀ ਹੈ, ਪਰ ਇਸ ਦਾ ਸਭ ਤੋਂ ਵੱਡਾ ਲਾਭ ਇਹ ਹੈ ਕਿ ਜਦੋਂ ਲਾਭਾਰਥੀਆਂ ਦੇ ਮੂੰਹ ਤੋਂ ਰਾਜਸਥਾਨ ਦਾ ਆਮ ਨਾਗਰਿਕ ਜਾਣਦਾ ਹੈ ਤਾਂ ਉਸ ਨੂੰ ਵੀ ਪਤਾ ਚੱਲਦਾ ਹੈ ਕਿ ਕਿੱਥੇ ਇਹ ਯੋਜਨਾ ਹੈ ਅਤੇ ਮੈਂ ਵੀ ਜਾ ਕੇ ਇਸ ਦਾ ਲਾਭ ਲੈ ਸਕਦਾ ਹਾਂ ਜਾਂ ਲੈ ਸਕਦੀ ਹਾਂ। ਇੱਕ ਪ੍ਰਕਾਰ ਨਾਲ ਯੋਜਨਾਵਾਂ ਉਸ ਦੇ ਕਾਰਨ ਸਿਰਫ ਕਾਗਜ਼ ‘ਤੇ ਅਟਕ ਨਹੀਂ ਜਾਂਦੀਆਂ, ਉਹ ਜਨ-ਜਨ ਤੱਕ ਪਹੁੰਚਦੀਆਂ ਹਨ । ਇਸ ਦੇ ਕਾਰਨ ਸਰਕਾਰੀ ਮਸ਼ੀਨਰੀ ‘ਤੇ ਇੱਕ ਦਬਾਅ ਪੈਦਾ ਹੁੰਦਾ ਹੈ, ਜਨਤਾ ਜਨਾਰਦਨ ਦਾ ਦਬਾਅ ਪੈਦਾ ਹੁੰਦਾ ਹੈ, ਲੋਕਾਂ ਵਿੱਚ ਜਾਗਰੂਕਤਾ ਆਉਂਦੀ ਹੈ ਅਤੇ ਉਸਦੇ ਕਾਰਣ ਕਿਸੇ ਖੇਤਰ ਵਿੱਚ ਜੇਕਰ ਅਫਸਰ ਢਿੱਲਾ – ਢਿੱਲਾ ਕੰਮ ਕਰਦਾ ਹੋਵੇਗਾ ਤਾਂ ਉਸ ਨੂੰ ਵੀ ਹੁਣ ਦੌੜਨਾ ਪੈਂਦਾ ਹੈ ਅਤੇ ਇਸ ਲਈ ਇਸ ਪ੍ਰੋਗਰਾਮ ਰਾਹੀਂ ਸਰਕਾਰ ਦਾ ਪ੍ਰਚਾਰ ਜਿੰਨਾ ਹੈ ਉਸ ਤੋਂ ਜ਼ਿਆਦਾ ਲਾਭਾਰਥੀਆਂ ਵਿੱਚ ਜਾਗਰੂਕਤਾ ਦਾ ਬਹੁਤ ਵੱਡਾ ਕੰਮ ਹੋਇਆ ਹੈ ਅਤੇ ਮੈਂ ਚਾਹਾਂਗਾ ਕਿ ਲਾਭਾਰਥੀ ਵਾਰ-ਵਾਰ ਸਭ ਜਗ੍ਹਾ ‘ਤੇ ਦੱਸਣ ਤਾਂ ਕਿ ਜੋ ਛੁੱਟ ਗਏ ਹਨ ਉਹ ਵੀ ਲਾਭ ਲੈਣ ਲਈ ਅੱਗੇ ਆਉਣ।


    ਸਾਥੀਓ, ਬੀਤੇ ਚਾਰ ਵਰ੍ਹਿਆਂ ਵਿੱਚ ਜੋ ਵੀ ਪ੍ਰੋਗਰਾਮ ਬਣੇ ਹਨ, ਉਨ੍ਹਾਂ ਦੇ ਕੇਂਦਰ ਵਿੱਚ ਸਾਡਾ ਗ਼ਰੀਬ, ਸ਼ੋਸ਼ਿਤ, ਪੀੜਤ, ਵੰਚਿਤ, ਦਲਿਤ, ਆਦਿਵਾਸੀ, ਸਾਡਾ ਕਿਸਾਨ, ਸਾਡੀਆਂ ਮਾਵਾਂ-ਭੈਣਾਂ ਉਹ ਇਸ ਦੇ ਕੇਂਦਰ ਬਿੰਦੂ ਵਿੱਚ ਹਨ। ਸਰਕਾਰ, 2022 ਤੱਕ ਜਦੋਂ ਅਜ਼ਾਦੀ ਦੇ 75 ਵਰ੍ਹੇ ਹੋਣਗੇ, ਕਿਸਾਨ ਦੀ ਆਮਦਨ ਦੁੱਗਣੀ ਕਰਨ ਦੇ ਉਦੇਸ਼ ਨਾਲ ਕੰਮ ਕਰ ਰਹੀ ਹੈ ਅਤੇ ਇਸ ਧਰਤੀ ਦੀ ਸ਼ੰਤਨ ਮੇਰੇ ਸਾਥੀ, ਗਜੇਂਦਰ ਸਿੰਘ ਸ਼ੇਖਾਵਤ, ਖੇਤੀਬਾੜੀ ਵਿਭਾਗ ਨੂੰ ਅੱਗੇ ਵਧਾਉਣ ਲਈ ਕੰਮ ਕਰ ਰਹੇ ਹਨ। ਮੈਨੂੰ ਯਾਦ ਹੈ ਤਿੰਨ ਸਾਲ ਪਹਿਲਾਂ ਜਦੋ ਸ਼ਾਇਲ ਹੈਲਥ ਕਾਰਡ ਸਕੀਮ ਨੂੰ ਸ਼ੁਰੂ ਕਰਨ ਦਾ ਮੌਕਾ ਆਇਆ ਤਾਂ ਇਸ ਦਾ ਸ਼ੁਭ ਆਰੰਭ ਰਾਜਸਥਾਨ ਦੇ ਸੂਰਜਗੜ੍ਹ ਤੋਂ ਹੋਇਆ ਸੀ। ਉਦੋਂ ਸਰਕਾਰ ਨੇ ਉਦੇਸ਼ ਰੱਖਿਆ ਸੀ ਕਿ ਇਸ ਸਮੇਂ ਤੱਕ 14 ਕਰੋੜ ਸ਼ਾਇਲ ਹੈਲਥ ਕਾਰਡ ਵੰਡਣ ਦਾ ਇਰਾਦਾ ਸੀ ਅਤੇ ਮੈਨੂੰ ਖੁਸ਼ੀ ਹੈ ਇਹ ਵਾਅਦਾ ਅਸੀਂ ਪੂਰਾ ਕੀਤਾ ਅਤੇ ਹੁਣ ਤੱਕ ਦੇਸ਼ ਵਿੱਚ 14 ਕਰੋੜ 50 ਲੱਖ ਤੋਂ ਜ਼ਿਆਦਾ ਸ਼ਾਇਲ ਹੈਲਥ ਕਾਰਡ ਕਿਸਾਨਾਂ ਨੂੰ ਦਿੱਤੇ ਜਾ ਚੁੱਕੇ ਹਨ। ਰਾਜਸਥਾਨ ਵਿੱਚ ਵੀ ਲਗਭਗ 90 ਲੱਖ ਕਿਸਾਨਾਂ ਨੂੰ ਇਹ ਕਾਰਡ ਮਿਲੇ ਹਨ। ਇਨ੍ਹਾਂ ਕਾਰਡਾਂ ਦੀ ਵਜ੍ਹਾ ਨਾਲ ਵਿਗਿਆਨਿਕ ਤਰੀਕਿਆਂ ਨਾਲ ਖੇਤੀ ਹੋਰ ਅਸਾਨ ਹੋਈ ਹੈ ਅਤੇ ਇਸ ਦਾ ਸਿੱਧਾ ਅਸਰ ਉਤਪਾਦਨ ‘ਤੇ ਪੈਂਦਾ ਹੈ। ਤੁਸੀਂ ਦੇਖਿਆ ਹੋਵੇਗਾ, ਅਨੇਕ ਵਰ੍ਹਿਆਂ ਦੇ ਬਾਅਦ ਦੇਸ਼ ਵਿਚ ਬੰਪਰ ਕਰੋਪ ਹੋਈ ਹੈ। ਸਾਥੀਓ, ਇਹ ਵੀ ਸੁਖਦ ਸੰਯੋਗ ਹੈ ਕਿ ਜਦੋਂ ਸਰਕਾਰ ਨੇ ਫ਼ਸਲਾਂ ਦੇ ਘੱਟ ਸਮਰਥਨ ਮੁੱਲ ਨੂੰ ਲਾਗਤ ਦਾ ਡੇਢ ਗੁਣਾ ਕਰਨ ਦਾ ਆਪਣਾ ਵਾਅਦਾ ਪੂਰਾ ਕੀਤਾ ਹੈ ਤਾਂ ਵੀ ਸਭ ਤੋਂ ਪਹਿਲਾਂ ਮੈਨੂੰ ਜਨਤਕ ਪ੍ਰੋਗਰਾਮ ਰਾਜਸਥਾਨ ਵਿੱਚ ਕਰਨ ਦਾ ਮੌਕਾ ਮਿਲਿਆ ਹੈ ।


    ਇਸ ਵਾਰ ਜੋ ਬਾਜਰਾ , ਜਵਾਰ ਜਾਂ ਦਾਲ਼ ਤੁਸੀ ਉਗਾਉਗੇ , ਉਸ ਦੇ ਲਈ ਤੁਹਾਨੂੰ ਲਾਗਤ ਦਾ ਡੇਢ ਗੁਣਾ ਮੁੱਲ ਮਿਲੇਗਾ। ਸਾਥੀਓ ਮੈਂ ਖ਼ਾਸ ਤੌਰ ' ਤੇ ਰਾਜਸਥਾਨ ਦੇ ਕਿਸਾਨਾਂ ਨੂੰ ਵਿਸਥਾਰ ਨਾਲ ਇਸ ਬਾਰੇ ਵਿਸਤਾਰ ਨਾਲ ਦੱਸਣਾ ਚਾਹੁੰਦਾ ਹਾਂ। ਇੱਕ ਕੁਇੰਟਲ ਬਾਜਰੇ ਦੀ ਅਨੁਮਾਨਿਤ ਲਾਗਤ ਕਰੀਬ 990 ਰੁਪਏ ਹੁੰਦੀ ਹੈ , ਹੁਣ ਸਰਕਾਰ ਨੇ ਐੱਮਐੱਸਪੀ ਵਧਾ ਕੇ 1950 ਰੁਪਏ ਕਰ ਦਿੱਤੀ । ਪਹਿਲਾਂ 990 ਲਾਗਤ ਅਤੇ ਹੁਣ 1950 ਰੁਪਏ ਮਿਲਣਗੇ , ਯਾਨੀ ਕਰੀਬ - ਕਰੀਬ ਲਾਗਤ ਤੋਂ ਦੁੱਗਣੇ । ਇਸੇ ਤਰ੍ਹਾਂ ਜਵਾਰ ਦੀ ਲਾਗਤ ਮੁੱਲ ਤਕਰੀਬਨ 1620 ਰੁਪਏ ਹੈ ਜਿਸ ਦੇ ਲਈ ਐੱਮਐੱਸਪੀ ਹੁਣ 2430 ਰੁਪਏ ਦਾ ਦਿੱਤਾ ਗਿਆ ਹੈ। ਮੱਕੀ ਦੀ ਵੀ ਲਾਗਤ ਪ੍ਰਤੀ ਕੁਇੰਟਲ ਕਰੀਬ 1130 ਰੁਪਈਏ ਆਂਕੀ ਜਾਂਦੀ ਹੈ , ਇਸ ਦੇ ਲਈ ਵੀ ਐੱਮਐੱਸਪੀ ਹੁਣ 1700 ਰੁਪਏ ਕਰ ਦਿੱਤਾ ਗਿਆ ਹੈ। ਮੂੰਗ ਦਾ ਲਾਗਤ ਮੁੱਲ ਵੀ 4650 ਰੁਪਏ ਆਂਕਿਆ ਜਾਂਦਾ ਹੈ , ਜਿਸ ਦੇ ਲਈ ਐੱਮਐੱਸਪੀ ਨੂੰ ਵਧਾਕੇ ਕਰੀਬ - ਕਰੀਬ 7000 ਰੁਪਏ ਕਰ ਦਿੱਤਾ ਗਿਆ ਹੈ । ਇਸ ਦੇ ਇਲਾਵਾ ਚਾਹੇ ਤੂਰ ਦਾਲ਼ ਹੋਵੇ , ਉੜਦ ਹੋਵੇ , ਸੋਇਆਬੀਨ ਹੋਵੇ , ਝੋਨਾ ਹੋਵੇ ਸਾਰਿਆਂ ਵਿੱਚ ਸਰਕਾਰ ਨੇ ਲਾਗਤ ਦਾ ਡੇਢ ਗੁਣਾ ਮੁੱਲ ਨਿਸ਼ਚਿਤ ਕੀਤਾ ਹੈ । ਇੰਨਾ ਹੀ ਨਹੀਂ ਕੇਂਦਰ ਸਰਕਾਰ ਰਾਜ ਸਰਕਾਰਾਂ ਨਾਲ ਲਗਾਤਾਰ ਸੰਵਾਦ ਕਰਕੇ ਇਹ ਵੀ ਨਿਸ਼ਚਿਤ ਕਰ ਰਹੀ ਹੈ ਕਿ ਫ਼ਸਲਾਂ ਦੀ ਖਰੀਦਾਰੀ ਲਈ ਪ੍ਰਭਾਵੀ ਪ੍ਰਬੰਧ ਕੀਤੇ ਜਾਣ । ਇੱਥੇ ਵਸੁੰਧਰਾ ਜੀ ਦੀ ਸਰਕਾਰ ਇਹ ਨਿਸਚਿਤ ਕਰ ਰਹੀ ਹੈ ਕਿ ਕਿਸਾਨ ਦੇ ਪਸੀਨੇ ਦੀ ਇੱਕ - ਇੱਕ ਬੂੰਦ ਦਾ ਸਨਮਾਨ ਹੋਵੇ । ਮੈਨੂੰ ਦੱਸਿਆ ਗਿਆ ਹੈ ਇਸ ਵਾਰ ਲਗਭਗ ਸਾਢੇ ਗਿਆਰਾਂ ਹਜ਼ਾਰ ਕਰੋੜ ਦੀ ਉਪਜ ਸਰਕਾਰ ਖਰੀਦ ਚੁੱਕੀ ਹੈ ।


    ਸਾਥੀਓ, ਸਰਕਾਰ ਬੀਜ ਤੋਂ ਲੈ ਕੇ ਬਜ਼ਾਰ ਤੱਕ ਦੀ ਪੂਰੀ ਵਿਵਸਥਾ ‘ਤੇ ਕੰਮ ਕਰ ਰਹੀ ਹੈ। ਕਿਸਾਨਾਂ ਲਈ ਵੀ ਯੋਜਨਾਵਾਂ ਇਨ੍ਹਾਂ ਚਾਰ ਵਰ੍ਹਿਆਂ ਦੌਰਾਨ ਬਣੀਆਂ ਹਨ । ਵਸੁੰਧਰਾ ਜੀ ਦੀ ਸਰਕਾਰ ਉਨ੍ਹਾਂ ਨੂੰ ਵੀ ਪੂਰੀ ਸਮੱਰਥਾ ਨਾਲੂ ਲਾਗੂ ਕਰਨ ਵਿੱਚ ਲੱਗੀ ਹੋਈ ਹੈ। ਪ੍ਰਧਾਨ ਮੰਤਰੀ ਫ਼ਸਲ ਬੀਮਾ ਯੋਜਨਾ ਤਹਿਤ ਹੁਣ ਤੱਕ ਇੱਥੇ ਕਿਸਾਨ ਭਰਾਵਾਂ ਨੂੰ ਢਾਈ ਹਜ਼ਾਰ ਕਰੋੜ ਤੋਂ ਜ਼ਿਆਦਾ ਦਾ ਕਲੇਮ ਦਿੱਤਾ ਜਾ ਚੁੱਕਾ ਹੈ। ਸਾਥੀਓ, ਗਰੀਬੀ ਨਾਲ ਲੜਨ ਲਈ ਜੋ ਪਹਿਲਾਂ ਦੇ ਤੌਰ-ਤਰੀਕੇ ਸਨ ਉਨ੍ਹਾਂ ਤੋਂ ਹੱਟ ਕੇ ਭਾਰਤੀ ਜਨਤਾ ਪਾਰਟੀ ਦੀਆਂ ਸਰਕਾਰਾਂ ਨੇ ਗਰੀਬ ਦੇ ਸਸ਼ਕਤੀਕਰਨ ਅਤੇ ਵਿਕਾਸ ਵਿੱਚ ਉਨ੍ਹਾਂ ਦੀ ਹਿੱਸੇਦਾਰੀ ਦਾ ਰਸਤਾ ਅਪਣਾਇਆ ਹੈ। ਇਸ ਦੇ ਸਪੱਸ਼ਟ ਨਤੀਜੇ ਦਿਖਾਈ ਦੇਣ ਲੱਗੇ ਹਨ। ਦੁਨੀਆਂ ਦੀ ਇੱਕ ਨਾਮੀ ਸੰਸਥਾ ਦੀ ਹੁਣ ਹੀ ਇੱਕ ਰਿਪੋਰਟ ਆਈ ਹੈ ਜਿਸ ਵਿੱਚ ਕਿਹਾ ਗਿਆ ਹੈ ਕਿ ਭਾਰਤ ਵਿੱਚ ਬੀਤੇ ਦੋ ਵਰ੍ਹਿਆਂ ਵਿੱਚ ਲਗਭਗ ਪੰਜ ਕਰੋੜ ਲੋਕ ਗ਼ਰੀਬੀ ਦੇ ਚੱਕਰ ਤੋਂ ਬਾਹਰ ਨਿਕਲ ਗਏ ਹਨ। ਪੰਜ ਕਰੋੜ ਲੋਕ ਗ਼ਰੀਬੀ ਤੋਂ ਮੁਕਤ ਹੋਏ ਹਨ। ਸਾਥੀਓ ! ਗਰੀਬੀ ਤੋਂ ਮੁਕਤੀ ਦੇ ਰਾਹ ‘ਤੇ ਜੋ ਦੇਸ਼ ਅੱਗੇ ਵਧਿਆ ਹੈ। ਉਸ ਦਾ ਕਾਰਣ ਹੈ : ਸਾਫ ਨੀਅਤ-ਸਹੀ ਵਿਕਾਸ। ਤੁਹਾਨੂੰ ਸਾਰੇ ਦੇਸ਼ ਦੇ ਸਵਾ ਕਰੋੜ ਲੋਕਾਂ ਦਾ ਸਹਿਯੋਗ ਮਿਲ ਰਿਹਾ ਹੈ। ਤੁਹਾਡੇ ਸਹਿਯੋਗ ਦਾ ਹੀ ਇਹ ਨਤੀਜਾ ਹੈ ਕਿ ਸਵੱਛ ਭਾਰਤ ਮਿਸ਼ਨ ਤਹਿਤ ਰਾਜਸਥਾਨ ਵਿੱਚ ਲਗਭਗ 80 ਲੱਖ ਪਖਾਨਿਆਂ ਦਾ ਨਿਰਮਾਣ ਕੀਤਾ ਗਿਆ ਹੈ।


    ਇਸ ਦੌਰਾਨ ਦੇਸ਼ ਵਿੱਚ ਜੋ ਲਗਭਗ 32 ਕਰੋੜ ਗ਼ਰੀਬਾਂ ਦੇ ਬੈਂਕ ਵਿੱਚ ਖਾਤੇ ਖੁੱਲ੍ਹੇ ਹਨ, ਉਨ੍ਹਾਂ ਵਿੱਚੋਂ ਢਾਈ ਕਰੋੜ ਤੋਂ ਜ਼ਿਆਦਾ ਜਨਧਨ ਖਾਤੇ ਰਾਜਸਥਾਨ ਵਿੱਚ ਖੁੱਲ੍ਹੇ ਹਨ। ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਤਹਿਤ ਅਤੇ ਪਹਿਲਾਂ ਦੀਆਂ ਯੋਜਨਾਵਾਂ ਨੂੰ ਪੂਰਾ ਕਰਕੇ ਰਾਜਸਥਾਨ ਦੇ 6 ਲੱਖ ਤੋਂ ਜ਼ਿਆਦਾ ਗ਼ਰੀਬਾਂ ਨੂੰ ਘਰ ਦੇਣ ਦਾ ਕੰਮ ਵੀ ਕੀਤਾ ਗਿਆ ਹੈ। ਸਿਰਫ਼ ਇੱਕ ਰੁਪਇਆ ਮਹੀਨਾ ਅਤੇ 90 ਪੈਸੇ ਪ੍ਰਤੀ ਦਿਨ ਦੇ ਪ੍ਰੀਮੀਅਮ ‘ਤੇ ਰਾਜਸਥਾਨ ਦੇ ਵੀ 70 ਲੱਖ ਲੋਕਾਂ ਨੂੰ ਸੁਰੱਖਿਆ ਬੀਮਾ ਯੋਜਨਾ ਦਾ ਕਵਚ ਮਿਲਿਆ ਹੈ।


    ਸਾਥੀਓ, ਮੁਦਰਾ ਯੋਜਨਾ ਤਹਿਤ ਰਾਜਸਥਾਨ ਦੇ 44 ਲੱਖ ਤੋਂ ਜ਼ਿਆਦਾ ਉੱਦਮੀਆਂ ਨੂੰ ਸਵੈਰੋਜ਼ਗਾਰ ਲਈ ਬਿਨਾ ਗਾਰੰਟੀ ਕਰਜ਼ ਦਿੱਤਾ ਗਿਆ ਹੈ। ਇਸ ਤੋਂ ਇਲਾਵਾ ਸਿਰਫ ਸਾਲ ਭਰ ਵਿੱਚ ਰਾਜਸਥਾਨ ਦੇ ਲਗਭਗ 3 ਲੱਖ ਲੋਕਾਂ ਨੂੰ ਸੌਭਾਗਯ ਯੋਜਨਾ ਤਹਿਤ ਮੁਫਤ ਵਿੱਚ ਬਿਜਲੀ ਕੁਨੈਕਸ਼ਨ ਦਿੱਤਾ ਜਾ ਚੁੱਕਾ ਹੈ। ਰਾਜਸਥਾਨ ਵਿੱਚ ਸਾਢੇ 33 ਲੱਖ ਤੋਂ ਜ਼ਿਆਦਾ ਮਾਵਾਂ-ਭੈਣਾਂ ਨੂੰ ਉੱਜਵਲਾ ਯੋਜਨਾ ਤਹਿਤ ਮੁਫਤ ਗੈਸ ਕੁਨੈਕਸ਼ਨ ਦਿੱਤੇ ਗਏ ਹਨ। ਉੱਜਵਲਾ ਯੋਜਨਾ ਨੇ ਮਹਿਲਾਵਾਂ ਦੇ ਜੀਵਨ ਨੂੰ ਬਦਲਣ ਦਾ ਕੰਮ ਕੀਤਾ ਹੈ। ਭਾਈਓ ਅਤੇ ਭੈਣੋਂ, ਹੁਣੇ ਹੀ ਇਸ ਯੋਜਨਾ ਦੀਆਂ ਲਾਭਾਰਥੀ ਮਾਤਾਵਾਂ-ਭੈਣਾਂ ਨਾਲ ਸੰਵਾਦ ਦੌਰਾਨ ਮੈਨੂੰ ਇੱਕ ਹੋਰ ਗੱਲ ਦਾ ਪਤਾ ਚੱਲਿਆ । ਇੱਕ ਭੈਣ ਨੇ ਦੱਸਿਆ ਕਿ ਉੱਜਵਲਾ ਯੋਜਨਾ ਦੀ ਵਜ੍ਹਾ ਨਾਲ ਧੂੰਏ ਤੋਂ ਮੁਕਤੀ ਤਾਂ ਮਿਲੀ ਪਰ ਨਾਲ ਹੀ ਪਾਣੀ ਦੀ ਵੀ ਬੱਚਤ ਹੋਈ। ਪਾਣੀ ਦੀ ਬੱਚਤ ਇਸ ਲਈ ਹੋ ਰਹੀ ਹੈ ਕਿਉਂਕਿ ਹੁਣ ਗੈਸ ‘ਤੇ ਖਾਣਾ ਬਣਾਉਣ ਦੀ ਵਜ੍ਹਾ ਨਾਲ ਬਰਤਨਾਂ ਵਿੱਚ ਕਾਲਖ ਨਹੀਂ ਲੱਗਦੀ। ਇਸ ਤਰ੍ਹਾਂ ਰਾਜਸਥਾਨ ਦੀਆਂ ਮਾਵਾਂ ਨੂੰ ਤਾਂ ਇਹ ਦੋਹਰਾ ਫਾਇਦਾ ਦੇਣ ਵਾਲੀ ਸਕੀਮ ਹੈ।


    ਸਾਥੀਓ, ਮੈਨੂੰ ਅਹਿਸਾਸ ਹੈ ਕਿ ਰਾਜਸਥਾਨ ਦੇ ਲੋਕਾਂ ਦੇ ਸਮੇਂ ਦਾ ਇੱਕ ਵੱਡਾ ਹਿੱਸਾ ਪਾਣੀ ਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕਰਨ ਵਿੱਚ ਚਲਾ ਜਾਂਦਾ ਹੈ। ਵਸੁੰਧਰਾ ਜੀ ਦੀ ਸਰਕਾਰ ਨੇ ਇਸ ਦਿਸ਼ਾ ਵਿੱਚ ਵੀ ਸ਼ਲਾਘਾਯੋਗ ਯਤਨ ਕੀਤੇ ਹਨ। ਮੈਨੂੰ ਦੱਸਿਆ ਗਿਆ ਹੈ ਕਿ ਮੁੱਖ ਮੰਤਰੀ ਜਲ ਸਵਾਵਲੰਬਨ ਅਭਿਆਨ ਵਰਗੀਆਂ ਯੋਜਨਾਵਾਂ ਰਾਹੀਂ ਪਿੰਡ ਅਤੇ ਸ਼ਹਿਰ ਵਿੱਚ ਮਿਲ ਕੇ 4 ਹਜ਼ਾਰ ਕਰੋੜ ਤੋਂ ਜ਼ਿਆਦਾ ਦੇ ਪ੍ਰੋਜੈਕਟ ਪੂਰੇ ਕਰ ਦਿੱਤੇ ਗਏ ਹਨ। ਸਾਢੇ 12 ਹਜ਼ਾਰ ਤੋਂ ਜ਼ਿਆਦਾ ਪਿੰਡਾਂ ਤੱਕ ਪੀਣ ਦੇ ਪਾਣੀ ਦੀ ਸੁਵਿਧਾ ਪਹੁੰਚਾਈ ਗਈ ਹੈ। ਭਾਈਓ-ਭੈਣੋਂ ਤੁਹਾਡੀ ਮਕਬੂਲ ਮੁੱਖ ਮੰਤਰੀ ਜੀ ਨੇ ਮੈਨੂੰ ਦੱਸਿਆ ਹੈ ਕਿ ਰਾਜਸਥਾਨ ਸਰਕਾਰ ਅਤੇ ਭਾਰਤੀ ਜਨਤਾ ਪਾਰਟੀ ਦੇ ਵਿਧਾਇਕਾਂ ਵੱਲੋਂ ਇੱਕ ਮੰਗ ਕੇਂਦਰ ਸਰਕਾਰ ਦੇ ਸਾਹਮਣੇ ਰੱਖੀ ਗਈ ਹੈ। ਪਾਰਬਤੀ, ਕਾਲੀ ਸਿੰਘ, ਚੰਬਲ ਲਿੰਕ ਪਰਿਯੋਜਨਾ ਨੂੰ ਰਾਸ਼ਟਰੀ ਪ੍ਰੋਜੈਕਟ ਦੇ ਤੌਰ ‘ਤੇ ਘੋਸ਼ਿਤ ਕਰੋ । ਮੈਨੂੰ ਜਾਣਕਾਰੀ ਦਿੱਤੀ ਗਈ ਹੈ ਕਿ ਇਸ ਦੀ ਵਿਸਤਾਰ ਪੂਰਵਕ ਪ੍ਰੋਜੈਕਟ ਰਿਪੋਰਟ ਜਲ ਸੰਸਾਧਨ ਮੰਤਰਾਲੇ ਨੂੰ ਭੇਜੀ ਗਈ ਹੈ ਅਤੇ ਪਰਿਯੋਜਨਾ ਦੀ ਤਕਨੀਕੀ ਜਾਂਚ ਦਾ ਕੰਮ ਚੱਲ ਰਿਹਾ ਹੈ। ਇਸ ਪਰਿਯੋਜਨਾ ਨਾਲ ਰਾਜਸਥਾਨ ਨੂੰ ਦੋ ਲੱਖ ਹੈਕਟੇਅਰ ਤੋਂ ਜ਼ਿਆਦਾ ਜ਼ਮੀਨ ਨੂੰ ਸਿੰਚਾਈ ਦੀ ਸੁਵਿਧਾ ਮਿਲੇਗੀ। ਐਨਾ ਹੀ ਨਹੀਂ, ਇਸ ਪਰਿਯੋਜਨਾ ਨਾਲ ਜੈਪੁਰ, ਅਲਵਰ, ਭਰਤਪੁਰ, ਸਵਾਈ ਮਾਧਵਪੁਰ, ਝਾਲਾਵਾੜ, ਕੋਟਾ, ਬੁੰਦੀ ਅਜਿਹੇ 13 ਜਿਲ੍ਹਿਆਂ ਵਿੱਚ ਰਹਿਣ ਵਾਲੀ ਰਾਜਸਥਾਨ ਦੀ 40 ਪ੍ਰਤੀਸ਼ਤ ਅਬਾਦੀ ਨੂੰ ਪੀਣ ਦਾ ਪਾਣੀ ਉਪਲੱਬਧ ਹੋਵੇਗਾ। ਭਾਈਓ - ਭੈਣੋਂ ਮੈਂ ਤੁਹਾਨੂੰ ਇਹ ਭਰੋਸਾ ਦੇਣਾ ਚਾਹਾਂਗਾ ਕਿ ਕੇਂਦਰ ਸਰਕਾਰ ਇਸ ਮੰਗ ਦੇ ਪ੍ਰਤੀ ਸਕਾਰਾਤਮਕ ਰੁਖ ਰੱਖੇਗੀ। ਰਾਜਸਥਾਨ ਦਾ ਵਿਕਾਸ ਹੋਵੇ , ਇੱਥੇ ਦੇ ਕਿਸਾਨ ਨੂੰ ਪਾਣੀ ਅਸਾਨੀ ਨਾਲ ਮਿਲੇ , ਲੋਕਾਂ ਨੂੰ ਪੀਣ ਦਾ ਪਾਣੀ ਮਿਲੇ , ਇਸ ਦੇ ਲਈ ਪੂਰੀ ਸੰਵੇਦਨਸ਼ੀਲਤਾ ਦੇ ਨਾਲ ਫੈਸਲਾ ਲਿਆ ਜਾਵੇਗਾ ।


    ਸਾਥੀਓ ! ਗਰੀਬ ਨੂੰ ਸਸ਼ਕਤ ਕਰਨ ਲਈ ਸਰਕਾਰ ਸਿਹਤ , ਪੋਸ਼ਣ , ਸਿੱਖਿਆ ਦੇ ਖੇਤਰ ‘ਤੇ ਹੋਰ ਜ਼ਿਆਦਾ ਫੋਕਸ ਕਰ ਰਹੀ ਹੈ। ਪਿਛਲੀ ਵਾਰ ਜਦੋਂ ਮੈਂ ਝੁੰਝਨੂੰ ਆਇਆ ਸੀ ਤਾਂ ਰਾਸ਼ਟਰੀ ਪੋਸ਼ਣ ਮਿਸ਼ਨ ਵਰਗੀ ਮਹੱਤਵਪੂਰਨ ਯੋਜਨਾ ਦਾ ਐਲਾਨ ਕੀਤਾ ਸੀ। ਹੁਣ ਇਹ ਪ੍ਰੋਗਰਾਮ ਪ੍ਰਭਾਵੀ ਤਰੀਕੇ ਨਾਲ ਦੇਸ਼ ਭਰ ਵਿੱਚ ਚੱਲ ਰਿਹਾ ਹੈ। ਇਸ ਦੇ ਇਲਾਵਾ ਔਰਤਾਂ ਅਤੇ ਸ਼ਿਸ਼ੂ ਟੀਕਾਕਰਣ ਅਤੇ ਮਾਹਿਰਾਂ ਦੀ ਨਿਗਰਾਨੀ ਵਿੱਚ ਡਲਿਵਰੀ ਨੂੰ ਜੋ ਪ੍ਰੋਤਸਾਹਨ ਦਿੱਤਾ ਗਿਆ ਹੈ ਉਸ ਤੋਂ ਮਾਤਾ ਮੌਤ ਦਰ ਵਿੱਚ ਵੀ ਵੱਡੀ ਗਿਰਾਵਟ ਆਈ ਹੈ। ਮੈਂ ਰਾਜਸਥਾਨ ਦੀਆਂ ਮਾਵਾਂ - ਭੈਣਾਂ ਨੂੰ ਅਤੇ ਰਾਜਸਥਾਨ ਦੀ ਸਰਕਾਰ ਨੂੰ ਵਿਸ਼ੇਸ਼ ਤੌਰ ‘ਤੇ ਵਧਾਈ ਦਿੰਦਾ ਹਾਂ ਕਿ ਇਸ ਦਿਸ਼ਾ ਵਿੱਚ ਤੁਸੀ ਜੋ ਕੋਸ਼ਿਸ਼ ਕਰ ਰਹੇ ਹੋ ਉਸਦਾ ਨਤੀਜਾ ਅੱਜ ਜ਼ਮੀਨ ਉੱਤੇ ਦਿਸਣ ਲੱਗਿਆ ਹੈ। ਨਿਸ਼ਚਤ ਤੌਰ ‘‘ਤੇ ਬੇਟੀ - ਬਚਾਓ , ਬੇਟੀ - ਪੜ੍ਹਾਓ’’ ਅਭਿਆਨ ਨੂੰ ਰਾਜਸਥਾਨ ਬਹੁਤ ਉੱਚੇ ਪੱਧਰ ‘ਤੇ ਲੈ ਜਾ ਰਿਹਾ ਹੈ । ਰੋਗ ਨੂੰ ਲੈ ਕੇ ਗਰੀਬ ਦੀ ਚਿੰਤਾ ਨੂੰ ਸਮਝਦੇ ਹੋਏ ਆਯੁਸ਼ਮਾਨ ਭਾਰਤ ਦਾ ਇੱਕ ਵੱਡਾ ਸੰਕਲਪ ਵੀ ਲਿਆ ਗਿਆ ਹੈ । ਇਸ ਦੇ ਤਹਿਤ ਗੰਭੀਰ ਬਿਮਾਰੀ ਦੀ ਸਥਿਤੀ ਵਿੱਚ ਕਰੀਬ - ਕਰੀਬ 50 ਕਰੋੜ ਆਬਾਦੀ ਨੂੰ ਸਲਾਨਾ ਪੰਜ ਲੱਖ ਤੱਕ ਮੁਫਤ ਇਲਾਜ ਸੁਨਿਸਚਿਤ ਕੀਤਾ ਜਾਵੇਗਾ। ਇਸ ਯੋਜਨਾ ‘ਤੇ ਤੇਜ਼ੀ ਨਾਲ ਕੰਮ ਚੱਲ ਰਿਹਾ ਹੈ ਅਤੇ ਬਹੁਤ ਛੇਤੀ ਇਸ ਦੀ ਸ਼ੁਰੂਆਤ ਹੋਵੋਗੀ ।


    ਭਾਈਓ ਅਤੇ ਭੈਣੋਂ ! ਭਾਰਤੀ ਜਨਤਾ ਪਾਰਟੀ ਦੀਆਂ ਸਰਕਾਰਾਂ ਦੀ ਹਰ ਯੋਜਨਾ ਦਾ ਉਦੇਸ਼ ਦੇਸ਼ ਦਾ ਸੰਤੁਲਤ ਵਿਕਾਸ ਅਤੇ ਹਰ ਵਿਅਕਤੀ ਨੂੰ ਸਨਮਾਨ , ਸੁਰੱਖਿਆ ਅਤੇ ਸਵੈਮਾਨ ਦਾ ਜੀਵਨ ਦੇਣਾ ਹੈ। ਇਸ ਵਕਤ ਦੇਸ਼ ਵਿੱਚ ਇੱਕ ਅਦੁੱਤੀ ਜਨ ਅੰਦੋਲਨ ਚਲ ਰਿਹਾ ਹੈ , ਇਸ ਦਾ ਨਾਮ ਹੈ ਰਾਸ਼ਟਰੀ ਗਰਾਮ ਸਵਰਾਜ ਅਭਿਆਨ । ਪਿੰਡ ਵਿੱਚ ਵਿਕਾਸ ਦੇ ਵੱਖ - ਵੱਖ ਪੈਮਾਨਿਆਂ ਨੂੰ ਧਿਆਨ ਵਿੱਚ ਰੱਖਦਿਆਂ ਨਵੀਂ ਤਾਕਤ ਨਾਲ ਕੰਮ ਕੀਤਾ ਜਾ ਰਿਹਾ ਹੈ। ਪਿੰਡ ਵਿੱਚ ਸਾਰਿਆਂ ਕੋਲ ਬੈਂਕ ਖਾਤੇ ਹੋਣ , ਗੈਸ ਕਨੈਕਸ਼ਨ ਹੋਣ , ਘਰ ਵਿੱਚ ਬਿਜਲੀ ਕਨੈਕਸ਼ਨ ਹੋਣ , ਸਾਰਿਆਂ ਦਾ ਟੀਕਾਕਰਨ ਹੋਇਆ ਹੋਵੇ , ਸਾਰਿਆਂ ਨੂੰ ਸੁਰੱਖਿਆ ਕਵਚ ਮਿਲਿਆ ਹੋਵੇ , ਹਰ ਘਰ ਵਿੱਚ ਐੱਲਈਡੀ ਬੱਲਬ ਹੋਵੇ , ਇਹ ਯਕੀਨੀ ਬਣਾਇਆ ਜਾ ਰਿਹਾ ਹੈ। ਇਸ ਅਭਿਆਨ ਤਹਿਤ ਇਸ ਸਾਲ 15 ਅਗਸਤ ਤੱਕ ਰਾਜਸਥਾਨ ਦੇ ਵੀ ਡੇਢ ਹਜ਼ਾਰ ਪਿੰਡਾਂ ਨੂੰ ਇਨ੍ਹਾਂ ਯੋਜਨਾਵਾਂ ਦਾ ਸੰਪੂਰਨ ਲਾਭ ਦਿੱਤਾ ਜਾਵੇਗਾ ।


    ਸਾਥੀਓ ! ਸਭ ਦਾ ਸਾਥ – ਸਭ ਦਾ ਵਿਕਾਸ ਦੇ ਮੰਤਰ ‘ਤੇ ਚਲਦਿਆਂ ਦੇਸ਼ ਦੇ ਹਰ ਹਿੱਸੇ ਨੂੰ ਚਾਹੇ ਪਿੰਡ ਹੋਵੇ ਜਾਂ ਸ਼ਹਿਰ, ਹਰ ਜਗ੍ਹਾ ਵਿਕਾਸ ਦੀ ਰੋਸ਼ਨੀ ਪਹੁੰਚਾਉਣ ਦੀ ਕੋਸ਼ਿਸ਼ ਤੇਜ਼ ਗਤੀ ਨਾਲ ਚੱਲ ਰਹੀ ਹੈ। ਦੇਸ਼ ਦੇ ਸੌ ਵੱਡੇ ਸ਼ਹਿਰਾਂ ਵਿੱਚ ਤੇਜ਼ ਗਤੀ ਨਾਲ ਸਮਾਰਟ ਵਿਵਸਥਾਵਾਂ ਵਿਕਸਿਤ ਕੀਤੀਆਂ ਜਾ ਰਹੀਆਂ ਹਨ । ਇਨ੍ਹਾਂ ਸੌ ਸ਼ਹਿਰਾਂ ਵਿੱਚ ਸਾਡੇ ਜੈਪੁਰ , ਉਦੈਪੁਰ , ਕੋਟਾ ਅਤੇ ਅਜਮੇਰ ਵੀ ਸ਼ਾਮਲ ਹਨ । ਇਨ੍ਹਾਂ ਸ਼ਹਿਰਾਂ ਦੀਆਂ ਸੜਕਾਂ ਨੂੰ , ਗਲੀਆਂ ਨੂੰ, ਟ੍ਰੈਫਿਕ , ਬਿਜਲੀ - ਪਾਣੀ ਅਤੇ ਸੀਵਰੇਜ ਤੋਂ ਲੈ ਕੇ ਪ੍ਰਸ਼ਾਸਨ ਨਾਲ ਜੁੜੇ ਬਹੁਤ ਪਹਿਲੂਆਂ ਨੂੰ ਸਮਾਰਟ ਬਣਾਉਣ ਦਾ , ਇਸ ਦੇ ਲਈ ਕੇਂਦਰ ਸਰਕਾਰ ਨੇ ਸੱਤ ਹਜ਼ਾਰ ਕਰੋੜ ਤੋਂ ਜ਼ਿਆਦਾ ਦੀ ਮਨਜ਼ੂਰੀ ਦੇ ਦਿੱਤੀ ਹੈ। ਰਾਜਸਥਾਨ ਸਰਕਾਰ ਇਨ੍ਹਾਂ ਪ੍ਰੋਜੈਕਟ ‘ਤੇ ਤੇਜ਼ੀ ਨਾਲ ਕੰਮ ਕਰ ਰਹੀ ਹੈ ।


    ਸਾਥੀਓ ! ਅੱਜ ਜੋ ਕੰਮ ਹੋ ਰਹੇ ਹਨ ਉਹ ਪਹਿਲਾਂ ਵੀ ਹੋ ਸਕਦੇ ਸਨ । ਪਰ ਪਹਿਲਾਂ ਦੀਆਂ ਜੋ ਸਰਕਾਰਾਂ ਰਹੀਆਂ ਉਨ੍ਹਾਂ ਨੇ ਕਿਸ ਨੀਅਤ ਨਾਲ ਕੰਮ ਕੀਤਾ , ਉਸ ਤੋਂ ਤੁਸੀ ਭਲੀ - ਭਾਂਤੀ ਜਾਣੂ ਹੋ । ਇਸ ਨੀਅਤ ਦਾ ਨਤੀਜਾ ਹੈ , ਕਾਂਗਰਸ ਨੂੰ ਅੱਜ ਕਲ੍ਹ ਲੋਕ ਬੇਲ ਗੱਡੀ ਬੋਲਣ ਲੱਗੇ ਹਨ । ਬੈਲ ਗੱਡੀ ਨਹੀਂ , ਬੇਲ - ਗੱਡੀ । ਅਖੀਰ ਕਾਂਗਰਸ ਦੇ ਦਿੱਗਜ ਕਹੇ ਜਾਣ ਵਾਲੇ ਕਰੀਬ - ਕਰੀਬ ਕਈ ਨੇਤਾ ਅਤੇ ਕਈ ਸਾਬਕਾ ਮੰਤਰੀ ਅੱਜਕਲ੍ਹ ‘ਬੇਲ’ ‘ਤੇ ਯਾਨੀ ਜ਼ਮਾਨਤ ‘ਤੇ ਹਨ ਪਰ ਤੁਸੀਂ ਜਿਸ ਭਰੋਸੇ ਨਾਲ ਕਾਂਗਰਸ ਦੀ ਸੰਸਕ੍ਰਿਤੀ ਨੂੰ ਨਕਾਰਿਆ ਅਤੇ ਭਾਜਪਾ ਨੂੰ ਜਨਾਦੇਸ਼ ਦਿੱਤਾ, ਉਸ ਭਰੋਸੇ ਨੂੰ ਦਿਨੋਂ - ਦਿਨ ਮਜ਼ਬੂਤ ਕਰਨ ਦਾ ਕੰਮ ਭਾਰਤੀ ਜਨਤਾ ਪਾਰਟੀ ਦੀ ਸਰਕਾਰ ਕਰ ਰਹੀ ਹੈ। ਅਸੀਂ ਨਿਊ ਇੰਡੀਆ ਦੇ ਸੰਕਲਪ ਨੂੰ ਲੈ ਕੇ ਅੱਗੇ ਵੱਧ ਰਹੇ ਹਾਂ । 2022 ਵਿੱਚ ਦੇਸ਼ ਦੀ ਅਜ਼ਾਦੀ ਦੇ 75 ਵਰ੍ਹੇ ਪੂਰੇ ਹੋਣ ਵਾਲੇ ਹਨ ਪਰ ਉਸ ਤੋਂ ਪਹਿਲਾਂ ਅਗਲੇ ਵਰ੍ਹੇ ਮਾਰਚ ਵਿੱਚ ਹੀ ਰਾਜਸਥਾਨ ਦੇ ਗਠਨ ਨੂੰ 70 ਵਰ੍ਹੇ ਹੋਣ ਵਾਲੇ ਹਨ । ਨਿਊ ਇੰਡੀਆ ਦਾ ਨਿਰਮਾਣ ਨਵੇਂ ਰਾਜਸਥਾਨ ਦੇ ਬਿਨਾਂ ਸੰਭਵ ਨਹੀਂ ਹੈ। ਇਸ ਤਰ੍ਹਂ ਇੱਥੋਂ ਦੇ ਮੇਰੇ ਭਾਈਆਂ – ਭੈਣਾਂ ਲਈ ਵੀ ਰਾਸ਼ਟਰ ਨਿਰਮਾਣ – ਰਾਜਸਥਾਨ ਨਿਰਮਾਣ ਦਾ ਇਹ ਸੁਨਹਿਰਾ ਮੌਕਾ ਹੈ ।


    ਸਾਥੀਓ ! ਇਹ ਵਰ੍ਹਾ ਦੇਸ਼ ਲਈ ਸਰਬਉੱਚ ਬਲੀਦਾਨ ਦੇਣ ਵਾਲੇ ਪਰਮਵੀਰ ਚੱਕਰ ਜੇਤੂ ਸ਼ਹੀਦ ਪੀਰੂ ਸਿੰਘ ਸ਼ੇਖਾਵਤ ਦਾ ਵੀ ਜਨਮਸ਼ਤੀ ਵਰ੍ਹਾ ਹੈ। ਕੁਝ ਹੀ ਦਿਨ ਬਾਅਦ ਉਨ੍ਹਾਂ ਦੇ ਬਲੀਦਾਨ ਦੇ 70 ਵਰ੍ਹੇ ਵੀ ਪੂਰੇ ਹੋਣ ਵਾਲੇ ਹਨ। ਇਸ ਮਹਾਨ ਬਲੀਦਾਨੀ ਨੂੰ ਮੇਰਾ ਸ਼ਤ - ਸ਼ਤ ਨਮਨ ਹੈ। ਸਾਡਾ ਰਾਸ਼ਟਰ ਅਜਿਹੇ ਹੀ ਬਲੀਦਾਨੀਆਂ ਦੀ ਵੀਰਤਾ, ਬਹਾਦਰੀ ਅਤੇ ਰਾਸ਼ਟਰਭਗਤੀ ਦੇ ਦਮ ‘ਤੇ ਅੱਜ ਦੁਨੀਆਂ ਦੇ ਸਾਹਮਣੇ ਸਿਰ ਉਠਾ ਕੇ ਖੜ੍ਹਾ ਹੋਇਆ ਹੈ। ਪਰ ਬਦਕਿਸਮਤੀ ਨਾਲ ਸਾਡੇ ਰਾਜਨੀਤਕ ਵਿਰੋਧੀ ਇੱਥੇ ਵੀ ਬਾਜ ਨਹੀਂ ਆਏ। ਸਰਕਾਰ ਤੱਕ ਤਾਂ ਠੀਕ ਉਨ੍ਹਾਂ ਨੇ ਫੌਜ ‘ਤੇ ਵੀ, ਉਨ੍ਹਾਂ ਦੀ ਸਮਰੱਥਾ ‘ਤੇ ਵੀ, ਸਵਾਲ ਉਠਾਉਣ ਦਾ ਪਾਪ ਕੀਤਾ ਹੈ। ਇਹ ਪਹਿਲਾਂ ਕਦੇ ਨਹੀਂ ਹੋਇਆ | ਰਾਜਸਥਾਨ ਦੇ ਲੋਕ , ਦੇਸ਼ ਦੇ ਲੋਕ ਅਜਿਹੀ ਰਾਜਨੀਤੀ ਕਰਨ ਵਾਲਿਆਂ ਨੂੰ ਕਦੇ ਮਾਫ ਨਹੀਂ ਕਰਨਗੇ। ਸਾਥੀਓ ! ਜਿਨ੍ਹਾਂ ਨੂੰ ਪਰਿਵਾਰ ਦੀ , ਵੰਸ਼ਵਾਦ ਦੀ ਰਾਜਨੀਤੀ ਕਰਨੀ ਹੈ ਉਹ ਕਰਨ ਪਰ ਦੇਸ਼ ਦੀ ਰੱਖਿਆ ਅਤੇ ਸਵੈਮਾਨ ਨੂੰ ਸਿਖ਼ਰ ‘ਤੇ ਲੈ ਜਾਣ ਦਾ ਸਾਡਾ ਫ਼ੈਸਲਾ ਅਟੁੱਟ ਹੈ ਅਤੇ ਸਾਡੀਆਂ ਨੀਤੀਆਂ ਸਾਫ਼ ਹਨ। ਇਹੀ ਕਾਰਨ ਹੈ ਜੋ ‘‘ਵਨ ਰੈਂਕ ਵਨ ਪੈਨਸ਼ਨ’’ ਦਾ ਮੁੱਦਾ ਵਰ੍ਹਿਆਂ ਤੋਂ ਅਟਕਿਆ ਹੋਇਆ ਸੀ ਇਸ ਸਰਕਾਰ ਵਿੱਚ ਉਸ ਦਾ ਵੀ ਹੱਲ ਕੀਤਾ ਗਿਆ। ਭਾਈਓ ਅਤੇ ਭੈਣੋਂ ! ਦੇਸ਼ ਅੱਜ ਇੱਕ ਨਵੇਂ ਅਹਿਮ ਮੋੜ ‘ਤੇ ਖੜ੍ਹਾ ਹੈ , ਇੱਕ ਨਵੀਂ ਦਿਸ਼ਾ ਵੱਲ ਅਸੀ ਚੱਲ ਪਏ ਹਾਂ , ਕਈ ਮੁਸ਼ਕਲ ਉਦੇਸ਼ ਹਾਸਲ ਕੀਤਾ ਜਾ ਚੁੱਕੇ ਹਨ ਅਤੇ ਕਈ ਹੁਣੇ ਤਹਿ ਕਰਨ ਦੇ ਇਰਾਦੇ ਨਾਲ ਅਸੀਂ ਅੱਗੇ ਵਧ ਰਹੇ ਹਾਂ । ਮੈਨੂੰ ਪੂਰਾ ਵਿਸ਼ਵਾਸ ਹੈ ਕਿ ਤੁਹਾਡੇ ਸਭ ਦੀ ਸਰਗਰਮ ਹਿੱਸੇਦਾਰੀ ਨਾਲ ਆਪਣੇ ਹਰ ਸੰਕਲਪ ਨੂੰ ਸਿੱਧ ਕਰਨ ਵਾਸਤੇ ਸਰਕਾਰ ਨੂੰ ਸਫ਼ਲਤਾ ਮਿਲੇਗੀ। ਅੱਜ ਜਿਨ੍ਹਾਂ ਯੋਜਨਾਵਾਂ ‘ਤੇ ਕੰਮ ਸ਼ੁਰੂ ਹੋਇਆ ਹੈ ਉਸ ਦੇ ਲਈ ਮੈਂ ਰਾਜਸਥਾਨ ਦੇ ਲੋਕਾਂ ਨੂੰ ਇੱਕ ਵਾਰ ਫਿਰ ਵਧਾਈ ਦਿੰਦੇ ਹੋਏ ਮੈਂ ਆਪਣੀ ਗੱਲ ਖ਼ਤਮ ਕਰਦਾ ਹਾਂ ।


    ਮੇਰੇ ਨਾਲ ਤੁਸੀਂ ਸਭ ਬੋਲੋ


    ਭਾਰਤ ਮਾਤਾ ਕੀ ਜੈ !


    ਭਾਰਤ ਮਾਤਾ ਕੀ ਜੈ !


    ਬਹੁਤ ਬਹੁਤ ਧੰਨਵਾਦ ।

    
    
    (Release ID: 1538255) Visitor Counter : 1