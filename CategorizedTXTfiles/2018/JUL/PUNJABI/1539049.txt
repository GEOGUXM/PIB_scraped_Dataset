      ਆਯੂਸ਼

      ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਕਲ੍ਹ ਆਯੁਸ਼ ਰਾਸ਼ਟਰੀ ਸੰਸਥਾਨਾਂ ਦੇ ਪ੍ਰਮੁੱਖਾਂ ਦੇ ਸੰਮੇਲਨ ਦਾ ਉਦਘਾਟਨ ਕਰਨਗੇ
      Posted On: 16 JUL 2018 5:29PM by PIB Chandigarh


    Shri Javedkar to inaugurate the Conference of Heads of AYUSH National Institutes Tomorrow


    ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਕਲ੍ਹ ਆਯੁਸ਼ ਰਾਸ਼ਟਰੀ ਸੰਸਥਾਨਾਂ ਦੇ ਪ੍ਰਮੁੱਖਾਂ ਦੇ ਸੰਮੇਲਨ ਦਾ ਉਦਘਾਟਨ ਕਰਨਗੇ


    ਦੇਸ਼ ਭਰ ਦੇ ਰਾਸ਼ਟਰੀ ਆਯੁਸ਼ ਸੰਸਥਾਨਾਂ ਵਿੱਚ ਸਿੱਖਿਆ, ਖੋਜ, ਹਸਪਤਾਲ ਸੁਵਿਧਾਵਾਂ ਦੀ ਗੁਣਵੱਤਾ ਵਧਾਉਣ ਅਤੇ ਇਨ੍ਹਾਂ ਸੰਸਥਾਨਾਂ ਨੂੰ ਸਟੈਂਡਰਡ ਵਜੋਂ ਵਿਕਸਤ ਕਰਨ ਦੇ ਉਦੇਸ਼ ਨਾਲ ਆਯੁਸ਼ ਮੰਤਰਾਲੇ ਦੇ ਤਹਿਤ ਅਖਿਲ ਭਾਰਤੀ ਆਯੁਰਵੇਦ ਸੰਸਥਾਨ, ਆਯੁਸ਼ ਰਾਸ਼ਟਰੀ ਸੰਸਥਾਵਾਂ ਦੇ ਪ੍ਰਮੁੱਖਾਂ ਦੇ ਦੋ ਦਿਨਾ ਸੰਮੇਲਨ ਦਾ ਆਯੋਜਨ ਕਰ ਰਿਹਾ ਹੈ । ਇਹ ਆਯੋਜਨ 17 ਅਤੇ 18 ਜੁਲਾਈ, 2018 ਨੂੰ ਇੰਡੀਆ ਇੰਟਰਨੈਸ਼ਨਲ ਸੈਂਟਰ ਵਿੱਚ ਹੋਵੇਗਾ।


    ਸੰਮੇਲਨ ਦੇ ਉਦਘਾਟਨ ਸੈਸ਼ਨ ਵਿੱਚ ਮਾਨਵ ਸੰਸਾਧਨ ਵਿਕਾਸ ਮੰਤਰੀ, ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਅਤੇ ਆਯੁਸ਼ ਰਾਜ ਮੰਤਰੀ (ਸੁਤੰਤਰ ਕਾਰਜਕਾਰ ) ਸ਼੍ਰੀ ਸ਼੍ਰੀਪਦ ਯੈਸ਼ੋ ਨਾਇਕ ਵੀ ਹਾਜ਼ਰ ਰਹਿਣਗੇ। ਇਸ ਮੌਕੇ ‘ਤੇ ਆਯੁਸ਼ ਸਕੱਤਰ ਵੈਦ ਰਾਜੇਸ਼ ਕੋਟੇਚਾ ਵੀ ਮੌਜੂਦ ਰਹਿਣਗੇ।


    ਚਰਚਾ ਵਿੱਚ ਕਈ ਹੈਲਥ ਯੂਨੀਵਰਸਿਟੀਆਂ ਦੇ ਕੁਲਪਤੀਆਂ, ਪ੍ਰਤਿਸ਼ਠਤ ਖੋਜ ਸੰਗਠਨਾਂ ਦੇ ਡਾਇਰੈਕਟਰਾਂ ਅਤੇ ਆਈਆਈਟੀ, ਡੀਐੱਸਟੀ, ਡੀਬੀਟੀ, ਯੂਜੀਸੀ ਆਦਿ ਕਈ ਰਾਸ਼ਟਰੀ ਸੰਸਥਾਵਾਂ ਦੇ ਸੀਨੀਅਰ ਮਾਹਰਾਂ ਦੇ ਹਿੱਸਾ ਲੈਣ ਦੀ ਸੰਭਾਵਨਾ ਹੈ। ਇਸ ਮੌਕੇ ‘ਤੇ ਸਾਂਝੇ ਉੱਦਮ ਸ਼ੁਰੂ ਕਰਨ ਲਈ ਭਾਰਤੀ ਖੇਡ ਅਥਾਰਿਟੀ, ਭਾਰਤੀ ਟੈਕਨੋਲੋਜੀ ਸੰਸਥਾਨ ਨਾਲ ਸਹਿਮਤੀ ਪੱਤਰ ‘ ਤੇ ਹਸਤਾਖ਼ਰ ਕਰਨ ਦੀ ਵੀ ਯੋਜਨਾ ਬਣਾਈ ਗਈ ਹੈ।


    ਸੰਸਾਰ ਭਰ ਵਿੱਚ ਸਿਹਤ ਸੁਵਿਧਾਵਾਂ ਦੇ ਬਦਲਦੇ ਮਾਹੌਲ ਦੇ ਮੱਦੇਨਜ਼ਰ ਇਹ ਸਪਸ਼ਟ ਹੋ ਗਿਆ ਹੈ ਕਿ ਨੀਤੀ, ਨਿਯਮਾਵਲੀ , ਖੋਜ, ਵਿਕਾਸ , ਫੰਡਿੰਗ , ਟਰੇਨਿੰਗ , ਮੁਹਾਰਤ ਵਿਕਾਸ , ਗੁਣਵੱਤਾ ਕੰਟਰੋਲ ਅਤੇ ਇਨ੍ਹਾਂ ਔਸ਼ਧ ਪ੍ਰਣਾਲੀਆਂ ਵਿੱਚ ਸੁਰੱਖਿਆ ਦੇ ਨਿਯਮਾਂ ਨੂੰ ਧਿਆਨ ਵਿੱਚ ਰੱਖਦਿਆਂ ਸੰਗਠਿਤ ਸਮੀਖਿਆ ਦੀ ਜ਼ਰੂਰਤ ਪੈਦਾ ਹੋ ਗਈ ਹੈ। ਇਹ ਕਦਮ ਮੁਕਾਬਲੇ ਵਿੱਚ ਵਾਧਾ ਕਰਨਗੇ ਅਤੇ ਸਿਹਤ ਖੇਤਰ ਦੇ ਲੋਕਾਂ ਦਾ ਹੁਨਰ ਵਿਕਾਸ ਕਰਨਗੇ । ਨਤੀਜੇ ਵਜੋਂ ਸਸਤੀ ਸਿਹਤ ਪ੍ਰਣਾਲੀ ਵਿਕਸਤ ਹੋ ਸਕੇਗੀ, ਜੋ ਪੀੜਤ ਅਬਾਦੀ ਲਈ ਲਾਭਕਾਰੀ ਹੋਵੇਗੀ।


    ਪ੍ਰਸਿੱਧ ਚਿਕਿਤਸਾ ਵਿਗਿਆਨੀ ਅਤੇ ਸਿੱਖਿਆਸ਼ਾਸੜੀ ਪਦਮ ਭੂਸ਼ਣ ਡਾਂ ਬੀਐੱਮ ਹੈਗੜੇ ਇਨੋਵੇਸ਼ਨ ਦੇ ਖੇਤਰ ਵਿੱਚ ਪੂਰੇ ਵਿਸ਼ਵ ਵਿੱਚ ਪ੍ਰਤਿਸ਼ਠਿਤ ਵਿਦਵਾਨ ਪਦਮ ਸ਼੍ਰੀ ਡਾਂ. ਅਨਿਲ ਗੁਪਤਾ ਅਤੇ ਨੀਤੀ ਆਯੋਗ ਦੇ ਮੈਂਬਰ ਡਾ ਵਿਨੋਦ ਪਾਲ, ਭਾਰਤ ਸਰਕਾਰ ਦੇ ਪ੍ਰਮੁੱਖ ਵਿਗਿਆਨਕ ਸਲਾਹਕਾਰ ਦੇ ਦਫ਼ਤਰ ਦੀ ਸਾਇੰਟਿਸਟ-ਐੱਫ, ਡਾਂ: ਕੇਤਕੀ ਬਾਪਟ, ਆਈਸੀਐੱਮਆਰ ਦੇ ਸਾਬਕਾ ਡਾਇਰੈਕਟਰ ਜਨਰਲਰ ਡਾਂ. ਵੀਐੱਮ ਕਟੋਚ, ਸਾਵਿਤ੍ਰੀਬਾਈ ਫੁਲੇ, ਪੁਣੇ ਯੂਨੀਵਰਸਿਟੀ ਦੇ ਡਾ. ਭੂਸ਼ਣ ਪਟਵਰਧਨ ਜਿਹੀਆਂ ਹਸਤੀਆਂ ਇਸ ਆਯੋਜਨ ਵਿੱਚ ਹਿੱਸਾ ਲੈ ਰਹੀਆਂ ਹਨ।


    ***

    
    
    (Release ID: 1539049) Visitor Counter : 1