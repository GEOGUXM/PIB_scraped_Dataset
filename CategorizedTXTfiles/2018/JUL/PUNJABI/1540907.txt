      ਵਿੱਤ ਮੰਤਰਾਲਾ

      ਵਿਤ ਕਮਿਸ਼ਨ ਕੱਲ੍ਹ ਤੋਂ ਝਾਰਖੰਡ ਦਾ ਦੌਰਾ ਕਰੇਗਾ
      Posted On: 31 JUL 2018 6:44PM by PIB Chandigarh


    Finance Commission to visit Jharkhand from tomorrow, Challenges in Social Sector to top the agenda


    ਵਿਤ ਕਮਿਸ਼ਨ ਕੱਲ੍ਹ ਤੋਂ ਝਾਰਖੰਡ ਦਾ ਦੌਰਾ ਕਰੇਗਾ


    ਏਜੰਡੇ ਵਿੱਚ ਸਮਾਜਕ ਖੇਤਰ ਦੀਆਂ ਚੁਣੌਤੀਆਂ ਸਿਖ਼ਰ ’ਤੇ


    ਭਾਰਤ ਸਰਕਾਰ ਦਾ 15ਵਾਂ ਵਿੱਤ ਕਮਿਸ਼ਨ 1 ਤੋਂ 3 ਅਗਸਤ, 2018 ਤੱਕ ਝਾਰਖੰਡ ਦਾ ਦੌਰਾ ਕਰ ਰਿਹਾ ਹੈ। ਕਮਿਸ਼ਨ ਦੇ ਚੇਅਰਮੈਨ ਸ਼੍ਰੀ ਐੱਨ ਕੇ ਸਿੰਘ ਦੀ ਅਗਵਾਈ ਵਿੱਚ ਮੈਂਬਰ ਸ਼੍ਰੀ ਸ਼ਕਤੀਕਾਂਤ ਦਾਸ, ਡਾ. ਅਨੂਪ ਸਿੰਘ, ਡਾ. ਅਸ਼ੋਕ ਲਾਹਿਰੀ, ਡਾ. ਰਮੇਸ਼ ਚੰਦ ਅਤੇ ਸਕੱਤਰ ਸ਼੍ਰੀ ਅਰਵਿੰਦ ਮਹਿਤਾ ਹੋਰ ਅਧਿਕਾਰੀਆਂ ਦੇ ਨਾਲ ਰਾਂਚੀ ਵਿੱਚ ਮੁੱਖ ਮੰਤਰੀ, ਰਾਜ ਸਰਕਾਰ ਦੇ ਮੰਤਰੀਆਂ ਅਤੇ ਹੋਰ ਅਧਿਕਾਰੀਆਂ ਨਾਲ ਬੈਠਕ ਕਰਨਗੇ। ਰਾਜ ਸਰਕਾਰ ਦੀ ਵਿੱਤੀ ਸਥਿਤੀ ’ਤੇ ਪੇਸ਼ਕਾਰੀ ਦਿੱਤੀ ਜਾਵੇਗੀ। ਝਾਰਖੰਡ ਯਾਤਰਾ ਤੋਂ ਪਹਿਲਾਂ ਵਿੱਤ ਕਮਿਸ਼ਨ ਨੇ ਝਾਰਖੰਡ ਦੇ ਅਕਾਂਊਂਟੈਂਟ ਤੋਂ ਰਾਜ ਦੀ ਵਿੱਤੀ ਸਥਿਤੀ ਅਤੇ ਸਮਾਜਕ- ਆਰਥਕ ਵਿਸ਼ਿਆਂ ਨਾਲ ਸਬੰਧਤ ਮਸਲਿਆਂ ਨੂੰ ਸਮਝਿਆ।


    ਸ਼ਹਿਰੀ ਸਥਾਨਕ ਸੰਸਥਾਵਾਂ ਅਤੇ ਪੰਚਾਇਤੀ ਰਾਜ ਸੰਸਥਾਨਾਂ ਨਾਲ ਸਰਗਰਮ ਸੰਵਾਦ ਸੈਸ਼ਨ ਹੋਵੇਗਾ ਤਾਂ ਕਿ ਤੀਜੇ ਪੱਧਰ ’ਤੇ ਵਿਕੇਂਦਰੀਕਰਨ (ਫੰਡਾਂ, ਕਾਰਜਾਂ ਅਤੇ ਅਧਿਕਾਰੀਆਂ) ਦੀ ਸਥਿਤੀ ਜਾਣੀ ਜਾ ਸਕੇ ਅਤੇ ਰਾਜ ਵਿੱਤ ਕਮਿਸ਼ਨ ਨਾਲ ਸਬੰਧਤ ਬਕਾਇਆ ਮਸਲਿਆਂ ਨੂੰ ਸਮਝਿਆ ਜਾ ਸਕੇ। ਕਮਿਸ਼ਨ ਦੇ ਚੇਅਰਮੈਨ ਅਤੇ ਮੈਂਬਰ 3 ਅਗਸਤ, 2018 ਨੂੰ ਜਮਸ਼ੇਦਪੁਰ ਵਿੱਚ ਵਪਾਰ ਅਤੇ ਉਦਯੋਗ ਦੇ ਪ੍ਰਤੀਨਿਧਾਂ ਨਾਲ ਬੈਠਕ ਕਰਨਗੇ। ਕਮਿਸ਼ਨ ਜ਼ੈਵੀਅਰ ਲੇਬਰ ਰਿਲੇਸ਼ਨਸ ਇੰਸਟੀਟਿਊਟ (ਐਕਸਐੱਲਆਰਆਈ), ਜਮਸ਼ੇਦਪੁਰ ਦੇ ਅਧਿਆਪਕਾਂ ਅਤੇ ਵਿਦਿਆਰਥੀਆਂ ਨਾਲ ਵੀ ਸੰਵਾਦ ਕਰੇਗਾ ।


    ****

    
    
    (Release ID: 1540907) Visitor Counter : 1