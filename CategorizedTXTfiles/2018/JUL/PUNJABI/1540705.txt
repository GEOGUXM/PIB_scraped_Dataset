      ਗ੍ਰਹਿ ਮੰਤਰਾਲਾ

      ਅਸਾਮ ਵਿੱਚ ਐੱਨਆਰਸੀ ਬਾਰੇ ਕੇਂਦਰੀ ਗ੍ਰਹਿ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਦਾ ਬਿਆਨ
      Posted On: 30 JUL 2018 6:19PM by PIB Chandigarh


    Statement of Union Home Minister Shri Rajnath Singh on NRC in Assam


    ਅਸਾਮ ਵਿੱਚ ਐੱ ਨਆਰਸੀ ਬਾਰੇ ਕੇਂਦਰੀ ਗ੍ਰਹਿ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਦਾ ਬਿਆਨ


    ਅੱਜ ਅਸਾਮ ਵਿੱਚ ਨਾਗਰਿਕਾਂ ਦੇ ਰਾਸ਼ਟਰੀ ਰਜਿਸਟਰ ( ਐੱਨਆਰਸੀ ) ਦੀ ਖਰੜਾ ਲਿਸਟ ਪ੍ਰਕਾਸ਼ਿਤ ਹੋ ਗਈ ਹੈ । ਮੈਂ ਜ਼ੋਰ ਦੇ ਕੇ ਕਹਿਣਾ ਚਾਹੁੰਦਾ ਹਾਂ ਕਿ ਇਹ ਸਿਰਫ਼ ਖਰੜਾ ਲਿਸਟ ਹੈ ਅਤੇ ਅੰਤਮ ਐੱਨਆਰਸੀ ਨਹੀਂ ਹੈ ।


    ਕਾਨੂੰਨ ਦੇ ਪ੍ਰਬੰਧਾਂ ਅਨੁਸਾਰ ਹਰ ਕਿਸੇ ਨੂੰ ਦਾਅਵੇ / ਇਤਰਾਜ਼ ਦਾਖਲ ਕਰਨ ਦਾ ਪੂਰਾ ਮੌਕਾ ਮਿਲੇਗਾ । ਦਾਅਵਿਆਂ ਅਤੇ ਇਤਰਾਜ਼ਾਂ ਦੇ ਨਿਪਟਾਰੇ ਤੋਂ ਬਾਅਦ ਹੀ ਅੰਤਮ ਐੱਨਆਰਸੀ ਪ੍ਰਕਾਸ਼ਿਤ ਕੀਤੀ ਜਾਵੇਗੀ ।


    ਕੁਝ ਲੋਕ ਬਿਨਾ ਕਿਸੇ ਕਾਰਣ ਡਰ ਦਾ ਮਾਹੌਲ ਪੈਦਾ ਕਰਨ ਦੀ ਕੋਸ਼ਿਸ਼ ਕਰ ਰਹੇ ਹਨ । ਮੈਂ ਸਾਰਿਆਂ ਨੂੰ ਯਕੀਨ ਦਿਵਾਉਣਾ ਚਾਹੁੰਦਾ ਹਾਂ ਕਿ ਕਿਸੇ ਤਰ੍ਹਾਂ ਦੇ ਡਰ ਜਾਂ ਚਿੰਤਾ ਦੀ ਲੋੜ ਨਹੀਂ । ਕੁਝ ਗਲਤ ਜਾਣਕਾਰੀ ਵੀ ਫੈਲਾਈ ਜਾ ਰਹੀ ਹੈ । ਐੱਨਆਰਸੀ ਦਾ ਅਮਲ ਬਿਲਕੁਲ ਨਿਰਪੱਖ ਰੱਖਿਆ ਗਿਆ ਹੈ । ਕੁਝ ਲੋਕ ਸ਼ਾਇਦ ਲੋੜੀਂਦੇ ਦਸਤਾਵੇਜ਼ ਪੇਸ਼ ਨਹੀਂ ਕਰ ਸਕੇ , ਉਨ੍ਹਾਂ ਨੂੰ ਆਪਣੇ ਦਾਅਵੇ ਅਤੇ ਇਤਰਾਜ਼ ਪੇਸ਼ ਕਰਨ ਦਾ ਪੂਰਾ ਮੌਕਾ ਮਿਲੇਗਾ ।


    ਮੈਂ ਸਪਸ਼ਟ ਕਰਨਾ ਚਾਹੁੰਦਾ ਹਾਂ ਕਿ ਅੰਤਮ ਐੱਨਆਰਸੀ ਦੇ ਪ੍ਰਕਾਸ਼ਿਤ ਹੋਣ ਤੋਂ ਬਾਅਦ ਵੀ ਹਰ ਵਿਅਕਤੀ ਨੂੰ ਵਿਦੇਸ਼ੀਆਂ ਬਾਰੇ ਟ੍ਰਿਬਿਊਨਲ ਕੋਲ ਪਹੁੰਚ ਕਰਨ ਦਾ ਪੂਰਾ ਮੌਕਾ ਮਿਲੇਗਾ ।


    ਜਿਨ੍ਹਾਂ ਦੇ ਨਾਂ ਅੰਤਮ ਐੱਨਆਰਸੀ ਵਿੱਚ ਨਹੀਂ ਆਏ ਹੋਣਗੇ , ਉਨ੍ਹਾਂ ਨੂੰ ਵੀ ਟ੍ਰਿਬਿਊਨਲ ਕੋਲ ਜਾਣ ਦਾ ਮੌਕਾ ਮਿਲੇਗਾ । ਇਸੇ ਤਰ੍ਹਾਂ ਕਿਸੇ ਵਿਅਕਤੀ ਵਿਰੁੱਧ ਕਿਸੇ ਤਰ੍ਹਾਂ ਦੀ ਜਬਰੀ ਕਾਰਵਾਈ ਦਾ ਕੋਈ ਸਵਾਲ ਹੀ ਨਹੀਂ ।


    ਐੱਨਆਰਸੀ ਪ੍ਰਕਿਰਿਆ ਨੂੰ ਪੂਰੀ ਨਿਰਪੱਖਤਾ ਅਤੇ ਪਾਰਦਰਸ਼ਿਤਾ ਨਾਲ ਅਮਲ ਵਿੱਚ ਲਿਆਂਦਾ ਜਾ ਰਿਹਾ ਹੈ । ਮਾਣਯੋਗ ਸੁਪਰੀਮ ਕੋਰਟ ਵੱਲੋਂ ਇਸ ਦੀ ਮਾਨੀਟ੍ਰਿੰਗ ਕੀਤੀ ਜਾ ਰਹੀ ਹੈ ।


    ****

    
    
    (Release ID: 1540705) Visitor Counter : 1