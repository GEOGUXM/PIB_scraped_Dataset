      ਭਾਰੀ ਉਦਯੋਗ ਅਤੇ ਜਨਤਕ ਉੱਦਮ ਮੰਤਰਾਲਾ

      ਕੇਂਦਰੀ ਜਨਤਕ ਖੇਤਰ ਦੇ ਅਦਾਰਿਆਂ ਨੂੰ ਬੰਦ ਕਰਨ ਲਈ ਸੋਧੇ ਅਗਵਾਈ ਸਿਧਾਂਤ
      Posted On: 26 JUL 2018 6:01PM by PIB Chandigarh


    Revised guidelines for closure of CPSEs


    ਕੇਂਦਰੀ ਜਨਤਕ ਖੇਤਰ ਦੇ ਅਦਾਰਿਆਂ ਨੂੰ ਬੰਦ ਕਰਨ ਲਈ ਸੋਧੇ ਅਗਵਾਈ ਸਿਧਾਂਤ


    ਜਨਤਕ ਅਦਾਰਿਆਂ ਦੇ ਵਿਭਾਗ (ਡੀਪੀਈ) ਨੇ ਬਿਮਾਰ ਅਤੇ ਘਾਟੇ ਵਿੱਚ ਜਾ ਰਹੇ ਕੇਂਦਰੀ ਜਨਤਕ ਖੇਤਰ ਦੇ ਅਦਾਰਿਆਂ (ਸੀਪੀਐੱਸਈਜ਼) ਨੂੰ ਬੰਦ ਕਰਨ ਅਤੇ ਉਨ੍ਹਾਂ ਦੀ ਅਸਾਸਿਆਂ ਨੂੰ ਵੇਚਣ ਲਈ 14 ਜੂਨ, 2018 ਨੂੰ ਅਗਵਾਈ ਸਿਧਾਂਤਾਂ ਵਿੱਚ ਸੋਧ ਕੀਤੀ ਹੈ। ਇਹ 7.9.2016 ਨੂੰ ਪਹਿਲਾਂ ਜਾਰੀ ਅਗਵਾਈ ਸਿਧਾਂਤਾਂ ਦੀ ਥਾਂ ਲੈਣਗੇ।


    ਨਵੇਂ ਅਗਵਾਈ ਸਿਧਾਂਤ ਬੰਦ ਹੋਣ ਵਾਲੇ ਸੀਪੀਐੱਸਈ ਨੂੰ ਕਦਮ ਦਰ ਕਦਮ ਬੰਦ ਕਰਨ ਅਤੇ ਉਸ ਦੇ ਅਸਾਸਿਆਂ ਨੂੰ ਵੇਚਣ ਲਈ ਸਮਾਂ ਸੂਚੀ ਨਿਰਧਾਰਤ ਕਰਨਗੇ। ਇੱਕ ਸੀਪੀਐੱਸਈ ਨੂੰ ਬੰਦ ਕਰਨ ਅਤੇ ਉਸ ਦੇ ਅਸਾਸਿਆਂ ਨੂੰ ਵੇਚਣ ਦਾ ਅਮਲ ਸਰਕਾਰ ਵੱਲੋਂ ਜ਼ੀਰੋ ਮਿਤੀ ਭਾਵ ਬਿਮਾਰ ਅਤੇ ਘਾਟੇ ਵਿੱਚ ਜਾ ਰਹੇ ਸੀਪੀਐੱਸਈ ਨੂੰ ਵੇਚਣ ਦੀ ਪ੍ਰਵਾਨਗੀ ਮਿਲਣ ਤੋਂ 13 ਮਹੀਨਿਆਂ ਵਿੱਚ ਪੂਰਾ ਕੀਤਾ ਜਾਵੇਗਾ।


    ਨਵੇਂ ਅਗਵਾਈ ਸਿਧਾਂਤਾਂ ਵਿੱਚ ਬੰਦ ਹੋ ਰਹੇ ਸੀਪੀਐੱਸਈਜ਼ ਦੀ ਜ਼ਮੀਨ ਕਿਫ਼ਾਇਤੀ ਮਕਾਨਾਂ ਦੀ ਉਸਾਰੀ ਲਈ ਪਹਿਲ ਦੇ ਅਧਾਰ ’ਤੇ ਪ੍ਰਦਾਨ ਕੀਤੀ ਜਾਵੇਗੀ। ਕਿਫ਼ਾਇਤੀ ਮਕਾਨਾਂ ਲਈ ਜਿਸ ਜ਼ਮੀਨ ਦੀ ਸ਼ਨਾਖਤ ਕੀਤੀ ਜਾਵੇਗੀ ਉਸ ਨੂੰ ਮਕਾਨ ਉਸਾਰੀ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ ਵੱਲੋਂ ਜਾਰੀ ਸਿਧਾਂਤਾਂ ਨੂੰ ਅਪਨਾਉਣਾ ਪਵੇਗਾ।


    ਬਿਮਾਰ ਅਤੇ ਘਾਟੇ ਵਿੱਚ ਜਾ ਰਹੇ ਸੀਪੀਐੱਸਈਜ਼ ਨੂੰ ਵੇਚਣ ਲਈ ਇਕਸਾਰ ਸਮਾਂਬੱਧ ਅਗਵਾਈ ਸਿਧਾਂਤ ਜਾਰੀ ਕੀਤੇ ਗਏ ਹਨ ਜਿਨ੍ਹਾਂ ਵਿੱਚ ਬੰਦ ਹੋਣ ਵਾਲੇ ਸੀਪੀਐੱਸਈਜ਼ ਦੇ ਕਰਮਚਾਰੀਆਂ ਨੂੰ ਵੀਆਰਐੱਸ ਜਾਂ ਵੀਐੱਸਐੱਸ ਦਾ ਭੁਗਤਾਨ 2007 ਦੇ ਇਕਸਾਰ ਤਨਖਾਹ ਸਕੇਲ ’ਤੇ ਕੀਤਾ ਜਾਵੇਗਾ ਭਾਵੇਂ ਕਿ ਕੰਪਨੀ ਦੇ ਮੌਜੂਦਾ ਤਨਖਾਹ ਸਕੇਲ ਕੁਝ ਵੀ ਹੋਣ।


    ਇਹ ਜਾਣਕਾਰੀ ਭਾਰੀ ਉਦਯੋਗ ਅਤੇ ਜਨਤਕ ਉੱਦਮ ਦੇ ਰਾਜ ਮੰਤਰੀ ਬਾਬੁਲ ਸੁਪ੍ਰਿਯੋ ਨੇ ਅੱਜ ਰਾਜ ਸਭਾ ਵਿੱਚ ਇੱਕ ਸਵਾਲ ਦੇ ਲਿਖਤੀ ਜਵਾਬ ਵਿੱਚ ਦਿੱਤੀ।


    

    
    (Release ID: 1540329) Visitor Counter : 6