      ਉਪ ਰਾਸ਼ਟਰਪਤੀ ਸਕੱਤਰੇਤ

      ਵਣ ਸਾਡੀ ਸੰਪਦਾ ਹੈ ਇਸ ਨੂੰ ਸੰਭਾਲੋ ਅਤੇ ਸੁਰੱਖਿਅਤ ਰੱਖੋ : ਉਪ ਰਾਸ਼ਟਰਪਤੀ
      Posted On: 24 JUL 2018 5:50PM by PIB Chandigarh


    Forests are our treasure, preserve and protect them: Vice President
    
    Adopt open, cooperative model for forest management;
    
    Interacts with Indian Forest Service Probationers


    ਵਣ ਸਾਡੀ ਸੰਪਦਾ ਹੈ ਇਸ ਨੂੰ ਸੰਭਾਲੋ ਅਤੇ ਸੁਰੱਖਿਅਤ ਰੱਖੋ : ਉਪ ਰਾਸ਼ਟਰਪਤੀ


    ਵਣ ਪ੍ਰਬੰਧਨ ਲਈ ਇੱਕ ਖੁੱਲ੍ਹਾ ਅਤੇ ਸਹਿਕਾਰੀ ਮਾਡਲ ਆਪਣਾਓ;


    ਭਾਰਤੀ ਵਣ ਸੇਵਾ ਦੇ ਪ੍ਰੋਬੇਸ਼ਨ ਅਧਿਕਾਰੀਆਂ ਨਾਲ ਸੰਵਾਦ


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ ਕਿ ਭਾਰਤ ਵਰਗੇ ਵੱਡੀ ਜੈਵ-ਵਿਭਿੰਨਤਾ ( mega Bio-Diverse ) ਵਾਲੇ ਦੇਸ਼ ਨੂੰ ਆਪਣੇ ਵਣਾਂ ਦੀ ਸੰਭਾਲ ਅਤੇ ਸੁਰੱਖਿਆ ਕਰਨੀ ਚਾਹੀਦੀ ਹੈ ਅਤੇ ਇਸ ਸੰਪਦਾ ਨੂੰ ਸੰਭਾਲਦਿਆਂ ਅਤੇ ਵਿਕਸਤ ਕਰਦਿਆਂ ਅਗਲੀ ਪੀੜ੍ਹੀਆਂ ਨੂੰ ਸੌਂਪਣਾ ਚਾਹੀਦਾ ਹੈ। ਸ਼੍ਰੀ ਨਾਇਡੂ ਅੱਜ ਇੱਥੇ ਭਾਰਤੀ ਵਣ ਸੇਵਾ ਦੇ ਪ੍ਰੋਬੇਸ਼ਨ ਅਧਿਕਾਰੀਆਂ ਨਾਲ ਗੱਲਬਾਤ ਕਰ ਰਹੇ ਸਨ ।


    ਉਪ ਰਾਸ਼ਟਰੀ ਨੇ ਅਧਿਕਾਰੀਆਂ ਨੂੰ ਕਿਹਾ ਕਿ ਉਨ੍ਹਾਂ ਨੂੰ ਵਣਾਂ ਵਾਲੇ ਖੇਤਰਾ ਦੇ ਘਟਣ, ਵਾਤਾਵਰਣ ਦੇ ਨੁਕਸਾਨ, ਹਵਾ ਅਤੇ ਜਲ ਪ੍ਰਦੂਸ਼ਣ ਅਤੇ ਗਲੋਬਲ ਵਾਰਮਿੰਗ ਨਾਲ ਧਰਤੀ ‘ਤੇ ਜੀਵਨ ਲਈ ਜ਼ਰੂਰੀ ਪ੍ਰਣਾਲੀ ਵਿੱਚ ਆ ਰਹੇ ਅਸੰਤੁਲਨ ਪ੍ਰਤੀ ਸੁਚੇਤ ਰਹਿਣਾ ਚਾਹੀਦਾ ਹੈ। ਉਨ੍ਹਾਂ ਨੇ ਵਾਤਾਵਰਨ ਸੰਤੁਲਨ ਬਣਾਏ ਰੱਖਣ ਵਿੱਚ ਵਣਾਂ ਦੇ ਮਹੱਤਵ ‘ਤੇ ਜ਼ੋਰ ਦਿੰਦੇ ਹੋਏ ਵਣ ਅਧਿਕਾਰੀਆਂ ਨੂੰ ਤਾਕੀਦ ਕੀਤੀ ਕਿ ਲੋਕ ਅਤੇ ਸਮੁੱਚਾ ਦੇਸ਼ ਵਣਾਂ ਦਾ ਲਾਭ ਲੈ ਸਕੇ ਇਸ ਲਈ ਉਨ੍ਹਾਂ ਨੂੰ ਸਹਾਇਕ ਭੂਮਿਕਾ ਨਿਭਾਉਣੀ ਚਾਹੀਦੀ ਹੈ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਵਣ ਪ੍ਰਬੰਧਨ ਹੁਣ ਕੇਵਲ ਵਣਾਂ ਅਤੇ ਵਣ ਜੀਵਾਂ ਦੇ ਪ੍ਰਬੰਧਨ ਤੱਕ ਸੀਮਤ ਨਹੀਂ ਰਹਿ ਗਿਆ, ਬਲਕਿ ਇਸ ਵਿੱਚ ਭੂਮੀ ਦੀ ਗੁਣਵੱਤਾ ਬਚਾਉਣ ਅਤੇ ਜਲ ਅਤੇ ਹਵਾ ਨੂੰ ਪ੍ਰਦੂਸ਼ਣ ਮੁਕਤ ਰੱਖਣ ਵਰਗੀਆਂ ਗਤੀਵਿਧੀਆਂ ਵੀ ਸ਼ਾਮਲ ਹੋ ਚੁੱਕੀਆਂ ਹਨ। ਉਨ੍ਹਾਂ ਨੇ ਕਿਹਾ ਕਿ ਹੁਣ ਸਮਾਂ ਆ ਗਿਆ ਹੈ ਕਿ ਸਾਨੂੰ ਵਣ ਪ੍ਰਬੰਧਨ ਦੀ ਪੁਰਾਣੀ ਧਾਰਨਾ ਨੂੰ ਪਿੱਛੇ ਛੱਡ ਕੇ ਇਸ ਲਈ ਇੱਕ ਖੁੱਲ੍ਹਾ, ਸਮੂਹਕ ਅਤੇ ਪ੍ਰਸਥਿਤੀ ਅਨੁਕੂਲ ਦ੍ਰਿਸ਼ਟੀਕੋਣ ਆਪਣਾਈਏ। ਉਨ੍ਹਾਂ ਨੇ ਕਿਹਾ ਕਿ ਵਣ ਪ੍ਰਬੰਧਨ ਦੇ ਫੈਸਲੇ ਲੈਂਦੇ ਸਮੇਂ ਇਨ੍ਹਾਂ ਦੇ ਸਮਾਜਕ ਆਰਥਕ ਅਤੇ ਸੱਭਿਆਚਾਰਕ ਪ੍ਰਭਾਵਾਂ ਨੂੰ ਧਿਆਨ ਵਿੱਚ ਰੱਖਿਆ ਜਾਣਾ ਚਾਹੀਦਾ ਹੈ।


    ਉਪ ਰਾਸ਼ਟਰਪਤੀ ਨੇ ਵਣ ਸੇਵਾ ਦੇ ਅਧਿਕਾਰੀਆਂ ਨਾਲ ਵਾਤਾਵਰਣ ਤੰਤਰ ਦੀ ਬਹਾਲੀ ਅਤੇ ਸੰਭਾਲ ਲਈ ਵਣਾਂ ਦੇ ਨੇੜੇ-ਤੇੜੇ ਰਹਿਣ ਵਾਲੇ ਲੋਕਾਂ ਦੀ ਹਿੱਸੇਦਾਰੀ ਨੇ ਠੋਸ ਕਾਰਜ ਯੋਜਨਾ ਆਪਣਾਉਣ ਦਾ ਸੱਦਾ ਦਿੱਤਾ । ਉਨ੍ਹਾਂ ਨੇ ਵਣਾਂ ਨਾਲ ਜੁੜੀ ਆਂ ਗਤੀਵਿਧੀਆਂ ਰਾਹੀਂ ਸਥਾਨਕ ਲੋਕਾਂ ਲਈ ਰੋਜ਼ਗਾਰ ਦੇ ਜ਼ਿਆਦਾ ਮੌਕੇ ਜੁਟਾਉਣ ਦੀ ਜ਼ਰੂਰਤ ‘ਤੇ ਵੀ ਜ਼ੋਰ ਦਿੱਤਾ।


    ***

    
    
    (Release ID: 1540313) Visitor Counter : 1