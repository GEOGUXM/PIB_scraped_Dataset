      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਸ਼੍ਰੀ ਨਿਤਿਨ ਗਡਕਰੀ ਨੇ ਮੱਧ ਪ੍ਰਦੇਸ਼ ਵਿੱਚ 5485 ਕਰੋੜ ਰੁਪਏ ਦੀ ਲਾਗਤ ਵਾਲੇ ਰਾਸ਼ਟਰੀ ਰਾਜਮਾਰਗ ਪ੍ਰੋਜੈਕਟਾਂ ਦੇ ਉਦਘਾਟਨ ਕੀਤੇ / ਨੀਂਹ ਪੱਥਰ ਰੱਖੇ
      Posted On: 23 JUL 2018 4:09PM by PIB Chandigarh

                                                                                                                         
Shri Nitin Gadkari inaugurates/ Lays the Foundation for NH Projects worth Rs 5485 Crores in Madhya Pradesh               
                                                                                                                         
                                                                                                                         
ਸ਼੍ਰੀ ਨਿਤਿਨ ਗਡਕਰੀ ਨੇ ਮੱਧ ਪ੍ਰਦੇਸ਼ ਵਿੱਚ 5485 ਕਰੋੜ ਰੁਪਏ ਦੀ ਲਾਗਤ ਵਾਲੇ ਰਾਸ਼ਟਰੀ ਰਾਜਮਾਰਗ ਪ੍ਰੋਜੈਕਟਾਂ ਦੇ ਉਦਘਾਟਨ ਕੀਤੇ / ਨੀਂਹ ਪੱਥਰ ਰੱਖੇ
                                                                                                                         
                                                                                                                         

    ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ, ਜਹਾਜ਼ਰਾਨੀ, ਜਲ ਸੰਸਾਧਨ, ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਨੇ ਅੱਜ ਮੱਧ ਪ੍ਰਦੇਸ਼ ਵਿੱਚ 5485 ਕਰੋੜ ਰੁਪਏ ਦੀ ਲਾਗਤ ਵਾਲੇ ਰਾਸ਼ਟਰੀ ਰਾਜਮਾਰਗ ਪ੍ਰੋਜੈਕਟਾਂ ਦੇ ਉਦਘਾਟਨ ਕੀਤੇ / ਨੀਂਹ ਪੱਥਰ ਰੱਖੇ ।


    ਅੱਜ ਗੁਨਾ ਵਿੱਚ ਆਯੋਜਿਤ ਇੱਕ ਪ੍ਰੋਗਰਾਮ ਵਿੱਚ ਉਨ੍ਹਾਂ ਨੇ 3583 ਕਰੋੜ ਰੁਪਏ ਦੀ ਲਾਗਤ ਵਾਲੇ ਕੁੱਲ 26 ਕਿਲੋਮੀਟਰ ਲੰਮੇ 5 ਰਾਸ਼ਟਰੀ ਰਾਜਮਾਰਗ (ਐੱਨਐੱਚ) ਪ੍ਰੋਜੈਕਟਾਂ ਦਾ ਨੀਂਹ ਪੱਥਰ ਰੱਖਿਆ। ਇਨ੍ਹਾਂ ਵਿੱਚ ਇਹ ਸ਼ਾਮਲ ਹਨ :

      * 976.62 ਕਰੋੜ ਰੁਪਏ ਦੀ ਲਾਗਤ ਨਾਲ ਐੱਨਐੱਚ 75 ਦੇ ਝਾਂਸੀ-ਖਜੁਰਾਹੋ ਖੰਡ ਨੂੰ 4 ਲੇਨ ਵਿੱਚ ਤਬਦੀਲ ਕਰਨਾ - ਇਸ ਨਾਲ ਯਾਤਰਾ ਸਮੇਂ ਵਿੱਚ ਡੇਢ ਘੰਟੇ ਦੀ ਕਮੀ ਹੋਣ ਨਾਲ ਝਾਂਸੀ-ਖਜੁਰਾਹੋ-ਓਰਚਾ ਸੈਰ-ਸਪਾਟਾ ਸਰਕਟ ਨੂੰ ਕਾਫ਼ੀ ਹੁਲਾਰਾ ਮਿਲੇਗਾ।
      * 730.8 ਕਰੋੜ ਰੁਪਏ ਦੀ ਲਾਗਤ ਨਾਲ ਐੱਨਐੱਚ 75 ਦੇ ਸਿਵਨੀ-ਨਾਗਪੁਰ ਖੰਡ ਨੂੰ 4 ਲੇਨ ਵਿੱਚ ਤਬਦੀਲ ਕਰਨਾ - ਇਸ ਨਾਲ ਯਾਤਰਾ ਸਮੇਂ ਵਿੱਚ 45 ਮਿੰਟ ਦੀ ਬੱਚਤ ਹੋਵੇਗੀ।
      * 617.17 ਕਰੋੜ ਰੁਪਏ ਦੀ ਲਾਗਤ ਨਾਲ ਐੱਨਐੱਚ 12 ਦੇ ਹਿਰਣ ਨਦੀ-ਸਿੰਦੂਰ ਨਦੀ ਖੰਡ ਨੂੰ 4 ਲੇਨ ਵਿੱਚ ਤਬਦੀਲ ਕਰਨਾ। ਇਸ ਨਾਲ ਭੋਪਾਲ ਅਤੇ ਜਬਲਪੁਰ ਦਰਮਿਆਨ ਲਗਣ ਵਾਲੇ ਯਾਤਰਾ ਸਮੇਂ ਵਿੱਚ 30 ਮਿੰਟ ਦੀ ਕਮੀ ਹੋਵੇਗੀ।
      * 1004 ਕਰੋੜ ਰੁਪਏ ਦੀ ਲਾਗਤ ਨਾਲ ਚੁਰਹਟ ਬਾਈਪਾਸ ਅਤੇ ਸੁਰੰਗ ਦੇ ਨਾਲ ਐੱਨਐੱਚ 75 ਦੇ ਰੀਵਾ-ਸਿੱਧੀ ਖੰਡ ਨੂੰ 4 ਲੇਨ ਵਿੱਚ ਤਬਦੀਲ ਕਰਨਾ। ਇਸ ਨਾਲ ਵਰਤਮਾਨ ਘੁਮਾਓਦਾਰ ਰੂਟ ਦੇ ਸਥਾਨ ’ਤੇ ਸਿੱਧੀ ਸੁਰੰਗ ਤੋਂ ਹੁੰਦੇ ਹੋਏ ਰਸਤਾ ਬਣ ਜਾਣ ਨਾਲ ਯਾਤਰਾ ਸਮੇਂ ਵਿੱਚ ਇੱਕ ਘੰਟੇ ਦੀ ਬੱਚਤ ਹੋਵੇਗੀ।
      * 244.17 ਕਰੋੜ ਰੁਪਏ ਦੀ ਲਾਗਤ ਨਾਲ ਐੱਨਐੱਚ 752 ਬੀ ਦੇ ਬਿਓਰਾ-ਮਕਸੂਦਨਗੜ ਖੰਡ ਨੂੰ 2 ਲੇਨ ਵਿੱਚ ਤਬਦੀਲ ਕਰਨਾ। ਇਸ ਨਾਲ ਇਸ ਖੰਡ ’ਤੇ ਮੌਜੂਦ 16 ਔਖੀਆਂ ਥਾਵਾਂ ’ਤੇ ਸੁਰੱਖਿਆ ਦੀਆਂ ਸਥਿਤੀਆਂ ਬਿਹਤਰ ਹੋ ਜਾਣਗੀਆਂ।
      * ਸ਼੍ਰੀ ਗਡਕਰੀ ਨੇ ਅੱਜ ਮੱਧ ਪ੍ਰਦੇਸ਼ ਵਿੱਚ 1902 ਕਰੋੜ ਰੁਪਏ ਦੀ ਲਾਗਤ ਵਾਲੇ 188 ਕਿਲੋਮੀਟਰ ਲੰਮੇ ਐੱਨਐੱਚ ਪ੍ਰੋਜੈਕਟਾਂ ਦਾ ਉਦਘਾਟਨ ਵੀ ਕੀਤਾ। ਇਨ੍ਹਾਂ ਪ੍ਰੋਜੈਕਟਾਂ ਵਿੱਚ ਹੇਠ ਲਿਖੇ ਸ਼ਾਮਲ ਹਨ : -
      * ਐੱਨਐੱਚ 3 ਦੇ ਸ਼ਿਵਪੁਰੀ-ਗੁਨਾ ਖੰਡ ਨੂੰ 4 ਲੇਨ ਵਿੱਚ ਤਬਦੀਲ ਕਰਨ ਦਾ ਪਹਿਲਾ ਫੇਜ 830.36 ਕਰੋੜ ਰੁਪਏ ਦੀ ਲਾਗਤ ਨਾਲ ਬਣਾਇਆ ਗਿਆ।
      * ਐੱਨਐੱਚ 3 ਦੇ ਗੁਨਾ-ਬਿਓਰਾ ਖੰਡ ਨੂੰ 4 ਲੇਨ ਵਿੱਚ ਤਬਦੀਲ ਕਰਨ ਦਾ ਕੰਮ 1012.9 ਕਰੋੜ ਰੁਪਏ ਦੀ ਲਾਗਤ ਨਾਲ ਬਣਾਇਆ ਗਿਆ।
      * ਐੱਨਐੱਚ 7 ਦੇ ਲਖਨਾਦੌਨ-ਚਪਾਰਾ ਖੰਡ ਦੇ ਹਿੱਸਿਆਂ ਨੂੰ 4 ਲੇਨ ਵਿੱਚ ਤਬਦੀਲ ਕਰਨ ਦਾ ਕੰਮ 58.6 ਕਰੋੜ ਰੁਪਏ ਦੀ ਲਾਗਤ ਨਾਲ ਬਣਾਇਆ ਗਿਆ।

    ਇਸ ਮੌਕੇ ’ਤੇ ਸ਼੍ਰੀ ਨਿਤਿਨ ਗਡਕਰੀ ਨੇ ਦੱਸਿਆ ਕਿ ਸਾਲ 2014 ਤੋਂ ਪਹਿਲਾਂ ਮੱਧ ਪ੍ਰਦੇਸ਼ ਵਿੱਚ 5186 ਕਿਲੋਮੀਟਰ ਦੀ ਲੰਬਾਈ ਵਾਲੇ 24 ਐੱਨਐੱਚ ਸਨ । ਹੁਣ ਇਸ ਰਾਜ ਵਿੱਚ 13248 ਕਿਲੋਮੀਟਰ ਦੀ ਲੰਬਾਈ ਵਾਲੇ 96 ਐੱਨਐੱਚ ਹਨ। ਪਿਛਲੇ ਚਾਰ ਸਾਲਾਂ ਦੌਰਾਨ ਰਾਜ ਵਿੱਚ 3397 ਕਿਲੋਮੀਟਰ ਦੀ ਲੰਬਾਈ ਵਾਲੇ 22 ਐੱਨਐੱਚ ਐਲਾਨ ਕੀਤੇ ਗਏ ਹਨ। ਇਸ ਤੋਂ ਇਲਾਵਾ 50 ਰਾਜ ਰਾਜਮਾਰਗਾਂ ਨੂੰ ਸਿਧਾਂਤਕ ਰੂਪ ਨਾਲ ਐੱਨਐੱਚ ਐਲਾਨ ਕੀਤੇ ਗਏ ਹਨ । ਪਿਛਲੇ ਚਾਰ ਸਾਲਾਂ ਦੌਰਾਨ ਮੱਧ ਪ੍ਰਦੇਸ਼ ਵਿੱਚ 5768 ਕਰੋੜ ਰੁਪਏ ਦੀ ਲਾਗਤ ਵਾਲੇ 1289 ਕਿਲੋਮੀਟਰ ਲੰਮੇ 19 ਐੱਨਐੱਚ ਪ੍ਰੋਜੈਕਟ ਪੂਰੇ ਕੀਤੇ ਗਏ ਹਨ। ਉੱਧਰ, 15063 ਕਰੋੜ ਰੁਪਏ ਦੀ ਲਾਗਤ ਵਾਲੇ 1507 ਕਿਲੋਮੀਟਰ ਲੰਮੇ 24 ਪ੍ਰੋਜੈਕਟਾਂ ਦਾ ਨਿਰਮਾਣ ਕਾਰਜ ਪ੍ਰਗਤੀ ’ਤੇ ਹੈ।


    ਮੱਧ ਪ੍ਰਦੇਸ਼ ਵਿੱਚ ਦੋ ਐੱਕਸਪ੍ਰੈੱਸਵੇ ਬਣਾਉਣ ਦਾ ਪ੍ਰਸਤਾਵ ਹੈ। ਇਨ੍ਹਾਂ ਵਿੱਚ 3000 ਕਰੋੜ ਰੁਪਏ ਦੀ ਲਾਗਤ ਵਾਲਾ ਇੰਦੌਰ-ਭੋਪਾਲ ਐਕਸਪ੍ਰੈੱਸਵੇ ਅਤੇ 6000 ਕਰੋੜ ਰੁਪਏ ਦੀ ਲਾਗਤ ਵਾਲਾ ਚੰਬਲ ਐਕਸਪ੍ਰੈੱਸਵੇ ਸ਼ਾਮਲ ਹਨ । ਰਾਜ ਸਰਕਾਰ ਵੱਲੋਂ ਭੂਮੀ ਪ੍ਰਾਪਤ ਕਰ ਲੈਣ ਤੋਂ ਬਾਅਦ ਇਨ੍ਹਾਂ ਦੋਹਾਂ ਐਕਸਪ੍ਰ੍ਰੈੱਸਵੇ ’ਤੇ ਕੰਮ ਸ਼ੁਰੂ ਹੋ ਸਕਦਾ ਹੈ। 986 ਕਿਲੋਮੀਟਰ ਲੰਮੇ ਇੰਟਰ-ਕੌਰੀਡੋਰ ਅਤੇ 679 ਕਿਲੋਮੀਟਰ ਲੰਮੇ ਫੀਡਰ ਰੂਟਾਂ ਤੋਂ ਇਲਾਵਾ ਮੱਧ ਪ੍ਰਦੇਸ਼ ਵਿੱਚ ‘ਭਾਰਤਮਾਲਾ’ ਪ੍ਰੋਜੈਕਟਾਂ ਤਹਿਤ ਲਗਭਗ 3180 ਕਿਲੋਮੀਟਰ ਲੰਮੇ ਆਰਥਿਕ ਗਲਿਆਰਾਂ ਦਾ ਨਿਰਮਾਣ ਕਰਨ ਦੀ ਯੋਜਨਾ ਹੈ। ਭੋਪਾਲ ਅਤੇ ਇੰਦੌਰ ਵਿੱਚ ਲੌਜਿਸਟਿਕਸ ਪਾਰਕ ਵੀ ਬਣਾਉਣ ਦੀ ਯੋਜਨਾ ਹੈ।


    ***

    
    
    (Release ID: 1539844) Visitor Counter : 2
    
    
    
    
    

  
  
*