      ਕਿਰਤ ਤੇ ਰੋਜ਼ਗਾਰ ਮੰਤਰਾਲਾ

      ਮਹਿਲਾ ਰੋਜ਼ਗਾਰ ਦਰ
      Posted On: 30 JUL 2018 10:54AM by PIB Chandigarh


    Female Employment Rate


    ਮਹਿਲਾ ਰੋਜ਼ਗਾਰ ਦਰ


    ਰੋਜ਼ਗਾਰ ਅਤੇ ਬੇਰੋਜ਼ਗਾਰੀ ਦਾ ਅਨੁਮਾਨ, ਆਂਕੜੇ ਅਤੇ ਪ੍ਰੋਗਰਾਮ ਲਾਗੂਕਰਨ ਮੰਤਰਾਲੇ ਦੇ ਰਾਸ਼ਟਰੀ ਸੈਂਪਲ ਸਰਵੇਖਣ ਦਫ਼ਤਰ (ਐੱਨਐੱਸਐੱਸਓ) ਰਾਹੀਂ ਕੀਤੇ ਗਏ ਕਿਰਤ/ਸ਼੍ਰਮ ਬਲ ਸਰਵੇਖਣ ਨਾਲ ਲਗਾਇਆ ਜਾਂਦਾ ਹੈ। ਇਸ ਤੋਂ ਇਲਾਵਾ ਕਿਰਤ/ਸ਼੍ਰਮ ਅਤੇ ਰੋਜ਼ਗਾਰ ਮੰਤਰਾਲੇ ਦਾ ਲੈਬਰ ਬਿਊਰੋ, ਰੋਜ਼ਗਾਰ ਅਤੇ ਬੇਰੋਜ਼ਗਾਰੀ ਦਾ ਸਲਾਨਾ ਸਰਵੇਖਣ ਕਰਦਾ ਹੈ। ਐੱਨਐੱਸਐੱਸਓ ਰਾਹੀਂ ਹਾਲ ਵਿੱਚ ਕੀਤੇ ਗਏ ਕਿਰਤ/ਸ਼੍ਰਮ ਬਲ ਸਰਵੇਖਣ ਦੇ ਨਤੀਜਿਆਂ ਅਨੁਸਾਰ 2009-10 ਅਤੇ 2011-12 ਦੌਰਾਨ ਅਨੁਮਾਨਤ ਮਹਿਲਾ ਵਰਕਰ ਜਨ ਸੰਖਿਆ ਅਨੁਪਾਤ ਕ੍ਰਮਵਾਰ: 26.6% ਅਤੇ 23.7% ਸੀ।


    ਸਾਲ 2012-13, 2013-14 ਅਤੇ 2015-16 ਵਿੱਚ ਲੇਬਰ ਬਿਊਰੋ ਰਾਹੀਂ ਕੀਤੇ ਗਏ ਸਲਾਨਾ ਰੋਜ਼ਗਾਰ-ਬੇਰੋਜ਼ਗਾਰੀ ਦੇ ਅੰਤਮ ਤਿੰਨ ਦੌਰਾ ਦੇ ਸਰਵੇਖਣ ਅਨੁਸਾਰ 15 ਸਾਲ ਅਤੇ ਉਸ ਤੋਂ ਉੱਪਰ ਦੀ ਉਮਰ ਦੀਆਂ ਮਹਿਲਾਵਾਂ ਲਈ ਕਿਰਤੀ ਜਨ ਸੰਖਿਆ ਅਨੁਪਾਤ ਕ੍ਰਮਸ਼: 25.0%, 29.6% ਅਤੇ 25.8% ਰਿਹਾ।


    ਸਰਕਾਰ ਨੇ ਮਹਿਲਾ ਰੋਜ਼ਗਾਰ ਵਧਾਉਣ ਸਹਿਤ ਰੋਜ਼ਗਾਰ ਵਿੱਚ ਵਾਧਾ ਕਰਨ ਬਾਰੇ ਅਨੇਕ ਕਦਮ ਚੁੱਕੇ ਹਨ। ਇਨ੍ਹਾਂ ਵਿੱਚ ਨਿਜੀ ਖੇਤਰ ਨੂੰ ਪ੍ਰੋਤਸਾਹਿਤ ਕਰਨਾ, ਨਿਵੇਸ਼ ਵਾਲੀਆਂ ਵੱਖ-ਵੱਖ ਯੋਜਨਾਵਾਂ ਵਿੱਚ ਤੇਜ਼ੀ ਲਿਆਉਣਾ, ਸੂਖਮ, ਲਘੂ ਅਤੇ ਦਰਮਿਆਨੇ ਉੱਦਮ ਮੰਤਰਾਲੇ ਵੱਲੋਂ ਚਲਾਏ ਜਾ ਰਹੇ ਪ੍ਰਧਾਨ ਮੰਤਰੀ ਦੇ ਰੋਜ਼ਗਾਰ ਸਿਰਜਨ ਪ੍ਰੋਗਰਾਮ ਜਿਹੀਆਂ ਯੋਜਨਾਵਾਂ, ਗ੍ਰਾਮੀਣ ਵਿਕਾਸ ਵਿਭਾਗ ਰਾਹੀਂ ਚਲਾਈ ਜਾ ਰਹੀ ਮਹਾਤਮਾ ਗਾਂਧੀ ਰਾਸ਼ਟਰੀ ਗ੍ਰਾਮੀਣ ਰੋਜ਼ਗਾਰ ਗਰੰਟੀ ਯੋਜਨਾ (ਐੱਮਜੀਐੱਨਆਰਈਜੀਐੱਸ) ਅਤੇ ਪੰਡਿਤ ਦੀਨਦਿਆਲ ਗ੍ਰਾਮੀਣ ਕੌਸ਼ਲਯਾ ਯੋਜਨਾ (ਡੀਡੀਯੂ-ਜੀਕੇਵਾਈ) ਅਤੇ ਆਵਾਸ ਤੇ ਸ਼ਹਿਰੀ ਗਰੀਬੀ ਘਟਾਓ ਮੰਤਰਾਲੇ ਦੇ ਰਾਸ਼ਟਰੀ ਸ਼ਹਿਰੀ ਰੋਜ਼ਗਾਰ ਮਿਸ਼ਨ (ਡੀਏਵਾਈ-ਐਨਯੂਐੱਲਐੱਮ) ਵਿੱਚ ਜਨਤਕ ਖ਼ਰਚ ਵਿੱਚ ਵਾਧਾ ਸ਼ਾਮਲ ਹੈ।


    ਇਹ ਜਾਣਕਾਰੀ ਅੱਜ ਲੋਕ ਸਭਾ ਵਿੱਚ ਕਿਰਤ ਅਤੇ ਰੋਜ਼ਗਾਰ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਸੰਤੋਸ਼ ਕੁਮਾਰ ਗੰਗਵਾਰ ਨੇ ਇੱਕ ਪ੍ਰਸ਼ਨ ਦੇ ਲਿਖਤ ਉੱਤਰ ਵਿੱਚ ਦਿੱਤੀ।


    ****

    
    
    (Release ID: 1540771) Visitor Counter : 1