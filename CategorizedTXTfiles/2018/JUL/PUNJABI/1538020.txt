      ਉਪ ਰਾਸ਼ਟਰਪਤੀ ਸਕੱਤਰੇਤ

      ਖ਼ਰੀਫ਼ ਫ਼ਸਲਾਂ ਦੇ ਘੱਟੋ-ਘੱਟ ਸਮਰਥਨ ਮੁੱਲ ਵਿੱਚ ਕੀਤਾ ਗਿਆ ਵਾਧਾ ਕਿਸਾਨਾਂ ਦੀ ਆਮਦਨੀ ਵਧਾਉਣ ਵਿੱਚ ਕਾਫ਼ੀ ਮਦਦਗਾਰ ਸਾਬਤ ਹੋਵੇਗੀ : ਉਪ ਰਾਸ਼ਟਰਪਤੀ
      Posted On: 05 JUL 2018 5:23PM by PIB Chandigarh


    Hike in Minimum Support Price for Kharif crops will go a long way in improving the incomes of the farmers: Vice President
    
    Crop diversification, Livestock and Horticulture sectors can be best bets for enhancing farmers’ income; Addresses Scientists of Central Island Agricultural Research Institute


    ਖ਼ਰੀਫ਼ ਫ਼ਸਲਾਂ ਦੇ ਘੱਟੋ-ਘੱਟ ਸਮਰਥਨ ਮੁੱਲ ਵਿੱਚ ਕੀਤਾ ਗਿਆ ਵਾਧਾ ਕਿਸਾਨਾਂ ਦੀ ਆਮਦਨੀ ਵਧਾਉਣ ਵਿੱਚ ਕਾਫ਼ੀ ਮਦਦਗਾਰ ਸਾਬਤ ਹੋਵੇਗੀ : ਉਪ ਰਾਸ਼ਟਰਪਤੀ


    ‘ ਕਿਸਾਨਾਂ ਦੀ ਆਮਦਨ ਵਧਾਉਣ ਵਿੱਚ ਫ਼ਸਲਾਂ ਦੀ ਭਿੰਨਤਾ , ਪਸ਼ੂ-ਧਨ ਅਤੇ ਬਾਗਬਾਨੀ ਖੇਤਰ ਸਭ ਤੋਂ ਜ਼ਿਆਦਾ ਲਾਭਕਾਰੀ ਸਾਬਤ ਹੋ ਸਕਦੇ ਹਨ ’ ਉਪ ਰਾਸ਼ਟਰਪਤੀ ਨੇ ਕੇਂਦਰੀ ਟਾਪੂ ਖੇਤੀਬਾੜੀ ਖੋਜ ਸੰਸਥਾਨ ਦੇ ਵਿਗਿਆਨੀਆਂ ਨੂੰ ਸੰਬੋਧਨ ਕੀਤਾ


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਲਈ ਸਰਕਾਰ ਵੱਲੋਂ ਪ੍ਰਗਟਾਏ ਗਏ ਸੰਕਲਪ ਦੀ ਸ਼ਲਾਘਾ ਕੀਤੀ ਹੈ ਅਤੇ ਨਾਲ ਹੀ ਉਨ੍ਹਾਂ ਨੇ ਖ਼ਰੀਫ਼ ਫ਼ਸਲਾਂ ਦੇ ਘੱਟੋ-ਘੱਟ ਸਮਰਥਨ ਮੁੱਲ (ਐੱਮਐੱਸਪੀ) ਵਿੱਚ ਕੀਤੇ ਗਏ ਜ਼ਿਕਰਯੋਗ ਵਾਧੇ ਲਈ ਭਾਰਤ ਸਰਕਾਰ ਦੀ ਪ੍ਰਸ਼ੰਸਾ ਕੀਤੀ ਹੈ। ਉਨ੍ਹਾਂ ਕਿਹਾ ਕਿ ਇਹ ਕਦਮ ਕਿਸਾਨਾਂ ਦੀ ਆਮਦਨ ਵਧਾਉਣ ਵਿੱਚ ਕਾਫ਼ੀ ਮਦਦਗਾਰ ਸਾਬਤ ਹੋਣਗੇ। ਉਪ ਰਾਸ਼ਟਰਪਤੀ ਨੇ ਅੱਜ ਪੋਰਟ ਬਲੇਅਰ ਵਿੱਚ ਸੈਂਟਰਲ ਆਈਲੈਂਡ ਖੇਤੀਬਾੜੀ ਖੋਜ ਸੰਸਥਾਨ ( ਆਈਸੀਏਆਰ ) ਵੱਲੋਂ ਆਯੋਜਿਤ ਇੱਕ ਸੰਵਾਦ ਸੈਸ਼ਨ ( Interaction Session ) ਦੌਰਾਨ ਮੌਜੂਦ ਲੋਕਾਂ ਨੂੰ ਸੰਬੋਧਨ ਕੀਤਾ । ਅੰਡੇਮਾਨ ਅਤੇ ਨਿਕੋਬਾਰ ਟਾਪੂ ਦੇ ਲੈਫਟੀਨੈਂਟ ਗਵਰਨਰ ਐਡਮਿਰਲ ਡੀਕੇ ਜੋਸ਼ੀ , ਸਾਂਸਦ ਸ਼੍ਰੀ ਬਿਸ਼ਣੁ ਪਾਡਾ ਰੇ ਅਤੇ ਵਿਗਿਆਨਿਕ ਤੇ ਕਿਸਾਨ ਭਾਈਚਾਰਿਆਂ ਦੇ ਮੰਨੇ-ਪ੍ਰਮੰਨੇ ਵਿਅਕਤੀ ਵੀ ਇਸ ਮੌਕੇ ਮੌਜੂਦ ਸਨ ।


    ਉਪ ਰਾਸ਼ਟਰਪਤੀ ਨੇ ਖਰੀਦ ਪ੍ਰਕਿਰਿਆ ਅਤੇ ਪੀਡੀਐੱਸ ( ਜਨਤਕ ਵੰਡ ਪ੍ਰਣਾਲੀ) ਨੈੱਟਵਰਕ ਨੂੰ ਸੁਚਾਰੂ ਬਣਾਉਣੇ ਦੀ ਜ਼ਰੂਰਤ ' ਤੇ ਵਿਸ਼ੇਸ਼ ਜ਼ੋਰ ਦਿੱਤਾ , ਤਾਂ ਕਿ ਕਿਸਾਨ ਆਪਣੀ ਉਤਪਾਦਨ ਲਾਗਤ ਤੋਂ 50 % ਜਾਂ ਉਸ ਤੋਂ ਅਧਿਕ ' ਤੇ ਐੱਮਐੱਸਪੀ ਪ੍ਰਾਪਤ ਕਰਨ ਦੇ ਨਾਲ-ਨਾਲ ਅਧਿਕਤਮ ਲਾਭ ਵੀ ਹਾਸਲ ਕਰ ਸਕਣ। ਉਨ੍ਹਾਂ ਨੇ ਕਿਹਾ ਕਿ ਖੇਤੀਬਾੜੀ ਖੇਤਰ , ਖ਼ਾਸ ਤੌਰ ' ਤੇ ਛੋਟੇ ਤੇ ਸੀਮਾਂਤ ਕਿਸਾਨਾਂ ਦੀਆਂ ਮੁਸ਼ਕਲਾਂ ਘੱਟ ਕਰਨ ਲਈ ਆਮਦਨੀ ਵਧਾਉਣ ਦੇ ਹੋਰ ਉਪਾਅ ਵੀ ਕਰਨ ਦੀ ਜ਼ਰੂਰਤ ਹੈ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਖੇਤੀਬਾੜੀ ਵਿੱਚ ਸ਼੍ਰਮ-ਸ਼ਕਤੀ (ਕਿਰਤ-ਸ਼ਕਤੀ) ਦੀ ਘਟਦੀ ਉਪਲੱਬਧਤਾ ਅਤੇ ਵਧਦੀ ਲਾਗਤ ਨਾਲ ਖੇਤੀਬਾੜੀ ਘੱਟ ਲਾਭਦਾਇਕ ਅਤੇ ਕਦੇ-ਕਦੇ ਗ਼ੈਰ-ਲਾਭਕਾਰੀ ਹੁੰਦੀ ਜਾ ਰਹੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਖੇਤੀਬਾੜੀ ਉਪਜਾਂ ਦੀ ਪ੍ਰੋਸੈੱਸਿੰਗ ਅਤੇ ਉਨ੍ਹਾਂ ਦੀ ਵੈਲਿਊ ਦੀ ਐਡੀਸ਼ਨ ਵਿੱਚ ਵੀ ਕਿਸਾਨਾਂ ਦੀ ਆਮਦਨ ਵਧਣ ਦੀਆਂ ਕਾਫੀ ਸੰਭਾਵਨਾਵਾਂ ਹਨ।


    ਉਪ ਰਾਸ਼ਟਰਪਤੀ ਨੇ ਕਿਸਾਨਾਂ ਨੂੰ ਕਿਸਾਨ ਉਤਪਾਦਕ ਸੰਗਠਨ ਤੇ ਗ੍ਰਾਮੀਣ ਉਤਪਾਦਕ ਸੰਗਠਨ ਵਰਗੇ ਕਿਸਾਨ ਸਮੂਹ ਗਠਿਤ ਕਰਨ ਦਾ ਸੁਝਾਅ ਦਿੱਤਾ ਤਾਂ ਕਿ ਆਪਣੀ ਉਪਜ ਦੀ ਵਧੇਰੇ ਕੀਮਤ ਹਾਸਲ ਕਰਨ ਲਈ ਉਹ ਸਿੱਧਾ ਬਜ਼ਾਰ ਨਾਲ ਸੰਪਰਕ ਕਰ ਸਕਣ। ਉਨ੍ਹਾਂ ਕਿਹਾ ਕਿ ਅਜਿਹਾ ਕਰਨ ਨਾਲ ਗ੍ਰਾਮੀਣ ਨੌਜੁਆਨਾਂ ਲਈ ਰੋਜ਼ਗਾਰ ਦੇ ਮੌਕੇ ਵੀ ਵਧਣਗੇ।

    
    
    (Release ID: 1538020) Visitor Counter : 3