      ਪ੍ਰਧਾਨ ਮੰਤਰੀ ਦਫਤਰ

      ਤੀਜਾ ਬ੍ਰਿਕਸ ਫਿਲਮ ਸਮਾਰੋਹ ਭਾਰਤ ਦਿਵਸ ਨਾਲ ਸੰਪੰਨ
      Posted On: 30 JUL 2018 3:24PM by PIB Chandigarh


    3rd BRICS Film Festival concluded with India Day
    ‘Newton’ bags honour at BRICS Film Festival


    ਤੀਜਾ ਬ੍ਰਿਕਸ ਫਿਲਮ ਸਮਾਰੋਹ ਭਾਰਤ ਦਿਵਸ ਨਾਲ ਸੰਪੰਨ
    ਬ੍ਰਿਕਸ ਫਿਲਮ ਸਮਾਰੋਹ ਵਿੱਚ ‘ਨਿਊਟਨ’ ਫਿਲਮ ਸਨਮਾਨਿਤ


    ਤੀਜਾ ਬ੍ਰਿਕਸ ਫਿਲਮ ਸਮਾਰੋਹ ਦੱਖਣੀ ਅਫਰੀਕਾ ਦੇ ਡਰਬਨ ਵਿੱਚ ਅੰਤਰਰਾਸ਼ਟਰੀ ਡਰਬਨ ਫਿਲਮ ਸਮਾਰੋਹ (ਡੀਆਈਐੱਫਐੱਫ) ਦੇ ਨਾਲ 22-27 ਜੁਲਾਈ, 2018 ਨੂੰ ਸਮਾਪਤ ਹੋਇਆ। ਸਮਾਰੋਹ ਦੇ ਸਮਾਪਤ ਦਿਵਸ ਨੂੰ ਭਾਰਤ ਦਿਵਸ ਵਜੋਂ ਮਨਾਇਆ ਗਿਆ। ਉਸ ਦੇ ਬਾਅਦ ਪੁਰਸਕਾਰ ਦਿੱਤੇ ਗਏ ਅਤੇ ਸਮਾਪਤੀ ਸਮਾਰੋਹ ਹੋਇਆ।


    ਤੀਜੇ ਬ੍ਰਿਕਸ ਫਿਲਮ ਸਮਾਰੋਹ, ਡਰਬਨ, ਦੱਖਣੀ ਅਫਰੀਕਾ ਵਿੱਚ ਭਾਰਤੀ ਫਿਲਮਾਂ ਵਿੱਚ ਪੁਰਸਕਾਰ ਵਿਜੇਤਾ :

     1. ਬਿਹਤਰੀਨ ਅਦਾਕਾਰਾ : ਭਨਿਤਾ ਦਾਸ, ਵਿਲੇਜ ਰਾਕ ਸਟਾਰਸ

    2. ਬਿਹਤਰੀਨ ਫਿਲਮ : ਅਮਿਤ ਮਾਸੁਰਕਰ ਦੀ ਨਿਊਟਨ


    3. ਵਿਸ਼ੇਸ਼ ਜਿਊਰੀ ਪੁਰਸਕਾਰ : ਰੀਮਾ ਦਾਸ ਦੀ ਵਿਲੇਜ ਰਾਕ ਸਟਾਰਸ


    ਬ੍ਰਿਕਸ ਫਿਲਮ ਸਮਾਰੋਹ


    ਫਿਲਮ ਸਮਾਰੋਹ ਦਾ ਉਦੇਸ਼ ਬ੍ਰਿਕਸ ਦੇਸ਼ਾਂ ਦੇ ਵਿਸ਼ਵ ਪੱਧਰੀ ਫਿਲਮ ਨਿਰਮਾਣ ਦਾ ਉਤਸਵ ਮਨਾਉਣਾ ਹੈ ਅਤੇ ਇਨ੍ਹਾਂ ਦੇਸ਼ਾਂ ਵਿੱਚ ਫਿਲਮ ਦੇ ਖੇਤਰ ਵਿੱਚ ਅਧਿਕ ਸਹਿਯੋਗ ਨੂੰ ਪ੍ਰੇਰਿਤ ਕਰਨਾ ਹੈ। ਸਮਾਰੋਹ ਵਿੱਚ ਮੁਕਾਬਲਾ ਸ਼੍ਰੇਣੀ ਵਿੱਚ ਹਰੇਕ ਦੇਸ਼ ਦੀਆਂ ਦੋ ਫੀਚਰ ਫਿਲਮਾਂ ਦਿਖਾਈਆਂ ਗਈਆਂ ਅਤੇ ਗ਼ੈਰ-ਮੁਕਾਬਲਾ ਸ਼੍ਰੇਣੀ ਵਿੱਚ ਤਿੰਨ ਫੀਚਰ ਫਿਲਮਾਂ ਦਿਖਾਈਆਂ ਗਈਆਂ। ਸਮਾਰੋਹ ਵਿੱਚ ਕੁੱਲ 24 ਫ਼ਿਲਮਾਂ ਦਿਖਾਈਆਂ ਗਈਆਂ। ਮੁਕਾਬਲਾ ਸ਼੍ਰੇਣੀ ਵਿੱਚ ਫਿਲਮਾਂ ਨੇ ਗੋਲਡਨ ਰਾਇਨੋ ਪੁਰਸਕਾਰ ਲਈ ਮੁਕਾਬਲਾ ਕੀਤਾ। ਇਤਿਹਾਸ ਅਨੁਸਾਰ ਗੋਲਡਨ ਰਾਇਨੋ ਦੀ ਖੋਜ ਮਾਪੁਨ ਗੁਬਵੇ ਵਿੱਚ ਕੀਤੀ ਗਈ। ਪਹਿਲੀਆਂ ਸ਼ਤਾਬਦੀਆਂ ਵਿੱਚ ਹੋਰ ਦੇਸ਼ਾਂ ਦੇ ਨਾਲ ਇਸ ਸਥਾਨ ਦੇ ਸੰਪਰਕ ਦਾ ਮਹੱਤਵ ਹੈ। ਤੀਜੇ ਬ੍ਰਿਕਸ ਫਿਲਮ ਸਮਾਰੋਹ ਵਿੱਚ ਹੇਠ ਲਿਖੀਆਂ ਸ਼੍ਰੇਣੀਆਂ ਸਨ :


    ਬਿਹਤਰੀਨ ਫਿਲਮ, ਬਿਹਤਰੀਨ ਨਿਰਮਾਤਾ/ਬਿਹਤਰੀਨ ਡਾਇਰੈਕਟਰ, ਬਿਹਤਰੀਨ ਕਹਾਣੀ ਲੇਖਕ, ਬਿਹਤਰੀਨ ਸਕ੍ਰ੍ਰਿਪਟ ਰਾਇਟਰ, ਬਿਹਤਰੀਨ ਐਕਟਰ, ਬਿਹਤਰੀਨ ਅਦਾਕਾਰਾ, ਬਿਹਤਰੀਨ ਸਪੋਰਟਿੰਗ ਐਕਟਰ, ਬਿਹਤਰੀਨ ਸਪੋਰਟਿੰਗ ਅਦਾਕਾਰਾ, ਬਿਹਤਰੀਨ ਐਡੀਟਰ, ਬਿਹਤਰੀਨ ਸਿਨੇਮਾਟੋਗ੍ਰਾਫੀ/ਫੋਟੋਗ੍ਰਾਫੀ ਡਾਇਰੈਟਕਟਰ, ਬਿਹਤਰੀਨ ਸੰਗੀਤ ਡਾਇਰੈਕਟਰ ਅਤੇ ਹੋਰ ਜਿਊਰੀ ਪੁਰਸਕਾਰ।


    ਭਾਰਤੀ ਵਫ਼ਦ ਦੀ ਅਗਵਾਈ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੇ ਸੰਯੁਕਤ ਸਕੱਤਰ (ਈ ਡਬਲਿਊ) ਅਤੇ ਐੱਨਐੱਫਡੀਸੀ ਦੇ ਮੈਨੇਜਿੰਗ ਡਾਇਰੈਕਟਰ ਸ਼੍ਰੀ ਮਨੋਜ ਕੁਮਾਰ ਪਿੰਗੁਆ ਅਤੇ ਐੱਨਐੱਫਡੀਸੀ ਦੇ ਡਿਪਟੀ-ਜਨਰਲ ਮੈਨੇਜਰ (ਪੂਰਬ) ਸ਼੍ਰੀ ਰਾਜਾ ਛਿੰਨਲ ਨੇ ਕੀਤੀ ।


    ***

    
    
    (Release ID: 1540810) Visitor Counter : 2
    
    
    
    
    

   
   
   
1.