      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਅਨੁਸੂਚਿਤ ਜਾਤੀਆਂ ਲਈ ਪੋਸਟ ਮੈਟ੍ਰਿਕ ਵਜ਼ੀਫਿਆਂ ਲਈ ਬਜਟ
      Posted On: 31 JUL 2018 6:33PM by PIB Chandigarh


    Budget for Post Matric Scholarship for Scheduled Castes


    ਅਨੁਸੂਚਿਤ ਜਾਤੀਆਂ ਲਈ ਪੋਸਟ ਮੈਟ੍ਰਿਕ ਵਜ਼ੀਫਿਆਂ ਲਈ ਬਜਟ


    ਅਨੁਸੂਚਿਤ ਜਾਤ ੀਆਂ ਦੇ ਵਿਦਿਆਰਥੀਆਂ ਲਈ ਪੋਸਟ ਮੈਟ੍ਰਿਕ ਸਕਾਲਰਸ਼ਿਪ ਦੀ ਸਕੀਮ (ਪੀਐੱਮਐੱਸ-ਐੱਸਸੀ) ਤਹਿਤ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਲਈ ਪ੍ਰਤੀਬੱਧ ਦੇਣਦਾਰੀ ਤੋਂ ਜ਼ਿਆਦਾ ਕੇਂਦਰੀ ਸਹਾਇਤਾ ਰਿਲੀਜ਼ ਕਰਨ ਬਾਰੇ ਵਿਚਾਰ ਕੀਤਾ ਜਾਂਦਾ ਹੈ । ਪੀਐੱਮਐੱਸ-ਐੱਸਸੀ ਸਕੀਮ ਦੇ ਮੌਜੂਦਾ ਦਿਸ਼ਾ-ਨਿਰਦੇਸ਼ਾਂ ਅਨੁਸਾਰ , ਸਬੰਧਤ ਰਾਜ ਸਰਕਾਰਾਂ/ਕੇਂਦਰ ਸ਼ਾਸਿਤ ਪ੍ਰਸ਼ਾਸਨਾਂ ਲਈ ਪ੍ਰਤੀਬੱਧ ਦੇਣਦਾਰੀ ਦਾ ਪੱਧਰ ਇੱਕ ਨਵੇਂ ਵਿੱਤ ਕਮਿਸ਼ਨ ਚੱਕਰ ਅਨੁਸਾਰ ਸਲਾਨਾ ਪਿਛਲੀ ਯੋਜਨਾ ਦੀ ਮਿਆਦ/ਵਿੱਤ ਕਮਿਸ਼ਨ ਦੇ ਚੱਕਰ ਦੇ ਟਰਮੀਨਲ ਸਾਲ ਦੀ ਮੰਗ ਦੇ ਬਰਾਬਰ ਹੋਵੇਗਾ , ਬਸ਼ਰਤੇ ਕਿ ਜਦੋਂ ਕਿਸੇ ਰਾਜ ਨੇ ਟਰਮੀਨਲ ਸਾਲ ਵਿੱਚ ਕੇਂਦਰ ਤੋਂ ਕੋਈ ਮੰਗ ਨਹੀਂ ਕੀਤੀ ਹੋਵੇਗੀ ਜਾਂ ਰਾਜ ਵੱਲੋਂ ਕੀਤੀ ਗਈ ਮੰਗ ਕਿਸੇ ਵੀ ਪਿਛਲੇ ਸਾਲ ਵਿੱਚ ਯੋਜਨਾ /ਵਿੱਤ ਕਮਿਸ਼ਨ ਚੱਕਰ ਵਿੱਚ ਕੀਤੀ ਗਈ ਮੰਗ ਤੋਂ ਘੱਟ ਹੋਵੇ । ਅਜਿਹੇ ਮਾਮਲੇ ਵਿੱਚ ਪਿਛਲੇ ਕਿਸੇ ਵੀ ਮਾਲੀ ਸਾਲ ਵਿੱਚੋਂ ਜਿਸ ਸਾਲ ਦੀ ਮੰਗ ਯੋਜਨਾ/ਵਿੱਤ ਕਮਿਸ਼ਨ ਵਿੱਚ ਸਭ ਤੋਂ ਵੱਧ ਹੋਈ ਹੋਵੇਗੀ , ਉਸ ਨੂੰ ਹੀ ਜਵਾਬਦੇਹੀ ਅਨੁਸਾਰ ਮੰਗ ਮੰਨ ਲਿਆ ਜਾਵੇਗਾ । ਉੱਤਰ ਪੂਰਬੀ ਰਾਜਾਂ ਨੂੰ ਇਸ ਵਚਨਬੱਧ ਜਵਾਬਦੇਹੀ ਤੋਂ ਛੋਟ ਦਿੱਤੀ ਗਈ ਹੈ ।


    ਅਨੁਸੂਚਿਤ ਜਾਤੀਆਂ ਦੇ ਵਿਦਿਆਰਥੀਆਂ ਅਤੇ ਅਨੁਸੂਚਿਤ ਕਬੀਲਿਆਂ ਦੇ ਵਿਦਿਆਰਥੀਆਂ ਲਈ ਪੋਸਟ ਮੈਟ੍ਰਿਕ ਸਕਾਲਰਸ਼ਿਪ ਸਕੀਮਾਂ ਦੋ ਵੱਖ-ਵੱਖ ਸਕੀਮਾਂ ਹਨ ਅਤੇ ਜਿਨ੍ਹਾਂ ਦੇ ਟਾਰਗੈਟ ਗਰੁੱਪ ਅਲੱਗ-ਅਲੱਗ ਹਨ । ਇਸ ਸਕੀਮ ਦਾ ਸਮੇਂ-ਸਮੇਂ ’ਤੇ ਜਾਇਜ਼ਾ ਲਿਆ ਜਾਂਦਾ ਹੈ ਅਤੇ ਇਸ ਵਿੱਚ ਅੰਤਰ- ਮੰਤਰਾਲਾ ਸਲਾਹ ਮਸ਼ਵਰੇ , ਬਜਟ ਦੇ ਮੌਜੂਦ ਹੋਣ ਅਤੇ ਯੋਗ ਅਧਿਕਾਰੀ ਦੀ ਪ੍ਰਵਾਨਗੀ ਨਾਲ ਸਮੇਂ-ਸਮੇਂ ’ਤੇ ਸੋਧ ਕੀਤੀ ਜਾਂਦੀ ਹੈ । ਇਸ ਪੜਾਅ ’ਤੇ ਕੋਈ ਸਮਾਂ ਸੀਮਾ ਨਹੀਂ ਦਿੱਤੀ ਜਾ ਸਕਦੀ । ਅਨੁਸੂਚਿਤ ਕਬੀਲਿਆਂ ਲਈ ਪੋਸਟ ਮੈਟ੍ਰਿਕ ਸਕਾਲਰਸ਼ਿਪ ਸਕੀਮਾਂ ਤਹਿਤ ਕੇਂਦਰ ਅਤੇ ਰਾਜ ਸਰਕਾਰਾਂ ਵੱਲੋਂ ਕ੍ਰਮਵਾਰ 75 % ਅਤੇ 25 % ਹਿੱਸਾ ਪਾਇਆ ਜਾਂਦਾ ਹੈ ।


    ਇਹ ਸੂਚਨਾ ਸਮਾਜਕ ਨਿਆਂ ਅਤੇ ਸਸ਼ਕਤੀਕਰਨ ਰਾਜ ਮੰਤਰੀ ਸ਼੍ਰੀ ਵਿਜੈ ਸਾਂਪਲਾ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਸਵਾਲ ਦੇ ਜਵਾਬ ਵਿੱਚ ਦਿੱਤੀ ।


    ****

    
    
    (Release ID: 1540900) Visitor Counter : 1