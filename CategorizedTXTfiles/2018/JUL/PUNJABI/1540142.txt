      ਪ੍ਰਧਾਨ ਮੰਤਰੀ ਦਫਤਰ

      23 ਜੁਲਾਈ, 2018 ਨੂੰ ਰਵਾਂਡਾ ਵਿੱਚ ਭਾਰਤੀ ਭਾਈਚਾਰੇ ਦੇ ਸਮਾਰੋਹ ਵਿੱਚ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 23 JUL 2018 6:11PM by PIB Chandigarh


    Text of PM’s address at Indian Community event in Rawanda on 23rd July, 2018


    23 ਜੁਲਾਈ , 2018 ਨੂੰ ਰਵਾਂਡਾ ਵਿੱਚ ਭਾਰਤੀ ਭਾਈਚਾਰੇ ਦੇ ਸਮਾਰੋਹ ਵਿੱਚ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ


    ਨਮਸਤੇ, ਕੈਸੇ ਹੋ। ਕੇਮ ਛੋ।


    ਹੁਣੇ ਸਾਡੇ High Commissioner ਦੱਸ ਰਹੇ ਸਨ ਕਿ ਪ੍ਰਧਾਨ ਮੰਤਰੀ ਨੇ ਸਮੇਂ ਕੱਢਿਆ । ਹਕੀਕਤ ਇਹ ਹੈ ਕਿ ਤੁਸੀਂ ਲੋਕਾਂ ਨੇ ਮੇਰੇ ਲਈ ਸਮਾਂ ਕੱਢਿਆ । ਕਿਉਂਕਿ ਇਹ ਕੋਈ ਜਾਗਣ ਦਾ ਤਾਂ ਸਮਾਂ ਨਹੀਂ ਹੈ। ਤੁਸੀਂ ਲੋਕ ਕਦੋਂ ਦੇ ਖਾਣਾ ਖਾਕੇ ਸੌਣ ਦੀ ਤਿਆਰੀ ਕਰਦੇ ਹੋ, ਲੇਕਿਨ ਮੇਰੇ ਲਈ ਤੁਸੀਂ ਜਾਗ ਰਹੇ ਹੋ ਅਤੇ ਇੰਨੀ ਦੇਰ ਰਾਤ ਇੱਥੋਂ ਤੱਕ ਆਏ ਹੋ, ਅਤੇ ਇੰਨਾ ਹੀ ਨਹੀਂ, ਆਂਢ-ਗੁਆਂਢ ਦੇ ਦੇਸ਼ਾਂ ਤੋਂ ਵੀ ਆਏ ਹੋ। ਤਾਂ ਤੁਹਾਡਾ ਇਹ ਪਿਆਰ, ਤੁਹਾਡਾ ਅਸ਼ੀਰਵਾਦ, ਇਸ ਦੇ ਲਈ ਮੈਂ ਤੁਹਾਡਾ ਬਹੁਤ-ਬਹੁਤ ਆਭਾਰੀ ਹਾਂ।


    ਜਦੋਂ ਸਟੇਡੀਅਮ ਵਿੱਚ ਬੈਠ ਕੇ ਕ੍ਰਿਕਟ ਦਾ ਮੈਚ ਦੇਖਦੇ ਹਾਂ, ਤਾਂ ਬਹੁਤਾ ਪਤਾ ਨਹੀਂ ਚਲਦਾ ਹੈ ਕਿ ਗੇਂਦ ਕਿੱਥੇ ਗਈ, ਲੇਕਿਨ ਦੂਰ ਘਰ ਵਿੱਚ ਬੈਠ ਕੇ ਟੀ.ਵੀ. ਦੇਖਦੇ ਹਾਂ, ਹਰ ਚੀਜ਼ ਦਾ ਪਤਾ ਰਹਿੰਦਾ ਹੈ ਬਾਲ ਕਿੱਥੇ ਗਈ, ਬਾਲ ਕਿੱਥੇ ਗਿਆ, ਬੈਟਸਮੈਨ ਕਿੱਥੇ ਖੜ੍ਹਾ ਹੈ, ਉਸ ਦਾ ਪੈਰ ਕਿੱਥੇ ਹੈ, ਸਭ ਪਤਾ ਚਲਦਾ ਹੈ। ਇਸ ਲਈ ਭਾਰਤ ਵਿੱਚ ਅਸੀਂ ਜੋ ਵੀ ਕੁਝ ਕਰ ਰਹੇ ਹਾਂ, ਭਾਰਤ ਵਿੱਚ ਰਹਿਣ ਵਾਲਿਆਂ ਨੂੰ ਜਿੰਨਾਂ ਪਤਾ ਹੁੰਦਾ ਹੈ ਉਸ ਤੋਂ ਜ਼ਿਆਦਾ ਉੱਥੋਂ ਦੂਰ ਰਹਿਣ ਵਾਲਿਆਂ ਨੂੰ ਪਤਾ ਰਹਿੰਦਾ ਹੈ। ਹਰ ਬਰੀਕੀ ਦਾ ਉਨ੍ਹਾਂ ਨੂੰ ਅੰਦਾਜ਼ਾ ਹੁੰਦਾ ਹੈ। ਅਤੇ ਸੁਭਾਵਿਕ ਹੈ ਦੁਨੀਆ ਵਿੱਚ ਕਿਤੇ ਵੀ ਹੋਣ ਭਾਰਤੀ, ਭਾਰਤ ਤੋਂ ਆਉਣ ਵਾਲੀ ਹਰ ਚੰਗੀ ਖ਼ਬਰ, ਉਨ੍ਹਾਂ ਨੂੰ ਇੱਕ ਨਵੀਂ ਖੁਸ਼ੀ, ਨਵਾਂ ਉਤਸਾਹ ਦਿੰਦੀ ਹੈ।


    ਕੀ ਲਗਦਾ ਹੈ ਕਿ ਪਿਛਲੇ ਚਾਰ ਸਾਲਾਂ ਵਿੱਚ ਤੁਹਾਡਾ ਅਨੁਭਵ ਕੁਝ ਵਧਿਆ ਹੈ ਜਾਂ ਐਸਾ ਹੀ ਹੈ ? ਤੁਹਾਨੂੰ ਲਗਦਾ ਹੈ ਕਿ ਭਾਰਤ ਦੇ ਪਾਸਪੋਰਟ ਦੀ ਤਾਕਤ ਵਧ ਗਈ ਹੈ ? ਹੁਣ ਤੁਹਾਨੂੰ ਲਗਦਾ ਹੋਵੇਗਾ ਦੁਨੀਆ ਵਿੱਚ ਕਿਤੇ ਵੀ ਏਅਰਪੋਰਟ ’ਤੇ ਉਤਰਦੇ ਹਾਂ ਕਿਤੇ immigration ਕਾਊਂਟਰ ’ਤੇ ਜਾਂਦੇ ਹੋਵੋਗੇ ਅਤੇ ਹਿੰਦੁਸਤਾਨੀ ਹਾਂ ਕਹਿੰਦਿਆਂ ਹੀ ਆਪਣੀ ਅੱਖ ਮਿਲਾ ਕੇ ਕੋਈ ਖੁਸ਼ੀ ਪ੍ਰਗਟ ਕਰਦਾ ਹੈ ਕਿ ਨਹੀਂ ਕਰਦਾ ? ਬਦਲਾਅ ਆਇਆ ਹੈ ਕਿ ਨਹੀਂ ਆਇਆ ? ਇਹ ਬਦਲਾਅ ਇਸ ਲਈ ਆਇਆ ਹੈ ਕਿ ਦੇਸ਼ ਵਿੱਚ ਬਦਲਾਅ ਆਇਆ ਹੈ, ਅਤੇ ਦੇਸ਼ ਬਹੁਤ ਤੇਜ਼ ਗਤੀ ਨਾਲ ਪ੍ਰਗਤੀ ਕਰ ਰਿਹਾ ਹੈ।


    ਇਹ ਮੋਦੀ ਕਰਕੇ ਨਹੀਂ ਹੈ, ਇਹ ਸਵਾ ਸੌ ਕਰੋੜ ਹਿੰਦੁਸਤਾਨੀਆਂ ਕਰਕੇ ਹੈ। ਅੱਜ ਕੋਈ ਖਿਡਾਰੀ ਖੇਡ ਵਿੱਚ ਅਗਰ ਦੁਨੀਆ ਵਿੱਚ ਜਾ ਕੇ ਗੋਲਡ ਮੈਡਲ ਲੈ ਆਉਂਦਾ ਹੈ, ਉਸ ਵਿੱਚ ਮੋਦੀ ਨੇ ਕਿੱਥੇ ਪਸੀਨਾ ਵਹਾਇਆ, ਲੇਕਿਨ ਇਹ ਇਸ ਲਈ ਸੰਭਵ ਹੁੰਦਾ ਹੈ ਕਿ ਮੋਦੀ ਨੇ ਆ ਕੇ selection process ਨੂੰ ਇੰਨਾ transparent ਕੀਤਾ ਹੈ ; ਤਾਂ ਸਹੀ ਵਿਅਕਤੀ ਸਹੀ ਜਗ੍ਹਾ ’ਤੇ ਜਾਂਦਾ ਹੈ ਅਤੇ ਇਸ ਲਈ ਗੋਲਡ ਮੈਡਲ ਲਿਆਉਂਦਾ ਹੈ।


    ਪਾਰਦਰਸ਼ਤਾ ਦੇ ਨਾਲ ਜਿਸ ਨੂੰ ਜਿਸ ਦਾ ਹੱਕ ਹੈ, ਉਹ ਅਗਰ ਮਿਲਦਾ ਹੈ ਤਾਂ ਉਹ ਕੁਝ ਕਮਾਲ ਕਰਕੇ ਦਿਖਾਉਂਦਾ ਹੈ। ਅਤੇ ਸਰਕਾਰ ਦਾ ਇਹੀ ਕੰਮ ਹੈ ਅਤੇ ਸਾਡਾ ਤਾਂ ਮੰਤਰ ਹੈ, ‘ਸਬਕਾ ਸਾਥ ਸਬਕਾ ਵਿਕਾਸ’ ਅਤੇ ਇਹ ‘ਸਬਕਾ ਸਾਥ ਸਬਕਾ ਵਿਕਾਸ’ ਦੇ ਮੰਤਰ ਦੀ ਤਾਕਤ ਬਹੁਤ ਵੱਡੀ ਹੈ। ਅਤੇ ਇਸੇ ਵਿੱਚ ਦੇਸ਼ ਦੇ ਹਰ ਵਿਅਕਤੀ ਨੂੰ ਲਗਦਾ ਹੈ ਕਿ ਹੁਣ ਦੇਸ਼ ਨੂੰ ਅੱਗੇ ਵਧਾਉਣ ਦਾ ਮੌਕਾ ਆਇਆ ਹੈ ਅਤੇ ਦੇਸ਼ ਨੂੰ ਅੱਗੇ ਵਧਾਉਣਾ ਸਾਡੀ ਜ਼ਿੰਮੇਵਾਰੀ ਹੈ।


    ਹੁਣ ਪਹਿਲਾਂ ਪਤਾ ਨਹੀਂ ਸੀ ਕਿ ਟਾਇਲਟ ਹੋਣੀ ਚਾਹੀਦੀ ਹੈ ? ਕੀ ਇਸ ਦੇ ਵਾਸਤੇ ਮੋਦੀ ਦੇ ਆਉਣ ਦਾ ਇੰਤਜ਼ਾਰ ਕਰਨਾ ਸੀ ਕੀ ? ਘਰ ਵਿੱਚ ਟਾਇਲਟ ਹੋਣਾ ਚਾਹੀਦਾ ਹੈ ਇਸ ਦੇ ਲਈ ਇਹ ਆਦਮੀ ਪ੍ਰਧਾਨ ਮੰਤਰੀ ਬਣੇਗਾ, ਇਹ ਇੰਤਜ਼ਾਰ ਹੁੰਦਾ ਹੈ ਕੀ ? ਲੇਕਿਨ ਚਲਦਾ ਹੈ, ਹੁੰਦਾ ਹੈ, ਕੋਈ ਧਿਆਨ ਦਿੰਦਾ ਨਹੀਂ ਸੀ। ਹੁਣ ਬਦਲਾਅ ਆ ਗਿਆ। ਇੰਨੇ ਸਮੇਂ ਵਿੱਚ ਅੱਠ ਕਰੋੜ ਟਾਇਲਟ ਬਣ ਗਏ, ਲੱਖਾਂ ਪਿੰਡ open defecation ਫ੍ਰੀ ਹੋ ਗਏ।


    ਇੱਕ ਵਾਰ ਅਗਰ ਕੰਮ ਕਰਨ ਲਈ ਤੈਅ ਕਰਦੇ ਹਾਂ ਅਤੇ ਸਾਡੀ ਕਾਰਜਸ਼ੈਲੀ ਅਜਿਹੀ ਹੈ ਕਿ , ਅਜਿਹਾ ਤਾਂ ਨਹੀਂ ਕਿ ਹਿੰਦੁਸਤਾਨ ਵਿੱਚ ਸਮੱਸਿਆਵਾਂ ਨਹੀਂ ਹਨ , ਸਮੱਸਿਆਵਾਂ ਹਨ , ਲੰਮੇ ਸਮੇਂ ਤੋਂ ਹਨ । ਲੇਕਿਨ ਹੁਣ ਸਮੱਸਿਆਵਾਂ ਨੂੰ ਗਿਣਦੇ ਰਹਾਂਗੇ ਕਿ ਚਲੋ ਭਾਈ ਸਾਨੂੰ ਜਿੰਨ੍ਹਾਂ ਸਮਾਂ ਮਿਲਿਆ ਹੈ , ਜਿੰਨੀਆਂ ਸਮੱਸਿਆਵਾਂ ਨਾਲੋਂ ਦੇਸ਼ ਨੂੰ ਮੁਕਤ ਕਰ ਸਕਦੇ ਹਾਂ , ਕਰੀਏ । ਹੁਣ ਅਜ਼ਾਦੀ ਦੇ 70 ਸਾਲ ਦੇ ਬਾਅਦ ਵੀ 18 ਹਜ਼ਾਰ ਪਿੰਡ 18ਵੀਂ ਸਦੀ ਵਿੱਚ ਜੀ ਰਹੇ ਸਨ , eighteen century ਵਿੱਚ । ਬਿਜਲੀ ਨਹੀਂ ਸੀ ਕਿਸੇ ਪਿੰਡ ਵਿੱਚ , ਅਸੀਂ ਤੈਅ ਕੀਤਾ 1000 ਦਿਨਾਂ ਵਿੱਚ ਪਹੁੰਚਾਉਣੀ ਹੈ ਪਹੁੰਚਾ ਦਿੱਤੀ । ਅਜੇ ਭਾਰਤ ਵਿੱਚ ਚਾਰ ਕਰੋਡ਼ ਘਰ ਅਜਿਹੇ ਹਨ ਜਿਨ੍ਹਾਂ ਘਰਾਂ ਵਿੱਚ ਬਿਜਲੀ ਨਹੀਂ ਹੈ । ਅਸੀਂ ਤੈਅ ਕੀਤਾ ਹੈ, ਸਮਾਂ ਸੀਮਾ ਤੈਅ ਹੈ , ਇੱਕ ਸਾਲ ਵਿੱਚ ਪਹੁੰਚਾਉਣੀ ਹੈ ਤਾਂ ਪਹੁੰਚਾਉਣੀ ਹੈ ; ਪਹੁੰਚਾ ਦੇਵਾਂਗੇ , ਚੈਨ ਨਾਲ ਬੈਠਾਂਗੇ ਨਹੀਂ ।


    ਸਮੱਸਿਆਵਾਂ ਦੇ ਹੱਲ ਤੋਂ ਵਿਸ਼ਵਾਸ ਪੈਦਾ ਹੁੰਦਾ ਹੈ। ਹਰ ਕਿਸੇ ਨੂੰ ਲਗਦਾ ਹੈ ਇਹ ਹੋ ਸਕਦਾ ਹੈ , ਇਹ ਅਸੀਂ ਕਰ ਸਕਦੇ ਹਾਂ । ਜਦੋਂ ਦੁਨੀਆ ਵਿੱਚ ਕਿਤੇ ਵੀ ਹਿੰਦੁਸਤਾਨ ਦਾ ਨਾਗਰਿਕ ਸੁਣਦਾ ਹੈ ਕਿ ਭਾਰਤ ਨੇ ਇੱਕਠੇ 100 ਸੈਟੇਲਾਈਟ ਛੱਡੇ , ਕਿੰਨਾ ਮਾਣ ਹੁੰਦਾ ਹੈ , ਅੱਛਾ ਭਈ ! ਇਕੱਠੇ ਸੌ ਸੈਟੇਲਾਈਟ! ਇਹ ਕੰਮ ਹਿੰਦੁਸਤਾਨ ਕਰ ਰਿਹਾ ਹੈ ਅੱਜ ।


    ਭਾਰਤ ਨੇ ਆਪਣੀ ਇੱਕ ਤਾਕਤ ਦਿਖਾਈ ਹੈ , ਅੱਜ ਹਿੰਦੁਸਤਾਨ ਇੰਨੀ ਪ੍ਰਗਤੀ ਕਰ ਰਿਹਾ ਹੈ , ਇੱਥੇ ਜਿੰਨੇ ਨਾਗਰਿਕ ਹਨ ਉਸ ਤੋਂ ਜ਼ਿਆਦਾ ਮੋਬਾਈਲ ਫੋਨ ਹਨ । ਭਾਰਤ ਆਧੁਨਿਕਤਾ ਵੱਲ ਅੱਗੇ ਵਧ ਰਿਹਾ ਹੈ। ਜਦੋਂ ਅਸੀਂ ਆਏ ਸਾਂ ਤਦ ਦੁਨੀਆ ਵਿੱਚ ਅਸੀਂ 9 ਜਾਂ 10 ਨੰਬਰ ’ਤੇ ਰਹਿੰਦੇ ਸਾਂ ਇਕੌਨੋਮੀ ਵਿੱਚ , ਹੁਣ ਅਸੀਂ ਛੇ ’ਤੇ ਪਹੁੰਚ ਗਏ । ਅਤੇ ਪਹਿਲੀ ਵਾਰ ਫਰਾਂਸ ਨੂੰ ਪਿੱਛੇ ਛੱਡ ਕੇ ਅੱਗੇ ਨਿਕਲੇ ਹਾਂ । ਅਤੇ ਬਹੁਤ ਹੀ ਜਲਦੀ , 5 , 4 , 3 ਹੋਵਾਂਗੇ , ਦੇਖਣਾ ।


    ਅੱਜ ਦੁਨੀਆ ਦੇ ਸਭ ਤੋਂ ਤੇਜ਼ ਗਤੀ ਨਾਲ , ਵੱਡੀ economy ਵਿੱਚ ਸਭ ਤੋਂ ਤੇਜ਼ ਗਤੀ ਨਾਲ ਅੱਗੇ ਵਧਣ ਵਾਲਾ ਅਗਰ ਕੋਈ ਦੇਸ਼ ਹੈ ਤਾਂ ਉਸ ਦੇਸ਼ ਦਾ ਨਾਮ ਹਿੰਦੁਸਤਾਨ ਹੈ। ਤਾਂ ਬਹੁਤ ਤੇਜ਼ੀ ਨਾਲ ਦੇਸ਼ ਪ੍ਰਗਤੀ ਕਰ ਰਿਹਾ ਹੈ , ਵਿਕਾਸ ਨਵੀਆਂ ਉਚਾਈਆਂ ਨੂੰ ਪਾਰ ਕਰ ਰਿਹਾ ਹੈ ।


    ਆਪ ਲੋਕਾਂ ਦਾ ਮਨ ਕਰਦਾ ਹੈ ਕਿ ਨਹੀਂ ਕਰਦਾ ਹੈ , ਹਿੰਦੁਸਤਾਨ ਆਉਣ ਦਾ ? ਹਰ ਦੋ ਮਹੀਨੇ ਵਿੱਚ ? ਵਾਹ ! ਹੁਣੇ ਦੇਖੋ , ਇਸ 2019 ਵਿੱਚ ਬਹੁਤ ਸਾਰੇ ਮੌਕੇ ਹਨ । ਮੈਂ ਸਮਝ ਗਿਆ ਕਿ ਮੈਂ ਜਦੋਂ 2019 ਦੇ ਮੌਕੇ ਕਹਿ ਰਿਹਾ ਸੀ ਤਾਂ ਤੁਹਾਡੀ ਨਜ਼ਰ ਕਿੱਥੇ ਸੀ । ਲੇਕਿਨ ਮੈਂ ਤਾਂ ਕੁਝ ਹੋਰ ਕਹਿਣਾ ਚਾਹੁੰਦਾ ਸੀ ।


    2019 ਦੇ ਜਨਵਰੀ ਵਿੱਚ , 22-23 ਜਨਵਰੀ , ਕਾਸ਼ੀ ਵਿੱਚ ਬਨਾਰਸ ਵਿੱਚ , ਸਾਡਾ ਅੰਤਰਰਾਸ਼ਟਰੀ ਪ੍ਰਵਾਸੀ ਭਾਰਤੀ ਦਿਵਸ ਦਾ ਪ੍ਰੋਗਰਾਮ ਹੈ। ਦੁਨੀਆ ਭਰ ਵਿੱਚ ਜਿੰਨੇ ਭਾਰਤੀ ਹਨ , ਉਹ ਦੋ ਸਾਲ ਵਿੱਚ ਇੱਕ ਵਾਰ ਇੱਕਠੇ ਹੁੰਦੇ ਹਨ ; ਇਸ ਵਾਰ ਕਾਸ਼ੀ ਵਿੱਚ ਹੈ। ਅਤੇ ਤੁਹਾਨੂੰ ਪਤਾ ਹੈ ਨਾ ਮੈਂ ਕਾਸ਼ੀ ਦਾ ਪ੍ਰਤੀਨਿੱਧੀ ਹਾਂ । ਅਤੇ ਇਸ ਲਈ ਮੈਂ ਜਦੋਂ ਸੱਦਾ ਦਿੰਦਾ ਹਾਂ ਤਾਂ ਸਪੈਸ਼ਲ ਸੱਦਾ ਬਣ ਜਾਂਦਾ ਹੈ।


    ਤਾਂ ਇੱਕ ਤਾਂ ਉਸ ਦਾ ਲਾਭ ਮਿਲਣਾ ਚਾਹੀਦਾ ਹੈ ; ਬਹੁਤ ਵੱਡੀ ਸੰਖਿਆ ਵਿੱਚ ਜਾਣਾ ਚਾਹੀਦਾ ਹੈ ਪ੍ਰਵਾਸੀ ਭਾਰਤੀ ਦਿਵਸ ਵਿੱਚ । ਦੂਜਾ 2019 , 14 ਜਨਵਰੀ , ਮਕਰ ਸਕ੍ਰਾਂਤੀ (ਮਾਘੀ) , ਪ੍ਰਯਾਗਰਾਜ ਵਿੱਚ ਕੁੰਭ ਮੇਲਾ ਸ਼ੁਰੂ ਹੋ ਰਿਹਾ ਹੈ। ਦੁਨੀਆ ਭਰ ਦੇ ਲੋਕ ਕੁੰਭ ਦੇ ਮੇਲੇ ਵਿੱਚ ਆਉਂਦੇ ਹਨ । ਤਾਂ ਕਾਸ਼ੀ ਵਿੱਚ ਪ੍ਰਵਾਸੀ ਭਾਰਤੀ ਦਿਵਸ , ਫਿਰ ਉੱਥੋਂ ਪ੍ਰਯਾਗ ਜਾ ਕੇ ਪ੍ਰਯਾਗਰਾਜ ਵਿੱਚ ਅਤੇ ਫਿਰ 26 ਜਨਵਰੀ ਨੂੰ ਦਿੱਲੀ ਵਿੱਚ। ਅਤੇ ਉਸ ਤੋਂ ਪਹਿਲਾਂ ਇੱਕ ਹੋਰ ਪ੍ਰੋਗਰਾਮ ਹੈ , 20-21 ਨੂੰ ਅਹਿਮਦਾਬਾਦ ਗੁਜਰਾਤ ਵਿੱਚ Vibrant Gujarat Global Investor Summit ਹੈ। ਯਾਨੀ ਇੱਕ ਪੂਰਾ ਪੈਕੇਜ ਬਣਾ ਕੇ ਤੁਸੀਂ ਜਾ ਸਕਦੇ ਹੋ , VibrantSummit ਗੁਜਰਾਤ ਦੇ ਲਈ , ਫਿਰ ਉੱਥੋਂ ਬਨਾਰਸ , ਬਨਾਰਸ ਤੋਂ ਪ੍ਰਯਾਗਰਾਜ , ਪ੍ਰਯਾਗਰਾਜ ਤੋਂ ਦਿੱਲੀ ; ਅਤੇ ਉਸ ਦੇ ਬਾਅਦ ਰਹਿ ਜਾਣਾ ਹੈ ਤਾਂ ਮਈ ਤੱਕ ਰਹਿ ਜਾਓ । ਅਸੀਂ ਤੁਹਾਡੇ ਲਈ ਕੰਮ ਖੋਜ ਕੇ ਕੱਢ ਦੇਵਾਂਗੇ ।


    ਤੁਸੀਂ ਇੰਨੀ ਵੱਡੀ ਗਿਣਤੀ ਵਿੱਚ ਆਏ , ਤੁਸੀਂ ਅਸ਼ੀਰਵਾਦ ਦਿੱਤੇ , ਸ਼ੁਭਕਾਮਨਾਵਾਂ ਦਿੱਤੀਆਂ , ਮੈਂ ਤੁਹਾਡਾ ਬਹੁਤ-ਬਹੁਤ ਆਭਾਰੀ ਹਾਂ ।


    ਮੈਂ ਦੁਨੀਆ ਭਰ ਵਿੱਚ ਫੈਲੇ ਹੋਏ ਭਾਰਤੀ ਭਾਈਚਾਰੇ ਨੂੰ ਇਹੀ ਕਹਾਂਗਾ ਕਿ ਹਿੰਦੁਸਤਾਨ ਤੁਹਾਡੇ ’ਤੇ ਮਾਣ ਕਰਦਾ ਹੈ । ਦੁਨੀਆ ਵਿੱਚ ਜਿੱਥੇ-ਜਿੱਥੇ ਭਾਰਤੀ ਗਏ ਹਨ , ਉਨ੍ਹਾਂ ਨੇ ਭਾਰਤੀਆਂ ਦਾ ਨਾਮ ਰੋਸ਼ਨ ਕਰਨ ਦਾ ਕੰਮ ਕੀਤਾ ਹੈ , ਭਾਰਤੀਆਂ ਦਾ ਮਾਣ ਵਧਾਉਣ ਦਾ ਕੰਮ ਕੀਤਾ ਹੈ। ਅਤੇ ਮੈਂ ਅੱਜ ਰਾਸ਼ਟਰਪਤੀ ਜੀ ਦੇ ਨਾਲ ਬੈਠਾ ਸੀ । ਆਉਂਦਿਆਂ ਹੀ, ਏਅਰਪੋਰਟ ਤੋਂ ਹੀ ਪ੍ਰੋਗਰਾਮ ਵਿੱਚ ਚਲਾ ਗਿਆ ਸੀ । ਤਾਂ ਰਾਸ਼ਟਰਪਤੀ ਜੀ ਨੇ ਤੁਹਾਡੀ ਇੰਨੀ ਪ੍ਰਸ਼ੰਸਾ ਕੀਤੀ , ਯਾਨੀ ਭਾਰਤੀ ਭਾਈਚਾਰੇ ਲਈ ਉਹ ਮਾਣ ਅਨੁਭਵ ਕਰਦੇ ਸਨ , ਅਤੇ ਇਹ ਜਦੋਂ ਮੈਂ ਸੁਣਦਾ ਸੀ ਮੈਨੂੰ ਇੰਨਾਂ ਅਨੰਦ ਆ ਰਿਹਾ ਸੀ , ਪੂਰੀ ਮੇਰੇ ਹਿੰਦੁਸਤਾਨ ਤੋਂ ਆਉਣ ਦੀ ਪੂਰੀ ਥਕਾਵਟ ਉੱਤਰ ਗਈ । ਅਤੇ ਇੱਕ ਗੱਲ ਉਨ੍ਹਾਂ ਨੇ ਬਹੁਤ ਸਟੀਕ ਦੱਸੀ , ਉਨ੍ਹਾਂ ਨੇ ਕਿਹਾ ਕਿ ਹਿੰਦੁਸਤਾਨ ਦੇ ਲੋਕ ਇੱਥੇ ਰਹਿੰਦੇ ਹਨ , ਉਹ ਸਾਡੇ ਦੇਸ਼ ਦੀ ਪ੍ਰਗਤੀ ਵਿੱਚ ਕਾਫ਼ੀ ਕੁਝ contribute ਕਰ ਰਹੇ ਹਨ , ਆਪਣੀ ਰੋਜ਼ੀ-ਰੋਟੀ ਕਮਾਉਂਦੇ ਹਨ , ਲੇਕਿਨ ਨਿਰਉੱਪਦਰਵੀ ਹਨ । ਉਨ੍ਹਾਂ ਵੱਲੋਂ ਕੋਈ ਤਕਲੀਫ਼ ਹੀ ਨਹੀਂ ਹੁੰਦੀ ਹੈ ।


    ਅਤੇ ਦੂਜਾ ਉਨ੍ਹਾਂ ਨੇ ਕਿਹਾ , ਇੱਥੇ ਜੋ ਭਾਰਤੀ ਸਮਾਜ ਰਹਿੰਦਾ ਹੈ ਉਸ ਦੀ ਵਿਸ਼ੇਸ਼ਤਾ ਹੈ ਉਹ ਇੱਥੇ ਦੇ ਸਮਾਜਕ ਕੰਮ ਵਿੱਚ ਕੋਈ ਨਾਂ ਕੋਈ ਮਦਦ ਕਰਦੇ ਹੀ ਰਹਿੰਦੇ ਹਨ । ਇੱਥੋਂ ਦੇ ਲੋਕਾਂ ਦੀ ਭਲਾਈ ਲਈ ਕੁਝ ਨ ਕੁਝ ਕਰਦੇ ਹਨ । ਦੇਖੋ ਇਹ ਜੋ ਤੁਹਾਡੇ ਗੁਣ ਹਨ ਨਾ , ਇਸ ਦੇ ਕਾਰਨ ਤੁਸੀਂ ਲੋਕਾਂ ਦਾ ਦਿਲ ਜਿੱਤਿਆ ਹੋਇਆ ਹੈ। ਇਹ ਆਪਣੇ-ਆਪ ਵਿੱਚ ਇੱਕ ਬਹੁਤ ਵੱਡੀ ਗੱਲ ਹੈ ਕਿ ਜਿਸ ਦੇਸ਼ ਵਿੱਚ ਅਸੀਂ ਆਏ ਹਾਂ, ਉਸ ਦੇਸ਼ ਦੇ ਲੋਕ ਸਾਡੇ ਸੇਵਾ ਭਾਵ ਤੋਂ ਪ੍ਰਭਾਵਤ ਹਨ , ਸੇਵਾ ਕਰਨ ਦੇ ਸਾਡੇ ਸੁਭਾਅ ਤੋਂ ਪ੍ਰਭਾਵਤ ਹਨ ।


    ਕਾਨੂੰਨ-ਨਿਯਮਾਂ ਦਾ ਪਾਲਣ ਕਰਨ ਵਾਲੀ ਜ਼ਿੰਦਗੀ ਜਿਊਣ ਵਾਲੇ , ਕਿਸੇ ਤਰ੍ਹਾਂ ਦਾ ਦੰਗਾ ਨਾ ਕਰਨ ਵਾਲੇ ਸਮਾਜ ਵਜੋਂ ਅਤੇ ਇਹ ਖ਼ਬਰ ਦੁਨੀਆ ਭਰ ਤੋਂ ਆਉਂਦੀ ਹੈ ਜੀ। ਭਾਰਤੀ ਭਾਈਚਾਰੇ ਦਾ ਇਹ ਰਵੱਈਆ ਦੁਨੀਆ ਦੇ ਕਿਸੇ ਦੇਸ਼ ਵਿੱਚ ਕਿਸੇ ਨੂੰ ਅੱਖਰਦਾ ਨਹੀਂ ਹੈ। ਅੱਛੇ ਲੱਗਦੇ ਹਨ ; ਭਾਰਤੀ ਲੋਕ ਲੋਕਾਂ ਨੂੰ ਅੱਛੇ ਲੱਗਦੇ ਹਨ । ਅਨੇਕ ਤਰ੍ਹਾਂ ਨਾਲ ਹਰ ਹਿੰਦੁਸਤਾਨੀ ਦੁਨੀਆ ਵਿੱਚ ਜਿੱਥੇ ਵੀ ਹੈ ਉਹ ਰਾਜਦੂਤ ਤੋਂ ਵੀ ਵਧ ਕੇ ਰਾਸ਼ਟਰਦੂਤ ਹਨ ।


    ਜਦੋਂ ਮੈਂ ਆਉਂਦੇ ਹੀ ਅੱਜ ਤੁਹਾਡੀ ਤਾਰੀਫ਼ ਸੁਣੀ ਤਾਂ ਮੇਰੀ ਸਾਰੀ ਥਕਾਵਟ ਉਤਰ ਗਈ , ਮੈਨੂੰ ਖੁਸ਼ੀ ਹੋਈ ਅਤੇ ਹੁਣ ਤੁਹਾਡੇ ਦਰਸ਼ਨ ਕਰਨ ਦਾ ਮੌਕਾ ਮਿਲਿਆ ਤਾਂ ਹੋਰ ਅੱਛਾ ਲੱਗਿਆ । ਮੇਰੇ ਵੱਲੋਂ ਤੁਹਾਡਾ ਬਹੁਤ‍-ਬਹੁਤ ਧੰਨਵਾਦ , ਤੁਸੀ ਇੱਥੇ ਆਏ। ਬਹੁਤ-ਬਹੁਤ ਸ਼ੁਭਕਾਮਨਾਵਾਂ ।


    ***

    
    
    (Release ID: 1540142) Visitor Counter : 2