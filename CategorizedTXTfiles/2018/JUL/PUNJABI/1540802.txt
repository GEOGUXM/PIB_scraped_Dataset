      ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲਾ

      ਸੰਚਾਰ ਦੀਆਂ ਰੁਕਾਵਟਾਂ ਦੂਰ ਕਰਨ ਲਈ ਭਾਰਤੀ ਭਾਸ਼ਾਵਾਂ ਨੂੰ ਜੋੜਨਾ ਜ਼ਰੂਰੀ : ਸੂਚਨਾ ਟੈਕਨੋਲੋਜੀ ਸਕੱਤਰ
      Posted On: 30 JUL 2018 2:40PM by PIB Chandigarh


    India Language Stack needed to overcome the barriers of communication: IT Secretary
    
    E-Aksharayan in 7 Indian languages launched


    ਸੰਚਾਰ ਦੀਆਂ ਰੁਕਾਵਟਾਂ ਦੂਰ ਕਰਨ ਲਈ ਭਾਰਤੀ ਭਾਸ਼ਾਵਾਂ ਨੂੰ ਜੋੜਨਾ ਜ਼ਰੂਰੀ : ਸੂਚਨਾ ਟੈਕਨੋਲੋਜੀ ਸਕੱਤਰ
    ਈ-ਅਕਸ਼ਰਾਯਨ ( E-Aksharayan ) 7 ਭਾਰਤੀ ਭਾਸ਼ਾਵਾਂ ਵਿੱਚ ਜਾਰੀ


    ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਸਕੱਤਰ, ਸ਼੍ਰੀ ਅਜੈ ਪ੍ਰਕਾਸ਼ ਸਾਹਨੀ ਨੇ ਕਿਹਾ ਹੈ ਕਿ ਰੁਕਾਵਟ ਰਹਿਤ ਸੰਵਾਦ ਵਿਵਸਥਾ ਦੇਸ਼ ਲਈ ਬਹੁਤ ਜ਼ਰੂਰੀ ਹੈ। ਅਜਿਹੇ ਵਿੱਚ ਸਾਰੇ ਭਾਰਤੀ ਭਾਸ਼ਾਵਾਂ ਲਈ ਅਨੁਵਾਦ ਦੀ ਸਮਰੱਥ ਵਿਵਸਥਾ ਕਰਕੇ ਉਨ੍ਹਾਂ ਨੂੰ ਜੋੜਿਆ ਜਾਣਾ ਚਾਹੀਦਾ ਹੈ।


    ਸ਼੍ਰੀ ਸਾਹਨੀ ਅੱਜ ਇੱਥੇ ਭਾਸ਼ਾਂਤਰਾ ਵਿਸ਼ੇ ’ਤੇ ਆਯੋਜਿਤ ਇੱਕ ਸੈਮੀਨਾਰ ਨੂੰ ਸੰਬੋਧਨ ਕਰ ਰਹੇ ਸਨ। ਉਨ੍ਹਾਂ ਨੇ ਕਿਹਾ ਕਿ ਅਸੀਂ ਸਾਰੇ ਇਹ ਜਾਣਦੇ ਹਾਂ ਕਿ ਭਾਰਤ ਵਿੱਚ ਵੱਖ-ਵੱਖ ਭਾਸ਼ਾਵਾਂ ਬੋਲੀਆਂ ਜਾਂਦੀਆਂ ਹਨ ਇਨ੍ਹਾਂ ਰਾਹੀਂ ਆਪਸੀ ਸੰਵਾਦ ਲਈ ਕੋਈ ਅਜਿਹੀ ਵਿਵਸਥਾ ਹੋਣੀ ਚਾਹੀਦੀ ਹੈ, ਜਿਸ ਦਾ ਲਾਭ ਸਾਰਿਆਂ ਨੂੰ ਮਿਲ ਸਕੇ। ਉਨ੍ਹਾਂ ਕਿਹਾ ਕਿ ਇੰਟਰਨੈੱਟ ਅਸਾਨ ਅਤੇ ਕਿਫ਼ਾਇਤੀ ਹੋਣ ਦੇ ਨਾਲ ਇਸ ’ਤੇ ਖੇਤਰੀ ਭਾਸ਼ਾਵਾਂ ਵਿੱਚ ਵਿਸ਼ੇ ਵਸਤੂ ਦੀ ਮੰਗ ਵਧਣ ਲੱਗੀ ਹੈ, ਜਿਸ ਵਿੱਚ ਅੱਗੇ ਹੋਰ ਵਾਧਾ ਹੋਵੇਗਾ।


    ਸ਼੍ਰੀ ਸਾਹਨੀ ਨੇ ਇਸ ਮੌਕੇ ’ਤੇ ਸੱਤ ਭਾਰਤੀ ਭਾਸ਼ਾਵਾਂ ਵਿੱਚ ਈ-ਅਕਸ਼ਰਾਯਨ ( E-Aksharayan ) ਸਾਫ਼ਟਵੇਅਰ ਜਾਰੀ ਕੀਤਾ। ਇਹ ਡੈਸਕਟਾਪ ’ਤੇ ਇਸਤੇਮਾਲ ਕੀਤਾ ਜਾਣ ਵਾਲਾ ਸਾਫਟਵੇਅਰ ਹੈ, ਜਿਸ ਦੇ ਜ਼ਰੀਏ ਭਾਰਤੀ ਭਾਸ਼ਾ ਵਿੱਚ ਛਪੇ ਅਤੇ ਸਕੈਨ ਕੀਤੇ ਗਏ ਕਿਸੇ ਵੀ ਦਸਤਾਵੇਜ਼ ਨੂੰ ਯੂਨੀਕੋਡ ਫਾਰਮੈਟ ਵਿੱਚ ਪਾਕੇ ਸੰਪਾਦਤ ਕੀਤਾ ਜਾ ਸਕਦਾ ਹੈ। ਇਸ ਮੌਕੇ ’ਤੇ 22 ਭਾਰਤੀ ਭਾਸ਼ਾਵਾਂ ਵਿੱਚ ਮੋਬਾਈਲ ਟੈਸਟਿੰਗ ਡਾਟਾ ਵੀ ਜਾਰੀ ਕੀਤਾ ਗਿਆ। ਇਸ ਦੇ ਜ਼ਰੀਏ ਮੋਬਾਈਲ ਫੋਨ ’ਤੇ ਇਨ੍ਹਾਂ ਭਾਰਤੀ ਭਾਸ਼ਾਵਾਂ ਵਿੱਚ ਸੰਦੇਸ਼ ਪੜ੍ਹੇ ਜਾ ਸਕਣਗੇ।


    ***

    
    
    (Release ID: 1540802) Visitor Counter : 1