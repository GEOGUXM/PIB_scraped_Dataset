      ਗ੍ਰਹਿ ਮੰਤਰਾਲਾ

      ਲੰਬਤ ਪ੍ਰੋਜੈਕਟਾਂ ਨੂੰ ਪੂਰਾ ਕਰਨ ਲਈ ਕੰਮ ਵਿੱਚ ਤੇਜ਼ੀ ਲਿਆਓ ਅਤੇ ਧਨਰਾਸ਼ੀ ਦਾ ਵਧੇਰੇ ਉਪਯੋਗ ਸੁਨਿਸ਼ਚਿਤ ਕਰੋ : ਪੂਰਬਉੱਤਰ ਰਾਜਾਂ ਲਈ ਸ਼੍ਰੀ ਰਾਜਨਾਥ ਸਿੰਘ ਦਾ ਸੰਦੇਸ਼
      Posted On: 09 JUL 2018 5:42PM by PIB Chandigarh


    Expedite work on long pending projects and ensure maximum utilisation of funds: Shri Rajnath Singh’s message to North-Eastern states
    
    Security situation has drastically improved in the North-East: Union Home Minister
    
    HM chairs the 67th Plenary Session of the North Eastern Council in Shillong


    ਲੰਬਤ ਪ੍ਰੋਜੈਕਟਾਂ ਨੂੰ ਪੂਰਾ ਕਰਨ ਲਈ ਕੰਮ ਵਿੱਚ ਤੇਜ਼ੀ ਲਿਆਓ ਅਤੇ ਧਨਰਾਸ਼ੀ ਦਾ ਵਧੇਰੇ ਉਪਯੋਗ ਸੁਨਿਸ਼ਚਿਤ ਕਰੋ : ਪੂਰਬਉੱਤਰ ਰਾਜਾਂ ਲਈ ਸ਼੍ਰੀ ਰਾਜਨਾਥ ਸਿੰਘ ਦਾ ਸੰਦੇਸ਼


    ਪੂਰਬ ਉੱਤਰ ਖੇਤਰ ਵਿੱਚ ਸਥਿਤੀ ਬਿਹਤਰ ਹੋਈ ਹੈ : ਕੇਂਦਰੀ ਗ੍ਰਹਿ ਮੰਤਰੀ ਨੇ ਸ਼ਿਲਾਂਗ ਵਿੱਚ ਪੂਰਬ ਉੱਤਰ ਪ੍ਰਿਸ਼ਦ ਦੇ 67ਵੇਂ ਪੂਰਨ ਅਧਿਵੇਸ਼ਨ ਦੀ ਪ੍ਰਧਾਨਗੀ ਕੀਤੀ


    ਕੇਂਦਰੀ ਗ੍ਰਹਿ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਪੂਰਬ ਉੱਤਰ ਰਾਜਾਂ ਨੂੰ ਪੂਰਬ ਉੱਤਰ ਪਰਿਸ਼ਦ (ਐੱਨਈਸੀ) ਦੇ ਲੰਬਤ ਪ੍ਰੋਜੈਕਟਾਂ ’ਤੇ ਤੇਜ਼ੀ ਨਾਲ ਕੰਮ ਕਰਨ ਅਤੇ ਧਨ ਰਾਸ਼ੀ ਦਾ ਵਧੇਰੇ ਉਪਯੋਗ ਸੁਨਿਸ਼ਚਿਤ ਕਰਨ ਦੇ ਲਈ ਕਿਹਾ ਹੈ। ਅੱਜ ਸ਼ਿਲਾਂਗ ਵਿੱਚ ਐੱਨਈਸੀ ਦੇ 67ਵੇਂ ਪੂਰਨ ਅਧਿਵੇਸ਼ਨ ਨੂੰ ਸੰਬੋਧਨ ਕਰਦਿਆਂ ਉਨ੍ਹਾਂ ਨੇ ਕਿਹਾ ਕਿ ਐੱਨਈਸੀ ਅਤੇ ਪੂਰਬ ਉੱਤਰ ਰਾਜਾਂ ਨੂੰ ਇਹ ਸੁਨਿਸ਼ਚਿਤ ਕਰਨਾ ਚਾਹੀਦਾ ਹੈ ਕਿ ਸਾਰੇ ਲੰਬਤ ਪ੍ਰੋਜੈਕਟ ਸਮਾਂਬੱਧ ਤਰੀਕੇ ਨਾਲ ਪੂਰੇ ਹੋਣ।


    ਗ੍ਰਹਿ ਮੰਤਰੀ ਨੇ ਹਾਲ ਹੀ ਵਿੱਚ ਕੇਂਦਰ ਸਰਕਾਰ ਵੱਲੋਂ ਜਾਰੀ 4500 ਕਰੋੜ ਰੁਪਏ ਦੀ ਧਨ ਰਾਸ਼ੀ ਦਾ ਵੱਧ ਤੋਂ ਵੱਧ ਉਪਯੋਗ ਸੁਨਿਸ਼ਚਿਤ ਕਰਨ ਦੀ ਤਾਕੀਦ ਕੀਤੀ। ਉਨ੍ਹਾਂ ਨੇ ਕਿਹਾ ਕਿ ਪੂਰਬ ਉੱਤਰ ਖੇਤਰ ਵਿੱਚ ਸਿਵਲ ਸੋਸਾਇਟੀ ਬਹੁਤ ਸ਼ਕਤੀਸ਼ਾਲੀ ਸਾਧਨ ਹੈ ਅਤੇ ਸਾਰੇ ਵਿਕਾਸ ਪ੍ਰੋਗਰਾਮਾਂ ਵਿੱਚ ਇਨ੍ਹਾਂ ਨੂੰ ਜੋੜਿਆ ਜਾਣਾ ਚਾਹੀਦਾ ਹੈ। ਇਨ੍ਹਾਂ ਨੂੰ ਸਮਾਜਿਕ-ਆਰਥਿਕ ਬਦਲਾਅ ਵਿੱਚ ਸਹਿਯੋਗੀ ਬਣਾਇਆ ਜਾਣਾ ਚਾਹੀਦਾ ਹੈ। ਸਮਾਜਿਕ ਲੇਖਾ (ਸੋਸ਼ਲ ਆਡਿਟ) ਇੱਕ ਅਜਿਹਾ ਹੀ ਸਾਧਨ ਹੋ ਸਕਦਾ ਹੈ। ਸੋਸ਼ਲ ਆਡਿਟ ਨਾਲ ਸਾਨੂੰ ਧਨ ਰਾਸ਼ੀ ਦੇ ਖਰਚ ਦੀ ਜਾਣਕਾਰੀ ਮਿਲਦੀ ਹੈ। ਇਹ ਲੋਕਾਂ ਨੂੰ ਵਿਕਾਸ ਪ੍ਰੋਗਰਾਮਾਂ ਨਾਲ ਜੋੜਦਾ ਹੈ।


    ਉਨ੍ਹਾਂ ਨੇ ਇਸ ਗੱਲ ’ਤੇ ਖੁਸ਼ੀ ਪ੍ਰਗਟਾਈ ਕਿ ਰਿਮੋਟ ਸੈਂਸਿੰਗ ਅਤੇ ਉਪਗ੍ਰਹਿ ਤੋਂ ਪ੍ਰਾਪਤ ਚਿੱਤਰ ਦੇ ਖੇਤਰ ਵਿੱਚ ਐੱਨਈਸੀ ਨੇ ਨਾਰਥ ਈਸਟਰਨ ਸਪੇਸ ਐਪਲੀਕੇਸ਼ਨ ਸੈਂਟਰ (ਐੱਨਈਐੱਸਸੀ) ਦੇ ਨਾਲ ਸਮਝੌਤਾ ਕੀਤਾ ਹੈ ਅਤੇ ਇੱਕ ਪੋਰਟਲ ਤੇ ਮੋਬਾਈਲ ਐਪ ਵਿਕਸਿਤ ਕੀਤਾ ਹੈ। ਇਸ ਦੇ ਰਾਹੀਂ ਸਾਰੇ ਹਿਤਧਾਰਕ, ਪ੍ਰੋਗਰਾਮਾਂ ਦੀ ਪ੍ਰਗਤੀ ਦੀ ਨਿਗਰਾਨੀ ਕਰ ਸਕਦੇ ਹਨ।


    ਦੋ ਦਿਨਾ 67ਵੇਂ ਪੂਰਨ ਅਧਿਵੇਸ਼ਨ ਵਿੱਚ ਕੇਂਦਰੀ ਪੂਰਬ ਉੱਤਰ ਖੇਤਰ ਵਿਕਾਸ ਰਾਜ ਮੰਤਰੀ, ਪ੍ਰਧਾਨ ਮੰਤਰੀ ਦਫ਼ਤਰ, ਪਰਸੋਨਲ, ਜਨਤਕ ਸ਼ਿਕਾਇਤਾਂ ਤੇ ਪੈਨਸ਼ਨਾਂ, ਪ੍ਰਮਾਣੂ ਊਰਜਾ ਤੇ ਪੁਲਾੜ ਰਾਜ ਮੰਤਰੀ, ਡਾ. ਜਿਤੇਂਦਰ ਸਿੰਘ ਅਤੇ ਸਾਰੇ ਪੂਰਬ ਉੱਤਰ ਰਾਜਾਂ ਦੇ ਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਰਾਜਪਾਲ ਤੇ ਮੁੱਖ ਮੰਤਰੀ ਹਾਜ਼ਰ ਸਨ। ਡਾ. ਜਿਤੇਂਦਰ ਸਿੰਘ ਐੱਨਈਸੀ ਦੇ ਉਪ ਚੇਅਰਮੈਨ ਵੀ ਹਨ।


    ********


    

    
    (Release ID: 1538253) Visitor Counter : 2