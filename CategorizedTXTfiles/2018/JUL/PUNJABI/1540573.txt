      ਪਰਸੋਨਲ,ਲੋਕ ਸ਼ਿਕਾਇਤਾਂ ਤੇ ਪੈਨਸ਼ਨ ਮੰਤਰਾਲਾ

      ਉਧਮਪੁਰ ਵਿੱਚ ਸੁਪਰ ਸਪੈਸ਼ਲਿਟੀ ਆਰਮੀ ਹਸਪਤਾਲ ਬਣੇਗਾ : ਡਾ ਜਿਤੇਂਦਰ ਸਿੰਘ
      Posted On: 27 JUL 2018 11:48AM by PIB Chandigarh


    Udhampur to get Super-specialty Army Hospital: Dr Jitendra Singh


    ਉਧਮਪੁਰ ਵਿੱਚ ਸੁਪਰ ਸਪੈਸ਼ਲਿਟੀ ਆਰਮੀ ਹਸਪਤਾਲ ਬਣੇਗਾ : ਡਾ ਜਿਤੇਂਦਰ ਸਿੰਘ


    ਜੰਮੂ – ਕਸ਼ਮੀਰ ਦੇ ਉਧਮਪੁਰ ਵਿੱਚ ਛੇਤੀ ਹੀ ਸੁਪਰ ਸਪੈਸ਼ਲਿਟੀ ਆਰਮੀ ਹਸਪਤਾਲ ਦਾ ਬਣੇਗਾ । ਇਸ ਹਸਪਤਾਲ ਵਿੱਚ ਅਤਿ ਆਧੁਨਿਕ ਸਿਹਤ ਸੁਵਿਧਾਵਾਂ ਦੇ ਨਾਲ-ਨਾਲ ਜੀਐੱਮ ਅਤੇ ਐੱਮਸੀਐੱਚ ਸਿਖਲਾਈ ਪ੍ਰਾਪਤ ਮਾਹਰ ਡਾਕਟਰ ਆਪਣੀਆਂ ਸੇਵਾਵਾਂ ਪ੍ਰਦਾਨ ਕਰਨਗੇ । ਕੇਂਦਰੀ ਉੱਤਰ-ਪੂਰਬੀ ਖੇਤਰ ਦਾ ਵਿਕਾਸ (ਸੁਤੰਤਰ ਚਾਰਜ) ਪ੍ਰਧਾਨ ਮੰਤਰੀ ਦਾ ਦਫ਼ਤਰ ; ਪਰਸੋਨਲ , ਜਨਤਕ ਸ਼ਿਕਾਇਤਾਂ ਤੇ ਪੈਨਸ਼ਨਾਂ ; ਪ੍ਰਮਾਣੂ ਊਰਜਾਅਤੇ ਪੁਲਾੜ ਵਿਭਾਗ ਰਾਜਮੰਤਰੀ , ਸ਼੍ਰੀ ਜਿਤੇਂਦਰ ਸਿੰਘ ਨੇ ਅੱਜ ਇਹ ਸੂਚਨਾ ਦਿੰਦਿਆਂ ਕਿਹਾ ਕਿ ਇਸ ਹਸਪਤਾਲ ਦੇ ਅਗਲੇ ਵਰ੍ਹੇ ਦੇ ਸ਼ੁਰੂ ਵਿੱਚ ਖੁਲ੍ਹਣ ਦੀ ਸੰਭਾਵਨਾ ਹੈ , ਲੇਕਿਨ ਉਨ੍ਹਾਂ ਨੇ ਨਿਜੀ ਤੌਰ ’ਤੇ ਰੱਖਿਆ ਮੰਤਰੀ , ਸ਼੍ਰੀਮਤੀ ਸੀਤਾਰਮਣ ਨੂੰ ਪੱਤਰ ਲਿਖਕੇ ਇਸ ਪ੍ਰੋਜੈਕਟ ਵਿੱਚ ਤੇਜ਼ੀ ਲਿਆਉਣ ਲਈ ਕਿਹਾ ਹੈ ਤਾਂ ਕਿ ਹਸਪਤਾਲ ਪੂਰਾ ਕਰਨ ਦੀ ਸੰਭਾਵਿਤ ਮਿਤੀ ਨੂੰ ਨਿਸ਼ਚਿਤ ਸਮੇਂ ਤੋਂ ਪਹਿਲਾਂ ਕਰਦੇ ਹੋਏ ਹਸਪਤਾਲ ਦੇ ਸੰਚਾਲਨ ਨੂੰ ਇਸ ਵਰ੍ਹੇ ਦੇ ਅੰਤ ਤੱਕ ਸੁਨਿਸ਼ਚਿਤ ਕੀਤਾ ਜਾ ਸਕੇ ।


    ਇਸ ਤੋਂ ਪਹਿਲਾਂ ਦਿਨ ਵਿੱਚ , ਹਥਿਆਰਬੰਦ ਬਲ ਚਿਕਿਤਸਾ ਸੇਵਾ (ਏਐੱਫਐੱਮਐੱਸ) ਦੇ ਡਾਇਰੈਕਟਰ ਜਨਰਲ , ਲੈਫਟੀਨੈਂਟ ਜਨਰਲ ਬਿਪਿਨ ਪੁਰੀ ਨੇ ਡਾ ਜਿਤੇਂਦਰ ਸਿੰਘ ਨਾਲ ਮੁਲਾਕਾਤ ਕੀਤੀ ਅਤੇ ਉਨ੍ਹਾਂ ਨੂੰ ਉਧਮਪੁਰ ਵਿੱਚ ਉੱਤਰੀ ਕਮਾਨ ਤਹਿਤ ਆਉਣ ਵਾਲੇ ਇਸ ਸੁਪਰ ਸਪੈਸ਼ਲਿਟੀ ਹਸਪਤਾਲ ਦੀ ਸਥਿਤੀ ਬਾਰੇ ਵਿਸਤ੍ਰਿਤ ਜਾਣਕਾਰੀ ਦਿੱਤੀ ।


    ਡਾ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਉਧਮਪੁਰ ਵਿੱਚ ਨਵਾਂ ਸੁਪਰ ਸਪੈਸ਼ਲਿਟੀ ਆਰਮੀ ਹਸਪਤਾਲ ਪੂਰੇ ਖੇਤਰ ਲਈ ਇੱਕ ਵੱਡੀ ਸਿਹਤ ਸੰਭਾਲ ਸੰਪਦਾ ਸਿੱਧ ਹੋਵੇਗਾ । ਉਨ੍ਹਾਂ ਕਿਹਾ ਇਸ ਹਸਪਤਾਲ ਦੇ ਰਾਹੀਂ ਇੱਕ ਪਾਸੇ ਇਸ ਖੇਤਰ ਵਿੱਚ ਵੱਡੀ ਗਿਣਤੀ ਵਿੱਤ ਤੈਨਾਤ ਹਥਿਆਰਬੰਦ ਬਲ ਕਰਮੀਆਂ ਅਤੇ ਉਨ੍ਹਾਂ ਦੇ ਪਰਿਵਾਰਾਂ ਨੂੰ ਛੇਤੀ ਅਤੇ ਉੱਚ ਗੁਣਵੱਤਾ ਭਰਪੂਰ ਇਲਾਜ ਮਿਲੇਗਾ , ਤਾਂ ਦੂਜੇ ਪਾਸੇ ਡੋਡਾ ਜ਼ਿਲ੍ਹੇ ਦੇ ਪਹਾੜੀ ਇਲਾਕਿਆਂ ਵਿੱਚ ਵਸੀ ਸਿਵਲਅਬਾਦੀ ਦੇ ਇੱਕ ਬਹੁਤ ਵੱਡੇ ਹਿੱਸੇ ਵਜੋਂ ਸ਼ਾਮਲ ਸਾਬਕਾ ਸੈਨਿਕਾਂ ਅਤੇ ਉਨ੍ਹਾਂ ਦੇ ਪਰਿਵਾਰਕ ਮੈਂਬਰਾਂ ਨੂੰ ਕਿਫ਼ਾਇਤੀ ਅਤੇ ਭਰੋਸੇਯੋਗ ਇਲਾਜ ਵਿਕਲਪ ਵੀ ਮਿਲੇਗਾ ।


    ਡਾ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਰਾਸ਼ਟਰੀ ਨਦੀ ਪੁਨਰਜੀਵਨ ਪਰਿਯੋਜਨਾ (ਐੱਨਆਰਆਰਪੀ) ਨਾਲ ਉੱਤਰ ਭਾਰਤ ਦੀ ਪਹਿਲੀ ਨਦੀ ਵਜੋਂ ਦੇਵੀਕਾ ਨਦੀ ਦੀ ਸਫ਼ਾਈ ਅਤੇ ਪੁਨਰ-ਨਿਰਮਾਣ ਦੇ ਨਾਲ ਹੀ , ਉਧਮਪੁਰ ਵਿੱਚ ਪਹਿਲਾ ਰੇਡੀਓ ਸਟੇਸ਼ਨ ਵੀ ਇਸ ਵਰ੍ਹੇ ਦੇ ਅੰਤ ਤੱਕ ਕਾਰਜ ਕਰਨਾ ਸ਼ੁਰੂ ਕਰ ਦੇਵੇਗਾ । ਉਨ੍ਹਾਂ ਨੇ ਕਿਹਾ ਕਿ ਜ਼ਿਲੇ ਵਿੱਚ ਹਾਲ ਹੀ ਵਿੱਚ ਹੋਏ ਮਹੱਤਵਪੂਰਨ ਕਾਰਜਾਂ ਵਿੱਚ ਵਿਸ਼ੇਸ਼ ਸੁਵਿਧਾਵਾਂ ਵਾਲਾ ਇਹ ਫੌਜੀ ਹਸਪਤਾਲ ਇੱਕ ਹੋਰ ਮੀਲ ਦਾ ਪੱਥਰ ਸਾਬਤ ਹੋਵੇਗਾ ।


    *****

    
    
    (Release ID: 1540573) Visitor Counter : 1