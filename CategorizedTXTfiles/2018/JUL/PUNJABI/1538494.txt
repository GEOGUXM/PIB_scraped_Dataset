      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼੍ਰੀ ਜੇਪੀ ਨੱਡਾ ਨੇ ਵਿਸ਼ਵ ਜਨਸੰਖਿਆ ਦਿਵਸ ਮੌਕੇ ਜਨਸੰਖਿਆ ਵਿੱਚ ਸਥਿਰਤਾ ਲਿਆਉਣ ਬਾਰੇ ਵਰਕਸ਼ਾਪ ਦਾ ਉਦਘਾਟਨ ਕੀਤਾ
      Posted On: 11 JUL 2018 6:28PM by PIB Chandigarh


    Shri J P Nadda inaugurates workshop on Population Stabilisation to mark World Population Day
    
    Population stabilization being taken up within the Lifecycle Framework: JP Nadda
    
    ਸ਼੍ਰੀ ਜੇਪੀ ਨੱਡਾ ਨੇ ਵਿਸ਼ਵ ਜਨਸੰਖਿਆ ਦਿਵਸ ਮੌਕੇ ਜਨਸੰਖਿਆ ਵਿੱਚ ਸਥਿਰਤਾ ਲਿਆਉਣ ਬਾਰੇ ਵਰਕਸ਼ਾਪ ਦਾ ਉਦਘਾਟਨ ਕੀਤਾ


    ਜੀਵਨ ਚੱਕਰ ਸੰਰਚਨਾ ਅੰਦਰ ਹੀ ਜਨਸੰਖਿਆ ਸਥਿਰਤਾ ਕੀਤੀ ਜਾ ਰਹੀ ਹੈ : ਜੇਪੀ ਨੱਡਾ


    ‘‘ਅਸੀਂ ਜੀਵਨ ਚੱਕਰ ਸੰਰਚਨਾ ਅੰਦਰ ਹੀ ਦੇਸ਼ ਵਿੱਚ ਜਨਸੰਖਿਆ ਸਥਿਰਤਾ ਦੇ ਮੁੱਦੇ ਨੂੰ ਹੱਲ ਕਰ ਰਹੇ ਹਾਂ । ਇਸ ਕਾਰਜ ਨੀਤੀ ਦੇ ਇੱਕ ਹਿੱਸੇ ਵਜੋਂ, ਗਰਭ ਧਾਰਨ ਦੇ ਸਮੇਂ ਤੋਂ ਬੱਚੇ ਦੇ ਵੱਡੇ ਹੋਣ ਤੱਕ ਮੰਤਰਾਲੇ ਦੇ ਵੱਖ-ਵੱਖ ਪ੍ਰੋਗਰਾਮ ਗਰਭਵਤੀ ਮਾਤਾ ਤੇ ਸ਼ਿਸ਼ੂ ਦੀਆਂ ਟੀਕਾਕਰਨ ਜ਼ਰੂਰਤਾਂ ਦੀ ਪੂਰਤੀ ਕਰਦੇ ਹਨ ਜੋ ਕਿਸ਼ੋਰ ਅਵਸਥਾ ( adolescent ) ਦੇ ਪੜਾਅ ਤੱਕ ਅਤੇ ਹੋਰ ਅੱਗੇ ਤੱਕ ਜਾਰੀ ਰਹਿੰਦੇ ਹਨ। ਇਸ ਦੇ ਇਲਾਵਾ, ਇਹ ਕਈ ਮੰਤਰਾਲਿਆਂ ਤੇ ਵਿਭਾਗਾਂ ਵੱਲੋਂ ਲਾਗੂ ਕੀਤੀ ਜਾ ਰਹੀ ਵਿਆਪਕ ਕਾਰਜ ਨੀਤੀ ਦਾ ਵੀ ਇੱਕ ਹਿੱਸਾ ਹੈ।’’ ਇਹ ਵਿਚਾਰ ਕੇਂਦਰੀ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰੀ ਸ਼੍ਰੀ ਜੇਪੀ ਨੱਡਾ ਨੇ ਅੱਜ ਨਵੀਂ ਦਿੱਲੀ ਦੇ ਪ੍ਰਵਾਸੀ ਭਾਰਤੀ ਕੇਂਦਰ ਵਿੱਚ ਵਿਸ਼ਵ ਜਨਸੰਖਿਆ ਦਿਵਸ 2018 ਦੇ ਮੌਕੇ ‘‘ ਜਨਸੰਖਿਆ ਸਥਿਰਤਾ : ਇੱਕ ਅਧਿਕਾਰ ਅਤੇ ਜ਼ਿੰਮੇਵਾਰੀ’’ ( ‘Population stabilization: A right and Responsibility” ) ਵਿਸ਼ੇ ’ਤੇ ਵਰਕਸ਼ਾਪ ਦਾ ਉਦਘਾਟਨ ਕਰਦਿਆਂ ਪ੍ਰਗਟਾਏ । ਇਸ ਵਰਕਸ਼ਾਪ ਦਾ ਆਯੋਜਨ ਸੰਯੁਕਤ ਰੂਪ ਵਿੱਚ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲੇ ਅਤੇ ਜਨਸੰਖਿਆ ਸਥਿਰਤਾ ਕੋਸ਼ ਵੱਲੋਂ ਕੀਤਾ ਗਿਆ ਸੀ।


    ਮੰਤਰੀ ਨੇ ਕਿਹਾ ਕਿ ਇਹ ਦੇਸ਼ ਲਈ ਮਾਣ ਦੀ ਗੱਲ ਹੈ ਕਿ ਅਸੀਂ ਕੁੱਲ ਪ੍ਰਜਣਨ ਦਰ ( Total Fertility Rate ) ਵਿੱਚ ਲਗਾਤਾਰ ਗਿਰਾਵਟ ਹਾਸਲ ਕਰਨ ਵਿੱਚ ਸਮਰੱਥ ਰਹੇ ਹਾਂ। ਉਨ੍ਹਾਂ ਕਿਹਾ ਕਿ 2015 ਦੇ 2.9 ਦੇ ਟੀਐੱਫਆਰ ਤੋਂ ਅਸੀਂ 2018 ਵਿੱਚ 2.2 ਦੀ ਟੀਐੱਫਆਰ ਦਰ ਦੇ ਨੇੜੇ ਪਹੁੰਚ ਗਏ ਹਾਂ ਜਿਸ ਦਾ ਅਰਥ ਇਹ ਹੈ ਕਿ ਭਾਰਤ ਨੇ ਇਸ ਵਿੱਚ ਗਿਰਾਵਟ ਦੀ ਇੱਕ ਚੰਗੀ ਰਫ਼ਤਾਰ ਹਾਸਲ ਕੀਤੀ ਹੋਈ ਹੈ।


    ਸ਼੍ਰੀ ਨੱਡਾ ਨੇ ਕਿਹਾ ਕਿ ਜਨਸੰਖਿਆ ਸਥਿਰਤਾ ਦੇ ਯਤਨਾਂ ਦਾ ਇੱਕ ਆਰਥਿਕ ਪਹਿਲੂ ਵੀ ਹੈ ਕਿਉਂਕਿ ਦੇਸ਼ ਦੀ ਜਨਸੰਖਿਆ ਦਾ ਲਾਭ ਤਾਂ ਹੀ ਉਠਾਇਆ ਜਾ ਸਕਦਾ ਹੈ ਜਦੋਂ ਜਨਸੰਖਿਆ ਤੰਦਰੁਸਤ ਹੋਵੇ। ਮਿਸ਼ਨ ਪਰਿਵਾਰ ਵਿਕਾਸ ਪ੍ਰੋਗਰਾਮ ਦੇ ਹਿੱਸੇ ਵਜੋਂ ਫੋਕਸ ਇਸ ਗੱਲ ’ਤੇ ਹੈ ਕਿ ਪਰਿਵਾਰ ਨਿਯੋਜਨ ਦੇ ਵਧਦੇ ਵਿਕਲਪਾਂ ਬਾਰੇ ਜਾਗਰੂਕਤਾ ਪੈਦਾ ਕੀਤੀ ਜਾਵੇ ਅਤੇ ਇਹ ਸੁਨਿਸ਼ਚਿਤ ਕੀਤਾ ਜਾਵੇ ਕਿ ਸੇਵਾਵਾਂ ਤੱਕ ਲੋਕਾਂ ਦੀ ਪਹੁੰਚ ਅਸਾਨ ਹੋਵੇ।


    ਸਮਾਰੋਹ ਵਿੱਚ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲੇ ਦੇ ਸਕੱਤਰ, ਸੁਸ਼੍ਰੀ ਪ੍ਰੀਤੀ ਸੂਦਨ, ਏਐੱਸ ਤੇ ਐੱਮਡੀ, ਸ਼੍ਰੀ ਮਨੋਜ ਝਾਲਾਨੀ, ਜਨਸੰਖਿਆ ਸਥਿਰਤਾ ਕੋਸ਼ ਦੀ ਕਾਰਜਕਾਰੀ ਡਾਇਰੈਕਟਰ, ਸ਼੍ਰੀਮਤੀ ਪ੍ਰੀਤੀਨਾਥ ਤੇ ਮੰਤਰਾਲੇ ਦੇ ਹੋਰ ਸੀਨੀਅਰ ਅਧਿਕਾਰੀ ਤੇ ਵਿਕਾਸ ਭਾਈਵਾਲਾਂ ਦੇ ਪ੍ਰਤੀਨਿਧੀ ਸ਼ਾਮਲ ਸਨ।


    ***

    
    
    (Release ID: 1538494) Visitor Counter : 1