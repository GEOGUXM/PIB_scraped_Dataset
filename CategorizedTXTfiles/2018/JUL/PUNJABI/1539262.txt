      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਕੇਂਦਰੀ ਮੋਟਰ ਵਾਹਨ ਨਿਯਮਾਂ ਵਿੱਚ ਸੋਧ ਪ੍ਰਸਤਾਵਿਤ
      Posted On: 17 JUL 2018 4:49PM by PIB Chandigarh


    Amendments Proposed to Central Motor Vehicles Rules


    ਕੇਂਦਰੀ ਮੋਟਰ ਵਾਹਨ ਨਿਯਮਾਂ ਵਿੱਚ ਸੋਧ ਪ੍ਰਸਤਾਵਿਤ
    
    Fastags and Vehicle Tracking System to be Made Mandatory for All National Permit Commercial Vehicles Driving License and Other Certificates to be allowed in Digital form No Fitness Certificate Required for Registering New Vehicles


    
    ਰਾਸ਼ਟਰੀ ਪਰਮਿਟ ਵਾਲੇ ਸਾਰੇ ਵਪਾਰਕ ਵਾਹਨਾਂ ਲਈ ਫਾਸਟੈਗ ਅਤੇ ਵਾਹਨ ਟਰੈਕਿੰਗ ਸਿਸਟਮ ਲਾਜ਼ਮੀ ਬਣਾਏ ਜਾਣਗੇ


    ਡਰਾਈਵਿੰਗ ਲਾਈਸੈਂਸ ਅਤੇ ਦੂਜੇ ਪ੍ਰਮਾਣ ਪੱਤਰਾਂ ਦੇ ਡਿਜੀਟਲ ਰੂਪ ਵੀ ਪ੍ਰਵਾਨਤ ਹੋਣਗੇ


    ਨਵੇਂ ਵਾਹਨਾਂ ਦੀ ਰਜਿਸਟ੍ਰੇਸ਼ਨ ਲਈ ਨਹੀਂ ਦੇਣਾ ਹੋਵੇਗਾ ਕੋਈ ਫਿਟਨੈੱਸ ਸਰਟੀਫਿਕੇਟ


    ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰਾਲੇ ਨੇ ਕੇਂਦਰੀ ਮੋਟਰ ਵਾਹਨ ਨਿਯਮਾਂ ਵਿੱਚ ਸੋਧ ਦਾ (ਮਸੌਦਾ) ਨੋਟੀਫਾਈ ਕੀਤਾ ਹੈ। ਇਸ ਵਿੱਚ ਰਾਸ਼ਟਰੀ ਪਰਮਿਟ ਪ੍ਰਾਪਤ ਕਰਨ ਵਾਲੇ ਸਾਰੇ ਵਪਾਰਕ ਵਾਹਨਾਂ ਲਈ ਫਾਸਟੈਗ ਅਤੇ ਵਾਹਨ ਟਰੈਕਿੰਗ ਸਿਸਟਮ ਉਪਕਰਨ ਨੂੰ ਜ਼ਰੂਰੀ ਕੀਤਾ ਹੈ। ਵਾਹਨਾਂ ਦੀ ਵਿੰਡੋ ਸਕਰੀਨ ‘ਤੇ ਫਾਸਟੈਗ ਵਾਲਾ ਪੋਸਟਰ ਲਗਾਉਣਾ ਜ਼ਰੂਰੀ ਹੋਵੇਗਾ। ਮਸੌਦਾ ਸੋਧ ਵਿੱਚ ਰਾਸ਼ਟਰੀ ਪਰਮਿਟ ਪ੍ਰਾਪਤ ਕਰਨ ਵਾਲੇ ਵਾਹਨਾਂ ਦੇ ਅੱਗੇ ਅਤੇ ਪਿੱਛੇ ਬੋਲਡ ਅੱਖਰ ਵਿੱਚ ‘ਰਾਸ਼ਟਰੀ ਪਰਮਿਟ ਜਾਂ ਐੱਨ/ਪੀ‘ ਸ਼ਬਦ ਵਾਹਨ ਦੇ ਪਿੱਛੇ ਖੱਬੇ ਪਾਸੇ ਲਿਖਿਆ ਜਾਵੇਗਾ। ਖ਼ਤਰਨਾਕ ਅਤੇ ਜਲਣਸ਼ੀਲ ਪਦਾਰਥ ਲਿਜਾਣ ਵਾਲੇ ਟੈਂਕਰਾਂ ਦਾ ਰੰਗ ਸਫੇਦ ਹੋਵੇਗਾ ਅਤੇ ਟੈਂਕਰ ਦੇ ਅੱਗੇ ਅਤੇ ਪਿੱਛੇ ਦੋਵੇਂ ਪਾਸੇ ਨਿਰਦਿਸ਼ਟ ਸ਼੍ਰੇਣੀ ਲੇਬਲ ਅੰਕਿਤ ਹੋਵੇਗਾ। ਵਾਹਨ ਦੇ ਸਾਮ੍ਹਣੇ ਅਤੇ ਪਿੱਛੇ ਪ੍ਰਤੀਬਿੰਬਤ ਟੇਪਾਂ ਲੱਗੀਆਂ ਹੋਣਗੀਆਂ ।


    ਪ੍ਰਸਤਾਵਿਤ ਡਰਾਫਟ ਵਿੱਚ ਇਹ ਵੀ ਕਿਹਾ ਗਿਆ ਹੈ ਕਿ ਨਵੇਂ ਟਰਾਂਸਪੋਰਟ ਵਾਹਨਾਂ ਲਈ ਕਿਸੇ ਤਰ੍ਹਾਂ ਦੀ ਫਿਟਨੈੱਸ ਸਰਟੀਫਿਕੇਟ ਦੀ ਜ਼ਰੂਰਤ ਨਹੀਂ ਹੋਵੇਗੀ। ਇਸ ਤਹਿਤ ਵਾਹਨਾਂ ਲਈ ਰਜਿਸਟ੍ਰੇਸ਼ਨ ਦੇ 2 ਸਾਲ ਬਾਅਦ ਫਿਟਨੈੱਸ ਸਰਟੀਫਿਕੇਟ ਦੀ ਜ਼ਰੂਰਤ ਹੋਵੇਗੀ। ਡਰਾਫਟ ਵਿੱਚ ਇਹ ਵੀ ਪ੍ਰਸਤਾਵਿਤ ਹੈ ਕਿ 8 ਸਾਲ ਤੱਕ ਪੁਰਾਣੇ ਵਾਹਨਾਂ ਦੇ ਫਿਟਨੇਸ ਸਰਟੀਫਿਕੇਟ ਦੀ ਨਵੀਨੀਕਰਨ ਮਿਆਦ 2 ਸਾਲ ਤੱਕ, 8 ਸਾਲ ਤੋਂ ਅਧਿਕ ਵਾਲੇ ਵਾਹਨਾਂ ਲਈ ਨਵੀਨੀਕਰਨ ਦੀ ਮਿਆਦ 1 ਸਾਲ ਹੋਵੇਗੀ।


    ਸਾਰੇ ਮਾਲ ਵਾਹਕ ਵਾਹਨਾਂ ਲਈ ਜ਼ਰੂਰੀ ਹੋਵੇਗਾ ਕਿ ਸਮਾਨ ਨੂੰ ਬੰਦ ਗੱਡੀ ਜਾਂ ਕੰਟੇਨਰ ਲਿਜਾਇਆ ਜਾਵੇ । ਜੇ ਸਮਾਨ ਨੂੰ ਖੁੱਲ੍ਹੇ ਵਾਹਨ ਵਿੱਚ ਲੈ ਜਾਣਾ ਜ਼ਰੂਰੀ ਹੋਇਆ ਤਾਂ ਉਸ ਨੂੰ ਤਰਪਾਲ ਜਾਂ ਹੋਰ ਸੁਵਿਧਾਜਨਕ ਸਮੱਗਰੀ ਨਾਲ ਕਵਰ ਕੀਤਾ ਜਾਵੇਗਾ। ਜੇ ਸਮਾਨ ਅਵੰਡ ਅਖੰਡ ਪ੍ਰਕਿਰਤੀ ਦਾ ਹੈ ਅਤੇ ਬੰਦ ਵਾਹਨ ਵਿੱਚ ਜਾਂ ਢਕਿਆ ਨਹੀਂ ਜਾ ਸਕਦਾ ਤਾਂ ਇਸ ਸਥਿਤੀ ਵਿੱਚ ਉਸ ਨੂੰ ਢਕੇ ਬਿਨਾ ਹੀ ਲੈ ਜਾਇਆ ਜਾ ਸਕਦਾ ਹੈ।


    ਇਸ ਸਬੰਧ ਵਿੱਚ ਵਿਸਤ੍ਰਤ ਜਾਣਕਾਰੀ ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰਾਲੇ ਦੀ ਵੈੱਬਸਾਈਟ www. morth.nic.in ‘ਤੇ ਉਪਲੱਬਧ ਹੈ। ਮੰਤਰਾਲੇ ਨੇ ਪ੍ਰਸਤਾਵਿਤ ਡਰਾਫਟ ਲਈ ਸੁਝਾਅ ਅਤੇ ਇਤਰਾਜ਼ ਮੰਗੇ ਹਨ ਜਿਨ੍ਹਾਂ ਨੂੰ 11 ਅਗਸਤ, 2018 ਤੱਕ ਸੰਯੁਕਤ ਸਕੱਤਰ (ਟਰਾਂਸਪੋਰਟ), ਸੜਕ ਟਰਾਂਸਪੋਰਟ, ਰਾਜਮਾਰਗ ਮੰਤਰਾਲਾ, ਸੰਸਦ ਮਾਰਗ, ਨਵੀਂ ਦਿੱਲੀ - 110001 ‘ਤੇ ਭੇਜ ਸਕਦੇ ਹੋ ਜਾਂ js-tpt@gov.in ‘ਤੇ ਇਮੇਲ ਕਰ ਸਕਦੇ ਹੋ ।


    ***

    
    
    (Release ID: 1539262) Visitor Counter : 1