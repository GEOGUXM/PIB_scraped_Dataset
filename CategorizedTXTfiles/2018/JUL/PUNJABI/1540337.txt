      ਪੁਲਾੜ ਵਿਭਾਗ

      ਪੁਲਾੜ ਖੋਜ ਨੂੰ ਸਮਕਾਲੀ ਜ਼ਰੂਰਤਾਂ ਦੇ ਨਾਲ ਜੋੜਦੇ ਹੋਏ
      Posted On: 26 JUL 2018 6:07PM by PIB Chandigarh


    Linking of Space Research with Contemporary Needs


    ਪੁਲਾੜ ਖੋਜ ਨੂੰ ਸਮਕਾਲੀ ਜ਼ਰੂਰਤਾਂ ਦੇ ਨਾਲ ਜੋੜਦੇ ਹੋਏ


    ਭਾਰਤੀ ਪੁਲਾੜ ਖੋਜ ਸੰਗਠਨ (ਇਸਰੋ) ਆਪਣੀ ਕਾਇਮੀ ਤੋਂ ਹੀ ਪੁਲਾੜ ਟੈਕਨੋਲੋਜੀ ਦੇ ਲਾਭਾਂ ਨੂੰ ਰਾਸ਼ਟਰੀ ਵਿਕਾਸ ਅਤੇ ਜਨਤਾ ਦੇ ਜੀਵਨ ਵਿੱਚ ਸੁਧਾਰ ਲਿਆਉਣ ਲਈ ਵਰਤ ਰਿਹਾ ਹੈ। ਉਪਗ੍ਰਹਿ ਅਧਾਰਤ ਡੇਟਾ ਅਤੇ ਸੇਵਾਵਾਂ ਲੋਕਾਂ ਦੇ ਜੀਵਨ ਪੱਧਰ ਵਿੱਚ ਸੁਧਾਰ ਲਿਆਉਣ ਲਈ ਵਰਤੀਆਂ ਜਾ ਰਹੀਆਂ ਹਨ। ਇਨ੍ਹਾਂ ਵਿੱਚ ਟੈਲੀਵਿਜ਼ਨ ਪ੍ਰਸਾਰਣ, ਡੀਟੀਐੱਚ, ਐਟੀਐੱਮ, ਮੋਬਾਈਲ ਸੰਚਾਰ ਸੇਵਾ, ਟੈਲੀ-ਸਿੱਖਿਆ, ਟੈਲੀ-ਮੈਡੀਸਨ, ਮੌਸਮ ਦੀ ਜਾਣਕਾਰੀ ਅਤੇ ਸਲਾਹ, ਖੇਤੀਬਾੜੀ ਸਬੰਧਤ ਸੇਵਾਵਾਂ ਆਦਿ ਸ਼ਾਮਲ ਹਨ।


    ਸ਼ਾਸਨ ਅਤੇ ਲੋਕ ਪ੍ਰਸ਼ਾਸਨ ਵਿੱਚ ਪੁਲਾੜ ਟੈਕਨੋਲੋਜੀ ਦੀਵਰਤੋਂ ਨੂੰ ਉਤਸ਼ਾਹਿਤ ਕਰਨ ਲਈ ਪੁਲਾੜ ਵਿਭਾਗ ਨੇ ਇਸਰੋ ਵਿੱਚ ਵਿਸ਼ੇਸ਼ ਕਾਰਜ ਸਮੂਹਾਂ ਦਾ ਗਠਨ ਕੀਤਾ। ਇਹ ਕਾਰਜ ਸਮੂਹ ਸਰਕਾਰੀ ਵਿਭਾਗਾਂ ਨਾਲ ਸਰਗਰਮ ਭਾਗੀਦਾਰੀ ਕਰਦੇ ਹਨ ਅਤੇ ਸ਼ਾਸਨ ਵਿੱਚ ਪੁਲਾੜ ਟੈਕਨੋਲੋਜੀ ਦੀ ਕਾਰਗਰ ਵਰਤੋਂ ਅਤੇ ਵਿਕਾਸ ਦੇ ਸਬੰਧ ਵਿੱਚ ਸੰਯੁਕਤ ਕਾਰਜ ਯੋਜਨਾ ਬਣਾਉਂਦੇ ਰਹੇ ਹਨ। ਇਸ ਵਿਸ਼ੇ ’ਤੇ ਸਤੰਬਰ, 2015 ਵਿੱਚ ਨਵੀਂ ਦਿੱਲੀ ਵਿਖੇ ਇੱਕ ਰਾਸ਼ਟਰੀ ਬੈਠਕ ਵੀ ਹੋਈ ਸੀ, ਜਿਸ ਵਿੱਚ ਸਾਰੇ ਕੇਂਦਰੀ ਮੰਤਰਾਲਿਆਂ/ਵਿਭਾਗਾਂ ਨੇ ਹਿੱਸਾ ਲਿਆ ਸੀ। ਇਸ ਬੈਠਕ ਵਿੱਚ 127 ਪ੍ਰੋਜੈਕਟਾਂ ਦੀ ਰੂਪ-ਰੇਖਾ ਤਿਆਰ ਕੀਤੀ ਗਈ ਸੀ। ਇਨ੍ਹਾਂ ਪ੍ਰੋਜੈਕਟਾਂ ਨੂੰ ਰਾਸ਼ਟਰੀ ਸੰਸਾਧਨ ਪ੍ਰਬੰਧਨ, ਆਯੋਜਨ, ਨਿਗਰਾਨੀ ਤੇ ਨੀਤੀ ਨਿਰਧਾਰਨ ਅਤੇ ਆਪਦਾ ਜੋਖ਼ਮ ਰੋਕਥਾਮ ਖੇਤਰਾਂ ਵਿੱਚ ਵਰਤਿਆਂ ਜਾ ਰਿਹਾ ਹੈ।


    ਇਹ ਸੂਚਨਾ ਅੱਜ ਰਾਜ ਸਭਾ ਵਿੱਚ ਉੱਤਰ-ਪੂਰਬੀ ਖੇਤਰ ਦਾ ਵਿਕਾਸ (ਸੁਤੰਤਰ ਚਾਰਜ) ਪ੍ਰਧਾਨ ਮੰਤਰੀ ਦਾ ਦਫ਼ਤਰ ; ਪਰਸੋਨਲ , ਜਨਤਕ ਸਿ਼ਕਾਇਤਾਂ ਤੇ ਪੈਨਸ਼ਨਾਂ ; ਪ੍ਰਮਾਣੂ ਊਰਜਾ ਅਤੇ ਪੁਲਾੜ ਵਿਭਾਗਦੇ ਕੇਂਦਰੀਰਾਜ ਮੰਤਰੀ, ਸ਼੍ਰੀ ਜਿਤੇਂਦਰ ਸਿੰਘ ਨੇ ਇੱਕ ਪ੍ਰਸ਼ਨ ਦੇ ਲਿਖਤੀ ਉੱਤਰ ਵਿੱਚ ਦਿੱਤੀ।


    ****

    
    
    (Release ID: 1540337) Visitor Counter : 7