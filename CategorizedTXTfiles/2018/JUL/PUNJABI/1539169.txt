      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਪੂਰਵ ਐੱਨਈਐੱਲਪੀ ਅਤੇ ਐੱਨਈਐੱਲਪੀ ਬਲਾਕਾਂ ਵਿੱਚ ਉਤਪਾਦਨ ਸਾਂਝਾ ਕਰਨ ਦੇ ਠੇਕੇ ਨੂੰ ਨਿਆਂਯੁਕਤ ਬਣਾਉਣ ਲਈ ਨੀਤੀ ਰੂਪ-ਰੇਖਾ ਨੂੰ ਪ੍ਰਵਾਨਗੀ ਦਿੱਤੀ ਹੈ
      Posted On: 18 JUL 2018 7:59PM by PIB Chandigarh


    Cabinet approves Policy framework for streamlining the working of Production Sharing Contracts (PSCs) in Pre-NELP and NELP Blocks


    ਮੰਤਰੀ ਮੰਡਲ ਨੇ ਪੂਰਵ ਐੱਨਈਐੱਲਪੀ ਅਤੇ ਐੱਨਈਐੱਲਪੀ ਬਲਾਕਾਂ ਵਿੱਚ ਉਤਪਾਦਨ ਸਾਂਝਾ ਕਰਨ ਦੇ ਠੇਕੇ ਨੂੰ ਨਿਆਂਯੁਕਤ ਬਣਾਉਣ ਲਈ ਨੀਤੀ ਰੂਪ-ਰੇਖਾ ਨੂੰ ਪ੍ਰਵਾਨਗੀ ਦਿੱਤੀ ਹੈ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਦੀ ਆਰਥਕ ਮਾਮਲਿਆਂ ਦੀ ਕਮੇਟੀ ਨੇ ਹਾਈਡ੍ਰੋ ਕਾਰਬਨ ਸੰਸਾਧਨਾਂ ਦੇ ਵਧੇ ਹੋਏ ਘਰੇਲੂ ਉਤਪਾਦਨ ਲਈ ਉਦਪਾਦਨ ਭਾਈਵਾਲੀ ਠੇਕਾ (ਪੀਐੱਸਸੀਜ਼) ਸੰਚਾਲਨ ਨੂੰ ਨਿਆਂ ਯੁਕਤ ਬਣਾਉਣ ਲਈ ਨੀਤੀ ਰੂਪ-ਰੇਖਾ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਨੀਤੀ ਰੂਪ-ਰੇਖਾ ਵਿੱਚ ਹੇਠ ਲਿਖਤ ਸ਼ਾਮਲ ਹਨ:-


    (ੳ) ਉੱਤਰ ਪੂਰਬ ਖੇਤਰ ਵਿੱਚ ਖੋਜ ਅਤੇ ਮੁਲਾਂਕਣ ਗਤੀਵਿਧੀਆਂ ਲਈ ਵਿਸ਼ੇਸ਼ ਵਿਤਰਣ


    ਉੱਤਰ ਪੂਰਬ ਖੇਤਰ ਲਈ ਹਾਈਡ੍ਰੋ ਕਾਰਬਨ ਵਿਜ਼ਨ 2030 ਦੀਆਂ ਸ਼ਿਫਾਰਸਾਂ ਦੇ ਅਧਾਰ `ਤੇ ਸਰਕਾਰ ਨੇ ਉੱਤਰ ਪੂਰਬ ਖੇਤਰ ਦੇ ਭੂਗੋਲਿਕ, ਵਾਤਾਵਰਣ ਅਤੇ ਲੌਜਿਸਟਿਕ ਚੁਣੌਤੀਆਂ `ਤੇ ਵਿਚਾਰ ਕਰਦੇ ਹੋਏ ਕ੍ਰਿਆਸ਼ੀਲ ਬਲਾਕਾਂ ਵਿੱਚ ਖੋਜ ਅਤੇ ਮੁੱਲਾਂਕਣ ਅਵਧੀ ਦੀ ਸਮਾਂ ਸੀਮਾ ਵਧਾ ਦਿੱਤੀ ਹੈ। ਉੱਤਰ ਪੂਰਬ ਖੇਤਰ ਵਿੱਚ ਕੁਦਰਤੀ ਗੈਸ ਉਤਪਾਦਨ ਵਧਾਉਣ ਲਈ ਸਰਕਾਰ ਨੇ ਮਨਜ਼ੂਰੀ ਦੇ ਦਿੱਤੀ ਹੈ। ਇਸ ਵਿੱਚ ਉਤਪਾਦਨ ਸ਼ੁਰੂ ਕਰਨ ਵਾਲੇ ਖੇਤਰਾਂ ਵਿੱਚ ਕੁਦਰਤੀ ਗੈਸ ਲਈ ਕੀਮਤ ਸੁਤੰਤਰਤਾ ਸ਼ਾਮਲ ਹੈ। ਇਸ ਵਿਸ਼ੇਸ਼ ਵਿਤਰਣ ਨਾਲ ਉੱਤਰ ਪੂਰਬ ਖੇਤਰ ਦੇ ਉਤਪਾਦਨ ਸਾਂਝੇਦਾਰੀ ਠੇਕੇ ਨੂੰ ਲਾਭ ਹੋਵੇਗਾ


    (ਅ) ਪੂਰਵ ਐੱਨਈਐੱਲਪੀ ਖੋਜ ਬਲਾਕਾਂ ਵਿੱਚ ਰਾਇਲਟੀ ਅਤੇ ਉਪ ਕਰ ਨੂੰ ਸਾਂਝਾ ਕਰਨਾ


    ਸਰਕਾਰ ਨੇ ਐੱਨਈਐੱਪੀ ਖੋਜ ਬਲਾਕਾਂ ਵਿੱਚ ਭਾਗ ਲੈਣ ਵਾਲੇ ਠੇਕੇਦਾਰ ਦੇ ਹਿਤ ਦੇ ਅਨੁਪਾਤ ਵਿੱਚ ਰਾਇਲਟੀ ਅਤੇ ਉਪ ਕਰ ਸਹਿਤ ਵਿਧਾਨਿਕ ਟੈਕਸਾਂ ਨੂੰ ਸਾਂਝਾ ਕਰਨ ਲਈ ਇੱਕ ਸਹਾਇਕ ਰੂਪ-ਰੇਖਾ ਬਣਾਈ ਹੈ ਅਤੇ ਇਸ ਨੂੰ ਸੰਭਾਵਿਤ ਪ੍ਰਭਾਵ ਦੇ ਨਾਲ ਲਾਗਤ ਉਗਰਾਹੀ ਦੇ ਯੋਗ ਬਣਾਇਆ ਗਿਆ ਹੈ। ਇਸ ਨਾਲ ਪੂਰਵ ਐੱਨਈਐੱਲਪੀ ਖੋਜ ਬਲਾਕਾਂ ਨੂੰ ਲਾਭ ਹੋਵੇਗਾ ਜਿਸ ਵਿੱਚ ਅਤਿਰਿਕਤ ਵਿਕਾਸ ਅਤੇ ਉਤਪਾਦਨ ਗਤੀਵਿਧੀਆਂ ਲਈ ਨਵਾ ਨਿਵੇਸ਼ ਹੋਵੇਗਾ ਕਿਉਂਕਿ ਰਾਇਲਟੀ ਅਤੇ ਉਪ ਕਰ ਸਾਂਝਾ ਕੀਤਾ ਜਾ ਸਕਦਾ ਹੈ ਅਤੇ ਇਸ ਦੀ ਲਾਗਤ ਉਗਰਾਹੀ ਨਾਲ ਲਾਈਸੈਂਸੀ ਕੰਪਨੀ ਓਐੱਨਜੀਸੀ/ਓਆਈਐੱਲ ਦੇ ਲਈ ਵਪਾਰਕ ਤੌਰ `ਤੇ ਅਤਿਰਿਕਤ ਨਿਵੇਸ਼ ਵਿੱਚ ਮਦਦ ਮਿਲੇਗੀ।


    (ੲ) ਇਨਕਮ ਟੈਕਸ ਐਕਟ 1961 ਦੇ ਸੈਕਸ਼ਨ 42 ਦੇ ਤਹਿਤ ਪੂਰਵ ਈਐੱਲਪੀ ਖੇਤਰਾਂ ਵਿੱਚ ਆਉਣ ਵਾਲੇ ਸੰਚਾਲਨ ਬਲਾਕਾਂ ਨੂੰ ਟੈਕਸ ਲਾਭ ਦਾ ਵਿਸਤਾਰ


    ਇਹ ਵਿਸਤਾਰ, 28 ਮਾਰਚ, 2016 ਦੀ ਉਤਪਾਦਨ ਸਾਂਝਾ ਕਰਨ ਸਬੰਧੀ ਠੇਕੇ ਦੇ ਤਹਿਤ ਠੇਕੇ ਦੀ ਵਿਸਤਾਰਿਤ ਅਵਧੀ ਲਈ ਹੋਵੇਗਾ। ਇਨਕਮ ਟੈਕਸ ਐਕਟ ਦਾ ਸੈਕਸ਼ਨ 42, ਕੰਪਨੀਆਂ ਨੂੰ ਪੀਐੱਸਈ ਦੇ ਤਹਿਤ ਹੋਏ ਖਰਚ ਦੇ 100% ਦਾਅਵੇ ਦੀ ਪ੍ਰਵਾਨਗੀ ਦਿੰਦਾ ਹੈ ਕਿਉਂਕਿ ਉਸੇ ਸਾਲ ਵਿੱਚ ਟੈਕਸ ਯੋਗ ਆਮਦਨ ਦੇ ਲਈ ਟੈਕਸ ਕਟੌਤੀ ਕੀਤੀ ਜਾਂਦੀ ਹੈ। ਪੂਰਵ ਐੱਨਈਐੱਲਪੀ ਖੇਤਰਾਂ ਦੇ ਪੀਐੱਸਸੀ `ਤੇ ਹਸਤਾਖਰ ਕਰਨ ਸਮੇਂ 28 ਵਿੱਚੋਂ 13 ਠੇਕਿਆਂ ਵਿੱਚ ਇਨਕਮ ਟੈਕਸ ਐਕਟ ਸੈਕਸ਼ਨ 42 ਦੇ ਤਹਿਤ ਟੈਕਸ ਲਾਭ ਦੀ ਵਿਵਸਥਾ ਨਹੀਂ ਸੀ। ਇਸ ਨਾਲ, ਹੁਣ ਪੀਐੱਸਸੀ ਵਿੱਚ ਇਕਸਾਰਤਾ ਅਤੇ ਨਿਰੰਤਰਤਾ ਆਵੇਗੀ ਅਤੇ ਪੀਐੱਸਸੀ ਦੀ ਅਵਧੀ ਦੌਰਾਨ ਅਤਿਰਿਕਤ ਨਿਵੇਸ਼ ਦੇ ਲਈ ਠੇਕੇਦਾਰਾਂ ਨੂੰ ਹਲਾਸ਼ੇਰੀ ਦਿੱਤੀ ਜਾਵੇਗੀ।


    (ਸ) ਪੀਐੱਸਸੀ ਵਿੱਚ ਅਣਸੰਭਾਵਿਤ ਪਰਿਸਥਿਤੀ ਨੂੰ ਨੋਟੀਫਾਈ ਕਰਨ ਲਈ, ਲਿਖਤੀ ਨੋਟਿਸ ਦੇਣ ਦੀ ਸਮਾਂ ਸੀਮਾ 7 ਦਿਨ ਤੋਂ ਵਧਾ ਕੇ 15 ਦਿਨ ਕੀਤੀ ਗਈ।


    ਇਸ ਪ੍ਰਵਾਨਗੀ ਨਾਲ ਹਾਈਡ੍ਰੋ ਕਾਰਬਨ ਸੰਸਾਧਨਾਂ ਦਾ ਤੇਜ਼ੀ ਨਾਲ ਵਿਕਾਸ ਸੁਨਿਸ਼ਚਿਤ ਕਰਨ ਵਿੱਚ ਮਦਦ ਮਿਲੇਗੀ।


    ****

    
    
    (Release ID: 1539169) Visitor Counter : 8