      ਰੇਲ ਮੰਤਰਾਲਾ

      ਰੇਲ ਮੰਤਰਾਲੇ ਨੇ ਟਰੇਨ ਰਾਹੀਂ ਯਾਤਰਾ ਕਰਨ ਲਈ ਯਾਤਰੀਆਂ ਦੀ ਪਹਿਚਾਣ ਦੇ ਸਬੂਤ ਵਜੋਂ ਡਿਜੀਟਲ ਲਾਕਰ ਤੋਂ ਡਿਜੀਟਲ ਆਧਾਰ ਅਤੇ ਡਰਾਈਵਿੰਗ ਲਾਇਸੈਂਸ ਨੂੰ ਪ੍ਰਵਾਨਗੀ ਦਿੱਤੀ
      Posted On: 06 JUL 2018 6:37PM by PIB Chandigarh


    Ministry of Railways approves digital Aadhaar and Driving Licence from Digital Locker as proof of identity of passengers for undertaking journey by Train


    ਰੇਲ ਮੰਤਰਾਲੇ ਨੇ ਟਰੇਨ ਰਾਹੀਂ ਯਾਤਰਾ ਕਰਨ ਲਈ ਯਾਤਰੀਆਂ ਦੀ ਪਹਿਚਾਣ ਦੇ ਸਬੂਤ ਵਜੋਂ ਡਿਜੀਟਲ ਲਾਕਰ ਤੋਂ ਡਿਜੀਟਲ ਆਧਾਰ ਅਤੇ ਡਰਾਈਵਿੰਗ ਲਾਇਸੈਂਸ ਨੂੰ ਪ੍ਰਵਾਨਗੀ ਦਿੱਤੀ


    ਯਾਤਰੀ ਦੇ ਡਿਜੀਟਲ ਲਾਕਰ ਖਾਤੇ ਤੋਂ ਪੇਸ਼ ਕੀਤੇ ਜਾਣ ’ਤੇ ਪਹਿਚਾਣ ਦੇ ਵੈਲਿਡ ਸਬੂਤ ਵਜੋਂ ਡਿਜੀਟਲ ਆਧਾਰ ਅਤੇ ਡਰਾਈਵਿੰਗ ਲਾਇਸੈਂਸ ਨੂੰ ਸਵੀਕਾਰ ਕਰਨ ਦੇ ਮੁੱਦੇ ਦੀ ਰੇਲ ਮੰਤਰਾਲੇ ਵੱਲੋਂ ਜਾਂਚ ਕੀਤੀ ਗਈ ਹੈ ਅਤੇ ਇਹ ਫੈਸਲਾ ਕੀਤਾ ਗਿਆ ਹੈ ਕਿ ਟਰੇਨ ਵਿੱਚ ਯਾਤਰਾ ਕਰਦੇ ਸਮੇਂ ਜੇਕਰ ਯਾਤਰੀ ਆਪਣੇ ਡਿਜੀਲਾਕਰ ਖਾਤੇ ਵਿੱਚ ਲਾਗ ਇਨ ਕਰਕੇ ‘ਜਾਰੀ ਦਸਤਾਵੇਜ਼ (ਇਸ਼ੂਡ ਡਾਕੂਮੈਂਟ)’ ਸੈਕਸ਼ਨ ਵਿੱਚੋਂ ਆਧਾਰ/ ਡਰਾਈਵਿੰਗ ਲਾਇਸੈਂਸ ਦਿਖਾਉਂਦਾ ਹੈ ਤਾਂ ਉਸ ਨੂੰ ਪਹਿਚਾਣ ਦੇ ਵਾਜਿਬ ਸਬੂਤ ਵਜੋਂ ਮੰਨਿਆ ਜਾਵੇਗਾ। ਹਾਲਾਂਕਿ, ਇਹ ਸਪਸ਼ਟ ਕੀਤਾ ਗਿਆ ਹੈ ਕਿ ਯੂਜ਼ਰ ਵੱਲੋਂ ਖ਼ੁਦ ਅਪਲੋਡ ਕੀਤੇ ਗਏ ਦਸਤਾਵੇਜ਼ਾਂ ਨੂੰ (ਭਾਵ ‘ਅੱਪਲੋਡਡ ਡਾਕੂਮੈਂਟ’ ਸੈਕਸ਼ਨ ਵਿੱਚ ਦਸਤਾਵੇਜ਼ ) ਪਹਿਚਾਣ ਦੇ ਵਾਜਿਬ ਸਬੂਤ ਵਜੋਂ ਨਹੀਂ ਮੰਨਿਆ ਜਾਵੇਗਾ।


    ਹੁਣ ਰੇਲਵੇ ਦੀ ਕਿਸੇ ਵੀ ਰਿਜ਼ਰਵ ਕਲਾਸ ਵਿੱਚ ਯਾਤਰਾ ਕਰਨ ਲਈ ਹੇਠ ਲਿਖੇ ਪਹਿਚਾਣ ਪੱਤਰਾਂ ਨੂੰ ਵਾਜਿਬ ਮੰਨਿਆ ਜਾਂਦਾ ਹੈ :-


    ਭਾਰਤੀ ਚੋਣ ਕਮਿਸ਼ਨ ਵਲੋਂ ਜਾਰੀ ਫੋਟੋ ਯੁਕਤ ਪਹਿਚਾਣ ਪੱਤਰ


    ਪਾਸਪੋਰਟ


    ਆਮਦਨ ਕਰ ਵਿਭਾਗ ਵੱਲੋਂ ਜਾਰੀ ਪੈਨ ਕਾਰਡ


    ਆਰਟੀਓ ਵੱਲੋਂ ਜਾਰੀ ਡਰਾਈਵਿੰਗ ਲਾਇਸੈਂਸ


    ਕੇਂਦਰ/ਰਾਜ ਸਰਕਾਰ ਵੱਲੋਂ ਜਾਰੀ ਸੀਰੀਅਲ ਨੰਬਰ ਵਾਲਾ ਫੋਟੋ ਯੁਕਤ ਪਹਿਚਾਣ ਪੱਤਰ


    ਮਾਨਤਾ ਪ੍ਰਾਪਤ ਸਕੂਲ/ਕਾਲਜ ਵੱਲੋਂ ਉਨ੍ਹਾਂ ਦੇ ਵਿਦਿਆਰਥਾਂ ਨੂੰ ਜਾਰੀ ਫੋਟੋ ਯੁਕਤ ਵਿਦਿਆਰਥੀ ਪਹਿਚਾਣ ਪੱਤਰ


    ਰਾਸ਼ਟਰੀ ਬੈਂਕ ਦੀ ਫੋਟੋ ਯੁਕਤ ਪਾਸਬੁੱਕ


    ਲੈਮੀਨੇਟਡ ਫੋਟੋ ਯੁਕਤ ਬੈਂਕ ਵੱਲੋਂ ਜਾਰੀ ਕਰੈਡਿਟ ਕਾਰਡ


    ਵਿਲੱਖਣ ਪਹਿਚਾਣ ਕਾਰਡ – ਆਧਾਰ, ਐੱਮ-ਆਧਾਰ ਤੇ ਈ-ਆਧਾਰ


    ਰਾਜ/ਕੇਂਦਰ ਸਰਕਾਰ ਦੇ ਪਬਲਿਕ ਸੈਕਟਰ ਅਦਾਰਿਆਂ, ਜ਼ਿਲ੍ਹਾ ਪ੍ਰਸ਼ਾਸਨ, ਨਗਰ ਨਿਗਮਾਂ ਅਤੇ ਪੰਚਾਇਤ ਪ੍ਰਸ਼ਾਸਨ ਵੱਲੋਂ ਜਾਰੀ ਸੀਰੀਅਨ ਨੰਬਰ ਵਾਲੇ ਫੋਟੋ ਯੁਕਤ ਪਹਿਚਾਣ ਪੱਤਰ


    ਕੰਪਿਊਟਰਾਈਜ਼ਡ ਯਾਤਰੀ ਪ੍ਰਣਾਲੀ (ਪੀਆਰਐੱਸ) ਕੇਂਦਰਾਂ ਵੱਲੋਂ ਬੁੱਕ ਕੀਤੀਆਂ ਗਈਆਂ ਰਿਜ਼ਰਵ ਟਿਕਟਾਂ ਦੇ ਮਾਮਲੇ ਵਿੱਚ ਸਲੀਪਰ ਅਤੇ ਦੂਸਰੇ ਦਰਜੇ ਦੀਆਂ ਰਿਜ਼ਰਵ ਸਿਟਿੰਗ ਸ਼੍ਰੇਣੀਆਂ ਵਿੱਚ ਯਾਤਰਾ ਕਰਨ ਲਈ ਫੋਟੋ ਦੇ ਨਾਲ ਰਾਸ਼ਨਕਾਰਡ ਦੀ ਤਸਦੀਕਸ਼ੁਦਾ ਫੋਟੋਕਾਪੀ, ਫੋਟੋ ਦੇ ਨਾਲ ਰਾਸ਼ਟ੍ਰੀਕ੍ਰਿਤ ਬੈਂਕ ਦੀ ਪਾਸਬੁੱਕ ਨੂੰ ਸਵੀਕਾਰ ਕੀਤਾ ਜਾਵੇਗਾ।

    
    
    (Release ID: 1538045) Visitor Counter : 3