      ਉਪ ਰਾਸ਼ਟਰਪਤੀ ਸਕੱਤਰੇਤ

      ਗਿਆਨ ਅਤੇ ਸਸ਼ਕਤੀਕਰਨ ਰਾਹੀਂ ਸਮਾਜ ਵਿੱਚ ਬਦਲਾਅ ਲਿਆਉਣ ਲਈ ਸਿੱਖਿਆ ਸਭ ਤੋਂ ਮਹੱਤਵਪੂਰਨ ਸਾਧਨ : ਉਪ ਰਾਸ਼ਟਰਪਤੀ
      Posted On: 05 JUL 2018 6:30PM by PIB Chandigarh


    Education is the most important tool for transformation of the society through enlightenment and empowerment: Vice President
    
    Try to become job creators rather than becoming job seekers;
    
    Addresses Dr.B.R. Ambedkar Institute of Technology

    ਗਿਆਨ ਅਤੇ ਸਸ਼ਕਤੀਕਰਨ ਰਾਹੀਂ ਸਮਾਜ ਵਿੱਚ ਬਦਲਾਅ ਲਿਆਉਣ ਲਈ ਸਿੱਖਿਆ ਸਭ ਤੋਂ ਮਹੱਤਵਪੂਰਨ ਸਾਧਨ : ਉਪ ਰਾਸ਼ਟਰਪਤੀ


    ਨੌਕਰੀ ਤਲਾਸ਼ ਕਰਨ ਵਾਲਿਆਂ ਦੀ ਥਾਂ ਨੌਕਰੀ ਸਿਰਜਣ ਵਾਲੇ ਬਣੋ


    ਡਾ.ਬੀ.ਆਰ. ਅੰਬੇਡਕਰ ਟੈਕਨੋਲੋਜੀ ਸੰਸਥਾਨ ' ਚ ਸੰਬੋਧਨ


    ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਗਿਆਨ ਅਤੇ ਸਸ਼ਕਤੀਕਰਨ ਰਾਹੀਂ ਸਮਾਜ ਵਿੱਚ ਬਦਲਾਅ ਲਿਆਉਣ ਲਈ ਸਿੱਖਿਆ ਸਭ ਤੋਂ ਮਹੱਤਵਪੂਰਨ ਸਾਧਨ ਹੈ । ਪੋਰਟ ਬਲੇਅਰ ਵਿੱਚ ਅੱਜ ਡਾ. ਬੀ ਆਰ ਅੰਬੇਡਕਰ ਟੈਕਨੋਲੋਜੀ ਸੰਸਥਾਨ ਵਿੱਚ ਹਾਜ਼ਰ ਜਨ ਸਮੂਹ ਨੂੰ ਸੰਬੋਧਨ ਕਰਦਿਆਂ ਉਨ੍ਹਾਂ ਨੇ ਕਿਹਾ ਕਿ ਤੇਜ਼ੀ ਨਾਲ ਬਦਲਦੀ ਗਿਆਨ ਅਧਾਰਤ ਅਰਥਵਿਵਸਥਾ ਦੀਆਂ ਚੁਣੌਤੀਆਂ ਨਾਲ ਨਿਪਟਣ ਲਈ ਭਾਰਤੀ ਉਚੇਰੀ ਸਿੱਖਿਆ ਪ੍ਰਣਾਲੀ ਵਿੱਚ ਬਦਲਾਅ ਦੀ ਜ਼ਰੂਰਤ ਹੈ ।


    ਉਪਰਾਸ਼ਟਰ ਪਤੀ ਨੇ ਕਿਹਾ ਅਸਲ ਸਿੱਖਿਆ ਅਜਿਹੀ ਹੋਣੀ ਚਾਹੀਦੀ ਹੈ ਜਿਸ ਨਾਲ ਵਿਦਿਆਰਥੀਆਂ ਦਾ ਸਰਬਪੱਖੀ ਸਮੁੱਚਾ ਵਿਕਾਸ ਹੋ ਸਕੇ। ਸਿੱਖਿਆ ਵਿੱਚ ਅਕਾਦਮਿਕ ਯੋਗਤਾ ਅਤੇ ਸਵੈਰੋਜ਼ਗਾਰ ਲਈ ਹੁਨਰ ਨੂੰ ਬਰਾਬਰ ਮਹੱਤਵ ਦਿੱਤਾ ਜਾਣਾ ਚਾਹੀਦਾ ਹੈ।


    21ਵੀ ਸਦੀ ਦੀ ਗਿਆਨ ਅਧਾਰਤ ਅਰਥਵਿਵਸਥਾ ਦੀਆਂ ਚੁਣੌਤੀਆਂ ਨਾਲ ਨਿਪਟਣ ਲਈ ਸਿੱਖਿਆ ਪ੍ਰਦਾਨ ਕਰਨ ਦੇ ਤਰੀਕਿਆਂ , ਕੋਰਸਾਂ ਅਤੇ ਗਿਆਨ ਪ੍ਰਾਪਤੀ ਦੀਆਂ ਪ੍ਰਕਿਰਿਆਵਾਂ ਵਿੱਚ ਬਦਲਾਅ ਦੀ ਜ਼ਰੂਰਤ ਹੈ। ਉਨ੍ਹਾਂ ਕਿਹਾ ਕਿ ਕੇਜੀ ( KG ) ਤੋਂ ਲੈ ਕੇ ਪੀਜੀ (PG) ਤੱਕ ਦੀ ਸਿੱਖਿਆ ਪ੍ਰਣਾਲੀ ਵਿੱਚ ਬਦਲਾਅ ਦੀ ਲੋੜ ਹੈ। ਸਿਰਫ਼ ਵਿੱਦਿਅਕ ਪ੍ਰਮਾਣ-ਪੱਤਰ ' ਤੇ ਹੀ ਨਹੀਂ , ਸਗੋਂ ਵਿਦਿਆਰਥੀਆਂ ਦੇ ਸਮੁੱਚੀ ਵਿਕਾਸ ' ਤੇ ਜ਼ੋਰ ਦਿੱਤਾ ਜਾਣਾ ਚਾਹੀਦਾ ਹੈ ।


    ਉਚੇਰੇ ਸਿੱਖਿਆ ਸੰਸਥਾਨਾਂ ਤੋਂ ਪਾਸ ਹੋਣ ਵਾਲੇ ਵਿਦਿਆਰਥੀਆਂ ਵਿੱਚ ਸਦਭਾਵਨਾ , ਹਮਦਰਦੀ ਅਤੇ ਅਧਿਆਪਕਾਂ ਤੇ ਉਮਰ ਵਿੱਚ ਵੱਡੇ ਲੋਕਾਂ ਲਈ ਆਦਰ ਹੋਣਾ ਚਾਹੀਦਾ ਹੈ। ਉਨ੍ਹਾਂ ਵਿੱਚ ਵਿਦਵਤਾ ਦੇ ਨਾਲ-ਨਾਲ ਤਕਨੀਕੀ ਹੁਨਰ ਅਤੇ ਇਮਾਨਦਾਰੀ ਅਤੇ ਨੈਤਿਕ ਮੂਲ ਕਦਰਾਂ-ਕੀਮਤਾਂ ਵੀ ਹੋਣੀਆਂ ਚਾਹੀਦੀਆਂ ਹਨ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਵਿਦਿਆਰਥੀਆਂ ਵਿੱਚ ਬਚਪਨ ਤੋਂ ਹੀ ਵਿਗਿਆਨਕ ਦ੍ਰਿਸ਼ਟੀਕੋਣ ਵਿਕਸਤ ਕੀਤਾ ਜਾਣਾ ਚਾਹੀਦਾ ਹੈ। ਬੱਚਿਆਂ ਨੂੰ ਰਟਣ ਦੀ ਥਾਂ ਪ੍ਰਯੋਗ ਦੇ ਅਧਾਰ ' ਤੇ ਵਿਸ਼ੇ ਨੂੰ ਸਿੱਖਣ ਦੀ ਕੋਸ਼ਿਸ਼ ਕਰਨੀ ਚਾਹੀਦੀ ਹੈ ।


    ***


    

    
    (Release ID: 1537915) Visitor Counter : 2