      ਖੇਤੀਬਾੜੀ ਮੰਤਰਾਲਾ

      ਪ੍ਰਧਾਨ ਮੰਤਰੀ ਫਸਲ ਬੀਮਾ ਯੋਜਨਾ
      Posted On: 31 JUL 2018 6:20PM by PIB Chandigarh


    Pradhan Mantri Fasal Bima Yojana


    ਪ੍ਰਧਾਨ ਮੰਤਰੀ ਫਸਲ ਬੀਮਾ ਯੋਜਨਾ


    ਆਪਣੀਆਂ ਵਿਸ਼ੇਸ਼ਤਾਵਾਂ ਕਾਰਨ ਪ੍ਰਧਾਨ ਮੰਤਰੀ ਫ਼ਸਲ ਬੀਮਾ ਯੋਜਨਾ ਕਾਫ਼ੀ ਮਕਬੂਲ ਹੋਈ ਅਤੇ ਦੇਸ਼ ਦੇ 27 ਰਾਜਾਂ ਅਤੇ ਸੰਘ ਸ਼ਾਸਿਤ ਪ੍ਰਦੇਸ਼ਾਂ ਨੇ ਇਸ ਨੂੰ ਇੱਕ ਜਾਂ ਉਸ ਤੋਂ ਜ਼ਿਆਦਾ ਮੌਸਮਾਂ ਵਿੱਚ ਅਪਣਾਇਆ । ਇਹ ਯੋਜਨਾ 2016-17 ਵਿੱਚ ਲਾਗੂ ਕੀਤੀ ਗਈ ਸੀ ਜਿਸ ਵਰ੍ਹੇ ਮੌਨਸੂਨ ਦੀ ਵਰਖਾ ਕਾਫ਼ੀ ਚੰਗੀ ਹੋਈ ਸੀ, ਲੇਕਿਨ ਇਸ ਦੇ ਬਾਵਜੂਦ ਉਸ ਵਰ੍ਹੇ ਇਸ ਯੋਜਨਾ ਤਹਿਤ ਬੀਮਾਂ ਦਾਅਵਿਆਂ ਦਾ ਔਸਤ ਕਾਫ਼ੀ ਜ਼ਿਆਦਾ 73% ਰਿਹਾ। ਕੁਝ ਰਾਜਾਂ ਜਿਵੇਂ ਆਂਧਰ ਪ੍ਰਦੇਸ਼ ਵਿੱਚ ਇਹ 114%, ਕਰਨਾਟਕ ਵਿੱਚ 135%, ਕੇਰਲ ਵਿੱਚ 132% ਅਤੇ ਤਾਮਿਲਨਾਡੂ ਵਿੱਚ 286% ਰਿਹਾ। 2016-17 ਵਿੱਚ ਇਸ ਬੀਮਾ ਯੋਜਨਾ ਤਹਿਤ 139 ਲੱਖ ਕਿਸਾਨਾਂ ਦੇ ਕੁੱਲ 15349.68 ਕਰੋੜ ਰੁਪਏ ਦੇ ਦਾਅਵੇ ਨਿਪਟਾਏ ਗਏ।


    ਪ੍ਰਧਾਨ ਮੰਤਰੀ ਫਸਲ ਬੀਮਾ ਯੋਜਨਾ ਇੱਕ ਅਜਿਹੀ ਯੋਜਨਾ ਹੈ ਜਿਸ ਦੇ ਤਹਿਤ ਕਿਸਾਨਾਂ ਨੂੰ ਖ਼ਰੀਫ ਦੀ ਫ਼ਸਲ ਦੇ ਲਈ ਦੋ ਪ੍ਰਤੀਸ਼ਤ, ਰਬੀ ਅਤੇ ਤੇਲਬੀਜ ਫਸਲਾਂ ਦੇ ਲਈ ਡੇਢ ਪ੍ਰਤੀਸ਼ਤ ਅਤੇ ਵਪਾਰਕ ਅਤੇ ਬਾਗਬਾਨੀ ਨਾਲ ਜੁੜੀਆਂ ਫਸਲਾਂ ਦੇ ਲਈ ਪੰਜ ਪ੍ਰਤੀਸ਼ਤ ਦੀ ਅਧਿਕਤਮ ਸਲਾਨਾ ਪ੍ਰੀਮੀਅਮ ਰਾਸ਼ੀ ਦੇਣੀ ਹੁੰਦੀ ਹੈ। ਬਾਕੀ ਦੀ ਪ੍ਰੀਮੀਅਮ ਰਾਸ਼ੀ ਕੇਂਦਰ ਅਤੇ ਰਾਜ ਸਰਕਾਰਾਂ ਬਰਾਬਰ-ਬਰਾਬਰ ਵੰਡਦੀਆਂ ਹਨ। ਇਸ ਯੋਜਨਾ ਦਾ ਮੁੱਖ ਉਦੇਸ਼ ਦਾਅਵਿਆਂ ਦਾ ਤੁਰੰਤ ਨਿਪਟਾਰਾ ਕਰਨਾ ਹੈ। ਯੋਜਨਾ ਦੇ ਦਿਸ਼ਾ-ਨਿਰਦੇਸ਼ਾਂ ਅਨੁਸਾਰ ਦਾਅਵਿਆਂ ਦਾ ਨਿਪਟਾਰਾ ਫਸਲ ਕਟਾਈ ਦੇ ਦੋ ਮਹੀਨੇ ਦੇ ਅੰਦਰ ਹੋ ਜਾਣਾ ਚਾਹੀਦਾ ਹੈ।


    ਸਾਲ 2016-17 ਦੌਰਾਨ ਯੋਜਨਾ ਤਹਿਤ ਕੀਤੇ ਗਏ ਦਾਅਵੇ ਅਤੇ ਉਨ੍ਹਾਂ ਦੇ ਨਿਪਟਾਰੇ ਲਈ ਦਿੱਤੀ ਗਈ ਰਾਸ਼ੀ ਦਾ ਬਿਓਰਾ ਹੈ :-


    ਇਹ ਸੂਚਨਾ ਕੇਂਦਰੀ ਖੇਤੀਬਾੜੀ ਅਤੇ ਕਿਸਾਨ ਭਲਾਈ ਰਾਜ ਮੰਤਰੀ ਸ਼੍ਰੀ ਗਜੇਂਦਰ ਸਿੰਘ ਸ਼ੇਖਾਵਤ ਨੇ ਦਿੱਤੀ।


    *****

    
    
    (Release ID: 1541104) Visitor Counter : 2