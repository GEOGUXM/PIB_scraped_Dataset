      ਕਿਰਤ ਤੇ ਰੋਜ਼ਗਾਰ ਮੰਤਰਾਲਾ

      ਰੋਜ਼ਗਾਰ ਸਮਰੱਥਾ ਬਿਹਤਰ ਕਰਨਾ ਸਰਕਾਰ ਦਾ ਪਹਿਲਾ ਸਰੋਕਾਰ ਰਿਹਾ ਹੈ
      Posted On: 23 JUL 2018 7:21PM by PIB Chandigarh


    Improving Employability has been the priority concern of the Government


    ਰੋਜ਼ਗਾਰ ਸਮਰੱਥਾ ਬਿਹਤਰ ਕਰਨਾ ਸਰਕਾਰ ਦਾ ਪਹਿਲਾ ਸਰੋਕਾਰ ਰਿਹਾ ਹੈ


    ਕਿਰਤ ਅਤੇ ਰੋਜ਼ਗਾਰ ਮੰਤਰਾਲੇ ਦੇ ਲੇਬਰ ਬਿਊਰੋ ਵੱਲੋਂ ਰੋਜ਼ਗਾਰ-ਬੇਰੋਜ਼ਗਾਰੀ ‘ਤੇ ਕਰਵਾਏ ਗਏ ਕਿਰਤ ਬਲ ਸਰਵੇਖਣਾਂ ਦੇ ਨਤੀਜਿਆਂ ਅਨੁਸਾਰ, ਦੇਸ਼ ਵਿੱਚ ਆਮ ਸਥਿਤੀ ਦੇ ਅਧਾਰ ‘ਤੇ 15 ਸਾਲ ਅਤੇ ਉਸ ਤੋਂ ਜ਼ਿਆਦਾ ਉਮਰ ਦੇ ਲੋਕਾਂ ਲਈ ਅੰਦਾਜ਼ਨ ਬੇਰੋਜ਼ਗਾਰੀ ਦਰ ਸਾਲ 2011-12 , 2012-13 , 2013-14 ਅਤੇ 2015-16 ਵਿੱਚ ਕ੍ਰਰਮਵਾਰ : 3.3% , 4.0% , 3.4% ਅਤੇ 3.7% ਸੀ ।


    ਸੈਂਟਰ ਫਾਰ ਮੌਨੀਟਰਿੰਗ ਇੰਡੀਅਨ ਇਕੌਨੋਮੀ ਪ੍ਰਾਈਵੇਟ ਲਿਮਿਟਡ (ਸੀਐੱਮਆਈਈ) ਅਨੁਸਾਰ, ਜੁਲਾਈ 2017 ਤੋਂ ਲੈ ਕੇ ਜੂਨ, 2018 ਤੱਕ ਦੇ ਸਮੇਂ ਦੌਰਾਨ ਬੇਰੁਜ਼ਗਾਰੀ ਦਰ 3.39% ਤੋਂ ਲੈ ਕੇ 5.67% ਦੀ ਰੇਂਜ ਵਿੱਚ ਰਹੀ।


    ਰੋਜ਼ਗਾਰ ਸਿਰਜਣ ਅਤੇ ਰੋਜ਼ਗਾਰ ਸਮੱਰਥਾ ਬਿਹਤਰ ਕਰਨਾ ਸਰਕਾਰ ਦਾ ਪਹਿਲਾ ਸਰੋਕਾਰ ਰਿਹਾ ਹੈ। ਸਰਕਾਰ ਇਸ ਦਿਸ਼ਾ ਵਿੱਚ ਕਈ ਪ੍ਰੋਗਰਾਮ ਚਲਾ ਰਹੀ ਹੈ ਜਿਨ੍ਹਾਂ ਵਿੱਚ ਅਰਥਵਿਵਸਥਾ ਦੇ ਨਿੱਜੀ ਖੇਤਰ ਨੂੰ ਉਤਸ਼ਾਹਿਤ ਕਰਨਾ, ਮਹੱਤਵਪੂਰਨ ਨਿਵੇਸ਼ ਵਾਲੇ ਕਈ ਪ੍ਰੋਜੈਕਟਾਂ ਦੀ ਗਤੀ ਤੇਜ਼ ਕਰਨਾ ਅਤੇ ਕਈ ਯੋਜਨਾਵਾਂ ਜਿਵੇਂ ਕਿ ਪ੍ਰਧਾਨ ਮੰਤਰੀ ਰੋਜ਼ਗਾਰ ਸਿਰਜਣ ਪ੍ਰੋਗਰਾਮ (ਪੀਐੱਮਈਜੀਪੀ), ਮਹਾਤਮਾ ਗਾਂਧੀ ਰਾਸ਼ਟਰੀ ਜਾਂ ਗ੍ਰਾਮੀਣ ਰੋਜ਼ਗਾਰ ਗਰੰਟੀ ਯੋਜਨਾ, ਪੰਡਿਤ ਦੀਨਦਿਆਲ ਉਪਾਧਿਆਏ ਗ੍ਰਾਮੀਣ ਕੌਸ਼ਲਯ ਯੋਜਨਾ ਅਤੇ ਦੀਨਦਿਆਲ ਅੰਤਯੋਦਯ ਯੋਜਨਾ-ਰਾਸ਼ਟਰੀ ਜਾਂ ਸ਼ਹਿਰੀ ਰੋਜ਼ਗਾਰ ਮਿਸ਼ਨ ‘ਤੇ ਜਨਤਕ ਖ਼ਰਚੇ ਵਧਾਉਣਾ ਸ਼ਾਮਲ ਹਨ।


    ਨੌਜਵਾਨਾਂ ਦੀ ਰੋਜ਼ਗਾਰ ਸਮੱਰਥਾ ਵਧਾਉਣ ਲਈ ਲਗਭਗ 22 ਮੰਤਰਾਲੇ/ਵਿਭਾਗ ਵੱਖ-ਵੱਖ ਖੇਤਰਾਂ (ਸੈਕਟਰ) ਵਿੱਚ ਕੌਸਲ ਵਿਕਾਸ ਯੋਜਨਾਵਾਂ ਦਾ ਸੰਚਾਲਨ ਕਰਦੇ ਹਨ। ਸਵੈ-ਰੋਜ਼ਗਾਰ ਨੂੰ ਸੁਵਿਧਾਜਨਕ ਬਣਾਉਣ ਲਈ ਸਰਕਾਰ ਵੱਲੋਂ ਮੁਦਰਾ ਅਤੇ ਸਟਾਰਟ-ਅਪ ਯੋਜਨਾਵਾਂ ਸ਼ੁਰੂ ਕੀਤੀਆਂ ਗਈਆਂ ਹਨ।


    ਇਹ ਜਾਣਕਾਰੀ ਕੇਂਦਰੀ ਕਿਰਤ ਅਤੇ ਰੋਜ਼ਗਾਰ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਸੰਤੋਖ ਕੁਮਾਰ ਗੰਗਵਾਰ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਲਿਖਤੀ ਪ੍ਰਸ਼ਨ ਦੇ ਉੱਤਰ ਵਿੱਚ ਦਿੱਤੀ।


    ****

    
    
    (Release ID: 1539960) Visitor Counter : 3