      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਅਤੇ ਦੱਖਣੀ ਕੋਰੀਆ ਦੇ ਰਾਸ਼ਟਰਪਤੀ ਨੇ ਨੌਇਡਾ ਵਿੱਚ ਮੋਬਾਈਲ ਉਤਪਾਦਨ ਯੂਨਿਟ ਦਾ ਉਦਘਾਟਨ ਕੀਤਾ
      Posted On: 09 JUL 2018 5:51PM by PIB Chandigarh


    PM, Korean President, inaugurate mobile manufacturing facility in Noida


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਅਤੇ ਦੱਖਣੀ ਕੋਰੀਆ ਦੇ ਰਾਸ਼ਟਰਪਤੀ ਨੇ ਨੌਇਡਾ ਵਿੱਚ ਮੋਬਾਈਲ ਉਤਪਾਦਨ ਯੂਨਿਟ ਦਾ ਉਦਘਾਟਨ ਕੀਤਾ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਅਤੇ ਕੋਰੀਆ ਦੇ ਰਾਸ਼ਟਰਪਤੀ ਸ਼੍ਰੀ ਮੂਨ ਜੇਈ-ਇਨ ( Mr. Moon Jae-in ) ਨੇ ਅੱਜ ਨੌਇਡਾ ਵਿੱਚ ਸੈਮਸੰਗ ਇੰਡੀਆ ਇਲੈਕਟ੍ਰੌਨਿਕਸ ਪ੍ਰਾਈਵੇਟ ਲਿਮਟਿਡ ਦੀ ਇੱਕ ਵਿਸ਼ਾਲ ਮੋਬਾਈਲ ਉਤਪਾਦਨ ਯੁਨਿਟ ਦਾ ਉਦਘਾਟਨ ਕੀਤਾ।


    ਇਸ ਮੌਕੇ ਪ੍ਰਧਾਨ ਮੰਤਰੀ ਨੇ ਇਸ ਨੂੰ ਭਾਰਤ ਨੂੰ ਇੱਕ ਗਲੋਬਲ ਨਿਰਮਾਣ ਕੇਂਦਰ ਬਣਾਉਣ ਦੀ ਯਾਤਰਾ ਵਿੱਚ ਇੱਕ ਵਿਸ਼ੇਸ਼ ਮੌਕਾ ਦੱਸਿਆ। ਉਨ੍ਹਾਂ ਨੇ ਕਿਹਾ ਕਿ ਲਗਭਗ 5000 ਕਰੋੜ ਰੁਪਏ ਦੇ ਨਿਵੇਸ਼ ਨਾਲ ਨਾ ਸਿਰਫ਼ ਭਾਰਤ ਦੇ ਨਾਲ ਸੈਮਸੰਗ ਦੇ ਕਾਰੋਬਾਰੀ ਸਬੰਧ ਮਜ਼ਬੂਤ ਹੋਣਗੇ, ਬਲਕਿ ਇਹ ਭਾਰਤ ਅਤੇ ਕੋਰੀਆ ਦਰਮਿਆਨ ਸਬੰਧਾਂ ਦੇ ਸੰਦਰਭ ਵਿੱਚ ਵੀ ਬਹੁਤ ਮਹੱਤਵਪੂਰਨ ਹੈ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਡਿਜੀਟਲ ਟੈਕਨੋਲੋਜੀ ਆਮ ਆਦਮੀ ਦੇ ਜੀਵਨ ਨੂੰ ਸਰਲ ਬਣਾਉਣ ਵਿੱਚ ਮਹੱਤਵਪੂਰਨ ਭੂਮਿਕਾ ਨਿਭਾ ਰਹੀ ਹੈ, ਜਿਸ ਵਿੱਚ ਜ਼ਲਦੀ ਤੇ ਵਧੇਰੇ ਪਾਰਦਰਸ਼ੀ ਸਰਵਿਸ ਡਿਲਵਰੀ ਦਾ ਯੋਗਦਾਨ ਵੀ ਸ਼ਾਮਲ ਹੈ। ਉਨ੍ਹਾਂ ਨੇ ਸਮਾਰਟ ਫੋਨ, ਬ੍ਰੋਡਬੈਂਡ ਅਤੇ ਡੇਟਾ ਕਨੈਕਟੀਵਿਟੀ ਦੇ ਵਿਸਥਾਰ ਦਾ ਜ਼ਿਕਰ ਕਰਦਿਆਂ ਇਸ ਦਾ ਭਾਰਤ ਵਿੱਚ ਇੱਕ ਡਿਜੀਟਲ ਕ੍ਰਾਂਤੀ ਦੇ ਸੰਕੇਤ ਵਜੋਂ ਵਰਨਣ ਕੀਤਾ। ਇਸ ਸੰਦਰਭ ਵਿੱਚ ਉਨ੍ਹਾਂ ਨੇ ਸਰਕਾਰੀ ਈ-ਮਾਰਕੀਟਪਲੇਸ ( GeM ), ਡਿਜੀਟਲ ਲੈਣ-ਦੇਣ ਵਿੱਚ ਵਾਧੇ, ਭੀਮ ਐਪ ਅਤੇ ਰੁਪਏ ਕਾਰਡਾਂ ਦੇ ਬਾਰੇ ਵੀ ਦੱਸਿਆ।


    ਉਨ੍ਹਾਂ ਨੇ ਕਿਹਾ ਕਿ ‘ਮੇਕ ਇੰਨ ਇੰਡੀਆ’ ਪਹਿਲ ਸਿਰਫ਼ ਇੱਕ ਆਰਥਿਕ ਨੀਤੀਗਤ ਉਪਾਅ ਹੀ ਨਹੀਂ ਹੈ, ਬਲਕਿ ਮਿੱਤਰ ਦੇਸ਼ਾਂ ਜਿਵੇਂ ਕਿ ਦੱਖਣੀ ਕੋਰੀਆ ਦੇ ਨਾਲ ਬਿਹਤਰ ਸਬੰਧ ਸੁਨਿਸ਼ਚਿਤ ਕਰਨ ਦਾ ਇੱਕ ਸਕੰਲਪ ਵੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਦੁਨੀਆ ਭਰ ਦੇ ਉਨ੍ਹਾਂ ਸਾਰੇ ਕਾਰੋਬਾਰੀਆਂ ਲਈ ਖੁੱਲ੍ਹਾ ਸੱਦਾ ਹੈ, ਜੋ ‘ਨਵੇਂ ਭਾਰਤ’ ਦੇ ਪਾਰਦਰਸ਼ੀ ਕਾਰੋਬਾਰੀ ਸੱਭਿਆਚਾਰ ਨਾਲ ਲਾਭ ਉਠਾਉਣਾ ਚਾਹੁੰਦੇ ਹਨ। ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਭਾਰਤ ਦੀ ਤੇਜ਼ੀ ਨਾਲ ਵਧਦੀ ਅਰਥਵਿਵਸਥਾ ਅਤੇ ਉੱਭਰਦੇ ਨਵੇਂ ਮੱਧ ਵਰਗ ਦੀ ਬਦੌਲਤ ਅਪਾਰ ਨਿਵੇਸ਼ ਸੰਭਾਵਨਾਵਾਂ ਪੈਦਾ ਹੋ ਰਹੀਆਂ ਹਨ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਭਾਰਤ ਹੁਣ ਮੋਬਾਈਲ ਫੋਨ ਦੇ ਉਤਪਾਦਨ ਖੇਤਰ ਵਿੱਚ ਵਿਸ਼ਵ ਪੱਧਰ ’ਤੇ ਦੂਜੇ ਸਥਾਨ ’ਤੇ ਹੈ। ਇਹੀ ਨਹੀਂ, ਭਾਰਤ ਵਿੱਚ ਲਗਭਗ ਚਾਰ ਵਰ੍ਹਿਆਂ ਦੀ ਮਿਆਦ ਵਿੱਚ ਮੋਬਾਈਲ ਫੋਨ ਦੀ ਉਤਪਾਦਨ ਇਕਾਈਆਂ ਜਾਂ ਫੈਕਟਰੀਆਂ ਦੀ ਸੰਖਿਆ ਮਹਿਜ 2 ਦੇ ਅੰਕੜੇ ਤੋਂ ਵਧਕੇ ਹੁਣ 120 ਦੇ ਉੱਚ ਪੱਧਰ ’ਤੇ ਪਹੁੰਚ ਗਈ ਹੈ। ਉਨ੍ਹਾਂ ਨੇ ਕਿਹਾ ਕਿ ਇਸ ਵਿੱਚ ਰੋਜ਼ਗਾਰ ਦੇ ਲੱਖਾ ਮੌਕੇ ਪੈਦਾ ਹੋਏ ਹਨ।


    ਪ੍ਰਧਾਨ ਮੰਤਰੀ ਨੇ ਵਿਸ਼ੇਸ਼ ਜ਼ੋਰ ਦਿੰਦਿਆਂ ਕਿਹਾ ਕਿ ਇਸ ਨਵੀਂ ਮੋਬਾਈਲ ਉਤਪਾਦਨ ਯੁਨਿਟ ਦੇ ਜਰੀਏ ਕੋਰੀਆਈ ਟੈਕਨੋਲੋਜੀ ਅਤੇ ਭਾਰਤੀ ਨਿਰਮਾਣ ਤੇ ਸਾਫਟਵੇਅਰ ਸਹਿਯੋਗ ਦਾ ਇਹ ਸੰਯੋਜਨ ਪੂਰੀ ਦੁਨੀਆ ਲਈ ਸਰਬਸ਼੍ਰੇਸ਼ਠ ਉਤਪਾਦ ਉਪਲੱਬਧ ਕਰਵਾਏਗਾ। ਉਨ੍ਹਾਂ ਨੇ ਇਸ ਦਾ ਦੋਹਾਂ ਦੇਸ਼ਾਂ ਦੀ ਤਾਕਤ ਅਤੇ ਸਾਂਝੇ ਵਿਜ਼ਨ ਵਜੋਂ ਵਰਨਣ ਕੀਤਾ।


    *****


    

    
    (Release ID: 1538256) Visitor Counter : 4