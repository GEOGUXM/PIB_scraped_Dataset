      ਖੇਤੀਬਾੜੀ ਮੰਤਰਾਲਾ

      ਛੋਟੇ ਅਤੇ ਸੀਮਾਂਤ ਕਿਸਾਨਾਂ ਨੂੰ ਸਹਾਇਤਾ
      Posted On: 24 JUL 2018 7:16PM by PIB Chandigarh


    Assistance to Small and Marginal Farmers


    ਛੋਟੇ ਅਤੇ ਸੀਮਾਂਤ ਕਿਸਾਨਾਂ ਨੂੰ ਸਹਾਇਤਾ


    ਸਰਕਾਰ ਨੂੰ ਬੁੰਦੇਲਖੰਡ ਸਮੇਤ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਦੇ ਕਿਸਾਨਾਂ ਨਾਲ ਸਬੰਧਤ ਮੁੱਦਿਆਂ ’ਤੇ ਕਈ ਹਲਕਿਆਂ ਤੋਂ ਪ੍ਰਤੀ ਬੇਨਤੀਆਂ ਪ੍ਰਾਪਤ ਹੁੰਦੀਆਂ ਹਨ । ਵਿਭਾਗ, ਛੋਟੇ ਅਤੇ ਸੀਮਾਂਤ ਕਿਸਾਨਾਂ ਸਮੇਤ ਸਭ ਕਿਸਾਨਾਂ ਦੀ ਭਲਾਈ ਲਈ ਵੱਖ-ਵੱਖ ਯੋਜਨਾਵਾਂ ਚਲਾ ਰਿਹਾ ਹੈ । ਇਸ ਦੇ ਤਹਿਤ ਮੁੱਖ ਰਣਨੀਤੀ ਇਹ ਹੈ ਕਿ ਘੱਟ ਲਾਗਤ ’ਤੇ ਜ਼ਿਆਦਾ ਉਪਜ ਸੁਨਿਸ਼ਚਿਤ ਕਰ ਕੇ ਕਿਸਾਨਾਂ ਨੂੰ ਮਿਲਣ ਵਾਲੇ ਸ਼ੁਧ ਲਾਭਾਂ ਨੂੰ ਬਿਹਤਰ ਕੀਤਾ ਜਾਵੇ ਅਤੇ ਇਸ ਦੇ ਨਾਲ ਹੀ ਬਿਹਤਰ ਬਜ਼ਾਰ ਕੀਮਤਾਂ ਤੋਂ ਕਿਸਾਨਾਂ ਨੂੰ ਫਾਇਦਾ ਹੋਵੇ । ਕੁਝ ਮਹੱਤਵਪੂਰਨ ਯੋਜਨਾਵਾਂ ਵਿੱਚ ਸੌਇਲ ਸਿਹਤ ਕਾਰਡ ਯੋਜਨਾ (ਐੱਸਐੱਚਸੀ) , ਨੀਮ ਕੋਟਿਡ ਯੂਰੀਆ , ਪਰੰਪਰਾਗਤ ਖੇਤੀਬਾੜੀ ਵਿਕਾਸ ਯੋਜਨਾ (ਪੀਕੇਵੀਵਾਈ) , ਪ੍ਰਧਾਨ ਮੰਤਰੀ ਕ੍ਰਿਸ਼ੀ ਸਿੰਚਾਈ ਯੋਜਨਾ , ਰਾਸ਼ਟਰੀ ਕ੍ਰਿਸ਼ੀ ਬਜ਼ਾਰ ਯੋਜਨਾ (ਈ-ਨਾਮ) , ਪ੍ਰਧਾਨ ਮੰਤਰੀ ਫਸਲ ਬੀਮਾ ਯੋਜਨਾ , ਆਦਿ ਸ਼ਾਮਲ ਹਨ ।


    ਸਰਕਾਰ 3 ਲੱਖ ਰੁਪਏ ਤੱਕ ਦੇ ਅਲਪ-ਕਾਲੀ ਫ਼ਸਲ ਕਰਜ਼ਿਆਂ ’ਤੇ ਕੁੱਲ ਮਿਲਾ ਕੇ 5 % (3 % ਤੁਰੰਤ ਰੀਪੇਮੈਂਟ ਇਨਸੈਨਟਿਵ ਸਮੇਤ) ਤੱਕ ਦੀ ਵਿਆਜ ਸਬਸਿਡੀ ਦਿੰਦੀ ਹੈ। ਅਤੇ ਜਲਦੀ ਭੁਗਤਾਨ ਕਰਨ ’ਤੇ ਕਿਸਾਨਾਂ ਨੂੰ ਕਰਜ਼ਾ 4 % ਸਲਾਨਾ ਦੀ ਘਟੀ ਹੋਈ ਦਰ ’ਤੇ ਮਿਲਦਾ ਹੈ।


    ਰਾਸ਼ਟਰੀ ਭੋਜਨ ਸੁਰੱਖਿਆ ਮਿਸ਼ਨ ਦੇ ਤਹਿਤ ਕੁਲ ਕੋਸ਼ (ਫੰਡ) ਦੇ ਨਿਊਨਤਮ 33 % ਨੂੰ ਛੋਟੇ ਅਤੇ ਸੀਮਾਂਤ ਕਿਸਾਨਾਂ ਲਈ ਨਿਰਧਾਰਿਤ ਕੀਤਾ ਜਾਂਦਾ ਹੈ।


    ਇਹ ਜਾਣਕਾਰੀ ਖੇਤੀਬਾੜੀ ਅਤੇ ਕਿਸਾਨ ਭਲਾਈ ਰਾਜ ਮੰਤਰੀ ਸ਼੍ਰੀ ਪਰਸ਼ੋਤਮ ਰੁਪਾਲਾ ਨੇ ਦਿੱਤੀ।


    *****

    
    
    (Release ID: 1539957) Visitor Counter : 7