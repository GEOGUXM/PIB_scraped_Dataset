      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਵਾਟਰ ਐਂਡ ਪਾਵਰ ਕੰਸਲਟੈਂਸੀ ਸਰਵਿਸਿਜ਼ (ਵਾਪਕੌਸ) ਦਾ 50ਵਾਂ ਸਥਾਪਨਾ ਦਿਵਸ ਸਮਾਰੋਹ
      Posted On: 02 JUL 2018 6:19PM by PIB Chandigarh


    WAPCOS celebrates 50th foundation day


    ਵਾਟਰ ਐਂਡ ਪਾਵਰ ਕੰਸਲਟੈਂਸੀ ਸਰਵਿਸਿਜ਼ (ਵਾਪਕੌਸ) ਦਾ 50ਵਾਂ ਸਥਾਪਨਾ ਦਿਵਸ ਸਮਾਰੋਹ


    ਕੇਂਦਰੀ ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ , ਜਹਾਜ਼ਰਾਨੀ , ਜਲ ਸੰਸਾਧਨ , ਨਦੀ ਵਿਕਾਸ ਤੇ ਗੰਗਾ ਕਾਇਆਕਲਪ ਮੰਤਰੀ , ਸ਼੍ਰੀ ਨਿਤਿਨ ਗਡਕਰੀ ਕੱਲ੍ਹ ਨਵੀਂ ਦਿੱਲੀ ਵਿੱਚ ਪ੍ਰਵਾਸੀ ਭਾਰਤੀ ਕੇਂਦਰ ਵਿਖੇ ਆਯੋਜਿਤ ਕੀਤੇ ਜਾ ਰਹੇ ਵਾਟਰ ਐਂਡ ਪਾਵਰ ਕਸਲਟੈਂਸੀ ਸਰਵਿਸਿਜ਼ (ਵਾਪਕੌਸ) ਦੇ 50ਵੇਂ ਸਥਾਪਨਾ ਦਿਵਸ ਸਮਾਰੋਹ `ਚ ਮੁੱਖ ਮਹਿਮਾਨ ਹੋਣਗੇ। ਕੇਂਦਰੀ ਸੰਸਦੀ ਮਾਮਲੇ ਤੇ ਜਲ ਸੰਸਾਧਨ , ਨਦੀ ਵਿਕਾਸ ਤੇ ਗੰਗਾ ਕਾਇਆਕਲਪ ਰਾਜ ਮੰਤਰੀ , ਸ਼੍ਰੀ ਅਰਜੁਨ ਰਾਮ ਮੇਘਵਾਲ ਅਤੇ ਡਾ ਸੱਤਿਆ ਪਾਲ ਸਿੰਘ ਵੀ ਇਸ ਮੌਕੇ ਦੀ ਸ਼ੋਭਾ ਵਧਾਉਣਗੇ । ਬਰੂੰਡੀ , ਕਾਂਗੋ, ਘਾਨਾ, ਲਾਇਬੇਰੀਆ, ਅਫ਼ਗ਼ਾਨਿਸਤਾਨ ਅਤੇ ਹੋਰ ਦੇਸ਼ਾਂ ਦੇ ਰਾਜਦੂਤਾਂ, ਹਾਈ ਕਮਿਸ਼ਨਰਾਂ ਅਤੇ ਜਲ ਸੰਸਾਧਨ ਤੇ ਊਰਜਾ ਮੰਤਰੀਆਂ ਸਮੇਤ ਪਤਵੰਤੇ ਵੀ ਇਸ ਮਹੱਤਵਪੂਰਨ ਸਮਾਰੋਹ ਵਿੱਚ ਸ਼ਾਮਲ ਹੋਣਗੇ।


    ਵਾਪਕੌਸ , ਨੂੰ 1969 ਵਿੱਚ ਭਾਰਤ ਸਰਕਾਰ ਵੱਲੋਂ ਜਨਤਕ ਖੇਤਰ ਉੱਦਮ ਵਜੋਂ ਕਾਇਮ ਕੀਤਾ ਗਿਆ ਸੀ। ਇਹ ਜਲ ਸੰਸਾਧਨ , ਨਦੀ ਵਿਕਾਸ ਤੇ ਗੰਗਾ ਕਾਇਆਕਲਪ ਮੰਤਰਾਲੇ ਦੀ ਸਰਪ੍ਰਸਤੀ ਹੇਠ ਇੱਕ ਤਕਨੀਕੀ-ਕਮਰਸ਼ੀਅਲ ਸੰਗਠਨ ਹੈ । ਵਾਪਕੌਸ ਨੇ ਸਿੰਚਾਈ , ਜਲ ਸੰਸਾਧਨ ਅਤੇ ਖੇਤੀਬਾੜੀ ਆਦਿ ਵਿੱਚ 550 ਤੋਂ ਵੱਧ ਪ੍ਰੋਜੈਕਟਾਂ ਲਈ ਸਰਵੇਖਣ ਅਤੇ ਨਿਰੀਖਣ/ਪੂਰਵ-ਸੰਭਾਵਨਾ/ ਵਿਸਤ੍ਰਿਤ ਪ੍ਰੋਜੈਕਟ ਰਿਪੋਰਟਾਂ ਤਿਆਰ ਕੀਤੀਆਂ ਹਨ। ਕੰਪਨੀ ਨੇ 15 ਮਿਲੀਅਨ ਹੈਕਟੇਅਰ ਤੋਂ ਵੱਧ ਸਿੰਚਾਈ ਸਮਰੱਥਾ ਦੇ ਵਿਕਾਸ ; ਬੰਦਰਗਾਹਾਂ ਅਤੇ ਅੰਦਰੂਨੀ ਨੇਵੀਗੇਸ਼ਨ ਵਿੱਚ 200 ਤੋਂ ਵੱਧ ਪ੍ਰੋਜੈਕਟਾਂ; ਜਲ ਸਪਲਾਈ ਅਤੇ ਸਫ਼ਾਈ, ਗ੍ਰਾਮੀਣ ਅਤੇ ਸ਼ਹਿਰੀ ਵਿਕਾਸ, ਸੜਕਾਂ ਅਤੇ ਰਾਜਮਾਰਗ ਇੰਜੀਨੀਅਰਿੰਗ, ਭਾਰਤ ਅਤੇ ਵਿਦੇਸ਼ਾਂ ਵਿੱਚ ਸਿੰਚਾਈ, ਹਾਈਡਰੋ/ਥਰਮਲ ਪਾਵਰ, ਬੰਦਰਗਾਹਾਂ ਅਤੇ ਬੰਦਰਗਾਹਾਂ ਵਾਲੇ ਸ਼ਹਿਰਾਂ ਦੇ ਖੇਤਰ ਵਿੱਚ 250 ਤੋਂ ਵੱਧ ਪ੍ਰੋਜੈਕਟਾਂ ਲਈ ਈਆਈਏਜ਼( E nvironmental Impact Assessments ) ਵਿੱਚ ਯੋਗਦਾਨ ਦਿੱਤਾ ਹੈ।


    *****

    
    
    (Release ID: 1537389) Visitor Counter : 3