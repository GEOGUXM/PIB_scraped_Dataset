      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਵਿਦਿਆਰਥੀਆਂ ਦੇ ਹਿਤਾਂ ਵਾਸਤੇ ਸਿੱਖਿਆ ਵਿਵਸਥਾ ਵਿੱਚ ਸੁਧਾਰ ਲਿਆਉਣ ਲਈ ਸਰਕਾਰ ਵੱਲੋਂ ਉਠਾਏ ਗਏ ਕਦਮ
      Posted On: 26 JUL 2018 12:03PM by PIB Chandigarh


    Steps taken by the Government for revamping the education system to benefit the student community


    ਵਿਦਿਆਰਥੀਆਂ ਦੇ ਹਿਤਾਂ ਵਾਸਤੇ ਸਿੱਖਿਆ ਵਿਵਸਥਾ ਵਿੱਚ ਸੁਧਾਰ ਲਿਆਉਣ ਲਈ ਸਰਕਾਰ ਵੱਲੋਂ ਉਠਾਏ ਗਏ ਕਦਮ


    ਸਰਕਾਰ, ਸਮਾਜ ਦੇ ਸਾਰੇ ਵਰਗਾਂ ਤੱਕ ਸਭ ਤੋਂ ਵਧੀਆ ਸਿੱਖਿਆ ਦੀ ਪਹੁੰਚ ਸੁਨਿਸ਼ਚਿਤ ਕਰਵਾਉਣ ਲਈ ਪ੍ਰਤੀਬੱਧ ਹੈ ਅਤੇ ਮੰਤਰਾਲੇ ਦਾ ਵਿਜ਼ਨ ਹੈ ਕਿ ਸਿੱਖਿਆ ਦੇ ਖੇਤਰ ਵਿੱਚ ਜਾਇਜ਼ ਸਮਾਵੇਸ਼ਨ ਦੇ ਨਾਲ ਭਾਰਤ ਦੇ ਮਾਨਵ ਸੰਸਾਧਨ ਦੀ ਸਮਰੱਥਾ ਦਾ ਪੂਰਾ ਵਿਕਾਸ ਹੋਵੇ। ਮਾਨਵ ਸੰਸਾਧਨਵਿਕਾਸ ਮੰਤਰਾਲਾ ਸਾਖਰਤਾ ਅਤੇ ਨੌਜਵਾਨਾਂ ਦੀ ਬੁਨਿਆਦੀ ਸਿੱਖਿਆ ਨੂੰ ਵਧਾਉਣ ਅਤੇ ਉੱਚ ਤੇ ਤਕਨੀਕੀ ਸਿੱਖਿਆ ਸਮੇਤ ਸਿੱਖਿਆ ਦੇ ਹਰ ਪੱਧਰ ਤੱਕ ਪਹੁੰਚ ਦੇ ਵਿਸਤਾਰ ਦੇ ਉਦੇਸ਼ ਨਾਲ ਕਈ ਯੋਜਨਾਵਾਂ ਲਾਗੂ ਕਰ ਰਿਹਾ ਹੈ।


    ਇਸ ਦਿਸ਼ਾ ਵਿੱਚ ਸਰਕਾਰ ਕਈ ਉਪਰਾਲੇ ਕਰ ਰਹੀ ਹੈ ਜਿਵੇਂ ਕਿ ਪ੍ਰਾਥਮਿਕ ਸਿੱਖਿਆ ਵਿੱਚ ਮੁਫ਼ਤ ਅਤੇ ਜ਼ਰੂਰੀ ਬਾਲ ਸਿੱਖਿਆ (ਆਈਟੀਈ) ਐਕਟ 2009 ਅਤੇ ਸਰਵ ਸਿੱਖਿਆ ਅਭਿਆਨ ਪ੍ਰੋਗਰਾਮ ਜਿਨ੍ਹਾਂ ਦਾ ਉਦੇਸ਼ ਸਕੂਲ ਦੇ ਸੰਰਚਨਾਤਮਕ ਢਾਂਚੇ, ਸਿਲੇਬਸ ਅਤੇ ਮੁਲਾਂਕਣ ਵਿੱਚ ਸੁਧਾਰ, ਸਿੱਖਿਆ ਸੰਕੇਤਕਾਂ ਦੀ ਪਹਿਚਾਣ ਅਤੇ ਸੰਸ਼ੋਧਿਤ ਸਿੱਖਿਆ ਵਿਵਸਥਾ ਦੇ ਜਰੀਏ ਬਿਹਤਰ ਸਿੱਖਿਆ ਦੇ ਨਤੀਜੇ ਲਿਆਉਣਾ ਹੈ। ਸੈਕੰਡਰੀ ਸਿੱਖਿਆ ਦੀ ਗੁਣਵੱਤਾ ਵਿੱਚ ਸੁਧਾਰ ਲਈ ਰਾਸ਼ਟਰੀਯ ਮਾਧਿਅਮਿਕ ਸ਼ਿਕਸ਼ਾ ਅਭਿਆਨ (ਆਰਐੱਮਐੱਸਏ), ਸਕੂਲਾਂ ਵਿੱਚ ਆਈਸੀਟੀ, ਕੇਂਦਰ ਪ੍ਰਯੋਜਿਤ ਸ਼ਿਕਸ਼ਕ ਸ਼ਿਕਸ਼ਾ ਅਭਿਆਨ (ਸੀਐੱਸਐੱਸਟੀਈ), ਸ਼ਾਲਾ ਸਿੱਧੀ, ਰਾਸ਼ਟਰੀ ਆਵਿਸ਼ਕਾਰ ਅਭਿਆਨ ਚਲਾਏ ਜਾ ਰਹੇ ਹਨ। ਹਾਲ ਹੀ ਵਿੱਚ ਸਕੂਲੀ ਸਿੱਖਿਆ ਅਤੇ ਸਾਖਰਤਾ ਵਿਭਾਗ ਨੇ ਕੇਂਦਰ ਪ੍ਰਾਯੋਜਿਤ ਯੋਜਨਾ ਵਜੋਂ ਸਮੱਗਰ ਸ਼ਿਕਸ਼ਾ-ਸਕੂਲੀ ਸਿੱਖਿਆ ਲਈ ਏਕੀਕ੍ਰਿਤ ਯੋਜਨਾ ਸ਼ੁਰੂ ਕੀਤੀ ਹੈ ਅਤੇ ਇਹ ਸਾਲ 2018-19 ਤੋਂ ਪੂਰੇ ਦੇਸ਼ ਵਿੱਚ ਲਾਗੂ ਕੀਤੀ ਜਾ ਰਹੀ ਹੈ।


    ਉੱਚ ਸਿੱਖਿਆ ਵਿੱਚ ਵੀ ਰਾਸ਼ਟਰੀ ਉੱਚਤਰ ਸਿੱਖਿਆ ਅਭਿਆਨ (ਆਰਯੂਐੱਸਏ), ਅਕੈਡਮਿਕ ਨੈੱਟਵਰਕ ਲਈ ਗਲੋਬਲ ਪਹਿਲ (ਜੀਆਈਏਐੱਨ), ਇੰਪੈਕਟਿੰਗ ਰਿਸਰਚ, ਇਨੋਵੇਸ਼ਨ ਐਂਡ ਟੈਕਨੋਲੋਜੀ (ਆਈਐੱਮਪੀਆਰਆਈਐੱਨਟੀ) ਜਿਹੇ ਕਈ ਹੋਰ ਪ੍ਰੋਗਰਾਮ ਉੱਚ ਸਿੱਖਿਆ ਦੀ ਗੁਣਵੱਤਾ ਵਿੱਚ ਸੁਧਾਰ ਲਈ ਲਾਗੂ ਕੀਤੇ ਰਹੇ ਹਨ। ਉੱਚ ਅਤੇ ਤਕਨੀਕੀ ਸਿੱਖਿਆ ਵਿੱਚ ਸੁਧਾਰ ਲਈ ਯੂਜੀਸੀ ਅਤੇ ਏਆਈਸੀਟੀਈ ਵੀ ਕਈ ਉਪਰਾਲੇ ਕਰ ਰਹੇ ਹਨ।


    ਇਹ ਸੂਚਨਾ ਅੱਜ ਰਾਜ ਸਭਾ ਵਿੱਚ ਇੱਕ ਸਵਾਲ ਦੇ ਲਿਖਤੀ ਜਵਾਬ ਵਿੱਚ ਮਾਨਵ ਸੰਸਾਧਨ ਵਿਕਾਸ ਰਾਜ ਮੰਤਰੀ ਡਾ. ਸੱਤਿਆ ਪਾਲ ਸਿੰਘ ਨੇ ਦਿੱਤੀ।


    *****

    
    
    (Release ID: 1540579) Visitor Counter : 2