      وزارت خزانہ

      مالی کمیشن اتوار سے گجرات کا دورہ کرے گا
      Posted On: 20 JUL 2018 7:48PM by PIB Delhi


    نئی دہلی، 20 ؍جولائی،حکومت ہند کا 15واں مالی کمیشن 22 سے 25 جولائی 2018 تک گجرات کا دورہ کرے گا۔ چیئرمین این کے سنگھ کی سربراہی والا کمیشن ، جس میں جناب شکتی کانتا داس ، ڈاکٹر انوپ سنگھ ، ڈاکٹر اشوک لاہیری اور ڈاکٹر رمیش چندر ارکان کے طور پر اور جناب اروند مہتا سکریٹری کے طور پر شامل ہیں ، دیگر عہدیداروں کے ساتھ ریاست کے وزیراعلیٰ ، دیگر وزراء اور عہدیداروں کے ساتھ میٹنگ کر ے گا۔ ریاستی حکومت کے مالئے کے بارے میں تفصیلی معلومات فراہم کی جائیں گی۔ دورے سے پہلے کمیشن نے نئی دہلی میں گجرات کے اکاؤنٹنٹ جنرل سے ریاست کے خزانے اور اس کے سماجی اقتصادی معاملات سے متعلق دیگر تفصیلات حاصل کی ہیں۔


    ریاستی حکومت میٹنگوں اور پریزنٹیشن کے علاوہ کمیشن کو اپنے اہم پروگراموں کو بھی اجاگر کرے گی۔ کمیشن 24 جولائی 2018 کو گاندھی آشرم میں مہاتما گاندھی کو خراج عقیدت پیش کرے گا۔ اسی دن فیلڈ ویزٹ کےد وران کمیشن سردار سروور ڈیم ، اتحاد کے مجسمے اور گفٹ سٹی کا دورہ کرے گا۔ 25 جولائی 2018 کو کمیشن اسمارٹ سٹی پروجیکٹ کے تحت آجی-1 ریزروائر ، سایونی یوجنا فیز-2 اور مربوط کمان اور کنٹرول سینٹر (آئی سی سی سی) کو دیکھنے کے لئے راج کوٹ کا دورہ کرے گا۔


    کمیشن مختلف سیاسی پارٹیوں کے لیڈروں اور تجارت وصنعت کے نمائندوں سے بھی ملاقات کرے گا۔ ریاستی مالی کمیشن سے متعلق معاملات اور تیسرے درجے تک فنڈ ، کام کاج اور ذمہ داریوں کی تفویض کی صورت حال سمجھنے کے لئے شہری بلدیاتی اداروں اور پنچایتی راج اداروں کے ساتھ بھی تبادلہ خیال کیا جائے گا۔


    U- 3746

    
    
    (Release ID: 1539536) Visitor Counter : 15