      ماحولیات، جنگلات اور موسمیاتی تبدیلی کی وزارت

      گرین اسکل ڈیولپمنٹ پروگرام
      Posted On: 20 JUL 2018 7:42PM by PIB Delhi


    نئی دہلی، 20 ؍جولائی،ماحولیات ، جنگلات اور آب وہوا میں تبدیلی کے وزیر مملکت ڈاکٹر مہیش شرما نے آج لوک سبھا میں ایک تحریری سوال کے جواب میں ایوان کو مطلع کیا کہ ماحولیات ، جنگلات اور آب وہوا میں تبدیلی کی وزارت کے جاری ماحولیاتی معلوماتی نظام (ای این وی آئی ایس) کی اسکیم کے تحت گرین اسکل ڈیولپمنٹ پروگرام (جی ایس ڈی پی) جون 2017 میں شروع کیا گیا ہے جس کا مقصد نوجوانوں کو ماحولیات ، جنگلات اور جنگلی حیات کے شعبوں میں ہنر مندی کو فروغ دینا اور انہیں مفید روزگار یا خود روزگار حاصل کرنے کے قابل بنانا ہے۔ یہ پروگرام ملک کے 9 حیاتیاتی- جغرافیائی خطوں میں 10 مقامات پر تجرباتی طور پر منعقد کیا گیا ہے۔


    تجرباتی طور پر اس میں 3-3 مہینے کے بنیادی کورس اور ایڈوانس کورس متعارف کرائے گئے ہیں ، جس میں نوجوانوں کو حیاتیاتی تنوع کے تحفظ اور تجنیس کی تربیت فراہم کی جائے گی۔ 94 نوجوانوں نے تربیت یافتہ حیاتیاتی تنوع کا تحفظ کرنے والوں کے طور پر بیسک کورس مکمل کیا ہے جبکہ 154 طلباء نے ایڈوانس کورس مکمل کرلیا ہے۔


    حکومت نے اب اس پروگرام کو پورے بھارت میں توسیع دے دی ہے اور جولائی 2018 سے مختلف شعبوں میں پورے ملک میں ہنر مندی کے تقریبا ً 40 پروگرام منعقد کئے جائیں گے۔ ان شعبوں میں آلودگی کی نگرانی (فضائی ، آبی اور مٹی ) ، گیسوں کا اخراج ، گندے پانی کی صفائی کا پلانٹ (ایس ٹی پی)، گندگی صاف کرنے کا پلانٹ(ای ٹی پی) ، مشترکہ گندگی کی صفائی کرنے کا پلانٹ (سی ای ٹی پی)، آپریشن ، کچرے کا بندوبست ، ماحولیات کے اثرات کا تجزیہ ، جنگلات کا بندوبست ، پانی کی بجٹنگ اور آڈیٹنگ ، دریائی ڈولفن کا تحفظ ، جنگلی حیات کا بندوبست اور تجنیس کے علاوہ عوامی بایو ڈائورسٹی رجسٹر (پی بی آر) ، بانسوں کا بندوبست اور روزی پیدا کرنے وغیرہ شامل ہیں۔ پہلے مرحلے میں ماسٹر ٹرینروں کا پول قائم کرنے کا منصوبہ ہے۔ امید ہے کہ 2018-19 کے دوران ملک بھر میں تقریبا 80 ہزار نوجوانوں کو ہنر مندی کے مختلف کورس میں تربیت دی جائے گی۔


    U- 3742

    
    
    (Release ID: 1539534) Visitor Counter : 13