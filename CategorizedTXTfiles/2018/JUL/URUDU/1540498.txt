      ماحولیات، جنگلات اور موسمیاتی تبدیلی کی وزارت

      شیروں کی تعداد میں اضافہ ، شیروں کے تحفظ کے لئے ایک سماجی تحریک کی ضرورت: ڈاکٹر ہرش وردھن
      
      شیروں کے عالمی دن تقریبات کا اختتام 29 جولائی کو

      Posted On: 27 JUL 2018 7:48PM by PIB Delhi

    نئی دہلی، 27 جولائی / ملک بھر میں جاری شیروں کی تعداد کے شمار ( سینسس ) / تخمینے کے ابتدائی اشاریوں کے مطابق شیروں کی تعداد میں اضافے کے امکان کی طرف اشارہ کرتے ہوئے ، ماحولیات ، جنگلات اور موسم کی تبدیلی کے مرکزی وزیر ڈاکٹر ہرش وردھن نے شیروں کے تحفظ کے لئے ایک سماجی تحریک چلانے کا اعادہ کیا ہے ۔ ایک ہفتے پر مشتمل شیروں کے عالمی دن سے متعلق تقریبات سے آج یہاں خطاب کرتے ہوئے ڈاکٹر ہرش وردھن نے زور دے کر کہا کہ ہمارے ملک میں اکثر بیداری پیدا کرنے سے متعلق سماجی تحریکیں بچوں کی مدد سے چلائی جاتی ہیں۔ اس سلسلے میں وزیر موصوف نے کچھ سال قبل چلائی جا رہی ڈینگو کے پھیلاؤ کو روکنے اور پولیو کے خاتمے سے متعلق بیداری مہموں کا حوالہ دیا۔ اسی طرح ، شیروں کے تحفظ کے لئے بیداری پیدا کرنے میں بھی بچوں کو اہم کردار ادا کرنا چاہیئے ، ڈاکٹر ہرش وردھن نے کہا ۔


    وزیر موصوف نے زور دے کر کہا کہ شیروں کے تحفظ کی مہم ‘‘ گرین گڈ ڈیڈ ’’ تحریک بن جانی چاہیئے ۔ انہوں نے مزید کہا کہ حالانکہ اس سلسلے میں بڑے اقدام اٹھانے کی ضرورت ہے تاہم ماحولیات کے تحفظ کے لئے چھوٹے چھوٹے اہم سبز کام ( گرین ڈیڈز ) کرنے کو بھی بھولنا نہیں چاہیئے ۔


    ڈاکٹر ہرش وردھن شیروں کے عالمی دن سے متعلق تقریبات کے موقع پر خطاب کرتے ہوئے


    اس سے قبل ڈاکٹر ہرش وردھن نے ہندوستان کے چڑیا گھروں میں جنگلی جانوروں کے صحت اور غذائی انتظام پر ایک مینوئل کا اجراء کیا ۔ اس مینوئل میں چڑیا گھروں میں جانوروں کے بنیادی انفرا اسٹرکچر اور روز مرہ اور ایمرجنسی ضروریات کے بارے میں تفصیلات شامل ہیں ۔ اس کے علاوہ ، مینوئل میں جانوروں کی محفوظ صحت اور اچھی زندگی کو یقینی بنانے کے لئے ٹیکہ کاری ، ڈس انفیکشن اور ڈیوامنگ کے شیڈولز سے بھی واقف کرایا گیا ہے ۔


    اس موقع پر ہندوستانی چڑیا گھروں میں جنگلی جانوروں کی صحت اور غذائی انتظام پر پروٹوکول جاری کیا گیا


    اپنے خطاب میں ، ماحولیات ، جنگلات اور تبدیلیٔ آب و ہوا کی وزارت کے سکریٹری ، جناب سی کے مشرا نے کہا کہ معاملہ صرف شیروں کو بچانے کا نہیں ہے بلکہ ایک مکمل ایکو نظام بنانے کا ہے ۔ انہوں نے اسکولی بچوں کے اہم رول کی طرف اشارہ کرتے ہوئے کہا کہ اسکولی بچے سماجی بیداری کے سلسلے میں سماج پر بہت بڑا اور گہرا اثر ڈال سکتے ہیں ۔ انسان - جانور کے درمیان تنازعہ کا حوالہ دیتے ہوئے جناب مشرا نے کہا کہ یہ انسان ہی ہے ، جس نے جانوروں کے مسکن میں مداخلت کی ہے ۔ انہوں نے مزید کہا کہ حالانکہ بہت کچھ کامیابی حاصل ہوئی ہے تاہم ابھی بھی بہت کچھ کرنے کی ضرورت ہے ۔


    اس موقع پر ، ایم او ای ایف اینڈ سی سی کے ڈائریکٹر جنرل اور فوریسٹ کے خصوصی سکریٹری ڈاکٹر سدھانت داس نے کہا کہ جس طرح ہندوستان میں شیروں کے تحفظ پر کام ہو رہا ہے ، جلد ہی ہندوستان میں شیروں کی تعداد دوگنا ہو جائے گی ۔ انہوں نے شیروں کو سب سے اعلیٰ نسل کا قرار دیتے ہوئے کہا کہ شیروں کے تحفظ سے فوڈ چین میں شامل تمام جانوروں کا تحفظ کیا جا رہا ہے ۔ انہوں نے کہا کہ اگر شیروں کی تعداد میں اضافہ ہوتا ہے تو یہ اس بات کی علامت ہے کہ ملک میں پانی کے تحفظ / سکیورٹی میں بھی اضافہ ہو گا ۔ ڈاکٹر داس نے اشارہ کیا کہ شیروں کا تحفظ علامتی ہے اور ہمیں پانی کے بحران سے محفوظ رکھے گا ۔ انہوں نے یہ بھی کہا کہ ایک شیر کو محفوظ رکھنے کے لئے تقریباً 50 ہرنوں ، ان ہرنوں کے لئے وافر گھاس کے میدانوں اور ان گھاس کے میدانوں کو سہارا دینے کے لئے وافر نمی / پانی کی ضرورت ہے ۔


    اس موقع پر ، مجمع میں ، دہلی کے مختلف اسکولوں سے 200 اسکولی بچے ، ان کے اساتذہ ، ماحولیات ، جنگلات اور تبدیلیٔ آب و ہوا کی وزارت کے سینئر حکام ، نیشنل ٹائیگر کنزرویشن اتھارٹی اور کنزرویشن شراکت داروں سمیت ، جن میں خصوصی طور پر ورلڈ وائلڈ لائف فنڈ ( ڈبلیو ڈبلیو ایف ) ، وائلڈ لائف ٹرسٹ آف انڈیا ( ڈبلیو ٹی آئی ) اور گلوبل ٹائیگر فورم ( جی ٹی ایف ) کے افسران اور عملہ شامل ہیں ، نے شرکت کی ۔


    ہر برس 29 جولائی کو منائے جانے والے عالمی یوم ٹائیگر کے سلسلے میں جاری تقریبات میں مختلف پروگراموں کا انعقاد کیا جاتا ہے ۔ ان تقریبات میں متعدد بیداری پروگرام منعقد کئے جاتے ہیں ، جن کا مقصد نو جوانوں میں بیداری پیدا کرنا ہوتا ہے ۔ ان پروگراموں میں کہانی اور نظموں کی تصنیف ، پینٹنگ ، اسکٹس اور نکڑ ناٹک ( اسٹریٹ پلے ) کے علاوہ کوئز مقابلوں اور نمائشوں کا انعقاد کیا جاتا ہے ۔ ان پروگراموں کا انعقاد وزارت ماحولیات کے احاطے میں کیا جاتا ہے ۔


    نیشنل ٹائیگر کنزرویشن اتھارٹی ، کنزرویشن شراکت داروں کے ساتھ مل کر 25 جولائی سے مذکورہ ایک ہفتے پر مشتمل پروگراموں کا انعقاد کرتی ہے ۔ ان پروگراموں کا انعقاد نئی دلّی کے قومی زولوجیکل پارک میں کرتی ہے اور ان پروگراموں کا اختتام بھی وہیں پر ہوتا ہے ۔


    ہندوستان میں شیروں کے تحفظ کا کام 1973 ء میں پروجیکٹ ٹائیگر کے آغاز سے ہوا تھا اور اب تک ‘‘ ٹائیگر پروجیکٹ کے تحت کیا جا رہا ہے اور اب تک شیروں کی یہ محفوظ پناہ گاہیں ’’ 18 ریاستوں میں 9 سے بڑھ کر 50 ہو گئی ہے ۔


    ( م ن ۔ م ع ۔ ع ا


    U. No. 3853


    

    
    (Release ID: 1540498) Visitor Counter : 9