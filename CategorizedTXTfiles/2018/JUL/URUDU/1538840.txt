      وزارتِ تعلیم

      ریاستی حکومتوں کو توقعاتی اضلاع میں تعلیمی پروجیکٹوں ؍ اسکیموں کو تیز رفتار کرنے میں کلیدی رول ادا کرنا ہوگا ۔ جاؤڈیکر
      Posted On: 17 JUL 2018 2:39PM by PIB Delhi


    
    
    نئی دلّی ،17 جون؍فروغ انسانی وسائل کے مرکزی وزیر جناب پرکاش جاؤڈیکر نے تمام ریاستوں پر زور دیا ہے کہ وہ وزیر اعظم جناب نریندر مودی کے اکویٹی ، ایکسس اینڈ ایکسیلنس کے نظرئیے کو تمام 117 توقعاتی اضلاع میں تعلیم کے معیار اور تعلیمی ڈھانچے کے فروغ کے لئے مختلف نامزداسکیموں مثلاً آر یو ایس اے اور سمگر شکشا کے تحت تمام اسکیموں کو کامیاب بنانے کے لئے تیز رفتار عمل در آمد کریں ۔
    مرکزی وزیر تعلیم نے نئی دلّی سے ویڈیو کانفرنسنگ کے ذریعہ ریاستی وزراء تعلیم اور سیکریٹریوں سے خطاب کرتے ہوئے کہا کہ ان توقعاتی اضلاع میں مخصوص اسکیموں پر تیز رفتار عمل در آمد کے لئے انہیں کلیدی رول ادا کرنا ہو گا ۔
    جناب جاؤڈیکر نے توقعاتی اضلاع میںآر یو ایس اے کے تحت اعلیٰ تعلیمی اداروں کے قیام اور توسیع کے لئے نامزد کردہ مختلف پروجیکٹوں کے لئے دستیاب فنڈ کے بارے میں کہا کہ توقعاتی اضلاع میں پروجیکٹوں پر تیز رفتار عمل درآمد کا انحصار بڑی حد تک ریاستی حکومتوں پر ہو گا ۔
    انہوں نے کہا کہ اب تک ان توقعاتی اضلاع میں 70 نئے ماڈل کالجوں کے قیام ، ڈگری کالجوں کوماڈل ڈگری کالجوں کی شکل میں اپ گریڈ کرنے ، نئی تعمیرات کے ذرریعہ بنیادی ڈھانچہ سہولیات کو مستحکم کرنے ، ، آلات و ساز و سامان کی خریداری اور تزئین و آرائش ، اور ہوسٹلوں ، لیباریٹریوں وغیرہ کی تعمیر اور انہیں اپ گریڈ کرنے کے لئے 1700 کروڑ روپئے مختص کئے گئے ہیں ۔ اس امداد میں 29 ڈگری کالجوں کو ماڈل ڈگری کالجوں میں اپ گریڈ کرنا ، 7 نئے پیشہ ورانہ کالج ( مثلاً انجینئرنگ ، مینجمنٹ ) ، 188 کالجوں اور 9 یونیورسٹیوں کو بنیادی ڈھانچہ امداد کی فراہمی بھی شامل ہے ۔
    وزیر موصوف نے مطلع کیا کہ حصص پہل قدمی کے تحت خواتین ، ایس سی ؍ ایس ٹی اور تعلیمی اعتبار سے پسماندہ برادریوں کے اعلیٰ تعلیمی معیار کے لئے پانچ کروڑ روپئے مختص کئے جا رہے ہیں ۔
    جناب جاؤڈیکر نے اسکولی تعلیم کا ذکر کرتے ہوئے کہا کہ طالبات کے لئے علیحدہ بیت الخلاؤں کی تعمیر ور ان کی دیکھ بھال ، پینے کے پانی اور اسکول میں صفائی ستھرائی وغیرہ کے لئے بھی تخصیص کی گئی ہے ۔ مرکزی حکومت نے سرکاری اسکولوں میں پینے کے صاف پانی کے انتظام اور بیت الخلاؤں کی دیکھ بھال کے لئے نامزد پنچایتی راج اداروں کے لئے پہلے ہی رقم مختص کردی ہے ۔انہوں نے ریاستی حکومتوں سے پنچایتی راج سطح پر معقول تال میل کو یقینی بنانے کے لئے درخواست کی ۔


    
    ۔ ۔ ۔ ۔ ۔


    
    u.3640


    
    م ۔ ر ۔ ر۔
    

    
    (Release ID: 1538840) Visitor Counter : 12