      وزارت سیاحت

      باہمی سیاحت کو فروغ دینے کے غرض سے وزیرسیاحت کی مختلف ممالک کے سفارتی نمائندگان سے گفت وشنید
      
      سارناتھ کے اندراورگردونواح میں دستیاب سہولتیں بدھسٹ سرکٹ کے تحت اس سال کے آخرتک ترقی دیکر بہتربنانے کی تجویز : کے جے الفانس
      
      Posted On: 11 JUL 2018 1:56PM by PIB Delhi


    نئی دہلی ،11 جولائی : سیاحت کے وزیر مملکت ( آزادانہ چارج ) جناب کے جے الفانس نے دہلی میں مختلف ممالک کے سفارت کاروں اور سفارتی نمائندگان سے گفت وشنید کی ہے ۔ آسٹریلیا، ارجنٹینا، بھوٹان ، سائپرس ، چیک جمہوریہ ، گریس ، فلی پینس ، برازیل ، ملیشیا، جرمنی ، انڈونیشیا، فن لینڈ، روس ، نیو زی لینڈ اور عمان سمیت 15ممالک کے سفارتکاران /نمائندگان اس اجلاس میں موجود تھے ۔ یہ اجلاس ہندوستان اورمذکورہ ممالک کے مابین سیاحت کوباہمی طورپرفروغ دینے کے لئے منعقد کیاگیا تھا۔


    شرکأ کوخطاب کرتے ہوئے ، وزیرموصوف نے کہا کہ ہندوستانی ثقافت عالمی برادری کے لئے بہت کچھ تعاون دے سکتی ہے ، اورہندوستانی تہذیب اور فلاسفی سبھی کی خوشحالی اوربہتری کے بارے میں بات کرتی ہے اورہم اس کو ترقی دیناچاہتے ہیں اور اس پیغام کو عالمی سطح پرعام کرنا چاہتے ہیں ۔ جناب الفانس نے ہندوستانی سیاحتی صنعت کی مجموعی ترقی کا خصوصا سال 2017 کا ایک خاکہ پیش کیا، جہاں بیرونی سیاحوں کی آمد پہلی مرتبہ 10ملین سے زائد رہی ، اور این آرآئی کے بین الاقوامی سیاحوں کی آمد15.54ملین رہی۔وزیرموصوف نے حکومت ہندکے سیاحت کے بنیادی ڈھانچے کی ترقی ، سفرمیں آسانی ، سلامتی اور سیاحوں کے تحفظ اور عالمی اتحاد تحریک کے بارے میں مختلف فعال اقدامات کئے جانے کی بھی وضاحت کی ۔


    U-3547

    
    
    (Release ID: 1538310) Visitor Counter : 8