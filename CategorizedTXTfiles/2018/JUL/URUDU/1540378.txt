      محنت اور روزگار کی وزارت

      وزارت محنت نے مسودہ سماجی سکیورٹی کوڈ کے بارےمیں متعلقین کی مشاورتی ورکشاپ میں تمام سنٹرل ٹریڈ یونینوں سے تجاویز طلب کی ہیں
      Posted On: 26 JUL 2018 8:33PM by PIB Delhi


    نئی دہلی، 26 ؍ جو لائی؍محنت اور روزگار کی وزارت نے مسودہ سماجی سکیورٹی کوڈ کے بارے میں متعلقین کی مشاورتی ورکشاپ میں مثبت معلومات اور تجاویز کے لئے تمام سنٹرل ٹریڈ یونینوں کے نمائندوں کو مدعو کیا ہے۔ وزارت نے کہا ہے کہ ملک میں موجودہ سماجی سکیورٹی کے فریم ورک کو مضبوط کرنے اور ہر ایک ورکر کے لئے حقوق کی بنیاد پر یکساں طور پر موجودہ سماجی سکیورٹی کے فریم ورک کو مستحکم کرنے کی خاطر سماجی سکیورٹی کے پندرہ لیبر قوانین کو ایک کوڈ دینے کا عمل ضروری ہے۔ یہ چیز لیبر پر دوسری قومی کانفرنس (این سی ایل) کی سفارشات پر مبنی ہے، جس میں سبھی سماجی ساجھیداروں کو شامل کیا گیا تھا۔


    حکومت بھارت میں موجودہ ای پی ایف ؍ای ایس آئی کے ارکان کے ذریعے حاصل کئے جانے والے سماجی سکیورٹی کے بندوبست کا تحفظ کرنے کی پابند ہے۔ دوسری جانب موجودہ فوائد کو اور زیادہ ورکروں تک توسیع دینے کی تجویز ہے۔ موجودہ فنڈ کو، جو موجودہ ارکان سے تعلق رکھتا ہے، کسی چیز میں استعمال کرنے کی کوئی تجویز نہیں ہے اور اس کا تحفظ کیاجائے گا۔


    وزارت مذاکرات کے عمل کے لئے عہد بستہ ہے اور موجودہ صلاح و مشورہ اسی عمل کا ایک حصہ ہے۔


    ************


    
    
    

    ) م ن ۔اگ۔ ک ا (


    U-3855

    
    
    (Release ID: 1540378) Visitor Counter : 5