      سٹرک ٹرانسپورٹ اور شاہراہوں کی وزارت

      سڑک ٹرانسپورٹ اور شاہراہوں کی وزارت نے ٹرک کے ایکسل لوڈ میں اضافے کو نوٹیفائی کیا
      Posted On: 18 JUL 2018 5:35PM by PIB Delhi


    نئی دہلی، 18 ؍جولائی،سڑک ٹرانسپورٹ اور شاہراہوں کی وزارت نے ٹرک کے ایکسل لوڈ میں اضافہ کرتے ہوئے اس کی نئی حد کو نوٹیفائی کیا ہے۔


    ترمیم ضابطوں کے مطابق مال برداری کی گاڑیوں کے تعلق سے ایکسل کے زیادہ محفوظ وزن میں (موٹر کیب کے علاوہ) منظور شدہ وزن اور ٹائروں کی تعداد کی تفصیلات مندرجہ ذیل ہیں۔

                                                                                                                                              
نمبر شمار  ایکسل کی قسم                                                                                            ایکسل پر کم از کم محفوظ وزن
                                                                                                                                              
                                                                                                                                              
                                                                                                                                              
1.         واحد ایکسل                                                                                                                         
                                                                                                                                              
                                                                                                                                              
                                                                                                                                              
1.1        واحد ایکسل ایک ٹائر کے ساتھ                                                                             3.0ٹن                      
                                                                                                                                              
                                                                                                                                              
                                                                                                                                              
1.2        واحد ایکسل دو ٹائر کے ساتھ                                                                              7.5 ٹن                     
                                                                                                                                              
                                                                                                                                              
                                                                                                                                              
1.3        واحد ایکسل چار ٹائر کے ساتھ                                                                             11.5 ٹن                    
                                                                                                                                              
                                                                                                                                              
                                                                                                                                              
2.         ٹینڈم ایکسل (دو ایکسل) (جس میں دونوں ایکسل کے درمیان فاصلہ 1.8 میٹر سے کم ہو)                                                      
                                                                                                                                              
                                                                                                                                              
                                                                                                                                              
2.1        ٹینڈم ایکسل ریجڈ گاڑیوں، ٹرالروں اور نیم ٹرالروں کیلئے                                                  21 ٹن*                     
                                                                                                                                              
                                                                                                                                              
                                                                                                                                              
2.2        ٹینڈم ایکسل ہائڈرولک اور نیو میٹک ٹرالروں کے پولر ٹریکٹروں کیلئے                                        28.5 ٹن                    
                                                                                                                                              
                                                                                                                                              
                                                                                                                                              
3.         ٹرائی ایکسل (تین ایکسل) (جس میں باہری ایکسل کا فاصلہ تین میٹر سے کم ہو)                                                            
                                                                                                                                              
                                                                                                                                              
                                                                                                                                              
3.1        ٹرائی ایکسل ریجڈ گاڑیوں، ٹرالروں اور نیم ٹرالروں کیلئے                                                  27 ٹن *                    
                                                                                                                                              
                                                                                                                                              
                                                                                                                                              
4.         ایکسل رو (چار چار ٹائر والے دو ایکسل) موڈیولر ہائڈرولک ٹرالر(واحد ایکسل کیلئے 9 ٹن کے وزن کی اجازت ہے)  18 ٹن                      
                                                                                                                                              
                                                                                                                                              

    *نوٹ: اگر گاڑی میں نیو میٹک سسپنشن لگا ہوا ہے تو ہر ایکسل کے لئے ایک ٹن اضافی لوڈ کی اجازت ہے۔


    ترمیم میں کہا گیا ہے کہ گاڑی کا مجموعی وزن (جی وی ڈبلیو) کُل منظور شدہ محفوظ ایکسل وزن سے زیادہ نہیں ہونا چاہئے اور یہ وزن کسی بھی صورت میں مندرجہ ذیل وزن سے زیادہ نہیں ہونا چائے۔


    1-ریجیڈوہیکل کی صورت میں 49 ٹن۔


    2-نیم ٹرالر ،ٹرک ٹرالر کی صورت میں (موڈیولر ہائڈرولک ٹرالر کو چھوڑ کر) 55 ٹن۔


    اس میں مزید کہا گیا ہے کہ موڈیولر ہائڈرولک ٹرالر ریگولیٹری منظوری کے بعد ایسا سامان ، جس کو ٹکڑے نہیں کیا جاسکتا، سامان لے جانے کی اجازت دی جاسکتی ہے۔


    سڑک ٹرانسپورٹ اور شاہراہوں، جہاز رانی ، آبی وسائل ، دریاؤں کی ترقی اور گنگا کے احیاء کے مرکزی وزیر جناب نتن گڈکری نے کل نئی دہلی میں اس فیصلے کے بارے میں نامہ نگاروں کو بتاتے ہوئے کہا کہ ایکسل لوڈ میں اضافہ کرنے کا فیصلہ سامان کی نقل وحمل کرنے والی گاڑیوں کی صلاحیت میں اضافہ کرنا ہے تاکہ نقل وحمل کی لاگت میں کمی کی جاسکے۔ انہوں نے کہا کہ اس ترمیم سے سامان لے جانے والی گاڑیوں کی صلاحیت میں تقریبا 20 سے 25 فیصد کا اضافہ ہوگا اور نقل وحمل کی لاگت میں تقریبا دو فیصد کی کمی آئے گی۔ وزیر موصوف نے مزید کہا کہ گزرتے ہوئے برسوں کے ساتھ آٹو موبائل کی ٹیکنالوجی اور سڑک کی تعمیر کی کوالٹی میں کافی بہتری آئی ہے۔ جبکہ ایکسل لوڈ میں 1983 کے بعد سے کوئی اضافہ نہیں ہوا۔ اس لئے ایکسل لوڈ کو بین الاقوامی معیار سے ہم آہنگ کرنے کی ضرورت محسوس کی گئی۔


    جناب گڈکری نے کہا کہ منظور شدہ وزن سے زیادہ لوڈنگ کرنے سے متعلق ضابطوں پر سختی سے عمل کیا جائے گا۔ ریاستی حکومتوں سے بھی درخواست کی گئی ہے کہ وہ اوور لوڈنگ کے خلاف ضابطوں کو سختی سے نافذ کریں اور اس وقت تک گاڑیوں کو آگے جانے کی اجازت نہ دی جائے جب تک کہ اس کا اضافی وزن کم نہیں کیا جاتا۔


    U- 3663

    
    
    (Release ID: 1539060) Visitor Counter : 1