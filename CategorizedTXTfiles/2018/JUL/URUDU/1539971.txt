      امور صارفین، خوراک اور عوامی تقسیم کی وزارت

      فلاحی ادارے اور ہاسٹل اسکیم
      Posted On: 24 JUL 2018 7:47PM by PIB Delhi


    نئی دہلی،24 جولائی 2018؍حکومت ہند یکم ستمبر 2017ء سے ‘‘فلاحی اداروں اور ہاسٹل اسکیم کے تحت خوردنی اناجوں کی دستیابی’’ اسکیم کا نفاذ کررہی ہے۔ اس اسکیم کا آغاز دو اسکیموں یعنی ویلفیئر انسٹی ٹیوشنز اسکیم(فلاحی اداروں سے متعلق اسکیم) اور ایس سی ؍ایس ٹی؍اوبی سی ہاسٹلز اسکیم کو ضم کرکے کیا گیا تھا۔ اس اسکیم کے تحت ریاستی حکومتوں ؍مرکز کے زیر انتظام علاقوں کو خوردنی اناج دستیاب کرائے جاتے ہیں، تاکہ فلاحی اداروں یعنی خیراتی اداروں جیسے بیگرز ہوم ، ناری نکیتن اور ایسے ہی دوسرے فلاحی اداروں کی ضرورتوں کی تکمیل کی جاسکے۔یہ ایسے فلاحی ادارے ہوتے ہیں، جو ریاستی حکومتوں ؍مرکز کے زیر انتظام علاقوں کے ذریعے چلائے جاتے ہیں اور جن کا احاطہ ٹارگیٹیڈ پبلک ڈسٹری بیوشن سسٹم ( ٹی پی ڈی ایس ) یا کسی دیگر فلاحی اسکیم کے تحت نہیں کیا گیا ہے۔رہائشیوں ؍ایس سی؍ایس ٹی؍او بی سی ہاسٹلز کو یہ خوردنی اناج اس لئے دستیاب کرائے جاتے ہیں، تاکہ سماج کے کمزورطبقات کی فلاح و بہبود اور ترقی کے لئے قائم کئے گئے اداروں میں غذائیت کے مطلوبہ معیار کو یقینی بنایا جاسکے۔


    اس اسکیم کے تحت سبھی رہائشیوں ؍ایس سی؍ ایس ٹی؍ او بی سی طلباء کے ہاسٹلز کو خوردنی اناج دستیاب کرائے جاتے ہیں، بشرطیکہ ان میں رہنے والے دو تہائی طلباء کا تعلق ایس سی ؍ایس ٹی؍ او بی سی برادری سے ہو۔فائدہ حاصل کرنے والے ادارے؍ ہاسٹلز بی پی ایل قیمتوں پر خوردنی اناج حاصل کرنے کے اہل ہیں، جس کی زیادہ سے زیادہ حد فی استفادہ کنندہ فی ماہ 15کلو گرام ہے۔


    اس اسکیم کے تحت خوردنی اناج ضابطوں کے مطابق ریاستوں ؍ مرکز کے زیر انتظام علاقوں سے موصولہ گزارشات کی بنیاد پر خوراک اور عوامی نظام تقسیم کے محکمے کے ذریعے دستیاب کرائے جاتے ہیں۔


    یہ اسکیم مرکزی حکومت اور ریاستی حکومتوں ؍مرکز کےزیر انتظام علاقے کی حکومتوں کی مشترکہ ذمہ داری کے تحت چلائی جاتی ہے۔ مرکزی حکومت خرید، ذخیرہ اور ریاستوں ؍مرکز کے زیر انتظام علاقوں کو اناج دستیاب کرانے کے لئے ذمہ دار ہے۔ریاستی حکومتوں؍ مرکز کے زیر انتظام علاقوں کی ذمہ داری یہ ہے کہ وہ دستیاب کرائے گئے خوردنی اناج کو اٹھائے اور ریاستوں؍ مرکز کے زیر انتظام علاقوں کے اندر تقسیم کرے اور اس بات کو یقینی بنائیں کہ دستیاب کرائے گئے خوردنی اناج استفادہ کنندگان تک پہنچ سکے۔رواں مالی سال کے دوران اب تک 17ریاستوں؍ مرکز کے زیر انتظام علاقوں کے 37لاکھ سے زیادہ ہاسٹلز میں رہنے والے طلباء نے اس اسکیم فائدہ اٹھایا ہے۔


    یہ اطلاع صارفین امور، خوراک اور عوامی نظام تقسیم کے وزیر مملکت جناب سی آر چودھری نے آج لوک سبھا میں دی۔


    م ن۔م م ۔ ن ع


    U: 3798

    
    
    (Release ID: 1539971) Visitor Counter : 2