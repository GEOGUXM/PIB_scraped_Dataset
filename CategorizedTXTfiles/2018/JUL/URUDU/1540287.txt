      کامرس اور صنعت کی وزارتہ

      ویتنام جنوب مشرقی ایشیاء میں ترقی کا نیا مرکز:سریش پربھو
      Posted On: 26 JUL 2018 5:16PM by PIB Delhi


    کامرس وصنعت اور شہری ہوابازی کے مرکزی وزیربھارت-ویتنام اقتصادی تعلقات پر بین الاقوامی کانفرنس سے خطاب کرتے ہوئے


    نئی دہلی، 26 ؍جولائی، کامرس اور صنعت اور شہری ہوابازی کے مرکزی وزیر سریش پربھاکر پربھو نے آج نئی دہلی میں کہا ہے کہ ویتنام آسیان ملکوں میں سب سے تیز تر ترقی کرنے والی معیشتوں میں سے ایک ہے۔ وہ بھارت –ویتنام اقتصادی تعلقات پر ایک بین الاقوامی کانفرنس سے خطاب کررہے تھے۔ وزیر موصوف نے کہا کہ بھارت دونوں ملکوں کے درمیان تہذیبی اور مذہبی یکسانیت کی قدر کرتا ہے لیکن یہ بھارت کے وزیراعظم کی شروع کی گئی ایکٹ ایسٹ پالیسی کا نتیجہ ہے جس نے باہمی ترقی کے لئے زبردست امکانات کے دروازے کھولے ہیں۔


    وزیرموصوف نے مزید کہا کہ بھارت اور ویتنام خطے میں تجارت اور کامرس اور سیاسی وسیکیورٹی معاملات میں کلیدی پوزیشن رکھتے ہیں۔ آسیان کے رکن کی حیثیت سے ویتنام بھارت کے آسیان ملکوں کے ساتھ تعلقات کو وسعت دینے کی صلاحیت رکھتا ہے جو بھارت کی ایکٹ ایسٹ پالیسی کا اصل مرکز ہے۔ دونوں ملک تیل کی تلاش ، زراعت ، مینوفیکچرنگ اور دفاع میں جامع اقتصادی تعلقات کے حامل ہیں اور اب سروس سیکٹر پر توجہ مرکوز کررہے ہیں جو عالمی تجارت کو فروغ دینے کا نیا ذریعہ ہے۔


    بھارت نے ویتنام کو 1975 میں ’’سب سے زیادہ پسندیدہ ملک‘‘ کا درجہ دیا تھا۔ اس وقت سے دونوں ملکوں کے درمیان باہمی تجارت میں زبردست اضافہ ہوا ہے اور دونوں ملک 2020 تک باہمی تجارت 15 ارب ڈالر تک پہنچانے پر رضامند ہوگئے ہیں۔


    بین الاقوامی کانفرنس کے افتتاح کے موقع پر سوشلسٹ جمہوریہ ویتنام کے سفیر ٹان سنہ تھان بھی موجود تھے۔


    ۔۔۔۔۔۔۔۔۔۔۔


  * (م ن-و ا- ق ر)


    U- 3 844

    
    
    (Release ID: 1540287) Visitor Counter : 5
    
    
    
    
    

*