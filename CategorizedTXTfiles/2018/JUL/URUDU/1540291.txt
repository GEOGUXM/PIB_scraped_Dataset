      وزارتِ تعلیم

      جے ای ای (مین) اور نیٹ کے امتحان سال میں دو مرتبہ کرائے جائیں گے
      Posted On: 26 JUL 2018 5:19PM by PIB Delhi


    نئی دہلی، 26 ؍جولائی، انسانی وسائل کے فروغ کے وزیر مملکت ڈاکٹر ستیہ پال سنگھ نے آج راجیہ سبھا میں ایک تحریری سوال کے جواب میں ایوان کو مطلع کیا کہ 2017-18 کے بجٹ اعلانات کے پیش نظر مرکزی کابینہ نے 10 نومبر 2017 کو منعقد اپنی میٹنگ میں اعلیٰ تعلیمی اداروں میں داخلہ ٹسٹ کا انعقاد کرنے کی خاطر ایک خود مختار اور خود پر منحصر نیشنل ٹسٹنگ ایجنسی (این ٹی اے ) کی تشکیل کو منظور ی دی تھی ۔ جے ای ای مین اور نیشنل الیجیبلٹی کم انٹرنس ٹسٹ (نیٹ) کا سال میں دو مرتبہ انعقاد کرے گا تاکہ امیدواروں کو اپنی بہترین کارکردگی کا مظاہرہ کرنے کا مناسب موقع حاصل ہوسکے۔


    تمام داخلہ امتحانات کمپیوٹر کے ذریعہ کرائے جائیں گے جس کے لئے ٹسٹ پریکٹس سینٹروں کا ایک نیٹ ورک ، خاص طور پر دیہی علاقوں کے امیدواروں کے لئے قائم کیا جائے گا تاکہ انہیں کمپیوٹر پر ہونے والے ٹسٹ سے پوری طرح واقف ہونے کا موقع مل سکے۔ اس مقصد کے لئے کمپیوٹر لیب رکھنے والے اسکولوں اور انجینئرنگ کالجوں کی نشان دہی کی جائے گی جنہیں امیدوار مفت استعمال کرسکیں گے۔


    اس معاملے پر حکومت ہند کی متعلقہ وزارتوں ؍ محکموں کے ساتھ ساتھ مرکزی اور ریاستی حکومتوں کے متعلقہ افراد کے ساتھ یکم ستمبر 2017 کو صلاح ومشورے کے لئے ایک ورکشاپ منعقد کی گئی تھی۔ اس سلسلے میں قطعی فیصلہ اور نظام الاوقات کا جلد ہی اعلان کیا جائے گا۔


    ۔۔۔۔۔۔۔۔۔۔۔


    (م ن-و ا- ق ر)


    U- 3 845

    
    
    (Release ID: 1540291) Visitor Counter : 10