      سماجی انصاف اور تفویض اختیارات کی وزارت

      قومی شیڈیول ٹرائب کمیشن کے چیئر پرسن نے ’’اندرا ساگر پولاورم پروجیکٹ‘‘ سے متاثر
      قبائلی عوام پر اپنی رپورٹ صدر جمہوریہ کو پیش کی
      
      Posted On: 03 JUL 2018 5:39PM by PIB Delhi


    نئیدہلی، 04 جولائی۔نیشنل کمیشن فار شیڈیول ٹرائب کے چیئر پرسن ڈاکٹر نند کمار سائیں نے کمیشن کی نائب چیئر پرسن وممبر محترمہ انوسوئیا یوئیکے کے ساتھ صدر جمہوریہ ہند جناب رام ناتھ کووند سے ملاقات کی اور انہیں ’’ اندراساگر پولاورم پروجیکٹ ‘‘ سے متاثر قبائلی عوام پر اکمیشن کی خصوصی رپورٹ پیش کی ۔ اس موقع پر کمیشن کے سکریٹری جناب راگھوچندر ا بھی موجود تھے۔ یہ رپورٹ اور اس میں شامل سفارشات آئین ہند کی دفعہ 338 اے (5) (ای ) کے تحت پیش کی گئی ہیں اور اس میں آندھرا پردیش کے پولاورم اریگیشن پروجیکٹ سے متاثر ہونے والے شیڈیول ٹرائب کے لوگوں کی حفاظت ،فلاح اور سماجی معاشی ترقی کے لئے آندھر اپردیش سرکار کے ذریعہ آئینی تحفظ اور موثر عمل درآمد کرنے کی سفارش کی گئی ہے ۔


    واضح ہوکہ کمیشن نے 26 سے 28 مارچ 2018 تک آندھر اپردیش کے پولاورم اری گیشن پروجیکٹ کا موقع پر معائنہ کیا تھا اور اس پروجیکٹ سے متاثر ہونے والے شیڈیول ٹرائب زمرے کی بازآبادکاری اور بحالی کے لئے کئے جانے والے اقدامات کی اندازہ کاری کی تھی۔ کمیشن نے موقع پر متاثرہ افراد سے گفتگو کی اور پروجیکٹ کے متعلقہ افسران سے ان تمام معاملات پر گفتگو کی ۔ کمیشن نے پروجیکٹ کے مقام کا جائزہ لینے کے بعد 28 مارچ 2018 کو اس معاملے میں آندھر ا پردیش کے وزیر اعلیٰ سے بھی گفتگو کی تھی ۔بعد ازاں اس مسئلے پر ایک خصوصی رپورٹ تیار کرکے تین جولائی 2018 کو صدر جمہوریہ ہند کو پیش کی گئی ۔اس رپورٹ میں درج ذیل سفارشات کی گئی ہیں:


    1۔ پولاورم اری گیشن پروجیکٹ سے متاثر قبائلی افراد سے گفتگو کے دوران کمیشن کو بتایا گیا کہ سرکار نے اس پروجیکٹ کے لئے ان کی جو زمین لی تھی ،اس کے بدلے میں جو زمین دی گئی ہے وہ قابل زراعت نہیں ہے ۔یہ زمینیں یا تو چٹانی علاقے میں ہیں یا ایسےعلاقے میں ہیں جہاں پانی دستیاب نہیں ۔ اس لئے کمیشن مذکور کی جانب سے سفارش کی جاتی ہے کہ ریاستی سرکار کی جانب سے پولاورم اری گیشن پروجیکٹ کے علاقے کے پی ڈی ایف / پی ایف افراد کو قابل زراعت متبادل زمین ہی فراہم کرائی جائے اوراس میں آبپاشی کی باقاعدہ سہولت کا انتظام کیا جائے ۔


    2۔ کمیشن نے پایا کہ متعدد بے زمین شیڈیو ل ٹرائب کنبوں کو بھی مذکورہ مقام سے منتقل کردیا گیا۔ان لوگوں کی روزی روٹی کا انحصار جنگل کی معمولی مصنوعات پر تھا اورجب کہ انہیں ان کے گھروں سے منتقل کردیا گیا ہے تو یہ لو گ اپنی روزی روٹی سے بھی محروم ہوگئے ہیں اس لئے ریاستی سرکار کو چاہئے کہ ان لوگوں کو روزی روٹی کے متبادل ذرائع فراہم کرائے جائیں اور ا ن کی دیکھ بھال کی جائے ۔


    3۔ کمیشن نے جب موضع ادّی کولا کوٹّا کا دورہ کیا تو اسے ایسی شکایتیں موصول ہوئیں کے اس گاؤں میں تعمیر کئے جانے والے متعدد نئے مکانات سیلاب کی زد میں آکر بہہ گئے اور اب تک ان تباہ شدہ مکانات کی دوبارہ تعمیر نہیں کی گئی ہے ۔ اس لئے کمیشن سفارش کرتا ہے کہ مذکورہ تباہ شدہ مکانات کی فوری طور سے دوبارہ تعمیر کی جائے اور شیڈیو ل ٹرائب زمرے کے عوام کو درپیش مشکلیں دور کی جائیں۔


    4۔ کمیشن نے یہ سفارش بھی کی ہے کہ آندھر ا پردیش سرکار پولا ورم اری گیشن پروجیکٹ کے تعلق سے دئے جانے والے معاوضہ پیکج پرازخود نظر ثانی کرے اور مہاندی کو ل فیلڈ ز لمٹیڈ بنام متھائیز اورم ودیگر کی اسپیشل لیو پٹیشن (ایس ایل پی ) نمبر 6933 مورخہ 2007 میں جو جن تاثرات کا اظہار کیا گیا تھا اور جو مشورے دئے تھے ان کی روشنی میں آندھر ا پردیش سرکار کو اس معاوضہ پیکج پر نظر ثانی کرنی چاہئے ۔ کمیشن نے محسوس کیا ہے کہ عزت مآب سپریم کورٹ کے مذکورہ بالا حکم کے مطابق اس سے ملتی جُلتی اسکیمیں پولاورم اری گیشن پروجیکٹ سے متاثر ہونے والے شیڈیول ٹرائب زمرے کے افراد کے لئے مدد گار ثات ہوں گی ۔ یہ اسکیمیں ان کے بہتر معاوضے کے حق کے طور پر شروع کی جانی چاہئیں ۔ مزید برآں حصول آراضی ، بحالی اور باز آبادکاری قانون کے حوالے سے بہتر معاوضے کی دفعات کو ذہن میں رکھا جائے اور قبائی عوام کے فائدے کے لئے ممکنہ حد تک بہتر طریقے سے انہیں زیر استعمال لایا جائے ۔


    5۔ کمیشن نے یہ سفارش بھی کی ہے کہ متاثرہ قبائی عوام کو معاوضے کے طور پر زمین فراہم کرائے جانے کے عمل میں ، ’’زمین کے بدلے زمین یازمین برائے زمین ‘‘ کی پالیسی پر ہر ممکن حد تک عمل کیا جائے اور 2.5 ایکڑ زمین فراہم کرائے جانے کی جو حد مقرر کی گئی ہے ،اسے شیڈیول ٹرائب عوام کے لئے حذف کردیا جائے اور انہیں اسی مقدار میں اراضی فراہم کرائی جائے ، ان کی جتنی زمین پولاورم اری گیشن پروجیکٹ کے علاقے میں زیر قبضہ لی گئی ہے ۔


    6۔ بازآباد کاری کی کالونیوں میں کالجوں ،یونیورسٹیوں ،اسٹیڈیمس اور ایمس کے خطوط پر میڈیکل کالجوں کے قیام جیسی سماجی ڈھانچہ جاتی سہولیات پر خاص طور سےتوجہ دی جائے ۔علاوہ ازیں ان کالونیوں میں فن اور موسیقی کی اکیڈمیاں / مراکز بھی ان کے حق استحقاق میں قائم کئے جانے چاہئیں ۔ریاستی سرکار کو ان ڈھانچہ جاتی سہولیات کے لئے معقول مقدار میں زمین دستیاب کرانی چاہئے اور اگر ضرورت پڑے تو اس مقصد کے لئے زمین کی خریداری بھی کی جانی چاہئے ۔


    7۔ ریاستی سرکار کو اس بات پربھی توجہ رکھنی چاہئے کہ بحالی اور باز آبادکاری کا تمام کام واحد ذمہ دار افسر کی حیثیت سے آر اینڈ آر کمیشن کے ذریعہ مکمل کرایا جانا چاہئے اور دیگر محکموں اور ایجنسیوں کے ذریعہ کی جانے والی حقیقی عمل آوری کے تعلق سے آر اینڈ آر کے لئے ذمہ داری اور جوابدہی کا تعین کیا جانا چاہئے ۔


    8۔ ریاستی سرکار کو یہ بات بھی یقینی بنانی چاہئے کہ آر اینڈ آر کا کام اس پروجیکٹ کے شروع ہونے یا اس کے نتیجے میں قبائلی عوام کے گھر جس تاریخ کو غرق آب ہوئے تھے ، ا س تاریخ سے کم از کم چار ماہ قبل سے اس پروجیکٹ سے متاثر یا بے گھر ہوجانے والے شیڈیول ٹرائب کنبوں کو معاوضہ دیا جائے ۔ یہ تاریخ اس پروجیکٹ کےشروع ہونے کی تاریخ ہوسکتی ہے یہ اس پروجیکٹ کے نتیجے میں غرقاب ہونے کی تاریخ بھی ہوسکتی ہے ۔اس میں سے جو بھی پہلے ہو۔


    9۔ ریاستی سرکار کو بازآبادکار علاقے سے متصل کسی علاقے میں کوئی صنعتی علاقہ یا انڈسٹریل اسٹیٹ /صنعتی مرکز قائم کیا جائے تاکہ بے گھر ہوجانے والوں کنبوں کو ملازمت اور معاشی مواقع حاصل ہوسکیں ۔ اس سلسلے میں ریاستی اور مرکزی سرکار دونوں کو اس انڈسٹریل اسٹیٹ کو ٹیکس فری اورکم کز کم دس سال کی مدت کے لئے ٹیکس سے مستثنی ٰ کرنے کا اعلان کرنے پر غور کرنا چاہئے ۔ اس کے ساتھ ہی ایک شرط یہ بھی ہونی چاہئے کہ اس انڈسٹریل اسٹیٹ / مرکز میں غیر انتظامی اسامیوں پر پولاورم اری گیشن پروجیکٹ کے متاثرین کو ہی ملازمت دی جائے گی ۔


    10۔ کمیشن کو خدشہ ہے کہ ایک بار ا س باندھ کی تعمیر مکمل ہوجانے اور اس علاقے میں آباد لوگوں کو دوسری جگہ منتقل کئے جانے کے بعد متعلقہ آر اینڈ آر افسران کو نئی ذمہ داریاں تفویض کردی جائیں گی اور یہ بھی امکان ہے کہ جن لوگوں کی باز آبادکا ی کی گئی ہے انہیں ان کے حال پر چھوڑ دیا جائے گا اور انہیں بغیر کسی ادارہ جاتی نظام کی مدد کے اپنے کام خود انجام دینے ہوں گے ۔اسلئے یہ کمیشن سختی کے ساتھ اس بات کی سفارش کرتا ہے کہ سچے اور نیک نیت آر اینڈ افسرا ن کی ایک ٹیم کو بازآباد کار علاقے میں مقرر کیا جائے جو کم از کم پانچ برس تک ترقیاتی اور فلاحی اقدامات پر نگاہ رکھے گی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 3438

    
    
    (Release ID: 1537540) Visitor Counter : 2
    
    
      Read this release in: English , Tamil