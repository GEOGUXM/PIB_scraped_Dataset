      وزارتِ تعلیم

      اسکولی تعلیم کی تمام سطحوں پر جامع اور یکساں معیاری تعلیم کو یقینی بنانے کے لئے سمگر شکشا اسکیم
      Posted On: 19 JUL 2018 6:57PM by PIB Delhi


    نئی دہلی، 19 ؍جولائی،انسانی وسائل کے فروغ کے وزیر مملکت جناب اوپندر کشواہا نے آج راجیہ سبھا میں ایک تحریری سوال کے جواب میں ایوان کو مطلع کیا کہ اسکولی تعلیم اور خواندگی کے محکمے نے مرکز کی سرپرستی والی ایک اسکیم کے طور پر اسکولی تعلیم کے لئے ایک مربوط اسکیم ’’سمگر شکشا‘‘ اسکیم مرتب کی ہے، جسے سال 2018-19 سے پورے ملک میں نافذ کیا جارہا ہے۔ اس پروگرام میں پہلے کی تین مرکزی اسکیموں ، سرو شکشا ابھیان (ایس ایس اے)، راشٹریہ مادھیمک شکشا ابھیان ( آر ایم ایس اے) اور ٹیچر ایجوکیشن (ٹی ای) کو ضم کیا گیا ہے۔ یہ اسکولی تعلیم کے شعبے میں ایک وسیع پروگرام ہے جو پری اسکول سے 12 ویں کلاس تک کا احاطہ کرتا ہے اور اس کا مقصد اسکولی تعلیم کی تمام سطحوں پر جامع اور یکساں معیاری تعلیم کو یقینی بنانا ہے۔ اس اسکیم کے تحت پری اسکول ، پرائمری ، اپر پرائمری ، سیکنڈری اور سینئر سیکنڈری سطحوں تک اسکول کی حیثیت دی گئی ہے۔


    اسکیم کے تحت اسکولی تعلیم کی تمام سطحوں پر کئے جانے والے اہم اقدامات میں مندرجہ ذیل شامل ہیں۔ (1) بنیادی ڈھانچے کے فروغ اور رکھ رکھاؤ سمیت یکساں رسائی، (2) صنف اور برابری ، (3) شمولیت والی (جامع ) تعلیم ، (4) معیاری تعلیم ، (5) ٹیچروں کی تنخواہ کے لئے مالی امداد ، (6) ڈیجیٹل اقدامات ، (7) مفت اور لازمی تعلیم کے بچوں کے حقوق کے قانون 2009 کے تحت یونیفارم اور نصابی کتابوں وغیرہ کا حق ، (8) اسکول سے پہلے کی تعلیم ، (9) پیشہ وارانہ تعلیم ، (10) کھیل اور کود فیزیکل ایجوکیشن ِ (11) ٹیچروں کی تعلیم اور تربیت کو مستحکم بنانا ، (12) نگرانی، (13) پروگرام بندوبست۔ اسکیم میں خاص توجہ اسکولی تعلیم کے معیار کو بہتر بنانا اور اسکولی تعلیم کی تمام سطحوں پر سیکھنے سکھانے کے نتائج کو فروغ دینے کے لئے اقدامات کرنا شامل ہے۔


    یکم اپریل 2018 سے 31 مارچ 2020 تک کے عرصے کے لئے 75000 کروڑ روپے مختص کئے گئے ہیں ، جو موجودہ مختص رقم سے 20 فیصد زیادہ ہے۔ اس میں اسکولی تعلیم کو مجموعی طور پر دیکھا گیا ہے جس میں تعلیم کی سبھی سطحوں کو شامل کیا گیا ہے۔ اس کی اہم خصوصیات مندرجہ ذیل ہیں:


    1-لائبریریوں کو مستحکم کرنے کے لئے ہر اسکول کو سالانہ 5000 روپے سے 20000 روپے تک کی گرانٹ۔


    2-اسکول کی مجموعی گرانٹ کو14500-50000 سے بڑھا کر 25000-100000 روپے کردیا گیا ہے جو اسکول میں طلبا کی تعداد کی بنیاد پر مختص کیا جائے گا۔


    3-کھیل کود کے سامان کے لئے سالانہ گرانٹ ، پرائمری اسکولوں کے لئے 5000 روپے ، اپر پرائمری اسکولوں کے لئے 10000 روپے ، سیکنڈری اور سینئر سیکنڈری اسکولوں کے لئے 25000 روپے کی گئی ہے۔


    4-خصوصی زمرے (معذور ) بچوں کے لئے مختص رقم فی بچہ 3000 روپے سالانہ سے بڑھاکر 3500 روپے سالانہ کیا گیا ہے جبکہ معذور لڑکیوں کے لئے پہلی جماعت سے 12ویں جماعت تک 200 روپے ماہانہ کا مشاہرہ بھی دیا جائے گا۔ اس سے پہلے یہ صرف 9ویں جماعت سے 12 ویں جماعت تک کےلئے تھا۔


    5-یونیفارم کے لئے مختص رقم کو سالانہ فی بچہ 400 روپے سے بڑھاکر 600 روپے کیا گیا ہے۔


    6-نصابی کتابوں کے لئے فی بچہ سالانہ رقم کو 150 ؍250 سے بڑھاکر 250؍ 400 روپے کیا گیا ہے۔


    7-کستوربا گاندھی بالیکا ودیالوں (کے جی بی وی) کو 6-8 سے بڑھاکر 6-12 کیا گیا ہے۔


    8-ٹیچر وں کے تعلیمی اداروں، جیسے ایس سی ای آر ٹی اور ڈی آئی ای ٹی کو مستحکم کرکے ٹیچروں کے معیار کو بہتر بنایا جائے گا جس میں ایس سی ای آر ٹی ملازمت کے دوران ٹیچروں کو اور ملازمت سے پہلے ٹیچروں کی تربیت کا باختیار ادارہ ہوگا۔


    9-اسمارٹ کلاس روم ، ڈیجیٹل بورڈ اور ڈی ٹی ایچ چینلوں کے ذریعہ تعلیم میں ڈیجیٹل ٹیکنالوجی کے استعمال کو بڑھا یا جائے گا۔


    

    U- 3 716

    
    
    (Release ID: 1539348) Visitor Counter : 6