      کیمیکلز اور فرٹیلائزر کی وزارت

      حکومت کھاد کے اجزاء پر مبنی سبسڈی اور شہری کمپوسٹ اسکیم-2019-20 تک جاری رکھے گی:راؤاندرجیت سنگھ
      Posted On: 24 JUL 2018 4:59PM by PIB Delhi


    نئی دہلی، 24 ؍جولائی، منصوبہ بندی کے وزیر مملکت (آزادانہ چارج) اور کیمیکل اور فرٹیلائزر کے مرکزی وزیر مملکت جناب راؤ اندرجیت سنگھ نے آج لوک سبھا میں ایک تحریری سوال کے جواب میں ایوان کو بتایا کہ کیمیائی کھاد میں اجزاء پر مبنی سبسڈی (این بی ایس )اور شہری کمپوسٹ اسکیم – 2019-20 تک جاری رہے گی۔ انہوں نے بتایا کہ حکومت نے این بی ایس اور شہری کمپوسٹ اسکیم کو 2019-20 تک جاری رکھنے کا فیصلہ کیا ہے۔ اقتصادی امور کی کابینہ کمیٹی کی منظوری کے مطابق این بی ایس اور شہری کمپوسٹ اسکیم کو جاری رکھنے کے لئے کُل 61792 کروڑ روپے کی سبسڈی کے سالانہ اخراجات ہونے کی امید ہے۔ کیونکہ ڈی بی ٹی کو قومی سطح پر شروع کئے جانے سے فرٹیلائزر کی کمپنیوں کو کسانوں کو سبسڈی والی شرحوں پر کیمیائی کھاد کی فروخت پر سو فیصد سبسڈی کی ادائیگی ہوتی ہے۔


    این بی ایس اسکیم کو جاری رکھنے کے مقاصد میں مندرجہ ذیل شامل ہیں:


    1-کیمیائی کھاد کے متوازن استعمال کو فروغ دینا۔


    2-حکومت پر سبسڈی کے بوجھ کو کم کرنا۔


    3-کسانوں کے لئے فرٹیلائزر کی دستیابی میں اضافہ کرنا۔


    4-فرٹیلائزر بنانے والی کمپنیوں کے درمیان مسابقت کی حوصلہ افزائی کرنا۔


    شہری کمپوسٹ اسکیم کو جاری رکھنے کا مقصد مندرجہ ذیل ہے:


    1-سووچھ بھارت مشن میں تعاون کرنا۔


    2-شہری کمپوسٹ کو رعایتی شرحوں پر کسانوں کو فراہم کرنا۔


    جناب سنگھ نے بتایا کہ حکومت نے اجزاء پر مبنی سبسڈی کی پالیسی فاسفیٹ اور پوٹاش (پی اینڈ کے) کی کیمیابی کھادوں پر یکم اپریل 2010 سے نافذ کی تھی۔ پالیسی کے تحت پی اینڈ کے فرٹیلائزر پر ان کے اجزاء کی بنیاد پر سالانہ سبسڈی کی ایک مقررہ رقم فراہم کی جاتی ہے۔ اس پالیسی کے تحت کیمیاوی کھاد کی زیادہ سے زیادہ خردہ قیمت فرٹیلائزر بنانے والی کمپنیاں مارکیٹ کی مناسبت سے مناسب سطح پر طے کرتی ہیں جس کی نگرانی حکومت کے ذریعے کی جاتی ہے۔


    حکومت ہند نے شہری کمپوسٹ کو فروغ دینے کی پالیسی کو منظوری دی ہے جسے کیمیاوی کھاد کے محکمے نے 10 فروری 2016 کو نوٹیفائی کیا تھا۔ اس کے تحت شہری کمپوسٹ بنانے اور استعمال کرنے کے لئے 1500 روپے فی ایم ٹی کی مارکیٹ ڈیو لپمنٹ اسسٹنٹس (ایم ڈی اے ) کے طور پر فراہم کئے جارہے ہیں۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 3794

    
    
    (Release ID: 1539866) Visitor Counter : 2