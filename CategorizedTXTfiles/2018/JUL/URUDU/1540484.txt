      سماجی انصاف اور تفویض اختیارات کی وزارت

      ڈی ای پی ڈبلیو ڈی نے 70 ریلوے اسٹیشن پر وسائل کے آڈٹ کی تصدیق کی پہل کی
      Posted On: 27 JUL 2018 6:21PM by PIB Delhi


    نئی دہلی/ 27 جولائی۔ سماجی انصاف اور تفویض اختیارات کی وزارت کی سیکریٹری ڈی ای پی ڈبلیو ڈی محترمہ شکنتلا ڈی گاملینگ اور دہلی کے اسکولوں اور پلاننگ اینڈ آرکی ٹیکچر کے ڈائریکٹر ڈاکٹر پی ایس این راؤ نے آج نئی دہلی میں ڈی ای پی ڈبلیو ڈی اور ایس پی اے کے سینئر عہدےداروں کی موجودگی میں ایک مفاہمت نامے پر دستخط کئے۔ ڈی ای پی ڈبلیو ڈی اور ایس پی اے دہلی کے درمیان مفاہمت نامہ کا مقصدایسے 10 فیصد بڑے ریلوے اسٹیشنوں میں تصدیق کا آڈٹ کرنا ہے جنہیں قابل رسائی بنایا گیا ہے۔


    25 ریاستوں کے 70 ریلوے اسٹیشنوں میں تصدیق کا آڈٹ 6 ماہ میں مکمل ہوگا۔ پہلے مرحلے میں 15 اہم ریلوے اسٹیشنوں کا آڈٹ کیا جائے گا۔ جس کے بعد 25 اور 30 اسٹیشنوں کا آڈٹ دوسرے اور تیسرے مرحلے میں ہوگا۔


    تصدیق کی آڈٹ رپورٹ ملنے پر ریلوے کی وزارت اسٹیشنوں میں رسائی کو بہتر بنانے کے لئے مزید تجدید اور درستگی کی کارروائیاں انجام دینے کے اقدامات کرے گی۔


    قابل رسائی بھارت مہم(اے آئی سی) جو معذوری سے متاثرہ افراد کو بااختیار بنانے کے محکمے( ڈی ای پی ڈبلیو ڈی) کے ذریعہ چلائی جارہی ہے،سماجی انصاف اور تفویض اختیارات کی وزارت کی ایک اہم مہم ہے جسے وزیراعظم نے 3 دسمبر 2015 کو شروع کیا تھا اور جس کا مقصد معذوری سے متاثرہ افراد کے لئے کسی بھی رکاوٹ سے پاک ماحول کو تشکیل دینا ہے۔اس مہم کے نفاذ کی بنیاد عام آدمی کی زندگی کے تین اہم پہلوؤں پر ہے۔جس میں تعمیر، ٹرانسپورٹیشن نظام اور اطلاعاتی اور مواصلاتی ماحول قائم کرناشامل ہے۔


    ریلوے عام لوگوں کے ذریعہ استعمال کیاجانا والا ٹرانسپورٹ کا ایک اہم ذریعہ ہے۔ ڈی ای پی ڈبلیو ڈی ریلوے پلیٹ فارموں، ٹکٹ کانٹروں، بیت الخلاء اور دیگر عمارتوں میں عوامی رسائی کو آسان بنانے کے لئے ریلوے کی وزارت کے ساتھ تعاون کررہا ہے۔ریلوے کی وزارت نے ڈی ای پی ڈبلیو ڈی کو مطلع کیا ہے کہ انہو ں نے 709 بڑے اسٹیشنوں میں سے 639 ریلوے اسٹیشنوں کو قابل رسائی بنا دیا ہے۔


    ************


    م ن ۔ و ا ۔ رض


    U-3869

    
    
    (Release ID: 1540484) Visitor Counter : 5