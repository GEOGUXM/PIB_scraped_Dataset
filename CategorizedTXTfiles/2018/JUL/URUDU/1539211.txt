      ریلوے کی وزارت

      ریلوے اسٹیشنوں پر وائی فائی خدمات
      Posted On: 19 JUL 2018 12:45PM by PIB Delhi


    نئیدہلی۔ 19 ؍جولائی۔ریلوے کے وزیر مملکت جناب راجین گوہین نے لوک سبھا میں ایک سوال کے تحریری جواب میں بتایا کہ ریلوے کی وزارت نے ریلوے کے تمام اسٹیشنوں پر وائی فائی کی مفت سہولت فراہم کرانے کا فیصلہ کیا ہے، تاہم اس میں عارضی اسٹیشنوں یعنی ہالٹ پر یہ خدمت فراہم نہیں کرائی جائے گی۔ اس کام کے لئے ریلوے کو کسی قسم کے اضافی اخراجات بھی برداشت نہیں کرنےہوں گے۔ جہاں سال 17-2016 میں 100 ریلوے اسٹیشنوں پر وائی فائی خدمات فراہم کرائے جانے کا نشانہ مقرر کیا گیا تھا ، وہیں سال 18-2017 میں0 20ریلوے اسٹیشنوں پر وائی خدمات فراہم کرانے کا نشانہ مقرر کیا گیا ہے جبکہ سال 19-2018 میں یہ نشانہ زبردست اضافے کے ساتھ 500 ہوگیا ہے یعنی 19-2018 میں 500 ریلوے اسٹیشنوں پر وائی فائی خدمات فراہم کرانے کا نشانہ معین کیا گیا ہے۔ اب تک ملک کے 707 ریلوے اسٹیشنوں پر وائی فائی خدمات فراہم کرائی جاچکی ہیں، اس سلسلے میں ریل ٹیل میسرز گوگل اِن کارپوریٹیڈ کی ایک ذیلی کمپنی میسرز مہاکا انفارمیشن انڈیا پرائیویٹ لمیٹیڈ کے ساتھ اے ون درجے کے ریلوے اسٹیشنوں اور درجہ اے کے ریلوے اسٹیشنوں پر وائی فائی خدمات کرائے جانے کی غرض سے ایک معاہدہ کیا۔


    ملک کے جن اے ون درجے اور اے درجے کے ریلوے اسٹیشنوں پر وائی فائی کی خدمات فراہم کرانے کیلئے ریل ٹیل نے میسرز مہاتا انفارمیشن انڈیا پرائیویٹ لمیٹیڈ (ایم ایچ پی ایل) کے ساتھ معاہدہ کیا ہے ، وہ ریل ٹیل اور میسرز ایم ایچ پی ایل کے درمیان تقسیم کیے جائیں گے۔ اس سلسلے میں ریل ٹیل کو مشورہ دیا گیا ہے کہ درجہ بی اور درجہ سی کے ریلوے اسٹیشنوں کی بھی آمدنی کی حصہ داری کا طریقہ اختیارکیا جائے۔ اس سلسلے میں محکمہ ٹیلی مواصلات سے رابطہ کرکے یونیورسل سروس آبلی گیشن فنڈ (یو ایس او ایف) کے تحت زمرہ ڈی اور ای کے ریلوے اسٹیشنوں پر وائی فائی کی خدمات کی فراہمی کے لئے سرمایہ فراہم کرانے کی درخواست کی گئی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ش س۔ع ن


    U-3694

    
    
    (Release ID: 1539211) Visitor Counter : 4