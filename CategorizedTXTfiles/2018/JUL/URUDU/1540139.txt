      پیٹرولیم اور قدرتی گیس کی وزارت

      بائیو ایندھن پر قومی پالیسی
      Posted On: 25 JUL 2018 6:08PM by PIB Delhi


    نئی دہلی، 25 ؍جولائی،پیٹرولیم اور قدرتی گیس کے مرکزی وزیر جناب دھرمیندر پردھان نے کہا ہے کہ بائیو ایندھن کی تیاری کے لئے ملک میں مناسب اور پائیدار خام مال کی دستیابی ، کسانوں کی آمدنی میں اضافہ کرنے ، درآمدات میں کمی کرنے ، روزگار پیدا کرنے اور کچرے سے دولت بنانے کے مقصد کو یقینی بنانے کی خاطر حکومت نے بائیو ایندھن قومی پالیسی 2018 کو 8 جون 2018 کو نوٹیفائی کیا ہے۔


    آج راجیہ سبھا میں ایک تحریری جواب دیتے ہوئے وزیر موصوف نے کہا کہ پالیسی میں بائیو ایتھنول اور بائیو ڈیزل جیسے بائیو ایندھن کو ’’بنیادی بائیو ایندھن‘‘ کے طور پر اور دوسرے جنریشن (2-جی) ایتھنول ، بائیو سی این جی ، تیسری جنریشن بائیو ایندھن و غیرہ کو ’’ایڈوانس بائیو ایندھن ‘‘ کے طور پر زمرہ بندی کی ہے تاکہ ہر زمرے کے تحت مناسب مالی اور مالیاتی مراعات میں توسیع کی جاسکے۔ اس میں ایڈوانس بائیو ایندھن کو مختلف مراعات کے ذریعے فروغ دینا بھی شامل ہے۔


    ایتھنول کی پیداوار میں اضافے کے مقصد سے پالیسی میں خراب اناج جیسے خراب ہوئے گیہوں یا چاول وغیرہ سے، جو انسانی استعمال کے لئے درست نہیں ہے، ایتھنول بنانے کی اجازت دی گئی ہے۔ اس کے علاوہ زرعی فصل کے ایک سال کے دوران ،جبکہ اناج کی سپلائی زراعت اور کسانوں کی بہبود کی وزارت کے تخمینے سے زیادہ ہو ، پالیسی کے تحت اضافی اناج کو، نیشنل بائیو فیول کوآرڈینیشن کمیٹی کی اجازت کی بنیاد پر ، ایتھنول کے لئے استعمال کی اجازت دی جاسکتی ہے۔


    انہوں نے کہا کہ خراب اناج اور اضافی اناج کو ایتھنول بنانے کے لئے استعمال کرنے سے ایتھنول ملے ہوئے پیٹرول (ای بی پی) پروگرام کے لئے ایتھنول کی پیداوار میں اضافہ ہوگا ، جس کے نتیجے میں کسانوں کی آمدنی بڑھے گی اور بیرونی زرمبادل کی بچت ہوگی۔ 2016-17 میں ایتھنول کی کل سپلائی 66.5 کروڑ لیٹر ہوئی ،جسے پیٹرول میں ملایا گیا اور اس کے نتیجے میں 1749 کروڑ روپے کے زرمبادلہ کی بچت ہوئی اور کاربن کے اخراج میں 13.23 لاکھ ٹن کی کمی ہوئی۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 3 820

    
    
    (Release ID: 1540139) Visitor Counter : 4