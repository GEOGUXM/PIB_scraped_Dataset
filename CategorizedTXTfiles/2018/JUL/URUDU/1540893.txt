      امور صارفین، خوراک اور عوامی تقسیم کی وزارت

      چینی کی پیداوار
      Posted On: 31 JUL 2018 6:29PM by PIB Delhi


    نئی دہلی، 31 ؍ جولائی؍ امور صارفین ، خوراک اور عوامی تقسیم کی وزارت کے وزیر مملکت جناب سی آر چودھری نے آج لوک سبھا میں ایک تحریری جواب میں بتایا کہ چینی ملوں کی ادائیگی کی صورتحال کو بہتر بنانے اور انہیں اس لائق بنانے کہ کسانوں کے گنے کی بقایہ رقم ادا کر سکیں، مرکزی حکومت نے گزشتہ پانچ ماہ کے دوران درج ذیل اقدامات کئے ہیں:


    1-’’چینی ملوں کی مدد کے لئے ایک اسکیم کا اعلان کیا، جس کے تحت چینی ملوں کےذریعے جتنے گنےکی پیرائی کی جائے گی اس کے فی کوئنٹل 5.50 روپے کی شرح سے مالی امداد فراہم کی جائے گی تاکہ وہ تقریباً ایک ہزار 540کروڑ روپے کی گنا کی بقایہ رقم کی ادائیگی کر سکیں ۔


    2-ا س سلسلے میں 30ایل ایم ٹی کا بفر اسٹاک تیار کیا گیا، جس کے لئے حکومت بفر اسٹاک کی لاگت کے طور پر 1175کروڑ روپے کی ادائیگی کرے گی۔


    3-نئی ڈسٹلریز قائم کرنے اور ایتھنول کی پیداوار کی صلاحیت میں اضافے کے لئے اِنسنریشن بوائلرس لگانے کے لئے ملوں کو بینکوں کے ذریعے 4440کروڑروپے کےآسان قرض فراہم کرانے کا فیصلہ کیا گیا ہے، جس کے لئے حکومت 1332کروڑ روپے کے بیاض کی ادائیگی کرے گی۔


    4-چینی کی قیمت (کنٹرول) حکم 2018 کا اعلان کیا گیا اور اس کے تحت گھریلو بازا ر میں فیکٹری گیٹ پر چینی کے فروخت کی کم از کم شرح 29 روپے فی کلو گرام طے کی گئی ہے۔ اس سے کم کوئی چینی مل چینی فروخت نہیں کر سکے گا۔


    موجودہ چینی کے سیزن (اکتوبر 17-ستمبر18)کے دوران چینی کی پیداوار کا تخمینہ تقریباً 322 لاکھ میٹرک ٹن کا ہے، جبکہ گزشتہ چینی کے سیزن کے دوران یہ پیداوار 202.27 لاکھ میٹرک ٹن تھی۔


    مذکورہ سوال کے جواب میں بتایا گیا کہ رواں چینی کے سیزن کے دوران چینی کی پیداوار کا تخمینہ تقریباً 322 لاکھ میٹرک ٹن ہے ، جبکہ ا س کی گھریلو مانگ کاتخمینہ تقریباً 250 لاکھ میٹرک ٹن ہے۔


    ************


    
    ( 31.07.2018 )


    ) م ن ۔ا گ ۔ ک ا (


    U-3933

    
    
    (Release ID: 1540893) Visitor Counter : 4