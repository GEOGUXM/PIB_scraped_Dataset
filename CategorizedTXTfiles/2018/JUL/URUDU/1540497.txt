      وزارتِ تعلیم

      یونیورسٹیوں کے وائس چانسلروں اور اعلیٰ تعلیمی اداروں کے ڈائرکٹروں کی سہ روزہ قومی کانفرنس دلّی میں منعقد ہو گی
      
      پہلی مرتبہ نجی اور سرکاری اور مرکزی / ریاستی یونیورسٹیوں اور اداروں کے وائس چانسلر اور ڈائرکٹر حضرات اس کانفرنس میں ، اِس غرض سے حصہ لے رہے ہیں کہ ادبی سرقہ کی روک تھام کی جا سکے ، تمام یونیورسٹیوں کو مفت ٹرنِٹن سافٹ ویئر فراہم کرایا جائے گا ، اعلیٰ تعلیم سے متعلق کل ہند سروے ( اے آئی ایس ایچ ای ) 18-2017 ء رپورٹ کا اجراء

      Posted On: 27 JUL 2018 7:47PM by PIB Delhi

    نئی دہلی، 27 جولائی / گورو پورنیما کے مبارک موقع پر وزارت فروغ وسائل انسانی نے وائس چانسلروں اور اعلیٰ تعلیمی اداروں کے ڈائرکٹروں کی ایک قومی کانفرنس کا اہتمام آج یہاں نئی دلّی میں کیا ہے ۔ انسانی وسائل کی ترقی و فروغ کے وزیر جناب پرکاش جاوڑیکر نے اِس کانفرنس کی صدارت کی اور وزارت وسائل فروغ انسانی اور اعلیٰ تعلیم کے وزیر مملکت ڈاکٹر ستیا پال سنگھ نے بھی اس موقع پر محفل کی رونق بڑھائی ۔


    مذکورہ سہ روزہ کانفرنس 26 جولائی ، 2018 ء کو شروع ہوئی اور اس کا اختتام 28 جولائی ، 2018 ء کو ہو گا ۔ مرکزی یونیورسٹیوں کے تمام وائس چانسلر حضرات ، جن میں مرکزی سرکاری یونیورسٹیاں ، ریاستی سرکاری یونیورسٹیاں ، یونیورسٹی جیسے ادارے ، ریاستی نجی یونیورسٹیاں ، آئی آئی ٹیز ، آئی آئی ایس سی ، آئی آئی ایم ، آئی آئی ایس ای آر ، آئی آئی آئی ٹی ، این آئی ٹی جیسے مرکزی اداروں کے ڈائرکٹر حضرات اور دیگر مرکزی اداروں نے اس کانفرنس میں شرکت کی ۔


    اس موقع پر اظہارِ خیال کرتے ہوئے جناب جاوڑیکر نے کہا کہ گورو یعنی استاد ایک شخص کا اصل رہنما ہوتا ہے ، جو اُسے اپنی زندگی میں کامیابی حاصل کرنے کے لائق بناتا ہے ۔ انہوں نے یہ بھی بتایا کہ گذشتہ برس گورو پورنیما کے موقع پر ہم نے سویم پلیٹ فارم کا آغاز کیا تھا اور بہت ہی کم مدت کے اندر 24 لاکھ سے زائد طلباء نے اپنے آپ کو اِس کے لئے درج رجسٹر کرایا ہے ۔ سبھی کو عمدگی کی حامل واجبی لاگت والی اور ہمہ وقت دستیاب تعلیم کی فراہمی کے تئیں یہ ایک بڑی کامیابی ہے ۔ انہوں نے امید ظاہر کی کہ یونیورسٹیوں کے سرگرم تعاون سے اس کے یوزر 24 لاکھ سے بڑھ کر آئندہ برس تک 2.4 کروڑ تک بڑھ جائیں گے ۔


    وزیر موصوف نے کہا کہ یہ کانفرنس پچھلی کانفرنس کے مقابلے میں علیحدہ نوعیت کی حامل ہے کیونکہ پہلی مرتبہ انسانی وسائل کی ترقی و فروغ کی وزارت نے نہ صرف یہ کہ مرکزی فنڈ سے چلنے والی یونیورسٹیوں کے وائس چانسلروں کو مدعو کیا ہے اور آئی آئی ٹی ، آئی آئی ایس ، آئی آئی ایم ، آئی آئی ایس ای آر ، آئی آئی آئی ٹی ، این آئی ٹی جیسے مرکزی اداروں کے ڈائرکٹر حضرات کو بھی بلایا ہے بلکہ ریاستی سرکاری یونیورسٹیوں، یونیورسٹی جیسے اداروں اور ریاستی نجی یونیورسٹیوں کے تمام تر وائس چانسلر حضرات کو بھی یہاں مدعو کیا ہے ، جس کا مقصد یہ ہے کہ تعلیمی شعبے کی بہتری کے لئے علیحدگی کی دیوار ہٹائی جا سکے ۔


    وزیر موصوف نے کہا کہ آئی ایم پی آر آئی این ٹی سمیت انسانی وسائل کی ترقی و فروغ کی وزارت کے تمام تر تحقیقی پروجیکٹ ، تمام یونیورسٹیوں کے اساتذہ اور طلباء کے لئے کھلے ہوں گے ۔ یہ اور بات ہے کہ انتخاب سختی سے میرٹ کی بنیاد پر ہی کیا جائے گا ۔ ادبی سرقے کی روک تھام کے لئے ، ٹرنٹنگ سافٹ ویئر مفت بنیادوں پر تمام یونیورسٹیوں کو ملک بھر میں فراہم کرایا جائے گا ۔ وزیر موصوف نے یہ بھی بتایا کہ ای شودھ سندھو ماس بارگین رسائل اب تمام تر یونیورسٹیوں کو واجبی لاگت پر دستیاب ہوں گے ۔ انہوں نے مزید بتایا کہ اب سے آگے مرکزی فنڈ سے چلنے والی یونیورسٹیوں کے علاوہ ، دیگر یونیورسٹیاں بھی اپنے یہاں گیان پہل قدمی کے تحت غیر ملکی پروفیسروں کو مدعو کر سکیں گی ۔


    حاضرین سے خطاب کرتے ہوئے ڈاکٹر ستیہ پال نے کہا کہ ملک کے اعلیٰ تعلیمی منظرنامے میں انقلابی تبدیلی لانے کے لئے تحقیق اور اختراع کلیدی عناصر ہیں ۔ انہوں نے مزید کہا کہ تعلیم کی کوالٹی کو بہتر بنانے کے لئے تمام تعلیمی اداروں میں استاد کا احترام کیا جانا چاہیئے اور یہ احترام دیگر عملے کے مقابلے میں زیادہ ہونا چاہیئے ۔ انہوں نے اشارہ کیا کہ بھارتی اعلیٰ تعلیمی ادارے بہت کم تعداد میں پیٹنٹ کی درخواستیں گزارتے ہیں ، جب کہ ان درخواستوں کی تعداد بڑھائی جانی چاہیئے ، خاص طور سے اُن حالات میں ، جب کہ ہم تعلیم کے شعبے میں دوبارہ عالمی رہنما بننے کے خواہش مند ہیں ۔


    خیر مقدمی تقریر کرتے ہوئے انسانی وسائل کی ترقی و فروغ کی وزارت کے اعلیٰ تعلیم کے سکریٹری جناب آر سبرا منیم نے کہا کہ کانفرنس کا مقصد ملک کی تعلیمی ترقی پر توجہ مرکوزکرنا ہے ۔ ہماری اہم توجہ تحقیق اور اختراع کو آگے بڑھانا ہے ، جس کے نتیجے میں اعلیٰ تعلیمی اداروں میں اہم تبدیلیاں اور اضافے رونما ہوں گے اور ہمارے اداروں میں عمدگی کو فروغ حاصل ہو گا ۔ وزارت اپنے طور پر ان تعلیمی مراکز کو بدلنے کے لئے تمام تر ممکنہ کوششیں کر رہی ہے اور ان اداروں کو ایک ایسا مقام بنانے کی خواہش مند ہے ، جہاں دانشور پیدا ہوں ۔


    وزیر موصوف نے اس موقع پر اعلیٰ تعلیم سے متعلق کُل ہند سروے ( اے آئی ایس ایچ ای ) رپورٹ 18-2017 ء اور اعلیٰ تعلیمی کُل ہند و ریاستی پروفائل کا بھی اجراء کیا ، جو 18-2017 ء کے لئے ہیں ۔ اس موقع پر انہوں نے اعلیٰ تعلیمی اداروں سے متعلق سووچھتا درجہ بندی کے سلسلے میں سووچھ کیمپس - ایک کتابچہ بھی جاری کیا ۔ بعد ازاں ، پروفیسر ڈی پی سنگھ چیئر مین یو جی سی کی جانب سے کوالٹی مینڈریٹ پر ایک پریزنٹیشن بھی پیش کیا گیا ۔


    اعلیٰ تعلیم سے متعلق کُل ہند سروے کی رپورٹ ( اے آئی ایس ایچ ای ) 188-2017 ء ملاحظہ کرنے کے لئے درج ذیل لنک پر کلک کریں :


    http://mhrd.gov.in/sites/upload_files/mhrd/files/statistics/AISHE2017-18_0.pdf


    U. No. 3873


    

    
    (Release ID: 1540497) Visitor Counter : 4