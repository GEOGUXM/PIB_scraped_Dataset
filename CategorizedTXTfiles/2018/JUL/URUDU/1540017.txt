      کامرس اور صنعت کی وزارتہ

      18-2017 کے دوران بھارت کی برآمدات میں ریکارڈ اضافہ: سریش پربھو
      Posted On: 25 JUL 2018 1:55PM by PIB Delhi


    نئی دہلی۔ 25 ؍جولائی۔


    تجارت وصنعت اور شہری ہوابازی کے وزیر دوسری خدمات سربراہ ملاقات 2018 سے خطاب کرتے ہوئے۔


    تجارت وصنعت اور شہری ہوابازی کے وزیر سریش پربھو نے آج نئی دہلی میں کہا ہے کہ عالمی پیمانے پر افزوں تحفظاتی رجحانات کے باوجود بھارت کی برآمدات صحتمند نمو کی شرحوں سے ہمکنار ہوتی رہیں گی اور توقع کی جاتی ہے کہ رواں مالی سال کے دوران یہ برآمدات 350 کھرب امریکی ڈالر کے بقدر تک پہنچ جائیں گی۔ وزیر موصوف ایسوچیم کے زیر اہتمام منعقدہ دوسری خدمات عمدگی ایوارڈ اور سربراہ ملاقات 2018 میں اظہار خیال کررہے تھے۔


    وزیر موصوف نے کہا کہ خدمات سے متعلق شعبہ بھارتی معیشت میں ایک قائدانہ کردار ادا کرنے کیلئے کمربستہ ہے اور 2025 تک یہ شعبہ معیشت میں 3 ٹریلین امریکی ڈالر سے 5 ٹریلین امریکی ڈالر تک کا تعاون دیگا۔ خدمات سے متعلق شعبے کو فروغ دینے کیلئے وزارت تجارت نے 12 چمپئن خدمات شعبوں کی شناخت کی ہے جس کے لئے کابینہ نے شعبہ جاتی کارروائی سے متعلق پہل قدمیوں کو تقویت پہنچانے کیلئے 500 کروڑ روپئے کا سرمایہ وقف کیا ہے۔


    وزیر موصوف نے مزید کہا کہ خدمات کا شعبہ بھارت کی افزوں پیداواریت اور مسابقتی صلاحیت میں خاطر خواہ طور پر تعاون فراہم کرتا ہے اور چمپئن خدمات کی کوالٹی میں اضافہ ہونے سے اس تعاون میں بھی اضافہ ہوگا اور اس کے نتیجے میں بھارت سے کی جانے والی مختلف النوع برآمدات کو بھی فروغ ہوگا اور روزگا رکی فراہمی کو بھی تقویت حاصل ہوگی۔


    وزیر موصوف نے کہا کہ بھارت افریقہ اور لاطینی امریکہ جیسے ممالک میں خدمات کی برآمدات پر توجہ مرکوز کررہا ہے۔ بھارت کے پاس اپنے تجارتی شراکت داروں کیلئے دو رخی ایجنڈا ہے۔ جس کے تحت بھارت کے پیشہ ورانہ ماہرین کو بیرون ملک سفر کرنے کی سہولت فراہم کی جائے گی اور خدمات کی برآمدات میں تجارتی سہولتیں فراہم کی جائیں گی۔ وزیر موصوف نے خدمات کے سلسلے میں بیرون ملک سفر سے متعلق پیشہ وران کے اعلیٰ معیارات کو برقرار رکھنے کیلئے ایسوچیم کی ستائش کی ہے اور کہا ہے کہ اس کی وجہ سے بھارت کی جانب سے کی جانے والی خدمات کی برآمدات کی کوالٹی بھی بہتر ہوگی۔ اس موقع پر وزیر موصوف نے ایسوچیم اور اس کی علمی شراکت دار ریسرجنٹ انڈیا کے ذریعے مشترکہ طور پر تیار کی گئی نالج اسٹڈی رپورٹ کا بھی اجراء کیا اور 28 خدمات کے زمروں میں عمدگی کے ایوارڈ بھی تفویض کیے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-3814

    
    
    (Release ID: 1540017) Visitor Counter : 8