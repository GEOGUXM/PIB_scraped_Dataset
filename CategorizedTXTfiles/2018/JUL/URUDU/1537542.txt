      شمال مشرقی ریاستوں کی ترقی کی وزارت

      شمال مشرقی خطے کی ترقیات کے وزیرمملکت ڈاکٹر جتیندر سنگھ نے
      میگھالیہ کے جووائی میں ،’’ بہدیَن کھلم ‘‘ میلے میں شرکت کی
      
      Posted On: 03 JUL 2018 8:06PM by PIB Delhi


    نئیدہلی، 04 جولائی۔شمال مشرقی خطے کی ترقیات کے وزیر مملکت (آزادانہ چارج ) اور وزیر اعظم کے دفتر میں پرسونل پبلک گریوانسیز اینڈ پنشن ، ایٹمی توانائی اور خلائی امور کے وزیر مملکت ڈاکٹر جتیندر سنگھ نے میگھالیہ میں ہرسال منعقد ہونے والے چار روزہ ثقافتی میلے ’’ بہدین کھلم ‘‘ میلے میں شرکت کی ۔یہ میلہ میگھالیہ کے جووائی قصبے کے نواح میں اہتمام کیا جاتا ہے ۔ آج اس میلے کے آخری دن اختتام پر ڈاکٹر جتیندر سنگھ نے اس میلے میں پورے خطے سے شرکت کے لئے آنے والے لوگوں کے ساتھ وقت گزارا ۔ اس کے ساتھ ہی انہوں نے اس میلے سے جُڑ ی مذہبی رسوم میں بھی دلچسپی کا اظہار کیا۔


    اس موقع پر ڈاکٹر جتیندر سنگھ نے کہا کہ اس میلے میں ان کی شرکت وزیر اعظم جناب نریندر مودی اور ان کی سرکار کی شمال مشرقی خطے کی ترقیات کو کے عز م اور کوششوں کی تصدیق کی حیثیت رکھتی ہے ۔ اس کے ساتھ ہی وزیر اعظم اور ان کی سرکار اس خطے کی صحت مند ثقافتی روایات او رتہذیب کی حفاظت ،فروغ اور سرپرستی کے لئے بھی عہد بستہ ہے ۔


    شمال مشرقی خطے کی ترقیات کے وزیر مملکت ڈاکٹر جتیندر سنگھ نے یہ بھی کہا کہ وزیراعظم جناب نریندر مودی نے محض چار سال کے مختصر وقفے میں 30 بار اس خطے کا دورہ کیا ہے ۔انہوں نے کہا کہ سرکار اس خطے کے ہر نسلی اور قبائلی برادری کی شناخت کی کوشش کررہی ہے جبکہ شمال مشرقی خطے کی ترقیات کی وزارت نے ان آٹھوں ریاستوں میں ہرماہ باری باری سے کیمپ سیکریٹریٹ کے قیام کا نظم بھی شروع کیا ہے ،جس کے نتیجے میں شمال مشرقی خطے کے عوام اور شمال مشرقی خطے کی وزارت کے درمیان قریبی تعلق قائم ہوا ہے ۔


    ڈاکٹر جتیندر سنگھ نے مزید کہا کہ یہ موجودہ سرکار کے دوراقتدار میں ہی ممکن ہوسکا ہے کہ میگھالیہ کو پہلی ریل گاڑی کی خدمات حاصل ہوسکی ہے اور اسے ملک میں ریلوے کے نقشے میں شامل کیا گیا ہے ۔ انہوں نے کہا کہ یہی نہیں بلکہ گزشتہ چار برس کے دورا ن اس خطے میں قانون اور انتظام اورسلامتی کی صورتحال خاطر خواہ حد تک بہتر ہوئی ہے اور حالات معمول پر ہیں اور اب میگھالیہ کی خوبصورت ریاست کے دلفریب علاقوں کو دیکھنے کے لئے سیاحوں کی بڑی تعداد یہاں آرہی ہے ۔ اس سے پہلے سینراجی جوائی کے صدر جناب اوآر چلّم نے اپنے خطبہ استقبالیہ میں ڈاکٹر جتیندر سنگھ کا شکریہ ادا کیا کہ انہوں نے اس چار روزہ ثقافتی میلے میں شرکت کی ، جو اس خطے کے عوام کی زندگی کے لئے جذباتی ،ثقافتی اور روحانی اہمیت کا حامل ہے ۔


    U- 3439

    
    
    (Release ID: 1537542) Visitor Counter : 2
    
    
      Read this release in: English