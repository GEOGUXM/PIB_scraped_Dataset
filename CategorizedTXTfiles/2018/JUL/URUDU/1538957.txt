      اقلیتی امور کی وزارتت

      اقلیتوں کے لئے فلاحی اسکیم
      Posted On: 18 JUL 2018 2:51PM by PIB Delhi


    نئی دہلی، 18 جولائی ۔مرکزی وزیر برائے اقلیتی امور جناب مختار عباس نقوی نے لوک سبھا کے ایک سوال کے تحریری جواب میں بتایا کہ سرکار نے پچھلے چار برسوں کے دوران اقلیتوں کی فلاح کے لئے نئی فلاحی اسکیمیں شروع کی ہیں۔


    جناب مختارعباس نقوی نے بتایا کہ اسکول کی تعلیم چھوڑ جانے والے بچوں کی تعلیم اورہنرمندی کے فروغ کے لئے ’’منزل ‘‘کے عنوان سے ایک نئی اسکیم شروع کی گئی ہے ۔اس کے ساتھ ہی یوایس ٹی ٹی اے ڈی اسکیم ، اقلیتوں کی فلاح کی خاطرروایتی فنون /دستکاری کی تربیت کی تازہ کاری کے لئے شروع کی گئی ہے۔ علاوہ ازیں اس اسکیم کے تحت سال 17-2016 میں ہنر ہاٹ کا بھی اہتمام کیا جارہا ہے تاکہ روائتی فنون /دستکاری کو فروغ دیا جاسکے ، ملازمتوں کے مواقع پیدا ہوسکیں اور بازاروں سے رابطہ کاری مستحکم ہوسکے ۔سال 18-2017 تک 6 ہنر ہاٹ کامیابی کے ساتھ اہتمام کیا جاچکا ہے اور سال 19-2018 میں ایسے 7ہنر ہاٹ اہتمام کئے جانے کی تجویز ہے ۔


    جناب مختار عباس نقوی نے مزید بتایا کہ ’’ہماری دھروہر ‘‘ اسکیم کی عمل آوری اقلیتی زمروں کی مالامال قدیمی وراثت کے تحفظ کی غرض سے کی جارہی ہے۔ یہ کام ہندوستانی ثقافت کے مجموعی تصور کے تحت کیا جارہا ہے ۔ علاوہ ازیں غریب نوازاسکل ڈیولپمنٹ ٹریننگ فارمائنارٹیز کے نام سے بھی ایک اسکیم شروع کی گئی ہے ۔اس اسکیم کے تحت مرکز کی جانب سے 6 اقلیتوں مسلم ،عیسائی ،سکھ ،بودھ ، پارسی اورجین فرقے کے جوانوں کی ہنر مندی کے فروغ کے لئے تربیت دی جاتی ہے۔


    مزید برآں اس وزارت نے مدرسے کے طلبا اور اسکولی تعلیم چھوڑ جانے والے بچوں کے لئے برج کورسز بھی شروع کئے ہیں۔ یہ کورسز علی گڑھ مسلم یونیورسٹی علی گڑھ اور جامعہ ملیہ اسلامیہ نئی دہلی میں ’’نئی منزل ‘‘ (ایم ای ایف کے ذریعہ عمل آوری ) اسکیم کے تحت شروع کئے گئے ہیں ۔مزید برآں ایم ای ایف کے ذریعہ سؤچھ ودیالیہ اسکیم بھی شروع کی گئی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    3661 U-

    
    
    (Release ID: 1538957) Visitor Counter : 8