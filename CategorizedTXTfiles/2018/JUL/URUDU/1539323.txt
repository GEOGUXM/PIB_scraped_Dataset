      خلا ء کا محکمہ

      نیوکلیائی کچرے کو ٹھکانے لگانا
      Posted On: 19 JUL 2018 6:25PM by PIB Delhi


    نئی دہلی، 19 ؍جولائی، شمال مشرقی خطے کی ترقی کے مرکزی وزیر مملکت (آزادانہ چارج) ، وزیر اعظم کے دفتر ، عملے ، عوامی شکایات اور پنشن ، ایٹمی توانائی اور خلاء کے وزیر مملکت ڈاکٹر جتیندرسنگھ نے آج راجیہ سبھا میں ایک تحریری سوال کے جواب میں ایوان کو مطلع کیا کہ پچھلے تین برسوں کے دوران کسی بھی نیوکلیائی بجلی پلانٹ (این پی پی ) سے ایٹمی توانائی ریگولیٹری بورڈ (اے ای آر بی) کی منظور شدہ حد سے زیادہ ریڈیو تابکاری کے رساؤ کا کوئی واقعہ پیش نہیں آیا ہے۔


    ملک میں نیوکلیائی کچرے کو ٹھکانے لگانے کے لئے ایک ٹھوس اور جامع پالیسی موجود ہے۔ ریڈیو تابکاری والے کچرے کو ٹھکانے لگانے سے متعلق پالیسی میں کچرے کی مقدار کو کم سے کم کرنے ، اس کو پھر سے استعمال کے قابل بنانے پر زور دیا گیا ہے ، جو بین الاقوامی معیار کے مطابق ہے۔ کچرے کے بندوبست کے فلسفے کے طور پر جب تک کہ اجازت نہ دی جائے کوئی کچرا ماحولیات کے لئے جاری ؍ ٹھکانے لگانے کے لئے نہیں نکالا جاسکتا۔ ٹھکانے لگانے کا نظام کثیر رکاوٹوں والے اصول پر مرتب کیا گیا ہے تاکہ ریڈیو تابکاری کی آلودگی کو مؤثر طور پر روکنے کو یقینی بنایا جاسکے۔


    ۔۔۔۔۔۔۔۔۔۔۔


    (م ن-و ا- ق ر)


    U- 3 708

    
    
    (Release ID: 1539323) Visitor Counter : 5