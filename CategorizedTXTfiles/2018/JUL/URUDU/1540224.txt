      بھاری صنعتوں اور سرکاری کمپنیوں کی وزارت

      مرکزی سرکاری دائرہ کار کی صنعتوں کو بند کرنے کیلئے نظرثانی شدہ رہنما خطوط
      Posted On: 26 JUL 2018 2:44PM by PIB Delhi


    نئیدہلی۔ 26 ؍جولائی۔بھاری صنعتوں اور سرکاری دائرہ کار کی صنعتوں کے وزیر مملکت جناب بابل سُپریو نے راجیہ سبھا میں ایک سوال کے تحریری جواب میں بتایا ہے کہ سرکاری دائرہ کار کی صنعتوں کے محکمے نے مرکزی سرکاری دائرہ کار کی صنعتوں کے سلسلے میں خستہ حال اور خسارے میں چلنے والی اکائیوں کو بند کرنے اور ان کے اثاثوں کو ٹھکانے لگانے کیلئے متعلقہ رہنما خطوط پر 14 جون 2018 کو نظرثانی کی ہے۔ نظرثانی شدہ رہنما خطوط، اس سے قبل جاری کیے گئے 7ستمبر 2016 کے رہنما خطوط کی جگہ لیں گے۔


    نئے رہنما خطوط کے تحت ،بند ہونے والی مرکزی سرکاری دائرہ کار کی صنعتی اکائی کو، قدم بہ قدم معینہ مدت کے اندر بند کرنے کے عمل کی تکمیل کرنی ہوگی اور اپنے اثاثوں کو ٹھکانے لگانا ہوگا۔ کسی مرکزی سرکاری دائرہ کار کی صنعت کو بند کرنے کا پورا عمل اور اس کے اثاثوں کو نمٹانے کا کام، زیرو ڈیٹ یعنی خستہ حال اور خسارے میں چل رہی مرکزی سرکاری دائرہ کار کی صنعت کو بند کرنے کے لئے حکومت کی جانب سے حاصل ہونے والی اطلاعات اور ہدایات کی تاریخ سے 13 مہینے کی مدت کے اندر مکمل کرنا ہوتا ہے۔


    نئے رہنما خطوط کے تحت بند ہونے والی مرکزی سرکاری دائرہ کار کی صنعت کی اراضی کا استعمال واجبی لاگت والی ہاؤزنگ کی فراہمی کیلئے زیراستعمال لانے کو ترجیح دی گئی ہے۔ واجبی لاگت والی ہاؤزنگ کے لئے اراضی کی شناخت کاعمل ہاؤزنگ اور شہری اُمور کی وزارت کے ذریعے طے شدہ رہنما خطوط کے مطابق مکمل کیا جائیگا۔


    خسارے میں چلنے والی خستہ حال مرکزی سرکاری دائرہ کی صنعتی اکائیوں کو معینہ مدت کے اندر بند کرنے سے متعلق رہنما خطوط یکساں طور پر 2007 کی نظریاتی شرح تنخواہ پر ان صنعتی اکائیوں کے ملازمین کو وی آر ایس یا وی ایس ایس کے تحت ادائیگی کی تجویز پر مبنی ہیں۔ اس سلسلے میں کمپنی کی موجودہ شرح تنخواہوں کو خاطر میں نہیں لایا جائیگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-3836

    
    
    (Release ID: 1540224) Visitor Counter : 13