      وزارتِ تعلیم

      اعلی تعلیم میں تحقیق و اختراعات کے موضوع پر وائس چانسلروں کی سہ روزہ کانفرنس
      Posted On: 28 JUL 2018 8:42PM by PIB Delhi


    نئی دہلی۔ 28 جولائی آج ملک بھر کے وائس چانسلروں نے 2020 تک یونیورسٹیوں اور ان سے ملحقہ اداروں میں یوجی سی کے معیاری اختیارات کے حصول اور 2022 تک تمام اداروں کے لیے این اے اے سی کی تصدیق کے حصول اور تعلیم کے عمل بہتری لانے کے لیے اپنے عزم کا اعادہ کیا ۔


    انسانی وسائل کے فروغ کے وزیر جناب پرکاش جاؤڈیکر کی زیر صدارت وائس چانسلروں کی سہ روزہ کانفرنس کے اختتام پر متفقہ طور پر 10 نکاتی تجویز پیش کیے گئے ۔ اس تجویز میں مرکزی ، ریاستی ، ڈیمڈ اور نجی یونیورسٹیوں کے وائس چانسلروں نےجدید علم کی تخلیق و توسیع کے لیےیونیورسٹیوں کو معیاری تعلیم و تدریس سے ہم آہنگ جدید ترین تحقیق میں مصروف یونیورسٹیوں میں تبدیل کرنے کے عزم کا بھی اظہار کیا۔


    کانفرنس نے سبجیکٹ کی جانکاری کے علاوہ طلباء کو مارکیٹ سے متعلق مہارت فراہم کر کے ان کے روزگار کو بہتر بنانے کی ضرورت پر زور دیا۔ کانفرنس نے سوایم جیسے ڈیجیٹل لرننگ پلیٹ فارم کے ذریعہ پسماندہ علاقوں میں طلباء کے لیے مواقع کو فروغ دیا جا سکتا ہے ۔ وائس چانسلروں نے زہریلے جرنلوں کو ختم کرنے ، سرقہ کے عمل پر قابو پانے کے ضابطوں اور تحقیق میں اخلاقیات کے بارے میں شعور پیدا کرنے کے عزم کا بھی اظہار کیا۔


    ‘‘تحقیق و اختراعات ’’ کے موضوع پر اعلی تعلیمی اداروں کے ڈائریکٹروں اور وائس چانسلروں کے اس منفرد سہ روزہ کانفرنس کا انعقاد 26 تا 28 جولائی 2018 کیا گیا تھا ۔ اس کانفرنس کا افتتاح انسانی وسائل کے فروغ کے وزیر جناب پرکاش جاؤڈیکر نے مہمان اعزازی انسانی وسائل کے فروغ کے وزیر مملکت ڈاکٹر ستیہ پال سنگھ کے ہمراہ کیا تھا ۔ وزارت فروغ انسانی وسائل میں سکریٹری (اعلی تعلیم) ، یوجی سی کے چیئرمین ، اے آئی سی ٹی ای کے چیئرمین ، وزارت فروغ انسانی وسائل اور یوجی سی کے حکام، مرکزی ، ریاستی ، اسٹیٹ پبلک یونیورسٹیوں ، ڈیمڈ یونیورسٹیوں اور اسٹیٹ پرائیوٹ یونیورسٹیوں کے وائس چانسلروں ، مرکزی اداروں جیسے آئی آئی ٹی ، آئی آئی ایم، آئی آئی ایس، آئی آئی آئی ٹی، آئی آئی ایس ای آر اور دیگر مرکزی اداروں نے اس کانفرنس میں شرکت کی۔


    گرو پورنیما کے مقدس موقع پر منعقدہ اس کانفرنس میں 600 سے زائد وائس چانسلروں اور ڈائریکٹروں نے حصہ لیا ۔


    کانفرنس کی اہم خصوصیت یہ تھی کہ یہ پلاسٹک سے آزاد اور ماحول دوست تھی۔ 'تحقیق و اختراعات ' کے موضوع پر اپنی نوعیت کی یہ پہلی کانفرنس تھی جس میں تمام یونیورسٹیوں اور آئی آئی ٹی، آئی آئی ایم، ٓئی آئی ایس، آئی آئی آئی ٹی، آئی آئی ایس ای آر اور دیگر مرکزی اداروں نے ایک چھت کے نیچے حصہ لیا۔


    27 جولائی ‘گرو پورنیما’ کے مقدس موقع پر انسانی وسائل کے فروغ کے وزیر نے 1990 میں بھارت کے پہلے سپركمپیوٹر ‘پرم’ کے خالق ڈاکٹر وجے بھٹكر کواعزاز سے نوازا۔ اس موقع پر، تمام وائس چانسلروں کو بھی اعزاز دیا گیا۔


    جناب پرکاش جاوڈیکر نے کہا کہ امپرنٹ سمیت انسانی وسائل کی ترقی کی وزارت کی تمام تحقیقی منصوبے تمام یونیورسٹیوں کے اساتذہ اور طالب علموں کے لئے ہوں گی۔


    انسانی وسائل کی ترقی کے وزیر مملکت نے ڈاکٹر ستیہ پال سنگھ نے کہا کہ تحقیق و اختراعات ملک کے اعلی تعلیمی منظر نامے میں اہم تبدیلی لانے کے لیے ایک اہم عنصر ہے۔


    انسانی وسائل کی ترقی کی وزارت میں سیکرٹری (اعلی تعلیم) مسٹر آر سبرامنیم نے ملک کی تعلیمی ترقی کی سمت کا تعین کرنے پر زور دیتے ہوئے کانفرنس کے مقاصد پر روشنی ڈالی ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (

    
    
    (Release ID: 1540522) Visitor Counter : 6