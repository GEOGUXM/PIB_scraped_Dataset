      کامرس اور صنعت کی وزارتہ

      جغرافیائی اشارات ( جی آئی ) مصنوعات کا فروغ
      Posted On: 19 JUL 2018 1:57PM by PIB Delhi


    
    
    نئی دلّی ،19 جون؍ تجارت و صنعت کے وزیر مملکت جناب سی آر چودھری نے گزشتہ روز راجیہ سبھا میں ایک سوال کے تحریری جواب میں بتایا کہ حکومت نے بھارتی مصنوعات کو جغرافیائی اشارات ( جی آئی ) کے طور پر درج رجسٹر کئے جانے کے عمل کو فروغ دینے کی مہم کے ایک حصے کے طور پر متعدد اقدامات کئے ہیں ۔ ان اقدامات میں سوشل میڈیا کے ذریعہ بیداری پیدا کرنے کی غرض سے مختلف النوع پروگراموں میں شرکت ، ریاستی حکومتوں ، مرکزکے زیر انتظام علاقوں کی انتظامیہ اور دیگر متعلقہ تنظیموں کو اس کام میں شامل کرنا ہے تاکہ جی آئی مصنوعات کی ترویج و اشاعت کو فروغ حاصل ہو سکے ۔
    تمام ریاستی حکومتو ں سے درخواست کی گئی ہے کہ وہ اپنی اپنی ریاستوں میں جی آئی مصنوعات کے فروغ کے لئے نوڈل افسران مقرر کریں ، ریاست سے ہر ایک جی آئی کے لئے سہولیات مرکز قائم کریں ، صارفین میں جی آئی کے تئیں بیداری پیدا کرنے کے اقدامات کریں ، جی آئی مصنوعات کی تربیت کے علاوہ نقلی جی آئی مصنوعات تیار کرنے اور فروخت کرنے والوں کے خلاف موثر اقدامات کریں ۔


    
    ۔ ۔ ۔ ۔ ۔


    
    u.3692
    م ۔ ر ۔ ر۔

    
    
    (Release ID: 1539219) Visitor Counter : 8