      عملے، عوامی شکایات اور پنشن کی وزارت

      ڈاکٹر جتیندر سنگھ نے ڈاکٹر اے پی جے عبدالکلام یادگاری خطبہ دیا
      
      وزیراعظم کا نیا ہندوستان دراصل ڈاکٹر اے پی جے عبدالکلام مرحوم کے 2020کےہندوستان کے تصور کا عملی نتیجہ ہوگا : ڈاکٹر جتیندر سنگھ

      Posted On: 17 JUL 2018 2:06PM by PIB Delhi

    نئیدہلی، 17 جولائی۔شمال مشرقی خطے کی ترقیات (ڈی او این ای آر ) کے وزیرمملکت (آزادانہ چارج ) اور وزیر اعظم کے دفتر میں پرسونل ،پبلک گریوانسیز اینڈ پنشنز ،ایٹمی توانائی اورخَائی امور کے وزیر مملکت ڈاکٹر جتیندر سنگھ نے کہا ہے کہ وزیراعظم جناب نریندر مودی کا نیا ہندوستان دراصل سابق صدرجمہوریہ ہند ڈاکٹر اے پی جے عبدالکلام مرحوم کے ،’’ 2020 کے ہندوستان کے تصور‘‘ سے عبارت ہوگا۔ڈاکٹر جتیندر سنگھ موصوف یہاں ڈاکٹر اے پی جے عبدالکلام یادگاری خطبہ پیش کررہے تھے ۔اس موقع پر وزیر موصوف نے عوامی مفاد میں بہتر کام کرنے والے سرکاری افسران کو ڈاکٹر اے پی جے عبدالکلام یادگاری اعزاز سے بھی سرفراز کیا ۔


    جناب جتیندر سنگھ نے اس موقع پر اپنے خطبے میں کہا کہ مرحوم ڈاکٹر اے پی جے عبدالکلام سے وابستہ رہنا دراصل علم اورتجربہ حاصل کرنے کا ِنادر موقع تھا ۔ انہوں نے کہا کہ مرحوم اے پی جے عبدالکلام کی ذاتی اورعوامی زندگی میں کوئی تضاد نہیں تھا اورہمیں اپنی ذات کے تئیں سچا ہونے کے لئے سنجیدگی کے ساتھ اپنا محاسبہ اور اپنی ذات کی اندازہ کاری کرنی ہوگی۔ انہوں نے کہا کہ ڈاکٹر اے پی جے عبدالکلام سینٹر فار پالیسی ریسرچ اینڈ اینالیسس کی تشکیل مشرقی خطے کی ترقیات کی وزارت نے اکتوبر 2016 میں راجیو گاندھی انڈین انسٹی ٹیوٹ آف مینجمنٹ (آر جی آئی آئی ایم )شیلانگ میں کی تھی۔


    جناب جتیندر سنگھ نے کہا کہ 2020 کے ہندوستان کا تصورمحض ایک عددی تصور نہیں ہے بلکہ وزیراعظم جناب نریندرمودی نے ، ’’ نئے ہندوستان ‘‘ کی شکل میں اس کی چہرہ کاری کی ہے ۔انہوں نے کہا کہ دراصل وزیراعظم کا ،’’ نیا ہندوستان ‘‘ ڈاکٹر اے پی جے عبدالکلام مرحو م کے’’ 2020 کے ہندوستان ‘‘ تصور سے عبارت ہوگا۔اس موقع پر ڈاکٹر اے پی جے عبدالکلام انٹرنیشنل فاؤنڈیشن کے ممبران اور سینیئر سرکاری افسران بھی موجود تھے۔


    اس اجلاس میں تقریر کرنے والوں میں نیشنل ہیومین رائٹس کمیشن (این ایچ آر سی ) کے ڈائریکٹر جنرل جناب ڈی آر کارتیکے اور اس وقت کے صدر جمہوریہ ہند ڈاکٹر اے پی جے عبداکلام مرحوم کے پریس سکریٹری کے فرائض انجام دینے والے جناب ایس ایم خان بھی شامل تھے۔ان ہر دو حضرات نے ڈاکٹر اے پی جے عبدالکلام مرحوم کے ساتھ کام کرنے کے اپنےتجربات اور نظریات بیان کئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 3638

    
    
    (Release ID: 1538833) Visitor Counter : 6