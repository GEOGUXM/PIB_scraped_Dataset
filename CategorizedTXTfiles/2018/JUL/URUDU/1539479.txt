      صدر جمہوریہ کا سکریٹریٹ

      صدرجمہوریہ نے آئی آئی ٹی کھڑگ پور کے سالانہ تقسیم اسناد کے جلسے سے خطاب کیا
      Posted On: 20 JUL 2018 5:18PM by PIB Delhi


    نئی دہلی، 20 ؍جولائی، صدرجمہوریہ ہند جناب رام ناتھ کووند نے مغربی بنگال کے کھڑگ پور میں آج انڈین انسٹی ٹیوٹ آف ٹیکنالوجی (آئی آئی ٹی) کھڑگ پور کے 64 ویں سالانہ تقسیم اسناد کے جلسے میں شرکت کی اور اس سے خطاب کیا۔


    اس موقع پر تقریر کرتے ہوئے صدرجمہوریہ نے کہا کہ آئی آئی ٹی کھڑگ پور کی شروعات ایک کمیٹی سے ہوئی تھی، جو حکومت نے آزادی حاصل کرنے کے کچھ ہی دن بعد تکنیکی تعلیم کا جائزہ لینے کے لئے قائم کی تھی۔ برطانوی نوبل انعام یافتہ ڈاکٹر اے وی ہل کی سربراہی والی اس کمیٹی نے امریکہ کے ایم آئی ٹی کی طرز پر ایک ادارہ قائم کرنے کی سفارش کی تھی۔ اس ادارے کے ذریعے عالمی سطح کے ماہرین سے فیض اٹھانے کا فیصلہ بہت مناسب تھا۔ گزرتے ہوئے برسوں کے ساتھ آئی آئی کھڑگ پور بلکہ حقیقت میں آئی آئی ٹی نیٹ ورک اور برادری دنیا کے لئے ایک اہم ونڈو بن چکی ہے۔ یہ ہمارے ملک اور ہماری تہذیب کے پیش نظر کی گئی ہے۔ انہوں نے کہا کہ انجینئرنگ سے معاشیات تک اور ادویات سے مینجمنٹ تک نظریات کے تبادلوں ، مہارت اور علم کے مختلف شعبوں نے ہماری پالیسی کی ترجیحات اور ہمارے عوام کی ترقی میں تعاون کیا ہے۔ ہمیں اس کی تقریب منانی چاہئے۔


    صدرجمہوریہ نے کہا کہ آئی آئی ٹی کھڑگ پور کے متنوع اور کثیر مضامین میں تعلیمی پورٹ فولیو کے نتیجے میں کئی اداروں کے ساتھ مشترکہ تحقیقات کی گئی ہیں۔ ان میں انڈین اسٹیٹسٹیکل انسٹی ٹیوٹ ، انڈین ایسوسی ایشن فار کلٹیویشن آف سائنس اور ٹاٹا میڈیکل سینٹر شامل ہیں جو کولکاتا میں واقع ہیں۔ اپنے علم کی دولت سے یہ آئی آئی ٹی کھڑگ پور کی ذمہ داری ہے کہ ہمارے دور کے ابھرتے ہوئے مسائل کے لئے ، چاہئے وہ زرعی پیداوار ہو، یا ابھرتی ہوئی انفیکشن والی بیماریاں ہوں، چاہئے وہ قابل تجدید توانائی ہو یا کم لاگت والے مکان اور پائیدار شہروں کا معاملہ ہو ،حل تلاش کرنے میں ملک کی رہنمائی کرے۔ انہوں نے اس بات کو اجاگر کیا کہ آئی آئی ٹی کھڑگ پور میں دیہی ترقی کے لئے بگ ڈاٹا انالائٹک میں بہترین کارکردگی کا مرکز قائم کرنے کی خاطر حکومت ہند کی دیہی ترقی کی وزارت ایک مفاہمت نامے پر دستخط کئے ہیں ۔یہ ہمارے ہم وطنوں کی فلاح وبہبود کے لئے بہت اہم ہے۔


    صدرجمہوریہ نے کہا کہ انہوں نے ملک بھر میں جتنے کالجوں اور یونیورسٹیوں کا دورہ کیا ہے ، انہوں نے یہ پایا ہے کہ طالبات اپنے ساتھی لڑکوں سے زیادہ میڈل ایوارڈ وغیرہ جیتنے کی کوشش کرتی ہیں۔ لیکن جب آئی آئی ٹیز کی بات آتی ہے تو ان میں طالبات کی تعداد کافی کم ہے۔ 2017 میں آئی آئی ٹی ، جے ای ای (ایڈوانس) کے لئے تقریباً ایک لاکھ 60 ہزار امیدوار شریک ہوئے تھے جس میں تقریبا ً 30 ہزار کے قریب لڑکیاں تھیں۔ 2017 میں 10 ہزار 878 طلباء نے آئی آئی ٹیز میں داخلہ جس میں صرف 995 لڑکیاں تھیں۔ انہوں نے کہا کہ آئی آئی ٹی کھڑگ پور میں 11653 طلباء کا اندراج ہے جس میں صرف 1925 لڑکیاں ہیں، جو 16 فیصد سے کچھ زیادہ ہے۔ انہوں نے کہا کہ یہ جاری نہیں رہ سکتا۔ ہمیں ان کی تعداد میں اضافہ کرنے کے لئے کچھ کرنے کی ضرورت ہے۔ انہوں نے کہا کہ اعلیٰ تعلیم میں ، سائنس اور ٹیکنالوجی میں اور ہمارے ملک کی افرادی قوت میں خواتین کی شرکت کو مناسب اور قابل قبول حد تک بڑھانے کی ضرورت ہے۔ انہوں نے کہا کہ یہ قومی ترجیح ہونی چاہئے اور آئی آئی ٹی برادری کو اس کے لئے پہل کرنی چاہئے۔


    صدرجمہوریہ نے اس موقع پر ساوتری بائی پھولے گرلز ہاسٹل اور اے پی جے عبدالکلام انٹرنیشنل وزیٹرس گیسٹ ہاؤس کے سنگ بنیاد کی نقاب کشائی کی۔


    ۔۔۔۔۔۔۔۔۔۔۔


    (م ن-و ا- ق ر)


    U- 3732

    
    
    (Release ID: 1539479) Visitor Counter : 7