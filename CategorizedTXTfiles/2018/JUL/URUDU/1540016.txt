      شماریات اور پروگرام کے نفاذ کی وزارت

      بھارت میں پے رول سے متعلق رپورٹنگ- روزگار سے متعلق ایک رسمی تناظر، مئی 2018
      Posted On: 25 JUL 2018 1:54PM by PIB Delhi


    نئی دہلی۔ 25 ؍جولائی۔اعداد وشمار اور پروگراموں کے نفاذ کی وزارت کے تحت مرکزی اعداد وشمار دفتر (سی ایس او) نے ملک کی روزگار کی صورتحال پر مبنی ایک رپورٹ جاری کی ہے جو ستمبر 2017 سے مئی 2018 کی مدت پر احاطہ کرتی ہے۔ یہ رپورٹ منتخبہ سرکاری ایجنسیوں کے انتظامی ریکارڈس پر مشتمل ہے اور اس کے ذریعے مخصوص سمتوں میں رونما ہوئی پیش رفت کا جائزہ لینے کی کوشش کی گئی ہے۔


    یہ اپنے سلسلے کی روزگار اعداد وشمار کی چوتھی رپورٹ ہے ۔ وزارت نے اپریل 2018 میں روزگار سے متعلق اعداد وشمار جن کا تعلق رسمی شعبے سے ہے ، کا اجراء کیا تھا ، جس میں ستمبر 2017 سے فروری 2018 تک کی مدت کا احاطہ کیا گیا تھا ۔ اس رپورٹ کی تیاری میں ان تعاون دہندگان کی تعداد کا استعمال کیا گیا تھا جنہوں نے تین بڑی اسکیموں یعنی امپلائیز پروویڈنٹ فنڈ (ای پی ایف او) ، امپلائیز اسٹیٹ انشورنس اسکیم (ای ایس آئی سی) اور قومی پنشن اسکیم (این پی ایس) کے تحت فوائد حاصل کیے ہیں۔


    اس نوعیت کی دوسری اور تیسری رپورٹیں بالترتیب مئی اور جون 2018 کے دوران جاری کی گئی تھیں۔


    روزگار کی صورتحال کے سلسلے میں تفصیلی نوٹ ملاحظہ کرنے کیلئے Employment Outlook ( امپلائمنٹ آؤٹ لُک) پر کلک کریں


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-3815

    
    
    (Release ID: 1540016) Visitor Counter : 8