      نیتی آیوگ

      اٹل انوویشن مشن ،نیتی آیوگ اور مائی گوو نے ‘‘انوویٹ انڈیا پلیٹ فارم’’ کا آغاز کیا
      Posted On: 26 JUL 2018 8:29PM by PIB Delhi


    نئی دہلی، 26 ؍ جو لائی؍اٹل انوویشن مشن کے مشن ڈائرکٹر جناب آر رامانن اور مائی گوو کے سی ای او جناب اروند گپتا نے آج انوویٹ انڈیا پلیٹ فارم شروع کیا، جو کہ اٹل انوویشن مشن اور مائی گوو کے تعاون سے شروع کیا گیا حکومت ہند کا ایک شہریوں پر مرکوز پلیٹ فارم ہے۔انوویٹ انڈیا پورٹل ملک بھر میں ہونے والے تمام اختراعی کاموں کے لئے ایک مشترکہ پلیٹ فارم کے طور پر کام کرے گا ۔


    پلیٹ فارم کا آغاز کرتے ہوئے اٹل انوویشن مشن کے مشن ڈائرکٹر نے کہا کہ انوویٹ انڈیا ، مائی گوو –اے آئی ایم پورٹل ملکی سطح پر زمینی سطح کی اور گہری تکنیکی ایجادات دونوں کے اندراج کے لئے ایک ایسا پلیٹ فارم تیار کرے گا، جس کی بہت زیادہ ضرورت محسوس کی جا رہی تھی۔ اہم ایجادات کی تلاش کرنے والے لوگوں کے لئے یہ پورٹل بہت فائدے مندثابت ہوگا اور اس سے معیشت کے ساتھ ساتھ قومی سماجی ضرورتوں کو بھی فائدہ پہنچے گا۔


    اس پلیٹ فارم کی چند خصوصیات درج ذیل ہیں:


    1-یہ پلیٹ فارم تمام ہندوستانی شہریوں کے لئے کھلا ہے۔


    2-اس پلیٹ فارم کا استعمال کرنے والے انوویٹ انڈیا پلیٹ فارم پر دی گئی ایجادات کو دیکھ سکتے ہیں، ان پر تبصرہ کر سکتے ہیں، ان کو شیئر کر سکتے ہیں اور اس کا اندازہ قدر کر سکتے ہیں۔


    3-اس پلیٹ فارم پر لیڈر بورڈ بھی دیکھا جا سکتا ہے، جو کہ ہر ایک ایجادکے بارے میں ووٹوں کے شمار پر مبنی ہے۔


    4-شہری مائی گووویب سائٹ پر لاگ اِن کرتےہوئے اس پلیٹ فارم پر اپنی /تنظیم کی /کسی اور کی ایجاد کو بھی شیئر کر سکتے ہیں۔


    5-ان ایجادات کو مختلف سوشل میڈیا پلیٹ فارموں مثلاً واٹس ایپ، فیس بُک اور ٹوئیٹر پر بھی شیئر کیا جا سکتا ہے۔


    مائی گوو کے سی ای او جناب اروند گپتا نےکہا کہ ہندوستانی معاشرے کا رجحان ایجادات کی طرف بہت زیادہ رہتا ہے، لیکن ہمارا مسئلہ ایجادات کے ڈھانچے سے متعلق نظریئے کا ہے۔ ہمارا مسئلہ ایجادات کو عالمی سطح پر متعارف کرانے کا ہے۔ سرکاری کی موجودہ پہل کا مقصد ہندوستان کی ایجاد کرنے کی فطرت کی حوصلہ افزائی کرنے اور اسے فروغ دینےکےلئے ایک نظام کی تشکیل کرنا ہے۔


    اس پلیٹ فارم کو لانچ کئے جانے کے بعد ہندوستانی شہری اس پلیٹ فارم پر اپنے یا اپنی تنظیم کی ایجادات اپلوڈ بھی کر سکیں گے اور ان کا اندازہ قدر بھی کر سکیں گے۔ ہندوستانی شہری اس پلیٹ فارم کےلئے https://innovate.mygov.in/innovateindia/ پر ایکسس کر سکتے ہیں۔


    ************


    
    
    

    ) م ن ۔اگ۔ ک ا (


    U-3849

    
    
    (Release ID: 1540376) Visitor Counter : 2