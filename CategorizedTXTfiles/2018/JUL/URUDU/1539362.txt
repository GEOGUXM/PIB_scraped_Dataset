      آبی وسائل، دریائی ترقیات اور گنگا احیاء کی وزارت

      ملک کے 91بڑے آبی ذخائر کی سطح آب میں 8 فیصد اضافہ
      Posted On: 19 JUL 2018 7:12PM by PIB Delhi


    نئی دہلی،19 جولائی 2018؍19جولائی کو ختم ہونےو الے ہفتے میں ملک کے 91 بڑے آبی ذخائر میں 52.355 بی سی ایم پانی موجودتھا ، جو ان آبی ذخائر میں پانی جمع ہونے کی کل گنجائش کے32 فیصد کے بقدر ہے ۔یہ فیصد 12 جوالائی 2018 ء کو ختم ہونے والے ہفتہ میں ان آبی ذخائر میں جمع پانی کی مقدار ان کی مجموعی گنجائش کے24 فیصد کے بقدر تھی اور19 جولائی 2018ء کو ختم ہونے والے ہفتہ میں ان آبی ذخائر کی سطح آب 125 فیصد تھی، جبکہ پچھلے سال کی اسی مدت اور پچھلے دس برسوں کی اسی مدت کے دوران ان آبی ذخائر میں جمع پانی کی مقدار 116 فیصدتھی ۔


    ان 91آبی ذخائر میں پانی جمع کرنے کی مجموعی گنجائش 161.993 بی سی ایم ہے، جو ان ذخائر میں پانی جمع کرنے کی کل گنجائش 257.812 بی سی ایم کے 63 فیصدکے بقد ر ہے ۔ان91 آبی ذخائر میں سے 37 بڑے آبی ذخائر میں 60 میگاواٹ سے زائد پن بجلی پیداکرنے کی اہلیت موجود ہے۔


    آبی ذخائر میں جمع پانی کی خطے وار صورتحال :


    شمالی خطہ :


    ملک کے شمالی خطے میں ہماچل پردیش ، پنجاب اور راجستھان کی ریاستیں ہیں ۔ ان ریاستوں میں ملک کے6 بڑے آبی ذخائر واقع ہیں ۔ سینٹرل واٹر کمیشن 18.01 بی سی ایم کی کل گنجائش والے ان آبی ذخائر میں جمع پانی کی صورتحال پر نظر رکھتا ہے ۔ سردست ان آبی ذخائر میں 3.66 بی سی ایم پانی موجود ہے ،جو ان آبی ذخائر میں پانی جمع کرنے کی مجموعی گنجائش کے20 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار کی کل گنجائش کے 43 فیصد کے بقدر تھی، جبکہ پچھلے دس برس کی اسی مدت کےاوسط میں یہ مقدار 39 فیصد تھی ۔اس طرح پچھلے سال کی اسی مدت کے مقابلے جاری سال میں ان آبی ذخائر میں جمع پانی کی مقدار کم اور پچھلے دس برس کی اسی مدت کے اوسط کے مقابلے بھی کم ہے ۔


    مشرقی خطہ :


    ملک کے مشرقی خطے میں جھارکھنڈ ،اوڈیشہ ،مغربی بنگال اورتریپورہ کی ریاستیں ہیں ۔ ان ریاستوں میں 15 بڑے آبی ذخائر واقع ہیں ۔ سینٹرل واٹر کمیشن 18.83 بی سی ایم کی مجموعی گنجائش والے ان آبی ذخائر میں جمع پانی کی صورتحال پر نظر رکھتا ہے ۔سردست ان آبی ذخائر میں 4.23 بی سی ایم پانی موجود ہے ، جو ان آبی ذخائر میں پانی جمع کرنے کی کل گنجائش کے22فیصد کے بقدر ہے ۔پچھلے سال کی اسی مدت کے دوران ان آبی ذخائر میں پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے24فیصد کے بقدر تھی اور پچھلے دس برسوں کی اسی مدت کے اوسط کے مقابلے بھی 23 فیصد رہی ۔اس طرح جاری سال کے دوران ان آبی ذخائر میں جمع پانی کی صورتحال پچھلے سال کے مقابلے کم اور پچھلے دس برس کی اسی مدت کے اوسط کے مقابلے بھی کم رہی ہے ۔


    مغربی خطہ:


    ملک کے مغربی خطے میں گجرات اور مہاراشٹر کی ریاستیں ہیں ۔ ان ریاستوں میں 27 بڑے آبی ذخائر واقع ہیں ۔ سینٹرل واٹر کمیشن 31.26 بی سی ایم کی مجموعی گنجائش والے ان آبی ذخائر میں جمع پانی کی صورتحال پر نظر رکھتا ہے ۔ سردست ان آبی ذخائر میں 7.89 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش کے 25 فیصد کے بقدر ہے ۔پچھلے برس کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش 26فیصد کے بقدر تھی، جبکہ پچھلے دس برس کی اسی مدت کے اوسط میں یہ مقدار 24 فیصد رہی ۔ اس طرح جاری سال کے دورا ن ان آبی ذخائر میں جمع پانی کی مقدار پچھلے سا ل کے مقابلے کم اور پچھلے دس برس کی اسی مدت کے اوسط کے مقابلے بہتر رہی ہے۔


    وسطی خطہ :


    ملک کے وسطی خطے میں اترپردیش ،اتراکھنڈ ، مدھیہ پردیش اورچھتیس گڑھ کی ریاستیں واقع ہیں۔ان ریاستوں میں 12 بڑے آبی ذخائر موجود ہیں ۔سینٹرل واٹر کمیشن 42.30بی سی ایم کی مجموعی گنجائش والے ان آبی ذخائر میں جمع پانی کی صورتحال پر نظر رکھتا ہے۔سردست ان آبی ذخائر میں 12.06 بی سی ایم پانی موجود ہے جو ان میں پانی جمع کرنے کی مجموعی گنجائش کے 29 فیصد کے بقدر ہے ۔ پچھلے برس کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 32 فیصد کے بقدر تھی اور پچھلے دس برس کی اسی مدت کے اوسط کے دوران یہ مقدار 28فیصد رہی ۔اس طرح پچھلے سال کے مقابلے جاری سال کے دوران ان آبی ذخائر میں جمع پانی کی مقدار کم ،لیکن پچھلے دس برس کی اسی مدت کے اوسط کے مقابلے میں بہتر رہی ہے ۔


    جنوبی خطہ :


    ملک کے جنوبی خطے میں آندھرا پردیش وتلنگانہ ، اے پی وٹی جی (دونوں ریاستوں کے مشترکہ منصوبے ) کرناٹک ،کیرل اورتامل ناڈو کی ریاستیں واقع ہیں ۔ان ریاستوں میں 31 بڑے آبی ذخائر موجود ہیں ۔ سینٹرل واٹر کمیشن 51.59 بی سی ایم کے کل گنجائش والے ان آبی ذخائر میں جمع پانی کی صورتحال پر نظر رکھتا ہے ۔سردست ان آبی ذخائر میں 24.52 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش 48 فیصد کے بقدر ہے ۔پچھلے سال کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 16 فیصد کے بقدر تھی، جبکہ پچھلے دس برس کی اسی مدت کے اوسط کے مقابلے 28 فیصد رہی ۔اس طرح پچھلے سال کے مقابلے جاری سال کے دوران ان آبی ذخائر میں جمع پانی کی صورتحال بہتر اورپچھلے دس برس کی اسی مدت کے مقابلے بھی بہتر رہی ہے ۔


    جن ریاستوں کے آبی ذخائر میں جاری سال کے دوران جمع پانی کی مقدار پچھلے سال کے مقابلے بہتر رہی ہے ، ان میں مغربی بنگال ،تری پورہ ، مہاراشٹر ، چھتیس گڑھ، آندھرا پردیش ،تلنگانہ (دوریاستوں کے دو مشترکہ منصوبے )،آندھرا پردیش، تلنگانہ، کرناٹک ،کیرالہ اور تامل ناڈو کی ریاستیں شامل ہیں ۔ جن ریاستوں کے آبی ذخائر میں جمع پانی کی مقدار پچھلے سال کی اسی مدت کے مقابلے کم رہی ، ان میں راجستھان ، ہماچل پردیش ، پنجاب ، جھارکھنڈ ، اوڈیشہ ، گجرات ، اتراکھنڈ ، اترپردیش اور مدھیہ پردیش شامل ہیں ۔


    U: 3718

    
    
    (Release ID: 1539362) Visitor Counter : 6