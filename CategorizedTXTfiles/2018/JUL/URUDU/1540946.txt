      امور صارفین، خوراک اور عوامی تقسیم کی وزارت

      خوراک کی سکیورٹی کا قانون
      Posted On: 31 JUL 2018 7:47PM by PIB Delhi


    نئی دہلی، 31 جولائی / صارفین کے امور ، خوراک اور تقسیم عامہ کے وزیر مملکت جناب سی آر چودھری نے آج لوک سبھا میں ایک تحریری جواب میں ایوان کو بتایا کہ خوراک اور تقسیم عامہ کا محکمہ ٹی ڈی پی ایس آپریشن کو شروع سے آخر تک کمپیوٹر پر کرنے کی اسکیم کو نافذ کر رہا ہے ۔ اسکیم کے پہلے مرحلے میں راشن کارڈوں / فیض حاصل کرنے والے دیگر افراد کو ڈجیٹل بنانا ، آن لائن مختص کرنا ، کمپیوٹر کے ذریعے سپلائی چین کا بندوبست ، شفافیت کا پورٹل قائم کرنا اور شکایات کے ازالے کا نظام قائم کرنا ہے ۔ اسکیم کے تحت تمام ریاستوں / مرکز کے زیر انتظام علاقوں میں راشن کارڈوں کے ڈیٹا بیس کو پوری طرح ڈجیٹل بنا دیا گیا اور شکایتوں کے ازالے کے لئے تمام ریاستوں اور مرکز کے زیر انتظام علاقوں میں آن لائن سہولت / مفت ٹیلی فون نمبر کو نافذ کیا گیا ہے ۔ اس کے علاوہ ، سپلائی چین کے لئے 30 ریاستوں / مرکز کے زیر انتظام علاقوں میں آن لائن مختص کی گئی ہے اور 21 ریاستوں میں کمپیوٹر کے ذریعے سپلائی کا بندوبست کیا جا رہا ہے ۔ ریاستوں / مرکز کے زیر انتظام علاقوں سے موصولہ اطلاعات کے مطابق ملک بھر میں کُل 5.2 لاکھ راشن کی دکانوں میں سے 3.33 لاکھ سے زیادہ راشن کی دکانوں کو اب تک خود کار بنایا جا چکا ہے ۔ چونکہ کچھ ریاستیں ابھی اسکیم کے تحت تمام سرگرمیوں کو مکمل نہیں کر پائی ہیں ، اس لئے ، اس اسکیم کی مدت میں اضافہ کرکے 31 مارچ ، 2019 ء کر دیا گیا ہے ، جس کے تحت ان پروجیکٹوں کو پوری طرح مکمل کر لیا جائے گا ۔


    ( م ن ۔ و ا ۔ ع ا ) ( 31 – 07 – 2018 )


    U. No. 3937

    
    
    (Release ID: 1540946) Visitor Counter : 5