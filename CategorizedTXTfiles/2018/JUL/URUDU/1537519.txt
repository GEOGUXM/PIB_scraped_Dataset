      امور داخلہ کی وزارت

      برو افراد کو میزورم واپس بھیجنے کے سمجھوتے پر دستخط
      Posted On: 03 JUL 2018 8:14PM by PIB Delhi


    نئی دہلی، 3 جولائی 2018 / میزورم سے 1997 سے بے گھر ہونے والے برو افراد کی واپسی کے سلسلہ میں ایک بڑی کامیابی ہوئی ہے۔ ان لوگوں کو واپس بھیجنے کے سلسلہ میں حکومت ہند میزورم اور تریپورہ کی حکومتوں اور میزورم برو ڈسپلیسڈ پیپلز فورم (ایم بی ڈی پی ایف) کے درمیان آج یہاں مرکزی وزیر داخلہ جناب راج ناتھ سنگھ ، میزورم کے وزیراعلی جناب لنتھن ہوالا اور تریپورہ کے وزیراعلی جناب بپلاپ کمار دیب کی موجودگی میں دستخط کئے گئے۔


    32876 افراد پر مشتمل 5407 کنبے جو تریپورہ میں اس وقت عارضی کیمپوں میں مقیم ہیں، انہیں 30 ستمبر 2018 سے پہلے میزورم واپس بھیج دیا جائے گا۔ سمجھوتے پر محترمہ رینا مترا ، اسپیشل سکریٹری (داخلہ سیکورٹی) وزارت داخلہ ، جناب سنجیو رنجن چیف سکریٹری حکومت تریپورہ ، جناب لل نن ماویہ چونگو ، پرنسپل سکریٹری حکومت میزروم اور جناب اے ساوی بونگا ، صدر ایم بی ڈی ایف نے دستخط کئے۔


    حکومت ہند میزورم میں برو افراد کی باز آبادکاری کے لئے مالی امداد فراہم کرے گی اور میزورم نیز تریپورہ کی حکومتوں کے صلاح و مشورے سے سلامتی، تعلیم اور روزی روٹی وغیرہ مسائل پر توجہ دے گی۔


    اسپیشل سکریٹری (داخلی سیکریٹری ) کے تحت ایک کمیٹی اس سمجھوتے پر عمل درآمد میں تال میل کا کام انجام دے گی۔


    ۔۔۔۔۔۔۔۔۔۔۔


    م ن۔ج ۔ ج۔


    U- 3435


    

    
    (Release ID: 1537519) Visitor Counter : 7