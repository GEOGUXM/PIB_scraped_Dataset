      خواتین اور بچوں کی ترقیات کی وزارت

      خواتین واطفال بہبود کی وزارت نے ریاستی حکومتوں کو ہدایت دی ہے کہ وہ ایک مہینے کے اندر بچوں کی نگہداشت سے متعلق اداروں کے رجسٹریشن اور انھیں سی اے آر اے کے ساتھ جوڑنے کو یقینی بنائیں
      Posted On: 16 JUL 2018 4:36PM by PIB Delhi


    نئی دہلی، 16 /جولائی۔ خواتین و اطفال بہبود کی وزیر محترمہ مینکا گاندھی نے ریاستی حکومتوں کو ہدایت دی ہے کہ وہ ایک مہینے کے اندر بچوں کی نگہداشت سے متعلق اداروں کے رجسٹریشن اور انھیں سی اے آر اے کے ساتھ جوڑنے کو یقینی بنائیں۔


    جھارکھنڈ میں مشنریز آف چیریٹی کے ذریعے بچوں کو غیرقانونی طور پر گود لئے جانے کے حالیہ معاملات کا ازخود نوٹس لیتے ہوئے محترمہ مینکا سنجے گاندھی نے ریاستوں کو ہدایت دی ہے کہ وہ ملک بھر میں مشنریز آف چیریٹی کے ذریعے چلائے جارہے بچوں کی دیکھ بھال کرنے والے گھروں (چائلڈ کیئر ہومس) کا فوراً معائنہ کرائیں۔


    سی سی آئی کے لازمی رجسٹریشن اور انھیں سینٹرل اڈاپشن ریسورس اتھارٹی (سی اے آر اے) سے جوڑنے کا التزام جوینائل جسٹس (دیکھ بھال اور بچوں کا تحفظ) قانون 2015 میں کیا گیا ہے، جسے نافذ ہوئے دو سال سے زیادہ ہوچکے ہیں، لیکن کچھ یتیم خانوں نے اس شق کے جواز کو چیلنج کیا تھا۔ دسمبر 2017 میں جب سے سپریم کورٹ نے ان عرضیوں کو مسترد کیا ہے اور قانون کے اس شق کو جائز ٹھہرایا ہے تب سے تقریباً 2300 چائلڈ کیئر اداروں کو سی اے آر اے سے جوڑا جاچکا ہے اور تقریباً 4000 ادارے اب بھی جوڑے جانے باقی ہیں۔ محترمہ مینکا گاندھی نے اس بات پر بھی ناخوشی کا اظہار کیا ہے کہ وہ 2300 ادارے جو کہ سی اے آر اے سے جڑے ہوئے ہیں، ان میں جو بچے موجود ہیں انھیں گود لینے کے نظام کے اندر نہیں لایا گیا ہے۔ توقع ہے کہ محترمہ گاندھی 17 جولائی 2018 کو اس معاملے کو ریاستوں کے خاتون و اطفال بہبود کے وزراء کے ساتھ مجوزہ میٹنگ میں شرکت کے ساتھ اٹھائیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م م۔ م ر (


    U-3631

    
    
    (Release ID: 1538816) Visitor Counter : 2
    
    
      Read this release in: English , Hindi , Bengali , Tamil