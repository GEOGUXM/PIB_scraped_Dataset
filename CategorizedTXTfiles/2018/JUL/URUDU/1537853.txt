      خلا ء کا محکمہ

      کریو اسکیپ سسٹم کی کامیاب پرواز – ٹکنالوجی کا مظاہرہ
      Posted On: 05 JUL 2018 4:12PM by PIB Delhi


    نئی دہلی، 5 جولائی 2018 /اسرو نے ٹکنالوجی کا آج ایک بڑا مظاہرہ کرتے ہوئے کریو اسکیپ سسٹم سلسلہ کی پہلی آزمائش کی۔ یہ انسانی خلائی پروازوں سے متعلق ایک اہم ٹکنالوجی ہے۔ کریو اسکیپ سسٹم کسی خلائی پرواز کےاڑان سے پہلے ناکام ہوجانے کی صورت میں اس کے عملے کے افراد اور خلا بازوں کوخلائی راکٹ سے باہر نکالنے اور اسے ایک مناسب فاصلے تک پہنچانے کا ایک نظام ہے۔ پہلی آزمائش ( پیڈ ابورٹ ٹیسٹ) سے لانچ پیڈ پر کسی ہنگامی صورتحال کے پیدا ہوجانے کے موقع پر عملے کے موڈول کو حفاظت کے ساتھ الگ کرنے کا مظاہرہ کیا گیا۔


    پانچ گھنٹے کی الٹی گنتی کے بعد آج سری ہری کوٹہ میں ستیش دھون خلائی مرکز کے لانچنگ پیڈ سے 12.6 ٹن وزنی عملے کا موڈول ہندستانی معیاری وقت کے مطابق صبح 7 بجے اوپر اٹھا۔ یہ آزمائش 259 سیکنڈ میں پوری ہوگئی جس کے دوران کریو اسکیپ سسٹم عملے کے موڈول کے ساتھ بہت تیزی کے ساتھ آسمان کی طرف گیا اور پھرواپس خلیج بنگال میں آیا اور تیرتا ہوا سری ہری کوٹہ سے تقریباً 2.9 کلو میٹر کے فاصلے پرپانی پر تیرنے لگا۔


    عملے کا موڈول خصوصی طور پر تیار کئے گئے سات انجنوں کی مدد سے 2.7 کلو میٹر کی اونچائی تک گیا تھا تاکہ لانچ پیڈ سے مناسب فاصلہ پیدا ہوجائے اور وہ صحیح جگہ واپس آجائے۔ اس آزمائشی پرواز کے دوران تقریباً 300 سینسرو ں نے اس کی ہر ایک کارروائی کو ریکارڈ کیا۔ عملے کے افراد کو واپس لانے کے لئے تین کشتیوں کا استعمال کیا جارہا ہے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 3478


    
    

    
    (Release ID: 1537853) Visitor Counter : 8