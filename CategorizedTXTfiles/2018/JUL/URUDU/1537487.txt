      بھارتی چناؤ کمیشن

      ہندوستان کا انتخابی کمیشن قابل رسائی انتخابات کے بارے میں قومی مشاورت کا اہتمام کرے گا
      
      انتخابی نظام اور لوگوں انتخابی عمل سے واقف کرانے کی غرض سے ایک پورٹل کی شروعات بھی کی جائے گی

      Posted On: 02 JUL 2018 5:29PM by PIB Delhi

    نئی دہلی، 2 ؍جولائی/ہندوستان کے انتخابی کمیشن (ای سی آئی) نے 3 جولائی 2018 سے نئی دلی میں ایک دو روزہ مشاورت کا اہتمام کیا ہے، جس کا موضوع ہے‘‘ نیشنل کنسلٹیشن آن ایکسسیبل الیکشنس’’ اس کا افتتاح اعلیٰ انتخابی کمیشنر جناب اوک پی راوت، انتخابی کمشنروں، جناب سنیل اروڑا اور جناب اشوک لواسہ کی موجودگی میں کریں گے۔ یہ تقریب انتخابی کمیشن کے اس مشن کی اس کوشش کا ایک حصہ ہے‘ کسی بھی ووٹر کو چھوڑا نہ جائے’’ جس میں خاص توجہ ‘ معذوری والے افراد پر ’ ہوگی۔ افتتاحی اجلاس کے دوران انتخابی کمیشن کے ایک پورٹل ‘ ووٹروں کی با ضابطہ تعلیم اور چناؤ عمل میں شرکت’ (ایس وی ای ای پی)کی شروعات بھی کی جائے گی۔


    اس قومی صلاح و مشورے میں دوسروں کے علاوہ تمام ریاستوں کے اعلیٰ چناؤ افسران، سول سوسائٹی کی تنظیمیں، جو معذور افراد کو با اختیار بنانے کے میدان میں کام کر رہی ہیں اور سماجی انصاف و روزگار، اطلاعات و نشریات، الیکٹرانکس اور اطلاعاتی ٹیکنالوجی، نوجوانوں کے امور اور کھیل کود کی مرکزی وزارتوں نیز سنٹرل بورڈ آف سکنڈری ایجوکیشن (سی بی ایس ای) ، مرکزی محکمہ تعمیرات عامہ اور قومی خواندگی مشن اتھارٹی کے سینئر اہلکار شرکت کریں گے۔


    یہ تقریب ضلعے اور ریاستی سطح کے 3 ماہ تک چلنے والے صلاح و مشورے کا نقطۂ اختتام ہے۔ اس کوشش کا مقصد انتخابی عمل میں معذور افراد کی شمولیت کے سلسلے میں درپیش دشواریوں کی نشاندہی کرنا، رسائی کے موجودہ اقدامات کااندازہ لگانااورمعذورافراد کودرپیش چیلنجوں کا حل تلاش کرنا ہے۔ اس پورےعمل سے آنے والے ریاستی اور لوک سبھاانتخابات میں ان کی شرکت میں اضافہ ہوگا۔


    انتخابی کمیشن کے اہم منصوبے 25-2016 میں ‘‘ معذور افراد کی شمولیت’’ پر خصوصی توجہ دی جا رہی ہے۔ ا س کے علاوہ اس سال کے ووٹروں کے قومی دن کی تقریبات میں ‘‘ قابل رسائی انتخابات ’’کو ایک مرکزی موضوع کے طور پر اختیار کیا گیا ہے۔


    ‘نیشنل کنسلٹیشن آن ایکسسیبل الیکشنس’ کے 2 دن کے دوران 3 تکنیکی اجلا س ہوں گے۔ 6 ریاستوں کے گزشتہ اسمبلی انتخابات میں ‘ قابل رسائی انتخابا’ کے سلسلے میں جو بہترین سرگرمیاں دیکھنے میں آئی ہیں، ان پر اس میٹنگ میں تبادلۂ خیال کیا جائے گا۔


    امید ہے کہ قومی صلاح و مشورے کے عمل سے قابل رسائی انتخابات کے سلسلےمیں ایک پالیسی وضع کرنے میں خاطر خواہ مدد ملے گی، جس سے آنے والے انتخابات میں انتخابات کوزیادہ سے زیادہ قابل رسائی بنانے میں مدد ملے گی۔


    قومی مشاورت کے اختتامی اجلاس میں جو 4 جولائی 2018 کی سہ پہر میں ہوگا، اعلیٰ انتخابی کمشنر اور انتخابی کمشنر صاحبان بھی شرکت کریں گے۔


    ( م ن ۔ج ۔ ک ا) ( 2 – 07 – 2018 )


    U. No. 3415


    
    

    
    (Release ID: 1537487) Visitor Counter : 1