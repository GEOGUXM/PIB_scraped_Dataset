      صحت اور خاندانی بہبود کی وزارت

      بہار میں نئے میڈیکل کالجوں کے قیام کو منظوری
      Posted On: 24 JUL 2018 5:02PM by PIB Delhi


    نئی دلّی ،25 جون؍ صحت اور کنبہ بہبود کے وزیر مملکت جناب اشونی کمار چوبے نے گزشتہ روز راجیہ سبھا میں ایک سوال کے تحریری جواب میں بتایا کہ وزارت موجودہ ڈسٹرکٹ ؍ ریفرل اسپتالوں سے ملحقہ نئے میڈیکل کالجوں کے قیام کی مرکزی اسپانسر شدہ اسکیم چلاتی ہے ۔اس اسکیم کے پہلے مرحلے کے تحت بہار میں میڈیکل کالجوں کے قیام کے لئے تین اضلاع پورنیہ ، سارن ( چھپرہ ) اور سمستی پور منتخب کئے گئے ہیں ۔ پورنیہ اور سارن ( چھپرہ ) کے لئے نئے میڈکل کالجوں کے قیام کو منظوری دی گئی ہے اور 108.00 کروڑ روپئے کے فنڈبھی بہار کی ریاستی حکومت کو جاری کر دیئے گئے ہیں ۔ زمین سے متعلق معاملے کے باعث سمستی پور میڈیکل کالج کے لئے تفصیلی پروجیکٹ رپورٹ ( ڈی پی آر ) کو منظور نہیں کیا گیا ہے ۔ اس سلسلے میں وزارت نے بہار کی ریاستی حکومت سے متعدد مرتبہ ززمین کی نشاندہی کرنے یا متبادل تجویز داخل کرنے کی درخواست کی ہے ۔
    اس سکیم کے دوسرے مرحلے کے تحت ، بہار میں نئے میڈیکل کالجوں کے قیام کے لئے پانچ بلاک چیلنج موڈ کے طور پرنشان زدکئے گئے تھے ۔ ریاستی حکومت نے مذکورہ اسکیم کے تحت سیتا مڑھی ، جھنجھار پور ، سیوان ، بکسر اور جموئی کو منتخب کیاہے ۔ریاستی حکومت سے تفصیلی پروجیکٹ رپورٹ موصول ہو گئی ہیں ۔ تاہم وزارت کی جانب سے ڈی پی آر کو منظور نہیں کیا گیا ہے چونکہ فی الحال پانچ مقامات پر زمین دستیاب نہیں ہے ۔ ریاستی حکومت سے جلد از جلدزمین کی نشان دہی کے لئے درخواست کی گئی ہے ۔

    ۔ ۔ ۔ ۔ ۔


    
    u.3809

    
    
    (Release ID: 1540041) Visitor Counter : 1
    
    
      Read this release in: English