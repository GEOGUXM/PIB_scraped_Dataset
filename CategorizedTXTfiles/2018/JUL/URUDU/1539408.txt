      وزارات ثقافت

      نیشنل لائبریری ، کولکاتہ میں عالمی سطح کی چار نامور بنگالی شخصیات پر نمائش کا انعقاد جلد
      Posted On: 19 JUL 2018 12:57PM by PIB Delhi


    
    نئی دلّی ،20 جون؍ثقافت کی وزارت کے سیکریٹری جناب راگھویندر سنگھ نے کہا ہے کہ کولکاتہ کی نیشنل لائبریری میں عالمی سطح کی چار نامور بنگالی شخصیات گورو دیو رابندر ناتھ ٹیگور ، نیتا جی سبھاش چندر بوس ، رشی بنکم چند چٹوپادھیائے اور ڈاکٹر شیاما پرساد مکھرجی پر بہت جلد مستقل بنیادپر ایک نمائش کا انعقاد کیا جائے گا ۔ سیکریٹری موصوف نے سنٹرل پبلک ورکس ڈپارٹمنٹ ( سی پی ڈبلیو ڈی) کے ذریعہ نیشنل لائبریری میں کئے جا رہے بحالی ، تزئین و جدید کاری کے کام پر اطمینان کا اظہار کرتے ہوئے مطلع کیا کہ اس عمارت کو روشنی سے منور کیا جائے گا اور آنے والوں کی تفریح طبع کے لئے لائٹ اینڈ ساؤنڈ کاپروگرام بھی شروع کیا جائے گا ۔ عمارت کی قدیم شان و شوت کی بحالی اور نئی نسل کو ان کے ثقافتی ورثے سے واقف کرانے کے لئے ادبی میلوں کاانعقاد کیا جائے گا ۔ انہوں نے کہا کہ نیتا جی سبھاش چندر بوس کی تصاویر اور مصوری کے نمونے ، مختلف مجسمے اور نوادرات بھی اس مستقل آرٹ گیلری میں رکھے جائیں گے ۔ انہوں نے مطلع کیا کہ آرائش و زیبائش کا یہ کام درگا پوجا سے قبل مکمل ہو جائے گا اور اس پر تقریباً 8 کروڑ روپئے کی لاگت آئے گی ۔
    جناب راگھویندر سنگھ نے کہا کہ کولکاتہ بہت جلد آرٹسٹ ہب بننے جا رہا ہے ۔ انہوں نے کہا کہ اولڈ کرنسی بلڈنگ میں ایک نیشنل گیلری آف ماڈرن آرٹ آف کولکاتہ چیپٹر کھولا جائے گا ۔ بلڈنگ میں جاری کام کی پیش رفت کا معائنہ کرنے کے بعد انہوں نے کہا کہ عمارت کی تمام خالی جگہ کا استعمال کیا جائے گا ۔خالی جگہ کو ساؤنڈ پروف بنانے لئے موٹے شیشے سے سیل کیا جائے گا ۔آنے والے سیاحوں کے لئے عمارت میں نامور مصور رام کنکر بیج اور دیگر مصوروں کی تصاویر پرماننٹ اور گھومنے والے ایئر کنڈیشنڈ آرٹ گیلریوں میں لگائی جائیں گی ۔انہوں نے کہا کہ آنے والے سیاحوں کے لئے عمارت کی پہلی منزل پر کنسرٹ کا اہتمام بھی کیا جائے گا ۔ اولڈ کرنسی بلڈنگ کی سجاوٹ کا کام بھی درگا پوجا سے قبل مکمل کر لیا جائے گا اور اس پر تین کروڑ روپئے کی لاگت آئے گی ۔
    کرنسی بلڈنگ اطالوی ڈیزائن پر انیسویِ صدی کے اوائل ( 1833 ) میں بنی ہوئی ایک سہ منزلہ خوبصورت عمارت ہے جس کی کھڑکیاں نو آبادیاتی طرز تعمیر کا مظہر ہیں ۔ یہ آگرہ بینک لمیٹیڈ بلڈنگ بعد ازاں ریزرو بینک آف انڈیا ( آر بی آئی ) کے ذریعہ حکومت کی کاغذی کرنسی کو جاری کرنے اور تبدیل کرنے کے لئے استعمال کی جانے لگی ۔تمام عمارت اینٹوں اور چونے سے بنی ہوئی ہے اور فرش کا رقبہ 35920 مربع فٹ ہے ۔
    اس سے قبل دن میں ، جناب راگھویندر سنگھ نے مٹکاف ہال کا دورہ کیا۔ انہوں نے وہاں بحالی اور ترمیمی کام کا جائزہ لیا ۔ ہائر اسٹریٹ اور اسٹرینڈ روڈ سے جنکشن مٹکاف ہال کی دو منزلہ عمارت 1844 میں تعمیر کی گئی تھی اور یہ چارلس مٹکاف کی یاد میں وقف کردی گئی تھی ،جو 1835 سے 1838 تک بھارت کے گورنر جنرل رہے تھے۔
    ۔ ۔ ۔ ۔ ۔
    u.3723
    

    
    (Release ID: 1539408) Visitor Counter : 1