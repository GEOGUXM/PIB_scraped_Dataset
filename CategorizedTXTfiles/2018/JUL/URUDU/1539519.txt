      جہاز رانی کی وزارت

      وارانسی میں دریائے گنگا پر کثیر ماڈل ٹرمنل تقریباً مکمل
      
      جل مارگ وِکاس پروجیکٹ آئی ڈبلیو اے آئی کے تحت انڈین واٹر ویز اتھارٹی آف انڈیا بلڈنگ ٹرمنل ، نیپال میں اندرون ملک آبی راستوں کے فروغ میں تعاون دے گا

      Posted On: 20 JUL 2018 6:45PM by PIB Delhi

    نئی دہلی، 20 جولائی / جل مارگ وِکاس پروجیکٹ کے تحت بھارتی اندرونِ ملک آبی راستوں کی اتھارٹی نے وارانسی میں 169.59 کروڑ روپئے کی لاگت والے ملٹی ماڈل ٹرمنل ( ایم ایم ٹی ) کی تعمیر کا کام تقریباً پورا کر لیا ہے اور اس کے اس سال نومبر تک مکمل ہونے کا امکان ہے ۔ یہ اس پروجیکٹ کا ایک بڑا میل کا پتھر ثابت ہو گا ۔ اس کے علاوہ ، صاحب گنج میں 280.90 کروڑ روپئے کے ایم ایم ٹی کی تعمیر کا کام مئی ، 2019 ء تک مکمل ہونے کا امکان ہے ، جب کہ ہلدیا میں 517.36 کروڑ روپئے کی لاگت والے ایک اور ایم ایم ٹی کی تعمیر کا کام دسمبر ، 2019 ء تک مکمل ہونے کا امکان ہے ۔ اس کے ساتھ ہی فرکاّ میں 359.20 کروڑ روپئے کی لاگت والےنیوی گیشنل لاک کی تعمیر کا کام جون ، 2019 ء تک تکمیل تک پہنچ جائے گا ۔ دریا پر فرکاّ - کہلگاؤں کی توسیع کے کام کا ٹھیکہ اپریل ، 2018 ء میں دیا گیا تھا اور اس پر کل لاگت 150 کروڑ روپئے آنے کا امکان ہے ۔ اس پروجیکٹ پر اب کام شروع کیا جا چکا ہے ۔ علاوہ ازیں ، اتر پردیش میں غازی پور اور بہار میں کالو گھاٹ کے این ڈبلیو - I پر2 انٹر ماڈل ٹرمنلوں (آئی ایم ٹی ) کی تعمیر کا کام اس سال شروع کیا جائے گا ۔


    نیشنل واٹر وے - 1 ( دریائے گنگا ) پر 5369 کرو ڑروپئے کی لاگت والا جل مارگ وکاس پروجیکٹ کے لئے عالمی بینک نے امداد دی ہے ۔ اس پروجیکٹ کا مقصد ، دریائے گنگا کی وارانسی سے ہلدیا توسیع تک نیوی گیشنل صلاحیت میں اضافہ کرنا ہے تاکہ کم از کم 1500-2000 ٹن کے جہازوں کے تجارتی نیوی گیشن کی صلاحیت میں اضافہ کیا جا سکے ۔ اس پروجیکٹ میں ، وارانسی ، صاحب گنج اور ہلدیا میں ملٹی ماڈل ٹرمنلز کی تعمیر / قیام ، آئی آئی ٹی ، نیوی گیشنل لاک ، رو – رو ٹرمنل ، جیٹیز ، دریائی اطلاعاتی نظام ، جہازوں کی مرمت اور رکھ رکھاؤ کی سہولیات ، فیئر وے کی ترقی ، چینل مارکنگ ، دریائی تربیت اور کنزوینسی کا کام شامل ہے ۔ مالی سال 18-2017 ء کے اختتام تک اس پروجیکٹ پر کل معاشی ترقی / فروغ 678.85 کروڑ روپئے تھی ، جس کا مطلب ہے ، 13.05 فی صد کا فروغ ۔ جے ایم وی پی نے اس پروجیکٹ کو دسمبر 2022 ء تک مکمل کر لیا جائے گا۔


    مذکورہ بالا تجارتی فروغ کے علاوہ ، آئی ڈبلیو اے آئی ، 2019 ء کمبھ میلے کے دوران ، گنگا ساگر میلا اور پٹنہ صاحب میں گرو پرب کی طرز پر عقیدت مندوں کو سہولیات بہم پہنچانے کے لئے اور زائرین اور عقیدت مندوں کے سفر کو سہل بنانے کے لئے کام کر رہا ہے ۔


    ( م ن ۔ ش ت ۔ ع ا ) ( 20 – 07 – 2018 )


    U. No. 3733

    
    
    (Release ID: 1539519) Visitor Counter : 6