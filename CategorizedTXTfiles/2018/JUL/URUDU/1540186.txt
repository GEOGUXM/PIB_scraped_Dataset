      نائب صدر جمہوریہ ہند کا سکریٹریٹ

      ہمیں اپنے اندررفاہ عام کاشوق اورجذبۂ باہم پیداکرنا چاہیئے:نائب صدرجمہوریہ ہند
      
      نائب صدرجمہوریہ ہند نے وزیراعظم مودی کے بچپن کے واقعات پرمشتمل مختصرفلم ‘‘چلوجیتے ہیں’’ملاحظہ کی

      Posted On: 25 JUL 2018 11:27AM by PIB Delhi

    نئی دہلی :26جولائی ،نائب صدرجمہوریہ ہند جناب ،ایم وینکیانائیڈونے کہاہے کہ ہمیں اپنے باطن میں دوسروں کو خیال رکھنے اورجذبہ باہم کے جذبات اورنیت کو فروغ دینا چاہیے جو بھارت کی سماجی راجدھانی کے لازمی عناصررہے ہیں ۔ موصوف وزیراعظم جناب نریندرمودی کے بچپن کے واقعات پرمشتمل فلم ‘‘چلوجیتے ہیں ’’ ملاحظہ کرنے کے بعد اس موقع پرموجو د حاضرین سے خطاب کررہے تھے ۔


    نائب صدرجمہوریہ ہند نے کہاکہ اشجارہمیں اپنے پھل دیتے ہیں ، دریااپنے پانی کے ذریعہ ہماری زندگیاں قائم رکھتے ہیں اورگائیں ہمیں اپنے دودھ کے ذریعہ تغذیہ فراہم کرتی ہیں ۔ آیئے ہم سب بھی دوسروں کے لئے جینا سیکھیں نہ کہ صرف اپنے لئے جئیں۔


    نائب صدرجمہوریہ ہند نے فلم کے ڈائرکٹرجناب منگیش ہداولے ، پروڈیوسر جناب مہاویرجین اور جناب بھوشن کمارکو ایسی فلم بنانے پردادوتحسین سے نوازاجو بھارتی ثقافت کے کلیدی پیغامات پراحاطہ کرتی ہے ۔


    نائب صدرجمہوریہ ہند نے کہاکہ یہ فلم ترغیب دلانے والی اورمتاثر کن فلم ہے اورفلم میں یہ دکھایاگیاہے کہ کس طریقے سے نرو نام کے ایک لڑکے کو اوائل عمری میں ہی سوامی وویکانند کے ایک پیغام سے ترغیب حاصل کرکے زندگی کا مقصد حاصل ہوگیاتھا ۔نرو نام کا یہ لڑکا سوامی وویکانند کے آئیڈیلز میں زندگی کا مقصد تلاش کرتاہے اوران ہی سے متاثرہوکروہ اپنی زندگی کو دوسروں کی خدمت کے لئے وقف کردیتاہے ۔


    نائب صدرجمہوریہ ہند نے کہا کہ یہ فلم ایک دس برس کے بچے کے رجحانات کی عکاسی کرتی ہے جو دوسروں کی مدد کرکے خوش ہوتاہے ۔ انھوں نے کہاکہ مجھے پورا یقین ہے کہ جوکوئی بھی اس پوری فلم کو دیکھے گا وہ نروکی زندگی سے ضرورمتاثر ہوگا اور اس سے ترغیب حاصل کریگا۔


    نائب صدرجمہوریہ ہند کی تقریر کامتن درج ذیل ہے :


    مجھے اس بات کی خوشی ہے کہ مہاویرجین اوربھوشن کمارجی نے یہ فلم ایک خصوصی پیغام کے ساتھ بنائی ہے ۔اس فلم کی ہدایت کاری جناب منگیش ہداولے جیسے معروف ڈائرکٹرنے انجام دی ہے جو بھارتی ثقافت کے کلیدی پیغامات پرمشتمل ہے ۔سوامی وویکانند بھارتی افکاروخیالات کے معروف علمبرداروں میں تھے ،انھوں نے بڑی تعداد میں لوگوں کو متاثر کیاہے ۔ 1893میں جب انھوں نے ادیان عالم کی عالمی پارلیمنٹ منعقدہ شکاگومیں تقریرکی تھی تو اس کے بعد سے ان کے انقلابی پیغامات کی بازگشت پوری دنیامیں سنائی دیتی رہی ہے ۔ انھوں نے کہاتھاکہ بنی نو ع انسان کی خدمت کرنا اعزاز کی بات ہے کیونکہ یہ خداکی عین عبادت ہے ، خدایہاں ہے تمام انسانی ارواح میں موجود ہے یہ ہمارے لئے اعزاز کی بات ہے کہ ہم فیاض ہوں کیونکہ ہم اسی طریقے سے خود کو پروان چڑھاسکتے ہیں ۔


    اس فلم میں یہ خیالات نوعمرنرو کی زندگی بدل دیتے ہیں ۔ وہ ان آئیڈیلزمیں نادرپیغام محسوس کرتاہے اوراپنی زندگی دوسروں کی خدمت کے لئے وقف کردیتاہے ۔


    ایسے متعدد نوجوان افراد ہیں جنھوں نے، ہمارے وزیراعظم مودی جی سمیت سوامی وویکانند کے ان عظیم جذبات وخیالات سے ترغیب حاصل کی ہے مجھے توقع ہے کہ یہ فلم اور زیادہ تعداد میں نوعمر نرو جیسے لڑکوں کو اپنی زندگی کا مقصد سمجھنے اور سمت کا تعین کرنے میں معاون ثابت ہوگی ۔ سنسکرت زبان میں معروف ومشہوراقوال زریں اس طرح بیان ہوئے ہیں ۔


    పరోపకారాయ ఫలంతి వృక్షా


    పరోకారాయ వహంతి నద్యః


    పరోపకారాయ దుహంతి గావః


    పరోపకారార్థమిదం శరీరం


    درخت ہمیں پھل دیتے ہیں ، ندیاں اپنے پانی کے ذریعہ ہماری زندگیاں برقراررکھتی ہیں اورگائیں ہمیں اپنے دودھ کے ذریعہ تغذیہ فراہم کرتی ہیں آیئے ہم سب بھی صرف اپنے لئے نہیں بلکہ دوسروں کے لئے بھی جینا سیکھیں ۔


    ہمیں دوسروں کاخیال رکھنے اور دوسروں کے لئے آسانیاں بہم پہنچانے کے لئے جذبات اپنے اندرپیداکرنے چاہیئں جو میرے خیال سے بھارت کی سماجی راجدھانی کا لازمی عنصر رہاہے ۔


    آپ کا شکریہ ‘‘جئے ہند ’’


    ۔۔۔۔۔۔۔۔۔۔۔۔۔۔۔۔۔۔


    (م ن ۔ع آ۔ 2018-07-26)


    U-3832

    
    
    (Release ID: 1540186) Visitor Counter : 4