      وزارتِ تعلیم

      گزشتہ تین برسوں کے دوران نویں جماعت سے لے کر بارہویں جماعت کی طالبات کی خود دفاعی تربیت کے لئے کل 170426 اسکولوں کو منظوری دی گئی ہے
      Posted On: 26 JUL 2018 7:51PM by PIB Delhi


    نئی دہلی، 26 جولائی / حکومت ، راشٹریہ مادھیامک شکشا ابھیان ( آر ایم ایس اے ) کی مرکزی امداد یافتہ اسکیم کے تحت طالبات کی خود دفاعی تربیت کو فروغ دے رہی ہے ۔ اسکولی طالبات کو خود دفاعی تربیت ، اس لئے فراہم کرائی جاتی ہے تاکہ اسکولوں کے اندر اور اسکولوں کے باہر ، ان کی سلامتی اور تحفظ میں اضافہ کیا جاسکے اور طالبات کے اندر کسی بھی ایمرجنسی صورت حال سے نمٹنے کے لئے اعتماد پیدا ہو سکے ۔


    مرکزی حکومت نے 19-2018 ء سے نافذ العمل سَمگر شکشا کے نام سے اسکولی تعلیم کے لکئے ایک مربوط اسکیم شروع کی ہے ۔ اس اسکیم میں اسکولی تعلیم کی مرکزی امداد یافتہ سابقہ اسکیموں سرو شکشا ابھیان ( ایس ایس اے ) ، راشٹریہ مادھیامک شکشا ابھیان ( آر ایم ایس اے ) اور اساتذہ کی تعلیم سے متعلق مرکزی امداد یافتہ اسکیم ( سی ایس ایس ٹی ای ) کو شامل کر لیا گیا ہے ۔ سَمگر شکشا ابھیان اسکیم کے تحت طالبات کی خود دفاعی تربیت کے لئے ایسے اسکولوں کو ، جن میں چھٹی جماعت سے لے کر بارہویں جماعت میں طالبات پڑھتی ہیں ، 9000 روپئے فی اسکول دینے کی تجویز ہے ۔ گذشتہ تین برسوں کے دوران نویں جماعت سے لے کر بارہویں جماعت کی طالبات کی خود دفاعی تربیت کے لئے ، جن اسکولوں کی تعداد کو منظوری دی گئی ہے ، وہ درج ذیل ہے :

                                                         
سال        منظور شدہ اسکولوں کی تعداد  منظور شدہ رقم     
                                                         
                                                         
                                       ( روپئے لاکھ میں )
                                                         
                                                         
                                                         
2015-16 ء  49517                       4062.02           
                                                         
                                                         
                                                         
2016-17 ء  57500                       4880.75           
                                                         
                                                         
                                                         
2017-18 ء  63409                       5580.81           
                                                         
                                                         

    فروغ انسانی وسائل کے وزیر مملکت جناب اوپیندر کشواہا نے آج راجیہ سبھا میں پوچھے گئے ایک سوال کے تحریری جواب میں یہ اطلاع فراہم کی ۔


    ( م ن ۔ م ع ۔ ع ا )


    U. No. 3852

    
    
    (Release ID: 1540365) Visitor Counter : 3