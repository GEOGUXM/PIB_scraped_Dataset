      وزارتِ تعلیم

      طلبأ میں بہترتفہیمی صلاحیت پیداکرنے اورانھیں روزگارکے حصول کے لائق بنانے کے لئے بھارت تحقیق، جدت طرازی ، تکنیکی اورپیشہ ورانہ تعلیم اورتربیت کے شعبوں میں برکس ممالک کے ساتھ قائم اشتراک کو مزید مستحکم بنانے کے لئے کی جانے والی کوششوں کی حمایت کرتاہے
      
      انسانی وسائل کی ترقی وفروغ کے وزیرمملکت ڈاکٹرسیتہ پال سنگھ نے کیپ ٹاون ، جنوبی افریقہ میں برکس کے وزرائے تعلیم کی چھٹویں میٹنگ سے خطاب کیا
      
      Posted On: 11 JUL 2018 9:40PM by PIB Delhi


    نئی دہلی ،12 جولائی : انسانی وسائل کی ترقی اورفروغ کے وزیرمملکت ،ڈاکٹرستیہ پال سنگھ نے کیپ ٹاون ، جنوبی افریقہ میں منعقدہ برکس ممالک کے چھٹویں اجلاس میں شرکت کی ۔ اس اجلاس میں ستیہ پال سنگھ کے علاوہ جنوبی افریقہ کی اعلیٰ تعلیم وتربیت کی وزیر، محترمہ جی این ایم پنڈور ، عوامی جمہوریہ چین کی، وزارت تعلیم کی نائب وزیر، جناب ژیوین ژہو، روسی وفاق کے تعلیم اورسائنس کے ریاستی سکریٹری ۔ نائب وزیر ، جناب پاویل زینکووچ اور بین الاقوامی امورکے سربراہ ، برازیل کی وزارت تعلیم ، جناب لیونورڈو کارڈوسو نے بھی اس میٹنگ میں شرکت کی ۔


    اپنے ابتدائی کلمات میں ڈاکٹرستیہ پال سنگھ نے کہاکہ حکومت ہند طلبأ میں بہترتفہیمی صلاحیت پیداکرنے اورانھیں روزگارکے حصول کے لائق بنانے کے لئے تحقیق، جدت طرازی ، تکنیکی اورپیشہ ورانہ تعلیم اورتربیت کے شعبوں، خصوصاًکام کاج کے مقام پرہی تدریس کی بنیاد پربرکس ممالک کے ساتھ قائم اشتراک کو مزید مستحکم بنانے کے لئے کی جانے والی کوششوں کی حمایت کرتی ہے۔انھوں نے اعلیٰ تعلیم تک رسائی کے شعبے میں ہوئی خاطرخواہ پیش رفت اورتعلیم کے معیارکو نمایاں کیا۔ ڈاکٹرسنگھ نے کہاکہ حکومت ہند تعلیم کو کلیدی ترجیح کے طورپر تصورکرتی ہے ، جس کا انحصار رسائی ، مساوات ، کوالٹی، واجبی اخراجات اور احتساب پرہے ۔انھوں نے زوردیکرکہاکہ ہمیں صرف سائنس، تکنالوجی ، انجینئرنگ اور حساب ( ایس ٹی ای ایم ) پرتوجہ مرکوز نہیں کرنی چاہیئے بلکہ زندگی کے فن ، زندگی کی اہمیت اور سب سے بڑھ کر ایک پرمسرت اور پرسکون زندگی کی اہمیت کو بھی سمجھنا چاہیئے ۔


    برکس کی اس میٹنگ میں بھارت کو تعلیم میں ڈیجیٹائزیشن کا کلیدی موضوع تفویض کیاگیاتھا۔ ڈاکٹرستیہ پال سنگھ نے تعلیم کو ڈیجیٹائز کرنے کے سلسلے میں بھارت کے ذریعہ کئے گئے اہم اقدامات کا ذکرکیا بتایاکہ یہ اقدامات اس مقصد سے کئے گئے ہیں کہ ان کے ذریعہ اس امرکو یقینی بنایاجاسکے کہ تعلیم تک کسی بھی فرد کی کہیں بھی رسائی ممکن ہوسکے ۔ انھوں نے کہاکہ بڑے ممالک مثلاًبھارت جیسے ملک میں تعلیم تک رسائی اورتعلیم کا معیار دونوں کو یقینی بنانے کے لئے حکومت ہند نے ڈیجیٹل تکنالوجی کو بڑے پیمانے پررواج دیاہے ۔ انھوں نے تمام حاضرین کو سوائم سوائم پربھا، قومی ڈیجیٹل لائبریری ، قومی تعلیمی مخزن ، ای ینتر، ورچوؤل لیبس ، آپریشن ڈیجیٹل بورڈ ، ای پاٹھ شالہ ، دیکشا اورجیوگریفک انفارمیشن سسٹم ( جی آئی ایس ) وغیرہ سے واقف کرایا۔ جنوبی افریقہ کے وزیرتعلیم نے ڈیجیٹائزیشن کے شعبے میں بھارت کے ذریعہ حاصل کی گئی اہم کامیابیوں کی ستائش کی ۔


    *************


    U-3568

    
    
    (Release ID: 1538428) Visitor Counter : 5
    
    
      Read this release in: English