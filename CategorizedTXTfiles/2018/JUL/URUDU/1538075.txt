      وزیراعظم کا دفتر

      وزیر اعظم نے شہری بنیادی ڈھانچے سے متعلق پروجیکٹوں کا سنگ بنیاد رکھا۔ بہبود سے متعلق اسکیموں سے مستفید ہونے والے لوگوں کے تجربات کو دیکھا۔ جے پور میں عوامی جلسے سے خطاب کیا
      Posted On: 07 JUL 2018 7:58PM by PIB Delhi


    نئی دلّی ، 07 جولائی وزیر اعظم جناب نریندر مودی نے آج جے پور میں ایک عوامی جلسے سے خطاب کیا۔


    ریاست راجستھان کے لیے 13 شہری بنیادی ڈھانچے سے متعلق پروجیکٹوں کا سنگ بنیاد رکھنے کے لیے انھوں نے ایک تختی کی نقاب کشائی کی۔


    اس کے بعد انھوں نے حکومت ہند اور حکومت راجستھان کی منتخبہ اسکیموں سے فائدہ حاصل کرنے والے افراد کے ساتھ تجربات شیئر کرتے ہوئے انھوں نے آڈیو ویژول پرزنٹیشن کو بھی دیکھا۔ یہ پرزنٹیشن راجستھان کی وزیر اعلیٰ وسندرا راجے سندھیا کی مدد سے پیش کیا گیا۔ ان اسکیموں میں پردھان منتری اجولا یوجنا، پردھان منتری مدرا یوجنا اور پردھان منتری آواس یوجنا سمیت کئی اسکیمیں شامل ہیں۔


    بڑے عوامی جلسے کو خطاب کرتے ہوئے وزیر اعظم نے کہاکہ وہ دیکھ رہے ہیں کہ راجستھان کس طرح یہاں آنے والے لوگوں کا خیر مقدم کر رہا ہے۔ انھوں نے کہا کہ یہاں آنے والے لوگوں نے گذشتہ کچھ برسوں میں ریاست کی طرف کی جانب سے کی گئی ترقی کی صحیح تصویر دیکھ رہے ہیں۔ انھوں نے راجستھان کو حوصلے کی زمین قرار دیا۔ چاہے وہ ملک کے تحفظ یا فطرت کے ساتھ ہم آہنگی کے ساتھ رہنے کا مسئلہ ہو، راجستھان نے اس سمت میں راہ دکھائی ہے۔


    وزیر اعلیٰ وسندرا راجے سندھیا کی ستائش کرتے ہوئے وزیر اعظم نے کہا کہ محترمہ راجے نے ریاست میں کام کرنے کے کلچر میں تبدیلی پیدا کی ہے۔ انھوں نے کہا کہ حکومت ہند اور حکومت راجستھان ریاست کی ترقی کے لیے مل جل کر کام کر رہی ہیں۔ انھوں نے کہا کہ آج کے پرزنٹیشن میں شامل کئے گئے لوگوں کی خوشی کا اندازہ یہاں موجود ہر ایک افراد سے ہوتا ہے۔


    وزیر اعظم نے کسانوں کی فلاح وبہبود سے متعلق حکومت ہند کے کام کے بارے میں بھی ذکر کیا۔ انھوں نے رواں خریف سیزن کے لیے مختلف فصلوں کے لیے اعلان شدہ کم سے کم امدادی قیمت میں اضافے کا بھی ذکر کیا۔


    وزیر اعظم نے سوچھ بھارت مشن، جن دھن یوجنا، پردھان منتری یوجنا، اجولا یوجنا اور سوبھاگیہ یوجنا سمیت راجستھان میں حکومت ہند کی جانب سے شروع کی گئی مختلف اسکیموں کے سلسلے میں ہوئی پیشرفت کا بھی ذکر کیا۔


    اگلے سال راجستھان اپنے 70 سال مکمل کر رہا ہے اور اس کا ذکر کرتے ہوئے وزیر اعظم نے ایک ترقی یافتہ راجستھان تیار کرنے کے لیے عزم ظاہر کرنے کی اپیل کی جو نئے ہندوستان کی تعبیر میں ایک اہم رول ادا کرے گا۔


    U. No. 3510

    
    
    (Release ID: 1538075) Visitor Counter : 8