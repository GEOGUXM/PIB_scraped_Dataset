      نائب صدر جمہوریہ ہند کا سکریٹریٹ

      رضاکارانہ طور پر آنکھ عطیہ کرنے کے لیے عوام کی حوصلہ افزائی کریں: نائب صدر جمہوریہ
      
      دیہی علاقوں میں قابل استطاعت قیمتوں پر آنکھ سے متعلق سہولیات عوام تک پہنچنی چاہئے
      
      Posted On: 07 JUL 2018 7:59PM by PIB Delhi


    نئی دلّی ، 07 جولائی نائب صدر جمہوریہ جناب ایم وینکیا نائیڈو نے عوام سے رضاکارانہ طور پر آنکھ عطیہ کرانے کے لئے اپیل کی اور ذرائع ابلاغ اور غیر سرکاری اداروں سے عوام کی حوصلہ افزائی کے لیے درخواست کی ہے۔ انھوں نے یہ بات آج چنئی میں انٹرواوکولر امپلانٹ اینڈ ریفریکٹیو سرجری کنونشن 2018 سے خطاب کرتے ہوئے کہی۔ تمل ناڈو کے وزیر برائے صحت ڈاکٹر سی وجے بھاسکر، تمل ناڈو کے وزیر برائے ماہی پروری جناب جے کمار اور دیگر شخصیات اس موقع پر موجود تھیں۔


    نائب صدر جمہوریہ نے پرائیویٹ سیکٹروں اور غیر سرکاری اداروں سے تعاون پیش کرنے کی اپیل کی تاکہ عوام تک حفظان آنکھ کی جامع خدمات پہنچائی جاسکے۔ حفظان آنکھ سیکٹر کو درپیش چیلنجوں کے پیش نظر حکومت ہند اسے اکیلے حل نہیں کرسکتی لہٰذا ہمیں پنچایتی راج اداروں اور شہری مقامی اداروں کو اس کام میں شامل کرنے کی ضرورت ہے۔


    آنکھ کو روح کی کھڑکی قرار دیتے ہوئے نائب صدر جمہوریہ نے ان لوگوں کے لیے حفظان آنکھ کی سہولیات فراہم کرنے پر زور دیا جو بینائی کے مسائل سے دو چار ہیں۔ انھوں نے ایک کثیر جہتی لائحہ عمل تیار کرنے کی ضرورت پر زور دیا تاکہ آنکھ سے متعلق سہولیات کو مستحکم کیا جاسکے۔


    نائب صدر جمہوریہ نے کہا کہ حفظان آنکھ سہولیات سے متعلق ہندوستان نے قابل قدر پیشرفت کی ہے اور آنکھ سے متعلق امراض کے علاج کے لیے جدید ترین سہولیات تیار کی ہیں۔ بیشک آج ہمارے مریض معیاری آنکھ کی سہولیات تک رسائی حاصل کر رہے ہیں لیکن اس مرض کے بوجھ کے سائز کو دیکھتے ہوئے دستیاب سہولیات ناکافی ہیں۔


    نائب صدر جمہوریہ نے عوام کو رضاکارانہ طورپر آنکھ عطیہ کرنے سے متعلق حوصلہ افزائی کرنے کی ضرورت پر زور دیا۔ انھوں نے اسکولوں میں نوجوان طالب علموں میں رضاکارانہ طور پر آنکھ عطیہ کرنے سے متعلق سوچ پیدا کرنے کی ضرورت پر زور دیا۔


    نائب صدر جمہوریہ نے کہا کہ آنکھ عطیہ کرنے، اس کے تحفظ اور اس کے امپلانٹ کے لیے ڈاکٹروں کی اور دیگر پیشہ وروں کی معیاری تربیت کی ضرورت ہے۔ انھوں نے کہا کہ آنکھ عطیہ کرنے میں مقبول بنانے کے لیے ذرائع ابلاغ ایک اہم رول ادا کرسکتا ہے۔


    نائب صدر جمہوریہ نے کہا کہ آنکھ کے علاج سے متعلق اسپتالوں کو جدید ترین ٹیکنالوجی سے مزین کرنے کی ضرورت ہے تاکہ معیاری علاج فراہم کیا جاسکے۔ آنکھ سے متعلق خدمات دیہات میں رہ رہے غریب طبقے کے لوگوں تک قابل استطاعت قیمتوں پر پہنچنا ضروری ہے۔ اس لئے کہ پرائیویٹ اسپتالوں کے ذریعے علاج کے لیے مانگے جارہے خرچ کو برداشت کرنا ان کے لیے ممکن نہیں ہے۔


    نائب صدر جمہوریہ نے کہا کہ ویڈیو گیم، موبائل، کمپیوٹر اور ٹیلی ویژن کے زیادہ استعمال سے بچوں کی آنکھ کی صحت پر منفی اثرات مرتب ہو رہے ہیں۔ انھوں نے مزید کہا کہ ہمارے بہت سے بچے نزدیکی بینائی کے مسئلے سے دو چار ہیں۔ انھوں نے کہا کہ بڑی آبادی کی بڑھتی بیماری کی ضروریات کو پورا کرنے کے لیے ہمارے پاس تربیت یافتہ صحت عملہ کی کمی ہے جو کہ ایک بڑا مسئلہ ہے۔


    اندھے پن کے کنٹرول سے متعلق قومی پروگرام کا ذکر کرتے ہوئے نائب صدر جمہوریہ نے کہا کہ ملک میں دستیاب آنکھ کے سرجنوں کی خدمات کا استعمال ٹھیک طریقے سے نہیں ہو پا رہا ہے۔ بہت سے آنکھ کے سرجن انتظامی ذمہ داریاں نبھا رہے ہیں۔ اور اتنی ہی تعداد ایسی ہے جنھیں پیرفرل یونٹوں میں تعینات کیا گیا ہے جن کے پاس آنکھ سے متعلق سازوسامان دستیاب نہیں ہے۔ انھیں جلد سے جلد حل کرنے کی ضرورت ہے۔


    U. No. 3509

    
    
    (Release ID: 1538076) Visitor Counter : 7