      کامرس اور صنعت کی وزارتہ

      خام کاجو کی اب تک کی سب سے زیادہ پیداوار
      Posted On: 30 JUL 2018 7:35PM by PIB Delhi


    نئی دلّی ، 31جولائی؍تجارت و صنعت کے وزیر مملکت جناب سی آر چودھری نے گزشتہ روز لوک سبھا میں ایک سوال کے تحریری جواب میں بتایا کہ 2017-18 کے دوران کاجو کی اب تک کی سب سے زیادہ ریکارڈ پیداوار 8.17 لاکھ میٹرک ٹن درج کی گئی ہے جو کہ گزشتہ سال کی 7.79 لاکھ میٹرک ٹن کی پیداوار کے مقابلے میں 4 فیصد زیادہ ہے ۔یہ پیداوار سال 2015-16 کی 6.70 لاکھ میٹرک ٹن کی پیداوار کے مقابلے میں 21 فیصد اضافے کی مظہر ہے ۔
    تاہم ، بین الاقوامی مارکیٹ میں خام کاجو کی معقول مقدار کی قلت اور اونچی قیمتوں کے پیش نظر ، کاجو کی صنعت کو مانگ اور سپلائی کے خلا ء کا سامنا کرنا پڑ رہا ہے اور خام کاجو کی کل مانگ کا تخمینہ 17 لاکھ میٹرک ٹن لگایا گیا ہے ۔
    خام کاجو کی پیداوار میں اضافے کے اقدامات کے طور پر وزارت زراعت اور کسانوں کی بہبود کے تحت مشن فار انٹیگریٹیڈ ڈیولپمنٹ آف ہارٹی کلچر اور راشٹریہ کرشی وکاس یوجنا نے کاجو کی گھریلو پیداوار میں اضافے کے لئے آراضی میں توسیع کی حکمت عملی اورروایتی و غیر روایتی ریاستوں میں کاجو کے پرانے پیڑوں کی جگہ زیادہ پیداوار دینے والے نئے سود مندپیڑ لگانا شامل ہیں ۔
    خام کاجو کی گزشتہ برسوں کی پیداوار اس طرح ہے : 2013-14 کے دوران 7.36 لاکھ میٹرک ٹن ، 2014-15 کے دوران 7.25 لاکھ میٹرک ٹن ،2015-16 کے دوران 6.70 لاکھ میٹرک ٹن ،2016-17 کے دوران 7.79 لاکھ میٹرک ٹن ،2017-18 کے دوران 8.17 لاکھ میٹرک ٹن -

    ۔ ۔ ۔ ۔ ۔


    
    u.3911
    

    
    (Release ID: 1540796) Visitor Counter : 3
    
    
      Read this release in: English