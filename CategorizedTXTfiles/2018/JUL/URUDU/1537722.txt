      امور داخلہ کی وزارت

      کابینہ نے مہاجرین اور جلا وطن لوگوں کی راحت اور باز آباد کاری کے لئے جامع اسکیموں کو منظوری دی
      Posted On: 04 JUL 2018 6:47PM by PIB Delhi


    نئی دہلی، 4 جولائی 2018 ، وزیراعظم جناب نریندر مودی کی زیر صدارت، مرکزی کابینہ نے جامع اسکیم ’’مہاجرین اور جلا وطن لوگوں کی راحت اور باز آباد کاری ‘‘ کے تحت مہاجرین اور جلاوطن لوگوں کی راحت اور باز آباد کاری کے لئے وزارت داخلہ کی موجودہ 8 اسکیموں کو مارچ 2020 تک جاری رکھنے کی منظوری دے دی ہے۔


    مالی لاگت


    اس مقصد کے لئے مالی لاگت 18۔2017 سے 20۔2019 کی مدت تک کے لئے 3183 کروڑ ہے ۔ سال کے اعتبار سے یہ مرحلے وار اسکیم 18۔2017 میں 911 کروڑ، 19۔2018 میں 1372 کروڑ اور 20۔2019 میں 900 کروڑ کی ہوگی۔


    فوائد


    ان اسکیموں سے پناہ گزینوں، بے گھر لوگوں، دہشت گردی، فرقہ وارانہ، ایل ڈبلیو ای تشدد اور سرحد پار فائرنگ اور بھارتی خطے میں مائن اور آئی ای ڈی دھماکوں کے شہری متاثرین اور متعدد واقعات کے فساد زدگان کو راحت اور باز آباد کاری امداد ملے گی۔


    تفصیلات


    وہ آٹھ اسکیمیں جنہیں جاری رکھنے کے لئے منظوری دی گئی ہے، وہ پہلے ہی سے جاری ہیں اور ہر ایک اسکیم کے تحت فوائد منظور شدہ معیار کے مطابق مطلوب مستفدین کو پہنچائے جائیں گے۔


    یہ اسکیمیں درج ذیل ہیں۔

     1. پاک مقبوضہ جموں و کشمیر (پی او جے کے) سے بے گھر کنبوں کی ایک مرتبہ باز آباد کاری کے لئے مرکزی امداد۔
     2. زمینی باؤنڈری معاہدے کے تحت بھارت اور بنگلہ دیش کے درمیان انکلیوز کی منتقلی کے بعد بنگلہ دیشی انکلیو اور کوچ بیہار ضلع کے بنیادی ڈھانچے کے لئے باز آباد کاری پیکج اور ان کا اپ گریڈیشن۔
     3. تمل ناڈو اور اڈیشہ میں کیمپوں میں مقیم سری لنکا پناہ گزینوں کے لئے راحتی امداد۔
     4. تبتیوں کی باز آباد کاری سے متعلق انتظامی اور سماجی فلاح و بہبود کے اخراجات کے لئے پانچ سال کے لئے سینٹرل تبتن ریلیف کمیٹی (سی ٹی آر سی) کو مالی امداد ۔
     5. تریپورہ کے راحتی کیمپوں میں بروس کے رکھ رکھاؤ کے لئے تریپورہ کی حکومت کو مالی امداد۔
     6. تریپورہ سے میزورم تک بروس / رینگ کنبوں کی باز آباد کاری۔
     7. سال 1984 کے سکھ مخالف فسادات کے دوران مرنے والے فی شخص کے لئے 5 لاکھ روپے کی راحتی امداد۔
     8. شہری متاثرین / دہشت گردی سے متاثر کنبے، بھارتیہ خطے پر فرقہ ورانہ/ ایل ڈبلیو ای تشدد اور سرحد پر فائرنگ اور مائن اور آئی ای ڈی دھماکوں کے متاثرین کی امداد کے لئے مرکزی اسکیم۔

    پس منظر


    بے گھر ہونے کی وجہ سے جن مہاجرین اور جلا وطن لوگوں کو مشقت کا سامنا کرنا پڑا، ان لوگوں کے لئے یہ اسکیمیں ہیں تاکہ وہ معقول آمدنی حاصل کرسکیں اور اصل دھارے کی معاشی سرگرمیوں میں اپنی شمولیت کا راستہ ہموار کرسکیں۔ ان کو دھیان میں رکھتے ہوئے حکومت نے مختلف اوقات میں یہ آٹھ اسکیمیں شروع کی ہیں۔


    U- 3458

    
    
    (Release ID: 1537722) Visitor Counter : 4
    
    
    
    
    

8.