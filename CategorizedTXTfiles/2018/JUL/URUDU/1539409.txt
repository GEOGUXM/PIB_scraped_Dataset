      صدر جمہوریہ کا سکریٹریٹ

      راشٹرپتی بھون نے 59مرکزی اعلیٰ تدریسی اداروں کے ڈائرکٹرز کے ایک روزہ اجلاس کی میزبانی کی
      Posted On: 19 JUL 2018 7:26PM by PIB Delhi


    نئیدہلی۔ 20 ؍جولائی۔راشٹرپتی بھون نے انفارمیشن ٹیکنالوجی انجینئرنگ سائنسز و ٹیکنالوجی اور پلاننگ اینڈ آرکیٹیکچر کے میدان میں اعلیٰ تدریسی سہولت فراہم کرانے والے 59 مرکزی اداروں کےڈائرکٹرز کے ایک روزہ اجلاس کی میزبانی کی۔ یہ میزبانی دراصل ملک کی 146 مرکزی یونیورسٹیوں اور اعلیٰ تدریسی اداروں کے وزٹر کی حیثیت سے ایسے اداروں سے صدر جمہوریہ ہند جناب رامناتھ کووند کی باقاعدہ ملاقاتوں کے سلسلے کی ایک اہم کڑی کی حیثیت رکھتی ہے۔


    اس موقع پر اپنی تقریر میں صدر جمہوریہ نے کہا کہ این آئی ٹی سسٹم ملک بھر کے ذہین اور باصلاحیت طلباء کو اعلیٰ معیار کی تکنیکی تعلیم فراہم کرانے میں انتہائی کامیاب رہا ہے۔ مذکورہ اداروں کے اس نیٹ ورک نے اس موقع کو انجینئرنگ کی تعلیم کو ملک کے دور دراز گوشوں تک پہنچانے میں نمایاں کامیابی حاصل کی ہے۔


    جناب رام ناتھ کووند نے اپنی تقریر میں آگے کہا کہ انفارمیشن ٹیکنالوجی کو آج کی دنیا میں انتہائی محوری حیثیت حاصل ہے۔ ہمارے انفارمیشن ٹیکنالوجی کے ادارے انفارمیشن ٹیکنالوجی اور مینجمنٹ کے میدانوں کو ایک دوسرے سے متصل کرنے کی منفرد زمین ہموار کرنے کی کوشش کرتے ہیں۔ یہ ادارے انفارمیشن ٹیکنالوجی اور مینجمنٹ کے مضبوط اطلا ق کے لئے تحقیق، تدریس اور توسیعی کاموں کی انجام دہی میں نمایاں کردار ادا کرتے ہیں۔ ایک ایسے دور میں جب انفارمیشن ٹیکنالوجی کو ہماری تمام کوششوں میں کلیدی حیثیت حاصل ہے۔ ایسے میں آئی ٹی کو انتہائی اہمیت حاصل ہے۔


    جناب رام ناتھ کووند نے کہاکہ ان اداروں کے سربراہوں کو ملک کے نوجوانوں کے مستقبل کی چہرہ کاری کا نایاب موقع تحفے کی طور پر حاصل ہوا ہے۔ ان کے کام نہ صرف گریجویٹ کے مستقبل کو راست طور سے متاثر کرتے ہیں بلکہ اس سے ہندوستان کے مستقبل پر بھی مثبت اثرات مرتب ہوتے ہیں۔ ان اداروں کے جواں سال گریجویٹ اپنی نسل کیلئے مشعل بردار رہنما ثابت ہوں گے۔ یہ ادارے ان جواں سال گریجویٹس کو صحیح علم اور بہتر قدروں کی تعلیم دے کر ہمارے سماج کیلئے بیش قیمت خدمت انجام دے رہے ہیں۔


    صدر جمہوریہ ہند جناب رام ناتھ کووند نے ملک کے 59 اعلیٰ مرکزی تدریسی اداروں کے ڈائرکٹرز کے یک روزہ اجلاس میں جو تقریر کی تھی اس کا متن حسب ذیل ہے:


    ’’مجھے ملک کے 59 اعلیٰ مرکزی تدریسی اداروں کےڈائرکٹرز کے اس اجلاس میں شرکت کرتے ہوئے انتہائی مسرت ہورہی ہے۔ یہ ادارے انفارمیشن ٹیکنالوجی، انجینئرنگ ، سائنس و ٹیکنالوجی اور پلاننگ و آرکیٹیکچر کے میدان میں نمایاں تدریسی خدمات انجام دے رہے ہیں۔ آج ملک کے 146 اعلیٰ تدریسی اداروں کے وِزِٹر کی حیثیت سے میرے دور صدارت کا پہلا سال مکمل ہورہا ہے۔


    میں نے جب صدر جمہوریہ ہند کے منصب کی ذمہ داری سنبھالی تو مجھے بتایا گیا کہ راشٹرپتی بھون میں ملک کے اعلیٰ تعلیمی اداروں کے سربراہوں اور یونیورسٹیوں کے وائس چانسلر حضرات کی ایک روزہ کانفرنس کی روایت رہی ہے۔ تاہم میں نے محسوس کیا کہ میرے لیے یہ بات لازمی ہے کہ میں متعلقہ اداروں اور یونیورسٹیوں کے سربراہوں کے چھوٹے چھوٹے گروپوں سے راست طور پر ملاقات کروں اور ان سے تبادلہ خیال کروں ، جس سے مجھے ان چیلنجوں کی واقفیت حاصل ہوسکے جو ان حضرات کو درپیش ہوتے ہیں، آج کا یہ اجلاس اسی عمل کی ایک کڑی کی حیثیت رکھتا ہے۔


    ملک کے 59 مرکزی اعلیٰ تعلیمی اداروں کے ، جو سربراہ حضرات یہاں جمع ہوئے ہیں، وہ انتہائی خصوصی حیثیت کے حامل ہیں، ان میں سے بیشتر حضرات نے علاقائی انجینئرنگ کالجوں کی تازہ کاری کرکے نمایاں حیثیت حاصل کی ہے اور پارلیمنٹ کے متعلقہ قوانین کی رو سے ان سبھی اداروں کو قومی اہمیت کے اداروں کی حیثیت حاصل ہے۔


    نیشنل انسٹی ٹیوٹ آف ٹیکنالوجی کی حیثیت میں علاقائی انجینئرنگ کالجوں کا فروغ ایسے 17 اداروں سے شروع ہوا تھا ، آج یہ تعداد 31 تک پہنچ چکی ہے اور ملک کی 29 ریاستوں اور مرکز کے زیر انتظام علاقوں میں ایسا ایک ایک ادارہ بہرحال موجود ہے۔ این آئی ٹی نظام ملک بھر کے باصلاحیت نوجوانوں کو معیاری تکنیکی تعلیم فراہم کرانے میں انتہائی کامیاب رہا ہے۔ آ پ کے اداروں کے اس نیٹ ورک نے انجینئرنگ کی تعلیم کو ملک کے دور دراز گوشوں تک پہنچانے کا امتیاز حاصل کیا ہے۔ این آئی ٹی کو دراصل ہمارے اعلیٰ تکنیکی تعلیم کے اداروں میں انتہائی اہم حیثیت حاصل ہے۔ یہ ادارے تکنیکی تعلیم اور تحقیق کے لئے انتہائی کلیدی حیثیت کے حامل ہیں۔


    انڈین انسٹی ٹیوٹ آف انجینئرنگ، سائنس وٹیکنالوجی بھی آج کے اس اجلاس میں شامل ہیں، ان اداروں کی اصل بنیاد بنگال کی انجینئرنگ و سائنس یونیورسٹی میں واقع ہے۔ فروغ وسائل انسانی کی وزارت کی تشکیل کردہ آنند کرشنن کمیٹی کو قومی اہمیت کے اداروں کی تازہ کاری کی خاطر بعض مخصوص اداروں کے امکانات کے اندازہ کاری کی ذمہ داری تفویض کی گئی تھی۔ اس کمیٹی نے ان اداروں کا انتخاب کیا تھا جنہیں آج ہم آئی آئی ای ایس ٹی کے نام سے جانتے ہیں، آج یہ ادارہ تکنیکی تعلیم وتدریس کے میدان میں انتہائی نمایاں خدمات انجام دے رہا ہے۔


    اس کے ساتھ ہی اسکول آف لرننگ اینڈ آرکیٹیکچر شہری اور بلدیاتی منصوبہ بندی کے شعبوں میں عالمی معیار کی تعلیمی خدمات انجام دے رہا ہے۔ مجھے خوشی ہے کہ ملک میں ہنرمند آرکیٹیکس اور منصوبہ سازوں کی بڑھتی مانگ کی تکمیل کی غرض سے سرکار نے ایسے مزید اسکول قائم کرنے کا فیصلہ کیا ہے جس سے اسمارٹ سٹیز اور سبھی کیلئے مکان جیسے اہم قومی پروگراموں کیلئے مطلوب خدمات مہارت حاصل ہوسکیں گی۔


    آج کی دنیا میں انفارمیشن ٹیکنالوجی کو انتہائی نمایاں حیثیت حاصل ہے، ہمارے انفارمیشن ٹیکنالوجی کے قومی ادارے انفارمیشن ٹیکنالوجی اور مینجمنٹ جیسے دو اہم میدانوں کو ایک دوسرے سے جوڑنے کے لئے منفرد زمین فراہم کراتے ہیں۔ یہ ادارے انفارمیشن ٹیکنالوجی اور مینجمنٹ کی مربوط ایپلی کیشنز کیلئے تحقیق اور تدریس کے میدانوں میں نمایاں خدمات انجام دے رہے ہیں۔ آج کے اس عہد میں جب انفارمیشن ٹیکنالوجی انتہائی کلیدی حیثیت کی حامل ہوچکی ہے، ایسے وقت میں اس کی اہمیت اور وقعت سے انکار نہیں کیا جاسکتا۔ ہندوستان کی انفارمیشن ٹیکنالوجی کی سند کے فروغ وسائل انسانی کے چیلنج تیزی سے اُبھر رہے ہیں، بالخصوص گھریلو بازار کے اُبھرنے کے ساتھ ساتھ ان میں مزید اضافہ ہورہا ہے اور مجھے یہ دیکھ کر خوشی ہوئی ہے کہ سرکار نے پبلک پرائیویٹ شراکت داری کی بنیاد پر ایسے 20 غیر منفعت بخش اداروں کے قیام کا فیصلہ کرکے موجودہ پانچ آئی آئی آئی ٹی اداروں کی کمی کو پورا کرنے کی کوشش کی ہے۔


    اس موقع پر میں خاص طور سے کہنا چاہوں گا کہ ان اداروں میں معقول ڈھانچہ جاتی سہولیات کا انتظام کیا جانا چاہئے اور تمام تدریسی مناصب پر معقول اساتذہ کو فائز کیا جانا چاہئے۔ ان مسائل کا تدارک اعلیٰ ترجیحی بنیادوں پر کیا جانا چاہئے، اگر ہم معقول سہولتوں اور ڈھانچہ جاتی سہولتوں سے محروم ہوں ، تو ہم ان جواں سال طلباء کے ساتھ انصاف کرنے میں ناکام رہیں گے، جو ہمارے اداروں میں حصول علم کیلئے داخلہ لیتے ہیں۔ مجھے یقین ہے کہ آپ سب حضرات ان مسائل کے تدراک کیلئے ٹھوس اقدامات کریں گے۔


    ایک طالب علم کی زندگی میں ڈگری حاصل کرنا ایک اہم سنگ میل کی حیثیت رکھتا ہے۔ اس لئے کنووکیشن تقریبات کااہتمام باقاعدگی سے کیا جانا چاہئے۔ یہاں یہ بات اہم نہیں ہے کہ میں ان کمیونیکیشن تقریبات میں شرکت کرتا ہوں ، یا نہیں کرپاتا، دراصل صدر جمہوریہ ہند کیلئے یہ بات پوری طرح ممکن بھی نہیں ہے کہ ایک ہی سال میں آپ کے اداروں کی سبھی کنووکیشن تقریبات میں شرکت کی جاسکے یا پانچ سال کی مدت میں ہونے والی تمام کنووکیشن تقریبات میں صدر جمہوریہ ہند کی شرکت یقینی ہو۔ لیکن یہ بات اپنے آپ میں انتہائی اہمیت کی حامل ہے کہ گریجویشن کی تعلیم حاصل کرنے والے آپ کے اداروں کے طلباء کو ان کی ڈگریاں بروقت پیش کی جاسکیں۔ کنووکیشن تقریبات کے اہتمام میں تاخیر سے طلباء اپنے کنبوں سے ملنے کے مواقع سے محروم رہتے ہیں کیوں کہ اس تاخیر سے ان کے کنبے کے لوگ ان یادگار تقریبات میں شرکت سے محروم رہتے ہیں، آپ سب براہِ کرم اس بات کو یقینی بنائیں کہ کنووکیشن تقریبات کا اہتمام بروقت کیا جائے۔


    آپ کے اداروں کی این آئی آر ایف درجہ بندی میں بہتری پر بھی آپ سب کو توجہ دینی چاہئے، لیکن آپ سب یہیں پر ٹھہر نہ جائیں اور مجھے امید ہے کہ ملک میں اعلیٰ تعلیم وتدریس کے ماہر اداروں میں آپ کا ادارہ بھی یقیناً شامل ہوگا۔


    آخر میں، میں آپ سب سے گزارش کروں گا کہ آپ کو اپنے کام اور اپنی خدمات پر فخر ہونا چاہئے، آپ کو ملک کے نوجوانوں کے مستقبل کی چہرہ کاری کے موقع کا تحفہ حاصل ہے۔ آپ کے کام نہ صرف یہ کہ گریجویٹ اور ان کے کنبے کو متاثر کرتے ہیں بلکہ ان کے مستقبل کو بھی متاثر کرتے ہیں۔ آپ کے اداروں کے جواں سال گریجویٹ اپنی نسلو ں کیلئے مشعل بردار رہنما کی خدمات انجام دیں گے اور انہیں درست اور بہتر تعلیم دیکر درست قدرو ں کی تربیت دیکر اور اعلیٰ اخلاق کی تعلیم دیکر آپ سب ملک وسماج کی زبردست خدمت انجام دے رہے ہیں۔ بہت بہتر ، میں چاہوں گا کہ آپ یہ منفرد خدمات آئندہ بھی انجام دیتے رہیں۔


    شکریہ


    جئے ہند


    ۔۔۔۔۔۔۔۔۔۔۔۔۔۔۔۔۔۔۔۔۔۔


    20-07-2018


    U-3724

    
    
    (Release ID: 1539409) Visitor Counter : 2
    
    
      Read this release in: English , Marathi