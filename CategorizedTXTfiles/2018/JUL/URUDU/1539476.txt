      مکانات اور شہری غریبی کے خاتمے کی وزارت

      سی پی ڈبلیو ڈی دہلی میں 50 ہزار درخت لگارہا ہے نیز پانی کے تحفظ کے اقدام کے ایک جزو کے طور پر اپنے تمام بڑے پروجیکٹوں میں بارش کے پانی کے تحفظ کا نظام اور گندے پانی کا ریسائیکلنگ پلانٹ قائم کرنے جارہا ہے
      Posted On: 20 JUL 2018 5:14PM by PIB Delhi


    نئی دہلی/ 20 جولائی ۔ یہ بات اس اخباری رپورٹ کے حوالے سے کہی جارہی ہے جو 14 جولائی 2018 کو ایک مقامی اخبار میں شائع ہوئی تھی۔ یہ رپورٹ سی پی ڈبلیو ڈی کے ڈائریکٹر جنرل کے ذریعہ پریس کانفرنس میں دیئے گئے ان کے خطاب پر مبنی تھی۔اس اخباری رپورٹ میں دہلی میں درختوں کے گرنے کے سلسلے میں ڈائریکٹر جنرل کی طرف ایک بیان منسوب کیا گیا تھا۔اس سلسلے میں وضاحت کی جاتی ہے کہ کسی بھی سطح پر یہ نہیں کہا گیا کہ ہاؤسنگ اور شہری امور کی وزارت کے تحت جاری پروجیکٹوں میں تاخیر ہوگی۔اخبار میں شائع رپورٹ نہ صرف یہ کہ واقعہ کے اعتبارسے غلط ہے بلکہ اس سے یہ تاثر بھی پیدا کرنے کی کوشش کی گئی ہے کہ جیسے تمام پروجیکٹوں میں تاخیر ہورہی ہے۔ حالانکہ سچائی یہ ہے کہ صرف یہ کہا گیا تھا کہ درختوں کو گرنے سے بچانے کے لئے منصوبے کی ری ڈیزائنگ کی وجہ سے مجوزہ فلیٹوں کی تعداد میں بتدریج کمی آسکتی ہے۔


    سی پی ڈبلیو ڈی ماحولیات کی پائیدار ترقی میں پیش پیش رہا ہے۔ سی پی ڈبلیو ڈی میں تمام نئی تعمیرات جی آر آئی ایچ اے کی کم از کم 3 اسٹار درجہ بندی سے کی جارہی ہیں۔ سی پی ڈبلیو ڈی نےسب سے زیادہ 5 اسٹار/ ایل ای ای ڈی درجہ بندی کے ساتھ ماحول دوست عمارتوں کی حیثیت سے جواہر بھون ، پریا ورن بھون، ای ایم ای ایچ کیو، نئی دہلی اور ایس ٹی پی آئی موہالی کی تعمیرات کی ہے۔ پریا ورن بھون کے لئے کسی بیرونی توانائی کی ضرورت نہیں پڑتی ہے بلکہ یہ بذات خود قابل تجدید ذرائع سے بہت زیادہ توانائی پیدا کرتی ہے اور اسی توانائی کی یہاں کھپت ہوتی ہے۔


    دہلی کو سرسبز وشاداب رکھنے کے لئے ایک خصوصی مہم کے طور پر سی پی ڈبلیو ڈی اس بارش کے موسم میں متعدد رہائشی کالونیوں اور آفس کمپلیکسوں میں 50 ہزار درخت لگا رہا ہے۔جن جگہوں پر درخت لگائے جانے ہیں، ان کی نشاندہی کرلی گئی ہے اور درخت لگانے کا کام یہاں جلدی شروع کردیا جائے گا۔


    سی پی ڈبلیو ڈی نے سرکاری عمارتوں میں قابل تجدید توانائی کی پیداوار کے لئے مضبوط انتظامات کئے ہیں۔ 13.3 ایم ڈبلیو ڈی کی صلاحیت والے شمسی پلانٹوں کی تنصیب ملک بھر کی مرکزی سرکاری عمارتوں میں کی گئی ہے۔ان تنصیب شدہ شمسی پلانٹوں سے تقریباً 25 لاکھ یونٹ کی قابل تجدید توانائی پیدا کی گئی ہے۔ جس کے نتیجے میں 23281 ٹن کاربن ڈائی آکسائیڈ کے اخراج میں کمی آئی ہے اور مجموعی طور پر اس سے 29 کروڑ روپے کی بچت ہوئی ہے۔


    سی پی ڈبلیو ڈی نے پانی کے تحفظ کے اقدام کے ایک جزو کے طور پر اپنے تمام بڑے پروجیکٹوں میں بارش کے پانی کے تحفظ کا نظام اور گندے پانی کا ریسائکلنگ پلانٹ قائم کرنے کو لازمی کردیا ہے۔سوگا مے بھارت مشن کے تحت سی پی ڈبلیو ڈی نے ملک بھر میں اپنے رکھ رکھاؤ کے تحت سرکاری عمارتوں کو مکمل طور پرقابل رسائی بنانے کی ذمہ داری لی ہے۔


    ہاؤسنگ اور شہری امور کے وزیر جناب ہردیپ سنگھ پوری کی ان ہدایات کے بعد کہ ایک بھی درخت کو کاٹا نہ جائے اور یہ کہ طے شدہ وقت میں پروجیکٹوں کو مکمل کرلیا جائے، سی پی ڈبلیو ڈی کے انجینئر اورمعمار تمام چار کالونیوںکی دوبارہ ترقی کے لئے نئے سرے سے منصوبے بنارہے ہیں۔محمد پور اورتھیاگ راج نگر کے لئے منصوبے میں ترمیم کی جارہی ہے تاکہ درختوں کو بچایا جاسکے۔سرینواس پوری اور کستوربا نگر کی منصوبہ بندی اسی مقصد سے جاری ہے۔


    U-3730

    
    
    (Release ID: 1539476) Visitor Counter : 3