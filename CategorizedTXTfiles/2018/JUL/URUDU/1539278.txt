      شمال مشرقی ریاستوں کی ترقی کی وزارت

      دہلی میں نارتھ ایسٹرن کلچرل اینڈ انفارمیشن سینٹر کے لئے عمارت کی تعمیر
      Posted On: 19 JUL 2018 3:50PM by PIB Delhi


    نئی دہلی/ 19 جولائی ۔شمال مشرقی ریاستوں کی ترقی کے مرکزی وزیرمملکت(آزادانہ چارج)، نیز وزیراعظم کے دفتر ،عملے،عوامی شکایات، پنشن، جوہری توانائی اور خلا کے مرکزی وزیرمملکت ڈاکٹر جتیندر سنگھ نے آج راجیہ سبھا میں پوچھے گئے ایک سوال کے تحریری جواب میں اطلاع دی کہ دہلی میں نارتھ ایسٹرن کلچرل اینڈ انفارمیشن سینٹر یعنی شمال مشرقی ثقافتی و اطلاعاتی مرکز کی عمارت کی تعمیر کے مقصد سے 5341.75 مربع میٹر( 1.32 ایکڑ)طویل زمین کا ایک پلاٹ دہلی ڈیولپمنٹ اتھارٹی( ڈی ڈی اے) سے حاصل کر لیا گیا ہے۔ سینٹرل پبلک و رکس ڈپارٹمنٹ (سی پی ڈبلیو ڈی )کو اس عمارت کی تعمیر اور فن تعمیر کے لئے صلاح ومشورہ کی ذمہ داری سونپی گئی ہے۔نارتھ ایسٹرن کاؤنسل(این ای سی) نے اس عمارت کی تعمیر کا کام شروع کرنے کے لئے فنڈز مختص کردیئے ہیں۔


    نارتھ ایسٹرن کلچرل اینڈ انفارمیشن سینٹر کی مجوزہ سرگرمیوں میں شمال مشرق میں واقع آٹھ ریاستوں کی تاریخ، تہذیب، ثقافتی ورثے، تہواروں ، میلوں اورکھانے کی تصویر پیش کرنے کے علاوہ سیاحت کو فروغ دینے کے لئے سہولتوں کے قیام اور قومی راجدھانی ، دہلی میں مشترکہ سہولتی مرکز ،لائبریری، علم اور وسائل کے مرکز کا قیام جیسے امور شامل ہیں۔


    اس سینٹر سے شمال مشرقی خطوں کے مالا مال ثقافتی ورثے سے متعلق معلومات فراہم کرنے میں سہولت حاصل ہوگی۔


    ************


    م ن۔ م ع ۔ رض


    U-3706

    
    
    (Release ID: 1539278) Visitor Counter : 2
    
    
      Read this release in: English