      وزارت خزانہ

      مالی کمیشن کل جھارکھنڈ کا دورہ کرےگا:سماجی سیکٹر کے چیلنج ایجنڈے میں سرفہرست
      Posted On: 31 JUL 2018 6:31PM by PIB Delhi


    نئی دہلی،31 جولائی 2018؍حکومت ہند کا پندرہواں مالی کمیشن یکم اگست سے 03اگست 2018ء کے دوران ریاست جھارکھنڈ کا دورہ کرے گا۔ چیئرمین این کے سنگھ کی قیادت میں کمیشن کے ارکان جناب شکتی کانتاداس ، ڈاکٹر انوپ سنگھ، ڈاکٹر اشوک لاہری، ڈاکٹر رمیش چند اور سیکریٹری اروند مہتہ اور دیگر عہدیدار رانچی میں ریاست کے وزیر اعلیٰ، کابینی وزروں اور دیگر عہدیداروں کے ساتھ میٹنگیں کریں گے۔ ریاستی حکومت کے فائنانس کے بارے میں تفصیلات پیش کی جائیں گی۔کمیشن مختلف سیاسی پارٹیوں کے لیڈروں کے ساتھ بھی میٹنگ کرے گا۔ دورے سے پہلے نئی دہلی میں کمیشن نے فائنانس کے مختلف پہلوؤ ں اور سماجی اقتصادی زمرے کے معاملات کو جھارکھنڈ کے اکاؤنٹنٹ جنرل سے اچھی طرح سمجھ لیا ہے۔


    فنڈ، کام کاج اور ذمہ داریوں کو نچلی تیسری سطح تک پہنچانے اور ریاستی فائنانس کمیشن سے متعلق معاملات کو سمجھنے کے لئے شہری بلدیاتی اداروں اور پنچایتی راج اداروں کے ساتھ گفتگو کا ایک دور بھی منعقد کیا جائے گا۔ تجارت و صنعت کے نمائندوں کے ساتھ میٹنگ 03اگست 2018ء کو جمشید پور میں منعقد ہوگی۔کمیشن ایکس ایل آر آئی، جمشید پور کے طلباء اور اساتذہ کے ساتھ گفتگو بھی کرے گا۔


    U: 3929

    
    
    (Release ID: 1540896) Visitor Counter : 5