      بہت چھوٹی، چھوٹی اور درمیانی صنعتوں کی وزارت

      مونٹینگرو کے سفارتکاراپنے قومی دن کے موقع پر کھادی کے کپڑے زیب تن کریں گے
      Posted On: 11 JUL 2018 12:42PM by PIB Delhi


    نئی دہلی۔ 11 جولائی، ایک منفرد پہل قدمی کے طور پر، کھادی اور دیہی صنعتوں کاکمیشن (کے وی آئی سی ) 13 جولائی 2018 کو نئی دلی میں مونٹینگرو کے قومی دن کی تقریب میں شرکت کرے گا۔ اس تقریب کا نام ‘‘ٹرینڈی مونٹینگرو وِد انڈین کھادی’’ یعنی بھارتی کھادی میں مونٹینگرو کی سج دھج ہے، جس میں سفارتکار حضرات ہاتھ سے کاتے اور بنے گئے قدرتی ریشوں سے تیار کئے گئے ملبوسات زیب تن کریں گے۔


    کے وی آئی سی کے چیئرمین ونے کمار سکسینہ نے کہا ہے کہ اس تقریب کے ذریعے قدرتی ریشوں سے تیار ملبوسات کا نظریہ پوری دنیا میں تشہیر حاصل کرے گا اور قدرتی ریشے، ہی کھادی کی بنیادی اساس ہیں۔ بھارتی صناعوں کے ذریعے پروان چڑھائی جانے والی یہ واحد زیرو کاربن صنعت ہے یعنی اس صنعت سے قطعاً آلودگی نہیں پھیلتی۔ انھوں نے کہا کہ اس تقریب کے ذریعے بین الاقوامی پیمانے پر کھادی کو فروغ حاصل ہوگا اور مونٹینگرین اور یوروپی فیشن اور رجحانات اور ڈیزائنروں کے تعاون و اشتراک سے کھادی کے لیے ایک عالمی منڈی تیار ہوجائے گی۔ کے وی آئی سی، مونٹینگرو کے ساتھ اپنی مصنوعات کی کاروباری فروخت کو بڑھاوا دینے کے لیے مل جل کر کام کرے گا۔


    بھارت میں مونٹینگرو کی اعزازی قونصل جنرل ڈاکٹر جینس درباری نے اس امر پر مسرت کا اظہار کیا کہ کے وی آئی سی ، مونٹینگرو کے ساتھ اشتراک کررہی ہے۔ انھوں نے کہا کہ سفارتکارانہ حلقوں میں خیرسگالی اور دوستانہ ماحول کا استعمال کھادی کو فروغ دینے کے لیے کیا جائے گا۔ انھوں نے کہا کہ اس طریقے سےمتعدد ممالک کے سرکردہ سفارتکار جو مونٹینگرو کے قومی دن کی تقریبات میں شرکت کریں گے وہ بھی کھادی سے روشناس ہوجائیں گے۔


    **********


    (م ن ۔ ۔ن ر۔ 12.07 .2018 )


    U – 3570

    
    
    (Release ID: 1538422) Visitor Counter : 2