      امور خارجہ کی وزارت

      مرکزی کابینہ نے نئی دہلی میں فجی کے ہائی کمیشن کے لئے الاٹ کی گئی زمین کے لئے تجارتی شرح چارج نہ کرنے کی منظوری دی ہے
      Posted On: 04 JUL 2018 4:47PM by PIB Delhi


    نئی دہلی، 4 جولائی 2018 /مرکزی کابینہ نے جس کی صدارت وزیراعظم جناب نریندر مودی نے کی، نئی دہلی کے چانکیہ پوری کے سفارتی علاقہ کے فجی کے ہائی کمیشن کے لئے الاٹ کی گئی زمین کو تجارتی شرح سے مستثنی رکھنے کی منظوری دی ہے۔ یہ زمین پلاٹ نمبر 31-بی پر مشتمل ہے اور اس کا رقبہ 2800 مربع میٹر ہے۔ مرکزی کابینہ نے اس سلسلہ میں انہی شرائط کی منطوری دی ہے جو فجی نے اپنے یہاں سوا کے مقام پر ہندستانی ہائی کمیشن کو زمین الاٹ کرنے کے سلسلہ میں پیش کی تھیں۔


    پس منظر:


    اگست 2015 میں فجی کی حکومت نے 99 سال کی خصوصی لیز پر 6695 مربع میٹر کا ایک پلاٹ بھارت کو سو فجی ڈالر سالانہ کرایے پر دینے کی پیش کش کی تھی جس کا ہر پانچ سال کے بعد دوبارہ جائزہ لیا جانا تھا۔ یہ زمین سوا میں ہندستانی ہائی کمیشن کی تعمیر کے لئے تھی۔ فجی نے تجویز کیا تھا کہ اسی بنیاد پر اسے بھی زمین الاٹ کی جائے۔ فجی کے ساتھ باہمی تعلقات کی خصوصی نوعیت کو دیکھتے ہوئے اسے ہائی کمیشن کے لئے تجارتی شرح چارج کئے بغیر زمین الاٹ کرنے کا فیصلہ کیا گیا۔


    ۔۔۔۔۔۔۔۔۔۔۔


    م ن۔ج ۔ ج۔


    U- 3449


    

    

    

    
    (Release ID: 1537640) Visitor Counter : 3