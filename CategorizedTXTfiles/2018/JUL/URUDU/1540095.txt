      بہت چھوٹی، چھوٹی اور درمیانی صنعتوں کی وزارت

      کھادی اور ولیج انڈسٹری کی برآمداتی مصنوعات میں شہد سرفہرست
      Posted On: 25 JUL 2018 3:15PM by PIB Delhi


    نئی دہلی، 25 ؍جولائی،کھادی اور ولیج انڈسٹریز (کے وی آئی) کی مصنوعات کی فروخت پچھلے دو سال میں تیزی سے بڑھی ہے۔ سال 2016-17 میں کے وی آئی کی فروخت 52138.21 کروڑ روپے تھی جو 2017-18 میں بڑھ کر 59098.04 کروڑ روپے پہنچ گئی ہے۔ بہت چھوٹی ، چھوٹی اور اوسط درجے کی صنعتوں (ایم ایس ایم ای) کے وزیر مملکت (آزادانہ چارج) جناب گری راج سنگھ نے یہ بات آج راجیہ سبھا میں ایک تحریری جواب میں بتائی۔


    انہوں نے کہا کہ کھادی اور ولیج انڈسٹریز کمیشن (کے وی آئی سی) ملک میں کھادی اور ولیج انڈسٹریز کو کھادی اور ولیج انڈسٹریز کے ادا روں ، ریاستی کھادی اور ولیج انڈسٹریز بورڈوں اور ضلع انڈسٹریز سینٹروں کے ذریعے فروغ دے رہی ہے اور کھادی اور ولیج انڈسٹریز کے یونٹ براہ راست یا کاروباری برآمد کاروں کے ذریعے برآمد کرتے ہیں۔ کے وی آئی سی براہ راست کھادی کی مصنوعات کو برآمد نہیں کرتا۔ انہوں نے کہا کہ کے وی آئی کے یونٹوں نے 2016-17 میں 26938.74 لاکھ روپے کی 17 مصنوعات برآمد کی تھیں جبکہ 2017-18 میں 27500 لاکھ روپے کی مصنوعات برآمد کی ہیں۔


    یہ مصنوعات یورپی ، ایشیائی اور شمالی افریقی ملکوں کو برآمد کی گئی ہیں۔ البتہ ان سب اشیاء میں شہد کی برآمد سب سے زیادہ رہی ہے جو 2016-17 میں 13349.03 لاکھ روپے کی اور 2017-18 میں 13627.15 لاکھ روپے ہے۔


    وزیر موصوف نے ایوان کو مطلع کیا کہ بیرون ملک منعقد ہونے والی بین الاقوامی نمائشوں اور تجارتی میلوں میں شرکت کے لئے اہل کے وی آئی اداروں کو مارکیٹ پروموشن اینڈ ڈیولپمنٹ اسسٹنٹس (ایم پی ڈی اے) کے تحت امداد فراہم کی جاتی ہے۔ انہیں جگہ کے کرائے کے لئے ایک لاکھ 25 ہزار روپے اور ہوائی سفر کے کرائے کے لئے ایک لاکھ روپے تک کی امداد دی جاتی ہے۔ کے وی آئی اداروں کو ملک اور بیرون ملک نمائشوں کے علاوہ ریاستی اور قومی سطح پر ہونے والی نمائشوں کے لئے بھی مالی مراعات دی جاتی ہیں۔ وزیر موصوف نے بتایا کہ کے وی آئی سی اور آدتیہ برلا فیشن اینڈ ریٹیل لمیٹڈ ، ریمنڈس اور اروند ملس کے درمیان ملک اور بیرون ملک کھادی کا کپڑا فروخت کرنے کے لئے ایک مفاہمت نامے پر بھی دستخط کئے گئے ہیں۔


    کے وی آئی سی نے قومی سطح پر آئی پی آر ایکٹ میں ’’کھادی‘‘ کو لفظ مارک کے طور پر اور کھادی انڈیا کو ٹریڈ مارک کے طور پر رجسٹر کرنے کے لئے درخواست دی ہے۔ اس نے یورپی یونین اور دیگر ملکوں میں بین الاقوامی بیور و کے تحت کھادی کو ٹریڈ مارک کے طور پر رجسٹر کرنے کے لئے آن لائن درخواست دی ہے۔


    ۔۔۔۔۔۔۔۔۔۔۔


    U- 3 818

    
    
    (Release ID: 1540095) Visitor Counter : 2
    
    
      Read this release in: English , Marathi