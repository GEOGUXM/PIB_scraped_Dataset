      الیکٹرانکس اور اطلاعات تکنالوجی کی وزارت

      ہندوستان اور برطانیہ قانون کے پیشہ ور یعنی وکلأکا تبادلہ کریں گے
      قانونی امور میں باہمی تعاون کے فروغ کے لئے مفاہمتی عرضداشت پر دستخظ
      
      ہندوستان اور برطانیہ انٹرنیٹ کے انتظا م ،سائبر جرائم اور سائبر سلامتی جیسے
      
      عالمی مسائل پر ایک دوسرے کے ساتھ تعاون کریں گے
      
      
      Posted On: 11 JUL 2018 5:07PM by PIB Delhi


    نئیدہلی، 12 جولائی۔قانون اور انصاف ، الیکٹرانکس اور انفارمیشن ٹکنالوجی کے امور کے مرکزی وزیر جناب روی شنکر پرساد سے 6سے 10 جولائی 2018تک مملکت متحدہ برطانیہ کے دورے پر تھے ۔برطانیہ کے سکریٹری آف اسٹیٹ فارجسٹس جناب ڈیوڈ گاؤکے نے انہیں اس دورے کی دعوت دی تھی۔اس موقع پر دونوں وزرا نے اپنے اپنے ملکوں میں نافذ قانونی دفعات کے مطابق باہمی بنیاد پروکیلوں کے باہمی تبادلے کے عمل کو آگے بڑھانے پر تبادلہ خیال کیا ۔ بعدازاں دونوں وزرا نے قانونی امور میں باہمی تعاون کی ایک مفاہمتی عرضداشت پر دستخط کئے جس کی روسے دونوں ملکوں میں عدلیہ اور قانون کے پیشہ ور افراد کے درمیان تعاون کو فروغ دیا جائے گا۔


    اس موقع پر جناب روی شنکر پرساد نے اپنے ہم منصب برطانوی وزیر کو بتایا کہ ہندوستان میں سبھی کے لئے انصاف تک رسائی کو یقینی بنانے کے لئے خاطر خواہ پیش رفت ہوئی ہے ۔بالخصوص ٹیلی لأ، ای –کورٹ سروسز اور عدالتوں کے ڈجیٹائزیشن کے استعمال کے ساتھ سبھی کے لئے انصاف کے حصول تک رسائی تک خاطرخواہ اقدامات کئے جارہے ہیں ۔اس موقع پر دونوں وزرا نے ثالثی ،قانونی تربیت اور قانون کا پیشہ کرنے والے حضرات یعنی وکیلوں کے تبادلے سمیت قانونی امور کے میدان میں باہمی تعاون میں مزید گہرائی اور گیرائی پیدا کرنے کے تئیں اپنی عہد بستگی کا اظہار کیا ۔ اس مفاہمتی عرضداشت کی رو سے دونوں ملکوں کے درمیان اس طرح کے تبادلوں کے فروغ کے لئے جوائنٹ کنسلٹیٹو کمیٹی تشکیل دی جائے گی ۔


    اس موقع پر انفارمیشن ٹکنالوجی کے وزیر موصوف نے برطانیہ کے ڈجیٹل ،کلچر ، میڈیا اور اسپورٹس کے محکموں کے نو مقرر سکریٹری آف اسٹیٹ جناب جرمی رائٹ سے بھی ملاقات کی ۔اس ملاقات کے دوران جناب روی شنکر پرساد نے ہندوستان میں ڈجیٹل پروفائل اور ڈجیٹل کام کاج میں زبردست اضافے کے نتیجے میں پیدا ہونے والے زبردست مواقع کے بارے میں بھی جناب رائٹ کو بتایا ۔ اس سےپہلے جناب روی شنکر پرساد نے ہندوستان اوربرطانیہ کی سرکردہ انفارمیشن ٹکنالوجی کمپنیوں کے گول میز اجلاس کی صدار ت کی ۔اس اجلاس کا اہتما م این اے ایس ایس سی او ایم نے اپنے برطانوی ہم منصب کے اشتراک سے کیا ہے ۔اس اجلاس میں وپرو ، انفوسس ، ٹی سی ایس جیسی نمائندہ ہندوستانی کمپنیوں اور برطانیہ کی ڈبلیو این ایس ،فرسٹ سورس ، بی بی سی اور این ٹی ٹی جیسی کمپنیوں کے نمائندے شرکت کررہے ہیں ۔


    جناب روی شنکر پرساد نے اپنے قیام برطانیہ کے دوران برطانیہ کی مشہور تاریخی عمارت ایشیا ہاؤس میں ہندوستان اوربرطانیہ کے سرکردہ پیشہ ور شخصیات سے خطاب کیا ۔علاوہ ازیں انہوں نے برطانیہ کی سوسائٹی آف لأ اور ویلز کے ذریعہ اہتمام کئے جانے والے برطانیہ کی قانو ن کا کام کرنے والی فرموں کے اجلاس سے بھی خطاب کیا ۔اس اجلاس میں اعلیٰ ماہرین قانون نے شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 3572

    
    
    (Release ID: 1538423) Visitor Counter : 2
    
    
      Read this release in: English