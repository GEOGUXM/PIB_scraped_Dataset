      امور داخلہ کی وزارت

      پاکستان کی جانب سے بھاری فائرنگ
      Posted On: 18 JUL 2018 5:30PM by PIB Delhi


    نئی دہلی/ 18 جولائی ۔ داخلی امور کے وزیرمملکت جناب ہنس راج گنگا رام اہیر نے آج راجیہ سبھا میں ایک سوال کے تحریری جواب میں بتایا کہ پاکستان کی طرف سے لائن آف کنٹرول/ آئی بی پر لگاتار فائرنگ اور جنگ بندی کی خلاف ورزیوں کی صورت میں متاثرہ علاقوں میں رہنے والے لوگوں کو عارضی طور پر اپنے گھر بار چھوڑنا پڑتا ہے۔ متاثرہ کنبوں کو محفوظ مقامات پر منتقل کیاجاتا ہے۔ انہیں نامزد محفوظ پناہ گاہوں میں پانی ، بجلی، طبی امداد اور بنیادی سہولتیں فراہم کی جاتی ہے۔


    وزیرموصوف نے کہا کہ سرحد کے اس پار سے فائرنگ کی وجہ سے آئی بی/ ایل او سی پر رہنے والے لوگوں کی در پیش مشکلات کو کم کرنے کے لئے حکومت نے 14460 بنکرس(خندقیں) کی تعمیر کی منظوری دی ہے۔ مزید یہ کہ ہلاک ہونے کی صورت میں لواحقین کو پانچ لاکھ روپے کی مالی امداد راحت کے طور پر دی جاتی ہے یا 50 فیصد سے زیادہ معذور ہونے پر متاثرین کو مذکورہ مالی مدد دی جاتی ہے۔ انہوں نے کہا کہ مکان کے نقصان، فصلوں کے نقصان، مویشیوں کے نقصان پر ان متاثرہ لوگوں کو معاوضہ دیا جاتا ہے جو سرحد کے اس پار سے فائرنگ سے متاثر ہوتے ہیں انہیں راحتی کیمپوں میں قیام کی سہولت دی جاتی ہے یہ امداد نیشنل ڈزاسٹر ریسپونڈ فنڈ (این ڈی آر ایف) کے ضابطوں کے تحت دی جاتی ہے۔ دودھ دینے والے جانور کے نقصان کی صورت میں پچاس ہزار روپے کا بھی معاوضہ دیا جاتا ہے۔


    U-3664

    
    
    (Release ID: 1539052) Visitor Counter : 4