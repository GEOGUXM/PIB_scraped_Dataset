      صدر جمہوریہ کا سکریٹریٹ

      اسپیکر کے تحقیقی قدم کی تیسری سالگرہ سے متعلق تقریب سے صدر جمہوریہ ہند کا خطاب
      Posted On: 24 JUL 2018 2:00PM by PIB Delhi


    نئی دہلی۔ 24 جولائی، صدر جمہوریہ ہند جناب رام ناتھ کووند نے نئی دلی میں لوک سبھا کے اسپیکر کے تحقیقی قدم کی تیسری سالگرہ کی تقریب (24 جولائی 2018) کو اعزاز بخشا اور خطاب کیا۔


    اس موقع پر خطاب کرتے ہوئے صدر جمہوریہ نے کہا کہ جمہوریت میں پارلیمنٹ اور مقننہ کا رول یہ ہے کہ بحث و مباحثہ کیا جائے اور فیصلہ کیا جائے۔ کبھی کبھی اس عمل کے بعد انحراف کا رجحان بھی پیدا ہوجاتا ہے۔ لین انحراف کے اظہار میں قانون ساز اسمبلی کے ارکان اور پارلیمنٹ کے ارکان کو وقار برقرار رکھنا ہوتا ہے۔ ان پانچ ڈی ڈسکشن (تبادلہ خیال )، ڈیبیٹ (مباحثہ)، ڈیسنٹ (انحراف)، ڈیکورم(وقار) اور ڈیسزن (فیصلہ) کے اشتراک کی وجہ سے سب سے بڑی ڈی ڈیموکریسی( جمہوریت) کو تقویت ملتی ہے۔


    صدر جمہوریہ نے کہا کہ پارلیمانی جمہوریت کی کامیابی کے لیے یہ ضروری ہے کہ پارلیمنٹ کے سبھی ارکان ایک دوسرے کے نظریے کا احترام کریں اور اپنا وقار برقرار رکھیں۔ انھوں نے اشارہ دیا کہ پارلیمنٹ کا کام کاج کو رواں نشر کیا جارہا ہے۔ عوام اپنی پریشانیوں اور منصوبوں پر تبادلہ خیال کی امید رکھتے ہیں، تاکہ ملک ترقی کرے۔ یہ پارلیمنٹ کی ذمہ داری ہے کہ وہ اپنے شہریوں کی امیدوں اور امنگوں کو پورا کرنے کے لیے کوششیں کریں۔


    صدر جمہوریہ نے کہا کہ جمہوریت کے وقار اور مقننہ کی کارکردگی کو یقینی بنانے کے لیے فیصلہ کرنا کوئی اہم بات نہیں ہے۔ یہ انتہائی اہم بات ہے کہ بہت ہی سوچ سمجھ کر فیصلے کیے جائیں۔ یہیں سے تحقیق اور اعتراف کا رول سامنے آتا ہے۔ ایس آر آئی قدم کے سلسلے میں ایک بڑی مدد ہے۔


    تقریر کا اردو ترجمہ مندرجہ ذیل ہے:


    اسپیکر کے تحقیقی قدم کی تیسری سالگرہ سے متعلق تقریب سے صدر جمہوریہ ہند جناب رام ناتھ کووند کا خطاب

     1. اسپیکر کے تحقیقی قدم ایس آر آئی کی تیسری سالگرہ پر منعقدہ اجلاس کے لیے آج یہاں آپ کے درمیان آکر مجھے خوشی ہورہی ہے۔ میں اسپیکر کے تحقیقی قدم کے ساتھ وابستہ سبھی لوگوں کو اور اُن ارکان پارلیمنٹ کو مبارکباد دیتا ہوں جنھوں نے اس کی سہولتوں کا فائدہ اٹھایا ہے۔ ایک تجربہ کار اوردلچسپی رکھنے والا ممبر پارلیمنٹ ہونے کے ناطے لوک سبھا اسپیکر نے پارلیمانی جمہوریت کو مضبوط کرنے والے اسپیکر کے تحقیقی قدم کا عزم کیا ہے۔ تین سال پہلے جولائی 2015 کو اس کے قیام کے بعد سے وہ لگاتار اسے حمایت دیتی رہی ہیں۔ بھارت کی پارلیمانی جمہوریت کی تاریخ میں انھوں نےایک نیا باب شروع کیا ہے۔ اس کے لیے میں انہیں خاص طور سے مبارکباد دیتا ہوں۔
     2. جمہوریت میں پارلیمنٹ اور قانون ساز اسمبلیوں کا رول، تبادلہ خیال کرنا، بحث و مباحثہ کرنا اور فیصلہ کرنا ہوتا ہے۔ کبھی کبھی ایسے مواقع بھی آتے ہیں، جب اس عمل میں انحراف کا عنصر بھی شامل ہوجاتا ہے۔ لیکن انحراف کے اظہار میں بھی اسمبلی کے ارکان اور پارلیمنٹ کے ارکان کو وقار قائم رکھنا ہوتا ہے ان پانچوں ڈی یعنی ڈسکشن، ڈیبیٹ، ڈیسنٹ ، ڈیکورم اور ڈیسیزن کے میل سے ہی سب سے بڑی ڈی، ڈیموکریسی یعنی جمہوریت صحیح معنوں میں عوامی بہبود کے اپنے رول کو پوری طرح نباہ پاتی ہے۔
     3. جمہوریت کی خوبصورتی کو برقرار کھنے اور پارلیمنٹ اور ریاستی قانون ساز کونسلوں کے بلا رکاوٹ کام کاج کے لیے محض اس بات کی اہمیت نہیں ہے کہ وہاں عام لوگوں کے مفادات پر فیصلے کیے جائیں۔ بلکہ یہ ضرورت بھی ہے کہ ان میں سوچے سمجھے فیصلے کئے جائیں۔ یہیں سے تحقیق اور تنقیح کا رول شروع ہوتا ہے۔ ان کی مدد سے پارلیمنٹ اور ریاستی قانون ساز کونسلوں میں عوام کی بھلائی اور ترقی کے معاملوں پر صحیح طریقے سے بحث ہوپاتی ہے۔ موجودہ صورتحال کے معاملات کے بارے میں ارکان پارلیمنٹ کو صحیح جانکاری دے کر اور موضوعات کی باریکیوں سے واقف کراکر ایسی سوچی سمجھی کارروائی کو بلا رکاوٹ بنانے کی پہل ایس آئی آر نے کی ہے۔
     4. لوک سبھا یا ریاستی قانون ساز اسمبلی کا رُکن ایک ساتھ کئی رول ادا کرتا ہے۔ ایک ہی وقت میں جہاں وہ سیاسی کارکن اور کسی پارٹی سے وابستہ شخصیت ہوتی ہے وہیں اپنے انتخابی حلقے کا اور لاکھوں ووٹروں او رشہریوں کا نمائندہ ہوتا ہے۔ وہ ملک کی پالیسیوں اور ترجیحات کو قانونی شکل دینے میں مدد دینے والا ضابطہ کار بھی ہوتا ہے اس پر ہر وقت زبردست دباؤ رہتا ہے۔ جن ووٹروں کی وہ نمائندگی کرتا ہے ان کی تعداد بہت بڑی ہوتی ہے۔ ہمارے کچھ انتخابی حلقے تو جغرافیائی اعتبار سے اتنے وسیع اور اتنی ؤبادی والے ہیں کہ ان کا مقابلہ دنیا کے بہت سے ملکوں سے کیا جاسکتا ہے۔ ایسی صورت میں امکان یہ ہے کہ بہت سے ارکان پارلیمنٹ کو اپنی ذمہ داریوں کو پورا کرنے کے لیے دن کے چوبیس گھنٹے بھی کافی نہیں ہیں۔
     5. کسی ممبر پارلیمنٹ کی مختلف ذمہ داریوں کو الگ الگ خانوں میں رکھ پانا بھی ممکن نہیں ہے۔ کوئی بھی ممبر پارلیمنٹ یہ دلیل نہیں دے سکتا کہ وہ اپنے انتخابی حلقے کے صرف ان ووٹروں کی پریشانیوں اور تشویش پر توجہ مرکوز کرے گا، جنھوں نے اُسے چن کر بھیجا ہے۔ کیونکہ پارلیمنٹ میں وہ ان لوگوں کی بھی نمائندگی کرتا ہے، جنھوں نے اُسے اپنا ووٹ نہیں دیا ہے اور ایس ابھی نہیں ہے کہ کوئی بھی ممبر پارلیمنٹ، ایوان میں پیش کئے جانے والے بلوں اور نئے قانون سے لاپروائی برتتا رہے۔ آج کی دنیا میں جہاں ایک دوسرے سے بہت زیادہ قربت ہو، اس طریقے کا متبادل فطری نہیں ہے۔
     6. ہم آج کل ایک باہم مربوط دنیا میں رہ رہے ہیں اور عالمی اور مقامی حکومتوں کو الگ الگ کرکے نہیں دیکھا جاسکتا۔ کبھی ایسا بھی ہوسکتا ہے کہ بین الاقوامی تجارتی صورتحال میں کوئی ایسی تبدیلی ہورہی ہو، جس کا گہرا اثر ملبوسات تیار کرنے والے کسی شہر، جیسا کہ تمل ناڈویا مہاراشٹر کے کسی شہر کے لوگوں کی خوشحالی اور معیشت پر پڑنے والا ہو۔ وہیں دوسری طرف آب و ہوا کی تبدیلی خلاف جاری بین الاقوامی رسہ کشی میں کوئی ایسی تبدیلی سامنے آسکتی ہے، جس کا گہر اثر مغربی بنگال، اڈیشہ، آندھراپردیش یا کیرالہ کی ساحلی زندگی پر یا ہریانہ ، راجستھان، اترپردیش یا بہار میں کھیتی باڑی ہونے جارہا ہو۔ انڈومان و نکوبار اور لکش دیپ جیسے خوبصورت جزیروں پر آب وہوا کی تبدیلی کے اثر کو بھی دھیان میں رکھنا ہوتا ہے۔
     7. یہ تو محض کچھ مثالیں ہیں۔ حقیقت میں ایسے بے شمار حالات کا سامنا کرنا پڑسکتا ہے۔ کہنے کا مقصد یہ ہے کہ بین الاقوامی سمجھوتوں، قومی قوانین اور مقامی انتخابی میدان تک کی چنویوں کو الگ الگ کرکے نہیں دیکھا جاسکتا ۔ اس کے سبب ممبر پارلیمنٹ کی ذمہ داری اور بھی بڑھ جاتی ہے۔ ان حالات میں اسپیکر کےتحقیقی قدم جیسی پہل کا کردار اہم ہوجاتا ہے۔
     8. اسپیکر کے تحقیقی قدم کے ذریعے ارکان پارلیمنٹ کو قومی اور بین الاقوامی اہمیت کے مختلف موضوعات پر تحقیقی مواد حاصل ہوتاہے۔ ایس آر آئی ۔ مسلسل ترقی کے ہدف، دریاؤں کو آپس میں جوڑنے، آبی وسائل کا بندوبست کرنے، آئین کے عزائم کے مطابق ہماری سیاسی صورتحال کے وفاقی ڈھانچے کے عمل درآمد، بچوں میں تغذیہ کی کمی اور ان کی ترقی و تنزلی کے بارے میں ، ضمنی انتخابات کے تعلق سے، تعلیمی نظام میں سرکاری اور نجی میدان کے سامنے آنے والی چنوتیوں پر ورکشاپ، مذاکرات اور ایسے ہی دیگر پروگراموں کا انعقاد کرتی رہی ہے۔ الگ الگ موضوعاتی میدانوں سے وابستہ ان معاملات پر موضوعات کے ماہرین کو مدعو کیا گیا ہے۔ میں نے محض کچھ ہی موضوعات گنوائے ہیں۔ ایسے بہت سے موضوعات ہیں، جن پر اس طرح کے پروگرام منعقد کیے جاتے رہے ہیں۔
     9. ارکان پارلیمنٹ کے پاس وقت بہت محدود ہوتا ہے۔ اس لیے یہ لازمی ہے کہ انہیں متعلقہ موضوعات پر ہر ممکن جانکاری تحقیق کے ساتھ فراہم کرائی جائے۔ متعلقہ معاملات کے بارے میں انہیں غیر جانبدار معلومات اس انداز میں دی جائے کہ کسی خاص معاملے کے سبھی پہلوؤں سے وہ پوری طرح واقف ہوسکیں۔ پوری دنیا میں قانون سازوں کو وسیع لائبریریاں اور تحقیقی خدمات فراہم ہوتی ہیں ۔ مجھے 12 سال تک راجیہ سبھا کا ممبر رہنے کا موقع حاصل ہوا ہے اور اس دوران مجھے بھی اپنی پارلیمانی ذمہ داریوں کے نباہنے کے لیے تحقیق ی ضرورت ہوتی تھی۔ اس کے لیے میں نے پارلیمنٹ کی لائبریری اور دیگر اداروں کا استعمال کیا۔ اب ارکان کی اس ضرورت کو پورا کرنے کے لیے ایک بہتر صورتحال کی شکل میں اسپیکر کے تحقیقی قدم کی سہولیات دستیاب کراکر لوک سبھا کے چیئرمین نے جمہوریت کی ایک اہم ضرورت پوری کردی ہے۔ مجھے یقین ہے کہ ہر ایک ممبر پارلیمنٹ ملک کے مفاد میں اپنی جمہوری صورتحال میں اپنی رُکنیت کی ذمہ داریوں کے نباہنے میں اس کا زیادہ سے زیادہ فائدہ حاصل کرے گا۔
    10. لوک سبھا اسپیکر نے از خود یہ مشورہ دیا ہے کہ اگر اسپیکر تحقیقی قدم سے حاصل تجربات کی طرز پر ریاستی اسمبلیوں میں بھی ایسے ہی اجلاس کی شروعات ہوجائے تو، یہ پہل بہت ہی فائدہ مند ثابت ہوگی۔ ایسی پہل سے ہمارے ارکان پارلیمنٹ کی طرح ہی ریاستی مقننہ کے ارکان کو بھی اس سے فائدہ اٹھانے کا موقع فراہم ہوگا۔ اس سلسلے میں مجھے یہ جان کر خوشی ہوئی کہ شمال مشرقی ریاستوں کے ارکان اسمبلی کی مدد کی کوششوں کے طور پر ، گواہاٹی میں ایس آئی آر کی علاقائی شاخ کا آغاز جلد ہورہا ہے۔ مجھے بتایا گیا ہے کہ دیگر ریاستی اسمبلیوں نے بھی اپنے طور پر اس طرح کی علاقائی شاخیں قائم کرنے میں اپنی دلچسپی کا اظہار کیا ہے۔
    11. پارلیمانی جمہوریت کی مکمل کامیابی کے لیے یہ ضروری ہے کہ سبھی ارکان پارلیمنٹ ایک دوسرے کے خیالات کا احترام کریں اور باہمی طور پر اس کے وقار کو قائم رکھیں۔ یہ بھی ضروری ہے کہ وہ اپنے ساتھی ارکان کی باتوں کو پوری اہمیت دیں۔ بھارت کے آئین میں صدر جمہوریہ پارلیمانی کنبے کا اہم حصہ ہوتا ہے۔ اس تعلق سے میں آپ سب کا دھیان اس امر کی طرف دلانا چاہتا ہوں کہ پارلیمنٹ کی کارروائی راست نشر ہوتی ہے۔ عوام اس نشریہ کو دیکھتے بھی ہیں اور اس سے تحریک بھی حاصل کرتے ہیں۔ پارلیمنٹ میں عوام کی پریشانیوں کے حل کے لیے، ملک کی ترقی کے منصوبوں پر مباحثہ ہو، عوام کو ایسی امید ہوتی ہے۔ عوام کا نمائندہ ہونے کے تعلق سے ، عوام کی امیدوں اور امنگوں کو پروا کی سمت میں کوشش کرنے کی ذمہ داری آپ سب پر ہے۔ ہمارا رویہ اس کے مطابق ہونے سے ہی جمہوریت کا وقار قائم رہے گا۔ مجھے امید ہے کہ ایس آر آئی جیسے تنظیمی اداروں کی مدد سے ہمارے ممبر پارلیمنٹ اور قانون ساز اسمبلی کے ارکان اپنی ذمہ داری کو بہتر طریقے سے نباہ سکیں گے۔
    12. آخر میں ایک مرتبہ پھر میں ایس آر آئی کی ٹیم میں شامل سبھی انٹرنز اور فیلوز کی اور لوک سبھا اسپیکر محترمہ سمترا مہاجن کی ستائش کرتا ہوں کی انھوں نے ارکان پارلیمنٹ کی تحقیق کی مدد کے بہترین پلیٹ فارم کی شکل میں ایس آر آئی کا قیام کیا۔ مجھے اعتبار ہے کہ ان کی یہ پہل کامیاب ہوگی اور اس سے ہماری جمہوری صورتحال اور مضبوط ہوگی۔

    شکریہ،


    جے ہند


    ***********


    (م ن ۔ا س ۔ن ر۔ 25.07 .2018 )


    U – 3811

    
    
    (Release ID: 1540019) Visitor Counter : 1
    
    
    
    
    

12.