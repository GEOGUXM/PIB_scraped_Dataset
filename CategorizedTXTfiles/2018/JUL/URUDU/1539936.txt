      وزارت سیاحت

      ملک میں 17مقامات کو مثالی سیاحتی مقامات کے طورپر فروغ دیا جائے گا:جناب کے جے الفونس
      Posted On: 24 JUL 2018 6:31PM by PIB Delhi


    نئی دہلی،24 جولائی 2018؍سیاحت کے وزیر مملکت (آزدانہ چارج)، جناب کے جے الفونس نے آج راجیہ سبھا میں ایک تحریری جواب میں بتایا کہ سیاحت کی وزارت نے 2019-2018 کے بجٹ کے مطابق مثالی سیاحتی مقامات ترقیاتی پروجیکٹ کے تحت ملک کے 12کلسٹروں میں 17مقامات کی نشاندہی کی ہے۔ان 17 مقامات میں اترپردیش میں تاج محل اور فتح پور سیکری، مہاراشٹر میں اجنتا اور ایلورا، دہلی میں ہمایوں کا مقبرہ، لال قلعہ اور قطب مینار، گوا میں کولوا بیچ، راجستھان میں آمیر کا قلعہ، گجرات میں سومنات اور دھولا ویرا، مدھیہ پردیش میں کھجوراہو، کرناٹک میں ہمپی، تمل ناڈو میں مہابلی پورم، آسام میں قاضی رنگا، کیرل میں کمارا کوم اور بہار مہابودھی شامل ہیں۔


    وزارت مذکورہ مقامات کو جامع طریقے پر فروغ دے گی، جس میں ان سیاحتی مقامات تک آنے جانے سے متعلق معاملات ، ان مقامات پر سیاحوں کو بہتر سہولتیں دستیاب کرانا، ہنرمندی کا فروغ ، مقامی برادری کو اس کام میں شامل کرنا،تشہیر ،برانڈی اور نجی سرمایہ کاری جیسی چیزوں پر توجہ مرکوز کی جائے گی۔


    مذکورہ پروجیکٹ کے تحت جن یادگاروں کا انتخاب کیا گیا ہے، وہ ہندوستان کی محکمہ آثار قدیمہ (اے ایس آئی)اور آثار قدیمہ کے ریاستی محکموں کے دائرہ کار میں آتے ہیں۔ان یادگاروں میں وزارت کے ذریعے جو کام کرایا جائے گا، اس میں اے ایس آئی اور ریاستی حکومتوں کی شراکت داری ہوگی اور سبھی ترقیاتی منصوبوں میں ہمہ جہت رسائی ، یادگاروں کی صفائی ستھرائی ، سبز ٹیکنالوجی کے استعمال اور سیاحوں کے لئے مزید حفاظتی انتظامات جیسے پہلوؤں کو شامل کیا جائے گا۔


    م ن۔م م ۔ ن ع


    U: 3790

    
    
    (Release ID: 1539936) Visitor Counter : 2