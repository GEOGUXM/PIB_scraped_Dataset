      ایٹمی توانائی کا محکمہ

      نیوکلیائی بجلی اسٹیشن
      Posted On: 26 JUL 2018 1:56PM by PIB Delhi


    نئی دہلی ،26 جولائی : شمالی مشرقی خطے کی ترقیات (ڈونر)کے وزیرمملکت (آزادانہ چارج ) وزیراعظم کے دفترمیں وزیرمملکت ، عملہ عوامی شکایات وپنشن ، ایٹمی توانائی اورخلائی امورڈاکٹرجتیندرسنگھ نے لوک سبھا میں ایک سوال کے تحریری جواب میں بتایاہے کہ جیت پورمیں نیوکلیائی بجلی پلانٹ کے قیام کی تجویز کو لے کر مقامی افراد کے ایک طبقے کی جانب سے مزاحمت اورمخالفت دیکھنے میں آئی ہے ۔ نظریات کے لحاظ سے گروپوں کو نیوکلیائی بجلی پلانٹ پراعتراض ہے اورانھوں نے اس پروجیکٹ کے خلاف احتجاج کیاہے ۔ یہ احتجاجات خاص طورپر بازآبادکاری ، پلانٹ کی سلامتی سے متعلق خدشات اور روایتی روزی روٹی کے ذرائع کے چھن جانے کے اندیشوں کی بنیاد پرکئے جارہے ہیں ۔


    جیت پورنیوکلیائی بجلی پروجیکٹ جے این ای پی کی موجودہ کیفیت درج ذیل ہے :


    1-پروجیکٹ اوررہائشی ٹاون شپ کے لئے آراضی حاصل کی جاچکی ہے ۔


    2-ریاستی حکومت اور نیوکلیائی پاور کارپوریشن آف انڈیا لمیٹڈ (این پی سی آئی ایل ) کے مابین بازآبادکاری (آراینڈآر) پیکج کے معاہدہ پردستخط ہوگئے ہیں اوراسے عمل میں لایاجارہاہے ۔


    3-وزارت ماحولیات وجنگلات اور موسمیاتی تبدیلی سے قانونی ،ماحولیاتی اورساحلی قانونی زون ( سی آرزیڈ ) سے متعلق منظوریاں حاصل کی جاچکی ہیں ۔


    4-سائٹ انفرااسٹرکچراور تکنالوجی کے لئے آزادانہ سائٹ کی جانچ پڑتال کا کام پیش رفت کے مختلف مراحل میں ہے ۔


    5-تکنیکی کاروباری تجاویز جو سکس ای پی آریونٹوں کے قیام کے لئے درکارہیں ان کے لئے این پی سی آئی ایل ای ڈی ایف سے گفت وشنید کررہاہے تاکہ صنعتی قیام سے متعلق فارورڈ معاہدے کے مطابق ایک پروجیکٹ کی تجویز تیارکی جاسکے ۔


    6-ہمسائیگی فلاح وبہبود اورعوام الناس کی بیداری سے متعلق سرگرمیاں پیش رفت کے مراحل میں ہیں ۔


    فکوشما حادثے کے بعد 2011میں ، جرمنی نے اپنے ایسے 8نیوکلیائی پاورریکٹربندکردیئے تھے جن کی اقتصادی عمرپوری ہوچکی تھی اور 2022تک بقیہ 9 نیوکلیائی پاورری ایکٹروں کو2022تک بندکرنے کےمنصوبے کا اعلان کیاتھا۔ سوٹزرلینڈنے بھی نیوکلیرپاورکو آہستہ آہستہ ختم کرنے کا اعلان کیاتھا۔ یہ فیصلے الگ الگ ممالک کی ضروریات کے لحاظ لئے گئے تھے اوران کا انحصار ملک کی نیوکلیائی توانائی پالیسی ، ضروریات ، مختلف توانائی متبادلوں کی دستیابی ،مارکیٹ کی صورت حال وغیرہ پرتھا۔ زیادہ ترممالک جہاں نیوکلیائی پروگرام جاری ہیں ان میں 453ری ایکٹر(جرمنی میں 7ری ایکٹروں سمیت )مصروف عمل ہیں دنیا بھرمیں 57ری ایکٹرزیرتعمیرہیں ۔ بنگلہ دیش ، متحدہ عرب امارات، بیلا روس ، ترکی نے اس میدان میں یعنی نیوکلیائی بجلی بنانے کے شعبے میں کام کا آغاز کیاہے ۔ یہاں اس بات کا ذکربھی کیاجاسکتا ہے کہ جاپان نے بھی ان 8ری ایکٹروں کو چالوکرنا شروع کردیاہے جو حادثے کے فورابعد بندکردیئے گئے تھے ۔


    نیوکلیائی بجلی ایک صاف ستھرااور کاربن سے مبرا توانائی کا ذریعہ ہے اوراس میں ایسے وسیع مضمرات موجود ہیں جو لمبے عرصے تک ملک کو ہمہ گیرپیمانے پر توانائی سلامتی فراہم کرسکتے ہیں ۔ ملک میں بڑے پیمانے پر اورافزوں بجلی کے مطالبے کو دیکھتے ہوئے جیت پورسمیت نیوکلیائی پاورپروجیکٹ اس لئے جاری رہیں گے ۔


    U-3833

    
    
    (Release ID: 1540217) Visitor Counter : 11