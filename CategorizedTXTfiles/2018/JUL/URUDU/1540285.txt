      وزارتِ تعلیم

      نصاب اور اسکولی بستے کے بوجھ کو کم کرنے کے لئے حکومت کے اقدامات
      Posted On: 26 JUL 2018 5:17PM by PIB Delhi


    نئی دہلی، 26 ؍جولائی،انسانی وسائل کے فروغ کے وزیر مملکت جناب اوپیندر کشواہا نے آج راجیہ سبھا میں ایک تحریری سوال کے جواب میں ایوان کو مطلع کیا کہ حکومت نصاب میں کمی کرنے اور اسکول کے بستوں کا بوجھ ہلکا کرنے کے لئے کئی اقدامات کئے ہیں۔ ان میں سے کچھ مندرجہ ذیل ہیں:


    1-تعلیمی تحقیق اور تربیت کی قومی کونسل (این سی ای آر ٹی) نے پہلی اور دوسری جماعت کے لئے صرف دو کتابوں (زبان اور ریاضی) کی سفارش کی ہے جبکہ تیسری سے پانچویں جماعت تک تین کتابوں کی سفارش کی ہے۔ (زبان ، ماحولیاتی مطالعہ اور ریاضی) ۔ این سی ای آر ٹی نے اپنی کتابوں کے لئے ویب سائٹ: ( epathshala.nic.in ) اور موبائل ڈیوائس پر بھی دستیاب کرائی ہیں۔


    2-ثانوی تعلیم کے مرکزی بورڈ (سی بی ایس ای) نے بورڈ سے وابستہ اسکولوں کو ہدایت دی ہے کہ وہ اس بات کو یقینی بنائیں کہ دوسری جماعت تک طلباء کو اسکولی بستہ نہ لانے پڑے۔ 12 ستمبر 2016 کو جاری کئے گئے اپنے سرکلر میں اس نے تمام اسکولوں کو ہدایت دی ہے کہ وہ اسکولی بستوں کے وزن کو کنٹرول کرنے کے لئے تمام ممکنہ اقدامات کریں۔


    3-کیندریہ ودیالیہ سنگٹھن نے تجرباتی پروجیکٹ ای-پرنجا کے تحت 25 کیندریہ ودیالیوں (ہرخطے سے ایک کیندریہ ودیالیہ) میں بستے کے بوجھ کو کم کرنے کے لئے پانچ ہزار ٹیبلٹ تقسیم کئے ہیں۔ ان ٹیبلٹس کو ٹیچر سائنس اور ریاضی کو پڑھانے میں استعمال کریں گے۔


    تعلیم آئین کی تازہ فہرست کے مطابق ایک ریاستی معاملہ ہے اور اسکولوں کی اکثریت ریاستی حکومتوں کے دائرہ اختیار میں آتی ہے اور یہ متعلقہ ریاستوں؍ مرکز کے زیر انتظام علاقوں کی ذمہ داری ہے کہ ان کے اسکولوں میں پڑھنے والے بچوں کے بستوں کا بوجھ کم کیا جاسکے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 3 846

    
    
    (Release ID: 1540285) Visitor Counter : 10