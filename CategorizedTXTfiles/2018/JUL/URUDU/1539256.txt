      جہاز رانی کی وزارت

      گنگا پر آئی ڈبلیو اے آئی کے ذریعہ عوام سے رابطے
      
      عہدے داروں نے جل مارگ وکاس پروجیکٹ کے فوائد کے بارے میں معلومات فراہم کیں
      
      Posted On: 19 JUL 2018 3:40PM by PIB Delhi


    نئی دہلی/ 19 جولائی ۔اندرون ملک آبی گزر گاہوں کی بھارتی اتھارٹی ،آئی ڈبلیو اے آئی نےدیہی معیشت کو آبی گزرگاہوں سے جوڑنے کی خاطر دریائے گنگا پر نیشنل واٹر وے ۔ 1 کے لئے دریائے گنگا سے متصل دیہی علاقوں میں بڑی تعداد میں عوام سے رابطہ قائم کیا۔ وارانسی سے ہلدیہ تک ایک ماہ تک چلنے والے مذاکراتی سلسلے میں آئی ڈبلیو اے آئی کی ایک ٹیم نے غازی پور ضلع میں زمانیہ، کٹاریہ، پورینہ، سرائے محمد پور، چوچکپور، جلہ پور اور دونگر پور کے کسانوں اور تاجروں کے ساتھ 17-18 جولائی کو بات چیت کا انعقاد کیا۔


    عہدہداروں نے دریائے گنگا پر 5369 کروڑ روپے کے جل مارگ وکاس پروجیکٹ کے بارے میں معلومات فراہم کیں۔ سینکڑوں کی تعداد میں شرکت کرنےو الے لوگوں نے اس پروجیکٹ کے لئے اپنی توقعات اور خواہشات کااظہار کیا۔رابطے کے اس پروگرام میں غیر سرکاری تنظیموں، پنچایت پردھانوں، کسانوں اور مقامی برادری کے لوگوں نے شرکت کیں۔


    گنگا سے متصل مشرقی اترپردیش کے علاقے میں مختلف قسم کی زرعی پیداوار ہوتی ہے جس میں ہری مرچ، ٹماٹر، بینگن، پیاز، گوبھی ، کیلا اور پیپتا وغیرہ بڑی مقدار میں پیدا ہوتا ہے لیکن سپلائی کی اچھی سہولت نہ ہونے کی وجہ سے اور ذخیرہ کرنے کے بنیادی ڈھانچے کی کمی کی وجہ سے یہ پیداوار تاخیر سے مقامی منڈیوں اور دیگر شہروں تک پہنچتی ہے جس میں اکثر راستے میں خراب ہوجاتی ہے۔آئی ڈبلیو اے آئی جل مارگ وکاس پروجیکٹ کے تحت غازی پور میں 155 کروڑ روپے کی لاگت سے انٹر ماڈل ٹرمنل بنا رہا ہے۔ جس سے علاقے کی منڈیوں کو نیشنل واٹر وے۔ 1 سے براہ راست خلیج بنگال بلا روکاٹ رسائی حاصل ہوسکے گی۔


    5369 کروڑ روپے جے ایم وی پی سے چار ریاستوں میں 1.5 لاکھ سے زیادہ براہ راست اور بلواسطہ روزگارکے مواقع حاصل ہوں گے اور یہ شمولیت والی ترقی کے لئے ایک بہترین قدم ہوگا۔جل مارگ وکاس پروجیکٹ سے متعلق عالمی بینک کے اقتصادی تجزیے کے مطابق صرف اترپردیش میں ہی پچاس ہزار روزگار کے مواقع پیدا ہوں گے۔


    جے ایم وی پی ایک طرف وارانسی سے ہلدیہ تک مال برادری کے بلاروکاوٹ سہولت فراہم کرے گا۔ایسے میں آئی ڈبلیو اے آئی نے گنگا سے متصل علاقوں کے کسانوں اور مقامی برادریوں کے فائدے کے لئے چھوٹے اقدامات کا جائزہ پیش کرنے کی ضرورت کو ا جاگر کیا ہے۔سبزیوں، ڈیری مصنوعات اور دیگر پیداوار پر مبنی چھوٹی مال برداری کے لئے فری سروسز، چھوٹی کشتیوں اور دیگر آبی کشتیوں کی آمدورفت کا منصوبہ بنایا جارہا ہے۔


    آئی ڈبلیو اے آئی نوجوانوں، ملاحوں اور برادری کے دیگر ارکان کو ضروری تربیت فراہم کرنے کی خاطر ریاستی روزگار مشن کے ساتھ کام کررہی ہے تاکہ اس سے نوجوان فائدہ اٹھا سکیں۔


    ***********


    U-3703

    
    
    (Release ID: 1539256) Visitor Counter : 3
    
    
      Read this release in: English , Bengali