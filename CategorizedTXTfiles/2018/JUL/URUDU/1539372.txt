      وزارتِ تعلیم

      یو جی سی کی کمیٹی ڈیمڈیونیورسٹیوں میں میڈیکل کورسیز میں فیس کے لئے ضابطے بنائے گی
      Posted On: 19 JUL 2018 7:51PM by PIB Delhi


    نئی دہلی/ 19 جولائی ۔فروغ انسانی وسائل کے مرکزی وزیر مملکت ڈاکٹر ستیہ پال سنگھ نے آج راجیہ سبھا میں پوچھے گئے ایک سوال کے تحریری جواب میں اطلاع دی کہ مدراس ہائی کورٹ میں 2017 میں دائر کردہ عرضداشت نمبر 14232 اور 17778 کے جواب میں صادر کئے گئے فیصلے مورخہ 26 اپریل 2018 پر عمل کرتے ہوئے یونیورسٹی گرانٹس کمیشن( یو جی سی) نے ڈیمڈ یونیورسٹیوں میں میڈیکل اور ڈینٹل کورسیز کے لئے لی جانے والی فیس کے لئے ضابطے بنانے کے لئے ایک کمیٹی تشکیل دی ہے۔یہ کمیٹی آل انڈیا انسٹی ٹیوٹ آف میڈیکل سائنسز( ایمس) نئی دہلی کے سابق ڈائریکٹر پروفیسر آر سی ڈیکا(چیئرمین) ، پنڈت بی ڈی شرما یونیورسٹی آف ہیلتھ سائنسز، روہتک کے وائس چانسلر ڈاکٹر او پی کالرا، کنگ جارج یونیورسٹی لکھنؤ کی سابق وائس چانسلر محترمہ سروج چورا مانی گوپال، مولانا آزاد انسٹی ٹیوٹ آف ڈینٹل سائنسز، نئی دہلی کے ڈائریکٹر پروفیسر مہیش ورما، بائی رام جی جی بھائی گورنمنٹ میڈیکل کالج اینڈ ساسون جنرل ہاسپیٹل، پونے کے ڈین ڈاکٹر اجے ایس چندروالے، فروغ انسانی وسائل کی وزارت کے سابق ایڈیشنل سکریٹری و مالیاتی مشیر جناب ایس کے رائے کے علاوہ صحت و خاندانی بہبود کی وزارت، ڈینٹل کونسل آف انڈیا، میڈیکل کونسل آف انڈیا اور فروغ انسانی وسائل کی وزارت کے ایک ایک نمائندے پر مشتمل ہے۔


    U-3720

    
    
    (Release ID: 1539372) Visitor Counter : 1