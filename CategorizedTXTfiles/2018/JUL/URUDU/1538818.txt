      ریلوے کی وزارت

      ناگپور-ممبئی سپرایکسپریس وے کے ساتھ ساتھ ریلوے لائن بھی تعمیر کی جائے گی:جناب پیوش گوئل
      
      ناگپور میں ماس ریپڈ ٹرانزٹ سسٹم (ایم آر ٹی ایس)شروع کرنے کے لئے ریلوے کے محکمے نے مہا میٹروکے ساتھ ایک مفاہمت نامے پر دستخط کئے ہیں
      
      ملک میں اپنی نوعیت کے اس پہلے پروجیکٹ سے ناگپور کے آس پاس کے قصبات ایک دوسرے سے جڑ جائیں گے

      Posted On: 16 JUL 2018 5:41PM by PIB Delhi

    نئی دہلی،16 جولائی 2018؍ہندوستان کے ریلوے کے محکمے اور مہامیٹرو(میٹرو ریلوے پروجیکٹ کمپنی آف مہاراشٹر) نے بڑی لائن کے نیٹ ورک پر میٹرو ڈبوں کے ساتھ ریلوے لائن کو جوڑنے کے لئے آج ایک مفاہمت نامے پر دستخط کئے ہیں۔اس سے ناگپور شہر میں ایک ماس ریپڈ ٹرانزٹ سسٹم (ایم آر ٹی ایس)قائم ہوجائے گا۔مفاہمت نامے پر دستخط کرنے کے رسم ناگپور میونسپل کارپوریشن کے سریش بھٹ آڈیٹوریم میں منعقد کی گئی۔ اس میں ریلوے، خزانے، صارفین کے امور اور کوئلے کے مرکزی وزیر جناب پیوش گوئل، سڑک ٹرانسپورٹ ، شاہراہوں اور آبی وسائل کے مرکزی وزیر جناب نتن گڈکری اور مہاراشٹر کے وزیر اعلیٰ جناب دیویندر فڑنویس نیز ریلوے بورڈ کے چیئرمین جناب اشونی لوہانی، شہری ترقیات کے وزارت کے سیکریٹری جناب مشرا نے بھی شرکت کی۔


    اس موقع پر اظہار خیال کرتے ہوئے جناب پیوش گوئل نے مطلع کیا کہ ریلوے کی وزارت ایک منصوبے پر عمل کرنے کی کوشش کررہی ہے ، جس کے تحت قومی شاہراہوں کے قریب ریلوے لائنیں بچھائی جائیں گی۔اس طرح کی ایک تجویز ناگپور-ممبئی سپرایکسپریس وے (سمردھی مہا مارگ)کو اس ریلوے لائن سے ملانا ہے جو ناگپور-ممبئی کا سلسلہ آپس میں جوڑتی ہے۔اس طرح کے تیز رفتار ریلوے کوریڈور کی تعمیر سےناگپور اور ممبئی کے درمیان فاصلہ صرف 5گھنٹے میں طے ہوجائے گا۔ریلوے کے محکمے نے ممبئی میں ذیلی، شہری ریلوے نیٹ ورک کو ترقی دینے کے لئے 67ہزار کروڑ روپے کی رقم مختص کی ہے، جو کہ ایک ریکارڈ ہے۔اس نیٹ ورک کے ہندوستان میں ریلوے مسافروں کی ایک تہائی تعداد استعمال کرتی ہے۔


    ناگپور میونسپل کارپوریشن کی ‘ویسٹ ٹو انرجی پروجیکٹ’(یعنی کچرے کو توانائی میں بدلنے کا پروجیکٹ) کا بھی اس موقع پر سنگ بنیاد رکھا گیا۔ مہاجینکو پروجیکٹ کا سنگ بنیاد رکھنے کی رسم بھی انجام دی گئی، جس کے تحت ویسٹرن کول فیلڈ لمٹیڈ کی کانوں کی کلسٹر سے کوئلے کو پائپ کنویئر سسٹم کے ذریعے لایا جائے گا۔


    سڑک ٹرانسپورٹ ، شاہراہوں اور آبی وسائل کے مرکزی وزیر جناب نتن گڈکری نے میٹرو شہروں میں بڑھتی ہوئی کثافت کے بارے میں تقریر کرتے ہوئے بجلی کے ذریعے چلنے والی پبلک ٹرانسپور ٹ کی وکالت کی۔انہوں نے لوگوں پر زور دیا کہ وہ پرائیویٹ ٹرانسپورٹ کی بجائے پبلک ٹرانسپورٹ کا استعمال کریں۔ انہوں نے مطلع کیا کہ ریلوے کی بڑی لائن پر چلنے والی ایئرکنڈیشنڈ میٹروں ڈبوں کی رفتار 100 کلومیٹر فی گھنٹہ ہوگی جو عام مسافر ٹرینوں کی رفتار سے کہیں زیادہ ہے۔ انہوں نے بتایا کہ جس مفاہمت نامے پر دستخط کئے گئے ہیں، اس سے بھنڈارا اور وردھا کا فاصلہ ناگپور سے قریب ہوجائے گا اور یہ اس کے ذیلی شہر بن جائیں گے۔


    مہاراشٹر کے وزیر اعلیٰ جناب دیویندر فڑنویس نے کہا کہ ان تین پروجیکٹوں کا اختراعی اقدامات کے طورپر خیر مقدم کیا جائے گا۔ انہوں نے بتایا کہ کانون اور بجلی پلانٹوں سے حاصل ہونے والے پانی کو مہاراشٹر میں 10ہزار سے زیادہ ہیکٹیئر اراضی کی آبپاشی کے لئے استعمال کیا جارہا ہے۔ انہوں نے کہا کہ کانوں کے پانی کی تقسیم کے لئے وی آئی ڈی سی (ویدربھ ایریگیشن انڈسٹریل کارپوریشن) اور ڈبلیو سی ایل کے درمیان ایک مفاہمت نامے پر دستخط کئے گئے ہیں۔


    اس موقع پر مہاراشٹر میں ریلوے کی ترقی کے موضوع پر ‘‘نیو ریلویز نیو مہاراشٹر’’نامی کتابچے کی رونمائی بھی کی گئی۔


    اس پروگرام میں مقامی لوگوں کے نمائندوں ، مہا میٹرو ، این ایم سی، مہاجینکو، انڈین ریلویز کے اہلکاروں اور ضلع انتظامیہ کے افسروں نیز عام لوگوں نے بڑی تعداد میں شرکت کی۔


    م ن۔ج ۔ ن ع


    U: 3633

    
    
    (Release ID: 1538818) Visitor Counter : 2
    
    
      Read this release in: English , Marathi