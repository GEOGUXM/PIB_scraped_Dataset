      اقلیتی امور کی وزارتت

      حج کیلئے نشستوں کی گنجائش
      Posted On: 25 JUL 2018 6:33PM by PIB Delhi


    نئی دہلی، 25 ؍ جو لائی؍اقلیتی امور کے مرکزی وزیر جناب مختار عباس نقوی نے آج لوک سبھا میں ایک سوال کے تحریری جواب میں بتایا ہے کہ سپریم کورٹ آف انڈیا کے حکمنامہ مورخہ 23جولائی 2012 کے ذریعہ منظور کردہ رہنما خطوط کے مطابق معزز شخصیات کے ذریعہ سفارش کردہ عازمین حج کیلئے سفر حج کی نشستوں کی تخصیص کی تعداد کی تفصیلات درج ذیل ہیں:


    صدر جمہوریہ ہند 100 نشستیں


    نائب صدر جمہوریہ ہند 75نشستیں


    وزیراعظم 75 نشستیں


    وزارت خارجہ 50 نشستیں


    حج کمیٹی آف انڈیا 200نشستیں


    یکم اکتوبر 2016 سے حج کے تمام تر امور کے وزارت خارجہ سے اقلیتی امور کی وزارت کو منتقل ہوجانے کے ساتھ وزارت خارجہ کے لئے مخصوص نشستیں اقلیتی امور کے وزیر کی سفارش پر مختص کی جا رہی ہیں۔ حج کمیٹی آف انڈیا کو مختص کردہ حج کوٹہ ، 2011 کی مردم شماری کے مطابق ، ہر ایک ریاست کی مسلم آبادی کے تناسب کے لحاظ سے مقرر کیا جاتا ہے۔ اس کے علاوہ 22-2018 کی عازمین حج سے متعلق نئی حج پالیسی برائے حج کمیٹی آف انڈیا کی تجاویز کے مطابق سال 2018 کیلئے غیر مستعمل کوٹہ کے مطابق 2000اضافی نشستیں، خصوصی کوٹے کے طور پر جموں و کشمیر کی ریاست کے لئے مختص کی گئی ہیں۔ اس طریقے سے 2018 کیلئے حج کی مجموعی نشستیں 10062 ہیں اور انہیں ریاست جموں و کشمیر کو مختص کیا گیا ہے۔ مجموعی طو رپر 7960نشستیں 2017 کے حج کے دوران مختص کی گئی تھیں۔ جہاں تک پرائیویٹ ٹور آپریٹروں کو الاٹ کئے جانے والے حج کوٹے کی بات ہے، حج 2018 کے لئے 609 نجی ٹور آپریٹروں کو ملک بھر کے لئے 46323نشستیں مختص کی گئی ہیں۔ نجی ٹور آپریٹروں کا انتخاب ملک کے مختلف حصوں میں سرگرم عمل پرائیویٹ ٹور آپریٹروں کی درخواستوں کی بنیاد پر کیا جاتا ہے، جس کے لئے شرط یہ ہوتی ہے کہ وہ تمام تر استحقاقی شرائط اور تقاضوں کی شرائط کی کسوٹی پر پورے اترتے ہوں۔ ریاست جموں و کشمیر کے لئے 11 پرائیویٹ ٹور آپریٹروں کی جانب سے درخواستیں موصول ہوئی تھیں، جن میں سے 7 پرائیویٹ ٹور آپریٹروں کو منتخب کر کے حج 2018 کا کوٹہ مختص کیا گیا ہے۔


    ************


    
    

    ) م ن ۔ ک ا (


    U- 3826

    
    
    (Release ID: 1540152) Visitor Counter : 4