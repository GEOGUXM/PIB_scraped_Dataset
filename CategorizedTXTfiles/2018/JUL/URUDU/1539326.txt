      شمال مشرقی ریاستوں کی ترقی کی وزارت

      شمال مشرق کے لئے ترقیاتی مشن
      Posted On: 19 JUL 2018 6:27PM by PIB Delhi


    نئی دہلی، 19 ؍جولائی، شمال مشرقی خطے کی ترقی کے مرکزی وزیر مملکت (آزادانہ چارج) ، وزیر اعظم کے دفتر ، عملے ، عوامی شکایات اور پنشن ، ایٹمی توانائی اور خلاء کے وزیر مملکت ڈاکٹر جتیندرسنگھ نے آج راجیہ سبھا میں ایک تحریری سوال کے جواب میں ایوان کو مطلع کیا کہ شمال مشرق کے لئے نیتی فورم کی پہلی میٹنگ نیتی آیوگ کے نائب چیئرمین اور شمال مشرقی خطے کی ترقی کے وزیر مملکت (آزادانہ چارج) کی مشترکہ صدارت میں 10 اپریل 2018 کو اگرتلہ میں منعقد کی گئی تھی۔ میٹنگ کے دوران اس بات پر اتفاق رائے ہوا تھا کہ خطے کی ترقی کے لئے باغبانی ، بانس ، سیاحت ، خوراک کی ڈبہ بندی ، تعلیم اور میڈ ان نارتھ ایسٹرن ریجن پر خصوصی توجہ دی جائے، جس کے لئے متعلقہ وزارتوں کی اسکیموں پر عمل درآمد کیا جارہا ہے۔ اس کے علاوہ شمال مشرقی کونسل کے ذریعے چلائی جانے والی اسکیموں میں بھی ان شعبوں کو شامل کیا گیا ہے۔


    شمال مشرقی خطے کی ترقی کی وزارت نے شمال مشرقی ریاستوں میں پوری طرح تباہ ؍ غرقاب ہوئے بنیادی ڈھانچے کی تعمیر نو کے لئے 200 کروڑ روپے کی مرکزی امداد کو اصولی منظوری دے دی ہے اور اس کے لئے ریاستوں سے خصوصی تجاویز طلب کی گئی ہیں۔


    نیتی آیوگ کے نائب چیئرمین کی صدارت میں شمال مشرقی خطے میں آبی وسائل کے مناسب بندوبست کے لئے اقدامات تجویز کرنے کی خاطر ایک اعلیٰ سطحی کمیٹی تشکیل دی گئی ہے۔ کمیٹی کی سفارشات ، جن میں سیلاب کے کنٹرول کے اقدامات، ڈھانچہ جاتی اور غیر ڈھانچہ جاتی اقدامات کے لئے کمیٹی کی سفارشات کو شامل کیا گیا ہے۔ این ای سی گوہاٹی یونیورسٹی میں برہم پتر مطالعاتی مرکز کے قیام کے لئے مالی امداد فراہم کرے گی۔


    
    ۔۔۔۔۔۔۔۔۔۔۔


    (م ن-و ا- ق ر)


    U- 3 710

    
    
    (Release ID: 1539326) Visitor Counter : 5