      قبائیلی امور کی وزارت

      درج فہرست قبائل کے لڑکے اور لڑکیوں کے لئے ہوسٹلوں کی اسکیم
      Posted On: 24 JUL 2018 1:23PM by PIB Delhi

    
    نئی دلّی ،24 جون؍قبائلی امور کے وزیر مملکت جناب جسونت بھابھور نے گزشتہ روز لوک سبھا میں ایک سوال کے جواب میں بتایا کہ قبائلی امور کی وزارت درج فہرست قبائل لڑکے اور لڑکیوں کے ہوسٹلوں کی تعمیر کے لئے علیحدہ سے ایک اسکیم چلا رہی ہے جس کے لئے ریاستی حکومت کو ضوابط کے مطابق فنڈ دستیاب کرائے گئے ہیں ۔ اس اسکیم کے تحت لڑکیوں کے لئے ہوسٹل کی تعمیر میں مرکزی حصہ صد فیصد ، ایل ڈبلیو ای علاقوں میں لڑکوں کے لئے ہوسٹلوں کی تعمیر کے لئے صد فیصد مرکزی حصہ ، مرکز کے زیر انتظام علاقوں میں مرکز کا حصہ صد فیصد اور ریاستوں میں لڑکوں کے لئے ہوسٹلوں کی تعمیر میں مرکز اور ریاستوں کا نصف نصف حصہ اور مرکزی یونیورسٹیوں کے علاوہ دیگر یونیورسٹیوں کے لئے مرکز کا حصہ 45 فیصداور متعلقہ یونیورسٹیوں کے ذریعہ 10 فیصد حصہ ریاستوں کے ذریعہ 45 فیصد ( اگر ریاستیں مصارف برداشت نہیں کرتی ہیں تو یہ متعلقہ یونیورسٹیاں برداشت کریں گی ) ۔
    حکومت کیرالہ نے مطلع کیا ہے کہ 21 مارچ ، 2018 تک 48 ہوسٹلوں میں رہائش کا سلسلہ شروع ہو چکا ہے ۔ تھیرو وننتھا پورم اور پتھانامتھٹا ، کاسر گوڈ اضلاع میں ایک ایک لڑکوں کا ہوسٹل ہے اور کوٹائم میں لڑکیوں کا ایک ہوسٹل قائم ہے ۔ ادوکی ضلع میں 9 ہوسٹل ہیں جن میں سے 5 لڑکیوں کے لئے اور 4 لڑکوں کے لئے ہیں ۔ ارناکلم ضلع میں لڑکیوں کے 4 ہوسٹل ، تھرسسور میں 2 لڑکوں کے ہوسٹل ، پلاککڑ ضلع میں 8 ہوسٹل ہیں جس میں سے 4 لڑکیوں کے لئے اور 4 لڑکوں کے لئے ،ملاپورم میں 6 ہوسٹل ہیں ، جن میں سے لڑکے اور لڑکیوں کے لئے تین تین ہوسٹل ہیں ۔ کوزی کوڈمیں لڑکوں کے لئے دو ہوسٹل ہیں ، ویناڈ میں 15 ہوسٹل ہیں جس میں سے 11 ہوسٹل لڑکوں کے لئے ہیں ۔
    

    ۔ ۔ ۔ ۔ ۔


    
    u.3785
    م ۔ ر ۔ ر۔
    

    
    (Release ID: 1539792) Visitor Counter : 3