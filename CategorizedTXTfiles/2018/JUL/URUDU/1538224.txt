      بجلی کی وزارت

      بہارکے بھوجپورخطے میں واقع شاہ آباد سون نہر سے متعلق لائننگ پروجیکٹ کو اے ڈی بی کی منظوری ؛ اس سے اس خطے میں زرعی شعبے کو زبردست فائدہ حاصل ہوگا
      
      جناب آرکے سنگھ نے میٹنگ کے دوران پروجیکٹ پرنظرثانی کی اوراکتوبرکے پہلے ہفتے تک ٹینڈروں کے اجرأ کی ہدایت کی

      Posted On: 09 JUL 2018 7:04PM by PIB Delhi

    نئی دہلی ،10 جولائی : بجلی کے وزیرمملکت (آزادانہ چارج) ،نئی اورقابل احیا توانائی جناب آرکے سنگھ نےکل اپنے دفترمیں بہارکے شاہ آباد ۔ بھوجپور خطے کے سون نہر سے متعلق لائننگ پروجیکٹ کی پیش رفت کا جائزہ لینے کی غرض سے ایشیائی ترقیاتی بینک ( اے ڈی بی ) کے افسران اور وزارت خزانہ کے افسران کے ساتھ ایک میٹنگ کااہتمام کیا ۔ اس میٹنگ میں اے ڈی بی کے نمائندگان نے بتایاکہ اے ڈی بی نے اس پروجیکٹ کو منظوری دے دی ہے ۔ جناب آرکے سنگھ نے اے ڈی بی کے نمائندگان اور وزارت خزانہ کے افسران سے کہاکہ پروجیکٹ کے مختلف مراحل کو پایہ تکمیل تک پہنچانے کے لئے وقت کی مدت کاتعین کیاجاناچاہیئے ۔ میٹنگ میں طے کیاگیا کہ وزارت خزانہ کا اقتصادی امورکا محکمہ 17جولائی ، 2018 تک کنسلٹنٹ بحال کرنے کے لئے اپنی منظوری دیگا اور اے ڈی بی کے کنسلٹنٹ جولائی کے آخرتک اپنا کام شروع کردیں گے ۔


    جناب آرکے سنگھ نے یہ بھی ہدایت دی کہ کنسلٹنٹ کی بحالی کے بعد کی عمل آوری جیسے ڈیزائن کےمطالعے کے حصص داروں سے مشورہ ، افادیت پرمبنی رپورٹ ، ٹینڈردستاویز تیارکرنے وغیرہ کے عمل کو تیزی سے مکمل کیاجائے اور پہلے مرحلے میں اہم نہر اور برانچ نہروں کے لائننگ کا ٹینڈراکتوبر کے پہلے ہفتے تک شائع کردیاجائے ۔ میٹنگ میں تبادلہ خیال کے بعدموجود اے ڈی بی کے نمائندگان اوردیگرافسران نے وزیرمحترم جناب آرکے سنگھ کو یہ یقین دلایاکے تمام کارروائیاں مکمل کرکے ،پہلے مرحلے کا ٹینڈر اکتوبرکے پہلے ہفتے تک جاری کردیاجائے گا۔


    غورطلب ہے کہ 503 ملین ڈالریعنی (3272.49کروڑروپے ) کی ممکنہ لاگت کے پروجیکٹ میں اے ڈی بی کی جانب سے 352ملین ڈالرکی امداد فراہم کرائی جارہی ہے ۔ اس منصوبے کے مکمل ہوجانے پربہار کے شاہ آباد بھوجپورخطے کے تحت زراعت خطے میں انقلابی تبدیلی آئیگی ۔


    *************


    (م ن ۔ع آ :)


    U-3536

    
    
    (Release ID: 1538224) Visitor Counter : 1
    
    
      Read this release in: English