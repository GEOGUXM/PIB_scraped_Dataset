      نائب صدر جمہوریہ ہند کا سکریٹریٹ

      ثقافت ایک طرز حیات ہے اور اور مذہب ایک طریقہ عبادت : نائب صدر جمہوریہ
      
      
      کامیابی کے لئے اونچے خواب ، اعلیٰ مقصد اور سخت محنت; ’’ یوتھ فار بھارت ‘‘ کے ممبران سے ملاقات
      Posted On: 22 JUL 2018 8:09PM by PIB Delhi


    
    نئی دلّی ،23 جون؍ نائب صدر جمہوریہ ہند جناب ایم وینکیا نائیڈو نے کہا ہے کہ ثقافت ایک طرز حیات ہے اور مذہب ایک طریقہ عبادت ہے ۔ وہ گزشتہ روز یہاں ’’ یوتھ فار بھارت ‘‘ کے ممبران کے ساتھ ملاقات کر رہے تھے ۔
    نائب صدر جمہوریہ ہند نے کہا کہ ہر فرد کو اپنی زندگی میں پانچ چیزیں یاد رکھنی چاہئیں -- ماں ، مادری زبان ، پیدائش کی جگہ ، مادر وطن اوراستاد جو انہیں تعلیم دیتے ہیں ۔گھر پر اپنی مادری زبان میں بات کرنے کی کوشش کرنی چاہئیے ، ایک عوامی رہنما کو جتنی زیادہ زبانوں میں ممکن ہوسکے ،بات چیت کرنا چاہئیے ۔
    نائب صدر جمہوریہ نے طلباء سے کہا کہ وہ اونچا خواب دیکھیں ، اپنے نصب العین کو بلندرکھیں اور اس کے حصول کے لئے سخت محنت کریں ۔ انہوں نے کہا کہ ان خوابوں کی تکمیل کے لئے آپ کو چند قربانیاں بھی دینی ہوں گی ۔ہر کسی کو اپنی زندگی میں کوئی نہ کوئی نصب العین ضرور مقرر کرنا چاہئیے ۔
    نائب صدر نے کہا کہ بھارت کبھی عالمی استاد یعنی ’’ وشو گورو ‘‘ کے طور پر جانا اور مانا جاتا تھا ااور دنیا بھر سے لوگ تعلیم کے لئے ہماری قدیم نالندہ اور ٹیکسلا جیسی درس گاہوں میں حصول تعلیم کے لئے آیا کرتے تھے ۔ انہوں نے کہا کہ متعدد حملوں اور نو آبادیاتی نظام کے باعث بھارت نے اپنی پہلی جیسی مشہور پوزیشن کھو دی ہے ۔ اب وقت آ گیا ہے کہ بھار ت اعلیٰ تعلیمی مرکز کی ’’ وشو گورو ‘‘ کی اپنی پرانی پوزیشن دوبارہ حاصل کرے ۔
    نائب صدر جمہوریہ نے کہا کہ لوگوں کو کردار ، صلاحیت اور انجام دہی کی بنیاد پر پرکھنا اور منتخب کیا جانا چاہئیے نہ کہ ذات پات ، روپیہ پیسہ ، برادری اور جرائم کی بنیاد پر ۔انہوں نے طلباء کو تلقین کی کہ وہ سماجی سرگرمیوں ، خاص طور پر سماج کے غیر ترقی یافتہ طبقے کی ترقی کے لئے کچھ وقت نکالیں ۔ انہوں نے کہا کہ حصہ داری اور دیکھ بھال ہماری زندگی کے فلسفے کا حصہ ہونا چاہئیے ۔


    

    ۔ ۔ ۔ ۔ ۔


    
    u.3759
    م ۔ ر ۔ ر۔

    
    
    (Release ID: 1539612) Visitor Counter : 1
    
    
      Read this release in: English