      امور صارفین، خوراک اور عوامی تقسیم کی وزارت

      عوامی نظام تقسیم کے فوائد
      Posted On: 24 JUL 2018 7:48PM by PIB Delhi


    نئی دہلی،24 جولائی 2018؍عوامی نظام تقسیم (پی ڈی ایس)کا نفاذ قومی غذائی تحفظ قانون (این ایف ایس اے)، 2013ء کے تحت سبھی ریاستوں؍مرکز کے زیر انتظام علاقوں میں کیا جارہا ہے۔اس قانون کے تحت 75 فیصد تک دیہی آبادی اور 50 فیصد تک شہری آبادی کا احاطہ خوردنی اناج (چاول، گیہوں اور موٹے اناج) انتہائی کم قیمتوں یعنی بالترتیب 3، 2 اور1 روپے فی کلودستیاب کرانے کے لئے کیا گیا ہے۔ اس قانون کے تحت جن کنبوں کو اہل قرار دیا گیا ہے، ان میں ترجیحی کنبے (پی ایچ ایچ) اور انتودیہ انّ یوجنا(اے اے وائی) کنبے شامل ہیں۔


    فی الحال قومی غذائی تحفظ قانون کے تحت 23.4 کروڑ راشن کارڈوں کو شامل کیا گیا ہے، جن میں سے 21.2کروڑ راشن کارڈ پی ایچ ایچ اور 2.2کروڑ راشن کارڈ اے اے وائی کے تحت ہیں۔


    ٹارگیٹیڈ پبلک ڈسٹری بیوشن سسٹم (ٹی پی ڈی ایس)مرکزی اور ریاستی ؍مرکز کے زیر اہتمام علاقوں کی حکومتوں کی مشترکہ ذمہ داری کے تحت چلایا جاتا ہے۔ٹی پی ڈی ایس(کنٹرول) آرڈر 2015ء کے کلاز9 کے تحت ایف پی ایس کے لئے لائسنس ریاستی حکومت کے ذریعے جاری کئے جائیں گے اور اس میں سرکاری اداروں جیسے پنچایتوں ، خود امدادی گروپوں ، کوآپریٹیو سوسائٹیوں کو ای پی ایس لائسنس دینے میں ترجیح دی جائے گی۔اسی طرح سے ای پی ایس کے بندوبست کے کام میں عورتوں اور ان کے گروپوں کو ترجیح دی جائے گی۔


    راجستھان کی ریاستی حکومت کے ذریعے فراہم کردہ اطلاع کے مطابق 9557گرام پنچایتوں میں پی ڈی ایس کے تحت سستی قیمت کی 20674 دکانیں ہیں۔


    یہ اطلاع صارفین امور، خوراک اور عوامی نظام تقسیم کے وزیر مملکت جناب سی آر چودھری نے آج لوک سبھا میں دی۔


    م ن۔م م ۔ ن ع


    U: 3799

    
    
    (Release ID: 1539973) Visitor Counter : 5