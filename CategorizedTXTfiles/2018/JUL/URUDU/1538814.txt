      جہاز رانی کی وزارت

      مال بردار جہاز ایم وی ایس ایس ایل کولکاتہ کو بچانے کی کارروائیاں جس پر پچھلے مہینے آگ لگ گئی تھی جاری ہیں
      Posted On: 16 JUL 2018 4:21PM by PIB Delhi


    نئی دہلی،16 جولائی 2018؍مال بردار جہاز ایم وی ایس ایس ایل کولکاتہ جس پر پچھلے مہینے آگ لگ گئی تھی اسے بچانے کی کارروائیاں دو سے چار میٹر تک کی لہروں کے درمیان خراب موسم میں بھی جاری ہے۔یہ جہاز پچھلے مہینے کی 13تاریخ سے سندر بن میں تقریباً 8بحری میل کے فاصلے پر کھڑا ہوا ہے۔اس جہاز کے مال برداری کے خانے میں ایک دھماکے کے نتیجے میں آگ لگ گئی تھی۔ ہندوستانی ساحلی محافظوں نے عملے کے سب کے سب 22 افراد کو بچا لیا تھا۔


    جہاز رانی کا ڈائریکٹوریٹ جنرل اور اس کے ملحقہ شعبے یعنی مرکنٹائل میرین ڈپارٹمنٹ ، کولکاتہ، حکومت بنگال ، ہندوستانی ساحلی محافظ اور مختلف حکام جہاز کو بچانے کی کارروائیوں کا مسلسل جائزہ لے رہے ہیں۔ماحولیات کو بظاہر کچھ زیادہ نقصان نہیں پہنچا ہے، سوائے جہاز سے تیل کے معمولی اخراج سے جس پر قابو پانے کی کوشش کی جارہی ہے۔ ڈائریکٹوریٹ کی طرف سے تحقیقات کا سلسلہ بھی جاری ہے۔15 جون 2018ء کو حادثے کی شروعات سے ہی جہاز کو بچانے والی تنظیم میسرز ایس ایم آئی ٹی انٹرنیشنل سالویج موقع پر ہی موجود ہے۔جہاز کو بچانے اور اس میں سے تیل نکالنے کی کارروائیوں کے لئے دیگر جہازوں اور آلات وغیرہ کا استعمال کیا جارہا ہے۔مقامی حکام کے ساتھ تال میل کا مشورہ دینے کے لئے انٹرنیشنل ٹینکر اونرز پولیوشن فیڈریشن(آئی ٹی او پی ایف)سے کام لیا جارہا ہے، جو کہ کثافت کی روک تھام سے متعلق ایک سرکردہ کمپنی ہے۔صنعت کے فنڈ سے چلنے والی دنیا کی سب سے بڑی ایجنسی آئل اسپل ریسپانس لمٹیڈ(او ایس آر ایل)موقع پر موجود ہے، تاکہ اگر تیل کے ذریعے کثافت پھیلتی ہے تو وہ احتیاطی اقدامات کرسکے۔


    ڈائریکٹوریٹ کی درخواست پر ہندوستانی فضائیہ کے طیاروں پر آگ پر قابو پانے کے لئے پانی کا چھڑکاؤ کیا اور میسرز او این جی سی نے بچاؤ کارروائیوں میں مدد کے لئے اے ایچ ٹی ایس‘گریٹ شپ امریتا ’کی خدمات حاصل کی۔اتھلے پانی کی وجہ سے صرف مچھلیاں پکڑنے والے جہاز اور کشتیاں ہی جائے واقعہ تک جاسکتی ہیں۔جنوب مغربی مانسون کی وجہ سے خراب موسم ایک چیلنج بنا ہوا ہے۔اس لئے اتھلے پانی میں چلنے والے بجروں کو خاص طورپر سنگا پور اور متحدہ عرب امارات سے بلایا گیا ہے، جن کے جلد پہنچنے کی توقع ہے۔


    جہازوں کی صفائی سے متعلق تنظیم لا فلوچ ڈیپولوشن کی ایک ٹیم بھی سندر بن کے نزدیک پہنچ گئی ہے۔خراب موسم کے باوجود ایس ایم آئی ٹی کی غوطہ خوروں کی ایک ٹیم جہاز کے نیچے جاکر اس کی حالت کا اندازہ لگانے کی کوشش کر ے گی۔


    م ن۔ج۔ن ع


    U: 3629

    
    
    (Release ID: 1538814) Visitor Counter : 1
    
    
      Read this release in: English , Tamil