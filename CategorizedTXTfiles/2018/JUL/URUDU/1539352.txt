      آبی وسائل، دریائی ترقیات اور گنگا احیاء کی وزارت

      این ایم سی جی نے گنگا کے طاس کی حامل پانچ ریاستوں میں ‘‘ گنگا ورکشا روپن ابھیان’’ کا اہتمام کیا
      Posted On: 19 JUL 2018 7:00PM by PIB Delhi


    نئی دہلی/ 19 جولائی ۔گنگا کی صفائی سے متعلق قومی مشن(این ایم سی جی) 9 جولائی سے لے کر 15 جولائی 2018 کے دوران گنگا کے طاس کی حامل پانچ اہم ریاستوں، اتراکھنڈ، اترپردیش، بہار، جھار کھنڈ اور مغربی بنگال میں ‘‘گنگا ورکشا وپن ابھیان’’ کا اہتمام کررہی ہے۔اس ابھیان کا اہتمام‘‘شبھ آرمبھ سپتاہ ’’کے طور پر کیا جارہا ہے۔ ان ریاستوں کے محکمہ برائے جنگلات کو اس مہم کی آسان اور موثر عمل آوری کے لئے نوڈل ایجنسی مقرر کیا گیا ہے۔نہرو یوا کیندر سنگٹھن(این وائی کے ایس)، گنگا وچار منچ(جی وی ایم) کے علاوہ غیرسرکاری تنظیموں اور تعلیمی اداروں کی شرکت سے یہ مہم کافی فروغ پارہی ہے۔ گنگا کی ضلعی کمیٹیوں ، جس کے چیئرپرسن،ضلع کلکٹر ہوتے ہیں، کی شمولیت نے اس پروگرام کو کافی مضبوطی بخشی ہے۔ڈویژنل فوریسٹ آفیسروں(ڈی ایف او) کو ضلعی سطح پر نوڈل افسر ان نامزد کیا گیا ہے،جبکہ جنگلات کے تحفظ کے اعلی سربراہ(سی سی ایف ) ریاستی سطح پر پروگراموں کاانعقاد کررہے ہیں۔


    نمامی گنگے پروگرام کے اہم جزو گنگا میں جنگلات کی افزائش(ایف آئی جی ) کے حصے کے طور پر شروع کی گئی یہ مہم کافی اہمیت کی حامل ہے کیونکہ اس کامقصد گنگا کے احیا کے لئےشجر کاری اور جنگلات کی اہمیت سے متعلق لوگوں اور اور دیگر شراکت داروں کے درمیان وسیع پیمانے پر بیداری پھیلانا ہے۔متعدد اسکولوں ، کالجوں اور محکموں سے درخواست کی گئی ہے کہ وہ‘‘ ایک پودا لگائیں ’’ کو اختیار کریں تاکہ اس مہم کو ایک عوامی تحریک میں تبدیل کی جاسکے۔اس موقع پر متعدد سیمیناروں، ورکشاپوں، لیکچرز،ڈرائینگ اور پینٹنگ کے مسابقے منعقد کئے جارہے ہیں۔


    مقامی لوگوں کی شرکت سے دریائے گنگا کے کناروں سے متصل تمام جگہوں میں پورے جوش وخروش کے ساتھ شجر کاری سرگرمیوں کو انجام دیا جارہا ہے۔ 100 سے زیادہ مقامات پر اس مہم کا آغاز کرنے کے لئے رسمی پروگراموں کا بھی انعقاد کیا گیا۔اترپردیش میں اس پروگرام کو گنگاہری تیما ابھیان کے ساتھ باہم جوڑ دیا گیا ہے۔اس مہم کے دوران جن درختوں کا پودا لگایا جارہا ہے، ان میں کانجی، شیشم، فارمیس، جامن، ارجن، گوتل، سیراس، چھتون، آم، نیم، سیمن،جنگل جلیبی،گل مہر، قدم، ساگوان، سال، ماہوکنی، بیر، بانس، کروندا، اشوکھندا، کڑی پتہ، چتھروفا، بہیدا،دھتورا اور سرب کھندا شامل ہیں۔


    فوریسٹ ریسرچ انسٹی ٹیوٹ(ایف آئی آر) کی اس مہم میں شمولیت


    سائنسی طریقہ کار سے شجرکاری کے اس پروجیکٹ کو نافذ کرنے کے لئے فوریسٹ ریسرچ انسٹی ٹیوٹ( ایف آئی آر)، دہرہ دون کو ایک تفصیلی پروجیکٹ رپورٹ(ڈی پی آر) تیار کرنے کا کام سونپا گیا ہے۔ایف آئی آر کی سفارشات کی بنیاد پر ریاستی محکمہ جنگلات اپنی شجرکاری کی سرگرمیوں کو انجام دے رہا ہے۔تفصیلی پروجیکٹ رپورٹ( ڈی پی آر) میں گنگا کے طاس کی حامل پانچ اہم ریاستوں میں اگلے پانچ برس کے دوران 2293.73 کروڑ روپے کی لاگت سے 83,946 کلو میٹر 2 ( 113751 ہیکٹیئر) پر مشتمل رقبے کا انتخاب شجرکاری اور جنگلات کے لئے کیا گیا ہے۔


    فوریسٹ ریسرچ انسٹی ٹیوٹ(ایف آئی آر) کی رپورٹ میں ممکنہ شجر کاری اور ٹریٹمنٹ ماڈل کے ساتھ کثیر جہتی طریقہ کار فراہم کرایا گیا ہے۔فطری اور قدرتی ماحولیاتی نظام کو مد نظر رکھتے ہوئے پودا لگانے کے لئے مناسب جگہوں کی شناخت، مٹی کی صورتحال اور زرعی و ماحولیاتی علاقوں کے انتخاب کے علاوہ متعدد قسم کے ممکنہ ماڈلز تیار کئے جارہے ہیں۔اس تنفیذی مہم کامقصد گنگا کی صفائی ستھرائی کے مشن ، بالخصوص اویرل دھارا اور نرمل دھارا کے لئے اہم تعاون فراہم کرنا ہے۔اس کے علاوہ ماحولیاتی اور ارضیاتی تال میل کو بھی برقرار رکھنا ہے۔اس کے لئے دریائے گنگا کے بنیادی بہاؤ کو بہتر بنایا جائے گا اور زیر زمین پانی یا آلودگی کو صاف کیاجائے گا۔


    گنگا کے طاس کے علاقوں میں درخت اور جنگلات کیوں اہم ہیں؟


    جنگلات کے سبب جنگلاتی علاقوں میں بھاری بارش ہوتی ہے ۔ علاوہ ازیں دریاؤں میں پانی کی سطح کافی زیادہ رہتی ہے۔ درختوں کے پودوں اور پتوں کے جھڑنے سے نیز درختوں اور جنگلات کے سبب دریا میں پانی کا بہاؤ کم ہوجاتا ہے۔اس کے علاوہ بڑی مقدار میں بارش کا پانی دریا کے اندر داخل ہوتا ہے۔جس کے سبب ہائیڈرولوجیکل نظام بہتر طریقے سے کام کرتا ہے۔ مزید برآں صحت مند جنگلات کے ذریعہ دریا کو ڈھانپنے سے دریا کی خود بہ خود صفائی ہوجاتی ہے۔ یہی وجہ ہے کہ دریائے گنگا سے متصل موجودہ جنگلات کی مزید افزائش اور نئی شجر کاری ماحولیاتی نظام کو بہتر کرنے کے لئے کافی اہمیت رکھتا ہے۔ اس سے گنگا کے احیا کے لئے کافی تعاون حاصل ہوگا۔


    U-3705

    
    
    (Release ID: 1539352) Visitor Counter : 5