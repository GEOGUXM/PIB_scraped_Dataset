      صدر جمہوریہ کا سکریٹریٹ

      صدرجمہوریہ ہند گوامیں :گوایونیورسٹی کے 30ویں سالانہ جلسہ تقسیم اسنادسے خطاب :ہماری نیلگوں معیشت سے متعلق علمی صنعت کی بنیاد بننے کی تلقین
      Posted On: 08 JUL 2018 1:23PM by PIB Delhi


    نئی دہلی ،09 جولائی : صدرجمہوریہ ہند ، جناب رام ناتھ کووند نے کل ( 7جولائی ، 2018) کو تلائی گاو، گوا میں گوایونیورسٹی کے 30ویں سالانہ جلسہ تقسیم اسنادکے دوران حاضرین سے خطاب کیا۔


    گریجویٹنگ طلبأکے مجمعے سے خطاب کرتے ہوئے، صدرجمہوریہ ہند نے کہا کہ انھیں اپنے اذہان میں یہ بات نقش کرلینی چاہیئے کہ بھارت میں اعلیٰ تعلیم تک رسائی اب بھی ایک طرح کی مراعات ہے ۔ یہ ان بے شمارشہریوں کا تعاون ہے جن میں سے بیشترکے متعلق ذاتی طورپرکوئی یہ نہیں جانتا کہ وہ گواجیسی یونیورسٹی میں تعاون دیتے ہیں ۔ آپ جب دنیا میں جاکراپنا کریئربنائیں گے تویہ یاد رکھیں اور اپنے طورپر معاشرے کو کچھ دینے کی بات ذہن سے محونہ کریں ۔ خواہ آپکا تعاون کسی بھی شکل میں ہو۔ انھوں نے زوریکرکہاکہ تعلیم کا عمل دراصل بااختیاربنانے کا عمل ہے یہ نہ صرف ہمیں اپنی دنیا کوبہترطورپرجاننے کا موقع فراہم کرتاہے بلکہ ہمیں اس لائق بھی بناتاہے کہ ہم بہتری کے لئے دنیا بدلنے کے موضوع پر غوروفکرکے لائق بھی بن جاتے ہیں ۔


    ملک میں اعلیٰ تعلیم کے منظرنامے کا حوالہ دیتے ہوئے صدرجمہوریہ ہند نے کہاکہ بھارت میں اتفاق سے دنیا کا تیسراسب سے بڑا تعلیمی نظام موجود ہے اوریہ نظام دنیا کی سب سے بڑی نوجوان آبادی کو تعلیم سے ہمکنارکرتاہے ۔ بھارت نے اعلیٰ تعلیمی ایکونظام کو وسعت دینے میں متاثرکن کامیابیاں حاصل کی ہیں ۔ محض اس حقیقت سے کہ سینٹرل یونیورسٹیوں اور آئی آئی ٹی اداروں سمیت متعدد نئے ادارے اب ، اب تک انچھوئے شعبوں میں اور تعلیمی اداروں کے فقدان والے اداروں میں قائم کئے جارہے ہیں ، اس بات کا اظہارہوتاہے اعلیٰ تعلیم کو عوام تک پہنچانے کے لئے ایک قومی عہد کارفرماہے ۔


    صدرجمہوریہ ہند نے کہا کہ تعداد کی توسیع کے ساتھ ساتھ عمدگی کو یقینی بنایاجانابھی ضروری ہے ۔ یہی وہ شعبہ ہے جہاں سب سے بڑی چنوتیاں درپیش ہیں ۔ ایک طرف جہاں زبردست چنوتیاں درپیش ہیں ، وہیں تکنالوجی ترقیات کے ساتھ ساتھ چوتھے صنعتی انقلاب کے اثرات کا سامنا بھی معاشروں کو درپیش ہے ۔ اعلیٰ تعلیم کو نئی توقعات پرپورا اترناہوگا۔ اسے ازحد حساس کثیر شعبہ جاتی اوربین شعبہ جاتی شکل دیکر مختلف النوع شعبوں کے لئے راستے ہموارکرنے ہوں گے تاہم کسی بھی حالت میں نظم وضبط پرمبنی علم کو نظرانداز نہیں کیاجاسکتا۔


    صدرجمہوریہ ہند نے کہا روایتی طورپر حکومت کو وسائل کی بہم رسانی کے لئے ذمہ دارسمجھاجاتارہاہے ۔تاہم ہمیں مالی دشواریوں اور یونیورسٹیوں کی افزوں ضروریات کا بھی خیال رکھنا ہوگا۔ ایسی صورت میں ازخود وسائل کی بہم رسانی پرزوردیاجانا چاہیئے ۔ انھوں نے یونیورسٹیوں سے کہاکہ وہ صنعتوں اور دیگر بیرونی اداروں سے تعلق قائم کریں کیونکہ اس کے بغیر تعلیمی اداروں کی علمی حیثیت برقراررکھنے کے ساتھ ساتھ انھیں چلانا آسان نہ ہوگا۔ انھوں نے کہا کہ طلبأ اور محققین میں صنعت کاری کے کلچرکو فروغ دیاجانے چاہیئے ۔


    صدرجمہوریہ ہند نے کہاکہ ہرایک شعبے میں ہرایک حصے میں اورہرایک موضوع میں ہریونیورسٹی کا اپنا ایک معیارہوتاہے اور یونیورسٹیاں ماہرین پیداکرتی ہیں ۔ یہ ادارے کبھی کبھی ایسی مہارت فراہم کرتے ہیں جو دیگرمقامات پرآسانی سے دستیاب نہیں ہوتے ۔ گوا یونیورسٹی میں علم کے دوشعبے ہیں جو ملک کو راستہ دکھاسکتے ہیں ۔پہلا شعبہ ڈپارٹمنٹ آف پارچوگیز اور دوسرا شعبہ لسوفون اسٹیڈیز پرمشتمل ہے ۔ صدرجمہوریہ ہند نے زوردیکرکہاکہ یہ شعبہ اپنی نوعیت کا ، اس برصغیرکا واحد شعبہ ہے ۔ انھوں نے کہاکہ یہ ہمیں افریقہ سے جنوبی امریکہ تک پھیلے ہوئے لسوفون ممالک سے استفادہ کرنے کا موقع فراہم کرتاہے اور ان کے ساتھ نیٹ ورک قائم کرنے کی بات بھی کرتاہے ۔ انھوں نے زوردیکرکہاکہ اگریہ ہمیں لسوفون ممالک کے ساتھ رابطہ قائم کرنے کا موقع فراہم کرتاہے تواسی کے ساتھ ساتھ یہ ہمیں پرتگال اوریوروپی یونین کے ساتھ بھی تعلقات مضبوط کرنے کا موقع دیتاہے ۔


    صدرجمہوریہ ہند نےکہا کہ دوسرا محکمہ بحری سائنسیز کا ہے ۔ اس شعبے کے لئے مضمرات اب بھی بیکراں ہیں ۔ بھارت سمندرسے گھراہواہے اس کے پاس ایک طویل ساحلی لائن ہے اور وسیع رقبے والا بحری زون ہے ۔ اگرچہ ہم اپنی بحری دولت سے استفادہ کرنے کے معاملے میں سست رورہے ہیں اورہم نے اپنی نیلگوں معیشت کوبھی اس کی مدد سے زیادہ ترقی نہیں دی ۔ تاہم بحری حیاتیاتی گوناگونی اورتوانائی وسائل میں اس کے استعمال اورسمندرمیں موجود معدنیات ایسے متعدد کام ہیں، جو ہم کرسکتے ہیں ۔ بھارت اس شعبے میں قائدانہ کراداکرسکتاہے ۔ اور گوایونیورسٹی نیلگوں انقلاب کی صنعت اوراس سے وابستہ معیشت کی بنیاد بن سکتی ہے ۔


    بعدازاں صدرجمہوریہ ہند نے اسی دن حکومت گواکی جانب سے اپنے اعزاز میں دی گئی ضیافت میں بھی شرکت کی ۔ اس موقع پراظہارخیال کرتے ہوئے صدرجمہوریہ ہند نے کہا کہ گواکا فطری حسن حیرت میں ڈال دیتاہے ۔اس نے صدیوں تک پوری دنیا کے لوگوں کو متوجہ کیاہے ،اس کے بدلے میں اس شکل میں ہونے والے ربط وضبط کے نتیجے میں ایسے خیالات ونظریات کو فروغ حاصل ہواہے جو گواکی ترقی میں معاون رہے ہیں ۔ انھوں نے اپنے خیرمقدمانہ فطرت کے لئے خصوصاًسیاحوں کے ساتھ عمدہ برتاو کے لئے گواکے عوام کی تعریف کی ۔


    صدرجمہوریہ ہند کو یہ جان کرخوشی ہوئی کہ گوا کی حکومت بچیوں اورخواتین کو بااختیاربنانے پر خصوصی توجہ دے رہی ہے ۔انھوں نے مشترکہ سول کوڈ کی بھی تعریف کی جو ہرایک مرد اورعورت کو مساوایانہ حقو ق عطاکرتاہے ۔ انھوں نے کہاکہ گوا سول کوڈ،اس بات کا مظہرہے کہ ہمارے آئین میں متذکرہ آئیڈلس کیاہیں ،گواکا کامن سول کوڈ ، پورے ملک کےلئے ایک بہترین مثال پیش کرتاہے ۔


    *************


    (م ن ۔ع آ :.2018 09.07. )


    U-3521

    
    
    (Release ID: 1538129) Visitor Counter : 2