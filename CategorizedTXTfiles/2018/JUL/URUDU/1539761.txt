      آبی وسائل، دریائی ترقیات اور گنگا احیاء کی وزارت

      2017میں دریاؤں کے پانی کی کوالٹی کی نگرانی سے اشارہ ملتا ہے کہ گنگا میں2016 کے مقابلے پانی کا معیار بہتر ہوا ہے مالی سال 15-2014 سے 30 جون 2018 تک گنگا کی صفائی پر 3867.48 کروڑ روپے خرچ کئے گئے
      Posted On: 23 JUL 2018 7:09PM by PIB Delhi


    نئی دہلی، 23 جولائی / دریاؤں کی صفائی اور فروغ ایک مسلسل جاری رہنے والا عمل ہے اور نیشنل مشن فار کلین گنگا (این ایم سی جی )ریاستی حکومتوں کو مالی امداد دستیاب کرا کر ریاستی حکومتوں کے ذریعے دریاؤں کی صفائی کی کوششوں میں معاونت کرتا ہے۔ این ایم سی جی نے دریاؤں کی صفائی اور گنگا احیاء کےلئے 17484.97 کروڑ روپے کی تخمینہ لاگت سے گنگا کے طاش والی ریاستوں میں سیویریج انفرا اسٹرکچر کی تعمیر سے متعلق مجموعی طور پر 105 پروجیکٹوں کو منظوری دی ہے۔ ان میں سے 26 سیویریج انفرا اسٹرکچر پروجیکٹوں کی تعمیر ہو چکی ہے۔ جس سے تقریباً 421 ملین لیٹر یومیہ (ایم ایل ڈی ) اضافی ایس ٹی پی کی صلاحیت پیدا ہو ئی ہے اور تقریباً 2050 کلو میٹر نئے سیور لائن ڈالے گئے ہیں۔ باقی پروجیکٹ تکمیل کے مختلف مراحل میں ہیں۔


    مرکزی آلودگی کنٹرول بورڈ (سی پی سی بی ) گنگوتری سے مغربی بنگال تک دریائے گنگا کے پانی کی کوالٹی کی نگرانی کرتا ہے۔ اس کے مطابق، 2017 میں 2016 کے مقابلے میں دریا کے پانی کی کوالٹی یا کیفیت میں بہتری آئی ہے۔اس میں آکسیجن کی مقدار قابل قبول حد کے اندر پائی گئی ہے۔ اگرچہ ہری دوار سے قنوج کے درمیان اور کانپور، الہ آباد، وارانسی اور مغربی بنگال(یعنی بہرام پور، سیرم پور،پالٹا، دکشن نیشور ، ہاوڑا، گارڈن ریچ ، الو بیریا اور ڈائمنڈ ہاربر) میں دریا کے کچھ حصے میں بایو کیمیکل آکسیجن ڈیمانڈ( بی او ڈی) قابل قبول حد سے اوپر پایا گیا۔


    2017 میں کی گئی دریائے گنگا کے پانی کی کوالٹی کی نگرانی سے یہ اشارہ ملتا ہے کہ 2016 کے مقابلے پانی کی کوالٹی میں بہتری کا رجحان ہے۔ 33مقامات پر پانی میں گھلی ہوئی آکسیجن کی سطح بہتر ہو رہی ہےاور یہ مطلوبہ سطح 5 ملی گرام ؍ 1 سے اوپر ہے۔26 مقامات پربایو لوجیکل آکسیجن ڈیمانڈ (بی او ڈی ) کی سطح کم ہو رہی ہے جوکہ بہتری کی علامت ہے۔ 30 مقامات پر کولیفارم بیکٹیریا کی مقدار کم ہو رہی ہے، جو کہ ایک بہتر اشارہ ہے۔


    جن گلیاروں میں بہتری کے آثار نظر آئے ہیں ان میں :

     1. رشی کیش یو؍ ایس
     2. ہری دوار ڈی ؍ ایس
     3. الہ آباد ڈی ؍ ایس(سنگم)
     4. کانپور ڈی ؍ ایس(جاج مئو پمپنگ اسٹیشن )
     5. وارانسی یو؍ ایس (اسّی گھاٹ)
     6. بکسر ، رام ریکھا گھاٹ
     7. پُن پُن، پٹنہ
     8. ڈائمنڈ ہاربر
     9. گارڈن ریچ
    10. بہرام پور
    11. ہاوڑہ شیوپور

    یہ اطلاع آبی وسائل ، دریاؤں کی ترقی اور گنگا احیاء کے مرکزی وزیر مملکت ڈاکٹر ستیہ پال سنگھ نے آج راجیہ سبھا میں ایک تحریری جواب میں دی ۔


    *********** ***


    ( م ن ۔ م م ۔ م ف (


    U. No.3770

    
    
    (Release ID: 1539761) Visitor Counter : 5
    
    
    
    
    

11.