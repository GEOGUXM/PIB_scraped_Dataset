      نائب صدر جمہوریہ ہند کا سکریٹریٹ

      خواتین ،نوجوانوں اور غریبوں کو بااختیار بنا کر اور زراعت کوقابل عمل اور پائیدار بناکر
      سورا جیہ کو سوُراجیہ میں بدلا جانا چاہئے : نائب صدرجمہوریہ
      
      شہری اور دیہی علاقوں کے درمیان خلا کو پُرکرنے کے لئے مسلسل کوششیں کی جانی چاہئیں :
      
      دیہی علاقوں میں شہری خدمات فراہم کرائی جانی چاہئیں
      
      چنئی انٹر نیشنل سینٹر کی دوسری سالانہ تقریب سے
      نائب صدر جمہوریہ ہند جناب ایم وینکیا نائیڈو کا خطاب
      Posted On: 07 JUL 2018 10:18PM by PIB Delhi


    نئی دہلی، 09 جولائی ۔نائب صدر جمہوریہ ہند جناب ایم وینکیا نائیڈو نے کہا ہے کہ خواتین ،نوجوانوں اور غریبوں کو بااختیار بناکر اور زراعت کو قابل عمل بنائے جانے کے ذریعہ سوراجیہ کو سوُراجیہ میں بدلا جانا چاہئے ۔جناب وینکیا نائیڈو چنئی میں چنئی انٹر نیشنل سینٹر کی دوسری سالانہ تقریبات کے ایک اجتماع میں موجود حاضرین سے خطاب کررہے تھے ۔تامل ناڈو کے زیر ماہی پروری جناب ڈی جیہ کمار اوردیگر سرکردہ شخصیات بھی اس موقع پر موجود تھیں۔


    نائب صدرجمہوریہ موصوف نے اس موقع پر اپنی تقریر میں کہا کہ آج ملک آزادی کے 70 سال بعد مجموعی ترقی کے حصول کی کوششیں کررہا ہے اور اسے غریبی ، شہری اور دیہی علاقوں کے درمیان موجود خلا جیسے متعدد چیلنجوں کا سامنا کرنا پڑرہا ہے ۔ یہاں تک کہ اب جب کہ ہندوستان ترقی پذیر ملک سے ترقی یافتہ ملک کی حیثیت اختیار کرچکا ہے ، اس وقت بھی ملک کو شہری اور دیہی علاقوں کے درمیان موجود خلا کو پُر کرنے کے جیسا ایک بڑا چیلنج در پیش ہے اور اگر اس خلا کو پُر نہ کیا گیا تو اس سے ملک کی ترقی پر منفی اثرات مرتب ہوں گے ۔


    جناب وینکیا نائیڈو نے کہا کہ ہمیں دیہی علاقوں کو پیش نظر رکھتے ہوئے اپنی بعض پالیسیوں میں تیز رفتاری پید ا کرنی پڑے گی تاکہ ترقی اور نمو کے تمام فوائد ملک کے سبھی شہریوں کو دستیاب کرائے جاسکیں اور دیہی علاقوں سے نقل علاقہ کے رجحان کو روکا جاسکے ۔ انہوں نے کہاکہ ملازمتوں کے مواقع کے فقدان ، غیر معقول طبی اور تعلیمی خدمات وہ بعض اہم اسباب ہیں جن کی وجہ سے دیہی علاقے کے لوگوں کو شہروں کا رُخ کرنا پڑتا ہے ۔ بجلی کی ناقص سپلائی ، پینے کے پانی کی کمی اور صفائی ستھرائی کے غیر معقول انتظامات وہ سنگین مسائل ہیں ، جن کا سامنا دیہی علاقےمیں آباد لوگوں کو کرنا پڑتاہے ۔


    جناب وینکیا نائیڈو نے ملک میں زراعت کی موجودہ صورتحال پر اپنی شدید تشویش کا اظہار کرتے ہوئے کہا کہ غیر منفعت بخش کاشتکاری اور شہری علاقوں میں تعلیم کی بہتر خدمات اور سہولیات ،دیہی نوجوانوں کو گاؤں چھوڑ کر شہروں کی طرف رخ کرنے پر مجبور کرتی ہے ۔ انہوں نے مزید کہا کہ فصلوں کو متنوع بنایا جانا ، غذائی اشیا کی افزودگی کے ذریعہ ان کا قدرومالیت میں اضافہ کرنا ، بہتر ڈھا نچہ جاتی سہولیات اور بہتر بازار کا انتظام آج وقت کی سب سے بڑی ضرورت ہے اور تمام متعلقہ دعوے داروں کو اس سمت میں پیش قدمی کرنی چاہئے تاکہ سبھی کے لئے سازگار فضا ہموار کی جاسکے ۔


    صدر جمہوریہ نے اپنی تقریر میں مزید کہا کہ کسانوں کے مسائل کے تدارک کے لئے ہمہ سطحی پالیسیاں بنائی جانی چاہئیں ۔ سرکار اس سمت میں حتی المقدور بہتر کوششیں کررہی ہے اور کم از کم امدادی قیمت میں کیا جانے والاحالیہ اضافہ ایک بہتر اقدام ہے اور اس کا خیر مقدم کیا جانا چاہئے ۔لیکن زراعت کو پائیدار بنانے کے لئے مزید بہت کچھ کئے جانے کی ضرورت ہے کیونکہ کسانوں کے قرض کی معافی کوئی مستقل حل نہیں ہے۔


    جناب وینکیا نائیڈو نے حکام کو شہری علاقوں کی سہولیات دیہی علاقوں میں دستیاب کرائے جانے کی ہدایت کرتے ہوئے کہا کہ اپنے اپنے علاقو ں سے مطابقت رکھنے والے چھوٹی صنعتی اکائیوں کے امکانات کو حتی الامکان بروئے کار لایا جانا چاہئے۔جناب وینکیا نائیڈو نے شہری اور دیہی علاقوں کے درمیان موجود خلا کو پر کرنے کے لئے بعض اقدامات کا بھی مشورہ دیا ۔ جن میں دیہی علاقوں میں ڈجیٹل رابطہ کاری مواضعات کو بجلی کی گرڈ سے جوڑا جانا ، بجلی کی بہتر فراہمی اور پینے کے پانی کی فراہمی جیسے اقدامات شامل ہیں ۔


    چنئی انٹرنیشنل سینٹر کی دوسری سالانہ تقریبات کے اجتماع سے نائب صدر جہوریہ ہند جناب ایم وینکیا نائیڈو کا خطاب :


    ’’ اب سے 70 برس قبل ہم نے ایک ایسا آئین حاصل کیا تھا ،جس سے سماجی انصاف کے حصول ، سماجی معاشی اور سیاسی انصاف کی ملک کے تمام شہریوں کو فراہمی اور مساوی مرتبہ اور مواقع حاصل ہوسکیں تاہم ہم آج بھی مجموعی ترقی کی کوششیں کررہے ہیں اور ملک آج بھی غریبی ، ناخواندگی اور شہری ودیہی علاقوں کے درمیان موجود خلا جیسے چیلنجوں کا سامنا کررہا ہے ۔اب جبکہ ہندوستان ترقی پذیر سے ترقی یافتہ ملک بن چکا ہے ، ملک کو آج بھی درپیش سب سے بڑا چیلنج شہری اور دیہی علاقوں کے درمیان خلاکو پُر کرنے کا ہے اور اگر اس خلا کو پر نہ کیا گیا تو اس سے ملک کی ترقی پر منفی اثرات مرتب ہوں گے ۔ بے شک ہندوستان نے آزادی کے بعد سے مختلف شعبوں میں متعدد کوششیں کی ہیں ۔ جن کے نتیجے میں ملک انتہائی تیز رفتاری سے ترقی کرنے والی معیشت کی شکل میں ابھر کر سامنے آیا ہے اور کوششیں کی جارہی ہیں کہ آئندہ دس پندرہ برسوں کے دوران ہندوستان دنیا کی تیسری سب سے بڑی معیشت کی حیثیت اختیار کرسکے ۔ترقی ونمو کی اس کہانی کا کلیدی محرک ہے شہر کاری ۔ آج جبکہ ہزاروں لوگ دیہی علاقو ں سے شہروں کو ہجرت کررہے ہیں اور بڑے قصبوں کی شہر کاری ناقابل ترمیم امر کی حیثت رکھتی ہے ۔اندازہ ہے کہ ہندوستان کی 50 فیصد آبادی 2030 تک شہری علاقوں میں منتقل ہوجائے گی۔


    بہتر حکمرانی کا سب سے بڑا ثبوت یہ ہے کہ عدم مساوات کو کم کیا جائے اور مجموعی ترقی کو یقینی بنایا جائے ۔ یہ بات اس وقت اور بھی ضروری ہوجاتی ہے جب ہمیں ترقیات اور مختلف فوائد کی فراہمی کے تعلق سےشہری اور دیہی علاقوں کے درمیان موجودخلا کو پر کرنے کا مسئلہ در پیش ہوتا ہے ۔ میں سمجھتا ہوں کہ اس کے لئے دیہی علاقوں کو پیش نظر رکھتے ہوئے پالیسیوں میں تیّز رفتاری پیدا کی جانی چاہئے تاکہ ترقی اور نمو کے فوائد ملک کے تمام شہریوں کو بہم کرائے جاسکیں ۔


    ہم سب اس بات سے بخوبی واقف ہیں کہ ملازمتوں کے مواقع کی کمی اور غیر معقول طبی اور تعلیمی خدمات اور سہولتیں وہ دو اہم اسباب ہیں جن کے نتیجے میں دیہی علاقے کے لوگوں کو شہروں کا رخ کرنا پڑتا ہے ۔علاوہ ازیں بجلی کی ناقص سپلائی ، پینے کے پانی کی کمی اور صفائی ستھرائی کے غیر معقول انتظامات بھی وہ اہم چیلنج ہیں جو گاؤوں میں آباد لوگوں کو درپیش ہوتے ہیں ۔


    وزیر اعظم جناب نریندر مودی کے تین لفظی منتر :اصلاح ، کارکردگی اورتبدیلی کو سرکار مقامی اداروں ،تعلیمی اور طبی اداروں ، غیر سرکاری رضاکارتنظیموں اور پرائیویٹ سیکٹر جیسے تمام متعلقہ دعوے داروں کو صحیح معنوں میں رو بہ عمل لایا جانا چاہئے تاکہ دیہی علاقوں میں آباد لوگوں کی زندگی اور دیہی معیشت میں مکمل تبدیلی پیدا کی جاسکے ۔


    ملک مسلسل ترقی ،شہری اور دیہی علاقوں میں آباد لوگوں کی زندگیوں میں مثبت تبدیلیاں اسی صورت میں پیدا کرسکتا ہے جب غریبی ، ناخواندگی اور ذات پات اور صنف کے امتیاز کے خاتمے کے لئے ہم سب مل کر کوششیں کریں اور کا لے دھن اوردہشت گردی پر قابو پانے کی مشترکہ کوششیں کی جائیں ۔ یہ بات ذہن میں رکھے جانے کی ضرورت ہے ۔دیہی علاقوں کے لوگ بہتر حالات کے لئے شہری علاقوں کی کھنچتے چلے جاتے ہیں باوجود اس کے کہ انہیں شہری طرز زندگی کے ساتھ ابتدائی مرحلوں میں مطابقت پیدا کرنے میں دشواری درپیش ہوتی ہے ،غیر منفعت بخش کاشتکاری اور شہری علاقوں میں تعلیم کی بہتر سہولیات نوجوانوں کو گاؤں سے شہر کا رخ کرنے پر مجبور کرتی ہیں ۔ اس نقل مکانی کا منفی پہلو یہ ہے کہ کنبو ں کو تقسیم ہونے سے دوچار ہونا پڑتا ہے ۔ نوجوان اور تندرست لوگ گاؤں سے ہجرت کرجاتے ہیں اور بزرگ حضرات گاؤں میں رہ جاتے ہیں ۔مزید برآں متعدد معاملات میں یہ بھی دیکھا گیا ہے کہ بچوں کی پرورش کی ذمہ داری بھی ان کی نانیوں ،دادیوں اور ناناؤں اور داداؤں پر چھوڑ دی جاتی ہے ۔تاہم یہ بھی ایک سچائی ہے کہ گاؤں سے ہجرت کرنے والے سبھی لوگوں کو روزی روٹی کی جستجو میں زندگی کے معقول معیارات حاصل نہیں ہوپاتے ۔


    ملک کی تقریباََ 65 فیصد آبادی گاؤں میں رہتی ہے ،اس لئے جامع دیہی ترقی پر توجہ مرکو ز کئے جانے کی اشد ضرورت ہے ، جس میں سڑکوں ،اسپتالوں او راسکولوں جیسی خدمات کی فراہمی شامل ہے تاکہ ڈجیٹل رابطہ کاری اور صنعتی ترقی کو یقینی بنایا جاسکے ۔لب لباب یہ کہ شہروں میں دستیاب تمام خدمات اور سہولتیں دیہی علاقوںمیں بھی فراہم کرائی جانی چاہئیں ۔ دیہی علاقوں میں موجود وافر قدرتی وسائل کے ساتھ اپنے اپنے علاقوں سے مطابقت رکھنے والی چھوٹی صنعتی اکائیوں کو فروغ دئے جانے کے تمام امکانات کو بروئے کار لایا جانا چاہئے ۔سابق صدر جمہوریہ ہند جناب اے پی جے عبدالکلام مرحوم نے دیہی علاقوں میں شہری خدمات کی فراہمی (پی یو آر اے ) کا تصور بیان کیا تھا ۔ جس سے مواضعات کو ترقی یافتہ شہروں کے برابر لایا جاسکتا ہے ۔


    یہ انتہائی لائق تشویش بات ہے کہ متعدددہائیوں سے جن لوگوں کی روزی روٹی کا انحصار زراعت پر تھا وہ اب اپنے اس پیشے پر قائم نہیں رہنا چاہتے ، اس لئے آج وقت کی اہم تریق ضرورت یہ ہے کہ مرغی پروری اور ڈیری جیسے کاروبار کو متنوع بنانا چاہئے تاکہ لوگوں کو بہتر روزی روٹی کے مواقع حاصل ہوسکیں اور شہروں کو ان کی ہجرت سے روکا جاسکے ۔ اس سلسلے میں تمام متعلقہ دعوے داروں کو مسلسل کوششیں کرنی ہوں گی تاکہ سبھی کے لئے فضا ساز گار ہوسکے ۔


    فصلوں کو بوقلموں بنانا ، غذائی اشیا کی افزودگی (فوڈ پراسسیسنگ ) کے ذریعہ قدرو مالیت میں اضافہ ، بہتر ڈھانچہ جاتی سہولیات او ر بازار کا بہتر نظام آج وقت کی سب سے اہم ضرورت ہے ۔


    ہمیں کسانوں کو درپیش مسائل کے سد باب کے لئے ہمہ جہت حکمت عملی وضع کرنی چاہئے ۔سرکار اس سلسلے میں حتی المقدور بہتر کوششیں کررہی ہے اور کم از کم امدادی قیمت میں حالیہ اضافہ ایک قابل خیر قدم ہے ۔لیکن پائیدار کاشتکاری کے لئے ابھی مزید کوششیں کی جانے کی ضرورت ہے کیونکہ کسانوں کے قرض کی معافی مسئلے کا مستقل حل نہیں ہے ۔ ہم نے ہمیشہ صارفین کے مسائل کا سدباب کرنے کی کوششیں کی ہیں لیکن اب ہمیں ایک متوازن اور مثبت نظریہ اختیار کرکے پیداوار کرنے والوں کا تحفظ کرنا ہوگا ۔


    حال کے دنوں میں زرعی بحران نے ملک کے متعدد علاقوں کے کسانوں کو خودکشی کرنے پھر مجبور کردیا ہے ۔ کسانوں کی کم آمدنی ، کم قوت خریداری اور آمدنی کے ثانوی وسیلے کی غیر موجودگی وہ متعدد اہم اسباب ہیں ، جن کا تدارک کرکے خودکشی کے اس رجحان کا سدباب کیا جاسکتا ہے اور دیہی علاقوں سے نقل وطن کو روکا جاسکتا ہے ۔ اس طر ح شہری ترقی اور دیہی پیش رفت شانہ بہ شانہ چل کر شہری اوردیہی علاقوں کے درمیان عد م توازن کو ختم کرسکے ۔


    جہاں شہری اور دیہی علاقوں میں موجود خلا کو متعدد علاقوں میں دیکھا جاسکتا ہے وہیں شہری علاقوں میں معاشی سرگرمیوں کے ارتکاز سے قدرتی طور پر شہری علاقوں میں آباد لوگوں کی آمدنی میں اضافہ ہوجاتا ہے جبکہ دیہی علاقوںمیں آباد لوگوں کو شدید غریبی اور مفلسی کا سامنا کرنا پڑتا ہے ۔ایک حالیہ سماجی معاشی اور ذات پات کی مردم شماری کے اعدادوشمار کے مطابق ہندوستان کے دیہی علاقوں کے تقریباََ 30 فیصد کنبے کھیتی کی زمین سے محروم ہیں اور انہیں اپنی روزی روٹی کے لئے دستی محنت کرنی پڑتی ہے ۔


    سبھی مقامات پردستیاب انٹر نیٹ خدمات کے پیش نظر میں نے پہلے بھی یہ بات کہی تھی کہ دیہی علاقوں میں ڈجیٹل رابطہ کاری کی جانی چاہئے ۔ایک جائزے کے مطابق ہندوستان کے 64.84 فیصد شہری علاقوں میں انٹرنیٹ کی خدمات موجود ہیں ۔ جبکہ ملک کے 20.26 فیصد علاقے ہی 2017 میں انٹر نیٹ کی خدمات سے لیس تھے ۔ انٹر نیٹ خدمات کی کم دستیابی دیہی علاقوںمیں آباد لوگوں کو انٹرنیٹ کی خدمات سے محروم رکھتی ہے ۔


    دیہی اورشہری علاقوں کے درمیان موجود خلا بہتر بات نہیں ہے اور اس خلا کو پُر کرنے کےلئے پالیسی سازوں ،افسران اور دانشوروں کے ذریعہ محتاط اور مسلسل کوششیں کرنی چاہئیں ۔ہم ہندستانی لوگوں نے شہری سماج کی تنظیموں اور پرائیویٹ اداروںمیں متعددچیلنجوں کاسامنا کیا ہے اور آج بھی سیاسی قوت ارادی اور انتظامی ہنر مندی سے اس کا تدارک کیا جاسکتا ہے ۔


    پیارے بھائیو وار بہنو !


    میں چاہتا ہوں کہ ایسی جدت طرازی اور اختراع کاری پر توجہ دی جائے ،جس سے کمزور اورمعاشی سطح کے حاشئے پر پڑے ہوئے لوگوں کی ضرورتیں پوری کی جاسکیں ۔اس موقع پر میں یاد دلانا چاہوں گا کہ ،’’ گاندھی جی کا طلسم ‘‘ کیا تھا : ’’ جب بھی آپ کسی معاملے میں پس وپیش سے دوچار ہوں یا آپ کی اپنی ذات آپ پر پوری طرح مسلط ہو تو اس آزمائش پر عمل کیجئے ۔ غریب ترین اور کمزور ترین فرد کے چہرے کا تصور کیجئے ،جسے آپ نے اکثر دیکھا ہوگا اور خود سے سوال کیجئے کہ کیا آپ کا کام اس کےلئے کسی صورت میں سود مند ہوسکتا ہے ۔کیا اسے اس سے کوئی فائدہ ہوسکتا ہے ۔کیااس سے اسے اپنی زندگی اور اپنے مقدر پر قابو رکھنے میں مدد ملتی ہے ۔ بالفاظ دگر کیا اس کا مطلب لاکھوں فاقہ کش اور روحانیت سے محروم افرادکی آٓزادی ہے ۔


    ہمارا مقصد مجموعی ترقی کے حصول اور معاشی طور پر حاشئے پر پڑے افراد کی ضروریات کی مددکرنا ہے ۔ یقیناََ یہ بابائے قوم مہاتما گاندھی کا تصور تھا ۔ ڈاکٹر امبیڈ کر اوردین دیال اپادھیائے کا تصور تھا ۔ یہ تمام لوگ چاہتے تھے کہ ایک مجموعی سماج کی ترقی ہو اور ہر طرح کی عدم مساوات کا خاتمہ کیا جائے ۔


    شہری اور دیہی علاقوں کے درمیان موجود خلا کو پر کئے جانے کے اہم اقدامات میں بجلی کے بل سے مواضعات کی رابطہ کاری ، معیاری بجلی کی فراہمی کو یقینی بنانا اور پینے کے پانی کی فراہمی شامل ہے ۔ بجلی کی غیر معقول فراہمی ،دیہی ہندوستان ہمیشہ سے ہی مضرت رساں رہی ہے اور اس کا تدارک جنگی سطح پر کیا جانا چاہئے ۔دیہی برق کاری کو اولین ترجیح دی جانی چاہئے ۔سرکار اس سمت میں آگے بڑھ رہی ہے ۔


    سوّچھ بھارت ، گرام سڑک یوجناب ، ڈجیٹل انڈیا ، بھارت نیٹ پروجیکٹ ، پردھان منتری آواس یوجنا اور دین دیال اپادھیائے گرام جیوتی یوجنا ۔ یہ وہ اقدام ہیں جو صحیح سمت میں کئے جارہے ہیں اور مزید طاقت وقوت کے ساتھ عمل درآمد کیا جانا چاہئے ۔ سابق صدر جمہوریہ ہند ڈاکٹر عبدالکلام مرحوم نے کہا تھا کہ اسمارٹ بستی کسی گاؤں کے مربوط حصے کی حیثیت رکھتی ہے اور ایک ایسا شہر جہاں دیہی اور شہری آبادی کے درمیان خلا کو کم کیا جارہا ہے ۔ وہ ایک مربوط علاقے کی حیثیت رکھتا ہے ۔ میں سمجھتا ہوں کہ اسمارٹ شہر اسی صورت میں پائیدار ہوسکتے ہیں ، جب وہ اسمارٹ مواضعات کے ساتھ باہمی طورسے زندگی گزاریں ۔ کاروبار اسمارٹ مواضعات میں منتقل کئے جائیں تو دیہی ہندوستان میں ملازمتوں کے مزید مواقع پیدا ہوں گے ۔ بھیڑ بھاڑ میں کمی ہوگی ،دیہی آمدنی میں اضافہ ہوگا اور دیہی معیشت مستحکم ہوگی ۔


    کاروباریوں اور تاجروں کو دیہی علاقوںمیں اپنے کام کاج شروع کرنے چاہئیں ۔ اس کے لئے کفایتی ٹرانسپورٹ نظام ، بجلی کی بے روک سپلائی اور صحت کی دیکھ بھال کی سہولتوں کے حصول کو یقینی بنایا جانا چاہئے ۔دیہی جوانوں کو ہنر مندی کی فراہمی ،کفایتی قرض اور بازاروں کی رابطہ کار ی بھی مواضعات کو معاشی مرکز کی شکل میں تبدیل کرنے کے لئے لازمی ہیں ۔ایسے کاروبار اور صنعتیں جنہیں معقول محل وقوع کی احتیاج نہیں ہے ، انہیں ترغیبات دے کر دیہی علاقو ں میں منتقل کئے جانے کی حوصلہ افزائی کی جانی چاہئے ۔


    زرعی شعبے کی افرادی طاقت کو دیگر فائدہ مند شعبوں میں منتقل کیا جانا آج وقت کی اہم ترین ضرورت ہے ۔دیہی کاروباری انقلاب سے نہ صرف دیہی علاقوں میں تبدیلیاں پیدا ہوں گی بلکہ دیہی علاقے کے لوگوں کے معیار زندگی میں بھی بہتری پیدا ہوگی ۔


    میں دیکھناچاہوں گا کہ گاندھی جی کا گاؤں کو واپسی کا نعرہ کس قدر جلد حقیقت بنتا ہے اور دیہی ہندوستان اور اس کے مواضعات کس طرح خود کو معاشی اور کاروباری مرکز میں تبدیل کرتے ہیں ۔ ہم سب کو سوراجیہ کو سوُراجیہ میں تبدیل کرنے کی کوشش کرنی چاہئے ۔ یہی نئی ہندوستان میں تبدیلیوں کا مقصد ہے ۔آدھار ، جے اے ایم (جن دھن ۔ آدھار ۔ موبائل ) اور ڈی بی ٹی اورنقدی کی راست منتقلی پر تیزی سے عمل کیا جارہا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 3523

    
    
    (Release ID: 1538131) Visitor Counter : 2
    
    
      Read this release in: English , Bengali