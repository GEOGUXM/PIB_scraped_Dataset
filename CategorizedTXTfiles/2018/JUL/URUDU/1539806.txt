      نائب صدر جمہوریہ ہند کا سکریٹریٹ

      بیمہ صنعت کو بھارت کی ترقی میں ایک کلیدی کردار ادا کرنا چاہئے:نائب صدر جمہوریہ
      
      ترقی کے فوائد غریب سے غریب انسان تک بھی پہنچنے چاہئے، نائب صدر جمہوریہ نے نیوانڈیا اشیورنس کمپنی لمیٹیڈ کی صد سالہ تقریبات کا افتتاح کیا
      
      Posted On: 24 JUL 2018 3:20PM by PIB Delhi


    نئیدہلی۔ 24 ؍جولائی۔نائب صدر جمہوریہ ہند جناب ایم وینکیانائیڈو نے کہا ہے کہ بیمہ صنعت کو امکانی خطروں، پالیسیوں اور اسکیموں کو اختراعی انداز میں پیش کرکے بھارت کی ترقی کی کہانی میں اہم کردار ادا کرنا چاہئے، نیوانڈیا اشیورینس کمنپی لمیٹیڈ کی صد سالہ تقریبات کا افتتاح کرنے کے بعد اجتماع سے خطاب کرتے ہوئے انہوں نے کہا کہ بھارت کو جلد سے جلد مکمل بیمہ شدہ بنادینا چاہئے۔


    نائب صدر جمہوریہ نے کہا کہ 2017 میں مجموعی طور پر بیمہ محض 3.69 فیصد لوگوں کا تھا، بیمہ صنعت جس کے بارے میں پیش گوئی کی گئی ہے کہ یہ 2020 تک 280 ارب امریکی ڈالر تک پہنچ جائیگی۔ اسے چاہئے کہ وہ ذمہ داری لے اور بھارت کو پوری طرح بیمہ شدہ بنادے۔


    یہ کہتے ہوئے کہ کسی بیمہ کمپنی کی مالیت کا اندازہ اس بات سے لگایا جاتا ہے کہ اس نے کتنے دعووں کی بھرپائی کی۔ نائب صدر جمہوریہ نے کہا کہ ملک کے مختلف سماجی و اقتصادی طبقوں کی مدد کرتے ہوئے ایک تابناک اور محفوظ مستقبل کی اُمنگوں کو پورا کرنا ایک چیلنج ہے۔ انہوں نے کمپنیوں سے کہا کہ وہ سبھی کو بیمے کی سہولت فراہم کرنے کیلئے حکومت کی کوششوں میں مدد دیں۔


    نائب صدر جمہوریہ نے نیو انڈیا کی تعریف کی کہ وہ سرکار کی حمایت والی بیمہ اسکیموں میں اہم رول ادا کررہا ہے جو پردھان منتری جن دھن یوجنا کے تحت ہے۔ ان اسکیموں کا نام پردھان منتری سرکشا بیمہ یوجنا اور راشٹرسواتھ بیمہ یوجنااور صحت عامہ سے متعلق دیگر بیمہ اسکیمیں یا ملک گیر فصل بیمہ اسکیم، پردھان منتری فصل بیمہ یوجنا ہیں۔ انہوں نے یہ بھی کہا کہ ترقی کے فوائد غریب سے غریب انسان تک پہنچنے چاہئیں۔


    نائب صدر جمہوریہ نے کہا کہ بیمہ صنعت ملک میں ترقی کرے اور اس سے روزگار کے موقع پیدا ہوں ، اس کے لئے بہت زیادہ گنجائش موجود ہیں۔ انہوں نے یہ بھی کہا کہ بیمہ کمپنیوں کو چاہئے کہ وہ اختراعی اسکیموں اور مصنوعات کے ساتھ آگے آئیں تاکہ زیادہ سے زیادہ عوام ان کی خدمات سے فائدہ اٹھا سکیں۔ بیمہ کمپنیوں کو چاہئے کہ وہ ایسی مصنوعات تیار کریں جو لوگوں کو شامل کرنے والی ہوں اور ان کے دعو وں کو پورا کرنے والی ہیں۔


    نائب صدر جمہوریہ نے بیمہ کمپنیوں سے یہ بھی کہا ہے کہ بھارت کو چاہئے کہ وہ زیادہ آبادی کی شکل میں حاصل بالادستی کو بروئے کار لاتے ہوئے زیادہ سے زیادہ تعداد میں ہنرمند نوجوانوں کو روزگار سے لگائیں اور ساتھ ہی ساتھ نوجوانوں میں ہمہ گیر اور مفید ہنرمندی کو فروغ دیں تاکہ بھار ت دنیا کی دیگر ممالک کی طرح ترقی سے ہم کنار ہوسکے۔


    نائب صدر جمہوریہ کے خطاب کا متن مندرجہ ذیل ہے:


    ’’آج کی اس تقریب میں جو نیو انڈیا اشیورینس کمپنی لمیٹیڈ کی صد سالہ تقریبات کے آغاز میں منعقد کی گئی ہے ، میں شامل ہوکر خوشی محسوس کررہا ہوں۔


    100واں سال کسی بھی تنظیم خاص طور پر کسی ایسے ادارے کیلئے ایک یادگار اور فخر کا لمحہ ہوتا ہے جو بیمہ شعبے میں عوام کی ضرورت پوری کررہا ہو۔ اس موقع پر میں ہر اس شخص کو اور فرد کو مبارکباد دیتا ہوں جو کمپنی سے اس کی ترقی اور تجارتی کارکردگی کے لئے پچھلی دس دہائیوں سے وابستہ ہے۔


    نیو انڈیا کو آج ہی کے دن 99 سال پہلے فروغ دیا گیا تھا۔ جیسا کہ یہ پہلی مرتبہ پوری طرح بھارت کی ملکیت والی بیمہ کمپنی تھی ، چونکہ بھارت کے صارفین کو بہترین خدمات نہیں موصول ہورہی تھیں ، بھارت کی آزادی کی جدوجہد کی وجہ سے رفتار آئی ۔


    مشہور ومعروف اور انتہائی وقار کی حامل بامبے صنعت کاروں نے ٹاٹا گھرانے کی قیادت میں ایک دوسرے سے ہاتھ ملالیا تاکہ 23 جولائی 1919 کو نیو انڈیا اشیورینس کو فروغ حاصل ہوسکے۔ اس کمپنی کے نام سے ہی اس کے بانیوں کی امیدیں اور خوشی نیز قومی وقار ظاہر ہوسکے۔


    اس کے بانی چیئرمین سر دوراب جی ٹاٹا کے الفاظ میں جو ایک مشہور و معروف اور سرکردہ بھارتی صنعت کار جمشید جی این ٹاٹا کے محنتی بیٹے تھے۔ ’’نیو انڈیا ، بھارت کیلئے ایک نئی اور بڑی تجارتی سرگرمی پر مشمل ہے، یہ کوئی بامبے بیمہ کمپنی یا بھارت میں کام کرنے والی واحد کمپنی نہیں بلکہ ایک عالمگیر کمپنی کی حیثیت رکھتی ہے جو اپنے آغاز کے وقت سے ہی یقیناً اپنے بانیوں کاتصور ہے۔‘‘


    مجھے خوشی ہے کہ کمپنی نے تبھی سے بڑے پیمانے پر عام بیمے کی وسیع پیمانے پر پیش کش کی اور بھارتی مارکٹ میں بیمہ شعبے میں ایک بڑا کردا رادا کرتی رہی ہے۔ یہ کچھ تعجب کی بات نہیں ہے کہ نیوانڈیا زندگی بیمہ کمپنی بھی ہےا ور زندگی بیمے کے وقت 1956 میں اس کو قومیایا گیا تھا۔ تبھی زندگی بیمے سے متعلق اس کا پورٹ فولیو بھارت کی زندگی بیمہ کارپوریشن کا ایک حصہ بن گیا تھا۔


    نو انڈیا نے لندن میں اپنی سرگرمیاں شروع کرکےبیرون ملک سرزمین پر بھی کام شروع کیا جو 1920 میں زندگی بیمہ کا مرکز تھا۔ اپنی تاریخ کے اعتبار سے یہ کمپنی بہت سے ملکوں میں موجود رہی اور اب یہ 28 ملکو ں میں اپنا کام کاج کررہی ہے۔ ان معنوں میں نیو انڈیا اشیورینس واقعتاً بھارت کی ایک کثیر ملکی کمپنی ہے۔


    18-2017 میں 26554 کروڑ روپئے کا مجموعی تحریری پریمیئم تھا اور اس کی شرح ترقی 16 فیصد تھی۔ مجھے خوشی ہے کہ نیو انڈیا ملک کے جنرل بیمہ بزنس میں 15 فیصد سے زیادہ حصہ دار ہے جس کی وجہ سے 30 سے زیادہ کمپنیوں پر انتہائی مسابقانہ مارکٹ میں اسے ایک نمایاں مقام حاصل ہے۔


    کسی بیمہ کمپنی کی اصل مالیت اس کے دعووں کو پورا کرنے کی کارکردگی سے ماپی جاتی ہے اور مجھے بتایا گیا ہے کہ نیوانڈیا نے 18-2017 کے دوران 97.32 فیصد کا تناسب تک حاصل کیا ہے۔ کمپنی کی اصل مالیت اب 40 ہزار کروڑ روپئے تک ہے اور یہ حقیقت میں حالیہ آئی پی او تک کسی اثاثے کی حامل نہیں تھی جو انتہائی قابل تعریف بات ہے۔


    عزیز بہنو اور بھائیو!


    آج بھارت کا چیلنج یہ ہے کہ اس کے مختلف سیاسی و اقتصادی طبقات کو مدد دی جائے اور ان کے تابناک اور محفوظ مستقبل کیلئے ان کی امنگوں کو پورا کیا جائے۔ ایک عام آدمی کو خوراک کی یقینی فراہمی ، اچھی صحت اور مالی بہبود چاہئے ہوتی ہے۔ صنعت کو نقصان اور پریشانی کی صورتحال میں فوری مناسب اور اختراعی حل نیز قابل اعتبار دوست چاہیے ہوتے ہیں تاکہ وہ دوبارہ اپنے پیروں پر کھڑی ہوسکے۔


    بھارت اپنے راستے پر پیش قدمی کرتا رہے اور وہ دنیا میں اگلی دو دہائیوں میں سرکردہ معیشتوں میں سے ایک بن جائے اس کے لئے صنعتی ترقی اور مالی شمولیت دونوں ہی درکار ہوتی ہیں۔ بیمہ صنعت کو جوکھم کوشامل کرکے ، پالیسیوں اور اسکیموں کی پیشکش کرکے بھارت کی ترقی میں کلیدی کردار ادا کرنے کی ضرورت ہے۔


    پردھان منتری جن دھن یوجنا کے تحت پردھان منتری سرکشا بیمہ یوجنا ، راشٹرسواستھ بیمہ یوجنا اور صحت عامہ کی دیگر بیمہ اسکیمیں یا ملک گیر فصل بیمہ اسکیم ، پردھان منتری فصل بیمہ یوجنا ، حکومت کی حمایت والی بیمہ اسکیموں میں نیوانڈیا ایک اہم رول اد کررہا ہے۔


    مجھے یقین ہے کہ آیوشمان بھارت یا نیشنل ہیلتھ پروٹیکشن اسکیم میں یہ ایک سرگرم رول ادا کریگا۔ جس کا مقصد یہ ہے کہ ہر سال پانچ لاکھ فی کس کی مالیت سے تقریباً 50 کروڑ عوام کو شامل کیاجائے۔ اس سلسلے میں مجھے اعتماد ہے کہ مستقبل کے منصوبوں اور نیوانڈیا کے خاکوں سے ملک کی ترقی کیلئے وزیراعظم کے پروگراموں میں خاطر خواہ تعاون حاصل ہوگا۔


    اگرچہ بیمہ صنعت نے کچھ برسوں میں خاطر خواہ ترقی کی ہے لیکن اسے آگے بڑھنے کیلئے ابھی بہت کچھ کرنا ہے۔


    مجموعی بیمے کی رقم 2017 میں محض 3.69 فیصد تھی ، نیو انڈیا کی طرح یہ بیمہ کمپنیوں کی ذمہ داری ہے کہ وہ بھارت کو جلد سے جلد مکمل بیمہ یافتہ بنائے ۔


    حکومت کی طرف سے معیشت کے شعبے میں اٹھائے گئے مختلف اصلاحی اقدامات کے پیش نظر بھارت کی بیمہ صنعت کے بارے میں پیش گوئی کی جاتی ہے کہ وہ 2020 تک 280 ارب امریکی ڈالر تک پہنچ جائے گی۔


    بیمہ صنعت ترقی کرے اور روزگار کے نئے موقع پیدا کرے ملک میں اس کی بہت زیادہ گنجائش موجود ہے۔بیمہ کمپنیوں کو چاہئے کہ وہ اپنی خدمات زیادہ سے زیادہ لوگوں تک پہنچانے کیلئے اختراعی اسکیموں اور مصنوعات کی پیشکش کریں۔ یہ مصنوعات انفرادی ، سادہ ، صارفین کو ملحوظ خاطر رکھتے ہوئے اور اختراعی انداز کی ہونی چاہئے۔ ان سب باتوں کی ضرورت ،خاص طور پر مارکٹ میں بڑھتے ہوئے مقابلہ جاتی رجحان اور تیزی سے تبدیل ہوتی ہوئی ٹیکنالوجی کی صورت میں زیادہ ہوجاتی ہے۔


    بیمہ کمپنیوں کی طرف سے ضرورت پر مبنی اور اختراعی انداز سے شامل کیے جانے کے علاوہ لوگ شمولیت اور دعووں دونوں سے متعلق مستعد فراہمی کی طرف راغب ہوتے ہیں۔ جنرل بیمہ صنعت خاص طور پر صحت بیمہ اور گھر کی ملکیت کا بیمہ ترقی یافتہ ملکوں میں پوری طرح رسائی حاصل کرچکا ہے جہاں شاید ہی کوئی ہو کہ جس کی بیمہ پالیسی نہ ہوئی ہو یا وہ بیمہ اسکیم سے تعلق نہ رکھتا ہو۔ بیمہ مارکٹ کے بارے میں امید ہے کہ یہ اگلے دو سال میں تین گنا سے بھی زیادہ یعنی 280 ارب امریکی ڈالر تک پہنچ جائے گی۔ بیمہ صنعت کو چاہئے کہ وہ ڈیجیٹل ٹیکنالوجی کا زیادہ سے زیادہ استعمال کرے اور ایک متحرک بھارت کی تعمیر میں اس کی شراکت دار بنے۔


    بھارت کی دوسری فوری ضرورت روزگار ہے اور اس کے لئے ہمیں روزگار کی اہلیت کی غرض سے ہنرمندی کو لگاتار فروغ دینا ہے۔ بیمہ کمپنیوں کو چاہئے کہ وہ آبادی کی بالادستی کی بنیاد پر فائدہ اٹھاتے ہوئے نوجوانوں کو ایسے ہنر سکھائے جن سے وہ روزگار حاصل کرسکے۔ آخر میں یہ کمپنیوں اور نوجوانوں دونوں کیلئے ہی فائدے مند صورتحال ثابت ہوگی۔ طویل مدتی اور لگاتار ہنرمندی کا فروغ بھارت کیلئے لازمی ہے تاکہ دنیا میں بھارت بہترین کارکردگی پیش کرسکے۔


    میں نیو انڈیا اشیورینس اور اس کے ملازمین کی مستقبل کی تمام کوششوں کیلئے نیک خواہشات پیش کرتا ہوں۔


    جئے ہند


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3787

    
    
    (Release ID: 1539806) Visitor Counter : 5