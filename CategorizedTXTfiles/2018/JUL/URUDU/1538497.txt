      وزارت دفاع

      محکمہ دفاع کی تنخواہوں کے پیکج کے سلسلہ میں ہندوستانی فوج اور اسٹیٹ بینک آ ف انڈیا نے مفاہمت نامے پر دستخط کئے
      Posted On: 12 JUL 2018 6:33PM by PIB Delhi


    نئی دہلی، 12 جولائی 2018 /محکمہ دفاع کی تنخواہوں کے پیکج کے سلسلہ میں ہندستانی فوج اور اسٹیٹ بینک آ ف انڈیا (ایس بی آئی) 12 جولائی 2018 کو ایک مفاہمت نامے پر دستخط کئے۔ دستخط کرنے کی تقریب کی صدارت ڈائریکٹر جنرل (ایم پی اینڈ پی ایس) لفٹننٹ جنرل ایس کے سینی نے کی۔ اس میں ایس بی آئی کے اعلی افسران نے شرکت کی جن کی قیادت سی جی ایم (بی پی ) کارپوریٹ سینٹر ، اسٹیٹ بینک بھون ممبئی کے جناب رنجن کمار مشرا نے کی۔


    ایس بی آئی اور ہندستانی فوج کے درمیان پہلے مفاہمت نامے پر 2011 میں دستخط کئے گئے تھے۔ 23 فروری 2015 کو اس کی تجدید کی گئی۔ نظر ثانی شدہ مفاہمت نامے میں ایسی تبدیلیاں کی گئی ہیں جو فوج کے موجودہ افراد فوجی پنشن پانے والوں اور ان کے افراد خاندان کی ضرورتوں کے مطابق ہیں۔ نظر ثانی شدہ مفاہمت نامے میں بہت سی زائد سہولتیں فراہم کی گئی ہیں جن میں مفت ذاتی ایکسیڈینٹ ڈیتھ کور ، مکمل معذوری کی صورت میں مستقل مفت کور اور مرنے والے فوجی اور اس کے کنبے کے لئے حادثہ کی صورت میں ملنے والےفوائد شامل ہیں۔ اس مفاہمت نامے سے بڑی تعداد میں فوج کے ان موجودہ اور ریٹائرڈ افراد کو فائدہ ہوگا جن کے کھاتے ایس بی آئی میں کھلے ہوئے ہیں۔ یہ مفاہمت نامہ تین جنوری 2019 تک برقرار رہے گا اور بعد میں بھی اس کی تجدید کی جاسکتی ہے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 3581


    

    
    (Release ID: 1538497) Visitor Counter : 5