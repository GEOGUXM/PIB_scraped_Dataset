      آبی وسائل، دریائی ترقیات اور گنگا احیاء کی وزارت

      جناب نتن گڈکری آ ج آندھراپردیش میں پولاورم ڈیم پروجیکٹ کا دورہ کریں گے
      
      جناب گڈکری اس ہفتہ ریاست میں 6688 کروڑ روپے کے ہائی وے پروجیکٹوں اور 1062 کروڑ روپے کے پورٹ پروجیکٹوں کا سنگ بنیاد رکھیں گے یا ان کا افتتاح کریں گے

      Posted On: 11 JUL 2018 4:20PM by PIB Delhi

    نئی دہلی، 11 جولائی 2018 / آبی وسائل، دریاؤ ں کی ترقی اور گنگا کے احیا سڑک ٹرانسپورٹ اور شاہراہوں نیز جہاز رانی کے مرکزی وزیر جناب نتن گڈکری آج آندھراپردیش میں پولاورم ڈیم کا دورہ کریں گے اور پروجیکٹ کی پیش رفت کا معائنہ کریں گے۔ آندھراپردیش کے وزیراعلی جناب این چندر بابو نائیڈو بھی ان کے ہمراہ ہوں گے۔ جناب گڈکری نے پچھلے سال اکتوبر کے پہلے ہفتہ میں پولاورم ڈیم کی جگہ کا دورہ کیا تھا۔ وہ آج کے اپنے دورہ میں اس وقت سے ا ب تک کی پیش رفت کا معائنہ کریں گے۔


    جناب گڈکری آندھراپردیش کے تین دن کے سرکاری دورہ پر ہوں گے جو آج سے شروع ہوگا۔ وہ 12 اور 13جولائی کو وشاکھاپٹنم میں ہوں گے جہاں وہ ملک میں تمام بندرگاہوں اور آبی راستوں کے موجودہ پروجیکٹوں کی پیش رفت کا خاص طور پر جائزہ لیں گے۔ وزارت کے سینئر افسران تمام بڑے پورٹ ٹرسٹ اور ان لینڈ واٹر ویز اتھارٹی آف انڈیا کے سینئر اہلکار جائزہ میٹنگ میں شرکت کریں گے۔


    جائزہ میٹنگ کے بعد جناب گڈکری 13 جولائی کو وشاکھاپٹنم میں ایک تقریب کے دوران آندھراپردیش میں 6688کروڑ مالیت کے بہت سے قومی شاہراہوں اور پورٹ کنیکٹی ویٹی پروجیکٹوں کا سنگ بنیا د رکھیں اور انہیں قوم کے نام وقف کریں گے۔ اس کے علاوہ وہ اسی دن 1062 کروڑ روپے کی مالیت کے بندرگاہ سے متعلق پروجیکٹوں کا افتتاح بھی کریں گے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 3552


    

    
    (Release ID: 1538326) Visitor Counter : 9