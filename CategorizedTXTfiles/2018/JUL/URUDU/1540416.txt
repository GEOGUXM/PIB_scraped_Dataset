      ریلوے کی وزارت

      ریلوے کے وزیر کے ذریعہ بھارتی ریلوے کے تحت ماہرانہ ٹریک رکھ رکھاؤ کے لئے پانچ نئی ٹریک رکھ رکھاؤ مشینوں کی ریلوے کے نظام میں شمولیت
      
      ریلوے کے تحت سواری ڈبوں میں ریل کی پٹری کے رکھ رکھاؤ سے متعلق عملے کے لئے اندرون ملک ہی ضرورت کے مطابق تبدیلی
      
      Posted On: 27 JUL 2018 12:55PM by PIB Delhi


    نئی دہلی، 27 ؍جولائی،بھارتی ریلوے نے اس سے قبل 13-09-3 ایکس ڈائنامک ٹیمپنگ ایکسپریس مشینوں کی شمولیت کے ذریعے ریلوے میں جدید ترین ٹریک رکھ رکھاؤ ٹیکنالوجی متعارف کرائی تھی۔ کل شام مزید پانچ نئی مشینوں کو اس نظام کے تحت شامل کیا گیا ہے جن میں تین ازحد جدید اور مؤثر ڈائنامک ٹریک ٹمپنگ مشینیں ، ایک بلاسٹ کلیننگ مشین اور ایک ون پوائنٹس کراسنگس ٹیمپنگ مشینیں شامل ہیں۔ یہ تمام تر مشینیں موجودہ ٹریک رکھ رکھاؤ کی 883 مشینوں کے علاوہ ہیں، جنہیں پہلے ہی بھارتی ریلوے کے تحت زیادہ بھیڑ بھاڑ والے راستوں پر لگایا جاچکا ہے۔ اس کے علاوہ 18 لاکھ روپے فی کوچ کے لاگت سے ریلوے پٹری کے رکھ رکھاؤ کے لئے ذمہ دار عملے کی ضروریات اور تقاضوں کے لحاظ سے ریلوے کے سوارے ڈبوں کو بھی اندورن ملک ازثر نو تبدیل اور آراستہ اور پیراستہ کیا گیا ہے تاکہ ریل پٹری کے رکھ رکھاؤ سے متعلق عملے کو گھر سے دور رہ کر بھی گھر جیسا آرام اور سہولت میسر ہوسکے۔


    ان مشینوں کا افتتاح اور انہیں جھنڈی دکھاکر اذن سفر دینے کا فریضہ ریلوے اور کوئلے کے وزیر جناب پیوش گوئل نے ریلوے بورڈ کے تحت رکن انجینئرنگ جناب ایم کے گپتا ، شمالی ریلوے کے جنرل مینجر جناب وشویش گپتا ، پٹریوں کے رکھ رکھاؤ کی مشینوں کے ایگزیکیٹو ڈائریکٹر جناب اے کے کھنڈیلوال، ٹریک مشینوں کے ایگزیکیٹو ڈائریکٹر ، ریلوے بورڈ جناب آر این سنگھ اور دہلی ڈویزن کے ڈویزنل مینجر اور ریلوے بورڈ اور شمالی ریلوے کے دیگر سینئر افسران کی موجودگی میں انجام دیا۔ 26 جولائی 2018 کو صفدر جنگ واقع نئی دہلی میں جناب پیوش گوئل نے قومی خطہ راجدھانی دہلی اسٹیٹ کے لئے گزشتہ چار برسوں کے دوران کئے گئے اقدامات اور حاصل ہوئی کامیابیوں پر مشتمل انگریزی، ہندی اور پنجابی زبانوں میں شائع کئے گئے کابچوں کا بھی اجراء کیا۔


    09-3 ایکس ڈائنامک ٹیمپنگ ایکسپریس: تقریبا 27 کروڑ فی مشین کی لاگت سے نئی 09-3 ایکس ڈائنامک ٹیمپنگ ایکسپریس مشینیں ایک جدید ترین آؤٹ پٹ ہے، جس کے متعدد فنکشن ہیں۔ اب تک یہ تمام امور دیگر مشینوں کے ذریعے انجام دئے جارہے تھے۔ یہ مشین ماقبل اور مابعد ٹریک اقلیدس کا فریضہ انجام دے سکتی ہے اور ریلوے لائن کے لئے درکار اقلیدس کی تشکیل کرسکتی ہے۔ بیک وقت تین سلیپروں کو ٹیمپ کرسکتی ہے، کئے گئے کام کی کوالٹی کو یقینی بنانے کے لئے مابعد ٹیمپنگ ٹریک کسوٹی انڈر لوڈ کا امر بھی انجام دے سکتی ہے۔ اس مشین کے استعمال سے علیحدہ نوعیت کی مشینوں کی ضرورت باقی نہیں رہتی جس کے نتیجے میں ٹریک کی آپریٹنگ لاگت گھٹ جاتی ہے اور وقت بھی کم صرف ہوتا ہے۔ یہ مشین ریل گاڑیوں کے محفوظ آمد ورفت کے لئے منتشر پتھر کے ٹکڑوں کو ٹیمپنگ کے بعد یکجا بھی کرسکتی ہے۔


    ان مشینوں کو بھارت میں ہی میک ان انڈیا پہل کی قدمی کے تحت درآمد شدہ پرزوں کی مدد سے تیار کیا جاتا ہے۔ ایسی مزید 42 مشینوں کی شمولیت بھارتی ریلوے کے رکھ رکھاؤ بیڑے میں آئندہ 3 برسوں کے دوران شامل کرنے کا منصوبہ بھی وضع کیا گیا ہے۔ اس قدم سے بھارتی ریلوے کے تحت پٹریوں کے رکھ رکھاؤ کے معاملے میں سلامتی ، معتبریت اور کفایت میں اضافہ ہوگا اور اس کے نتیجے میں رکھ رکھاؤ کے بعد ٹریک کی کوالٹی کی پیمائش کا کام جو انسانوں کے ذریعے انجام دیا جاتا ہے وہ بھی موقوف ہوجائے گا۔


    بلاسٹ کلیننگ مشینیں: موبلٹی کو بہتر بنانے کے لئے پانی کے نکاس اور لچک کے لئے پلینڈ ٹریک پر سلیپروں کے تحت بلاسٹ کی اسکریننگ، مسافروں کے آرام اور سلامتی کو یقینی بنانے کے لئے اس مشین کا استعمال ہوتا ہے۔ فی الحال بھارتی ریلے کے تحت 115 بی سی ایم کام کررہی ہیں اور مزید 41 ایسی مشینوں کو آئند تین برسوں میں شامل کئے جانے کا منصوبہ ہے۔


    پوائنٹ اینڈ کراسنگ ٹیمپنگ مشینیں: بھارتی ریلوے کے تحت ٹریک اقلیدس اصلاح کے لئے استعمال ہونے والی ٹیمپنگ مشینیں ہیں۔ فی الحال 32 ایسی مشینیں بھارتی ریلوے کے تحت مصروف عمل ہیں اور مزید 62 مشینوں کو آئند تین برسوں کے دوران شامل کئے جانے کا منصوبہ ہے۔


    موجودہ سواری ڈبوں کو موبائل ورکشاپ اور ریسٹ وین میں بدلنا: ٹریک مشینیں ریلوے کے تحت پٹریوں کے رکھ رکھاؤ کے نظام کی لائف لائن ہیں۔ یہ مشینیں ایک جگہ سے دوسری جگہ ضرورت کے مطابق ریلوے کی پٹریوں کی رکھ رکھاؤ کے لئے سفر کرتی رہتی ہیں۔ ٹریک مشینوں سے متعلق عملہ اپنی الاٹ کی گئی مشینوں کے ساتھ ہی سفر کرتا ہے۔ ٹریک مشینوں سے وابستہ عملے کو اکثر دور دراز علاقوں میں تین ہفتو تک مصروف عمل رہنا پڑتا ہے۔


    موبائل ورکشاپ اور ریسٹ وین مخصوص صورت حال میں اس عملے کی ضروریات یعنی اس کے قیام اور ورکشا پ اور دفتر کی گنجائش فراہم کرتی ہے۔ ابتدا اس مقصد کے لئے عام زمرے کے سواری ڈبے فراہم کرائے جاتے تھے۔ گزرتے وقت کے ساتھ آہستہ آہستہ ان کی اصلاح کی گئی اور اب یہ عام قسم کے سواری ڈبوں کے بجائے گھر جیسی قیام گاہیں بن گئی ہیں، جہاں عملے کو معقول طور پر آرام کرنے کا بھی موقع ملتا ہے اور یہ ورکشاپ کے طورپر بھی کام کرتے ہیں۔ آراستہ اور پیراستہ بنائے گئے نئے سواری ڈبے اب بدلی ہوئی شکل میں پوری طرح آراستہ موڈیولر کچن یعنی جدید ترین باورچی خانے ، آر او واٹر پلانٹ، ریفریجریٹر ، بائیو ٹوائلٹ ، گیزر والے باتھ روم ، ذخیرہ کرنے کی گنجائش ، جدید ترین انورٹر مبنی ایئر کنڈیشنروں کے ساتھ آفس اور رہائش کی گنجائش، ایچ ڈی ٹیلی ویزن اور سٹیلائٹ ٹی وی کنکشن ، معقول بستروں، ایل ای ڈی لائٹنگ ، وال فینوں یعنی دیوار گیر پنکھوں ، ڈیزرٹ کولروں ، جنریٹر اور انویٹر برائے ہنگامی حالات اور ذخیرے کی گنجائش اور مرمت کی گنجائش کے ساتھ فراہم کرائے گئے ہیں تاکہ ٹریک مشین اسٹاف کو گھر سے دور گھر جیسا احساس ہوسکے۔ ہر ایک سواری ڈبے میں تبدیلی اور ضروری آراستگی کے لئے 18 لاکھ روپے کے مصارف آیئے ہیں۔


    بھارت ریلوے نے معائنہ نگرانی اور ریلوے ٹریک کی ریلئنگ یعنی ازثر نو پٹریاں بچھانے اور رکھ رکھاؤ وغیرہ کے لئے مکمل میکنائزیشن کا فیصلہ کیا ہے تاکہ 2020 تک رکھ رکھاؤ کا تمام تر کام میکانکی عمل سے ہمکنار ہوجائے اور بھارتی ریلوے کے تحت 2024 ٹرنک روٹ ایک نیٹ ورک کی شکل لے لیں۔


    پس منظر: جب ایک ریل گاڑی پٹریوں کے متوازی سیٹ پر دوڑتی ہے تو اس کے اس عمل سے زبردست قوت پیدا ہوتی ہے۔ جس قدر رفتار تیز ہوتی پٹریوں پر اتنا ہی دباؤ بڑھتا ہے۔ پورا ریلوے ٹریک جن میں پٹریاں، سلیپر اور پتھر کی روڑیاں شامل ہوتی ہیں، اپنے آپ میں ایک لچیلا نظام ہوتا ہے، جو ریل گاڑی کے گزرتے وقت اپنی شکل بدلتا ہے یعنی اس میں تغیر واقع ہوتا ہے، لیکن گاڑی کے گزرنے کے بعد پھر اپنی اصلی حالت پر واپس آجاتا ہے۔ تاہم عرصہ دراز میں اور باربار ایک جیسے عمل کے نتیجے میں یہ پٹری برابر حرکت میں رہتی ہے اور اس کے نتیجے میں درکار عمودی اور افقی روابط میں فرق آجاتا ہے۔ ریلوے پٹریوں پر معمول کے مطابق آمد ورفت اور حادثوں سے مبرا ریل گاڑی آمد ورفت کے لئے پٹری کے رکھ رکھاؤ کا عمل باقاعدہ طریقے سے ریگولر وقفوں کے انجام دیا جاتا ہے، جس کے تحت لیولنگ، لفٹنگ ، لائننگ اور ٹیمپنگ جیسے امور شامل ہیں۔ ان تمام امور کے نتیجے میں ریلوے اقلیدس اپنی اصل شکل میں برقرار رہتی ہے۔


    ٹیمپنگ پتھروں کے ٹکڑوں کو جو سلیپروں کے نیچے پڑے ہوتے ہیں، انہیں دبانے اور واپس اسی شکل میں لانے کا مخصوص عمل ہے، جو ریل کی پٹری کو اپنی اصل پوزیشن میں قائم رکھتا ہے اور یکساں بلاسٹ بیڈ یعنی روڑیوں کی یکساں اونچائی برقرار رکھتا ہے۔ نئی 09-3 ایکس ڈئنامک ٹیمپنگ ایکسپریس ایک خود کار دو سمتی واحد اکائی ہے جس کی ٹیمپنگ کا آؤٹ پٹ اور استحکام کی صلاحیت غیر معمولی ہے۔ اس مشین میں ایک مربوط استحکامی ٹریلر بھی لگا ہے۔ یہ علیحدہ سے استحکام والی مشین کے استعمال کی ضرورت کو ختم کرتا ہے اور ٹریک کی آپریشنل لاگت کو کم کرتا ہے۔ یہ مشین جدید ترین پیمائش اور ریکارڈنگ کے آلات سے بھی آراستہ ہے۔ اس کا مطلب یہ ہوتا ہے کہ ٹیمپنگ کے بعد پٹریوں کی لازمی پیمائش اور ان کے اصول اور ضوابط کے مطاق نگرانی کے لئے اضافی طور پر ناپ جاپ کی ضرورت باقی نہیں رہتی جس سے وقت بھی بچتا ہے اور لاگت بھی کم ہوتی ہے۔


    U- 3 861

    
    
    (Release ID: 1540416) Visitor Counter : 10