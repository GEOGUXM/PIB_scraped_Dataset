      امور صارفین، خوراک اور عوامی تقسیم کی وزارت

      جنا ب رام ولاس پاسوان نے جنیوا میں یواین سی ٹی اے ڈی کے ذریعہ اہتمام کئے جانے والےانٹرگورنمنٹل گروپ آف ایکسپرٹس کے تیسرے اجلاس کی تقریبِ افتتاح سے خطاب کیا
      Posted On: 11 JUL 2018 3:05PM by PIB Delhi


    نئی دہلی، 12 جولائی ۔امور صارفین وخوراک ورسد کے امور کے مرکزی وزیر جناب رام ولاس پاسوان نے جنیوا میں یواین سی ٹی اے ڈی کے ذریعہ اہتمام کئے جانے والے تیسرے انٹر گورنمنٹل گروپ آف ایکسپرٹس (آئی جی ای ) کے افتتاحی اجلاس سے خطاب کیا ۔جناب رام ولاس پاسوان ان تقریبات میں شرکت کی غرض سے آنے والے ہندوستانی وفد کے قائد کی حیثیت سے یہاں آئے ہیں۔اس موقع پر جناب رام ولاس پاسوان نے تحفظ صارفین جیسے میدانوں میں حکومت ہند کی کلیدی کامیابیوں پر روشنی ڈالی ۔ امور صارفین پر اہتمام کئے جانے والا یہ دوروزہ بین سرکاری اجلاس 10 جولائی 2018 کو بخیر وخوبی تمام ہوا۔


    جناب رام ولاس پاسوان نے اس تیسرے بین سرکار ی گروپ آف ایکسپرٹ کے اجتماع میں حسب ذیل تقریر کی :


    ’’ میں حکومت ہند اور اپنی جانب سے یہاں اس اجتماع میں تشریف لائے مختلف ممالک کے ماہرین کا دل کی گہرائیوں سے خیر مقدم کرتا ہوں۔میرے لئے پائیدار ترقی کے نشانے کے حصول (ایس ڈی جی ) کے لئے صارفین کے مفادات کے میدان میں کئے جانے والے اقدامات کی تفصیل آپ حضرات کے سامنے بیان کرنا انتہائی باعث مسرت امر ہے ۔پائیدار ترقی آج کی سب سے بڑی ضرورت ہے ۔ یہ پائیدار ترقی نہ صرف بنی نوع انسان کی بقا کے لئے بلکہ اس کے مستقبل کی حفاظت کے لئے بھی ضروری ہے۔


    جیسا کہ آپ سب حضرات واقف ہیں کہ پائیدار ترقی کا نشانہ کسی ایک ملک کے ذریعہ یک طرفہ طور پر حاصل کیا جانا ممکن نہیں ہے ۔ہم سب کسی نہ کسی طریقے سے اس سے وابستہ ہیں ۔پائیدار ترقی کے نشانوں (ایس ڈی جی ) سے ہم سب پر یہ بات واضح ہوگئی ہے کہ اگر کوئی بھی اہم معاشی یا سماجی گروپ پیچھے چھوڑ دیا گیا تو ہم پائیدار ترقی کا نشانہ کبھی حاصل نہ کرسکیں گے ۔‘‘


    دوستو!


    ’’ وزیر اعظم جناب نریندر مودی کی قابل قدر قیادت میں ہندوستان اپنی معاشی اصلاحات کے پروگرام کو خوش اسلوبی کے ساتھ جاری رکھے ہوئے ہے جن کا مقصد پائیدار تدریجی نمو حاصل کرنا ہے۔ان اصلاحات میں مالیاتی شمولیت ، افراط زر پر قابو پانا ، بہتر مجموعی حکمرانی ، مالیاتی شمولیت ،ڈھانچہ جاتی سہولیات کا تیزرفتار فروغ اورکالے دھن او ر بدعنوانی پرشکنجہ کسنا ہے ۔ ہم نے اس سلسلے میں آدھار ایکٹ گڈس اینڈ سروسز ٹیکس (جی ایس ٹی )ایکٹ جیسے قانون بنائے ہیں ۔علاوہ ازیں راست غیر ملکی سرمایہ کاری (ایف ڈی آئی ) میں مزید نرم کاری اور متعدددیگر اقدامات کئے ہیں۔ جن کا نتیجہ آج اس طرح ظاہر ہوا ہے کہ ہندوستان آج دنیا کی تیزی سے ترقی کرتی سب سے بڑی معیشت کی شکل میں ابھررہا ہے۔


    ہندوستان نے ایس ڈی جی پرعمل آوری اور 2030 کے اپنے ایجنڈے کو قومی دھارے میں شامل کرنے کے لئے واضح اقدامات کئے ہیں۔ایس ڈی جی مذاکرات کے عمل میں ہندوستان نے پائیدار ترقی کے نشانوں (ایس ڈی جی ) کی چہرہ کاری کے عمل میں نمایاں کردار ادا کیا ہے ، اس لئے یہ بات باعث حیرت نہیں کہ ہندوستان کی قومی ترقی کے نشانے ایس ڈی جی میں دکھائی دیتے ہیں ۔


    ہم نے آزادی کے بعدسے اب تک ہندوستان میں غریبی کے راست خاتمے کے خواب کو عملی جامہ پہنانے کی کوشش کی ہے ۔ہم نے غریبوں کو بااختیار بناکر غریبی کا خاتمہ کرنے کا راستہ اختیار کیا ہے ۔آج غریبی پر ہمارے حملوں میں ترقی کی توسیع شدہ روائتی اسکیمیں شامل ہیں بلکہ ہم نے اجتماعیت اوربااختیار بنائے جانے کے ایک نئے عہد کا آغاز کیا ہے اور ناقبل عمل خوابوں کی راست عملی تعبیر فوری طورسے حاصل کرنے کی کوشش کی ہے۔


    ہم لینڈ ٹو لینڈ کمپیوٹرائزیشن آف ٹارگیٹیڈ پبلک ڈسٹری بیوشن سسٹمز (ڈی پی ڈی ایس ) پر عمل آوری کررہے ہیں تاکہ صحیح معنوں میں مستحق استفادہ کنندگان کی شناخت کی جاسکے ۔فرضی راشن کارڈو ں کا خاتمہ کیا جاسکے اورخوراک میں بہتر رعایت دی جاسکے ، اناج کی تخصیص کے عمل کو شفاف بنایا جاسکے او ر معقول سستے داموں کی دوکانوں کی سطح تک ہر مرحلے پر جانچ کی جائے اور مستحق استفادہ کنندگان کو بروقت اناج فراہم کرایا جاسکے ۔قانون اور پالیسی کے ذریعہ صارف کے موثر تحفظ میں قابل جواز حقوق صارفین بھی شامل ہیں ، جو مزید واضح ڈجیٹل اور ای – کامرس صارف سے صریحی طور پر متعلق ہے ۔


    ہم نے کنزیومر گریوانس ریڈریسل میکانزم وضع کیا ہے ۔ نیشنل کنزیومر ہیلپ لائن شروع کی ہے ،جس کی رسائی ملک کے ہرگوشے تک ہے او ر ملک کے کسی بھی حصے کے صارفین ٹال فری نمبر کے ذریعہ اس سے رسائی حاصل کرسکتے ہیں ۔علاوہ ازیں شکایات کے تیز رفتار تدارک کی غرض سے نیشنل کنزیومر ہیلپ لائن نے ملک کی 400 سے زائد کمپنیوں کے ساتھ شراکتداری کی ہے ،جن میں بڑے کاروباری ادارے مصنوعات او ر خدمات فراہم کرانے والی کمپنیاں شامل ہیں ،جس کے ذریعہ موصول ہونےوالی شکایات کو آن لائن بھیج دیا جاتا ہے اور ان کا بروقت تدارک ہوجاتا ہے ۔


    سرکار نے ’’جاگو گراہک جاگو ‘‘ کے نام سے ملک گیر پیمانے پر ایک میڈیا بیدار مہم شروع کی ہے ۔ اب یہ نام ملک کے ہرکنبے میں مقبول ہے ۔علاوہ ازیں سرکار نے راست فروخت کے لئے رہنما اصول بھی جاری کئے ہیں اور اب صارفین کے لئے بھی قاعدےجاری کئے جانے کا عمل جاری ہے ۔ان رہنما اصولوں سے راست فروخت کرنے والی کمپنیوں پر ضابطہ کاری کے نظام کو تقویت حاصل ہوگی۔ہم نے بعض اصولوں میں مزید ترامیم کی ہیں تاکہ فروخت کنندہ کے ذریعہ ای – کامرس پردکھائے جانے والے سامان کے ساتھ صارف کے مفادات کے تحفظ کا اعلانیہ بھی دکھایا جانا لازمی قرار دیا جاسکے ۔


    ہنددستان نے پورے ملک کے لئے یکساں گڈس اینڈ سروسز ٹیکس (جی ایس ٹی ) کے نظام کا نفاذ کرکے ٹیکس کاری کے عمل کو انتہائی شفاف بنادیا ہے ۔ وزیر اعظم ہند نے اسے ،’’ غریبوں کو تعلیمی اور معاشی طور سے بااختیار بنائے جانے کا مقصد قراردیا ہے ۔جی ایس ٹی اس مقصد کے حصول میں ہماری مدد کررہا ہے اور یہ شفافیت کی سمت میں ایک بڑے انقلابی قدم کی حیثیت رکھتا ہے ۔


    عالمی سپلائی چین کے ظہور میں آنے کے بعد تجارت کے راستے میں آنے والی دشواریوںکو کم کرنے اور ای – کامر س کی تدریحی ترقی نے کمزورطبقوں کو غیر معقول تجارت اور بے اصول کاروبارسے بچانے کے لئے نمایا ں کا م کیا ہے ۔ شرح افراط غذا نے سبھی پر مضرت رساں اثرات مرتب کئے ہیں ۔ خاص طور سے سماج کے کمزور طبقات اس سے بری طرح متاثر ہوئے ہیں ۔ ہم نے اس مسئلے کا انتہائی موثرطریقے سے تدارک کیا ہے ۔پچھلے چار برسوں کے دوران ہم نے یک عددی شرح افراد مر کا نشانہ کامیابی کے ساتھ حاصل کیا ہے اور سرکار 2014سے 2018 تک کی مدت کے دوران غذائی اشیا کی قیمتوں پر قابو پانے میں نمایاں طورسے کامیاب رہی ہے اور قیمتوں پر مسلسل نظر رکھی گئی ہے ، یہاں تک کہ خام تیل کی قیمتوں میں اِضافے کے باوجود شرح افراظ زر دائرہ قبولیت سے باہر نہیں ہوپائی ہے ۔


    ہمارا 2030 کا ایجنڈا ہماری امیدوں اور مواقع کے مشترکہ کلیدی نشانے کی حیثیت رکھتاہے اور ہم سب مل کر پوری دنیا کے سامنے یہ ثابت کرسکتے ہیں کہ 2030 کا ایس ڈی جی ایجنڈا اپنے عوام سے ترقی اور خوشحالی کی فراہمی کا وعدہ کرتا ہے ۔آخر میں ، میں وزیر اعظم ہند کے ان جملوں کے ساتھ اپنی تقریر کا اختتام کرتا ہوں کہ ،’’ دنیا میں اس سے بڑا کوئی مقصد نہیں ہوسکتا کہ ایک ایسی دنیا کی چہرہ کاری کی جائے جس میں ہر زندگی ایک سلامت مستقبل کا خواب دیکھ سکے اور مواقع اوروقار کا حوشگوار تصور کرسکے ۔ یہاں ہم اپنی فضاؤں کو آئندہ نسلوں کے لئے بہتر شکل میں چھوڑ سکیں ۔دنیا میں اس سے بڑا چیلنج اور کوئی نہیں ہوسکتا ۔‘‘


    آپ کی فیاض اور کشادہ قلب دعوت کے لئے آپ کا مشکور ہوں اور اس اجتماع میں ہونے والے فائدہ مند مذاکرات کا منتظر ہوں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 3573

    
    
    (Release ID: 1538440) Visitor Counter : 1