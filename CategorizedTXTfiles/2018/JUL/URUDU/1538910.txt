      اقلیتی امور کی وزارتت

      آیوش نیشنل انسٹی ٹیوٹس کے سربراہوں کی دو روزہ کانفرنس کا افتتاح اے آئی آئی اے اور آئی آئی ٹی دہلی کے درمیان مفاہمت نامے پر دستخط
      
      قومی آیوش انسٹی ٹیوٹ کو منارہ نور کے طورپر فروغ دینے کا آیوش کی وزارت کا تصور

      Posted On: 17 JUL 2018 7:17PM by PIB Delhi

    نئی دہلی،17 جولائی 2018؍آیوش کے وزیر مملکت (آزادانہ چارج)، جناب شری پدیسونائک آج نئی دہلی میں آل انڈیا انسٹی ٹیوٹ آف آیورید(اے آئی آئی اے) کے زیر اہتمام منعقدہ آیوش نیشنل انسٹی ٹیوٹس کے سربراہوں کی ایک دو روزہ کانفرنس کا افتتاح کیا۔اس کانفرنس کا موضوع ریزنگ ٹووارڈز ایکسی لینس یعنی امتیازکی سمت میں اُٹھان ہے۔اس کانفرنس کے انعقاد کا مقصد قومی آیوش اداروں کو منارہ نور کے طورپر فروغ دینا ، ریسرچ کے معیار ،اسپتال میں دستیاب سہولتوں اورتعلیم کے معیار کو بہتر بنانا، بنیادی ڈھانچے اور سرگرمیوں میں امتزاج پیدا کرنا، ان میں معقولیت لانا اور خدمات سے متعلق یکساں رہنما ہدایات تیار کرنا ہے۔اس کانفرنس کا مقصد آیوش انسٹی ٹیوٹس کے اسٹیٹس کو اپگریڈ کرکے اسے آئی آئی ٹیز اور آئی آئی ایمس کے مطابق کرنا ہے۔اس تقریب کے دوران آل انڈیا انسٹی ٹیوٹ آف آیوروید اور انڈین انسٹی ٹیوٹ آف ٹیکنالوجی، نئی دہلی کے درمیان ایک مفاہمت نامہ پر بھی دستخط کئے گئے۔


    حاضرین سے خطاب کرتے ہوئے جناب نائک نے کہا کہ آیوش کی وزارت کا تصور یہ ہے کہ قومی آیوش اداروں کو منارہ نور اداروں کے طورپر فروغ دیا جائے۔انہوں نے مزید کہا کہ صحت نگہداشت کے نظام میں دنیا بھر میں ہورہی تبدیلیوں کے پیش نظر یہ انتہائی واضح ہوگیا ہے کہ پالیسی، قانون سازی ، ریگولیشن، تحقیق ، ترقی، مالیات کی فراہمی، تربیت اور پیشہ وارانہ ترقی، کوالٹی کنٹرول اور سیفٹی ریگولیشنز کے تناظر میں علاج و معالجے کے ان نظامات کا جامع جائزہ لیاجائے۔


    آیوش کے وزیر نے کہا کہ آیوروید کا غالب رجحان طرز زندگی کی خرابیوں کے بندوبست کی طرف ہے، جوکہ اکثر دباؤ سے متعلق صورتحال اورسماج میں مخصوص عمر کے لوگوں کے درمیان دیگر وجوہات کے سبب پیش آرہی ہے۔


    آیوش کے سیکریٹری جناب راجیش کوٹیچا نے آیوش کے طور طریقوں کے لئے نشان راہ تیار کرنے اور آیوش اداروں کے اسٹیٹس کو قومی اہمیت کے حامل اداروں کے ہم پلہ کرنے کی ضرورت پر زور دیا، تاکہ تعلیم اور تحقیق کے شعبے میں یہ اچھی کارکردگی کا مظاہرہ کرسکیں۔


    نیتی آیوگ کے رکن ڈاکٹر وی کے پال نے نظام کے اندر خوش اسلوبی لانے کے لئے پانچ بنیادی عوامل یعنی تعلیم، خدمات، تحقیق، عوامی صحت ور آیوش کے طور طریقوں کے فروغ کے بارے میں بات کی۔انہوں نے اس طریقہ علاج کو لوگوں تک پہنچانے کے لئے رسائی سے متعلق سرگرمیوں کا آغاز کرنے اور آیوش طریقہ علاج کو فروغ دینے کے لئے ایک معیاری اور منظم منصوبہ بندی پر زور دیا، جوکہ کسی بھی سسٹم کو فروغ دینے کے لئے لازمی اور انتہائی اہمیت کے حامل ہے۔انہوں نے اس خیال کا اظہار کیا کہ آیوش کے اصولوں کو قومی صحت پالیسیوں میں جگہ دی جانی چاہئے۔


    آئی آئی ٹی دہلی کے ڈائریکٹر ڈاکٹر وی آر راؤ نے ایک ہفتے کی مختصر مدت میں مفاہمت نامے کا خاکہ تیار کئے جانے پر خوشی کا اظہار کیا۔انہوں نے دونوں اداروں کے فیکلٹی اور طلباء کو ایک دوسرے کے قریب لانے کی اپیل کی، تاکہ اشتراک پر مبنی تجاویز تیار کی جاسکیں، جس سے روایتی طور طریقوں کو جواز کی شکل دینے میں مدد ملے۔انہوں نے دستیاب سائنسی ذرائع کو بروئے کار لاتے ہوئے قدیم علوم کی تفہیم، تجزیے اور انہیں جواز بخشے جانے کی ضرورت پر زور دیا۔


    گجرات آیوروید یونیورسٹی، اتراکھنڈ آیوروید یونیورسٹی، شری کرشن آیوش یونیورسٹی کے وائس چانسلرز اور انسٹی ٹیوٹ فار پوسٹ گریجویٹ ٹیچنگ اینڈ ریسرچ اِن آیوروید، جام نگر، نیشنل انسٹی ٹیوٹ آف آیوروید، جے پور، نیشنل انسٹی ٹیوٹ آف یونانی میڈیسن، بنگلور، نیشنل انسٹی ٹیوٹ آف سدھ،چنئی، نیشنل انسٹی ٹیوٹ آف ہومیوپیتھی، کولکاتہ، نورتھ ایسٹرن انسٹی ٹیوٹ آن آیوروید اینڈ ہومیو پیتھی، شیلانگ، نیشنل انسٹی ٹیوٹ آف نیچرو پیتھی، پونے، راشٹریہ آیوروید ودیاپیٹھ ، نئی دہلی،مرار جی دیسائی نیشنل انسٹی ٹیوٹ آف یوگا ، نئی دہلی، آل انڈیا انسٹی ٹیوٹ آف آیوروید، نئی دہلی کے ڈائریکٹرز اس تقریب میں موجود تھے۔ ڈائریکٹروں کے علاوہ ان سبھی قومی اداروں کے انتظامی سربراہان اس کانفرنس میں شرکت کررہے ہیں، جن میں میڈیکل سپرنٹنڈنٹ، اکیڈمکس ، مالیات اور انتظامیہ کو ڈیل کرنے والے اہلکار بھی شامل ہیں۔


    م ن۔م م ۔ ن ع


    U: 3649

    
    
    (Release ID: 1538910) Visitor Counter : 7