      ریلوے کی وزارت

      ریل نیٹ ورک کی توسیع
      Posted On: 19 JUL 2018 12:46PM by PIB Delhi


    نئیدہلی۔ 19 ؍جولائی۔ریلوے کے وزیر مملکت جناب راجین گوہین نے لوک سبھا میں ایک سوال کے تحریری جواب میں بتایا کہ ریلوے نے مختلف ریاستوں کے 180 نیو لائن پروجیکٹس پر کام کرنا شروع کردیا ہے۔ ان میں سے متعدد پروجیکٹ اپنے تکمیلی مرحلے کے قریب ہیں۔ ان نیولائن پروجیکٹس میں آندھرا پردیش کے 18 ، آسام اور شمال مشرقی خطے کے 15، بہار کے 12، چھتیس گڑھ کے 8، دہلی کا ایک، گجرات کے چار، ہریانہ کے 7، ہماچل پردیش کے 4، جموں وکشمیر کاایک، جھارکھنڈ کے 14، کرناٹک کے 16، کیرل کے 2، مہاراشٹر کے 12، مدھیہ پردیش کے 8، اڈیشہ کے 10، پنجاب کے 6، راجستھان کے 10، تمل ناڈو کے 8، تلنگانہ کے 9، اتراکھنڈ کے 3، اترپردیش کے 15 اور مغربی بنگال کے 18 نیولائن پروجیکٹس شامل ہیں۔ ان میں سے بعض نیو لائن پروجیکٹس ایسے ہیں جو ایک سے زائد ریاستوں میں واقع ہیں، ان میں سے بیشتر نیولائن پروجیکٹس دوردراز کے علاقوں کی پسماندگی کو پیش نظر رکھتے ہوئے سماجی، اقتصادی بنیاد پر لیے گئے ہیں، جن میں معاشی طور سے پسماندہ علاقوں میں تیزرفتاری کے ساتھ ترقیاتی کام کیے جائیں گے۔


    واضح ہو کہ ریلوے پروجیکٹس کی تکمیل کیلئے ریاستی سرکاروں اور مرکزی سرکار کی منظوری ضروری ہوتی ہے، یہ منظوری حصول اراضی ، جنگلات اور جنگلاتی زندگی جیسے محکموں کی قانونی منظوری اور سرکاری سہولیات کی منتقلی وغیرہ کیلئے دی جاتی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ش س۔ع ن


    U-3695

    
    
    (Release ID: 1539212) Visitor Counter : 5