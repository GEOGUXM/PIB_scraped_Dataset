      سٹرک ٹرانسپورٹ اور شاہراہوں کی وزارت

      جناب نتن گڈکری آندھراپردیش میں اچھاپورم اور اناکاپلی کے درمیان قومی شاہراہ نمبر 16 کو توسیع کرنے کے پروجیکٹ کا سنگ بنیاد رکھیں گے
      
      اس پروجیکٹ سے چنئی اور کولکتہ کے درمیان کنیکٹی ویٹی میں بہتری پیدا ہوگی۔
      
      جناب نتن گڈکری وژاگ بندرگاہ سے قومی شاہراہ نمبر 16 تک کنیکٹی ویٹی بڑھانے کے پروجیکٹوں کا آغاز بھی کریں گے

      Posted On: 12 JUL 2018 5:58PM by PIB Delhi

    نئی دہلی، 12 جولائی 2018 / سڑک ٹرانسپورٹ اور شاہراہوں ، جہاز رانی، آبی وسائل ، دریاؤں کی ترقی اور گنگا کے احیا کے وزیر جناب نتن گڈکری کل وشاکھاپٹنم کی ایک تقریب میں آندھراپردیش کے 6688 کروڑ روپے کے قومی شاہراہوں اور پورٹ کنیکٹی ویٹی پروجیکٹوں کا سنگ بنیاد رکھیں گے اور ان کا افتتاح کریں گے۔ جناب نتن گڈکری اس مہینے کی 11 تاریخ سے 13 تاریخ تک ریاست کے تین روزہ سرکاری دورے پر ہیں۔


    قومی شاہراہوں جن پروجیکٹوں کا سنگ بنیاد رکھا جانا ہے ان میں اچھا پورم سے نرسناپیٹ تک قومی شاہراہ نمبر 16 کی موجودہ چار لائنوں والی 13.47 کلو میٹر طویل پٹی کی صلاحیت بڑھانا ، جس میں 439 کروڑ روپے لاگت آئے گی ،نرسنا پیٹ سے راننستھلم تک قومی شاہراہ نمبر 16 کی چھ لین والی 54.20 کلو میٹر طویل پٹی میں توسیع کرنا جس پر 1350 کروڑ روپے کی لاگت آئے گی، رانستھلم سے اننت پور م (وشاکھاپٹنم) تک قومی شاہراہ نمبر 16 کی چھ لین والی شاہراہ کی توسیع کرنا جس پر 1187.10 کروڑ روپے لاگت آئے گی اور قومی شاہراہ نمبر 16 کے آنند پورم -پیندورتھی -اناکاپلی سیکشن پر چھ لین والی سڑک میں توسیع جس پر 2013 کروڑ روپے لاگت آئے گی۔ ان پروجیکٹوں سے چنئی اور کولکتہ کے درمیان کنیکٹی ویٹی میں بہتری پیدا ہوگی اور ان دونوں شہروں کے درمیان سفر کا وقت بھی کم ہوگا نیز وشاکھاپٹنم شہر میں موٹر گاڑیوں کی بھیڑ بھاڑ بھی کم ہوگی۔


    پورٹ کنیکٹی ویٹی پروجیکٹ جن کا جناب گڈکری سنگ بنیاد رکھیں گے ، ان میں بھارت مالا کے تحت ، قومی شاہراہ نمبر 16 سے وشاکھاپٹنم پورٹ تک 12.7 کلو میٹر طویل چار لین والی کنیکٹی ویٹی کاا فتتاح کرنے جس پر 549 کروڑ روپے لاگت آئی ہے اور شاہراہ 7کے علاقے کو پورٹ کنیکٹی ویٹی روڈ تک توسیع دینے کا پروجیکٹ جس پر 39.93 کروڑ روپے لاگت آئی ہے۔


    جناب گڈکری وشاکھاپٹنم کورٹ سے قومی شاہراہ 16 تک چار لین والی کنیکٹی ویٹی سڑک کو جو 4.15 کلو میٹر طویل ہے اور جس پر سو کروڑ روپے لاگت آئی ہے، قوم کے نام وقف کریں گے۔


    ا ن کے علاوہ جناب گڈکری کل وشاکھاپٹنم میں 1062 کروڑ روپے کی لاگت سے بندرگاہی پروجیکٹوں کا افتتاح بھی کریں گے اور 679 کروڑ روپے کی لاگت کے پورٹ پروجیکٹوں کا سنگ بنیاد رکھیں گے۔ وہ آج وشاکھاپٹنم میں جہاز رانی کی وزارت ، پورٹ ٹرسٹ اور ان لینڈ واٹر بیس اتھارٹی کے افسران کے ساتھ میٹنگ کررہے ہیں تاکہ موجودہ بندرگاہی اور آبی راستوں کے پروجیکٹوں کا جائزہ لیا جاسکے۔ وزیر موصوف نے کل پولاورم ڈیم کا دورہ کیا تھا۔


    ۔۔۔۔۔۔۔۔۔۔۔


    م ن۔ج ۔ ج۔


    U- 3576


    
    

    
    (Release ID: 1538483) Visitor Counter : 5