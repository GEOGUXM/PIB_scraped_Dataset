      کامرس اور صنعت کی وزارتہ

      جامع برآمداتی حکمت کو جلدہی حتمی شکل دی جائیگی ۔وزیرتجارت
      Posted On: 04 JUL 2018 5:45PM by PIB Delhi


    نئی دہلی ،05 جولائی : تجارت وصنعت وشہری ہوابازی کے وزیرسریش پربھونے نئی دہلی میں تجارتی اداروں اوربرآمدکاروں سے گفت وشنید کی ہے ۔انھوں نے آئندہ چند برسوں کے دوران برآمدات کو بڑھاکر 100بلین امریکی ڈالر تک پہنچانے کے لئے ایک حکمت عملی وضع کرنے کے سلسلے میں ان سے تجاویز کی خواست گاری بھی کی ۔


    تجارت وصنعت کے وزیرنے بتایاکہ برآمداتی کارکردگی حوصلہ افزارہی ہے ۔ گذشتہ برس جن اشیأ کی برآمد کی گئی وہ برآمدات 300بلین سے تجاوز کرگئیں اور10فیصد کا اضافہ درج کیاگیا ،جب کہ 17-2016کے دوران 5فیصد کا اضافہ درج کیاگیاتھا۔ خدمات سمیت مجموعی برآمدات 498.47بلین امریکی ڈالرکے بقدررہی اور 18-2017میں اس میں 13.5فیصد کا اضافہ درج کیاگیا۔ اس سال بھی ماہ مئی اورجون کے دوران مختلف اشیأ کی برآمدات میں 20فیصد سے زائد کااضافہ درج کیاگیا۔


    حکومت نے برآمدات کو فروغ دینے کے لئے مختلف اقدامات کئے ہیں ۔ غیرملکی تجارتی پالیسی کا وسط مدتی جائزہ منعقد کیاگیا جس کے نتیجے میں ایم ایس ایم ای کے لئے برآمدات میں اضافے کے لئے 37فیصد کی ترغیبات متعین کی گئیں ۔ اس میں مزدوروں کو فراہم کی جانے والی ترغیبات بھی شامل تھیں۔ اس سے قبل برآمداتی راحت پیکیج کااعلان جی ایس ٹی کونسل کی جانب سے کیاگیااور برآمدات کے لئے محصولات سے مبرا ان پٹ باہرسے منگانے کی اسکیم کو بحال کیاگیایہ تمام ترامور پیشگی اجازت /برآمداتی فروغ اہم سازوسامان کی تجویز کے تحت عمل میں آئیں گے ۔حکومت جی ایس ٹی بھرپائی کے معاملے میں کافی سرگرم رہی ہے ۔ مارچ اورماہ جون 2018میں ریفنڈ پکھواڑے کا اہتمام کیاگیاتھا جس میں 40ہزارکروڑروپے سے زائد کی رقم اب تک ریفنڈ کی گئی ہے ۔ ریفنڈ کے عمل کو منظم بنایاجارہے اورکلی طورپرخود مختاربھی بنایاجارہاہے ۔


    وزیرموصوف نے کہاکہ وہ کلیدی وزارتوں کے سکریٹریوں کے ساتھ شعبہ جاتی برآمداتی حکمت عملیوں کے سلسلے میں گفت وشنید کے دوادوار کا اہتما م پہلے ہی کرچکے ہیں ۔ انھوں نے بتایاکہ ریاستوں سے بھی ریاست کی ضروریات کے لحاظ سے مخصوص نوعیت والی حکمت عملیوں کی تشکیل کرنے کی بات کی گئی ہے ۔ ایف آئی ای او سے کہاگیاہے کہ وہ اس مختصرمدت میں برآمدات کو 100بلین امریکی ڈالرتک پہنچانے کے لئے ایک حکمت عملی وضع کرے ۔ ایکزم بینک نے بھی منڈی تحقیق کے سلسلے میں برآمدات سے متعلق اپنی جانب سے رپورٹ پیش کردی ہے ۔ انھوں نے کہاکہ برآمدکارحضرات کو آئندہ مختصرمدت کے دوران برآمدت کو 100بلین امریکی ڈالرتک پہنچانے کے لئے اپنی جانب سے تجاویز پیش کرنی چاہیئں ۔


    برآمدکاروں نے بین الاقوامی تجارت کے سلسلے میں غیریقینی صورت حال کے سلسلے میں اپنی تشویش کا اظہارکیا۔ انھوں نے بین الاقوامی تجارت کے محصولات میں ہونے والے اضافےکی کرنسیوں میں ہونے والی تخفیف اور اضافے کی کیفیت اورامریکہ کی جانب سے جی ایس پی ریجیم کے سلسلے میں اپنی تشویشات کا ذکرکیا۔ ایران میں ہونے والی سیاسی پیش رفت ، روس اور مشرق وسطیٰ کے حالات کا بھی ذکرکیا،جہاں درپیش حالات نے غیریقینی صورت حال کو بڑھاوادیاہے ۔ ملکی پیمانے پربھی قرض کی لاگت میں اضافہ ہورہاہے ۔ بینک قرض فراہم کرنے میں سخت گیری کا رویہ اپنارہے ہیں اور جب تک جی ایس ٹی ریفنڈ کا عمل منظم نہیں ہوجاتا تب تک کریڈٹ اور لکویڈٹی کی چنوتیاں برقراررہیں گی لہذا جی ایس ٹی ریفنڈ کے عمل کوکم از کم انسانی عمل دخل کے ساتھ خود کاربنایاجاناضروری ہے ۔ برآمدکاروں نے موجودہ اورنئے برآمداتی بازوروں میں برانڈنگ کے سلسلے میں امداد کی خواست گاری کی ۔ مارکیٹنگ کے ٹول کے طورپرکریڈٹ لائن کے استعمال ، تحقیق وترقیات کو امداد فراہم کرنے اور ای ۔کامرس کو فروغ دینے پرزوردیا۔


    صنعت اورتجارت کی وزارت نے برآمدکاروں کو یقین دہانی کرائی کہ حکومت ان کی تشویشات کا پورا خیال رکھے گی اور ملک کے بہترمفادات میں ان کا حل نکالےگی ۔ انھوں نے کہاکہ ان کی تجاویز کو جلد ہی فائنل کی جانے والی برآمداتی حکمت عملی میں جامع برآمداتی حکمت عملی کا حصہ بنایاجائیگا۔


    گفت وشنید کے دوران برآمدات میں 100بلین امریکی ڈالرکے اضافے کے سلسلے میں ایف آئی ای او کے ذریعہ تیارکردہ چارنکاتی حکمت عملی پرتبادلہ خیالات کیے گئے ۔ ایف آئی ای او نے گذشتہ بھارتی برآمدات کارکردگی اورعالمی درآمداتی کارکردگی جس کا تعلق مختلف النوع مصنوعات سے ہے ، کے سلسلے میں 685مصنوعات کی شناخت کی ہے ۔ ورکشا پ کا اہتمام فیڈریشن آف انڈین ایکسپورٹرس آگنائزیشن ( ایف آئی ای او) نے کیاتھا اور اس میں کامرس کی سکریٹری محترمہ ریتاسیوتیا ، اوایس ڈی ڈاکٹرانوپ ودھاون اور ڈی جی ایف ٹی آلوک چترویدی نے بھی شرکت کی ۔


    **********


    U-3473

    
    
    (Release ID: 1537795) Visitor Counter : 4
    
    
      Read this release in: English