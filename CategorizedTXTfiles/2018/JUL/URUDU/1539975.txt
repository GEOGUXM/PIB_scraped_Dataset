      وزارت آیوش

      بزرگوں کے لئے خصوصی آیوش کلینک
      Posted On: 24 JUL 2018 7:49PM by PIB Delhi


    نئی دہلی،24 جولائی 2018؍حکومت آیوش نظام طب کے تحت بزرگوں کو زیادہ سے زیادہ خدمات دستیاب کراتی ہے، چونکہ صحت ریاستی موضوع ہے، لہٰذا گاوؤں میں بزرگوں کے لئے خصوصی کلینک کھولنے کا معاملہ متعلقہ ریاستی ؍مرکز کے زیر انتظام علاقے کی حکومت کے دائرہ اختیار میں آتا ہے۔


    تاہم قومی آیوش مشن (این اے ایم) جیسی مرکزی اسکیم کے تحت 50 بستروں والے آیوش اسپتالوں اور پرائمری ہیلتھ سینٹرز میں آیوش کی سہولت دستیاب کرانے کے لئے مالی امداد فراہم کرنے کا التزام ہے۔لہٰذا ریاستی؍ مرکز کے زیر انتظام علاقے کی حکومتیں این اے ایم کے رہنما ہدایات کے مطابق ریاستی سالانہ کارروائی منصوبہ(ایس اے اے پی) میں اپنی ضرورتیں پیش کرکے مدد حاصل کرسکتی ہیں۔مزید برآں این اے ایم کے تحت آیوش اسپتالوں اور ڈسپنسریوں میں ضروری دوائیں سپلائی کرنے کا التزام ہے، جس کے توسط سے عوام بشمول بزرگ افراد مفت خدمات حاصل کرسکتے ہیں۔


    اس کے علاوہ سینٹرل کونسل فار ریسرچ اِن آیورویدک سائنسز (سی سی آر اے ایس) بزرگوں کو اپنی 23کلینکل یونٹوں کو جو کہ ملک بھر میں قائم ہیں، کے توسط سے صحت خدمات دستیاب کرارہی ہے۔سی سی آر اے ایس آیوش کی وزارت کے تحت کام کرنے والا ایک خود مختار ادارہ ہے۔ سینٹرل کونسل فار ریسرچ اِن ہومیوپتھی بزرگوں کو اپنے 23 ریسرچ سینٹروں اور 8 پیری فیرل آؤٹ پیشنٹ ڈپارٹمنٹس(او پی ڈی)، جو کہ ملک بھر میں قائم ہیں، کے توسط سے صحت خدمات دستیاب کرارہی ہے۔یہ آیوش کی وزارت کے تحت کام کرنے والا ایک خود مختار ادارہ ہے۔


    سینٹرل کونسل فار ریسرچ اِن سدھ(سی سی آر اے ایس) بھی بزرگوں کو خصوصی اوپی ڈی خدمات دستیاب کرا رہی ہے۔ یہ آیوش کی وزارت کے تحت کام کرنے والا ایک خود مختار ادارہ ہے۔ اس کے علاوہ نیشنل انسٹی ٹیوٹ آف سدھ(این آئی ایس) بھی بزرگوں کے لئے خصوصی اوپی ڈی خدمات دستیاب کراتا ہے۔ یہاں بزرگ مریضوں کو اِ ن ڈور پیشنٹ ڈپارٹمنٹ (آئی پی ڈی) چارجز نہیں ادا کرنے پڑتے ہیں۔ یہ آیوش کی وزارت کے تحت کام کرنے والا ایک خود مختار ادارہ ہے۔


    یہ اطلاع آیوش کے وزیر مملکت (آزادانہ چارج)، جناب شری پد یسونائک نے آج راجیہ سبھا میں ایک سوال کے تحریری جواب میں دی۔


    م ن۔م م ۔ ن ع


    U: 3806

    
    
    (Release ID: 1539975) Visitor Counter : 4