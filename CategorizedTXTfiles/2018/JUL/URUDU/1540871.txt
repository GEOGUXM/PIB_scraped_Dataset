      وزارت دفاع

      اسٹریٹیجک پارٹنر شپ ماڈل کو ڈی اے سی کی منظوری
      Posted On: 31 JUL 2018 5:19PM by PIB Delhi


    نئی دہلی،31 جولائی 2018؍رکشا منتری محترمہ نرملا سیتا رمن کی صدارت میں آج یہاں دفاعی حصولیابی کونسل(ڈی اے سی) کی میٹنگ ہوئی۔


    ملک کی اپنی دفاعی صنعت کو فروغ دینے اور مسلح دستوں کو وقت پر سازوسامان کی فراہمی کو یقینی بنانے کی اپنی کوششوں کو جاری رکھتے ہوئے ڈی اے سی نے اسٹریٹیجک پارٹنر شپ ماڈل کے لیے رہنما خطوط کے بارے میں بات چیت کی اور انہیں منظور کیا۔ اسٹریٹیجک پارٹنر شپ ماڈل کا مقصد دفاعی صنعتی نظام میں نئی جان پھونکنا اور ملک کے اندر نجی شعبے میں مسلح دستوں کی مستقبل کی ضرورتوں کے لیے کمپلیکس ویپن سسٹم ڈیزائن کرنے، تیار کرنے اور ان کے مینوفیکچرنگ کی صلاحیتیں پیدا کرنا ہے۔رہنما خطوط میں بنیادی ٹیکنالوجی کے ٹرانسفر اور ملک کے اعلیٰ معیار کے مواد کے ساتھ ایسی عالمی سطح کی بڑی کمپنیوں کو ترغیب دینے پر زور دیا گیا ہے جو ہندوستانی شراکت داروں کے اشتراک کے ساتھ ہندوستان کو علاقائی ؍عالمی مینوفیکچرنگ مرکز بنانے کے لئے تیار ہوں۔ اس سے حکومت کی میک اِن انڈیا پہل کے ساتھ دفاعی شعبے میں خود کفیلی اور تال میل کی حوصلہ افزائی کی ایک بڑی ضرورت کو پورا کیا جاسکے گا۔پالیسی کو نافذ کئے جانے والی ہدایات میں تبدیل کرنے اور اس عمل کو شروع کرنے کی ایک کوشش کے طورپر ڈی اے سی نے نیول یوٹی لٹی ہیلی کاپٹرز کی حصولیابی کے لئے مخصوص رہنما خطوط کو بھی منظوری دی ہے۔اسٹریٹیجک پارٹنر شپ ماڈل کے تحت کی جانے والی تمام حصولیابی خصوصی طورپر تشکیل کی گئی بااختیار پروجیکٹ کمیٹیوں کے ذریعے کی جائیں گی، تاکہ خصوصی توجہ دی جاسکے اور وقت پر سازو سامان کی فراہمی کو یقینی بنایا جاسکے۔


    ڈی اے سی نے تقریباً 800 کروڑ روپے کی لاگت سے ‘خرید(انڈین –آئی ڈی ڈی ایم)’ زمرے میں انڈین کوسٹ گارڈ کے لئے 8 فاسٹ پیٹرول ویسلز(ایف پی وی) کی حصولیابی کے لئے بھی منظوری دی ہے۔ان جہازوں (ویسلز) کو ملک کے اندر ڈیزائن کیا جائے گا اور ملک کے اندر ہی تیار کیا جائے گا۔اس سے سمندری سیکورٹی کو تقویت ملے گی اور وہ ہندوستان کے آبی خطے کی دن رات پیٹرولنگ کرسکے گی اورجہازوں کو روکنے کے ساتھ ساتھ تخریب کاری، دہشت گردی، اسمگلنگ کے خلاف کارروائی کرنے والے عملےکی مدد کرنے کے علاوہ تلاش اور بچاؤ کے کاموں ، آفات سے راحت کے کاموں وغیرہ میں مدد کرسکے گی۔


    U: 3923

    
    
    (Release ID: 1540871) Visitor Counter : 5