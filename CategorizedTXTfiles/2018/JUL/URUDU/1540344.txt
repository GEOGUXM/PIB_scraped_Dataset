      امور داخلہ کی وزارت

      وزیرداخلہ نے پولیس تنظیموں پر زور دیا کہ وہ ٹیکنالوجی اور مینجمنٹ میں اختراعی حل کے لئے آئی آئی ٹی اور آئی آئی ایم جیسے معروف اداروں کے ساتھ اشتراک کریں
      Posted On: 26 JUL 2018 6:21PM by PIB Delhi


    نئی دہلی، 26 ؍جولائی،مرکزی وزیر داخلہ جناب راج ناتھ سنگھ نے ٹیکنالوجی اور مینجمنٹ میں اختراعی حل کے لئے آئی آئی ٹی اور آئی آئی ایم جیسے معروف اداروں کے ساتھ اشتراک کرنے پر زور دیا ہے۔ انہوں نے کہا ہے کہ ان اداروں کے طلباء کو ہر سال انٹرن شپ کے لئے مدعو کیا جانا چاہئے تاکہ خامیوں پر قابو پایا جاسکے اور نئی ٹیکنالوجی تیار کی جاسکے۔


    جناب راج ناتھ سنگھ نے آج یہاں بیورو آف پولیس ریسرچ اینڈ ڈیولپمنٹ (بی پی آر اینڈ ڈی) کے ذریعہ منعقدہ پولیس کے نوجوان سپرنٹنڈنس کی دوسری کانفرنس کا افتتاح کرتے ہوئے کہا کہ اپنی ضرورت کی بنیاد پر آپ ٹیکنالوجی پر مبنی حل اور تربیت کے لئے تحقیق وترقی کی خاطر مختلف اداروں کے ساتھ اشتراک کرسکتے ہیں۔ انہوں نے کہا کہ اگر ہم مل کر کوششیں کریں اور مختلف معاملات ، مسائل ، ناکامیوں اور کامیابیوں کو آپس میں ساجھیداری کریں تو ہم امن وقانون برقرار رکھنے، سرحدوں کی نگہبانی ، دہشت گردی اور انتہا پسندہ سے نمٹنے میں مؤثر کارکردگی انجام دے سکتے ہیں۔


    مرکزی وزیر داخلہ نے کہا کہ ٹیکنالوجی اپنانے سے ملک میں مینوفیکچرنگ میں اضافہ ہوگا اور درآمدات میں کمی آئے گی۔ انہوں نے کہا کہ ہم ہتھیاروں اور دیگر جدید سازوسامان کے لئے بڑی حد تک درآمدات پر انحصار کرتے ہیں۔ ہم اس طرح کی جدید ٹیکنالوجی کو خصوصی اداروں کے ساتھ اشتراک کے ساتھ ملک میں تیار کرنے پر توجہ مرکوز کرسکتے ہیں، جس میں اپنی ضرورت کی خصوصیات پر بھی توجہ دے سکتے ہیں، اس طرح ہم ملک میں صلاحیتوں کو فروغ دے کر درآمدات پر انحصار کو کم کریں گے۔ جناب راج ناتھ سنگھ نے کہا کہ ہمیں فی الحال دستیاب ٹیکنالوجی کا بہترین استعمال کرنا چاہئے اور مسائل پر مبنی حل تلاش کرنے کے لئے نئے قسم کے نظریات کے بارے میں سوچنا چاہئے۔


    مرکزی وزیر داخلہ نے کہا کہ پولیس فورس پیچیدہ جرائم اور خود کار ہتھیاروں سے لیس مجرموں سے نمٹنے میں الجھی ہوئی ہے۔ انہوں نے کہا کہ ہمیں جرائم کے تجزیئے اور نگرانی پر توجہ مرکوز کرنی چاہئے اور ایسے طریقہ کار اور تکنیک تیار کرنی چاہئے جس سے جرم کو شروع میں ہی ختم کیا جاسکے۔انہوں نے کہا کہ کئی ایجنسیاں اور تنظیمیں جرائم سے متعلق اعداد وشمار اور سافٹ ویئر تیار کرنے کی کوشش کررہی ہیں۔ اس کے نتیجے میں پیش بین پولیسنگ ممکن ہوسکے گی، جو نہ صرف جرائم کی روک تھام کرنے میں مدد کرے گی بلکہ دہشت گردانہ سرگرمیوں اور نکسل حملوں پر روک لگانے میں مدد کرے گی۔ جناب راج ناتھ سنگھ نے کہا کہ بی پی آر اینڈ ڈی ساحلی پولسنگ کی قومی اکیڈمی کو تربیت فراہم کررہی ہے جہاں پولسنگ کا معیار دنیا کے بہترین معیارات کے مطابق ہے۔


    مرکز وزیر داخلہ نے کہا کہ حکومت پولیس کی جدید کاری کے پروگرام پر سختی سے عمل کرنے کی پابند ہے۔ انہوں نے کہا کہ ہم نے پولیس فورس کو ایس ایکس-95 اور بریٹا ہتھیار فراہم کئے ہیں۔ بھیڑ کے اشتعال اور بھیڑ کے بندوبست سے نمٹنے کے لئے پولیس فورس کو کئی طرح کے مہلک اور غیر مہلک ہتھیاروں کو استعمال کرنے کی ضرورت پڑتی ہے۔ انہوں نے کہا کہ بی پی آر اینڈ ڈی نے مہلک اور غیر مہلک ہتھیاروں کی تیاری اور ٹسٹنگ کے لئے تحقیقی پروجیکٹ شروع کئے ہیں۔ جناب راجناتھ سنگھ نے کہا کہ یو اے وی ڈرون یا دیگر یواے وی پولسنگ میں نئی ٹیکنالوجی کے کامیاب استعمال کے طور پر ابھری ہے۔


    جناب راج ناتھ سنگھ نے کہا کہ ٹیکنالوجی کی وجہ سے جرائم میں تحقیقات کے عمل میں تبدیلی آئی ہے۔ کابینہ نے حال ہی میں ایک بل کو منظوری دی ہے جو ڈی این اے پر انگلیوں کے نشانات کو جائز ثبوت مانا گیا ہے۔ انہوں نے کہا کہ عصمت دری کا پتہ چلانے کے لئے ہر ضلع میں کٹس فراہم کی جارہی ہیں۔ انہوں نے کہا سائبر فارنسک سیل کو بھی مستحکم کیا جارہا ہے۔ پولیس فورس کو شہریوں کو مختلف خدمات فراہم کرنے کی خاطر موبائل ایپ تیار کرنے کے لئے حوصلہ افزائی کی جارہی ہے۔


    اس موقع پر تقریر کرتے ہوئے انٹلی جنس بیورو کے ڈائریکٹر جناب راجیو جین نے کہا کہ پولیس کی جدید کاری کے حکومت کے عہد کا اظہار اس حقیقت سے ہوتا ہے کہ وزیراعظم جناب نریندر مودی نے سالانہ ڈی جی کانفرنس کے دوران پولیس عہدیداروں کے ساتھ دو سے تین دن بتانے کو اہم قرار دیا ہے۔


    بی پی آر اینڈ ڈی کے ڈائریکٹر جنرل ڈاکٹر اے پی مہیشوری نے اپنے خطاب میں کہا کہ ٹیکنالوجی نے پولسنگ میں زبردست بہتری پیدا کی ہے اور یہ شہریوں پر مرکوز خدمات کی فراہمی، محفوظ شہروں اور اسمارٹ سٹی پروجیکٹوں اور شوسل میڈیا اینالائٹکس کو نافذ کرنے کے لئے استعمال کی جارہی ہے۔


    اس دو روزہ کانفرنس میں ریاستوں کے پولیس کے 100 سے زیادہ سپرنٹنڈنٹ اور سینئر عہدیدار اور سی اے پی ایف شرکت کررہے ہیں۔ کانفرنس کا اختتام خطبہ کل پڈوچیری کی لیفٹیننٹ گورنر ڈاکٹر کرن بیدی دیں گی۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 3 848

    
    
    (Release ID: 1540344) Visitor Counter : 9