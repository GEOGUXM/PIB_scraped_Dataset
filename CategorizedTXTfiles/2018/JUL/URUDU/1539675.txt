      وزارت دفاع

      دفاع کے سیکٹر میں ٹھیکے
      Posted On: 23 JUL 2018 5:12PM by PIB Delhi


    نئی دہلی، 23 ؍جولائی،دفاعی سازوسامان کی کیپٹل خریداری دفاعی خریداری کے ضابطے (ڈی پی پی) کے مطابق کی جاتی ہے۔ ڈی پی پی 2016 میں ملک میں تیار ڈیزائن ، تیاری ، دفاعی سازوسامان ، پلیٹ فارم ، نظام اور ذیلی نظاموں کی تیاری حکومت ہند کی میک ان انڈیا پہل میں تیزی لانے کی خاطر دفاعی سازوسامان کی خریداری کے ضابطوں کو آسان بنانے پر توجہ مرکوز کی گئی ہے۔ وزارت دفاع ڈی پی پی 2016 کے مقاصد کے لئے عہد بستہ ہے اور ان مقاصد کو حاصل کرنے کی خاطر تمام ضروری اقدامات کررہی ہے ۔


    پچھلے تین برسوں کے دوران اور رواں مالی سال میں (جون 2018 تک ) کُل 168 کنٹریکٹس میں 106 کنٹریکٹس ہندوستانی فروخت کرنے والوں کے ساتھ کئے گئے ہیں ، جس میں ہیلی کاپٹروں ، راڈار ، بیلسٹک ہیلمٹ ، توپیں ، سیمولیٹرس ، بلٹ پروف جیکٹیں ، الیکٹرانک فیوز اور گولی بارود شامل ہے۔


    حکومت نے دفاع کے سیکٹر میں اسٹریٹجک ساجھیداری کی ایک پالیسی بھی جاری کی ہے جس میں 4 مخصوص زمروں ، یعنی آبدوز ، جنگی طیارے ، ہیلی کاپٹر اور بکتر بند گاڑیاں ؍ ٹینکس شامل ہیں، بڑے دفاعی پلیٹ فارم اور سازو سامان تیار کرنے کے لئے پرائیویٹ سیکٹر کی شرکت کی حوصلہ افزائی کی گئی ہے ۔


    یہ معلومات آج راجیہ سبھا میں دفاع کے وزیر مملکت ڈاکٹر سبھاش بھامرے نے جناب احمد حسن اور ڈاکٹر سنجے ساہنی کے تحریری سوالوں کے جواب میں فراہم کیں۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 376 8

    
    
    (Release ID: 1539675) Visitor Counter : 3