      کیمیکلز اور فرٹیلائزر کی وزارت

      جناب اننت کمار دوہرہ دون میں دوئی والا کے مقام پر سی آئی پی ای ٹی : سینٹر فار اسکلنگ اینڈ ٹیکنیکل سپورٹ (سی ایس ٹی ایس) کا افتتاح کریں گے اور سی آئی پی ای ٹی کی نئی عمارت کا سنگ بنیاد رکھیں گے
      
      سی آئی پی ای ٹی نے 2014 سے 2018 کے دوران پورے ہندستان میں 2 لاکھ 42 ہزار افراد کو تربیت دی ہے :دوئی والا میں سی آئی پی ای ٹی مرکز پہلے سال میں تقریباً ایک ہزار طلبا کو تربیت فراہم کرے گا

      Posted On: 09 JUL 2018 6:56PM by PIB Delhi

    نئی دہلی، 9 جولائی 2018 /کیمیاوی اشیا ، کیمیاوی کھاد اور پارلیمانی امور کے مرکزی وزیر جناب اننت کمار کل دہرہ دون میں دوئی والا کے مقام پر نئے سینٹرل انسٹی ٹیوٹ آف پلاسٹک انجینئرنگ اینڈ ٹکنالوجی (سی آئی پی ای ٹی) کی عمارت کا سنگ بنیاد رکھیں گے ۔ ساتھ ہی ساتھ وہ آئی ٹی آئی بلڈنگ میں سی آئی پی ای ٹی:سینٹر فار اسکلنگ اینڈ ٹکینکل سپورٹ (سی ایس ٹی ایس) کا افتتاح کریں گے۔ اس موقع پر جن لوگوں کی شرکت کرنے کی توقع ہے ان میں اتراکھنڈ کے وزیراعلی جناب تریویندر سنگھ راوت ، منصوبہ بندی (آزادانہ چارج) اور کیمیاوی اشیا اور کیمیاوی کھاد کے مرکزی وزیر مملکت جناب راؤ اندر جیت سنگھ ،ہری دوار کے پارلیمنٹ ممبر ڈاکٹر رمیش پوکھریال نشانک بھی شامل ہیں۔ اس وقت سی آئی پی ای ٹی پورے ملک میں 21 مقامات پر کام کرتا ہےا ور سی آئی پی ای ٹی : سی ایس ٹی ایس دہرہ دون 32وا ں مرکز ہوگا۔


    دوئی والا کا سی آئی پی ای ٹی مرکز صلاحیت سازی کے مختلف پروگراموں کے ذریعہ پہلے سال میں تقریباًایک ہزار طلبا کو تربیت دے گا اور ان کی صلاحیتوں میں اضافہ کرے گا۔ بعد میں انہیں ڈپلو مہ سطح کے پروگراموں میں شامل کیا جائے گا۔ طلبا کی تعداد رفتہ رفتہ بڑھتی جائے گی اور تیسرے سال میں تقریباً دو ہزار ہوجائے گی۔ اتراکھنڈ میں موجودہ پلاسٹک صنعتیں جن شہروں میں واقع ہیں ان میں روڑکی ، دہرہ دون اور رودرپور وغیرہ شامل ہیں۔ نوجوان چھوٹے صنعت کار سی آئی پی ای ٹی کے بننے والے مرکز کے ذریعہ ٹکلنالوجی کی مدد والی خدمات اور باصلاحیت افرادی قوت کے ذریعہ بہت زیادہ فائدہ اٹھاسکیں گے۔


    دہرہ دون میں سی آئی پی ای ٹی :سی ایس ٹی ایس 51.32 کروڑ روپے کی لاگت سے قائم کیا جارہا ہے۔ اس میں مرکزی حکومت اور اتراکھنڈ کی حکومت پچا س پچاس فی صد کی بنیاد پر روپیہ لگائیں گی۔ یہ مرکز آئی ٹی آئی دوئی والا کی تزئین شدہ موجودہ عمارت میں کام شروع کرے گا اور اس کی نئی عمارت قریب کی دس ایکڑ زمین پر تعمیر کی جائے گی ۔ یہ زمین سی آئی پی ای ٹی کو الاٹ کئے جانے کے مرحلے میں ہے۔


    حکومت ہند کے کیمیاوی اشیا اور پیٹرو کیمیکلز کے محکمہ کے تحت سی آئی پی ای ٹی پلاسٹک انجینئرنگ اور ٹکنالوجی کے پورے شعبے میں ڈپلومہ ، پوسٹ ڈپلومہ ، پوسٹ گریجویٹ ڈپلومہ ، انڈر گریجویٹ ، پوسٹ گریجویٹ اور ڈاکٹریٹ پروگرام کی ڈگریاں دیتا ہے۔


    صنعت کے اندازوں کے مطابق پلاسٹک کی پروسیسنگ کی صنعتوں میں تقریباً بارہ لاکھ براہ راست تکنیکی افراد کام کرتے ہیں۔ اگلے آٹھ دس برسوں میں جس زائد افرادی قوت کی ضرورت ہوگی اس کا اندازہ تقریباً گیارہ لاکھ لگایا گیا ہے۔ حکومت ہند کے اسکل انڈیا ویژن کے مطابق سی آئی پی ای ٹی پلاسٹک اور متعلقہ صنعتوں کے لئے باصلاحیت افراد ی قوت فراہم کررہا ہے۔ پچھلے چار برسوں یعنی 2014 سے 2018 کے دوران سی آئی پی ای ٹی نے صلاحیت سازی اور تربیت کے طویل مدتی اور قلیل مدتی پروگرامو ں کے ذریعہ تقریباً دو لاکھ 42 ہزار لوگوں کو تربیت فراہم کی ہے۔ اس نے 2022 تک 6 لاکھ 20 ہزار لوگوں کو تربیت فراہم کرنے کا نشانہ مقرر کیا ہے۔ اس میں بنیادی سال 2010 شمار کیا گیا ہے۔


    تقریباً ایک لاکھ پیشہ ور افراد کے ساتھ سی آئی پی ای ٹی نہ صرف ہندستان میں بلکہ ایشیا میں بھی پلاسٹک ٹکنالوجی کا ایک زبردست ادارہ بن گیا ہے۔ سی آئی پی ای ٹی کے تربیت یافتہ افراد پوری دنیا میں پھیلے ہوئے ہیں۔


    سی آئی پی ای ٹی میک ان انڈیا مشن میں بھی اپنا کردار ادا کررہا ہے جہاں پورے ملک میں پھیلی ہوئی پلاسٹک صنعتیں ، سی آئی پی ای ٹی کی طرف سے فراہم کردہ ٹکنالوجی سپورٹ سروسیز کی بدولت تمام اہم صنعتوں میں اپنا رول ادا کررہی ہیں۔ ا ن میں زراعت ، آٹوموبائیل ، ایرواسپیس ، عمارت سازی اور تعمیرات ، اطلاعاتی ٹکنالوجی، الیکٹرل اور الیکٹرونکس، ٹیلی مواصلات، دفاع، میڈیکل اور ایف ایم سی جی وغیرہ شامل ہیں۔


    سی آئی پی ای ٹی سووچ بھارت ابھیان میں بھی مدد کررہا ہے یہ حکومت ہند کا ایک زبردست پروگروام ہے۔ سی آئی پی ای ٹی ، پلاسٹک کے دوبارہ استعمال اور کچرے کے بندوبست کی حقیقی اور ترقیاتی سرگرمیوں کے ذریعہ آگاہی پروگراموں اور سمیناروں کا انعقاد کرکے یہ کام انجام دے رہا ہے۔ سی ایس آر اسکیم کے تحت سی آئی پی ای ٹی نے پورے ملک میں لڑکیوں کے فائدہ کے لئے 25 ٹوائلٹ تعمیر کئے ہیں۔


    سی آئی پی ای ٹی نے ویڈیو کانفرسنگ سہولت ، سی آئی پی ای ٹی کیمپس نے وائی فائی کنیکٹی ویٹی، ڈیجیٹل لائبریری اور طلبا نیز پلاسٹک صنعتوں کے لئے ای لرننگ پروگراموں کے تحت ڈیجیٹل انڈیا اسکیم نے ایک قائدانہ رول ادا کیا ہے۔


    سی آئی پی ای ٹی نے حکومت ہند کے ایک اور پروگرام اسٹارٹ اپ انڈیا میں ہاتھ بٹایا ہے۔ ہر سال تقریباً دو تین فی صد طلبا صنعت کاروں کو اپناتے ہیں جس کے نتیجہ میں ہزاروں نوجوانوں کوروزگار فراہم ہوتا ہے۔


    اس موقع پر حکومت ہند کے کیمیکلز اور پیٹرو کیمکلز کے سکریٹری جناب راگھویندر راؤ ، کیمکلز اور پیٹرو کیمیکلز کی جوانٹ سکریٹری محتر مہ اپرنا ایس شرما اور مرکزی نیز ریاستی حکومتوں کے سینئر افسران اور پلاسٹک کی صنعتوں کے ارکان اس تقریب میں شرکت کریں گے۔


    ۔۔۔۔۔۔۔۔۔۔۔


    م ن۔ج ۔ ج۔


    U-


    

    
    (Release ID: 1538171) Visitor Counter : 11