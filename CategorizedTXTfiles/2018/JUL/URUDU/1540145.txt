      خلا ء کا محکمہ

      معدنیاتی تلاش کیلئے مفاہمتی عرضداشت
      Posted On: 25 JUL 2018 6:16PM by PIB Delhi


    نئی دہلی، 25 ؍ جو لائی؍شمال مشرقی خطے کی ترقیات کے وزیر مملکت (آزادانہ چارج) ، (ڈونر)، وزیراعظم کے دفتر میں وزیر مملکت ، عملہ، عوامی شکایات اور پنشن، ایٹمی توانائی اور خلائی امور ڈاکٹر جتیندر سنگھ نے آج لوک سبھا میں ایک سوال کے تحریری جواب میں بتایا ہے کہ بھارتی خلائی تحقیق ادارے (آئی ایس آر او) نے ملک میں گزشتہ تین برسوں کے دوران اور رواں سال میں معدنیات کی تلاش اور کھوج کیلئے سیارچہ سے حاصل اعداد و شمار کوبروئے کار لانے کی غرض سے درج ذیل محکموں/اداروں کے ساتھ مفاہمتی عرضداشت پر دستخط کئے ہیں۔

      * فروری 2017 میں وزارت فولاد کے تحت قومی معدنیات ترقیات کارپوریشن (این ایم ڈی سی) کے ساتھ سیارچہ اعداد و شمار کا استعمال کرنے کے لئے معاہدے پر دستخط کئے گئے ہیں تاکہ مدھیہ پردیش میں آہن اور ہیرے کی تلاش کے لئے مضمراتی علاقوں کی شناخت ممکن ہو سکے۔ آئی ایس آر او نے این ایم ڈی سی کے افسران کو تربیت بھی فراہم کی ہے اور این ایم ڈی سی کے تحت ریموٹ سنسنگ ٹیکنالوجی کو اندرون خانہ بروئے کار لانے کے لئے این ایم ڈی سی حیدر آباد میں ایک ریموٹ سینسنگ تجربہ گاہ بھی قائم کی ہے۔
      * ستمبر 2017 میں وزارت فولاد کے تحت میگنیز اوور انڈیا لمیٹیڈ (ایم او آئی ایل) کے ساتھ مدھیہ پردیش کے مختلف علاقوں میں سیارچہ اعداد و شمار کے استعمال سے میگنیز معدنیات کی تلاش کے مضمراتی حصوں کی شناخت کے لئے معاہدے پر دستخط کئے تھے۔
      * کیمیاوی کھادوں اور کیمیاوی اشیاء کی وزارت کے تحت کیمیاوی کھادوں کے محکمے اور جیولوجیکل سروے آ ف انڈیا (جی ایس آئی )نیز ایٹمی منرل ڈائریکٹوریٹ (اے ایم ڈی) کے ساتھ ملک میں مشترکہ طور پر ماہ اگست 2017 میں راک فاسفیٹ کی تلاش کے لئے مفاہمتی عرضداشت پر دستخط کئے گئے ہیں۔

    ************


    ) م ن ۔ ک ا (


    U- 3824

    
    
    (Release ID: 1540145) Visitor Counter : 5
    
    
    
    
    

*