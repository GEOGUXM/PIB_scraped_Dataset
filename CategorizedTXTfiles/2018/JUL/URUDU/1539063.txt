      عملے، عوامی شکایات اور پنشن کی وزارت

      افسرشاہوں کی ترقی کی پالیسی
      Posted On: 18 JUL 2018 5:36PM by PIB Delhi


    نئی دہلی، 18 ؍جولائی،شمال مشرقی خطے کی ترقی کے مرکزی وزیر مملکت (آزادانہ چارج) ، وزیراعظم کے دفتر، عملے ، عوامی شکایات اور پنشن ، ایٹمی توانائی اور خلاء کے وزیر مملکت ڈاکٹر جتیندر سنگھ نے آج لوک سبھا میں ایک تحریری سوال کا جواب دیتے ہوئے ایوان کو مطلع کیا کہ مختلف عہدوں کے لئے ان کی بھرتی کے ضابطوں ؍ سروس رول کے ضابطوں کے مطابق ترقی دی جاتی ہے۔ انہوں نے بتایا کہ عہدیداروں کی ترقی کے لئے ان کی فٹنس سے متعلق ڈپارٹمنٹل پروموشن کمیٹی ( ڈی پی سی) کے ذریعے سفارشات پر جامع رہنما خطوط 10 مارچ 1989 کو عملے اور تربیت کے محکمے میں او ایم نمبر : 22011/5/1986-Esst. (D) سے جاری کئے گئے تھے۔ اس او ایم میں دی گئی پالیسی میں عہدیداروں کی ترقی اور متعلقہ دیگر معاملات کے لئے ضابطے فراہم کئے گئے ہیں۔ البتہ ان میں وقتا فوقتا نظر ثانی کے بعد ترمیم کی گئی ہے۔ پچھلے تین برسوں میں اس حکم نامے میں چار اہم ترمیمات کی گئی ہیں۔


    دستیاب معلومات کے مطابق مئی 2018 تک گروپ اے کے کل 25082 اور گروپ بی کے کل 54873 عہدیداروں کے پروبیٹی پورٹل کا جائزہ لیا گیا ہے۔ اور گروپ اے کے 93 افسران کے خلاف جبکہ گروپ بی کے 132 افسران کے خلاف متعلقہ ضابطوں کے تحت کارروائی کی سفارش کی گئی ہے ۔


    U- 3665

    
    
    (Release ID: 1539063) Visitor Counter : 1