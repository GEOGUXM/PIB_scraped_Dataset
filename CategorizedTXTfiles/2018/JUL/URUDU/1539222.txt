      ریلوے کی وزارت

      ہندوستانی ریلوے میں کیٹرنگ کے نظام کی تشکیل نو
      Posted On: 19 JUL 2018 2:09PM by PIB Delhi


    نئی دہلی۔ 19 ؍جولائی۔وزیر مملکت برائے ریلوے جناب راجین گوہین نے لوک سبھا میں ایک سوال کے تحریری جواب میں بتایا کہ 27 فروری 2017 کو جاری کی جانے والی نئی کیٹرنگ پالیسی کے مطابق انڈین ریلوے کیٹرنگ اینڈ ٹورزم کارپوریشن لمیٹیڈ (آئی آر سی ٹی سی) کو کھانے پینے کی چیزیں تیار کرنے اور ٹرینوں میں ان تیار کھانے پینے کی چیزوں کی تقسیم کے کام کے درمیان فرق کو واضح کرکے مختلف کاموں کو تقسیم کیا جائے۔ اس سلسلے میں غذائی اشیاء کی تیاری کے معیار کی تازہ کاری کی غرض سے آئی آر سی ٹی سی کی جانب سےنئی کیچن (رسوئیاں) قائم کی جائیں گی اور موجودہ رسوئیوں (کیچن ) کی تازہ کاری کی جائے گی۔ دوسری طرف زونل ریلویز (علاقائی ریلوے) اداروں کو کیٹرنگ اسٹال / ملک اسٹال / ٹرالی وغیرہ کے چھوٹے موٹے کیٹرنگ کے کاموں کا ا نتظام خود کرنا ہوگا۔ مذکورہ بالا پالیسی میں یہ امر لازمی قرار دیا گیا ہے کہ علاقائی ریلوے کو اپنے زیر انتظام کیچن کو آئی آر سی ٹی سی کو سونپنا ہوگا، دوسری طرف فوڈ پلازہ ، فاسٹ فوڈ یونٹس اور فوڈ کوڈس کا انتظام وانصرام آئی آر سی ٹی سی کے ذمے ہی رہے گا۔ سردست آئی آر سی ٹی سی نے مرحلہ وار طریقے سے تقریباً سبھی یونٹوں کی ذمہ داری حاصل کرلی ہے، مزید برآں ریلوے پلیٹ فارموں پر مختلف اسٹال چلانے کے کام کے ٹھیکے کے الاٹمنٹ کیلئے بھی رہنما اصول / پالیسی اور رہنما کار ہدایات جاری کی جاچکی ہیں۔


    کیٹرنگ پالیسی 2017 کے تحت ریلوے کے موجودہ کیٹرنگ نظام کی تشکیل نو کا بنیادی مقصد اپنے صارفین کو کفایتی قیمتوں پر معیاری اور صاف ستھرا کھانا دستیاب کرانا ہے اور نتیجتاً ریلوے کی آمدنی میں اضافہ کرنا ہے۔


    آئی آر سی ٹی سی نے موبائل کیٹرنگ سروس کی جدیدکاری کیلئے درج ذیل اقدامات کئے ہیں:

     1. کھانا (غذائی اشیاء) پری پیڈ ٹرینوں کے مینو پر نظرثانی کی گئی ہے تاکہ مسافروں کو پیش کیے جانے والے کھانے کے معیار کی تازہ کاری کی جاسکے۔
     2. کھانے پینے کے آئٹموں کی ڈبہ بندی: رسوئیوں (کیچن) میں تیار کھانے کو بایو۔ڈگریڈیبل مادے سے تیار ہوا بند ڈبوں میں پیک کیے جانے کا کام ابتدا میں بعض مخصوص راجدھانی اور دورنتوں گاڑیوں میں شروع کیا گیا ہے۔
     3. سروس اسٹاف کی اہلیت: کیٹرنگ کی خدمات میں پیشہ واریت اور تازہ کاری پیدا کرنے کی غرض سے ریلوں پر مسافروں کو ریلوے کا کھانا پہنچانے کے عملے کی اہلیت اور تجربے کا تعین کردیا گیا ہے۔
     4. صفائی ستھرائی (ہائی جین) : پری پیڈ گاڑیوں میں ہاتھوں کو صاف کرنے کا انتظام شروع کیا جاچکا ہے اور گاڑی میں مسافر کو کھانے کی چیزیں پیش کرنے سے قبل ہاتھ صاف کرنے کا نظام بھی شروع کردیا گیا ہے۔ مزید برآں دستانوں کاا ستعمال بھی لازمی قرار دیا گیا ہے۔
     5. کیٹرنگ کی خدمات کی نگرانی: آئی آر سی ٹی سی نے ٹرینوں پر سپروائزروں کا تقرر کیا ہے جو موبائل یونٹوں میں کیٹرنگ کی خدمات پر نظر رکھیں گے۔ ریلوں پر نگراں عملے کو پری انسٹالڈ کمپلینٹ / فیڈ بیک مانیٹرنگ ایپلی کیشن بھی ٹیبلیٹ پر دستیاب کرائی جارہی ہے۔ علاوہ ازیں کھانے پینے کی چیزوں کی تیاری کے کام کی حقیقی نگرانی کیلئے رسوئیوں (کیچن) میں سی سی ٹی وی کیمرے بھی نصب کیے گئے ہیں۔
     6. رسوئی (کیچن) کی تازہ کاری: 16 زمینی رسوئیوں(کیچن) کی ، جدید مشینوں کی تنصیب کے ذریعے تازہ کاری کاکام کیا جاچکا ہے۔ غذائی سلامتی کے سپروائزر بھی آئی آر سی ٹی سی کے زیر انتظام کیچن میں مقرر کیے گئے ہیں جو غذائی تحفظ ، صفائی ستھرائی ، تیار کھانوں کی نمونہ سازی اور کھانا بنانے کے کچے سامان پر نگاہ رکھیں گے۔
     7. سروس ٹرالی: راجدھانی اور دورنتوں گاڑیوں میں مسافروں کو بے روک خدمات کی فراہمی کے لئے سروس ٹرالیوں کے ذریعے کام شروع کیا جاچکا ہے۔
     8. پی او ایس مشینوں کی عمل آوری: آئی آر سی ٹی سی کے مخصوص موبائل یونٹوں میں ابتدائی طور پر پی او ایس مشینوں کے ذریعے بل بنانے کاکام بھی شروع کیا جاچکا ہے تاکہ خدمات فراہم کار ادارے کے ذریعے اضافی قیمت نہ وصولی جاسکے۔ مزید برآں دیگر موبائل یونٹوں میں بھی یہ کام تدریجاً شروع کیاجارہا ہے۔
     9. یونیفارم: خدمات فراہم کار ادارے کے کھانا بنانے والے عملے اور دیگر ملازموں کیلئے نئی یونیفارمز بھی شروع کی گئی ہیں۔
    10. ریلوے میں ٹی ایس وی سروسز کے ذریعے ٹرین سائڈ وینڈنگ فیسیلی ٹیٹنگ سروسز بھی شروع کی گئی ہیں، یہ خدمات رفریشمنٹ روم ، جَن آدھار اور سیل کیچن میں شروع کی گئی ہیں۔
    11. کھانے کیلئے تیار کھانا : مسافروں کو ہمہ اقسام کا کھانا مہیا کرانے کی غرض سے کھانے کیلئے تیار کھانے کی اسکیم بھی شروع کی گئی ہے۔

    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ش س۔ ع ن


    U-3698

    
    
    (Release ID: 1539222) Visitor Counter : 5
    
    
    
    
    

11.