      زراعت اور کاشتکاروں کی فلاح و بہبود کی وزارت

      سبزیوں کے کلسٹروں کاقیام
      Posted On: 31 JUL 2018 7:06PM by PIB Delhi


    نئی دہلی ،یکم اگست : وزارت زراعت وکاشت کاروں کی فلاح وبہبو د کے وزیر جناب گجیندرسنگھ نے ایک اطلاع میں بتایاہے کہ مرکز سے اسپانسرشدہ اسکیم ‘‘باغبانی کی مربوط ترقیات کامشن (ایم آئی ڈی ایچ ) ملک میں اس مقصد سے نافذ کیاگیاہے کہ باغبانی کے عمل کومجموعی طورسے فروغ حاصل ہوسکے۔ اس کے تحت پھل ، سبزیاں ، مختلف قسم کی جڑوں اور ٹیوبر یعنی کھمبی ، آلو، سورن ، زمیں قند ، مشروم ،مسالحے ، پھول ، پھل ، خوشبوجاتی پودے ، ناریل ،کاجو، کوکو، اوربانس وغیرہ شامل ہیں ۔ اس سلسلے میں ان تمام نباتات کو فروغ دینے کے لئے مختلف سطحوں پردخل اندازی کی جاتی ہے ۔


    ایم آئی ڈی ایچ کے تحت ، کلسٹر پرمبنی طریقہ کارپیداوارکو دستیاب بنیادی ڈھانچے یاقائم کئے جانے والے بنیادی ڈھانچے کے ساتھ جوڑنے کے لئے اختیارکیاجاتاہے تاکہ فصل کٹنے کے بعد کے انتظامات ، ڈبہ بندی ، مارکٹنگ اور برآمدات کا راستہ ہموارہوسکے ۔ کلسٹرکے انتخاب کے وقت ترجیح ان علاقوں کو دی جاتی ہے جہاں فطری یاقدرتی وسائل دستیاب ہوں اور آبی وسائل کی بھی قلت نہ ہو۔ خصوصی توجہ علاقے کے لحاظ سے مبنی کلسٹرکے قیام پردی جاتی ہے تاکہ ہرعلاقے کے لحاظ سے مخصوص اورعلیحدہ علیحدہ قسم کی فصلوں کو فروغ دیاجاسکے ۔ یہ وہی فصلیں ہوتی ہیں جو اس ریاست یاخطے کے لئے زرعی اورموسمیاتی لحاظ سے از حد مناسبت کی حامل ہوتی ہیں تاہم سبزیوں سمیت کلسٹروں کی تفصیلات مرکزی سطح پر جمع نہیں کی جاتیں ۔


    انھوں نے بتایاہے کہ وزارت کے تحت اس سلسلے میں کوئی تجویز زیرغورنہیں ہے ۔تاہم ایم آئی ڈی ایچ کے تحت رواں مالی سال کے دوران ریاستوں /مرکز کے زیرانتظام علاقوں سے کہاگیاتھا کہ وہ فصل کی ترقی کے لئے ذیلی منصوبے تیارکریں ۔ سبزیوں سمیت باغبانی فصلوں کے کلسٹرتیارکرنے کے سلسلے میں اپنے رواں سال کے منصوبہ عمل میں ان کلسٹروں کی ترقی کے لئے بھی تجاویز شامل کریں ۔


    ************


    U-3941

    
    
    (Release ID: 1540974) Visitor Counter : 1
    
    
      Read this release in: English