      سٹرک ٹرانسپورٹ اور شاہراہوں کی وزارت

      عوامی ٹرانسپورٹ نظام کو بہتر بنانے کے لئے برطانیہ کے ساتھ مفاہمت نامہ
      Posted On: 23 JUL 2018 6:44PM by PIB Delhi


    نئی دہلی،23 جولائی 2018؍سڑک ٹرانسپورٹ اور شاہراہوں ، جہاز رانی اور کیمیکل و فرٹیلائزر کے وزیر مملکت جناب منسکھ لال منڈاویہ نے آج راجیہ سبھا میں ایک تحریری سوال کے جواب میں ایوان کو مطلع کیا کہ حکومت نے ملک میں عوامی ٹرانسپورٹ نظام کو مجموعی طورپر بہتر بنانے کے لئے مدد کرنے حاصل کرنے کی خاطر برطانیہ کے ساتھ ایک مفاہمت نامے پر دستخط کئے ہیں۔ اس مفاہمت نامے پر سڑک ٹرانسپورٹ اور شاہراہوں کی وزارت اور گریٹر لندن اتھارٹی ایکٹ 1999ء کے تحت قائم کی گئی ٹرانسپورٹ فار لندن (ٹی ایف ایل)نے دستخط کئے ہیں۔یہ مفاہمت نامہ مسافروں کی گنجائش میں اضافے، مسافروں کی خدمات، اعدادو شمار کا تجزیہ، الیکٹرک گاڑیوں کے استعمال ، ٹیکنالوجی کا استعمال، ٹکٹنگ اور مسافروں کے لئے معلومات کی فراہمی، شہری ٹرانسپورٹ منصوبہ اور پالیسی، ٹرانسپورٹ کی ادارہ جاتی تنظیم، پالیسی کا فروغ اور ٹیکنالوجی کی حکمت عملی، خرایداری کی سرگرمیاں اور ٹھیکے، بنیادی ڈھانچے کی دیکھ بھال، ڈیزائن اور فراہمی وغیرہ میں معلومات کے تبادلے اور تعاون میں مدد دے گا۔


    یہ مفاہمت نامہ سبھی کیلئے مربوط پبلک ٹرانسپورٹ کو مستحکم کرنے میں مدد دے گا۔ یہ سماج کے سبھی طبقوں کے لئے معیاری عوامی ٹرانسپورٹ نظام کی فراہم میں مدد کرے گا۔ اس کے علاوہ یہ مفاہمت نامہ جدت طرازی جیسے ڈیجیٹل ادائیگی ، بسوں کے ڈیزائن کا معیار ، مانگ کے اظہار کے لئے ٹیکنالوجی اور روٹ کو معقول بنانے وغیرہ میں بھی مددگار ثابت ہوگا۔


    م ن۔وا ۔ ن ع


    U: 37 77

    
    
    (Release ID: 1539750) Visitor Counter : 3