      نائب صدر جمہوریہ ہند کا سکریٹریٹ

      ہنسراج گنگارام اہیر نے معمّرین کے لئے سائبر سلامتی وڈجیٹل بیداری پروگرام میں شرکت کی
      
      دلی پولیس کی پہلی سائبر فورنسک وین نے کام شروع کیا

      Posted On: 05 JUL 2018 12:54PM by PIB Delhi

    نئی دہلی، 06 جولائی ۔مرکزی وزیر مملکت برائے امور داخلہ جناب ہنسراج گنگارام اہیر نے کہا ہے کہ سائبر دھوکہ دھڑی اورجعل سازی پر قابو پایا جاسکتا ہے ،بشرطیکہ شہری ڈجیٹل سودے کرتے وقت بیدار ہوں اورذمہ دار ی کا ثبت دیں ۔ جناب ہنسراج گنگارام اہیر دلی پولیس کی جانب سے اہتمام کئے جانے والے ،’’معمرین کے لئے سائبر سلامتی وڈجیٹل بیداری پروگرام ‘‘ سے خطاب کررہے تھے ۔


    سائبر جرائم کے سہل نشانے کی حیثیت رکھنے والے بزرگوں کے لئے اس طرح کا بیداری پروگرام اہتمام کئے جانے کے لئے دلی پولیس کی ستائش کی ۔انہوں نے کہا کہ وزارت داخلہ بھی سائبر جرائم کے لئے ایک آن لائن پورٹل شروع کرنے کی بھی منصوبہ بندی کررہی ہے۔ جہاں لوگ اس طرح کے جرائم کے بارے میں آن لائن شکایت درج کراسکتے ہیں۔ انہوں نے کہا کہ پولیس کو سائبر جرائم کو کم کرنے کی کوششیں کرہی رہی ہے لیکن اس کے ساتھ ہی ہرشہری کو اس سلسلے میں محتاط اور ہوشیار رہنا چاہئے ۔انہوں نے کہا کہ بیشتر معاملات میں پولیس مجرمین کو گرفتار تو کرلیتی ہے لیکن متاثر شخص کی رقم برآمدکرانے کو بھی اولین ترجیح دی جاتی ہے۔اس لئے یہ ضروری ہے کہ مجرم سے اس رقم کو برآمد کئے جانے کو اہمیت دی جانی چاہئے جو اس نے دھوکہ دے کراینٹھ لی ہے ۔


    وزارت داخلہ کے کام کاج اور ذمہ داریاں بیان کرتے ہوئے جناب ہنسراج نے کہا کہ وزارت داخلہ نے پولیس کی جدید کاری اور ملک میں بڑھتے سائبر جرائم پرقابو پانے کے لئے 25ہزار کروڑروپے کی رقم مختص کی ہے ۔بزرگ حضرات کی خاطراس پروگرام کا اہتمام کئے جانے کے لئے دلی پولیس کی ستائش کرتے ہوئے جناب اہیر نے کہا کہ انہیں دیکھ کر انتہائی مسرت ہوئی ہے کہ قدر بڑی تعداد میں بزرگ حضرات نے اس پروگرام میں شرکت کی ہے ،جو دلی پولیس پر ان کے اعتماد کا ثبو ت ہے۔


    اس موقع پر وزیر موصوف نے سائبر جرم کی جگہ پر پولیس کی تفتیش کے لئے دلی پولیس کی پہلی سائبر فورنسک وین کا آغاز کیا۔ یہ وین ڈجیٹل جرائم کی بڑھتی تعداد کو پیش نظر رکھتے ہوئے قابل منتقلی / موبائل نظام کی ضرورت کا احساس کرتے ہوئے تیار کی گئی ہے ۔یہ وین سبھی اضلاع / یونٹوں میں 24 گھنٹے دستیاب ہوگی ۔اس پروگرام سے خطاب کرتے ہوئے دلی پولیس کے سربراہ جناب اَرنلّ پٹنائک نے کہا کہ دلی پولیس نے دلی کے 14 اضلاع میں سائبر سیلز قائم کئے ہیں جو ہیڈ کوارٹر کی سطح پر اسپیشل سائبر یونٹ کی کمان میں کام کرتے ہیں ۔ انہوں نے کہا کہ سائبر جرائم پر قابو پانا ہماری اولین ترجیحات میں شامل ہے اورہم نے سائبرجرائم پر قابو پانے کے لئے 800 پولیس افسران کو تربیت دی ہے ۔


    اس پروگرام میں تقریباََ 2500 بزرگ حضرات نے شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 3493

    
    
    (Release ID: 1537979) Visitor Counter : 2