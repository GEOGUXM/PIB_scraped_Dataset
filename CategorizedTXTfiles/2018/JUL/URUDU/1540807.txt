      سماجی انصاف اور تفویض اختیارات کی وزارت

      کمزرو طبقات کے لئے حفظان صحت سہولتیں
      Posted On: 31 JUL 2018 1:09PM by PIB Delhi


    نئی دہلی، 31 ؍ جولائی، سماجی انصاف اور تفویض اختیارات کے وزیر مملکت جناب وجے سمپلا نے آج لوک سبھا میں ایک تحریری جواب میں بتایا ہے کہ ڈاکٹر امبیڈکر فاؤنڈیشن، سماجی انصاف اور تفویض اختیارات کی وزارت کے تحت ایک خود مختار ادارہ ہے اور یہ ادارہ میڈیکل امداد اسکیم نافذ کرتا ہے جس کا مقصد درج فہرست ذاتوں اور درج فہرست قبیلوں کے ان مریضوں کو عطیہ کی شکل میں امداد فراہم کرنا ہے جو ایسے سنگین امراض میں مبتلا ہوں، جن کے معالجے کے لئے گردے، دل، جگر کی سرجری درکار ہو یا وہ کینسر یا دماغ یا کسی دیگر مہلک بیماری میں مبتلا ہوں۔ اس میں اعضاء کی تبدیلی یا ریڑھ کی ہڈی کی سرجری جیسی تکالیف بھی شامل ہیں، امداد حاصل کرنے والے ایسے افراد کی سالانہ کنبہ آمدنی 3.0 لاکھ روپے سے زیادہ نہیں ہونی چاہئے۔ اس اسکیم کو ملک میں طے شدہ اسپتالوں کے ذریعہ نافذ کیا جاتا ہے۔ ڈاکٹر امبیڈکر فاؤنڈیشن کے تحت مذکورہ اسکیم کے سلسلے میں اطلاعات کی ترسیل، اس کی اپنی ویب سائٹ اور ملک کی مختلف یونیورسٹیوں میں قائم ڈاکٹر امبیڈکر چیئرس کی ذریعہ کی جاتی ہے۔


    صحت عامہ اور اسپتال چونکہ ریاستی موضوعات ہیں، لہذا کمزور طبقات سمیت تمام شہریوں کو بہتر حفظان صحت سہولتوں کی فراہمی کی ذمہ داری متعلقہ ریاستی حکومت کی ہوتی ہے۔ نیشنل ہیلتھ مشن (این ایچ ایم) کے تحت دو ذیلی مشن یعنی قومی دیہی صحت مشن (این آر ایچ ایم) اور قومی شہری صحت مشن (این یو ایچ ایم) شامل ہیں۔ ریاستوں / مرکز کے زیرانتظام علاقوں کو کمزور طبقات سمیت تمام شہریوں کے لئے واجبی، قابل رسائی اور عمدگی کی حامل حفظان صحت خدمات کی فراہمی کے سلسلے میں تکنیکی اور مالی امداد بھی فراہم کی جاتی ہے۔این ایچ ایم کے تحت ماں اور بچے کی صحت، ٹیکے کاری، چھوت سے پھیلنے والی بیماریوں کی روک تھام کے پروگراموں، غیر چھوت والی بیماریوں کے انتظام، صحتی نظام کو مستحکم بنانے مثلاً شفا خانوں کےبنیادیڈھانچے، ٹھیکےکی بنیاد پر انسانی صحت کےلئے وسائل کی فراہمی، مفت ایمبولینس خدمات کی فراہم، مفت لازمی ادویا اور تشخیصی خدمات، مفت ڈائلیسز خدمات سمیت متعدد خدمات کے لئے بھی امداد فراہم کی جاتی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ع ن۔


    31-07-2018


    U-3922

    
    
    (Release ID: 1540807) Visitor Counter : 6
    
    
      Read this release in: English , Marathi , Bengali , Tamil