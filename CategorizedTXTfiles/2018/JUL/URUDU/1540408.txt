      سائنس اور ٹیکنالوجی کی وزارت

      بھارت ۔برطانیہ 6ویں اختراعی کونسل (ایس آئی سی )میٹنگ کا انعقاد
      
      ڈاکٹرہرش وردھن اوران کے ہم عہدہ نے نیوٹن ۔بھابھاشراکت داری کی ستائش کی ، دونوں ممالک برطانیہ ۔بھارت تعاون کو فروغ دیں گے
      
      Posted On: 27 JUL 2018 12:08PM by PIB Delhi


    نئی دہلی ،27 جولائی : بھارت ۔ برطانیہ سائنس اوراختراعی کونسل (ایس آئی سی )6ویں میٹنگ کل نئی دہلی میں منعقد ہوئی،جس میں دونوں ممالک کے مابین سائنس اورتکنالوجی تعاون کے متعدد موضوعات پرتبادلۂ خیالات عمل میں آئے ۔ بھارت کے سائنس اورتکنالوجی ، ارضیاتی سائنس اورماحولیات ، جنگلات اور موسمیاتی تبدیلی کے وزیر، ڈاکٹرہرش وردھن اوربرطانیہ کے یونیورسٹیوں ، سائنس ،تحقیق اور اختراعات کے وزیر مسٹر سیم گیماہ نے بالترتیب ہندوستانی وبرطانوی وفود کی قیادت کی ۔


    نیوٹن بھابھا شراکت داری جس کے توسط سے بھارت اوربرطانیہ جدید ترین نوعیت کی سائنس اورتکنالوجی سہولتوں کو سماجی تبدیلیوں کے مطابق فراہم کررہے ہیں، کے سلسلے میں حاصل ہوئی کامیابی کا ذکرکرتے ہوئے ڈاکٹرہرش وردھن نے کہاکہ سائبرفزیکل سسٹم یعنی سائبرسے متعلق طبیعات نظام ، مصنوعی خفیہ اطلاعات کے ذرائع ، ڈیجیٹل معیشت ، صحت سے متعلق تکنالوجیوں ، سائبرسلامتی اور صاف ستھری نموکے فروغ ، اسمارٹ شہرکاری ، مستقبل کی مومبلٹی اورماحولیات جیسے شعبوں میں مزید نیٹ ورک مراکز کاقیام عمل میں لانے کی ضرورت ہے ۔


    ڈاکٹرہرش وردھن نے زوردیکر کہاکہ دونوں ممالک کووزیراعظم جناب نریندرمودی اور تھریسا مے کے ذریعہ ماہ اپریل میں برطانیہ کے دورے کے دوران کئے گئے اعلانات کے مطابق بھارت ، برطانیہ شراکت داری کو تیزی سے فروغ دیناچاہیئے۔ انھوں نے اس سال کے آخرمیں بھارت میں مستقبل کی تکنالوجی پرمبنی میلے کے مجوزہ انعقاد کے لئے برطانیہ کی جانب سے پیش کی گئی تجویز کا بھی خیرمقدم کیا۔


    دونوں وزرأ نے دونوں ممالک کے مابین سائنس اورتکنالوجی تعاون کے شعبے میں باہمی کارکردگی پرنظرثانی کی اور گذشتہ ایس آئی سی میٹنگ جولندن میں جون 2016کو منعقد ہوئی تھی ، کے بعد اب تک ہوئی پیش رفت پراطمینان کا اظہارکیا ۔ اس موقع پر صاف ستھری توانائی ، کینسر ، بایولوجی سے متعلق تحقیقی پروگراموں کے نفاذ ، زرعی نائٹروجن ، ماحولیاتی کثافت اورانسانی صحت ، زچہ وبچہ کی صحت ، انسداد مائکربیئل تحقیق خوراک کے لئے آبی وسائل کا تحفظ ، بھارت میں توانائی اورایکونظام سے متعلق خدمات ، پانی کی کوالٹی اور آبی سلامتی اورفارمرزون جیسے موضوعات کا بھی ذکرکیاگیا۔


    U-3857

    
    
    (Release ID: 1540408) Visitor Counter : 5