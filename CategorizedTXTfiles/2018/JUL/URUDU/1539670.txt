      وزارت دفاع

      شیکاتکر کمیٹی کی سفارشات
      Posted On: 23 JUL 2018 5:08PM by PIB Delhi


    نئی دہلی، 23 ؍جولائی،جنگی صلاحیتوں میں اضافے اور دفاعی اخراجات میں توازن سے متعلق شیکاتکر کمیٹی نے دسمبر 2016 میں اپنی رپورٹ پیش کی تھی۔ دفاع کی وزارت نے اس رپورٹ کی بنیاد پر کارروائی کے لئے کلیدی نکات اور نفاذ کے لئے نقشہ راہ مرتب کیا ہے۔ کمیٹی کے سفارش کردہ جن اقدامات پر نفاذ کیا جارہا ہے وہ مندرجہ ذیل ہیں:

      * ریڈیو مونیٹرنگ کمپنیوں ، کور ایئر سپورٹ سگنل ریجمنٹس ، ایئر فارمیشن سگنل ریجمنٹس ، کمپوزٹ سگنل ریجمنٹس سمیت سگنل تنصیبات کو بہتر بنانا اور کور آپریٹنگ اور انجینئرنگ سگنل ریجمنٹس کا انضمام۔
      * فوج میں مرمت وغیرہ کے ڈھانچے کو دوبارہ درست کرنا، جس میں بیس ورکشاپ ، ایڈوانس بیس ورکساپ اور فیلڈ آرمی میں اسٹیٹکس ؍ اسٹیشن ورکشاپس شامل ہیں۔
      * آرڈیننس کی دوبارہ تعیناتی کو مرتب کرنا جس میں موٹر گاڑیوں کے ڈپو ، آرڈیننس ڈپو اور مرکزی آرڈیننس ڈپو کے علاوہ انوینٹری کنٹرول کے نظام کو درست کرنا شامل ہے۔
      * سپلائی اور ٹرانسپورٹ کے بندوبست کے بہتر استعمال اور جانوروں کے ٹرانسپورٹ یونٹوں کا بہتر استعمال۔
      * امن کے مقامات پر فوجی فارموں اور فوج کے ڈاک کی تنصیبات کو بند کرنا۔
      * فوج میں کلرک کی سطح کے عملے اور ڈرائیوروں کی بھرتی میں معیار میں اضافہ کرنا۔
      * نیشنل کیڈٹ کور کی صلاحیت میں بہتری پیدا کرنا۔

    رپورٹ کی تمام تفصیلات اور سفارشات کو عوامی سطح پر پیش نہیں کیا جارہا ہے کیونکہ مسلح افواج کے آپریشن کے پہلوؤں کو بھی اس میں شامل کیا گیا ہے جس کا انکشاف قومی سلامتی کے مفاد میں نہیں ہوگا۔ آپریشن کی صلاحیتوں میں بہتری لانا ایک مسلسل عمل ہے جس کے لئے وقتا فوقتا ضروری اقدامات کئے جاتے ہیں۔


    یہ معلومات آج راجیہ سبھا میں دفاع کے وزیر مملکت ڈاکٹر سبھاش بھامرے نے محترمہ امبیکاسونی اور ڈاکٹر ٹی سبارامی ریڈی کے تحریری سوالوں کے جواب میں فراہم کیں۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 3765

    
    
    (Release ID: 1539670) Visitor Counter : 4
    
    
    
    
    

*