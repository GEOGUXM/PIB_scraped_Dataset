      کامرس اور صنعت کی وزارتہ

      آندھراپردیش ، تلنگانہ اورہریانہ کی ریاستوں نے کاروبارکو آسان بنانے کے معاملے میں سرکردہ مقام حاصل کیا
      Posted On: 11 JUL 2018 1:54PM by PIB Delhi


    تجارت وصنعت کی وزارت کے تحت صنعتی پالیسی اورفروغ کے محکمے ( ڈی آئی پی پی ) نے آج نئی دہلی میں کاروبار کوآسان بنانے کے معاملے میں ریاستوں کی حتمی رینکنگ جاری کی ہے ۔اس معاملے میں آندھراپردیش ، تلنگانہ اور ہریانہ نے سرکردہ مقام حاصل کیاہے ۔ان میں جھارکھنڈ اور گجرات کا مقام بالترتیب چوتھا اورپانچواں ہے۔


    تجارت وصنعت کی وزارت کے ڈی آئی پی پی نے عالمی بینک کی مدد سے کاروباراصلاحی منصوبہ عمل ( بی آراے پی ) کے تحت تمام ریاستوں اورمرکز کے زیرانتظام علاقوں کے تحت سالانہ اصلاحی عمل انجام دیا ہے ۔ اس عمل کا مقصد سے مرکزی حکومت کی مختلف ضابطہ جاتی سرگرمیوں اورخدمات کی ترسیل کو اثرانگیز،موثراورشفاف ڈھنگ سے بہتربنانا ہے ۔


    سال 2017تک اس اصلاحی منصوبہ میں شامل عملی امور کی تعداد ، 285سے بڑھا کر 372کردی گئی ہے ۔ریاستوں اورمرکز کے زیرانتظام علاقوں نے محنت ،ماحولیاتی منظوریوں ، ایک کھڑکی نظام ، تعمیراتی پرمٹ ، کانٹریکٹ پرعمل ، جائیداد کے رجسٹریشن اور معائنہ جیسے شعبوں میں اپنے قواعد وضوابط اور نظام کو آسان بنانے کے لئے متعلقہ اصلاحات نافذ کی ہیں ۔ ریاستوں اورمرکز کے زیرانتظام علاقوں نے رجسٹریشن اورمنظوریوں سے وابستہ معینہ مدت پرعمل کے لئے عوامی خدمات ڈلیوری گارنٹی ایکٹ نافذ کیاہے ۔


    ‘بی آراے پی 2017’ کے تحت موجودہ تخمینہ ایک مشترکہ اسکورپرمنحصر ہے جس میں ‘اصلاح ثبوت اسکور’ اور‘ فیڈ بیک اسکور’شامل ہیں ۔ ‘اصلاح ثبوت اسکور’ریاستوں اور مرکز کے زیرانتظام علاقوں کے ذریعہ اپ لوڈ کئے گئے ثبوتوں پرمبنی ہیں ۔ جب کہ ‘فیڈ بیک اسکور’ مختلف کاروباروں کے لئے مہیاکرائی گئی خدمات کے حقیقی استعمال کنندہ ( یوزر) سے حاصل جانکاریوںپرمبنی ہیں ۔


    ڈی آئی پی پی نے پہلی بار فیڈ بیک لینے کی شروعات کی ہے ، تاکہ اس امرکو یقینی بنایاجاسکے کہ نافذ کی گئی مختلف اصلاحات حقیقت میں زمینی سطح پرپہنچ گئی ہیں یعنی نافذ ہوگئی ہیں ۔ ریاستوں اورمرکزکے زیرانتظام علاقوں کی حکومتوں کے ذریعہ مہیاکرائی گئی خدمات کے 50000سے بھی زائد یوزروں میں سے منتخبہ حقیقی استعمال کنندہ گان سے روبرو انٹرویو لے کر یہ فیڈ بیک یعنی ردعمل حاصل کیا گیاہے ۔ 372اصلاحات میں سے 78اصلاحات کو اس سروے کے لئے نشان زد کیاگیا۔ 23ریاستوں اورمرکز کے زیرانتظام علاقوں میں نجی علاقے کے 5000سے بھی زائد استعمال کنندگان نے اس سروے کے دوران اپنے اپنے تجربات ساجھا کئے جن میں ملک بھرکے 4300 کاروباری اور800ماہرین تعمیرات ، وکلأ اور برقی ٹھیکیدارشامل ہیں ۔


    U-3548

    
    
    (Release ID: 1538309) Visitor Counter : 7