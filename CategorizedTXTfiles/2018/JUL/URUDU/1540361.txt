      خلا ء کا محکمہ

      معاصر ضرورتوں کے ساتھ خلائی تحقیق کو جوڑنے کا عمل
      Posted On: 26 JUL 2018 7:45PM by PIB Delhi


    نئی دہلی، 26 جولائی / خلائی تحقیق سے متعلق ہندوستانی تنظیم ( اسرو ) اپنے آغاز سے ہی خلائی ٹیکنا لوجی کے فوائد کو قومی ترقی اور ملک کے عام شہریوں کی زندگی کو بہتر بنانے کے لئے کام میں لانے کے مقصد پر عمل در آمد کر رہی ہے ۔ سیٹلائٹ پر مبنی اعداد و شمار اور خدمات کا استعمال شہریوں کے معیار زندگی کو بہتر کرنے کے لئے کیا جا رہا ہے ۔ ان میں ٹیلی ویژن براڈ کاسٹنگ ، ڈائریکٹ ٹو ہوم ( ڈی ٹی ایچ ) ، اے ٹی ایم ، موبائل مواصلات ، ٹیلی ایجوکیشن ، ٹیلی میڈیسن ، موسم سے متعلق پیش گوئی اور مشورے ، کپڑوں کے اثرات ، زراعت سے متعلق موسم کی معلومات اور ماہی گیری کے ممکنہ علاقوں کی نشاندہی جیسے امور شامل ہیں ۔ سیٹلائٹ ڈیٹا کا استعمال فصل کی پیداوار کا اندازہ لگانے ، فصل کی شدت ، خشک سالی کے دوران زرعی تخمینہ ، برباد زمین کی فہرست ، زیر زمین پانی والے ممکنہ علاقے ، اندرون ملک آبی ذخائر میں آبی پودوں اور جانداروں کی کاشت کی مناسبت اور قدرتی آفات کی روک تھام کے لئے بھی کیا جاتا ہے ، جس سے بالواسطہ طور پر شہریوں کو فائدہ حاصل ہوتا ہے ۔


    نظم و نسق اور عوامی انتظامیہ کے لئے خلائی ٹیکنا لوجی کے استعمال کو فروغ دینے کے لئے خلاء سے متعلق محکمہ نے اسرو کے اندر ماہرین ورکنگ گروپس قائم کئے ہیں تاکہ ماہرین پر مشتمل یہ ورکنگ گروپس سرکاری محکموں کے ساتھ سرگرمی کے ساتھ تبادلۂ خیال کر سکے اور ‘‘ گورننس اور ترقی کے شعبے میں خلائی ٹیکنا لوجی کا موثر استعمال ’’ پر مشترکہ ایکشن پلان تیار کر سکے ۔ ستمبر ، 2015 ء میں نئی دلّی میں منعقدہ ایک روزہ قومی میٹنگ میں مشترکہ ایکشن پلان پر تفصیلی تبادلۂ خیال کیا گیا تھا ۔ اس میٹنگ میں مرکزی حکومت کے تمام محکموں / وزارتوں کی جانب سے نمائندوں نے شرکت کی تھی ۔ اس میٹنگ میں ، جن 127 پروجیکٹوں پر تبادلۂ خیال کیا گیا ، ان پر قدرتی وسائل کے بندوبست ، منصوبہ بندی ، نگرانی ، فیصلہ سازی اور قدرتی آفات کے خطرات کی روک تھام کے شعبوں میں عمل کیا جا رہا ہے ۔


    مزید براں ، ریاستی حکومتوں کے محکموں میں خلائی ٹیکنا لوجی کے استعمال کو فروغ دینے کے لئے 17 ریاستوں میں ریاستی سطح کے ورک شاپوں کا انعقاد کیا گیا ۔ دیگر اقدامات میں ( i ) متعدد وزارتوں / محکموں میں خلائی اپلی کیشنز کے اداروں کا قیام ، ( ii ) ایل پی ایس این اے اے ( محکمہ برائے عملہ و تربیت ) میں خلائی ٹیکنا لوجی پر مبنی اپلی کیشنز سے متعلق تربیتی پروگراموں کا انعقاد اور آئی ایس ٹی ایم پروگراموں (محکمہ برائے عملہ و تربیت ) کے حصے کے طور پر ڈپٹی سکریٹریز کی تربیت شامل ہیں ۔


    شمال مشرقی ریاستوں کی ترقی کے مرکزی وزیر مملکت ( آزادانہ چارج ) نیز وزیر اعظم کے دفتر ، عملے ، عوامی شکایات ، پنشن ، جوہری توانائی اور خلاء کے وزیر مملکت ڈاکٹر جتیندر سنگھ نے آج راجیہ سبھا میں پوچھے گئے ایک سوال کے تحریری جواب میں یہ اطلاع فراہم کی ۔


    ( م ن ۔ م ع ۔ ع ا )


    U. No. 3842

    
    
    (Release ID: 1540361) Visitor Counter : 4