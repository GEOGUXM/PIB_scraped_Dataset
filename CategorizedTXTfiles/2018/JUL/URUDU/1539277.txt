      جدید اور قابل تجدید توانائی کی وزارت

      سال 2022 تک 175گیگاواٹ قابل تجدید توانائی کی صلاحیت کو نصب کرنے کانشانہ مقرر کیا گیا ہے
      
      سال 2022 ملک میں 100 گیگاواٹ شمسی توانائی کی صلاحیت کی تنصیب کا نشانہ مقرر
      
      حکومت ملک میں متعدد مالیاتی و ترقیاتی ترغیبات کے ذریعہ شمسی توانائی کی ترقی کو فروغ دے رہی ہے

      Posted On: 19 JUL 2018 3:45PM by PIB Delhi

    نئی دہلی/ 19 جولائی ۔حکومت نے سال 2022 تک ملک بشمول دہلی اور قومی راجدھانی خطہ( این سی آر) میں 40 گیگا واٹ شمسی توانائی گرڈ کو نصب کرنے کا نشانہ مقرر کیا ہے۔اس گرڈ کو عمارتوں کی چھتوں پر نصب شدہ شمسی توانائی کی صلاحیت سے جوڑا جائے گا۔ قومی راجدھانی خطہ دہلی کی حکومت کے ذریعہ اعلان کردہ دہلی شمسی توانائی پالیسی 2016 کے مطابق دہلی میں سال 2020 تک ایک گیگا واٹ شمسی توانائی کی صلاحیت کو نصب کرنے کا نشانہ مقرر کیا گیا ہے، جبکہ سال 2025 تک دو گیگا واٹ شمسی توانائی کی صلاحیت کا نشانہ مقرر کیاگیا ہے۔


    حکومت کے ذریعہ سال 2022 تک ملک میں 100 گیگا واٹ شمسی توانائی کی صلاحیت کو نصب کرنے کا نشانہ مقرر کیا گیا ہے۔ اسی طرح سال 2022 تک ملک میں 175 گیگا واٹ قابل تجدید توانائی کی صلاحیت کو نصب کرنے کا نشانہ مقرر کیا گیا ہے۔اس میں شمسی توانائی سے 100 گیگا واٹ،بادی توانائی سے 60 گیگا واٹ، حیاتیاتی بجلی سے 10 گیگا واٹ، جبکہ چھوٹے پن بجلی پاور اسٹیشن سے 5 گیگا واٹ شامل ہیں۔


    شہری ترقیات کی وزارت نے سال 2014 میں تمام ریاستوں اور مرکز کے زیر انتظام علاقوں سے درخواست کی تھی کہ وہ اپنے زیرکنٹرول عمارتوں کی چھتوں کو استعمال کرنے کے لئے تمام ریاستی حکومت کے محکموں کو ضروری ہدایات جاری کریں تاکہ لازمی بنیاد پر شمسی توانائی کی پیداوار ہوسکے۔اسی طرح شہری ترقیات کی وزارت نے تمام ریاستوں اور مرکز کے زیرانتظام علاقوں سے اپنے زیرانتظام مقامی اداروں کو بھی ہدایات جاری کرنے کے لئے کہا تھا کہ وہ اپنے زیر انتظام عمارتوں کی چھتوں کے اوپر ایسے ہی کارروائی کریں تاکہ ا ن کے دائرہ اختیار میں آنے والے ہر قسم کی عمارتوں کی چھتوں پر روف ٹاپ سسٹم(آر ٹی ایس) کی تنصیب کا کام لازمی طور پر کیاجاسکے۔مزید برآں شہری ترقیات کی وزارت نے ماڈل بلڈنگ قانون 2016 کو جاری کیا تھا جس کے اندر عمارتوں کی چھتوں پر آرٹی ایس کی تنصیب کے لئے مناسب انتظامات کئے گئے ہیں۔ ہریانہ، چنڈی گڑھ، اترپردیش اور چھتیس گڑھ پر مشتمل چار ریاستوں اور مرکز کے زیر انتظام علاقے مختلف زمروں کی عمارتوں کی چھت پر آر ٹی ایس کی تنصیب کے لئے لازمی نوٹیفکیشن پہلے ہی جاری کرچکے ہیں۔


    شمسی توانائی کے پروجیکٹوں کا کیبی سٹی یوٹیلائزیشن فیکٹر(سی یو ایف) کوئلہ، پن بجلی، نیوکلیائی، بادی اور بائیو ماس بجلی پروجیکٹوں کے مقابلے کم ہے۔حکومت نے ملک میں شمسی توانائی سمیت قابل تجدید توانائی کی ترقی اور فروغ کے لئے وقتاً فوقتاً متعدد اسکیمیں شروع کی ہیں۔حکومت متعدد مالیاتی و ترقیاتی ترغیبات فراہم کرکے مثلاً تیز رفتار استحکام، بین ریاستی ٹرانسمیشن سسٹم(آئی ایس ٹی ایس) کے چارجز اور نقصانات کی تلافی ومعافی،گھر کے لئے قرض کے لازمی جزو کے طور پر چھت پر سولر سسٹم کے لئے مالی امداد اور خودکار طریقے کے تحت براہ راست غیرملکی سرمایہ کاری(ایف ڈی آئی) کی سوفیصد اجازت کے ذریعہ ملک میں شمسی توانائی کی پیداوار اور ترقی کو فروغ دے رہی ہے۔


    یہ اطلاع آج لوک سبھا میں پوچھے گئے ایک سوال کے تحریری جواب میں بجلی اور نئی وقابل تجدید توانائی کے مرکزی وزیرمملکت(آزادانہ چار) جناب آر کے سنگھ نے فراہم کی۔


    ************


    م ن۔ م ع ۔ رض


    U-3704

    
    
    (Release ID: 1539277) Visitor Counter : 7
    
    
      Read this release in: Marathi , Tamil , English