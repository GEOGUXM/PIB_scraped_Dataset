      وزارات ثقافت

      ثقافت کے وزیرمملکت (آزادانہ چارج) ڈاکٹرمہیش شرما نے ‘‘ارتھ ۔ مٹی کافن ’’نمائش کا آئی جی این سی اے واقع نئی دہلی میں افتتاح کیا
      Posted On: 05 JUL 2018 12:08PM by PIB Delhi


    نئی دہلی ،06 جولائی : ثقافت کے وزیرمملکت ( آزادانہ چارج ) ڈاکٹرمہیش شرمانے کل آئی جی این سی اے واقع نئی دہلی میں ایک نمائش کا افتتاح کیا،جس کا عنوان تھا‘‘ ارتھ ۔آرٹ فارارتھ ۔’’یہ نمائش مانو گپتا کی تخلیقات پرمشتمل تھی اور اس نمائش میں مٹی کے برتنوں پرکی گئی فنکاری کے نمونے رکھے گئے ہیں اوراس کا تعلق ماحولیاتی فنون کی تنصیبات سے ہے یعنی تمام فنی نمونوں کو ایک باقاعدہ اسٹوری لائن کے ساتھ شاعرانہ انداز میں مربوط کیاگیاہے ۔ اس کے تحت سفراورحضردونوں پہلوؤں پراحاطہ کرتے ہوئے مخصوص متحرک روابط کو بڑے فنکارانہ انداز میں نمایاں کیاگیاہے ۔


    اس تقریب کے دوران اظہارخیال کرتے ہوئے موصوف نے کہا کہ ثقافت ہماری قوت اورشناخت ہے اورفن کارحضرات اس شناخت کواستحکام عطاکرتے ہیں ۔ نمائش میں رکھے گئے فنی نمونوں کی ستائش کرتے ہوئے، انھوں نے اندراگاندھی نیشنل فارآرٹ کی کوششوں کی بھی تعریف کی ۔ آئی جی این سی اے کے رکن سکریٹری ڈاکٹرسچیدانند جوشی ، آئی جی این سی اے کے صدرجناب رام بہادررائے نیتی آیوگ کے سی ای او، جناب امیتابھ کانت اوردیگربہت ساری اہم شخصیات بھی اس موقع پرموجود تھیں ۔


    عوامی آرٹ پروجیکٹ کے طورپرایک فنکار ایک کمہارکی طرح سے اپنے مٹی کے کھلونے اوردیگرنمونے مثلاًمٹی کے دئیے یادیپک ، مقامی سگاریعنی (چلم )مٹی کے پیالے (کلہڑھ) کے توسط سے اپنی انفرادی شناخت کو استعارہ بناکرپیش کرتاہے ۔ اورکہاوتوں اورمحاوروں کو ہمہ گیرشکل دیتاہے ۔ پس منظر، بنیادی خیال اور پیش کش کے توسط سے اپنے فن کی نمائش کرتاہے اوراسی کے سہارے بڑے بڑے فنی نمونے بھی معرض وجود میں آتے ہیں ۔دیہی بھارتی فن برتن سازی کواگربروئے کارلایاجائے ، کیونکہ یہ برتن روزمرہ کی زندگی میں بڑی تعداد میں استعمال ہوتے ہیں ، تو اس سے بھی فنکاری کے نئے راستے کھلتے ہیں اوریہ برتن صدیوں سے استعمال میں رہے ہیں ۔


    یہ تمام فنی نمونے اتنے خوبصورت ہیں اور ان میں ایسی خلاقانہ کشش ہے کہ یہ اپنے آپ میں ظروف سازوں کے جوش وجذبے کا منھ بولتا ثبوت ہیں ۔ یہ اپنے آپ میں اصل ہونے کے ساتھ ساتھ اپنی ہیئت اور نوعیت کے لحاظ سے مقامی چھاپ بھی لئے ہوئے ہیں اوران میں ہمہ گیرچشمہ حیات کاروحانی فلسفہ بھی مضمرہے جس کا ذکرقدیم صحیفوں میں ملتاہے ۔ ہماراقدیم انداز حیات اور آج کے پس منظرمیں ہمہ گیرترقیات اور موجودہ موضوعات اور مسائل ہماری ندیاں خصوصاًدریائے گنگا اوراس سے وابستہ روحانی نظریات اور تقدس اورآج کے موجودہ مسائل ، بھارتی ویدوں میں بتائے گئے طریقے یہ تمام باتیں بڑی خوبصورتی سے ان فنی نمونوں میں سموئی گئی ہیں ۔


    اگرفنی نمونوں کا ذکرکیاجائے توخواہ یہ‘‘رین ’’ یابارش ہویاپھر‘‘ریورواٹرفرنٹ ’’یعنی دریاکا آبی مہانہ یاٹائی مشین ہو یا شہد کی مکھیوں کے چھتے سے آراستہ باغ ، ‘‘ریوربیڈ آف لو’’یا‘‘کشتی نوح’’، مٹی کے فن پارے کی نزاکت اور عرصہ حیات کے بالمقابل اس کا فانی ہونا جیسے برتن چاہے کتنا ہی خوبصورت ہو ، مٹی کا برتن ایک لمحے میں ٹوٹ کر بکھر سکتاہے ، جام زندگی بھی اسی سے مشابہ ہے، یعنی سانسوں کا سلسلہ کسی وقت بھی موقوف ہوسکتاہے، یعنی یہ مثال ہے وقت اور اس کے گذرنے کے ساتھ ہرچیز کے فنا ہونے کی اٹل حقیقت کی ۔زمینی وسائل سے انسانی وابستگی اورآج کی کاروباری ذہنیت اور تیزی سے بدلتی ہوئی دنیا یہ تمام پہلو اور تمام نظریات اس نمائش میں کارفرماہیں ۔


    یہاں جو فنی نمونے رکھے گئے ہیں ان کی تخلیق میں جونظریہ کارفرماہے وہ ازحد حساس اور فطری ہے اور اس کا انتہائی نازک تعلق پورے حیطہ حیات انسانی سے ہے ی۔ہاں آکرناظرین ان فنی نمونوں کے ذریعہ ان لطیف اشاروں سے خود کوہم کنارکرسکتے ہیں ۔


    یہ نمائش عوامی ملاحظے کے لئے 22اکتوبر ، 2018تک کھلی رہیگی ۔


    *************


    (م ن ۔ع آ :.2018 06.07. )


    U-3491

    
    
    (Release ID: 1537954) Visitor Counter : 2