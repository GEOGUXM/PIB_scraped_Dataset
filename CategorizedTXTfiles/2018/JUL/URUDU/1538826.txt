      وزارت خزانہ

      سی بی آئی سی ،زیر التوا باز ادائیگی کی بے باقی کے لئے تیسرے بازادائیگی پکھواڑے کا اہتمام کرے گا
      Posted On: 17 JUL 2018 12:55PM by PIB Delhi


    نئیدہلی، 17 جولائی۔گڈس اینڈ سروسز ٹیکس (جی ایس ٹی ) کی باز ادئیگی پچھلے کچھ ماہ سے سرکار اورتجارت کے حلقے کے لئے سنگین مسئلہ رہی ہے ۔ اس سلسلے میں سی بی آئی سی نے مارچ 2018 میں (15سے 31 مارچ 2018تک ) اور جون 2018 میں (31 مئی سے 16 جو ن 2018 تک) بازادائیگی کے دوپکھواڑے کا اہتمام کیا اور اس سلسلے میں دو خصوصی مہمات کا اہتمام کیا ۔ ان باز ادئیگی پکھواڑے سے تجارتی حلقوں کا خاصی راحت ملی ہے ۔پہلے بازادائیگی پکھواڑے میں 4265 کروڑروپے کی آئی جی ایس ٹی بازادائیگی کی گئی اور سی بی آئی سی کے فیلڈ فارمیشن کے لئے 1136 کروڑروپے کی آئی ٹی سی باز ادائیگی کی منظوری دی گئی ۔اسی طرح دوسرے بازادائیگی کے دوسرے پکھواڑے میں 6087 کروڑروپے کی آئی جی ایس ٹی باز ادئیگی کی گئی اورسی بی آئی سی نے 1548 کروڑروپے کی آئی ٹی سی باز ادائیگی کی منظوری دی ۔ ہندوستان سے باہر برآمد کئے جانے والے سامان پر آئی جی ایس ٹی کے معاملے میں باز ادئیگی کے دعووں کی رقم کی ادئیگی سی بی آئی سی نے 90فیصدسے زائد تک کردی ہے ۔


    تاہم زیر التوا معاملات کے مزید خاتمےاور باقاعدہ طریقے سے باز ادائیگی کی درخواست کے طریقے کی تجارتی حلقوں کو رہنمائی کے لئے 16 جولائی 2018سے 30 جولائی 2018 تک ایک مزید باز ادئیگی پکھواڑے کے اہتمام کا فیصلہ کیا گیا ہے ۔ اس کے لئے ڈیڈیکیٹڈ ری فنڈ سیلز اور ہیلھ ڈیسک برآمد کاروں کیلئے فراہم کرائی جائیں گی تاکہ وہ ہر کمشنریٹ میں اپنے باز ادائیگی کے دعووں پر قاعدے سے عمل درآمد کراسکیں۔


    اس سلسلے میں برآمد کاروں اور برآمد کار تنظیموں سے گزارش کی گئی ہے کہ اس موقع پر فائدہ اٹھایا جائے اورزیر التوا بازادائیگی دعووں پر عمل درآمد کرائیں ۔ آئی جی ایس ٹی باز ادئیگی کے زیر التوا ہونے کے اسباب کے ازالے کے لئے آئی سی ای جی اے ٹی ای پر خصوصی محکمہ سہولت بھی فراہم کرائے جارہے ہیں ۔ کیونکہ آئی جی ایس ٹی باز ادائیگی کے عمل کو لامحدود الیکٹرانک طریق کار کے نمونے پر تشکیل دیا گیا ہے اس لئے برآمد کار باز ادئیگی کے دعووں کی درست تفصیلات داخل کرنی چاہئیں ۔علاوہ ازیں برآمد کارتنظیموں اورفروغ برآمدات کونسلوں کو بازادئیگی کے درست طریقے سے دعوے داخل کرنے کے عمل میں رہنمائی کے لئے آگے آنا چاہئے اوراگر کہیں کسی قسم کی کوئی غلطی ہو تو اس کی تصحیح بروقت کی جانی چاہئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-3637

    
    
    (Release ID: 1538826) Visitor Counter : 7