      وزارت دفاع

      رکشاراجیہ منتری نے فضائی دفاع بھارت ۔2018مذاکرے کا افتتاح کیا
      Posted On: 26 JUL 2018 12:09PM by PIB Delhi


    نئی دہلی ،27 جولائی : رکشاراجیہ منتری (آرآرایم ) ڈاکٹرسبھاش بھامرے نے سنٹرفارجوائنٹ ویلفیئر اسٹیڈیز ( سی ای این جے اوڈبلیو ایس ) کے زیراہتمام منعقدہ، دور وزہ فضائی دفاع بھارت ۔ 2018 مذاکرے اورنمائش کا افتتاح کیا۔ اس موقع پراظہارخیال کرتے ہوئے ،ڈاکٹربھامرے نے کہاکہ ایئرڈیفنس یافضائی دفاع کا مطلب دفاعی کارروائیاں یاڈیفنس آپریشن ہے، تاہم یہ ازحد اہم عملی کام ہے جو اسٹرائک کور ،یعنی حملہ کرنے والے شعبے کی جارحانہ صلاحیت میں اضافہ کرتاہے اورفضائیہ کو پوری طاقت کے ساتھ کام کرنے میں تعاون فراہم کرتاہے ۔


    انھوں نے کہاکہ فضائیہ قومی سلامتی کا ایک اہم پہلوہے ،اور ابھرتے ہوئے روایتی اورذیلی روایتی خطرات کے پیش نظراس کی اہمیت افزوں طورپردن بہ دن بڑھتی جارہی ہے ۔ جیسے جیسے ان خطرات میں اضافہ ہواہے ،ویسے ویسے ملک کا ایئرڈیفنس ڈھانچہ بھی نموپذیرہواہے ۔


    رکشاراجیہ منتری نے کہاکہ آزادی کے بعد کی 70برس کی نسبتاقلیل مدت کے دوران ، بری فوج کے تحت فضائی دفاع نے اپنے ادارہ جاتی ڈھانچے میں مثالی نمو اور تبدیلیوں کامشاہدہ کیااوراسی لحاظ سے اس کے لئے سازوسامان بھی فراہم کرائے گئے ہیں ۔ انھوں نے کہاکہ 1994میں توپ خانہ کور سے اس کی علیحدگی کے بعد ،آرمی ایئرڈیفنس کورنے وہ اہمیت حاصل کرلی ہے جو اسے حاصل کرنے کا استحقاق ہے اور اسے یہ بھی استحقاق حاصل ہے کہ یہ مزید ترقی کرے اورازحد ضروری طورپردرکارتمام ترسازوسامان حاصل کرے ۔ ڈاکٹربھامرے نے بری فوج کے تحت ایئرڈیفنس کے افسران ، افراد وخواتین کو اس کے سلورجوبلی سال کے موقع پر مبارکباد پیش کرتے ہوئے انھیں اس کورکوبری فوج کا ایک مضبوط بازوبنانے کے لئے اپنے آپ کو وقف کردینے کی تلقین کی ۔


    دیگرسینئرافسروں کے علاوہ بری فوج کے سربراہ جنرل بپن راوت اور آرمی ایئرڈیفنس کے ڈائرکٹرجنرل لیفٹینٹ جنرل اے پی سنگھ بھی اس تقریب میں موجود تھے ۔


    *************


    (م ن ۔ع آ :.2018 27.07. )


    U-3859

    
    
    (Release ID: 1540409) Visitor Counter : 1