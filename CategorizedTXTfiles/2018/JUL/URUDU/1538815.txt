      جہاز رانی کی وزارت

      ساگرمالا مہم: سینٹر آف ایکسیلنس اِن میری ٹائم اینڈ شپ بلڈنگ (سی ای ایم ایس)، وشاکھاپٹنم میں ہائی ٹیک لیب
      Posted On: 16 JUL 2018 4:21PM by PIB Delhi


    نئی دہلی، 16 /جولائی۔ بحری امور اور جہاز سازی کے شعبے میں فروغ ہنرمندی سے متعلق ایک اسٹارٹ اَپ، سینٹر آف ایکسیلنس اِن میری ٹائم اینڈ شپ بلڈنگ (سی ای ایم ایس) نے اعلان کیا ہے کہ وشاکھاپٹنم میں واقع اس کے ہائی ٹیک لیبس زیرتربیت لوگوں کے لئے اورینٹیشن پروگرام شروع کرنے کے لئے تیار ہیں۔ وشاکھاپٹنم میں 13جولائی 2018 کو ایک سیمینار کا انعقاد کیا گیا، تاکہ لیبس میں موجود سہولتوں اور ٹریننگ کے عمل کے آغاز کے بارے میں متعلقین کو بتایا جاسکے۔ سی ای ایم ایس کے ذریعے یہ اعلان ممبئی میں اپنے لیبس (تجربہ گاہوں) کی تیاری سے متعلق اعلان کے کچھ ہی دن بعد کیا گیا ہے۔ سی ای ایم ایس، سیمنس اور جہازرانی کی وزارت کے اشتراک سے انڈین رجسٹر آف شپنگ (آئی آر کلاس) کے ذریعے پرموٹیڈ ہے۔ اس کا وشاکھاپٹنم کیمپس انڈین میری ٹائم یونیورسٹی (آئی ایم یو)، احاطے میں واقع ہے۔


    اس موقع پر اظہار خیال کرتے ہوئے جہازرانی کی وزارت کے ساگرمالا پروگرام کے جوائنٹ سکریٹری جناب کیلاش اگروال نے کہا کہ سی ای ایم ایس ساگر مالا پروگرام کا کلیدی اقدام ہے، جس کا مقصد فروغ ہنرمندی اور جہازسازی اور جہاز کی مرمت کے شعبے میں ہنرمندی کو فروغ دینا ہے۔ اس سے بندرگاہ اور بحری امور کے شعبے میں طلبہ کو ایسی ہنرمندی سے لیس کرے گا، جو کہ صنعتوں کی ضرورت کے مطابق اور روزگار فراہم کرنے کی اہلیت والی ہوگی۔ اس سے بحری امور کے شعبے میں میک اِن انڈیا اور اسکل انڈیا کی کوششوں کو مزید تقویت ملے گی۔


    اس سمینار میں مختلف صنعتوں سے وابستہ پیشہ وروں نے شرکت کی، جس میں ہندوستان شپ یارڈ لمیٹڈ کے سی ایم ڈی، گوا شپ یارڈ لمیٹڈ کے سی ایم ڈی، حکومت ہند کی جہازرانی کی وزارت کے اہل کار، آندھرا پردیش حکومت کے اہلکار، اعلیٰ درجے کے بحری افسران، قریبی کالجوں، پالی ٹیکنکس اور انجینئرنگ کالجوں کے طلباء اور اساتذہ شامل ہیں۔ شرکاء کے لئے کیمپس کے ایک مختصر ٹور کا بھی انتظام کیا گیا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م م۔ م ر (


    U-3630

    
    
    (Release ID: 1538815) Visitor Counter : 1
    
    
      Read this release in: English , Tamil