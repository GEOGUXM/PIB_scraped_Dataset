      امور صارفین، خوراک اور عوامی تقسیم کی وزارت

      گنے کی بہتراورمنفعت بخش قیمتیں
      Posted On: 31 JUL 2018 5:07PM by PIB Delhi


    نئی دہلی ،یکم اگست : صارفین امور، خوراک اورسرکاری نظام تقسیم ، کے وزیرمملکت جناب سی آرچودھری نے کل لوک سبھا میں ایک تحریری جواب میں بتایاکہ محترم وزیراعظم نے 29جون ،2018کو اترپردیش ، مہاراشٹر، کرناٹک ، اتراکھنڈ اور پنجاب کی ریاستوں کے 140سے زائد گناکاشتکاروں کے گروپ سے ملاقات کرکے ان سے گفت وشنید کی تھی ۔ وزیراعظم نے اعلان کیاتھا کہ گنے کی واجب اورمنفعت بخش قیمتیں یعنی (ایف آرپی )کااعلان کیاجائیگااوریہ ایف آرپی 18-2017کے ایف آرپی سے زیادہ ہوگی ۔ وزیراعظم نے کاشتکاروں کو گناکاشتکاروں کے بقایہ جات کی ادائیگی کے لئے حکومت کی جانب سے لئے گئے مختلف النوع فیصلوں سے بھی آگاہ کیاتھا۔


    حکومت نے حال ہی میں 19-2018کے گناسیزن کے لئے گنے کی واجبی اورمنفعت بخش قیمتوں کا اعلان کیاہے جو 275روپے فی


    کوئنٹل کے بقدر ہے اور 18-2017کے رواں چینی سیزن کے مقابلے میں 2.45فیصد زائد ہے ۔اس کے علاوہ حکومت کی جانب سے حال ہی میں مختلف اقدامات کے نتیجے میں گنے کی قیمتوں کے بقایہ جات ملک میں ایس اے پی کی بنیاد پر مئی 2018کے آخری ہفتے میں 23232 کروڑروپے تک پہنچ گئے تھے جو اب گھٹ کر 16600کروڑروپے کے بقدرہوگئے ہیں ۔


    ************


    U-3946

    
    
    (Release ID: 1540982) Visitor Counter : 1
    
    
      Read this release in: English