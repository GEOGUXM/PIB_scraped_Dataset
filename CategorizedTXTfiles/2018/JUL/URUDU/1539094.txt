      امور داخلہ کی وزارت

      غداری کے قانون میں تبدیلی کی تجویز
      Posted On: 18 JUL 2018 4:08PM by PIB Delhi


    نئی دہلی،18 جولائی 2018؍داخلی امور کے وزیر مملکت جناب ہنس راج گنگا رام اہیر نے آج راجیہ سبھا میں پوچھے گئے ایک سوال کے تحریری جواب میں بتایا کہ وزارت داخلہ نے وزارت قانون اور انصاف کو ایک ایک مراسلہ تحریر کرکے درخواست کی ہے کہ وہ ہندوستانی قانونی کمیشن کو آئی پی سی کے سیکشن 124اے (غداری) کی تجاویز کا مطالعہ کرنے کو کہیں اور اگر کسی ترمیم کی ضرورت ہے تو اپنا مشورہ پیش کریں۔ کمیشن نے دفعہ 124اے کا جائزہ لیا ہے اور اس کے تحت قانون غداری کی گنجائش اور دائرہ اختیار پر غور کیا جارہ اہے، تاکہ یہ پتہ چل سکے کہ یہ کس صورتحال میں قانونی طورپر نافذ کیا جاسکتا ہے۔اس موضوع پر ایک مسودہ رپورٹ تیار کی گئی ہے اور 26 جون 2018ء کو منعقدہ قانونی کمیشن کی میٹنگ میں اس پر غور وخوض کیا گیا۔ جیسا کہ میٹنگ میں طے کیا ہے، اس کا جائزہ بھی لیا جارہا ہے۔ قانونی کمیشن کے ذریعے اسے ابھی حتمی شکل دیا جانا باقی ہے۔


    U: 3667

    
    
    (Release ID: 1539094) Visitor Counter : 3
    
    
      Read this release in: English , Tamil