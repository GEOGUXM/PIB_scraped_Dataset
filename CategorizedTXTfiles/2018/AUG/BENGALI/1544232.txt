      স্বরাষ্ট্র মন্ত্রক

      পদ্ম পুরস্কার ২০১৯-এর জন্য ২১ হাজারেরও বেশি মনোনয়ন জমা পড়েছে ১৫ সেপ্টেম্বর পর্যন্ত চলবে মনোনয়নের প্রক্রিয়া
      Posted On: 29 AUG 2018 1:27PM by PIB Kolkata


    নয়াদিল্লি , ২ ৮ আগস্ট, ২০১ ৮


    ২০১৯-এর সাধারণতন্ত্র দিবস উপলক্ষে যে পদ্ম পুরস্কার ঘোষণা করা হবে তার জন্য এ বছরের ১৫ সেপ্টেম্বর পর্যন্ত মনোনয়নপত্র জমা দেওয়া যাবে। ইতিমধ্যেই ২১ হাজার ৮৫৫টি নাম ওয়েবসাইটের মাধ্যমে নথিভুক্ত হয়েছে এবং এর মধ্যে ২১ হাজার ২২৮টি মনোনয়ন দাখিলের কাজ সম্পূর্ণ হয়েছে। কেন্দ্রীয় মন্ত্রক/বিভাগ, রাজ্য সরকার/কেন্দ্রশাসিত অঞ্চল, ভারতরত্ন/পদ্ম বিভূষণ প্রাপক এবং বিভিন্ন সংস্থার কাছ থেকে এই পুরস্কারের জন্য মনোনয়ন এবং সুপারিশ আহ্বান করা হয়েছে। স্বরাষ্ট্র মন্ত্রক দেশের বিভিন্ন ক্ষেত্রে প্রতিভাবান মানুষদের চিহ্নিত করার জন্য উপযুক্ত মনোনয়ন বা সুপারিশ পাঠাতে সংশ্লিষ্ট সকলের কাছে আহ্বান জানিয়েছে। www.padmaawards.gov.in –এই ওয়েবসাইটের মাধ্যমে পদ্ম পুরস্কারের জন্য অনলাইনে মনোনয়ন, সুপারিশ পাঠানোর ব্যবস্থা হয়েছে। এমনকি, দেশের সমস্ত নাগরিকই নিজের জন্যও মনোনয়ন দাখিল করতে পারবেন। সমস্ত মনোনয়ন বা সুপারিশের সঙ্গে প্রাসঙ্গিক তথ্যাদিও থাকতে হবে। ১৯৫৪ সালে চালু হওয়ার পর প্রতি বছর সাধারণতন্ত্র দিবস উপলক্ষে বিভিন্ন ক্ষেত্রে উল্লেখযোগ্য কাজের স্বীকৃতিতে এই পুরস্কার দেওয়া হয়ে থাকে। তবে চিকিৎসক ও বিজ্ঞানী বাদে সরকারি কর্মচারী বা সরকারি মালিকানাধীন রাষ্ট্রায়ত্ত সংস্থার কর্মীরা অবশ্য পদ্ম পুরস্কারের জন্য বিবেচিত হন না। এ বিষয়ে বিস্তারিত জানার জন্য কেন্দ্রীয় স্বরাষ্ট্র মন্ত্রকের ওয়েবসাইট www.mha.nic.in – এ লগইন করা যেতে পারে এবং পদ্ম পুরস্কার সংক্রান্ত নিয়ম-কানুনের জন্য http://padmaawards.gov.in/SelectionGuidelines.aspx এই লিঙ্কে লগ-ইন করা যেতে পারে।


    CG /PB / SB…

    
    
    (Release ID: 1544232) Visitor Counter : 2
    
    
      Read this release in: English