      রাষ্ট্রপতিরসচিবালয়

      স্বাধীনতা দিবসের প্রাক সন্ধ্যায় জাতির উদ্দেশ্যে ভারতের রাষ্ট্রপতি শ্রী রামনাথ কোবিন্দের ভাষণ
      Posted On: 14 AUG 2018 7:59PM by PIB Kolkata


    প্রিয় দেশবাসী,


    আগামী কাল আমাদের স্বাধীনতার ৭১ বছর পূর্ণ হতে চলেছে । আগামী কাল আমরা ৭২তম স্বাধীনতা দিবস উদযাপন করব । জাতীয় গৌরবের এই উপলক্ষে আমি সমস্ত দেশবাসীকে অভিনন্দন জানাচ্ছি । ১৫ই আগস্ট প্রত্যেক ভারতবাসীর জন্য পবিত্র দিন । তা তিনি দেশে থাকুন, কি ংবা বিদেশে । এই দিন, আমরা সবাই নিজের নিজের ঘরে, বিদ্যালয়ে, মহাবিদ্যালয়ে, কার্যালয়ে, নগর এবং গ্রাম পঞ্চায়েতে, সরকারী এবং বেসরকারী ভবনে সোৎসাহে জাতীয় পতাকা উত্তোলন করি । ত্রিবর্ণরঞ্জিত পতাকা আমাদের দেশের আত্মমর্যাদার প্রতীক । এই দিন আমরা দেশের সার্বভৌমত্বের উৎসব উদযাপন করি । আর আমাদের সেই পূর্বসূরীদের অবদানকে কৃতজ্ঞতার সঙ্গে স্মরণ করি, যাঁদের প্রচেষ্টায় আমরা অনেক কিছু পেয়েছি । এই দিন, দেশ গঠনে সমস্ত আরব্ধ কাজ সম্পন্ন করার শপথগ্রহণের জন্যও বটে, যা আমাদের প্রতিভাবান তরুণ-তরুণীরা অবশ্যই সম্পন্ন করবেন ।


    ১৯৪৭ সালে ১৪ এবং ১৫ই আগস্টের মাঝামাঝি সময়ে মধ্যরাতে আমাদের দেশ স্বাধীনতা পায় । এই স্বাধীনতা আমাদের পূর্বসূরী এবং সম্মানিত স্বাধীনতা সংগ্রামীদের অনেক বছরের আত্মত্যাগ ও বীরত্বের ফসল । স্বাধীনতাসংগ্রামে যোগদানকারী সমস্ত বীর ও বীরাঙ্গনা অসাধারণ সাহস এবং দূরদৃষ্টির অধিকারী ছিলেন । এই লড়াইতে দেশের সমস্ত ক্ষেত্রের, সমাজের সমস্ত বর্ণ ও সম্প্রদায়ের লোক সামিল হয়েছিলেন । তাঁরা চাইলে তো অনেক স্বাচ্ছন্দ্যে জীবন কাটাতে পারতেন । কিন্তু দেশের প্রতি নিজেদের অবিচল নিষ্ঠার কারণেই তাঁরা সেটা করেননি । তাঁরা এমন এক স্বাধীন ও সার্বভৌম ভারত গড়ে তুলতে চেয়েছিলেন, যেখানে সমাজে সাম্য ও সৌভ্রাতৃত্ব থাকবে| আমরা তাঁদের অবদানকে সবসময় স্মরণ করে থাকি । এই সেদিন ৯ই আগস্ট ‘ভারত ছাড়ো আন্দোলনে’র ৭৬তম বার্ষিকীতে রাষ্ট্রপতি ভবনে স্বাধীনতা সংগ্রামীদের সম্মানিত করা হ ’ ল ।


    আমরা ভাগ্যবান যে এমন এক দেশপ্রেমের ঐতিহ্য উত্তরাধিকার সূত্রে পেয়েছি । তাঁরা আমাদের হাতে এক স্বাধীন ভারত সঁপে দিয়ে গেছেন । একইসঙ্গে কিছু কাজ আমাদের জন্য রেখে গেছেন, যা আমরা সবাই মিলে সম্পন্ন করব । দেশের উন্নতি করা, দারিদ্র্য ও অসাম্য থেকে দেশকে মুক্ত করার গুরুত্বপূর্ণ কাজ আমাদের সবাইকে করতে হবে । এই কাজ সম্পন্ন করার লক্ষ্যে জাতীয় জীবনের প্রতিটি পদক্ষেপই সেই সমস্ত স্বাধীনতা সংগ্রামীদের প্রতি আমাদের শ্রদ্ধাঞ্জলি ।


    যদি আমরা শুধুমাত্র স্বাধীনতার রাজনৈতিক অর্থ গ্রহ ণ করি তাহলে মনে হবে, আমরা যেন, ১৯৪৭-এর ১৫ই আগস্টেই আমাদের লক্ষ্য পূরণ করে ফেলেছি । সেদিন আমরা বিদেশী শাসকদের বিরুদ্ধে লড়াইতে সফল হয়েছিলাম এবং স্বাধীন হয়েছিলাম । কিন্তু স্বাধীনতা প্রসঙ্গে আমাদের ভাবনা-চিন্তা অনেক ব্যাপক । এর কোন বাঁধাধরা এবং সীমিত অর্থ হয় না । স্বাধীনতার সীমানা বৃদ্ধি করা তো এক ধারাবাহিক প্রক্রিয়া । ১৯৪৭-এ রাজনৈতিক স্বাধীনতা পাওয়ার এতটা দশক পরেও প্রত্যেক ভারতীয় এক একজন স্বাধীনতা সংগ্রামীর মতই দেশের প্রতি নিজের অবদান রেখে যেতে পারেন । আমাদের স্বাধীনতার পরিসরে আরও নতুন বিস্তৃতি নিশ্চিত করতে এই ধরনের প্রয়াস জারি রাখতে হবে, যাতে আমাদের দেশ ও দেশবাসী উন্নতির নতুন নতুন অবকাশ খুঁজে নিতে পারেন ।


    আমাদের কৃষক রা কোটি কোটি দেশবাসীর জন্য অন্ন উৎপাদন করেন, যাঁদের সঙ্গে কখনই হয়তো তাঁদের দেখা হয়নি । তাঁরা দেশের জন্য খাদ্য সুরক্ষা এবং পুষ্টিকর খাবারের ব্যবস্থা করে আমাদের স্বাধীনতাকে শক্তিশালী করে যাচ্ছেন । আমরা যখন তাঁদের ক্ষেতের উৎপাদনশীলতা এবং আয় বাড়ানোর জন্য আধুনিক প্রযুক্তি ও অন্য সুবিধা গুলি সহজলভ্য করানোর ব্যবস্থা করি,তখন আমরা সত্যিই স্বাধীনতা সংগ্রামীদের স্বপ্নের ভারত গড়ে তুলি ।


    আমাদের সশস্ত্র বাহিনী , সীমান্তে, বরফের পাহাড়ে, ঝলসে দেওয়া রোদের মধ্যে, সাগরে, আকাশে প্রতিকূল প্রাকৃতিক পরিবেশে সাহস ও সতর্কতা র সঙ্গে দেশের সুরক্ষায় নিয়োজিত থাকে । তাঁরা বহির্শত্রুদের থেকে দেশকে নিরাপদ রেখে আমাদের স্বাধীনতা সু-নিশ্চিত করেন । আমরা যখন তাঁদের জন্য উন্নততর অস্ত্র-শস্ত্রের ব্যবস্থা করি, নিজের দেশেই তাঁদের জন্য প্রতিরক্ষা সামগ্রীর সরবরাহ-শৃঙ্খল বিকশিত করি, সৈনিকদের কল্যাণে বিভিন্ন সুবিধে প্রদান করি, তখন আমরা আমাদের স্বাধীনতা সংগ্রামীদের স্বপ্নের ভারত তৈরী করি ।


    আমাদের পুলিশ ও আধা সেনাবাহিনী অনেক ধরনের সমস্যার মুখোমুখি হয় । তাঁরা সন্ত্রাসবাদের মোকাবিলা করেন, অপরাধ নিয়ন্ত্রণ ও আইন-শৃঙ্খলা বজায় রাখেন, একইসঙ্গে, প্রাকৃতিক বিপর্যয়ের সময় তাঁরা আমাদের সবাইকে ভরসাও যোগান| আমরা যখন তাঁদের কাজকর্ম ও ব্যক্তিগত জীবনে ইতিবাচক পরিবর্তন নিয়ে আসতে পারি,তখন আমরা আমাদের স্বাধীনতা সংগ্রামীদের স্বপ্নের ভারত তৈ রি করি ।


    আমাদের সমাজে মহিলাদের এক বিশেষ ভূমিকা আছে । নানা দিক থেকে মহিলাদের আরও ব্যাপক স্বাধীনতা নিশ্চিত করতে পারাতেই দেশের স্বাধীনতার আসল সার্থকতা । এই সার্থকতা, ঘরের মধ্যে মা, বোন, মেয়ে হিসেবে এবং বাইরে নিজেদের ভাবনা অনুযায়ী জীবনযাপন করার স্বাধীনতায়ও খুঁজে নেওয়া যেতে পারে । নিজেদের ইচ্ছেমত বাঁচা, নিজেদের ক্ষমতা অনুযায়ী কাজ করতে পারার মত নিরাপদ পরিসর ও সুযোগ তাঁদের পাওয়া উচিৎ । তাঁরা নিজেদের ক্ষমতার প্রয়োগ ঘরে করবেন না বাইরে উচ্চশিক্ষা প্রতিষ্ঠানে করবেন, সেই বিকল্প বাছাইয়ের পূর্ণ স্বাধীনতা তাঁদের থাকতে হবে । এক দেশ ও সমাজ হিসেবে আমাদের এটাই সুনিশ্চিত করতে হবে, যাতে মহিলাদের জীবনে এগিয়ে যাওয়ার সমস্ত অধিকার ও ক্ষমতা সহজলভ্য হয় ।


    আমরা যখন মহিলা পরিচালিত কোন উদ্যোগ বা স্টার্ট-আপের জন্য আর্থিক সহায়তা প্রদান করি, কোটি কোটি ঘরে রান্নার গ্যাসের সংযোগ পৌঁছাই, এবং এভাবেই মহিলাদের ক্ষমতায়ন নিশ্চিত করি, তখন আমরা আমাদের স্বাধীনতা সংগ্রামীদের স্বপ্নের ভারত গড়ে তুলি ।


    আমাদের তরুণ বন্ধুরা, ভারতের আশা-আকাঙ্ক্ষার মূল ভিত্তি । আমাদের স্বাধীনতা সংগ্রামে নবীন ও প্রবী ণ সবারই সমান অংশিদারিত্ব ছিল । কিন্তু সেই লড়াইতে উদ্দীপনা যোগানোর মূল কাজটাই করেছেন তরুনরা । রাস্তা আলাদা হলেও স্বাধীন, উন্নত ও সক্ষম ভারত গড়ার আদর্শে তাঁরা কিন্তু স্থির ছিলেন ।


    আমরা আমাদের তরু ণ দের কৌশল বিকাশের জন্য, প্রযুক্তি, কারিগ রি ও উদ্যোগের জন্য বা শিল্প ও সঙ্গীতের ক্ষেত্রে প্রেরণা যো গাই। তাঁদের সঙ্গীত সৃষ্টি থেকে শুরু করে মোবাইল অ্যাপ তৈরী করা এবং ক্রীড়া প্রতিযোগিতায় সেরা ফলাফলের জন্য উৎসাহিত করি। এভাবে আমরা যখন তরুণদের প্রতিভা বিকাশে সাহায্য করি, তখন আমরা আমাদের স্বাধীনতা সংগ্রামীদের স্বপ্নের ভারত গড়ে তুলি ।


    আমি দেশ গঠনের সামান্য কয়েকটি মাত্র উদাহরণ দিলাম । এরকম অনেক উদাহরণ দেওয়া যায় । আসলে, চিকিৎসক, শিক্ষক, কারখানার কর্মী, ব্যবসায়ী, বয়স্ক মা-বাবার দেখভাল করেন এমন মানুষজন, যাঁরা নিষ্ঠার সঙ্গে নিজের কাজটা করেন, সমাজে নৈতিকতাপূর্ণ অবদান রাখেন - তাঁরা সবাই নিজের মত করে দেশেরই সেবা করেন । স্বাধীনতা সংগ্রামের আদর্শ পালন করেন । এই সমস্ত নাগরিক, নিজের কর্তব্য ও দায়িত্ব পালন করেন, নিজেদের প্রতিশ্রুতি পালন করেন, তাঁরাও স্বাধীনতা সংগ্রামের আদর্শ পালন করেন। আমি এটাই বলতে চাই, আমাদের দেশের নাগরিক সারিবদ্ধ ভাবে দাঁড়িয়ে যখন নিজের সুযোগ আসার অপেক্ষায় থাকেন, নিজের সামনে দাঁড়িয়ে থাকা মানুষটির অধিকারকে সম্মান করেন, তাঁরাও আমাদের স্বাধীনতা সংগ্রামীদের স্বপ্নের ভারত গড়ে তোলেন । এ তো এক খুব ছোট্ট প্রয়াস । আসুন চেষ্টা করি, একে আমরা সবাই আমাদের জীবনের অংশ করে তুলি ।


    প্রিয় দেশবাসী,


    আমি যা-ই বলেছি, সেসব কি আজ থেকে দশ-বিশ বছর আগে প্রাসঙ্গিক ছিল না? একটা স্তর পর্যন্ত নিশ্চিতভাবেই এগুলি প্রাসঙ্গিক ছিল । তবুও আজ আমরা ইতিহাসের এমন এক পর্যায়ে এসে পৌঁছেছি যা সমস্ত কিছুর থেকে খুবই আলাদা । আজ আমরা এমন কিছু লক্ষ্য পূরণের খুব কাছাকাছি আছি, যেগুলির জন্য আমরা অনেক বছর অপেক্ষা করেছি । সকলের জন্য বিদ্যুৎ, উন্মুক্ত স্থানে শৌচকর্ম বন্ধ করা , সকল গৃহহীনের জন্য ঘর এবং অতি-দারিদ্র্য দূরীকরণের মত কাজে আমরা লক্ষ্যমাত্রায় পৌঁছানোর দ্বারপ্রান্তে আছি । এমন নির্ণায়ক সময়ে আমাদের লক্ষ্য রাখতে হবে যাতে কোনও বিভ্রান্তিকর বিষয়ে জড়িয়ে না পড়ি, যেন কোন ও ভাবেই অহেতুক বিবাদে জড়িয়ে লক্ষ্য ভ্রষ্ট না হই ।


    প্রায় তিন দশক পরে আমরা আমাদের স্বাধীনতার শততম বর্ষপূর্তি উদযাপন করব । গোটা দুনিয়া দ্রুত বদলে যাচ্ছে । আমাদের বাকি বিশ্বের তুলনায় নিজেদের আরও দ্রুতগতিতে পরিবর্তন ও বিকাশ নিশ্চিত করতে হবে । যে সিদ্ধান্ত আমরা আজ নিচ্ছি, যে ভিত্তি আমরা তৈরী করছি, যে প্রকল্পগুলির কাজ আমরা শুরু করছি, যে সামাজিক ও আর্থিক পদক্ষেপ গ্রহণ করছি - তা থেকেই ঠিক হবে, আমাদের দেশ কোথায় পৌঁ ছে ছে! আমাদের দেশে দ্রুতগতিতে পরিবর্তন ও বিকাশ প্রক্রিয়া এগিয়ে চলেছে । এর প্রশংসাও হচ্ছে । আমাদের দেশে এ ধর ণে র প্রক্রিয়া দেশের সাধারণ মানুষ, বুদ্ধিজীবী, গোটা সমাজ ও সরকারের সমবেত অং শী দারিত্বে পরিচালিত হয়ে থাকে । আমাদের ভাবনা সবসময়ই এরকম যাতে, এই পরিবর্তনে, সমাজের বঞ্চিত শ্রে ণী , গরিব মানুষের জীবন যেন উন্নততর হয় ।


    আমি আপনাদের শুধু একটা উদাহরণ দিচ্ছি। এখন গ্রাম স্বরাজ অভিযানের মাধ্যমে ৭টি প্রধান কর্মসূচির সুফল আমাদের সর্বাধিক গরিব ও বঞ্চিত নাগরিকদের পৌঁছে দেওয়া হচ্ছে। এই পরিষেবাগুলির মধ্যে রয়েছে বিদ্যুৎ, ব্যাঙ্কিং, জনকল্যাণ ও বিমা কর্মসূচির পাশাপাশি দুর্গম অঞ্চলগুলিতে টি কাকরণের সুবিধা। গ্রাম স্বরাজ যোজনার আওতায় সেই ১১৭টি প্রত্যাশী জেলাকেও যুক্ত করা হয়েছে, যেগুলি স্বাধীনতার সাত দশক পরও, আমাদের উন্নয়নযাত্রায় পিছিয়ে রয়েছে।


    এই জেলাগুলিতে তপ শি লি জাতি ও জনজাতির সংখ্যাধিক্য রয়েছে। আমাদের সামনে, সামাজিক এবং আর্থিক পিরামিডে সবার নী চে থাকা জনগণের জীবনযাত্রার মান দ্রুতগতিতে উন্নত করার সুযোগ রয়েছে। গ্রাম স্বরাজ অভিযান শুধু সরকারের নয়, সরকারের প্রচেষ্টার সঙ্গে সমাজের সক্রিয় অংশগ্রহণের মেল - বন্ধনে এগিয়ে চলেছে। বিভিন্ন সরকারি সংস্থা এবং সামাজিক গোষ্ঠীগুলির পাশাপাশি নিঃস্বার্থ নাগরিক, যাঁরা সর্বদা সমাজের দুর্বল অংশের পাশে থেকে সমস্যাগুলি দূরীকরণে সচেষ্ট হয়েছেন ।


    প্রিয় দেশবাসী ,


    স্বাধীনতা দিবসের সর্বদাই একটি বিশেষ গুরুত্ব থাকে। কিন্তু এবার, এই দিবসের একটি অতি বিশেষ গুরুত্ব রয়েছে। কয়েক সপ্তাহ পরই, আগামী দোসরা অক্টোবর থেকে, মহাত্মা গান্ধীর সার্ধশতজন্মবার্ষিকীর সমারোহ শুরু হবে। গান্ধীজি শুধুই আমাদের স্বাধীনতা সংগ্রামে নেতৃত্ব দেননি, তিনি আমাদের নৈতিক পথ-প্রদর্শকও ছিলেন এবং সর্বদা থাকবেন। ভারতের রাষ্ট্রপতিরূপে আমার বিশ্বের বিভিন্ন দেশ, বিশেষ করে আফ্রিকার দেশগুলিতে সফর করার সৌভাগ্য হয়েছে। আমি দেখেছি যে, প্রায় সব দেশেই গান্ধীজিকে মানবতার আদর্শ প্রতিরূপ হিসেবে সম্মানের সঙ্গে স্মরণ করা হয়। তাঁকেই মূর্তিমান ভারত হিসেবে মান্য করা হয়।


    আমাদের গান্ধীজির দর্শনকে গভীরে গিয়ে বোঝার চেষ্টা করতে হবে। তিনি রাজনীতি আর স্বাধীনতার সীমাবদ্ধ পরিভাষা মেনে নিতেন না। যখন তিনি ও তাঁর স্ত্রী কস্তুরবা, চম্পারণে নীল আন্দোলনের সময় বিহার গিয়েছিলেন, তখন তাঁরা সেখানে থেকে অনেকটা সময় সেখানকার জনগণ, বিশেষ করে মহিলা ও শিশুদের পরিচ্ছন্নতা ও স্বাস্থ্য সম্পর্কে শিক্ষাদানে নিয়োজিত থাকেন। চম্পারণ ও অন্য অনেক জায়গায়, গান্ধীজি স্বয়ং, পরিচ্ছন্নতা অভিযানে নেতৃত্ব দিয়েছেন। তিনি সাফাইকে, আত্ম-অনুশাসন তথা শারীরিক ও মানসিক স্বাস্থ্যের জন্যে প্রয়োজনীয় বলে মনে করেছেন।


    সেই সময়, অনেকেই প্রশ্ন তুলেছিলেন যে এসবের সঙ্গে স্বাধীনতা সংগ্রামের কী সম্পর্ক? কিন্তু মহাত্মা গান্ধীর জন্যে স্বাধীনতা সংগ্রামে এই বিষয়গুলিও অত্যন্ত গুরুত্বপূর্ণ ছিল। তাঁর জন্যে এটা শুধুই রাজনৈতিক সত্ত্বা প্রাপ্তির সংগ্রাম ছিল না, দরিদ্র থেকে দরিদ্রতর মানুষের ক্ষমতায়ন, অশিক্ষিতদের শিক্ষিত করা এবং প্রত্যেক ব্যক্তি, পরিবার, গোষ্ঠী এবং গ্রামকে সম্মানের সঙ্গে বাঁচার অধিকার অর্জনের সংঘর্ষ ছিল।


    গান্ধীজি ‘স্বদেশী’ শব্দটিকে অত্যন্ত গুরুত্ব দিতেন। তাঁর জন্যে এটি ভারতীয় প্রতিভা এবং সংবেদনশীলতাকে উৎসাহ প্রদানের প্রভাবশালী মাধ্যম ছিল। তিনি বিশ্বের অন্যান্য ভাগে প্রচলিত চিন্তাধারাগুলি সম্পর্কে অবহিত ছিলেন। তিনি এটা মানতেন যে, ভারতীয় সভ্যতা অনুসারে, আমাদের সংস্কারমুক্ত মনে নতুন নতুন বিচারধারা সম্পর্কে জানার জন্যে, নিজেদের মস্তিষ্কের বাতায়নগুলি খোলা রাখা উচিত। এটাই ছিল তাঁর ‘স্বদেশী’-র নিজস্ব ভাবনা- আমাদের অর্থ ব্যবস্থা, স্বাস্থ্য, শিক্ষা, সামাজিক আকা ঙ্খা সমূহ এবং নীতিগত বিকল্পসমূহের চয়নে – স্বদেশীর এই ভাবনা আজও প্রাসঙ্গিক।


    গান্ধীজির মহানতম বার্তা ছিল যে, হিংসা থেকে অহিংসার শক্তি অনেক বেশি। প্রহার করা থেকে সংযম রক্ষা করা অনেক বেশি প্রশংসনীয় এবং আমাদের সমাজে হিংসার কোনও স্থান নেই। গান্ধীজি আমাদেরকে এই অহিংসার অমোঘ অস্ত্র প্রদান করেছেন। তাঁর অন্যান্য শিক্ষার মতো, অহিংসার এই মন্ত্রও, ভারতের প্রাচী ন পরম্পরাতেই ছিল, আর আজ একবিংশ শতাব্দীতে, আমাদের জীবনে এটি ততটাই উপযোগী এবং প্রাসঙ্গিক।


    এই স্বাধীনতা দিবসের প্রাক্কালে, আমরা যখন মহাত্মা গান্ধীর সার্ধশতজন্মবার্ষিকীর, এত কাছে, প্রত্যেক ভারতবাসীর উচিত তাঁদের নৈমিত্তিক আচরণে, তাঁর প্রদর্শিত পথে এগিয়ে চলার সংকল্প গ্রহণ করা। আমাদের স্বাধীনতার উৎসব পালনের, তথা ভারতীয়ত্বের গৌরব অনুভব করার, এর থেকে ভাল আর কোনও পদ্ধতি হতে পারে না!


    এই ভারতীয়ত্ব শুধু আমাদের জন্যে নয়, এটি হ’ল ভারতীয় সভ্যতা , যা ভারতকে সমগ্র বি শ্বের দরবারে তুলে ধরেছে । গান্ধীজিও ‘বসুধৈব কুটুম্বকম’ এই ভারতীয় দর্শন মানতেন, আমরা গোটা বিশ্বকে একটিই পরিবার বলে মনে করি। সেজন্যে আমরা সর্বদাই বিশ্ব-কল্যাণকে গুরুত্ব দিই, তা সে আফ্রিকার দেশগুলিকে সহায়তা করা হোক, বিশ্বে জলবায়ু পরিবর্তনের মোকাবিলায় উদ্যোগ গ্রহণ হোক, রা ষ্ট্র সঙ্ঘের শান্তি অভিযানে বিশ্বের নানা অঞ্চলে সেনা পাঠানো হোক, প্রতিবে শী দেশগুলিতে প্রাকৃতিক বিপর্যয়ের সময় ত্রা ণ ও পুনর্বাসনে সাহায্য করা হোক, কিংবা বিশ্বের যে কোনও স্থানে সঙ্কটা পন্ন ভারতীয়দের উদ্ধার করে আনার পাশাপাশি অন্যান্য দেশের নাগরিকদেরও উদ্ধার করা; গান্ধীজির দর্শন এবং ভারতীয় দর্শন অনুযায়ী, আমরা স্বাস্থ্য এবং মানব কল্যাণের জন্যে যোগাভ্যাসকে, এবং উন্নয় নে র জন্যে আধুনিক প্রযুক্তিকে সমগ্র বিশ্বকে দেয়। আমরা সবাই গান্ধীজিরই সন্তান। যখন আমরা একা পথে চলি, তখনও আমাদের চোখে সমগ্র মানবতার কল্যাণের স্বপ্ন থাকে।


    প্রিয় দেশবাসী,


    বিভিন্ন বিশ্ববিদ্যালয়ে আমি আমার আলোচনার সময়, ছাত্রছাত্রীদেরকে এই অনুরোধ জানিয়েছি, তারা যেন বছরে চার-পাঁচ দিন কোন ও গ্রামে কাটায় । ইউ.এস.আর. অর্থা ৎ ‘ইউনিভার্সিটিজ সোশ্যাল রেসপন্সিবিলিটি’ হিসেবে করা এই প্রচেষ্টার মাধ্যমে ছাত্রছাত্রীদের মধ্যে নিজের দেশের বাস্তব অবস্থা নিয়ে জ্ঞান বাড়বে । সামাজিক কল্যাণের কর্মসূচিতে যুক্ত হওয়া এবং তাতে অংশগ্রহণ করার সুযোগ তারা পাবে, এই ধরনের কর্মসূচির প্রভাবকে আরও ভালভাবে তারা বুঝতে পারবে । এই উদ্যোগের ফলে ছাত্রছাত্রীরাও উপকৃত হবে এবং একইসঙ্গে গ্রাম ও দেশেরও লাভ হবে । এতে আমাদের স্বাধীনতা যুদ্ধের মতো উত্সাহ উদ্দীপনা পুনরায় জন্ম নেবে এবং প্রত্যেক নাগরিক রাষ্ট্র-নির্মাণের সঙ্গে যুক্ত হওয়ার প্রেরণা পাবেন ।


    আমাদের দেশের যুবসমাজের মধ্যে আদর্শবাদ ও উৎসাহ দেখে আমার সন্তুষ্টির অনুভব হয় । তাদের মধ্যে নিজের জন্য, নিজের পরিবারের জন্য, সমাজের জন্য ও নিজের দেশের জন্য কিছু-না-কিছু অর্জন করার ভাবনা দেখা যায় । নৈতিক শিক্ষার এর থেকে উত্তম উদাহরণ আর কিছুই হতে পারে না । শিক্ষার উদ্দেশ্য শুধুমাত্র ডিগ্রি বা ডিপ্লোমা পেয়ে যাওয়াই নয়, সবার জীবনকে আরও উন্নত করার ভাবনাকে জাগিয়ে তোলাও । এ ধরনের ভাবনা থেকেই সংবেদনশীলতা ও সৌভ্রাতৃত্বের উৎসাহ পাওয়া যায় । এটাই হচ্ছে ভারতীয়ত্ব । এটাই ভারত । এই ভারত দেশ ‘আমাদের সমস্ত ভারতবাসীর’, শুধুমাত্র সরকারের নয় ।


    একজোট হয়ে, আমরা ‘ভারতবাসী’ নিজের দেশের প্রত্যেক নাগরিককে সহায়তা করতে পারি । একযোগে আমরা বন ও প্রাকৃতিক ঐতিহ্যের সংরক্ষণ করতে পারি, ভবিষ্য ৎ প্রজন্মের জন্য আমরা আমাদের স্মৃতিসৌধগু লি র রক্ষাকবচ হতে পারি, আমরা আমাদের গ্রাম ও শহরের আবাসস্থ লের পুনর্নবীকরণ করতে পারি । আমরা সবাই দারিদ্র্য, অশিক্ষা ও অসাম্য দূর করতে পারি । আমরা সবাই মিলে এই সমস্ত কাজ করতে পারি, আর আমাদেরকে এগুলো করতেই হবে । এইসব ক্ষেত্রে সরকারের একটা প্রধান ভূমিকা থাকে, কিন্তু একমাত্র ভূমিকা নয় । আসুন আমরা আমাদের প্রয়াসকে এগিয়ে নিয়ে যাওয়ার জন্য সরকারের কর্মসূচি ও প্রকল্পগু লি র সম্পূর্ণ ব্যবহার করি । আসুন দেশের কাজকে নিজের কাজ মনে করি, এই ধারণাই আমাদেরকে প্রেরণা যোগাবে ।


    এই কথাগু লি বলে, আমি আবারও একবার আপনাদের এবং আপনাদের পরিবারের সদস্যদের স্বাধীনতা দিবস উপলক্ষে হৃদয় থেকে অভিনন্দন জানাই এবং আপনাদের স্বর্ণোজ্জ্বল ভবিষ্যতের জন্য অনেক অনেক শুভকামনা জানাই ।


    ধন্যবাদ


    জয়হিন্দ !


    CG/SB/SB…

    
    
    (Release ID: 1543076) Visitor Counter : 2807
    
    
      Read this release in: English