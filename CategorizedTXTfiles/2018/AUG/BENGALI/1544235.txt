      পেট্রোলিয়ামওপ্রাকৃতিকগ্যাসমন্ত্রক

      পেট্রোলিয়াম ও প্রাকৃতিক গ্যাস বিপণনে গুরুত্বপূর্ণ ভূমিকা নেবে গেইলের অনলাইন পোর্টাল
      Posted On: 29 AUG 2018 1:29PM by PIB Kolkata


    নয়াদিল্লি , ২ ৭ আগস্ট, ২০১ ৮


    গেইল ইন্ডিয়া লিমিটেডের পাইপলাইন ব্যবস্থার আওতায় প্রাকৃতিক গ্যাস সরবরাহ পরিষেবার জন্য একই ধরণের ক্ষমতার কেরিয়ার বুকিং করার প্রক্রিয়ায় স্বচ্ছতা আনার জন্য একটি অনলাইন পোর্টালের সূচনা করলেন কেন্দ্রীয় পেট্রোলিয়াম, প্রাকৃতিক গ্যাস ও দক্ষতা বিকাশ মন্ত্রী শ্রী ধর্মেন্দ্র প্রধান। নতুন দিল্লিতে আজ এই পোর্টালটির উদ্বোধন করেন তিনি। শ্রী প্রধান বলেন, এই পোর্টালটি প্রাকৃতিক গ্যাস বাণিজ্যের ক্ষেত্রে একটি স্বচ্ছ ও বাজার-বান্ধব উপাদান। তাঁর অভিমত, বিগত চার বছরে নীতিগত প্রক্রিয়ায় সংস্কার আনার ফলে দেশে গ্যাস উৎপাদন এবং আমদানি বহুলাংশে বেড়েছে । সরকার পরিচ্ছন্ন জ্বালানিতে বেশি নজর দিচ্ছে এবং এজন্য গ্যাস আমদানি চুক্তিগুলির সফল রূপায়ণের প্রয়াসে পুনরায় আলাপ -আলোচনা শুরু করেছে। এর পাশাপাশি, জৈব-সিএনজি ব্যবহারে উৎসাহ দেওয়া হচ্ছে এবং পিএনজি সরবরাহ-ও নতুন ভৌগোলিক এলাকায় পৌঁছে যাবে বলে আশা করা হচ্ছে। মন্ত্রী আরও বলেন, পোর্টালটি গ্যাস বিপণন সম্প্রসারণেও গুরুত্বপূর্ণ ভূমিকা নেবে।


    প্রসঙ্গত, দেশে প্রাকৃতিক গ্যাস ক্ষেত্রে অভিনব এই অনলাইন পোর্টাল – www.gailonline.com.


    CG /SSS / SB…

    
    
    (Release ID: 1544235) Visitor Counter : 33
    
    
      Read this release in: English