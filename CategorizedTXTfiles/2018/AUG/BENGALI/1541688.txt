      প্রতিরক্ষামন্ত্রক

      ২২তম জাতীয় প্রতিরক্ষা প্রদর্শনীতে ভারতীয় নৌ-বাহিনীর নিয়োগ তথ্য সংক্রান্ত স্টল
      Posted On: 06 AUG 2018 12:08PM by PIB Kolkata


    কলকাতা , ০ ৩ আগস্ট, ২০১ ৮


    কলকাতার নিমতায় ৩-৬ আগস্ট মিলন সমিতির ময়দানে সেন্ট্রাল কলকাতা সায়েন্স অ্যান্ড কালচারাল অর্গানাইজেশনের পক্ষ থেকে ২২তম জাতীয় প্রতিরক্ষা প্রদর্শনীর আয়োজন করা হয়েছে। ছাত্র ও যুবকদের মধ্যে নৌ-বাহিনী বিষয়ে সচেতনতা গড়ে তুলতে প্রতি বছর ভারতীয় নৌ-সেনা এই প্রদর্শনীতে অংশ নেয়। ভারতীয় নৌ-বাহিনীতে টেকনিক্যাল বিষয়ের ছাত্রছাত্রীদের জন্য চাকরির বিভিন্ন ধরণের সুযোগ রয়েছে। এই প্রদর্শনীতে ভারতীয় নৌ-বাহিনীর তথ্য সমৃদ্ধ স্টলটিতে বিভিন্ন মডেল, ছবি এবং ভিডিও ক্লিপিংস-এর মাধ্যমে নৌ-বাহিনীর কাজকর্ম বিষয়ে তথ্য তুলে ধরা হয়। এছাড়া, এই প্রদর্শনীর আরেকটি আকর্ষণ হচ্ছে বিশাখাপত্তনমের ইস্টার্ন নেভাল কমান্ডের একটি ব্যান্ড অংশগ্রহণকারী এবং শ্রোতাদের জন্য বিভিন্ন জনপ্রিয় সুর শোনানোর ব্যবস্থা করেছে।


    CG /PB / SB…

    
    
    (Release ID: 1541688) Visitor Counter : 5