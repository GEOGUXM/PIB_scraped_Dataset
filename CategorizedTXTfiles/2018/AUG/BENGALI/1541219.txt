      মন্ত্রিসভারঅর্থনৈতিকবিষয়সংক্রান্তকমিটি

      ৭টি রাজ্যে ১৩টি নতুন কেন্দ্রীয় বিদ্যালয় এবং মধ্যপ্রদেশের রতলম জেলার আলোট-এ দ্বিতীয় জওহর নবোদয় বিদ্যালয় স্থাপনের প্রস্তাবে কেন্দ্রীয় মন্ত্রিসভার অনুমোদন
      Posted On: 02 AUG 2018 11:59AM by PIB Kolkata


    নয়াদিল্লি , ০১ আগস্ট, ২০১ ৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে আজ দেশের ৭টি রাজ্যে ১৩টি নতুন কেন্দ্রীয় বিদ্যালয় এবং মধ্যপ্রদেশের রতলম জেলার আলোটে একটি দ্বিতীয় জওহর নবোদয় বিদ্যালয় স্থাপনের প্রস্তাব অনুমোদিত হয়েছে। এই কেন্দ্রীয় বিদ্যালয়গুলি উত্তর প্রদেশের বান্দা, মির্জাপুর, বাউলি, ভাদোহি ও সিআইএসএফ সুরজপুর; মহারাষ্ট্রের ওয়াসিম ও পারভাম; মণিপুরের চাকপিকারং; বিহারের নওয়াদা, দেবকুন্ড; ঝাড়খন্ডের পালামৌ; তেলেঙ্গানার সিদ্দিপেট এবং কর্ণাটকের কুডামালাকুন্টে-তে গড়ে তোলা হবে। মন্ত্রিসভা মধ্যপ্রদেশের রতলম জেলার আলোটে একটি অতিরিক্ত জওহর নবোদয় বিদ্যালয় স্থাপনের প্রস্তাবে অনুমোদন দিয়েছে। মধ্যপ্রদেশের এই জেলাটি তপশিলি জাতি ও উপজাতি অধ্যুষিত হওয়ায় এখানে অতিরিক্ত জওহর নবোদয় বিদ্যালয়ের দাবিটি দীর্ঘদিনের। এছাড়া, রাজ্য সরকারও এই বিদ্যালয় স্থাপনের জন্য প্রয়োজনীয় জমির ব্যবস্থা করবে এবং অস্থায়ীভাবে বিদ্যালয়টি চালু করার জন্য ভবনের ব্যবস্থা করবে। উল্লেখ্য, বর্তমানে সারা দেশে ১২ লক্ষেরও বেশি ছাত্রছাত্রীকে কেন্দ্রীয় বিদ্যালয়ে আধুনিক শিক্ষার সুযোগ দেওয়া হচ্ছে এবং প্রায় আড়াই লক্ষ ছাত্রছাত্রীকে বিনামূল্যে আধুনিক শিক্ষার সুযোগ দেওয়া হচ্ছে। নতুন ১৩টি কেন্দ্রীয় বিদ্যালয় খোলার এই সিদ্ধান্তে প্রায় ১৩ হাজার ছাত্রছাত্রী উচ্চ মানের শিক্ষার সুবিধা পাবে এবং আলোটে ৫৬০ জন ছাত্রছাত্রী জওহর নবোদয় বিদ্যালয়ে আধুনিক শিক্ষার সুযোগ পাবে।


    CG /PB / SB……

    
    
    (Release ID: 1541219) Visitor Counter : 3
    
    
      Read this release in: English