      কেন্দ্রীয়মন্ত্রিসভা

      ভারতে পাঠরত ওবিসি ছাত্রছাত্রীদের ম্যাট্রিক পরবর্তী শিক্ষার জন্য স্কলারশিপের সংস্কার অব্যাহত রাখার সিদ্ধান্তে মন্ত্রিসভার অনুমোদন
      Posted On: 10 AUG 2018 11:23AM by PIB Kolkata


    নয়াদিল্লি, ০৯ আগস্ট , ২০১৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে ২০১৭-১৮, ২০১৮-১৯ এবং ২০১৯-২০, অর্থবর্ষের জন্য ভারতে পাঠরত অন্যান্য অনগ্রসর শ্রেণী বা ওবিসি ছাত্রছাত্রীদের ম্যাট্রিক পরবর্তী শিক্ষার জন্য স্কলারশিপ ব্যবস্হার সংস্কার এবং তা অব্যাহত রাখার সিদ্ধান্ত অনুমোদিত হয়েছে। কর্মসূচিটি সদর্থকভাবে রূপায়ণের লক্ষ্যে এবং নজরদারির সুবিধার্থে এর সংস্কারে কিছু সিদ্ধান্ত নেওয়া হয়েছে। স্কলারশিপ পাওয়ার যোগ্যতা হিসাবে অভিভাবকদের বার্ষিক আয়ের সর্বোচ্চ সীমা ১ লক্ষ টাকা থেকে বাড়িয়ে দেড় লক্ষ টাকা করা হবে। স্কলারশিপ বাবদ বরাদ্দকৃত তহবিলের ৩০ শতাংশ ছাত্রীদের জন্য এবং ৫ শতাংশ শারীরিক প্রতিবন্ধকতাযুক্ত ছাত্রছাত্রীদের জন্য রাখা হবে। আধারযুক্ত ব্যাঙ্ক অ্যাকাউন্টের মাধ্যমেই স্কলারশিপ দেওয়া হবে। বরাদ্দকৃত তহবিলের পরিমাণ অনুসারে এই প্রকল্পটি রূপায়ণ করা হবে। এরজন্য মোট ৩০৮৫ কোটি টাকা ব্যয় হবে বলে অনুমান করা হচ্ছে। এই কর্মসূচি রূপায়ণের ফলে প্রায় ৪০ লক্ষ ওবিসি শ্রেণীর ছাত্রছাত্রী ম্যাট্রিক পরবর্তী পর্যায়ে উচ্চশিক্ষা চালিয়ে যাওয়ার সুবিধা পাবে।


    SSS/ PB /NS/…

    
    
    (Release ID: 1542495) Visitor Counter : 2