      নতুনওপুনর্নবীকরণযোগ্যজ্বালানিমন্ত্রক

      পুনর্নবীকরণযোগ্য বিদ্যুতের উৎস থেকে কৃষকদের জন্য বিদ্যুৎ সরবরাহ
      Posted On: 03 AUG 2018 11:16AM by PIB Kolkata


    নয়াদিল্লি , ০ ২ আগস্ট, ২০১ ৮


    নতুন ও পুনর্নবীকরণযোগ্য শক্তি মন্ত্রক কৃষকদের জন্য সৌর পাম্পের খরচের ক্ষেত্রে ৩০ শতাংশ পর্যন্ত ভর্তুকি দেওয়ার ব্যবস্থা করেছে। আজ পর্যন্ত এই কর্মসূচির আওতায় সারা দেশে ১ লক্ষ ৮৫ হাজার সৌর পাম্প বসানো হয়েছে। নতুন ও পুনর্নবীকরণযোগ্য শক্তি দপ্তরের প্রতিমন্ত্রী (স্বাধীন দায়িত্বপ্রাপ্ত) শ্রী আর কে সিং আজ লোকসভায় এক প্রশ্নের লিখিত জবাবে একথা বলেছেন। তিনি জানান যে, এছাড়াও সৌর ও বায়ু বিদ্যুৎ, জৈব গ্যাস ও জ্বালানি ক্ষেত্রে গবেষণার জন্য বিভিন্ন প্রতিষ্ঠানকে মন্ত্রকের পক্ষ থেকে আর্থিক সহায়তা দেওয়ার ব্যবস্থা করা হয়েছে। নতুন ও পুনর্নবীকরণযোগ্য শক্তি ক্ষেত্রের গবেষণা ও উন্নয়নের লক্ষ্যে একটি সার্বিক নীতি ও নির্দেশিকা কার্যকর করা হয়েছে বলে তিনি জানান। এই নীতি-নির্দেশিকা অনুসারে বিভিন্ন শিল্প সংস্থার সঙ্গে অংশীদারিত্বে পুনর্নবীকরণযোগ্য শক্তি ক্ষেত্রে কেন্দ্রীয় সহায়তা বাবদ প্রকল্প ব্যয়ের ৫০ শতাংশ দেওয়ার সংস্থান করা হয়েছে। তবে, শিক্ষা প্রতিষ্ঠান ও সরকার পরিচালিত গবেষণা সংগঠন ও অসরকারি সংগঠনগুলির জন্য প্রকল্প ব্যয়ের সম্পূর্ণ অর্থ দেওয়ার ব্যবস্থা হয়েছে। দ্বাদশ যোজনাকালে তাঁর মন্ত্রক বিভিন্ন শিক্ষা ও গবেষণা প্রতিষ্ঠান ও শিল্প সংস্থাকে ১১২টি এই ধরণের প্রকল্প রূপায়ণের জন্য মোট ৫২৩ কোটি ৪৩ লক্ষ টাকা আর্থিক সহায়তা দিয়েছে বলে শ্রী সিং জানান।


    CG / PB / SB…

    
    
    (Release ID: 1541453) Visitor Counter : 6
    
    
      Read this release in: English