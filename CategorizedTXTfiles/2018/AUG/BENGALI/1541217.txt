      উত্তর-পূর্বাঞ্চলেরউন্নয়নসংক্রান্তমন্ত্রক

      উত্তর-পূর্বাঞ্চলে পরিকাঠামো প্রসারের কাজে ব্যয় ও ব্যয়বরাদ্দ সম্পর্কে লোকসভায় তথ্য পেশ
      Posted On: 02 AUG 2018 11:56AM by PIB Kolkata


    নয়াদিল্লি, ১ আগস্ট, ২০১৮


    ২০১৫-১৬ থেকে ২০১৮-১৯ – এই সময়কালের জন্য দেশের উত্তর-পূর্বাঞ্চলের অনুকূলে ব্যয়বরাদ্দ এবং প্রকৃত ব্যয় সম্পর্কে আজ সংসদে এক তথ্য পেশ করেন উত্তর-পূর্বাঞ্চলীয় বিকাশ দপ্তরের প্রতিমন্ত্রী (স্বাধীন দায়িত্বপ্রাপ্ত) ডঃ জিতেন্দ্র সিং।


    লোকসভায় এক প্রশ্নের লিখিত জবাবে তিনি জানান, ব্যবহারিক পরিকাঠামোর ক্ষেত্রে ঘাটতি পূরণের লক্ষ্যে উত্তর-পূর্ব ভারতের রাজ্য সরকারগুলির পক্ষ থেকে অগ্রাধিকারের ভিত্তিতে যে প্রকল্পগুলি চিহ্নিত করা হয়, তার রূপায়ণে প্রয়োজনীয় অর্থ সহায়তা দিয়ে থাকে তাঁর মন্ত্রক। অন্যদিকে, প্রধানতঃ কৃষি, শিক্ষা, পর্যটন, স্বাস্থ্য, বিমান সংযোগ, বিদ্যুৎ, জলবিকাশ, পর্যটন, পরিবহণ ও যোগাযোগ এবং স্বাস্থ্য ও চিকিৎসাক্ষেত্রে প্রকল্প রূপায়ণে আর্থিক সহায়তা দেওয়া হয় উত্তর-পূর্বাঞ্চলীয় পরিষদের পক্ষ থেকে।


    ডঃ জিতেন্দ্র সিং আরও জানান যে প্রাপ্ত তথ্য অনুযায়ী, ভারত-বাংলাদেশ সীমান্তে যে ৩,৩২৬ কিলোমিটার বরাবর বেড়া দেওয়ার প্রকল্প অনুমোদিত হয়েছে তার মধ্যে এ পর্যন্ত ২,৭৭৮.৬৬ কিলোমিটার এলাকায় বেড়া বসানোর কাজ সম্পূর্ণ হয়েছে। সীমান্ত প্রহরা বাহিনী (বিজিএফ), সীমান্তে বেড়া নির্মাণ, সীমান্ত সড়ক প্রকল্পের রূপায়ণ, ফ্ল্যাডলাইট বসানোর কাজ, সীমান্ত এলাকায় আউটপোস্টের ব্যবস্থা এবং উচ্চপ্রযুক্তির নজরদারি সহ বেশ কিছু সুরক্ষা ও নিরাপত্তামূলক পদক্ষেপ গ্রহণ করা হয়েছে কেন্দ্রীয় সরকারের উদ্যোগে। ভারত-বাংলাদেশ সীমান্তে ২০১৫-১৬ থেকে ২০১৭-১৮ এবং বর্তমান অর্থ বছরের এ পর্যন্ত সড়ক নির্মিত হয়েছে ৮৫.৬৪ কিলোমিটার এলাকা বরাবর।


    কেন্দ্রীয় মন্ত্রীর বক্তব্য অনুযায়ী, উত্তর-পূর্বাঞ্চলের রাজ্যগুলির জন্য ২০১৫-১৬ থেকে ২০১৮-১৯ পর্যন্ত মোট ব্যয়বরাদ্দ এবং প্রকৃত ব্যয়ের মাত্রা এখানে তুলে ধরা হল :


    ( কোটি টাকার হিসাবে)

                                                                          
              ২০১৫-২০১৬  ২০১৬-২০১৭  ২০১৭-২০১৮  ২০১৮-২০১৯                  
                                                                          
                                                                          
                                                                          
বাজেট বরাদ্দ  ২৩৬২.৭৪    ২৪৩০.০১    ২৬৮২.৪৫    ৩০০০.০০                    
                                                                          
                                                                          
                                                                          
প্রকৃত ব্যয়   ১৯৮৬.৭৯    ২৪৯৫.৮৪    ২৫১৩.৯৭    ৩৯৬.৪৩ (২৭.০২.২০১৮ পর্যন্ত)
                                                                          
                                                                          

    CG/SKD/DM/….

    
    
    (Release ID: 1541217) Visitor Counter : 2
    
    
      Read this release in: English