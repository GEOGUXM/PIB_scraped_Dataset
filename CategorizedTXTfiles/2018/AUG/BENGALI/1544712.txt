      প্রতিরক্ষামন্ত্রক

      বাংলাদেশ উপকূল রক্ষী বাহিনীর মহানির্দেশকের কলকাতা সফর
      Posted On: 31 AUG 2018 8:50PM by PIB Kolkata


    কলকাতা, ৩ ১ আগস্ট, ২০১ ৮


    বাংলাদেশে উপকূল রক্ষী বাহিনীর মহানির্দেশক রিয়ার অ্যাডমিরাল ঔরঙ্গজেব চৌধুরী ২৯-৩০ আগস্ট ভারতীয় উপকূলবর্তী বাহিনীর কলকাতাস্থিত উত্তর-পূর্ব আঞ্চলিক সদর দপ্তর সফর করেন।


    সফরকালে বাংলাদেশ উপকূল রক্ষী বাহিনীর মহানির্দেশক ভারতীয় বাহিনীর উত্তর-পূর্বাঞ্চলীয় কমান্ডার ইন্সপেক্টর জেনারেল রাজন বার্গোত্রার সঙ্গে সাক্ষাৎ করেন। উভয় দেশের বাহিনীর মধ্যে বৃহস্পতিবার এক উচ্চ স্তরীয় বৈঠক হয়। বৈঠকে বিভিন্ন সামুদ্রিক বিষয়, যেমন – মৎস্য শিকারীদের জলসীমা অতিক্রমের ব্যাপারে সচেতন করে তোলা; নৌ-বাণিজ্য ক্ষেত্রে দ্বিপাক্ষিক স্তরে আলাপ-আলোচনা; দ্রুত তথ্যের আদান-প্রদান; বাংলাদেশ বাহিনীর দক্ষতা বৃদ্ধি নিয়ে কথাবার্তা হয়। নৌ-চলাচল সংক্রান্ত চ্যালেঞ্জগুলির মোকাবিলায় পারস্পরিক সহযোগিতার বিষয়ে উভয় পক্ষই সহমত প্রকাশ করে। সমুদ্রে মৎস্য শিকারীদের অনুসন্ধান ও উদ্ধারের বিষয়েও দু’পক্ষের কথা হয়। পশ্চিমবঙ্গ ও ওড়িশা লাগোয়া সাগরে নৌ-চলাচলের নিরাপত্তা ও সুরক্ষার ক্ষেত্রে কি ধরণের ব্যবস্থা নেওয়া হয়েছে, সে সম্পর্কে বাংলাদেশ কর্তৃপক্ষকে অবহিত করা হয়।


    CG /BD / SB…

    
    
    (Release ID: 1544712) Visitor Counter : 15