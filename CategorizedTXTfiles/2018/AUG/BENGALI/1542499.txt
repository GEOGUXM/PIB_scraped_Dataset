      কেন্দ্রীয়মন্ত্রিসভা

      বিহারের ফুলৌট-এ কোশি নদীর ওপর চার লেনের সেতু নির্মাণের সিদ্ধান্তে কেন্দ্রীয় মন্ত্রিসভার সায়
      Posted On: 10 AUG 2018 11:28AM by PIB Kolkata


    নয়াদিল্লি, ০৯ আগস্ট , ২০১৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনীতি বিষয়ক বৈঠকে বিহারের ফুলৌট-এ কোশি নদীর ওপর চার লেনের ৬.৯৩০ কিলোমিটার দীর্ঘ একটি সেতু নির্মাণের সিদ্ধান্ত অনুমোদিত হয়েছে। এছাড়া বিহারের ১০৬ নম্বর জাতীয় সড়কের বীরপুর থেকে বিহপুর অংশের পুনরুন্নয়নের সিদ্ধান্তও অনুমোদন করা হয়েছে। এরজন্য ১৪৭৮.৪০ কোটি টাকা ব্যয় হবে। ২০২২এর জুন মাসের মধ্যে নির্মাণের কাজ শেষ হবে। এই সেতুটি নির্মিত হলে ফুলৌট থেকে বিহপুরের মধ্যে দূরত্ব ৭২ কিলোমিটার থেকে কমে মাত্র ১২ কিলোমিটার হবে। নতুন এই সেতু নির্মাণে প্রায় ২.১৯ লক্ষ কর্মদিবস সৃষ্টি হবে। এছাড়া নেপাল, উত্তর বিহার, পূর্ব-পশ্চিম করিডরের মধ্যে সরাসরি সংযোগ এবং দক্ষিণ বিহার, ঝাড়খন্ড ও স্বর্ণ চর্তুভুজের মধ্যেও সরাসরি সংযোগ গড়ে উঠবে।


    SSS/PB /NS/…

    
    
    (Release ID: 1542499) Visitor Counter : 2