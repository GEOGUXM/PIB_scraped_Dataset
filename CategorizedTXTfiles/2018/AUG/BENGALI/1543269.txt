      উপ-রাষ্ট্রপতিরসচিবালয়

      ভারতের প্রাক্তন প্রধানমন্ত্রী শ্রী অটল বিহারী বাজপেয়ীর প্রয়াণে শোক প্রকাশ উপ-রাষ্ট্রপতির
      Posted On: 17 AUG 2018 1:38PM by PIB Kolkata


    নয়াদিল্লি , ১৬ আগস্ট, ২০১ ৮


    প্রাক্তন প্রধানমন্ত্রী শ্রী অটল বিহারী বাজপেয়ীর প্রয়াণে শোক প্রকাশ করেছেন উপ-রাষ্ট্রপতি শ্রী এম ভেঙ্কাইয়া নাইডু। এক বার্তায় তিনি জানিয়েছেন যে, আজ সকালেই তিনি শ্রী বাজপেয়ীকে দেখে এসেছেন। কিন্তু এত দ্রুত তাঁর এই অন্তিম মুহূর্তের কথা তিনি কল্পনাতেও আনতে পারেননি। স্বাধীনোত্তর ভারতবর্ষে শ্রী বাজপেয়ী ছিলেন বলিষ্ঠতম নেতৃবৃন্দের অন্যতম।


    উপ-রাষ্ট্রপতির শোকবার্তার বয়ানটি এখানে তুলে ধরা হ’ল –


    “শ্রী অটলজি আর নেই – একথা জেনে আমি মর্মাহত। আজ সকালেই আমি তাঁকে দেখে এসেছি। কিন্তু এত দ্রুত তাঁর এই অন্তিম মুহূর্তের কথা আমি কল্পনাও করতে পারিনি।


    গণতন্ত্র ও সুপ্রশাসনকে শক্তিশালী করে তুলতে তাঁর অবদান ছিল অপরিসীম। বিরল ব্যক্তিত্বের আকর্ষণ ও কর্মদক্ষতার বলে ২৩টি দল নিয়ে গঠিত এক কোয়ালিশন’কে তিনি সাফল্যের সঙ্গেই নেতৃত্ব দিয়েছিলেন।


    দেশে যোগাযোগ বিপ্লবের জনক হিসাবে তিনি স্মরণীয় হয়ে থাকবেন। ভারতরত্ন শ্রী অটল বিহারী বাজপেয়ীর গুণাবলীর মধ্যে ছিল - ব্যক্তিত্ব, বাগ্মিতা, কর্তব্য নিষ্ঠা ও মৈত্রী ভাবনার এক বিরল সমাহার। তাঁর নেতৃত্বের এই গুণাবলীর জন্য ভবিষ্যতেও তিনি চিরস্মরণীয় হয়ে থাকবেন”।


    CG/SKD / SB…

    
    
    (Release ID: 1543269) Visitor Counter : 21
    
    
      Read this release in: English