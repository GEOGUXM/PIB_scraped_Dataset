      শিল্পওবাণিজ্যমন্ত্রক

      স্টার্ট আপ ইন্ডিয়ার বিশেষ মৈত্রী কর্মসূচি
      Posted On: 08 AUG 2018 11:07AM by PIB Kolkata


    নয়াদিল্লি , ০ ৭ আগস্ট, ২০১ ৮


    দেশে স্টার্ট আপের প্রতি আগ্রহ বাড়াতে স্টার্টআপ ইন্ডিয়ার আওতায় চালু হয়েছে স্টার্টআপ অ্যাকাডেমিয়া অ্যালায়েন্স কর্মসূচি । স্টার্টআপ বিষয়ক পণ্ডিত এবং স্টার্টআপ উদ্যোগগুলির মধ্যে মৈত্রী আনতেই এই উদ্যোগ।


    এই নতুন কর্মসূচি রূপায়ণের উদ্দেশ্য, বৈজ্ঞানিক গবেষণা ও শিল্প ক্ষেত্রে তা প্রয়োগের মধ্যে থাকা ফাঁকটা পূরণ করা। এরফলে, নতুন প্রযুক্তি আরও বেশি কার্যকর হবে এবং তার প্রভাবও সুদূরপ্রসারী হবে। শিক্ষা জগৎ ও শিল্প জগতের মধ্যে সেতুবন্ধনের মাধ্যমে স্টার্টআপ ইন্ডিয়া কর্মপরিকল্পনার তৃতীয় স্তম্ভ – শিল্প ও শিক্ষা জগতের মধ্যে অংশীদারিত্ব স্থাপন ও পৃষ্ঠপোষকতা চালু করা হল।


    স্টার্টআপ ও শিক্ষা জগতের মধ্যে মৈত্রী স্থাপনের প্রথম পর্যায়ে জৈব প্রযুক্তির আঞ্চলিক কেন্দ্র; দ্য এনার্জি অ্যান্ড রিসোর্সেস ইন্সটিটিউট (টেরি); কাউন্সিল অন এনার্জি, এনভাইরনমেন্ট অ্যান্ড ওয়াটার এবং টেরি (টিইআরআই) স্কুল অফ অ্যাডভান্সড্‌ স্টাডিজের সঙ্গে অংশীদারিত্ব স্থাপন করা হয়েছে। এইসব প্রতিষ্ঠান থেকে খ্যাতনামা পণ্ডিত বা বিশেষজ্ঞরা পুনর্নবীকরণযোগ্য শক্তি, জৈব প্রযুক্তি, স্বাস্থ্যসেবা প্রভৃতি ক্ষেত্রে বিশেষ স্টার্টআপগুলিকে পরামর্শদান করবেন। এরফলে, স্টার্টআপ সংস্থাগুলিও খুবই উপকৃত হবে।


    SSS/BD/ SB……

    
    
    (Release ID: 1542043) Visitor Counter : 8
    
    
      Read this release in: English