      প্রধানমন্ত্রীরদপ্তর

      প্রধানমন্ত্রী জুনাগড় জেলায় বিভিন্ন প্রকল্পের উদ্বোধন করেছেন
      Posted On: 23 AUG 2018 8:28PM by PIB Kolkata


    নয়াদিল্লি, ২৩ আগস্ট , ২০১৮


    প্রধানমন্ত্রী শ্রী নরেন্দ্র মোদী আজ জুনাগড় জেলায় বিভিন্ন প্রকল্পের উদ্বোধন করেছেন। এই প্রকল্পগুলির মধ্যে রয়েছে, সরকারি সিভিল হাসপাতাল, একটি দুগ্ধ প্রক্রিয়াকরণ কেন্দ্র এবং জুনাগড় কৃষি বিশ্ববিদ্যালয়ের বেশ কয়েকটি ভবন।


    এই উপলক্ষে আয়োজিত এক জনসভায় প্রধানমন্ত্রী বলেন, ৫০০ কোটি টাকার সমতুল ৯টি উদ্যোগের হয় ভিত্তিপ্রস্তর স্হাপন করা হচ্ছে অথবা জাতির উদ্দেশে উৎসর্গ করা হচ্ছে। তিনি বলেন, ভারতের উন্নয়নের অভিযাত্রায় নতুন শক্তি এবং গতিশীলতা সঞ্চারিত হয়েছে। গুজরাটের সমস্ত এলাকায় পর্যাপ্ত জলের ব্যবস্হা করার লক্ষ্যে নিরবচ্ছিন্নভাবে কাজ চালিয়ে যাওয়া হচ্ছে। এছাড়া জল সংরক্ষণেরও উদ্যোগ নেওয়া হয়েছে বলে তিনি জানান।


    প্রধানমন্ত্রী এই জনসভায় বলেন, সমগ্র গুজরাট জুড়ে অনেকগুলি মেডিক্যাল কলেজ হাসপাতাল গড়ে তোলা হচ্ছে। এরফলে যে কেবলমাত্র রোগীদের সুবিধা হচ্ছে তাই নয়, চিকিৎসাবিদ্যার ছাত্রদেরও সুবিধা হচ্ছে। জনঔষধী যোজনার আওতায় ওষুধের দোকান খোলার ফলে, কিভাবে ওষুধের দাম করছে, প্রধানমন্ত্রী তার উল্লেখ করে বলেন, দরিদ্র এবং মধ্যবিত্ত শ্রেণীর মানুষ যাতে সুলভে ওষুধ পায় তা দেখা বিশেষভাবে গুরুত্বপূর্ণ ব্যাপারে।


    প্রধানমন্ত্রী বলেন, পরিচ্ছন্নতার লক্ষ্যে সরকারের উদ্যোগ সর্বত্র প্রশংসিত হয়েছে। পরিচ্ছন্নতার উদ্যোগের গুরুত্ব প্রসঙ্গে তিনি বলেন, পরিচ্ছন্ন ভারতের মানুষ রোগ-ব্যাধির কবল থেকে মুক্ত হবে। দেশের স্বাস্হ্য ক্ষেত্রের উন্নয়নে ভালো চিকিৎসক এবং চিকিৎসাকর্মীর প্রয়োজন বলে প্রধানমন্ত্রী অভিমত প্রকাশ করেন। ভারতে চিকিৎসা সরঞ্জাম উৎপাদনের প্রয়োজনীয়তার কথা বলে প্রধানমন্ত্রী স্বাস্হ্য ক্ষেত্রকে বিশ্বব্যাপি প্রযুক্তির অগ্রগতির সঙ্গে তাল মিলিয়ে চলার ওপর জোর দেন। প্রধানমন্ত্রী জোরের সঙ্গে বলেন, প্রধানমন্ত্রী জন আরোগ্য যোজনা-আয়ুষ্মান ভারত কর্মসূচি ভারতের স্বাস্হ্য ক্ষেত্রে পরিবর্তন আনবে এবং দরিদ্র মানুষ সুলভমূল্যে উচ্চমানের স্বাস্হ্য পরিষেবা পাবেন।


    CG/PB /NS/…

    
    
    (Release ID: 1543783) Visitor Counter : 22
    
    
      Read this release in: English