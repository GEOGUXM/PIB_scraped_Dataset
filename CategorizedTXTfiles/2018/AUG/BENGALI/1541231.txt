      জলসম্পদমন্ত্রক

      কর্পোরেট সংস্হাগুলি সিএসআর উদ্যোগের মাধ্যমে নমামি গঙ্গে প্রকল্প রূপায়নে সামিল হয়েছে
      Posted On: 02 AUG 2018 12:12PM by PIB Kolkata


    নয়াদিল্লি, ০১ আগস্ট , ২০১৮


    নমামি গঙ্গে কর্মসূচির আওতায় একাধিক কর্পোরেট সংস্হা তাদের কর্পোরেট সামাজিক দায়বদ্ধতা বা সি.এস.আর. উদ্যোগের মাধ্যমে গঙ্গা তীরবর্তী ঘাটগুলির পরিস্কার-পরিচ্ছন্নতা ও মানোন্নয়ন, বনসৃজন ও সুযোগ-সুবিধা বাড়ানোর ব্যাপারে প্রয়াসী হয়েছে। শিপিং কর্পোরেশন অফ্ ইন্ডিয়া, ইন্দোরমা কর্পোরেশন, ইন্ডাস ইন্ড ব্যাঙ্ক, ইয়েস ব্যাঙ্ক, হিন্দুজা গ্রুপ, আর্সেলর মিত্তিল, নিউ ইন্ডিয়ান এক্সপ্রেস, বাজাজ ইলেক্ট্রিক্যাল্স, রিলায়েন্স ইন্ডাস্ট্রিজ-র মতো কর্পোরেট প্রতিষ্ঠান এই উদ্যোগে সামিল হওয়ার আগ্রহ প্রকাশ করে। ইতিমধ্যেই সংস্হাগুলি তাঁদের কাজকর্মও শুরু করেছে।


    গঙ্গা পুরুজ্জীবন প্রকল্পগুলিকে ২০১৩-র কোম্পানী আইনের আওতায় সিএসআর সম্পর্কিত উদ্যোগ হিসেবে ঘোষনা করা হয়। এই উদ্যোগ অনুযায়ী, কর্পোরেট সংস্হগুলি পরিচ্ছন্ন গঙ্গা তহবিলে অনুদান জমা এবং সংস্কারমূলক কর্মসূচি গ্রহন করতে পারে।


    নমামি গঙ্গে সংক্রান্ত কর্মসূচিগুলি পর্যালোচনা করতে গতকাল (মঙ্গলবার) নতুনদিল্লীতে এক বৈঠকের আয়োজন করা হয়। বৈঠকে কেন্দ্রীয় জলসম্পদ, নদী উন্নয়ন ও গঙ্গা পুনরুজ্জীবন মন্ত্রী শ্রী নীতিন গড়করি কর্পোরেট সংস্হাগুলিকে তাদের সিএসআর উদ্যোগের আওতায় আরও বেশি কর্মসূচি গ্রহনের আহ্বান জানান। তিনি যে কোনো সমস্যা সমাধানের ব্যাপারেও কর্পোরেট সংস্হাগুলিকে আশ্বাস দেন। জাতীয় পরিচ্ছন্ন গঙ্গা মিশনের সঙ্গে যুক্ত আধিকারিকদের তিনি বিভিন্ন কর্মসূচি রূপায়নের প্রণালী ও প্রস্তাব দ্রুত অনুমোদনের নির্দেশ দেন। পরিচ্ছন্ন গঙ্গা তহবিলে বিভিন্ন সংস্হার কাছ থেকে সাহায্য হিসেবে ২৫৫ কোটি ০২ লক্ষ টাকা পাওয়া গেছে বলেও বৈঠকে জানানো হয়।


    পর্যালোচনা বৈঠকে কেন্দ্রীয় জলসম্পদ, নদী উন্নয়ন ও গঙ্গা পুনরুজ্জীবন বিষয়ক প্রতিমন্ত্রী ডঃ সত্যপাল সিং, জাতীয় পরিচ্ছন্ন গঙ্গা মিশনের মহানির্দেশক শ্রী রাজীব রঞ্জন মিশ্র সহ উচ্চপদস্হ আধিকারিকরা উপস্হিত ছিলেন।


    CG/BD /NS/…

    
    
    (Release ID: 1541231) Visitor Counter : 5
    
    
      Read this release in: English