      আদিবাসীবিষয়কমন্ত্রক

      ৩৭টি কেন্দ্রীয় মন্ত্রক ও দপ্তর ২৯৯টি উপজাতি প্রকল্প খাতে তহবিল বরাদ্দ করেছে
      Posted On: 06 AUG 2018 11:12AM by PIB Kolkata


    নয়াদিল্লি , ০ ৩ আগস্ট, ২০১ ৮


    উপজাতি গোষ্ঠীভুক্ত মানুষের সার্বিক উন্নয়ন প্রক্রিয়াকে ত্বরান্বিত করতে এক বিশেষ গঠনমূলক ব্যবস্থা গঠন করা হয়েছে। এর উদ্দেশ্য হ’ল – তপশিলি উপজাতি মানুষের কল্যাণে উন্নয়নমূলক সমস্ত ক্ষেত্রের সুযোগ-সুবিধা পৌঁছে দেওয়া। বহুমুখী এই ব্যবস্থার মাধ্যমে শিক্ষা, স্বাস্থ্য, পরিস্কার-পরিচ্ছন্নতা, জল সরবরাহ, জীবন-জীবিকা প্রভৃতি ক্ষেত্রে সাহায্য করা হয়ে থাকে। উপজাতি অধ্যুষিত এলাকাগুলিতে পরিকাঠামো উন্নয়নের অধিকাংশ অংশ ও মৌলিক সুযোগ-সুবিধা প্রদান করার বিষয়টি সংশ্লিষ্ট কেন্দ্রীয় মন্ত্রক ও রাজ্য সরকারগুলির বিভিন্ন প্রকল্প ও কর্মসূচির মাধ্যমে রূপায়িত হয়। অবশ্য, উপাজতি বিষয়ক মন্ত্রক এইসব এলাকাগুলিতে যে সমস্ত ঘাটতি রয়েছে, তা পূরণ করে ঐ প্রকল্প ও কর্মসূচিগুলিতে অতিরিক্ত সাহায্য দিয়ে থাকে।


    কেন্দ্রীয় আর্থিক বিষয়ক দপ্তর তপশিলি উপজাতিদের কল্যাণে বিশেষ গঠনমূলক কৌশল রূপায়ণ খাতে বরাদ্দের নিয়মনীতি সংশোধন করেছে। ২০১৮-১৯ – এর সাধারণ বাজেট অনুযায়ী, ৩৭টি কেন্দ্রীয় মন্ত্রক ও দপ্তর বিভিন্ন ক্ষেত্রে ২৯৯টি প্রকল্প তথা কর্মসূচির মাধ্যমে উপজাতি মানুষের কল্যাণে বিশেষ গঠনমূলক কৌশল রূপায়ণের জন্য তহবিল বরাদ্দ করেছে। রাজ্যসভায় বৃহস্পতিবার একথা জানান উপজাতি বিষয়ক প্রতিমন্ত্রী শ্রী যশবন্তসিং ভাবর।


    CG /BD / SB…

    
    
    (Release ID: 1541683) Visitor Counter : 5
    
    
      Read this release in: English