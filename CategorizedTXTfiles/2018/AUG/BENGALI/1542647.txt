      রেলমন্ত্রক

      স্টেশন চত্বরে যন্ত্রচালিত পরিষ্কার-পরিচ্ছন্নতা ব্যবস্থা প্রসঙ্গে রেল প্রতিমন্ত্রী
      Posted On: 10 AUG 2018 5:22PM by PIB Kolkata


    নয়াদিল্লি, ১০ আগস্ট, ২০১৮


    স্টেশন চত্বরগুলিকে পরিষ্কার-পরিচ্ছন্ন রাখতে রেলের গুরুত্বপূর্ণ স্টেশনগুলিতে যন্ত্রচালিত পরিচ্ছন্নতা ব্যবস্থা চালু করার উদ্যোগ নেওয়া হয়েছে। স্টেশন চত্বরের বিভিন্ন জায়গা-সহ প্ল্যাটফর্মগুলির পরিষ্কার-পরিচ্ছন্নতার জন্য এই উদ্যোগ গ্রহণ করা হয়েছে। লোকসভায় বৃহস্পতিবার (৯ আগস্ট, ২০১৮) এক প্রশ্নের লিখিত জবাবে একথা জানান রেল প্রতিমন্ত্রী শ্রী রাজেন গোহাঁই।


    তিনি আরও জানান, পরিষ্কার-পরিচ্ছন্নতা বজায় রাখার জন্য উচ্চ-ক্ষমতাসম্পন্ন জলপাম্প, যন্ত্রচালিত ফ্লোর স্ক্রাবার, ফ্লিপার, ব্যাটারি-চালিত স্ক্রাবার, ভ্যাকুয়াম ক্লিনার প্রভৃতি ব্যবহার করা হয়। তবে, এই যন্ত্রগুলিকে পরিচালনার জন্য কর্মীও রয়েছেন। পেশাদার সংস্থার মাধ্যমে পরিচ্ছন্নতার কাজ করা হয়।


    পরিষ্কার-পরিচ্ছন্নতার ওপর নজর রাখতে রেল আধিকারিকরা নিয়মিত স্টেশন চত্বর পরিদর্শনে যান। ঘাটতি থাকলে তা চিহ্নিত করে প্রতিকারের পরামর্শ দেন। গুরুত্বপূর্ণ স্টেশনগুলিতে পরিষ্কার-পরিচ্ছন্নতার কাজে নজর রাখতে সিসিটিভি-র সাহায্য নেওয়া হয়। স্বচ্ছ ভারত অভিযানের আওতায় শৌচাগারগুলিতে পরিষ্কার-পরিচ্ছন্নতা ও স্বাস্থ্যকর পরিবেশ বজায় রাখা, জনসচেতনতা অভিযান এবং নিয়মিত নজরদারি অভিযানের ওপর গুরুত্ব দেওয়া হচ্ছে বলেও শ্রী গোহাঁই জানান।


    SSS/BD/DM/…

    
    
    (Release ID: 1542647) Visitor Counter : 2
    
    
      Read this release in: English