      প্রতিরক্ষামন্ত্রক

      ভারতীয় নৌবাহিনীর জাহাজ আইএনএস সহ্যাদ্রি ১৩ থেকে ১৬ আগস্ট ফিজি-র সুভা সফর করবে
      Posted On: 14 AUG 2018 5:42PM by PIB Kolkata


    নয়াদিল্লি, ১৩ আগস্ট , ২০১৮


    ফিজির সঙ্গে দ্বিপাক্ষিক সম্পর্ক আরও শক্তিশালী করার লক্ষ্যে ভারতীয় নৌবাহিনীর জাহাজ আইএনএস সহ্যাদ্রি শুভেচ্ছা সফরে আজ সকালে সুভা-য় গিয়ে পৌঁছেছে। হাওয়ায়-এ রিমপ্যাক ২০১৮-তে অংশগ্রহণের পর ভারতে ফেরার পথে নৌবাহিনীর এই জাহাজটি সেখানে গেছে। এই সফরকালে দু-দেশের নৌসেনা কর্মীদের মধ্যে পেশাদার পর্যায়ে আলাপ-আলোচনা হবে। এবং ১৪ আগস্ট জাহাজটিকে সকলের জন্য খুলে দেওয়া হবে। ১৫ আগস্ট ফিজি সরকারের সঙ্গে যৌথ উদ্যোগে সুভার রাতু সুকুনা পার্কে একটি মেডিক্যাল ক্যাম্পের আয়োজন করা হবে। দুদেশের চিকিৎসকরা ঐ ক্যাম্পে স্বাস্হ্য পরীক্ষা করবেন। ঐদিনই দুদেশের নৌসেনার ব্যান্ড সাংস্কৃতিক অনুষ্ঠান পরিবেশন করবে। ১৪ আগস্ট নৌসেনা আধিকারিক এবং ভারতীয় হাই কমিশনের আধিকারিকরা বৃক্ষরোপন অনুষ্ঠানে অংশ নেবেন। ১৫ আগস্ট সুভা বন্দরে ভারতের ৭২তম স্বাধীনতা দিবস উদযাপন অনুষ্ঠানে এই জাহাজটি অংশ নেবে।


    CG/PB /NS/…

    
    
    (Release ID: 1542996) Visitor Counter : 24
    
    
      Read this release in: English