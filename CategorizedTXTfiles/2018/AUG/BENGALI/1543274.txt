      প্রতিরক্ষামন্ত্রক

      স্বাধীনতা দিবস উদযাপনে ভারতীয় সেনাবাহিনীর সঙ্গে সামিল হল চীনের সেনাবাহিনীও
      Posted On: 17 AUG 2018 1:46PM by PIB Kolkata


    কলকাতা, ১৫ আগস্ট , ২০১৮


    যৌথভাবে ভারতের ৭২তম স্বাধীনতা দিবস উদযাপন করতে সিকিমের ঐতিহাসিক নাথুলা পাস-এ ভারতের পক্ষ থেকে ভারতীয় সেনাবাহিনী ও চীনের সেনাবাহিনীর মধ্যে এক বিশেষ বৈঠকের আয়োজন করা হয়। উষ্ণ ও বন্ধুত্বপূর্ণ পরিবেশে স্বাধীনতা দিবস উদযাপন ও বৈঠক অনুষ্ঠিত হয়। যৌথভাবে এ ধরনের কর্মসূচি গ্রহনের উদ্দেশ্য ছিল দুই দেশের সেনাবাহিনীর মধ্যে পারস্পরিক আস্হা সহ সীমান্ত অঞ্চলের শান্তি ও স্হিতিশীলতা বজায় রাখা। দুই দেশের সেনা আধিকারিকদের মধ্যে মতবিনিময়ের পাশাপাশি প্রতিবেশি এই দুই রাষ্ট্রের সমৃদ্ধ সাংস্কৃতিক ঐতিহ্যকে সামনে রেখে এক সাংস্কৃতিক অনুষ্ঠানেরও আয়োজন করা হয়। উল্লেখ করা যেতে পারে, গত পয়লা আগস্ট চীনা সেনাবাহিনী পিপল লিবারেশন আর্মি বা পিএলএ-এর প্রতিষ্ঠা দিবসে ভারতীয় সেনাবাহিনীও সৌজন্য বিনিময়ের উদ্দেশে সামিল হয়েছিল। এই ধরনের অনুষ্ঠানে অংশগ্রহনের ফলে সেনাবাহিনীর মধ্যে পারস্পরিক বোঝাপড়া ও সদিচ্ছার মনোভাব বৃদ্ধি পায়। উত্তর সিকিমের উচ্চ পার্বত্য ও প্রত্যন্ত এলাকায় মোতায়েন ভারতীয় সেনার পক্ষ থেকেও যথাযথ মর্যাদায় স্বাধীনতা দিবস উদযাপন করা হয়েছে।


    CG/BD /NS/…

    
    
    (Release ID: 1543274) Visitor Counter : 20