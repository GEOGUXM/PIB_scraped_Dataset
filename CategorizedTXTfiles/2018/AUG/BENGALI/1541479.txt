      কর্মী, জন-অভিযোগএবংপেনশনমন্ত্রক

      জনসাধারণের ক্ষোভ ও অভিযোগ নিরসনে সরকারি প্রক্রিয়া ও পদক্ষেপ প্রসঙ্গে রাজ্যসভায় তথ্য পেশ
      Posted On: 03 AUG 2018 12:56PM by PIB Kolkata


    নয়াদিল্লি, ২ আগস্ট, ২০১৮


    জন-অভিযোগগুলির নিষ্পত্তিতে সরকার কেন্দ্রীয়ভাবে জন-অভিযোগের নিষ্পত্তি ও নজরদারি ব্যবস্থা চালু করেছে। এটি হল এক অনলাইন প্রক্রিয়া যার মাধ্যমে সাধারণ মানুষের ক্ষোভ ও অভিযোগ নিরসনের ব্যবস্থা করা হয়। অভিযোগ দাখিল এবং তা নিরসনের সর্বশেষ পরিস্থিতি জানার জন্য সংশ্লিষ্ট নাগরিকরা http://pgportal.gov.in – এই ওয়েব পোর্টালটির সুযোগ গ্রহণ করতে পারেন।


    রাজ্যসভায় আজ এক প্রশ্নের লিখিত জবাবে এই তথ্য পেশ করে উত্তর-পূর্বাঞ্চলীয় বিকাশ দপ্তর (স্বাধীন দায়িত্বপ্রাপ্ত), প্রধানমন্ত্রীর কার্যালয়, কর্মী, জন-অভিযোগ ও পেনশন এবং পরমাণু শক্তি ও মহাকাশ দপ্তরের প্রতিমন্ত্রী ডঃ জিতেন্দ্র সিং বলেন যে প্রধানমন্ত্রীর দপ্তর (পিএমও), রাষ্ট্রপতির সচিবালয়, ক্যাবিনেট সচিবালয়ের জন-অভিযোগ দপ্তর (ডিপিজি) এবং পেনশনভোগীদের কল্যাণ সম্পর্কিত দপ্তর (ডিপিপিডব্ল্যু)-এর মাধ্যমেও ক্ষোভ ও অভিযোগ দাখিল করা যায় । এছাড়াও, একটি মোবাইল অ্যাপের সাহায্যেও নাগরিকরা তাঁদের ক্ষোভ ও অভিযোগকে তুলে ধরতে পারেন।


    এ বছর ২৬শে জুলাই বিকাল ৫-৩০ মিনিট পর্যন্ত প্রাপ্ত তথ্য অনুযায়ী, অভিযোগ পেশ ও তার নিরসন সম্পর্কিত একটি তালিকাও এদিন রাজ্যসভায় তুলে ধরেন ডঃ জিতেন্দ্র সিং। তালিকাটি হল :

                                                                                    
সংশ্লিষ্ট মাস  এ পর্যন্ত পাওয়া অভিযোগ  এ মাসে পাওয়া অভিযোগ  অভিযোগ নিষ্পত্তির সংখ্যা
                                                                                    
                                                                                    
                                                                                    
মে             ১০৪৬৩৮                  ১০৩৮০৩               ১০৬৬৭৩                  
                                                                                    
                                                                                    
                                                                                    
জুন            ১০১৭৬৮                  ৯২৯৪১                ৮৪০০৯                   
                                                                                    
                                                                                    
                                                                                    
জুলাই          ১১০৭০০                  ৭৯২৬০                ৮৮৭৭৮                   
                                                                                    
                                                                                    

    ডঃ জিতেন্দ্র সিং আরও জানান যে ক্ষোভ ও অভিযোগ নিরসনের কেন্দ্রীয় ব্যবস্থাটির সঙ্গে কেন্দ্রীয় সরকারি সবক’টি দপ্তর ও মন্ত্রকই যুক্ত রয়েছে।


    CG/SKD/DM/…

    
    
    (Release ID: 1541479) Visitor Counter : 5
    
    
      Read this release in: English