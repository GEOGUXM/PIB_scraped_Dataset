      আবাসনএবংশহরাঞ্চলেরদারিদ্র্যদূরীকরণমন্ত্রক

      স্বচ্ছ সর্বেক্ষণ ২০১৯-এ সুষমতা এবং জনসাধারণের অংশগ্রহনের ওপর জোর দেওয়া হবে
      Posted On: 14 AUG 2018 5:45PM by PIB Kolkata


    নয়াদিল্লি, ১৩ আগস্ট , ২০১৮


    কেন্দ্রীয় আবাসন ও পুর বিষয়ক প্রতিমন্ত্রী (স্বাধীন দায়িত্বপ্রাপ্ত) শ্রী হরদীপ পুরি আজ নতুনদিল্লিতে ভারতের বার্ষিক পরিচ্ছন্নতা সংক্রান্ত সমীক্ষা স্বচ্ছ সর্বেক্ষণ ২০১৯-এর চতুর্থ সংস্করণে সূচনা করেছেন। অনুষ্ঠানে শ্রী পুরি বলেন, ২০১৯-এর স্বচ্ছ সর্বেক্ষণে সুষমতা এবং জনসাধারণের অংশগ্রহনের ওপর জোর দেওয়া হবে। অন্যদিকে আবর্জনামুক্ত এবং প্রকাশ্যে শৌচকর্মহীন শহর গড়ে তোলার দিকে অগ্রগতি সুনিশ্চিত করার লক্ষ্যে কাজ চালিয়ে যাওয়া হবে। তিনি বলেন, বসবাসের সুবিধা সংক্রান্ত সূচক আমাদের দেশের শহরগুলিকে পৌর পরিকল্পনার ক্ষেত্রে ফলাফলভিত্তিক দৃষ্টিভঙ্গী গ্রহণে উৎসাহিত করবে। আজকের অনুষ্ঠানে ওয়েব ভিত্তিক নাগরিক মঞ্চ স্বচ্ছ মঞ্চ, বসবাসের সুবিধা সংক্রান্ত সূচক এবং এ সংক্রান্ত একটি ড্যাশবোর্ডও উদ্বোধন করা হয়। অনুষ্ঠানে মন্ত্রকের সচিব শ্রী দুর্গাশঙ্কর মিশ ও অন্যান্য আধিকারিকরা উপস্হিত ছিলেন।


    স্বচ্ছ সর্বেক্ষণ ২০১৯ আগামী বছরের ৪ থেকে ৩১ জানুয়ারী পর্যন্ত দেশের সমস্ত শহর ও নগরে চালানো হবে। অনলাইন ডিজিটাল এই সমীক্ষায় প্রশ্নাবলীতে মোট ৫ হাজার নম্বর থাকবে। চারটি ক্ষেত্রে তথ্য সংগৃহীত হবে। এছাড়া আবর্জনামুক্ত শহর এবং প্রকাশ্যে মলমূত্র ত্যাগহীন শহর সংক্রান্ত স্টার রেটিং-এর বিষয়টিও এই সর্বেক্ষনে অর্ন্তভুক্ত করা হবে। এবারই প্রথম সুষমতার বিষয়টিকে সর্বেক্ষনের ক্ষেত্রে যুক্ত করা হবে। স্বচ্ছ মঞ্চ নামে নাগরিকদের অংশগ্রহণভিত্তিক ওয়েব মঞ্চে নাগরিকরা এবং বিভিন্ন সংগঠন তাদের কাজ বিষয়ে স্বচিত্র তথ্য তুলে ধরতে পারবেন। ‘ ইজ অফ লিভিং ইনডেক্স ’ বা বসবাসের সুবিধা সংক্রান্ত সূচকে শহরগুলিকে বাসযোগ্যতার ভিত্তিতে রেটিং করা হবে। এই সমীক্ষায় প্রাতিষ্ঠানিক, সামাজিক, অর্থনৈতিক ও বস্তুগত বিষয়গুলিকে বিভিন্ন শ্রেণী এবং সূচকে বিভক্ত করা হয়েছে। শহরগুলি রেটিং-এর ক্ষেত্রে ১১১টি শহরে স্বচ্ছতা সংক্রান্ত কাজের অগ্রগতি বিষয়ে ড্যাশবোর্ডের মাধ্যমে বিভিন্ন তথ্য জানানো হবে। এই ড্যাশবোর্ডটি https://smartnet.niua.org/ তে লগইন করে দেখা যাবে।


    CG/PB /NS/…

    
    
    (Release ID: 1543000) Visitor Counter : 36
    
    
      Read this release in: English