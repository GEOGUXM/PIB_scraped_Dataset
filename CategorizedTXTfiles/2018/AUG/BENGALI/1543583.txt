      জাহাজচলাচলমন্ত্রক

      জাহাজ ক্ষেত্র কেরালার জন্য একজোট হয়েছে দেশের বিভিন্ন স্হান থেকে কোচিন বন্দরে ত্রাণ সামগ্রী নিয়ে আসা হচ্ছে
      Posted On: 21 AUG 2018 7:45PM by PIB Kolkata


    নয়াদিল্লি, ২১ আগস্ট , ২০১৮


    জাহাজ মন্ত্রক দেশের বিভিন্ন স্হান থেকে ত্রাণ সামগ্রী উপকূল দিয়ে কোচিন বন্দরে নিয়ে আসার উদ্যোগ নিয়েছে। কেরালার জন্য ত্রাণ সামগ্রীবাহী জাহাজ অগ্রাধিকারের ভিত্তিতে ভেড়ানোর জন্য মাট্টানচেরী ও এর্ণাকুলম-এ দুটি বার্থকে কাজে লাগানো হচ্ছে। মুম্বাই থেকে নৌসেনার জাহাজ আইএনএস দীপক কোচি বন্দরে ৮০০ টন পানীয় জল এবং ১৮ টন ত্রাণ সামগ্রী কোচিনে নিয়ে এসেছে। অনুরূপভাবে উপকূল বাহিনী তৈলবাহি জাহাজ স্বর্ণগোদাবরী মুম্বাই থেকে ৫০ হাজার মেট্রিক টন অপরিশোধিত তেল নিয়ে কোচিন বন্দরে ভিড়েছে। এর আগে ৫টি কন্টেনার জাহাজে করে জামাকাপড়, খাদ্যদ্রব্য এবং অন্যান্য নিত্য প্রয়োজনীয় জিনিসপত্র কোচিনে নিয়ে আসা হয়েছে। বন্দরের সঙ্গে যুক্ত সংশ্লিষ্ট সকলেই ত্রাণ ও উদ্ধারের কাজে সাহায্যের হাত বাড়িয়ে দিয়েছে। বাণিজ্যিক জাহাজ সংস্হাগুলিও দেশের বিভিন্ন স্হান থেকে ত্রাণ সামগ্রী পরিবহনের ব্যবস্হা করেছে। কোচিন বন্দরে একটি ত্রাণ শিবির খোলা হয়েছে। সেখানে চিকি ৎ সা পরিষেবাও দেওয়া হচ্ছে। বন্দরে কর্মী, সীমাশুল্ক এবং সিআইএসএফ-এর কর্মী ও তাদের পরিবারের সদস্যরা স্বেচ্ছায় ত্রাণ শিবিরে সব রকমের সাহায্য দিচ্ছেন। কোচিন বন্দরের কর্মীরা তাঁদের একদিনের বেতন যা প্রায় ৩১ লক্ষ টাকা, কেরালার মুখ্যমন্ত্রীর ত্রাণ তহবিলে দেবার সিদ্ধান্ত নিয়েছেন।


    CG/PB /NS/…

    
    
    (Release ID: 1543583) Visitor Counter : 2
    
    
      Read this release in: English