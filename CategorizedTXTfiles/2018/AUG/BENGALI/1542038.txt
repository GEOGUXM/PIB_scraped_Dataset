      কৃষিমন্ত্রক

      পূর্ববর্তী সরকারগুলির তুলনায় নরেন্দ্র মোদী গঠিত সরকার কৃষকদের জীবনধারণের মানোন্নয়নে যথেষ্ট সচেষ্ট হয়েছে : রাধামোহন সিং
      Posted On: 08 AUG 2018 11:03AM by PIB Kolkata


    নয়াদিল্লি , ০ ৭ আগস্ট, ২০১ ৮


    পূর্ববর্তী সরকারগুলির তুলনায় প্রধানমন্ত্রী শ্রী নরেন্দ্র মোদীর নেতৃত্বে গঠিত সরকার কৃষকদের জীবনধারণের মানোন্নয়ন এবং কৃষি ক্ষেত্রের উন্নতিসাধনের জন্য বিভিন্ন গুরুত্বপূর্ণ পদক্ষেপ করেছে। এই মন্তব্য করেছেন কেন্দ্রীয় কৃষি এবং কৃষক কল্যাণ মন্ত্রী শ্রী রাধামোহন সিং। শ্রী সিং বিভিন্ন সময়ে বলেছেন, কৃষক সংক্রান্ত জাতীয় কমিশন বা এনসিএফ-এর প্রতিবেদন নিয়ে মোদী সরকারের নিষ্ক্রিয়তা প্রসঙ্গে বিভিন্ন প্রশ্ন তোলা হয়েছে। তবে সত্যিটা হচ্ছে যে, ২০০৬-এর এই প্রতিবেদনের ভিত্তিতে পূর্বতন সরকারগুলির তুলনায় প্রধানমন্ত্রী শ্রী নরেন্দ্র মোদীর নেতৃত্বে গঠির সরকার কৃষকদের জীবনধারণের মনোন্নয়ন এবং কৃষি ক্ষেত্রের উন্নতিসাধনের জন্য বিভিন্ন গুরুত্বপূর্ণ পদক্ষেপ করেছে। ডঃ স্বামীনাথন তাঁর লেখা নিবন্ধ যেটি একটি ইংরাজি দৈনিকে প্রকাশিত হয়েছে, তাতে এই বিষয়টি স্বীকার করেছেন। ঐ ইংরাজি দৈনিকে তিনি লিখেছেন, ২০০৬-এ এনসিএফ প্রতিবেদন উপস্থাপিত হলেও এটি নিয়ে খুব কম কাজই হয়েছে প্রধানমন্ত্রী শ্রী নরেন্দ্র মোদীর নেতৃত্বে গঠিত সরকারের আগে। সৌভাগ্যবশত, বিগত চার বছরে কৃষকদের আয় বাড়ানোর জন্য বিভিন্ন গুরুত্বপূর্ণ সিদ্ধান্ত নেওয়া হয়েছে।


    কৃষকরা যাতে তাঁদের উৎপাদিত ফসলের সঠিক মূল্য পায়, তার জন্য প্রধানমন্ত্রী শ্রী নরেন্দ্র মোদীর নেতৃত্বে গঠিত সরকার প্রতিশ্রুতি অনুযায়ী সম্প্রতি ২০১৮-র খরিফ শস্যের ন্যূনতম সহায়ক মূল্য বাড়িয়েছে। ডঃ স্বামীনাথন আরও বলেছেন, এনসিএফ-এর প্রতিবেদনের ভিত্তিতে সম্প্রতি যে পারিশ্রমিক মূল্য ঘোষণা করা হয়েছে, সেটি অর্থনৈতিকভাবে কৃষি কাজ টিকিয়ে রাখার ক্ষেত্রে গুরুত্বপূর্ণ সিদ্ধান্ত। সরকার তার বিজ্ঞপ্তিতে ২০১৮-র খরিফ শস্যের জন্য ন্যূনতম সহায়ক মূল্য উৎপাদনে যে খরচ পড়ে, তার ন্যুনতম ১৫০ শতাংশ করেছে। মোটা দানার শস্যের ক্ষেত্রে তা ১৫০ শতাংশ থেকে ২০০ শতাংশ করা হয়েছে।


    SSS/ SB…

    
    
    (Release ID: 1542038) Visitor Counter : 3
    
    
      Read this release in: English