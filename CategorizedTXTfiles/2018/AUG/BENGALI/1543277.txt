      তথ্যওসম্প্রচারমন্ত্রক

      পিআইবি কলকাতার পক্ষ থেকে যথাযথ উৎসাহ ও উদ্দীপনায় ৭২তম স্বাধীনতা দিবস উদযাপন
      Posted On: 17 AUG 2018 1:50PM by PIB Kolkata


    কলকাতা, ১৫ আগস্ট , ২০১৮


    সারা দেশের সঙ্গে পিআইবি কলকাতার পক্ষ থেকেও যথাযথ উৎসাহ ও উদ্দীপনায় ৭২তম স্বাধীনতা দিবস উদযাপন করা হল। এই উপলক্ষে সকালে কার্যালয়ের যুগ্ম নির্দেশক শ্রী চিন্ময় চক্রবর্তী ত্রিবর্ণ রঞ্জিত জাতীয় পতাকা উত্তোলন করেন। অনুষ্ঠানে অন্যান্য আধিকারিক ও কর্মীরাও উপস্হিত ছিলেন। শ্রী চক্রবর্তী তাঁর সংক্ষিপ্ত ভাষনে যেকোন ধরনের বিতর্কিত বিষয়ে প্রভাবিত না হওয়ার আহ্বান জানিয়ে ইতিবাচক মনোভাব নিয়ে কাজ করার আহ্বান জানান। ডিজিটাল ব্যবস্হার এই যুগে সোস্যাল মিডিয়ায় বার্তা আদান-প্রধানের ক্ষেত্রেও অতিরিক্ত সতর্কতা অবলম্বনের কথাও তিনি স্মরণ করিয়ে দেন। প্রধানমন্ত্রী শ্রী নরেন্দ্র মোদীর পরিচ্ছন্ন ভারত গড়ে তোলার উদ্যোগের কথা উল্লেখ করে শ্রী চক্রবর্তী বলেন, প্রধানমন্ত্রীর আন্তরিক প্রয়াসের ফলেই দেড় লক্ষ শিশুর জীবন বাঁচানো সম্ভব হয়েছে।


    স্বাধীনতা দিবস উদযাপন অনুষ্ঠানে প্রধান অতিথি হিসেবে উপস্হিত সিবিএফসি কলকাতা কার্যালয়ের প্রাক্তন প্রধান শ্রী দীব্যেন্দু দাশ বলেন, স্বাধীনাত্তোরকালে ভারতে এক অবিচ্ছিন্ন গণতান্ত্রিক শাসন ব্যবস্হা গড়ে উঠেছে। প্রধানমন্ত্রীর উচ্চাকাঙ্খী ‘ গগন যান ’ কর্মসূচির কথা উল্লেখ করে শ্রী দাশ বলেন, ২০২২ নাগাদ ভারত তার নিজস্ব স্বক্ষমতায় মনুষ্য বাহিত বিশেষ যান মহাকাশে পাঠানোর পরিকল্পনা নিয়েছে। ভারতীয় স্বশস্ত্র বাহিনীগুলিতে মহিলা আধিকারিকদের শর্ট সার্ভিস কমিশনের পরিবর্তে স্হায়ীভাবে নিয়োগের কথা প্রধানমন্ত্রী ঘোষনা করেছেন। অনুষ্ঠানে প্রকাশনা বিভাগের সহকারি নির্দেশক শ্রী খুরশিদ মল্লিক সহ সঙ্গীত ও নাটক বিভাগের আঞ্চলিক নির্দেশক শ্রী আকাশদ্বীপ উপস্হিত ছিলেন।


    এই উপলক্ষে এক সাংস্কৃতিক অনুষ্ঠানেরও আয়োজন করা হয়ে যেখানে সঙ্গীত ও নাটক বিভাগের পাশাপাশি সপ্তসুর নামে এক স্হানীয় ব্যান্ডের শিল্পীরা সঙ্গীতানুষ্ঠান মঞ্চস্হ করেন।


    CG/BD /NS/…

    
    
    (Release ID: 1543277) Visitor Counter : 20