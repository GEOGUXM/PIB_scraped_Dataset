      বস্ত্রমন্ত্রক

      পশ্চিমবঙ্গে ২০১৭-১৮ এবং ২০১৮-১৯ অর্থ বছরে পাট উৎপাদনের পরিমাণ দাঁড়িয়েছে ১৩৭১.৩ মেট্রিক টন
      Posted On: 03 AUG 2018 12:58PM by PIB Kolkata


    নয়াদিল্লি, ২ আগস্ট, ২০১৮


    জুট কর্পোরেশন অফ ইন্ডিয়া (জেসিআই) গত দু’বছরে ১৯০ কোটি টাকা মূল্যের ৩ লক্ষ ৪৬ হাজার পাটের গাঁট সংগ্রহ করেছে। এর ফলে উপকৃত হয়েছেন দেশের ৩৯ হাজার পাট চাষী। অন্যদিকে, ২০১৮-১৯ এবং ২০১৯-২০ অর্থবর্ষে পাট সংগ্রহের জন্য জেসিআই-এর অনুকূলে ১০০ কোটি টাকা মঞ্জুর করা হয়েছে।


    লোকসভায় আজ এক প্রশ্নের লিখিত উত্তরে এই তথ্য পেশ করেন কেন্দ্রীয় বস্ত্র প্রতিমন্ত্রী শ্রী অজয় টামটা। ন্যূনতম সহায়ক মূল্যে পাট সংগ্রহের জন্য ২০১৪-১৫ থেকে শুরু করে পরবর্তী মোট চারটি অর্থ বছরের জন্য ২০৪ কোটি টাকা মঞ্জুর করা হয়েছে বলেও উল্লেখ করেন তিনি। শ্রী টামটা জানান যে কাঁচা পাটের বাজার মূল্য যখন অনেকটাই নেমে আসে, তখন জেসিআই-এর মাধ্যমে কাঁচা পাট সংগ্রহ করা হয় সরকারি নির্ধারিত ন্যূনতম সহায়ক মূল্যে।


    শ্রী টামটা প্রসঙ্গত জানান যে পশ্চিমবঙ্গে ২০১৭-১৮ এবং ২০১৮-১৯ অর্থ বছরে মোট পাট উৎপাদিত হয়েছে যথাক্রমে ১১০৪.৮ এবং ২৬৬.৫ মেট্রিক টন। এছাড়াও, উল্লেখযোগ্য মাত্রায় পাট সংগৃহীত হয়েছে অন্ধ্রপ্রদেশ, উত্তরপ্রদেশ, ওড়িশা, অসম, ছত্তিশগড় ও ত্রিপুরা থেকে।


    পাট আমদানি-রপ্তানির একটি সার্বিক চিত্র তুলে ধরে বস্ত্র প্রতিমন্ত্রী জানান যে ২০১৫-১৬, ২০১৬-১৭ এবং ২০১৭-১৮ অর্থ বছরে দেশে পাটজাত পণ্য আমদানি করা হয়েছিল যথাক্রমে ১২৫৭, ৯৩১ এবং ১১৬৯ কোটি টাকার। অন্যদিকে ঐ তিনটি অর্থ বছরে ভারত থেকে পাট রপ্তানির অর্থমূল্য ছিল যথাক্রমে ১৮৯২, ২০৭৪ এবং ২১৫৯ কোটি টাকা।


    CG/SKD/DM/….

    
    
    (Release ID: 1541480) Visitor Counter : 9
    
    
      Read this release in: English