      সড়কপরিবহণওমহাসড়কমন্ত্রক

      টোল অপারেট ট্রান্সফার মোডের আওতায় দ্বিতীয় পর্যায়ে জাতীয় মহাসড়কগুলির জন্য দরপত্র আহ্বান
      Posted On: 08 AUG 2018 11:04AM by PIB Kolkata


    নয়াদিল্লি , ০ ৭ আগস্ট, ২০১ ৮


    ভারতের জাতীয় মহাসড়ক কর্তৃপক্ষ (এনএইচএআই) টোল অপারেট ট্রান্সফার মডেলের আওতায় দ্বিতীয় পর্যায়ে জাতীয় মহাসড়কগুলির জন্য দরপত্র আহ্বান করেছে। দ্বিতীয় পর্যায়ে জাতীয় মহাসড়কগুলির ৫৮৬.৫৫২ কিলোমিটার অংশের জন্য এই দরপত্র আহ্বান করা হয়েছে। জাতীয় মহাসড়কের এই ৫৮৬.৫৫২ কিলোমিটার অংশ পশ্চিমবঙ্গ, রাজস্থান, গুজরাট ও বিহারে বিস্তৃত রয়েছে। বর্তমানে জাতীয় মহাসড়কগুলির এই অংশে ১২টি টোলপ্লাজা রয়েছে। দরপত্র জমা দেওয়ার শেষ তারিখ আগামী ৫ নভেম্বর।


    ভারতের জাতীয় মহাসড়ক কর্তৃপক্ষের প্রারম্ভিক আনুমানিক ছাড় মূল্যের পরিমান ৫ হাজার ৩৬২ কোটি টাকার হিসাব অনুযায়ী ঠিকাদারদের দরপত্র সংক্রান্ত ছাড়ের মাশুল উদ্বৃত করতে হবে। টোল অপারেট ট্রান্সফার মোডের দ্বিতীয় পর্যায়ে প্রারম্ভিক নির্মাণ খরচ ৯২৯ কোটি টাকা হবে। মোট চুক্তির মেয়াদ হবে ৩০ বছর, যা যান চলাচল বৃদ্ধি বা হ্রাসের প্রেক্ষিতে ১০ বা ৫ বছর বাড়ানো বা কমানো হতে পারে। চুক্তির মেয়াদকালে মহাসড়কের সংশ্লিষ্ট অংশের রক্ষণা-বেক্ষণ ঠিকাদারকেই করতে হবে। এই প্রেক্ষিতে ঠিকাদার চুক্তির মেয়াদকালীন সময়ে ব্যবহারকারীদের কাছ থেকে মাশুল সংগ্রহের অধিকার পাবেন। তবে, মহাসড়ক কর্তৃপক্ষের ধার্য হার অনুযায়ী মাশুল সংগ্রহ করতে হবে।


    SSS/BD/ SB…

    
    
    (Release ID: 1542039) Visitor Counter : 3
    
    
      Read this release in: English