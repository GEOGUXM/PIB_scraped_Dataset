      কেন্দ্রীয়লোকসেবাআয়োগ

      কম্বাইন্ড ডিফেন্স সার্ভিসেস পরীক্ষা (২), ২০১৭
      Posted On: 27 AUG 2018 2:20PM by PIB Kolkata


    নয়াদিল্লি, ২৭ আগস্ট , ২০১৮


    ইউনিয়ন পাবলিক সার্ভিস কমিশন আয়োজিত কম্বাইন্ড ডিফেন্স সার্ভিসেস পরীক্ষা (২), ২০১৭-র পরীক্ষা ও পরবর্তী পর্যায়ে প্রতিরক্ষা মন্ত্রকের সার্ভিস সিলেকশন বোর্ডের ইন্টারভিউতে সফল প্রার্থীদের তালিকা প্রকাশ করা হয়েছে। সব মিলিয়ে ২২৭ জন প্রার্থীকে অফিসার্স ট্রেনিং একাডেমিতে প্রশিক্ষণ দেওয়া হবে। এর মধ্যে ১০৮তম শর্ট সার্ভিস কমিশনে পুরুষদের জন্য নন-টেকনিক্যাল কোর্স, মহিলাদের জন্য ২২তম নন-টেকনিক্যাল কোর্সে প্রশিক্ষণ গ্রহণের সুযোগ থাকবে। অক্টোবর, ২০১৮তে চেন্নাইতে সফল প্রার্থীদের প্রশিক্ষণ চালু হবে। তবে, চলতি বছরে পুরুষদের নন-টেকনিক্যাল কোর্সে এমন কয়েকজন প্রার্থীরও নাম রয়েছে যাদের ইতিপূর্বে দেরাদুনের ইন্ডিয়ান মিলিটারি একাডেমি, কেরলের ন্যাভাল একাডেমি ও হায়দ্রাবাদের এয়ারফোর্স একাডেমিতে প্রশিক্ষণের জন্য মনোনীত করা হয়।


    সরকারি ভাবে জানানো হয়েছিল ১০৪তম পুরুষদের সর্ট সার্ভিস কমিশন কোর্সে ২২৫টি শূন্য পদ ও মহিলাদের ২২তম সর্ট সার্ভিস কমিশন কোর্সে ১২টি শূন্যপদ রয়েছে।


    মেধা তালিকায় থাকা প্রার্থীদের মেডিক্যাল পরীক্ষার ফলাফল গণ্য করা হয়নি। সেইজন্য প্রার্থীদের যোগ্যতাকে শর্তসাপেক্ষ বলা হচ্ছে। সেনাবাহিনীর সদর দপ্তরে প্রার্থীদের জন্মতারিখ ও শিক্ষাগত যোগ্যতা যাচাই করা হবে।


    প্রার্থীরা ইউপিএসসি-র ওয়েবসাইট http://www.upsc.gov.in থেকে ফলাফল জানতে পারেন। কমিশনের ওয়েবসাইটে চূড়ান্ত ফলাফল ঘোষণার ১৫ দিনের মধ্যে প্রার্থীদের পরীক্ষার প্রাপ্ত নম্বর জানানো হবে। প্রার্থীদের প্রাপ্ত নম্বর ওয়েবসাইটে ৩০ দিন পর্যন্ত দেওয়া হবে।


    যেকোন কাজের দিন সকাল ১০টি থেকে বিকেল ৫টা পর্যন্ত প্রার্থীরা দপ্তরে উপস্হিত হয়ে বা ০১১-২৩৩৮৫২৭১, ০১১-২৩৩৮১১২৫ ও ০১১-২৩০৯৫৮৫৪৩ টেলিফোন নম্বরে তথ্য পেতে পারেন।


    CG/SC /NS/…

    
    
    (Release ID: 1544025) Visitor Counter : 25
    
    
      Read this release in: English