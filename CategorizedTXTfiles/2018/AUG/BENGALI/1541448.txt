      রেলমন্ত্রক

      রেলের ক্রীড়াবিদদের জন্য পদোন্নতি সংক্রান্ত নতুন নীতি অনুমোদন করলেন রেলমন্ত্রী পীযূষ গোয়েল
      Posted On: 03 AUG 2018 11:08AM by PIB Kolkata


    নয়াদিল্লি , ০ ২ আগস্ট, ২০১ ৮


    রেল তথা কেন্দ্রীয় অর্থ ও কর্পোরেট বিষয়ক মন্ত্রী শ্রী পীযূষ গোয়েল রেলের ক্রীড়াবিদদের পদোন্নতির জন্য নতুন একটি নীতি অনুমোদন করেছেন। এই নীতি অনুযায়ি, অলিপিক্সে পদকজয়ী বা প্রশংসনীয় স্থানাধিকারি খেলোয়াড়দের পাশাপাশি রেলের যে সমস্ত ক্রীড়াবিদ পদ্মশ্রী পুরস্কারে ভূষিত হয়েছেন, তারাও আধিকারিক পর্যায়ে উন্নীত হবেন।


    ক্রীড়াবিদদের প্রচেষ্টার প্রাপ্য সম্মান দিতে রেল মন্ত্রকের পক্ষ থেকে স্থির হয়েছে যে, অলিম্পিক্সে দু’বার অংশগ্রহণ করেছেন, এমন খেলোয়াড় এবং এশিয়ান গেম্‌স বা কমনওয়েলথ গেম্‌স-এর পদকজয়ী খেলোয়াড়দের আধিকারিক পর্যায়ে পদোন্নতি দেওয়া হবে। এছাড়া, রেলের যে সমস্ত ক্রীড়াবিদ অর্জুন বা রাজীব গান্ধী খেলরত্ন পুরস্কার পেয়েছেন, তাঁদেরও একই ধরণের পদোন্নতি দেওয়া হবে।


    প্রশিক্ষকদেরও তাঁদের অবদানের জন্য সম্মান জানানোর সিদ্ধান্ত হয়েছে। অলিম্পিক্স গেমস্‌ বা বিশ্বকাপ বা বিশ্ব চ্যাম্পিয়নশিপ বা এশিয়ান অথবা কমনওয়েলথ গেম্‌স-এ অন্ততপক্ষে তিনবার পদক জয়ের কাছাকাছি পৌঁছেছেন এমন ক্রীড়াবিদদের প্রশিক্ষকরা আধিকারিক পর্যায়ে উন্নীত হবেন।


    দেশের বিশিষ্ট ক্রীড়াবিদ ও প্রশিক্ষকদের কাছে রেলের এই উদার পদোন্নতির নীতি উৎসাহবর্ধক হিসাবে কাজ করবে। একই সঙ্গে, দেশে খেলাধূলার প্রসারে রেলের অঙ্গীকারের দিকটিও এই নীতি থেকে স্পশট প্রতিফলিত হচ্ছে।


    উল্লেখ করা যেতে পারে, রেল ক্রীড়া প্রসার পর্ষদ নতুন দিল্লির জাতীয় রেল সংগ্রহালয়ে ২০১৮-র কমনওয়েলথ গেমস্‌-এ পদকজয়ী ক্রীড়াবিদদের সংবর্ধনা দেওয়ার জন্য গত এপ্রিল মাসে যে অনুষ্ঠানের আয়োজন করেছিল, সেখানে রেলমন্ত্রী শ্রী পীযূষ গোয়েল রেলের সেরা অ্যাথলিটদের জন্য শীঘ্রই এক নতুন পদোন্নতি সংক্রান্ত নীতি ঘোষণা করার আশ্বাস দিয়েছিলেন।


    CG /BD / SB……

    
    
    (Release ID: 1541448) Visitor Counter : 4
    
    
      Read this release in: English