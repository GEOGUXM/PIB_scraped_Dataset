      জাহাজচলাচলমন্ত্রক

      বন্দর ও ডক কর্মীদের জন্য মজুরি সংক্রান্ত নতুন চুক্তি স্বাক্ষরিত
      Posted On: 31 AUG 2018 1:02PM by PIB Kolkata


    নয়াদিল্লি, ৩০ আগস্ট, ২০১৮


    বন্দর ও ডকগুলিতে কর্মরত গ্রুপ ‘সি’ ও ‘ডি’ শ্রেণীর কর্মীদের মজুরি সংক্রান্ত এক নতুন চুক্তি স্বাক্ষরিত হয়েছে। মুম্বাইয়ে এই চুক্তি স্বাক্ষর অনুষ্ঠানে কেন্দ্রীয় জাহাজ চলাচল, সড়ক পরিবহণ তথা জাতীয় মহাসড়ক মন্ত্রী শ্রী নীতিন গড়করি উপস্থিত ছিলেন। নতুন এই চুক্তির ফলে গ্রুপ ‘সি’ ও ‘ডি’ শ্রেণীভুক্ত কর্মীরা মূল বেতন ও মহার্ঘ্যভাতার ওপর ১০.৬ শতাংশ অতিরিক্ত অর্থ পাবেন। সর্বনিম্ন গ্রেডের কর্মীদের বেতনক্রম হবে ২০,৯০০-৪৩,৬০০ টাকা পর্যন্ত এবং সবথেকে উচ্চ গ্রেডের কর্মীদের মূল বেতনক্রমের পরিমাণ গিয়ে দাঁড়াবে ৩৬,৫০০-৮৮,৭০০ টাকায়।


    এই চুক্তির ফলে দেশের সমস্ত প্রধান বন্দর ও ডকগুলিতে কর্মরত ৩২ হাজারেরও বেশি কর্মী এবং গ্রুপ ‘সি’ ও ‘ডি’ শ্রেণীর ১ লক্ষ ৫ হাজার পেনশনভোগী উপকৃত হবেন। এর ফলে বার্ষিক ৬৫০ কোটি টাকা অতিরিক্ত খরচ হবে।


    অনুষ্ঠানে শ্রী গড়করি বলেন, প্রধানমন্ত্রী শ্রী নরেন্দ্র মোদীর স্বপ্নই হল সাধারণ মানুষের কল্যাণসাধন। কেন্দ্রীয় সরকার এই বিষয়টির ওপর সর্বোচ্চ অগ্রাধিকার দিচ্ছে। দেশের প্রধান বন্দরগুলির আর্থ-সামাজিক পরিবর্তনের অন্যতম চালিকাশক্তি হয়ে উঠছে বলেও তিনি অভিমত প্রকাশ করেন। ২০১৭ সালের পয়লা জানুয়ারি থেকে মজুরি সংক্রান্ত এই চুক্তি কার্যকর হচ্ছে। উল্লেখ করা যেতে পারে, রাষ্ট্রায়ত্ত ক্ষেত্রগুলিতে মজুরি বৃদ্ধির বিষয়টি দশ বছরের সময়সীমায় ধার্য করা হয়ে থাকলেও বন্দর ক্ষেত্রের কর্মীদের স্বার্থে প্রতি পাঁচ বছরে এ ধরণের সিদ্ধান্ত নেওয়া হয়।


    CG/BD/DM/…

    
    
    (Release ID: 1544620) Visitor Counter : 12
    
    
      Read this release in: English