      কেন্দ্রীয়মন্ত্রিসভা

      কেন্দ্রীয় তালিকায় অন্যান্য অনগ্রসর শ্রেণীর ক্রমপর্যায় ও বিন্যাস খতিয়ে দেখতে সংশ্লিষ্ট কমিশনের কার্যকালের মেয়াদ সম্প্রসারণের সিদ্ধান্ত নিল কেন্দ্রীয় মন্ত্রিসভা
      Posted On: 10 AUG 2018 11:20AM by PIB Kolkata


    নয়াদিল্লি, ৯ আগস্ট, ২০১৮


    কেন্দ্রীয় তালিকায় অন্যান্য অনগ্রসর শ্রেণীগুলির ক্রমপর্যায় ও বিন্যাসের বিষয়টি খতিয়ে দেখতে সংশ্লিষ্ট কমিশনের কার্যকালের মেয়াদ এ বছরের নভেম্বর মাস পর্যন্ত সম্প্রসারণের একটি প্রস্তাব আজ অনুমোদিত হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে।


    উল্লেখ্য, রাজ্য সরকার, রাজ্য অনগ্রসর শ্রেণী কমিশন, বিভিন্ন সম্প্রদায়ের সংস্থা ও প্রতিষ্ঠান এবং অন্যান্য অনগ্রসর শ্রেণী ও কমিশনভুক্ত সাধারণ মানুষের সঙ্গে দফায় দফায় বেশ কিছু বৈঠকে ইতিমধ্যেই মিলিত হয়েছে অন্যান্য অনগ্রসর শ্রেণী সম্পর্কিত কমিশন। উচ্চশিক্ষা প্রতিষ্ঠানগুলির অন্যান্য অনগ্রসর শ্রেণীর ছাত্রছাত্রী সম্পর্কে রেকর্ডও সংগ্রহ করা হয়েছে কমিশনের উদ্যোগে। এছাড়াও, কেন্দ্রীয় সরকারি দপ্তর, কেন্দ্রীয় সরকারি নিয়ন্ত্রণাধীন সংস্থা এবং রাষ্ট্রায়ত্ত ক্ষেত্রের ব্যাঙ্ক ও আর্থিক প্রতিষ্ঠানগুলি থেকে নিয়োগ সম্পর্কিত খুঁটিনাটি তথ্যও সংগৃহীত হয়েছে। এ সমস্ত খতিয়ে দেখে কমিশন সুপারিশ করেছে যে কেন্দ্রীয় তালিকায় অনগ্রসর শ্রেণীগুলির ক্রমপর্যায় ও বিন্যাস সম্পর্কে চূড়ান্ত সিদ্ধান্ত গ্রহণের স্বার্থে বিভিন্ন রাজ্য এবং তাদের গঠিত অনগ্রসর শ্রেণী কমিশনগুলির সঙ্গে আরও একদফা আলোচনা ও বৈঠকের প্রয়োজন রয়েছে।


    SSS/SKD/DM/…

    
    
    (Release ID: 1542490) Visitor Counter : 2
    
    
      Read this release in: English