      কেন্দ্রীয়মন্ত্রিসভা

      বিভিন্ন কল্যাণমূলক প্রকল্পে ব্যবহারের জন্য কৃষকদের কাছ থেকে সংগৃহীত কেন্দ্রীয় ভর্তুকিযুক্ত ডাল বাজারে ছাড়ার সিদ্ধান্তে মন্ত্রিসভার সায়
      Posted On: 10 AUG 2018 11:29AM by PIB Kolkata


    নয়াদিল্লি, ০৯ আগস্ট , ২০১৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনীতি বিষয়ক বৈঠকে বিভিন্ন কল্যাণমূলক প্রকল্পে ব্যবহারের জন্য কৃষকদের কাছ থেকে সংগৃহীত কেন্দ্রীয় ভর্তুকি যুক্ত ডাল বাজারে ছাড়ার সিদ্ধান্ত অনুমোদিত হয়েছে। এই সিদ্ধান্তে ফলে বিভিন্ন রাজ্য সরকার ও কেন্দ্রশাসিত অঞ্চল, গণবন্টন ব্যবস্হা এবং মধ্যাহ্ন ভোজন বা মিড-ডে মিলের মতো জনকল্যাণ মূলক কর্মসূচিতে এই ডাল ব্যবহারের সুযোগ পাবে। এছাড়া আসন্ন খরিফ মরশুমে সংগৃহীত শস্য মজুত করার জন্য গোডাউনগুলিও খালি করা যাবে। এই প্রকল্পে রাজ্য সরকারগুলি এবং কেন্দ্রশাসিত অঞ্চলগুলি ৩৪.৮৮ লক্ষ মেট্রিক টন মুগ, মুসুড়, ছোলা প্রভৃতি ডাল বাজারের থেকে কিলো প্রতি ১৫ টাকা কম দরে, বিভিন্ন কল্যাণ প্রকল্পে সরবরাহের জন্য নিতে পারবে। সরকার এই প্রকল্প রূপায়ণের জন্য ৫২৩৭ কোটি টাকা ব্যয় করবে।


    SSS/PB /NS/…

    
    
    (Release ID: 1542500) Visitor Counter : 2