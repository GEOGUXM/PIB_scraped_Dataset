      প্রতিরক্ষামন্ত্রক

      আন্দামান নিকোবর কমান্ড ‘স্পিরিট অফ ফ্রিডম’ সংক্রান্ত দৌড় কর্মসূচির আয়োজন করেছে
      Posted On: 10 AUG 2018 6:41PM by PIB Kolkata


    কলকাতা, ১ ০ আগস্ট, ২০১ ৮


    প্লাস্টিক ব্যবহারের ক্ষতিকারক প্রভাব সম্পর্কে জনসচেতনতা বাড়াতে এবং আন্দামান, নিকোবর দ্বীপপুঞ্জ-কে প্লাস্টিক মুক্ত করার উদ্দেশ্যে আন্দামান, নিকোবর কমান্ড ৭২তম স্বাধীনতা দিবস উপলক্ষে ‘স্পিরিট অফ ফ্রিডম’ শীর্ষক এক দৌড় কর্মসূচির আয়োজন করছে। দৌড়ের সূচনা হবে পোর্টব্লেয়ারে এবং ২৯০ কিলোমিটার পথ পাড়ি দিয়ে এর শেষ হবে দিগলিপুরে। দ্বীপপুঞ্জের স্যাডেল পিক নামক স্থানে ১৫ আগস্ট জাতীয় পতাকা উত্তোলন করা হবে। দৌড় কর্মসূচিতে সেনাবাহিনী, নৌ-বাহিনী, বিমান বাহিনী, উপকূল রক্ষী বাহিনী ও প্রতিরক্ষা ক্ষেত্রের মোট ২০ জন সেনাকর্মী অংশ নেবেন। রিলে বা পর্যায়ক্রমে এই দৌড় অনুষ্ঠিত হবে। যেখানে একজন ১০ কিলোমিটার দৌড় শেষ করে পরের জনকে ব্যাটন হস্তান্তরিত করবেন। এই দৌড় কর্মসূচির সূচনা করবেন আন্দামান নিকোবর কমান্ডের প্রধান ভাইস অ্যাডমিরাল বিমল ভার্মা। আগামী ১২ আগস্ট সকাল ১০টায় পোর্টব্লেয়ারের নেতাজী স্টেডিয়াম থেকে দৌড়ের সূচনা হবে। সূচনা অনুষ্ঠানে স্থানীয় ছাত্রছাত্রীরাও অংশ নেবে।


    এই দৌড় উপলক্ষে একটি সামাজিক সচেতনতা প্রচার কর্মসূচিরও আয়োজন করা হচ্ছে। পোর্টব্লেয়ার থেকে দিগলিপুর যাওয়ার পথে ১৯টি বিদ্যালয়ে এই কর্মসূচি পরিচালিত হবে। কর্মসূচি পরিচালনার জন্য যে দল গড়া হচ্ছে, তারা স্কুলে গিয়ে পড়ুয়াদের প্লাস্টিক ব্যবহারের কুফল সম্পর্কে বোঝাবে এবং এই দ্বীপপুঞ্জকে প্লাস্টিক-মুক্ত রাখার ব্যাপারে উদ্যোগী হতে তাদের উৎসাহিত করবে।


    কেন্দ্রীয় সরকারের ‘অ্যাডপ্ট আ ট্রি’ কর্মসূচির অঙ্গ হিসাবে বন দপ্তরের সহায়তায় ঐ দলটি স্কুল পড়ুয়াদের চারাগাছ বিলি করবে। সেনাবাহিনী, নৌ-বাহিনী, বিমান বাহিনী ও উপকূল রক্ষী বাহিনীতে যোগদানের নানা দিক নিয়েও দলটি ছাত্রছাত্রীদের বোঝাবে।


    সাধারণ মানুষও এই দৌড়ে অংশ নিতে এবং নিজের ইচ্ছে মতো দূরত্বে যেতে পারবেন। তবে, দৌড় শুরুর জায়গায় ফিরে আসার খরচ নিজেকেই বহন করতে হবে।


    SSS/ BD/ SB……

    
    
    (Release ID: 1542737) Visitor Counter : 4
    
    
      Read this release in: English