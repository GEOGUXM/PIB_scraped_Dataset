      বৈদ্যুতিন ও তথ্যপ্রযুক্তি মন্ত্রক

      শ্রী অটল বিহারী বাজপেয়ীর মৃত্যুতে শোক প্রকাশ শ্রী রবিশঙ্কর প্রসাদের
      Posted On: 17 AUG 2018 1:39PM by PIB Kolkata


    নয়াদিল্লি , ১৬ আগস্ট, ২০১ ৮


    ভারতরত্ন শ্রী অটল বিহারী বাজপেয়ীর মৃত্যুতে গভীর শোক প্রকাশ করেছেন কেন্দ্রীয় বৈদ্যুতিন ও তথ্য প্রযুক্তি তথা আইন ও বিচার মন্ত্রী শ্রী রবিশঙ্কর প্রসাদ। এক বার্তায় তিনি শ্রী অটল বিহারী বাজপেয়ীর শোক-সন্তপ্ত পরিবারকে গভীর সমবেদনা জানিয়েছেন।


    শ্রী রবিশঙ্কর প্রসাদ তাঁর শোকবার্তায় বলেছেন, “জনসংঘের সেই দিনগুলি থেকেই বিজেপি-র মূল স্তম্ভ-পুরুষ ছিলেন অটলজি। তাঁর মৃত্যুতে আমি গভীরভাবে শোকাহত। দলের মতাদর্শকে তিনি সাফল্যের সঙ্গে তুলে ধরতে পেরেছিলেন। এই মতাদর্শ যাতে দেশে শ্রদ্ধা ও সম্মান অর্জন করতে পারে এবং দলকে আরও মজবুত করে গড়ে তুলতে পারে তা তিনি নিশ্চিত করেছিলেন। দলের যে বলিষ্ঠ ভিত তিনি স্থাপন করেছিলেন বর্তমানে তা ভারতের প্রধান স্তম্ভ হয়ে উঠেছে।


    জাতির স্বার্থেই তিনি তাঁর সমগ্র জীবনকে উৎসর্গ করেছিলেন। এক বলিষ্ঠ, উন্নত ও সমৃদ্ধ ভারত গড়ে তোলার লক্ষ্যে তিনি কাজ করে গেছেন তাই তিনি চিরস্মরণীয় হয়ে থাকবেন।


    শৈশব থেকেই ভারতের এই মহান সন্তানের সংস্পর্শে আসার সৌভাগ্য আমার হয়েছিল। উন্নত ভারত গড়ে তুলতে তাঁর প্রেরণা, নির্দেশ ও দিশা নতুন ভারত গঠনের কাজে আমাদের পথ প্রদর্শন করবে।


    CG/SKD / SB…

    
    
    (Release ID: 1543270) Visitor Counter : 2
    
    
      Read this release in: English