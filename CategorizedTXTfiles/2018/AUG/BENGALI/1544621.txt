      শিল্পওবাণিজ্যমন্ত্রক

      সরকারি ই-মার্কেট প্লেস সংক্রান্ত জাতীয় মিশনের সূচনা
      Posted On: 31 AUG 2018 1:04PM by PIB Kolkata


    নয়াদিল্লি, ৩০ আগস্ট, ২০১৮


    সরকারি ই-মার্কেট প্লেস সংক্রান্ত জাতীয় মিশন আগামী ৫ই সেপ্টেম্বর শুরু হচ্ছে। উদ্দেশ্য, সমস্ত কেন্দ্রীয় মন্ত্রক, রাজ্য সরকার ও তাদের আওতাধীন সংস্থাগুলির মধ্যে ই-মার্কেট প্লেসের সুযোগ-সুবিধা গ্রহণ ও এর ব্যবহার বাড়ানো । সরকারি সংগ্রহ ব্যবস্থায় স্বচ্ছতা ও দক্ষতা বাড়ানোর পাশাপাশি নগদহীন ও কাগজপত্রের ব্যবহার-বিহীন লেনদেন বাড়াতে সরকারি ই-মার্কেট প্লেস সংক্রান্ত এই জাতীয় মিশন চালু করা হচ্ছে। এই মিশন চালু হলে সংগ্রহ ব্যবস্থায় সরকারি খরচ সাশ্রয়ের পাশাপাশি সমগ্র ব্যবস্থায় দক্ষতা বাড়বে।


    সরকারি ই-মার্কেট প্লেস সংক্রান্ত ছয় সপ্তাহব্যাপী যে বিশেষ অভিযান আগামী ৬ই সেপ্টেম্বর শুরু হচ্ছে। এই অভিযান চলাকালীন রাজ্যের মুখ্যমন্ত্রীরা সংশ্লিষ্ট রাজ্যের সদর দপ্তরে মিশনটির সূচনা করবেন। এই মিশনের আওতায় গুরুত্বপূর্ণ ক্ষেত্র ও ফ্ল্যাগশিপ কর্মসূচিগুলিকেও অন্তর্ভুক্ত করা হচ্ছে। এই প্রকল্প সম্পর্কে সচেতনতা বাড়াতে বিশেষ প্রচারাভিযান চালানো হবে। সেইসঙ্গে, ক্রেতা বা বিক্রেতারা কিভাবে সরকারি ই-মার্কেট প্লেস ব্যবহার করবেন সে সম্পর্কেও তাঁদের সচেতন করা হবে। অভিযান চলাকালীন ছোট ও মাঝারি শিল্পগুলির ওপর বিশেষ জোর দেওয়া হবে।


    সরকারি ই-মার্কেট প্লেস ব্যবস্থার ২ বছর অতিক্রান্ত হয়েছে। এই ব্যবস্থায় গত ২৬ আগস্ট পর্যন্ত ৬ লক্ষ ৯৬ হাজার লেনদেনের মাধ্যমে ১০ হাজার ৮০০ কোটি টাকা মূল্যের সামগ্রী কেনাবেচা হয়েছে। এছাড়াও, ১ লক্ষ ৩৫ হাজার বিক্রেতা এই ব্যবস্থার মাধ্যমে ৪ লক্ষ ৪৩ হাজার সামগ্রী ক্রেতাদের হাতে তুলে দিয়েছেন। প্রতিটি রাজ্য ও কেন্দ্রশাসিত অঞ্চল সরকারি ই-মার্কেট ব্যবস্থার মাধ্যমে প্রয়োজনীয় সামগ্রী সংগ্রহ করলেও ২৫টি রাজ্য ও কেন্দ্রশাসিত অঞ্চল এই ব্যবস্থার মাধ্যমে সরকারি সংগ্রহ করার বিষয়টিকে বাধ্যতামূলক করেছে। এই ব্যবস্থার মাধ্যমে সরকারি সংগ্রহের ক্ষেত্রে প্রায় ২৫ শতাংশ ব্যয় সাশ্রয় হয়েছে।


    সরকারি ই-মার্কেট প্লেস ব্যবস্থায় অনলাইনের মাধ্যমে নিত্যপ্রয়োজনীয় পণ্য ও পরিষেবা সংগ্রহ করা যায়। কেন্দ্রীয় সরকারি দপ্তর ও রাজ্য সরকারগুলির পাশাপাশি রাষ্ট্রায়ত্ত সংস্থা ও অন্যান্য স্বীকৃত সংস্থাও এই ব্যবস্থার সুবিধা গ্রহণ করে থাকে।


    CG/BD/DM/…

    
    
    (Release ID: 1544621) Visitor Counter : 30
    
    
      Read this release in: English