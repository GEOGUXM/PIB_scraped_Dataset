      প্রতিরক্ষামন্ত্রক

      নাথু লায় চীনা সেনাবাহিনী প্রতিষ্ঠা দিবসে ভারতীয় সেনাবাহিনীর প্রতিনিধিদল অংশগ্রহণ করেছে
      Posted On: 02 AUG 2018 12:03PM by PIB Kolkata


    কলকাতা, ০১ আগস্ট, ২০১ ৮


    চীনের পিপল্‌স লিবারেশন আর্মি (পিএলএ) ৯১তম প্রতিষ্ঠা দিবস উপলক্ষে নাথুলায় আজ ভারত ও চীনের মধ্যে একটি বিশেষ সীমান্ত পর্যায়ে বৈঠক অনুষ্ঠিত হয়েছে। চীনা সেনাবাহিনীর আমন্ত্রণে ভারতীয় বাহিনীর আধিকারিক ও জওয়ানদের একটি প্রতিনিধিদল প্রতিষ্ঠা দিবস উদযাপন অনুষ্ঠানে অংশ নেয়। চীনা বাহিনী ভারতীয় সেনাবাহিনীর সঙ্গে আলাপ-আলোচনা করে এবং এই উপলক্ষে একটি সাংস্কৃতিক অনুষ্ঠানেরও আয়োজন করা হয় । ভারতীয় বাহিনীর পক্ষ থেকেও সদিচ্ছার নিদর্শন -স্বরূপ একটি ঐতিহ্যপূর্ণ সাংস্কৃতিক অনুষ্ঠানের আয়োজন করা হয়। উভয় দেশের সেনাবাহিনীর মধ্যে এই ধরণের যোগাযোগ পারস্পরিক বোঝাপড়া গড়ে তুলতে এবং দু’দেশের সীমান্তে শান্তি ও স্বাভাবিক পরিস্থিতি বজায় রাখতে সহায়ক ভূমিকা নেবে বলে আশা করা যায় ।


    CG /PB / SB……

    
    
    (Release ID: 1541223) Visitor Counter : 2