      রেলমন্ত্রক

      রেলমন্ত্রক রেল নিরাপত্তার ক্ষেত্রে ভারত-জাপান সহযোগিতা বিষয়ে একটি সমঝোতা স্বাক্ষর করেছে
      Posted On: 14 AUG 2018 7:40PM by PIB Kolkata


    নয়াদিল্লি, ১৪ আগস্ট , ২০১৮


    রেল নিরাপত্তার ক্ষেত্রে কর্মদক্ষতা বৃদ্ধির লক্ষ্যে জাপান ও ভারতীয় রেল মন্ত্রকের মধ্যে একটি চুক্তি স্বাক্ষরিত হয়েছে। আজ নতুনদিল্লীতে রেল বোর্ডের প্রধান নির্বাহী অধিকর্তা শ্রী এস কে মিশ্র এবং জাপান ইন্টারন্যাশনাল কো-অপারেশন এজেন্সির প্রধান প্রতিনিধি মিস্টার কাৎসুও মাৎসুমোটো এই চুক্তিতে স্বাক্ষর করেন। ২০১৭র ১৭ই ফেব্রুয়ারী ভারতের রেলমন্ত্রক এবং জাপানের ভূমি, পরিকাঠামো, পরিবহন এবং পর্যটন মন্ত্রকের মধ্যে সহযোগিতা বিষয়ে যে সমঝোতা স্বাক্ষরিত হয়েছিল, আজকের চুক্তির ফলে তা প্রাতিষ্ঠানিক রূপ পেল। রেলের লাইন পরিচালনা, পরিদর্শন এবং অন্যান্য ক্ষেত্রে নিরাপত্তা সংক্রান্ত কাজে দুই দেশের মধ্যে এই চুক্তি বিশেষ গুরুত্বপূর্ণ ভূমিকা নেবে বলে মনে করা হচ্ছে।


    CG/PB /NS/…

    
    
    (Release ID: 1543061) Visitor Counter : 14
    
    
      Read this release in: English