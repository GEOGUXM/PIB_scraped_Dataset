      প্রতিরক্ষামন্ত্রক

      এসসিও শান্তি মিশন, ২০১৮-তে যোগ দিয়েছেন ২০০ জন ভারতীয় সমরকর্মী
      Posted On: 24 AUG 2018 6:45PM by PIB Kolkata


    নয়াদিল্লি, ২৪ আগস্ট, ২০১৮


    সাম্প্রতিকতম একটি শান্তি মিশন হিসাবে এক্সারসাইজ সাংহাই কো-অপারেশন অর্গানাইজেশন (এসসিও) পিস মিশন, ২০১৮-র আজ সূচনা হল রাশিয়ার চেবারকুলে। আটটি এসসিও সদস্য রাষ্ট্রের সবক’টিরই সামরিক বাহিনীর সদস্যদের নিয়ে আয়োজিত সূচনাপর্বের অনুষ্ঠানে ভাষণ দেন রাশিয়ার সেন্ট্রাল মিলিটারি ডিস্ট্রিক্টের চিফ কমান্ডার লেফটেন্যান্ট জেনারেল আলেকজান্ডার পাভলোভিচ লাপিন। রাশিয়ার চেবারকুলের কম্বাইন্ড আর্মস রেঞ্জের শিবিরে সামরিক বাহিনীর সদস্যরা কুচকাওয়াজ প্রদর্শন করেন।


    এই শান্তি মিশনে রাশিয়ার সেনাবাহিনীর ১,৭০০ জন সামরিক কর্মী যোগ দিয়েছেন। চিনের ৭০০ জন এবং ভারতের ২০০ জন সামরিক প্রতিনিধি রয়েছেন এই মিশনটিতে। একটি বহুপাক্ষিক উদ্যোগ হিসেবে সন্ত্রাস বিরোধী তৎপরতার কাজে প্রশিক্ষণ দেবে এই এসসিও শান্তি মিশন।


    CG/SKD/DM/….

    
    
    (Release ID: 1543874) Visitor Counter : 18
    
    
      Read this release in: English