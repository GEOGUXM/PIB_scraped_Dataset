      ভূ-বিজ্ঞানমন্ত্রক

      ভারতের ভূতাত্বিক সর্বেক্ষণ সমুদ্রের নিচে প্রচুর পরিমান চুন মিশ্রিত কর্দম ও বালির সন্ধান পেয়েছে
      Posted On: 23 AUG 2018 7:19PM by PIB Kolkata


    কলকাতা, ২৩ আগস্ট , ২০১৮


    গুজরাট ও মহারাষ্ট্রের উপকূলে ভারতের ভূতাত্বিক সর্বেক্ষণের সামুদ্রিক অনুসন্ধান বিভাগ উচ্চমানের চুন মিশ্রিত কর্দম ও বালির সন্ধান পেয়েছে। দেশের ইস্পাত শিল্পে ব্লাস্ট ফার্নেসের জন্য প্রয়োজনীয় চুনাপাথরের প্রয়োজন এই সামুদ্রিক ভান্ডার থেকে মিটতে পারে বলে মনে করা হচ্ছে। বর্তমানে বিদেশ থেকে এই চুনাপাথর আমদানি করতে হয়। ভারতের ভূতাত্বিক সর্বেক্ষণ, জিএসআই-এর মহানির্দেশক ডঃ দীনেশ গুপ্ত আজ কলকাতায় একথা জানিয়ে বলেছেন, জিএসআই-এর গবেষণা জাহাজ সমুদ্র রত্নাকর আরব সাগরের নীচে অনুসন্ধান চালিয়ে ৭২ হাজার মিলিয়ন টন চুন মিশ্রিত কর্দমের সন্ধান পেয়েছে। এই বস্তুটির রাসায়নিক পরীক্ষায় দেখা গেছে, সিমেন্ট, ফিলার শিল্প এবং ইস্পাত শিল্পের ব্লাস্ট ফার্নেস নির্মানের জন্য এটি উপযুক্ত এবং বিভিন্ন শিল্প সংগঠন এই সামুদ্রিক ভান্ডারকে কাজে লাগানোর আগ্রহ প্রকাশ করেছে বলে তিনি জানান।


    এছাড়াও কেরালা উপকূলের নিচে জিএসআই-এর অনুসন্ধান শাখা ৭৪৫ মিলিয়ন টন বালির সন্ধান পেয়েছে। এই বালি নির্মাণ শিল্পের ব্যবহারের উপযুক্ত। এছাড়া উপকূল অঞ্চল থেকে বালি উত্তোলনের কাজ পরিবেশবান্ধব এবং বাণিজ্যিকভাবে লাভজনক হতে পারে বলে বিজ্ঞানীরা মনে করেন। অনুষ্ঠানে ডঃ গুপ্ত জানান, ২০১৯-২০ অর্থবর্ষে জিএসআই সারা দেশে তাদের অনুসন্ধানের কাজ দ্বিগুন করে ৪০০টি প্রকল্প এলাকায় কাজের লক্ষ্যমাত্রা গ্রহণ করতে চলেছে।


    CG/PB /NS/…

    
    
    (Release ID: 1543755) Visitor Counter : 38
    
    
      Read this release in: English