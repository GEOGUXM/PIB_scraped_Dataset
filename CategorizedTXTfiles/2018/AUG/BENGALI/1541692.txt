      রেলমন্ত্রক

      রেলে ডিজিটাল লেনদেন বৃদ্ধির উদ্যোগ
      Posted On: 06 AUG 2018 12:12PM by PIB Kolkata


    নয়াদিল্লি , ০ ৩ আগস্ট, ২০১ ৮


    ভারত সরকারের নীতি অনুসারে রেলে ডিজিটাল লেনদেন বৃদ্ধির বিভিন্ন ধরণের উদ্যোগ নেওয়া হয়েছে। বিশে ষ করে, আইআরসিটিসি-র ওয়েবসাইটের মাধ্যমে টিকিট বুকিং-এর জন্য অনলাইনে অর্থ প্রদান এবং অন্যান্য ব্যবস্থায় ডিজিটাল লেনদেনকে এগিয়ে নিয়ে যাওয়ার উদ্যোগ নেওয়া হয়েছে বলে রেল প্রতিমন্ত্রী শ্রী রাজেন গোহাঁই আজ রাজ্যসভায় এক প্রশ্নের লিখিত জবাবে জানিয়েছেন। তিনি বলেছেন, নেট ব্যাঙ্কিং, ক্রেডিট-ডেবিট কার্ড, ক্যাশ কার্ড, ই-ওয়ালেট, ইউপিআই/ভীম অ্যাপ প্রভৃতির মাধ্যমে নগদ বিহীনভাবে আইআরসিটিসি-র ওয়েবসাইটে টিকিট কাটার জন্য ব্যবস্থা হয়েছে। ডিজিটাল পদ্ধতিতে লেনদেনের জন্য সার্ভিস চার্জ মকুব করার যে ব্যবস্থা প্রত্যাহার করে নেওয়া হয়েছিল, তা ৩১.০৮.২০১৮ পর্যন্ত পুনরায় চালু করা হয়েছে। ইউপিআই এবং ভীম অ্যাপ-এর মাধ্যমে লেনদেনের ক্ষেত্রে মোট ভাড়ার ৫ শতাংশ পর্যন্ত ছাড় দেওয়ার ব্যবস্থা করা হয়েছে। ভারতীয় রেল কর্তৃপক্ষ অসংরক্ষিত/সংরক্ষিত টিকিট ব্যবস্থায় আর্থিক লেনদেনের জন্য স্টেট ব্যাঙ্ক অফ ইন্ডিয়ার সঙ্গে চুক্তির মাধ্যমে ১০ হাজার পয়েন্ট অফ সেল মেশিন বসানোর উদ্যোগ নিয়েছে। দেশের প্রধান প্রধান স্টেশনগুলিতে অসংরক্ষিত টিকিট স্মার্ট কার্ড ব্যবহার করে সংগ্রহের জন্য স্বয়ংক্রিয় টিকিট ভেন্ডিং মেশিন বসানো হয়েছে। এই ব্যবস্থা স্মার্ট কার্ডে রিচার্জ করার সময়ে ৩ শতাংশ হারে বোনাস দেওয়ার ব্যবস্থা হয়েছে। ০১.০১.২০১৭ থেকে ৩১.০৮.২০১৮ পর্যন্ত ডিজিটাল পদ্ধতিতে সিজিন টিকিট কাটলে ০.৫ শতাংশ হারে ছাড় দেওয়ার ব্যবস্থা হয়েছে। এছাড়া, অনলাইনে রিটায়ারিং রুম বুক করার ক্ষেত্রেও ৫ শতাংশ মূল্য ছাড় দেওয়া হচ্ছে। অনলাইনে কাটা কনফার্ম এবং আরএসি টিকিটের জন্য ৩১.০৮.২০১৮ পর্যন্ত বিনামূল্যে ১০ লক্ষ টাকা পর্যন্ত দুর্ঘটনা বিমার ব্যবস্থা হয়েছে। রেলের এই ধরণের উদ্যোগের ফলে অনলাইন লেনদেন উল্লেখযোগ্যভাবে বৃদ্ধি পেয়েছে বলে মন্ত্রী জানিয়েছেন।


    CG /PB / SB…

    
    
    (Release ID: 1541692) Visitor Counter : 4
    
    
      Read this release in: English