      ক্রেতা, খাদ্যএবংগণবন্টনমন্ত্রক

      কলকাতার তিনটি জায়গায় ভারতীয় মানক ব্যুরোর বিশেষ অভিযান
      Posted On: 07 AUG 2018 1:28PM by PIB Kolkata


    কলকাতা, ০৬ আগস্ট, ২০১ ৮


    মানকের অপব্যবহার রুখতে এবং গ্রাহক সুরক্ষার স্বার্থে ভারতীয় মানক ব্যুরো (বিআইএস) কলকাতা শাখা কার্যালয় গত ২৪ জুলাই কলকাতার বৌবাজার পুলিশ থানা এলাকার দুটি জায়গায় এবং ভবানীপুর পুলিশ থানা এলাকার একটি জায়গায় হানা দেয়। এলইডি বাল্ব ও এলইডি প্যানেল লাইন সংক্রান্ত রেজিস্ট্রেশন প্রকল্পের আওতায় তৈরি সামগ্রীতে মানক গুণমান চিহ্ন ব্যবহার করা হয়েছে কিনা, তা খতিয়ে দেখতেই এই অভিযান।


    এই অভিযানের সময় চিনে নির্মিত একটি সংস্থার বিপুল পরিমাণ সামগ্রী উদ্ধার ও বাজেয়াপ্ত করা হয়েছে। এই সামগ্রীগুলিতে মানক চিহ্নের অপব্যবহার করা হয়েছে তো বটেই সঙ্গে সঙ্গে জাল রেজিস্ট্রেশন নম্বর-ও দেওয়া হয়েছে।


    বৌবাজার পুলিশ থানা ও ভবানীপুর পুলিশ থানার সহায়তায় এই অভিযান পরিচালিত হয়। উল্লেখ করা যেতে পারে, মানকের অপব্যবহার সংক্রান্ত এই ধরনের অভিযান এই প্রথম সংগঠিত হ’ল ।


    SSS /BD / SB…

    
    
    (Release ID: 1541891) Visitor Counter : 4