      আদিবাসীবিষয়কমন্ত্রক

      কলকাতা সহ বেশ কয়েকটি বিমানবন্দরে ‘আদিবাসী ভারত’ বিক্রয়কেন্দ্র স্থাপনের জন্য স্থান বন্টন
      Posted On: 24 AUG 2018 6:46PM by PIB Kolkata


    নয়াদিল্লি, ২৪ আগস্ট, ২০১৮


    ভারতীয় বিমানবন্দর কর্তৃপক্ষ কলকাতা, আমেদাবাদ ও উদয়পুর বিমানবন্দরে ‘আদিবাসী ভারত’ বিক্রয়কেন্দ্র খোলার জন্য জায়গার ব্যবস্থা করেছে। এছাড়াও, ট্রাইফেড-এর ‘আদিবাসী ভারত’ বিক্রয়কেন্দ্র স্থাপনের জন্য স্থান নির্বাচন করা হয়েছে দেরাদুন, বারাণসী, পুণে, গোয়া, কোয়েম্বাটোর, লক্ষ্ণৌ, অমৃতসর এবং গ্যাংটক আন্তর্জাতিক বিমানবন্দরে। এই বিমানবন্দরগুলিতে ‘আদিবাসী ভারত’ বিক্রয়কেন্দ্র খোলা হলে আদিবাসীদের উৎপাদিত পণ্য বিপণনের প্রসার সহ নির্দিষ্ট ক্রেতাসাধারণের কাছে ‘আদিবাসী ভারত’কে একটি ব্র্যান্ড হিসেবেও তুলে ধরা যাবে।


    ট্রাইফেড ইতিমধ্যেই ৮৯টি বিক্রয়কেন্দ্রের একটি নেটওয়ার্ক গড়ে তুলেছে। এর মধ্যে সংস্থার নিজস্ব বিক্রয়কেন্দ্র রয়েছে ৪২টি। এছাড়াও, অর্ডার দেওয়া পণ্য বিক্রয়ের জন্য ৩৩টি এবং প্রতিনিধি পর্যায়ে পণ্য বিপণনের কাজ চালিয়ে যাওয়ার জন্য ১৪টি বিক্রয়কেন্দ্র স্থাপন করা হয়েছে দেশের বিভিন্ন স্থানে।


    CG/SKD/DM/…

    
    
    (Release ID: 1543875) Visitor Counter : 43
    
    
      Read this release in: English