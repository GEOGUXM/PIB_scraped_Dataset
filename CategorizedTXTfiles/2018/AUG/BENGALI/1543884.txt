      নীতিআয়োগ

      হিমালয় অঞ্চলের সুস্হায়ী উন্নয়ন সংক্রান্ত পাঁচটি বিশেষ রিপোর্ট প্রকাশ করলে নীতি আয়োগ
      Posted On: 24 AUG 2018 7:01PM by PIB Kolkata


    নয়াদিল্লি, ২৪ আগস্ট , ২০১৮


    হিমালয় অঞ্চলের অভিনবত্ব ও ঐ অঞ্চলের সুস্হায়ী উন্নয়নের ক্ষেত্রে নানাবিধ চ্যালেঞ্জগুলিকে স্বীকার করে নিয়ে নীতি আয়োগ পাঁচটি বিশেষ ক্ষেত্রে উপযুক্ত পদক্ষেপ গ্রহনের জন্য একটি ভবিষ্যৎ কর্মপরিকল্পনা রচনা করতে ২০১৭-র জুন মাসে পাঁচটি ওয়ার্কিং গ্রুপ বা কর্মীগোষ্ঠী গঠন করে। যে পাঁচটি ক্ষেত্রে উপযুক্ত পদক্ষেপ গ্রহনের জন্য কর্মীগোষ্ঠী গঠন করা হয়, সেগুলি হল- হিমালয় অঞ্চলে জল-নিরাপত্তার জন্য ঝরনা বা প্রস্রবনগুলির পুনরুজ্জীবন ও জলের নুতন উৎস সন্ধান, হিমালয় অঞ্চলে সুস্হায়ী পর্যটনের বিকাশ, চাষাবাদের বিকাশে পরিবর্তনীয় দৃষ্টিভঙ্গি গ্রহণ, হিমালয় অঞ্চলে দক্ষতা ও শিল্পোদ্যোগের অনুকূল পরিবেশ এবং তথ্যাভিজ্ঞ সিদ্ধান্ত গ্রহনের ক্ষেত্রে পর্যাপ্ত তথ্য বা পরিসংখ্যান। হিমালয় অঞ্চলের ক্ষেত্রে উক্ত ঐ পাঁচটি বিষয়ের যেহেতু বিশেষ তাৎপর্য রয়েছে, তাই এই অঞ্চলের বিশেষত্ব বজায় রেখে উন্নয়ন ঘটাতে পারলে আর্থ-সামাজিক ও পরিবেশগত চ্যালেঞ্জগুলি দুর করা সম্ভব হবে। কর্মীগোষ্ঠীগুলির প্রতিবেদনে হিমালয় অঞ্চলের তাৎপর্য, সমস্যা, বর্তমানে চালু পদক্ষেপ ও ভবিষ্যৎ কর্মপরিকল্পনা নিয়ে আলোচনা করা হয়েছে।


    কর্মীগোষ্ঠীগুলির প্রতিবেদনে পাঁচটি বিশেষ বিশেষ ক্ষেত্রের সঙ্গে জড়িত বিভিন্ন চ্যালেঞ্জ স্হান পেয়েছে। প্রতিবেদনে বলা হয়েছে, মানুষের জল নিরাপত্তার জন্য প্রায় ৩০ শতাংশ ঝরনা শুকিয়ে যাচ্ছে এবং ৫০ শতাংশ ঝরনার জলের পরিমান হ্রাস পাচ্ছে। হিমালয় অঞ্চলে বার্ষিক ৬.৮ শতাংশ হারে বৃদ্ধি পাওয়া পর্যটনের ফলে বিভিন্ন ক্ষেত্রে ব্যাপক চ্যালেঞ্জ দেখা দিয়েছে। এরফলে, জৈব সাংস্কৃতিক বৈশিষ্ট্যের ক্ষতি হচ্ছে। প্রতিবেদনে আরও বলা হয়েছে, হিমালয় সংলগ্ন রাজ্যগুলিতে ২০২৫ নাগাদ পর্যটকের সংখ্যা দ্বিগুন হবে। তাই, জন ব্যবস্হাপনা ও জল সংকটের মতো গুরুত্বপূর্ণ বিষয়গুলিতে আশু পদক্ষেপ গ্রহণের পাশাপাশি পরিবেশগত ও সামাজিক বিষয়গুলিতেও প্রয়োজনীয় ব্যবস্হা নেওয়া আবশ্যক হয়ে উঠেছে।


    প্রতিবেদনে সবচেয়ে গুরুত্ব দেওয়া হয়েছে ঝরনাগুলির মানচিত্র নির্মাণ ও পুরুজ্জীবনে। এই লক্ষ্যে, হিমালয় সংলগ্ন রাজ্যগুলিতে পর্যায়ক্রমে আটটি পদক্ষেপ গ্রহনের পরামর্শ দেওয়া হয়েছে। একইসঙ্গে, সমগ্র হিমালয় অঞ্চলের সমন্বয়মূলক ও সার্বিক উন্নয়নে একটি কর্তৃপক্ষ গঠনের কথাও প্রতিবেদনে উল্লেখ করা হয়েছে। নাগরিক আন্দোলনের রূপ দিয়ে ‘ হিমালয়া কলিং ’ -নামে একটি সচেতনতা অভিযান শুরু করার ব্যাপারেও প্রতিবেদনে গুরুত্ব দেওয়া হয়েছে।


    CG/BD /NS/…

    
    
    (Release ID: 1543884) Visitor Counter : 79
    
    
      Read this release in: English