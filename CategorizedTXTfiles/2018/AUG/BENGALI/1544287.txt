      রেলমন্ত্রক

      বগিবিল সেতু নির্মাণের কাজ আগামী ৩১ অক্টোবরের মধ্যে সম্পন্ন হবে রেল প্রতিমন্ত্রী শ্রী রাজেন গোঁহাই উত্তরপূর্ব সীমান্ত রেলের কাজকর্ম পর্যালোচনা করলেন
      Posted On: 29 AUG 2018 2:47PM by PIB Kolkata


    কলকাতা, ২৯ আগস্ট , ২০১৮


    রেল প্রতিমন্ত্রী শ্রী রাজেন গোঁহাই বুধবার (২৯ আগস্ট) অসমের মালিগাঁওতে উত্তরপূর্ব সীমান্ত রেলের কাজকর্ম পর্যালোচনা করেছেন। বৈঠকে রেলের জেনারেল ম্যানেজার সহ উচ্চপদস্হ আধিকারিকরা উপস্হিত ছিলেন। বৈঠকে রেল প্রতিমন্ত্রীকে জানানো হয় যে, বগিবিল সেতু নির্মাণের যাবতীয় কাজ আগামী ৩১ অক্টোবরের মধ্যে শেষ হয়ে যাবে। এই রেলের বিভিন্ন কাজকর্ম সম্পর্কে রেল প্রতিমন্ত্রী খোঁজখবর নেন এবং যাত্রী স্বাচ্ছন্দের মত গুরুত্বপূর্ণ বিষয়গুলি নিয়ে তিনি আধিকারিকদের সঙ্গে কথা বলেন। বৈঠকে প্রহরীবিহীন লেভেল ক্রসিং এবং যাত্রী নিরাপত্তা নিয়েও আলোচনা হয়।


    উত্তরপূর্ব সীমান্ত রেলের বিভিন্ন মেল বা এক্সপ্রেস ট্রেনের সময়ানুবর্তিতা সম্পর্কে মন্ত্রীকে অবহিত করা হয়। জানানো হয়, এবছরের গোড়ায় ট্রেন চলাচলের নিয়মানুবর্তিতা হার ৫৮.৫৩ শতাংশ থেকে বেড়ে আগস্ট মাসে ৮৩.৪১ শতাংশ হয়েছে। ট্রেন চলাচলে নিয়মানুবর্তিতা হার আরও বাড়িয়ে পক্ষে ৯০ শতাংশ করার জন্য মন্ত্রী জোর দেন। এই রেলের ৬৭৪টি স্টেশনের মধ্যে ৪২০টি স্টেশন ইতিমধ্যেই পরিচ্ছন্নতা কর্মসূচির আওতায় এসেছে। বাকি স্টেশনগুলিও খুব শীঘ্রই এই কর্মসূচির আওতায় এসে যাবে বলে শ্রী গোঁহাইকে জানানো হয়।


    CG/BD /NS/…

    
    
    (Release ID: 1544287) Visitor Counter : 1
    
    
      Read this release in: English