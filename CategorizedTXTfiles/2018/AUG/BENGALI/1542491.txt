      আদিবাসীবিষয়কমন্ত্রক

      ভেষজ ও অ্যারোমেটিক লতাগুল্মের বনজ উৎপাদন বাড়াতে ট্রাইফেড এবং এনএমপিবি-এর মধ্যে সমঝোতা
      Posted On: 10 AUG 2018 11:20AM by PIB Kolkata


    নয়াদিল্লি , ০ ৯ আগস্ট, ২০১ ৮


    উপজাতি মানুষের জীবনযাত্রার মানোন্নয়নে ভেষজ ও অ্যারোমেটিক লতাগুল্ম প্রভৃতির বনজ উৎপাদন বাড়াতে ভারতের উপজাতি সমবায় বিপণন উন্নয়ন ফেডারেশন (ট্রাইফেড) এবং জাতীয় ভেষজ উদ্ভিদ পর্ষদের (এনএমপিবি) মধ্যে বৃহস্পতিবার (০৯ আগস্ট) এক সমঝোতাপত্র স্বাক্ষরিত হয়েছে।


    এই উপলক্ষে কেন্দ্রীয় উপজাতি বিষয়ক মন্ত্রী শ্রী জুয়েল ওঁরাও বলেন, যদিও উপজাতি মানুষজন ভেষজ গাছপালার চাষ করে আসছে, তথাপি এর মূল্য সম্পর্কে তাদের কোনও ধারণা নেই। এই মউ স্বাক্ষরের ফলে উপজাতি মানুষজন ভেষজ এবং উৎপাদনের বিপুল সম্ভাবনা সম্পর্কে যেমন অবহিত হবেন, তেমনই তাঁরা উৎপাদিত দ্রব্যের উপযুক্ত পারিশ্রমিকও পাবেন। তিনি জানান, সরকার এখন ‘বন ধন’ যোজনার ওপর বিশেষ অগ্রাধিকার দিচ্ছে। উপজাতি মানুষের উৎপাদিত দ্রব্যসামগ্রী যাতে বাজারে প্রাধান্য পায় তার জন্য সরকার একাধিক পদক্ষেপ করেছে। এই পদক্ষেপগুলির ফলে উপজাতি পণ্য উৎপাদন ক্ষেত্রে বিপুল বিনিয়োগ আসবে বলে আশা প্রকাশ করে শ্রী ওঁরাও বলেন, এরফলে উৎপাদিত পণ্য সামগ্রী আন্তর্জাতিক বাজারেও পৌঁছে যাবে।


    আয়ুষ প্রতিমন্ত্রী শ্রী শ্রীপাদ ইয়েসো নায়েক বলেন, এই সমঝোতা উপজাতি মানুষের কর্মসংস্থান ও দক্ষতা বৃদ্ধিতে সহায়ক হবে। সেইসঙ্গে, উপজাতি মানুষজন ব্যাপক লাভবান হবেন। অনুষ্ঠানে উপজাতি বিষয়ক প্রতিমন্ত্রী শ্রী সুদর্শন ভগত, আয়ুষ মন্ত্রকের সচিব শ্রী বৈদ্য রাজেশ কোটেচা, উপজাতি বিষয়ক মন্ত্রকের সচিব শ্রী দীপক খান্ডেকর প্রমুখ উপস্থিত ছিলেন।


    SSS/BD/SB…

    
    
    (Release ID: 1542491) Visitor Counter : 6
    
    
      Read this release in: English