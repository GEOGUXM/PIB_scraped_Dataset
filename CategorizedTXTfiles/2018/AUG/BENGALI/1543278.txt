      প্রতিরক্ষামন্ত্রক

      ডাকবিভাগ, সীমান্ত সুরক্ষা বাহিনী ও দুর্গাপুর স্টীল প্ল্যান্টের পক্ষ থেকে ৭২তম স্বাধীনতা দিবস উদযাপন
      Posted On: 17 AUG 2018 1:51PM by PIB Kolkata


    কলকাতা, ১৫ আগস্ট , ২০১৮


    ডাকবিভাগের স্বাধীনতা দিবস উদযাপন


    ভারতীয় ডাকবিভাগ, সীমান্ত সুরক্ষা বাহিনী (বিএসএফ) ও দুর্গাপুর স্টীল প্ল্যান্টের (ডিএসপি) পক্ষ থেকে যথাযথ উৎসাহ ও উদ্দীপনায় ৭২তম স্বাধীনতা দিবস উদযাপন করা হয়। কলকাতায় পশ্চিমবঙ্গ ডাক সার্কেলের পক্ষ থেকে যোগযোগ ভবনে ত্রিবর্ণ রঞ্জিত জাতীয় পতাকা উত্তোলন করেন মুখ্য পোস্টমাস্টার জেনারেল। স্বাধীনতা দিবস উদযাপন উপলক্ষে, গত সন্ধ্যায় ডাক বিভাগের পক্ষ থেকে সাংস্কৃতিক অনুষ্ঠানেরও আয়োজন করা হয়।


    বিএসএফ-এর স্বাধীনতা দিবস উদযাপন


    বিএসএফ-এর পক্ষ থেকেও অসমের বারাক উপত্যকায় স্বাধীনতা দিবস উদযাপন করা হয়। বাহিনীর মিজোরাম ও কাছাড় ফ্রন্টিয়ারের ইন্সপেক্টর জেনারেল শ্রী এন এস জামওয়াল জাতীয় পতাকা উত্তোলন করেন। বাহিনীর সঙ্গীত ব্যান্ডের পক্ষ থেকে জাতীয় সঙ্গীত গাওয়া হয়।


    ডিএসপি-র স্বাধীনতা দিবস উদযাপন


    দূর্গাপুর স্টীল প্ল্যান্টের (ডিএসপি) পক্ষ থেকে দিনটি যথাযথ মর্যাদায় পালিত হয়। ডিএসপি-র সিইও শ্রী এ কে রথ ইস্পাত ভবনে জাতীয় পতাকা উত্তোলন করে মহান স্বাধীনতা সংগ্রামীদের নিঃস্বার্থ আত্মত্যাগের কথা স্মরণ করেন।


    CG/BD /NS/…

    
    
    (Release ID: 1543278) Visitor Counter : 27