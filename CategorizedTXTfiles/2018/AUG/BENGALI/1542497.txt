      কেন্দ্রীয়মন্ত্রিসভা

      গোরক্ষপুর, সিন্ধ্রি ও বারাউনি সার কারখানার পুনরুজ্জীবনের লক্ষ্যে ছাড় সংক্রান্ত চুক্তি এবং জমি লিজ চুক্তিতে কেন্দ্রীয় মন্ত্রিসভার অনুমোদন
      Posted On: 10 AUG 2018 11:26AM by PIB Kolkata


    নয়াদিল্লি, ০৯ আগস্ট , ২০১৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে হিন্দুস্হান উর্বরক অ্যান্ড রসায়ন লিমিটেডকে লিজে জমি দেওয়ার সিদ্ধান্ত অনুমোদিত হয়েছে। এছাড়া, এফসিআইএল-এর গোরক্ষপুর এবং সিন্ধ্রির সার কারখানা পুনরুজ্জীবন এবং এইচএফসিএল-এর বারাউনি সার কারখানা পুনরুজ্জীবনের জন্য ছাড় এবং জমি লিজ সংক্রান্ত চুক্তিটির অনুমোদন দেওয়া হয়েছে। অন্যদিকে একটি আন্তর্মন্ত্রক কমিটিকে এফসিআইএল / এইচএফসিএল ও এইচইউআরএল-এর মধ্যে প্রয়োজনে চুক্তি অনুমোদনের কর্তৃত্ব দেওয়া হয়েছে। এরফলে গোরক্ষপুর, সিন্ধ্রি ও বারাউনির সার কারখানাগুলির পুনরুজ্জীবন সার উৎপাদন ক্ষেত্রে লগ্নি আকর্ষণ করবে। অন্যদিকে, জগদীশপুর-হলদিয়া পাইপলাইনের মাধ্যমে পরিবাহিত গ্যাস এই সার কারখানাগুলিকে বাণিজ্যিকভাবে ব্যবহার করা যাবে। এই উদ্যোগের ফলে দেশের পূর্বাঞ্চলে অর্থনীতি জোরদার হবে এবং এই অঞ্চলে কর্মসংস্হানের সুযোগ সৃষ্টি হবে। এছাড়া, দেশজ ইউরিয়া উৎপাদন বাড়বে ও সার ক্ষেত্রে স্বনির্ভরতা সৃষ্টি হবে।


    SSS/ PB /NS/…

    
    
    (Release ID: 1542497) Visitor Counter : 3
    
    
      Read this release in: English