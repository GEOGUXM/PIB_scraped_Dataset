      রেলমন্ত্রক

      শ্রী পীয়ুষ গোয়েল ভারত-মার্কিন গোলটেবিল আলোচনায় অংশগ্রহণ করেছেন
      Posted On: 14 AUG 2018 7:39PM by PIB Kolkata


    নয়াদিল্লি, ১৪ আগস্ট , ২০১৮


    রেল, কয়লা, অর্থ এবং কর্পোরেট বিষয়ক মন্ত্রী শ্রী পীয়ুষ গোয়েল, রেলবোর্ডের চেয়ারম্যান শ্রী অশ্বিনী লোহানী এবং রেলবোর্ডের অন্যান্য সদস্য ও আধিকারিকরা নতুন দিল্লিতে ভারত-মার্কিন গোলটেবিল বৈঠকে অংশ নিয়েছেন। রেলে নির্মাণ, পরিচালনা এবং তথ্যপ্রযুক্তির মতো ক্ষেত্রে কর্মরত প্রধান মার্কিন কোম্পানীগুলির এক উচ্চপর্যায়ের প্রতিনিধিদল গতকাল রেলমন্ত্রকে আয়োজিত এই বৈঠকে অংশ নেন। ভারতে মার্কিন রাষ্ট্রদূত কেনেথ জাস্টার মার্কিন প্রতিনিধি দলের নেতৃত্ব করেন। মার্কিন দূতাবাস, বাণিজ্য পরিষেবা এবং বাণিজ্য উন্নয়ন সংস্হার প্রতিনিধিরাও এখানে উপস্হিত ছিলেন। অনুষ্ঠানে এইসব কোম্পানীগুলি শক্তি ক্ষেত্রে দক্ষতা, ক্ষয় নিরোধক বস্তু, অগ্নিসুরক্ষা, হাইস্পিড ইন্টারনেট এবং ক্লাউড কম্পিউটিং-এর মাধ্যমে রেলের যাত্রী সংরক্ষণ, রেল সেতু, লেভেল ক্রসিং, রেল সুড়ঙ্গ, রেললাইন পাতা, সিগন্যাল ব্যবস্হা সহ রেল ব্যবস্হার দৈনন্দিন কাজের বিভিন্ন দিক নিয়ে তাঁদের বক্তব্য পেশ করেন। অনুষ্ঠানে শ্রী গোয়েল কিভাবে এই ধরনের প্রযুক্তি ভারতীয় রেলের ক্ষেত্রে ব্যবহার করা যায় এবং মেক ইন ইন্ডিয়া কর্মসূচিতে কিভাবে এই ধরনের পণ্যদ্রব্যকে প্রতিযোগিতামূলক করে তোলা যায়, সেবিষয়ে বক্তব্য রাখেন। ভারতের মার্কিন রাষ্ট্রদূত মার্কিন যুক্তরাষ্ট্রের প্রযুক্তি সংস্হাগুলিকে এদেশের রেল পরিবহনের ক্ষেত্রে কাজের সুযোগ করে দেওয়ার জন্য রেল কর্তৃপক্ষ এবং রেলমন্ত্রীকে ধন্যবাদ জানান।


    CG/PB /NS/…

    
    
    (Release ID: 1543060) Visitor Counter : 16
    
    
      Read this release in: English