      পর্যটনমন্ত্রক

      ভারতকে মাইস পর্যটনের অন্যতম গন্তব্যস্হল হিসেবে প্রচার ফ্রান্স, বেলজিয়াম ও সুইজারল্যান্ডে
      Posted On: 09 AUG 2018 11:03AM by PIB Kolkata


    নয়াদিল্লি, ০৮ আগস্ট , ২০১৮


    বিদেশীরা ভারতে আনুষ্ঠানিক বৈঠক, উৎসাহ যোগানোর জন্য ভ্রমণ, সভা-সম্মেলন ও প্রদর্শনীর আয়োজন করতেও এসে থাকেন। পর্যটন মন্ত্রক মনে করে বিদেশীরা ভারতে ঠিক ভ্রমণে না আসলেও এইরকম কাজের সূত্রে তাঁদের আগমনও একটি ‘ ছোটখাটো পর্যটনের ’ বাজার তৈরি করে। পর্যটন মন্ত্রক বিশেষ কারণে ভারতে আসা পর্যটকদের সামনে ভারতকে ৩৬৫ দিনের গন্তব্যস্হল হিসেবে তুলে ধরতে চায়। সম্প্রতি (২৬-২৯ জুন) ইন্ডিয়া কনভেনশন প্রমোশন ব্যুরো এই বিশেষ ধরনের পর্যটনের যোগ্য গন্তব্যস্হল হিসেবে ভারতকে তুলে ধরতে ফ্রান্স, বেলজিয়াম ও সুইজারল্যান্ডে একটি রোড-শোর আয়োজন করে। অতুল্য ভারত কর্মসূচিতেও এই বিশেষ ধরণের পর্যটন প্রসারিত হচ্ছে। প্রসঙ্গত, বিভিন্ন দেশে ভারত-ও গন্তব্য হিসেবে দেশকে তুলে ধরতে রোড-শো ও আলোচনাসভার আয়োজন করে থাকে।


    প্রসঙ্গত, ইন্ডিয়া কনভেনশন প্রমোশন ব্যুরোর সক্রিয় সদস্যদের বাজার বিকাশ সহায়তা প্রকল্পের আওতায় আর্থিক সাহায্য দেওয়া হয়, যাতে তারা আন্তর্জাতিক সভা-সম্মেলনে অংশ নিয়ে ভারতকে আরো বেশি মাইস-উপযোগী গন্তব্য হিসেবে তুলে ধরতে পারেন। এছাড়া, পর্যটনের পরিকাঠামো গড়ে তুলতে রাজ্য সরকার ও কেন্দ্রশাসিত অঞ্চলের প্রশাসনকেও পর্যটন মন্ত্রক আর্থিক সহায়তা দিয়ে থাকে।


    ২০১৪ সালে চালু করা ‘ ই-ভিসা ’ প্রকল্পের আওতায় ১৬৫টি দেশের বাসিন্দাদের ই-কনফারেন্স ভিসাও দেওয়া হচ্ছে। যে কোন কেন্দ্রীয় সরকারের মন্ত্রক বা দপ্তর, রাজ্যসরকার, কেন্দ্রশাসিত অঞ্চলের প্রশাসন ও তাদের অধীনস্ত প্রতিষ্ঠান এবং সরকারি সংস্হা আয়োজিত সভা-সম্মেলন, আলোচনাসভা বা কর্মশিবিরে যোগ দিতে ই-কনফারেন্স ভিসা দেওয়া হয়।


    পর্যটন মন্ত্রকের পৃষ্টপোষকতায় ইন্ডিয়া কনভেনশন প্রমোশন ব্যুরো স্হাপন করা হয়েছে। এই প্রতিষ্ঠানে বিভিন্ন বিমানসংস্হা, হোটেল, ভ্রমণ সংস্হা, ট্যুর অপারেটররা অংশীদার। এর সঙ্গে ভারতকে আন্তর্জাতিক সম্মেলন ও প্রদর্শনীর গন্তব্যস্হল হিসেবে তুলে ধরার প্রচেষ্টা চালানো হচ্ছে। লোকসভায় লিখিতভাবে এই তথ্য জানিয়েছেন পর্যটন প্রতিমন্ত্রী শ্রী কে জে অলফন্স।


    SSS/SC /NS/…

    
    
    (Release ID: 1542157) Visitor Counter : 3
    
    
      Read this release in: English