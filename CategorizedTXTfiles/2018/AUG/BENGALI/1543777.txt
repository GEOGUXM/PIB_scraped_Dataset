      প্রতিরক্ষামন্ত্রক

      স্বচ্ছ ভারত অভিযান গাড়ি তথা মোটরবাইক দৌড়-এর পরিসমাপ্তি
      Posted On: 23 AUG 2018 8:08PM by PIB Kolkata


    নয়াদিল্লি, ২৩ আগস্ট , ২০১৮


    ভারতীয় বায়ুসেনার পশ্চিমাঞ্চলীয় কমান্ডের উদ্যোগে গত ১০ থেকে ২৩শে আগস্ট নতুন দিল্লী থেকে থয়েস-এর মধ্যে একটি গাড়ি তথা মোটরবাইক দৌড়-এর আয়োজন করা হয়। ১০ই আগস্ট নতুন দিল্লীতে বরিষ্ঠ বায়ুসেনা আধিকারিক এয়ারমার্শল এন জে এস ধিলোঁ এই দৌড়-এর উদ্বোধন করেন। পর্যটক এবং স্হানীয় মানুষের মধ্যে প্রধানমন্ত্রীর স্বচ্ছ ভারত অভিযানের বার্তাকে তুলে ধরতে এই দৌড়-এর আয়োজন করা হয়। পশ্চিমাঞ্চলীয় কমান্ডের এয়ারভাইস মার্শাল এ কে সিং-এর নেতৃ্ত্বে ১২জন বায়ুসেনার একটি দল ১৫ দিনে দিল্লী থেকে থয়েসের মধ্যে ৩২০০ কিলোমিটার পথ অতিক্রম করে। দিল্লী থেকে আম্বালা, মানালি, জিসপা এবং লে হয়ে দলটি থয়েসে পৌঁছায়। ফেরার পথে তারা দ্রাস, কার্গিল, শ্রীনগর, আম্বালা হয়ে দিল্লী ফিরে আসে। প্রচন্ড বৃষ্টির ও প্রতিকূল আবহাওয়া সত্ত্বেও দলটি দৌড় সফলভাবে শেষ করে। কুলু-মালানি, লে, থয়েস, খারদুংলা, রোটাংলা এলাকায় এই দলটি স্বচ্ছতা বিষয়ে প্রচারাভিযানের আয়োজন করে।


    CG/PB /NS/…

    
    
    (Release ID: 1543777) Visitor Counter : 23
    
    
      Read this release in: English