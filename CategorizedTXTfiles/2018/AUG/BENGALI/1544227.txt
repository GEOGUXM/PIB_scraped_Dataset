      উপ-রাষ্ট্রপতিরসচিবালয়

      সাইবার যুদ্ধের বিষয়ে সচেতনতা প্রয়োজন সাইবার বিপদের মোকাবিলায় পুলিশকে প্রস্তুত করতে হবে- উপরাষ্ট্রপতি
      Posted On: 29 AUG 2018 1:21PM by PIB Kolkata


    নয়াদিল্লি, ২৮ আগস্ট , ২০১৮


    ভারতের উপরাষ্ট্রপতি শ্রী এম. ভেঙ্কাইয়া নাইডু বলেছেন, সাইবার যুদ্ধের এই নতুন যুগে জ্ঞানের শক্তিতেই শত্রুকে মোকাবিলা করা সম্ভব। পুলিশ গবেষনা ও উন্নয়ন ব্যুরোর ৪৮তম প্রতিষ্ঠা দিবসে তাঁর ভাষণে উপরাষ্ট্রপতি, ইন্টারনেটের মাধ্যমে হামলার কথা বলেন। জাতীয় নিরাপত্তার বিপদ ডেকে আনতে পারে, এই ধরনের, সাইবার হামলার চ্যালেঞ্জ মোকাবিলায় তিনি পুলিশকে প্রস্তুত থাকার জন্য বলেন। তিনি নতুন যুগের এইসব বিপদ মোকাবিলায় পুলিশের কাজের ক্ষেত্রে পদ্ধতিগত ও নীতিগত সংস্কারের আহ্বান জানান। উপরাষ্ট্রপতি বলেন, জাতীয় নিরাপত্তাকে শক্তিশালী করতে পুলিশ বাহিনী জ্ঞান ও দক্ষতা এবং উদ্ভাবনী ক্ষমতা বিশেষভাবে গুরুত্বপূর্ণ। তিনি সমৃদ্ধ ভারতের পাশাপাশি সুরক্ষিত ভারতের প্রয়োজনের কথাও বলেন। ভারত সরকার এই ধরনের সাইবার হামলা প্রতিরোধে নানাবিধ ব্যবস্হা নিয়েছে বলে উল্লেখ করে উপরাষ্ট্রপতি এই ধরনের সমস্যা মোকাবিলায় পুলিশের দক্ষতাবৃদ্ধির ওপর জোর দেন। তবে নতুন শত্র্রু মোকাবিলা কেবলমাত্র একটি সরকারি সংস্হার উদ্যোগে সম্ভব নয় বলে তিনি অভিমত প্রকাশ কেন। প্রচলিত ব্যবস্হার অভিমুখ পরিবর্তন করে, সমস্ত নিরাপত্তা সংস্হাকে একযোগে, এমনকি বেসরকারী সংস্হার সঙ্গে সমন্বয়ের ভিত্তিতে একটি নিশ্চিদ্র নিরাপত্তা ব্যবস্হা গড়ে তোলার ওপর তিনি জোর দেন। এখন সরকার ও বেসরকারী ক্ষেত্রকে পুলিশকে সহায়তার জন্য যৌথ প্রাতিষ্ঠানিক ব্যবস্হা গড়ে তুলতে হবে বলে তিনি বলেন। দেশের সমস্ত পুলিশ বাহিনীকে আধুনিক প্রযুক্তিকে কাজে লাগিয়ে সাইবার হামলা বা অপরাধ মোকাবিলায় প্রস্তুত থাকার কথাও তিনি বলেন।


    CG/PB /NS/…

    
    
    (Release ID: 1544227) Visitor Counter : 31
    
    
      Read this release in: English