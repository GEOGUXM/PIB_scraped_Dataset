      নারীওশিশুবিকাশমন্ত্রক

      মানবপাচার বিল, ২০১৮ প্রসঙ্গে রাষ্ট্রসঙ্ঘের বিশেষজ্ঞদের বক্তব্য বিষয়ে মহিলা ও শিশু বিকাশ মন্ত্রকের ব্যাখ্যা
      Posted On: 01 AUG 2018 12:05PM by PIB Kolkata


    নয়াদিল্লি, ৩১ জুলাই , ২০১৮


    কেন্দ্রীয় মহিলা ও শিশু বিকাশ মন্ত্রক, গত সপ্তাহে লোকসভায় মানব পাচার (প্রতিরোধ, সুরক্ষা ও পুনর্বাসন) বিল, ২০১৮ প্রসঙ্গে রাষ্ট্রসঙ্ঘের কয়েকজন বিশেষজ্ঞের বক্তব্য নিয়ে ব্যাখ্যা দিয়েছে ।


    রাষ্ট্রসঙ্ঘের বিশেষজ্ঞরা মনে করেন যে, বিলটি আন্তর্জাতিক মানবাধিকার আইনের সঙ্গে সঙ্গতিপূর্ণ নয় । রাষ্ট্রসঙ্ঘের মানবপাচার বিষয়ক বিশেষ তদন্তকারি প্রতিবেদক শ্রীমতি মারিয়া গাজিয়া গিয়ামারিনারো এবং বর্তমানে প্রচলিত দাসপ্রথা বিষয়ক বিশেষ আধিকারিক এক যৌথ বিবৃতিতে বলেছেন, বিলটিতে মানব পাচারের শিকার ব্যক্তিদের অধিকার, প্রয়োজন এবং সুরক্ষা ও পুনর্বাসনের বিষয়ে যথাযথভাবে বিবেচনা করা হয়নি । এছাড়াও বিলটি যৌনকর্ম ও অভিবাসনক মানব পাচারের সমতুল করে দেখানো হয়েছে বলে তাঁদের অভিযোগ । এই প্রসঙ্গে মহিলা ও শিশুবিকাশ মন্ত্রক তাদের ব্যাখ্যায় বলেছে সংশ্লিষ্ট বিলটি যথাযথভাবে না বোঝার ফলেই বিশেষজ্ঞরা এই ধরনের আশঙ্কা প্রকাশ করেছেন ।


    মানবপাচার বিল, ২০১৮, এই সমস্যা বা অপরাধ নিয়ন্ত্রণে আমাদের দেশে প্রথম সার্বিক আইনগত ব্যবস্হা, যাতে এর প্রতিরোধ, মানবপাচারের শিকার ব্যক্তিদের সুরক্ষা ও পুনর্বাসনের বিষয়টি বিবেচিত হয়েছে । আগেকার যেসব আইনে কেবলমাত্র মানবপাচারের সজ্ঞা নির্ধারণ ও শাস্তির ব্যবস্হা ছিল, তার ত্রুটিগুলি প্রস্তাবিত আইনটিতে দূর করতে চাওয়া হয়েছে ।


    বিলটিতে পাচারের শিকার ব্যক্তিদের উদ্ধারের পর তাদের সুরক্ষা এবং আইনগত অপব্যবহার প্রতিরোধে পর্যাপ্ত রক্ষা করতে ব্যবস্হা রাখা হয়েছে । এছাড়াও শুধুমাত্র প্রাতিষ্ঠানিক পদ্ধতিতে পুর্বাসনের ব্যবস্হার প্রচলিত প্রথা থেকে সরে এসে, নিরাপদ পরিবেশে পুনর্বাসন, তাদের মানসিক ও সামাজিক সুরক্ষা তাদের শিক্ষা, দক্ষতা বিকাশ ও আইনি সহায়তার সংস্হানও এতে রাখা হয়েছে । এতে পুর্বাসনের অধিকারেরও স্বীকৃতি দেওয়া হয়েছে ।


    এছাড়াও পাচারের শিক্ষার ব্যক্তিদের গোপনীয়তা ও মর্যাদার অধিকার প্রদান, সময় নির্দিষ্ট সুবিচার সহ অন্যান্য সুযোগ-সুবিধা দেবার কথা বলা হয়েছে এক বিলে ।


    পূর্ণবয়স্ক যেসব ব্যক্তি নিজের ইচ্ছেয় কোনো কাজ করেন, তাদের এই বিলের আওতা থেকে বাদ দেওয়া হয়েছে । মানবপাচারের সজ্ঞা থেকে স্বেচ্ছায় সম্মত পূর্ণবয়স্ক ব্যক্তিদের এবং যৌন কর্মীদের বাদ দেওয়া হয়েছে । তবে কোনো মহিলাকে জোর করে যৌন পেশায় নামানোর জন্য পাচার করার চেষ্টাকে ফৌজদারি অপরাধ বলে গণ্য করা হবে । কখনোই পাচারের শিক্ষা কোনো ব্যক্তিকে অপরাধি হিসাবে গণ্য করা হবে না বা তার ইচ্ছার বিরুদ্ধে তাকে আটক করা যাবে না বলে বিলে জানানো হয়েছে । বিলটিতে মানবপাচার ও অধিবাসীদের বেআইনীভাবে চালানের মধ্যে স্পষ্ট তফাৎ রাখা হয়েছে । এতে অধিবাসনকে বেআইনী কাজ বা অপরাধ বলা হয়নি । এই কাজের শিকার ব্যক্তিকেও অপরাধি বলা হয়নি । কিন্তু পাচারকারি বা বেআইনিভাবে অধিবাসনের মাধ্যমে শোষণমূলক কাজে লাগানোর জন্য দায়ী ব্যক্তির শাস্তির বিধান বিলে আছে । বিলের এইসব সংস্হানগুলি সম্পূর্ণভাবে মানবাধিকার সংক্রান্ত আন্তর্জাতিক আইনের সঙ্গে সামঞ্জস্য রেখেই করা হয়েছে । পুণর্বাসনের জন্য তহবিলের সংস্হানও রাখা হয়েছে । বিলটি প্রণয়নের জন্য সংশ্লিষ্ট সকল পক্ষের সঙ্গে আলোচনা করা হয়েছে । কাজেই বিলটি সমস্ত আন্তর্জাতিক নিয়ম ও আইন-কানুনের সঙ্গে সামঞ্জস্য রেখেই আনা হয়েছে বলে মহিলা ও শিশুবিকাশ মন্ত্রক তাদের ব্যাখ্যাতে সুস্পষ্টভাবে জানিয়েছে ।


    CG/PB /NS/…

    
    
    (Release ID: 1540970) Visitor Counter : 7
    
    
      Read this release in: English