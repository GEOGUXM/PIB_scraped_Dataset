      প্রতিরক্ষামন্ত্রক

      জম্মু-কাশ্মীর তথা উত্তরপূর্বে সন্ত্রাস দমন অভিযানে মৃত সেনাকর্মীদের সংখ্যা প্রসঙ্গে
      Posted On: 07 AUG 2018 12:31PM by PIB Kolkata


    নয়াদিল্লি, ০৬ আগস্ট , ২০১৮


    জম্মু-কাশ্মীর তথা উত্তরপূর্বে সন্ত্রাস দমন অভিযানে বিগত তিন বছরে মৃত সেনাকর্মীদের পরিসংখ্যান দিয়েছেন প্রতিরক্ষা প্রতিমন্ত্রী ডঃ সুভাষ ভামরে। রাজ্যসভায় সোমবার এক প্রশ্নের লিখিত জবাবে ডঃ ভামরে জানান, ২০১৫-২০১৭ পর্যন্ত জম্মু-কাশ্মীরে সন্ত্রাস দমন অভিযানে আধিকারিক পর্যায়ের ১১৭ জন সেনাকর্মী প্রাণ দিয়েছেন। একই সময়ে উত্তর-পূর্বাঞ্চলে আধিকারিক পর্যায়ের ৩১ জন সেনাকর্মী প্রাণ দিয়েছেন। তিনি আরও জানান, এই সন্ত্রাস দমন অভিযানগুলিতে বিগত তিন বছরে (২০১৫-২০১৭) জম্মু-কাশ্মীরে ৪৭১ জন সন্ত্রাসবাদী / জঙ্গি মারা পড়েছে। উত্তর-পূর্বাঞ্চলে মৃত সন্ত্রাসবাদী / জঙ্গির সংখ্যা ২৯৩। এছাড়াও জম্মু-কাশ্মীর থেকে, আলোচ্য সময় ২৪৩ জন সন্ত্রাসবাদী / জঙ্গি গ্রেপ্তার হয়েছে। উত্তর-পূর্বাঞ্চলে গ্রেপ্তার হওয়া সন্ত্রাসবাদী / জঙ্গির সংখ্যা ৩০৯৭।


    ডঃ ভামরে জানান, মৃত সেনাকর্মীদের পরিবারগুলিকে সন্ত্রাসবাদী হানায় মৃত সেনাকর্মীর জন্য ২৫ লক্ষ টাকা করে, জঙ্গিদের ও সন্ত্রাসবাদীদের বিরুদ্ধে অভিযানের সময় মৃত সেনাকর্মীদের জন্য ৩৫ লক্ষ টাকা করে এবং সেনাবাহিনীর বিমা তহবিল থেকে আধিকারিক পর্যায়ে মৃত সেনাকর্মীর জন্য তার পরিবারকে ৭৫ লক্ষ টাকা দেওয়া হয়েছে। আধিকারিক পর্যায়ের নিচে থাকা মৃত সেনানীদের পরিবারগুলিকে পয়লা জানুয়ারী থেকে নতুন নিয়মে ৩৭ লক্ষ ৫০ হাজার টাকা বা ৪০ লক্ষ টাকা করে দেওয়া হয়েছে বলেও ডঃ ভামরে জানান।


    SSS/BD /NS/…

    
    
    (Release ID: 1541877) Visitor Counter : 2
    
    
      Read this release in: English