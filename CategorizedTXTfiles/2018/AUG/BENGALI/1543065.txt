      উপ-রাষ্ট্রপতিরসচিবালয়

      স্বাধীনতা দিবসের প্রাক্কালে দেশবাসীকে শুভেচ্ছা ও অভিনন্দন উপ-রাষ্ট্রপতির
      Posted On: 14 AUG 2018 7:43PM by PIB Kolkata


    নয়াদিল্লি, ১৪ আগস্ট, ২০১৮


    স্বাধীনতা দিবসের প্রাক্কালে দেশবাসীকে শুভেচ্ছা ও অভিনন্দন জানিয়েছেন উপ-রাষ্ট্রপতি শ্রী এম ভেঙ্কাইয়া নাইডু। এক বার্তায় তিনি বলেছেন, বিশ্বের দ্রুততম গতিতে বিকাশশীল একটি অর্থনীতির দেশ হল ভারত। এই পরিস্থিতিতে প্রত্যেক নাগরিকেরই উচিৎ দেশের সভ্যতা ও তার মূল্যবোধকে তুলে ধরা এবং জাতীয় ঐক্য ও সংহতিকে আরও শক্তিশালী করে তোলা। দেশের মহান স্বাধীনতা সংগ্রামীদের আত্মত্যাগ ও আত্মোৎসর্গ দেশকে স্বাধীনতা এনে দিয়েছে। তাই, তাঁদের উদ্দেশে শ্রদ্ধা নিবেদনেরও আহ্বান জানিয়েছেন উপ-রাষ্ট্রপতি।


    উপ-রাষ্ট্রপতি তাঁর বার্তায় আরও বলেছেন যে দেশ বিভিন্ন ক্ষেত্রে যেভাবে উল্লেখযোগ্য অগ্রগতির স্বাক্ষর রেখেছে, তাতে আমাদের সকলেরই গর্ব অনুভব করা উচিৎ। দারিদ্র্য, নিরক্ষরতা ও দুর্নীতি নির্মূল করার এবং জাতির জনক তথা অন্যান্য বীর স্বাধীনতা সংগ্রামীদের স্বপ্নকে সাকার করে তোলারও আহ্বান জানিয়েছেন তিনি। এজন্য ভারতের প্রত্যেক নাগরিকের সমৃদ্ধি, মর্যাদা ও সমতার লক্ষ্য পূরণের ডাক দিয়েছেন উপ-রাষ্ট্রপতি।


    CG/SKD/DM/….

    
    
    (Release ID: 1543065) Visitor Counter : 9
    
    
      Read this release in: English