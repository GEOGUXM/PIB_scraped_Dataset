      মানবসম্পদবিকাশমন্ত্রক

      স্বচ্ছতার প্রসারে ছাত্রছাত্রীদের সামিল করতে স্বচ্ছ ভারত সামার ইন্টার্নশিপ কর্মসূচি
      Posted On: 06 AUG 2018 12:06PM by PIB Kolkata


    নয়াদিল্লি , ০ ৩ আগস্ট, ২০১ ৮


    কেন্দ্রীয় সরকার বিশ্ববিদ্যালয় ও উচ্চতর শিক্ষা প্রতিষ্ঠানগুলির ছাত্রছাত্রীদের জন্য ‘স্বচ্ছ ভারত সামার ইন্টার্নশিপ – স্বচ্ছতার লক্ষ্যে ১০০ ঘন্টা’ শীর্ষক এক কর্মসূচি শুরু করেছে। এই কর্মসূচির আওতায় সংশ্লিষ্ট শিক্ষা প্রতিষ্ঠানের ঠিক করে দেওয়া গ্রামগুলিতে গিয়ে ছাত্রছাত্রীরা স্বচ্ছতা সম্পর্কিত কাজকর্মে স্বেচ্ছায় ১০০ ঘন্টা শ্রমদান করে থাকে। কর্মসূচিতে সামিল ছাত্রছাত্রীরা গ্রামের মানুষকে পরিস্কার-পরিচ্ছন্নতা ও সুস্বাস্থ্যের ব্যাপারে সচেতন করে তোলার কাজ করে। এমনকি, গ্রামগুলিতে কঠিন বর্জ্য ব্যবস্থাপনার ব্যাপারেও মানুষকে অবহিত করা হয়।


    স্বেচ্ছায় ১০০ ঘন্টা শ্রমদান বা ইন্টার্নশিপ শেষে অংশগ্রহণকারী ছাত্রছাত্রীদের বিশেষ শংসাপত্র দেওয়া হয়। এছাড়াও, শংসাপত্র প্রদানের পাশাপাশি কলেজ স্তরে সেরা ছাত্রছাত্রীদের শিল্ড বা কাপ দেওয়া হয়। বিশ্ববিদ্যালয় স্তরে তিনজনকে ৩০ হাজার, ২০ হাজার ও ১০ হাজার টাকা নগদ পুরস্কার দেওয়া হয়। রাজ্যস্তরে পুরস্কার স্বরূপ ৫০ হাজার, ৩০ হাজার ও ২০ হাজার টাকা নগদ দেওয়া হয়। জাতীয় স্তরে পুরস্কারের পরিমাণ ২ লক্ষ, ১ লক্ষ এবং ৫০ হাজার টাকা।


    রাজ্যসভায় বৃহস্পতিবার এক প্রশ্নের লিখিত জবাবে এই তথ্য দেন মানবসম্পদ উন্নয়ন প্রতিমন্ত্রী ডঃ সত্যপাল সিং।


    CG /BD / SB……

    
    
    (Release ID: 1541686) Visitor Counter : 2
    
    
      Read this release in: English