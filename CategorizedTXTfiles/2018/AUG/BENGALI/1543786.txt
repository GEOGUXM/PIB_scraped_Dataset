      পর্যটনমন্ত্রক

      ২০১৮-র আন্তর্জাতিক বৌদ্ধ সম্মেলনের উদ্বোধন করলেন রাষ্ট্রপতি
      Posted On: 23 AUG 2018 8:31PM by PIB Kolkata


    নয়াদিল্লি , ২ ৩ আগস্ট, ২০১ ৮


    রাষ্ট্রপতি শ্রী রাম নাথ কোবিন্দ আজ নতুন দিল্লিতে আন্তর্জাতিক বৌদ্ধ সম্মেলন বা আইবিসি ২০১৮-র উদ্বোধন করেন। উদ্বোধনী অনুষ্ঠানের পৌরহিত্য করেন স্বাধীন দায়িত্বপ্রাপ্ত কেন্দ্রীয় পর্যটন প্রতিমন্ত্রী শ্রী কে জে অলফন্স। চার দিনের এই সম্মেলনের আয়োজক কেন্দ্রীয় পর্যটন মন্ত্রক। সহযোগিতায় রয়েছে মহারাষ্ট্র, বিহার এবং উত্তর প্রদেশ সরকার। সহযোগী দেশ হিসাবে রয়েছে জাপান। দিল্লি ও অজন্তায় এই সম্মেলন চলবে। আগামী ২৬ আগস্ট পর্যন্ত চলবে। এরপর রাজগীর, নালন্দা, বুদ্ধগয়া (বিহার) এবং সারনাথ (উত্তর প্রদেশ)-এ সম্মেলনের আয়োজন করা হবে। ভগবান বুদ্ধের স্মৃতি বিজড়িত স্থানগুলি পরিদর্শন করবেন প্রতিনিধিদলের সদস্যরা। রাষ্ট্রপতি এছাড়াও ভগবান বুদ্ধের স্মৃতি বিজড়িত বিভিন্ন পর্যটনস্থল সংক্রান্ত পর্যটন মন্ত্রকের ওয়েবসাইট indiathelandofbuddha.in – এর সূচনা করেন। উদ্বোধন করেন এ সংক্রান্ত একটি ছায়াচিত্রেরও। আগামীকাল থেকে ২৬ আগস্ট পর্যন্ত সম্মেলনে আগত প্রতিনিধিরা ঔরাঙ্গাবাদ, রাজগীর, নালন্দা, বুদ্ধগয়া এবং সারনাথ ঘুরে দেখবেন।


    এই সম্মেলনে অংশ নিচ্ছেন বাংলাদেশ, ইন্দোনেশিয়া, মায়ানমার এবং শ্রীলঙ্কার মন্ত্রী পর্যায়ের প্রতিনিধিদলও। প্রসঙ্গত অস্ট্রেলিয়া, বাংলাদেশ, ভুটান, ব্রাজিল, কম্বোডিয়া, কানাডা, চীন, ফ্রান্স, জার্মানি, হংকং-সহ ২৯টি দেশ এই সম্মেলনে অংশগ্রহণ করছে।


    CG/ SSS / SB…

    
    
    (Release ID: 1543786) Visitor Counter : 139
    
    
      Read this release in: English