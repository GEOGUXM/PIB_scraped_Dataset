      প্রতিরক্ষামন্ত্রক

      রামপুরহাটে অর্জন সিং বিমানঘাঁটিতে সাধারণ মানুষের জন্য চিকিৎসা শিবির
      Posted On: 14 AUG 2018 7:27PM by PIB Kolkata


    কলকাতা, ১৪ আগস্ট , ২০১৮


    ভারতীয় বিমানবাহিনীর পক্ষ থেকে রামপুরহাট বিমানঘাঁটির নিকটবর্তী এলাকায় বসবাসকারি সাধারণ মানুষের সঙ্গে সৌজন্যবোধের প্রসারে গত রবিবার (১২ আগস্ট) এক মাল্টি স্পেশালিটি চিকিৎসা শিবিরের আয়োজন করা হয়। বায়ুসেনার রাপিড অ্যাকশন চিকিৎসা দলের ৮ জন চিকিৎসক সহ বেশ কয়েকজন আধা-চিকিৎসক ঐ শিবিরে আগত মানুষের চক্ষু, কান, নাক, গলা, চর্ম ও মহিলাদের বিভিন্ন রোগের পরীক্ষা-নিরীক্ষা করে প্রয়োজনীয় পরামর্শ দেন। সাধারণ মানুষকে উন্নতমানের চিকিৎসা পরিষেবা প্রদানের জন্য শিবিরে আধুনিক চিকিৎসা সাজ-সরঞ্জাম ও অস্হায়ী পরীক্ষাগারের বন্দোবস্ত করা হয়েছিল। এই বিমানঘাঁটি সংলগ্ন এলাকার ৫৫০ জন মানুষকে বিনামূল্যে চিকিৎসা পরিষেবা দেওয়া হয়।


    রামপুরহাট অর্জন সিং বিমানঘাঁটির প্রধান এয়ার কমান্ডর এ সুরেশ কুমার এই চিকিৎসা শিবিরের সমগ্রীক কাজকর্ম তত্ত্বাবধান করেন। শিবিরের উদ্বোধন করে পূর্বাঞ্চলীয় বায়ু কমান্ডের এয়ার কমান্ড আর কে.চৌধুরি। অনুষ্ঠানে রাজ্য সরকারের আধিকারিকরাও উপস্হিত ছিলেন।


    চিকিৎসক দলে একজন মহিলা চিকিৎসক ছিলেন, যিনি শিবিরে আগত মহিলাদের বিভিন্ন রোগের প্রতিকারের ব্যাপারে প্রয়োজনীয় পরামর্শ দেন।


    CG/BD /NS/…

    
    
    (Release ID: 1543046) Visitor Counter : 18