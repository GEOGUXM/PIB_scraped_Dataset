      কর্মী, জন-অভিযোগএবংপেনশনমন্ত্রক

      তপশিলি জাতি ও উপজাতিভুক্ত প্রার্থীদের পদোন্নতি সম্পর্কে তথ্য রাজ্যসভায়
      Posted On: 03 AUG 2018 12:55PM by PIB Kolkata


    নয়াদিল্লি, ২ আগস্ট, ২০১৮


    শীর্ষ আদালতের এ বছরের ১৭ই মে ও ৫ই জুনের দুটি আদেশের পরিপ্রেক্ষিতে কেন্দ্রীয় কর্মী ও প্রশিক্ষণ দপ্তর ১৫ই জুন, ২০১৮-তে ইস্যু করা এক স্মারকলিপিতে কেন্দ্রীয় সরকারি সমস্ত দপ্তর ও মন্ত্রককে শীর্ষ আদালতের ঐ নির্দেশ অনুসরণ করে সিনিয়রিটির ভিত্তিতে পদোন্নতির প্রক্রিয়াকে চালু রাখার জন্য অনুরোধ জানানো হয়েছে। শীর্ষ আদালতের নির্দেশ অনুসারে প্রয়োজনীয় পদক্ষেপ গ্রহণের জন্য পরামর্শ দেওয়া হয়েছে রাজ্য সরকারগুলিকেও।


    রাজ্যসভায় আজ এক প্রশ্নের লিখিত জবাবে এই তথ্য পেশ করেন উত্তর-পূর্বাঞ্চলীয় বিকাশ দপ্তর (স্বাধীন দায়িত্বপ্রাপ্ত), প্রধানমন্ত্রীর কার্যালয়, কর্মী, জন-অভিযোগ ও পেনশন এবং পরমাণু শক্তি ও মহাকাশ দপ্তরের প্রতিমন্ত্রী ডঃ জিতেন্দ্র সিং।


    প্রসঙ্গত উল্লেখ্য, ১৭ই মে শীর্ষ আদালত সুস্পষ্টভাবে ঘোষণা করেছিল যে সংশ্লিষ্ট একটি স্পেশাল লিভ পিটিশনের নিষ্পত্তি না হওয়া পর্যন্ত কেন্দ্রীয় সরকার সংরক্ষিত থেকে সংরক্ষিত এবং অসংরক্ষিত থেকে অসংরক্ষিত পদে পদোন্নতির প্রক্রিয়া সুনির্দিষ্ট নিয়মনীতি মেনে অনুসরণ করে যেতে পারবে। পরে, ৫ই জুনের এক আদেশে শীর্ষ আদালত ঘোষণা করে যে পদোন্নতির প্রক্রিয়া থেকে বিরত থাকার জন্য কেন্দ্রীয় সরকারকে কোনরকম নির্দেশ দেওয়া হয়নি।


    CG/SKD/DM/…

    
    
    (Release ID: 1541478) Visitor Counter : 3
    
    
      Read this release in: English