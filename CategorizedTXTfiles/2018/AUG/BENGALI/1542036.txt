      স্বরাষ্ট্র মন্ত্রক

      উদ্বাস্তু ব্রু মানুষজনের পুনর্বাসন প্রসঙ্গে
      Posted On: 08 AUG 2018 11:01AM by PIB Kolkata


    নয়াদিল্লি, ০৭ আগস্ট , ২০১৮


    উদ্বাস্তু ব্রু মানুষজনকে তাদের নিজের রাজ্য মিজোরামে পুনর্বাসন দিতে ভারত সরকার, মিজোরাম সরকার, ত্রিপুরা সরকার ও মিজোরাম ব্রু উদ্বাস্তু জনগণ ফোরামের মধ্যে গত ৩ জুলাই একটি চুক্তি স্বাক্ষরিত হয়েছে। ১৯৯৭ থেকে ৫ হাজার ৪০৭টি ব্রু পরিবারের ৩২ হাজার ৮৭৬ জন ব্যক্তি বর্তমানে ত্রিপুরায় অস্হায়ী শিবিরে বসবাস করছেন। এই চুক্তির ফলে অস্হায়ী শিবিরে থাকা ব্রু মানুষজনের নিজের রাজ্য মিজোরামে পুনর্বাসন আগামী ৩০ সেপ্টেম্বরের মধ্যে সম্পন্ন হবে। ব্রু মানুষকে মিজোরামে পুনর্বাসন দিতে ভারত সরকার আর্থিক সহায়তা প্রদান করবে। এই আর্থিক সহায়তার অঙ্গ হিসেবে প্রতিটি পরিবারকে চার লক্ষ টাকা, দু বছর ধরে প্রতিটি পরিবারকে মাসিক পাঁচ হাজার টাকা, প্রতিটি পরিবারকে দেড় লক্ষ টাকার আবাসন সহায়তা, বিনামূল্যে ৬০০ গ্রাম বা ৩০০ গ্রাম রেশন, আসবাবপত্র বা চাদরের জন্য প্রতিটি পরিবারকে সাড়ে তিন হাজার টাকা দেওয়া হবে। লোকসভায় মঙ্গলবার এক প্রশ্নের লিখিত জবাবে একথা জানান স্বরাষ্ট্র প্রতিমন্ত্রী শ্রী কিরেন রিজিজু।


    SSS/BD /NS/…

    
    
    (Release ID: 1542036) Visitor Counter : 4
    
    
      Read this release in: English