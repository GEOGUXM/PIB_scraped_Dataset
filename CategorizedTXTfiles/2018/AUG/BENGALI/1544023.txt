      আবাসনএবংশহরাঞ্চলেরদারিদ্র্যদূরীকরণমন্ত্রক

      প্রধানমন্ত্রী আবাস যোজনার (শহরাঞ্চল) আওতায় আরও ১ লক্ষ ১২ হাজার ২১৩টি সুলভ বাসস্থান নির্মাণ কর্মসূচি অনুমোদিত সিএসএমসি-র বৈঠকে
      Posted On: 27 AUG 2018 2:16PM by PIB Kolkata


    নয়াদিল্লি, ২৭ আগস্ট, ২০১৮


    প্রধানমন্ত্রী আবাস যোজনা’র (শহরাঞ্চল) আওতায় শহরের দরিদ্র সাধারণ মানুষের কল্যাণে আরও ১ লক্ষ ১২ হাজার ২১৩টি সুলভ বাসস্থান নির্মাণের প্রস্তাবে অনুমোদন দিল কেন্দ্রীয় আবাসন ও শহরাঞ্চল বিষয়ক মন্ত্রক। কেন্দ্রীয় মঞ্জুরি এবং নজরদারি কমিটির (সিএসএমসি) ৩৭তম বৈঠকে সম্মতি এই অনুমোদনের সিদ্ধান্ত গ্রহণ করা হয়।


    অন্ধ্রপ্রদেশের অনুকূলে ৩৭ হাজার ৭১৯টি এবং হরিয়ানায় ১৯ হাজার ৮৫৮টি বাসস্থান নির্মাণ প্রকল্প অনুমোদিত হয়েছে। অন্যদিকে, মধ্যপ্রদেশে ১৮ হাজার ৩৩৫; মহারাষ্ট্রে ১২ হাজার ২৩৮; ছত্তিশগড়ে ১০ হাজার ৬৩২ এবং কর্ণাটকে ৮ হাজার ৭৬১টি সুলভ বাড়ি তৈরির ব্যাপারে সম্মতি দেওয়া হয়। জম্মু ও কাশ্মীরের ৪ হাজার ৪৪২টি বাসস্থান প্রকল্পের বাস্তবায়নের অনুমোদন দেওয়া হয়েছে। উত্তর-পূর্বাঞ্চলের অরুণাচলে নির্মিত হবে ১৮৮টি বাড়ি।


    প্রস্তাবিত এই বাসস্থান নির্মাণ প্রকল্প অনুমোদনের সুবাদে প্রধানমন্ত্রী আবাস যোজনা (শহরাঞ্চলের) আওতায় মোট ৫৪ লক্ষ ৯৫ হাজার ৪৪৩টি গৃহ নির্মাণ কর্মসূচি এ পর্যন্ত অনুমোদিত হল।


    CG/SKD/DM/…

    
    
    (Release ID: 1544023) Visitor Counter : 16
    
    
      Read this release in: English