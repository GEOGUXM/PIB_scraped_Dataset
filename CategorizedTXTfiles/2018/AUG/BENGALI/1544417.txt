      কেন্দ্রীয়মন্ত্রিসভা

      ভারত ও মরক্কোর মধ্যে বিমান পরিষেবা বিষয়ক চুক্তি অনুমোদন করল কেন্দ্রীয় মন্ত্রিসভা
      Posted On: 29 AUG 2018 8:24PM by PIB Kolkata


    নয়াদিল্লি, ২৯ আগস্ট, ২০১৮


    কেন্দ্রীয় মন্ত্রিসভা ভারত ও মরক্কোর মধ্যে প্রস্তাবিত সংশোধিত বিমান পরিষেবা সংক্রান্ত চুক্তি অনুমোদন করেছে। নতুন এই চুক্তি কার্যকর হলে দু’দেশের মধ্যে বিগত ২০০৪ সালের বিমান চলাচল সংক্রান্ত পুরনো চুক্তিটি বাতিল হয়ে যাবে।


    বিমান পরিষেবা সংক্রান্ত এই চুক্তিটি ভারত ও মরক্কর অসামরিক বিমান চলাচল ক্ষেত্রে বিশেষ গুরুত্বপূর্ণ ভূমিকা নেবে। এর ফলে দু’দেশের মধ্যে ব্যবসা-বাণিজ্য, বিনিয়োগ, পর্যটন এবং সাংস্কৃতিক ক্ষেত্রে আদান-প্রদান আরও বৃদ্ধি পাবে। যোগাযোগ বৃদ্ধি পাওয়ার দরুণ বাণিজ্যিক দিক থেকেও ভারত ও মরক্কোর বিমান সংস্থাগুলি লাভবান হবে।


    এই চুক্তির উল্লেখযোগ্য দিকগুলি হল, দু’দেশের বিমান সংস্থাগুলি বিভিন্ন ধরণের পরিষেবার জন্য কোড বিনিময় করতে পারবে। ব্যবসা বাড়াতে দু’দেশের বিমান সংস্থাগুলি সমবায়ের ভিত্তিতে বিপণনের জন্য নিজেদের মধ্যে অথবা তৃতীয় পক্ষের সঙ্গে কাজ করতে পারবে। এছাড়া, দু’দেশের ছ’টি করে শহরের যাতায়াতের জন্য বিমান সংস্থাগুলি যে কোন সংখ্যায় বিমান চালাতে পারবে। ভারতের বিমান সংস্থাগুলি মরক্কোর কাসাব্লাঙ্কা, বরাত, মারাকেশ, আগাদির, তাঙ্গীর ও ফেজে এবং মরক্কোর বিমান সংস্থাগুলি ভারতের দিল্লী, মুম্বাই, কলকাতা, চেন্নাই, বেঙ্গালুরু এবং হায়দরাবাদে বিমান চালাতে পারবে।


    CG/DM/…

    
    
    (Release ID: 1544417) Visitor Counter : 27
    
    
      Read this release in: English