      নারীওশিশুবিকাশমন্ত্রক

      বেসরকারি সংস্হায় কর্মরত মহিলাদের কর্মক্ষেত্রে নিরাপত্তা সুনিশ্চিত করতে কোম্পানিজ (অ্যাকাউন্টস) আইনে সংশোধন
      Posted On: 14 AUG 2018 7:34PM by PIB Kolkata


    নয়াদিল্লি, ১৪ আগস্ট , ২০১৮


    বেসরকারি সংস্হায় কর্মরত মহিলাদের স্বার্থে কর্মক্ষেত্রে নিরাপত্তা সুনিশ্চিত করতে কেন্দ্রীয় মহিলা ও শিশু কল্যাণ মন্ত্রকের পক্ষ থেকে কর্পোরেট বিষয়ক মন্ত্রীকে প্রতিটি সংস্হার ডাইরেক্টর রিপোর্টে কর্মক্ষেত্রে মহিলাদের যৌন নিগ্রহ (প্রতিরোধ, বর্জন ও সমাধান) আইন রূপায়ন সম্পর্কে তথ্য প্রকাশের বিষয়টি বাধ্যতামূলক করার জন্য অনুরোধ করা হয়েছিল। এর প্রেক্ষিতেই, কর্পোরেট বিষয়ক মন্ত্রক গত ৩১ জুলাই এক বিজ্ঞপ্তির মাধ্যমে কোম্পানিজ (অ্যাকাউন্টস) আইন, ২০১৪ সংশোধন করে নতুন একটি ধারা সেখানে যুক্ত করেছে। ঐ ধারায় বলা হয়েছে, কর্মক্ষেত্রে মহিলাদের যৌন নিগ্রহ (প্রতিরোধ, বর্জন ও সমাধান) আইন, ২০১৩ অনুযায়ী কোম্পানীকে তার নিজস্ব অভিযোগ নিস্পত্তি কমিটি গঠন সম্পর্কে বিবৃতি দিয়ে জানাতে হবে।


    এ ব্যাপারে কর্পোরেট বিষয়ক মন্ত্রীকে ধন্যবাদ জানিয়ে শ্রীমতি মেনকা সঞ্জয় গান্ধী বলেছেন, বেসরকারি ক্ষেত্রে কর্মক্ষেত্রে মহিলাদের নিরাপত্তা সুনিশ্চিত করার লক্ষ্যে এটি একটি বড় পদক্ষেপ। নথীভুক্ত বা তালিকাভুক্ত বেসরকারি সংস্হাগুলির পরিচালন পর্ষদের রিপোর্টেও ঐ আইন রূপায়ন সংক্রান্ত তথ্য প্রকাশের বিষয়টিকে অন্তর্ভুক্ত করার জন্য সেবিকে অনুরোধ করা হবে বলে শ্রীমতি গান্ধী জানান। নতুন এই নিয়মের ফলে কর্মক্ষেত্রে মহিলাদের নিরাপত্তার বিষয়টি কার্যকর করার বিষয়টি বিভিন্ন সংস্হার নির্দেশকদের কাছে আবশ্যক হয়ে উঠবে।


    CG/BD /NS/…

    
    
    (Release ID: 1543050) Visitor Counter : 19
    
    
      Read this release in: English