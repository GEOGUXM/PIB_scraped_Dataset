      জাহাজচলাচলমন্ত্রক

      ইন্দোর-মন্মাড নতুন রেল লাইন প্রকল্পের জন্য সমঝোতা স্মারক স্বাক্ষরিত
      Posted On: 29 AUG 2018 1:25PM by PIB Kolkata


    নয়াদিল্লি , ২ ৮ আগস্ট, ২০১ ৮


    ইন্দোর থেকে মন্মাডের মধ্যে ৩৬২ কিলোমিটার দীর্ঘ নতুন রেল লাইন প্রকল্পের জন্য জাহাজ মন্ত্রকের জওহরলাল নেহরু পোর্ট ট্রাস্ট, রেল মন্ত্রক এবং মহারাষ্ট্র ও মধ্যপ্রদেশ সরকারের মধ্যে একটি সমঝোতাপত্র স্বাক্ষরিত হয়েছে। রেলের মাধ্যমে পরিবাহিত পণ্য আগে ইন্দোর থেকে মধ্য-ভারতের বিভিন্ন স্থানে নিয়ে যেতে ভদোদরা এবং সুরাট ঘুরে অনেক পথ অতিক্রম করে গন্তব্যে পৌঁছতো। এরফলে, মুম্বাই, পুণে অথবা জওহরলাল নেহরু পোর্ট ট্রাস্টের মতো বন্দরে মালপত্র পৌঁছতে প্রায় ৮১৫ কিলোমিটার পথ পাড়ি দিয়ে হ’ত। নতুন এই রেলপথটি চালু হলে এই দীর্ঘ পথের দূরত্ব প্রায় ১৭১ কিলোমিটার কমবে। ফলে, মালপত্র পরিবহণের ব্যয়ও কমবে। নতুন এই রেল লাইনটি যেহেতু দিল্লি, মুম্বাই ইন্ডাস্ট্রিয়াল করিডরের মধ্যে গুরুত্বপূর্ণ নোডাল স্টেশন, ইগতপুরী, নাসিক, সিন্নার, পুণে, খের, ধূলে এবং নার্দানার মতো স্টেশনের মধ্য দিয়ে যাবে, তাই মালপত্র পরিবহণের ক্ষেত্রে অনেক সুবিধা হবে। জাহাজ ও সড়ক পরিবহণ মন্ত্রী শ্রী নীতিন গড়করি, রেলমন্ত্রী শ্রী পীযূষ গোয়েল, প্রতিরক্ষা প্রতিমন্ত্রী শ্রী সুভাষ ভামরে, মধ্যপ্রদেশের মুখ্যমন্ত্রী শ্রী শিবরাজ সিং চৌহান এবং মহারাষ্ট্রের মুখ্যমন্ত্রী শ্রী দেবেন্দ্র ফড়নবিশ এই সমঝোতাপত্র স্বাক্ষর অনুষ্ঠানে উপস্থিত ছিলেন। ইন্ডিয়ান পোর্ট রেল কর্পোরেশন লিমিটেড যৌথ উদ্যোগে এই প্রকল্পটি রূপায়ণ করবে। এই প্রকল্প রূপায়ণের জন্য জাহাজ মন্ত্রক, জওহর নেহরু পোর্ট ট্রাস্ট, মহারাষ্ট্র সরকার ও মধ্যপ্রদেশ সরকার যৌথ উদ্যোগে একটি কোম্পানি গড়বে। এই উপলক্ষে আয়োজিত অনুষ্ঠানে শ্রী গড়করি বলেন, মধ্যপ্রদেশ ও মহারাষ্ট্রে অনুন্নত এলাকাগুলির উন্নয়নের ক্ষেত্রে এই রেল প্রকল্প বিশেষ গুরুত্বপূর্ণ ভূমিকা নেবে।


    CG /PB / SB…

    
    
    (Release ID: 1544231) Visitor Counter : 35
    
    
      Read this release in: English