      সড়কপরিবহণওমহাসড়কমন্ত্রক

      চলচিত্র অভিনেতা অক্ষয় কুমার পথ নিরাপত্তা সংক্রান্ত প্রচারের ব্র্যান্ড অ্যাম্বাসেডর হয়েছেন
      Posted On: 17 AUG 2018 1:47PM by PIB Kolkata


    নয়াদিল্লি, ১৫ আগস্ট , ২০১৮


    কেন্দ্রীয় সড়ক পরিবহন ও মহাসড়ক, জাহাজ, জলসম্পদ, নদী উন্নয়ন এবং গঙ্গা পুনরুজ্জীবন দপ্তরের মন্ত্রী শ্রী নিতীন গড়কড়ী আজ পথ নিরাপত্তা বিষয়ে জন সচেতনতার লক্ষ্যে তিনটি স্বল্প দৈর্ঘ্যের চলচিত্র প্রকাশ করেছেন। শ্রী আর বালকি পরিচালিত এই ছবিগুলিতে মুখ্য ভূমিকায় রয়েছেন চলচিত্রাভিনেতা শ্রী অক্ষয় কুমার। নতুন দিল্লীতে এই উপলক্ষে আয়োজিত এক অনুষ্ঠানে শ্রী গড়কড়ী অক্ষয় কুমারকে পথ নিরাপত্তা সংক্রান্ত ব্র্যান্ড-দূত হিসাবে নিয়োগের কথা ঘোষনা করেন। সামাজিক ক্ষেত্রে অক্ষয় কুমারের বিভিন্ন উদ্যোগের প্রশংসা করে মন্ত্রী তাঁর সাম্প্রতিক ছবি ‘ প্যাডম্যান ’, ‘ টয়লেট এক প্রেম কথা ’ -র উল্লেখ করেন। তিনি বলেন, এই ছবিগুলি পরিচ্ছন্নতা এবং সুস্বাস্হ্য বিষয়ে সরকারের বক্তব্যকে তুলে ধরার বিষয়ে বিশেষভাবে সহায়ক হয়েছে। শ্রী গড়কড়ী দূর্ঘটনা মুক্ত এক সমাজ গড়ে তুলতে পথ নিরাপত্তার ক্ষেত্রে সু-অভ্যাসের আহ্বান জানান।


    অভিনেতা শ্রী অক্ষয় কুমার এই স্বল্প দৈর্ঘ্যের ছবিগুলি নির্মাণে তাঁর অভিজ্ঞতার কথা তুলে ধরেন। তিনি বলেন ভারতীয় সড়কগুলিকে নিরাপদ করে তুলতে সরকারের এই উদ্যোগে যুক্ত হতে পেরে তিনি গর্ববোধ করছেন এবং সমাজের ভালোর জন্য এই ধরনের পথ নিরাপত্তা সংক্রান্ত প্রচারে অংশ নিচ্ছেন। অনুষ্ঠানে কেন্দ্রীয় সড়ক পরিবহন দপ্তরের প্রতিমন্ত্রী শ্রী মনসুখ মান্ডাভিয়া বলেন- দূর্ঘটনা কমানোর অর্থ দেশের সমৃদ্ধিকে বাড়ানো, কারণ অধিকাংশ ক্ষেত্রেই কর্মক্ষম মানুষের পথ দূর্ঘটনায় মৃত্যুর ফলে তাদের পরিবার বিশেষভাবে ক্ষতিগ্রস্ত হয়। অনুষ্ঠানে সড়ক পরিবহন ও মহাসড়ক মন্ত্রকের সচিব শ্রী ওয়াই-এস মালিক উপস্হিত ছিলেন।


    CG/PB /NS/…

    
    
    (Release ID: 1543275) Visitor Counter : 27
    
    
      Read this release in: English