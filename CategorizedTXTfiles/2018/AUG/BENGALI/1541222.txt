      স্বাস্থ্যওপরিবারকল্যাণমন্ত্রক

      দেশে জীবনশৈলীজনিত অসুখ-বিসুখ প্রসঙ্গে স্বাস্থ্য ও পরিবার কল্যাণ প্রতিমন্ত্রী
      Posted On: 02 AUG 2018 12:02PM by PIB Kolkata


    নয়াদিল্লি , ০১ আগস্ট, ২০১ ৮


    জীবনশৈলীজনিত অসুখ-বিসুখ নিয়ে ইন্ডিয়ান কাউন্সিল অফ মেডিকেল রিসার্চ (আইসিএমআর) ও অন্যান্য প্রতিষ্ঠান সমীক্ষা চালিয়ে থাকে। আইসিএমআর-এর রাজ্য স্তরীয় রোগের বোঝা সংক্রান্ত সমীক্ষা প্রতিবেদন ‘ভারত : রাজ্যগুলির স্বাস্থ্য’ অনুযায়ী সংক্রামক নয়, এমন রোগব্যাধিজনিত সমস্ত মৃত্যুর সমানুপাতের হিসাব ১৯৯০ সালে ৩৭.০৯ শতাংশ থেকে বেড়ে ২০১৬ সালে ৬১.৮ শতাংশ হয়েছে। ২০১৫-১৬’তে প্রকাশিত জাতীয় পরিবার স্বাস্থ্য সমীক্ষা অনুযায়ী, ১৫ থেকে ৪৯ বছর বয়সী প্রতি ১০ জন মহিলার মধ্যে একজন (অর্থাৎ ১১ শতাংশ) এবং প্রতি ৭ জন পুরুষের মধ্যে একজন (অর্থাৎ ১৫ শতাংশ) মানসিক উত্তেজনার শিকার। সমীক্ষার আরও প্রকাশ ৬০.৪ শতাংশ ব্যক্তি রক্তচাপ পরীক্ষা করিয়ে থাকেন।


    আইসিএমআর-এর ক্যান্সার সংক্রান্ত তথ্য অনুযায়ী, দেশে ২০১৪-তে ক্যান্সার আক্রান্ত রোগীর সংখ্যা ছিল ১৩ লক্ষ ২৮ হাজার ২৯২। ২০১৫-তে এই সংখ্যা বেড়ে দাঁড়ায় ১৩ লক্ষ ৮৮ হাজার ৩৯৭। ২০১৬-তে সংখ্যাটা গিয়ে পৌঁছয় ১৪ লক্ষ ৫১ হাজার ৪১৭-তে। ২০১৭’য় ক্যান্সার রোগীর সংখ্যা ১৫ ল্কখ ১৭ হাজার ৪২৬।


    সরকার জাতীয় স্বাস্থ্য নীতি ২০১৭ তৈরি করেছে। এই নীতির উদ্দেশ্য সব বয়সের মানুষের কল্যাণসাধন এবং সর্বাধিক সংখ্যক মানুষের সুস্বাস্থ্য বজায় রাখা। সেই সঙ্গে, কোনও রকম আর্থিক বোঝা ছাড়াই প্রত্যেকের কাছে গুণগত মানের স্বাস্থ্য পরিষেবা পৌঁছে দেওয়া এবং রোগব্যাধি নিয়ন্ত্রণ ও তার প্রতিকার। এই নীতিতে হৃদ রোগ, ক্যান্সা, ডায়বেটস বা শ্বাস-প্রশ্বাস সংক্রান্ত অসুখের কারণে মৃত্যু হার কমানোর ওপর গুরুত্ব দেওয়া হয়েছে।


    এছাড়াও সরকার জাতীয় স্বাস্থ্য মিশনের আওতায় ক্যান্সার, ডায়াবেটিস, কার্ডিওভাসকুলার ও স্ট্রোক – এর মতো জটিল রোগ প্রতিকার এবং তার নিয়ন্ত্রণের জনয জাতীয় কর্মসূচি রূপায়ণ করেছে। এই কর্মসূচির উদ্দেশ্য হ’ল কযান্সার প্রতিরোধ, চিকিৎসা, আগাম রোগ নির্ণনের ব্যাপারে সচেতনতা গড়ে তোলা এবং উপযুক্ত প্রতিষ্ঠানে গিয়ে চিকিৎসা পরামর্শ নেওয়া।


    রাজ্যসভায় মঙ্গলবার (৩১ জুলাই) এক লিখিত জবাবে এই তথ্য জানান স্বাস্থ্য ও পরিবার কল্যাণ প্রতিমন্ত্রী শ্রীমতী অনুপ্রিয়া প্যাটেল।


    CG /BD / SB……

    
    
    (Release ID: 1541222) Visitor Counter : 4
    
    
      Read this release in: English