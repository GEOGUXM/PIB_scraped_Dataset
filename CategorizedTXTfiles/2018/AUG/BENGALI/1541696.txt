      অর্থমন্ত্রক

      জিএসটি-র নিয়ম আরো সহজ করা হবে, বলেন অর্থ মন্ত্রকের প্রধান উপদেষ্টা
      Posted On: 06 AUG 2018 12:22PM by PIB Kolkata


    কলকাতা, ৪ আগস্ট, ২০১৮


    ক্রমাগত সংস্কার চলতে থাকার পর আজকে পণ্য ও পরিষেবা করের কাঠামো এক বছর আগে যা ছিল, তার থেকে অনেকটাই সহজ হয়েছে।ভবিষ্যতে পণ্য ও পরিষেবা করের নিয়ম-কানুন আরো সহজ করা হবে বলে জানান কেন্দ্রীয় অর্থ মন্ত্রকের প্রধান অর্থনৈতিক উপদেষ্টা সঞ্জীব সান্যাল। ভারত চেম্বার অফ কমার্সের একটি আলোচনাসভায় তিনি জানান যে রপ্তানিক্ষেত্রে অগ্রিম করের রিফান্ড ও প্রযুক্তিগত ত্রূটির সমস্যাগুলির সমাধান হয়েছে।


    “জিএসটি’তে সংস্কার করা খুবই জটিল পদ্ধতি যা করতে রাজ্যগুলির সম্মতির প্র্য়োজন হয়” বলে শ্রী সান্যাল মন্তব্য করেন। ভবিষ্যতে জিএসটি এতটাই সহজ হতে পারে যে প্রত্যেকটি পণ্যের ওপ্র সমান হারে কর ধার্য করা হবে। কিন্তু তার জন্য করদাতার সংখ্যা ও কর আদায় বাড়াতে হবে এবং প্রত্যক্ষ করের ক্ষেত্রেও নিয়ম-কানুন সহজ করতে হবে। এই পরিবর্তনগুলি ক্রমে আনতে হবে বলেও তিনি মতপ্রকাশ করেন। এই প্রসঙ্গে শ্রী সান্যাল উল্লেখ করেন যে সপ্তাহ দুয়েক আগে সরকার নিজেদের দাখিল করা বেশ কিছু কর-সংক্রান্ত মামলা তুলে নিয়েছে।মানুষের আস্থা অর্জন করে সরকার কর-সংস্কারের কাজে এগোতে চায়, বলেন প্রধান অর্থনৈতিক উপদেষ্টা।


    *****


    CG/SC

    
    
    (Release ID: 1541696) Visitor Counter : 2
    
    
      Read this release in: English