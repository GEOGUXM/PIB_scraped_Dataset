      যুবওক্রীড়াবিষয়কমন্ত্রক

      মাউন্ট মনিরাঙ্গ পর্বতারোহণের জন্য মহিলা অভিযাত্রী দলের যাত্রা সূচনা করলেন কর্ণেল রাজ্যবর্ধন রাঠোর
      Posted On: 08 AUG 2018 11:05AM by PIB Kolkata


    নয়াদিল্লি , ০ ৭ আগস্ট, ২০১ ৮


    হিমাচল প্রদেশের মাউন্ট মনিরাঙ্গ পর্বতারোহণের জন্য মহিলাদের নিয়ে গঠিত একটি অভিযাত্রীদলের যাত্রা সূচনা করলেন কেন্দ্রীয় যুব বিষয়ক ও ক্রীড়া প্রতিমন্ত্রী তথা তথ্য ও সম্প্রচার মন্ত্রী কর্ণেল রাজ্যবর্ধন রাঠোর। এই পর্বতটির উচ্চতা ৬ হাজার ৫৯৩ মিটার বা ২১ হাজার ৬৩১ ফুট। ১৯৯৩ সালে মহিলা অভিযাত্রীদের মাউন্ট এভারেস্ট পর্বতারোহণের রজত জয়ন্তী উপলক্ষে এই অভিযানের আয়োজন করা হয়েছে।


    কর্ণেল রাঠোর মাউন্ট মনিরাঙ্গ পর্বতারোহণের জন্য মহিলা অভিযাত্রীদল পাঠানোর ব্যাপারে ইন্ডিয়া মাউন্টেনিয়ারিং ফাউন্ডেশনের প্রয়াসের প্রশংসা করেন। তিনি বলেন, মহিলা পর্বতারোহীদের এই দলটি সমাজের কাছে এক স্পষ্ট বার্তা পাঠাচ্ছে, যা হ’ল – যদি মহিলাদের সুযোগ দেওয়া যায়, তা হলে তারা যে কোনও চ্যালেঞ্জের উর্ধ্বে উঠতে পারে। সেইসঙ্গে, নিজেদের যোগ্যতার ছাপ রাখতেও পারে। ভবিষ্যতে শিশুরা কি করতে চায়, সে ব্যাপারেও তাদেরকে সিদ্ধান্ত নেওয়ার সুযোগ দেওয়া উচিত । প্রধানমন্ত্রীর কথা স্মরণ করিয়ে দিয়ে কর্ণেল রাঠোর বলেন , শ্রী মোদী সর্বদাই বলে আসছেন, যাঁরা খেলাধূলা করেন, তাঁরাই বিকশিত হন। মহিলাদের এই পর্বতাভিযান থেকে তাদের একাগ্রতা ও দৃঢ় সংকল্পের কথা প্রতিফলিত হয়। দেশে রোমাঞ্চকর ক্রীড়ার প্রসারে কর্ণেল রাঠোর আরও বেশি তহবিল ও প্রচারের প্রয়োজনীয়তার ওপর জোর দেন।


    SSS/BD/ SB…

    
    
    (Release ID: 1542040) Visitor Counter : 4
    
    
      Read this release in: English