      প্রধানমন্ত্রীরদপ্তর

      প্রধানমন্ত্রী আগামীকাল ভারতীয় ডাক বিভাগের পোস্ট পেমেন্ট ব্যাঙ্কের সূচনা করবেন
      Posted On: 31 AUG 2018 8:52PM by PIB Kolkata


    নয়াদিল্লি , ৩ ১ আগস্ট, ২০১ ৮


    প্রধানমন্ত্রী শ্রী নরেন্দ্র মোদী আগামীকাল নতুন দিল্লির তালকাটোরা স্টেডিয়ামে ভারতীয় ডাক বিভাগের ইন্ডিয়া পোস্ট পেমেন্ট ব্যাঙ্ক আইপিপিবি-র সূচনা করবেন।


    কেন্দ্রীয় সরকারের আর্থিক অন্তর্ভুক্তিকরণের উদ্দেশ্যগুলি দ্রুত অর্জনের লক্ষ্যে ডাক বিভাগের এই ব্যাঙ্কটিকে সাধারণ মানুষের নাগালের মধ্যে সুলভে এক বিশ্বাসযোগ্য আর্থিক প্রতিষ্ঠানের রূপ দেওয়া হয়েছে। সারা দেশব্যাপী ডাক বিভাগের সুবৃহৎ নেটওয়ার্কের সঙ্গে এই ব্যাঙ্ককে জুড়ে দেওয়া হবে। উল্লেখ করা যেতে পারে, দেশের প্রতিটি কোণায় ডাক বিভাগের পরিষেবা রয়েছে। এই পরিষেবা প্রদানের জন্য ৩ লক্ষ পোস্টম্যান ও গ্রামীণ ডাক সেবক রয়েছেন। ডাক বিভাগের এই ব্যাঙ্ক চালু হওয়ার সঙ্গে সঙ্গে দেশের ব্যাঙ্কিং সুযোগ-সুবিধার পরিধিও আরও বৃদ্ধি পাবে।


    দ্রুত উন্নয়নশীল ভারতের বিভিন্ন সুযোগ-সুবিধা দেশের প্রত্যন্ত অঞ্চলগুলিতে পৌঁছে দেওয়ার জন্য কেন্দ্রীয় সরকার যে উদ্যোগ নিয়েছে, তাতে ডাক বিভাগের পেমেন্ট ব্যাঙ্ক আরও একটি মাইলফলক হয়ে উঠতে চলেছে।


    সূচনার দিন থেকেই সারা দেশে ভারতীয় ডাক বিভাগের আইপিপিবি ব্যাঙ্কের ৬৫০টি শাখা এবং ৩,২৫০টি অ্যাক্সেস পয়েন্ট বা সুযোগ-সুবিধা প্রদান কেন্দ্র থাকবে।


    সারা দেশে ডাক বিভাগের ১ লক্ষ ৫৫ হাজার ডাকঘরের প্রত্যেকটিকেই এই ব্যাঙ্ক ব্যবস্থার সঙ্গে জুড়ে দেওয়া হবে।


    ভারতীয় ডাক বিভাগের এই ব্যাঙ্কে সেভিংস ও কারেন্ট অ্যাকাউন্টের সুবিধার পাশাপাশি অর্থ হস্তান্তর, নগদ সুবিধা হস্তান্তর ও বিম পেমেন্ট সহ ব্যবসায়িক লেনদেন সংক্রান্ত পরিষেবা পাওয়া যাবে। অত্যাধুনিক প্রযুক্তির সহায়তায় এই পরিষেবাগুলি কাউন্টার, মাইক্রো এটিএম, মোবাইল ব্যাঙ্কিং অ্যাপ, এসএমএস এবং আইভিআর – এর মাধ্যমে পাওয়া যাবে।


    CG /BD / SB…

    
    
    (Release ID: 1544715) Visitor Counter : 40
    
    
      Read this release in: English