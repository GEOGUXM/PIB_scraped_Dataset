      নীতিআয়োগ

      নীতি আয়োগের সহ-সভাপতি কলকাতায় পশ্চিমবঙ্গের মুখ্যমন্ত্রীর সঙ্গে দেখা করলেন
      Posted On: 09 AUG 2018 11:02AM by PIB Kolkata


    নয়াদিল্লি, ০৮ আগস্ট , ২০১৮


    দেশে সহযোগিতামূলক যুক্তরাষ্ট্রীয় ব্যবস্হায় প্রসারের লক্ষ্যে নীতি আয়োগের এজেন্ডাগুলিকে আরও এগিয়ে নিয়ে যেতে, আয়োগের সহ-সভাপতি ডঃ রাজীব কুমারের নেতৃত্বে উচ্চপদস্হ সরকারি আধিকারিকদের একটি দল পশ্চিমবঙ্গের মুখ্যমন্ত্রী শ্রীমতি মমতা বন্দ্যোপাধ্যায় ও উচ্চপদস্হ রাজ্য সরকারি আধিকারিকদের বৈঠক করেন। মঙ্গলবার কলকাতায় এই বৈঠকে আয়োগের সদস্য ডঃ ভি.কে. সারস্বত, শ্রী বিক্রম সিং গউর ও অন্যান্য পদস্হ আধিকারিকরা ছাড়াও পশ্চিমবঙ্গের অর্থমন্ত্রী শ্রী অমিত মিত্র, রাজ্যের মুখ্যসচিব শ্রী মলয় কুমার দে প্রমুখ উপস্হিত ছিলেন।


    রাজ্যের সার্বিক উন্নয়নের নানা দিক নিয়ে পশ্চিমবঙ্গের মুখ্যমন্ত্রীর সঙ্গে আয়োগের সহ-সভাপতির বিস্তারিত আলোচনা হয়। আলোচ্য বিষয়গুলির মধ্যে ছিল :-

      * গঙ্গা-ভাগিরথী-হুগলী নদী-সহ দামোদর, রূপনারায়ণ, সুবর্ণরেখা, কংসাবতী, তিস্তা-তোর্সা ও জলঢাকা নদীর বন্যা নিয়ন্ত্রণ কর্মসূচির পুনরুজ্জীবন
      * রাজ্য বিদ্যু ৎ বন্টন সংস্হাগুলির পুনগর্ঠন
      * মাইথন ও তানচেত জলধারের পলিমাটি উত্তোলন
      * অন্ডাল (দুর্গাপুর) বিমানবন্দর পুরদমে চালু করা এবং কলকাতা ও ইউরোপের মধ্যে সরাসরি উড়ান পরিষেবা শুরু করা
      * অনগ্রসর অঞ্চল অনুদান তহবিল, চর্তুদশ অর্থ কমিশন- গ্রামাঞ্চলীয় ও শহরাঞ্চলীয় স্হানীয় সংস্হাগুলিকে তাদের কাজকর্ম অনুযায়ী অনুদান প্রদান
      * সর্বশিক্ষা অভিযান, মধ্যাহ্নকালীন আহার কর্মসূচি, জাতীয় সামাজিক সহায়তা কর্মসূচি
      * অম্রুত, স্বচ্ছ ভারত অভিযান
      * সক্রিয় ও পরিত্যক্ত কয়লাখনি, কয়লাখনিগুলির বন্টন
      * হলদিয়া বন্দরের নাব্যতা, ধোরসাগর ও তাজপুর বন্দর উন্নয়ন, কলকাতা পোর্টট্রাস্টের পড়ে থাকা জমির বন্টন
      * পুলিশ বাহিনীগুলির আধুনিকীকরণ, বাংলাদেশের ভিতরে থাকা ছিটমহলগুলির মানুষের পুনর্বাসন ও পরিকাঠামোর মানোন্নয়ন
      * শস্য বিমা প্রকল্প, কিষাণ ক্রেডিট প্রকল্প, সুসংহত উদ্যানপালন উন্নয়ন মিশন

    এছাড়াও বিভিন্ন কেন্দ্রীয় মন্ত্রক ও রাজ্য সরকারের মধ্যে অমীমাংসিত একাধিক বিষয় যেমন- কয়লা, বাণিজ্য, পেট্রোলিয়াম ও প্রাকৃতিক গ্যাস, রসায়ন ও পের্ট্রো রসায়ন, অসামরিক বিমান পরিবহন, খনি, গবাদি পশুপালন, ম ৎ স চাষ, খাদ্য ও গণবন্টন, পঞ্চায়েতিরাজ, গ্রামোন্নয়ন-সহ আবাসন ও শহরাঞ্চল সংক্রান্ত বিষয় নিয়ে আলোচনা হয়।


    রাজ্যের মুখ্যমন্ত্রী শ্রীমতী মমতা বন্দ্যোপাধ্যায় নীতি আয়োগের প্রয়াসগুলির প্রশংসা করে আশা প্রকাশ করেন যে আয়োগ রাজ্যের সঙ্গে যুক্ত গুরুত্বপূর্ণ বিষয়গুলি নিয়ে কেন্দ্রের সঙ্গে আলোচনা করবে।


    SSS/BD /NS/…

    
    
    (Release ID: 1542156) Visitor Counter : 3
    
    
      Read this release in: English
    
    
    

*