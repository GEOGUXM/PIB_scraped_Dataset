      জলসম্পদমন্ত্রক

      গঙ্গানদী ও নদী পাড়গুলির পরিস্কার-পরিচ্ছন্নতার জন্য পশ্চিমবঙ্গ সহ চার রাজ্যকে প্রায় ১৫০ কোটি টাকা দেওয়া হচ্ছে
      Posted On: 30 AUG 2018 12:35PM by PIB Kolkata


    নয়াদিল্লি , ২ ৯ আগস্ট, ২০১ ৮


    নমামি গঙ্গে কর্মসূচির আওতায় পশ্চিমবঙ্গ সহ উত্তরাখন্ড, উত্তর প্রদেশ ও বিহারের জন্য প্রায় ১৫০ কোটি টাকার বেশ কয়েকটি প্রকল্পের রূপায়ণে অনুমতি মিলেছে। জাতিয় পরিচ্ছন্ন গঙ্গা মিশনের (এনএমজিসি) কার্যনির্বাহী কমিটির পঞ্চম বৈঠক মঙ্গলবার নতুন দিল্লিতে অনুষ্ঠিত হয়। ঐ বৈঠকে পশ্চিমবঙ্গ সহ চারটি রাজ্যে প্রকল্পগুলি রূপায়ণের বিষয়ে সিদ্ধান্ত হয়। প্রকল্পগুলির মধ্যে রয়েছে – ছোট নদী, নালা ও নর্দমার প্রবাহ পথগুলি বিচ্ছিন্ন করে দিয়ে সেগুলিকে ভিন্ন পথে ঘুরিয়ে দেওয়া, যাতে তারা সরাসরি মূল নদীতে গিয়ে না মেশে। প্রবাহ পথগুলি ঘুরিয়ে বর্জ্য পরিচালনা কেন্দ্রে নিয়ে যাওয়া, যাতে মূল নদীতে মেশার সময় নদী, নালা বা নর্দমাগুলির জল বিশুদ্ধ ও দূষণমুক্ত থাকে। এছাড়াও, বর্জ্য পরিচালনা কেন্দ্র স্থাপন ও নদী ঘাটগুলির মানোন্নয়ন সংক্রান্ত প্রকল্প রয়েছে।


    কার্যনির্বাহী কমিটির বৈঠকে পশ্চিমবঙ্গে গঙ্গা তীরবর্তী স্নানঘাট এবং কাটোয়া, কালনা, অগ্রদ্বীপ ও দিনহাটায় শ্মশান ঘাটগুলির মানোন্নয়ন বা সংস্কারের অনুমতি মিলেছে। পরিচ্ছন্ন গঙ্গা তহবিলের আওতায় এই প্রকল্পগুলির কাজকর্ম পরিচালিত হবে। এর জন্য খরচ ধরা হয়েছে ৮ কোটি ৫৮ লক্ষ টাকা। এই টাকায় বর্তমান ঘাটগুলির সংস্কার, মৌলিক সুযোগ-সুবিধা গড়ে তোলা, ঘাটে বিদ্যুৎ সংযোগ ও অন্যান্য কাজকর্ম রূপায়িত হবে।


    গোমুখ থেকে গঙ্গাসাগর পর্যন্ত গঙ্গানদীর সাংস্কৃতিক ঐতিহ্য নিয়ে দলিল-দস্তাবেজ তৈরির একটি প্রস্তাবও কার্যনির্বাহী কমিটি অনুমোদন করেছে। দলিল রচনার কাজে পুরাতাত্ত্বিক ঐতিহ্য, অতুলনীয় সাংস্কৃতিক ঐতিহ্য ও পরিবেশগত ঐতিহ্যগুলির ওপর গুরুত্ব দেওয়া হবে।


    পশ্চিমবঙ্গের পাশাপাশি উত্তরাখন্ডকে ৬০ কোটি, উত্তর প্রদেশকে ২৭ কোটি ৪১ লক্ষ এবং বিহারকে ৩০ কোটি ৯২ লক্ষ টাকা দেওয়া হবে। এই টাকা ঐ তিন রাজ্যে ছোট নদী, নালা ও নর্দমার প্রবাহ পথ পরিবর্তন, বর্জ্য পরিচালনা কেন্দ্র স্থাপন, বর্জ্য জল পরিবাহিত হওয়ার পাইপ লাইন বসানো প্রভৃতি কাজে ব্যয় করা হবে। এছাড়াও, কমিটি বিহারের সোনেপুরে নদী মুখের উন্নয়নমূলক কাজকর্ম রূপায়ণ বাবদ ২২ কোটি ৯২ লক্ষ টাকা মঞ্জুর করেছে।


    CG /BD / SB…

    
    
    (Release ID: 1544443) Visitor Counter : 126
    
    
      Read this release in: English