      রাষ্ট্রপতিরসচিবালয়

      শিশুদের দায়িত্বশীল নাগরিক হিসাবে গড়ে তুলতে হবে : উপরাষ্ট্রপতি
      Posted On: 14 AUG 2018 7:38PM by PIB Kolkata


    নয়াদিল্লি, ১৪ আগস্ট , ২০১৮


    ভারতের উপরাষ্ট্রপতি শ্রী এম ভেঙ্কাইয়া নাইডু বলেছেন, শিশুদের দায়িত্বশীল নাগরিক হিসাবে গড়ে তোলার উদ্যোগ নিতে হবে । স্বাধীনতা দিবস উপলক্ষে আজ নতুন দিল্লিতে তিনি জি ডি গোয়েঙ্কা প্রি স্কুলের ছাত্রছাত্রীদের সঙ্গে কথা বলছিলেন। উপরাষ্ট্রপতি বলেন, মা হচ্ছেন একটি শিশুর প্রথম শিক্ষক। তাই শিশুটিকে মা, মাতৃভূমি এবং মাতৃভাষা বিষয়ে শিক্ষা দিতে হবে। তাদের আমাদের ঐতিহ্য এবং সাংস্কৃতিক পরম্পরা বিষয়ে শিক্ষিত করে তুলতে হবে। তিনি শিশুদের মাতৃভাষা শিক্ষাদানের ওপর জোর দেন। শিশুদের দায়িত্বশীল নাগরিক হিসাবে গড়ে তোলার ক্ষেত্রে শিক্ষকদের যথাযথ ভূমিকা নেওয়ার জন্য উপরাষ্ট্রপতি আহ্বান জানান। তিনি বলেন, প্রযুক্তি যতই গুরুত্বপূর্ণ হোক না কেন, গুগল কখনও গুরুর বিকল্প হতে পারেনা।


    CG/PB /NS/…

    
    
    (Release ID: 1543058) Visitor Counter : 23