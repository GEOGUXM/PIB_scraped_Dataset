      নারীওশিশুবিকাশমন্ত্রক

      মহিলা সহকর্মীদের মর্যাদা ও সম্ভ্রমের প্রতি সংবেদনশীল হওয়ার জন্য বিমান পরিবহণ সংস্থাগুলির কর্মীদের উদ্দেশে আহ্বান জানালেন শ্রীমতী মানেকা সঞ্জয় গান্ধী
      Posted On: 24 AUG 2018 6:49PM by PIB Kolkata


    নয়াদিল্লি, ২৪ আগস্ট, ২০১৮


    মহিলা সহকর্মীদের সম্ভ্রম ও মর্যাদার প্রতি সংবেদনশীল হওয়ার জন্য সরকারি ও বেসরকারি ক্ষেত্রের বিমান পরিবহণ সংস্থাগুলির কর্মীদের উদ্দেশে আহ্বান জানিয়েছেন কেন্দ্রীয় নারী ও শিশুবিকাশ মন্ত্রী শ্রীমতী মানেকা সঞ্জয় গান্ধী। গতকাল নয়াদিল্লিতে এয়ার ইন্ডিয়া এবং এয়ার ইন্ডিয়া এক্সপ্রেস-এ যৌন হয়রানির ঘটনায় গৃহীত পদক্ষেপের অগ্রগতির বিষয়টি তিনি পর্যালোচনা করছিলেন। এয়ার ইন্ডিয়ার সিএমডি তাঁকে অবহিত করেন যে এ ধরণের ১২টি ঘটনা বিচারাধীন রয়েছে। এছাড়াও বেসরকারি বিমান সংস্থাগুলিতে যৌন হয়রানির কয়েকটি ঘটনা নারী ও শিশুবিকাশ মন্ত্রকের পক্ষ থেকে কেন্দ্রীয় অসামরিক পরিবহণ মন্ত্রকে পাঠিয়ে দেওয়া হয়েছে বলেও পর্যালোচনা বৈঠকে জানানো হয়।


    পর্যালোচনা শেষে শ্রীমতী মানেকা সঞ্জয় গান্ধী বলেন, যৌন হয়রানির ঘটনার সঙ্গে সঙ্গে কিছু কিছু মহিলা কর্মী যৌন হয়রানি সম্পর্কিত প্রশাসনিক কিছু কিছু অভিযোগও তুলে থাকেন। এই ধরণের ঘটনার দ্রুত নিষ্পত্তি হওয়া উচিৎ বলে মনে করেন তিনি। সেক্ষেত্রে যৌন হয়রানির ঘটনা যদি সত্যি হয়, তাহলে অভিযোগকারিনীর পক্ষে অভিযোগ নিরসনের জন্য উপযুক্ত প্রশাসনিক বা আইনি ব্যবস্থা গ্রহণ করার পথও খোলা থাকে।


    কেন্দ্রীয় নারী ও শিশুবিকাশ মন্ত্রী বলেন যে বিমান পরিবহণ ক্ষেত্রটির এখন ভালোরকম প্রসার ঘটেছে। সেখানে অন্তর্ভুক্তিমূলক প্রচেষ্টার ওপর জোর দেওয়ার পাশাপাশি, সাধারণ মাধ্যবিত্ত শ্রেণীর কাছে বিমান পরিবহণ সম্পর্কিত সুযোগ-সুবিধার দ্বার এখন উন্মুক্ত। ৭০ ও ৮০-র দশকে শুধুমাত্র উচ্চবিত্ত শ্রেণীর কাছেই বিমান পরিবহণ পরিষেবার সুযোগ সম্প্রসারিত ছিল। মহিলা কর্মীরা যাতে কোনভাবেই ভয় ও আশঙ্কা এবং সুরক্ষার অভাব অনুভব না করেন, সেজন্য পুরুষ কর্মীদের মধ্যে সচেতনতা গড়ে তুলতে এয়ার ইন্ডিয়ার সিএমডি-কে অনুরোধ জানান শ্রীমতী মানেকা সঞ্জয় গান্ধী।


    CG/SKD/DM/…

    
    
    (Release ID: 1543880) Visitor Counter : 24
    
    
      Read this release in: English