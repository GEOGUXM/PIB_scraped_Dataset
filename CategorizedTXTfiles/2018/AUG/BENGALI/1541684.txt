      নারীওশিশুবিকাশমন্ত্রক

      আয়কর আইনের ৬৪ নম্বর ধারা সংশোধনের জন্য অর্থ মন্ত্রককে অনুরোধ মহিলা ও শিশু কল্যাণ মন্ত্রকের
      Posted On: 06 AUG 2018 11:13AM by PIB Kolkata


    নয়াদিল্লি , ০ ৩ আগস্ট, ২০১ ৮


    কোনও ব্যক্তির স্ত্রী বা পুত্রবধূকে পুরস্কার বা উপহার হিসাবে হস্তান্তরিত করা সম্পদ থেকে আয় হওয়া অর্থকে কর ব্যবস্থার বাইরে রাখার জন্য আয়কর আইনের ৬৪ নম্বর ধারা সংশোধন করতে কেন্দ্রীয় অর্থ মন্ত্রককে অনুরোধ জানিয়েছে মহিলা ও শিশু কল্যাণ মন্ত্রক।


    ১৯৬১-র আয়কর আইনের বর্তমান ধারাগুলির আওতায় পুরস্কার বা ক্ষতি পূরণ ছাড়া কোনও ব্যক্তির প্রাপ্ত অর্থের পরিমাণ যদি ৫০ হাজার টাকার বেশি হয়, তা হলে তা করযোগ্য বলে কেন্দ্রীয় প্রত্যক্ষ কর পর্ষদের (সিবিডিটি) পক্ষ থেকে জানানো হয়েছে। একইভাবে, ক্ষতি পূরণ বা উপহার ছাড়া স্থাবর সম্পত্তি বা নির্দিষ্ট সম্পত্তি গ্রহণ করলে, তা করযোগ্য বলে বিবেচিত হয়। অবশ্য, কোনও ব্যক্তির কাছ থেকে পুরস্কার বা উপহার স্বরূপ নিম্নলিখিত ব্যক্তিরা যদি অর্থ বা স্থাবর সম্পত্তি অথবা নির্দিষ্ট সম্পত্তি পেয়ে থাকেন, তা হলে তা করযোগ্য বলে বিবেচিত হয় না। পুরস্কার ও উপহার গ্রহণকারী এই ব্যক্তিরা হলেন – কোনও ব্যক্তির সহধর্মিনী, কোনও ব্যক্তির ভাই বা বোন; কোনও ব্যক্তির সহধর্মিনীর ভাই বা বোন; কোনও ব্যক্তির পিতা-মাতার ভাই বা বোন; একজন ব্যক্তির বংশগত পূর্বপুরুষ বা বংশধর; একজন ব্যক্তির সহধর্মিনীর যে কোনও বংশগত পূর্বপুরুষ বা বংশধর।


    সুতরাং, পুরস্কার বা উপহার অথবা ক্ষতি পূরণ বাবদ কোনও মহিলা যদি তাঁর আত্মীয়-পরিজনের কাছ থেকে অর্থ বা স্থাবর সম্পত্তি অথবা সুনির্দিষ্ট সম্পত্তি পেয়ে থাকেন, তা হলে তা আয়কর আইন অনুযায়ী করযোগ্য বলে বিবেচিত হয় না। রাজ্যসভায় বৃহস্পতিবার এক অতিরিক্ত প্রশ্নের জবাবে একথা জানান মহিলা ও শিশু কল্যাণ মন্ত্রী শ্রীমতী মানেকা সঞ্জয় গান্ধী।


    CG /BD / SB……

    
    
    (Release ID: 1541684) Visitor Counter : 2
    
    
      Read this release in: English