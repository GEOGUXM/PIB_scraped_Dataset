      জলসম্পদমন্ত্রক

      বন্যা নিয়ন্ত্রণ কর্মসূচি
      Posted On: 03 AUG 2018 11:11AM by PIB Kolkata


    নয়াদিল্লি , ০ ২ আগস্ট, ২০১ ৮


    ভূমিক্ষয় সহ বন্যা নিয়ন্ত্রণের বিষয়টি রাজ্যের এক্তিয়ারের মধ্যে পড়ে। সংশ্লিষ্ট রাজ্যের অগ্রাধিকারের ভিত্তিতে পরিকল্পনা অনুসারে রাজ্য সরকারগুলি তাদের নিজস্ব সহায়সম্পদ ব্যবহার করে এই কাজ করে থাকে। কেন্দ্রীয় সরকার এক্ষেত্রে প্রযুক্তিগত সহায়তা এবং কিছু ক্ষেত্রে আর্থিক সহায়তাও দিয়ে থাকে। কেন্দ্রীয় জলসম্পদ, নদী উন্নয়ন ও গঙ্গা পুনরুজ্জীবন দপ্তরের প্রতিমন্ত্রী শ্রী অর্জুন রাম মেঘওয়াল লোকসভায় এক প্রশ্নের লিখিত জবাবে এই কথা জানিয়েছেন। তাঁর মন্ত্রক একাদশ পরিকল্পনায় যে ‘বন্যা নিয়ন্ত্রণ কর্মসূচি’ চালু করেছিল, তা দ্বাদশ পরিকল্পনা পর্যন্ত চালিয়ে যাওয়া হয়েছিল। এই সময়কালে কর্মসূচিটির আওতায় সারা দেশে ১৩২৩৮.৩৭ কোটি টাকা ব্যয়ে মোট ৫২২টি প্রকল্প অনুমোদিত ও রূপায়িত হয়। রাজ্য পর্যায়ের এই প্রকল্পগুলিতে বিভিন্ন সময়ে কেন্দ্রীয় সরকার নানাভাবে আর্থিক সহায়তা দিয়েছে। দ্বাদশ পরিকল্পনাকালে কেন্দ্রীয় পর্যায়ের আরেকটি কর্মসূচি ‘নদী পরিচালন সংক্রান্ত তৎপরতা এবং সীমান্ত এলাকার কাজ’ রূপায়ণের ব্যবস্থা হয়েছে। এই কর্মসূচিতে প্রতিবেশী দেশগুলির সঙ্গে অখন্ড সীমান্তে প্রবহমান নদীগুলির বন্যা সংক্রান্ত পূর্বাভাষ ও জলপ্রবাহ সংক্রান্ত তথ্য সংগ্রহের উদ্যোগ নেওয়া হয়েছে। এছাড়াও, প্রতিবেশী দেশগুলি জলসম্পদ প্রকল্প বিষয়ে খোঁজখবর নেওয়ার কাজও হয়েছে। অন্যদিকে, রাজ্য সরকার ও কেন্দ্রশাসিত অঞ্চলগুলিকে বন্যা নিয়ন্ত্রণ এবং সামুদ্রিক উপকূলে ভূমিক্ষয় রোধের মতো কাজের জন্য আর্থিক সহায়তাও দেওয়া হয়েছে। নেপালের কোশী এবং গণ্ডক নদীতে বন্যা সুরক্ষার কাজ; বাংলাদেশ ও পাকিস্তানের সীমান্ত সংলগ্ন এলাকায় বন্যা সুরক্ষা ও ভূমিক্ষয় প্রতিরোধের কাজও এই কর্মসূচিতে করা হয়েছে। গঙ্গানদীতে বন্যা নিয়ন্ত্রণের জন্য কমিশনের কাজকেও এই কর্মসূচির আওতায় করা হয়েছে বলে মন্ত্রী জানান।


    CG / PB / SB……

    
    
    (Release ID: 1541450) Visitor Counter : 4
    
    
      Read this release in: English