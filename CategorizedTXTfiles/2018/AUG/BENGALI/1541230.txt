      শ্রমওকর্মসংস্থানমন্ত্রক

      মুদ্রা যোজনার মাধ্যমে ৩ কোটি ৪৯ লক্ষ নতুন উদ্যোগপতি উপকৃত হয়েছেন
      Posted On: 02 AUG 2018 12:11PM by PIB Kolkata


    নয়াদিল্লি, ০১ আগস্ট , ২০১৮


    কর্মদক্ষতা বৃদ্ধির পাশাপাশি কর্মসংস্হান সৃষ্টির বিষয়টি সবসময় সরকারের অগ্রাধিকার পেয়ে থাকে। সরকার এই লক্ষ্যে একাধিক প্রকল্প ও কর্মসূচি রূপায়ণ করছে। একইসঙ্গে বেসরকারি ক্ষেত্রগুলিকেও উৎসাহ দেওয়া হচ্ছে। কর্মসংস্হানের সুযোগ সৃষ্টি করতে সরকার প্রধানমন্ত্রীর কর্মসংস্হান সৃষ্টি কর্মসূচি, মহাত্মা গান্ধী জাতীয় গ্রামীণ কর্মসংস্হান নিশ্চয়তা প্রকল্প, পন্ডিত দীনদয়াল উপাধ্যায় গ্রামীণ কৌশল্য যোজনা এবং দীনদয়াল অন্তদ্বয় যোজনা- জাতীয় শহরাঞ্চল জীবন-জীবিকা মিশনের মতো উদ্যোগগুলিতে সরকারি ব্যয় তথা বিনিয়োগের পরিমান বাড়াচ্ছে। রাজ্যসভায় আজ এক প্রশ্নের লিখিত জবাবে এই তথ্য জানান শ্রম ও কর্মসংস্হান প্রতিমন্ত্রী শ্রী সন্তোষ কুমার গাঙ্গোয়ার।


    তিনি আরও জানান, প্রধানমন্ত্রী মুদ্রা যোজনার মাধ্যমে ব্যাঙ্ক, ব্যাঙ্ক বর্হুভূত আর্থিক প্রতিষ্ঠান, ছোট অর্থ সহায়তা প্রতিষ্ঠানের পক্ষ থেকে অকৃষি ক্ষেত্রে ছোট ও মাঝারি উদ্যোগ গড়ে তোলা সহ ব্যবসার সম্প্রসারণ ও কর্মসংস্হান সৃষ্টির জন্য ব্যক্তি বিশেষ বা সংস্হাকে সহজ শর্তে ঋণ দেওয়া হয়। এই কর্মসূচির আওতায় ২০১৫-১৬ থেকে ২০১৭-১৮ পর্যন্ত ১২ কোটি ৭২ লক্ষ ক্ষেত্রে ঋণ মঞ্জুর করা হয়েছে। এরমধ্যে ৩ কোটি ৪৯ লক্ষ নতুন শিল্পোদ্যোগ গড়ে তোলার জন্য ঋণ দেওয়া হয়েছে।


    শ্রী গাঙ্গোয়ার আরও জানান প্রধানমন্ত্রীর কর্মসংস্হান সৃষ্টি কর্মসূচির আওতায় পশ্চিমবঙ্গে ২০১৫-১৬ সালে ১২ হাজার ৭৪৬ জন, ২০১৬-১৭তে ২৬ হাজার ৬০৪ জন, ২০১৭-১৮তে ১০ হাজার ৯২৮ জন এবং ২০১৮-১৯-এ এখনও পর্যন্ত ৩ হাজার ৮২৪ জন উপকৃত হয়েছেন। এছাড়াও এমজিএনআরইজিএ কর্মসূচির মাধ্যমে পশ্চিমবঙ্গে ২০১৭-১৮তে ৩১ কোটি ২৬ লক্ষ এবং ২০১৮-১৯ এর ২০ জুলাই পর্যন্ত প্রায় ৭ কোটি ৬০ হাজার কর্মদিবস সৃষ্টি হয়েছে বলেও শ্রী গঙ্গোয়ার জানান।


    CG/BD /NS/…

    
    
    (Release ID: 1541230) Visitor Counter : 3
    
    
      Read this release in: English