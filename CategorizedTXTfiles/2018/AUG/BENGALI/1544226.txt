      কর্পোরেটবিষয়সংক্রান্তমন্ত্রক

      ২০১৩-র কোম্পানী আইনের শাস্তিমূলক ব্যবস্হা পর্যালোচনা কমিটি শ্রী অরুণ জেটলির কাছে তাদের চূড়ান্ত রিপোর্ট পেশ করেছে
      Posted On: 29 AUG 2018 1:20PM by PIB Kolkata


    নয়াদিল্লি, ২৮ আগস্ট , ২০১৮


    ২০১৩-র কোম্পানী আইনের আওতায় শাস্তিমূলক ব্যবস্হা পর্যালোচনা বিষয়ক কমিটি, কেন্দ্রীয় অর্থমন্ত্রী শ্রী অরুণ জেটলির কাছে তাদের চূড়ান্ত রিপোর্ট পেশ করেছে। কমিটির প্রধান তথা কর্পোরেট বিষয়ক মন্ত্রকের সচিব শ্রী ইনজেটি শ্রীনিবাস এই রিপোর্টটি শ্রী জিটলীর হাতে তুলে দেন। এ বছরের জুলাই মাসে এই কমিটি গড়া হয়েছিল। কমিটি কোম্পানী আইনের সমস্ত ব্যবস্হাগুলি শাস্তিমূলক বিশ্লেষণ করার পর এগুলিকে আটটি শ্রেণীতে ভাগ করে। এর মধ্যে দুটি শ্রেণীকে গুরুতর ধরনের অপরাধ মোকাবিলার জন্য কঠোর শাস্তিবিধানের সংস্হান বজায় রাখার সুপারিশ করা হয়েছে। কেবল দুটি শ্রেণীর যেসব ত্রুটিবিচ্যুতি টেকনিক্যাল বা পদ্ধতিগত কারণে ঘটে থাকে সেগুলির জন্য অভ্যন্তরীণ পর্যায়ে ব্যবস্হা গ্রহণে সুপাশির করা হয়েছে। কমিটি তাদের সুপারিশে বলেছে যে এর ফলে একদিকে যেমন সহজে ব্যবসার সুবিধা বাড়বে, অন্যদিকে কর্পোরেট সংস্হাগুলির জন্য আইনের মান্যতাও বৃদ্ধি পাবে। অন্যদিকে ছোটেখাটো টেকনিক্যাল বা পদ্ধতিগত বিষয়গুলিকে অভ্যন্তরীণ পর্যায়ে সমাধান করতে পারলে বিশেষ আদালতগুলিতে মামলার বোঝাও কমবে। তবে কর্পোরেট ক্ষেত্রে প্রতারনার মোকাবিলায় আগের মতোই ব্যবস্হা গ্রহণের সুপারিশ করা হয়েছে। অন্যদিকে জাতীয় কোম্পানী আইন ট্রাইবুনালে কাজের বোঝাও যাতে কমানো যায় সে বিষয়েও এই কমিটি সুনির্দিষ্ট সুপারিশ করেছে। কর্পোরেট প্রশাসন সংক্রান্ত বিষয়েও কমিটির পক্ষ থেকে তাদের মতামত জানানো হয়েছে। ব্যবসা শুরু করা, নথিভুক্ত অফিস চালানো, বিনিয়োগকারীদের স্বার্থসুরক্ষা, অভিযোগ নিষ্পত্তি ব্যবস্হা, সুবিধাজনক মালিকানা এবং নিরপেক্ষ অধিকর্তাদের স্বাধীনতা বজায় রাখার পক্ষেও কমিটি তাদের সুপারিশে মতপ্রকাশ করেছে।


    CG/PB /NS/…

    
    
    (Release ID: 1544226) Visitor Counter : 20
    
    
      Read this release in: English