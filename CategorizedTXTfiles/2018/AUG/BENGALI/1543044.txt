      প্রতিরক্ষামন্ত্রক

      কলাইকুন্ডা বিমানঘাঁটিতে স্বল্প দূরত্বের দৌড় কর্মসূচি
      Posted On: 14 AUG 2018 7:26PM by PIB Kolkata


    কলকাতা, ১৪ আগস্ট , ২০১৮


    স্বাধীনতা দিবসের প্রাক্কালে ভারতীয় সেনাবাহিনীর পক্ষ থেকে ‘ আপনার সেনাবাহিনীগুলিকে জানুন ’ শীর্ষক উদ্যোগের অঙ্গ হিসেবে মঙ্গলবার (১৪ আগস্ট) কলাইকুন্ডা বিমানঘাঁটিতে এক মিনি ম্যারাথন বা স্বল্প দূরত্বের দৌড় কর্মসূচির আয়োজন করা হয়। প্রধানমন্ত্রী ‘ ফিট ইন্ডিয়া মুভমেন্ট ’ কে আরও এগিয়ে নিয়ে যাওয়ার লক্ষ্যে এই দৌড় কর্মসূচিতে স্হানীয় বিদ্যালয়গুলির ছাত্রছাত্রীরা ছাড়াও বহু সাধারণ মানুষও অংশ নেন। বিভিন্ন বয়সের বায়ুসেনা কর্মীরাও দৌড়ে সামিল হন। এই দৌড়ে ৮০০ জনের বেশি সামিল হন। এরমধ্যে ২৫০ জন বিদ্যালয় পড়ুয়াও ছিল। কলাইকুন্ডা বিমানঘাঁটির প্রধান এয়ার কমান্ডর সাজি অ্যান্টনি এই দৌড় কর্মসূচির সূচনা করেন। তিনি সুস্বাস্হ্য বজায় রাখার পাশাপাশি ক্রীড়াক্ষেত্রে সাফল্য অর্জনের মাধ্যমে বায়ুসেনায় যোগদানের সুযোগ-সুবিধা ব্যাখ্যা করেন। উল্লেখ করা যেতে পারে, দৌড় কর্মসূচিতে ৫৯ বছর বয়সী এক মহিলা ও পাঁচ বছরের এক শিশুও অংশ নেয়।


    CG/BD /NS/…

    
    
    (Release ID: 1543044) Visitor Counter : 6