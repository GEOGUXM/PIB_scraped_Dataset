      প্রধানমন্ত্রীরদপ্তর

      জৈব জ্বালানি গ্রাম ও শহরের জীবনযাত্রায় আমূল পরিবর্তন আনতে চলেছে - বললেন প্রধানমন্ত্রী
      Posted On: 10 AUG 2018 5:20PM by PIB Kolkata


    নয়াদিল্লি , ১০ আগস্ট, ২০১ ৮


    জৈব জ্বালানি একুশ শতকে ভারতকে একটি নতুন গুরুত্বপূর্ণ স্থানে উন্নীত করতে চলেছে। শস্য থেকে উৎপাদিত এই জ্বালানি দেশের গ্রাম ও শহরে সাধারণ মানুষের জীবনযাত্রাই আমূল বদলে দেবে।


    বিশ্ব জৈব জ্বালানি দিবস উপলক্ষে আজ নয়াদিল্লিতে আয়োজিত এক অনুষ্ঠানে একথা বলেন প্রধানমন্ত্রী শ্রী নরেন্দ্র মোদী। কৃষক, ছাত্রছাত্রী, সরকারি কর্মী ও আধিকারিক, সাংসদ, বিজ্ঞানী ও শিল্পোদ্যোগীদের এক সমাবেশে ভাষণ দিচ্ছিলেন তিনি । শ্রী মোদী বলেন, শ্রী অটলবিহারী বাজপেয়ী প্রধানমন্ত্রী থাকাকালীন প্রথম ইথানল থেকে জৈব জ্বালানি উৎপাদনের পরিকল্পনা করা হয়। পরে, ২০১৪ সালে ইথানল মিশ্রণের কর্মসূচির একটি দিশা স্থির করা হয়। এই কর্মসূচি শুধু যে কৃষকদেরই কল্যাণসাধন করেছে তাই নয়, একইসঙ্গে গত বছর ৪ হাজার কোটি টাকার মতো বিদেশি মুদ্রার সাশ্রয়ও সম্ভব হয়েছে। ব্যয়সাশ্রয়ের পরিমাণ আগামী চার বছরে ১২ হাজার কোটি টাকায় উন্নীত করার লক্ষ্যমাত্রা স্থির হয়েছে বলে উল্লেখ করেন প্রধানমন্ত্রী। বায়োমাস থেকে জৈব জ্বালানি উৎপাদন প্রচেষ্টায় কেন্দ্রীয় সরকার বেশ বড় ধরণের বিনিয়োগ করেছে বলেও জানান তিনি। শ্রী মোদী বলেন, দেশে ১২টি আধুনিক শোধনাগার স্থাপনের একটি পরিকল্পনা করা হয়েছে। এর মাধ্যমে দেশে প্রভূত কর্মসংস্থানের সুযোগ সৃষ্টি সম্ভব।


    প্রধানমন্ত্রী বলেন, ‘জন ধন’, ‘বন ধন’ এবং ‘গোবর্ধন’-এর মতো কর্মসূচিগুলি আদিবাসী, কৃষক এবং সাধারণ মানুষের জীবনযাত্রায় বিশেষ পরিবর্তন নিয়ে আসবে। ছাত্র, শিক্ষক, বিজ্ঞানী, শিল্পোদ্যোগী এবং জনসাধারণের অংশগ্রহণের মাধ্যমেই যে রূপান্তরের সম্ভাবনাকে বাস্তবায়িত করা সম্ভব, একথা বিশেষ জোরের সঙ্গে ঘোষণা করেন শ্রী নরেন্দ্র মোদী। জৈব জ্বালানির সুফলগুলিকে গ্রামাঞ্চলে পৌঁছে দেওয়ার উদ্যোগ গ্রহণের জন্য তিনি আহ্বান জানান।


    প্রধানমন্ত্রী এদিন ‘জাতীয় জৈব জ্বালানি নীতি, ২০১৮’ শীর্ষক একটি পুস্তিকাও প্রকাশ করেন। ‘পরিবেশ’ নামে পরিবেশ-বান্ধব একটি ‘এক জানালা’ কর্মসূচিরও সূচনা করেন তিনি।


    SSS/SKD/DM/…

    
    
    (Release ID: 1542643) Visitor Counter : 8
    
    
      Read this release in: English