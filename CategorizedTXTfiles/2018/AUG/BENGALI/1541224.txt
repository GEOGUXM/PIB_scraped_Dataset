      নারীওশিশুবিকাশমন্ত্রক

      অনাবাসী ভারতীয়দের বৈবাহিক বিরোধের ক্ষেত্রে শিশুদের হেফাজত বিষয়ে মধ্যস্থতার জন্য শিশু অধিকার সুরক্ষায় জাতীয় কমিশন একটি বিশেষ সেল গঠন করবে
      Posted On: 02 AUG 2018 12:04PM by PIB Kolkata


    নয়াদিল্লি , ০১ আগস্ট, ২০১ ৮


    কেন্দ্রীয় মহিলা ও শিশু বিকাশ মন্ত্রক শিশু অধিকার সুরক্ষার জন্য জাতীয় কমিশনকে, অনাবাসী ভারতীয় দম্পতিদের মধ্যে বৈবাহিক বিরোধের জেরে শিশুদের হেফাজত বিষয়ে সমস্যার নিষ্পত্তির জন্য একটি বিশেষ মধ্যস্থতাকারী সেল গঠনের নির্দেশ দিয়েছে। এই সেলে একজন চেয়ারপার্সন ছাড়াও দু’জন বিশেষজ্ঞ সদস্য হিসাবে থাকবেন। এই ধরণের সমস্ত বিরোধ গত ২০.১২.২০১৭ তারিখে গঠিত মহিলা ও শিশু বিকাশ মন্ত্রকের অখন্ড নোডাল এজেন্সি দেখাশোনা করবে। মন্ত্রক এক বিজ্ঞপ্তিতে জানিয়েছে, বিবদমান দম্পতির যে কোনও একজন এই ধরণের সমস্যার ক্ষেত্রে নোডাল এজেন্সির কাছে অভিযোগ জানাতে পারবেন। এমনকি, সংশ্লিষ্ট শিশু বা তার অভিভাবকও এজেন্সির কাছে লিখিত বক্তব্য জানাতে পারবেন। আবেদন পাওয়ার ছ’মাসের মধ্যে মধ্যস্থতার মাধ্যমে এই ধরণের বিরোধ মিটিয়ে ফেলার উদ্যোগ নেওয়া হবে। তবে এ বিষয়ে এজেন্সির কোনও নির্দেশকে একই বিরোধের জন্য আদালতে দায়ের হওয়া অভিযোগের কাজে হস্তক্ষেপ বলে ধরা হবে না।


    মহিলা ও শিশু বিকাশ মন্ত্রী শ্রীমতী মানেকা সঞ্জয় গান্ধী বলেছেন, এই ধরণের বিরোধের ক্ষেত্রে সংশ্লিষ্ট শিশুটির স্বার্থে বিবদমান পিতা-মাতার জন্য পরিস্থিতি অনুযায়ী একটি পরিকল্পনা তৈরি করে দেওয়া হবে। অধিকাংশ ক্ষেত্রেই মধ্যস্থতার মাধ্যমে এই ধরণের সমস্যা মিটে যাবে বলে মন্ত্রী আশা প্রকাশ করেছেন।


    CG /PB / SB……

    
    
    (Release ID: 1541224) Visitor Counter : 3
    
    
      Read this release in: English