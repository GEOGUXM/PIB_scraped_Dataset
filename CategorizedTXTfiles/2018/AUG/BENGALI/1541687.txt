      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভার অর্থনৈতিক বিষয়ক কমিটির সিদ্ধান্তের ফলে এইচসিএল – এর খনি সম্প্রসারণ পরিকল্পনায় গতি আসবে
      Posted On: 06 AUG 2018 12:07PM by PIB Kolkata


    কলকাতা , ০ ৩ আগস্ট, ২০১ ৮


    রাষ্ট্রায়ত্ত হিন্দুস্থান কপার লিমিটেড (এইচসিএল) প্রথম শ্রেণীভুক্ত মিনিরত্ন মর্যাদাপ্রাপ্ত সংস্থা। খনি থেকে তামা উত্তোলন, জনহিতে তামার ব্যবহার, তামা গলানো ও তার শোধন সহ বিভিন্ন সামগ্রী উৎপাদনের কাজে যুক্ত এইচসিএল একমাত্র ভারতীয় সংস্থা। এমনকি, বম্বে স্টক এক্সচেঞ্জ (বিএসই) ও ন্যাশনাল স্টক এক্সচেঞ্জে নথিভুক্ত সংস্থা এইচসিএল। দেশে সমস্ত্য তামাখনি এইচসিএল-এর নিয়ন্ত্রণাধীন।


    বর্তমানে এইচসিএল দেশে তামার চাহিদার ৪ শতাংশ পূরণ করছে। সংস্থাটি তার উৎপাদন ক্ষমতা বর্তমানের তুলনায় ৬ গুণ বাড়িয়ে বার্ষিক ২ কোটি টন করার পরিকল্পনা করছে। এই লক্ষ্য পূরণে খনি সম্প্রসারণের কাজে আগামী ছয় বছরে ৫ হাজার ৫০০ কোটি টাকা ব্যয়ের পরিকল্পনা রয়েছে। এর পাশাপাশি, আগামী তিন বছরে তামা অনুসন্ধানের কাজে ১৭৫ কোটি টাকা খরচ করা হবে।


    এইচসিএল-এর এই পরিকল্পনা বাস্তবায়িত হলে দেশে অশোধিত তামার যোগান বর্তমানের ৪ শতাংশ থেকে বেড়ে ৩০ শতাংশে পৌঁছাবে। দেশের আমদানি নির্ভরতা ২৫ শতাংশ পর্যন্ত কমাতে তামা খনিগুলি থেকে উৎপাদন ক্ষমতা বাড়ানো জরুরি। সংস্থার খনি সম্প্রসারণ প্রস্তাবের ফলে প্রায় সাড়ে নয় হাজার মানুষের কর্মসংস্থান হবে। মধ্যপ্রদেশ, রাজস্থান ও ঝাড়খন্ডে অবস্থিত খনিগুলির সম্প্রসারণের পরিকল্পনা রয়েছে।


    উল্লেখ করা যেতে পারে যে, প্রধানমন্ত্রী শ্রী নরেন্দ্র মোদীর পৌরহিত্যে গত পয়লা আগস্ট (বুধবার) কেন্দ্রীয় মন্ত্রিসভার অর্থনৈতিক বিষয়ক কমিটি হিন্দুস্থান কপার লিমিটেডের (এইচসিএল) ১৩ কোটি ৮৭ লক্ষ ৮২ হাজার ৭০০টি নতুন ইক্যুয়িটি শেয়ার ইস্যু করার অনুমোদন দেয়। সেবির নিয়মনীতি ও অন্যান্য প্রযোজ্য নীতি-নির্দেশিকা অনুযায়ী প্রতিটি ৬ টাকা ফেসভ্যালুর এই শেয়ার বাজারে ছাড়া হবে। শেয়ারগুলি ছাড়া হবে কোয়ালিফায়েড ইন্সটিটিউশন প্লেসমেন্ট বা কিউআইপি-র মাধ্যমে। মন্ত্রিসভার এই সিদ্ধান্তের ফলে সংস্থাটিতে কেন্দ্রীয় সরকারের শেয়ার অধিগ্রহণের পরিমাণ ৭৬.০৫ শতাংশ থেকে কমে ৬৬.১৩ শতাংশ হবে। তবে সংস্থার আদায়ীকৃত শেয়ার মূলধনের পরিমাণ ৪৬২ কোটি ৬১ লক্ষ টাকা থেকে বেড়ে ৫৩২ কোটি টাকায় পৌঁছবে।


    এইচসিএল তার প্রয়োজনীয় সম্প্রসারণ ও বিকাশ পরিকল্পনার খরচ মেটাতে কিউআইপি প্রক্রিয়া থেকে অর্জিত অর্থকে কাজে লাগাবে। কারণ, সম্প্রসারণ পরিকল্পনার জন্য কোনও বাজেট সহায়তা নেই।


    CG /BD / SB…

    
    
    (Release ID: 1541687) Visitor Counter : 3