      স্বাস্থ্যওপরিবারকল্যাণমন্ত্রক

      আয়ুষ্মান ভারত – প্রধানমন্ত্রী জন আরোগ্য যোজনা আগামী ২৫ সেপ্টেম্বর শুরু হচ্ছে
      Posted On: 29 AUG 2018 1:24PM by PIB Kolkata


    নয়াদিল্লি , ২ ৮ আগস্ট, ২০১ ৮


    প্রধানমন্ত্রী জন আরোগ্য যোজনা রূপায়ণের জন্য ২৯টি রাজ্য ও কেন্দ্রশাসিত অঞ্চল ইতিমধ্যেই সমঝোতাপত্র বা মউ স্বাক্ষর করেছে এবং এই প্রকল্প শুরু করার জন্য প্রয়োজনীয় উদ্যোগ গ্রহণ করেছে। পরীক্ষামূলকভাবে এই কর্মসূচটি ১৬টি রাজ্য ও কেন্দ্রশাসিত অঞ্চলে শুরু হয়েছিল। আগামী ২৫ সেপ্টেম্বর কর্মসূচির উদ্বোধনের পূর্বে বাকি রাজ্য ও কেন্দ্রশাসিত অঞ্চলগুলিতে পরীক্ষামূলকভাবে এর রূপায়ণ শুরু হবে। সোমবার নতুন দিল্লিতে এক সাংবাদিক সম্মেলনে একথা জানান কেন্দ্রীয় স্বাস্থ্য ও পরিবার কল্যাণ মন্ত্রী শ্রী জে পি নাড্ডা।


    কর্মসূচি সম্পর্কে শ্রী নাড্ডা আরও জানান, এক প্রকৃত যুক্তরাষ্ট্রীয় ব্যবস্থার মাধ্যমে এর নক্‌শা তৈরি করা হয়েছে। এই কাজে রাজ্য ও কেন্দ্রশাসিত অঞ্চলগুলির মতামত নেওয়া হয়েছে। এমনকি, তৃণমূল স্তরে নিবিড় পরীক্ষা-নিরীক্ষা চালানো হয়েছে। শ্রী নাড্ডা সতর্ক করে দিয়ে বলেন, আয়ুষ্মান ভারত সম্পর্কে যারা নকল ওয়েবসাইট চালাচ্ছে, তাদের বিরুদ্ধে কড়া ব্যবস্থা নেওয়া হবে। এই কর্মসূচির সুযোগ-সুবিধা গ্রহণে সুফলভোগীদের নাম নথিভুক্তকরণের প্রয়োজন নেই বলেও তিনি স্পষ্ট জানিয়েছেন। সেইসঙ্গে, নথিভুক্ত হাসপাতালগুলিতে পরিষেবা গ্রহণে কোনও টাকা খরচ করতে হবে না বলেও তিনি জানান। শ্রী নাড্ডা সুস্পষ্টভাবে জানান যে, জাল ওয়েবসাইট এবং উপভোক্তাদের কাছ থেকে অর্থ সংগ্রহকারী এজেন্টদের বিরুদ্ধে ফৌজদারি মামলা দায়ের করা হবে”।


    প্রধানমন্ত্রী আরোগ্য যোজনার রূপায়ণ ব্যবস্থাকে আরও শক্তিশালী করতে এবং সঠিকভাবে এই প্রকল্প চালু করতে ‘আরোগ্য মিত্র’দের প্রশিক্ষণ দেওয়া হচ্ছে বলেও শ্রী নাড্ডা জানান। কর্মসূচির রূপায়ণ পদ্ধতি স্থির করার দায়িত্ব রাজ্যগুলিকে দেওয়া হয়েছে জানিয়ে শ্রী নাড্ডা বলেন, এজন্য প্রয়োজনীয় সহায়তা দিতে কেন্দ্র প্রস্তুত।


    এই উপলক্ষে শ্রী নাড্ডা ‘প্রধানমন্ত্রী জন আরোগ্য যোজনা’র প্রতীক প্রকাশ করেন। স্বাস্থ্য প্রতিমন্ত্রী শ্রীমতী অনুপ্রিয়া প্যাটেল প্রতারণা দমন সংক্রান্ত নির্দেশিকা প্রকাশ করেন। সাংবাদিক সম্মেলনে মন্ত্রকের উচ্চ পদস্থ আধিকারিকরা ছাড়াও আয়ুষ্মান ভারত – জাতীয় স্বাস্থ্য সংস্থা (এবি-এনএইচএ)-র সিইও শ্রী ইন্দুভূষণ প্রমুখ উপস্থিত ছিলেন।


    CG /BD / SB…

    
    
    (Release ID: 1544230) Visitor Counter : 110
    
    
      Read this release in: English