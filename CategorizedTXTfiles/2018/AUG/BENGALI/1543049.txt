      স্বরাষ্ট্র মন্ত্রক

      প্লাস্টিক নির্মিত জাতীয় পতাকা ব্যবহার না করার ব্যাপারে কেন্দ্রীয় স্বরাষ্ট্র মন্ত্রকের পরামর্শ
      Posted On: 14 AUG 2018 7:33PM by PIB Kolkata


    নয়াদিল্লি, ১৪ আগস্ট , ২০১৮


    জাতীয় পতাকা প্রদর্শনের ক্ষেত্রে যে সমস্ত আইন বা নিয়মাবলী রয়েছে, সে ব্যাপারে সাধারণ মানুষের পাশাপাশি বিভিন্ন প্রতিষ্ঠান ও সংগঠনের মধ্যে সচেতনতার অভাব লক্ষ্য করা যায়। তাই জাতীয় পতাকার প্রতি সর্বজনীন আবেগ ও শ্রদ্ধা এবং সততা বজায় ব্যাপারে স্বাধীনতা দিবসের আগে কেন্দ্রীয় স্বরাষ্ট্র মন্ত্রকের পক্ষ থেকে সমস্ত রাজ্য ও কেন্দ্রশাসিত অঞ্চলের মুখ্যসচিব বা প্রশাসকদের কাছে পরামর্শপত্র পাঠানো হয়েছে। ঐ পরামর্শপত্রে ভারতের পতাকা বিধি, ২০০২ এবং ১৯৭১ সালের জাতীয় সম্মান প্রদর্শন আইনের প্রতি অবমাননা প্রতিরোধ সংক্রান্ত ধারাগুলি কঠোরভাবে মেনে চলার নির্দেশ দেওয়া হয়েছে। একইসঙ্গে, জাতীয় পতাকা যেহেতু দেশের মানুষের আশা-আকাঙ্খার প্রতিফলন ঘটায় এবং এর নিজস্ব সম্মানের জায়গা রয়েছে, সে বিষয়টিকেও পরামর্শপত্রে স্মরণ করিয়ে দেওয়া হয়েছে। এই প্রেক্ষিতে, ব্যাপক জনসচেতনতা কর্মসূচি গ্রহণের পাশাপাশি জাতীয় পতাকার সম্মানের বিষয়টি নিয়ে বৈদ্যুতিন ও মুদ্রণ মাধ্যমে প্রচারের ব্যবস্হা করারও পরামর্শ দেওয়া হয়েছে।


    এছাড়াও, গুরুত্বপূর্ণ জাতীয় কর্মসূচি, সাংস্কৃতিক ও ক্রীড়া অনুষ্ঠানগুলিতে কাগজের তৈরি জাতীয় পতাকার পরিবর্তে প্লাস্টিক নির্মিত জাতীয় পতাকা ব্যবহার হচ্ছে বলে স্বরাষ্ট্র মন্ত্রকের নজরে এসেছে। কাগজের পতাকার মতো প্লাস্টিকের পতাকা যেমন সহজে নষ্ট করা যায় না এবং দীর্ঘদিন ধরে তা থেকে যায়। এটি একটি বাস্তব সমস্যা। যে কোনো অনুষ্ঠানের পর জাতীয় পতাকা মাটিতে ফেলে দেওয়া যায় না অথবা তা নষ্টও করা যায় না। পতাকার মর্যাদা অক্ষুন্ন রাখতে, এ সংক্রান্ত বিভিন্ন বিষয় বিবেচনায় রেখে প্লাস্টিক নির্মিত জাতীয় পতাকা ব্যবহার না করতে অনুরোধ জানানোর জন্য বৈদ্যুতিন ও মুদ্রণ মাধ্যমে ব্যাপক প্রচারের জন্য বলা হচ্ছে।


    CG/BD /NS/…

    
    
    (Release ID: 1543049) Visitor Counter : 3
    
    
      Read this release in: English