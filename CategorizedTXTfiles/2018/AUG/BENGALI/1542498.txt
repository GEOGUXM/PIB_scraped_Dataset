      কেন্দ্রীয়মন্ত্রিসভা

      দ্বাদশ যোজনার মেয়াদের পরেও প্রধানমন্ত্রী গ্রাম সড়ক যোজনা অব্যাহত রাখার সিদ্ধান্ত কেন্দ্রীয় মন্ত্রিসভায় অনুমোদিত
      Posted On: 10 AUG 2018 11:27AM by PIB Kolkata


    নয়াদিল্লি, ০৯ আগস্ট , ২০১৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনীতি বিষয়ক বৈঠকে দ্বাদশ পঞ্চবার্ষিকী যোজনার মেয়াদের পরেও প্রধানমন্ত্রী গ্রাম সড়ক যোজনার কাজ চালিয়ে যাওয়ার সিদ্ধান্ত অনুমোদন করা হয়। এরফলে দেশের ৩৮৪১২টি গ্রামের সঙ্গে সংযোগ গড়ে তোলা সম্ভব হবে। এরজন্য কেন্দ্রীয় সরকারের ৫৪৯০০ কোটি এবং রাজ্য সরকারগুলির ৩০০৩৪ কোটি টাকা ব্যয় হবে বলে অনুমান করা হয়েছে। ২০১৯-এর মার্চ মাসের মধ্যে দেশের ২৫০-এর বেশি জনসংখ্যা যুক্ত গ্রামগুলির মধ্যে সংযোগ স্হাপনের লক্ষ্যমাত্রা অর্জন করা সম্ভব হবে। অন্যদিকে বাম উগ্রপন্হা অধ্যুষিত ব্লকগুলির ১০০ থেকে ২৫০ জনসংখ্যা বিশিষ্ট গ্রামগুলিতে ২০২০র মার্চের মধ্যে সড়ক সংযোগ গড়ে তোলা সম্ভব হবে। প্রাথমিকভাবে ২০২২এর মার্চের মধ্যে প্রধানমন্ত্রী গ্রাম সড়ক যোজনা প্রকল্পের লক্ষ্যমাত্রা পূরণের কথা ছিল। পরে এই সময়সীমাকে ২০১৯র মার্চ মাসে এগিয়ে আনা হয়। দেশের বিভিন্ন রাজ্যে, কেন্দ্র ও রাজ্যের ৬০-৪০ অনুপাতে ব্যয় বহনের এবং উত্তর পূর্বাঞ্চলের আটটি ও তিনটি হিমালয় সংলগ্ন রাজ্যে, কেন্দ্র ও রাজ্যের ৯০-১০ অনুপাতে ব্যয় বহনের মাধ্যমে এই প্রকল্প রূপায়ণের সিদ্ধান্ত নেওয়া হয়েছে। এরফলে ২০১৯-র মার্চের মধ্যে দেশের সড়ক সংযোগবিহীন ১৭৮১৮৪টি গ্রামে সড়ক সংযোগের ব্যবস্হা হবে বলে মনে করা হচ্ছে। এই প্রকল্পে ৬৫৮১৪৩ কিলোমিটার গ্রামীণ সড়ক নির্মাণের লক্ষ্যমাত্রার মধ্যে ৫৫০৬০১ কিলোমিটার সড়ক নির্মাণের কাজ সম্পূর্ণ হয়েছে। উল্লেখ্য, ২০০০ সালের ২৫ ডিসেম্বর দেশের গ্রামাঞ্চলের সড়ক সংযোগ-বিহীন জনপদগুলিতে সব ঋতুতে চলাচলের উপযুক্ত সড়ক নির্মাণের লক্ষ্যে এই কর্মসূচি চালু করা হয়েছিল।


    SSS/PB /NS/…

    
    
    (Release ID: 1542498) Visitor Counter : 3