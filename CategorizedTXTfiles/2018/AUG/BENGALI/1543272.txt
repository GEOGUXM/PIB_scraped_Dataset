      প্রধানমন্ত্রীরদপ্তর

      প্রধানমন্ত্রী প্রাক্তন প্রধানমন্ত্রী শ্রী অটল বিহারী বাজপেয়ীর প্রয়াণে শোক ব্যক্ত করেছেন
      Posted On: 17 AUG 2018 1:43PM by PIB Kolkata


    নয়াদিল্লি, ১৬ আগস্ট , ২০১৮


    প্রধানমন্ত্রী শ্রী নরেন্দ্র মোদী প্রাক্তন প্রধানমন্ত্রী শ্রী অটল বিহারী বাজপেয়ীর প্রয়াণে গভীর শোক প্রকাশ করেছেন। তিনি বলেছেন যে তিনি স্তব্ধ হয়ে গেছেন, শূন্য হয়ে গেছেন। তাঁর অনেক স্মৃতি মনে আসছে। শ্রদ্ধেয় অটলজী আর নেই। নিজের জীবনের প্রতিটি মুহূর্ত তিনি দেশের জন্য সমর্পিত করেছিলেন। তাঁর প্রয়াণে একটি যুগের অবসান হল। তিনি উচ্চারন করে গেছেন- ‘ মৌত কি উমর ক্যায়া হ্যায় ? দো পল ভি নেহি, জিন্দেগী সিলসিলা, আজ কাল কি নেহি, ম্যায় জি ভর জিয়া, ম্যায় মন সে মরুঁ, লৌট কর আউঙ্গা, কুচ সে কিঁউ ডরু ?’


    প্রধানমন্ত্রী বলেন, অটলজী আজ আমাদের মধ্যে নেই। কিন্তু ওনার প্রেরণা, ওনার দিশা নির্দেশ, সমস্ত ভারতীয়, সমস্ত জনতা পার্টির কর্মকর্তাদের জন্য সর্বদাই ছিল। ঈশ্বর ওনার আত্মার শান্তি দিন এবং ওনার প্রত্যেক ভক্ত ও সমর্থককে দুঃখ সহ্য করার শক্তি দিন। ওঁ শান্তি।


    সমগ্র ভারত আজ প্রিয় অটলজীর প্রয়াণে শোকস্তব্ধ। তাঁর প্রয়াণ যেন এক যুগাবসান। তিনি দেশের জন্যই বাঁচতেন এবং দশকের পর দশক ধরে তিনি দেশের সেবা করে গেছেন। তাঁর পরিবারের জন্য, বিজেপি কর্মকর্তাদের জন্য এবং লক্ষ লক্ষ ভক্ত সমর্থকদের জন্য, এই দুঃখের সময়ে আমার সমবেদনা রইল। ওঁ শান্তি।


    অটলজীর অসাধারণ নেতৃত্ব ২১ শতকের এক শক্তিশালী, সমৃদ্ধ ও অন্তর্ভুক্ত ভারতের ভিত্তি স্হাপন করেছে। বিভিন্ন ক্ষেত্রে তাঁর দুরদৃষ্টি সম্পন্ন নীতি ভারতের প্রত্যেক নাগরিকের জীবনকে ছুঁয়ে গেছে।


    অটলজীর প্রয়াণ তাঁর কাছে এক ব্যক্তিগত এবং অপুরণীয় ক্ষতি বলে শ্রী মোদী মন্তব্য করেছেন। তিনি বলেছেন, তাঁর সঙ্গে অজস্র প্রিয় স্মৃতি রয়েছে। তাঁর মতো কর্মকর্তাদের জন্য তিনি ছিলেন প্রেরণা স্বরূপ। তাঁর তীক্ষ্ণ মেধা এবং অসাধারণ রসবোধের জন্য তিনি তাঁকে বিশেষ করে মনে রাখবেন বলে শ্রী মোদী মন্তব্য করেছেন।


    অটলজীর সহ্যশক্তি এবং সংগ্রামের ফলেই তিল তিল করে বিজেপি গড়ে উঠেছে। তিনি দেশের প্রতিটি কোনায় কোনায় গিয়ে বিজেপি-র আদর্শ ছড়িয়ে দিয়েছেন। যারফলে বিজেপি আজ জাতীয় পর্যায়ে এবং বেশ কয়েকটি রাজ্যে শক্তিশালী দল হিসাবে পরিগণিত হয়েছে বলে প্রধানমন্ত্রী একগুচ্ছ টুইট বার্তায় উল্লেখ করেছেন।


    এর আগে নতুন দিল্লীর অল ইন্ডিয়া ইনস্টিটিউট অফ মেডিক্যাল সায়েন্সেস-এর পক্ষ থেকে এক প্রেস বিজ্ঞপ্তিতে বিকেল ০৫-০৫ মিনিটে প্রাক্তণ প্রধানমন্ত্রীর শ্রী অটল বিহারী বাজপেয়ীর প্রয়াণের খবর জানানো হয়।


    CG/PB /NS/…

    
    
    (Release ID: 1543272) Visitor Counter : 66
    
    
      Read this release in: English