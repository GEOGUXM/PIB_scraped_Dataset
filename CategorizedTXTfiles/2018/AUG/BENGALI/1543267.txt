      রেলমন্ত্রক

      হাওড়া ও নয়াদিল্লি সহ বিভিন্ন স্টেশনে রেলের ঐতিহ্যকে ডিজিটাল স্ক্রিনে তুলে ধরার উদ্যোগ
      Posted On: 17 AUG 2018 1:35PM by PIB Kolkata


    নয়াদিল্লি , ১৬ আগস্ট, ২০১ ৮


    কিউ. আর. কোড ব্যবহারের মাধ্যমে বিভিন্ন স্টেশনে ডিজিটাল সংগ্রহশালা গড়ে তোলার যে চিন্তাভাবনা রয়েছে প্রধানমন্ত্রী শ্রী নরেন্দ্র মোদীর, তাকে বাস্তবায়িত করতে এ বছর স্বাধীনতা দিবসে ২২টি রেল স্টেশনে ডিজিটাল স্ক্রিনের ব্যবস্থা করেছে রেল মন্ত্রক। ভারতীয় রেলের ঐতিহ্য সম্পর্কে জনসাধারণের কাছে বার্তা পৌঁছে দেওয়ার লক্ষ্যে এটি হ’ল এক ব্যয়-সাশ্রয়ী উদ্ভাবনী পদক্ষেপ। এক থেকে দু’মিনিটের ভিডিও ক্লিপিংস-এর সাহায্যে ভারতীয় রেলের ঐতিহ্যকে তুলে ধরা হবে ডিজিটাল এলইডি স্ক্রিনগুলিতে। রেল স্টেশনগুলির প্রবেশ দ্বারে এবং অন্যান্য সুবিধাজনক স্থানে এই স্ক্রিনগুলি বসানোর ব্যবস্থা করা হচ্ছে। স্বল্প দৈর্ঘ্যের এই ছবিগুলিতে একদিকে যেমন রেলের হেরিটেজ ভবন, ইঞ্জিন এবং রেল সম্পর্কিত অন্যান্য বিষয়গুলি সম্পর্কে সাধারণ মানুষকে সচেতন করে তোলা হবে। বর্তমানে এই ডিজিটাল স্ক্রিন বসানো হয়েছে নয়াদিল্লি, হজরত নিজামুদ্দিন, হাওড়া, শিয়ালদা, জয়পুর, আগ্রা ক্যান্টনমেন্ট, কোয়েম্বাটোর, লক্ষ্ণৌ, বারানসী এবং অন্যান্য আরও কয়েকটি স্টেশনে।


    এছাড়াও, রেলের ঐতিহ্যের ওপর কিউ. আর. কোড-ভিত্তিক পোস্টার প্রদর্শিত হবে এই স্টেশনগুলিতে। যাত্রী সাধারণ তাঁদের মোবাইলে কিউ. আর. কোড স্ক্যান করে তাঁদের মোবাইলেই রেলের ঐতিহ্য সম্পর্কিত ভিডিও ক্লিপিং-গুলি দেখতে পাবেন।


    হাওড়া ও নতুন দিল্লি ছাড়া অন্যান্য যে সমস্ত স্থানে এই হেরিটেজ ভিডিও স্থাপনের স্ক্রিনগুলি বসানো হচ্ছে, সেখানে রেলকে অতিরিক্ত কোনও ব্যয় বহন করতে হয়নি। বরং স্টেশনগুলির বর্তমান এলইডি স্ক্রিন, ব্যাক এন্ড সিস্টেম ইত্যাদি ব্যবহারের মাধ্যমে তা সংস্থাপনের চেষ্টা করা হচ্ছে।


    CG/SKD / SB……

    
    
    (Release ID: 1543267) Visitor Counter : 45
    
    
      Read this release in: English