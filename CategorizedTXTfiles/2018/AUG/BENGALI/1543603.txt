      মানবসম্পদবিকাশমন্ত্রক

      আইআইটিগুলির পর্ষদের ৫২তম বৈঠকে উপস্হিত থাকলেন প্রকাশ জাভড়কর
      Posted On: 21 AUG 2018 8:06PM by PIB Kolkata


    নয়াদিল্লি, ২১ আগস্ট , ২০১৮


    নতুন দিল্লীতে গতকাল কেন্দ্রীয় মানবসম্পদ উন্নয়ন মন্ত্রী শ্রী প্রকাশ জাভড়েকরের পৌরহিত্যে আইআইটি কাউন্সিলের ৫২তম বৈঠক বসে। তাতে যে সিদ্ধান্ত নেওয়া হয় তার মধ্য রয়েছে :

      * দেশে প্রযুক্তি শিক্ষার মান বাড়াতে আইআইটি স্হানীয় এলাকার ৫টি ইঞ্জিনিয়ারিং কলেজকে বিভিন্ন বিষয়ে পরামর্শ দেবে।
      * আইআইটি আন্ডার গ্র্যাজুয়েট ছাত্রছাত্রীদের কাছ থেকে যে ফি নেওয়া হয়ে থাকে, তাতে কোনোরকম সংশোধন করা হবে না।
      * JEE (অ্যাডভান্সড) ব্যবস্হায় কোন পরিবর্তন আনার কথা বিবেচনা করছে না আইআইটি কাউন্সিল।
      * আইআইটিগুলি বার্ষিক প্রযুক্তিগত উৎসবের আয়োজন করবে যেখানে তাদের বিভিন্ন ধরনের উদ্ভাবনমূলক বা প্রযুক্তিগত উদ্ভাবন প্রদর্শিত হবে। বিভিন্ন মুখ্য রাষ্ট্রায়ত্ত্ব এবং বেসরকারি প্রতিষ্ঠানের মুখ্য কার্যনির্বাহী আধিকারিকসমূহ তাতে অংশগ্রহণ করতে পারবে।
      * প্রতিটি আইআইটি-র বোর্ড অব গভর্নররা আন্তর্জাতিক ছাত্রছাত্রীদের জন্য ফি কাঠামো নিয়ে সিদ্ধান্ত নিতে পারবে
      * ছাত্রছাত্রীরা আইআইটি-র এমটেক পাঠক্রমে ভর্তি হবার পর চাকরীতে যোগ দেবার দরুণ খালি আসনগুলি নিয়ে সৃষ্টি হওয়া সমস্যার বিষয়ে মানব সম্পদ উন্নয়ন মন্ত্রীর পৌরহিত্যে ‘ রাষ্ট্রায়ত্ত ’ সংস্হার শীর্ষকর্তাদের বৈঠকে আলোচনা করা হবে।
      * আইআইটিগুলির পরিকাঠামোমূলক প্রকল্প এবং ক্যাম্পাস নির্মাণের ব্যাপারে সুপারিশ করার জন্য আইআইটি দিল্লী, আইআইটি হায়দ্রাবাদ এবং আইআইটি তিরুপতির ডাইরেক্টরদের নিয়ে একটি কমিটি গঠন করা হবে।
      * আইআইটির ফ্যাকাল্টি বর্হিভূত কর্মীদের পরিষেবা সম্পর্কিত বিষয়সমূহ সম্পর্কে সিদ্ধান্ত নেবে সংশ্লিষ্ট আইআইটি-র বোর্ড অফ গভর্নরস। এতে সময় বিশেষে কেন্দ্রের প্রয়োজনীয় নির্দেশ সাপেক্ষেই বোর্ড অফ গভর্নর সিদ্ধান্ত গ্রহণ করতে পারবে।

    SSS /NS/…

    
    
    (Release ID: 1543603) Visitor Counter : 19
    
    
      Read this release in: English
    
    
    

*