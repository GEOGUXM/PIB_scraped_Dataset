      বস্ত্রমন্ত্রক

      বস্ত্র রপ্তানি বাড়াতে বিশেষ প্যাকেজ
      Posted On: 03 AUG 2018 11:10AM by PIB Kolkata


    নয়াদিল্লি , ০ ২ আগস্ট, ২০১ ৮


    আসিয়ান দেশগুলির বস্ত্র ও পোশাক উৎপাদকদের কাছে সম্পদের যোগান ও অন্যান্য সুযোগ-সুবিধা প্রদানের নিরিখে গুরুত্বপূর্ণ গন্তব্য হয়ে ওঠার বিপুল সম্ভাবনা ভারতের রয়েছে। বস্ত্র ও পোশাক উৎপাদকদের সঙ্গে যুক্ত ব্র্যান্ড ও ব্যবসায়ীদের জন্য বিনিয়োগের বিপুল সুযোগের পাশাপাশি দেশীয় বাজারের চাহিদা মেটানোরও যথেষ্ট সম্ভাবনা এখানে রয়েছে। এমনকি, পর্যাপ্ত পরিমাণে কাঁচামালের যোগান, প্রশিক্ষিত মানবসম্পদ ও সার্বিক বস্ত্র বাজারের সুবিধা গ্রহণ করে রপ্তানি বাজার ধরাও সম্ভব। সর্বোপরি, দেশীয় বস্ত্র ক্ষেত্রে ১০০ শতাংশ পর্যন্ত প্রত্যক্ষ বিদেশি বিনিয়োগের অনুমতি দেওয়া হয়েছে।


    বস্ত্র ও পোশাক শিল্পের রপ্তানি বাড়াতে কেন্দ্রীয় সরকার এই ক্ষেত্রের জন্য বিশেষ প্যাকেজের কথা ঘোষণা করেছে। এই প্যাকেজে শ্রম আইন সংশোধন, সংশোধিত প্রযুক্তিগত মানোন্নয়ন তহবিল প্রকল্পের আওতায় অতিরিক্ত ছাড়, আয়কর আইনের ৮০ জেজেএএ ধারা শিথিল করার কথা উল্লেখ রয়েছে। এছাড়াও, বস্ত্র ও রেডিমেড পোশাকের ক্ষেত্রে মার্চেন্ডাইস রপ্তানি হার ২০১৭-র ১ নভেম্বর থেকে বাড়িয়ে ২ শতাংশের পরিবর্তে ৪ শতাংশ করা হয়েছে। বস্ত্র বিপনী ব্যবস্থাকেও শক্তিশালী করা হচ্ছে। বস্ত্র শিল্পীদের বয়ন পদ্ধতির মানোন্নয়নে আধুনিক ও উন্নত সাজসরঞ্জাম প্রদান করা হচ্ছে। লোকসভায় বৃহস্পতিবার এক লিখিত জবাবে একথা জানান বস্ত্রবয়ন প্রতিমন্ত্রী শ্রী অজয় টামটা।


    CG /BD / SB…

    
    
    (Release ID: 1541449) Visitor Counter : 5
    
    
      Read this release in: English