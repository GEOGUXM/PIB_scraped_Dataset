      রাষ্ট্রপতিরসচিবালয়

      শ্রী অটল বিহারী বাজপেয়ীর প্রয়াণে শোক জ্ঞাপন করে, শ্রীমতী নমিতা কাউল ভট্টাচার্য’কে রাষ্ট্রপতির লিখিত বার্তা
      Posted On: 17 AUG 2018 7:14PM by PIB Kolkata


    নয়াদিল্লি , ১৭ আগস্ট, ২০১ ৮


    ভারতের রাষ্ট্রপতি শ্রী রাম নাথ কোবিন্দ, প্রাক্তন প্রধানমন্ত্রী শ্রী অটল বিহারী বাজপেয়ীর প্রয়াণে শোক জ্ঞাপন করে শ্রীমতী নমিতা কাউল ভট্টাচার্য’কে এক লিখিত বার্তা পাঠিয়েছেন। এই বার্তায় রাষ্ট্রপতি বলেছেন :


    “শ্রী অটল বিহারী বাজপেয়ীর প্রয়াণে আমার শোক জ্ঞাপন করি। এই গভীর দুঃখের মুহূর্তে আপনার ও পরিবারের অন্যান্য সদস্যদের আমি আমার আন্তরিক সমবেদনা জানাই। অটলজির মৃত্যু নিশ্চিতভাবেই আপনার ও পরিবারের অন্যান্যদের জন্য এক ব্যক্তিগত ক্ষতি আমার জন্যও তা এক ব্যক্তিগত ক্ষতি। তাঁর খ্যাতি ও মর্যাদাই আমাকে জনজীবনে আকৃষ্ট করেছে, আমি আইন পেশা ত্যাগ করেছিলাম তাঁর সহকর্মী হওয়ার জন্যই। তাঁর সঙ্গে কাজ করার এক অবিস্মরণীয় অভিজ্ঞতা আমার হয়েছে। বহু বছর পর, ভারতের রাষ্ট্রপতি নির্বাচিত হয়ে আমি যখন তাঁর সঙ্গে সাক্ষাৎ করতে গিয়েছিলাম, তখন তিনি শয্যাশায়ী। কিন্তু তাঁর চোখের দৃষ্টিতেই তিনি আমায় চিনতে পেরেছিলেন। আমি তাঁর নিঃশব্দ আশীর্বাদ অনুভব করেছিলাম।


    অটলজির প্রয়াণ সারা দেশের লক্ষ লক্ষ পরিবারে অনুভূত হয়েছে। তিনি আমাদের অত্যন্ত প্রিয় প্রধানমন্ত্রী, অন্য মাপের জাতীয় নেতা এবং আধুনিক ভারতের এক রাষ্ট্রনায়ক ছিলেন। তাঁর দীর্ঘ কর্মজীবনে নানাভাবে তিনি বহু মানুষের জীবনকে ছুঁয়ে গেছেন। একজন স্বাধীনতা সংগ্রামী হিসাবে, একজন বিদ্বজ্জন হিসাবে, একজন লেখক ও কবি হিসাবে, একজন সংসদবেত্তা হিসাবে, একজন প্রশাসক এবং সর্বোপরি একজন প্রধানমন্ত্রী হিসাবে তিনি বহু মানুষের জীবনে প্রভাব রেখে গেছেন। তিনি ভারতীয় রাজনীতির সত্যিকরের নবচেতনার এক ব্যক্তিত্ব ছিলেন।


    ভারতের প্রধানমন্ত্রী হিসাবে অটলজি চাপের মধ্যেও সুন্দরভাবে কাজ করার এবং কঠিন পরিস্থিতিতে দৃঢ় নেতৃত্বদানের জন্য উদাহরণ হয়ে আছেন। ১৯৯৮ সালের পোখরানে পরীক্ষামূলক পারমাণবিক বিস্ফোরণ, ১৯৯৯ সালের কার্গিল সমস্যা, তাঁর সরকারের আনা অর্থনৈতিক পরিবর্তন এবং বৃদ্ধি ও উন্নয়নের পথে তিনি আমাদের দেশের জাতীয় আয়কে এগিয়ে নিয়ে গেছেন – তাঁর প্রধানমন্ত্রীত্বের মেয়াদ ছিল বিভিন্ন সাফল্য অর্জনে সমৃদ্ধ। ২০১৫ সালে তাঁকে ভারতরত্ন প্রদান করে সঠিকভাবে তাঁর প্রতি ভারতের ভালোবাসা ও কৃতজ্ঞতা প্রদর্শন করা হয়েছে। এই বিশাল হৃদয়ের মানুষটির এবং জীবনের থেকে এগিয়ে থাকা নেতার অনুপস্থিতি কেবলমাত্র ভারতেই নয়, সমগ্র বিশ্বেই অনুভূত হবে।


    রাষ্ট্রপতি আরও একবার এই বার্তায় হৃদয়ের গভীর থেকে অটলজির অগণিত বন্ধু ও গুণমুগ্ধদের প্রতি শোক ব্যক্ত করেছেন। এই অপূরণীয় ক্ষতি সহ্য করার ক্ষমতা ও সাহস যেন সর্বশক্তিমান ঈশ্বর তাঁকে এবং পরিবারের অন্যান্য সদস্যদের দেন – রাষ্ট্রপতি এই আশা প্রকাশ করেছেন”।


    CG/PB / SB……

    
    
    (Release ID: 1543312) Visitor Counter : 51
    
    
      Read this release in: English