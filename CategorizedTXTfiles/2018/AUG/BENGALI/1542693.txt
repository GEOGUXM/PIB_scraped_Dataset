      পেট্রোলিয়ামওপ্রাকৃতিকগ্যাসমন্ত্রক

      প্রধানমন্ত্রীর উপস্থিতিতে উদযাপিত হল ‘বিশ্ব জৈব জ্বালানি দিবস’
      Posted On: 10 AUG 2018 6:13PM by PIB Kolkata


    নয়াদিল্লি, ১০ আগস্ট, ২০১৮


    “বিশ্ব জৈব জ্বালানি দিবস, ২০১৮” উপলক্ষে নয়াদিল্লিতে আয়োজিত এক অনুষ্ঠানে আজ ভাষণ দেন প্রধানমন্ত্রী শ্রী নরেন্দ্র মোদী। দেশের কৃষক, ছাত্রছাত্রী, বিজ্ঞানী, শিল্পোদ্যোগী, সরকারি কর্মী ও আধিকারিক এবং সাংসদরা উপস্থিত ছিলেন এই অনুষ্ঠানে। এই উপলক্ষে ‘পরিবেশ’ নামে পরিবেশ-বান্ধব একটি ‘এক জানালা’ ব্যবস্থারও সূচনা করেন প্রধানমন্ত্রী। এছাড়াও, ‘জাতীয় জৈব জ্বালানি নীতি, ২০১৮’ শীর্ষক একটি পুস্তিকাও আনুষ্ঠানিকভাবে প্রকাশ করেন তিনি। সড়ক পরিবহণ ও মহাসড়ক, জাহাজ চলাচল ও জলসম্পদ এবং নদী বিকাশ তথা গঙ্গার পুনরুজ্জীবন দপ্তরের কেন্দ্রীয় মন্ত্রী শ্রী নীতিন গড়করি; কেন্দ্রীয় খাদ্য, গণবন্টন এবং ক্রেতা বিষয়ক মন্ত্রী শ্রী রামবিলাস পাসোয়ান; কেন্দ্রীয় কৃষি ও কৃষককল্যাণ মন্ত্রী শ্রী রাধামোহন সিং; বিজ্ঞান ও প্রযুক্তি, ভূ-বিজ্ঞান এবং পরিবেশ, অরণ্য ও জলবায়ু পরিবর্তন মন্ত্রী ডঃ হর্ষ বর্ধন তথা কেন্দ্রীয় পেট্রোলিয়াম ও প্রাকৃতিক গ্যাস এবং দক্ষতা বিকাশ ও শিল্পোদ্যোগ মন্ত্রী শ্রী ধর্মেন্দ্র প্রধানও যোগ দেন এই অনুষ্ঠানে।


    শ্রী ধর্মেন্দ্র প্রধান তাঁর স্বাগত ভাষণে বলেন যে জীবাশ্ম বহির্ভূত উৎস থেকে জ্বালানি উৎপাদন প্রচেষ্টা সম্পর্কে সচেতনতা প্রসারের লক্ষ্যে ‘বিশ্ব জৈব জ্বালানি দিবস’ উদযাপিত হয়ে আসছে ২০১৫ থেকেই। জীবাশ্ম জ্বালানির একটি সার্থক বিকল্প হিসেবে অ-জীবাশ্ম জ্বালানির গুরুত্ব তুলে ধরতেই এই ধরণের সচেতনতা কর্মসূচি আয়োজিত হচ্ছে। কেন্দ্রীয় সরকার গৃহীত কল্যাণমূলক বিভিন্ন কর্মসূচির কথাও এদিন তাঁর বক্তব্যে তুলে ধরেন তিনি। শ্রী প্রধান বলেন, নতুন ‘জাতীয় জৈব জ্বালানি নীতি, ২০১৮’ ঘোষণা করেছে কেন্দ্রীয় সরকার। এই নীতিতে ইথানল সংগ্রহের লক্ষ্যে কাঁচামাল ব্যবহারের সুযোগও আরও বৃদ্ধি পেয়েছে বলে উল্লেখ করেন তিনি।


    SSS/SKD/DM/….

    
    
    (Release ID: 1542693) Visitor Counter : 4
    
    
      Read this release in: English