      প্রতিরক্ষামন্ত্রক

      ‘স্বচ্ছ ভারত অভিযান’-এর প্রচার ও প্রসারে কার-কাম-বাইক র্যারলি
      Posted On: 10 AUG 2018 6:15PM by PIB Kolkata


    নয়াদিল্লি, ১০ আগস্ট, ২০১৮


    নয়াদিল্লি থেকে মানালি ও লেহ হয়ে থয়েস পর্যন্ত একটি কার তথা বাইক র‍্যালির আজ যাত্রা সঙ্কেত দেন নয়াদিল্লির ওয়েস্টার্ন এয়ার কম্যান্ড সদর দপ্তরের সিনিয়র এয়ার স্টাফ অফিসার এয়ার মার্শাল এন . জি . এস . ধীলোঁ। র‍্যালির উদ্দেশ্য হল, প্রধানমন্ত্রীর ‘স্বচ্ছ ভারত অভিযান’ কর্মসূচির প্রচার ও প্রসার। পর্বতাঞ্চলে পরিচ্ছন্নতা অক্ষুণ্ণ রাখার জন্য স্থানীয় অধিবাসী এবং পর্যটকদের মধ্যে সচেতনতার প্রসার ঘটাতে বিশেষভাবে সাহায্য করবে এই র‍্যালিটি।


    র‍্যালিতে অংশগ্রহণ করেছেন এয়ার ভাইস মার্শাল এ . কে . সিং-এর নেতৃত্বে ১২ সদস্যের বিমান-সেনার একটি দল। আগামী ১৫ দিন ধরে এই দলটি আম্বালা, মানালি, জিসপা, প্যাং, লেহ, পাঙ্গিয়ং, থয়েস হয়ে চূড়ান্ত গন্তব্য বেস ক্যাম্পে গিয়ে পৌঁছবে। র‍্যালির আনুষ্ঠানিক সমাপ্তি ঘটবে নয়াদিল্লিতে আগামী ২৪ আগস্ট।


    SSS/SKD/DM/….

    
    
    (Release ID: 1542697) Visitor Counter : 3
    
    
      Read this release in: English