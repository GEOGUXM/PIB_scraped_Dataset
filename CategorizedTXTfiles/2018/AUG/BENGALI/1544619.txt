      শিল্পওবাণিজ্যমন্ত্রক

      সিঙ্গাপুরে শুরু হল ষষ্ঠ আরসিইপি মন্ত্রী পর্যায়ের বৈঠক
      Posted On: 31 AUG 2018 1:00PM by PIB Kolkata


    নয়াদিল্লি, ৩০ আগস্ট, ২০১৮


    সিঙ্গাপুরে আজ (৩০ আগস্ট, ২০১৮) শুরু হল ষষ্ঠ আঞ্চলিক সুসংহত অর্থনৈতিক অংশীদারিত্ব সংক্রান্ত বা আরসিইপি বাণিজ্য বিষয়ক মন্ত্রীদের সম্মেলন । ভারতীয় প্রতিনিধিদলের নেতৃত্ব দিচ্ছেন কেন্দ্রীয় বাণিজ্য ও শিল্প এবং অসামরিক বিমান মন্ত্রী শ্রী সুরেশ প্রভু।


    দশটি আসিয়ানভুক্ত দেশ এবং ছ’টি আসিয়ান মুক্ত বাণিজ্য চুক্তি বা এফটিএ-ভুক্ত অংশীদার (ভারত, চিন, জাপান, কোরিয়া, অস্ট্রেলিয়া এবং নিউজিল্যান্ড) দেশগুলির প্রতিনিধিদলের ঐ বৈঠকে শ্রী প্রভুও অংশ নিচ্ছেন। আজ এবং আগামীকাল বৈঠকটি চলবে। আরসিইপি-র সন্ধি সংস্থাপক দেশ হিসেবে ভারত অঙ্গাঙ্গিভাবে যুক্ত রয়েছে। লক্ষ্য একটাই – উচ্চমানের, সমতাবিধায়ক এবং সামুদয়িক পরিণামের জন্য কাজ করা। মন্ত্রীরা আরসিইপি-র বাণিজ্য সন্ধিস্থাপক কমিটিকে দিশা দেখাবে যাতে আলাপ-আলোচনা আরও এগিয়ে নিয়ে যাওয়া যায় ফলপ্রসূভাবে।


    প্রসঙ্গত, আগামী পয়লা সেপ্টেম্বর শ্রী প্রভু ষষ্ঠ পূর্ব এশীয় অর্থনীতি বিষয়ক মন্ত্রীদের বৈঠকেও (ইএএস-ইএমএম) অংশ নেবেন। এই বৈঠকে উপস্থিত থাকবেন দশটি আসিয়ানভুক্ত দেশ এবং আসিয়ানের আটটি আলাপ-আলোচনাকারী অংশীদার। এর মধ্যে অবশ্যই রয়েছে ভারত, চিন, মার্কিন যুক্তরাষ্ট্র, রাশিয়া, জাপান, দক্ষিণ কোরিয়া, অস্ট্রেলিয়া এবং নিউজিল্যান্ড। বর্তমানে, বিশ্বে যে আর্থিক পরিস্থিতি বিদ্যমান সে বিষয়ে আলাপ-আলোচনা করবেন মন্ত্রীরা। এছাড়া, নীতি-ভিত্তিক বহুমুখী বাণিজ্য ব্যবস্থা গড়ে তোলার বিষয়েও কথাবার্তা হবে।


    এরপরেই রয়েছে পঞ্চদশ ভারত-আসিয়ান অর্থনীতি বিষয়ক মন্ত্রীদের বৈঠক যেখানে ভারত ও আসিয়ানভুক্ত দেশগুলির মধ্যে বাণিজ্য এবং অর্থনীতি সংক্রান্ত বিষয়গুলি নিয়ে পর্যালোচনা করা হবে। বৈঠক চলাকালীন দেশের বাণিজ্য মন্ত্রী ভারত ও আসিয়ানভুক্ত দেশগুলির মধ্যে মুক্ত বাণিজ্য চুক্তি বর্তমানে কি পর্যায়ে রয়েছে সে বিষয়েও পর্যালচনা করবেন।


    CG/SSS/DM/….

    
    
    (Release ID: 1544619) Visitor Counter : 17
    
    
      Read this release in: English