      প্রতিরক্ষামন্ত্রক

      লালকেল্লায় স্বাধীনতা দিবস-২০১৮-র উদযাপন
      Posted On: 14 AUG 2018 7:36PM by PIB Kolkata


    নয়াদিল্লি, ১৪ আগস্ট , ২০১৮


    ৭২তম স্বাধীনতা দিবস উদযাপনের অঙ্গ হিসাবে প্রধানমন্ত্রী শ্রী নরেন্দ্র মোদী আগামীকাল লালকেল্লার প্রাকার থেকে জাতীয় পতাকা উত্তোলন করবেন। ত্রিবর্ণ রঞ্জিত পতাকা উত্তোলনের পর শ্রী মোদী জাতির উদ্দেশে ভাষণ দেবেন। লালকেল্লার লাহোরী গেটে প্রধানমন্ত্রীকে স্বাগত জানাবেন প্রতিরক্ষামন্ত্রী শ্রীমতি নির্মলা সীতারামন, প্রতিরক্ষা প্রতিমন্ত্রী ডঃ সুভাষ ভামরে এবং বিভাগীয় সচিব শ্রী সঞ্চয় মিত্র। প্রতিরক্ষা সচিব সেনাবাহিনীর দিল্লী এলাকার জেনারেল কমান্ডিং অফিসার লেফ্টেন্যান্ট জেনারেল অসিত মিস্ত্রির সঙ্গে প্রধানমন্ত্রীর পরিচয় করিয়ে দেবেন। প্রধানমন্ত্রীকে এই উপলক্ষে সেনাবাহিনী ও পুলিশের পক্ষ থেকে স্যালুট জানানো হবে। এরপরই শ্রী মোদীকে গার্ড অফ অনার দিয়ে সম্মান জানানো হবে। এরপর প্রধানমন্ত্রী লালকেল্লার প্রাকারে জাতীয় পতাকা উত্তোলনের জন্য আরোহন করবেন। পতাকা উত্তোলনের সময় ২১ বার বন্দুকের ধ্বনিতে চারিদিক মুখরিত হবে। নৌসেনার ব্যান্ডে বেজে উঠবে জাতীয় সঙ্গীতের সুর। পতাকা উত্তোলনের পর প্রধানমন্ত্রী জাতির উদ্দেশে ভাষণ দেবেন শেষে স্কুলের ছাত্রছাত্রীরা এবং জাতীয় সমর শিক্ষার্থী বাহিনীর সদস্যরা জাতীয় সঙ্গীত পরিবেশন করবে।


    CG/PB /NS/…

    
    
    (Release ID: 1543052) Visitor Counter : 29
    
    
      Read this release in: English