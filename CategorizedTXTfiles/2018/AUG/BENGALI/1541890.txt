      নীতিআয়োগ

      জিনিসপত্রের পুনর্ব্যবহার নিয়ে নীতি আয়োগের আন্তর্জাতিক সম্মেলন উদ্বোধন করলেন নীতিন গড়করি
      Posted On: 07 AUG 2018 1:27PM by PIB Kolkata


    নয়াদিল্লি , ০ ৬ আগস্ট, ২০১ ৮


    কেন্দ্রীয় সড়ক পরিবহণ ও জাতীয় মহাসড়ক মন্ত্রী শ্রী নীতিন গড়করি আজ নতুন দিল্লিতে নীতি আয়োগের ‘বস্তু ও জিনিসপত্রের পুনর্ব্যবহারের মাধ্যমে ধারাবাহিক বিকাশ : নীতি উপদেশ’ শীর্ষক এক আন্তর্জাতিক সম্মেলন উদ্বোধন করেন। অনুষ্ঠানে নীতি আয়োগের উপাধ্যক্ষ শ্রী রাজীব কুমার এবং মুখ্য কার্যনির্বাহী আধিকারিক শ্রী অমিতাভ কান্ত উপস্থিত ছিলেন। ভারতে বস্তু সামগ্রীর পুনর্ব্যবহারের প্রসারে উপযুক্ত নীতি-পরামর্শ স্থির করার লক্ষ্যে সংশ্লিষ্ট ক্ষেত্রের বিশেষজ্ঞদের নিয়ে এই সম্মেলন আয়োজন করা হয়েছে। উদ্দেশ্য হ’ল, দেশে আরও বেশি কর্মসংস্থান, রপ্তানি নির্ভরতা কমানো, পরিবেশের সুরক্ষা এবং বৃত্তাকার অর্থনীতির ধারণা গ্রহণ করার লক্ষ্যে পদক্ষেপ নেওয়া।


    উদ্বোধনী ভাষণে শ্রী গড়করি বলেন, জিনিসপত্রের পুনর্ব্যবহার আন্দোলনকে সফল করে তোলার ক্ষেত্রে নাগরিকদের অংশগ্রহণ অত্যন্ত জরুরি। তিনি আরও বলেন, পুনর্ব্যবহারের মাধ্যমে বিকাশ ত্বরান্বিত, সম্পদ সৃষ্টি ও কর্মসংস্থান তৈরি হয়। শ্রী রাজীব কুমার তাঁর ভাষণে পরিবেশ, অর্থনীতি ও সামাজিক ক্ষেত্রের স্বার্থে পুনর্ব্যবহারের উপকারিতার কথা উল্লেখ করে বলেন, এরফলে রাজ্যগুলির ধারাবাহিক উন্নয়নে পরিবেশের ওপর প্রভাব হ্রাস পায় এবং সমস্ত নাগরিকের কল্যাণ নিশ্চিত হয়। ভারতের বিকাশ হারকে দুই অঙ্কে নিয়ে যেতে উচ্চাকাঙ্খী প্রয়াসের দিকগুলি শ্রী অমিতাভ কান্ত তাঁর ভাষণে উল্লেখ করেন। তিনি বলেন, পুনর্ব্যবহারের গুরুত্বের ওপর সরকার জোর দিচ্ছে এবং ভারতীয় অর্থনীতির প্রধান প্রধান ক্ষেত্রগুলি এর মাধ্যমে লাভবান হতে পারে।


    দু’দিনের এই সম্মেলনে জিনিসপত্রের পুনর্ব্যবহার নিয়ে পাঁচটি সভার আয়োজন করা হয়েছে।


    SSS /BD / SB……

    
    
    (Release ID: 1541890) Visitor Counter : 10
    
    
      Read this release in: English