      মন্ত্রিসভারঅর্থনৈতিকবিষয়সংক্রান্তকমিটি

      এইচসিএল-এর মাধ্যমে ১৩,৮৭,৮২,৭০০ ইক্যুইটি শেয়ার ছাড়ার সিদ্ধান্ত অনুমোদন কেন্দ্রীয় মন্ত্রিসভার
      Posted On: 02 AUG 2018 11:52AM by PIB Kolkata


    নয়াদিল্লি, ১ আগস্ট, ২০১৮


    ১৩,৮৭,৮২,৭০০-টি ইক্যুইটি শেয়ার ইস্যু করবে হিন্দুস্তান কপার লিমিটেড (এইচসিএল)। সেবির নির্দেশিকা মেনে এবং অন্যান্য নিয়মকানুন খতিয়ে দেখে প্রতিটি ৫ টাকা ফেসভ্যালুর এই শেয়ার ইস্যু করা হবে কোয়ালিফায়েড ইনস্টিটিউশন্‌স প্লেসমেন্ট অর্থাৎ, কিউআইপি-র মাধ্যমে।


    প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির এক বৈঠকে আজ (পয়লা আগস্ট, ২০১৮) এ সংক্রান্ত প্রস্তাব মঞ্জুর করেছে । এই সিদ্ধান্তের পরিপ্রেক্ষিতে এইচসিএল-এ কেন্দ্রীয় সরকারের শেয়ার অধিগ্রহণের মাত্রা ৭৬.০৫ থেকে কমে দাঁড়াবে ৬৬.১৩ শতাংশে। এছাড়া, এইচসিএল-এর শেয়ার মূলধনের মাত্রা ৪৬২ কোটি ৬১ লক্ষ টাকা থেকে বৃদ্ধি পাবে ৫৩২ কোটি টাকায়। অন্যদিকে, প্রয়োজনীয় সম্প্রসারণ ও বিকাশ পরিকল্পনার ক্ষেত্রে কিউআইপি-র অর্জিত আয়কে কাজে লাগাবে এইচসিএল।


    প্রসঙ্গত উল্লেখ্য, এইচসিএল-এর সম্প্রসারণ পরিকল্পনার বাস্তবায়নে তহবিল সংগ্রহ একটি বিশেষ জরুরি বিষয়। কারণ, এই ব্যবস্থায় তামা আহরণ ও উৎপাদনের মাত্রা ১.৯০ লক্ষ টনে উন্নীত করার মতো অবস্থায় পৌঁছে যাবে এই সংস্থাটি। এর সূত্রে দেশে শোধিত তামার চাহিদার ৩০ শতাংশ মেটানো সম্ভব হবে বলে আশা করা হচ্ছে।


    CG/SKD/DM/…


    

    
    (Release ID: 1541213) Visitor Counter : 6