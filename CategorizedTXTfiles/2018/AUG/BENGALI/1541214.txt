      মন্ত্রিসভারঅর্থনৈতিকবিষয়সংক্রান্তকমিটি

      হিন্দুস্তান উর্বরক ও রসায়ন লিমিটেডের সিন্দ্রি, গোরক্ষপুর এবং বারাউনি সার প্রকল্পের জন্য সুদমুক্ত ঋণের ব্যবস্থা : অনুমোদন কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির
      Posted On: 02 AUG 2018 11:53AM by PIB Kolkata


    নয়াদিল্লি, ১ আগস্ট, ২০১৮


    হিন্দুস্তান উর্বরক ও রসায়ন লিমিটেডের (এইচইউআরএল) গোরক্ষপুর, সিন্দ্রি এবং বারাউনি সার প্রকল্পগুলির জন্য কেন্দ্রীয় সার দপ্তরকে সুদমুক্ত ঋণের যোগান দেওয়ার অনুমতি দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কমিটির এক বৈঠকে আজ (পয়লা আগস্ট, ২০১৮) স্থির হয়েছে যে ঐ তিনটি প্রকল্পের জন্য যথাক্রমে ৪২২ কোটি ২৮ লক্ষ, ৪১৫ কোটি ৭৭ লক্ষ এবং ৪১৯ কোটি ৭৭ লক্ষ টাকার সুদমুক্ত ঋণ সহায়তা দিতে পারবে কেন্দ্রীয় সার দপ্তর। সুদমুক্ত ঋণের মোট পরিমাণ দাঁড়াবে ১,২৫৭ কোটি ৮২ লক্ষ টাকা। সংশ্লিষ্ট প্রকল্পগুলির নির্মাণ কাজেই এই অর্থ ব্যয় করা হবে।


    বৈঠকে আরও স্থির হয়েছে যে প্রকল্পগুলির নির্মাণ চলাকালে প্রথম তিন বছরের জন্য এই সুদমুক্ত ঋণ দেওয়া হবে যা ১১ বছর ধরে পরিশোধযোগ্য। তবে, যে তিন বছর ধরে এই ঋণের যোগান দেওয়া হবে, সেই সময়কালটি ঋণ পরিশোধের আওতার বাইরে রাখা হয়েছে।


    CG/SKD/DM/….

    
    
    (Release ID: 1541214) Visitor Counter : 4