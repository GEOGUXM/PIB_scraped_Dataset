      কেন্দ্রীয়মন্ত্রিসভা

      অচিরাচরিত হাইড্রোকার্বন গ্যাস অনুসন্ধান ও তার ব্যবহারের জন্য কেন্দ্রীয় মন্ত্রিসভা নীতি কাঠামো অনুমোদন করল
      Posted On: 02 AUG 2018 12:01PM by PIB Kolkata


    নয়াদিল্লি , ০১ আগস্ট, ২০১ ৮


    প্রধানমন্ত্রী শ্রী নরেন্দ্র মোদীর পৌরহিত্যে বুধবার (১ আগস্ট) কেন্দ্রীয় মন্ত্রিসভার বৈঠকে শেল তেল অথবা গ্যাস, কয়লাখনিতে জমে থাকা মিথেন প্রভৃতির মতো অচিরাচরিত হাইড্রোকার্বনের অনুসন্ধান ও তার ব্যবহারের নীতি অনুমোদিত হয়েছে। লাইসেন্সপ্রাপ্ত ও লিজ দেওয়া অঞ্চলে অচিরাচরিত হাইড্রোকার্বনের সম্ভাবনাকে কাজে লাগাবার লক্ষ্যে বর্তমান ঠিকাদারদের উৎসাহিত করতে চালু প্রোডাকশন শেয়ারিং কনট্রাক্টস্‌, সিবিএম কনট্রাক্টসের আওতায় এই অনুসন্ধানের কাজ পরিচালিত হবে।


    মন্ত্রিসভার এই সিদ্ধান্তের ফলে বর্তমানে বরাত দেওয়া অঞ্চলে সংরক্ষিত হাইড্রোকার্বনের ব্যবহার সম্ভব হবে। অন্যথায়, হাইড্রোকার্বনের ভান্ডার অনাবিস্কৃত ও অব্যবহৃত অবস্থায় থেকে যাবে। একই সঙ্গে, অনুসন্ধান ও উৎপাদনমূলক কাজকর্মে নতুন বিনিয়োগ আসবে। নতুন হাইড্রোকার্বন ভান্ডার আবিষ্কারের ক্ষেত্রে পরিবর্তন আসবে। নতুন হাইড্রোকার্বনের উৎপাদন লক্ষ্যণীয়ভাবে বৃদ্ধি পাবে। অতিরিক্ত হাইড্রোকার্বন ভান্ডার আবিষ্কার ও তার ব‍্যবহারের ফলে নতুন বিনিয়োগ আসবে বলে আশা করা হচ্ছে। এরফলে, অর্থনৈতিক কর্মকান্ডে গতি সঞ্চার ও অতিরিক্ত কর্মসংস্থানের সুযোগ সৃষ্টি হবে। পাশাপাশি, সমাজের বিভিন্ন শ্রেণীর মানুষ লাভবান হবেন।


    CG /BD / SB……

    
    
    (Release ID: 1541220) Visitor Counter : 7
    
    
      Read this release in: English