      অর্থমন্ত্রক

      বিদেশি চোরাচালান চক্রের সঙ্গে যুক্ত আটজনকে আটক ও গ্রেপ্তার : উদ্ধার করা বিদেশি অর্থের পরিমাণ ভারতীয় মুদ্রায় ৬ কোটি ১৪ লক্ষ টাকা
      Posted On: 09 AUG 2018 11:01AM by PIB Kolkata


    নয়াদিল্লি, ৮ আগস্ট, ২০১৮


    একটি সুনির্দিষ্ট অভিযোগের সূত্রে কেন্দ্রীয় রাজস্ব দপ্তরের রাজস্ব গোয়েন্দা আধিকারিকের (ডিআরআই) দিল্লি আঞ্চলিক ইউনিটের আধিকারিকরা নয়াদিল্লির ইন্দিরা গান্ধী আন্তর্জাতিক বিমানবন্দরে সাতজন বিদেশি নাগরিককে আটক করে তাদের কাছ থেকে প্রচুর সংখ্যক বিদেশি টাকা উদ্ধার করেছে। বিদেশি নাগরিকদের ব্যাগেজ থেকে ঐ অর্থ উদ্ধার করা হয়। তারা সকলেই ৫ ও ৬ আগস্টের মধ্যবর্তী সময়ে রাতের বিমানে হংকং যাত্রার উদ্দেশে বিমানবন্দরে হাজির হয়। এই চোরাচালান চক্রের একজন ভারতীয় সহযোগীকেও এই সূত্রে চিহ্নিত ও আটক করা হয়।


    আটক ও উদ্ধার করা বিদেশি অর্থের প্রায় পুরোটাই ছিল মার্কিন ১০০ ডলারের নোটে যার মোট অর্থমূল্য প্রায় ৮ লক্ষ ৯০ হাজার মার্কিন ডলার। ভারতীয় মুদ্রায় বাজারে এর মূল্য দাঁড়ায় ৬ কোটি ১৪ লক্ষ টাকা।


    সাতজন বিদেশি নাগরিক এবং তাদের ভারতীয় সহযোগীকে গ্রেপ্তার করা হয়েছে। এ বিষয়ে আরও তদন্ত ও অনুসন্ধানের কাজ চলছে।


    SSS/SKD/DM/…

    
    
    (Release ID: 1542155) Visitor Counter : 4
    
    
      Read this release in: English