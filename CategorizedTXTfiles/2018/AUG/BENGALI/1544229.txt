      অসামরিকবিমানপরিবহণমন্ত্রক

      সরকার ড্রোন ব্যবহারের নীতি-নির্দেশিকা ঘোষনা করেছে
      Posted On: 29 AUG 2018 1:23PM by PIB Kolkata


    নয়াদিল্লি, ২৮ আগস্ট , ২০১৮


    জীবনের নানা ক্ষেত্রে ড্রোন প্রযুক্তির ব্যাপক ব্যবহার রয়েছে। ফোটোগ্রাফি থেকে কৃষিক্ষেত্র কিংবা পরিকাঠামো সম্পদ পরিচালন থেকে বিমা ক্ষেত্রের মতো বহু বিষয়েই বিভিন্ন ওজন ও আকারের ড্রোন ব্যবহার করা হয়ে থাকে। অসামরিক উড়ান মন্ত্রক বেশ কয়েকবছর ধরেই দেশে বিশ্বমানের ড্রোন শিল্প স্হাপনের লক্ষে কাজ চালিয়ে আসছে। এই কারণেই আন্তর্জাতিক মানের সঙ্গে সামঞ্জস্যপূর্ণ ড্রোন সংক্রান্ত নিয়মকানুন প্রনয়নের প্রয়োজন দেখা দেয়। দীর্ঘ সময় ধরে এই নিয়মকানুন তৈরির প্রস্তুতির পর আজ কেন্দ্রীয় অসামরিক উড়ানমন্ত্রী শ্রী সুরেশ প্রভু নতুন দিল্লীতে এ সংক্রান্ত নীতি-নির্দেশিকা ঘোষনা করেছেন। ডিজিটাল পদ্ধতিতে ড্রোন ব্যবহার বিষয়ে নথীভুক্তি ও অনুমতির সংস্হান রাখা হয়েছে এই নির্দেশিকায়। প্রতিবার ড্রোন উড়ানের জন্য একটি মোবাইল অ্যাপের মাধ্যমে অনুমতি নিতে হবে। দিনের বেলা দৃশ্যমানভাব সর্বোচ্চ ৪০০ ফুট উচ্চতা পর্যন্ত বাণিজ্যিকভাবে ড্রোন ওড়ানো যাবে। ২০১৮-র ১লা ডিসেম্বর থেকে এই নীতি নির্দেশিকা কার্যকর হবে। প্রথম পর্যায়ের এই নির্দেশিকা কার্যকর হলে, আইনসম্মতভাবে ও নিরাপদে ড্রোন ব্যবহার কার যাবে। পরবর্তী সময়ে এই নীতি-নির্দেশিকার দ্বিতীয় পর্যায়ের জন্য বিভাগীয় প্রতিমন্ত্রী জয়ন্ত সিনহার নেতৃত্বে একটি টাস্ক ফোর্স কাজ শুরু করবে। সমস্ত দিক বিবেচনা করে এই টাস্ক ফোর্সের সুপারিশ মেনে পরবর্তি সময়ে নীতি-নির্দেশিকার দ্বিতীয় পর্ব ঘোষনা করা হবে বলে জানা গেছে।


    CG/PB /NS/…

    
    
    (Release ID: 1544229) Visitor Counter : 19
    
    
      Read this release in: English