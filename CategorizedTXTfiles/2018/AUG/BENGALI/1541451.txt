      জলসম্পদমন্ত্রক

      বাঁধ নিরাপত্তা বিল
      Posted On: 03 AUG 2018 11:14AM by PIB Kolkata


    নয়াদিল্লি , ০ ২ আগস্ট, ২০১ ৮


    সারা দেশে মোট ৫,২৬৪টি বৃহদায়তন জলাধার এবং আরও ৪৩৭টি নির্মীয়মান জলাধারের যে হিসাব কেন্দ্রীয় জল কমিশনের জাতীয় রেজিস্টার থেকে পাওয়া গেছে, সেগুলির নিরাপত্তা বিধানের লক্ষ্যে কেন্দ্রীয় জলসম্পদ, নদী উন্নয়ন ও গঙ্গা পুনরুজ্জীবন দপ্তর একটি বাঁধ বা জলাধার নিরাপত্তা বিল, ২০১৮’র খসড়া তৈরি করেছে। এই দপ্তরের প্রতিমন্ত্রী শ্রী অর্জুন রাম মেঘওয়াল আজ লোকসভায় এক প্রশ্নের লিখিত জবাবে এই কথা জানিয়েছেন। কেন্দ্রীয় মন্ত্রিসভা এই বিলটি সংসদে পেশ করার জন্য অনুমোদন দিয়েছে। দেশের কেন্দ্রীয় ও রাজ্য সরকারগুলির আওতায় জলাধারগুলির নিরাপত্তায়, একটি শক্তিশালী আইনগত এবং প্রাতিষ্ঠানিক ব্যবস্থা গড়ে তোলাই এই বিলের লক্ষ্য বলে মন্ত্রী জানিয়েছেন। যথাযথ নজরদারি, নিয়মিত পরিদর্শন, কর্মপরিচালনা এবং দেখভালের মাধ্যমে জলাধারগুলিতে দুর্ঘটনা প্রতিরোধের কথাও এই বিলটিতে বলা হয়েছে। বিলটিতে বাঁধ নিরাপত্তা সংক্রান্ত জাতীয় কমিটির পাশাপাশি রাজ্য পর্যায়ের কমিটিও গড়ে তোলা হবে। এছাড়া, এ সংক্রান্ত নীতি রূপায়ণ, নির্দেশিকা এবং মানক তৈরির জন্য একটি জাতীয় বাঁধ নিরাপত্তা কর্তৃপক্ষ গড়ে তোলার সংস্থানও রয়েছে এই বিলটিতে। বাঁধের নিয়ন্ত্রণ ও এক্তিয়ার নিয়ে রাজ্যগুলির মধ্যে যাতে কোনও রকম সংঘাতের পরিস্থিতি সৃষ্টি না হয়, সে বিষয়েও বিলটিতে ব্যবস্থা রাখা হয়েছে। বাঁধ নিরাপত্তা সংক্রান্ত জাতীয় কমিটির বৈঠকে বিলের বিভিন্ন বিষয় নিয়ে রাজ্য ও কেন্দ্রশাসিত অঞ্চলগুলির সঙ্গে বিস্তারিত আলাপ-আলোচনা হয়েছে। এরপরই, সংশ্লিষ্ট বিভিন্ন পক্ষের মতামতের ভিত্তিতে খসড়া বিলটির কিছু রদবদল করে এটি চূড়ান্ত রূপ দেওয়া হয়েছে বলে মন্ত্রী জানিয়েছেন।


    CG / PB / SB……

    
    
    (Release ID: 1541451) Visitor Counter : 7
    
    
      Read this release in: English