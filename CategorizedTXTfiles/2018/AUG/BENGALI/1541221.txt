      কেন্দ্রীয়মন্ত্রিসভা

      কেন্দ্রীয় মন্ত্রিসভা বিদেশে কৌশলগত দিক থেকে গুরুত্বপূর্ণ পরিকাঠামো প্রকল্পগুলির দরপত্র আহ্বানের জন্য ভারতীয় সংস্থাগুলিকে সাহায্য করতে কনসেশনাল ফাইনান্সিং স্কিমের মেয়াদ বৃদ্ধি অনুমোদন করল
      Posted On: 02 AUG 2018 12:01PM by PIB Kolkata


    নয়াদিল্লি , ০১ আগস্ট, ২০১ ৮


    বিদেশে কৌশলগত দিক থেকে গুরুত্বপূর্ণ পরিকাঠামো প্রকল্পগুলির দরপত্র আহ্বানের জন্য ভারতীয় সংস্থাগুলিকে সাহায্য করতে কনসেশনাল ফাইনান্সিং স্কিমের প্রথম মেয়াদ বৃদ্ধির বিষয়টি কেন্দ্রীয় মন্ত্রিসভার বৈঠকে অনুমোদিত হয়েছে। প্রধানমন্ত্রী শ্রী নরেন্দ্র মোদীর পৌরহিত্যে বুধবার (১ আগস্ট) কেন্দ্রীয় মন্ত্রিসভার বৈঠকে এই সিদ্ধান্ত অনুমোদিত হয়।


    কনসেশনাল ফাইনান্সিং স্কিমের আওতায় কেন্দ্রীয় সরকার ভারতীয় সংস্থাগুলিকে বিদেশে কৌশলগত দিক থেকে গুরুত্বপূর্ণ পরিকাঠামো প্রকল্পগুলির দরপত্র আহ্বানের ক্ষেত্রে ২০১৫-১৬ সাল থেকে সহায়তা দিয়ে আসছে। প্রকল্পটি অব্যাহত রাখার গুরুত্ব বিবেচনা করে এর মেয়াদ ২০১৮-২০২৩ পর্যন্ত আরও পাঁচ বছর বাড়ানোর ব্যাপারে প্রস্তাব দেওয়া হয়। কেন্দ্রীয় মন্ত্রিসভা আজ এই প্রস্তাবেই শিলমোহর দিল।


    ঋণদাতা ব্যাঙ্কগুলিকে ইন্টারেস্ট ইক্যুলাইজেশন সাপোর্ট বাবদ যে অর্থ দিতে হবে, তার আর্থিক বোঝা মেটানোর জন্য আর্থিক বিষয়ক দপ্তর প্রতি বছর বাজেট সংস্থান করবে। ভারতীয় মুদ্রায় ইন্টারেস্ট ইক্যুলাইজেশন সাপোর্ট বাবদ ২০১৮-১৯ – এ ৪২ কোটি ২৫ লক্ষ টাকা, ২০১৯-২০-তে ৬৫ কোটি টাকা, ২০২০-২১-এ ১২১ কোটি ৮৮ লক্ষ টাকা, ২০২১-২২ – এ ১৮৮ কোটি ৫০ লক্ষ টাকা এবং ২০২২-২৩ – এ ২০৮ কোটি টাকা ব্যয় হবে। এই পাঁচ বছরে মোট ব্যয়ের পরিমাণ দাঁড়াবে ৬২৫ কোটি ৬৩ লক্ষ টাকা।


    CG /BD / SB……

    
    
    (Release ID: 1541221) Visitor Counter : 5
    
    
      Read this release in: English