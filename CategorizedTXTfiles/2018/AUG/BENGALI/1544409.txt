      মানবসম্পদবিকাশমন্ত্রক

      কেন্দ্রীয় মানবসম্পদ উন্নয়নমন্ত্রী বিশ্বের বৃহত্তম উন্মুক্ত উদ্ভাবন প্রতিযোগিতা- ‘স্মার্ট ইন্ডিয়া হ্যাকাথন-২০১৯’-এর সূচনা করেছেন
      Posted On: 29 AUG 2018 8:17PM by PIB Kolkata


    নয়াদিল্লি, ২৯ আগস্ট , ২০১৮


    কেন্দ্রীয় মানবসম্পদ উন্নয়নমন্ত্রী শ্রী প্রকাশ জাভড়েকর আজ নতুন দিল্লীতে বিশ্বের বৃহত্তম উন্মুক্ত উদ্ভাবন প্রতিযোগিতা- ‘ স্মার্ট ইন্ডিয়া হ্যাকাথন-২০১৯ ’ -এর তৃতীয় পর্বের সূচনা করেছেন। মানবসম্পদ উন্নয়নমন্ত্রক আরও কয়েকটি সংস্হার সহযোগিতায় এই জনপ্রিয় প্রতিযোগিতামূলক হ্যাকাথন উদ্যোগের আয়োজন করেছে। এই প্রতিযোগিতার মঞ্চে সারা দেশের ছাত্রছাত্রীরা প্রযুক্তি ব্যবহার করে আমাদের দৈনন্দিন জীবনের সমস্যা সমাধানের উদ্যোগ নেবে। এই অনুষ্ঠানে মন্ত্রী বলেন, এবারের হ্যাকাথনে সারা দেশের তিন হাজারেরও বেশি প্রতিষ্ঠানে এক লক্ষ্যেরও বেশি ছাত্রছাত্রী বিভিন্ন রাষ্ট্রায়ত্ব সংস্হা ও কেন্দ্রীয় মন্ত্রকের নানা ধরনের সমস্যা সমাধানের সুযোগ পাবে। এই প্রথম এই প্রতিযোগিতায় শিল্প সংস্হা ও অসরকারি সংগঠনের কাছ থেকে বিভিন্ন ধরনের সমস্যা বিষয়ে তথ্য পাওয়া যাবে। এই মঞ্চে একদিকে ছাত্রছাত্রীরা বিশ্বের শীর্ষ স্হানীয় কিছু সংগঠনের জন্য সমস্যা সমাধানের সুযোগ পাবে, একইসঙ্গে এইসব সংগঠনও আমাদের দেশের সবচেয়ে উজ্জ্বল এবং মেধাবি ছাত্রছাত্রীদের সঙ্গে যোগাযাগ করতে পারবে। পরে এইসব ছাত্রছাত্রীদের মধ্য থেকেই বিভিন্ন সংস্হা নিয়োগ করার কথা ভাবতে পারবেন। দেশের ইন্ডিয়ান ইন্সটিটিউট অফ সায়েন্স, আইআইটি, এনআইটি, এআইসিটিই / ইউজিসি অনুমোদিত বিভিন্ন সংস্হার ছাত্রছাত্রীরা এই প্রতিযোগিতায় সমস্যা সমাধানের উদ্যোগ নেবে। এর আগের দুটি প্রতিযোগিতার মতই এবারেও ৩৬ ঘন্টার সফটওয়্যার উদ্ভাবন বিভাগ এবং ৫ দিনের হার্ডওয়্যার উদ্ভাবন বিভাগ থাকবে। অনুষ্ঠানে এআইসিটিই-র চেয়ারম্যান ডঃ অনিল সহস্রবুদ্ধে, মানবসম্পদ উন্নয়ন মন্ত্রকের সচিব শ্রী আর সুব্রহ্মমনিয়ম সহ বিশিষ্ট ব্যক্তিবর্গ উপস্হিত ছিলেন।


    CG/PB /NS/…

    
    
    (Release ID: 1544409) Visitor Counter : 23
    
    
      Read this release in: English