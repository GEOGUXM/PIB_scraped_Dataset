      PIB Headquarters

      மத்திய தொழிலாளர் அமைச்சகம் நடவடிக்கை
      Posted On: 21 AUG 2018 5:33PM by PIB Chennai


    மத்திய அரசின் தொழிலாளர் அமலாக்க அலுவலர் (மத்திய) டாக்டர் ராமானந்த் யாதவ், சென்னை விமான நிலைய வளாகத்தில், திருவாளர்கள் கிரிஷ் கன்சல்டன்சி ஒப்பந்த நிறுவனத்தால் மேற்கொள்ளப்படும் சரக்கு ஏற்றுதல் மற்றும் இறக்குதல் பணிகளை 2018, ஏப்ரல் 18 அன்று ஆய்வு செய்தார். இந்த நிறுவனம் ப்ளூ டார்ட் விமான நிறுவனத்திற்காக இந்தப் பணிகளை ஒப்பந்த அடிப்படையில் மேற்கொண்டு வருகிறது. இந்த ஆய்வின்போது, அங்கு பணியாற்றிய 3 தொழிலாளர்களுக்கு அரசால் நிர்ணயிக்கப்பட்ட குறைந்தபட்ச கூலிக்கும் குறைவான தொகையை ஊதியமாக அளித்தது. திரு. ராமானந்த் யாதவ் மேற்கொண்ட ஆய்வின்போது தெரியவந்தது. இதுகுறித்து, அந்த அலுவலர் தனது மேலதிகாரிக்கு அறிக்கை அனுப்பினார்.


    அதன் அடிப்படையில், சம்பந்தப்பட்ட ஒப்பந்த நிறுவனமும், ப்ளூ டார்ட் விமான நிறுவனமும், 3 தொழிலாளர்களுக்கும் குறைவாகக் கொடுத்த ரூ. 77,688/-ஐ அவர்களுக்குக் கொடுக்க நடவடிக்கை எடுக்குமாறு அறிவுறுத்தப்பட்டது. இந்த உத்தரவின்படி, சம்பந்தப்பட்ட ஒப்பந்த நிறுவனம் 3 தொழிலாளர்களுக்கும் வழங்க வேண்டிய ரூ. 77,688/-க்கான வங்கி வரைவோலைகளை 3 பேரின் பெயரிலும் தனித்தனியாக எடுத்துக் கொடுத்தது.


    இதையடுத்து, துணைத் தலைமை தொழிலாளர் ஆணையர் (மத்திய) திரு. வி. முத்து மாணிக்கம் அந்த வரைவோலைகளை 20.08.2018 அன்று 3 தொழிலாளர்களிடமும் வழங்கினார். அப்போது, தொழிலாளர் அமலாக்க அலுவலர் (மத்திய) டாக்டர் ராமானந்த் யாதவ் மற்றும் கிரிஷ் கன்சல்டன்சி நிறுவனத்தின் உரிமையாளர் திரு. ஈ. கிருஷ்ணகுமார் ஆகியோர் உடனிருந்தனர்.


    -------------

    
    
    (Release ID: 1543546) Visitor Counter : 25