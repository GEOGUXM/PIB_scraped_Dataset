      குடியரசுத் துணைத் தலைவர் செயலகம்

      நோயாளிகளுடனும் அவர்களின் குடும்பத்தினருடனும் மருத்துவர்கள் பரிவுடன் கலந்துரையாட வேண்டும் : குடியரசுத் துணைத் தலைவர்
      Posted On: 24 AUG 2018 1:07PM by PIB Chennai


    நோயாளிகளுடனும் அவர்களின் குடும்பத்தினருடனும் மருத்துவர்களும் மருத்துவமனைகளும் பரிவுடனும் கருணையுடனும் நடந்துகொள்ள வேண்டும் என்று குடியரசுத் துணைத் தலைவர் திரு. எம். வெங்கையா நாயுடு கூறியுள்ளார். அத்தகைய அணுகுமுறை நோயாளிகளுக்குக் குணப்படுத்தும் ஆற்றலை வழங்குவதுடன், அவர்கள் சிறப்பாக சிகிச்சை பெற்றதை உணரவும் உதவி புரியும் என்றும் அவர் கூறினார். ஆந்திரப் பிரதேசத்திலுள்ள விசாகப் பட்டினத்தில் இன்று (24.08.2018) கிம்ஸ்-ஐகான் மருத்துவமனையைத் தொடங்கிவைத்த பின்னர், அங்குக் கூடியிருந்தோரிடையே அவர் உரையாற்றினார்.


    ஆரோக்கியத்துக்காகச் செலவிடும் தொகையைக் குறைப்பதற்கான நடவடிக்கைகளை நாம் மேற்கொள்ள வேண்டியது அவசியமாகும் என்றார் அவர். மருத்துவ வசதிகளையும் நலப் பராமரிப்பையும் சாதாரண மக்களும் பெறும் வகையில் அவை செலவு குறைந்ததாக இருக்க வேண்டும் என்றும் குடியரசுத் துணைத் தலைவர் குறிப்பிட்டார்.

    
    
    (Release ID: 1543831) Visitor Counter : 22
    
    
      Read this release in: English , Marathi , Bengali