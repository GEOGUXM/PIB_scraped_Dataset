      உள்துறை அமைச்சகம்

      கேரளாவில் நிலவும் வெள்ள நிலைமை குறித்து ஆய்வு நடத்த மத்திய அமைச்சக செயலர் தலைமையிலான தேசிய நெருக்கடி மேலாண்மை குழுக் கூட்டம்
      Posted On: 16 AUG 2018 2:46PM by PIB Chennai


    கேரளாவில் தற்போதுள்ள வெள்ள நிலைமைக்கு தொடர்ந்து உதவியை உறுதி செய்யும் நோக்கத்தோடு தேசிய நெருக்கடி மேலாண்மை குழுவின் கூட்டம் நடைபெற்றது. பிரதமர் திரு. நரேந்திர மோடியின் உத்தரவின் பேரில் மத்திய அமைச்சக செயலர் திரு பி. கே. சின்ஹா தலைமையேற்ற இந்தக் கூட்டத்தில், பாதுகாப்பு, உள்துறை, நீர் வள மத்திய அமைச்சகங்களின் செயலர்கள் ராணுவம், கடற்படை, விமானப்படை, கடலோர காவல்படை, தேசிய பேரிடர் மீட்புப் படையின் தலைமை தளபதிகள், தேசிய பேரிடர் மேலாண்மை ஆணையத்தின் உறுப்பினர், மத்திய நீர்வள ஆணையத்தின் தலைவர் மற்றும் உயர் அதிகாரிகள் பங்கேற்றனர்.


    கேரள மாநிலத்திற்கு முழு ஒத்துழைப்பு வழங்கும் இந்திய அரசு, அங்கு பெரிய அளவிலான மீட்பு மற்றும் நிவாரணப் பணிகளை மேற்கொண்டுள்ளது.


    தற்போதைய நிலவரப்படி தேசிய பேரிடர் மீட்புப்படையின் 18 குழுக்கள், ராணுவத்தின் பொறியியல் பணிப்படையின் ஒன்பது பிரிவுகளின் எட்டு குழுக்களும், கடலோர காவல்படையி்ன் 22 குழுக்களும், கடற்படையின் ஆழ்கடல் நீச்சல் வீரர்களின் 24 குழுக்களும், அதோடு ஹெலிகாப்டர்கள், விமானங்கள், படகுகள், உயிர் காக்கும் இதர கருவிகள் கேரளாவிற்கு அனுப்பி வைக்கப்பட்டு இருப்பதோடு, வெள்ளத்தில் சிக்கியுள்ள மக்களை மீட்கும் பணிகளும் முடுக்கி விடப்பட்டுள்ளன.


    இதுவரை தேசிய பேரிடர் மீட்புப்படை, ராணுவம் ஆகியவற்றின் நடவடிக்கையால் 2,182 பேர் மீட்கப்பட்டதோடு, வெள்ளத்தில் சிக்கிய 968 பேர் பாதுகாப்பான இடங்களுக்கு அனுப்பப்பட்டு உள்ளனர்.


    *****

    
    
    (Release ID: 1543207) Visitor Counter : 43
    
    
      Read this release in: Malayalam , English