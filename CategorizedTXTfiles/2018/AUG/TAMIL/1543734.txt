      குடியரசுத் துணைத் தலைவர் செயலகம்

      நகர்ப்புற வசதிகளை ஊரகப் பகுதிகளில் ஏற்படுத்தவும் சுற்றூச்சூழலுக்கு உகந்த அணுகுமுறையை பின்பற்றவும்: கட்டிடக் கலைஞர்களிடம் குடியரசு துணைத் தலைவர் வலியுறுத்தல்
      Posted On: 23 AUG 2018 3:52PM by PIB Chennai


    21 ம் நூற்றாண்டில் கட்டிடக் கலைஞர்கள் மற்றும் திட்டமிடுவோரின் பங்களிப்பு வெறும் வடிவமைப்பு மற்றும் மனித குடியிருப்புகளுக்கும் கட்டிடங்களுக்கும் வடிவம் அளிப்பதுடன் முடிந்து விடக்கூடாது என குடியரசு துணைத் தலைவர் கூறியுள்ளார். வாழ்க்கையின் ஒவ்வொரு அம்சத்திலும் முக்கியப் பங்களிப்பு அளிக்கும் டிஜிட்டல் தொழில்நுட்பங்களுடன் வேகமாக மாறி வரும் இந்த உலகில் தேவைகளை எதிர்கொள்வதற்கும் புதுமை படைப்பவர்களாகவும் படைப்பாற்றல் கொண்டவர்களாகவும் கட்டிடக் கலைஞர்கள் (பொறியாளர்கள்) திகழ வேண்டும் என அவர் அழைப்பு விடுத்தார்.


    ஊரகப் பகுதிகளில் வாழும் மக்களுக்கு நகர்ப்புற பகுதிகளில் உள்ள வசதிகளை கட்டுபடியாகக்கூடிய விலையில் உருவாக்குமாறு திட்டமிடுதல் மற்றும் கட்டிடக்கலை மாணவர்களை குடியரசு துணைத் தலைவர் திரு. எம். வெங்கையா நாயுடு அறிவுறுத்தினார். உள்கட்டமைப்புக்களை வடிவமைக்கும்போது பாரம்பரியம் மற்றும் நவீனத்தைக் துல்லியமாக கலந்து சுற்றுச்சூழலுக்கு உகந்த அணுகுமுறையை பின்பற்றுமாறு ஆணையங்கள், கட்டிடக் கலைஞர்கள் மற்றும் கட்டுமான பொறியாளர்களை அவர் கேட்டுக் கொண்டார். ஆந்திரப் பிரதேச மாநிலம் விஜயவாடாவில் உள்ள திட்டமிடுதல் மற்றும் கட்டிடக்கலை பயிற்சி நிறுவனத்தின் மூன்றாவது பட்டமளிப்பு விழாவில் அவர் இன்று உரையாற்றினார்.


    ஆராய்ச்சி மற்றும் புதுமைகளைப் படைப்பதில் பாடுபட வேண்டும் என அவர் அனைத்து மாணவர்கள், ஆசிரியர்கள் மற்றும் பட்டதாரிகளை அவர் வலியுறுத்தினார்.


    கட்டுமான சுற்றூச்சூழலை மேம்படுத்த பாரம்பரியம் மற்றும் தொழில்நுட்பம் ஒருங்கிணைக்கப்பட வேண்டியதன் அவசியத்தை வலியுறுத்திய குடியரசு துணைத் தலைவர், ஊரகப் பகுதிகள் கான்கிரீட் வனமாக மாறாமல் இருப்பதை உறுதி செய்யவேண்டும் என்றும் வலியுறுத்தினார்.


    ------

    
    
    (Release ID: 1543734) Visitor Counter : 23
    
    
      Read this release in: English , Hindi