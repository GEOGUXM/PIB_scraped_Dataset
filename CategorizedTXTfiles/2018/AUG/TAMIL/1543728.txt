      குடியரசுத் தலைவர் செயலகம்

      சுற்றுலாவில் தனியார் துறைக்கும், மக்கள் சமூகத்திற்கும் கணிசமான பங்கு உள்ளது: குடியரசுத் தலைவர்
      Posted On: 23 AUG 2018 1:08PM by PIB Chennai


    குடியரசுத் தலைவர் திரு. ராம்நாத் கோவிந்த் இன்று (23.08.2018) புதுதில்லியில் ஆறாவது சர்வதேச புத்தசமய மாநாட்டினைத் தொடங்கி வைத்தார். இந்த மாநாட்டிற்கு மத்திய சுற்றுலா அமைச்சகம் ஏற்பாடு செய்திருந்தது.


    இந்த மாநாட்டில் பேசிய குடியரசுத் தலைவர், இந்தியாவிலிருந்து ஆசியாவிற்கும், பல்வேறு கண்டங்களுக்கும் சென்ற புத்தமதக் கொள்கைகள், ஆன்மீகம் என்பதற்கும் மேலான தொடர்புகளை கொண்டுச் சென்றுள்ளன என்றார். ஞானம் கற்றல் எனும் வளமான சிந்தனையை அவை கொண்டு சென்றதாகவும் குறிப்பிட்டார். கலைகள், கைவினைத் தொழில்கள் ஆகியவற்றையும் அவை எடுத்துச் சென்றன. தியான முறைகளோடு தற்காப்புக் கலைகளையும்கூட, அவை கொண்டு சென்றன. புத்த பிக்குகளும், பிக்குணிகளும் பயணம் செய்த பல பாதைகள் கடைசியில் முற்கால வணிகப் பாதைகளாக மாறின. இதன் பொருள், புத்தமதம் என்பது அடிப்படையில் முற்காலத்தில் உலகமய வடிவம், நமது கண்டத்திற்கு இணைப்பைத் தந்தது. இந்தக் கோட்பாடுகளும், மாண்புகளும் நமக்கு தொடர்ச்சியாக வழிகாட்டுதல்களை வழங்கவேண்டும்.


    சுற்றுலா என்பது பல தரப்பினரையும் உள்ளடக்கிய ஒரு துறையாகும் என்று குடியரசுத் தலைவர் கூறினார். இதில் தனியார் துறையினருக்கும் மக்கள் சமூகத்திற்கும் கணிசமான பண்பு உள்ளது. பயணிகளுக்கு பாதுகாப்பான, பத்திரமான அனுபவத்தை அளிப்பதில் மாநிலம் மற்றும் நகராட்சி நிர்வாகங்கள் முக்கியமான பங்களிப்பை செய்கின்றன. சுற்றுலா மூலமான வர்த்தக வளம் மிகவும் அதிகமானது. உலகம் முழுவதும் சுற்றுலாத் தொழில் மிகப்பெரிய வேலைவாய்ப்பை குறிப்பாக உள்ளூர் மக்களுக்கும், சமூகங்களுக்கும் வேலைவாய்ப்பை உருவாக்குவதாக விளங்குகிறது. இதன் சாரமாவது, புத்தமதம் போன்ற சுற்றுலா என்பது மக்களைப் பற்றியது மட்டுமின்றி அவர்களுக்குத் தங்களின் திறனை உணரும் ஆற்றலை அளிப்பதுமாகும்.


    ================

    
    
    (Release ID: 1543728) Visitor Counter : 38
    
    
      Read this release in: English , Marathi