      நித்தி ஆயோக்

      நிதி ஆயோக் மூவ் ஹாக் என்ற ஹாக்கத்தான் போட்டியைத் தொடங்கியுள்ளது மொத்தப் பரிசுத் தொகை ரூ.2 கோடிக்கு மேல்
      Posted On: 02 AUG 2018 10:14AM by PIB Chennai


    இந்தியாவில் எதிர்காலத்தில் ஏற்படும் மக்கள் போக்குவரத்து நெரிசலுக்கு தீர்வு காண்பதை நோக்கமாக கொண்டு உலக அளவிலான பங்கேற்புடன் ஹாக்கத்தான் போட்டியை நிதி ஆயோக் தொடங்கியுள்ளது. உலகிலேயே மிகப்பெரிய ஹாக்கத்தான்களின் ஒன்றாக கருதப்படும் மூவ் ஹாக் 10 குறிக்கோள்களை முன்வைத்துள்ளது. இது மூன்று நிலைகளில் நடைபெறுகிறது. ஒன்று இணையத்தில் பதிவு செய்வது, இதைத்தொடர்ந்து சிங்கப்பூரில் முதலாவது போட்டி, புதுதில்லியில் இறுதிப் போட்டி.


    உண்மையிலேயே இதனை உலக ஹாக்கத்தான் போட்டியாக மாற்றும் வகையில் எந்த தேசத்தை சேர்ந்த நபர்களும் மூவ் ஹாக் போட்டியில் பங்கேற்கலாம். https://www.movehack.gov.in என்ற இணையதளத்தில் பதிவு செய்துகொள்ளலாம். இணையத்தில் விண்ணப்பித்த முதல் 30 குழுக்கள் சிங்கப்பூருக்கு இரண்டு நாள் (2018 செப்டம்பர் 1, 2) பயணம் மேற்கொள்வார்கள். வடிவமைப்பை மேம்படுத்துதல், வணிக ரீதியிலான சாத்தியம், தொழில்நுட்ப தீர்வு, வாடிக்கையாளர் இலக்கு / சந்தைப்படுத்துதல் உள்ளிட்ட அம்சங்கள் குறித்து நிபுணர்கள் அடங்கிய குழு இந்த அணிகளுக்கு உதவி செய்வார்கள். சிங்கப்பூரில் நடைபெறும் முதலாவது போட்டியில் இருந்து தெரிவு செய்யப்படும் 20 குழுக்கள் 2018 செப்டம்பர் 5, 6 தேதிகளில் புதுதில்லியில் நடைபெறும் இறுதிச் சுற்றில் பங்கேற்பார்கள்.


    புதுதில்லியில் நிதி ஆயோக் 2018 செப்டம்பர் 7, 8 தேதிகளில் ஏற்பாடு செய்துள்ள மூவ் உச்சிமாநாடு 2018-ல் (http://movesummit.in/) வெற்றியாளர்கள் அறிவிக்கப்படுவார்கள். இந்த மாநாட்டை பிரதமர் திரு. நரேந்திரமோடி தொடங்கி வைப்பார். ஹாக்கத்தான் விருது பெற அங்கீகரிக்கப்படும் 10 வெற்றியாளர்கள் உள்ளிட்டோருக்கு மொத்த பரிசுத் தொகையாக ரூ.2 கோடிக்கு மேல் வழங்கப்படும்.


    இணைய தளத்தில் விண்ணப்பம் செய்வதற்கான கடைசித் தேதி மற்றும் மூவ் ஹாக் பற்றிய மேலும் விவரங்களுக்கு https://www.movehack.gov.in . என்ற இணையதளத்தைக் காணலாம்.


    ******

    
    
    (Release ID: 1541406) Visitor Counter : 92
    
    
      Read this release in: Malayalam , English , Marathi , Bengali