      ரெயில்வே அமைச்சகம்

      ரயில்வே பணிமனைகளிலும், உற்பத்தி பிரிவுகளிலும் இயற்கை வாயுவை பயன்படுத்துவதற்கான புரிந்துணர்வு ஒப்பந்தத்தில் இந்திய ரயில்வேயும், இந்திய எரிவாயு ஆணையமும் கையெழுத்திட்டன
      Posted On: 30 AUG 2018 4:58PM by PIB Chennai


    ரயில்வே பணிமனைகளிலும், உற்பத்திப் பிரிவுகளிலும், டெப்போக்களிலும் இயற்கை வாயுவைப் பயன்படுத்தும் வகையில் கட்டமைப்பு வசதிகளை ஏற்படுத்த இந்திய ரயில்வேயும், இந்திய எரிவாயு ஆணையமும் இன்று (30.08.2018) ரயில் பவனில் புரிந்துணர்வு ஒப்பந்தத்தை செய்து கொண்டுள்ளன. ஒப்பந்தம் கையெழுத்திடும் நிகழ்ச்சி ரயில்வே வாரியத் தலைவர் திரு. அஷ்வானி லோகானி, மற்றும் இந்திய எரிவாயு ஆணைய தலைவர் மற்றும் மேலாண் இயக்குனர் திரு. பி.சி. திரிபாதி ஆகியோர் முன்னிலையில் நடைபெற்றது. இதனையடுத்து, இந்திய ரயில்வே பணிமனை உள்ளிட்ட இடங்களில் தொழிலியல் எரிவாயுக்களான கரைக்கப்பட்ட அசிடிலின், எல்பிஜி, பாரத் பெட்ரோலியம் எரிவாயு, தொழிலியல் அடுப்பு எண்ணெய், உயர்வேக டீசல் எண்ணெய் ஆகியவற்றுக்கு பதிலாக சுற்றுச்சூழலுக்கு உகந்த இயற்கை வாயு பயன்படுத்தப்படும்.


    ரயில்வேயில் மொத்தமுள்ள 54 பணிமனைகளில் 23-ல் முதல்கட்டமாக தொழிலியல் வாயுக்களுக்கு பதிலாக இயற்கை எரிவாயு பயன்படுத்தப்படும். இயற்கை எரிவாயு பயன்படுத்தப்படுவதால், 8,44,027 கனமீட்டர் அசிடிலின், 23,54,425 கிலோ எல்பிஜி, 1,40,991 கிலோ பாரத் பெட்ரோலியம் எரிவாயு, 5,500 கிலோலிட்டர் ஹைஸ்பீடு டீசல் எண்ணெய் போன்றவற்றின் பயன்பாடு தவிர்க்கப்படும். இவற்றின் மொத்த செலவு ஆண்டுக்கு ரூ. 70 கோடியாகும். இயற்கை எரிவாயு பயன்படுத்தப்படுவதால், ரயில்வேக்கு ஆண்டுக்கு ரூ. 20 கோடி மிச்சப்படுத்தப்படும்.


    *****

    
    
    (Release ID: 1544671) Visitor Counter : 31
    
    
      Read this release in: English