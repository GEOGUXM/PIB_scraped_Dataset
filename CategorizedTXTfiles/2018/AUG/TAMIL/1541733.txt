      வணிகம் மற்றும் தொழில்துறை அமைச்சகம்

      ஸ்டார்ட் அப் இந்தியாவின் கல்விக் கூட்டணி திட்டம்
      Posted On: 06 AUG 2018 12:30PM by PIB Chennai


    நாட்டில் தொழில்முனைவு உணர்வை மேம்படுத்தும் மத்திய அரசின் நோக்கத்தை நிறைவேற்றும் வகையில் ஸ்டார்ட் அப் கல்வித்துறை கூட்டணி திட்டத்தை ஸ்டார்ட் அப் திட்டம் தொடங்கியுள்ளது. இது ஒரே துறையில் செயல்படும் புதிய நிறுவனங்கள் மற்றும் கல்வி நிபுணர்களிடையிலான பிரத்யேகமான வழிகாட்டுதல் வாய்ப்பாகும்.


    அறிவியல் ஆராய்ச்சி மற்றும் அதன் தொழில் பயன்பாடுகளுக்கு இடையிலான இடைவெளியைக் குறைப்பது ஸ்டார்ட் அப் கல்வி கூட்டணியின் நோக்கமாகும். கல்வித்துறை நிபுணர்கள் மற்றும் தொழில்துறை இடையிலான இடையிலான பாலம் ஒன்றை உருவாக்கி நீடித்த இணைப்பு உருவாக்கப்படும்.


    இந்தக் கூட்டணியின் முதல் கட்டப் பணிகள் உயிரி தொழில்நுட்பத்திற்கான பிராந்திய மையத்துடனான கூட்டணி, எரிசக்தி மற்றும் ஆதார பயிற்சி நிறுவனம், எரிசக்தி கவுன்சில், சுற்றுச்சூழல் மற்றும் நீர் மற்றும் டெரி மேம்படுத்தப்பட்ட கல்வி ஆகியவற்றுடனான கூட்டணியுடன் தொடங்கப்பட்டது. இந்த துறைகளின் புகழ்பெற்ற அறிஞர்கள் புதிய நிறுவனங்களுக்கு வழிகாட்ட சேர்க்கப்பட்டுள்ளனர்.


    வழிகாட்டும் அமர்வுகள் தொடங்கப்பட்டு இதன் மூலம் புதிய நிறுவனங்கள் பெரும் பயன் அடையும் என எதிர்பார்க்கப்படுகிறது.


    ***

    
    
    (Release ID: 1541733) Visitor Counter : 57
    
    
      Read this release in: English , Marathi , Bengali