      பொருளாதார விவகாரங்களுக்கான மத்திய அமைச்சரவைக் குழு

      7 மாநிலங்களில் 13 புதிய கேந்திரிய வித்யாலயா பள்ளிகளைத் தொடங்கவும், மத்தியப் பிரதேசத்தின் ரட்லம் மாவட்டம் அலோட்டில் 2-வது ஜவஹர் நவோதயா வித்யாலயா தொடங்கவும் மத்திய அமைச்சரவை அனுமதி
      Posted On: 01 AUG 2018 6:06PM by PIB Chennai


    பிரதமர் திரு.நரேந்திர மோடி தலைமையில் நடைபெற்ற பொருளாதார விவகாரங்களுக்கான அமைச்சரவைக் குழு கூட்டத்தில், 7 மாநிலங்களில் 13 புதிய கேந்திரிய வித்யாலயா பள்ளிகளைத் தொடங்கவும், மத்தியப் பிரதேசத்தின் ரட்லம் மாவட்டம் அலோட்டில் 2-வது ஜவஹர் நவோதயா வித்யாலயா தொடங்கும் திட்டத்திற்கு ஒப்புதல் அளிக்கப்பட்டது.


    இந்த 13 பள்ளிகள், பாண்டா (உத்தரப்பிரதேசம்), வாசிம் (மகாராஷ்டிரா), சக்பி கரோங் (மணிப்பூர்), பார்பம் (மகாராஷ்டிரா), நவாடா (பீகார்), மிர்ஜாப்பூர் (உத்தரப்பிரதேசம்), பாதோஹி (உத்தரப்பிரதேசம்), பலமாவோ (ஜார்கண்ட்), சித்திப்பேட் (தெலங்கானா), குடமலகுண்டே (கர்நாடகா), சி.ஐ.எஸ்.எஃப் சூரஜ்பூர் (உத்தரப்பிரதேசம்) தேவ்குண்ட் (பீகார்) மற்றும் பாவோலி (உத்தரப்பிரதேசம்) ஆகிய இடங்களில் அமையும்.


    இதுதவிர, மத்தியப் பிரதேச மாநிலம் ரட்லம் மாவட்டத்தில் உள்ள அலோட்டில் கூடுதலாக ஒரு ஜவஹர் நவோதயா வித்யாலயா பள்ளியை ஏற்படுத்தவும் பொருளாதார விவகாரங்களுக்கான அமைச்சரவைக் குழு ஒப்புதல் அளித்துள்ளது.


    மத்தியப் பிரதேச மாநிலத்தின் ரட்லம் மாவட்டம், ஷெட்யூல்டு வகுப்பினர் மற்றும் ஷெட்யூல்டு பழங்குடியின மக்கள் அதிகம் வசிக்கும் பகுதியாக உள்ளது. அத்துடன் இம்மாவட்டத்தில் கூடுதலாக ஜவஹர் நவோதயா வித்யாலயா ஏற்படுத்த வேண்டும் என்ற கோரிக்கையும் வலுத்து வந்தது. அனைத்திற்கும் மேலாக, இந்தப் பள்ளியை அமைக்கத் தேவையான நிலம் மற்றும் தற்காலிக இடத்தை வழங்கத் தயாராக இருப்பதாக மாநில அரசும் தெரிவித்துள்ளது.


    கூடுதல் விவரங்களுக்கு www.pib.nic.in என்ற இணையதளத்தை பார்க்கவும்

    
    
    (Release ID: 1541188) Visitor Counter : 48
    
    
      Read this release in: Bengali , English , Marathi