      PIB Headquarters

      3 தொழிலாளர்களுக்கு ரூ.77,688 நிலுவை ஊதியம்
      Posted On: 23 AUG 2018 3:58PM by PIB Chennai


    சென்னை விமானநிலைய வளாகத்தில் ஒப்பந்ததாரர் திருவாளர். கிரிஷ் கன்சல்டன்சி சர்வீசஸ் நிறுவனத்தால் மேற்கொள்ளப்படும் ஏற்றுதல் மற்றும் இறக்குதல் பணிகளை மத்திய தொழிலாளர் சட்ட அமலாக்க அதிகாரி டாக்டர். ராமானந்த் யாதவ், 18.04.2018அன்று ஆய்வு செய்தார். திருவாளர். ப்ளு டார்ட் ஏவியேஷன் நிறுவனத்திற்காக மேற்படி ஒப்பந்ததாரர் இந்தப் பணிகளை செய்து வருகிறார். மேற்படி பணியில் ஈடுபட்ட மூன்று தொழிலாளர்களுக்கு சட்டப்படி நிர்ணயிக்கப்பட்டுள்ள குறைந்தபட்ச ஊதிய விகிதத்தைவிட குறைவாக ஊதியம் வழங்கப்பட்டிருப்பதை ஆய்வின்போது, அமலாக்க அதிகாரி கண்டறிந்தார். இந்த அதிகாரி இது பற்றிய அறிக்கை ஒன்றை தாக்கல் செய்தார். மூன்று தொழிலாளர்களுக்குக் குறைவான ஊதியம் வழங்கப்பட்டதையடுத்து, சட்டப்படியான ஊதியமாக ரூ.77,688 வழங்கவேண்டுமென ஒப்பந்ததாரருக்கும், திருவாளர் ப்ளு டார்ட் ஏவியேஷன் நிறுவனத்திற்கும் உத்தரவிடப்பட்டது. இதையடுத்து, மூன்று பேருக்கும் தனித்தனியாக ரூ.77,688-க்கான கேட்பு வரைவோலையை ஒப்பந்ததாரர் சமர்ப்பித்தார். இந்த மூன்று வரைவோலைகளையும் சம்பந்தப்பட்ட தொழிலாளர்களுக்கு 20.08.2018 அன்று திருவாளர் கிரிஷ் கன்சல்டன்சிங் சர்வீசஸ் நிறுவனத்தின் உரிமையாளர் திரு. இ. கிருஷ்ணகுமார், சென்னையில் உள்ள மத்திய தொழிலாளர் சட்ட அமலாக்க அதிகாரி டாக்டர். ராமானந்த் யாதவ் ஆகியோர் முன்னிலையில் மத்திய தொழிலாளர் நலத் துணை ஆணையர் திரு. வி. முத்துமாணிக்கம் வழங்கினார்.


    ==============

    
    
    (Release ID: 1543686) Visitor Counter : 29