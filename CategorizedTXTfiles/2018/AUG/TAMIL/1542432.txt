      சமூக நிதி மற்றும் அதிகாரமளித்தல் அமைச்சகம்

      இதர பிற்படுத்தப்பட்ட மாணவர்கள் கல்வியைத் தொடர உதவித் தொகை மேலும் மூன்றாண்டுகள் நீடிப்பு மத்திய அமைச்சரவை ஒப்புதல்
      Posted On: 09 AUG 2018 5:06PM by PIB Chennai


    இதர பிற்படுத்தப்பட்ட வகுப்பைச் சேர்ந்த மாணவர்கள் 10ம் வகுப்புடன் பள்ளிப் படிப்பை நிறுத்திக் கொள்வதைத் தடுத்து, அவர்கள் தொடர்ந்து கல்வி கற்க உதவும் வகையிலான உதவித் தொகை திட்டம் திருத்தியமைக்கப்பட்டு, மேலும் மூன்றாண்டுகளுக்கு அமலில் இருக்கும். இதற்கான ஒப்புதல் பிரதமர் திரு. நரேந்திர மோடி தலைமையில் இன்று (ஆகஸ்ட் 9) கூடிய பொருளாதார விவகாரங்களுக்கான மத்திய அமைச்சரவைக் கூட்டத்தில் அளிக்கப்பட்டது.


    ‘இந்தியாவில் இதர பிற்படுத்தப்பட்டோர்க்கு பத்தாம் வகுப்புக்கு மேல் கல்வி தொடர உதவித் தொகை’ (PMS-OBC) எனக் குறிப்பிடப்படும் இந்த உதவித் தொகைத் திட்டம் 2017-18, 2018-19 மற்றும் 2019-20 ஆகிய மூன்று ஆண்டுகளில் நடைமுறையில் இருக்கும்.


    இந்த உதவித் தொகைத் திட்டத்தை ( Post Matric Scholarship for Other Backward Classes Students for studying in India ) மத்திய சமூக நீதி மற்றும் அதிகாரமளித்தல் அமைச்சகம் 1998-99ம் ஆண்டு கொண்டுவந்தது. இதன் மூலம் நாடு முழுவதும் ஆண்டுதோறும் இதர பிற்படுத்தப்பட்ட வகுப்பைச் சேர்ந்த சுமார் 40 லட்சம் மாணவர்கள் பயன்பெற்று, 10ம் வகுப்புக்கு மேல் படிப்பைத் தொடர்கிறார்கள்.


    திருத்தியமைக்கப்பட்ட இந்த உதவித் தொகைத் திட்டம் மாணவர்களுக்கான உதவித்தொகை முறையாக செயல்படுத்துவதையும், கண்காணிப்பதையும் உறுதி செய்யும்.


    இதன் விளைவாக, மாணவர்களின் பெற்றோர்களது ஆண்டு வருவாய் ரூ. 1 லட்சத்திலிருந்து ரூ. 1.5 லட்சமாக அதிகரிக்கும்.


    இதற்காக ஒதுக்கப்பட்ட நிதியில் 30 சதவீதம் தொகை மாணவியருக்கும் 5 சதவீதம் மாற்றுத் திறனாளிகளுக்கும் கிடைக்க வகை செய்யப்பட்டுள்ளது.


    இந்த உதவித்தொகை ஆதார் எண்ணுடன் இணைக்கப்பட்ட மாணவர்களின் வங்கிக் கணக்கின் மூலமாக விநியோகிக்கப்படும்.


    இந்த உதவித் தொகைத் திட்டம் நிதி வரையறைக்கு உட்பட்டதாக இருப்பதால், மத்திய அரசின் நிதியுதவி நியம ஒதுக்கீட்டின் ( Notional Allocation ) அடிப்படையில் நிதி அளிக்கப்படுகிறது. இதற்கு மொத்தம் ரூ. 3,085 கோடி செலவாகும் என மதிப்பிடப்பட்டுள்ளது.


    திருத்தியமைக்கப்பட்ட இந்தக் கல்வி உதவித் தொகைத் திட்டத்தின் விளைவாக இதர பிற்படுத்தப்பட்ட வகுப்பைச் சேர்ந்த ஏராளமான தகுதியான ஏழை மாணவர்கள் பத்தாம் வகுப்புடன் கல்வியை நிறுத்திக் கொள்ளாமல் தொடர்ந்து உயர்கல்வி பயில்வதற்கு வழியமைக்கும்.


    இந்த உதவித் தொகைத் திட்டம் உரிய பயனை எட்டும் வகையிலும் போலிகளைத் தடுக்கும் விதத்திலும் திருத்தியமைக்கப்பட்டுள்ளது. அத்துடன், இத்திட்டம் முறையாகச் செயல்படுத்தப்படுவதையும் உறுதி செய்யும் வகையிலும் மாற்றியமைக்கப்பட்டுள்ளது.


    ***

    
    
    (Release ID: 1542432) Visitor Counter : 36
    
    
      Read this release in: English