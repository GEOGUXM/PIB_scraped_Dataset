      குடியரசுத் துணைத் தலைவர் செயலகம்

      வேளாண்மையில் ஆராய்ச்சி மற்றும் புதுமைகள் விவசாயிகளை சென்றடைய வேண்டும்: குடியரசு துணைத் தலைவர்
      பட்ஜெட் இல்லா இயற்கை வேளாண்மையில் விவ்சாயிகளின் வருவாய் அல்லது லாபம் உயர வாய்ப்புள்ளது
      ஆந்திரப் பிரதேசத்தில் பட்ஜெட் இல்லா இயற்கை விவசாயம் குறித்து விவசாயிகளிடையே பேச்சு
      Posted On: 23 AUG 2018 2:47PM by PIB Chennai


    வேளாண் துறையில் ஆராய்ச்சி மற்றும் புதுமைகள் விவசாயிகளைச் சென்றடைய வேண்டும் என குடியரசு துணைத் தலைவர் திரு. எம். வெங்கையா நாயுடு கூறியுள்ளார். வேளாண்மையை அதிக கட்டுபடியாகக் கூடியதாகவும் சாத்தியமானதாகவும் ஆக்க விவசாயிகளுடன் இணைந்து செயல்படுமாறு அவர் ஆராய்ச்சியாளர்கள் மற்றும் விஞ்ஞானிகளை வலியுறுத்தினார்.


    ஆந்திர மாநிலம் கிருஷ்ணா மாவட்டத்தில் உள்ள எஸ்.என். பாலம் கிராமத்தில் வெற்றிகரமான, முறையான பட்ஜெட் இல்லா இயற்கை வேளாண்மையை நடைமுறைப்படுத்தும் விவசாயிகளுடன் கலந்துரையாடிய குடியரசு துணைத் தலைவர், விவசாயிகளுக்கு அதிகாரமளிப்பது மற்றும் வேளாண்மையை பலப்படுத்துவது ஆகியவை ஊரக இந்தியாவை மேம்படுத்த உதவும் என்றார்.


    ஆந்திரப் பிரதேசம் முழுவதும் சோதிக்கப்பட்ட வேளாண்மை நுணுக்கம் வேளாண்மையில் செலவுகளைக் குறைப்பதாலும் உற்பத்தியை அதிகரிக்க ஊக்குவிப்பதாலும் நீடித்த வேளாண்மைக்கு ஒரு மாதிரியாக இருக்க முடியும் என குடியரசு துணைத் தலைவர் குறிப்பிட்டார். கடன் காரணமாக தத்தளிக்கும் விவசாயிகளின் வருவாய் அல்லது லாபத்தை அதிகரிக்க செய்யும் வாய்ப்புகள் பட்ஜெட் இல்லா இயற்கை விவசாயத்தில் இருப்பதாக அவர் மேலும் தெரிவித்தார்.


    விவசாய நிலங்களை நேரில் சென்று பார்வையிட்ட குடியரசு துணைத் தலைவர், ஆந்திரப் பிரதேச மாநிலம் கிருஷ்ணா மாவட்டத்தில் உள்ள எஸ்.என். பாலம் கிராமத்தில் பட்ஜெட் இல்லா இயற்கை முறை விவசாயப் பணிகள் மேற்கொள்வது பற்றிக் கேட்டறிந்தார். விவசாயிகளுடனான இந்தக் கலந்துரையாடலின்போது, விவசாயம் என்பது ஒரு தொழில் அல்ல என்றும் அது இயற்கையை நேசிப்பது மற்றும் அதனுடன் இணைந்து வாழ்வது மற்றும் வேளாண்மை மூலம் அதைப் பாதுகாப்பதுமாகும் என்றார்.


    விவசாயிகளின் வருவாயை இரட்டிப்பாக அதிகரிக்கும் முயற்சியை அரசு மேற்கொண்டுள்ளது என்றும் அது நிகழ்வதை உறுதிப்படுத்த நடவடிக்கைகளை எடுத்து வருகிறது என்றும் குடியரசு துணைத் தலைவர் கூறினார். பயிற் காப்பீடு, குறைந்தபட்ச ஆதரவு விலை அளிப்பது, சார்பு நடவடிக்கைகளான கோழி வளர்ப்பு, பால் பொருட்கள், உணவு பதப்படுத்தல் ஆகியவற்றில் முதலீடு செய்ய வசதியாக விவசாயிகளுக்கு கடன் அளிப்பது ஆகியவை இந்த நடவடிக்கைகளில் சிலவாகும். புதிய தொழில்நுட்பங்களை புரிந்து கொண்டு வேளாண்மைக்கான உள்ளீட்டு செலவுகளைக் குறைக்க விவசாயிகளுக்கு உதவும் வகையில் விவசாயிகள், அதிகாரிகள் மற்றும் விஞ்ஞானிகள் ஒருங்கிணைந்த முயற்சிகளை மேற்கொள்ள வேண்டும் எனவும் அவர் அழைப்பு விடுத்தார்.


    வேளாணமையை நீடித்திருக்கச் செய்ய தாம் மேற்கொண்ட முயற்சிகள் குறித்து பகிர்ந்து கொண்ட அவர், நாடு முழுவதும் பல்வேறு இடங்களில் இதற்காக மேற்கொள்ளப்படும் தேசிய ஆலோசனைகள் குறித்தும் அவர் விளக்கினார்.


    ***

    
    
    (Release ID: 1543731) Visitor Counter : 59
    
    
      Read this release in: English , Hindi , Marathi