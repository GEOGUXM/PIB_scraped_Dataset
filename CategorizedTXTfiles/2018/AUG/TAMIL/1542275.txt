      ரசாயனம் மற்றும் உரங்கள் அமைச்சகம்

      மருந்துகளின் தரத்தையும் சாமானியர்களுக்கு குறைந்த விலையில் அவை கிடைப்பதையும் உறுதிசெய்ய அரசின் நடவடிக்கைகள்
      Posted On: 07 AUG 2018 2:45PM by PIB Chennai


    பொதுப் பெயரில் தயாரித்து விற்பனை செய்யப்படும் மருந்துகளின் தரத்தையும், அவை சாமானிய மக்களுக்கு கட்டுப்படியாகக் கூடிய விலையில் கிடைப்பதையும் உறுதி செய்ய அரசு மேற்கொள்ளும் நடவடிக்கைகள் குறித்த கேள்விக்கு மக்களவையில் எழுத்து பூர்வமாக பதில் அளித்த மத்திய சாலை போக்குவரத்து மற்றும் நெடுஞ்சாலை, ரசாயனம் மற்றும் உரத்துறை இணையமைச்சர் திரு. மான்சுக் எல். மாண்டவியா, நாட்டில் தயாரிக்கப்படும் பிராண்டு பெயரிலான அல்லது பொதுப் பெயரிலான மருந்துகள் அனைத்தும் மருந்து மற்றும் அழகுசாதன பொருட்கள் சட்டத்தில் குறிப்பிடப்பட்டுள்ள தரத்திற்கு உட்பட்டு இருக்க வேண்டும் என்றார். மத்திய மருந்து தரக் கட்டுப்பாட்டு அமைப்பு மற்றும் சுகாதார மற்றும் குடும்ப நல்வாழ்வுத் துறை அமைச்சகம் நாட்டில் உள்ள பொதுப் பெயர் மருந்துகளின் தரம் உறுதிப்படுத்தப்படுவதற்கான பல்வேறு வரன்முறை நடவடிக்கைகளை மேற்கொண்டு வருவதாகவும் அவர் குறிப்பிட்டார்.


    போலியான மற்றும் கலப்பட மருந்துகளை தயாரிப்போருக்கு கடும் அபராதம் அளிக்கும் வகையில் மருந்து மற்றும் அழகுசாதன பொருட்கள் சட்டம் 1940 மருந்துகள் மற்றும் அழகுசாதன பொருட்கள் (திருத்த)சட்டம் 2008ன் கீழ் திருத்தம் செய்யப்பட்டுள்ளதாகவும் அமைச்சர் கூறினார். சில குற்றங்களுக்கு ஜாமீனில் வெளிவரமுடியாத கைது நடவடிக்கையும் எடுக்கப்படுகிறது.

      * மருந்து மற்றும் அழகுசாதன சட்டத்தின் கீழ் குற்றங்களை விசாரிக்க சிறப்பு நீதிமன்றங்களை அமைக்குமாறு மாநிலங்கள் மற்றும் யூனியன் பிரதேசங்கள் கேட்டுக் கொள்ளப்பட்டுள்ளன.

    *****


    

    
    (Release ID: 1542275) Visitor Counter : 56
    
    
      Read this release in: Hindi , English , Marathi
    
    
    

*