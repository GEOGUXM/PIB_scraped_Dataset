      ரெயில்வே அமைச்சகம்

      இந்திய ரெயில்வேயின் பாரம்பரியம் குறித்த விழிப்புணர்வைப் பரவலாக்க ரெயில்வே அமைச்சகம் “டிஜிட்டல் திரைகளை” அறிமுகம் செய்துள்ளது
      Posted On: 16 AUG 2018 12:46PM by PIB Chennai


    கியு ஆர் குறியீட்டு முறையைப் பயன்படுத்தி ரெயில் நிலையங்களில் டிஜிட்டல் அருங்காட்சியகங்களை உருவாக்க வேண்டுமென்ற பிரதமரின் தொலைநோக்குத் திட்டத்தின் ஒரு பகுதியாக சுதந்திர தினத்தன்று (15.08.2018) 22 ரெயில் நிலையங்களில் ரயில்வே அமைச்சகம் டிஜிட்டல் திரைகளின் செயல்பாட்டைத் தொடங்கியுள்ளது.


    ரெயில் நிலையங்களின் நுழைவுவாயிலிலும் மற்ற சில வசதியான இடங்களிலும் டிஜிட்டல் எல்.இ.டி. திரைகள் பொருத்தப்பட்டு 1 அல்லது 2 நிமிட குறும்படங்கள் மூலம் ரெயில்வேயின் பாரம்பரியத்தைக் காண்பிப்பது தொடக்க முயற்சியாக இருக்கும். இந்தக் குறும்படங்களில் பாரம்பரிய கட்டிடங்கள், பழங்கால ரெயில் எஞ்சின்கள் போன்றவற்றை காட்சிப்படுத்தி இந்திய ரயில்வேயின் வளமான பாரம்பரியம் குறித்து மக்களிடையே விழிப்புணர்வு ஏற்படுத்தப்படும்.


    தற்போதைக்கு புதுதில்லி, ஹஜ்சரத் நிஜாமுதீன், ஹவுரா, சீல்டா, ஜெய்ப்பூர், ஆக்ரா, கண்டோன்மென்ட், கோயம்புத்தூர், லக்னோ, வாரணாசி உள்ளிட்ட 22 ரயில் நிலையங்களில் டிஜிட்டல் திரைகள் அமைக்கப்பட்டுள்ளன.

    
    
    (Release ID: 1543176) Visitor Counter : 54
    
    
      Read this release in: English , Marathi , Bengali