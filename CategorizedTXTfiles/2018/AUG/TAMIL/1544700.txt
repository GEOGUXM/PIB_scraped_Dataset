      நிதி அமைச்சகம்

      செப்டம்பர் முதல் வாரத்தில் வங்கிகள் திறந்திருக்கும், தடங்கல் இல்லாமல் வங்கிகள் தொடர்ந்து செயல்படும்
      Posted On: 31 AUG 2018 11:19AM by PIB Chennai


    2018 செப்டம்பர் மாதத்தின் முதல் வாரத்தில் 6 நாட்களுக்கு வங்கிகள் மூடப்பட்டிருக்கும் எனப் பல்வேறு சமூக ஊடகங்களில் வதந்தி ஒன்று பொதுமக்கள் இடையே தேவையற்ற அச்சத்தை ஏற்படுத்தும் வகையில் உலவிவருவதாகத் தெரியவந்துள்ளது.


    செப்டம்பர் முதல் வாரத்தில் வங்கிகள் திறந்திருக்கும் என்றும் வங்கிகள் தடை இல்லாமல் வழக்கம்போல் செயல்படும் என்றும் விளக்கம் அளிக்கப்பட்டுள்ளது. செப்டம்பர் 2ஆம் தேதி ஞாயிற்றுக்கிழமை என்பதாலும் , செப்டம்பர் 8ஆம் தேதி இரண்டாவது சனிக்கிழமை என்பதாலும் வங்கிகளுக்கு விடுமுறை ஆகும். செப்டம்பர் 3ஆம் தேதியான திங்கட்கிழமை இந்தியா முழுமைக்குமான விடுமுறை அல்ல; சில மாநிலங்களுக்கு மட்டும் வரையறுக்கப்பட்ட வங்கி நடைமுறைச் சட்டம், 1881 இன் கீழ் விடுமுறை அறிவிக்கப்பட்டுள்ளதால் வங்கிகள் மூடப்பட்டிருக்கும்.


    அந்த நாட்களிலும், அனைத்து மாநிலங்களிலும் உள்ள ஏடிஎம் மையங்கள் முழுமையாகச் செயல்படும். இணைய வங்கிப் பரிவர்த்தனைகளிலும் பாதிப்பு ஏதும் இருக்காது. ஏடிஎம் மையங்களில் தேவையான, பண இருப்பை உறுதி செய்யும்படி வங்கிகள் அறிவுறுத்தப்பட்டுள்ளன. அனைத்து இதர நாட்களிலும் வங்கிகள் திறந்தே இருக்கும்.


    *******

    
    
    (Release ID: 1544700) Visitor Counter : 41
    
    
      Read this release in: Marathi , English , Hindi