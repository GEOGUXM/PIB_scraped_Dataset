      விவசாயத்துறை அமைச்சகம்

      2017-18-ல் தோட்டக்கலை பயிர்களின் அகில இந்திய உற்பத்தி மற்றும் நிலப்பரப்பு (3-வது முன்கூட்டியே மதிப்பீடுகள்)
      Posted On: 29 AUG 2018 5:48PM by PIB Chennai


    2017-18-ல் தோட்டக்கலை பயிர்களின் அகில இந்திய உற்பத்தி மற்றும் நிலப்பரப்பு (3-வது முன்கூட்டியே மதிப்பீடுகள்) மத்திய வேளாண்மை, கூட்டுறவு மற்றும் விவசாயிகள் நலத்துறையால் வெளியிடப்பட்டுள்ளது. மாநில அரசுகளின் தோட்டக்கலை / வேளாண்துறைகளிடமிருந்தும் பாக்கு மற்றும் வாசனைத் திரவியங்கள் மேம்பாட்டு இயக்ககம், முந்திரி மற்றும் கோகோ மேம்பாட்டு இயக்ககம்,தேசிய தேனீ வளர்ப்பு வாரியம் போன்ற பல்வேறு முகமைகளிலிருந்தும் பெறப்பட்ட தகவல் அடிப்படையில் இந்த மதிப்பீடுகள் தயாரிக்கப்பட்டுள்ளன. 2017-18-ல் தோட்டக்கலை துறையின் முக்கியமான சிறப்பு அம்சங்கள் கீழ்வருமாறு:


    · 2017-18-ல் நாட்டின் மொத்த தோட்டக்கலை பொருட்கள் உற்பத்தி 306.8 மில்லியன் டன்னாக மதிப்பிடப்பட்டுள்ளது. இது முந்தைய ஆண்டைக்காட்டிலும் 2.05 சதவீதம் அதிகமாகும். மேலும், கடந்த ஐந்து ஆண்டுகளின் சராசரி உற்பத்தியைவிட 8.5 சதவீதம் அதிகமாகும்.


    · பழங்களின் உற்பத்தி சுமார் 97 மில்லியன் டன் என மதிப்பிடப்பட்டுள்ளது. இது முந்தைய ஆண்டைக்காட்டிலும் 4.5 சதவீதம் அதிகமாகும்.


    · காய்கறிகள் உற்பத்தி 179.7 மில்லியன் டன்னாக மதிப்பிடப்பட்டுள்ளது. இது முந்தைய ஆண்டைக்காட்டிலும் 1.0 சதவீதம் அதிகமாகும்.


    · வெங்காய உற்பத்தி 2016-17-ல் 224 லட்சம் டன் இருந்ததற்கு மாறாக நடப்பாண்டில் சுமார் 220 லட்சம் டன்னாக இருக்கும் என மதிப்பிடப்பட்டுள்ளது. இது கடந்த ஐந்து ஆண்டுகளின் சராசரி உற்பத்தியைவிட 6 சதவீதம் அதிகமாகும்.


    · உருளைக்கிழங்கு உற்பத்தி 2016-17-ல் 486 லட்சம் டன் இருந்ததற்கு மாறாக நடப்பாண்டில் சுமார் 485 லட்சம் டன்னாக இருக்கும் என மதிப்பிடப்பட்டுள்ளது. இது கடந்த ஐந்து ஆண்டுகளின் சராசரி உற்பத்தியைவிட 5 சதவீதம் அதிகமாகும்.


    · தக்காளி உற்பத்தி 2016-17-ல் 207 லட்சம் டன் இருந்ததற்கு மாறாக நடப்பாண்டில் சுமார் 194 லட்சம் டன்னாக இருக்கும் என மதிப்பிடப்பட்டுள்ளது. இது கடந்த ஐந்து ஆண்டுகளின் சராசரி உற்பத்தியைவிட 3 சதவீதம் அதிகமாகும்.


    
    ----

    
    
    (Release ID: 1544499) Visitor Counter : 52
    
    
      Read this release in: English