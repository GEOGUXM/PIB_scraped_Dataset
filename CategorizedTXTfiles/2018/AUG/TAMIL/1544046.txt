      பெருநிறுவனங்கள் விவகாரங்கள் அமைச்சகம்

      கம்பெனிச் சட்டம் 2013-ன் தண்டனை அம்சங்களை ஆய்வு செய்த குழு, இறுதி அறிக்கையை திரு. அருண் ஜேட்லியிடம் அளித்தது
      Posted On: 27 AUG 2018 1:03PM by PIB Chennai


    கம்பெனிச் சட்டம் 2013-ன்கீழ், குற்றங்களைக் கையாள்வதற்கு தற்போதுள்ள கட்டமைப்பு மற்றும் அது தொடர்பான விஷயங்களை ஆய்வு செய்வதற்கும், சிறந்த கார்ப்பரேட் விதிமுறைகளை உருவாக்குவதற்கு பரிந்துரை செய்யவும், மத்திய அரசால் ஜூ லை 2018-ல் அமைக்கப்பட்ட குழு, தனது அறிக்கையை இன்று (27.08.2018) புதுதில்லியில் சமர்ப்பித்தது.


    மத்திய நிதி மற்றும் கார்ப்பரேட் விவகாரங்கள் துறை அமைச்சர் திரு. அருண் ஜேட்லியிடம், இந்தக் குழுவிற்குத் தலைவராக இருந்த கார்ப்பரேட் விவகாரங்கள் அமைச்சகச் செயலாளர் திரு. இஞ்செட்டி
    ஸ்ரீநிவாஸ் அளித்தார்.


    குற்றங்களின் தன்மை அடிப்படையில், எட்டு வகையாகப் பிரிக்கப்பட்டிருந்த அனைத்து தண்டனை அம்சங்கள் பற்றியும் இந்தக் குழு விரிவாக ஆய்வை மேற்கொண்டது. ஆறு வகைகளை உள்ளடக்கிய கடுமையானக் குற்றங்களுக்கு தற்போதுள்ள சட்டத்தின் கடுமைத் தன்மை நீடிக்க வேண்டும் என்றும், மற்ற இரண்டு வகைகளின்கீழ், தொழில்நுட்ப ரீதியாக அல்லது நடைமுறையில் சுணக்கம் ஏற்பட்டால், அவற்றை நிறுவனத்திற்குள்ளேயே நீதி பெறும் முறைக்கு மாற்றவும் இந்தக் குழு பரிந்துரை செய்துள்ளது. இத்தகைய செயல் இரண்டு நோக்கங்களை நிறைவேற்றும். ஒன்று-வர்த்தகம் செய்வதை எளிதாக்கும், மற்றொன்று-சிறந்த கார்ப்பரேட்டுடன் சிறந்த இணக்கத்தை ஏற்படுத்தும். சிறப்பு நீதிமன்றங்களில் தாக்கல் செய்யப்படும் வழக்குகளின் எண்ணிக்கையும் குறையும். இதற்குப் பதிலாக, கடுமையான குற்றங்களை விரைவாக பைசல் செய்ய முடியும் என்றும், கடுமையான குற்றவாளிகளை கைது செய்ய முடியும் என்றும் அதில் கூறப்பட்டுள்ளது. கார்ப்பரேட் மோசடிகளை கையாளும் 447-வது பிரிவின்கீழ் வரும் ஒட்டுமொத்த பொறுப்புகளை, மோசடி கண்டறியப்படும் நிறுவனங்களுக்கு பொருத்துவது தொடரும்.


    நடுவர் மன்றத்தின் முன்னால் உள்ள சிக்கலான வழக்குகளை குறிப்பிடத்தக்க அளவு குறைப்பதன் மூலம், தேசிய கம்பெனிச் சட்ட தீர்ப்பாயத்தை நீக்குவதற்கு இந்த அறிக்கை பரிந்துரை செய்துள்ளது. மேலும், தொழில் தொடங்குவதற்கான அறிவிப்பு, பதிவு அலுவலக பராமரிப்பு, முதலீட்டாளர்கள் நலன் பாதுகாப்பு, குற்றச்சாட்டுகள் பதிவு மற்றும் நிர்வகித்தல், குறிப்பிட்ட அளவு பயனடையும் உரிமையாளர் அறிவிப்பு, சுயேச்சையான இயக்குநர்களின் சுதந்திரம் போன்ற கார்ப்பரேட் நிர்வாகம் தொடர்பான சில அத்தியாவசிய அம்சங்கள் பற்றியும் இந்த அறிக்கை குறிப்பிடுகிறது.


    வழக்கமான குற்றங்களுக்கு தீர்வு காண்பதிலிருந்து சிறப்பு நீதிமன்றங்களை விடுவிக்க கார்ப்பரேட் குற்றங்களை மறுஆய்வு செய்வது, தேசியக் கம்பெனிச் சட்ட தீர்ப்பாயத்தை நீக்குவது, கார்ப்பரேட் இணக்கம் மற்றும் கார்ப்பரேட் நிர்வாகம் தொடர்பானவை இந்தக் குழுவின் முக்கிய பரிந்துரைகள் ஆகும்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    --------


    

    
    (Release ID: 1544046) Visitor Counter : 94
    
    
      Read this release in: Malayalam , Bengali , English