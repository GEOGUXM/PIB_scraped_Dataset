      குடியரசுத் துணைத் தலைவர் செயலகம்

      புற்று நோயை கையாள்வதில் விழிப்புணர்வு, உரிய காலத்தில் பரிசோதனை, ஸ்கேனிங் ஆகியன முக்கியமானவை: குடியரசுத் துணைத்தலைவர்
      Posted On: 24 AUG 2018 1:46PM by PIB Chennai


    நாட்டில் பெருகிவரும் புற்றுநோய் குறித்து குடியரசுத் துணைத்தலைவர் திரு எம் வெங்கய்யா நாயுடு கவலை தெரிவித்துள்ளார். புற்று நோய் தடுப்பு, புற்றுநோய் சிகிச்சை, புற்றுநோயால் ஏற்படும் வலியை குறைக்கும் சிகிச்சைகள் ஆகியவற்றை வழங்கும் வகையில் குறைந்த கட்டணம் வசூலிக்கும் அதிக எண்ணிக்கையிலான புற்றுநோய் சிகிச்சை மையங்கள் அமைக்கப்பட வேண்டும் என்று அவர் வலியுறுத்தினார். ஆந்திரபிரதேச மாநிலம் விசாகப்பட்டினத்தில் இன்று (24.08.2018) அவர் பாபா அணு ஆராய்ச்சி மையம் மற்றும் ஹோமி பாபா புற்றுநோய் மருத்துவமனை மற்றும் ஆராய்ச்சி மையம் ஆகியவற்றின் விஞ்ஞானிகள், ஊழியர்கள், ஆசிரியர்களுடன் கலந்துரையாடினார்.


    இந்தியாவில் புற்றுநோய் பெருகிவருவதற்கு புகையிலை பயன்பாடு அதிகரித்து வருவது முக்கியமான காரணம் என்று குடியரசுத் துணைத்தலைவர் கூறினார் . உலகெங்கிலும் உள்ள தலை மற்றும் கழுத்துப் பகுதி புற்றுநோயாளிகளில் சுமார் 60 சதவீதம் பேர் இந்தியாவில் உள்ளனர் என்று அவர் கூறினார். இந்த எண்ணிக்கை 2030-ம் ஆண்டில் இரண்டு மடங்காக உயரும் என எதிர்பார்க்கப்படுவதாகவும் அவர் கூறினார். இந்த நிலைமை மிகவும் கவலைப்படத்தக்க விஷயம் என்றும் இந்தப் போக்கினை தடுத்து நிறுத்த உறுதியான நடவடிக்கைகள் எடுக்க வேண்டும் என்றும் குடியரசுத் துணைத் தலைவர் கேட்டுக் கொண்டார்.


    குடியரசுத் துணைத்தலைவரின் முழுமையான உரைக்கு www.pib.nic.in என்ற வலைதளத்தைப் பார்க்கவும்.


    ------

    
    
    (Release ID: 1543851) Visitor Counter : 32
    
    
      Read this release in: English , Marathi , Bengali