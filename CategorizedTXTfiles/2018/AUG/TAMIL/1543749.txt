      வணிகம் மற்றும் தொழில்துறை அமைச்சகம்

      தேசிய பொருள் போக்குவரத்து இணையப் பக்கத்தை வர்த்தகத் துறை உருவாக்குகிறது
      Posted On: 23 AUG 2018 4:57PM by PIB Chennai


    சர்வதேச மற்றும் உள்நாட்டுச் சந்தைகளில் எளிதான வர்த்தகத்தை உறுதிசெய்ய மத்திய தொழில் வர்த்தக அமைச்சகத்தால் தேசிய பொருள் போக்குவரத்து இணையப் பக்கம் உருவாக்கப்பட்டு வருகிறது. ஏற்றுமதி, இறக்குமதி சம்பந்தப்பட்ட அனைவரையும், உள்நாட்டு வர்த்தகம் மற்றும் அனைத்துவிதமான வர்த்தக நடவடிக்கைகளையும், ஒரே இடத்தில் இணைப்பதாக இந்த இணையப்பக்கம் இருக்கும்.


    இந்தியாவின் பொருள் போக்குவரத்து பிரிவு அதிகபட்சமாக கணினி வழி செயல்படுகிறது. தற்போது மொத்த உள்நாட்டு உற்பத்தியில் 14 சதவீதமாக இருக்கும் பொருள் போக்குவரத்துக்கான செலவை 2022-க்குள் பத்து சதவீதத்திற்கும்கீழ் குறைப்பது இதன் நோக்கமாகும். 20-க்கும் அதிகமான அரசு முகமைகள் 40 பகுதி அளவு அரசு முகமைகள் 37 ஏற்றுமதி மேம்பாட்டுக் குழுமங்கள் 500 வகையான சான்றிதழ்கள் 10,000 பொருட்கள் 160 பில்லியன் சந்தை அளவுகள் என இந்தியாவின் பொருள் போக்குவரத்துப் பிரிவு மிகவும் சிக்கலானதாக உள்ளது. மேலும், இது 12 மில்லியன் வேலைகளை அடிப்படையாகக் கொண்டிருப்பதோடு, 200 கப்பல் போக்குவரத்து முகமைகள் 36 போக்குவரத்து சேவைகள், 129 ஐசிடி-க்கள், 168 சிஎஃப்எஸ், 50 ஐடி சுற்றுச்சூழல் முறைகள், வங்கிகள் மற்றும் காப்பீட்டு முகமைகள் ஆகியவற்றோடு தொடர்புடையது. மேலும், ஏற்றுமதி இறக்குமதிக்கு 81 அதிகாரிகளும், 500 சான்றிதழ்களும் தேவைப்படுகின்றன.


    இந்த இணையப்பக்கம் பல கட்டங்களாக அமலாக்கப்படும். வர்த்தகப் போட்டித் தன்மையை விரிவாக்குதல், வேலைகளை உருவாக்குதல், உலகத்தர வரிசையில் இந்தியாவின் செயல்பாட்டை அதிகரித்தல், பொருள் போக்குவரத்தின் மையமாக இந்தியா உருவாவதற்கான பாதையை அமைத்தல் போன்ற மத்திய அரசின் நோக்கங்களை இது பூர்த்திசெய்யும்.


    ===============

    
    
    (Release ID: 1543749) Visitor Counter : 69
    
    
      Read this release in: English , Marathi