      சிறுபான்மையினர் நலன் அமைச்சகம்

      சிறுபான்மை இன மாணவர்களுக்கு தரமான கல்வியை வழங்க மத்திய அரசு ஆர்வம்
      Posted On: 04 AUG 2018 1:25PM by PIB Chennai


    சிறுபான்மை இனத்தைச் சேர்ந்த மாணவ-மாணவியருக்கு தரமான கல்வியை வழங்க மத்திய அரசு மிகுந்த ஆர்வத்துடன் உள்ளதாக மத்திய சிறுபான்மையினர் நலத்துறை அமைச்சர் திரு. முக்தார் அப்பாஸ் நக்வி தெரிவித்துள்ளார். தில்லியில் உள்ள யுனைடெட் கிறிஸ்டியன் சீனியர் செகண்ட்ரி பள்ளியில் இன்று (04.08.2018) கணினி மையத்தை திறந்துவைத்துப் பேசிய திரு. நக்வி, சிறுபான்மையின மாணவர்களுக்கு கல்வி உதவித்தொகை வழங்குவதற்காக, கடந்த நான்கு ஆண்டுகளில் இரண்டரை கோடி ரூபாய்க்கு மேல் மத்திய அரசு ஒதுக்கீடு செய்திருப்பதாகக் கூறினார்.


    பெரு நிறுவனங்களின் சமுதாய பொறுப்புணர்வு திட்டத்தின்கீழ், தேசிய சிறுபான்மையினர் மேம்பாடு மற்றும் நிதிக்கழகம் மேற்கொண்டு வரும் பல்வேறு நடவடிக்கைகளுக்கு பாராட்டு தெரிவித்த அமைச்சர், பள்ளி மாணவர்களுக்குத் தேவையான உதவிகளை இந்த அமைப்பு வழங்கி வருவதாகவும் தெரிவித்தார். “அனைவரும் இணைவோம்-அனைவரும் உயர்வோம்” என்ற தத்துவத்தின்படி செயல்பட அரசு உறுதிபூண்டிருப்பதாகவும், மாணவர்களிடம் அவர் உறுதியளித்தார். எனவே, சிறுபான்மையினர் நலத்துறை மற்றும் அரசின் இதர திட்டங்கள் மூலம் செயல்படுத்தப்படும் கல்வி உதவித் திட்டங்களை மாணவர்கள் பயன்படுத்திக் கொள்ளுமாறும் திரு. முக்தர் அப்பாஸ் நக்வி கேட்டுக் கொண்டார்.

    
    
    (Release ID: 1541635) Visitor Counter : 48
    
    
      Read this release in: English