      மின்னணு மற்றும் தகவல் தொழில்நுட்பம்

      திரு. அடல் பிஹாரி வாஜ்பாய் மறைவுக்கு திரு. ரவி சங்கர் பிரசாத் இரங்கல்
      Posted On: 16 AUG 2018 6:57PM by PIB Chennai


    பாரத ரத்னா திரு. அடல் பிஹாரி வாஜ்பாய் மறைவுக்கு மத்திய மின்னணு மற்றும் தகவல் தொழில்நுட்பம், சட்டம் மற்றும் நீதித்துறை அமைச்சர் திரு. ரவி சங்கர் பிரசாத் ஆழ்ந்த இரங்கல் தெரிவித்துள்ளார். துயருற்று இருக்கும் குடும்பத்தாருக்கும், தேசத்திற்கும் திரு. ரவி சங்கர் பிரசாத் தெரிவித்திருக்கும் இரங்கல் செய்தியில், “ஜன சங்க காலத்திலிருந்து பா.ஜ.க.வின் பிரதான தூணாக இருந்தவரும், கட்சியின் கொள்கைகளை தீவிரமாக பரப்பியவரும் நாட்டில் அதற்கான மதிப்பை உறுதி செய்தவரும், இன்று இந்தியாவின் பிரதான தூணாக விளங்கும் கட்சிக்கு வலுவான அடித்தளமிட்டவருமான அடல் அவர்களின் துயரமான மறைவுக்கு நான் ஆழ்ந்த இரங்கலை தெரிவித்துக் கொள்கிறேன்.


    தேசத்தின் நலனுக்காக தமது ஒட்டு மொத்த வாழ்க்கையை அர்ப்பணித்து வலுவான, வளர்ச்சியடைந்த, வளம் மிக்க இந்தியாவை கட்டமைத்த அவர், எல்லா காலங்களிலும் நினைவுகூரப்படுவார்.


    எனது குழந்தைப் பருவத்திலிருந்து இந்தியாவின் மகத்தான புதல்வருடன் இணைந்திருந்ததை எனது பெரும்பேறாகக் கருதுகிறேன். புதிய இந்தியாவை வடிவமைப்பதற்கு அவரது ஈர்ப்பும், வழிகாட்டுதலும் வளரும் இந்தியாவுக்கான திட்டமும் நமக்கு தொடர்ந்து வழிகாட்டும்” என்று குறிப்பிட்டுள்ளார்.

    
    
    (Release ID: 1543234) Visitor Counter : 17
    
    
      Read this release in: English , Bengali