      தொழிலாளர் மற்றும் வேலைவாய்ப்பு அமைச்சகம்

      வேலைவாய்ப்பு உத்தரவாதத் திட்டம்
      Posted On: 06 AUG 2018 4:15PM by PIB Chennai


    வேலைவாய்ப்பு உருவாக்கத்தோடு வேலைவாய்ப்புக்கான திறனை மேம்படுத்துவதே அரசின் முன்னுரிமையாகும். ஊரக வளர்ச்சி அமைச்சகம் செயல்படுத்தி வரும் 2005ஆம் ஆண்டின் மகாத்மா காந்தி தேசிய ஊரக வேலைவாய்ப்பு உத்தரவாத திட்டத்தின்கீழ், ஒவ்வொரு குடும்பத்தையும் சேர்ந்த, தானாக முன்வந்து செய்யும் திறன் பயிற்சியற்ற வேலையாட்களுக்கு ஒவ்வொரு நிதியாண்டிலும் 100 நாட்கள் உத்தரவாத ஊதியத்தோடுகூடிய, வேலைவாய்ப்பு தரப்படுகிறது. மகாத்மா காந்தி தேசிய ஊரக வேலைவாய்ப்பு உத்தரவாத திட்டம் மற்றும் தற்போது நிலவும் திறன் அல்லாத ஊதிய முறையில் வேலைக்கான தேவை, மழையின் அளவு, மாற்று மற்றும் ஊதியம் தரக்கூடிய வேலைவாய்ப்பை பொருத்தே அமைந்துள்ளது.


    மேலும், சிறு, குறு மற்றும் நடுத்தர வர்த்தக அமைப்புகளுக்கான அமைச்சகம் செயல்படுத்தும் பிரதமர் வேலைவாய்ப்பு உருவாக்கத் திட்டம், மகாத்மா காந்தி தேசிய ஊரக வேலைவாய்ப்பு உத்தரவாத திட்டம், ஊரக வளர்ச்சி அமைச்சகம் செயல்படுத்தும் பண்டிட் தீன் தயாள் உபாத்யாயா கௌசல்யா யோஜனா திட்டம் மற்றும் வீட்டுவசதி நகர்ப்புற விவகாரங்கள் துறை அமைச்சகம் செயல்படுத்தும் தீன் தயாள் அந்தியோதயா – தேசிய நகர்ப்புற வாழ்வாதார இயக்கம் ஆகிய வேலைவாய்ப்பு உருவாக்கத் திட்டங்களை பயனாளிகளுக்காக அரசு செயல்படுத்தி வருகிறது.


    பிரதமரின் வேலைவாய்ப்பு உத்தரவாதத் திட்டத்தின்கீழ் 2017-18ஆம் ஆண்டு 3,87,184 பேருக்கு வேலைவாய்ப்பு உருவாக்கப்பட்டது. 2018-19ஆம் நிதியாண்டில் கடந்த ஜுன் மாதம் 30ஆம் தேதிவரை 1,11,064 பேருக்கு வேலைவாய்ப்பு அளிக்கப்பட்டுள்ளது.


    மகாத்மா காந்தி தேசிய ஊரக வேலைவாய்ப்பு உத்திரவாத திட்டத்தின்கீழ், 2017-18ஆம் ஆண்டில் 234.26 கோடி மனித நாட்கள் உருவாக்கப்பட்டன. இந்த நிதியாண்டில் சென்ற மாதம் 20ஆம் தேதிவரை 82.51 கோடி மனித நாட்கள் உருவாக்கப்பட்டன.


    தீன் தயாள் உபாத்யாயா கிராமின் கௌசல்யா திட்டத்தின்கீழ், பயிற்சிக்கு பிறகு 2017-18ஆம் ஆண்டில் 75,787 பேர் வேலைவாய்ப்பு பெற்றனர். 2018-19ஆம் ஆண்டில் இதே திட்டத்தின்கீழ், பயிற்சிக்கு பிறகு சென்ற மாதம் 10ஆம் தேதி வரை 23,757 பேர் வேலைவாய்ப்பு பெற்றனர்.


    தீன் தயாள் அந்தியோதயா திட்டம் மற்றும் தேசிய நகர்ப்புற வாழ்வாதார இயக்கத்தின்கீழ், திறன் பயிற்சி பெற்ற 1,15,140 பேருக்கு வேலைவாய்ப்பு வழங்கப்பட்டது. 2018-19ஆம் ஆண்டில் சென்ற மாதம் 9ஆம் தேதிவரை 22,518 பேருக்கு வேலைவாய்ப்பு கிடைத்தது.


    வேளாண் அல்லாத துறையில் உள்ள தனிநபர்கள் தங்களது வியாபாரத்தை விரிவாக்கம் செய்வதற்காக சிறு, குறு வர்த்தக அமைப்புகளுக்கு சொத்து உத்தரவாதம் அல்லாத கடன்களை, வங்கி, வங்கி அல்லாத நிதி நிறுவனங்கள் மற்றும் குறு நிதி நிறுவனங்கள் பிரதான் மந்திரி முத்ரா யோஜனா திட்டத்தின்கீழ் வழங்கி வருகின்றன. பிரதான் மந்திரி முத்ரா யோஜனா திட்டத்தின்கீழ் 2015-16லிருந்து 2017-18 வரை வழங்கப்பட்ட 12.27 கோடி இக்கடன்களின் பயனாளிகளில் 3.49 கோடி பேர் புதிய தொழில் முனைவர்கள் ஆவர்.


    இளைஞர்களின் வேலைவாய்ப்புத் திறனை மேம்படுத்துவதற்கென சுமார் 22 அமைச்சகங்கள் துறைகள் திறன் மேம்பாட்டுத் திட்டங்களை செயல்படுத்தி வருகின்றன.


    வேலைவாய்ப்பை உருவாக்குவதற்கும் வேலை வழங்குபவர்களை ஊக்குவிப்பதற்கும் 2016-17ஆம் ஆண்டில் தொழிலாளர் நலன் மற்றும் வேலைவாய்ப்பு அமைச்சகம் பிரதான் மந்திரி யோஜனா திட்டம் ஒரு முன்முயற்சியாகும்.


    இந்த திட்டத்தின்கீழ், அனைத்து துறைகளில் ஊழியர் ஓய்வதிய திட்டம் மற்றும் ஊழியர் வைப்புநிதி திட்டத்தில், அரசு, வேலை வழங்குபவரின் பங்களிப்பை முழுவதுமாக செலுத்துகிறது. இந்த நடவடிக்கை அடுத்த 3 ஆண்டுகளில் ஏப்ரல் மாதம் 1ஆம் தேதி தொடங்கி அனைத்து துறைகளிலும் உள்ள தகுதியான புதிய ஊழியர்களுக்கு பொருந்தும். பிரதான் மந்திரி ரோஜ்கார் புரோட்ஸகன் யோஜனா திட்டத்தின்கீழ் சென்ற மாதம் 30ஆம் தேதிவரை 76,908 அமைப்புகளை சேர்ந்த 61.36 லட்சம் பேர் பயனடைந்துள்ளனர்.


    தேசிய பணிச் சேவை திட்டத்தையும் அரசு செயல்படுத்தி வருகிறது. டிஜிட்டல் வலைதளத்தை கொண்ட இந்த திட்டம் வேலைத் தேடுபவர்களுக்கும், வழங்குபவர்களுக்கும் தேசிய அளவிலான ஒரு தளத்தை உருவாக்குவதோடு, திறமையான எதிர் வினையோடுகூடிய, பணி பற்றியத் தகவலையும் கொண்டுள்ளது.


    மக்களவையில் கேள்வி ஒன்றுக்கு எழுத்து மூலம் பதிலளித்த தொழிலாளர் நலன் மற்றும் வேலைவாய்ப்புக்கான மத்திய அமைச்சர் திரு. சந்தோஷ்குமார் கங்குவார், இத்தகவலை வெளியிட்டார்.


    =============

    
    
    (Release ID: 1542164) Visitor Counter : 530
    
    
      Read this release in: English , Bengali