      குடியரசுத் துணைத் தலைவர் செயலகம்

      கேரள வெள்ள நிவாரணத்திற்கு தாராளமாக நிதி வழங்க முன்வருமாறு எம்.பி.க்களுக்கு மாநிலங்களவை மற்றும் மக்களவைத் தலைவர்கள் வேண்டுகோள்
      Posted On: 20 AUG 2018 6:10PM by PIB Chennai


    குடியரசுத் துணைத் தலைவரும், மாநிலங்களவைத் தலைவருமான திரு. எம். வெங்கையா நாயுடு மற்றும் மக்களவைத் தலைவர் திருமதி. சுமித்ரா மஹாஜன் ஆகியோர், கேரள வெள்ள நிவாரணப் பணிகளுக்குத் தங்களது ஒருமாத ஊதியத்தை வழங்கியுள்ளனர்.


    கேரள வெள்ள பாதிப்பு மிக மோசமானது என்பதால், நிவாரணம் மற்றும் மறுசீரமைப்புப் பணிகளுக்காக நாடாளுமன்ற உறுப்பினர்களும் தங்களது ஒருமாத ஊதியத்தை வழங்குவது குறித்தும், தொகுதி மேம்பாட்டு நிதியிலிருந்து தாராளமாக நிதியுதவி வழங்குவது குறித்தும் பரிசீலிக்குமாறு மாநிலங்களவைத் தலைவரும், மக்களவைத் தலைவரும் வேண்டுகோள் விடுத்துள்ளனர். மக்களவைத் தலைவர் திருமதி. சுமித்ரா மஹாஜன், குடியரசுத் துணைத் தலைவரை இன்று மாலை (20.08.2018) அவரது இல்லத்தில் சந்தித்துப் பேசிய பிறகு, இருவரும் கூட்டாக இந்த வேண்டுகோளை விடுத்துள்ளனர்.


    முன்னதாக, திரு. எம். வெங்கைய ா நாயுடு, நாடாளுமன்ற உறுப்பினர் தொகுதி மேம்பாட்டு நிதிக் குழுவின் தலைவரும், மாநிலங்களவைத் துணைத் தலைவருமான திரு. ஹரிவன்சுடன் ஆலோசனை நடத்தியதுடன், தற்போது கேரளாவில் உள்ள மாநிலங்களவையின் முன்னாள் துணைத்தலைவர் திரு. பி.ஜே. குரியனையும் தொடர்பு கொண்டு வெள்ளப் பாதிப்பு நிலவரம் குறித்து கேட்டறிந்தார்.


    ---------

    
    
    (Release ID: 1543458) Visitor Counter : 25
    
    
      Read this release in: English