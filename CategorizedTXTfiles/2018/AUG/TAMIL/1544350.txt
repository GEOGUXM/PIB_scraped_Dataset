      குடியரசுத் துணைத் தலைவர் செயலகம்

      வாஜ்பாய் - இந்திய அரசியலின் மணி மகுடம்: குடியரசுத் துணைத்தலைவர்
      வாஜ்பாய் அரசியலுக்கு மதிப்பை கொண்டுவந்தவர், நாடு முழுவதையும் இணைத்து புரட்சி ஏற்படுத்தியவர்;
      
      திரு. அடல் பிஹாரி வாஜ்பாய் பற்றிய நினைவுப்பேருரை
      Posted On: 29 AUG 2018 3:17PM by PIB Chennai


    முன்னாள் பிரதமர் திரு. அடல் பிஹாரி வாஜ்பாய்க்கு புகழாரம் சூட்டிய குடியரசுத் துணைத்தலைவர் திரு. எம். வெங்கையா நாயுடு இந்திய அரசியலின் மணி மகுடம் என்று வாஜ்பாயை வர்ணித்தார்.


    ஐதராபாதில் பிரக் ன பாரதி என்ற அமைப்பு ஏற்பாடு செய்திருந்த நினைவு நிகழ்ச்சியில் பேருரையாற்றிய குடியரசுத் துணைத்தலைவர், வாஜ்பாயின் நாடாளுமன்ற பங்களிப்பு, நிர்வாகத்திறன் மற்றும் பேச்சுத்திறன், கோடிக்கணக்கான இந்தியர்களிடையே மறக்க முடியாத தாக்கத்தை விட்டுச் சென்றுள்ளதாகக் கூறினார்.


    திரு.வாஜ்பாய் கொள்கைகளோடு கூடிய அரசியலை கடைபிடித்ததாகவும், அரசியலுக்கு மதிப்பை கொண்டு வந்தவர் என்றும் கூறினார்.


    அனைத்து தரப்பினரையும் அரவணைத்து ஒருமித்த கருத்தை கட்டமைத்த திரு. வாஜ்பாய் எதிரிகளே இல்லாத அஜாத சத்ருவாகவும் விளங்கினார் என்று குடியரசுத் துணைத்தலைவர் கூறினார்.


    தோல்வியை கண்ணியத்தோடும், சமநிலையோடும் ஏற்றுக்கொண்ட வாஜ்பாய் போன்ற சிறந்த தலைவரை இந்தியா கண்டதில்லை என்று குடியரசுத் துணைத்தலைவர் கூறினார்.


    உள்நாட்டு மற்றும் வெளிநாட்டு அழுத்தங்களால் பாதிக்கப்படாத உறுதியான தலைவராக வாஜ்பாய் விளங்கினார் என்று குடியரசுத் துணைத் தலைவர் கூறினார்.


    பலதரப்பட்ட திறமைகளின் சங்கமமான தனித்தன்மைக் கொண்ட வாஜ்பாய் ஒரு முழு மனிதராக விளங்கினார் என்றும் குடியரசுத் துணைத்தலைவர் கூறினார்.


    *****


    

    
    (Release ID: 1544350) Visitor Counter : 56
    
    
      Read this release in: English