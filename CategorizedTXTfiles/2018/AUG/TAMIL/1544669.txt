      புள்ளியியல் மற்றும் திட்ட அமலாக்கம் அமைச்சகம்

      நாடாளுமன்ற உறுப்பினர் தொகுதி மேம்பாட்டு திட்டத்தின் வருடாந்தர ஆய்வு லட்சத்தீவு, அந்தமான் நிக்கோபார் தீவுகள் கேரளா, மகாராஷ்ட்ரா மற்றும் தமிழ்நாட்டில் அதிக சதவீத நிதி பயன்பாடு
      Posted On: 30 AUG 2018 1:38PM by PIB Chennai


    நாடாளுமன்ற உறுப்பினர் தொகுதி மேம்பாட்டு திட்டத்தின் 21-வது அகில இந்திய ஆய்வுக் கூட்டம் மத்திய புள்ளியியல் மற்றும் திட்ட அமலாக்கத்துறை அமைச்சர் திரு. டி வி சதானந்த கவுடைன் தலைமையில் இன்று (30.08.2018) புதுதில்லியில் நடைபெற்றது. நாடாளுமன்ற உறுப்பினர்கள் தொகுதி மேம்பாட்டுத் திட்டத்தின் அமலாக்கத்தை மேற்பார்வையிடும் பிரிவின் செயலாளர்கள், மாநிலங்கள் மற்றும் யூனியன் பிரதேசங்களிலிருந்து இந்தக் கூட்டத்தில் பங்கேற்றனர்.


    நாடாளுமன்ற உறுப்பினர்கள் தொகுதி மேம்பாட்டுத் திட்டத்திற்கான இணையப் பக்கத்தில் தகவல்களை (மாதந்தர பணி முன்னேற்ற அறிக்கை மற்றும் பணி ரீதியான விவரங்கள்) பதிவேற்றம் செய்வதில் ஹரியானா, சத்தீஸ்கர், மிசோராம், பஞ்சாப், சிக்கிம், தமிழ்நாடு, தெலங்கானா, மேற்குவங்கம், குஜராத், ஒடிசா ஆகியவை சிறந்த முறையில் செயல்பட்ட மாநிலங்கள் / யூனியன் பிரதேசங்களாகும்.


    லட்சத்தீவு, அந்தமான் நிக்கோபார் தீவுகள் ஆகிய யூனியன் பிரதேசங்களும், கேரளா, மகாராஷ்ட்ரா, தமிழ்நாடு, போன்ற மாநிலங்களும் விடுவிக்கப்பட்ட நிதியில் அதிகப்பட்ச சதவீதத்தைப் பயன்படுத்தி செயல்பட்டவையாகும்.


    ஏப்ரல், 2014 முதல் நாடாளுமன்ற இரு அவைகளின் உறுப்பினர்களால் பரிந்துரைக்கப்பட்ட 4,67,144 பணிகளில் 4,11,612 பணிகள் அனுமதிக்கப்பட்டு 31 ஜூலை, 2018 வரை 3,84,260 பணிகள் முடிக்கப்பட்டுள்ளன. திட்டம் தொடங்கப்பட்டதிலிருந்து 31.07.2018 வரை இந்தத் திட்டத்தின் கீழ் ரூ.47,922.75 கோடி விடுவிக்கப்பட்டு மாவட்ட நிர்வாகங்களால் ரூ.49,065.58 கோடிக்கான பணிகள் அனுமதிக்கப்பட்டுள்ளன. திட்டம் தொடங்கப்பட்டதிலிருந்து விடுவிக்கப்பட்ட தொகையில், ரூ.45,604.94 கோடி பயன்படுத்தப்பட்டுள்ளது. இது விடுவிக்கப்பட்ட தொகையில் 95 சதவீதத்திற்கும் கூடுதலாகும்.


    நாடாளுமன்ற உறுப்பினர்கள் தொகுதி மேம்பாட்டுத் திட்டத்தை அமல்படுத்துவதற்கான வழிகாட்டு நெறிமுறைகள் பற்றி அமலாக்க அலுவலர்கள் அனைவருக்கும் பயிற்சி அளிக்கப்ட உள்ளது. மத்திய புள்ளியியல் மற்றும் திட்ட அமலாக்க அமைச்சகம், செப்டம்பர் 15, 2018 முதல் அக்டோபர் 15, 2018 வரை பிரிவு பிரிவாக காணொலி காட்சி மூலம் பயிற்சி அளிக்கத் திட்டமிட்டுள்ளது.

    
    
    (Release ID: 1544669) Visitor Counter : 51
    
    
      Read this release in: English , Malayalam