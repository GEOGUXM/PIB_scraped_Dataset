      ரசாயனம் மற்றும் உரங்கள் அமைச்சகம்

      கோரக்பூர், சிந்திரி உர ஆலைகள் மீண்டும் செயல்பட நில குத்தகை ஒப்பந்தங்களுக்கு அமைச்சரவை ஒப்புதல்
      Posted On: 09 AUG 2018 5:03PM by PIB Chennai


    பிரதமர் திரு . நரேந்திர மோடி தலைமையில் இன்று ( ஆகஸ்ட் 9) நடைபெற்ற மத்திய அமைச்சரவைக் கூட்டத்தில் கீழ்க்காணும் திட்டங்களுக்கு ஒப்புதல் அளிக்கப்பட்டது :

      * இந்துஸ்தான் உரம் மற்றும் ரசாயன நிறுவனத்துக்கு (Hindustan Urvarak & Rasayan Limited -HURL) குத்தகை அடிப்படையில் நில ஒதுக்கீடு செய்தல் ;e
      * உத்தரப் பிரதேச மாநிலம் கோரக்பூர் , ஜார்க்கண்ட் மாநிலம் சிந்திரி ஆகிய இடங்களில் உள்ள இந்திய உரக் கழகத்தின் (Fertilizer Corporation of India Limited - FCIL) ஆலைப் பிரிவுகளுக்கும் , பரோனியில் இந்துஸ்தான் உரம் மற்றும் ரசாயன நிறுவனம் ( HURL ) நடத்தும் இந்துஸ்தான் உரக் கழகம் (Hindustan Fertilizer Corporation Limited - HFCL) ஆகியவை மீண்டும் செயல்படுவதற்கு சலுகையும் நிலக் குத்தகையும் அளிக்க வகை செய்தல் ;
      * இந்த மூன்று ஆலைப் பிரிவுகளுக்காக இந்திய உரக் கழகம் , இந்துஸ்தான் உரக் கழகம் மற்றும் இந்துஸ்தான் உரம் மற்றும் ரசாயன நிறுவனம் ஆகியவற்றுக்கு இடையில் ஏதேனும் மாற்று ஒப்பந்தங்களும் இதர ஒப்பந்தங்களும் கையெழுத்தாக வேண்டுமானால் , அவற்றுக்கு ஒப்புதல் வழங்கும் அதிகாரத்தை அமைச்சகங்கள் கமிட்டிக்கு ( Inter-Ministerial Committee ) அளித்தல்.

    விளைவு :


    கோரக்பூர் , சிந்திரி , பரோனி ஆகிய இடங்களில் உள்ள இந்திய உரக் கழகம் ( FCIL ), இந்துஸ்தான் உரக் கழகம் ( HFCL ) ஆகியவற்றின் பிரிவுகள் மீண்டும் இயங்குவது உரத் தொழிலில் போதிய முதலீட்டை உறுதி செய்யும் . மேலும் , கிழக்கு இந்திய மண்டலப் பகுதியின் முக்கியமான மேம்பாட்டுக்காக மேற்கொள்ளப்பட்டு வரும் ஜகதீஸ்பூர் – ஹால்தியா குழாய் திட்டத்துக்கு ( JHPL ) பெருமளவில் ஆதரவாக இருக்கும் . இதன் மூலம் ஏராளமான வேலைவாய்ப்புகளும் உருவாகும் . கிழக்கு மண்டலப் பகுதியின் பொருளாதார மேம்பாட்டுக்கும் வழியேற்படும் . அத்துடன் , உள்நாட்டு யூரியா உற்பத்தி அதிகரிக்கும் . அதனால் , யூரியாவில் தற்சார்பு வலுப்படும் .


    விவரங்கள் :

      * இந்துஸ்தான் உரம் மற்றும் ரசாயன நிறுவனம் (HURL) ஒரு கூட்டு நிறுவனம் ஆகும் . இந்துஸ்தான் உரக் கழகம் ( HFCL ), தேசிய அனல் மின் கழகம் ( NTPC ), இந்தியன் ஆயில் கார்ப்பரேஷன் ( IOCL ), கோல் இந்தியா நிறுவனம் ( CIL ), இந்திய உரக் கழகம் ( FCIL ) ஆகியவை இணைந்து 2016 ம் ஆண்டு ஜூன் உருவாக்கிய நிறுவனம் ஆகும் . இது கோரக்பூர் , சிந்திரி , பரோனி ஆகிய இடங்களில் உரத் தொழிற்சாலைகளை மீண்டும் இயங்கச் செய்வதற்காக அமைக்கப்பட்டது .
      * இந்த மூன்று நகரங்களிலும் உர உற்பத்திப் பிரிவுகளை அமைத்து இயக்குவதற்காக இந்திய உரக் கழகம் , இந்துஸ்தான் உரக் கழகம் ஆகியவற்றுடன் இந்துஸ்தான் உரம் மற்றும் ரசாயன நிறுவனம் குத்தகை ஒப்பந்தங்கள் ஏற்படுத்தப்பட்டுள்ளன . இந்த ஒப்பந்தங்கள் 55 ஆண்டுகள் நடைமுறையில் இருக்கும் .
      * இந்த ஒப்பந்தங்களின்படி குத்தகைதாரரான இந்துஸ்தான் உரம் மற்றும் ரசாயன நிறுவனம் ( HURL ) குறைந்தபட்ச குத்தகை வாடகையாக ஆண்டுக்கு ஒரு லட்சத்தை இந்திய உரக் கழகம் , இந்துஸ்தான் உரக் கழகம் ஆகியவற்றுக்கு வழங்கும் .
      * இதைப் போல் இந்திய உரக் கழகத்தின் சிந்திரி , கோரக்பூர் , பரோனி உற்பத்திப் பிரிவுகளுக்கான மூன்று சலுகை ஒப்பந்தங்கள் இந்துஸ்தான் உரம் மற்றும் ரசாயனம் நிறுவனத்துக்கும் இந்திய உரக் கழகம் இந்துஸ்தான் உரக் கழகம் ஆகியவற்றுக்கு இடையிலும் ஏற்படுத்தப்படும் . இதன்படி இந்துஸ்தான் உரம் மற்றும் ரசாயன நிறுவனம் ஆலைகளை வடிவமைத்து , கட்டுமானம் , கொள்முதல் , சோதனைப் பிரிவுகள் ஆகியவற்றை அமைத்து , ஆலையைத் தொடங்கி இயக்கி பராமரிக்கும் . இவற்றுடன் உற்பத்தியாகும் உரத்தை சந்தைப்படுத்தவும் செய்யும் .
      * மேற்கண்ட பிரிவுகளுக்கான கடனுதவி பெறுவது தொடர்பான ஆலோசனைக் குழுமத்தின் நடைமுறைகள் பூர்த்தியான பிறகு மேற்கண்ட நிறுவனங்களுக்கும் நிதியுதவி பெறுவோருக்கும் இடையில் மாற்று ஒப்பந்தங்கள் கையெழுத்திடப்படும் .

    ****

    
    
    (Release ID: 1542396) Visitor Counter : 574
    
    
      Read this release in: English , Urdu , Telugu , Kannada
    
    
    

*