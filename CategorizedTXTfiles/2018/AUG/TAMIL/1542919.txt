      பெண்கள் மற்றும் குழந்தை நலன் அமைச்சகம்

      கம்பெனிகளின் ஆண்டறிக்கையில் பாலியல் புகார் குறித்த விவரம் கட்டாயம்
      Posted On: 13 AUG 2018 5:16PM by PIB Chennai


    தனியார் நிறுவனங்களில் பெண்களுக்கு எதிரான பாலியல் தொல்லைகளைத் தடுக்கும் நோக்கத்தில் பணியிடங்களில் பெண்கள் மீதான பாலியல் வன்முறை தடுப்புச் சட்டம் அமல்படுத்தப்படுவது குறித்து கம்பெனிகள் தங்களது ஆண்டறிக்கையில் தகவல் தெரிவிக்கவேண்டும் என்பது கட்டாயமாக்கப்பட்டுள்ளது.


    மத்திய மகளிர் மற்றும் குழந்தைகள் மேம்பாட்டு அமைச்சகம் இது தொடர்பாக மத்திய கார்ப்பரேட் விவகார அமைச்சருக்குக் கடிதம் மூலம் வேண்டுகோள் விடுத்திருந்தது. அதன் அடிப்படையில், கார்ப்பரேட் விவகாரத் துறை அமைச்சகம் கம்பெனிகள் சட்டத்தின் 134வது பிரிவின் கீழ் கம்பெனிகள் (கணக்கு) விதிகள் (2014ம் ஆண்டு) விதிகளைத் திருத்தி அறிவிப்பை வெளியிட்டுள்ளது.


    இதன்படி கம்பெனிகளின் ஆண்டறிக்கைகளில் பணியிடங்களில் பாலியல் கொடுமைத் தடுப்பு சட்டம் (தடுப்பு, தடை, தீர்வு) சட்டம் அமலாக்கப்படுவது குறித்த விவரம் கம்பெனி இயக்குநர்களின் ஆண்டு அறிக்கையில் இடம்பெறும். மகளிர் மற்றும் குழந்தைகள் மேம்பாட்டுத் துறை அமைச்சர் திருமதி மேனகா சஞ்சய் காந்தி எழுதிய கடிதத்தில், “பணியிடங்களில் பெண்களின் பாதுகாப்பை உறுதி செய்யும் வகையில் இது மிகப் பெரிய முக்கியமான நடவடிக்கையாகும்” என்று குறிப்பிட்டுள்ளார்.


    *************

    
    
    (Release ID: 1542919) Visitor Counter : 64
    
    
      Read this release in: English , Marathi , Bengali