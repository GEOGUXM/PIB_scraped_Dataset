      பெண்கள் மற்றும் குழந்தை நலன் அமைச்சகம்

      விமான நிறுவனங்களின் ஊழியர்கள் தங்களுடன் பணியாற்றும் பெண் ஊழியர்களிடம் கண்ணியத்துடன் நடந்து கொள்ள வேண்டும் என்று திருமதி. மேனகா காந்தி வலியுறுத்தினார்
      Posted On: 24 AUG 2018 1:19PM by PIB Chennai


    பொதுத்துறை, தனியார்துறை உள்ளிட்ட பல்வேறு விமான நிறுவனங்களின் ஊழியர்கள் தங்களுடன் பணியாற்றும் பெண் ஊழியர்களிடம் கண்ணியத்துடன் நடந்து கொள்ள வேண்டும் என்று மத்திய மகளிர்,குழந்தைகள் மேம்பாட்டுத்துறை அமைச்சர் திருமதி. மேனகா காந்தி வலியுறுத்தியுள்ளார். புதுதில்லியில் நேற்று ஏர் இண்டியா மற்றும் ஏர் இண்டியா எக்ஸ்பிரஸ் நிறுவனங்களின் பாலியல் தொந்தரவு குறித்த வழக்குகள் பற்றி ஆய்வு செய்தார். ஏர் இண்டியா நிறுவனத்தின் தலைவர் மற்றும் மேலாண் இயக்குநர் தமது நிறுவனம் சார்ந்த இத்தகைய வழக்குகள் 12 பல்வேறு சர்வதேச குற்றவியல் நீதிமன்றங்களில் நிலுவையில் இருப்பதாக தெரிவித்தார். மகளிர், குழந்தைகள் மேம்பாட்டு அமைச்சகம் அனுப்பி வைத்த தனியார் விமான நிறுவனங்கள் சார்ந்த பல வழக்குகள் சிவில் விமான போக்குவரத்து அமைச்சகத்துக்கு அனுப்பி வைக்கப்பட்டுள்ளதாகவும், ஆய்வுக்கூட்டத்தில் தெரிவிக்கப்பட்டது.


    விமானப் போக்குவரத்துத் துறை தற்போது மேல்தட்டு மக்களுக்கு மட்டுமே ஆனது என்ற நிலைமை மாறிவிட்டது என்று திருமதி மேனகா சஞ்சய் காந்தி ஆய்வுக் கூட்டத்தில் தெரிவித்தார். ஏர் இண்டியா விமான நிறுவனத்தின் பெண் ஊழியர்கள் எவ்வகையிலும் பாதுகாப்பற்ற, அச்சுறுத்தப்பட்ட, உணர்வுகளை பெறாதவகையில் ஆண் ஊழியர்கள் நடந்து கொள்ள அவர்களை அறிவுறுத்த வேண்டும் என்று ஏர் இண்டியா தலைவர் மற்றும் மேலாண்மை இயக்குநரை அமைச்சர் கேட்டுக் கொண்டார்.


    இதே போல் தனியார் விமான நிறுவனங்களை , சிவில் விமானப் போக்குவரத்துத் துறை அறிவுறுத்த வேண்டும் என்றும் அமைச்சர் தெரிவித்தார்.

    
    
    (Release ID: 1543836) Visitor Counter : 36
    
    
      Read this release in: English , Marathi , Bengali