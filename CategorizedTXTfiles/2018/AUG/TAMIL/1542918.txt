      உள்துறை அமைச்சகம்

      பிளாஸ்டிக்கில் செய்யப்பட்ட தேசியக் கொடியைப் பயன்படுத்துவதற்கு எதிராக மத்திய உள்துறை அமைச்சகம் அறிவுறுத்தல்
      Posted On: 13 AUG 2018 5:30PM by PIB Chennai


    சுதந்திர தினம் வருவதையொட்டி, “இந்தியாவின் கொடி விதிமுறை, 2002” “தேசிய கவுரவத்திற்கு அவமதிப்பு ஏற்படுவதைத் தடுக்கும் சட்டம், 1971” ஆகியவற்றில் உள்ள விதிமுறைகளைக் கண்டிப்புடன் பின்பற்றுமாறு அனைத்து மாநில அரசுகளின் தலைமைச் செயலாளர்கள் / அதிகாரிகள், யூனியன் பிரதேசங்களின் அதிகாரிகள், மத்திய அரசின் அனைத்து அமைச்சகங்கள் / துறைகளின் செயலாளர்களுக்கு மத்திய உள்துறை அமைச்சகம் அறிவுறுத்தல் கடிதத்தை அனுப்பியுள்ளது.


    இது தொடர்பாக மக்களிடையே விழிப்புணர்வு நிகழ்ச்சிகளை நடத்த வேண்டும் என்றும் அச்சு மற்றும் மின்னணு ஊடகங்கள் மூலம் விரிவான பிரச்சாரமும் விளம்பரமும் செய்ய வேண்டும் என்றும் அதில் கூறப்பட்டுள்ளது.


    இந்தியாவின் கொடி விதிமுறை 2002-ன் விதிமுறைப்படி முக்கியமான தேசிய, கலாச்சார, விளையாட்டு விழாக்களின் போது பொதுமக்கள் காகிதங்களால் செய்யப்பட்ட கொடிகளை மட்டுமே பயன்படுத்த வேண்டும் என்று கேட்டுக் கொள்ளப்பட்டுள்ளது. விழா முடிந்த பின் அந்தக் காகிதக் கொடிகளைக் கிழித்தெறியவோ, நிலத்தில் வீசவோ கூடாது என்றும் அறிவுறுத்தப்பட்டுள்ளது.


    பிளாஸ்டிக்கில் செய்யப்பட்ட தேசியக் கொடியை பயன்படுத்தக் கூடாது என்பது பற்றி, அச்சு மற்றும் மின்னணு ஊடகத்தில் விரிவாக பிரச்சாரம் செய்யுமாறும் அதில் கேட்டுக் கொள்ளப்பட்டுள்ளது.


    ------

    
    
    (Release ID: 1542918) Visitor Counter : 31
    
    
      Read this release in: English , Marathi , Bengali