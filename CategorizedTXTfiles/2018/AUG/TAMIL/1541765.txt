      கலாசாரத்துறை அமைச்சகம்

      2018 - 19 மற்றும் 2019 – 20 ஆகிய நிதியாண்டுகளுக்கு ’மவுசம்’ திட்டத்திற்காக ரூ. 6,00,39,297 ஒப்புதல் தரப்பட்டு ஒதுக்கீடு செய்யப்பட்டுள்ளது : டாக்டர் மகேஷ் சர்மா
      Posted On: 06 AUG 2018 2:14PM by PIB Chennai


    ’மவுசம்’ திட்டத்திற்காக ரூ. 6,00,39,297 (2018 - 19 நிதியாண்டுக்கு ரூ. 2,80,95,532 மற்றும் 2019 – 20 நிதியாண்டுக்கு ரூ. 3,19,43,765) என்னும் தொகைக்கு ஒப்புதல் தரப்பட்டு ஒதுக்கீடு செய்யப்பட்டுள்ளது. 2017 – 18 ஆம் நிதியாண்டிற்கும் 2018 – 19 ஆம் நிதியாண்டின் முதல் மூன்று மாதங்களுக்கும் உரிய செலவுத் தொகை ரூ.16,75,614 ஆகும்.


    ’மவுசம்’ திட்டம் என்பது, கலைகளுக்கான இந்திரா காந்தி தேசிய மையம் மற்றும் தேசிய அருங்காட்சியகம் ஆகியவற்றைக் கூட்டாண்மை அமைப்புகளாகக் கொண்டு அவற்றின் ஆராய்ச்சி ஆதரவுடன், இந்தியத் தொல்லியல் நிறுவனத்தால் நடைமுறைப்படுத்தப்படும், கலாச்சார அமைச்சகத்தின் முன்முயற்சி ஆகும். இந்தியப் பெருங்கடலின் கலாச்சார, வர்த்தக, மதரீதியிலான பன்முகத் தன்மையை ஆவணப்படுத்துவதற்காகத் தொல்லியல் மற்றும் வரலாற்று ஆராய்ச்சியை இணைத்து, இந்தத் திட்டம் இந்தியப் பெருங்கடலின் பன்முகத்தன்மையை வெளிக்கொணரும் நோக்கத்தைக் கொண்டுள்ளது. யுனெஸ்கோவின் உலகப் பாரம்பரியப் பட்டியலில் பதிவு செய்யப்படுவதற்காக டிரான்ஸ்-நேஷனல் நியமனமாக ’மவுசம்’ திட்டத்தின் கீழ் அடையாளம் காணப்பட்டுள்ள இடங்களைப் பதிவு செய்வதை இந்தத் திட்டம் முக்கியக் குறிக்கோளாகக் கொண்டுள்ளது. இந்தத் திட்டத்தில் 39 நாடுகள் அடையாளம் காணப்பட்டுள்ளன. சர்வதேசப் பயிலரங்குகள் நடத்துவது, யுனெஸ்கோ தலைமையகத்தில் நிகழ்வு, வலைத்தளத்தை உருவாக்குவது, மண்டலப் பயிற்சித் திட்டம் போன்ற சில குறிப்பிட்ட நடைமுறைகள் ஆகியவற்றை உள்ளடக்கிய 2018 – 19 மற்றும் 2019 – 20 ஆகிய ஆண்டுகளுக்கான செயல்திட்டம் தொடங்கப்பட்டுள்ளது.


    மக்களவையில் இன்று எழுப்பப்பட்ட கேள்வி ஒன்றுக்கு எழுத்துப்பூர்வமாக அளித்த பதிலில் கலாச்சாரத் துறை இணையமைச்சரும் (தனிப்பொறுப்பு) சூழலியல், வனம் மற்றும் பருவ மாற்றத் துறை இணையமைச்சருமான டாக்டர் மகேஷ் சர்மா மேற்கண்ட தகவலைத் தெரிவித்தார்.


    *****

    
    
    (Release ID: 1541765) Visitor Counter : 98
    
    
      Read this release in: English