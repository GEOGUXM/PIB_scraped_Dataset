      உள்துறை அமைச்சகம்

      தேசிய பேரிடர் மீட்புப் படையில் (NDRF) கூடுதலாக மேலும் நான்கு அணிகள் அமைக்க மத்திய அமைச்சரவை ஒப்புதல்
      Posted On: 09 AUG 2018 5:01PM by PIB Chennai


    மத்திய அமைச்சரவைக் கூட்டம் பாரதப் பிரதமர் திரு. நரேந்திர மோடி தலைமையில் புதுதில்லியில் இன்று (ஆகஸ்ட் 9) நடைபெற்றது. அதில், தேசிய பேரிடர் மீட்புப் படையில் ( NDRF ) கூடுதலாக நான்கு பட்டாலியன்களை அமைப்பதற்கு மத்திய அமைச்சரவைக் கூட்டத்தில் ஒப்புதல் அளிக்கப்பட்டது. அந்தப் படையை வலுப்படுத்துவதற்கு ரூ. 637 கோடி அளிக்கவும் இசைவு தெரிவிக்கப்பட்டது.


    விவரங்கள்:


      * நாட்டின் நிலவியல் பரப்பைக் கருத்தில் கொண்டு விரைந்து செயல்படுவதே கூடுதலாக நான்கு அணிகள் அமைப்பதன் நோக்கம் ஆகும்.


      * இந்த நான்கு உத்தேச அணிகளில் இரு அணிகள் இந்திய திபெத் எல்லை போலீஸ் படையிலிலும் ( ITBP ), எல்லைப் பாதுகாப்புப் படை (BSF) அசாம் ரைஃபிள் படை ( ARs ) ஆகியவற்றில் தலா ஓர் அணியும் உருவாக்கப்படும்.

      * பிறகு இந்த நான்கு பட்டாலியன்களும் தேசிய பேரிடர் எதிர்செயல் படையின் ( NDRF ) பட்டாலியன்களாக மாற்றப்படும். இந்த அணிகள் ஜம்மு காஷ்மீர், இமாச்சலப் பிரதேசம், உத்தரா கண்ட், தில்லி தேசிய தலைநகர் பிராந்தியம் ஆகிய நான்கு பகுதிகளில் நிறுத்திவைக்கப்படும்.

    பின்னணி :


    தேசிய பேரிடர் மீட்புப் படை (NDRF ) 2006ம் ஆண்டு உருவாக்கப்பட்ட சிறப்புப் படையாகும். இயற்கைச் சீற்றங்களும் மனிதர்களால் நேரும் விபத்துகளின்போது மீட்புப் பணிகளில் ஈடுபடுவதற்காக உருவாக்கப்பட்டது. தற்போது நாட்டின் முக்கியத்துவம் வாய்ந்த பகுதிகளில் தேசிய பேரிடர் மீட்புப் படையின் (NDRF ) 22 பட்டாலியன்கள் நிறுத்தி வைக்கப்பட்டுள்ளன.


    *****


    

    
    (Release ID: 1542355) Visitor Counter : 34
    
    
      Read this release in: English , Kannada
    
    
    

*