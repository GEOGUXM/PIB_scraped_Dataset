      வணிகம் மற்றும் தொழில்துறை அமைச்சகம்

      இந்தியாவில் காலணித் தயாரிப்புத் தொழில்துறை ஏற்றுமதி மற்றும் வேலைவாய்ப்பு உருவாக்கத்திற்கு பெரும் திறனை பெற்றுள்ளது: சுரேஷ் பிரபு
      Posted On: 02 AUG 2018 4:28PM by PIB Chennai


    இந்தியாவில் காலணித் தயாரிப்புத் தொழில்துறை ஏற்றுமதி மற்றும் வேலைவாய்ப்பு உருவாக்கத்திற்கு பெரும் திறனை பெற்றுள்ள தாக மத்திய தொழில் வர்த்தகத் துறை அமைச்சர் திரு. சுரேஷ் பிரபு தெரிவித்துள்ளார். புதுதில்லி பிரகதி மைதானத்தில் இன்று (02.08.2018) நடைபெற்ற நான்காவது இந்திய சர்வதேச காலணிகள் கண்காட்சி – 2018 தொடக்க விழாவில் அவர் உரையாற்றினார்.


    இந்தியாவை உலகளவில் காலணிகள் உற்பத்தி மையமாக மாற்றுவதற்கு தோல் தொழில் துறைக்கும், வேலைவாய்ப்பை உருவாக்குவதற்கும் சென்ற ஆண்டு ரூ.2,600 கோடி சிறப்புத் திட்டத்திற்கு மத்திய அரசு ஒப்புதல் அளித்துள்ளது.


    இந்தியாவின் தோல் மற்றும் காலணிகள் வர்த்தகத்திற்கு ஆப்பிரிக்க நாடுகளில் புதிய சந்தைகளை உருவாக்கும் முயற்சிகள் மேற்கொள்ளப்பட்டு வருகின்றன. இது இந்தியாவின் தோல்பொருட்கள் உலக அளவில் விநியோகிப்பதற்கான தொடர்ச்சிக்கு உதவும். காலணிகள் தயாரிப்பு தொழிற்சாலைக்கு அனைத்து உதவிகளையும் அரசு செய்யும் என்று அமைச்சர் உறுதியளித்தார்.


    இந்திய காலணித் தொழில்கள் கூட்டமைப்பின் ஒத்துழைப்புடனும், தோல் ஏற்றுமதி சபை, மத்திய தோல் ஆராய்ச்சி நிறுவனம் (சி.எல்.ஆர்.ஐ.) இந்திய காலணிப் பொருட்கள் உற்பத்தியாளர்கள் சங்கம் ஆகியவற்றின் உதவியுடனும் இந்திய வர்த்தக மேம்பாட்டு அமைப்பு இந்த கண்காட்சிக்கு ஏற்பாடு செய்துள்ளது.

    
    
    (Release ID: 1541418) Visitor Counter : 62
    
    
      Read this release in: English , Marathi , Hindi