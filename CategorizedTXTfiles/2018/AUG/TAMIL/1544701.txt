      பிரதமரின் பொருளாதார ஆலோசனைக் குழு

      இந்தியாவின் வளர்ச்சிப் பாதை மிக அதி விரைவாக உள்ளது என்று சமீபத்தில் வெளியான உள்நாட்டு மொத்த உற்பத்தி மதிப்பீடு தெரிவிக்கிறது: பிரதமரின் பொருளாதார ஆலோசனைக் குழுத்தலைவர்
      Posted On: 31 AUG 2018 6:34PM by PIB Chennai


    2018-19-ம் ஆண்டின் முதல் காலாண்டு (ஏப்ரல் – ஜூன்) மொத்த உள்நாட்டு உற்பத்தி மதிப்பீடுகளை புள்ளியியல், திட்ட அமலாக்க அமைச்சகத்தின் மத்திய புள்ளியியல் அலுவலகம் வெளியிட்டுள்ளது. இதன்படி, 2018 ஏப்ரல் முதல் ஜூன் வரையிலான காலத்திற்கு மொத்த உள்நாட்டு உற்பத்தி வளர்ச்சி வீதம், 8.2 சதவீதமாக மதிப்பிடப்பட்டுள்ளது. சென்ற ஆண்டு இதே காலத்தில் வளர்ச்சி வீத மதிப்பீடான 5.6 சதவீதத்தோடு ஒப்பிடுகையில் இது குறிப்பிடத்தக்க அளவு உயர்வாகும். இது இந்தியாவின் வளர்ச்சி அதிக வேகத்துடன் உள்ளது என்பதை குறிக்கிறது. பொருளாதாரத்தின் அடிப்படைகள் தொடர்ந்து வலுவாகவே உள்ளது என்பதை இது உறுதி செய்துள்ளது. நிலையான விலைகளில் மொத்த உள்நாட்டு உற்பத்தி மதிப்பீடு 2018-19-ன் முதலாவது காலாண்டில் ரூ.33.74 லட்சம் கோடியாகும் என மத்திய புள்ளியியல் அலுவலகம் மதிப்பிட்டுள்ளது. இந்த அளவு 2017-18-லும், 2016-17-லிலும் இதே காலத்தில் முறையே ரூ.31.18 லட்சம் கோடியாகவும், ரூ.29.42 லட்சம் கோடியாகவும் இருந்தது.


    இந்த மேம்பாட்டை வரவேற்றுள்ள பிரதமரின் பொருளாதார ஆலோசனைக் குழுத்தலைவர் டாக்டர் பிவேக் டெப்ராய், இந்தியாவின் வளர்ச்சிப் பாதை மிக அதி விரைவாக உள்ளது என்று இந்த உள்நாட்டு மொத்த உற்பத்தி மதிப்பீடு தெரிவிப்பதாக கூறியுள்ளார். அமைப்புச் சீர்த்திருத்தங்கள், தற்போதைய கொள்கைத் திட்டங்கள் தங்களின் திறம்பட்ட அமலாக்கம் ஆகியனவே இதற்குக் காரணம் என்றார்.


    வரும் காலாண்டுகளி்ல் சாதகமான பருவமழை வேளாண் உற்பத்தியையும், ஊரக நுகர்வையும் மேலும் உயர்த்தும் என்று எதிர்பார்க்கப்படுகிறது.


    ------

    
    
    (Release ID: 1544701) Visitor Counter : 63
    
    
      Read this release in: English