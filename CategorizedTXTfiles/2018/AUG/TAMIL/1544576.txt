      PIB Headquarters

      மன அழுத்தத்தை சமாளிக்க மூச்சுப் பயிற்சி முறைகளைப் பயன்படுத்திய இந்திய விமான நிலையங்கள் ஆணைய அலுவலர்கள்
      Posted On: 30 AUG 2018 7:03PM by PIB Chennai


    சென்னையில் உள்ள இந்திய விமான நிலையங்கள் ஆணையத்தின் மண்டல தலைமையகத்தில் உள்ள கூட்ட அரங்கில், ஆகஸ்ட் 28, 29 தேதிகளில் இந்திய விமான நிலையங்கள் ஆணையத்தின் அலுவலர்களுக்கு மூச்சுப்பயிற்சி முறைகளை பயன்படுத்தி மன அழுத்தத்தை சமாளிக்கும் இரண்டு நாள் அமர்வு நடைபெற்றது.


    இந்த அமர்வுகளில் கடந்த இருபது ஆண்டுகளுக்கும் மேலாக மூச்சுப்பயிற்சியில் நிபுணத்துவம் பெற்ற பிரபல மருத்துவ ஆலோசகர் டாக்டர் அசோக் பட் பயிற்சியாளராக இருந்தார்.


    இந்த இரண்டு நாள் நிகழ்வை சென்னை விமான நிலைய இயக்குநர் திரு ஜி. சந்திரமவுலி முன்னிலையில், இந்திய விமான நிலையங்கள் ஆணையத்தின் தென்மண்டல செயல் இயக்குநர் திரு எஸ் ஸ்ரீ குமார், தொடங்கி வைத்தார்.


    இந்த நிகழ்வில் பேசிய திரு ஸ்ரீ குமார், தொடர்ந்து நீடிக்கும் எதிர்மறை மனஅழுத்தத்தை சமாளிப்பது மிகவும் முக்கியமானது என்பதை வலியுறுத்தினார். தொழில் முறையிலான மன அழுத்தத்தை சமாளிக்க இத்தகைய சிறந்த முயற்சிகளை அவர் பாராட்டினார். முன் எப்போதும் அளவிற்கு விமானப் போக்குவரத்து அதிகரித்துள்ள நிலையில், இத்தகைய பயிற்சிகளை அதிகரிப்பதன் மூலம்தான் நீடித்த நலன் பெற முடியும் என்றும் அவர் கூறினார். இந்த மூச்சுப்பயிற்சி அமர்வுகளில் விமானப் போக்குவரத்து கட்டுப்பாட்டு அதிகாரிகளும், இந்திய விமான நிலையங்கள் ஆணையத்தின் அலுவலர்களும் கலந்து கொண்டனர்.


    விமானிகள், விமானப்பணியாளர்கள், விமானப்போக்குவரத்து கட்டுப்பாட்டாளர்கள் அனைத்துக்கும மேலாக விமானப் பயணிகளுக்கு தொழில்முறை ரீதியிலான மன அழுத்தத்தைக் குறைக்க இந்திய விமான நிலையங்கள் ஆணையம், நிபுணர்களுடன் இணைந்து நிகழ்ச்சிகளுக்காக திட்டமிட்டு வருகிறது.


    -------

    
    
    (Release ID: 1544576) Visitor Counter : 59