      மனித வள மேம்பாட்டு அமைச்சகம்

      உலகின் மிகப்பெரிய நவீன கண்டுபிடிப்பு முயற்சிப் போட்டியான 3-வது ஸ்மார்ட் இந்தியா ஹேகத்தான் போட்டியை துவக்கிவைத்தார் மத்திய மனித வள மேம்பாட்டுத்துறை அமைச்சர்
      Posted On: 29 AUG 2018 4:34PM by PIB Chennai


    முதல் முறையாக தனியார் துறை / அமைப்புக்கள் மற்றும் அரசு சார்பற்ற அமைப்புக்கள் தங்களது பிரச்சினைகள் சார்ந்த விவரங்களை ஸ்மார்ட் இந்தியா ஹேகத்தான் 2019-ல் பங்கேற்கும் மாணவர்களுக்கு அனுப்பிவைக்கலாம்.


    உலகின் மிகப்பெரிய நவீன கண்டுபிடிப்பு முயற்சிப் போட்டியான 3-வது ஸ்மார்ட் இந்தியா ஹேகத்தான் போட்டியை துவக்கிவைத்தார் மத்திய மனித வள மேம்பாட்டுத்துறை அமைச்சர் திரு பிரகாஷ் ஜவ்டேகர் இன்று புதுதில்லியில் துவக்கிவைத்தார்.


    மத்திய மனிதவள மேம்பாட்டுத் துறை, அகில இந்திய தொழில்நுட்பக் கல்வி குழு, பர்சிஸ்டன்ட் சிஸ்டம்ஸ் மற்றும் ஐ-4-சி என்ற நிறுவனம் இணைந்து மிகவும் பிரபலமான ஸ்மார்ட் இந்தியா ஹேகத்தான் 3-வது போட்டியை நடத்துகிறது.


    நமது தினசரி வாழ்க்கையில் எதிர்கொள்ளும் பிரச்சினைகளுக்கு நாடு தழுவிய அளவில் மாணவர்கள் முன் முயற்சி மேற்கொண்டு தீர்வுகாண்பதை நோக்கமாகக் கொண்டு இந்தப் போட்டி நடத்தப்படுகிறது. இதன் மூலம் மாணவர்கள் மனதில் பிரச்சினைகளுக்கு தீர்வு காணும் மனநிலை ஏற்படுவதோடு, புதிய பொருட்களை கண்டுபிடிக்கும் கலாச்சாரமும் ஏற்படுகிறது.


    நிகழ்ச்சியில் பேசிய அமைச்சர் பிரகாஷ் ஜவ்டேகர், இந்தப் போட்டியில் சுமார் மூவாயிரம் நிறுவனங்களைச் சேர்ந்த ஒரு லட்சத்திற்கும் அதிகமான மாணவர்கள் பங்கேற்று பொதுத் துறை அமைப்புகள் மற்றும் மத்திய அமைச்சகங்கள் எதிர்கொள்ளும் சவால்களுக்கு தீர்வுகாணும் வாய்ப்புக்களை பெற்றிருப்பதாகத் தெரிவித்தார். முதல் முறையாக இந்தப் போட்டியில் தொழில் துறையினர் மற்றும் அரசு சாரா அமைப்புகள் ஆகியவற்றின் பிரச்சினைகள் எடுத்துக் கொள்ளப்பட்டுள்ளதாகத் தெரிவித்தார்.


    உலகின் மிகச்சிறந்த நிறுவனங்களுக்கு உலகத் தரத்திலான தீர்வுகளைக் காண்பதற்கு மாணவர்களுக்கு வாய்ப்பு கிடைக்கும் என்பதோடு, இந்த நிறுவனங்கள் மிகச்சிறந்த திறன் கொண்ட மாணவர்களை சந்திக்க வாய்ப்புக்களை பெறுவதோடு, அவர்களுக்கு வேலைவாய்ப்பும் தர வாய்ப்பு கிடைக்கும் என்றார் அமைச்சர். இந்திய அறிவியல் கழகம், இந்திய தொழில்நுட்பக் கழகம், தேசிய தொழில்நுட்பக் கழகம், அகில இந்திய தொழில்நுட்பக் கல்வி கவுன்சில், பல்கலைக்கழக மானியக்குழு, ஆகியவற்றின் அங்கீகாரத்தை பெற்ற நிறுவனங்களைச் சேர்ந்த மாணவர்கள் பிர்ச்சினைகளுக்கு தீர்வு காண்பதோடு தொழில்சார்ந்த தீர்வையும் வழங்குவார்கள் என்ற தகவலை அமைச்சர் தெரிவித்தார்.


    இந்நிகழ்ச்சியில், நவீன இந்தியா ஹகதான் – 2019ல் தலைவரும் அகில இந்திய தொழில்நுட்பக் கல்வி கவுன்சிலின் தலைவருமான டாக்டர். அனில் சகஸ்ரபூதே, மத்திய மனித வள மேம்பாட்டு அமைச்சக செயலர் ஆர். சுப்பிரமணியன் மற்றும் மனித வள மேம்பாட்டு அமைச்சகத்தின் தலைமை தகவல் அதிகாரி டாக்டர் அபெய் ஜெரே உடனிருந்தனர்.


    *****

    
    
    (Release ID: 1544394) Visitor Counter : 120
    
    
      Read this release in: English , Bengali