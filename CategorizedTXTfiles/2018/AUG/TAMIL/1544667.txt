      நிதி அமைச்சகம்

      வெள்ளம் பாதித்த கேரளாவுக்கு மத்திய அரசு அனைத்து அவசியமான உதவியையும் வழங்கும்: வெள்ளத்தால் பாதிக்கப்பட்டோரின் இழப்பீட்டு கோரிக்கைகளை விரைந்து பரிசீலிக்குமாறு காப்பீட்டு நிறுவனங்களுக்கு உத்தரவு: கேரளாவின் கடன் வரம்பை உயர்த்த வேண்டும் என்ற கோரிக்கை பரிசீலிக்கப்படும் என்று மத்திய நிதித்துறை இணையமைச்சர் திரு. பொன் ராதாகிருஷ்ணன் தெரிவித்தார்
      Posted On: 30 AUG 2018 4:14PM by PIB Chennai


    வெள்ளம் பாதித்த கேரளாவுக்கு மத்திய அரசு அனைத்து அவசியமான உதவியையும் வழங்கும் என்று மத்திய நிதி மற்றும் கப்பல் போக்குவரத்து த் துறை இணையமைச்சர் திரு பொன் ராதாகிருஷ்ணன் கூறியுள்ளார். திருவனந்தபுரத்தில் மாநில அளவிலான வங்கியாளர் குழுக் கூட்டத்தை தொடங்கிவைத்துப் பேசிய அவர், வெள்ள இழப்பீடு குறித்த அனைத்து கோரிக்கைகளையும் உடனடியாக பரிசீலித்து இழப்பீடு வழங்குமாறு பொதுத்துறை, தனியார் துறை காப்பீட்டு நிறுவனங்களுக்கு அறிவுறுத்தப்பட்டுள்ளதாகத் தெரிவித்தார்.


    கேரளாவுக்கு 2018-19-ல் ஒதுக்கீடு செய்யப்பட்ட ரூ. 214 கோடியை சேர்த்து மாநில அரசிடம் மொத்தம் ரூ.562.45 கோடி மாநில பேரிடர் நிவாரண நிதியாக உள்ளது என்று திரு. பொன் ராதாகிருஷ்ணன் சுட்டிக்காட்டினார். மாநில அரசு அறிக்கை சமர்ப்பித்த பிறகு மேற்கொண்டு நிதித் தேவை குறித்து முடிவு எடுக்கப்படும் என்றும் அமைச்சர் கூறினார்.


    பின்னர் செய்தியாளர்களிடம் பேசிய திரு. பொன் ராதாகிருஷ்ணன், மாநில மொத்த உள்நாட்டு உற்பத்தியை மூன்று விழுக்காட்டிலிருந்து 4.5 விழுக்காடாக உயர்த்த வேண்டும் என்ற கேரள அரசின் கோரிக்கையை மத்திய அரசு பரிசீலிக்கும் என்று கூறினார். பிரதமர் திரு. நரேந்திர மோடி உத்தரவின் பேரில் மத்திய அரசு கேரளாவுக்கு இயன்ற அனைத்து உதவிகளையும் வழங்கியுள்ளது என்று அவர் கூறினார். வெள்ள சேதம் குறித்து புதிய அறிக்கையை கேரள அரசு சமர்ப்பித்த பிறகு மத்திய அரசு மேலும் கூடுதல் உதவித் தொகையை வழங்கும் என்று அவர் கூறினார். புதிய அறிக்கை ஒன்றை தயாரித்து வருவதாக கேரள அரசு ஏற்கனவே தெரிவித்துள்ளது. இதன் அடிப்படையில் மத்திய அரசு குழு ஒன்றை அனுப்பி நிலைமையை ஆய்வு செய்து தகுந்த முடிவு எடுக்கும் என்று திரு. பொன் ராதாகிருஷ்ணன் தெரிவித்தார்.


    *****

    
    
    (Release ID: 1544667) Visitor Counter : 28
    
    
      Read this release in: English , Hindi , Bengali