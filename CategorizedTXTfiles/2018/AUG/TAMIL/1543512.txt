      உணவுப் பதப்படுத்துதல் தொழிற்சாலைகள் அமைச்சகம்

      கேரள முதலமைச்சருடன் திருமதி. ஹர்சிம்ரத் பாதல் பேச்சு; மாநிலத்திற்கு தேவையான உதவிகளை தமது அமைச்சகம் மூலம் வழங்க உறுதி
      Posted On: 21 AUG 2018 12:01PM by PIB Chennai


    மழை வெள்ளத்தால் பாதிக்கப்பட்டுள்ள கேரள மாநிலத்திற்கு தேவையான உதவிகளை தமது அமைச்சகம் மூலம் வழங்க தயாராக இருப்பதாக மத்திய உணவுப்பதப்படுத்துதல் துறை அமைச்சர் திருமதி. ஹர்சிம்ரத் பாதல் தெரிவித்துள்ளார்.


    இதுதொடர்பாக கேரள மாநில முதலமைச்சர் திரு. பினராயி விஜயனுடன் தொடர்புகொண்டு திருமதி பாதல் பேசினார். உணவுப் பதப்படுத்துதல் அமைச்சகம் மூலம் தேவையான பொருட்கள் வழங்கப்படும் என்றும், உடனடி தேவை குறித்து தெரிவிக்குமாறும் கேரள முதலமைச்சரிடம் அவர் கூறினார். நிவாரண முகாம்களில் உள்ள குழந்தைகளுக்கு தேவையான பால் பொருட்கள் உள்ளிட்ட உணவுப் பொருட்களை வழங்குமாறு அவர் கேட்டுக் கொண்டார்.


    இதைத் தொடர்ந்து, ஐ.டி.சி. கோக்கோ கோலா, பெப்சி, இந்துஸ்தான் யுனிலிவர், டாபர், எம்.டி.ஆர்., நெஸ்லே, பிரிட்டானியா, மேரிகோமாங்க் உள்ளிட்ட நிறுவனங்களின் பிரதிநிதிகளுடன் அமைச்சர் ஆலோசனை நடத்தினார். கேரள மக்களுக்கு தனித்தனியே உதவிகளை வழங்குவதற்கு பதிலாக ஒருங்கிணைந்த அடிப்படையில் உணவுப் பொருட்களை வழங்கலாம் என அவர் யோசனைத் தெரிவித்தார். இதனைத் தொடர்ந்து ஒருங்கிணைந்த அடிப்படையில் இந்த நிறுவனங்கள் உணவுப்பொருட்களை வழங்க திட்டமிட்டுள்ளன. இதுதொடர்பாக, உணவுப் பதப்படுத்துதல் அமைச்சக அதிகாரிகள், கேரள மாநில அதிகாரிகளுடன் தொடர்ந்து தொடர்பில் உள்ளதாக அமைச்சர் திருமதி. ஹர்சிம்ரத் பாதல் தெரிவித்துள்ளார்.


    **************

    
    
    (Release ID: 1543512) Visitor Counter : 42
    
    
      Read this release in: Malayalam , English , Marathi , Bengali