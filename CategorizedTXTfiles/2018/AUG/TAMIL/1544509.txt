      அறிவியல் மற்றும் தொழில்நுட்பத்துறை

      தூய எரிசக்தி மாற்றத்திற்கான புதிய கண்டுபிடிப்பு விரிவாக்கம் குறித்து உயிரி தொழில்நுட்பத்துறைக்கும், சர்வதேச எரிசக்தி முகமைக்கும் இடையே புரிந்துணர்வு ஒப்பந்தம் கையெழுத்தானது.
      Posted On: 30 AUG 2018 2:35PM by PIB Chennai


    தூய எரிசக்தி மாற்றத்திற்கான புதிய கண்டுபிடிப்பு விரிவாக்கம் குறித்து உயிரி தொழில்நுட்பத்துறை, அறிவியல் மற்றும் தொழில்நுட்ப அமைச்சகம், சர்வதேச எரிசக்தி முகமை ஆகியவை இன்று (30.08.2018) புரிந்துணர்வு ஒப்பந்தத்தில் கையெழுத்திட்டன. மத்திய அறிவியல் மற்றும் தொழில்நுட்பம், புவி அறிவியல், சுற்றுச்சூழல், வனம் மற்றும் பருவநிலை மாற்றத்துறை அமைச்சர் டாக்டர் ஹர்ஷ்வர்தன் முன்னிலையில், உயிரி தொழில்நுட்பத்துறை செயலாளர் டாக்டர் ரேணு ஸ்வரூபும் சர்வதேச எரிசக்தி முகமையின் நிர்வாக இயக்குநர் டாக்டர் ஃபத்தி பிரோலும் இந்தப் புரிந்துணர்வு ஒப்பந்தத்தில் கையெழுத்திட்டனர்.


    இந்தியாவில் தூய எரிசக்தி தொழில்நுட்பங்களில் ஆராய்ச்சி, வளர்ச்சி மற்றும் செயல்முறையை துரிதப்படுத்தி புதிய கண்டுபிடிப்புகளுக்கு ஒத்துழைப்பை ஆழப்படுத்த இந்தப் புரிந்துணர்வு ஒப்பந்தம் வகைசெய்கிறது. இந்தியாவிலும், உலகம் முழுவதிலும் புதிய கண்டுபிடிப்புகளுக்கான கொள்கையை வகுக்க தகவல் தொகுப்பை உருவாக்குவதிலும், நல்ல கொள்கை நடைமுறை அறிவை மேம்படுத்துவதிலும் இது உதவியாக இருக்கும்.


    இந்த முன்முயற்சியை வரவேற்ற மத்திய அமைச்சர், டாக்டர் ஹர்ஷ்வர்தன், எரிசக்தி மற்றும் அது தொடர்பான ஆய்வுகளுக்கு தகவல் தொகுப்புப் பகிர்வு ஒத்துழைப்பை இது உறுதி செய்யும் என்றார். சர்வதேச எரிசக்தி விவகாரங்களின் அதிகாரபூர்வ அமைப்பான சர்வதேச எரிசக்தி முகமையின் நிர்வாக இயக்குநரை பாராட்டிய அவர், பாரீஸ் ஒப்பந்தத்தின்படியான கடமைகளை நிறைவேற்ற இந்தியாவின் உறுதி நிலைநிறுத்தப்படும் என்றார். மேலும், குறிப்பிட்ட காலத்திற்கு முன்பாகவே, இலக்கு எட்டப்படும் என்றும் அவர் கூறினார்.


    அறிவியல் மற்றும் தொழில்நுட்ப அமைச்சகத்திற்காக உயிரி தொழில்நுட்பத் துறையால் அமைக்கப்பட்டுள்ள இந்திய புதிய கண்டுப்பிடிப்பு, இயக்கப்பிரிவாலும், சர்வதேச எரிசக்தி முகமைக்காக அதன் சர்வதேசப் பங்களிப்பு மற்றும் முன்முயற்சிகள் பிரிவாலும் இந்த ஒப்பந்தம் ஒருங்கிணைக்கப்படும். துவக்கத்தில் இது மூன்று ஆண்டுகளுக்கு செல்லுபடியானதாக இருக்கும்.


    -------

    
    
    (Release ID: 1544509) Visitor Counter : 71
    
    
      Read this release in: English