      குடியரசுத் துணைத் தலைவர் செயலகம்

      திரு. அடல் பிஹாரி வாஜ்பாய் மறைவுக்கு குடியரசுத் துணைத் தலைவர் இரங்கல்
      Posted On: 16 AUG 2018 6:26PM by PIB Chennai


    முன்னாள் பிரதமர் திரு . அடல் பிஹாரி வாஜ்பாய் மறைவுக்கு குடியரசு துணைத் தலைவர் திரு. எம். வெங்கையா நாயுடு இரங்கல் தெரிவித்துள்ளார். இன்று காலை அவரை சென்று பார்த்ததாகவும், ஆனால் இவ்வளவு விரைவாக அவரது மறைவு இருக்கும் என்று கற்பனை செய்து கூட பார்க்கவில்லை என்று இரங்கல் செய்தியில் அவர் குறிப்பிட்டுள்ளார். விடுதலைக்கு பிந்தைய இந்தியாவின் மிக உயர்ந்த தலைவர்களில் ஒருவர் அவர் என்பதில் ஐயமில்லை என்றும் திரு. எம்.வெங்கையா நாயுடு தெரிவித்துள்ளார்.


    குடியரசு துணைத் தலைவரின் இரங்கல் செய்தி முழு விவரம்:-


    “திரு. அடல் அவர்கள் மறைந்து விட்டார் என்பதை அறிந்து துயரமடைகிறேன். இன்று காலை அவரை சென்று பார்த்தேன். ஆனால், இவ்வளவு விரைவாக அவரது மறைவு இருக்கும் என்று கற்பனை செய்து கூட பார்க்கவில்லை. விடுதலைக்கு பிந்தைய இந்தியாவின் மிக உயர்ந்த தலைவர்களில் ஒருவர் அவர் என்பதில் ஐயமில்லை.


    ஜனநாயகத்தையும், நல்ல நிர்வாகத்தையும் வலுப்படுத்த அவரது பங்களிப்பு உன்னதமானது. அவரது அபூர்வமான அரவணைப்பு ஈர்ப்பாலும், திறமையாலும் 23 கட்சிகளின் கூட்டணியை அவர் வெற்றிகரமாகக் கொண்டு சென்றார்.


    நாட்டில் போக்குவரத்துத் தொடர்பு புரட்சிக்கு வழிகாட்டியதற்காக அவர் நினைவுகூரப்படுவார். “பாரத ரத்னா” திரு. அடல் பிஹாரி வாஜ்பாயின் ஆளுமை, பேச்சாற்றல், கடமையில் அர்ப்பணிப்பு, நட்பு என்ற அனைத்து குணாம்சங்களின் இணைப்பாக இருந்த குறிப்பிடத்தக்க “தலைமைத்துவம்” என்பதும் எதிர்வரும் நெடுங்காலத்திற்கும் நினைவுகூரப்படும்”.

    
    
    (Release ID: 1543233) Visitor Counter : 73
    
    
      Read this release in: English , Marathi , Bengali