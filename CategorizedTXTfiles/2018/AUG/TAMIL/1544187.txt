      PIB Headquarters

      இந்திய அஞ்சல் துறை பணப் பட்டுவாடா வங்கி தொடக்கம் விழிப்புணர்வுப் பேரணி
      Posted On: 28 AUG 2018 6:56PM by PIB Chennai


    நாடு முழுவதும் 650 அஞ்சல் அலுவலகக் கிளைகளிலும் ( Branches ) 3250 அணுகுமுனையங்களிலும் ( Access points ) இந்திய அஞ்சல் துறை பணப் பட்டுவாடா வங்கி ( India Post Payments Bank - IPPB ) செப்டம்பர் 1ம் தேதி தொடங்கப்படுகிறது. இதை பிரதமர் திரு. நரேந்திர மோடி புது தில்லி தால்கட்டோரா மைதானத்தில் வரும் செப்டம்பர் 1ம் தேதி தொடங்கி வைக்கிறார்.


    புதிதாகத் தொடங்கப்படும் இந்திய அஞ்சல் பணப் பட்டுவாடா வங்கி ( IPPB ) குறித்து பொதுமக்களிடையில் விழிப்புணர்வு ஏற்படுத்தும் வகையில் சென்னையில் நாளை புதன்கிழமை (ஆகஸ்ட் 29ம் தேதி) பேரணிகள் நடத்தப்படுகின்றன. இவற்றுக்கு சென்னை நகர மத்திய கோட்டத்தின் அஞ்சல் அலுவலகங்களின் முதுநிலைக் கண்காணிப்பாளர் அலுவலகம் ஏற்பாடு செய்துள்ளது.


    அதன் விவரம் வருமாறு:

     1. தி.நகர் தலைமை அஞ்சலகத்திலிருந்து மாலை 3.30 மணிக்குப் புறப்படும் பிரசாரப் பேரணி டேனியல் தெருவில் மாலை 3.45 மணி முதல் 4 மணி வரையில் விழிப்புணர்வு பிரசார வீதி நாடகத்தை நடத்தும். பின்னர் மாலை 4.30 மணியளவில் இந்தி பிரசார சபை சென்றடையும்.
     2. மயிலாப்பூர் தலைமை அஞ்சலகத்திலிருந்து மாலை 4 மணிக்குப் புறப்படும் பேரணி நாகேஸ்வர ராவ் பூங்கா வரையில் சென்று அங்கே மாலை 5 மணிக்கு வீதி நாடகத்தை நடத்தி விழிப்புணர்வு ஏற்படுத்தும்.

    -------------


    ரெசின்/பாகி/வேணி

    
    
    (Release ID: 1544187) Visitor Counter : 43
    
    
    
    
    

2.