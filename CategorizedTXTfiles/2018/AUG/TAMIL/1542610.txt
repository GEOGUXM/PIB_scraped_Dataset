      நீர்வளத் துறை அமைச்சகம்

      நாட்டின் 91 முக்கிய நீர்த்தேக்கங்களில் தண்ணீர் இருப்பு நிலைமை 3 சதவீதம் அதிகரிப்பு
      Posted On: 10 AUG 2018 11:56AM by PIB Chennai


    2018 ஆகஸ்ட் 9-ம் தேதியுடன் முடிவடைந்த வாரத்தில் நாட்டின் 91 முக்கிய நீர்த்தேக்கங்களில் உள்ள நீரின் அளவு 77.554 பி.சி.எம். (பில்லியன் கனஅடி) ஆகும். இது இந்த நீர்த்தேக்கங்களின் மொத்த தண்ணீர் சேமிப்பில் 48 சதவீதமாகும். 2018 ஆகஸ்ட் 2-ம் தேதியுடன் முடிவடைந்த வாரத்தில் இந்த சதவீத அளவு 45 சதவீதமாக இருந்தது. ஆகஸ்ட் 9-ம் தேதியுடன் முடிவடைந்த வாரத்தில் நீர் இருப்பு அளவு 105 சதவீதமாக உள்ளது. சென்ற ஆண்டு இதே காலக்கட்டத்துடன் ஒப்பிடுகையில் 98 சதவீதமாக இருந்தது. பத்தாண்டுகளின் சராசரியும் இதே அளவு இருந்தது குறிப்பிடத்தக்கது.


    இந்த 91 நீர்த்தேக்கங்களின் மொத்த தண்ணீர் சேமிக்கும் அளவு 161.993 பி.சி.எம். ஆகும். இது நாடு முழுவதும் மதிப்பிடப்பட்ட மொத்த சேமிப்பான 257.812 பி.சி.எம். என்ற அளவில் 63 சதவீதமாகும்.


    இந்த 91 நீர்த்தேக்கங்களில் 37-ல் மொத்தம் 60 மெகாவாட் உற்பத்தி திறன் கொண்ட நீர் மின் நிலையங்கள் செயல்பட்டு வருகின்றன.


    தென் மண்டலத்தில் நீர் இருப்பு நிலவரம்:


    தென் மண்டலத்தில் தமிழ்நாடு, ஆந்திரப் பிரதேசம், தெலங்கானா, ஆந்திரப் பிரதேசம் மற்றும் தெலங்கானா (இரு மாநிலங்களுக்கும் பொதுவான இரண்டு திட்டங்கள்), கர்நாடகா, கேரளா ஆகிய மாநிலங்கள் அடங்கியுள்ளன. இந்த மண்டலத்தில் மத்திய நீர்வள ஆணையத்தின் கண்காணிப்பின் கீழ் வரும் 31 நீர்த்தேக்கங்களின் மொத்த தண்ணீர் கொள்ளளவு 51.59 பி.சி.எம். ஆகும். தற்போது இந்த நீர்த்தேக்கங்களில் 32.31 பி.சி.எம். தண்ணீர் இருப்பில் உள்ளது. இது இவற்றின் மொத்த கொள்ளளவில் 63 சதவீதமாகும். சென்ற ஆண்டு இதே காலத்தில் இந்த நீர்த்தேக்கங்களில் இருந்த மொத்த தண்ணீருடன் ஒப்பிடுகையில் இது 29 சதவீதமாகும். கடந்த 10 ஆண்டு கால சராசரி நீர் இருப்பு நிலவரத்துடன் ஒப்பிடுகையில் இன்றைய நீர் இருப்பு 48 சதவீதமாகும். எனவே நடப்பு ஆண்டில் தண்ணீர் இருப்பு கடந்த 10 ஆண்டுகள் சராசரியை விட அதிகமாகும். மேலும் சென்ற ஆண்டு இதேகாலத்தில் இந்த நீர்த்தேக்கங்களில் இருந்த நீரின் அளவுடன் ஒப்பிடுகையில் தற்போதைய நீர் இருப்பு கூடுதலாகவே உள்ளது.


    -------

    
    
    (Release ID: 1542610) Visitor Counter : 55
    
    
      Read this release in: English