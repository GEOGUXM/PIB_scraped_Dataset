      வணிகம் மற்றும் தொழில்துறை அமைச்சகம்

      நிலைத்திருக்கக் கூடிய பயன்பாடு இக்காலகட்டத்தின் அவசியம் : சுரேஷ் பிரபு
      Posted On: 03 AUG 2018 5:01PM by PIB Chennai


    நீர் நெருக்கடி தொடர்பான கருத்தரங்கின் தொடக்க அமர்வில் திரு.சுரேஷ் பிரபு உரையாற்றுகிறார்


    அதிகரித்துவரும் மக்கள்தொகையும் பருவநிலை மாற்றமும் இந்தியாவின் நீர்வளத்திற்குப் பெரும் சவாலாக உள்ளது என்று மத்திய வர்த்தகம் மற்றும் தொழிற்சாலைத்துறை அமைச்சர் திரு. சுரேஷ் பிரபு கூறியுள்ளார். புது தில்லியில் நடைபெற்ற கருத்தரங்கு ஒன்றில் உரையாற்றுகையில் அமைச்சர் இவ்வாறு கூறினார். தனிநபர் ஒருவருக்குக் கிடைக்கும் நீரின் அளவு தொடர்ந்து குறைந்துகொண்டேவருகிறது என்றார் அவர். கிடைக்கும் நீரில் ஏறத்தாழ 78 % விவசாயத் துறையால் பயன்படுத்தப்படுகிறது என்றும் 2024 ஆம் ஆண்டுவாக்கில் இந்தியா மிகவும் மக்கள் பெருக்கம் மிகுந்த நாடாக மாறிவிடும் என்பதால் உணவை உற்பத்தி செய்வதற்கும் அதிகரித்துவரும் தொழிற்சாலைத் தேவைகளுக்கும் நீரின் தேவை அதிகமாகும் என்றும் அமைச்சர் கூறினார்.


    வேளாண் செயல்பாடுகளுக்கு உரிய நீர் அவசரத் தேவையாகும், ஒவ்வொரு துளி நீரிலிருந்தும் நிறைய பயிர் அறுவடை செய்யப்பட வேண்டும் என்றும் அமைச்சர் கூறினார். நிலத்தடி நீர் வெகுவேகமாகக் குறைந்துவருவது குறித்துக் கவலைத் தெரிவித்த அமைச்சர், இந்தியாவில் விவசாயத்திற்காகப் பயன்படுத்தப்படும் நிலத்தடி நீர் அமெரிக்காவை விட மூன்று அல்லது நான்கு மடங்கு அதிகமாகும் என்று தெரிவித்தார்.


    விவசாயம் அல்லது தொழிற்சாலை என எதுவாக இருந்தாலும் நீர் நிலைத்திருக்கத்தக்க வகையில் பயன்படுத்தப்படவேண்டும் என்றார் அவர்.


    

    
    (Release ID: 1541640) Visitor Counter : 23
    
    
      Read this release in: English , Marathi