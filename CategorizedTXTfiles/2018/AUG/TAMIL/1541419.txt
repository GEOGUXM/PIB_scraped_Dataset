      மனித வள மேம்பாட்டு அமைச்சகம்

      மாணவர்களுக்கு இடஒதுக்கீடு வழங்கும் சட்ட விதிமுறையை மத்திய அரசு கடுமையாக பின்பற்றுகிறது
      Posted On: 02 AUG 2018 5:45PM by PIB Chennai


    மத்திய கல்வி நிறுவனங்களுக்கான மாணவர் சேர்க்கை இடஒதுக்கீடு சட்டத்தை மத்திய அரசு முறையாக பின்பற்றி வருகிறது என்று மத்திய மனித வள மேம்பாட்டுத் துறை இணையமைச்சர் டாக்டர். சத்ய பால் சிங் தெரிவித்துள்ளார்.


    மாநிலங்களவையில் கேள்வி ஒன்றுக்கு எழுத்து மூலம் அளித்த பதிலில் அவர் இதனைத் தெரிவித்தார்.


    மத்திய கல்வி நிறுவனங்களின் மாணவர் சேர்க்கை இடஒதுக்கீடு சட்டம் 2006, ஷெட்யூல்டு வகுப்பு மாணவர்களுக்கு 15 சதவீதமும், பழங்குடியினருக்கு 7.5 சதவீதமும், இதர பிற்படுத்தப்பட்ட பிரிவு மாணவர்களுக்கு 27 சதவீதமும் இடஒதுக்கீடு வழங்க வகை செய்கிறது. மத்திய கல்வி நிறுவனங்கள், மத்திய அரசின் உதவி பெறும் நிறுவனங்களில் இந்த இடஒதுக்கீடு வழங்கப்படுகிறது.


    முதுநிலைப் பட்டப்படிப்பு, எம்.பில், பி.எச்.டி, படிப்புகளில் சேரும் மாணவர்களின் எண்ணிக்கை ஆண்டுக்கு ஆண்டு அதிகரித்து வருவதாக, உயர் கல்வி குறித்த அகில இந்திய கணக்கெடுப்பு தெரிவிக்கிறது.


    பல்கலைக்கழக மானியக் குழு ஒழுங்குமுறை 2016, அமலாக்கப்பட்டதிலிருந்து மாணவர் சேர்க்கை அதிகரிக்கப்பட்டுள்ளதாக தெரியவந்துள்ளது. ஆண்டு வாரியாக மாணவர்கள் சேர்க்கை விவரம் வருமாறு :

                           
ஆண்டு       மாணவர் சேர்க்கை
                           
                           
                           
பி.எச்.டி.  எம்.பில்.      
                           
                           
                                  
2014-15     117301           33371
                                  
                                  
                                  
2015-16     126451           42523
                                  
                                  
                                  
2016-17     141037           43267
                                  
                                  

    *******

    
    
    (Release ID: 1541419) Visitor Counter : 35
    
    
      Read this release in: English