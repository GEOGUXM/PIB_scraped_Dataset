      வணிகம் மற்றும் தொழில்துறை அமைச்சகம்

      இந்தியா – சிங்கப்பூர் இடையேயான விரிவான பொருளாதார ஒத்துழைப்பு 2-வது திருத்த ஒப்பந்தம் கையெழுத்து
      Posted On: 24 AUG 2018 6:05PM by PIB Chennai


    இந்தியா – சிங்கப்பூர் இடையேயான விரிவான பொருளாதார ஒத்துழைப்பு 2-வது திருத்த ஒப்பந்தம் இன்று புதுதில்லியில் கையெழுத்தானது. இந்திய அரசு, தொழில் மற்றும் வர்த்தகத்துறை அமைச்சகத்தின் இணைச் செயலாளர் திரு. ரஜ்னீஷ் மற்றும் சிங்கப்பூர் அரசின் வர்த்தக மற்றும் தொழில் துறை அமைச்சகத்தின் முதுநிலை இயக்குநர் திரு. பிரான்சிஸ் சோங் ஆகியோர் இந்த ஒப்பந்தத்தில் கையெழுத்திட்டனர்.


    இந்த ஒப்பந்தத்தின் மூலம் இருநாடுகளுக்கு இடையோயான இருதரப்பு வர்த்தகம் மேலும் அதிகரிக்கும். இந்தியா – சிங்கப்பூர் இடையேயான விரிவான பொருளாதார ஒத்துழைப்பு ஒப்பந்தம் பொருட்கள், சேவைகள், முதலீடுகள் உள்ளிட்டவற்றில் வர்த்தகம் மேற்கொள்ள வசதியாக செய்யப்பட்ட முதல் ஒப்பந்தம் என்பது குறிப்பிடத்தக்கது. இந்த ஒப்பந்தம் கடந்த 2005-ம் ஆண்டு ஜூன் மாதம் 29-ம் தேதி கையெழுத்தானது. இதன் முதல் ஆய்வு 2007-ம் ஆண்டு அக்டோபர் முதல் தேதி முடிவடைந்தது.


    இந்தியாவும், சிங்கப்பூரும் இரண்டாவது ஆய்வை முடித்துக் கொள்வதற்கான ஒப்பந்தத்தை வெற்றிகரமாகவும் பரஸ்பரம் புரிந்துணர்வோடும் மேற்கொண்டுள்ளன. கட்டணச் சலுகை, விதிகளை தளர்த்துவது, குறிப்பிட்ட பொருளுக்கு தகுந்தாற் போல் விதிகளை மாற்றிக்கொள்வது, உள்ளிட்டவற்றில் இருநாடுகளும் தங்களது செயல்படுகளை விரிவாக்கிக் கொள்ள வழி செய்யப்பட்டுள்ளது. இந்த நடவடிக்கைகள் காரணமாக இருநாடுகளுக்கு இடையேயான வரத்தக வாய்ப்புகள் மேலும் அதிகரிப்பதோடு விரிவான பொருளாதார ஒத்துழைப்பு ஒப்பந்தத்தின் பயன்பாடும் மேம்படும் என்று எதிர்பார்க்கப்படுகிறது. விரிவான பொருளாதார ஒத்துழைப்பு ஒப்பந்தத்தின் இரண்டாவது ஆய்வு இந்திய பிரதமர் இந்த ஆண்டு ஜூன் மாதம் முதல் தேதி சிங்கப்பூர் சென்றிருந்த போது அறிவிக்கப்பட்டது. இந்த அறிவிப்புகள் வரும் செப்டம்பர் மாதம் 14 –ம் தேதி அமலுக்கு வரும்.


    இருநாடுகளும் விரிவான பொருளாதார ஒத்துழைப்பு ஒப்பந்தத்தின் 3-வது ஆய்வினை செப்டம்பர் மாதம் நடத்துவதற்கான வாய்ப்புகள் குறித்து ஆராய்ந்து வருகின்றன.


    தென்கிழக்கு ஆசிய நாடுகளில் இந்தியாவோடு வர்த்தகம் மேற்கொள்ளும் நாடுகளில் சிங்கப்பூர் 2-வது பெரிய வர்த்தக நாடாக விளங்குகிறது. தெற்காசியாவில் இந்தியாவோடு அதிக வர்த்தகம் மேற்கொள்ளும் நாடு சிங்கப்பூர் என்பது குறிப்பிடத்தக்கது. 2017-18-ம் ஆண்டில் இருநாடுகளுக்கும் இடையிலான வர்த்தகம் 17.7 பில்லியன் அமெரிக்க டாலர் என்ற அளவில் உள்ளது. ஆசியான் நாடுகளில் சிங்கப்பூர் இந்தியாவோடு மேற்கொள்ளும் வர்த்தகம் 21.8 சதவீதமாகவும் இந்தியாவின் உலக வரத்தகத்தில் இது 2.3 சதவீதமாகவும் உள்ளது.


    ------

    
    
    (Release ID: 1543896) Visitor Counter : 97
    
    
      Read this release in: English