      விவசாயத்துறை அமைச்சகம்

      2017-18-க்கான சில முக்கிய பயிர் வகைகளின் முன்கூட்டிய நான்காவது உற்பத்தி மதிப்பீடு
      Posted On: 29 AUG 2018 6:07PM by PIB Chennai


    2017-18-க்கான சில முக்கிய பயிர் வகைகளின் முன்கூட்டிய நான்காவது உற்பத்தி மதிப்பீடு 28.08.2018 அன்று மத்திய வேளாண்மை, கூட்டுறவு மற்றும் விவசாயிகள் நலத்துறையால் வெளியிடப்பட்டது. மாநிலங்களிலிருந்தும் மற்ற பிற வகைகளிலும் கிடைத்த தகுதி வாய்ந்த தகவல்கள் அடிப்பைடையில் இந்த மதிப்பீடு தயாரிக்கப்பட்டுள்ளது.


    2017-ம் ஆண்டின் பருவமழைக் காலத்தில் இயல்பான மழைப்பொழிவு மற்றும் அரசின் பல்வேறு கொள்கை, முன்முயற்சிகளின் விளைவாக 2017-18-ல் உணவு தானியங்கள் உற்பத்தி சாதனை அளவை எட்டியது. 2017-18-க்கான முன்கூட்டியே நான்காவது மதிப்பீடுகளின்படி நாட்டின் மொத்த உணவு தானிய உற்பத்தி 284.83 மில்லியன் டன்னாக மதிப்பிடப்பட்டுள்ளது. இது 2016-17-ல் எட்டப்பட்ட சாதனை அளவான 275.11 மில்லியன் டன் உற்பத்தி என்பதைவிட, 9.72 மில்லியன் டன் அதிகமாகும். கடந்த ஐந்து ஆண்டுகளின் (2012-2013லிருந்து 2016-2017வரை) சராசரி உணவு தானிய உற்பத்தியைவிட 2017-18-ல் 24.66 மில்லியன் டன் அதிகமாகும்.


    2017-18-ல் மொத்த அரிசி உற்பத்தி சாதனை அளவாக 112.91 மில்லியன் டன்னாக இருக்கும் என்று மதிப்பிடப்பட்டுள்ளது. 2016-17-ல் இருந்த 109.70 மில்லியன் டன் உற்பத்தியைவிட இது 3.21 மில்லியன் டன் அதிகமாகும். கடந்த ஐந்தாண்டுகளின் சராசரி உற்பத்தியான 106.29 மில்லியன் டன்னைவிட 6.61 மில்லியன் டன் அதிகமாகும்.


    2016-17-ல் எட்டப்பட்ட 98.51 மில்லியன் டன் உற்பத்தியோடு ஒப்பிடும்போது 1.19 மில்லியன் டன் அதிகரித்து சாதனை அளவாக 99.70 மில்லியன் டன்னாக கோதுமை உற்பத்தி மதிப்பிடப்பட்டுள்ளது. 2017-18-ல் கோதுமை உற்பத்தி சராசரி அளவான 93.34 மில்லியன் டன்னைவிட 6.36 மில்லியன் டன் அதிகரித்துள்ளது.


    2016-17-ஐவிட 70.84 மில்லியன் டன் அதிகரித்து 2017-18-ல் நாட்டின் கரும்பு உற்பத்தி சாதனை அளவாக 376.90 மில்லியன் டன் என மதிப்பிடப்பட்டுள்ளது. சராசரி கரும்பு உற்பத்தியான 342.04 மில்லியன் டன் என்பதைவிட 2017-18-ல் 34.87 மில்லியன் டன் அதிகரித்துள்ளது.


    ------

    
    
    (Release ID: 1544504) Visitor Counter : 32
    
    
      Read this release in: English