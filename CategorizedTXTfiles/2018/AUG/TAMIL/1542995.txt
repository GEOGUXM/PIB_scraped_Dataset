      குடியரசுத் துணைத் தலைவர் செயலகம்

      குழந்தைகளை பொறுப்புள்ள குடிமக்களாக உருவாக்க வேண்டும்; குடியரசு துணைத் தலைவர்
      Posted On: 14 AUG 2018 12:42PM by PIB Chennai


    குழந்தைகளை பொறுப்புள்ள குடிமக்களாக உருவாக்க வேண்டுமென்று குடியரசுத் துணைத் தலைவர் எம்.வெங்கையா நாயுடு கூறியுள்ளார். புதுதில்லியில் சுதந்திரத் தினத்தையொட்டி தனக்கு வாழ்த்துக்கள் தெரிவிக்க வந்திருந்த ஜி.டி.கோயங்கா லா பெத்தித் சிறார் பள்ளியின் குழந்தைகளோடு அவர் கலந்துரையாடினார்.


    தாய் தான் குழந்தையின் முதல் ஆசிரியர் என்றும், அவர்களுக்கு தாய், தாய்நாடு, தாய்மொழி பற்றி கற்றுத் தரப்பட வேண்டும் என்றார் குடியரசுத் துணைத் தலைவர். நமது மரபுகள் பற்றியும் செழுமையான கலாச்சார பாரம்பரியம் பற்றியும் அவர்களுக்கு கற்றுத் தர வேண்டும் என்றார் அவர். மேலும் தங்களது தாய்மொழி பற்றிய வலுவான புரிதலோடு அவர்களது கல்வி தொடங்க வேண்டும் என்றும் கூறினார்..


    குழந்தைகளை பொறுப்புள்ள குடிமக்களாக மாற்றும் பொறுப்பை ஆசிரியர்கள் ஏற்றுக் கொள்ள வேண்டுமென்று குடியரசுத் துணைத் தலைவர் அறிவுறுத்தினார். குழந்தைகளுக்கு கல்விப் புகட்டுவதன் மூலமாக எதிர்காலத்தை உருவாக்குவதில் ஆசிரியர் முக்கியமான பங்காற்றுவதாக அவர் மேலும் குறிப்பிட்டார். தொழில்நுட்பம் முக்கியம்தான் என்றாலும், குருவுக்கு மாற்றாக கூகுள் இருக்க முடியாது என்றார் அவர்.

    
    
    (Release ID: 1542995) Visitor Counter : 28
    
    
      Read this release in: English , Marathi