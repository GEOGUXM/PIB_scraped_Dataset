      சுற்றுச்சூழல் மற்றும் வனத்துறை அமைச்சகம்

      மக்களை மையமாகக் கொண்ட திட்டங்களை அமல்படுத்துவதில் அரசு உறுதியுடன் உள்ளது: டாக்டர் ஹர்ஷ்வர்தன்
      Posted On: 31 AUG 2018 1:29PM by PIB Chennai


    மக்களை மையமாகக் கொண்ட திட்டங்களை அமல்படுத்துவதில் அரசு உறுதியுடன் இருப்பதாக தெரிவித்துள்ள மத்திய சுற்றுச்சூழல், வனம், பருவநிலை மாற்றத்துறை அமைச்சர் டாக்டர் ஹர்ஷ்வர்தன், அமைச்சகம் சுற்றுச்சூழலுக்கு உகந்த சுற்றுலா கொள்கை ஒன்றை தயாரித்திருப்பதாகவும் இது உள்ளூர் சமுதாயத்தினருக்கு வாழ்வாதாரத்தை வழங்குவதுடன் சுற்றுலாப் பயணிகளுக்கு இயற்கை பற்றிய புரிந்துணர்வு கல்வியை அளிக்கும் என்று கூறியுள்ளார்.


    புதுதில்லியில் இன்று (31.08.2018) அவர் வெளியிட்டுள்ள இதைத் தெரிவித்துள்ளார். உள்ளூர் சமுதாயத்தினரின் திறனை மேம்படுத்தும் முயற்சியாக சுற்றுச்சூழலுக்கு உகந்த சுற்றுலா குறித்த சிறப்பு பயிற்சி அளிக்கப்படும் என்றார். உள்ளூர் சமுதாயத்தினர் இயற்கை மற்றும் சுற்றுலா வழிகாட்டிகளாக வேலைவாய்ப்பை பெறலாம் என்று அமைச்சர் குறிப்பிட்டார். இயற்கை அறிவியலை எடுத்துரைப்பவர்களாகவும், இயற்கையை பாதுகாக்கும் ரோந்து பங்காளிகளாகவும் இவர்களை பயன்படுத்தலாம் என்று அமைச்சர் கூறியுள்ளார். உள்ளூர் வாழ்வாதாரத்தை பெருக்குவதற்காக வீடுகளை அடிப்படையாகக் கொண்ட விருந்தோம்பல் நிறுவனங்களை இந்தக் கொள்கை ஊக்குவிக்கிறது என்று கூறினார். சிறு தொழில் முனைவோர். பரிசுப் பொருட்கள் விற்பனையாளர்கள், புகைப்படக் கருவிகளை வாடகைக்கு விடுவோர் என அவர்கள் பணியாற்றி வாழ்வாதாரத்தை பெருக்கிக் கொள்ளலாம் என்றார்.


    உள்ளூர் சமுதாயத்தினரை பயன்படுத்துவதால் உள்ளூர் பொருளாதாரம் வளம் பெறும் என்றும் உள்ளூர் பொருட்களை நிலையான முறையில் பயன்படுத்த முடியும் என்றும் இவை எல்லாம் சுற்றுச்சூழலுக்கு உகந்த சுற்றுலாக் கொள்கையின் நோக்கங்கள் என்றார்.


    --------

    
    
    (Release ID: 1544867) Visitor Counter : 31
    
    
      Read this release in: English , Marathi