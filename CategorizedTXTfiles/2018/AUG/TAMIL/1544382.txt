      சமூக நிதி மற்றும் அதிகாரமளித்தல் அமைச்சகம்

      தகுதி வாய்ந்த எஸ்.சி. / எஸ்.டி. மாணவர்களுக்கு டாக்டர் அம்பேத்கர் தேசிய தகுதி விருதுகளை வழங்கினார் திரு. தாவர்சந்த் கெலாட்
      Posted On: 29 AUG 2018 4:18PM by PIB Chennai


    சமூக நீதி மற்றும் அதிகாரமளித்தல் அமைச்சகத்தின் கீழ், செயல்படும் டாக்டர் அம்பேத்கர் அறக்கட்டளை ஏற்பாடு செய்திருந்த விழாவில் தகுதிவாய்ந்த எஸ்.சி. / எஸ்.டி. மாணவர்களுக்கு டாக்டர் அம்பேத்கர் தேசிய கல்வித் தகுதி விருதுகள் 2017-ஐ மத்திய சமூக நீதி மற்றும் அதிகாரமளித்தல் துறை அமைச்சர் திரு. தாவர்சந்த் கெலாட் இன்று வழங்கினார். சமூக நீதி மற்றும் அதிகாரமளித்தல் துறை இணையமைச்சர்கள் திரு. கிருஷ்ண பால் குர்ஜார், திரு. விஜய் சாம்ப்ளா மற்றும் இணைச் செயலரும் டாக்டர் அம்பேத்கர் பவுண்டேஷனின் உறுப்பினர் செயலருமான செல்வி. ராஷ்மி சௌத்ரி ஆகியோர் விழாவில் பங்கேற்றனர்.


    விருது பெற்ற மாணவர்களிடையே உரையாற்றிய திரு. தாவர்சந்த் கெலாட், தேர்வுகளில் 27 மாணவர்கள் 99 சதவீத மதிப்பெண்களையும் அதிக எண்ணிக்கையிலான மாணவர்கள் 90 சதவீதத்திற்கும் அதிகமான மதிப்பெண்களையும் பெற்றுள்ளனர் என்பது மிகவும் மகிழ்ச்சி அளிக்கிறது என்றார். இன்று வழங்கப்படும் தேசிய கல்வித் தகுதி விருதுகள் இதர மாணவர்கள் சிறப்பாக செயல்பட ஊக்கமளிக்கும் என்று அவர் தெரிவித்தார்.


    2017 டாக்டர் அம்பேத்கர் தேசிய தகுதி விருதுக்கு நாடுமுழுவதும் மேல்நிலைப் பள்ளிகளில் இருந்து 336 பேரும் உயர்நிலைப்பள்ளிகளில் மட்டத்தில் 529 பேரும் தேர்ந்தெடுக்கப்பட்டனர். இவர்களில் 190 மாணவர்கள் இன்று நடைபெற்ற விழாவில் கலந்து கொண்டு விருதுகளை பெற்றனர்.


    *****

    
    
    (Release ID: 1544382) Visitor Counter : 100
    
    
      Read this release in: English