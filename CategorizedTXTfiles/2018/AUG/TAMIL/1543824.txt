      பழங்குடியினர் நலத்துறை அமைச்சகம்

      அகமதாபாத், உதய்பூர், கொல்கத்தா விமான நிலையங்களில் டிரைப்ஸ் இந்தியா அங்காடிகள் திறக்கப்படும்
      Posted On: 24 AUG 2018 11:09AM by PIB Chennai


    அகமதாபாத், உதய்பூர், கொல்கத்தா விமான நிலையங்களில் மலைவாழ் மக்களால் தயாரிக்கப்படும் பொருட்களை விற்பனை செய்யும் டிரைப்ஸ் இந்தியா அங்காடிகளைத் திறக்க இந்திய விமானநிலைய ஆணையம் இடம் அளித்துள்ளது. இது தவிர டேராடூன். வாரணாசி, புனே, கோயம்புத்தூர். லக்னோ, அம்ரிஸ்டர், கேங்டாக் சர்வதேச விமான நிலையங்களிலும் இதுபோன்ற அங்காடிகள் அமைக்க இந்திய மலைவாழ் மக்கள் கூட்டுறவு சந்தை மேம்பாட்டு நிறுவனம் (டிரைஃபட்) நிறுவனத்திற்கு இடம் அளிக்கப்பட்டுள்ளது. இந்த விமான நிலையங்களில் டிரைப்ஸ் இந்தியா அங்காடிகள் இடம் பெறுவது மலைவாழ் மக்கள் உற்பத்திப் பொருட்கள விற்பனை செய்வதற்கு சிறந்த வாய்ப்பு அளிப்பதுடன் வாடிக்கையாளர்களிடையே “டிரைப்ஸ் இந்தியா” என்ற வர்த்தக பேரை பிரபலப்படுத்தவும் உதவும்.


    டிரைஃபட் நிறுவனம் தற்போது நாடுமுழுவதும் 89 அங்காடிகளை ஏற்படுத்தியுள்ளது. 30.07.2017 அதனிடம் 29 அங்காடிகள் இருந்தன.


    பழங்குடியின கைவினைஞர்கள் மேளா:


    மலைவாழ் மக்கள் உற்பத்தி செய்யும் புதிய பொருட்களை காட்சிப்படுத்துவதற்கும், மலைவாழ் மக்களிடையே புதிய கைவினைஞர்களை கண்டறிவதற்கும் வசதியாக இந்திய மலைவாழ் மக்கள் கூட்டுறவு சந்தை மேம்பாட்டு மையம் கண்காட்சிகளை நடத்தி வருகிறது. 2018 ஜூலை மாதத்தில் ராஜஸ்தான் மாநிலம் உதய்பூரிலும், ஒடிசா மாநிலம் கியோஜாரிலும் கண்காட்சி நடத்தப்பட்டது. இதில் 120 கைவினைஞர்கள் தங்கள் படைப்புகளை காட்சிக்கு வைத்தனர்.


    -----

    
    
    (Release ID: 1543824) Visitor Counter : 65
    
    
      Read this release in: English , Marathi , Bengali