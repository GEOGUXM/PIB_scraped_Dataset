      कार्मिक, लोक शिकायत एवं पेंशन मंत्रालय

      एसीसी नियुक्ति
      Posted On: 10 AUG 2018 3:45PM by PIB Delhi


    मंत्रिमंडल की नियुक्ति संबधी समिति‍ ने निम्‍न‍लिखित नियुक्‍तियों को स्‍वीकृति दे दी है :


    1). समिति ने संस्‍कृति मंत्रालय के सचिव, 1983 बैच के पश्चिम बंगाल कैडर के आईएएस अधिकारी श्री राघवेन्‍द्र सिंह की कपड़ा मंत्रालय में सचिव के पद नियुक्‍ति को स्‍वीकृति दे दी है। उन्‍हें कपड़ा मंत्रालय में सचिव, 1984 बैच के उत्‍तर प्रदेश कैडर के आईएएस अधिकारी श्री अनंत कुमार के स्‍थान पर नियुक्‍त किया जा रहा है।


    2). कपड़ा मंत्रालय में सचिव 1984 बैच के उत्‍तर प्रदेश कैडर के आईएएस अधिकारी श्री अनंत कुमार सिंह को भूराजस्‍व संसाधन विभाग में सचिव के पद पर नियुक्ति को स्‍वीकृ‍ति दी गयी है। उन्‍हें 1982 बैच के उत्‍तर प्रदेश कैडर के आईएएस अधिकारी श्री दिनेश सिंह के सेवानिवृत्‍त हो जाने पर इस पद पर नियुक्त किया जा रहा है। श्री सिंह भूराजस्‍व संसाधन विभाग के सचिव पद से 30 जून 2018 को सेवानिवृत्‍त हुए थे।


    3). संस्‍कृति मंत्रालय में विशेष सचिव, 1985 बैच के पश्चिम बंगाल कैडर के आईएएस अधिकारी श्री अरुण गोयल को मंत्रालय में ही सचिव के पद पर नियुक्‍त किया जा रहा है। उनकी नियुक्‍त‍ि 1983 बैच के पश्चिम बंगाल कैडर के आईएएस अधिकारी श्री राघवेन्‍द्र सिंह के स्‍थान पर हो रही है जिन्‍हें कपड़ा मंत्रालय में सचिव बनाया गया है।


    ******


    वीके/एएम/एमएस/एमएस-9837
    

    
    (Release ID: 1542590) Visitor Counter : 145