      संघ लोक सेवा आयोग

      सम्मिलित रक्षा सेवा परीक्षा (II), 2017
      Posted On: 24 AUG 2018 11:32AM by PIB Delhi


      संघ लोक सेवा आयोग द्वारा आयोजित सम्मिलित रक्षा सेवा परीक्षा ( II ), 2017 और रक्षा मंत्रालय के सेवा चयन बोर्ड द्वारा आयोजित साक्षात्कारों के परिणामों के आधार पर जिन 227 (*168 +^59) उम्मीदवारों ने अक्‍तूबर, 2018 से शुरू होने वाले ( i ) * 108वें अल्पकालिक सेवा कमीशन पाठ्यक्रम (पुरुषों के लिए) और ( ii ) ^22वें अल्पकालिक सेवा कमीशन महिला (गैर-तकनीकी) पाठ्यक्रम के लिए अधिकारी प्रशिक्षण अकादमी, चेन्नई में प्रवेश हेतु अंतिम रूप से अर्हता प्राप्त कर ली है, उनकी सूचियां योग्यताक्रम में नीचे दी गई हैं। 108वें अल्पकालिक सेवा कमीशन पाठ्यक्रम (पुरुषों के लिए) की सूची में उन उम्मीदवारों के नाम भी शामिल हैं, जिन्हें पहले इसी परीक्षा के परिणाम के आधार पर भारतीय सैन्‍य अकादमी, देहरादून, नौसेना अकादमी, इझीमला, केरल तथा वायु सेना अकादमी, हैदराबाद (उड़ान-पूर्व) प्र शि क्षण पाठ्यक्रम (पाठ्यक्रमों) में प्रवेश हेतु अनुशंसित किया गया था।


      सरकार द्वारा यथासूचित रिक्तियों की संख्या ( i ) 108 वें अल्पकालिक सेवा कमीशन पाठ्यक्रम (पु रुषों के लिए ) के लिए 225 और ( ii ) 22 वें अल्पकालिक सेवा कमीशन महिला (गैर–तकनीकी) पाठयक्रम के लिए 12 है।


      इस योग्यता सूची को तैयार करते समय उम्मीदवारों के स्‍वास्‍थ्‍य परीक्षण के परिणाम को ध्यान में नहीं रखा गया है। सभी उम्मीदवारों की उम्मीदवारी अनंतिम है। इन उम्मीदवारों की जन्म-तिथि और शैक्षिक योग्यता की जांच सेना मुख्यालय द्वारा की जाएगी।


      उम्मीदवार , परिणाम से संबंधित जानकारी संघ लोक सेवा आयोग की वेबसाइट http://www.upsc.gov.in से भी प्राप्त कर सकते हैं । तथापि , उम्मीदवारों के अंक, अंतिम परिणाम घोषित होने के 15 दिनों के अंदर आयोग की वेबसाइट पर उपलब्ध होंगे और ये 30 दिनों की अवधि के लिए उपलब्ध रहेंगे।


      उम्मीदवारों का ध्यान आयोग की वेबसाइट पर उपलब्ध गैर-अनुशंसित उम्मीदवारों के अंकों व अन्य विवरणों के सार्वजनिक प्रकटीकरण की योजना में आकर्षित किया जाता है। ऐसे गैर-अनुशंसित उम्मीदवार अपने अंक डाउनलोड करते समय अपने विकल्पों का उपयोग कर सकते हैं।


      संघ लोक सेवा आयोग का अपने परिसर में परीक्षा भवन के पास एक सुविधा काउंटर है। उम्मीदवार अपनी परीक्षा से संबंधित किसी प्रकार की जानकारी/स्पष्‍टीकरण कार्यदिवसों में प्रात : 10.00 बजे से सायं 5.00 बजे के बीच व्यक्तिगत रूप से अथवा दूरभाष संख्या 011-23385271, 011-23381125 और 011-23098543 से प्राप्त कर सकते हैं।


      पूरी सूची देखने के लिए यहां क्लिक करें.


      ***************


      वीके/एएम-9988


    

    
    (Release ID: 1543810) Visitor Counter : 146
    
    
      Read this release in: English , Bengali , Tamil