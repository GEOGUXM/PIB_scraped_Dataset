      PIB Headquarters

      స‌త్య‌శోధ‌నే ప‌ర‌మావ‌ధి కావాలి
      క‌లం శ‌క్తి స‌మాజ‌హితానికి దోహ‌ద‌ప‌డాలి
      స్ఫూర్తి దాయ‌క వార్త‌లు రాయాలి
      పీఐబీ మీడియా వ‌ర్కుషాప్ లో పాత్రికేయుల‌కు క‌లెక్ట‌ర్ దేవ‌సేన పిలుపు
      
      సింగ‌రేణి ఉన్న‌తిలో మీడియా పాత్ర కీల‌కం డైరెక్ట‌ర్‌(పా, ఆప‌రేష‌న్స్‌) చంద్ర‌శేఖ‌ర్‌
      
      సంక్షోభ స‌మ‌యాల్లో స‌రైన స‌మాచారాన్ని ప్ర‌జ‌ల‌కు చేర‌వేయ‌డంలో పాత్రికేయుల కీల‌క పాత్ర - పి ఐ బి అదనపు డైరెక్టర్ జనరల్ శ్రీ టి వి కె రెడ్డి
      Posted On: 31 AUG 2018 11:47AM by PIB Hyderabad

      స‌మాజంలో అవ‌కాశాలు ల‌భించ‌ని ఎంద‌రో అర్హులైన‌ ప్ర‌తిభావంతులు ఉన్నార‌ని, వారంద‌రినీ ప్రపంచానికి ప‌రిచ‌యం చేసే శ‌క్తి కేవ‌లం జ‌ర్న‌లిస్టుల‌కు మాత్ర‌మే ఉంద‌ని పెద్ద‌ప‌ల్లి జిల్లా క‌లెక్ట‌ర్ దేవ‌సేన అన్నారు. అయితే పోటీ యుగంలో కేవ‌లం స‌ర్క్యులేష‌న్‌, టీఆర్పీ రేటింగ్‌ల కోసం నైతిక విలువ‌ల‌కు తిలోద‌కాలు ఇస్తున్నార‌ని ఆవేద‌న వ్య‌క్తం చేశారు. పాత్రికేయులు త‌మ క‌లం శ‌క్తిని స‌మాజ‌హితానికి ఉప‌యోగించాల‌ని, స‌త్య‌శోధ‌నే ప‌ర‌మావ‌ధి కావాల‌ని సూచించారు. కేంద్ర స‌మాచార‌, ప్ర‌సార మంత్రిత్వ శాఖ ఆధీనంలోని ప‌త్రికా స‌మాచార కార్యాల‌యం ఆధ్వ‌ర్యంలో సింగ‌రేణి ప్ర‌జా సంబంధాల విభాగం స‌హ‌కారంతో గురువారం గోదావ‌రిఖనిలోని ఇల్లందు గెస్టుహౌస్ లో నిర్వ‌హించిన మీడియా వ‌ర్కుషాప్ లో క‌లెక్ట‌ర్ దేవ‌సేన ముఖ్యఅతిథిగా పాల్గొని ప్ర‌సంగించారు. ఉత్త‌మ పాత్రికేయ విలువలతో స‌మాజంలో మార్పు సాధ్య‌మ‌ని ఆమె చెప్పారు. గ్రామీణ జ‌ర్న‌లిస్టుల కోసం పీఐబీ ఆధ్వ‌ర్యంలో జ‌రుగుతున్న ఈ వ‌ర్కుషాప్ బాగుంద‌ని కొనియాడారు. జ‌ర్న‌లిస్టులు సున్నిత‌మైన అంశాల్లో జాగ్ర‌త్తగా స్పందించాల్సిన అవ‌స‌రం ఉంద‌న్నారు. విలువ‌ల‌కు లోబ‌డి మ‌నుషుల మ‌న‌సుల్లో మంచి ఆలోచ‌న‌ల‌ను రేకెత్తించేలా క‌థ‌నాలు రాయాల‌న్నారు. విశ్వ‌స‌నీయ‌త లేని, అస‌త్యాల‌తో కూడిన క‌థ‌నాల‌తో జ‌ర్న‌లిజానికి ప్ర‌మాదం పొంచి ఉంద‌ని ఆందోళ‌న వ్య‌క్తం చేశారు. పాత్రికేయులు ప‌క్ష‌పాతానికి తావులేకుండా స‌త్యానికి క‌ట్టుబ‌డి ప‌నిచేస్తే స‌మాజ అభివృద్ధి సాధ్య‌మ‌న్నారు.
      వార్త‌లో వేగం క‌న్నా క‌చ్చిత‌త్వ‌మే ముఖ్యం డైరెక్ట‌ర్ (పా, ఆప‌రేష‌న్స్‌) చంద్ర‌శేఖ‌ర్‌
      ప్ర‌తి జ‌ర్న‌లిస్టు వ్య‌క్తీక‌రించే అక్ష‌రం వాస్త‌వానికి ప్ర‌తిబింబంగా నిల‌వాల‌ని సింగ‌రేణి డైరెక్ట‌ర్‌(పా, ఆప‌రేష‌న్స్‌) చంద్ర‌శేఖ‌ర్ సూచించారు. మీడియా వ‌ర్కుషాప్ లో ఆయ‌న గౌర‌వ అతిథిగా ప్ర‌సంగించారు. ప్ర‌గ‌తి ప‌థానికి వార‌ధులుగా జ‌ర్న‌లిస్టులు నిల‌వాల‌ని పిలుపునిచ్చారు. 1998 లో సింగ‌రేణి సంస్థ ఆర్థిక సంక్షోభంలో కూరుకుపోయిన స‌మ‌యంలో వాస్త‌వ ప‌రిస్థితుల‌ను కేంద్రానికి, రాష్ట్రానికి, ప్ర‌జ‌ల‌కు, ఉద్యోగుల‌కు క‌ళ్ల‌కు క‌ట్టిన‌ట్లు వివ‌రించింది పాత్రికేయులేన‌ని ఆయ‌న గుర్తుచేశారు. అప్పుడు మీడియా పోషించిన గురుత‌ర బాధ్య‌త వ‌ల్ల‌నే కేంద్రం నుంచి స‌హ‌కారం ల‌భించి నేడు సింగ‌రేణి దేశంలోనే అతి గొప్ప సంస్థ‌గా ఉన్న‌త శిఖ‌రాలు అధిరోహించింద‌న్నారు. సింగ‌రేణి చేప‌డుతున్న ప్ర‌తి సంక్షేమ కార్య‌క్ర‌మాన్ని ఉద్యోగుల‌కు తెలియ‌జేయ‌డంలో, సింగ‌రేణి ప‌ట్ల స‌మాజంలో సానుకూల దృక్ప‌థాన్ని పెంచే విష‌యంలో మీడియా స‌హ‌కారాన్ని మ‌రువ‌లేమ‌న్నారు. దేశ స్వాతంత్ర ఉద్య‌మంలో పోరాడిన మ‌హ‌నీయుల ప్ర‌స్థానం పాత్రికేయంతోనే మొద‌లైన విష‌యాన్ని గుర్తుచేశారు. స‌మాజంలో వ‌చ్చిన ప్ర‌తి విప్ల‌వంలోనూ పాత్రికేయానికి ప్ర‌ముఖ పాత్ర ఉంద‌న్నారు. కేంద్ర ప‌థ‌కాల స‌మాచారాన్ని గ్రామీణ జ‌ర్న‌లిస్టుల‌కు చేర‌వేయ‌డానికి, వారికి ప్ర‌ముఖుల‌తో శిక్ష‌ణ ఇప్పించ‌డానికి పీఐబీ ముందుకు రావ‌డం ఆనందంగా ఉంద‌న్నారు. ఈ క్ర‌తువులో సింగ‌రేణిని భాగ‌స్వాముల‌ను చేయ‌డం సంతోషాన్ని ఇచ్చింద‌న్నారు.
        సంక్షోభ నివార‌ణ‌లో జ‌ర్న‌లిస్టులు కీల‌కం ౼ టి వి కె రెడ్డి
        సంక్షోభ స‌మ‌యాల్లో స‌రైన స‌మాచారాన్ని ప్ర‌జ‌ల‌కు చేర‌వేయ‌డం ద్వారా స‌మాజంలో వ‌దంతులు వ్యాపించ‌కుండా, అశాంతి చెల‌రేగ‌కుండా చూడ‌టంలో జ‌ర్న‌లిస్టుల‌కు కీల‌క పాత్ర అని ప‌త్రికా స‌మాచార కార్యాల‌యం అద‌న‌పు డైరెక్ట‌ర్ జ‌న‌రల్ టి.విజ‌య్‌కుమార్ రెడ్డి చెప్పారు. గ్రామీణ జ‌ర్న‌లిస్టుల‌కు వృత్తి ప‌ర‌మైన శిక్ష‌ణ‌ను, మెల‌కువ‌ల‌ను నేర్పేందుకు వ‌ర్కుషాప్ ను నిర్వ‌హిస్తున్న‌ట్లు తెలిపారు. సింగ‌రేణి అందించిన స‌హ‌కారాన్ని మ‌రువ‌లేమ‌ని, సింగ‌రేణి స‌హ‌కారంతో కోల్ బెల్ట్ ఏరియాలో మూడు వ‌ర్కుషాప్‌ల‌ను విజ‌య‌వంతంగా నిర్వ‌హించిన‌ట్లు వివ‌రించారు.
        జ‌ర్న‌లిస్టుల‌కు శిక్ష‌ణ‌
        హైద‌రాబాద్ నుంచి వ‌చ్చిన సీనియ‌ర్ పాత్రికేయులు సుధాక‌ర్ రెడ్డి సోష‌ల్ మీడియాలో వ‌చ్చే న‌కిలీ వార్త‌ల‌పై ఎలా అప్ర‌మ‌త్తంగా ఉండాలో వివ‌రించారు. ప్రెస్ అకాడ‌మీ మాజీ ఛైర్మ‌న్ తిరుమ‌లగిరి సురేంద‌ర్‌, ర‌చ‌న జ‌ర్న‌లిజం పాఠ‌శాల ప్రిన్సిప‌ల్ ఉమామ‌హేశ్వ‌ర‌రావు, దూర‌ద‌ర్శ‌న్ హైద‌రాబాద్ కేంద్రం విశ్రాంత సంచాల‌కులు బాక‌ర్ మిర్జా పాత్రికేయుల‌కు ప‌లు అంశాల్లో శిక్ష‌ణ ఇచ్చారు. సింగ‌రేణి స‌హ‌కారంతో పీఐబీ ఏర్పాటు చేసిన ఈ కార్య‌క్ర‌మం బాగుంద‌ని పాత్రికేయులు చెప్పారు. ఆర్జీ-1 డిప్యూటీ ప‌ర్స‌న‌ల్ మేనేజ‌ర్ గంగాధ‌ర్ వ‌ర్కుషాప్ ఏర్పాట్ల‌ను ప‌ర్య‌వేక్షించారు. కార్య‌క్ర‌మంలో ఆర్జీ-1 జీఎం మ‌నోహ‌ర్‌, ఆర్జీ-2 సూర్య‌నారాయ‌ణ‌, అడ్రియాల ప్రాజెక్టు జీఎం వీరారెడ్డి, ప‌త్రికా స‌మాచార కార్యాల‌యం డిప్యూటీ డైరెక్ట‌ర్ ర‌త్నాక‌ర్‌, ఆర్జీ-1 ఎస్వో టూ జీఎం త్యాగ‌రాజు, డీజీఎం(ప‌ర్స‌న‌ల్‌) హ‌న్మంత‌రావు, సింగ‌రేణి పీఆర్వో బి.మ‌హేశ్ త‌దిత‌రులు పాల్గొన్నారు.
    
    
    (Release ID: 1544597) Visitor Counter : 90