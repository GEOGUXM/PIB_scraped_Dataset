      PIB Headquarters

      న‌వ భార‌తం నిర్మించి తీరుతాం - ఫొటో ప్ర‌ద‌ర్శ‌న‌ను ప్రారంభించిన శ్రీ బండారు ద‌త్తాత్రేయ‌
      Posted On: 14 AUG 2018 7:36PM by PIB Hyderabad


    పార్ల‌మెంటు స‌భ్యులు శ్రీ బండారు ద‌త్తాత్రేయ సాలార్‌జంగ్ మ్యూజియ‌మ్ లో ఈ రోజు న‌వ‌భార‌తం నిర్మించి తీరుతాం ఫొటో ప్ర‌ద‌ర్శ‌న‌ను ప్రారంభించారు. 10 రోజుల పాటు ఉండే ఈ ప్ర‌ద‌ర్శ‌న స‌మాచార , ప్ర‌సార మంత్రిత్వ శాఖ‌కు చెందిన రీజిన‌ల్ అవుట్ రీచ్ బ్యూరో నిర్వ‌హిస్తోంది. ఈ సంద‌ర్భంగా మాట్లాడుతూ శ్రీ ద‌త్తాత్రేయ‌ , కేంద్ర ప్ర‌భుత్వం దేశంలోని అన్ని వ‌ర్గాల ప్ర‌జ‌ల సంక్షేమానికి ఎంతో కృషి చేస్తోంద‌ని అన్నారు. ప్ర‌భుత్వం రైతులు , మ‌హిళ‌లు , విద్యార్థులు , షెడ్యూల్డు కులాల తెగ‌లు , ఇత‌ర బ‌ల‌హీన వ‌ర్గాల సంక్షేమానికి అనేక ప‌థ‌కాలు రూపొందించి , అమ‌లు చేస్తోంద‌ని ఆయ‌న అన్నారు. కేంద్ర ప్ర‌భుత్వం దేశంలోని అన్ని గ్రామాల‌కు హామీ ఇచ్చిన ప్ర‌కారంగా విద్యుత్ సౌక‌ర్యం క‌ల్పించింద‌ని ఆయ‌న తెలిపారు. అదే విధంగా రైతుల ఆదాయాన్ని రెట్టింపు చేయ‌డానికి ప్ర‌భుత్వం క‌ట్టుబ‌డి ఉంద‌ని , అందులో భాగంగానే రైతుల‌కు భూసార ప‌రీక్ష‌లు నిర్వ‌హించే కార్డులు అంద‌జేస్తున్నార‌ని , రుణాలు ఇవ్వ‌డంతో పాటు , వేప‌పూత ఉన్న యూరియా గుళిక‌ల‌ను , ఎరువుల‌ను స‌బ్సిడీ ధ‌ర‌ల‌కే అంద‌జేస్తున్నార‌ని అన్నారు. అలాగే , కొన్ని పంట‌ల‌కు క‌నీస మ‌ద్ద‌తు ధ‌ర ఇటీవ‌ల ప్ర‌భుత్వం పెంచిద‌ని ఆయ‌న గుర్తు చేశారు. ఆగ‌స్టు 15 , 2018న ప్రారంభించ‌బోయే ‘ ఆయుష్మాన్ భార‌త్ ’ ప్ర‌పంచం లోనే అతిపెద్ద కార్య‌క్ర‌మ‌మ‌ని ఆయ‌న కొనియాడారు. దీని ద్వారా దాదాపు 10 కోట్ల పేద కుటుంబాల‌కు 5 ల‌క్ష‌ల వ‌ర‌కు బీమా సౌక‌ర్యం ల‌భిస్తుంది. ఉజ్జ్వ‌ల‌ , సుక‌న్య స‌మృద్ధి యోజ‌న‌ , బేటీ బ‌చావో , బేటీ ప‌డావో వంటి కార్య‌క్ర‌మాల ద్వారా ప్ర‌భుత్వం కృషి చేస్తోంద‌ని శ్రీ ద‌త్తాత్రేయ అన్నారు.


    శాస‌న స‌భ్యులు శ్రీ కె. ల‌క్ష్మ‌ణ్ మాట్లాడుతూ , మోదీ ప్ర‌భుత్వం ఇంత‌కు ముందు ప్ర‌భుత్వాల‌కు భిన్నంగా అవినీతి ర‌హిత పాల‌న‌ను అందిస్తోంద‌ని అన్నారు. ‘ స్వ‌చ్ఛ భార‌త్ ’ వంటి కార్య‌క్ర‌మాన్ని అమ‌లుచేస్తూ ప్ర‌భుత్వం బ‌హిరంగ మ‌ల‌మూత్ర విస‌ర్జ‌న ను నిర్మూలించ‌డానికి క‌ట్టుబ‌డి ఉంద‌ని అన్నారు.


    అంత‌కుముందు , శ్రీ టి.వి.కె. రెడ్డి , అడిష‌న‌ల్ డైర‌క్ట‌ర్ జ‌న‌ర‌ల్ (రీజియన్‌) స్వాగ‌తోప‌న్యాసం చేస్తూ , మ‌న స్వాతంత్య్రం కోసం పోరాడిన నాయ‌ల‌కుల‌ను స్మ‌రించ‌డంతో పాటు , ప్ర‌స్తుత ప్ర‌భుత్వం అమ‌లుచేస్తున్న కార్య‌క్ర‌మాల‌ను ప్ర‌జ‌ల వ‌ద్ద‌కు తీసుకెళ్ళ‌డం ఈ ఫొటో ఎగ్జిబిష‌న్ యొక్క ఉద్దేశ‌మ‌ని తెలిపారు. క్షేత్ర ప్రచార విభాగం , డిఎవిపి , గేయ‌ , నాట‌క విభాగం క‌ల‌సి ఏర్ప‌డిన రీజ‌న‌ల్ అవుట్ రీచ్ బ్యూరో (ఆర్ఒబి) ద్వారా ప్ర‌జ‌ల వ‌ద్ద‌కు ప్ర‌భుత్వ ప‌థ‌కాల‌ను మ‌రింత స‌మ‌ర్ధ‌వంతంగా తీసుకెళ్ళే ఉద్దేశంతో ఏర్పాటు చేశార‌ని తెలిపారు.


    శ్రీ ఎ.ఎన్‌.రెడ్డి , డైరెక్ట‌ర్ సాలార్‌జంగ్ మ్యూజియ‌మ్ , శ్రీ ఎమ్‌. దేవేంద్ర , జాయింట్ డైరెక్ట‌ర్ (ఆర్ఒబి) , శ్రీ సురేశ్ ధ‌ర్మ‌పురి , ఎఫ్ఇఒ , ఇత‌ర ఉన్న‌తాధికారులు పాల్గొన్నారు. గేయ‌ , నాట‌క విభాగం క‌ళాకారులు దేశ‌భ‌క్తి గీతాలు ఆల‌పించి, బేటీ బ‌చావో-బేటీ ప‌డావో కార్య‌క్ర‌మం అంశంగా తీసుకొని నాటిక ప్ర‌ద‌ర్శించారు.


    ***

    
    
    (Release ID: 1543055) Visitor Counter : 125
    
    
      Read this release in: English