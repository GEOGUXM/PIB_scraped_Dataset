      زراعت اور کاشتکاروں کی فلاح و بہبود کی وزارت

      وزیر اعظم نریندر مودی کے 2022ء تک کسانوں کی آمدنی دوگنا کرنے کے وژن کو کامیاب بنانے کے لئے سائنٹفک طریقے سے ڈیزائن کئے گئے بہترین ارتباط والے کھیتی کے مربوط نظام کو فروغ دیا جارہا ہے:وزیر زراعت رادھا موہن سنگھ
      Posted On: 02 AUG 2018 5:15PM by PIB Delhi


    نئی دہلی،02اگست 2018؍وزیر اعظم نریندر مودی کے 2022ء تک کسانوں کی آمدنی دوگنا کرنے کے وژن کو کامیاب بنانے کے لئے سائنٹفک طریقے سے ڈیزائن کئے گئے بہترین ارتباط اور کھیتی کے مربوط نظام کو فروغ دیا جارہا ہے۔یہ جانکاری مرکزی وزیر زراعت اور کسانوں کے فلاح وبہبود کے وزیر جناب رادھا موہن سنگھ نے آج ایک اِن سیشن میٹنگ میں دی، جس میں کسانوں کی آمدنی بڑھانے اور ان کی روزی روٹی کی سلامتی کو یقینی بنانے کے لئے کھیتی کے مربوط نظام پر تبادلہ خیال کیا گیا۔زراعت اور کسانوں کی فلاح و بہبود کی وزارت کی پارلیمانی مشاورتی کمیٹی کے ممبروں، سرکاری عہدیداروں اور زرعی تحقیق کی ہندوستانی کونسل کے سائنسدانوں نے اس میٹنگ میں شرکت کی۔


    جناب سنگھ نے کہا کہ کھیتی کے مربوط نظام (آئی ایف ایس) کوقدرتی اور بالارادہ مربوط نظام کے طورپر کلاسیفائیڈ کیا جاسکتا ہے۔بالارادہ مربوط نظام وہ نظام ہیں، جو اضافی پیداوار، منافع، لاگت میں کمی، کنبے کے تغذیے، پائیداری،ماحولیاتی سیکورٹی، روزگار، جینریشن ، اقتصادی صلاحیت اور سماجی مساوات کے کثیر مقاصد سے نمٹتے ہیں۔


    وزیر زراعت نے کہا کہ ملک کی خوراک کی ضرورت کو پورا کرنے اور خوراک کی درآمدات پر ہندوستان کے انحصار کو کم کرنے کے لئے کیمیاوی کھادوں پر بہت زیادہ انحصار کرنے والے اقسام کے اناج کو استعمال کیا گیاتھا۔ البتہ بعد میں کم کھادوں کے استعمال کی وجہ سے پیداوار میں کمی آئی، جس سے کسانوں کی آمدنی میں بھی کمی آئی۔ انہوں نے پارلیمنٹ میں پیش کئے گئے 18-2017ء کے اقتصادی جائزے کو اجاگر کیا جس میں بتایا گیا کہ 10 سال کی مدت کے دوران فصل کی پیداوار سے کسانوں کی آمدنی کا حصہ صرف ایک فیصد تک بڑھا ہے، جبکہ مویشیوں سے یہ حصہ سات فیصد تک بڑھا ہے۔


    جناب سنگھ نے مزید کہا کہ ہندوستان میں خوراک اور تغذیے کی سلامتی کو یقینی بنانے کے لئےچھوٹے فارم (دو ہیکٹیئر اراضی)کا اہم مقام ہے۔اس لئے ایسے میں فصلوں ، باغبانی، ایگرو فارسٹری، مویشی پالن جیسے ڈیری، مرغی پالن، ماہی پروری اور دیگر سرگرمیوں جن میں کم زمین کی ضرورت پڑتی ہے،جیسے مشروم پیداوار، مدھو مکھی پروری، کھیت کے چاروں طرف بانڈری لگانا وغیرہ کو خاص مقام کی ضرورت کے مطابق ڈھالا جارہا ہے،جس سے محروم اور چھوٹے کسانوں کی روزی روٹی میں سدھار ہوسکے۔


    انہوں نے اس بات پر خوشی ظاہر کرتے ہوئے کہا کہ آل انڈیا کوآرڈینٹڈ ریسرچ پروجیکٹ(اے آئی سی آر پی) کے ذریعے آئی سی اے آ رمیں مختلف ریاستوں میں واقع 25 ریاستی زرعی یونیورسٹیوں، 5ریسرچ اداروں اور ایک سینٹرل یونیورسٹی کے ساتھ اشتراک کیا ہے اور بہتر پیداوار فراہم کرنےاور آمدنی کے لئے 45 کھیتی کے مربوط نظام (آئی ایف ایس) تیار کئے ہیں جو 23 ریاستوں اور ایک مرکزی انتظام والے علاقے کے لئے مناسب ہیں۔


    انہوں نے میٹنگ کے آخر میں کمیٹی اور ارکان پارلیمنٹ سے درخواست کی کہ وہ ان مقامات خاص کر آئی ایف ایس ماڈلز کے فروخت کے لئے ریاستوں پر زور ڈالیں اور فصلوں ، باغبانی، مویشی پالن اور ماہی پروری کی اسکیموں کو مرکوز کرکے کھیتی کے مربوط نظام پر ایک قومی مشن شروع کریں، تاکہ 2022ء تک کسانوں کی آمدنی کو دوگنا کرنے کے مقصد کو تیزی سے حاصل کرنے کے لئے کسانوں میں کھیتی کے مربوط نظام کو نئی جہت دی جاسکے۔


    م ن۔ح ا ۔ ن ع


    ( 02 .0 8 .2018)


    U: 4004

    
    
    (Release ID: 1541325) Visitor Counter : 6