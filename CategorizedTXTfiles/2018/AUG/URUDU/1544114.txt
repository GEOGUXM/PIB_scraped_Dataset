      وزارت دفاع

      رکشا منتری کا دورہ تھائی لینڈ
      Posted On: 27 AUG 2018 8:06PM by PIB Delhi


    نئی دہلی، 28 اگست 2018 / رکشا منتری محترمہ نرملا سیتا رمن 27 سے 28 اگست 2018 کے دوران مملکت تھائی لینڈ کے دورے پر ہیں ۔ رکشا منتری وہاں تھائی لینڈ کے ڈپٹی وزیراعظم اعلی جناب جنرل پروات وانگسووان سے بینکاک میں گفت و شنید کریں گی ۔ محترمہ سیتا رمن نے وہاں تھائی لینڈ کے وزیراعظم اعلی جناب جنرل پراوت چان اوچا سے بھی ملاقات کی ہے۔


    ملاقات کے دوران طرفین نے بھارت اور تھائی لینڈ کے مابین دفاعی تعاون سے متعلق متعدد موضوعات پر گفتگو کی۔ وزیر موصوفہ نے باہمی دفاعی روابط کے مثبت پہلو اور اس کی کیفیت کا خیرمقدم کیا اور بھارت اور تھائی لینڈ کے مابین دفاعی تعاون کو مزید مضبوط اور مستحکم بنانے کے اقدامات پر تبادلہ خیالات کئے۔


    یہ فیصلہ کیا گیا کہ باہمی بحریاؤں کی مشقوں کے ذریعہ ایک ملک کی فوج سے دوسرے ملک کی فوج کے مابین رابطہ کاری بڑھائی جائے۔ دونوں ممالک جاری مشترکہ مشقوں کو بڑھانے کے امکانات پر غور کریں گے۔ میتری ، انسداد شورش پسندی اور انسداد دہشت گردی کے سلسلہ میں بھی تعاون بڑھانے پر بات چیت ہوئی ۔ بری فو ج کی مشقوں اور صیام بھارت ، فضائیہ کے ساتھ مشق کے پہلوؤں پر بھی گفت و شنید ہوئی۔ طرفین بحری سلامتی میں بھی تعاون بڑھائیں گے اور بحری دائرہ اختیار بیداری بڑھانے کے لئے اطلاعات کے زیادہ سے زیادہ باہم تبادلہ پر بھی زور دیں گے ۔ رکشا منتری نے بھارت میں رائل تھائی آرمی کے لئے اضافی تربیتی مواقع کی فراہمی کی بھی پیش کش کی۔ اس میں خصوصی شعبوں میں ڈھلے ڈھلائے کورس بھی شامل ہیں۔ تھائی لینڈ کی جانب سے اس پیش کش کا خیر مقدم کیا گیا۔


    وزیرموصوفہ نے دفاعی صنعت اور تحقیق و ترقیاتی تعاون بڑھانے پر بھی تبادلہ خیال کیا ۔ طرفین نے ایسی رابطہ کاری کے لئے مخصوص شعبوں کی شناخت کی اور کہا کہ ادارہ جاتی گفت و شنید کے میکانزم سے مزید معاملات پر بات چیت ہوگی۔


    ر کشا منتری اور تھائی قیادت نے علاقائی سلامتی ترقیات پر بھی بات چیت کی۔ طرفین نے بھارت پیسفک خطے میں ایک دوسرے کے لئے درکار گنجائش اور تعاون کا بھی ذکر کیا اور باہمی مفادات کے موضوعات پر باقاعدگی سے گفت و شنید منعقد کرنے کا بھی فیصلہ کیا۔


    رکشا منتری نے آسیان کے سلسلہ میں تھائی لینڈ کی آئندہ صدر نشینی کا خیر مقدم کیا اور کہا کہ تھائی لینڈ بھارت کے لئے آسیان کا تال میل بنانے والا ملک ہے اور اس حیثیت سے تھائی لینڈ بھارت اور تھائی لینڈ کے لئے اضافی راستے ہموار کرسکتا ہے۔ اے ڈی ایم ایم اور فریم ورک کے لئے بھی تھائی لینڈ معاون ہوسکتا ہے۔ اس پس منظر میں تھائی لینڈ کے وزیر دفاع نے افتتاحی بی آئی ایم ایس ٹی ای سی بری فوجی مشق کی میزبانی کی بھارت کی پہل قدمی کا خیرمقدم کیا اور کہا کہ ستمبر 2018 میں بھارت میں سربراہوں کے اجتماع میں تھائی لینڈ کی شرکت یقینی ہوگی۔


    ۔۔۔۔۔۔۔۔۔۔۔


    U- 4449


    

    
    (Release ID: 1544114) Visitor Counter : 3
    
    
      Read this release in: English , Tamil