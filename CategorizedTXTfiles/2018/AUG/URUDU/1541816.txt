      وزارت دفاع

      تیجس طیارے کا پروڈکشن
      Posted On: 06 AUG 2018 6:52PM by PIB Delhi


    نئی دہلی، 6 اگست 2018 ، رکشا راجیہ منتری ڈاکٹر سبھاش بھامرے نے آج راجیہ سبھا میں جناب ہرونش کو ایک تحریری جواب میں بتایا ہے کہ ہلکے جنگی طیاروں (ایل سی اے) یعنی تیجس کی تیاری کے سلسلے میں، ہندوستان ایروناٹکس لمیٹیڈ (ایچ اے ایل) کو 40 طیاروں کے لئے بھارتیہ فضائیہ کی جانب سے آرڈر موصول ہوئے ہیں (ان میں 20 ابتدائی آپریشنل کلیرینس(آئی او سی) معیارات اور 20 فائنل آپریشنل کلیرئنس (ایف او سی) معیارات کے طیارے شامل ہیں)، 20 آئی او سی معاہدے پر 31 مارچ 2006 کو دستخط ہوئے تھے جن کی تکمیل دسمبر 2011 تک عمل میں آنی تھی اور 20 ایف او سی ٹھیکوں پر 23 دستمبر 2010 کو دستخط ہوئے تھے جن کی تکمیل 2016 تک ہونی تھی۔ ایل سی اے تیجس کے لئے آئی او سی دسمبر 2013 میں موصول ہوئی تھی۔


    20 تیجس طیاروں کے لئے آئی او سی کانٹریکٹ کی مالیت 2701.70 کروڑ روپے (نظرثانی شدہ 2812.91 کروڑ روپے) ہے۔آئی او سی کے ٹھیکوں میں ترامیم 5362.17 کروڑ روپے کے لئے کی گئی تھی۔ یہ ترامیم اضافی لائن رپلیسیبل یونٹوں، خام مواد، ملے جلے ساز و سامان، خریدے گئے ساز و سامان اور لائق استعمال ساز و سامان، ٹولنگ وغیرہ کے سلسلے میں ہونے والی تیاری اور معیارات کی تبدیلیوں کی وجہ سے عمل میں آئی ہیں۔


    تیجس طیاروں کے لئے ایف او سی کانٹریکٹ کی مالیت 5989.39 کروڑ روپے ہے۔


    مجموعی 20 آئی او سی میں سے آئی اے ایف کو ایچ اے ایل نے اب تک 9 طیارے سونپے ہیں۔


    40 ایل سی اے تیجس طیاروں کے علاوہ(20 آئی او سی اور 20 ایف او سی) دفاعی حصولیابی کونسل (بی اے سی) نے 83 ایل سی اے ، ایم ۔1 اے طیاروں کے لئے بھی منظوری دے دی ہے۔ ان طیاروں میں اضافہ صلاحیت ہوگی اور یہ جدید ترین راڈار، ویژول رینج میزائل سے آراستہ ہوں گے۔ ان میں سیلف پروٹیکشن جیمر بھی لگا ہوگا اور ساتھ ہی ساتھ ہوا سے ہوا میں ایندھن بھرنے (اے آر) سہولت بھی ہوگی۔ اس سلسلے میں ایچ اے ایل کی جانب سے کوٹیشن بھی داخل کئے گئ ہیں۔


    ۔۔۔۔۔۔۔۔۔۔۔


    م ن۔ن ا۔


    U- 4085

    
    
    (Release ID: 1541816) Visitor Counter : 5