      نیتی آیوگ

      نیتی آیوگ نے بھارت میں موبلٹی کے مستقبل کو مدِّ نظر رکھتے ہوئے
      
      مووہیک،عالمی موبلٹی ہیکتھن متعارف کرایا

      Posted On: 02 AUG 2018 12:48PM by PIB Delhi

    نئی دہلی، 02 اگست ۔نیتی آیوگ نے بھارت میں موبلٹی کے مستقبل کو مدنظر رکھتے ہوئے موو ہیک ،عالمی موبلٹی ہیکتھن کا آغاز کیا ہے تاکہ تمام متعلقہ مسائل کا حل نکالاجاسکے ۔ مووہیک سب سے بڑا عالمی ہیکتھن ہے ، جو دس موضوعات پر احاطہ کرتا ہے او راس کے ڈھانچے میں تین سے زائد شعبے شامل ہیں، جن میں آن لائن ، سنگاپور کا عنصر اور نئی دلی کا فائنل شامل ہے ۔


    نقل وحمل اور موبلٹی ، اکیسویں صدی میں اختراع اوراقتصادی نمو کے اہم ذرائع کے طور پر سامنے آرہے ہیں۔تیزی سے ابھرتی ہوئی ٹکنالوجیاں اور موبلٹی خدمات فراہم کرانے والے کاروباری ماڈلوں میں عالمی نقل وحمل کے شعبے کو بدل دینے کی ڈرامائی قوت مضمر ہے ۔موبلٹی کا دائرہ پیدل چلنے سے لے کر ذاتی نقل وحمل کے ذریعے سے بھی آگے عوامی نقل وحمل اور مال بھاڑہ نقل وحمل تک احاطہ کرتا ہے اور ازحد اہم ہونے کے ساتھ ساتھ دیہی اور شہری دونوں جگہوں کی زندگی پر اثر انداز ہوتا ہے ۔


    مووہیک موبلٹی سے متعلق ہمارے تمام مسائل کا اختراعی ، سرگرم اور واضح حل پیش کرسکتا ہے۔ ہیکتھن نے دو رخی مہم پر مبنی طریقہ کار (اے )جسٹ کوڈ اِٹ - کا مقصد ٹکنالوجی اختراع / مصنوعات / سافٹ وئیر اور ڈاٹا تجزیہ کے ذریعہ حل نکالنا ہے اور (بی ) جسٹ سالو اِٹ- کا مقصد ٹکنالوجی کے توسط سے موبلٹی کے بنیادی ڈھانچے کو یکسر تبدیل کرنے کے لئے اختراعی ، کاروباری نظریات یا ہمہ گیر حل تلاش کرنا ہے ۔


    موو ہیک کے دروازے تمام ممالک کے شہریوں کے کھلے ہوئے ہیں اور اسی وجہ سے یہ صحیح معنوں میں عالمی ہیکتھن بن گیا ہے۔ رجسٹریشن کا عمل درج ذیل ویب سائٹ پر کرایا جاسکتا ہے : https://www.movehack.gov.in . آن لائن موصول ہونےوالی درخواستوںمیں سے منتخب کردہ سرکردہ 30 ٹیمیں دو دنوں (یعنی یکم اور دو ستمبر 2018) کے لئے سنگا پور کا سفر کریں گی اور وہاں انہیں ساخت اصلاح ، کاروباری افادیت ، تکنیکی حل اور کسٹمر سے متعلق اہداف / مارکیٹنگ سمیت متعدد کسوٹیوں کے بارے میں سرکردہ ماہرین اپنے قابل قدر مشوروں سے نوازیں گے اور انہیں رہنمائی فراہم کریں گے۔سرکردہ 20 ٹیمں ، جن کا تعلق سنگاپور والے عنصر سے ہوگا ، وہ اس فائنل راؤنڈ یا حتمی دور میں شرکت کریں گی جس کا اہتمام نئی میں 5 اور 6ستمبر 2018 کو کیا جائے گا۔


    فتح یاب ہونے والوں کے نام کا اعلان مووسربراہ ملاقات 2018 کے دوران کیا جائے گا جس کا اہتمام نیتی آیوگ کے ذریعہ نئی دلی میں 7 اور ا8 ستمبر 2018 کو کیا جائے گا ۔ ذریعہ ( http://movesummit.in/ اوراس کا افتتاح بھارت کے معزز وزیر اعظم کے ذریعہ عمل میں آئے گا۔ہیکتھن کے لئے ایوارڈ میں دس سرکردہ فاتحین کا نام شامل ہوگا اور جنہیں مجموعی طور پر دو کروڑروپے سے زائد کے انعامات پیش کئے جائیں گے ۔


    ہیکتھن کا اہتمام حکومت سنگاپور کے اشتراک سے کیا جاتا ہے اور اس کے لئے ضروری امور کی فراہمی ہیکر ارتھ کی جانب سے کی جاتی ہے۔پی ڈبلیو سی اس کا علمی شراکتدار اور ناسکام اس کا کلیدی شریک کار ہے ۔تجزیہ اور تعین کا عمل اس جیوری کے تحت ہوگا ، جو متعلقہ ماہرین ، پونجی لگانے والے سرمایہ داروں ، کاروباری رہنماؤں اور کامیاب صنعت کاروں پر مشتمل ہوگی۔ وہ مقتدر رہنمایان ،جنہوں نے موو ہیک میں شرکت کے لئے اپنی منظوری دی ہے ، ان میں ناسکام کی صدر محترمہ دیب جنی گھوش ، انٹل انڈیا کی کنٹری سربراہ محترمہ نیوروتی رائے ، ممتاز ماہرتعمیرات اور آرکیٹیکچر اینڈ سسٹمز انجنئیرنگ ، ویری زون کی ممتاز شخصیت مسٹر ڈینس اونگ اور وادھوانی اے ون کے سی ای او مسٹر پی آنندن کے نام شامل ہیں۔


    مووہیک سے توقع کی جاتی ہے کہ وہ موبلٹی سے متعلق دائمی چنوتیوں کے سلسلے میں پیشرو اور اصل حل پیش کرے گا اور مربوط ، ایک دوسرے سے وابستہ اور جدت طرازی پر مبنی عالمی برادری کے لئے موبلٹی حل فراہم کرے گا۔


    آغاز کے متعلق اظہار خیال کرتے ہوئے نیتی آیوگ کے سی ای او جناب امیتابھ کانت نے کہا کہ مووہیک دنیا کا وہ پہلا پلیٹ فارم ہے جس نے عوامی ذرائع نقل وحمل ، نجی نقل وحمل کے ذرائع ،سڑک سلامتی ، کثیر پہلوئی کنکٹوٹی اور نئے عہد کی نقل وحمل ٹکنالوجیوں مثلاَ َصفر اخراج والی موٹر گاڑیوں اور بین شہری ہوائی نقل وحمل کے سلسلے میں ان تمام عناصر کو یکجا کیا ہے اور اسے ہیکتھن پلیٹ فارم کے تحت پیش کیا ہے ، جس کی قیادت ایک حکومت کے ذمہ ہوگی۔ہم بھارت اور دنیا کے بہترین اذہان کو یکجا کرکے مسابقت کی سطح پر لانا چاہتے ہیں اور ان سے توقع کرتے ہیں کہ وہ ان چنوتیوں کے لئے پروٹوٹائپ اور حل پیش کریں گے ۔ بھارت کو دنیا کے کچھ ازحد مختلف النوع مسائل اور منفرد مسائل کا سامنا ہے ۔ اگر ان مسائل کو آپ بھارت کے لئے حل کرسکیں تو آپ یہ سمجھ لیں کہ آپ مسائل کو دنیا کے لئے حل کررہے ہیں اور ہم آپ کو اس عمل میں اپنا بھرپور تعاون پیش کریں گے ۔


    درخواستیں داخل کرنے کی آخری تاریخ اور موو ہیک کے متعلق دیگر تمام اطلاعات کے حصول کے لئے براہ کرم درج ذیل ویب سائٹ پر رابطہ قائم کریں۔ https://www.movehack.gov.in


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    3996 U-

    
    
    (Release ID: 1541238) Visitor Counter : 6