      بہت چھوٹی، چھوٹی اور درمیانی صنعتوں کی وزارت

      شمسی چرخے ایک لاکھ افراد کیلئے براہ راست روزگار فراہم کریں گے
      Posted On: 01 AUG 2018 5:44PM by PIB Delhi


    نئی دہلی۔یکم اگست۔بہت چھوٹی ، چھوٹی اور متوسط درجے کی صنعتوں کے وزیر مملکت (آزادانہ چارج) جناب گری راج سنگھ نے آج راجیہ سبھا میں ایک تحریری جواب میں بتایا کہ بہت چھوٹی ، چھوٹی او رمتوسط درجے کی صنعتوں کی وزارت (ایم ایس ایم ای) نے سال 19-2018 اور 20-2019 میں 550 کروڑ روپئے کے بجٹ سے ملک بھر میں 50 شمسی چرخہ کلسٹرز کے نفاذ کے لئے مشن شمسی چرخہ کا آغاز کیا ہے۔ اس اسکیم سے تقریباً ایک لاکھ افراد کیلئے براہ راست روزگار کے مواقع فراہم ہوں گے۔ شمسی چرخہ اکائیوں کی گاؤں کی صنعتوں کے طو رپر زمرہ بندی کی گئی ہے۔ صدر جمہوریہ ہند جناب رام ناتھ کووند نے یو این ایس ایم ای ڈے کے موقع پر 27 جون 2018 کو اس مشن کا آغاز کیا تھا۔


    وزارت ملک بھر میں 15 نئے ٹول روم اور ٹیکنالوجی ڈیولپمنٹ سینٹر کے قیام کے پروجیکٹ کو بھی نافذ کرنے اور موجودہ 18 سینٹر کو اپ گریڈ کرنے جارہی ہے۔ اس کا تخمینہ لاگت 2200 کروڑ روپئے ہے جس میں عالمی بینک کا 200 ملین امریکی ڈالر کا قرض شامل ہے۔


    U-3964

    
    
    (Release ID: 1541067) Visitor Counter : 4