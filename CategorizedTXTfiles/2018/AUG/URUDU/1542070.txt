      امور داخلہ کی وزارت

      نیپال کے وفد نے مرکزی داخلہ سکریٹری سے ملاقات کی
      Posted On: 07 AUG 2018 7:25PM by PIB Delhi


    نئیدہلی، 08 اگست۔آرمڈ پولیس فورس آف نیپال کے انسپکٹر جنرل جناب شیلندر کھنال کی قیادت میں نیپال کا ایک وفد تیسرے ہند- نیپال ارتباط جائزے کے اجلاس میں شرکت کی غرض سے سات سے دس اگست 2018 تک ہندوستان کے سرکاری دورے پر ہے ۔اس سات رکنی نیپالی وفد نے آ ج مرکزی داخلہ سکریٹری جناب راجیو گابا سے ملاقات کی ۔


    اس موقع پر مرکزی داخلہ سکریٹری جناب راجیو گابا نے کہا کہ ہند- نیپال تعلقات کو دونوں ملکوںکی مشترکہ تاریخ ، تجارت ، معاشی شراکتداری ،ثقافتی مراسم اور عوام سے عوام کے مسلسل اور گہرے رابطوں سے استحکام حاصل ہوتا ہے ۔انہو ں نے ہندوستان اور نیپال کے سلامتی دستوں کے درمیان بہترین تعاون کی ستائش کی ۔ انہوں نے مشترکہ گشت مسلح افواج کے افسران کی مشترکہ تربیت اور دونوں ملکوں کے فوجی افسران کی سرحد پر ملاقات کے ذریعہ ہند – نیپال رابطوں کو مزید مستحکم بنایاجانا چاہئے ۔اس کے جواب میں آرمڈ پولیس فورس آف نیپال کے انسپکٹر جنرل جناب شیلندر کھنال نے بھی ہندوستان اورنیپال کے درمیان رابطوں کی ستائش کی ۔انہوں نے دونوں ملکوں کے درمیان وقتاََ فوقتاََ اور دونوں ملکوں کی پولیس فورس کے افسران کی مشترکہ تربیت پر بھی زور دیا۔


    نیپالی وفد کے سفر ہند کے دوران سرحد پر سلامتی کے منظرنامے ،زمینی سطح پر رابطہ کاری کی میٹنگ ،جرائم اور مجرموں کی معلومات کے باہمی لین دین ،مسلح پولیس فورس کے عملے کی مشترکہ تربیت اوردونوں ملکوں کے افسران کے باہمی دوروں جیسے اہم امور پر تبادلہ خیال اور گفتگو کی جائے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 4138

    
    
    (Release ID: 1542070) Visitor Counter : 5
    
    
      Read this release in: English