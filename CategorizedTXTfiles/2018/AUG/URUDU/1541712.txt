      صدر جمہوریہ کا سکریٹریٹ

      صدرجمہوریہ نے تھرواننت پورم میں جمہوریت میلے کا افتتاح کیا کیرل میں بحث اور باہمی مفاہمت کی ثقافت کو سیاسی تشدد کے رجحانات پر برتری حاصل ہونی چاہئے
      Posted On: 06 AUG 2018 3:38PM by PIB Delhi


    نئی دہلی، 06 اگست ۔صدرجمہوریہ جناب رام ناتھ کووند نے آج 6 اگست 2018 کو تھرو اننت پورم میں جمہوریت میلے کا افتتاح کیا۔اس میلے کا اہتمام کیرل قانون ساز اسمبلی کی تاسیس کی گولڈن جوبلی موقع پر کیا گیا۔اس موقع پر اپنی تقریر میں صدرجمہوریہ جناب رام ناتھ کووند نے کہا کہ سیاست ، عوامی زندگی اور معیار ی جمہوریت دراصل سماج کی لازمی قدروں کا آئینہ ہوتی ہے۔ اس لئے کیرل اسمبلی نے اپنے مباحثوں اور گفتگو اور اس کی انسانی قدروں کو تاریخی اہمیت حاصل ہونے کے ساتھ ساتھ ریاست کی دیرینہ روایات کے آئینے کے طور پر قانو ن سازی کی ہے۔


    صدر جمہوریہ موصوف نے اپنی تقریر میں مزید کہا کہ اپنی سابقہ ثقافت میں بھی کیرل کے سماجی ڈھانچے نے بحث اور تبادلہ خیال کی حوصلہ افزائی کی ہے کیونکہ اسی کے نتیجے میں آدی شنکراچاریہ جناب نارائن گرو اور ائین کلی جیسے دوراندیش جیسے اصلاح کار کیرل میں پیدا ہوئے ۔ اوردراصل اسی سے متعدد عقائد اور روحانی روایات سے تعلق رکھنے والے لوگوں کے درمیان گفتگو اور بحث کی حوصلہ افزائی ہوئی ہے ۔ان مذاہب اور روحانی روایات میں ہندوازم ،یہودیت ،عیسائیت ، اسلام اوردیگر مذاہب اور عقیدے شامل ہیں۔ صدر جمہوریہ موصوف نے مزید کہا کہ ایک فرد کسی ایک عقیدے پر یقین رکھتا ہے یاکسی دوسرے پر ،یا یہ بھی ہوسکتا ہے کہ اس کا کسی ایک عقیدے پر اعتقاد ہی نہ ہو ، یہ بات اہم نہیں ہے۔ اہم بات دراصل یہ ہے کہ تعلیمی اور معلومات افزا مباحثے او ر باہمی افہام وتفہیم کو کیرالہ کے ڈی این اے میں اہم حیثیت حاصل ہے اور اس کی حفاظت کی جانی چاہئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-4070

    
    
    (Release ID: 1541712) Visitor Counter : 5