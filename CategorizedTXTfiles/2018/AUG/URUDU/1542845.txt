      وزارات ثقافت

      ڈاکٹر مہیش شرما نے ’’ پرتی بندھت ساہتیہ میں سوتنترتا سنگرام ‘‘ کے عنوان سے ایک نمائش کا افتتا ح کیا
      Posted On: 10 AUG 2018 9:03PM by PIB Delhi


    نئیدہلی، 13 اگست۔مرکزی وزیر مملکت برائے ثقافت (آزادانہ چارج ) ڈاکٹر مہیش شرمانے نئی دہلی میں واقع نیشنل آرکائیوز آف انڈیا کے احاطے میں ،’’ پرتی بندھت ساہتیہ میں سوتنترتا سنگرام ‘‘( ممنوعہ ادب میں تحریک آزادی ) کے عنوان سے ایک نمائش کا افتتاح کیا ۔


    یہ نمائش نیشنل آرکائیوز میں موجود ، تحریک آزادی کے دوران ممنوع قراردئے جانے والے ادب کے منفرد مجموعے پرمبنی ہے ۔ اس مجموعے میں تحریک آزادی کے دور کی اُن منظوم اورمنثورتخلیقات شامل ہیں، جن میں اس دور کی تحریک آزادی کے قوم پرست جوش وجذبے کا اظہار تحریر کیا گیا ہے۔ یہ تمام تخلیقات ہندوستان کی سبھی زبانوں میں تحریر کی گئی ہیں ، جن میں بنگالی ، گجراتی ، ہندی ، کنڑ ، مراٹھی ، اُڑیہ ، پنجابی ،سندھی ،تامل ، تیلگو ،اردو اور آسامی زبان شامل ہے ۔ ان میں وہ تقاریر ، مضامین اور انشائیے شامل ہیں ، جو ملک کے مختلف علاقوں میں شائع ہوئے تھے۔ایسی تقریباََ 55 ممنوعہ ادبی تخلیقات اس نمائش میں پیش کی گئی ہیں۔


    اس دور کی تمام نظموں میں اس قوم پرست جذبے پر زوردیا گیا ہے ، جس نے ملک کے عوام کو برطانوی آمریت کے شکنجے سے آزاد کرانے کے عز م محکم کی اپیل وتبلیغ کی گئی تھی ۔ اس وقت کی آمروجابر برطانوی سرکار نے اس ادب کو ملک کی سلامتی کے لئے’’ خطرناک‘‘ قرار دے کر عوام الناس میں اس کی تشہیر کی ممانعت کردی تھی ۔


    اس نمائش میں شائقین ممنوعہ ادب کی ڈجیٹل فلپ کتابیں بھی دیکھ سکیں گے ۔


    یہ نمائش دراصل ہماری نوجوان نسل کو ہماری تحریک آزادی کے جانباز شہیدوں کی قربانیوں اور خدمات سے واقف کرانے کی کوشش ہے تاکہ ان میں حب الوطنی کے جذبے کو پروان چڑھایا جاسکے۔


    یہ نمائش 9 ستمبر 2018 تک دس بجےصبح سے ساڑھے پانچ بجے شام تک عوام الناس کے لئے کھلی رہے گی۔


    واضح ہوکہ نیشنل آرکائیوز آف انڈیا ، مرکزی وزارت ثقافت کے تحت کام کرنے والا ادارہ ہے ۔یہ ادارہ 11 مارچ 1891 کو کولکتہ میں شاہی ریکارڈ کے محکمے کی حیثیت سے قائم کیا گیا تھا ۔


    بعد ازاں 1911 میں ہندوستان کا دارالخلافہ کولکتہ سے دہلی منتقل ہونے کے بعد نیشنل آرکائیوز آف انڈیا کی موجود ہ عمار ت 1926 میں تعمیر کی گئی تھی۔اس عمارت کانقشہ اور ڈیزائن سرایڈون لوٹئین نے تیار کیا تھا۔کولکتہ سے اس کے تمام ریکارڈ کی نئی دہلی کو منتقلی کا کام 1937 میں مکمل ہوگیا تھا۔سردست نیشنل آرکائیوز آف انڈیا میں 50 لاکھ سے زائد فائلیں اور دستاویزات محفوظ ہیں ۔ جن میں تقریباََ 27 لاکھ فائلیں اورریکارڈ حوالے کی خاطر میڈیا کے لئے دستیاب ہیں ۔ یہ فائلیں اورریکارڈ نیشنل آرکائیوز آف انڈیا کے محکمہ جاتی پورٹل ابھیلیکھ پر دستیاب ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 4249

    
    
    (Release ID: 1542845) Visitor Counter : 1
    
    
      Read this release in: English