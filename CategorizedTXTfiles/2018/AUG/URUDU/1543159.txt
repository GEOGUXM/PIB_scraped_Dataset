      وزارت دفاع

      ای این سی ‘‘جنگ کے لئے مستعد، پیشہ ور ، خوش وخرم وپیراستہ کمان ’’ہے ۔ وائس ایڈمیرل کرم بیرسنگھ
      Posted On: 16 AUG 2018 1:48PM by PIB Delhi


    نئی دہلی ،16 اگست : 72ویں یوم آزادی یعنی 15اگست ، 2018 کے موقع پر مشرقی بحری کمان کے تحت رسمی پریڈکاانعقاد کیاگیاتھا ۔نائب ایڈمیرل کرم بیرسنگھ ، پی وی ایس ایم ، اے وی ایس ایم ، فلیگ آفیسر ، کمانڈنگ ان چیف ، مشرقی بحری کمان نے سلامی لی اور50افراد پرمشتمل مسلح گارڈ کا معائنہ کیا۔ انھوں نے مختلف بحری جہازوں ، اداروں اور کمان جمنازیم میں دفاعی سلامتی کور سے آئے ہوئے بحری عملے کی پلاٹونوں کاانڈور معائنہ کیا۔ یہ معائنہ انڈوراس وجہ سے کیاگیا کہ کھلے میں موسم کی خرابی کی وجہ سے ایسا کرنا ممکن نہیں ہوتا۔ عملے کے سربراہ وائس ایڈمیرل ایم ایس پوار ، ای این سی پریڈ کے کنڈکٹنگ آفیسرتھے، جس میں فلیگ افسران ، وشاکھاپٹنم میں مختلف بحری جہازوں اور اداروں کے کمانڈنگ افسران ،متعدد خدمات سے متعلق عملہ اوران کے کنبے اورمعمرافراد نے حصہ لیا۔ پریڈ کا اختتام تمام حاضرین کے ذریعہ قومی گیت گائے جانے کے ساتھ ہوا ۔


    کمانڈران چیف نے پریڈمیں شامل تمام عملے اوران کے کنبوں کو 72ویں یوم آزادی کے موقع پرنیک خواہشات اورمبارکباد پیش کی ۔ انھوں نے پریڈ میں شامل عملے کی خوبصورت ڈرل کی ستائش کی ۔ اس موقع پراظہارخیال کرتے ہوئے وائس ایڈمیرل کرم بیرسنگھ نے کہاکہ ہمیں ہمارے ان شہدأ کی قربانیوں کویاد کرنے ضرورت ہے ،جنھوں نے آزادی کے لئے مادرہند کی خدمت میں اپنی جانیں قربان کردی تھیں ۔ انھوں نے اس امرپرزوردیاکہ بحری سلامتی کے بنیادی نگہبانوں کی حیثیت سے ہمیں اپنی جانب سے ملک کی اقتصادی نمو،خوشحالی اورعافیت کے لئے سازگاربحری ماحول بنانے کے لئے ہرممکن کوشش کرنی چاہیئے ۔ انھوں نے کہاکہ یہاں موجود تمام افراد کویاد رکھنا چاہیئے کہ سلامتی کی ڈائنامکس اورحکومت کی جانب سے مشرق کی جانب دیکھوکی پالیسی کے پس منظرمیں سلامتی کے منظرنامے اورصورتحال میں بھی تبدیلی واقع ہورہی ہے اور اب بحری ڈومین میں مقولے کے طورپر استعمال ہونے والی قوت ثقل کا مرکز مشرقی سی بورڈ کی جانب منتقل ہوگیاہے لہذا ای این سی میں شامل ہرایک فرد کی ذمہ داری بنتی ہے کہ وہ روایتی سے غیرروایتی خطرات اور چنوتیوں کا سامنا کرنے کے تئیں تیاررہے ۔


    نائب ایڈمیرل کرم بیر سنگھ نے غیرممالک کی دوست بحریاؤں کے ساتھ ای این سی کے افزوں تعلقات اور روابط کو نمایاں کرتے ہوئے کہاکہ ہم اپنی صلاحیتوں اور بین شعبہ جاتی عملی سرگرمیوں کوتقویت دے رہے ہیں ۔انھوں نے بحری جہازوں پرتعینات اوران کے انتظام وانصرام سے متعلق تمام عملے کو سمندرمیں زیادہ سے زیادہ وقت تک تعینات رہنے کے مشن سے وابستہ ہونے کی تلقین کرتے ہوئے کہاکہ اس کے بہترسے بہترنتائج ہمارے متعلقہ شعبے میں سامنے آنے چاہیئں ۔ انھوں نے کہاکہ بحری جہازوں ، آب دوزوں ، طیاروں کو ہمہ وقت ، جنگ کے لئے تیاروچاق وچوبند رہنا چاہیئے ۔ انھوں نے پیشہ ورانہ عمدگی کے پہلو پرزوردیتے ہوئے کہاکہ جوبھی عملہ متعلقہ پلیٹ فارموں پرتعینات ہے اسے سخت ترین پیشہ ورانہ تربیت دی جانی چاہیئے اورطے شدہ معیاراتی آپریٹنگ ضوابط کا پابند بنایاجاناچاہیئے ۔ انھوں نے ای این سی عملے سے کہاکہ وہ باہم اتحاد واتفاق کے ماحول سے ایک ایسا ماحول بنائیں ،جس میں بحری خدمات کی اقدار کو اعزاز بخشا جاسکے اور عملے کا ہرفرد فرائض منصبی ، وقار اورجرأت کا نمونہ بن جائے اور تعمیر قوم میں اپنا تعاون دے ۔ انھوں نے زوردیکر کہاکہ عرصہ دراز سے جانچے پرکھے ڈویژنل سسٹم کو پروان چڑھائے جانے کی ازحد اہمیت ہے ۔


    بیچ روڈ پر‘‘وکٹوریہ ایٹ سی ’’ وار میموریل میں متوازی تقریب سے خطاب کرتے ہوئے وائس ایڈمیرل ایس آرسرما،اے وی ایس ایم ، وی ایس ایم ، نیول پروجیکٹوں کے ڈائرکٹرجنرل ، وشاکھاپٹنم نے وارمیموریل پرگل دائرہ نذرکرکے ان شہدأ کوخراج عقیدت پیش کیا،جنھوں نے ملک وقوم کی حفاظت کے لئے اپنی جان ، جان آفریں کو سونپ دی تھی ۔ شہدأ کے احترام میں دومنٹ کی خاموشی بھی اختیارکی گئی ۔


    *************


    U-4291


    

    
    (Release ID: 1543159) Visitor Counter : 5