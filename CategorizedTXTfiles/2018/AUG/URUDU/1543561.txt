      قبائیلی امور کی وزارت

      ٹی آر آئی ایف ای ڈی نے جولائی 2018 میں قبائلی مصنوعات کی ریکارڈ مقدار میں وصولی اور فروخت کا کام انجام دیا ہے
      Posted On: 21 AUG 2018 6:51PM by PIB Delhi


    نئی دہلی،21؍اگست،ٹرائیبل کوآپریٹو مارکیٹنگ ڈیولپمنٹ فیڈریشن آف انڈیا لمیٹڈ (ٹی آر آئی ایف ای ڈی) یعنی قبائلی امداد باہمی اداروں کے ذریعے مصنوعات کی فروخت کی تنظیم نے جولائی 2018 میں قبائلی مصنوعات کی ریکارڈ مقدار میں وصولیابی کی ہے ، جس کی مالیت 204.88 لاکھ ہے۔ موجودہ مالی سال میں اس کی مجموعی وصولیابی 769.36 لاکھ روپے رہی۔ یہ جولائی 2018 کے مقابلے میں 864 فیصد اضافہ ظاہر کرتی ہے جبکہ پچھلے مالی سال کے مقابلے میں موجودہ مالی سال کا اضافہ 511 فیصد ہے۔ ٹی آر آئی ایف ای ڈی کی طرف سے خردہ مارکیٹنگ سرگرمیوں میں اضافے کی مسلسل کوششوں کے سبب ایسا ہوا ہے۔


    جولائی 2018 میں مندرجہ بالا خریداری 149 قبائلی مصنوعات سازوں سے کی گئی ہے، جو 23 ہزار 127 قبائلی کنبوں سے وابستہ ہیں اور جن سے تقریبا 64755 قبائلی لوگوں کی روزی روٹی کا انتظام ہوتا ہے۔


    اسی طرح جولائی 2018 کے دوران 163.43 لاکھ کی مالیت کی مصنوعات فروخت کی گئیں۔ موجودہ مالی سال کے دوران مجموعی طور پر 529.46 لاکھ کی مصنوعات فروخت کی گئی ہیں۔ یہ پچھلے سال کے جولائی کے مہینے اور پچھلے مالی سال کے دوران کی فروخت کے مقابلے میں باالترتیب 200 فیصد اور 69.50 فیصد کے اضافے کو ظاہر کرتی ہے۔


    ٹرائبل کوآپریٹو مارکیٹنگ ڈیولپمنٹ فیڈریشن آف انڈیا لمیٹڈ ( ٹی آر آئی ایف ای ڈی) ایک قومی سطح کی اعلیٰ تنظیم ہے جو حکومت ہند کی قبائلی امور کی وزارت کے انتظامیہ کنٹرول کے تحت 1987 سے کام کررہی ہے۔ اس ادارے کا مقصد مارکیٹوں کی ترقی اور صلاحیتوں نیز مصنوعات کے اضافے کے ذریعے ملک کے قبائلی طبقوں کی اقتصادی ترقی کی کوششوں میں اضافہ کرنا ہے۔ اس کے تحت جن چیزوں پر توجہ دی جاتی ہے ان میں صلاحیت سازی ضرورت پر مبنی تربیت، قومی اور بین الاقوامی منڈیوں میں مصنوعات کے لئے فروخت کی سہولت کے امکانات تلاش کرنا، برانڈ تیار کرنا اور دیرپا بنیاد پر مارکیٹنگ کے مواقع پیدا کرنا شامل ہے۔ مجموعی طور پر ٹی آر آئی ایف ای ڈی کا اصل مقصد قبائلی معاشرےمیں ہمہ جہت تبدیلی لانا اور ان کے بارے میں موجودہ شبیہ میں تبدیلی لانا ہے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-ج- ق ر)


    U- 4364

    
    
    (Release ID: 1543561) Visitor Counter : 6