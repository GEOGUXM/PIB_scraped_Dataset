      وزارت دفاع

      ڈائرکٹر جنرل ملٹری آپریشنز کی سطح کے ہند۔ پاک مذاکرات
      Posted On: 16 AUG 2018 9:03PM by PIB Delhi


    نئیدہلی۔ 17 ؍اگست۔ہندوستان اور پاکستان کے درمیان ڈائرکٹر جنرل آف ملٹری آپریشنز کی سطح کے مذاکرات 16 اگست 2018 کو ہوئے۔ اس موقع پر دونوں ملکوں کے ڈائرکٹر جنرل آف ملٹری آپریشنز نے ایک دوسرے کو یوم آزادی کی مبارکباد دی۔ پاکستان کے ڈائرکٹر جنرل آف ملٹری آپریشنز نے اس موقع پر لائن آف کنٹرول پر امن وامان قائم رکھنے کی غرض سے دونوں ملکوں کے فوجی دستوں کے ذریعے کئے جانے والے اقدامات پر اطمینان کا اظہار کیا۔


    یاد رہے کہ حال کے دنوں میں جنگ بندی کی خلاف ورزی کے واقعات میں بڑی حد تک کمی آئی ہے اور آئندہ دنوں میں بھی مزید کمی ہونے کی امید ہے۔ اس کے ساتھ ہی پاکستان کے ڈائرکٹر جنرل آف ملٹری آپریشنز نے یہ یقین دہانی بھی کرائی کہ مشتبہ عناصر کے ذریعے کنٹرول لائن پر کی جانے والی حرکتوں کے خلاف پاکستانی فوج فوری کارروائی کرے گی اور ہندوستان کی جانب سے فراہم کرائی جانےو الی معلومات کا مثبت جواب دے گی تاکہ دہشت گردی مخالف آپریشنز کامیاب ہوسکیں۔


    اس کے جواب میں ہندوستان کے ڈائرکٹر جنرل آف ملٹری ا ٓپریشنز نے کہا کہ دہشت گردوں کی دراندازی کی کوششیں ازحد باعث تشویش ہیں۔ انہوں نے یہ بھی بتایا کہ پیر پنچال کے پہاڑی علاقوں میں اس قسم کی حرکتوں میں اضافہ ہوا ہے اور پاکستان کو لائن آف کنٹرول کی دوسری جانب قائم دہشت گرد ٹھکانوں سے کی جانے والی ان حرکتوں کو روکنے کے اقدامات کرنے چاہئیں۔


    ہندوستان کے ڈائرکٹر جنرل آف ملٹری آپریشنز نے اس موقع پر یہ یقین دہانی بھی کرائی کہ ہندوستانی فوج 2003 کے جنگ بندی معاہدے پر برقرار رہنے کے تئیں عہد بستہ رہے گی بشرطیکہ جموں وکشمیر میں دہشت گرد حرکتیں کرنے کی غرض سے کی جانے والی دراندازی پر قابو پانے کے مثبت اقدامات کیے جائیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش۔ع ن


    U-4313

    
    
    (Release ID: 1543257) Visitor Counter : 8
    
    
      Read this release in: English