      سائنس اور ٹیکنالوجی کی وزارت

      صاف توانائی کیلئے اختراعات میں اضافے کی خاطر بائیوٹیکنالوجی کے محکمے اور بین الاقوامی توانائی ایجنسی کے درمیان مفاہمت نامہ
      Posted On: 30 AUG 2018 4:42PM by PIB Delhi


    نئی دہلی، 30 ؍اگست،سائنس اور ٹیکنالوجی وزارت میں بائیو ٹیکنالوجی کے محکمے ( ڈی بی ٹی) اور بین الاقوامی توانائی ایجنسی (آئی ای اے) نے صاف توانائی کے لئے منتقلی کی خاطر اختراعات میں اضافے کے لئے آج ایک مفاہمت نامے پر دستخط کئے ہیں۔ اس مفاہمت نامے پر سائنس اور ٹیکنالوجی، زمینی سائنس ، ماحولیات ، جنگلات اور آب وہوا میں تبدیلی کے وزیر ڈاکٹر ہرش وردھن کی موجودگی میں ڈی بی ٹی کی سکریٹری ڈاکٹر رینو سوروپ اور آئی ای اے کے ایگزیکیٹو ڈائریکٹر ڈاکٹر فتیح بائرول نے دستخط کئے۔


    مفاہمت نامے کے تحت صاف توانائی کی اختراعات میں تعاون کو فروغ دینے کی خاطر تحقیق وترقی اور تجربات (آر ڈی اینڈ ڈی) کو بھارت میں فروغ دینے پالیسی سازی کے لئے اعدادوشمار مرتب کرنے میں مدد فراہم کرنا ہے اور بھارت اور پوری دنیا میں اختراعات کے لئے اچھی پالیسی عمل کے علم میں اضافہ کرنا ہے۔


    ڈاکٹر ہرش وردھن نے اس اقدام کا خیر مقدم کرتے ہوئے کہا کہ یہ توانائی سے متعلق اعدادوشمار میں ساجھیداری اور اس کے تجزئیے میں تعاون کو یقینی بنائے گا۔ آئی ای اے کے ایگزیکیٹو ڈائریکٹر کو بین الاقوامی توانائی امور کی اتھارٹی کے طور پر ستائش کرتے ہوئے انہوں نے پیرس معاہدے کے تحت اپنی ذمہ داریوں کو پورا کرنے کے بھارت کے عہد کا اعادہ کیا اور اس اعتماد کا اظہار کیا کہ ہم یہ ہدف مقررہ وقت سے پہلے ہی حاصل کرلیں گے۔ انہوں نے تین مشن انوویشن وزارتی پروگراموں میں اپنی شرکت کو یاد کیا جہاں صاف توانائی کے فروخت کے لئے بھارت کے رول کی بین الاقوامی برادری نے ستائش کی تھی۔ انہوں نے کہا کہ بھارت اختراعی چیلنجوں کی قیادت کرتا ہے اور بین الاقوامی توانائی کے انکیو بیٹر کا مرکز ہے۔


    آئی ای اے کے ایگزیکیٹو ڈائریکٹر ڈاکٹر فتیح بائیرول نے صاف توانائی کے فروغ میں شدید دلچسپی کے لئے وزیر موصوف کا شکریہ ادا کیا اور کہا کہ بھارت صاف توانائی کے فروغ میں ایک قائد کا رول ادا کررہاہے۔ انہوں نے مشن انوویشن پروگرام تشکیل دینے کے لئے وزیراعظم نریندر مودی کے قائدانہ رول کی ستائش کی۔ انہوں نے کہا کہ آئی ای اے تسلیم کرتا ہے کہ بھارت عالمی توانائی کے مرکزی اسٹیج پر ہے۔


    ڈی بی ٹی کی سکریٹری ڈاکٹر رینو سوروپ نے بتایا کہ بھارت شائد ایسا واحد ملک ہے جس نے ایک علیحدہ مشن انوویشن سکریٹریٹ قائم کیا ہے۔ انہوں نے یقین دلایا ہے کہ ایم ایس ٹی سنجیدگی کے ساتھ موجودہ مفاہمت نامے کے تحت شناخت کئے گئے پروگراموں کو آگے بڑھائے گا۔


    یہ مفاہمت نامہ آر ڈی اینڈ ڈی پر توانائی کی پالیسیوں میں ساجھیداری اور اعدادوشمار کو یکجا کرنے اور ان کے تجزئے کی بہترین پریکٹس میں ساجھیداری میں تعاون کو یقینی بنائے گا۔ اس مفاہمت نامے میں تربیت اور صلاحیت سازی اور فائنانس کے وسائل کی نشاندہی کے ذریعے توانائی میں اختراعات کو تیز تر کرنے جیسی سرگرمیوں کی گنجائش موجود ہے۔ یہ معاہدہ ڈی بی ٹی کے ذریعے قائم کردہ مشن انوویشن کے بھارتی یونٹ اور آئی ای اے کے ذریعے بین الاقوامی ساجھیداری اور اقدامات کے یونٹ (آئی پی آئی) کے ذریعے سائنس اور ٹیکنالوجی کی وزارت میں تال میل پیدا کرے گا اور یہ تین سال تک کے لئے کیا گیا ہے۔


    U- 4514

    
    
    (Release ID: 1544523) Visitor Counter : 8