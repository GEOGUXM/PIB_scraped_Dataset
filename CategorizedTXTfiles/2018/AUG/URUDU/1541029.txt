      نیتی آیوگ

      نیتی آیوگ جزائر کی مجموعی ترقی کے لئے سرمایہ کاروں کی کانفرنس کی میزبانی کرے گا
      Posted On: 01 AUG 2018 3:14PM by PIB Delhi


    نئی دہلی،یکم اگست 2018؍نیتی آیوگ جزائر کی مجموعی ترقی کے لئے پرواسی بھارتیہ کیندر میں 10اگست 2018ء کو سرمایہ کاروں کی ایک کانفرنس کی میزبانی کے فرائض انجام دے گا۔نیتی آیوگ کے سی ای او جناب امیتابھ کانت اس کانفرنس کا افتتاح کریں گے۔ یہ کانفرنس انڈومان نیکوبار لکشدیپ جزائر میں نجی و سرکاری شراکت داری کے بنیاد پر ماحول دوست سیاحت کی پائیدار ترقی کے لئے سرمایہ کاری راغب کرسکے گی۔


    مناسب رسک شیئرنگ ماڈل اور کھلی مقابلہ جاتی بولی کے ذریعے پرائیویٹ سیکٹر کی ساجھیداری کے ساتھ 11اینکر ٹورزم پروجیکٹ لاگو کئے جانے کی تجویز ہے۔نیتی آیوگ متعلقہ مرکز کے زیر انتظام علاقے کی انتظامیہ کے ساتھ 10اگست 2018ء کو سرمایہ کاروں کی کانفرنس کا اہتمام کررہا ہے، جس میں مختلف فریق بھی شامل ہوں گے۔


    جزائر کی مجموعی ترقی اور سرمایہ کاروں کی کانفرنس کے بارے میں


    حکومت کی طرف سے جزائر کی پائیدار ترقی اور مجموعی بحری ترقی کو اعلیٰ ترجیح دی گئی ہے۔وزیر اعظم کی صدارت میں ایک اعلیٰ ادارہ آئی لینڈ ڈیولپمنٹ ایجنسی(آئی ڈی اے) جون 2017ء میں تشکیل دی گئی تھی۔جبکہ نیتی آیوگ کو متعلقہ مرکز زیر انتظام علاقوں کی انتظامیہ؍ ریاستی سرکاروں کے ساتھ جزائر کی مجموعی ترقی کے پروگرام کی ذمہ داری سونپی گئی ہے۔پہلے مرحلے میں مذکورہ پروگرام کے تحت مجموعی ترقی کے لئے انڈومان نیکوبار اور لکشدیپ میں 10 جزائر کو چنا گیا ہے۔


    آئی لینڈ ڈیولپمنٹ ایجنسی آئی ڈی اے نے انڈومان نیکوربار میں 6 اور لکشدیپ میں 5 سیاحتی پروجیکٹوں کا جائزہ لیا۔ اس کے علاوہ بنیادی ڈھانچے کی دیگر بہت سی ڈھانچوں کا جائزہ لیا، جن میں رو –رو فیری سروسز، سمندری پانی سے نمک ختم کرنے کے پلانٹس، ڈجیٹل کنکٹی وٹی اور گرین انرجی شامل ہیں۔آئی ڈی اے نے ان جزائر کی مجموعی ترقی کے لئے پہلے مرحلے میں نفاذ کی خاطر ان پروجیکٹوں کا جائزہ لیا۔اضافی کنکٹی وٹی کے لئے دگلی پور میں ہوائی اڈہ دسمبر 2018ء تک سیویلن ہائی جہازوں کے لئے شروع کردیا جائے گا، جبکہ اگاٹی ایئرپورٹ کی توسیع کی جارہی ہے اور منی کوائی میں گرین فیلڈ ہوائی اڈے کے لئے اصولی طورپر منظوری حاصل کرلی گئی ہے۔


    ان 11پروجیکٹوں میں سے انڈومان نیکوبار میں 4 اور لکشدیپ میں 3 پروجیکٹ شروع ہونے کے مرحلے میں ہے۔ زمین کے سروے کی تفصیل اور پروجیکٹ کے مقامات کی حد بندی کرلی گئی ہے۔


    م ن۔ح ا ۔ ن ع


    U: 3 957

    
    
    (Release ID: 1541029) Visitor Counter : 3
    
    
      Read this release in: English , Hindi , Bengali