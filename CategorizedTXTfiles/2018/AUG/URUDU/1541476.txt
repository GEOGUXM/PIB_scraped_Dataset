      قبائیلی امور کی وزارت

      سینتیس (37) مرکزی وزارتوں / محکموں کو 299 قبائلی اسکیموں کے لئے
      
      ایس ٹی سی کے تحت سرمایہ مختص کیا گیا

      Posted On: 03 AUG 2018 12:41PM by PIB Delhi

    نئی دہلی، 03 اگست ۔قبائلی امور کے مرکزی وزیر مملکت جناب جسونت سنگھ بھابھور نے راجیہ سبھا میں بتایا کہ قبائلی عوام کی تیز رفتار ترقی کے لئے اب تک ذیلی قبائلی منصوبے (ٹرائبل سب پلان )کے نام سے موسوم شیڈیول ٹرائب کمپوننٹ (ایس ٹی سی ) کی حکمت عملی وضع کی ہے ۔اس پالیسی میں ترقی کے تمام شعبوں سے سرمائے اورفوائد کو شیڈیول کاسٹ / شیڈیول ٹرائب زمروں تک پہنچانے کے عمل کو بروئے کارلایا جائے گا۔


    واضح ہوکہ ایس ٹی سی ایک ایسی ہمہ جہت حکمت عملی ہے، جس میں تعلیم ، صحت ،صفائی ستھرائی ، پانی کی فراہمی اورروزی روٹی وغیرہ کی حمایت شامل ہے ۔اکثریتی قبائلی آبادی کے علاقو ں میں ڈھانچہ جاتی ترقی کے ایک اہم جزو کی حیثیت حاصل ہے ۔ علاوہ ازیں ملک کے قبائلی عوام کو بنیادی سہولتیں فراہم کرایا جانا بھی اس میں شامل ہے ۔یہ امداد متعلقہ مرکزی وزارتوں اور ریاستی سرکاروں کی مختلف اسکیموں کے تحت فراہم کرائی جائے گی جبکہ قبائلی امور کی مرکزی وزارت اس کام میں خلا کو پُر کرنے کے طریقے سے ان اقدامات کی معاونت کرے گی۔


    اس سلسلے میں معاشی امور کے محکمے (ڈی ای اے ) نے مرکزی وزارتوں / محکموں کے ذریعہ ایس ٹی سی کے تحت سرمایہ مختص کئے جانے کے لئے 2017-12-26 کو نظرثانی شدہ اصول وقواعد جار ی کئے ہیں ۔ 19-2018 کے مرکزی بجٹ کے مطابق ایسی 37 مرکزی وزارتیں اور محکمے موجود ہیں ، جنہیں ایس ٹی سی کے تحت سرمایہ مختص کئے جانے کی رعایت حاصل ہے ،جس سے 299 مختلف اسکیموں کے ذریعہ مختلف شعبوں میں خصوصی قبائلی ترقی کے لئے سرمایہ فراہم کرایا جاتا ہے ۔


    جہاں تک ریاستی ٹی ایس پی کا تعلق ہے ، اب تک نظر ثانی شدہ رہنما اصولوں کے مطابق ریاستی سرکاروں کو ٹی ایس پی کے تحت سرمایہ مختص کرایا جاتا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    4033 U-

    
    
    (Release ID: 1541476) Visitor Counter : 3