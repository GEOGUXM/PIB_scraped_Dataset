      نیتی آیوگ

      نیتی آیوگ اور سی آئی آئی نے ایس ڈی جی سے متعلق شراکت داری کا آغاز کیا
      
      تجارت اور حکومتی شراکت میں تیزی لانے کی ضرورت ہے تاکہ زیادہ ترقی حاصل کی جاسکے:راج کمار سنگھ

      Posted On: 08 AUG 2018 5:19PM by PIB Delhi

    نئی دہلی،08اگست 2018؍مرکزی وزیر جناب راج کمار سنگھ، وزیر مملکت (آزادانہ چارج)، بجلی اور جدید اور قابل تجدید توانائی، حکومت ہند، نے کہا ہے کہ تجارت اور حکومت کو بھارت کی پائیدار ترقی کے لئے شراکت داری اختیار کرنی چاہئے۔ نیتی آیوگ ، کنفیڈریشن آف انڈین انڈسٹری اور یو این کے زیر اہتمام 8 اگست 2018 کو نئی دہلی میں منعقد گورنمنٹ اور بزنس پارٹنرشپ کنکلیو میں منعقد ایس ڈی جی سے متعلق نیتی آیوگ اور سی آئی آئی شراکت داری کے آغاز کے موقع پر خطاب کرتے ہوئے انہوں یہ بات کہی۔


    مرکزی وزیر نے کہا کہ پائیدار ترقی میں تین چیزیں بہت زیادہ اہمیت رکھتی ہیں اور وہ ہیں توانائی، پانی اور سرکلرمعیشت ؍سبز صنعت۔ا پنے 2022ء کے ایجنڈاکی تکمیل کے لئے انہوں نے اس بات پر اعتماد کا اظہار کیا کہ بھارت 2022ء سے بہت پہلے ہی صاف ستھری توانائی کے اپنے اہداف کو حاصل کرلے گا اور انہوں نے ہر ایک سے اپیل کی کہ وہ ماحولیات کے تئیں باشعور اور ذمہ دار بنیں۔


    نیتی آیوگ کے سی ای او جناب امیتاب کانتھ نے اپنے خطاب میں ایک ایسے وقت میں بھارت کی شہر کاری کی تیز رفتاری کو اجاگر کیا، جبکہ امریکہ اور یوروپ جیسے ممالک تقریباً اس عمل سے گزر چکے ہیں۔ بھارت کی آبادی کے مد نظر جناب کانتھ نے اس بات پر زور دیا کہ پائیدار طورپر ابھرنے اور ترقی کرنے کا واحد راستہ ٹیکنالوجی کا استعمال کرنا، جدید اور قابل تجدید توانائی کا استعمال کرنا اور بجلی گاڑیوں، ہائیڈروجن کار وغیرہ کے لئے مانگ پیدا کرنے کے لئے تحقیق اور ترقی اور اختراع میں تیزی لاناہے ۔


    اس موقع پر خطاب کرتے ہوئے یواین ریزیڈنٹ کوآرڈینیٹر جناب یوری افناسیو نے کہا کہ بھارت میں حالات اپنی نوعیت ، تاریخ اور آبادی کی وجہ سے پائیدار اور سرکلر معیشت کا حل پیش کرنے کے لئے موافق ہیں ۔


    جناب راکیش بھارتی متل ، صدر سی آئی آئی اور وائس چیئرمین ، بھارتی انٹرپرائزز لمٹیڈ نے زور دیا کہ سی آئی آئی 19-2018ء ‘انڈیا رائز:ریسپانسبل، انکلوسیو، سسٹینبل، پائیدار ایجنڈاسے وابستہ ہیں۔ کنفیڈریشن آف انڈین انڈسٹری کے ڈائریکٹر جنرل جناب چندر جیت بنرجی نے کہا کہ سی آئی آئی کے 9امتیازی مراکز ایس ڈی جی سے بہتر طورپر وابستہ ہیں۔


    سی آئی آئی-نیتی آیوگ نے تین سالہ شراکت داری اختیار کی ہے اور ایک مفاہمت نامے پر دستخط کئے ہیں۔ شراکت داری میں خصوصی سرگرمیوں پر توجہ دی گئی ہے، جنہیں ترقی دینا ہے۔(1) ایس ڈی جی میں تعاون کے لئے تجارتوں اور صنعتوں کے ویژن اور ایکشن ایجنڈا۔(2) سالانہ اسٹیٹس رپورٹ۔(3)خصوصی شعبے کے بہترین طریقہ کار کے دستاویزات۔ اس موقع پر نیتی آیوگ کے مشیر ڈاکٹر اشوک کمار جین نے شراکت داری کے بارے میں بات کی اور اختراعی اقدامات کے لئے سی آئی آئی کا خیر مقدم کیا۔


    م ن۔ن ا ۔ ن ع


    U: 41 40

    
    
    (Release ID: 1542102) Visitor Counter : 8