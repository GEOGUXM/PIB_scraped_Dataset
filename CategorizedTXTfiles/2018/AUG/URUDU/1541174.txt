      وزارت دفاع

      میک اِن انڈیا
      Posted On: 01 AUG 2018 8:33PM by PIB Delhi


    نئی دہلی، یکم اگست / رکشا راجیہ منتری ڈاکٹر سبھاش بھامرے نے آج لوک سبھا میں جناب محمد سلیم اور جناب محمد بدر الدجیٰ خان کے سوال کے تحریری جواب میں بتایا ہے کہ میک اِن انڈیا پروگرام کو دفاعی شعبے میں دفاع کے تمام تر اہم شعبوں کے لئے متعارف کرایا گیا ہے ، جن میں جنگی مقاصد میں استعمال ہونے والی موٹر گاڑیاں ، جنگی طیارے ، جنگی بحری جہاز ، اسلحہ جات ، گولی بارود ، میزائل ، راڈار ، الیکٹرانک فن حرب کا نظام وغیرہ شامل ہیں ۔ ویسے بھی میک ان انڈیا بنیادی طور پر دفاعی ساز و سامان اور دیگر پالیسی اقدامات سے متعلق ہے ۔


    وزارت دفاع کے تحت تحقیقی شعبہ یعنی دفاعی تحقیق و ترقیات ادارہ ( ڈی آر ڈی او ) کا قیام اس مقصد سے عمل میں لایا گیا ہے کہ وہ بھارتی مسلح دستوں کے لئے مخصوص عمدگی کے حامل اور ضرورت کے مطابق نیز جدید ترین ٹیکنا لوجی والے نظام وضع کر سکے ۔ گزشتہ تین برسوں کے دوران ڈی آر ڈی او کے ذریعے تیار کی گئی مصنوعات کی تفصیلات درج ذیل ہیں :


    گذشتہ تین برسوں کے دوران ڈی آر ڈی او کے ذریعے تیار کی گئی مصنوعات کی فہرست

      * ہلکا جنگی طیارہ ( ایل سی اے ) تیجس
      * ہوائی پیشگی وارننگ اور کنٹرول کا نظام ( اے ای ڈبلیو اینڈ سی )
      * 155 ملی میٹر / 52 کیلیبر کا ترقی یافتہ لائق نقل و حمل توپ خانہ گن نظام ( اے ٹی اے جی ایس )
      * اسلحہ جات کی نشاندہی کرنے والا نظام ( ڈبلیو ایل آر ) سواتی
      * تیز رفتار ہیوی ویٹ بحری جہاز پر لگا ہوا تارپیڈو ( وروناستر )
      * توپ شکن تارپیڈو خفیہ نظام ( ماریچ )
      * ارودھرا اوسط قوت والا راڈار
      * آکاش اسلحہ جات نظام
      * ابھے سونار
      * ہُل بردار سونار ( ایچ یو ایم ایس اے )
      * ایچ یو ایم ایس اے یو جی
      * ترقی یافتہ اندرون ملک تیار کیا گیا سونار نظام ( اے آئی ڈی ایس ایس )
      * میدان جنگ کے نزدیک استعمال ہونے والا نظام ( این اے سی ایس )
      * این بی سی ٹیکنا لوجیاں
      * این بی سی نگرانی موٹر گاڑیاں ایم کے – 1
      * 120 ملی میٹر ایف ایس اے پی ڈی ایس ( بکتر بند شکن مستحکم ڈسکارڈنگ سبوٹ ) ایم کے – II گولی بارود برائے ایم بی ٹی ارجن
      * 120 ملی میٹر ایف ایس اے پی ڈی ایس گولی بارود کی مشق کا نظام برائے ایم بی ٹی ارجن
      * 250 کلو گرام کا پہلے سے کئی حصوں میں منقسم بم
      * 46 ملی میٹر کا پھلایا جا سکنے والا راڈوم
      * انفرادی ہتھیار کے طور پر استعمال ہونے والا ایئر برسٹنگ ہتھ گولہ
      * تارپیڈو شکن خفیہ ہتھیار
      * بارودی سرنگ بچھانے والی سلاخیں
      * سی بی آر این ای دور سے آپریٹ ہونے والا پلیٹ فارم
      * کمانڈر کے لئے غیر پنورما ٹی آئی ( تھرمل امیجنگ ) فائٹ برائے بکتر بند جنگی گاڑیاں ( ٹی 90 ، ٹی 72 اور بی ایم پی – II )
      * کمپیوٹر پر مبنی پائلٹ انتخاب نظام
      * جنگی طیارے کے لئے دو رنگ والا میزائل کے پہنچنے سے قبل خبر دار کرنے والا نظام
      * بحری جہازوں کے لئے الیکٹرو آپٹیکل فائر کنٹرول نظام
      * الکٹرو آپٹیکل سنسر برائے ایئر بورن پلیٹ فارم
      * بڑی ہوئی قوت والا رینج راکٹ ( پناکا ایم کے – II )
      * ای ڈبلیو سوٹ برائے جنگی طیارہ
      * محفوظ ماحول کے تحت استعمال ہونے والی ذائقہ دار دیسی سبزیوں کی اقسام
      * جی بینڈ سی سی – ٹی ڈبلیو ٹی برائے نشاندہی راڈار
      * ہیوی ڈروپ سسٹم 16 ٹی
      * مربوط خود کار ویٹرونک نظام برائے اے ایف وی
      * کے یو بینڈ ایم پی ایم ، جو ایئر بورن ٹرانسمیٹر پر مبنی ہو
      * لیزر ٹارگیٹ ڈیزگنیٹر مع تھرمل امیجر برائے فضائیہ
      * میڈیم سائز کا مربوط ایرو اسٹیٹ نگرانی نظام
      * مائن فیلٹ مارکنگ سا زو سامان ایم کے – II
      * ماؤنٹین فٹ برج
      * ملٹی کیلیبر انفرادی اسلحہ نظام
      * کثیر النوع اثرات والی زمینی بارودی سرنگ
      * اندر داخل ہوکر دھماکہ کرنے والا نظام
      * ذیلی گولہ بارود وار ہیڈ برائے پناکا
      * سنتھیٹک اپرچر راڈار برائے یو اے وی
      * سرحد پار واقع مغربی سیکٹر کے ریگستانوں کے لئے جغرافیائی علاقے کے تجزیہ کا نظام
      * تھرمو بارک گولی بارود برائے 120 ایم ایم ارجن ٹینک
      * بہتر بنایا گیا ٹروپو اسکیٹر مواصلاتی نظام برائے بھارتی فضائیہ
      * آر پی وی / یو اے وی / ڈرونس کا مقابلہ کرنے والا گاڑی بردار اعلیٰ طاقت والا لیزر ڈائرکٹڈ توانائی نظام
      * بحری جہازوں میں آگ سے حفاظت کے لئے پانی کا جھاگ پیدا کرنے والا نظام

    گزشتہ تین مالی برسوں کے دوران ( 16-2015 ء سے 18-2017 ء ) ،117656 کروڑ روپئے کے 58 معاہدات پر غیر ملکی فروخت کاروں کے ساتھ دستخط کئے گئے ہیں تاکہ دفاعی افواج کے لئے اہم دفاعی ساز و سامان کی حصولیابی ممکن ہو سکے ۔


    فی الحال آرڈیننس فیکٹریوں اور دفاعی شعبے کی اکائیوں کو ، جو دفاعی پیداوار کے محکمے کے انتظامی کنٹرول میں کام کر رہی ہیں ، بند کرنے کی کوئی تجویز نہیں ہے ۔


    U. No. 3973

    
    
    (Release ID: 1541174) Visitor Counter : 4
    
    
    
    
    

*