      وزارت دفاع

      وضاحت
      Posted On: 25 AUG 2018 8:38PM by PIB Delhi


    نئی دہلی۔ 25 اگست وزیر دفاع محترمہ سیتا رمن کے کیرالہ کے کوڈاگو ضلع کے دورے سے متعلق قومی میڈیا اور سوشل میڈیا میں خبریں شائع ہوئی ہیں جن میں کہا گیا ہے کہ وزیردفاع ضلع انتظامیہ کے ساتھ سیلاب سے متعلق جائزہ میٹنگ کے دوران کوڈاگو ضلع کے انچارج وزیر جناب سا را مہیش سے غصہ ہوگئیں۔ ان خبروں میں یہ بھی کہا گیا ہے کہ ضلع کے انچارج وزیر نے وزیر دفاع کے خلاف کچھ ذاتی تبصرے بھی کیے ہیں ۔ یہ تبصرے ایوان بالا (راجیہ سبھا) کے وقار کو بھی مجروح کیا ہے اور ہندوستانی سیاست کے بارے میں معلومات اوراحترام کی کمی کو ظاہر کرتے ہیں۔


    مذکورہ امور کی وضاحت کے لیے ضروری ہے کہ واقعات کی سلسلہ وار تفصیلات سامنے لائی جائیں۔ وزیر دفاع کے دورے کے پروگرام کو کوڈاگو ضلعی انتظامیہ کی سرکاری نمائندوں کے ساتھ مشاورت کے بعد حتمی شکل دی گئی تھی ۔ مذکورہ پروگرام کی منظوری کے بعد اس کی تفصیلات وزیر دفاع کی آمد سے دو روز قبل سبھی متعلقہ افراد میں تقسیم کر دی گئی تھیں۔ بعد ازاں ضلع انتظامیہ کی درخواست پر پروگرام میں سابق فوجیوں کے ساتھ ملاقات کو بھی شامل کیا گیا۔


    متاثرہ علاقوں کے دورے کے بعد پروگرام کے مطابق وزیر دفاع ان سابق فوجیوں کے ساتھ ملاقات کر رہی تھیں جو سیلاب سے بری طرح متاثر ہوئے تھے ۔ تبھی ضلع انچارج نے اعتراض کیا اور پہلے حکام کے ساتھ ملاقات کے لیے اصرار کیا۔ وزیر دفاع نے وضاحت کی کہ سابق فوجیوں کی بہبود وزارت دفاع کا لازمی حصہ ہے اور یہ پروگرام میں شامل تھا۔ تاہم ضلع کے انچارج وزیر نے اصرار کیا کہ اس ملاقات کو فورا روک کر حکام کے ساتھ بات چیت کی جائے ۔


    انتہائی افسوس کی بات ہے کہ صورتحال مزید خراب ہونے سے بچنے کے لیے وزیر دفاع نے میٹنگ کو فوراً روک دیا اور حکام کے ساتھ میٹنگ کے مقام تک پہنچیں۔ اس میٹنگ کے مقام پر پہلے سے ہی پریس کانفرنس کے انعقاد کا اہتمام کیا گیا تھا اور آناً فاناً حکام کو بلایا گیا اور جائزے کے لیے میڈیا کے لوگوں کے درمیان بیٹھنے کے لیے کہا گیا ۔ سبھی میڈیا اہل کاروں کے درمیان حکام کے ساتھ میٹنگ روایت کے خلاف تھی۔


    اس کے بعد وزیر دفاع نے انتظار کر رہے سابق فوجیوں کی شکایات کو سنا ۔ ضلع انتظامیہ کے پروگرام کو حتمی شکل دینے اور وزیر دفاع کا پروگرام کے مطابق عمل کرنے کے باوجود ضلع کے انچارج وزیر کا رویہ افسوسناک ہے ۔ اس کے بعد وزیر دفاع کے بارے میں ان کے تبصرے بھی غلط تھے جن پر رد عمل ظاہر نہیں کیا جا سکتا ۔


    یہ بات بھی قابل ذکر ہے کہ پریس کانفرنس کے دوران وزیر دفاع کے ذریعہ ‘‘پریوار ’’ کے اصطلاح کے استعمال کو نہایت ہی غلط انداز میں پیش کیا گیا ہے ۔ وزارت دفاع کے چار محکموں میں سے ایک سابق فوجیوں کی بہبود کا محکمہ ہے اور اسی کے پیش نظر یہ کہا گیا کہ تمام سابق فوجی وزارت دفاع کے ‘‘پریوار’’ کے حصہ ہیں۔ اس کے علاوہ کسی قسم کی قیاس آرائی غلط اور ناقابل قبول ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-4419

    
    
    (Release ID: 1543939) Visitor Counter : 5