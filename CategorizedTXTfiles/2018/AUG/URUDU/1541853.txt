      زراعت اور کاشتکاروں کی فلاح و بہبود کی وزارت

      وزیراعظم جناب نریندر مودی کے زیر قیادت حکومت نے پچھلی حکومتوں کے مقابلے میں کسانوں کا معیار زندگی بہتر بنانے اور زرعی سیکٹر کی ترقی کے لئے متعدد اہم اقدامات کئے: مرکزی وزیر زراعت
      
      این سی ایف کی سفارشات پر مبنی منافع بخش قیمتوں کا حالیہ اعلان کاشتکاری کی اقتصادی اہمیت کو یقینی بنانے کا ایک اہم قدم ہے: ڈاکٹر سوامی ناتھن

      Posted On: 06 AUG 2018 8:21PM by PIB Delhi

    نئی دہلی، 6 اگست 2018 ، وزیراعظم جناب نریندر مودی کے زیر قیادت حکومت نے پچھلی حکومتوں کے برعکس کسانوں کا معیار زندگی بڑھانے اور زرعی سیکٹر کی بہتری کے لئے بہت اقدامات کئے ہیں۔ زراعت اور کسانوں کی فلاح و بہبود کے وزیر جناب رادھا موہن سنگھ نے یہ بات کہی ہے۔ جناب سنگھ نے بہت سے مواقع پر کہا ہے کہ کسانوں کے قومی کمیشن (این سی ایف) کی رپورٹ کے بارے میں مودی حکومت کی عدم کارروائی کے بارے میں سوالات اٹھائے گئے ہیں لیکن حقیقت یہ ہے کہ2006 میں پیش کی گئی اس رپورٹ کی بنیاد پر وزیراعظم جناب نریندر مودی کے زیر قیادت حکومت نے پچھلی حکومتوں کے برعکس کسانوں کا معیار زندگی بہتر بنانے اور زرعی سیکٹر کی بہتری کے لئے بہت سے اقدامات کئے ہیں۔ ڈاکٹر سوامی ناتھن نے ایک انگریزی روزنامے میں شائع شدہ اپنے مضمون میں اس کا اعتراف کرتے ہوئے کہا ہے کہ ’’حالانکہ این سی ایف رپورٹ 2006 میں پیش کی گئی تھی تاہم اس پر اس وقت تک بہت کم عمل درآمد کیا گیا جب تک کہ وزیراعظم جناب نریندر مودی کے زیر قیادت حکومت نے کام کاج سنبھالا۔ خوش قسمتی سے پچھلے چار برسوں کے دوران کسانوں کا درجہ اور ان کی آمدنی میں بہتری کے لئے بہت سے اہم فیصلے کئے گئے ہیں‘‘۔


    مرکزی وزیر زراعت نے کہا کہ کسانوں کو ان کی مصنوعات کی مناسب قیمت دلانے میں مدد کرنے اور ان کی آمدنی میں اضافے کے لئے وزیراعظم جناب نریندر مودی کے زیر قیادت حکومت نے خریف 2018 کی فصل کے لئے کم از کم امدادی قیمت میں حالیہ اضافے کا اعلان کرکے اپنا وعدہ پورا کیا ہے۔ حکومت کے فیصلے کی تعریف کرتے ہوئے ڈاکٹر سوامی ناتھن نے کہا کہ ’’این سی ایف کی سفارشات پر منافع بخش قیمتوں کا حالیہ فیصلہ کاشت کاری کی اقتصادی اہمیت کو یقینی بنانے کی سمت میں ایک اہم اقدام ہے۔ حکومت نے اپنے نوٹی فکیشن میں اس بات کو یقینی بنایا ہے کہ خریف 2018 سے مشتہر شدہ فصلوں کی کم ازکم امدادی قیمت پیداوار کی لاگت کا کم از کم 150 فیصد ہوگی۔موٹے اناج کے لئے یہ اضافہ کم از کم 150 سے 200 فیصد ہوگا‘‘۔


    ۔۔۔۔۔۔۔۔۔۔۔


    -


    U- 4094

    
    
    (Release ID: 1541853) Visitor Counter : 8