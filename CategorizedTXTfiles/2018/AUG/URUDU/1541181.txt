      وزارت دفاع

      خفیہ اطلاعات جمع کرنے کے مصنوعی ذرائع
      Posted On: 01 AUG 2018 8:38PM by PIB Delhi


    نئی دہلی، یکم اگست / رکشا راجیہ منتری ڈاکٹر سبھاش بھامرے نے آج لوک سبھا میں جناب پرہلاد جوشی کے سوال کے تحریری جواب میں بتایا ہے کہ مصنوعی ذرائع سے خفیہ اطلاعات جمع کرنے کا سلسلہ اور اس سے متعلق ٹکنا لوجی ایک دوہری استعمال والی ٹکنا لوجی ہے ، جس کی مدد سے ٹکنا لوجی سے متعلق اقتصادی نمو کو فروغ دیا جا سکتا ہے اور اس ٹکنا لوجی میں فوجی عمدگی فراہم کرنے کے مضمرات بھی موجود ہیں ۔ بھارت کی اطلاعاتی ٹکنا لوجی سے متعلق صنعت کی مضبوط بنیاد اور بڑی تداد میں انجینئروں کی موجودگی کے ساتھ وزارت نے ایک ایسا عمل شروع کیا ہے ، جس کے تحت بھارتی دفاعی افواج کو مصنوعی ذرائع سے خفیہ اطلاعات جمع کرنے اور اس ٹکنا لوجی کی صلاحیتوں کو بروئے کار لانے کا موقع فراہم کیا گیا ہے ۔


    اے آئی کے کلیدی اثرات اور قومی سلامتی میں اس کے مستقبل کے استعمال کے پس منظر میں مطالعے کی غرض سے حکومت ، خدمات، تعلیمی اداروں ، صنعت ، پیشہ ورانہ ماہرین اور اسٹارٹ اَپ پر مشتمل کثیر النوع شراکت داروں کی ایک ٹاسک فورس فروری ، 2018 ء میں ٹاٹا سنز کے چیئرمین جناب این چندر شیکھرن کی صدارت میں تشکیل دی گئی تھی تاکہ مصنوعی ذرائع دے خفیہ اطلاعات جمع کرنے اور اس ٹکنا لوجی کو قومی سلامتی میں کس طریقے سے استعمال کیا جا سکتا ہے ، کے لئے ایک لائحہ عمل تشکیل دیا جا سکے ۔


    اس کمیٹی کے کام کاج میں اے آئی استعمالات کا گلوبل اسکین ، اے آئی ترقیات کو بھارت میں عملی پہلو کے لحاظ سے بروئے کار لانے کا مطالعہ اور دفاعی ضروریات کے معاملے میں بطور خاص اس کے استعمال کا جائزہ اور بھارت کو دفاعی معاملات میں اے آئی کے استعمال کے لئے ایک اہم قوت بنانے کے امکانات کا جائزہ خصوصاً فضائی ، بحری اور زمینی نظام ، سائبر ، نیو کلیئر اور حیاتیاتی فن حرب ، جس میں دفاعی اور جارحانہ دونوں پہلو شامل ہیں ، وغیرہ عناصر شامل ہیں ۔ پالیسی اور ادارہ جاتی دخل اندازی کے لئے سفارشات تاکہ اے آئی کی مضبوط بنیاد قائم کی جا سکے اور اس سے متعلق ٹکنا لوجی کو دفاعی شعبے کے لئے بروئے کار لایا جا سکے ، بھی اس میں شامل ہیں ۔ اسٹارٹ اَپ / تجارتی صنعتوں کےساتھ مل جل کر کام کرنا اور اسٹارٹ اَپ کے ساتھ کام کرنے کے لئے معقول حکمت عملی اپنانا اور اس کی سفارش کرنا بھی اس کے فرائض میں شامل ہیں ۔


    اس ٹاسک فورس نے محترم رکشا منتری کو اپنی رپورٹ 30 جون ، 2018 ء کو پیش کر دی ہے ۔


    ( م ن ۔ ع ا ) ( 01 – 08 – 2018 )


    U. No. 3969

    
    
    (Release ID: 1541181) Visitor Counter : 6