      پیٹرولیم اور قدرتی گیس کی وزارت

      دھرمیندر پردھان نے ڈسکورڈ اسمال فیلڈ پالیسی کے تحت نیلام کے دوسرے دور کا آغاز کیا
      Posted On: 09 AUG 2018 7:40PM by PIB Delhi


    نئیدہلی، 10 اگست۔پٹرولیم وقدرتی گیس ، ہنر مندی کے فروغ اور کاروباری امور کے مرکزی وزیر جناب دھرمیند ر پردھان نے آج ڈسکورڈ اسمال فیلڈ پالیسی کے تحت نیلام کے دوسرے دو ر کا آغاز کیا۔اس موقع پر وزیر موصوف نے ماڈل ریوینو شئیرنگ کے ٹھیکے کی دستاویز اور پیش کش طلب کئے جانے کے نوٹس کی دستاویز کا بھی افتتاح کیا۔ یہ نیلام اگلے ماہ شروع ہوگا اور دسمبر 2018 میں تمام ہوگا۔59 ڈسکورڈ اسمال فیلڈ کو 25 ٹھیکوں میں یک جا کیا جائے گا اور کامیاب بولی دہندہ ان ٹھیکوں کی دستاویزات پر اگلے سال جولائی میں دستخط کریں گے ۔


    اس موقع پر اپنی تقریر میں جناب دھرمیندر پردھان نے کہا کہ ہائیڈروکاربن کے شعبے میں گزشتہ چار برس کے دوران باقاعدگی اور ضابطہ بند طریقے سے اصلاحات کی گئی ہیں جس سے پالیسی سازی میں تسلسل اور قطعیت اور شفافیت پیدا ہوئی ہے ۔سرکار نے یہ کرکے دکھادیا ہے کہ وہ قومی مفاد میں مضبوط اور صاف ستھرے فیصلہ کرنے کی اہلیت اورطاقت رکھتی ہے۔ان تمام اقدامات کے نتیجے میں ہندوستان غیر ملکی سرمایہ کاروں کی پسندیدہ منزل بن گیا ہے۔پہلے دور کے نیلام کی کامیابی سے حوصلہ افزائی حاصل کرتے ہوئے وزیر موصوف نے امید ظاہر کی کہ اس بار بھی صنعتی دنیا اور بالخصوص پرائیویٹ سیکٹر کی صنعتیں خصوصی دلچسپی لیں گی ۔کیونکہ اب سرکار کا روباری اعتبارسے زیادہ پیداواروالی خلیجوں کے وسیع تر علاقے پیش کررہی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 4206

    
    
    (Release ID: 1542542) Visitor Counter : 1
    
    
      Read this release in: English