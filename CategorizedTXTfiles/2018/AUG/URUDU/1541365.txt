      ایٹمی توانائی کا محکمہ

      پانی میں آلودگی کا پتہ لگانے والی ٹیکنالوجی
      Posted On: 02 AUG 2018 5:45PM by PIB Delhi


    نئی دہلی، 2 اگست 2018 / نیشنل سینٹر فار کمپوزیشنل کریکٹرائزیشن آف میٹریلز ( این سی سی سی ایم) نے پانی میں فلورائیڈ ، کورمییم ( VI ) اور لوہے کا پتہ لگانے کے لئے ایک ویزویل کٹ تیار کی ہے ۔ اس کے ذریعہ پانچ منٹ کے اندر اندر پانی میں ان اشیا کی موجودگی کا پتہ لگایا جاسکتا ہے۔


    فلورائیڈ ، کرومیم اور لوہے کا پتہ لگانے والے ان ویزویل کٹس کو جنہیں ایک جگہ سے دوسری جگہ آسانی سے لے جایا جاسکتا ہے، تیار کرلیا گیا ہے اور ان کٹوں کی تیاری میں استعمال ہونے والی ٹکنالوجی کو چھ پرائیوٹ صنعت کاروں کو منتقل کردیا گیا ہے۔ اب یہ کٹیں بازار میں دستیاب ہیں۔ پانی میں آلودگی کا پتہ لگانے والی ان کٹوں کے اندر مختلف بوتلوں میں ریجنٹس رکھے جاتے ہیں جنہیں پانی کے نمونے میں ملادیا جاتا ہے۔ ان ریجنٹس کو پانی میں ملاکر دو منٹ کے لئے رکھ دیا جاتا ہے۔ پانچ منٹ کے اندر اندر اوپری سطح میں رنگ پیدا ہوجاتا ہے جس کا موازنہ رنگوں کے چارٹ سے کیا جاتا ہے۔ رنگ کی شدت کی بدولت یہ پتہ لگالیا جاتا ہے کہ آلودہ پانی میں کتنی ملاوٹ ہے۔


    لوہے کی مقدار کا پتہ لگانے والی کٹ تیاری کے آخری مرحلہ میں ہے اور بہت جلد یہ پرائیوٹ صنعت کاروں کو فراہم کردی جائے گی۔


    پرائیوٹ صنعت کاروں کو ٹکنالوجی کی منتقلی کے ذریعہ ملک میں اس ٹیکنالوجی کو متعارف کرایا گیا ہے۔ ڈی اے ای ٹکنالوجی پر مبنی کٹس مارکیٹ میں دستیاب ہیں۔ انہیں متعلقہ آلودگی کو ختم کرنے کے لئے استعمال کیا جاسکتا ہے۔ بازار میں تجارتی پیمانہ پر یہ کٹس عوام کے استعمال کے لئے لائسنس یافتہ صنعت کار سپلائی کرتے ہیں اور عوام انہیں اپنے استعمال کے لئے حاصل کرسکتی ہے۔


    شمال مشرقی خطہ کی ترقی کے وزیر مملکت (آزادانہ چارج) وزیراعظم کے دفتر میں وزیر مملکت ، عملے ، عوامی شکایات اور پنشن ، ایٹمی توانائی اور خلا کے وزیر مملکت ڈاکٹر جتیند ر سنگھ نے آج راجیہ سبھا میں ایک سوال کے تحریری جواب میں یہ بات بتائی۔


    ۔۔۔۔۔۔۔۔۔۔۔


    م ن۔ج ۔ ج۔


    U- 4007


    
    

    
    (Release ID: 1541365) Visitor Counter : 7