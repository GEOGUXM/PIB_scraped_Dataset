      سٹرک ٹرانسپورٹ اور شاہراہوں کی وزارت

      پھلوت ، بہارکے دریائے کوسی پر4لینوں والے پل کی تعمیرکی تجویز کو کابینہ کی منظوری
      
      پھلوت سے بیہہ پورکے درمیان کے 72کلومیٹرکے فاصلے میں تخفیف واقع ہوگی اوریہ فاصلہ 12کلومیٹررہ جائیگا
      کابینہ نے بہارمیں قومی شاہراہ کے بیرپور۔بیہہ پورسیکشن کو اپ گریڈ /تشکیل نوکے عمل سے گذارنے کے کام کو
      بھی منظوری دی
      Posted On: 10 AUG 2018 3:31PM by PIB Delhi


    نئی دہلی ،10 اگست : اقتصادی امورسے وابستہ کابینہ کمیٹی نے وزیراعظم ، جناب نریندرمودی کی سربراہی میں بہارمیں پھلوت میں چارلینوں والے 6.930کلومیٹرطویل پل کی تعمیرکے پروجیکٹ کو اپنی منظوری دے دی ہے ۔ سی سی ای اے نے قومی شاہراہ ۔106کو 106سے 136کلومیٹرتک دولین اوردونوں جانب پیدل چلنے والوں کے لئے فٹ پاتھ کی تعمیر کے ساتھ 1478.40کروڑروپےکی لاگت سے قومی شاہراہ کے موجودہ بیرپور۔بیہہ پورکے درمیان بازآبادکاری کے عمل سے گذارنے اوراسے اپ گریڈ کرنے کی تجویز کو اپنی منظوری دے دی ہے ۔ اس پروجیکٹ کی تعمیراتی مدت تین برسوں کی ہے اورتوقع کی جاتی ہے کہ یہ پل جون 2022تک مکمل ہوجائیگا ۔


    اثرات


    * قومی شاہراہ نمبر106پرپھلوت اوربیہہ پورکے مابین یہ ایک دس کلومیٹرطویل معدوم رابطہ ہے اوردریائے کوسی کے طاس کے علاقے میں آتاہے ۔ فی الحال پھلوت سے بیہہ پورجانے والے ٹریفک کو 72کلومیٹرکی اضافی مسافت طے کرنی پڑتی ہے ۔ اس پروجیکٹ کے تحت کوسی ندی پرمذکورہ چارلینوں والے پل کی تعمیر ہونے کے بعد پھلوت اوربیہہ پورکے مابین فاصلہ گھٹ کرمحض 12کلومیٹررہ جائیگا۔


    * یہ نیا پل دوران تعمیر 2.19لاکھ افرادی دنوں کے بقدرکابراہ راست روزگارفراہم کریگا۔


    * اس نئے پل کی تعمیر بہارکی قومی شاہراہ نمبر 106پراوداکشن گنج اور بیہہ پورکے مابین 30کلومیٹرکے موجودہ طویل فاصلے کو کم کریگی ، جس کے ذریعہ نیپال /شمالی بہار/مشرقی ۔مغربی گلیارے ( جوقومی شاہراہ نمبر 57سے ہوکرگذرتاہے ) اورجنوبی بہار/جھارکھنڈ/سنہری چورستہ ( قومی شاہراہ نمبر2سے گذرتاہے ) کے لئے سیدھا راستہ فراہم کریگا اورقومی شاہراہ نمبر 31کا پورااستعمال ممکن بنائیگا۔


    فی الحال ، موجودہ قومی شاہراہ واحد /ثانوی لین کے رابطے پرمنحصرہے اوریہ سڑک انتہائی خستہ حالت میں ہے لہذا اس شاہراہ پراوسط رفتار 20کلومیٹرفی گھنٹے سے زیادہ نہیں ہوپاتی ۔ اس شاہراہ کو دولینوں میں بدل دینے کے بعد جس میں دونوں جانب پختہ فٹ پاتھ بھی ہوگا اورمعدوم رابطے کے راستے پرپل کی تعمیرہوجانے کے بعد موٹرگاڑیوں کی رفتار 100کلومیٹرفی گھنٹے تک پہنچ جائیگی ۔


    *************


    U-4198

    
    
    (Release ID: 1542581) Visitor Counter : 3