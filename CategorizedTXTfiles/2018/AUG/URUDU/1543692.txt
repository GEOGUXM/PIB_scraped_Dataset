      عملے، عوامی شکایات اور پنشن کی وزارت

      جناب ایم دامودرن نے سی وی سی لیکچر سیریز کا 34 واں خطبہ دیا
      
      سرکاری شعبے کوبا اختیار بنانے ، حوصلہ افزائی اور جواب دہی کی ضرورت پر زور
      Posted On: 23 AUG 2018 4:15PM by PIB Delhi


    
    
    نئی دلّی ، 23 اگست؍ سیبی کے سابق چیئر مین جناب ایم دامودرن نے سنٹرل ویجیلنس کمیشن ( سی وی سی )کے ذریعہ منعقدہ ’’ لیکچر سیریز ‘‘ کا 34 واں لیکچر دیا ۔ انہوں نے ’’ سرکاری دائرہ کار کے شعبے میں کارپوریٹ حکمرانی ‘‘ کے موضوع پر خطبہ دیا ۔
    انہوں نے بھارتی معیشت میں نجی دائرہ کار کے شعبے کے بالمقابل سرکاری دائرہ کار کے شعبے کی اہمیت پر زور دیا ۔ انہوں نے کہا کہ بھارت کو اپنے تنوع اور جسامت کے لحاظ سے ایک صحت مند سرکاری دائرہ کار کا شعبہ درکار ہے ۔ انہوں نے مزید کہا کہ مختلف مسائل ایسے ہیں جو سرکاری دائرہ کار کے شعبے خصوصاً ملکیت اور انتظام کے پس منظر میں کام کاج کو متاثر کر رہے ہیں ۔انہوں نے کہا کہ سرکاری دائرہ کار کا شعبہ ، مذکورہ دونوں شعبوں کے مابین امتیاز کی اہلیت سے عاری ہے ۔ انہوں نے سرکاری دائرہ کار کے شعبے کی حکمرانی کو بہتر بنانے کی ضرورت کو نمایاں کیا ۔
    انہوں نے بھرتی کرنے کی پالیسی، خود مختار ڈائرکٹروں کا تقرر ، اپیکس انتظامیہ کی کار کردگی اور مدت کار میں توسیع وغیرہ کی مثالیں پیش کرتے ہوئے اپنی بات کو واضح کیا ۔ انہوں نے کہا کہ کارپوریٹ حکمرانی میں دو اہم مسائل ہیں مثلاً مفادات کا تصادم اور اطلاعات کی ہم آہنگی ۔ انہوں نے مزید کہا کہ حکومت کومتعدد یونٹوں میں سب سے بڑے شہئر ہولڈر ہونے کے ناطے اس حقائق کے مختلف پہلوؤں کے لئے ذمہ دار ہونا چاہئیے ۔
    ا چھی کارپوریٹ حکمرانی سے کمپنی کی قدر و قیمت میں اورشیئر ہولڈر وں کے منافع میں اضافہ ہوتا ہے ۔انہوں نے حکمرانی کے لئے ڈسکاؤنٹ کے بجائے حکمرانی کے لئے منافع قرار دیا اور کہا کہ ایسا کرنا سرکاری دائرہ کار کی صنعتوں کی قدر و قیمت بڑھانے کے لئے واجب ہے تاکہ ملک کو اس کا فائدہ حاصل ہو سکے ۔
    انہوں نے بینکنگ سے متعلق امورمثلاً این پی اے پر بھی گفتگو کی ۔ انہوں نے کہا کہ این پی اے اور جعل سازی دونوں کے مابین فرق ہے ۔ این پی اے متعدد وجوہات کی بنیاد پر معرض وجود میں آ سکتی ہے ۔
    انہوں نے کہا کہ سرکاری دائرہ کار کے شعبے میں تفویض اختیارات ، ترغیبات کی فراہمی اور جواب دہی درکار ہیں ۔
    سی ایم ڈی حضرات ، بورڈ آف ڈائرکٹر حضرات اور سرکاری دائرہ کار کی صنعتوں کے منیجر حضرات کے علاوہ ویجیلنس انتظامیہ کے افسران سمیت دلّی ؍ این سی آر کے کل وقتی اور جز وقتی سی وی حضرات نے اس میں حصہ لیا ۔ یہ خطبہ این آئی سی کے ذریعہ براہ راست ویب کاسٹ کیا گیا اور اسے آن لائن بھی دیکھا جا سکتا ہے : ویب پیج لنک درج ذیل ہے : ۔ www.cvc.nic.in


    
    ۔ ۔ ۔ ۔ ۔


    
    u.4375
    
    

    
    (Release ID: 1543692) Visitor Counter : 9