      ٹیکسٹائلز کی وزارت

      ساتھی پہل قدمی کاآغاز
      Posted On: 02 AUG 2018 2:09PM by PIB Delhi


    نئی دہلی ،2 اگست : کپڑے کی صنعت کے وزیرمملکت جناب اجے ٹمٹانے لوک سبھا میں ایک سوال کے تحریری جواب میں بتایاہے کہ کپڑا اوربجلی کی وزارتوں نے ساتھی (چھوٹی صنعتوں کو مددفراہم کرنے کے لئے موثرکپڑا صنعت تکنالوجیوں کوہمہ گیر اورتیزرفتارپیمانے پراختیارکرنا) کے تحت اشتراک کیاہے تاکہ پاورلوم کے شعبے میں توانائی کی کم کھپت کرنے والی ٹیکسٹائل تکنالوجیوں کو ہمہ گیرطریقے سے تیز رفتاری کے ساتھ اپنایاجاسکے اور ایسی تکنالوجی کے استعمال سے لاگت میں بھی کفایت ہوسکے ۔


    وزارت بجلی کے انتظامی کنٹرول کے تحت آنے والی سرکاری دائرہ کارکی صنعت انرجی ایفی شینسی سروسیز لمیٹد ( ای ای ایس ایل) ، پرانی اورتوانائی کھپت کے لحاظ سے غیرموثربجلی کی موٹروں کی جگہ آئی ای 3موثر توانائی والی موٹروں کونصب کریگی ، جس کے نتیجے میں پہلے مرحلے میں بجلی کے خرچ اورلاگت میں 10سے 15فیصد کی کفایت رونما ہوگی ۔


    اثرانگیزی کے حامل مذکورہ آلات کے استعمال سے صنعتی اکائیو ں کے مالکان کو لاگت اور اخراجات میں کفایت حاصل ہوگی ، توانائی کی بچت ہوگی ، اوراس کے نتیجے میں انھیں کسی طرح کی اضافی لاگت بھی برداشت نہیں کرنی ہوگی ۔اچھل کرنجی ، بھیونڈی ، ایروڈ ، سورت ، بھیل واڑااور پانی پت کے پاورلوم کلسٹروں کو پائلٹ اسٹیڈی کے لئے شناخت کیاگیاہے ۔


    *************


    (م ن ۔ع آ :.2018 02.08. )


    U-4001

    
    
    (Release ID: 1541261) Visitor Counter : 8