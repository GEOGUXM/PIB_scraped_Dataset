      نوجوانوں کے امور اور کھیل کود کی وزارت

      کوہ پیمائی اور ایڈونچر کھیلوں کا فروغ
      Posted On: 06 AUG 2018 8:17PM by PIB Delhi


    نئی دہلی،06 اگست 2018؍نوجوانوں کے امور اور کھیلوں کے وزیر مملکت (آزادانہ چارج) کرنل راجیہ وردھن راٹھور نے کہا ہے کہ حکومت ہند ایڈونچر کھیلوں کو فروغ دینے کے لئے انڈین ماؤنٹینیئرنگ فاؤنڈیشن(آئی ایم ایف) نیشنل ایڈونچر فاؤنڈیشن (این اے ایف)، ایڈونچر سرگرمیوں بشمول ٹریننگ، بیداری کیمپ، سیمینار، ورک شاپ، فلم؍سلائڈ شو اور نمائش کے انعقاد کے لئے نوجوانوں اور بالغوں کے پروگرام کے لئے قومی پروگرام (این پی وائی اے ڈی) اسکیم کے تحت سمندری سیر کے ادارے پر مشتمل اداروں کو باقاعدگی کے ساتھ مالی امداد فراہم کرتی ہے۔


    مزیر برآں ہمالین ماؤنٹینیئرنگ انسٹی ٹیوٹ، دراجلنگ، مغربی بنگال اور جواہر انسٹی ٹیوٹ آف ماؤنٹینیئرنگ اینڈ ونٹر اسپورٹس، پہلگام، جموں وکشمیر، قومی سطح کے دیگر ادارے ہیں، جو کہ اس اسکیم کے تحت مسلسل مالی امداد حاصل کرتے ہیں۔


    راجیہ سبھا میں آج ایک تحریری جواب میں انہوں نے کہا کہ ایڈونچر کے شعبوں میں حصولیابیوں کا اعتراف کرنے کے لئے اور ایڈونچر سرگرمیوں میں نوجوانوں کی مہارت کو اجاگر کرنے اور انہیں ترغیبات فراہم کرنے کے لئے ہر سال ارضیاتی ایڈونچر، آبی ایڈونچر، فضائی ایڈونچر اور لائف ٹائم اچیومنٹ کے زمرے میں تینزنگ نورگے نیشنل ایڈونچر ایوارڈ دیا جاتا ہے۔


    انڈین ماؤنٹینیئرنگ فاؤنڈیشن (آئی ایم ایف)ملک میں ماؤنٹینئرنگ سرگرمیوں کی نگرانی کے علاوہ امور خارجہ کی وزارت نیز امور داخلہ کی وزارت کے صلاح و مشورے سے ملک کے جغرافیائی حدود میں واقع پہاڑی چوٹیوں پر سیر وسیاحت کو کنٹرول کرنے کے لئےحکومت ہند کی جانب سے تسلیم شدہ اعلیٰ ترین ادارہ ہے۔


    م ن۔م ع ۔ ن ع


    U: 4087

    
    
    (Release ID: 1541846) Visitor Counter : 6