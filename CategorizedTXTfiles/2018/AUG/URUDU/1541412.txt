      وزارتِ تعلیم

      سووچھتا سے متعلق سرگرمیوں کو فروغ دینے کے لئےطلباء کے واسطے حکومت نے سووچھ بھارت سمر انٹرن شپ کا آغاز کیا
      Posted On: 02 AUG 2018 6:58PM by PIB Delhi


    نئی دہلی،02اگست 2018؍انسانی وسائل کی فروغ کے مرکزی وزیر مملکت ڈاکٹر ستیہ پال سنگھ نے آج راجیہ سبھا میں ایک سوال کے تحریری جواب میں بتایا کہ حکومت ہند نے یونیورسٹیوں اور اعلیٰ تعلیم کے اداروں کے طلباء کے لئے ‘‘سووچھ بھارت سمرانٹرن شپ- سووچھتا پروگرام کے 100 گھنٹے’’کا آغاز کیا ہے۔ طلباء ان گاوؤں میں سووچھتا سے متعلق سرگرمیاں انجام دینے کے لئے لگ بھگ 100 گھنٹے وقف کریں گے، جو ان کے ذریعے منتخب کئے گئے ہیں اور ان کے پیرنٹ ادارے کے ذریعے منظور کئے گئے ہوں۔شرکاء صفائی ستھرائی کے بارے میں ، گاوؤں میں ٹھوس کچرے کے بندوبست سے متعلق سرگرمیوں کے بارے میں گاوؤں کے لوگوں میں بیداری بڑھانے کے لئے معلوماتی –تعلیمی اور مواصلاتی سرگرمیاں انجام دیں گے۔


    انٹرن شپ پروگرام کے تمام شرکاء کو ان کی انٹرن شپ مکمل ہونے پر ایک سووچھ بھارت سمر انٹرن شپ سرٹیفکیٹ دیا جائے گااور ان کے پیرنٹ ادارے کے ذریعے اس کی منظوری دی جائے گی۔ان سرٹیفکیٹ کے علاوہ بہترین انٹرنس کو کالج سطح پر شیلڈز ؍کپس کے ساتھ نوازا جائے گا اور یونیورسٹی سطح پر 30ہزار روپے ، 20ہزار روپے اور 10ہزار روپے کا نقد انعام دیا جائے گا، جبکہ ریاستی سطح پر 50ہزار روپے، 30 ہزار روپے اور20 ہزار روپے کا نقد انعام دیا جائے گا اور قومی سطح پر 2لاکھ روپے، ایک لاکھ روپے اور50ہزار روپے نقد انعام کے طور پر دیئے جائیں گے۔


    U: 4024

    
    
    (Release ID: 1541412) Visitor Counter : 5