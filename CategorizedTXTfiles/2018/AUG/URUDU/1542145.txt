      مکانات اور شہری غریبی کے خاتمے کی وزارت

      ہردیپ پوری سووچھ سرویکشن 2019، او ڈی ایف پلس اینڈ او ڈی ایف پلس پلس پروٹوکولز اور سوچھ منچ ویب پورٹل کا آغاز کریں گے
      
      ایز آف لیونگ انڈیکس-مجموعی طورپر 111شہروں کے قومی درجہ بندی پیش کرنا-بھی جاری کیا جائے گا

      Posted On: 08 AUG 2018 8:01PM by PIB Delhi

    نئی دہلی،08اگست 2018؍ہاؤسنگ اور شہری امور کے وزیر مملکت (آزادانہ چارج)، جناب ہردیپ ایس پوری نئی دہلی میں 10 اگست 2018ء کو سووچھ سرویکشن 2019 کا آغاز کریں گے۔متوازی طورپر سووچھ بھارت مشن (شہری) کے تحت ایز آف لیونگ انڈیکس کے ساتھ ساتھ چند نئے اقدامات بھی شروع کئے جائیں گے۔ملک بھر سے افتتاحی تقریب کو دیکھنے کے لئے ریاستوں اور شہروں کے لئے براہ راست ویب سائٹ سے استفادہ کیا جاسکے گا۔(پریس انفارمیشن بیورو، حکومت ہند-پی آئی بی انڈیا کے یوٹیوب اور فیس بک کے رسمی اکاؤنٹ سے )۔


    پس منظر:


    شہری صفائی میں بہتری لانے کے لئے شہروں کی حوصلہ افزائی کے ایک پیش خیمہ کے طورپر ہاؤسنگ اور شہری امور کی وزارت(ایم او ایچ یو اے) نے جنوری 2016ء میں 73 شہروں کی درجہ بندی کے لئے ‘‘سووچھ سرویکشن 2016ء ’’سروے کا انعقاد کیا تھا، اس کے بعد 434 شہروں کی درجہ بندی کے لئے جنوری-فروری 2017ء میں ‘‘سووچ سرویکشن-2017ء’’ کا اہتمام کیا ۔حالیہ اختتام پذیر سووچھ سرویکشن 2018ء میں 4203 شہروں کی درجہ بندی کی گئی ہے۔سووچھ سرویکشن میں شہریوں اور حصے داروں کی آراء معلوم کی گئی ہیں۔ 2016ء میں ایک لاکھ شہریوں نے سروے میں اپنا تاثر دیاتھا۔2017ء میں تقریباً 20 لاکھ شہریوں کے تاثر ات ملے تھے۔2018ء میں 38لاکھ شہریوں نے اپنے تاثرات ظاہر کئے۔ سروے میں بڑی تعداد میں شہریوں کی شمولیت اس بات کی شاہد ہے کہ کس طرح سووچھ بھارت مشن شہریوں کے ذہنی نقشوں کا ایک لازمی جزو بن گیا ہے۔سروے سے پہلے سے ہی قصبوں اور شہروں میں صحت مند مسابقہ آرائی کے جذبے کو فروغ دینے میں کامیابی ملی ہے، تاکہ وہ شہریوں کو اپنی خدمات کی فراہمی کو بہتر بناسکیں۔


    سووچھ سرویکشن 2018ء سےچند دلچسپ معلومات حاصل ہوئی ہیں جو درج ذیل ہیں:

      * 79 فیصد باشندوں کو اپنا علاقہ گزشتہ سال کے مقابلے میں زیادہ صاف ستھرا ملا ہے۔
      * 73875کچرا چننے والوں کو باضابطہ روزگار ملا ہے۔
      * 137 شہروں میں 60 فیصد کوڑا کرکٹ پیدا کرنے والے اس سے کھاد تیار کررہے ہیں۔
      * 33فیصد شہروں کی ایک لاکھ آبادی کے پاس اپنی سی ٹی؍پی ٹی ایس کی آئی سی ٹی پر مبنی مانیٹرنگ ہے۔

    سووچھ سرویکشن نے آج سووچھتا کو باعث ترغیب اور قابل فخر بنادیا ہے۔


    سووچھ سرویکشن 2019ء


    درجہ بندی کے عمل میں تیزی لانے اور بروقت اور اختراعی انداز میں سرگرم طورپر مشن اقدامات کے نفاذ کے لئے قصبوں اور شہروں کی حوصلہ افزائی کی ایک کوشش کے طورپر ایم او ایچ یو اے نے اب اپنا چوتھا سروے کرنے کی تجویز پیش کی ہے اور یہ سووچھ سرویکشن 2019ء ہے۔ یہ سروے 4جنوری سے 31 جنوری 2019ء تک کیا جائے گا۔اس سروے میں سووچھ بھارت مشن –شہری(ایس بی ایم-یو)کے تحت تمام شہروں کی درجہ بندی کی جائے گی۔


    اس سروے کی نمایاں خصوصیات میں بڑے پیمانے پر شہریوں کی شراکت داری کی حوصلہ افزائی کرنا، کوڑا کرکٹ سے پاک اور کھلے میں رفع حاجت سے پاک شہروں کی سمت میں کئے گئے اقدامات کی پائیداری کو یقینی بنانا، تیسرے فریق کی تصدیق کے ذریعہ معتبر نتائج فراہم کرنا ، آن لائن عمل کے ذریعے موجودہ نظاموں کو ادارہ جاتی بنانا اور قصبوں اور شہروں کو رہنے کے لئے ایک بہتر مقام بنانے کی سمت میں مل جل کر کام کرنے کی اہمیت کے بارے میں سماج کے تمام طبقات میں بیداری پیدا کرنا شامل ہیں۔


    ایس بی ایم او ڈی ایف پلس اور او ڈی ایف پلس پلس پروٹوکل


    سووچھ بھارت مشن(شہری ) کے تحت 18 ریاستوں کے شہری علاقوں اور مجموعی طورپر 3223 شہر کھلے میں رفع حاجت سے پاک شہر بن گئے ہیں اور ان میں سے 2712 شہروں کی ایک آزاد تیسرے فریق کے ذریعے او ڈی ایف کے طورپر تصدیق کردی گئی ہے۔اب جبکہ شہری ہندوستان مشن مدت کے اختتام سے قبل او ڈی ایف بننے کے لئے تیار ہے، اب وقت آگیا ہے کہ اسے پائیدار بنانے کے لئے ہم اپنی او ڈی ایف حصولیابیوں کو مضبوط کریں اور صفائی کے جملہ ویلوچین سے نمٹ کر کے ہم کلی صفائی کے مسئلے کو حل کریں۔


    ایس بی ایم او ڈی ایف پلس اور ایس بی ایم پلس پلس پروٹوکول جن کا آغاز کیا جانا ہے وہ اس مقصد کے لئے ہیں۔حالانکہ ایس بی ایم او ڈی ایف پلس پروٹوکول میں عوامی بیت الخلاء کے استعمال پر توجہ مرکوز کی گئی ہے اور اس میں ان کے کام کاج ، صفائی ستھرائی اور رکھ رکھاؤ کو یقینی بنایا گیا ہے، وہیں ایس بی ایم او ڈی ایف پلس پلس میں صفائی کے پورے ویلو چین سے نمٹ کرکے صفائی کی پائیداری کے حصول پر توجہ مرکوز کی جائے گی۔


    م ن۔ن ا ۔ ن ع


    U: 41 4 3

    
    
    (Release ID: 1542145) Visitor Counter : 5
    
    
    
    
    

*