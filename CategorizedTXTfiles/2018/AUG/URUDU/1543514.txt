      ارضیاتی سائنس کی وزارت

      ترواننتا پورم میں طوفان کا وارننگ سینٹرقائم کیا جائے گا
      Posted On: 21 AUG 2018 2:49PM by PIB Delhi


    نئیدہلی، 21 اگست۔ کیرالہ اور کرناٹک میں حال ہی میں استوائی طوفان کے بہت سے واقعات اور شدید موسمی حالات کے پیش نظر زمینی علوم کی مرکزی وزارت ترواننتا پورم میں طوفان کے بارے میں پیشگی خبر دینے والا ایک مرکز قائم کرنے کی تجویز پیش کررہی ہے۔وزارت کا منصوبہ ہے کہ یہ مرکز اگلے مہینے قائم کیا جائے ۔فی الحال محکمہ موسمیات کے ،طوفان کی پیشگی خبردینے والے مراکز چنئی ،وشاکھا پٹنم ، بھوبنیشور ،کولکتہ ، احمدآباد اور ممبئی میں ہیں ۔


    مرکز کیرالہ اور کرناٹک کی ضروریات پوری کرے گا اور یہاں جدید ترین آلات سے لیس بنیادی ڈھا نچہ قائم کرے گا ،جس میں موسم سے متعلق وارننگ اور ساحلی علاقوں کے بارے میں خبریں (ماہی گیروں کے لئے ) جاری کرنے کے آلات نصب ہوں گے ۔اس س کیرالہ میں بھارت کے محکمہ موسمیات کی پہلے سے خبردار کرنے والی موجودہ سرگرمیوں کو مزیدتقویت حاصل ہوگی۔


    وزارت 2019 کے آخر تک منگلور میں موسم سے متعلق سی بینڈ ڈاپلر راڈار نصب کرنے کا منصوبہ بنارہی ہے ، جو کیرالہ کےشمالی علاقوں کی خبریں دے گا۔ فی الحال ریاست میں کوچی اورترواننتاپورم میں موسم سے متعلق دو ڈاپلر راڈار ہیں ۔ ان تین راڈاروں سے بارش اور شدید موسمی حالات پر گہری نظر رکھی جاسکے گی اور لوگوں کو اس کے بارے میں کافی پہلے سے خبردار کیا جاسکے گا۔ بھارت کے محکمہ موسمیات نے فوری حالات (دو سے تین گھنٹے ) کی خبریں دینے سے لے کر بڑے پیمانے پر پیشگوئی کرنے (پندرہ سے بیس دن پیشگی ) تک خبردار کرنے تک بہت سے نئے طریق کار اورآلات تیار کئے ہیں۔


    محکمہ یہ بھی منصوبہ بنارہا ہے کہ سبھی ریاستوں کی قدرتی آفات سے نمٹنے والی اتھارٹیوں اور دیگر متعلقہ فریقوں کے تئیں بیداری اورتربیت کے لئے ورکشاپ کا انعقاد کیا جائے ، جن میں انہیں نئے آلات کے بارے میں تربیت دی جائے اور انہیں یہ بتایا جائے کہ موثر فیصلہ سازی کے لئے ان کا کس طرح استعمال کیا جائے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس ۔رم


    U- 4358

    
    
    (Release ID: 1543514) Visitor Counter : 14
    
    
      Read this release in: English , Hindi , Marathi , Bengali , Tamil , Malayalam