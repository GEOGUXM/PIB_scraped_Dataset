      وزارت خزانہ

      ڈی آر آئی نے غیر ملکی کرنسی اسمگلنگ میں ملوث غیر ملکی باشندوں کو پکڑا: 6.14کروڑ روپے کی غیر ملکی کرنسی ضبط کی
      Posted On: 08 AUG 2018 7:59PM by PIB Delhi


    نئی دہلی، 8 ؍جولائی/ حکومت ہند کے محکمۂ محصول کے ڈائریکٹوریٹ آف ریوینیو انٹیلی جنس (ڈی آر آئی) کے دہلی زونل یونٹ کے افسروں کی خصوصی اطلاع پر کارروائی کرتے ہوئے، نئی دہلی کے اندرا گاندھی ہوائی اڈے کے ڈپارچر ہال ٹی-3 سے7 غیر ملکی باشندوں کو گرفتار کر کے ان کے قبضے سے بڑی تعداد میں غیر ملکی کرنسی برآمد کی ہے۔ یہ غیر ملکی باشندے 5 اور 6؍اگست 2018 کی شب کے درمیان کے ہانگ کانگ کے لئے جہاز پر سوار ہونے جا رہے تھے، جب انہیں روکا گیا اوران کے بیگوں سے یہ غیر ملکی کرنسی برآمد کی گئی۔ اس اسمگلنگ گروہ میں ملوث ہندوستانی باشندوں کا بھی پتہ لگایا گیا ہے اور انہیں بھی گرفتار کر لیا گیا ہے۔


    ایئرپورٹ ایجنسیوں کے حوالےسے پتہ لگا ہے کہ اس غیر ملکی رقم کو تولیوں میں سختی سے لپیٹا گیا تھا تاکہ بھاگنے میں آسانی ہو۔ تمام کرنسی 100 ڈالر کے نوٹوں پر مشتمل تھی ۔ کل تقریباً 8.90لاکھ کے ڈالر برآمد ہوئے ہیں، جن کی بازار میں مالیت آئی این آر 6.14 کروڑ روپے ہے۔ تفتیش سے اب تک پتہ چلا ہے کہ اس اسمگلنگ گروہ میں شامل ہندوستانی اور غیر ملکی افراد ہانگ کانگ اور ہندوستان کے قریب رہائش پذیر تھے۔ اس گروہ کا سرغنہ اور ماسٹر مائنڈ ہانگ کانگ میں رہتا ہے، جو مختلف اشخاص کے ذریعہ سونے کے بار چھپا کر ہندوستان بھیجتا ہے۔ ہندوستان میں اس گروہ کا ایک شخص اس سونے کو حاصل کر کے بدلے میں ہندوستان سے غیر ملکی کرنسی واپس ہانگ کانگ بھیجتا تھا۔ تفتیش سے یہ بھی انکشاف ہوا ہے کہ ہندوستان میں کسٹمز کی نظروں سے بچنے کےلئے سونا لانے اور کرنسی لے جانے والے لوگوں کو کبھی بھی دوبارہ استعمال نہیں کیا جاتا تھا۔ بھارت میں ماضی میں بھی، ڈی آر آئی نے متعدد غیر ملکی باشندوں کو پکڑا ہے، جو سونا، غیر ملکی کرنسی اور ہتھیار جیسے سامان کی اسمگلنگ میں ملوث تھے۔


    تمام آٹھ افراد کو گرفتار کر لیا گیا ہے۔ اس معاملے میں مزید پوچھ تاچھ جاری ہے۔


    ( م ن ۔ش ت ۔ ک ا)


    U. No. 4141

    
    
    (Release ID: 1542142) Visitor Counter : 5