      نیتی آیوگ

      نیتی آیوگ، سرکاری اور کاروباری شراکت داری اجتماع کا اہتمام کرے گا
      Posted On: 07 AUG 2018 7:15PM by PIB Delhi


    نئی دہلی، 07 اگست / ہندوستان میں دیر پا ترقی کے مقاصد (ایس ڈی جیز) پر عمل درآمد میں کاروباری شعبے کے رول اور ان کی دین کا پتہ لگانے کی غرض سے نیتی آیوگ ، ہندوستان میں اقوام متحدہ اور ہندوستانی صنعتوں کی کنفیڈریشن (سی آئی آئی )مشترکہ طور پر نئی دلی کے چانکیہ پوری علاقے کے پرواسی بھارتیہ کیندر میں 8 اگست 2018 کو سرکاری اور کاروباری شراکت داری اجتماع کا اہتمام کریں گے۔


    اس اجتماع میں پانی ،توانائی اور آلودگی نہ پھیلانے والی صنعتوں کے شعبوں کے اتحاد پر غور کیا جائے گا۔ اجتماع کے مقاصد درج ذیل ہیں:

      * ہندوستان کے تعلق سے موضوعاتی شعبوں اور پانی ، توانائی اور آلودگی نہ پھیلانے والی صنعتوں کے مسائل پر مذاکرات کرنا ۔
      * ایس ڈی جیز خاص طور پر منتخبہ موضوعاتی اور متعلقہ دیر پا معاملات کے سلسلے میں عمل درآمد کے لئے کاروباری اور صنعتوں کی ذمہ داری اور ان کی دین کے بارے میں وضاحت کرنا ۔
      * بہترین کاروباری اور صنعتی کارروائیوں کو اجاگر کرنا اور متعلقہ ایس ڈی جیز نشانوں کے حصول کے لئے حکمت عملی اور طریقوں کو تلاش کرنا ۔
      * پانی ،توانائی اور آلودگی نہ پھیلانے والی صنعتوں کے شعبوں میں مختلف سطحوں پر کاروباری سیکٹر اور حکومت کے درمیان شراکت داری کے مواقع کی نشاندہی کرنا ۔

    اس اجتماع میں شرکت کرنے والوں میں مرکزی اور ریاستی حکومت کے سینئر افسران ، متعلقہ سیکٹروں کی صنعتوں کے سی ای اوز اور سینئر ایگزکیٹیو افسران ، ماہرین اور وسائل سے متعلق تنظیمیں اور دیگر شراکت دار شامل ہوں گے ۔


    اجتماع کا افتتاح حکومت ہند کے بجلی اور نئی نیز قابل تجدید توانائی کے وزیر مملکت (آزادانہ چارج ) جناب راج کمار سنگھ کریں گے۔ نیتی آیوگ کے سی ای او جناب امیتابھ کانت ہندوستان میں اقوام متحدہ کے ریزیڈنٹ رابطہ کار جناب یوری افاناسیف کے ساتھ مل کر افتتاحی اجلاس سے خطاب کریں گے۔ سی آئی آئی کے صدر اور بھارتی انٹر پرائزیز لمیٹیڈ کے نائب چیئرمین جناب راکیش بھارتی متل اور سی آئی آئی کے ڈائریکٹر جنرل جناب چندرجیت بنرجی بھی افتتاحی اجلاس میں موجود ہوں گے۔


    اجتماع کے تین تکنیکی اجلاس ہوں گے جو پانی ، توانائی اور آلودگی نہ پھیلانے والی صنعتوں کے شعبوں کا احاطہ کریں گے۔ ان اجلاس کی صدارت حکومت ہند کے سکریٹری صاحبان کریں گے۔


    پہلا اجلاس ’’آلودگی نہ پھیلانے والی صنعت ، اختراعات ،ا قدامات اور پائیداری ‘‘ کے بارے میں ہوگا جس کے بعد ’’پانی ؍ استعمال بندوبست اور ماحولیاتی نظام کا تحفظ ‘‘ اور پھر ’’توانائی ؍ بندوبست کے مطالبات اور پائیداری ‘‘ پر تیسرا اجلاس ہوگا۔


    *********** ***


    ( م ن ۔ج ۔م ف (


    U. No. 4121


    

    

    
    (Release ID: 1542005) Visitor Counter : 2
    
    
    
    
    

*