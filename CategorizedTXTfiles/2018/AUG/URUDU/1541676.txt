      امور داخلہ کی وزارت

      جناب کرن رجیجو کی قیادت میں مرکزی ٹیم نے ناگالینڈ میں سیلاب کی صورتحال کا جائزہ لیا
      Posted On: 05 AUG 2018 8:06PM by PIB Delhi


    نئی دلّی ، 05 اگست ، 2018؛ داخلہ امور کے وزیر مملکت جناب کرن رجیجو نے نیشنل ڈیزاسٹر مینجمنٹ اتھارٹی (این ڈی ایم اے) ، وزارت برائے داخلہ امور ، وزارت سڑک ٹرانسپورٹ اور شاہراہ اور نیشنل ڈیزاسٹر رسپانس فورس (این ڈی آر ایف) کے اعلیٰ حکام کی ایک ٹیم کے ہمراہ آج دیما پور اور کوہیما کے سیلاب اور زمین کے تودے گرنے سے متاثرہ علاقوں کا دورہ کیا اور تلاش ، بچاؤ اور راحت کا کام جو کہ ریاستی حکومت اور دیگر مرکزی ایجنسیوں کے ذریعے انجام دیا جا رہا ہے، کا ناگالینڈ کے وزیراعلیٰ جناب نیفیو ریو ، داخلہ سکریٹری، ڈائریکٹر جنرل آف پولیس اور ریاستی انتظامیہ کے اعلیٰ حکام کے ساتھ جائزہ لیا۔


    دیما پور پہنچنے کے بعد ریاستی حکومت کے حکام نے جناب کرن رجیجو کو موجودہ صورتحال کے بارے میں بتایا ۔ بعد ازاں ناگالینڈ کے وزیراعلیٰ اور مرکزی اور ریاستی حکومت کے اعلیٰ حکام کے ساتھ جناب کرن رجیجو نے دیما پور اور کوہیما کے سیلاب سے متاثرہ علاقوں کا فضائی جائزہ لیا۔ اس کے بعد دیما پور میں صورتحال کا جائزہ لینے سے متعلق میٹنگ کی گئی۔ میٹنگ کے دوران جناب کرن رجیجو نے ریاستی انتظامیہ کی جانب سے سیلاب اور زمین کےتودے گرنے سےپیدا ہونے والی صورتحال سے نمٹنے کے لیے کیے گئے انتظامات پر اطمینان کا اظہار کیا۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔مج ۔ت ع ۔ 0 5 - 08 - 2018 )


    U. No.4065


    

    
    (Release ID: 1541676) Visitor Counter : 4