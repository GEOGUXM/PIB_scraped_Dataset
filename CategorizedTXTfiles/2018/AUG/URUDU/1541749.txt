      وزارت دفاع

      جموں و کشمیر میں لائن آف کنٹرول اور بین الاقوامی سرحد پر دراندازی
      Posted On: 06 AUG 2018 4:57PM by PIB Delhi


    نئی دلّی، 6/اگست۔ ہندوستانی فوج اور سرحدی حفاظتی دستے نے دراندازی کی روک تھام کے لئے ایک مضبوط لائحۂ عمل اختیار کیا ہے، جس میں دراندازی کو موثر طریقے سے روکنے کے لئے ٹیکنالوجی اور انسانی وسائل کا معقول استعمال کیا گیا ہے۔ جدت طرازانہ طریقے پر فوجیوں کی تعیناتی، سرویلانس اور نگرانی کرنے والے آلات اور دراندازی مخالف آبسٹیکل سسٹم کے سرگرم استعمال سے دراندازی کرنے ؍ سرحد پار جانے کی کوشش کرنے والے دہشت گردوں کی نشان دہی اور ان کا پتہ لگانے کی صلاحیت میں اضافہ ہوا ہے۔ سرحد سے متصل دراندازی ؍ مشتبہ سرگرمیوں کے معاملات کو مناسب سطح پر پاکستانی اتھارٹیز کے ساتھ مستقل طور پر اٹھایا جاتا ہے۔ دراندازی سے متعلق معاملات کو جن سطحوں پر اٹھایا جاتا ہے ان میں قائم شدہ ہاٹ لائن میکانزم، فلیگ میٹنگس اور دونوں ملکوں کے فوجی آپریشنوں کے ڈائریکٹر جنرلس کے درمیان بات چیت شامل ہیں۔ بی ایس ایف بذات خود اپنے ہم منصب یعنی پاکستانی رینجروں کے ساتھ مختلف سطحوں پر بات چیت کرتی رہتی ہے۔


    رواں سال میں گزشتہ دو مہینوں کے دوران لائن آف کنٹرول (ایل او سی) اور بین الاقوامی سرحد (آئی بی) پر جنگ بندی کی خلاف ورزیوں کی تفصیلات حسب ذیل ہیں:

                                                                                                               
مہینہ        لائن آف کنٹرول پر جنگ بندی کی خلاف ورزیوں کی تعداد  بین الاقوامی سرحد پر سرحد پار فائرنگ کی تعداد
                                                                                                               
                                                                                                               
                                                                                                               
جون 2018     19                                                   39                                           
                                                                                                               
                                                                                                               
                                                                                                               
جولائی 2018  13                                                   00                                           
                                                                                                               
                                                                                                               

    یہ اطلاع دفاع کے وزیر مملکت ڈاکٹر سبھاش بھامرے نے آج راجیہ سبھا میں جناب شمشیر سنگھ منہاس کو تحریری جواب میں دی۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔م م۔ م ر)


    U- 4074

    
    
    (Release ID: 1541749) Visitor Counter : 4