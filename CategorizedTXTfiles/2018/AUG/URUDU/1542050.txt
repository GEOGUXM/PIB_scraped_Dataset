      پیٹرولیم اور قدرتی گیس کی وزارت

      ڈسکورڈ اسمال فیلڈ پالیسی کےتحت دوسرے دور کی بولیاں مطلوب ہیں
      
      اسمال فیلڈ پالیسی کے تحت دوسرے دور کے لئے بولیوں کا اہتمام 9اگست 2018کو کیا جائے گا

      Posted On: 08 AUG 2018 12:50PM by PIB Delhi

    نئی دہلی، 08 اگست ۔ڈسکورڈ اسمال فیلڈ پالیسی کے دوسرے دور کا نیلام 9 اگست 2018 کو اہتمام کیا جائے گا۔اس تقریب کی صدارت پٹرولیم اور قدرتی گیس ہنر مندی کے فروغ اورکاروباری امور کے مرکزی وزیر جناب دھرمیندر پردھان کریں گے۔


    پس منظر :


    ہندوستان 2.6کھرب امریکی ڈالر کی مالیت کے ساتھ دنیا کی پانچویں سب سے بڑی معیشت ہے اورحال ہی میں فرانس کو پیچھے چھوڑ کر اور برطانیہ کو بہ یک جست پار کرکے دنیا کی چوتھی بڑی معیشت کی حیثیت حاصل کرلے گا۔ ہندوستان دنیا کا تیسرا سب سے بڑا بجلی صارف ملک ہے۔توقع ہے کہ ہندوستان میں توانائی کی کھپت میں 4.2فیصد اضافہ ہوجائے گا، جو تمام بڑے ملکوں سے زیادہ تیز رفتار ہے ۔ انٹر نیشنل انرجی ایجنسی (آئی ای اے ) کے مطابق امید ہے کہ 2040 تک ہندوستان میں توانائی کی کھپت عالمی نمو کی درجہ بندی میں تیسرے مقام پر پہنچ جائے گا۔


    ٖ پالیسی اصلاحات :


    سرکار نے متعدد دیگر اصلاحات کے علاوہ اوپن ایکریج لائسنسنگ پالیسی (او اے ایل پی ) اور ڈسکورڈ اسمال فیلڈ پالیسی (ڈی ایس ایف ) جیسے اقدامات کے ذریعہ ٹھیکیداری کی نئی پالیسیوں پر عمل درآمد کیا ہے ۔یہ اقدامات وزیر اعظم جناب نریندر مودی کے معین کردہ چا ر توانائی ستونوں پر مبنی ہے ۔توانائی کے یہ چار ستون ہیں ، توانائی تک رسائی ، توانائی کی موثریت ،توانائی کی پائیداریت اور توانائی کی سلامتی ۔


    ڈسکورڈ اسمال فیلڈ پالیسی :


    پٹرولیم اورقدرتی گیس کی وزارت نے سال 2016 میں ڈسکورڈ اسمال فیلڈ پالیسی (ڈی ایس ایف ) شروع کی تھی ۔جس کا مقصد غیر درجہ بند چھوٹے تیل اور گیس کے ذخیروں سے تیل اور قدرتی گیس نکالنا ہے ۔یہ ذخائر ملک میں موجودہیں ۔ اس کے ساتھ ہی اس پالیسی میں نئے اور موجودہ دعوے داروں کے ساتھ سرمایہ کاری کے بھی آسان متبادل موجود ہیں ۔


    پٹرولیم اورقدرتی گیس کی وزارت کا ڈائریکٹوریٹ جنرل آف ہائیڈروکاربن (ڈی جی ایچ ) ڈی ایس ایف کی پالیسی کی عمل آوری پر نظر رکھتا ہے اور حکومت ہند کی جانب سے اس صنعت میں نئے دعوے داروں کی توجہ منعطف کرنے کی مسلسل کوششیں جاری رکھتا ہے ۔


    سرکار نے ڈی ایس ایف کے پہلےدور کے نیلام میں زبردست کامیابی حاصل ہوئی تھی۔اس دور کا نیلام دس ماہ کی ریکارڈ میں مکمل کرلیا گیا تھا۔ نیلامی کے لئے پیش کئے جانے والے 34 بلاکوں کے لئے 134 بولی دہندگان نے بولیاں دی تھیں ۔جس کے نتیجے میں 20 کمپنیوں کو 30 ٹھیکے دئے گئے تھے ، جن میں ای اینڈ پی کے شعبے کے 13 نئے ادارے شامل ہیں۔توقع ہے کہ 20-2019 تک پہلے ٹھیکے کا تیل / گیس نکلنا شروع ہوجائے گی ۔پہلے دور کے نیلام کی کامیابی کی حوصلہ افزائی کے ساتھ اور اس شعبے میں صنعتی دنیا بالخصوص پرائیویٹ سیکٹر کی خصوصی دلچسپی کو دیکھتے ہوئے سرکار اب ڈی ایس ایف کے دوسرے دورکی نیلامی کا اہتمام کررہی ہے ۔جس میں کاروباری طور سے زبردست پیداوار ی اہمیت کے حامل بڑے میدان نیلام کے لئے پیش کئے جائیں گے۔


    ڈی ایس ایف کے دوسرے دور کے نیلام کی خاص خاص باتیں:

      * بولی دہندگان کے لئے سابقہ تجربہ لازمی نہیں اور نیلام میں آسان شرکت اورسرمایہ کاردوست پالیسی ۔
      * توقع کی جاتی ہے کہ 60 نئی تحقیقات سامنے آئیں گی جنہیں 26 نئے کانٹریکٹ شعبوںمیں یک جا کردیا جائے گا۔
      * پہلے سے جاری پیداوار ی والے خلیجوں میں بڑے میدانوں کی نیلام کے لئے پیش کش۔
      * 190 ایم ایم ٹی (صفر پلس او ای جی ) سے زائد وسائل پر مبنی مقررہ ہائیڈروکاربن وسائل ۔
      * آمدنی کی شراکتداری کے ٹھیکوں کے ذریعہ بہتر مالی نظام ۔
      * جن علاقوں میں تیل / گیس کے ذخائر کا پتہ لگایا گیا ہے ان میں اضافے اورفائدے کے زبردست امکانات قریب ہی پراسیسنگ کی سہولیات تیار بازار ۔
      * نیلام کا آسان عمل کم از کم شرائط شفافیت کے ساتھ بولی کی منظوری کا تیز رفتار عمل ۔
      * ہرقسم کے ہائیڈرو کاربن کے لئے سنگل لائسنس ۔
      * کوئی سگنیچر بونس نہیں ۔
      * ٹھیکے کی پوری مدت کے دوران زیر آب کھدائی کی اجازت ۔
      * قیمتوں کے تعین اور فروخت کرنے کی پوری آزادی ۔
      * ڈی ایس ایف کے پہلے دور کے مقابلے رائلٹی شرحوں میں مزید کمی۔

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 4132

    
    
    (Release ID: 1542050) Visitor Counter : 9
    
    
    
    
    

*