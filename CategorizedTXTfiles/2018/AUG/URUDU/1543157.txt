      نائب صدر جمہوریہ ہند کا سکریٹریٹ

      بچوں کوروایات اورمالامال ثقافتی ورثے کے علم سے آگاہ کریں :نائب صدرجمہوریہ ہند نے مختلف اسکولوں کے بچوں سے ملاقات کی
      Posted On: 16 AUG 2018 1:44PM by PIB Delhi


    نئی دہلی ،16اگست :نائب صدرجمہوریہ ہند ، جناب ایم وینکیانائیڈونے کہا ہے کہ ہمیں اپنی روایات ،مالامال وراثتی ثقافت سے اپنے بچوں کوروشناس کراناچاہیئے تاکہ ہماری مالامال وراثی ثقافت کاتحفظ ہوسکے ۔ موصوف دہلی کے مختلف اسکولوں کے بچوں سے گفت وشنید کررہے تھے ، جوموصوف سے یوم آزادی کے موقع پر انھیں مبارکباد پیش کرنے کی غرض سے ان سے ملنے گئے تھے۔


    نائب صدرجمہوریہ ہند نے کہا کہ بچے ہی ہمارے ملک کا مستقبل ہیں اورانھیں اچھی تعلیم اوراچھے برتاؤکی سیکھ دی جانی چاہیئے ۔ انھوں نے مزید کہاکہ ہمیں اپنے بچوں کو ہمارے عظیم رہنماوں کے ذریعہ حصول آزادی کے راستے میں پیش کی گئی قربانیوں کی تعلیم بھی دینی چاہیئے جو ان عظیم رہنماؤں کے تئیں ایک طرح کا خراج عقیدت ہوگا۔


    نائب صدرجمہوریہ ہند نے کہا کہ ہمارے بچوں کو ماں ، مادری زبان ، مادروطن اور جائے پیدائش کو یاد رکھنے کی تعلیم دی جانی چاہیئے ۔ انھوں نے مزید کہاکہ ہمیں اپنے بچوں کو مادری زبان میں گفتگوکرنے کے لئے راغب کرناچاہیئے ۔ انھوں نے کہاکہ ہمیں اپنے بچوں میں یہ احساس جاگزیں کرنا چاہیئے کہ وہ پہلے ہندوستانی ہیں پھرکچھ اور ہیں ۔


    نائب صدرجمہوریہ ہند نے کہا کہ ہمیں اپنے بچوں کو فطرت کا احترام کرنے اورفطرت کے ساتھ ہم آہنگ ہوکر زندگی بسرکرنے کی سیکھ دینی چاہیئے ۔ ہمیں انھیں اس لائق بناناچاہیئے کہ وہ بہترمستقبل کے لئے فطرت اورثقافت کو ایک ساتھ ملاکرسمجھ سکیں کیونکہ یہ دونوں چیزیں ہرایک فرد کی زندگی میں خاصی اہمیت رکھتی ہیں ۔


    **************


    U-4292


    

    
    (Release ID: 1543157) Visitor Counter : 4