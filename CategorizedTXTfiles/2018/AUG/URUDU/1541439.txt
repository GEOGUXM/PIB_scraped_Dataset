      عملے، عوامی شکایات اور پنشن کی وزارت

      عوامی شکایات کا ازالہ
      Posted On: 02 AUG 2018 8:23PM by PIB Delhi


    نئی دہلی، 2 اگست 2018 ، شمال مشرقی علاقوں کی ترقی کے مرکزی وزیر مملکت (آزادانہ چارج)، نیز وزیراعظم کے دفتر، عملے، عوامی شکایات، پنشن، جوہری توانائی اور خلا کے وزیر مملکت ڈاکٹر جتیندر سنگھ نے آج راجیہ سبھا میں ایک سوال کے تحریری جواب میں اطلاع دی کہ حکومت نے عوامی شکایات کے ازالے اور نگرانی کے لئے ایک مرکزی نظام (سی پی جی آر اے ایم ایس) قائم رکھا ہے جو کہ مختلف مرکزی اور ریاستی حکومتوں کی ایجنسیوں کے ذریعہ عوامی شکایات کا ازالہ کرنے کے لئے ایک آن لائن مرکزی ویب اپلی کیشن ہے۔ سی پی جی آر اے ایم ایس ملک کے شہریوں کو یہ سہولت فراہم کرتا ہے کہ وہ آن لائن طریقے سے اپنی شکایات درج کرائیں اور پر اپلی کیشن کے شہریوں کے انٹر فیس ( http://pgportal.gov.in ) کے ذریعہ اپنی شکایات سے متعلق تازہ ترین جانکاری حاصل کریں۔


    مزید برآں شکایات اہم دفاتر مثلاً وزیراعظم کے دفتر (پی ایم او)، صدر جمہوریہ کے سکریٹریٹ، کابینہ سکریٹری میں عوامی شکایات کے ڈائرکٹوریٹ (ڈی پی جی) اور محکمہ برائے پنشن اور پنشن یافتگان کی بہبود (ڈی پی پی ڈبلیو)، حکومت ہند کے ذریعہ بھی درج کرائی جاسکتی ہیں۔ سی پی جی آر اے ایم ایس میں مذکورہ تمام ذرائع سے شکایات موصول ہوتی ہیں۔ موبائل ایپ کے ذریعہ بھی شکایات درج کرائی جاسکتی ہیں۔ اسی طرح سے ڈاک کے ذریعہ موصولہ شکایات کو اسکین کیا جاتا ہے اور پھر اسے سی پی جی آر اے ایم ایس پر اپ لوڈ کردیا جاتا ہے۔ سی پی جی آر اے ایم ایس سے تمام وزارتوں / محکموں کو جورڈ دیا گیا ہے۔ شکایات سے تعلق کی گئی کارروائی کی صورتحال اور پوری جانکاری تمام متعلقہ محکموں کے ذریعہ سی پی جی آر اے ایم ایس پر اپ لوڈ کردی جاتی ہیں۔

                                                               
مہینہ   آگے بھیجی گئیں شکایات  موصولہ شکایات  حل کی گئیں شکایات
                                                               
                                                               
                                                               
مئی     104638                 103803         106673           
                                                               
                                                               
                                                               
جون     101768                 92941          84009            
                                                               
                                                               
                                                               
جولائی  110700                 79260          88778            
                                                               
                                                               

    موجودہ عوامی شکایات کے ازالے اور نگرانی کا مرکزی نظام(سی بی جی آر اے ایم ایس) ایک الیکٹرونک ازالہ نظام ہے کیونکہ یہ ویب پر مبنی نظام ہے۔


    ۔۔۔۔۔۔۔۔۔۔۔


    م ن۔م ع۔ن ا۔


    - 0 8-18) 02)


    U- 4012

    
    
    (Release ID: 1541439) Visitor Counter : 3