      کامرس اور صنعت کی وزارتہ

      حکومت کی ای۔ مارکیٹ پلیس کل اپنے دو سال مکمل کرلے گی اس مارکیٹ پلیس میں 6.16 لاکھ لین دین کے ذریعہ جی ایم وی میں 10 ہزار کروڑ روپے کی رقم کمائی ہے
      Posted On: 08 AUG 2018 8:00PM by PIB Delhi


    نئی دہلی، 8 اگست 2018 ، حکومت کی ای۔ مارکیٹ پلیس (جی ای ایم) جو کہ عوامی خریداری کا ایک قومی پورٹل ہے، کل اپنے دو سال مکمل کرلے گی۔ اس کا آغاز 9 اگست 2016 کو کیا گیا تھا جس کا مقصد حکومت کے لئے ایک کھلا ، شفاف اور باصلاحیت خریداری پلیٹ فارم قائم کرنا تھا۔ اپنے اس مختصر سفر میں جی ای ایم نے بہت سے اہم سنگ میل حاصل کئے ہیں جن میں سے کچھ اس طرح ہیں:

      * جی ای ایم نے اس پلیٹ فارم پر 6.16 لاکھ سے زیادہ لین دین کے ذریعہ 10 ہزار کروڑ سے زیادہ روپے کمائے ہیں۔
      * جی ای ایم نے 1.3 لاکھ فروخت کنندگان اور سروس پرووائیڈرس کے نیٹ ورک کے ذریعہ 4.2 لاکھ مصنوعات اس پلیٹ فارم پر دستیاب کرائی ہیں۔
      * یہ مصنوعات اور خدمات 25 ہزار سے زیادہ سرکاری تنظیمیں خرید رہی ہیں جن کا اس پلیٹ فارم پر اندراج ہے۔ (ان میں مرکزی اور ریاستی حکومتوں کی تنظیمیں اور مرکز کے زیر انتظام ادارے شامل ہیں)
      * 40 فیصد سے زیادہ لین دین کی کارروائی اس پلیٹ فارم پر رجسٹرڈ بہت چھوٹے ، درمیانہ درجے اور چھوٹے کارخانوں کے ذریعہ کی گئی ہے۔
      * چھتیس ریاستوں اور مرکز کے زیر انتظام علاقوں کے خریدار پلیٹ فارم کے ذریعہ مصنوعات خرید رہے ہیں۔ 24 ریاستیں اور مرکز کے زیر انتظام علاقوں نے جی ای ایم کے ساتھ مفاہمت ناموں پر باقاعدہ دستخط کئے ہیں۔
      * پلیٹ فارم کے ذریعہ کئے جانے والے لین دین سے 25 فیصد کی بچت ہوئی ہے۔
      * آدھار ، ادیوگ آدھار، صارفین کی امور 21 کی وزارت (ایم سی اے 21) سرکاری مالی بندوبست نظام (پی ایف ایم ایس)، پی اے این، جی ایس ٹی ای، کنٹرولر جنرل آف ڈیفنس اکاؤنٹس (سی جی ڈی اے) اور سکیورٹیز اینڈ ایکسچنج بورڈ آف انڈیا (ایس ای بی آئی) کی یگانگت سے درجہ بندی کی ایجنسیوں رجسٹریشن کے عمل کے لئے پینل میں شامل کیا گیا ہے۔
      * اٹھائس ریاستوں اور مرکز کے زیر انتظام علاقوں میں 40 ہزار سے زیادہ خریداروں اور فروخت کنندگان کو تربیت دی گئی ہے تاکہ وہ اس پلیٹ فارم کا آسانی سے استعمال کرسکیں۔
      * ادائیگی کو مربوط بنانے کے لئے آٹھ بینکوں کے ساتھ مفاہمت ناموں پر دستخط کئے گئے ہیں تاکہ اس پلیٹ فارم کے ذریعہ بغیر کاغذ کے، بغیر نقدی کے اور کسی سے ذاتی رابطہ قائم کئے بغیر ادائیگی کی سہولت حالت رہے۔
      * ایم ایس ایم ای وزارت، کامن سروس سینٹروں (سی ایس سی) اور صنعتی انجمنوں (کنفیڈریشن آف انڈین انڈسٹری/ سی آئی آئی، فیڈریشن آف انڈین چیمبرس آف کامرس اینڈ انڈسٹری / ایف آئی سی سی آئی، پی ایچ ڈی چیمبر آف کامرس اینڈ انڈسٹری کے ساتھ مفاہمت ناموں پر دستخط کئے گئے ہیں تاکہ تربیت ، صلاحیت سازی اور ملک بھر کے سامان تیار کرنے والوں اور فرموں کو تربیت کی سہولت فراہم کی جاسکے۔
      * مصنوعات کے معیار کو یقینی بنانے کی غرض سے اور جی ای ایم کی طرف سے فراہم کردہ خدمات کے معیار کی برقراری کے لئے کوالٹی کونسل آف انڈیا (کیو سی آئی) کے ساتھ یگانگت پیدا کی گئی ہے۔

    جی ای ایم مرکزی اور ریاستی حکومتوں کی وزارتوں اور محکموں، مرکزی اور ریاستی حکومت کے پبلک سیکٹر اداروں، خود مختار اداروں اور مقامی اداروں کے لئے عام استعمال کی اشیا اور خدمات کی فراہمی کے لئے ایک آن لائن مارکیٹ پلیس کی خدمات انجام دے رہی ہے۔


    ۔۔۔۔۔۔۔۔۔۔۔


    م ن۔ج۔ن ا۔


    U- 4145

    
    
    (Release ID: 1542143) Visitor Counter : 6
    
    
    
    
    

*