      ریلوے کی وزارت

      پیوش گوئل نے ریلوے کے کھلاڑیوں کے لئے ترقی کی نئی پالیسی کو منظوری دی
      
      ریلوےکے کھلاڑیوں اورکوچز کو افسررینک پر ترقی دی جائے گی

      Posted On: 02 AUG 2018 5:13PM by PIB Delhi

    نئی دہلی،02 اگست 2018؍ریلوے، کوئلہ، مالیات اور کارپوریٹ امور کے مرکزی وزیر جناب پیوش گوئل نے ریلوے کے کھلاڑیوں کی ترقی کے لئے ایک نئی پالیسی کو منظوری دی ہے، جہاں اولمپکس میں تمغہ یا پوزیشن حاصل کرنے والے کھلاڑیوں کے علاوہ ان سبھی کھلاڑیوں اور کوچز کو جنہیں پدم شری کا ایوارڈ دیا گیا ہے، آفیسرز کی حیثیت سے ترقی دی جائے گی۔


    ان کھلاڑیوں کی طرف سے کی گئی کوشش کو مناسب طور سے تسلیم کرتے ہوئے جنہوں نے اولمپکس میں دو بار شرکت کی ہے، ایشیائی کھیلوں؍دولت مشترکہ کھیلوں میں تمغہ جیتا ہے اب یہ فیصلہ کیا گیا ہے کہ انہیں افسر کے رینک کی ترقی کی دی جائے، مزید یہ کہ ریلوے کے ایسے کھلاڑی ، جنہوں نے ارجن ؍راجیو گاندھی کھیل رتن ایوارڈحاصل کیا ہو، مذکورہ ترقی کے مستحق ہوں گے۔


    کھلاڑیوں کی کامیاب کارکردگی کے لئے کوچز کی خدمات اور تعاون کو مناسب طورپر تسلیم کیا گیا ہے اور ایسا کوئی بھی کوچ،جس کی نگرانی میں زیر تربیت کھلاڑیوں نے اولمپک کھیلوں ؍عالمی کپ؍عالمی چیمپئن شپ؍ایشیائی گیمز؍ دولت مشترکہ کھیلوں میں کم سے کم تین میڈل جیتے ہوں نیز اولمپک کھیلوں میں کم از کم ایک میڈل جیتا ہو،ایک افسر کی حیثیت سے ترقی کا مجاز ہوگا۔


    نرم روی کی ترقی دینے کی یہ پالیسی ملک کے چنندہ کھلاڑیوں؍کوچز کے لئے ایک ترغیب کے طورپر کام کرے گی اور ملک میں کھیلوں کے فروغ کے تئیں ریلوے کے عزم کی عہدبستگی کو ثابت کرے گی۔


    نیشنل ریل میوزیم میں دولت مشترکہ کھیل 2018ء میں تمغے جیتنے والے کھلاڑیوں کے لئے ریلوے اسپورٹس پرموشن بورڈ کی طرف سے منعقد عزت افزائی کی ایک تقریب کے دوران جناب پیوش گوئل نے اعلان کیا تھا کہ ریلوے جلد ہی ترقی دینے کی ایک پالیسی کو پیش کرے گا، تاکہ ریلوے کے غیر معمولی ایتھلیٹس کی جائز امنگوں کو پورا کیا جاسکے۔ وزیر موصوف نے کامیاب کھلاڑی تیار کرنے میں کوچز کے رول کی اہمیت پر بھی زور دیا تھا۔


    م ن۔ح ا ۔ ن ع


    ( 02 .0 8 .2018)


    U: 4002

    
    
    (Release ID: 1541322) Visitor Counter : 3