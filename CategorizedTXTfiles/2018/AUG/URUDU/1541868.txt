      وزارتِ تعلیم

      انٹربورڈ ورکنگ گروپ نے سبھی اسکول ایجوکیشن بورڈوں کے ذریعہ رعایتی نمبر دئے جانے کی روایت کو بندکرنے کی سفارش کی
      Posted On: 07 AUG 2018 12:13PM by PIB Delhi


    نئی دہلی، 07 اگست ۔ فروغ وسائل انسانی کے وزیر مملکت جناب اوپیندر کشواہا نے لوک سبھی میں ایک سوال کے تحریری جواب میں بتایا کہ فروغ وسائل انسانی کی وزارت میں سکریٹری (اسکولی تعلیم وخواندگی) نے ایک جائزہ اجلاس کا اہتمام 24 اپریل 2017 کو کیا تھا ،جس کا مقصداسکول بورڈوں کے ذریعہ رعایتی نمبردئے جانے کی روایت کا جائزہ لینا تھا۔ اس اجلاس میں ریاستی سرکاروں کے محکمہ تعلیم کے سکریٹریوں اور سینٹرل بورڈ آف سیکنڈری ایجوکیشن (سی بی ایس ای ) سمیت تمام ریاستی ایجوکیشن بورڈو ں کے سربراہوں نے شرکت کی ۔ اس جائزہ اجلاس میں تمام ریاستی تعلیمی بورڈو ں کے چیئر پرسن نے یہ فیصلہ بھی لیا کہ انٹربورڈ ورکنگ گروپ (آئی بی ڈبلیو جی ) کے نام سے ایک گروپ تشکیل دیا جائے ،جس میں گجرات ، جموں وکشمیر ،کیرل ، تلنگانہ ،چھتیس گڑھ ، منی پور کے بورڈ آف سیکنڈری ایجوکیشن کے چئیر پرسن کو شامل کیا جائے ۔اس گروپ کی سربراہی کی ذمہ داری سی بی ایس کے چیئرمین کو تفویض کی گئی اور انہیں آئی بی ڈبلیو جی کا کنوینر نامزد کیا گیا ۔اس میٹنگ میں امتحانات میں طلبا کے ذریعہ حاصل کئے جانے والے نمبروں کو مطلوبہ سطح تک لانے کے لئے اسکول ایجوکیشن بورڈوں کے ذریعہ دئے جانے والے نمبروں سے متعلق درج ذیل فیصلے لئے گئے :


    1۔ تمام اسٹیٹ بورڈس نے فیصلہ کیا کہ جاری سال سے طلبا کے نمبروں کو مطلوبہ سطح تک لانے کے لئے رعایتی نمبر دئے جانے کی روایت بند کی جائے ۔لیکن کیرل کے بورڈ کو اس سے مستثنیٰ رکھا گیا ۔بشرطیکہ اگر ضرورت ہوتو ریاستی سرکار وں کے ضابطوں میں ترمیم کی جائے تاہم کیرل بورڈ نے بھی اگلے سال سے رعایتی نمبر دئے جانے کا سلسلہ بند کرنے پررضامندی کا اظہار کیا ہے ۔


    2۔ تمام ریاستی بورڈو نے طے کیا کہ امتحانات کے نتائج کے فیصد میں بہتری کے لئے کم سطح کی کارکردگی کا مظاہرہ کرنے والے طلبا کو امدادی نمبر (گریس مارکس ) دئے جانے کا سلسلہ جاری رکھا جائے گا۔ لیکن اس کی پالیسی کو شفافیت کی غرض سے بورڈ کی ویب سائٹ پر اپ لوڈ کیا جائے گا۔ اس کے ساتھ ہی یہ بھی طے کیا گیا کہ طلبا کے امتحانات کے نمبروں کے پرچوں (مارک شیٹس ) میں گریس مارکس کی امتیازی نشاندہی کی جائےگی۔بعد ازاں اس مسئلے پر غوروخوض کے لئے انٹربورڈ ورکنگ گروپ کی دو میٹنگس کا اہتمام کیا گیا۔ ان اعلیٰ سطحی میٹنگس کی روشنی میں یہ فیصلہ کیا گیا کہ تمام اسکولوں میں درج ذیل امور کی عمل آوری کی سفارش کی جائے۔

      * رعایتی نمبردئے جانے کا سلسلہ بند کیا جائے ۔ تاہم امتحان کے جس پرچے میں ابہام ہوگا ،اس پر اس فیصلے کا نفاذ نہیں ہوگایا انٹرسیٹ وریئیشن کی سطح دشوار گزار ہو تو اس پر سفارش کا نفاذ نہیں ہوگا۔
      * امتحان میں طالب علم کے ذریعہ حاصل کئے جانے والے کم نمبروں کو امدادی نمبر (گریس مارکس )دئے جانے کا سلسلہ جاری رکھا جائے گا تاکہ امتحان میں پاس ہونے کے لئے مطلوبہ نمبروں میں خفیف سی کمی کو دورکرنے کی غرض سے گریس مارکس دے کر طلبا کے پاس ہونے کے فیصد کو خاطر خواہ رکھا جاسکے ۔اس کے ساتھ ہی تمام بورڈو ںکو اپنی اپنی گریس مارکس کی پالیسی کو اپنے ویب سائٹ پر اپ لوڈ کرنا ہوگا۔
      * تمام بورڈوں میں غیر نصابی سرگرمیوں کی اہمیت بدستور برقرار رکھی جائے اور طالب علم کے نمبروں کے پرچے (مارک شیٹس میں ) بورڈوں کے ذریعہ طلبا کی غیر نصابی سرگرمیوں کی وضاحت کی جائے ۔بجائےاس کے کہ ان کی ان سرگرمیوں کو اسکولی سرگرمی کے کالم میں درج کیا جائے ۔
      * سبھی بورڈوں کو رعایتی نمبر دئے جانے کی پالیسی ، اور رعایتی نمبر دئے جانے کی تعداد کو سال بہ سال اپنی ویب سائٹ پر اپ لوڈ کرنا ہوگا۔

    تمام ایجوکیشن بورڈوں سے مذکورہ بالا سفارشات کی شفاف طریقے سے عمل آوری کرنے کی گزارش کی گئی ہے ۔ مذکورہ بالا فیصلوںکی عمل


    آوری سے اندازہ کاری کے عمل میں یکسانیت ، نتائج میں اختلاف کو دور کرنے اور حصول علم کے نتائج پر زوردیتے ہوئے تعلیم کے معیار میں بہتری پیدا کی جاسکے گی۔


    م ن ۔س ش ۔رم


    U-4099

    
    
    (Release ID: 1541868) Visitor Counter : 6
    
    
    
    
    

*