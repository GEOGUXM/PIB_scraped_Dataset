      عملے، عوامی شکایات اور پنشن کی وزارت

      زیر التوا آر ٹی آئی درخواستیں
      Posted On: 01 AUG 2018 1:52PM by PIB Delhi


    نئی دہلی،یکم اگست 2018؍شمال مشرقی خطے کی ترقی کے وزیر مملکت(آزادانہ چارج)،وزیر اعظم کے دفترمیں وزیر مملکت، عملے، عوامی شکایات اور پنشن کے علاوہ ایٹمی توانائی اور خلاء کے مرکزی وزیر مملکت ڈاکٹر جیتندر سنگھ نے آج لوک سبھا میں ایک تحریری جواب میں بتایا کہ سینٹرل انفارمیشن کمیشن (سی آئی سی) نے مطلع کیا ہے کہ 26جولائی 2018ء تک 23978سیکنڈ اپیلیں؍شکایتیں زیر التوا رہی ہیں۔اسٹیٹ انفارمیشن کمیشن کے سلسلے میں کوئی ڈیٹا برقرار نہیں رکھا گیا ہے۔


    وزیر موصوف نے کہا کہ زیر التوا معاملوں کو تیزی سے نمٹانے کے لئے حکومت نے سینٹرل پبلک انفارمیشن آفیسرز(سی پی آئی او ایس) اورپبلک انفارمیشن آفیسرز(پی آئی اوایس) کی تربیت کے ذریعے صلاحیت سازی جیسے بہت سے اقدامات کئے ہیں اور پی آئی او ایس اور فرسٹ ایپلیٹ اتھارٹیز کے لئے رہنما خطوط جاری کئے ہیں، تاکہ انہیں پہلی اپیل کے مؤثر نپٹارے کے لئے معلومات فراہم کی جاسکیں اور انفارمیشن کمیشن کے لئے پہلی اپیل اور اپیل کی تعداد کم ہوسکے۔


    مرکزی حکومت کے تحت دفاتر کو آن لائن درخواستیں بھی دی جاسکتی ہیں۔ فی الحال 2200 پبلک اتھارٹیز میں ایسے نظام کو منسلک کیا گیا ہے، تاکہ درخواست دہندگان سے آن لائن آرٹی آئز وصول کی جاسکیں اور ان کی درخواستوں کا جواب دیا جاسکے۔


    درخواستیں پورٹل www.rtionline.gov.in پر بھیجی جاسکتی ہیں اور مرکزی حکومت کے تحت مند پسند وزارت یا محکمے کا انتخاب کیا جاسکتا ہے اور آن لائن آر ٹی آئی درخواست داخل کی جاسکتی ہے۔ درخواست دہندہ اس پورٹل کے ذریعے ضروری فیس کی ادائیگی آن لائن کرسکتا ہے اور آر ٹی آئی درخواست داخل کرسکتا ہے۔


    ریاستی سرکاروں کو مشورہ دیا گیا ہے کہ وہ اپنے اپنے ریاستوں میں آن لائن آر ٹی آئی پورٹل کے نفاذ کی سہولت کا پتہ لگائیں۔ این آئی سی کو مشورہ دیا گیا ہے کہ وہ ان ریاستوں کو تکنیکی تعاون فراہم کرے جو آرٹی آئی درخواستوں کو آن لائن داخل کرنے کے لئے ڈی او پی ٹی کے ویب پورٹل کو نقل کرنے کی خواہش مند ہیں۔


    U: 3 95 1

    
    
    (Release ID: 1541024) Visitor Counter : 5
    
    
      Read this release in: English