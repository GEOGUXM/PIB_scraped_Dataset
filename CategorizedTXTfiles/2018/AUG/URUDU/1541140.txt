      کابینہ

      مرکزی کابینہ نے زرعی سائنس دانوں کے بھرتی بورڈ (اے ایس آر بی)
      
      کی تنظیم نو کی منظوری دے دی ہے
      
      Posted On: 01 AUG 2018 7:27PM by PIB Delhi


    نئی دہلی، 1 اگست 2018 /مرکزی کابینہ کی میٹنگ نے جس کی صدارت وزیراعظم جناب نریندر مودی نے کی، زرعی سائنس دانوں کے بھرتی بورڈ ( اے ایس آر بی) کو دوبارہ منظم کرنے کی تجویز کی منظوری دے دی ہے۔


    تفصیلات:


    اے ایس آر بی اب تین ممبروں کے بجائے چار ممبروں پر مشتمل ایک ادارہ ہوگا۔ اس میں ایک چیئرپرسن اور تین ارکان ہوں گے۔


    *اے ایس آر بی کے ارکان کی مدت کار تین سال یا 65 سال کی عمر تک پہنچنے تک ہوگی اس میں سے جو بھی پہلے ہو۔


    *خودمختاری ، رازداری ، جواب دہی اور باصلاحیت طریقے پر کام کرنے کے مقصد سے اے ایس آر بی کو اے سی اے آر سے الگ کردیا جائے گا اور اس کا تعلق زراعت اور کسانوں کی فلاح و بہبود کے تحت زرعی تحقیق و تعلیم کے محکمہ (ڈی اے آر ای) سے جوڑ دیا جائے گا۔


    *اے ایس آر بی کا بجٹ آئی سی اے آر سے الگ کردیا جائے گا اور اسے ڈی اے آر کے تحت کردیا جائے گا۔ اے ایس آر بی کا سکریٹریٹ میں انتظامیہ عملہ کا خود اپنا کاڈر ہوگا جس پر اس کا آزادانہ انتظامیہ کنٹرول ہوگا۔


    اثرات:


    چار ارکان کا یہ ادارہ ایک چیئرپرسن اور تین ممبروں پر مشتمل ہوگا جو اے ایس آر بی کے کام اور طریقہ کار میں تیزی پیدا کرے گا۔ یہ ادارہ بھرتی کے عمل میں تیزی لانے میں مدد کرے گا جس سے مجموعی طور پر زرعی برادری اور زراعت کو فائدہ ہوگا۔ اس کے علاوہ یہ ادارہ آئی سی اے آر میں مختلف سائنسی عہدوں پر محنتی سائنسدانوں کے تقرر میں زیادہ شفافیت اور اہلیت پیدا کرے گا۔ آئی سی اے آر ملک میں زرعی تحقیق اور تعلیم کی بنیادی ایجنسی ہے۔


    پس منظر:


    مرکزی کابینہ نے نومبر 1973 میں ایگریکلچرل سائنسٹس ریکرومنٹ بورڈ کے قیام کی منظوری دی تھی۔ جس کا ایک کل وقتی چیئرمین ہوتا ہے۔ اس کا مقصدیہ تھا کہ یہ بورڈ آئی سی اے آر / ڈی اے آر ا ی کے زرعی تحقیقی سروس اور ریسرچ منجمنٹ کے مختلف عہدوں پر سائنسدانوں کے تقرر کےلیے ایک آزادانہ ایجنسی کے طور پر کام کرے۔ اے ایس آر بی کا کام کافی بڑھ جانے کی وجہ سے بورڈ کی تنظیم نو کے لئے ایک تجویز تیار کی گئی اور حکومت نے اسے اکتوبر 1986 میں منظور کردیا تھا۔ اس کے تحت اب اے ایس آر بی کے ممبروں کی تعداد ایک سے بڑھاکر تین کردی گئی ہے۔ 1986میں اے ایس آر بی کی تنظیم نو کے بعد سے اس ادارے کا کام ا ب کافی بڑھ گیا ہے اور زرعی سائنس کے شعبے میں بہت سی اہم تبدیلیاں رونما ہوئی ہیں۔ جس کی وجہ سے بورڈ کی تنظیم نو کی ضرورت محسوس کی گئی۔ اسی لئے بورڈ کے چیئرمین اور اس کے ارکان کے انتخاب کے لئے ماہرین کے طریقہ کار کو بھی مزید وسعت دی گئی۔


    ۔۔۔۔۔۔۔۔۔۔۔


    م ن۔ج ۔ ج۔


    U- 3980


    

    
    (Release ID: 1541140) Visitor Counter : 4