      امور داخلہ کی وزارت

      وزیرداخلہ کا کیرالہ کے سیلاب زدہ علاقوں کا دورہ
      
      وزیرداخلہ جناب راج ناتھ نے ریاستی حکومت کو یقین دہانی کرائی ہے کہ سیلاب کی صورت حال سے نمٹنے کے لئے تمام ممکنہ امداد فراہم کی جائیگی
      
      Posted On: 12 AUG 2018 8:11PM by PIB Delhi


    نئی دہلی ،13 اگست: وزیرداخلہ، جناب راج ناتھ نے سیاحت کے وزیرمملکت (آزادانہ چارج ) جناب کے جے الفونس ، قومی تباہ کاری ردعمل فورس ( این ڈی آرایف ) ڈائرکٹرجنرل ، جناب سنجے کماراوروزارت داخلہ کے سینیئرافسران کی معیت میں 12اگست ، 2018کو کیرالا کے سیلاب زدہ علاقوں کا دورہ کیا۔


    جناب راج ناتھ سنگھ نے آدی مالی ، الوااور پراؤرتعلقہ اور چیروتھونی ۔ادّوکی بانداوراس کے نشیبی علاقوں کا دورہ کیااور ریاستی حکومت اورمرکزی سرکاری ایجنسیوں کے ذریعہ کئے جارہے تلاش ، بچاؤاور راحت کاری اقدامات کا کیرالاکے وزیراعلیٰ جناب پنارائی وجےئن ، ریاستی حکومت کے وزرائے مملکت ، چیف سکریٹری پولیس کے ڈائرکٹرجنرل اور مرکزی ایجنسیوں اورریاستی انتظامیہ کے سینئرافسران کے ساتھ جائزہ لیا۔


    وزیرموصوف نے راحت کیمپ کا بھی دورہ کیا اور وہاں مقیم متاثرہ افراد سے ملاقات کی ۔ ہوائی سروے فیلڈوزٹ اور متاثرہ افراد سے ملاقات کے بعد جناب راج ناتھ سنگھ نے ریاستی انتظامیہ کے ذریعہ کئے گئے تمام اقدامات اور انتظامات کا جائزہ لیااوراس پر اپنی جانب سے اطمینان کا اظہارکیا ۔ یہ تمام انتظامات ریاست میں غیرمعمولی سیلاب اور چٹانیں کھسکنے اور زمین دھنسنے کے سلسلے میں کئے گئے ہیں اورخوراک پانی اورطبی خدمات کی فراہمی سمیت ان راحتی کیمپوں میں تمام بنیادی سہولتیں فراہم کی گئی ہیں ۔


    وزیراعلیٰ نے این ڈی آرایف کی 14ٹیموں کی تعیناتی اوردفاعی دستوں کے ذریعہ وسائل کی فراہمی کے لئے مرکزی حکومت کا شکریہ اداکیا ،جو انتظامیہ کو بچاو اورراحت کاری تقسیم میں مدد دے رہے ہیں ۔ وزیرداخلہ نے ریاستی حکومت کو یقین دہانی کرائی ہے کہ مرکز کی جانب سے این ڈی آرایف کی مزید ٹیمیں ارسال کی جائیں گی اورفضائیہ، بحریہ ، وبری فوج اورساحلی محافظ دستے کے اضافی اثاثے اگرریاستی حکومت ضروری سمجھے گی تو فراہم کرائے جائیں گے ۔


    جناب راج ناتھ سنگھ نے اعلان کیاکہ مرکزی حکومت نے پہلے ہی ریاستی ڈیزاسٹررسپانس فنڈ ( ایس بی آرایف ) کے تحت دوسری مرکزی قسط کے تحت 80.25کروڑروپے کی رقم مرکزی حصص کے طورپرجاری کردی ہے تاکہ ریاستی حکومت کو امداد فراہم کی جاسکے ۔


    وزیرداخلہ نے یہ بھی اعلان کیا کہ نیشنل ڈیزاسٹررسپانس فنڈ سے 100کروڑروپے پیشگی جاری کئے جائیں گے۔ انھوں نے یہ بھی کہاکہ ریاستی حکومت کی جانب سے عرضداشت کی بنیاد پرایک بین وزارتی مرکزی ٹیم ( آئی ایم سی ٹی) پہلے ہی تعینات کی جاچکی ہے اوریہ ٹیم سیلاب سے ہوئے نقصانات کا جائزہ لینے کے لئے متاثرہ علاقوں کا دورہ کررہی ہے اورحکومت ہند این ڈی آرایف سے قواعد وضوابط کے مطابق ترجیحاتی بنیاد پراضافی راحت بہم پہنچائیگی ۔


    اس موقع پرمیڈیا کو جانکاری دیتے ہوئے جناب راج ناتھ سنگھ نے کہاکہ اس سیلاب سے لاحق ہوئے جانی و مالی اتلاف کے تئیں انھیں گہری تشویش ہے۔ انھوں نے یقین دہانی کرائی کہ ریاستی حکومت کو اس صورت حال سے نمٹنے کے لئے تمام ممکنہ امداد فراہم کرائی جائیگی ۔


    رواں جنوب ۔ مغربی مانسون سیزن کے دوران ، ریاست کیرالا کے مختلف حصوں میں زبردست بارش ہوئی ہے اور اس کے نتیجے میں مختلف النوع قسم کی سنگین پریشانیاں اوردقتیں پیداہوگئی ہیں ۔ این ڈی آرایف کی 14ٹیمیں جن میں 404بچاو کاری کارکنان ، 31کشتیاں شامل ہیں ،انھیں پہلے ہی متاثرہ اضلاع یعنی تھریشور ، ارناکلم ، کوذی کوڈے ، ادّوکی ، ویانند ، اورالاپوزہ میں ریاستی انتظامیہ کی امداد کے لئے تعینات کیاجاچکاہے اوریہ ٹیمیں راحت اوربچاو کاری میں مصروف ہیں اور سنگین صورت حال میں متاثرہ علاقوں میں عوام کولازمی راحتی سازوسامان اورطبی امداد فراہم کررہی ہیں ۔اس کے علاوہ بری فوج ، بحریہ اورساحلی محافظ دستے کے وافراہل کاران ، فضائیہ ، بحریہ اور ساحلی محافظ دستے کے ہیلی کاپٹربھی ریاست میں لازمی اشیأ کو لانے اورلے جانے کے کام میں ریاستی حکومت کی مدد کے لئے لگائے گئے ہیں ۔


    *************


    U-4243


    

    
    (Release ID: 1542832) Visitor Counter : 1
    
    
      Read this release in: English