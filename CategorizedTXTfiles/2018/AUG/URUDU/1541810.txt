      وزارت دفاع

      غیر ملکی ہتھیاروں پر انحصار
      Posted On: 06 AUG 2018 6:43PM by PIB Delhi


    نئی دہلی، 6 اگست 2018 /بڑے پیمانے پر دفاعی سامان کی حصولی مختلف ملکی اور غیر ملکی فرموں سے کی جاتی ہے جس کا انحصار مسلح افواج کی ضرورتوں ، ہندستان اور بیرونی ملکوں میں سامان تیار کرنے کی صلاحیت پر ہوتا ہے تاکہ مسلح افواج کو سلامتی کے کسی بھی چیلنج کا مقابلہ کرنے کے لئے تیاری کی حالت میں رکھا جاسکے۔


    پچھلے تین برسوں اور موجودہ سال (جون 2018تک) 168 کانٹریکٹوں میں سے 106 کانٹریکٹ مسلح افواج کے لئے دفاعی سامان تیار کرنے کے سلسلہ میں ہندستانی فرموں کے ساتھ کئے گئے ہیں ۔ اس سامان میں ہیلی کاپٹر ، راڈار، بیلسٹک ہیلمٹ، آرٹلری گنز ،سیمولیٹرس ، میزائلس ، بلٹ پروف جیکٹس ، الیکٹرانکس فیوز اورگولی بارود شامل ہے۔


    حکومت ملک میں سرکاری اور پرائیوٹ شعبے کی صنعتوں کی صلاحیت میں اضافہ کرکے دفاع کے شعبے میں دیسی جانکاری سے خودکفالت حاصل کرنے کی کوشش کررہی ہے۔ ان اقدامات میں لائسنس دینے کے طریقے کوآسان بناکر ہندستانی فرموں سے ترجیحی طور پر سامان حاصل کرنے جیسے اقدامات محکمہ دفاع کے سامان حاصل کرنے کے طریقہ کار (ڈی پی پی) میں اولین ترجیح ہندستانی دفاعی سامان حاصل کرنے کی ہے۔ (دیسی جانکاری سے ڈیزائن کئے گئے، فروغ دیئے گئے اور بنائے گئے )(آئی ڈی ڈی ایم) ۔ بہت چھوٹے ، چھوٹے اور درمیانہ درجے کی صنعتوں کے لئے (ایم ایس ایم ایز) سرکاری فنڈ والے دس کروڑ روپے تک کی اور صنعتی فنڈ والے تین کروڑ روپے تک کی پروجیکٹوں سے سامان حاصل کرنے کے لئے طریقہ کار کو سہل بنادیا گیا ہے۔ حکومت نے بڑے دفاعی سامان کی تیاری کے لئے پرائیوٹ سیکٹر کی اور زیادہ شرکت کی حوصلہ افزائی کی غرض سے دفاعی سیکٹر میں اسٹریٹجک شراکت داری کے بارے میں بھی پالیسی مرتب کی ہے۔


    رکشا راجیہ منتری ڈاکٹر سبھا ش بھامری نے آج راجیہ سبھا میں جناب لال سنگھ وڈوڈیہ کے سوال کے تحریری جواب میں یہ اطلاع فراہم کی۔


    ۔۔۔۔۔۔۔۔۔۔۔


    م ن۔ج ۔ ج۔


    U- 4080


    

    
    (Release ID: 1541810) Visitor Counter : 3