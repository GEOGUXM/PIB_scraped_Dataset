      مکانات اور شہری غریبی کے خاتمے کی وزارت

      اپنے شہری اداروں سے بہتر معیاری زندگی کے لئے شہریوں کو بااختیار بنائے جانے کا آسان طرز زندگی کا اشاریہ
      
      شہری میٹرو علاقوں کے شفاف طریقے سے طبعی محاسبے کے ساتھ کشادہ اور شمولیتی اندازہ کاری پر مبنی اشاریہ

      Posted On: 16 AUG 2018 12:46PM by PIB Delhi

    نئی دہلی، 14 اگست ۔ہاؤسنگ اور شہری امور کی وزارت کے 13 اگست 2018 کو جاری کردہ زندگی جینے کے آسانی کے اشارئے کو نہ صرف زبردست عوامی دلچسپی حاصل ہوئی ہے ،اس سے شہری منصوبہ کاروں ، میونسپل اداروں اور عام لوگوں کو وسیع ترعوامی مباحثے کے لئے بنیادی اعدادوشمار دستیاب ہوئے ہیں ۔امید ہے کہ شہری انتظامیہ سے بہتر طرز زندگی کے خواہشمند مختلف طبقے کے لوگوں کی مانگ کی تکمیل ہوسکے گی۔ یہ شہری علاقوں کے طبعی محاسبے کے ساتھ کشادہ اور شمولیتی اندازہ کاری پر مبنی ایک منفرد اقدام ہے ۔یہ اندازہ کاری یقیناََ درجہ بندی کے کام سے زیادہ اہمیت کی حامل ہے ۔اس کے ساتھ ہی یہ منصوبہ بندی اورترقیاتی کاموں کے آغاز کی اہمیت رکھتا ہے ۔علاوہ ازیں اس سے درجہ بندی پر مبنی شہروں کے درمیان صحت مند مقابلوں کا آغاز ہوگا۔جس سے عوامی حلقوں میں ماہرین اور شہریوں کے تجزیوں اور تنقیدوں اور موازنے کے مواقع پیدا ہوں گے ۔


    طریقۂ کار کا سرسری جائزہ :


    بین الاقوامی نیلامی عمل کے ذریعہ میسرز آئی پی ایس او ایس ریسرچ پرائیویٹ لمٹیڈ کومیسرز ایتھینا انفونومکس انڈیا پرائیویٹ لمٹیڈ اور اکنامسٹ انٹیلی جنس یونٹ (ای آئی یو ) کے اشتراک سے مخصوص لائق زندگی کے اشاریئے کی اندازہ کاری کے لئے منتخب کیا گیا تھا۔ اس اندازہ کاری پر عمل آوری 19 جنوری 2018 کو شروع ہوئی تھی۔شفافیت اور غیر جانبداری دو ایسے اہم امور ہیں ، جن سے اس کام کی کامیابی عبارت ہے۔ یہ اندازہ کاری کشادہ اور شمولیتی ہے ۔ اسے مخصوص ڈاٹا انٹری پورٹل کے ذریعہ آن لائن ڈاٹا کی شہروں کو ملک گیر فراہمی کے عمل کے ساتھ شروع کیا گیا ہے۔


    شہروں کے ذریعہ فراہم کرائے جانے والے اعدادوشمار پر کوالٹی کنٹرول سبقت پر مبنی محاسبوں کے دو دور مکمل ہوچکے ہیں۔ بعد ازاں غلطیوں کی نشاندہی بھی کی جاچکی ہے ۔اس سلسلے میں ہر شہر کو غلطی درست کرنے اور اپنے اعدادوشمار کی تازہ کاری کرنے کا موقع فراہم کرایا گیا ہے۔بعدازاں آزاد پیشہ ور حضرات کے ذریعہ دستاویز پر مبنی ایک مزید دور مکمل کیا جاچکا ہے۔جس کا مقصد ان اعداد شمار کی صداقت کی تصدیق کرنا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    4297 U-

    
    
    (Release ID: 1543148) Visitor Counter : 5