      نائب صدر جمہوریہ ہند کا سکریٹریٹ

      ڈاکٹروں کو مریضوں کی تکالیف کے تئیں زیادہ سے زیادہ حساس اور دردمند بننے کی تربیت دی جانی چاہئے: نائب صدر جمہوریہ ہند
      Posted On: 27 AUG 2018 11:48AM by PIB Delhi


    نئی دہلی، 25 /اگست۔ نائب صدر جمہوریہ ہند جناب وینکیا نائیڈو نے کہا ہے کہ ڈاکٹروں کو مریضوں کی تکالیف کے تئیں زیادہ حساس اور دردمند بننے کی تربیت دی جانی چاہئے۔ موصوف 25اگست 2018 کو آل انڈیا انسٹی ٹیوٹ آف میڈیکل سائنس، بھبنیشور، اڈیشہ کے اوّلین جلسہ تقسیم اسناد سے خطاب کررہے تھے۔ اڑیسہ کے گورنر جناب گنیشی لال اور صحت و کنبہ بہبود کے وزیر جناب جے پی نڈا، پٹرولیم اور قدرتی گیس اور ہنرمندی ترقیات کے وزیر جناب دھرمیندر پردھان اڑیسہ کے صحت و کنبہ بہبود کے وزیر شری پرتاب جینا اور دیگر معزز بھی اس موقع پر موجود تھے۔ نائب صدر جمہوریہ ہند نے سابق وزیر اعظم جناب اٹل بہاری واجپئی کے تعاون کی ستائش کی، جنھوں نے اس ادارے کا سنگ بنیاد رکھا تھا۔ انھوں نے آنجہانی رہنما کے ساتھ وابستہ اپنی گزشتہ یادوں کا بھی ذکر کیا۔


    نائب صدر جمہوریہ ہند نے ڈاکٹروں سے کہا کہ وہ جدید طریقہ ہائے علاج اور امراض کے علاج کی مہارت کے شعبے میں جدید ترین رجحانات سے باخبر رہیں۔ انھوں نے مزید کہا کہ انھیں نظم و ضبط اور کنبہ اور سماجی ادویہ پر زیادہ توجہ مرکوز کرنی چاہئے، اس کے نتیجے میں کنبوں اور برادریوں میں ہر عمر کے افراد کے لئے جامع حفظان صحت کی سہولتیں فراہم ہوسکتی ہیں۔


    نائب صدر جمہوریہ ہند نے کہا کہ آیوشمان بھارت یوجنا یا قومی صحتی تحفظ اسکیم جیسی اسکیمیں بھارت میں حفظان صحت خدمات کے معاملے میں تبدیلی کا ذریعہ ثابت ہوں گی۔ انھوں نے ڈاکٹروں سے کہا کہ وہ ان اسکیموں کو کامیاب بنانے کے لئے اپنی جانب سے بھرپور تعاون دیں، تاکہ کوئی بھی ضرورت مند شخص ایسا نہ رہے جسے صحیح وقت پر مناسب معالجے کی سہولت حاصل نہ ہوسکے۔


    نائب صدر جمہوریہ ہندنے کہا کہ طبی تعلیم کا نصاب لگاتار بنیاد پر تا حال بنایا جانا چاہئے اور اس میں حالیہ ترقیات اور طریقہ ہائے علاج کی شمولیت بھی ضروری ہے۔


    نائب صدر جمہوریہ ہند نے کہا فزیشینوں کی کمی ہے اور دیگر ماہرین معالجہ اور نرسوں پر بھی ملک میں ضرورت سے زیادہ دباؤ ہے، اس لئے ضروری ہے کہ میڈیکل کالجوں کی تعداد بڑھائی جائے اور طبی خدمات کی توسیع ملک کے کونے کونے میں کی جائے۔ حکومت اپنی جانب سے اس سلسے میں ہر ممکن اقدام کررہی ہے اور کارپوریٹ شعبے اور این جی او کو بھی حکومت کو تعاون دینے کے لئے آگے آنا چاہیے۔


    نائب صدر جمہوریہ ہند نے کہا کہ یہ بات تشویش ناک ہے کہ باقاعدہ طور پر تعلیم یافتہ طبی پیشہ وران کی عدم موجودگی میں عوام عطائیوں کے پاس جانے کے لئے مجبور ہوتے ہیں، ہمیں صحت سے متعلق خدمات اور اس میں درپیش قلت پر قابو پانے کے لئے اقدام کرنے چاہئیں اور دیہی علاقوں میں بنیادی ڈھانچہ کو بہتر بنانا چاہئے۔


    بنیادی حفظان صحت اور سہ سطحی حفظان صحت کے کام اور پہلو کو مضبوط بنانے کی ضرورت کو ترجیح دینے کے سلسلے میں نائب صدر جمہوریہ ہند نے کہا کہ ضرورت اس بات کی ہے کہ دیہی علاقوں میں دستیاب حفظان صحت مراکز پر ڈاکٹروں کی تعداد بڑھائی جائے۔ نوجوانوں ڈاکٹروں کو ترقی ملنے سے پہلے دیہی علاقوں میں کم سے کم دو تین سال خدمات انجام دینی چاہئیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م ر (


    U-4429

    
    
    (Release ID: 1544009) Visitor Counter : 15