      جہاز رانی کی وزارت

      غیر ملکی جہازوں کے ذریعہ کیمیاوی کھاد کا نقل و حمل
      Posted On: 02 AUG 2018 5:47PM by PIB Delhi


    نئی دہلی، 2 اگست 2018 /جہاز رانی اور خزانے کے وزیر مملکت جناب پون رادھا کرشنن نے آج لوک سبھا میں ایک سوال کے تحریر ی جواب میں بتایا کہ جہاز رانی کی وزارت نے ملک کے اندر ایک بندرگاہ سے دوسری بندرگاہ تک کیمیاوی کھاد پہنچانے کے لئے غیر ملکی جہازوں کو ڈھیل دے دی ہے۔ یہ ڈھیل 1958 کے مرچنٹ شپنگ قانو ن کی دفعہ 407 کے تحت دی گئی ہے۔ اب غیر ملکی بحری جہازوں کو اس کام کے لئے جہاز رانی کے ڈائریکٹر جنرل سے لائسنس لینے کی کوئی ضرورت نہیں ہے۔


    اس سلسلہ میں ہندستان کی کسی بندرگاہ سے غیر ملکی جہاز سے روانہ ہونے سے کم از کم 24 گھنٹے پہلے ای-میل کے ذریعہ جہاز رانی کے ڈائریکٹر جنرل کو اطلاع فراہم کی جائے گی اور اسی کے تحت یہ ڈھیل حاصل ہوگی۔ اس ڈھیل میں یہ شرط بھی شامل ہے کہ ہندستان کی قانون نافذ کرنے والی ایجنسیاں جن میں ہندستانی بحریہ ، ساحلی محافظ ، ریاستی بحری پولیس اور کسٹم وغیرہ کے افراد شامل ہیں، سمندر میں وقت کسی بھی وقت اس غیر ملکی جہاز میں آکر جہاز میں رکھی گئی مصنوعات کا معائنہ کرسکتے ہیں۔


    ۔۔۔۔۔۔۔۔۔۔۔


    م ن۔ج ۔ ج۔


    U- 4020


    

    ۔

    
    
    (Release ID: 1541369) Visitor Counter : 3