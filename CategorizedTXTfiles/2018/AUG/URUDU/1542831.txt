      خلا ء کا محکمہ

      ‘سارابھائی صد سالہ ’تقریبات کا آغاز
      
      جموں ، اگرتلہ میں خلائی تحقیق تکنالوجی مراکز قائم ہوں گے
      
      Posted On: 12 AUG 2018 6:53PM by PIB Delhi


    نئی دہلی ،13 اگست : وزیرمملکت ( آزادانہ چارج ) برائے شمال مشرقی خطہ ترقیات ( ڈونر) وزیرمملکت ، برائے وزیراعظم کا دفتر، عملہ ، ایٹمی توانائی ، خلائی امور، ڈاکٹرجتیندرنے انکشاف کیاہے کہ شمالی بھارت میں جموں وہ پہلاشہرہوگا، جہاں تحقیق ، تعلیم اور پوسٹ گریجویٹ مطالعہ کے لئے کلی طورپروقف اورپوری طرح سے آراستہ وپیراستہ ،خلائی تکنالوجی تحقیقی مرکز قائم کیاجائیگا ۔ یہ مرکز جموں کی مرکزی یونیورسٹی کے زیرنگرانی کام کریگا ۔ جموں کے علاوہ دیگردومنتخبہ مراکز جہاں خلائی تکنالوجی ، تحقیقی مراکز قائم ہونے ہیں ،وہ شمال مشرقی خطے میں ہی ہیں ، ان میں ایک مرکز تریپورہ میں قائم ہوگا ،جہاں یہ مرکز نیشنل انسٹی ٹیوٹ آف تکنالوجی ( این آئی ٹی ) اگرتلہ کے زیراہتمام کام کریگا ۔ اس امرکا انکشاف آج سے شروع ہونے والی سال بھرچلنے والی سارابھائی سینٹینری پروگرام جو اسروکا ہے ،کے تحت ڈاکٹروکرم سارابھائی کے 99ویں یوم پیدائش کی سالگرہ کے موقع پرکیاگیاہے ، ڈاکٹروکرم سارابھائی اسرو کے اولین چیئرمین تھے اوربھارتی خلائی پروگرام کے بانی مبانی تھے ۔


    ڈاکٹرجتیندرسنگھ نے کہا کہ ڈاکٹروکرم سارابھائی ہمیشہ اس بات پرزوردیاکرتے تھے کہ اسرو کو قومی پیمانے پر بامعنی کرداراداکرنا چاہیئے۔ وزیرموصوف نے کہاکہ وزیراعظم جناب نریندرمودی کی قیادت میں حکومت کے تحت گذشتہ چاربرسوں کے دوران خلائی سائنس ،علم سے متعلق تحقیقی پروگراموں کو وسعت دینے میں کامیابی ملی ہے اوردوردراز کے علاقوں میں بھی یہ کام ہواہے ۔ اس سے قبل خلائی تکنالوجی کے مطالعے میں ان علاقوں کا عمل دخل بہت کم تھا ۔


    جموں اورتریپورہ میں قائم ہونے والے خلائی تکنالوجی کے مراکز کے بارے میں ڈاکٹرجتیندرسنگھ نے کہاکہ یہ مراکز اسکالروں اورنوجوانوں کے لئے جن میں خلائی سائنس کے تئیں رجحان اوردلچسپی پائی جاتی ہے ، تحقیق اور نئے کریئر کی تلاش کا موقع فراہم کریں گے ۔


    اسرو کے اعزازی ممتاز مشیرڈاکٹرکے کستوری رنگن نے ڈی اوایس کے سکریٹری /چیئرمین ڈاکٹرکے سیون کے موجودگی میں انترکش بھون واقع ، اسروہیڈکوارٹرزمیں ڈاکٹروکرم اے سارابھائی کے نیم مجسمے کی نقاب کشائی کی ۔ انھوں نے سارابھائی میموریل ٹاک بھی دی ۔ اس کے بعد اسرو کے چیئرمین کی جانب سے پریس بریفنگ کا اہتمام کیاگیا ۔ یہ اہتمام آئندہ برس کے لئے وکرم سارا بھائی صد سالہ تقریبات کے سلسلے میں ایک تعارفی خاکے کی شکل میں تھا ۔


    *************


    U-4244


    

    
    (Release ID: 1542831) Visitor Counter : 1
    
    
      Read this release in: English