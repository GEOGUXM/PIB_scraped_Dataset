      امور داخلہ کی وزارت

      مرکزی حکومت ، کیرالا کی حکومت کوقدرتی آفات سے نمٹنے کے لئے امداد فراہم کریگی
      Posted On: 14 AUG 2018 11:51AM by PIB Delhi


    نئی دہلی ،14 اگست : حکومت ہند ، ریاستی حکومت کو اسٹیٹ ڈیزاسٹررسپانس فنڈ ( ایس ڈی آرایف ) اور نیشنل ڈیزاسٹررسپانس فنڈ ( این ڈی آرایف ) کے توسط سے حسب ضابطہ قدرتی آفات وغیرہ سے نمٹنے کی کوششوں میں امداد فراہم کرتی ہے ۔


    اسٹیٹ ڈیزاسٹررسپانس فنڈ ( ایس ڈی آرایف ) ہرایک ریاست کے لئے علیحدہ علیحدہ تشکیل دیاگیاہے ۔ مرکزی حکومت عام زمرے کی ریاستوں کے لئے اس میں اپنی جانب سے75فیصد کا تعاون فراہم کرتی ہے اورخصوصی زمرے کی ریاستوں کے لئے ہرسال 90فیصد کا تعاون فراہم کرتی ہے ۔


    راحتی اخراجات کاپہلا چارج اور ازحد شدید نوعیت کی قدرتی آفات کی صورت میں اسے این ڈی آرایف سے طے شدہ ضوابط کے تحت ایک ساتھ فراہم کرایاجاتاہے ۔ ایس ڈی آرایف /این ڈی آرایف کے تحت قدرتی آفات کی صور ت میں مالی امداد راحت کی شکل میں فراہم کرائی جاتی ہے نہ کہ اس طرح کی آفات سے لاحق ہونے والے خسارے یادعووں کے لئے بھرپائی کے طورپر فراہم کرائی جاتی ہے ۔ اس سلسلے میں عائد ہونے والے کسی بھی قسم کے اضافی اخراجات ، ریاستی حکومتوں کو تمام تراخراجات اپنے طورپر برداشت کرنے پڑتے ہیں ۔


    کیرالا۔ایس ڈی آرایف /این ڈی آرایف کی کیفیت


    19-2018کے لئے اسٹیٹ ڈیزاسٹرریلیف فنڈ ( ایس ڈی آرایف ) کے تحت تخصیص


    مرکزی حصص 160.50=کروڑروپے


    ریاستی حصص 53.50=کروڑروپے


    میزان 214.00=کروڑروپے


    کروڑروپے میں 19-2018کے دوران مرکزی حصص سے جاری فنڈ اوراجرأ

                                                                                           
ریاستی اے جی کے ذریعہ یکم اپریل 2018تک اسٹیٹ ایس ڈی آرایف کھاتے میں دستیاب رقم      348.45
                                                                                           
                                                                                           
                                                                                           
20جولائی ،2018کو جاری کی گئی 19-2018کی ایس ڈی آرایف سے متعلق مرکزی حصص کی پہلی قسط  80.25 
                                                                                           
                                                                                           
                                                                                           
مساوی ریاستی حصص                                                                     26.75 
                                                                                           
                                                                                           
                                                                                           
10اگست ،2018کو جاری کی گئی 19-2018کے لئے ایس ڈی آرایف کی مرکزی حصص کی دوسری قسط     80.25 
                                                                                           
                                                                                           
                                                                                           
مساوی ریاستی حصص                                                                     26.75 
                                                                                           
                                                                                           
                                                                                           
میزان                                                                                562.45
                                                                                           
                                                                                           

    نوٹیفائیڈ قدرتی آفات کی صورت میں حسب دستور ضوابط کے مطابق ریاستی حکومت کے لئے یہ لازم ہے کہ وہ اپنی جانب سے ایک تفصیلی عرضداشت پیش کرے ،جس میں شعبہ وار خساروں اور ضروریات سے متعلق فنڈ برائے فوری راحتی اقدامات کی تفصیلات پیش کی گئی ہوں ۔ اس طرح کی عرضداشت کے موصول ہونے پرایک بین وزارتی مرکزی ٹیم جائے موقع لاحق ہوئے خساروں کا جائزہ لینے اوراضافی فنڈ کی ضروریات کے تعین کی غرض سے تشکیل دی جاتی ہے ۔ اس بین وزارتی مرکزی ٹیم کی رپورٹ پر مرکزی ہوم سکریٹری کے صدارت میں ایک قومی ایکزی کیوٹوکمیٹی ،غوروفکرکرتی ہے اوربعدازاں مرکزی وزیرداخلہ کی صدارت میں ایک اعلیٰ سطحی کمیٹی اسے اپنے زیرغورلاتی ہے تاکہ این ڈی آرایف سے اضافی امداد کی مقدار کو منظوری دی جاسکے ۔


    مذکورہ معاملے میں کیرالاحکومت کی جانب سے 831.10کروڑروپے کی اضافی امداد کے لئے ایک ابتدائی عرضداشت پیش کی گئی تھی ۔ 25جولائی ،2018کو آئی ایم سی ٹی یعنی بین وزارتی مرکزی ٹیم کی تشکیل عمل میں آئی تھی ۔ اس آئی ایم سی ٹی نے 7سے 12اگست ، 2018کے دوران ریاست کے سیلاب زدہ /زمین دھنسنے سے متاثرہ علاقوں کا دورہ کیاہے ۔ آئی ایم سی ٹی کی رپورٹ کے حصول کے بعد اس رپورٹ کوایس سی ۔این ای سی اورایچ ایل سی کے غوروفکرکے لئے حسب دستورپیش کیاجائیگا ۔اگرچہ ایس ڈی آرایف کے تحت وافرفنڈ دستیاب ہے تاہم وزیرداخلہ نے ریاست کو سیلاب سے متاثرہ افراد کے لئے راحت کاری کی فراہمی کے لئے پیشگی طورپر 100کروڑروپے کی رقم جاری کرنے کا اعلان کیاہے ۔


    *************


    U-4267


    

    
    (Release ID: 1542940) Visitor Counter : 13