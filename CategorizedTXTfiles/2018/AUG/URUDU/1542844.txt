      وزارات ثقافت

      ڈاکٹر مہیش شرما کی موجووگی میں تاریخی لال قلعہ کی تعمیراتی آرائش کا افتتاح
      Posted On: 10 AUG 2018 8:52PM by PIB Delhi


    نئیدہلی، 13 اگست۔تاریخی لال قلعہ میں ا س وقت جان پڑگئی ، جب پہلی مرتبہ اس کے داخلی دروازے کی فصیل کی تعمیرات اور دو اہم دروازوں یعنی لاہوری گیٹ اور دلی گیٹ کو اس شام روشنیوں سے منور کیا گیا۔روشنی کی اس تقریب کا اہتمام ثقافت کے وزیر مملکت (آزادانہ چارج ) جناب مہیش شرما کی موجودگی میں کیا گیا ۔


    عہد مغلیہ کی یہ مشہور عالم یادگار عمارت 70 ویں صدی میں تعمیر کی گئی تھی ۔


    اس موقع پر اپنی تقریر میں ڈاکٹر مہیش شرما نے کہا کہ ہماری وراثت ہماری شناخت کی حیثیت رکھتی ہے اور ہمیں اس کو محفوظ رکھنے کو یقینی بنانے کی ہر ممکن کوششیں کرنی چاہئیں۔ انہوں نے تجویز پیش کی کہ تمام سو آدراش اسمارکوں پر چراغاں کیا جائے تاکہ ہماری تاریخی یادگاروں کے طرز تعمیر کی شان اور خوبصو رتی کو اجاگر کیا جاسکے ۔ انہوں نے کہا کہ اس سے نہ صرف یہ کہ مقامی لوگ ا پنی وراثت کے تئیں فخروانبساط کا احساس کرسکیں گے بلکہ اس طرح سیاحت شب کو بھی فروغ حاصل ہوگا۔ اس موقع پر وزارت ثقافت کے سکریٹری جناب گوئل ، آرکیالوجیکل سروے آف انڈیا کی ڈائریکٹر جنرل محترمہ اوشا شرما ، این بی سی سی کے ای ڈی جناب رمن اگروال اور وزرات ثقافت کے دیگر سینئیر افسرا ن اس موقع پر موجود تھے۔ اس یادگا تاریخی عمارت کو 1.3 کلومیٹر طویل دیوار کے کنگوروں پر 2500 لیمپوں سے منور کیا گیا ہے ۔ یہ نیا تعمیراتی چراغاں اس عظیم الشان تاریخی عمارت کے گنبدوں ،فصیلوں ، میناروں ،محرابوں اور چھجوں کو تعمیراتی تفصیلات کو اجاگرکرنے کے لئے روشنیوں سے آراستہ کیا گیا ہے ۔ اس نئے چراغاں میں تین کروڑروپے کی مالیت سے تیار کی جانے والی زرد رنگ کی روشنی کا نظام نصب کیا گیا ہے۔اس کام کو مکمل کرنے میں دو ماہ سے زائد کا عرصہ صرف ہوا تھا ۔ یہ چراغاں روزانہ صبح سات بجے سے گیارہ بجے رات تک جاری گا ،جسے ایل ای ڈی لائٹوں سے مزین کیا گیا ہے ۔


    واضح ہوکہ راجدھانی دلی کا لال قلعہ ان شاندار تاریخی یادگار عمارتوں میں شامل ہے ، جسے ہر سال کروڑوں سیاح دیکھنے آتے ہیں ۔ یہ دہلی کی تاریخ کے ایک مفتخر ہیرے کی حیثیت رکھتا ہے ۔ یہ پروجیکٹ وزارت سیاحت اور نیشنل بلڈنگ کنسٹرکشن کارپوریشن ( این بی سی سی ) کے اشتراک سے مکمل کیا گیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 4250

    
    
    (Release ID: 1542844) Visitor Counter : 1
    
    
      Read this release in: English