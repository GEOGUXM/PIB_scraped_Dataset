      بھارتی چناؤ کمیشن

      بھارت کے انتخابی کمیشن کے ذریعے مختلف انتخابی اصلاحات کے موضوع پر سیاسی پارٹیوں کے ساتھ میٹنگ کا اہتمام
      Posted On: 27 AUG 2018 7:42PM by PIB Delhi


    نئی دہلی۔ 28 اگست، الیکشن کمیشن آف انڈیا نے انتخابات سے متعلق مختلف النوع وسیع موضوعات پر تمام تسلیم شدہ قومی اور ریاستی پارٹیوں کے عمیق تبادلہ خیالات کے ایک اجلاس کا اہتمام کیا۔ اس تبادلہ خیالات اجلاس میں تقریباً سات قومی پارٹیوں اور 34 ریاستی پارٹیوں نے شرکت کی۔ اپنے افتتاحی کلمات میں چیف الیکشن کمشنر جناب او پی راوت نے کہا کہ کمیشن کا یہ طریقہ کار رہا ہے کہ وہ اپنے انتخابات کو ہر لحاظ سے کھر ابنانے کے معیارات پر لے جانے کے لیے سیاسی پارٹیوں سے حاصل ہونے والے تاثرات کو باقاعدہ طور پر اہمیت دیتا آیا ہے۔


    چیف الیکشن کمشنر جناب او پی راوت نے میٹنگ کا افتتاح کرتے ہوئے کہا کہ سیاسی پارٹیاں دراصل اصلاحات کا آغاز کرنے والے عناصر ہوتی ہیں اور یہ پارٹیاں عوام اور ووٹروں کو مہمیز کرتی ہیں اور انہیں اپنی سیاسی پسند اور ناپسند ظاہر کرنے کا حوصلہ بخشتی ہیں۔ کمیشن کا نظریہ یہ ہے کہ سیاسی پارٹیاں انتخابی جمہوریت کو مستحکم بنانے کے سلسلے میں سب سے اہم شراکت دار ہیں۔ چیف الیکشن کمشنرنے مزید خیال ظاہر کیا کہ کمیشن کو عوام میڈیا اور تمام سیاسی پارٹیوں کا اعتماد حاصل ہونے کا فخر بھی حاصل ہے، کیونکہ کمیشن کے دروازے سب کے لیے کھلے ہوئے ہیں اور کمیشن ہر کسی کااحترام کے ساتھ خیرمقدم کرتا ہے اور سب کے ساتھ غیر جانبدارانہ اور منصفانہ رویہ اپناتا ہے۔ جناب راوت نے سیاسی پارٹیوں کے نمائندگان سے کہا کہ وہ سیاسی فنڈنگ، سماجی میڈیا سمیت، میڈیا انتظام جیسے اہم موضوعات کےسلسلے میں کھل کر اپنے نظریات کا اظہار کریں اور یہ بتائیں کہ ووٹنگ میں ہر کسی کا اعتماد کیسے بحال کیا جاسکتا ہے۔ ووٹ کی گنتی اور جمہوریت کو مستحکم بنانے کے لیے ہمارے ملک میں ایسا کیا کچھ کیا جاسکتا ہے ،جو ساری دنیا کے لیے ایک مثال بن جائے۔ چیف الیکشن کمشنر نے کہا کہ نئے میڈیا اور اطلاعاتی ٹیکنالوجی میں رونما ہونے والی ترقیات کی وجہ سے عالمی پیمانے پر آج جمہوریت کو بہت سی چنوتیاں درپیش ہیں۔ انھوں نے کہا کہ کمیشن اس طرح کی دخل اندازی کو روکنے کے لیے تماتر اقدامات کررہا ہے۔ کمیشن نے ان چنوتیوں سے نمٹنے کے لیے سیاسی پارٹیوں کی جانب سے تجاویز اور حمایت کی خواستگاری کی تاکہ منصفانہ اور آزادانہ انتخابات کو یقینی بنایا جاسکے۔


    تمام پارٹیوں نے کمیشن کو یقین دلایا کہ وہ انتخابی فہرستوں کی تیاری کے عمل میں درکار تعاون فراہم کریں گی ۔ پارٹیوں نے یہ بھی تجویز پیش کی کہ منسوخ کیے جانے والے ناموں کی فہرست بھی تیار کرکے ساجھا کی جانی چاہئے۔ چند پارٹیوں نے یہ تجویز رکھی کہ فہرستوں پر نظر ثانی کے لیے تیوہاروں کے سیزن سے احتراض کیا جانا چاہئے۔ پارٹیوں کو مطلع کیا گیا کہ کمیشن نے جن ریاستوں میں انتخابات چل رہے ہیں انہیں چھوڑکر تمام دیگر ریاستوں میں ان امور کا لحاظ رکھا ہے اور یہ کام یکم ستمبر سے آئندہ دو مہینوں تک جارے رہے گا۔ تمام پارٹیوں نے کمیشن کی کوششوں کی ستائش کی اور پی ڈبلیو ڈی الیکٹروں کے لیے کئے جانے والے اقدامات کو بھی سراہا۔ ایس وی ای ای پی کے تحت کیے جانے والے اقدامات کی بھی تعریف کی۔ جس کا مقصد ووٹروں کی شرکت میں اضافہ ہے۔ کچھ سیاسی پارٹیوں نے گزارش کی کہ کمیشن کو چاہئے کہ وہ وی وی پی اے ٹی سلپوں کے ایک حصے کو مخصوص کرے تاکہ ای وی ایم کے تئیں اعتماد میں اضافہ ہو۔ کمیشن نے یقین دلایا کہ انڈین اسٹیٹسٹیکل انسٹی ٹیوٹ کی ماہرین کی مدد سے اس معاملے پر غور کیا جارہا ہے۔ کمیشن نے یہ بھی مطلع کیا کہ کوئی بھی امیدوار پولنگ اسٹیشن پر پہلے سے موجود قوانین کے تحت وی وی پی اے ٹی کی مخصوص تعداد کے متعلق دریافت حال کرسکتا ہے۔


    سیاسی پارٹیوں نے کمیشن سے گزارش کی کہ آدھار نمبروں کو بہتر انتخابی فہرست انتظام کے لیے ووٹروں کی تفصیلات کے ساتھ منسلک کیا جائے۔ سیاسی پارٹیوں نے پیڈ نیوز کے بارے میں اپنی تشویش کا اظہار کیا اور کہا کہ اسے ایک انتخابی جرم قرار دیا جانا چاہئے تاکہ اس وبا کی روک تھام ہوسکے۔


    سیاسی پارٹیوں نے کمیشن سے یہ بھی گزارش کی کہ دوردرشن اور آل انڈیا ریڈیو کی طرز پر پرائیوٹ میڈیا پر الیکٹرول مہمات کے لیے سیاسی پارٹیوں کو فری ائیر ٹائم فراہم کیا جانا چاہئے۔


    پارٹیوں نے کونسل انتخابات کے لیے کمیشن کی تجویز کے مطابق اخراجات کی ایک حد مقرر کرنے کی بھی تجویز رکھی۔ کمیشن نے تمام سیاسی پارٹیوں کو یقین دلایا کہ ان کی تجاویز پر غور و فکر کیا جائے گا اور مرحلے وار طریقے سے معینہ مدت کے اندر اسے زیر عمل لایا جائے گا۔


    ***********


    U – 4447

    
    
    (Release ID: 1544106) Visitor Counter : 6
    
    
      Read this release in: English , Bengali , Tamil