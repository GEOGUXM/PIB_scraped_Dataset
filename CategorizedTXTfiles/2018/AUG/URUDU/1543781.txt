      وزارت دفاع

      بھارتی فضائیہ کی ایکس پِچ بلیک 2018 ٹکڑی اپنی مہم مکمل کرکے واپس لوٹی
      Posted On: 23 AUG 2018 8:21PM by PIB Delhi


    نئی دہلی، 23 اگست / رائل آسٹریلین ایئر فورس ( آر اے اے ایف ) نے 24 جولائی ، 2018 ء سے 18 اگست ، 2018 ء کے دوران ڈاروِن ، آسٹریلیا میں دو سالہ کثیر ملکی وسیع فورس تعیناتی فن حرب مشق ایکس پِچ بلیک کا اہتمام کیا ۔ اس مشق میں شمولیت کے بعد بھارتی فضائیہ کی ٹکڑی آسٹریلیا سے علیحدہ ہوئی اور اپنے واپسی کے سفر میں رائل ملیشین ایئر فورس کے ساتھ باہمی مشق میں مصروف ہو گئی ۔ یہ مشق 20 سے 22 اگست ، 2018 ء کے دوران ملیشیا میں 18 سبانگ ایئر بیس پر منعقد ہوئی ۔


    اس مشق کے تحت رائل ملیشین ایئر فورس ( آر ایم اے ایف ) کے ساتھ باہمی ربط و ضبط ، تبادلۂ خیالات ، مختلف مہارتوں کا تبادلہ شامل تھا ۔ آر ایم اے ایف کے عملے نے بھارتی فضائیہ کا ایس یو 30 ایم کے آئی طیارہ اڑایا اور بھارتی فضائیہ کے عملے کو آر ایم اے ایف ایس یو 30 ایم کے ایم طیارہ اڑانے کا موقع حاصل ہوا ۔ پہلی مرتبہ دونوں فورسز نے اکٹھے ہوکر فلائنگ آپریشن انجام دیئے ۔ بھارتی فضائیہ کا سی 130 عملہ اور آر ایم اے ایف نے ایک دوسرے کے ساتھ گفت و شنید کی اور مختلف النوع آپریٹنگ طریقۂ کار اور دیگر اچھے لائحہ عمل کا تبادلہ کیا ۔


    مشق کی تکمیل کے بعد 145 فضائی سورماؤں ، 4 ایکس یو 30 ایم کے آئی ، 01 ایکس سی 130 جے اور 01 ایکس سی – 17 پر مشتمل بھارتی فضائیہ کی ٹیم 23 اگست ، 2018 ء کو بھارتی سرزمین پر وارد ہوئی ۔ بھارتی فضائیہ کے ذریعے ایکس پِچ بلیک مشق میں باہمی مشق کے عمل کے تحت انڈونیشیا اور ملیشیا کی فضائیہ کے ساتھ شرکت نے تمام مندوبین کو کثیر ملکی ماحول میں آپریٹ کرنے کا بہترین موقع فراہم کرایا اور تمام مندوبین دنیا کی معروف فضائیہ کے ذریعے اختیار کئے جانے والے بہترین طریقۂ ہائے کار پر مشتمل تجربات لے کر بھارت لوٹے ۔ اثاثوں کی زیادہ سے زیادہ افادیت کیسے ممکن بنائی جائے اور بھارتی فضائیہ کی پیشہ ورانہ مہارت پانچ ہفتوں پر مشتمل اس مشق کے دوران 16 ممالک کی فضائی افواج کے سامنے نمایاں ہوئی اور بھارتی فضائیہ نے تمام مندوبین سے ستائش حاصل کی ۔


    ( م ن ۔ ع ا


    U. No. 4395

    
    
    (Release ID: 1543781) Visitor Counter : 5