      زراعت اور کاشتکاروں کی فلاح و بہبود کی وزارت

      سرمایہ کے بغیر قدرتی کاشت کاری کو فروغ
      Posted On: 10 AUG 2018 7:19PM by PIB Delhi


    نئی دہلی، 10 اگست 2018 / وزارت اور کسانوں کی فلاح و بہبود کے وزیر مملکت جناب پرشوتم گوپالا نے بتایا کہ نیتی آیوگ نے سرمایہ کے بغیر قدرتی کاشت کاری کو فروغ دینےسے متعلق تبادلہ خیال کے لئے 9جولائی 2018 کو ایک میٹنگ منعقد کی تھی ۔ حکومت ہند 16-2015 سے پرمپراگت کرشی وکاس یوجنا (پی کے وی وائی)کی اسکیموں اور راشٹریہ کرشی وکاس یوجنا (آر کے وی وائی) کے ذریعہ بھی ملک بھر میں قدرتی کاشت کاری کو فروغ دے رہی ہے۔ سال 2018 میں پی کے وی وائی کی نظر ثانی شدہ رہنما خطوط میں قدرتی کاشت کاری ، رشی کاشت کاری ، ویدک کاشت کاری، گائے پروری ، ہوما کاشت کاری اور سرمایہ کے بغیر قدرتی کاشت کاری (زیڈ بی این ایف) وغیرہ جیسے متعدد نامیاتی کاشتکاری کے طریقے شامل کئے گئے ہیں۔ جس میں ریاستوں کو رعایت دی گئی ہے کہ وہ کسانوں کی پسند کے اعتبار سے زیڈ بی این ایف سمیت قدرتی کاشت کاری کے کسی بھی طریقہ کو اختیار کریں۔


    قدرتی کاشت کاری سے متعلق نیٹ ورک پروجیکٹ (این پی او ایف) اور مربوط کاشت کاری نظام سے متعلق آل انڈیا کوآرڈی نیٹڈ ریسرچ پروجیکٹس (اے آئی سی آر پی) کے تحت زرعی تحقیق کے بھارتی کونسل (آئی سی اے آر) نے مودی پورم (اترپردیش) ، لدھیانہ (پنجاب) ، پنت نگر (اتراکھنڈ) اور کروکشیتر (ہریانہ) میں ربیع فصل 2017 سے باسمتی چاول -گیہوں کے نظام میں بغیر سرمایہ کے کاشت کاری کے طریقوں کے جائزہ سے متعلق ایک تجربہ شروع کیا ہے تاکہ پیداواریت ، معاشیات اور زمین کی نامیاتی کاربن اور زمین کی زرخیزی سمیت زمین کی زرخیزی سے متعلق بغیر سرمایہ کے کاشت کاری کے طریقوں کا مطالعہ کیا جاسکے۔


    ۔۔۔۔۔۔۔۔۔۔۔


    م ن۔ ن ا ۔ ج۔


    U- 4223


    

    

    
    (Release ID: 1542760) Visitor Counter : 6