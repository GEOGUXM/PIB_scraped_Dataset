      سٹرک ٹرانسپورٹ اور شاہراہوں کی وزارت

      ہندوستان کی قومی شاہراہوں کی اتھارٹی 25ہزار کروڑ روپے کے طویل مدتی، غیر محفوظ قرض کے لئے کل ایس بی آئی کے ساتھ ایک مفاہمت نامے پر دستخط کرے گی
      Posted On: 02 AUG 2018 5:16PM by PIB Delhi


    نئی دہلی،02اگست 2018؍ہندوستان کی قومی شاہراہوں کی اتھارٹی دوبارہ ادائیگیوں پر مقروضوں کو قرض ادا کرنے کی خصوصی قانونی مہلت کے 3 سال کے ساتھ 10سال کے لئے اسٹیٹ بینک آف انڈیا سے 25ہزار کروڑ روپے کے غیر محفوظ قرض حاصل کررہی ہے۔یہ قرض کی سب سے بڑی رقم ہے، جو کسی ادارے کی طرف سے ایک ہی اسٹروک میں قومی شاہراہوں کی اتھارٹی کو منظور کی گئی ہے۔یہ سب سے بڑا طویل مدتی غیر محفوظ قرض بھی ہے،جو کسی کمپنی کے لئے ایک ہی وقت میں ایس بی آئی کی طرف سے منظور کیا گیا ہے۔اس سلسلے میں ایک مفاہمت نامے پر کل نئی دہلی میں سڑک ٹرانسپورٹ اور شاہراہوں، جہاز رانی، آبی وسائل، دریاؤں کی ترقی اور گنگا کی احیاء کے مرکزی وزیر جناب نتن گڈکری کی موجود گی میں دو اداروں کے درمیان دستخط کئے جائیں گے۔


    قومی شاہراہوں کی اتھارٹی نے 10 سال کے لئے غیر محفوظ قرض کے طورپر 25ہزار کروڑ روپے کی فنڈنگ کرنے کے لئے شیڈیول کمرشیل بینکوں سے دلچسپی کا اظہار کیا تھا۔اس ای او آئی کے جواب میں اسٹیٹ بینک آف انڈیا نے ایک مہینے ایم سی ایل آر کی بنیاد پر 25ہزار کروڑ روپے کی تمام ضرورت کے لئے فنڈ کی پیشکش کی تھی۔


    ایس بی آئی کی جانب سے منظور کیا گیا قرض غیر محفوظ ہے۔ ابتدائی تین سالوں کے لئے دوبارہ ادائیگی کی جواب دہی کا کوئی اصول نہیں ہے۔ تین سال کے بعد دوبارہ ادائیگی 14مساوی ششماہی قسطوں میں ادا کی جائے گی۔کل قرض کی مدت 10 سال ہے۔ قومی شاہراہوں کی اتھارٹی کسی قبل از وقت ادائیگی کے جرمانے کے بغیر کسی بھی وقت اسے دوبارہ ادا کرسکتی ہے۔


    25ہزار کروڑ روپے کی کل منظور کی گئی رقم 31مارچ 2019ء کے اندر تقسیم کی جائے گی۔سود کی شرح ایک ماہ کے ایم سی ایل آر پر منحصر ہوگی۔ حقیقت میں بقایا رقم پر دیئے گئے سود کی ادائیگی ماہانہ بنیاد پر کی جائے گی۔قومی شاہراہوں کی اتھارٹی 31 مارچ 2019ء تک کئی قسطوں میں یہ رقم حاصل کرسکتی ہے۔


    قومی شاہراہوں کے اتھارٹی روایتی طور سے ایل آئی سی، ای پی ایف او اور دیگر اہل سرمایہ کاروں سمیت مختلف سرمایہ کاروں کو جاری کئے گئے طویل مدتی بانڈوں کے ذریعے ہونے والی ادھاری پر بھروسہ کرتی رہی ہیں۔ ٹیکس سےمستثنی بونڈ اور مسالا بونڈ سال2017ء میں جاری کئے گئے تھے۔


    م ن۔ح ا ۔ ن ع


    ( 02 .0 8 .2018)


    U: 4003

    
    
    (Release ID: 1541326) Visitor Counter : 4