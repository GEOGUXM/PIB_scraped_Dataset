      ا قتصادی امور کی کابینہ کمیٹی

      مرکزی کابینہ نے 7ریاستوں میں 13 نئے کیندریہ ددیالیہ اور مدھیہ پردیش میں رتلام ضلع کے ایلوٹ میں دوسرا جواہر نودیہ ودیالیہ کھولنے کو منظوری دی
      Posted On: 01 AUG 2018 7:24PM by PIB Delhi


    نئی دہلی،یکم اگست 2018؍وزیر اعظم جناب نریندر مودی کی سربراہی میں اقتصادی امور سے متعلق کابینہ کمیٹی نے سات ریاستوں میں 13 نئے کیندریہ ودیالیہ اور مدھیہ پردیش میں رتلام ضلع کے ایلوٹ میں دوسرا جواہر نودیہ ودیالیہ کھولنے کی تجویز کو منظوری دے دی ہے۔


    یہ 13اسکول اترپردیش کے باندہ، مہاراشٹر کے واشم، منی کے چکپی کارونگ، مدھیہ پردیش کے پربھام، بہار کے نوادہ، اترپردیش کے مرزاپور، اترپردیش کے بھدوہی، جھارکھنڈ کے پلامو، تلنگانہ کے سدی پیٹ، کرناٹک کے کداملاکنتے، اترپردیش کے سی آئی ایس ایف سورج پور، بہار کے دیوکنڈ اور اترپردیش کے باؤلی میں واقع ہیں۔


    کابینہ کمیٹی نے مدھیہ پردیش میں رتلام ضلع کے ایلوٹ میں ایک اضافی جواہر نودیہ ودیالیہ (جے این وی)کے قیام کو بھی منظوری دے دی ہے۔


    مدھیہ پردیش کے رتلام ضلع میں درج فہرست ذات اور درج فہرست قبائل کی آبادی سب سے زیادہ اوسط ہے اور اس ضلع میں ایک اضافی جے این وی کے قیام کی کافی زیادہ مانگ ہے۔ مزید یہ کہ ریاستی سرکار نے بھی ودیالیہ کے قیام کے لئے عارضی رہائش اور زمین کی درکار جگہ مختص کرنے کے لئے دلچسپی ظاہر کی ہے۔


    فائدے:


    فی الحال کیندریہ ودیالیہ 12 لاکھ سے زیادہ طلباء کو معیاری تعلیم فراہم کررہے ہیں اور جے این ویز ملک کے مختلف حصوں میں تقریباً 250لاکھ طلباء کو مفت جدید تعلیم سے فیض پہنچارہے ہیں۔ 13 نئے کیندریہ ودیالیہ کھولے جانے کے ساتھ ہی طلباء کے تقریباً 13ہزار مزید اہل زمروں تک معیاری تعلیم تک کی رسائی ہوسکے گی اور مزید 560 طلباء ایلوٹ میں دوسرے جے این وی سے فائدہ اٹھا سکیں گے۔بشرطیکہ کلاس چھٹی سے بارہویں تک پوری طرح کام کرنے لگے۔


    پس منظر:


    اقتصادی امور سے متعلق کابینہ کمیٹی نے مارچ 2017ء میں اپنی میٹنگ میں 1160 کروڑ روپے کی تخمینہ لاگت سے چیلنج میتھڈ کے تحت ملک میں سول ؍ڈیفنس سیکٹر کے تحت 50نئے کیندریہ ودیالیہ قائم کرنے کی ایک تجویز کو منظوری دی تھی۔یہ نئے کیندریہ ودیالیہ انہی مقامات پر کھولے جائیں گے، جہاں اسپانسر کرنے والی اتھارٹیاں آگے آئیں گی اور پہلے آؤ پہلے پاؤ کی بنیاد پر کیندریہ ودیالیوں کے ضابطوں کے مطابق زمین کے ساتھ ساتھ عارضی رہائش گاہ کی پیشکش کریں گی اور منظوریوں کو قائدے کے مطابق استعمال کیا جائے گا۔


    اس منظوری کی روشنی میں کیندریہ ودیالیوں نے اب تک 37 نئے کیندریہ ودیالیوں کے کھولے جانے کے لئے انتظامی احکامات جاری کئے ہیں۔اسپانسر کرنے والی اتھارٹیاں درکار ضابطوں کو پورا کررہی ہیں۔


    ستمبر2017ء میں چیلنج میتھڈ کے تحت تجاویز پر غور کرنے کے لئے تفصیلی رہنما خطوط جاری کئے گئے تھے۔ اس کے بعد ایک مناسب تشکیل شدہ کمیٹی کے ذریعے باقی تمام تجاویز اور دیگر نئی تجاویز پر غور کیا گیاتھا، جو کیندریہ ودیالیوں کے ذریعے وصول کی گئی تھیں۔ کمیٹی نے چیلنج میتھڈ کے تحت نئے کیندریہ ودیالیہ کھولنے کے لئے تجاویز کی سفارش کی تھی، جنہیں چیلنج میتھڈ کے تحت غور کیا گیا تھا۔


    ( 01 .0 8 .2018)


    U: 3 9 83

    
    
    (Release ID: 1541135) Visitor Counter : 6