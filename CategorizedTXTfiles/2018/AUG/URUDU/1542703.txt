      وزارت دفاع

      تعارفی خاکہ: مشق ایس سی او امن مشن-2018
      Posted On: 10 AUG 2018 6:18PM by PIB Delhi


    نئی دہلی، 10 اگست 2018 /شنگھائی تعاون تنظیم (ایس سی او) اقدامات کے ایک جزو کے طور پر ، ایس سی او امن مشن مشق کا دو سالہ انعقاد ایس سی او رکن ممالک کے لئے کیا جارہا ہے ۔ سال 2018 کے لئے اس مشترکہ مشق کا اہتمام روس کی سینٹرل ملیٹری کمیشن کے ذریعہ 22 اگست سے 29 اگست 2018 تک روس کے چیبارکل ، چیلےبنسک میں کیا جائے گا ۔جون 2017 میں ایس سی او کا مکمل رکن بننے کے بعد پہلی بار اس مشق میں بھارت کے شامل ہونے کی وجہ سے یہ ایک تاریخی موقع ہوگا۔ یہ مشق ایس سی او رکن ممالک کے دو طرفہ رشتوں میں ایک اہم سنگ میل رکھتا ہے۔ اس مشق میں ایس سی او چارٹر کے تحت عالمی انسداد شورش زدگی یا دہشت گردی مخالف ماحول میں تدبیری سطح کی کارروائیاں شامل ہوں گی۔


    200 اہلکاروں کا بھارتیہ دستہ بنیاد ی طو ر پر بھارتیہ فضائیہ کے ساتھ پیادہ اور اس سے وابستہ فوجیوں پر مشتمل ہے۔ بھارتیہ دستے کو سخت ٹریننگ شیڈول دی گئی ہے جس میں فائرنگ ، جنگی صورتحال میں مقابلہ کرنے ا ور تدبیری کارروائیاں کرنا شامل ہیں۔ مشق کے لئے یہ پورا دستہ 14 اگست کو مشق کے مقام پر پہنچ جائے گا جہاں ابتدائی ایام کا استعمال عملیاتی سرگرمیوں کے لئے کیا جائے گا۔ مشق کی افتتاحی تقریب کا انعقاد 22اگست کو کیا جائے گا۔ مشق کا فیلڈ ٹریننگ مرحلہ 29 اگست کو منعقد کیا جائے گا جو براہ راست فضائی فائرنگ ، ہیلی کاپٹر سے حملے ، توپ ، انفینٹری جنگی گاڑیوں اور انفینٹری ہتھیاروں پر محیط ہوگا۔ اختتامی تقریب 29 اگست 2018 کو منعقد کی جائے گی۔


    ۔۔۔۔۔۔۔۔۔۔۔


    م ن۔ن ا ج۔


    U- 4222


    

    
    (Release ID: 1542703) Visitor Counter : 2