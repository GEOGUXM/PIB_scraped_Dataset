      نیتی آیوگ

      سڑک ،نقل وحمل وشاہراہوں کے وزیر جناب نتن گڈکری کے ہاتھوںمستعمل سازو سامان ازسرنولائق استعمال بنانے کے توسط سے ہمہ گیر ترقیات کے موضوع پرمنعقدہ بین الاقوامی کانفرنس کا افتتاح
      Posted On: 06 AUG 2018 3:19PM by PIB Delhi


    نئی دہلی، 06 اگست ۔سڑک ٹرانسپورٹ اور شاہراہوں کے مرکزی وزیر جناب نتن گڈکری نے آج ، ’’ میٹریل ری سائیکلنگ کے ذریعہ پائیدار نمو : پالیسی تصورات ‘‘ کے موضوع پر نیتی آیوگ کی بین الاقوامی کانفرنس کا افتتاح کیا ۔اس افتتاحی تقریب میں نیتی آیوگ کے نائب چیئرمین جناب راجیو کمار اور نیتی آیو گ کے ہی چیف ایگزیکٹو آفیسر جناب امیتابھ کانت نے بھی شرکت کی ۔اس کانفرنس میں ہندوستان میں ملازمتوں کے زیادہ مواقع پیدا کرنے ، برآمدات پر انحصار کو کم کرنے ، ماحولیات کے تحفظ اور دائرہ کار معیشت کے تصورات کو اپنانے کی غرض سے میٹریل ری سائیکلنگ کے ذریعہ ترقی اور نمو کے لئے پالیسی تصورات کا پتہ لگانے کی خاطر متعدد ماہرین کو شامل کیا گیا ہے ۔


    اس موقع پر اپنی افتتاحی تقریر میں وزیر موصوف جناب نتن گڈکری نے کہا کہ ری سائیکلنگ کی تحریک کی کامیابی میں عوامی شراکتداری کلیدی حیثیت حاصل ہے ۔اس ری سائیکلنگ سے نمو میں اضافہ ہوگا اور مالی منفعت حاصل ہوگی اور ملازمت کے مواقع پیدا ہوں گے۔ اس موقع پر ڈاکٹر راجیو کمار نے اپنے کلیدی خطبے میں کہا کہ ری سائیکلنگ اور مادے اور مواد کے دوبارہ استعمال کے مثبت اثرات ماحولیات اور معیشت پر مرتب ہوں گے ۔اس کے ساتھ ہی سماجی شعبوں پر بھی اس کے مثبت اثرات مرتب ہوں گے ۔انہوں نے اپنی تقریر میں زور دے کر کہا کہ اوسط مدتی اور طویل مدتی نشانوں کا تعین کیا جانا چاہئے تاکہ مادے اور مواد کی ری سائیکلنگ محدود وسائل پرانحصار کو کم کیا جاسکے


    ا س موقع پر اپنی تقریر میں نیتی آیوگ کے چیف ایگزیکو آفیسر جناب امیتابھ کانت نے حاضرین سے خطاب کرتے ہوئے کہا کہ ہمیں ملک کی دو عددی نمو کے حصول کے حوصلے کے لئے مل کر کام کرنا چاہئے اور حکومت ہند ری سائیکلنگ کی اہمیت کا بخوبی احساس کرتی ہے اور اس کا خیال ہے کہ اس سے ہندوستانی معیشت کے بڑے شعبوں کو زیردست فائدہ پہنچے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 4069

    
    
    (Release ID: 1541711) Visitor Counter : 5