      ریلوے کی وزارت

      جناب پیوش گوئل نے بھارت-امریکہ راؤنڈ ٹیبل تبادلۂ خیالات میں حصہ لیا
      Posted On: 14 AUG 2018 6:32PM by PIB Delhi


    نئی دہلی، 14 ؍اگست/ ریلوے، کوئلہ، خزانہ اور کمپنی امور کے وزیر جناب پیوش گوئل، ریلوے بورڈ کے چیئرمین جناب اشونی لوہانی ، دیگر ریلوے بورڈ اراکین اور سینئر افسران نے بھارت-امریکہ راؤنڈ ٹیبل تبادلۂ خیالات میں حصہ لیا۔ سرکردہ امریکی کمپنیوں کے اعلیٰ سطحی وفد نے اس راؤنڈ ٹیبل تبادلۂ خیالات میں شرکت کی ۔ یہ کمپنیاں ریلوے تعمیرات، رکھ رکھاؤ اور اطلاعاتی ٹیکنالوجی کے شعبے میں مصروف عمل ہیں اور یہ تبادلۂ خیالات وزارت ریلوے کے تحت 13؍اگست 2018 کو عمل میں آیا ۔ 13 کمپنیوں پر مشتمل امریکی وفد کی قیادت بھارت میں امریکی سفیر عالیجناب کینتھ آئی جسٹر نے کی۔ امریکی تجارتی خدمات اور امریکی تجارتی ترقیاتی ایجنسی (یو ایس ٹی ڈی اے) کے اعلیٰ عہدیداران اور سفارت خانے کے افسران نے بھی اس تبادلۂ خیالات میں حصہ لیا۔


    کمپنیوں کی جانب سے جو پرزنٹیشن پیش کیا گیا، اس میں بڑی تعداد میں مختلف النوع مصنوعات اور خدمات کا احاطہ کیاگیا۔ ان میں تونائی، اثر انگیزی، زنگ سے محفوظ رکھنے والی کوٹنگ، آگ سے محفوظ رکھنے والے مادے، تیز رفتار انٹر نیٹ خدمت، ریلوے مسافروں کے لئے ریلوے پسینجر ریزرویشن نظام، مسافروں کے تاثرات، پلوں کے لئے ملے جلے مواد سے بنے ہوئے سلیپر، ٹرن آؤٹ لیپ سوئچ، سڑک کراسنگ، سرنگیں، ویگن کو پٹے پر دینا، رولنگ اسٹاک مینوفیکچرنگ، پٹریاں بچھانے اور مرمت وغیرہ کی مشینیں، سگنلنگ، ریل پٹریوں کے اند ر سقم تلاش کرنے والی مشین، پلوں کی تعمیر کا جدید طریقہ کار وغیرہ شامل تھے۔


    اس موقع پر اظہار خیال کرتے ہوئے ریلوے، کوئلہ ، خزانہ اور کمپنی امور کے وزیر جناب پیوش گوئل نے امریکی سفارت خانے اور کمپنیوں کے ذریعےعمدہ پرزنٹیشن کے لئے شکریہ ادا کیا اور ہدایت دی کہ اس چیز کا تفصیلی جائزہ لیا جائے کہ یہ کمپنیاں مسابقتی لاگت کی ہماری ضروریات کی کس حد تک تکمیل کر سکیں گی۔ انہوں نے امریکی وفود سے یہ بھی کہا کہ‘میک ان انڈیا ’ کے تحت متعدد مصنوعات بھارت میں مسابقتی انداز میں کم لاگت پر تیار کی جا سکتی ہیں۔ میک ان انڈیا کے تحت انہیں عالمی منڈی کا ایک پلیٹ فارم بھی حاصل ہو جائے گا۔ انہوں نے یہ بھی کہا کہ آر ڈی ایس او کے تحت تیز رفتار منظوری کے سلسلے میں امریکی کمپنیوں نے جو معاملات اٹھائے ہیں، تھرڈ پارٹی کی جانب سے سند جاری کرنے اور جی ایس ٹی کی وضاحت وغیرہ جیسے معاملات کو ریلوے بورڈکے تحت زیر جائزہ لایا جائے گا اور ان کا تصفیہ کیا جائے گا، ساتھ ساتھ ان کی وضاحت بھی کی جائے گی۔


    امریکی سفیر نے ریلوے کے وزیر جناب پیوش گوئل کا بے حد شکریہ ادا کیا اور کہا ان کی درخواست پر ریل نقل و حمل کے شعبے میں کام کرنے والی امریکی ٹیکنالوجی کمپنیوں کو اپنی مہارت کے مظاہرے کے لئے ایک پلیٹ فارم فراہم کرنے کی درخواست پر وزیر موصوف نے فوری طور پر کارروائی کی ہے اور وہ اس کے لئے ان کے شکر گزار ہیں۔ امریکی سفیر نے زور دے کر کہا کہ ریلوے کے تحت ٹیکنالوجی سے متعلق مسائل کا حل نکالنے کے لئے جدت طرازی پر مبنی تمام تر طریقۂ کار کے سلسلے میں دونوں ممالک کے مفادات کے تحفظ کے لئے لگاتار گفت وشنید کی ضرورت ہے ۔ انہوں نے ایک لائف سائیکل لاگت کا طریقہ ٔ کار اپنانے کی ضرورت پر زور دیا تاکہ پائیدار اور اختراعاتی ٹیکنالوجیوں کو بڑھاوا دیا جا سکے۔


    ریلوے بورڈ کے چیئرمین نے مندوبین کا شکریہ ادا کیا اور انہیں یقین دلایا کہ ورکس اینڈ پروکیورمنٹ کے لئے ایک علامتی سہ سالہ پروگرام ریلوے کے ذریعے شروع کیا جائے گا۔ اس کی مدد سے صنعت پیشگی طور پر اپنی جانب سے تمام ضروری کارروائیاں کر سکے گی۔ انہوں نے کہا کہ سالانہ ورکس /پروکیورمنٹ پروگرام کے معاملے میں سالانہ بجٹی ای سائیکل کے تقاضوں کو ملحوظ خاطر رکھا جائے گا۔ اس امر پر بھی اتفاق کیا گیا کہ حاصل ہوئی تجاویز کے سلسلے میں غوروفکر کے لئے آئندہ کسی تاریخ کو ایک میٹنگ منعقد ہوگی۔


    ( م ن ۔ ۔ ک ا) ( 14 – 08 – 2018 )


    U. No. 4276


    
    
    

    
    (Release ID: 1543021) Visitor Counter : 3