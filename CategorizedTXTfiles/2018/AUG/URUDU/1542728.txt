      وزارت دفاع

      کنٹونمنٹ علاقے میں سڑکوں کو بند کرنے کیلئے وزارت دفاع نے برّی فوج کے صدر دفاتر کے ساتھ تال میل بنا کر معیار بند پروٹوکول وضع کیا
      Posted On: 10 AUG 2018 6:34PM by PIB Delhi


    نئی دہلی، 10 ؍اگست/ کنٹونمنٹ میں سڑکوں کو بند کرنےکا معاملہ ایک اہم معاملہ ہے، جسے وزیر دفاع محترمہ نرملا سیتا رمن اور اراکین پارلیمنٹ اور کنٹونمنٹ بورڈز کے منتخبہ 62صدور کی 4؍مئی 2018 کو منعقدہ ایک میٹنگ میں زیر غورلایا گیا تھا۔


    میٹنگ کے ذریعے حاصل ہوئے ردعمل کی روشنی میں محترمہ سیتا رمن نے اس موضوع پر یعنی کنٹونمنٹ علاقوں میں سڑکیں بند کرنے کے معاملے پر متعدد ادوارمیں گفت و شنید مکمل کی۔ وزارت ، بری فوج کے صدر دفاتر اور بری فوج کے سربراہ سمیت، دفاعی اثاثوں کے اداروں کے ساتھ تفصیلی جائزہ کا اہتمام کیا گیا اور اس اہتمام کے بعد درج ذیل فیصلے لئے گئے:

      * ایسی سڑکیں، جنہیں مقامی فوجی حکام ناگزیر وجوہات کی بنیاد پربند کرنالازمی خیال کرتے ہیں، انہیں بند کرنے کا سلسلہ شروع کیا جا سکتا ہے۔ کنٹونمنٹ ایکٹ مجریہ 2006 کے تحت اس سلسلے میں ایک با قاعدہ ضابطۂ کار موجود ہے اور 28؍مئی 2018 کو وزارت کی جانب سے جاری کئے گئے احکامات پر عمل کیا جائے گا۔
      * وزارت نے بری فوج کے صدر دفاتر کے ساتھ تال میل بنا کر کنٹونمنٹ علاقے میں واقع سڑکوں کو بند کرنے کے لئے ایک معیار بند طریقہ وضع کیا ہے۔ یہ طریقۂ کار کنٹونمنٹ ایکٹ مجریہ 2006 کی تجاویز سے پوری طرح ہم آہنگ ہے۔ بری فوج کی ضروریات کو مذکورہ معیارات کے تعین کے وقت مد نظر رکھا گیا ہے تاکہ مخصوص حالات میں سڑکوں کو بند کیا جا سکے۔

    ( م ن ۔ ۔ ک ا)


    U. No. 4226

    
    
    (Release ID: 1542728) Visitor Counter : 9
    
    
    
    
    

*