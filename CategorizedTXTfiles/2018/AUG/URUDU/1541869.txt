      ماحولیات، جنگلات اور موسمیاتی تبدیلی کی وزارت

      سنتھیٹک کیمیاوی کھادوں اور زرعی کثافت پھیلانے والے عناصر کی وجہ سے لاحق ہونے والی کثافت
      Posted On: 06 AUG 2018 5:48PM by PIB Delhi


    نئی دہلی۔07اگست، ماحولیات، جنگلات اور موسمیاتی تبدیلی کے وزیر مملکت ڈاکٹر مہیش شرما نے راجیہ سبھا میں ایک سوال کے تحریری جواب میں بتایا ہے کہ ملک میں آبی ذخائر میں کثافت پھیلنے کی اہم وجہ یہ ہے کہ ان ذخائر میں غیر سودھا ہوا گندا پانی جاکر مل جاتا ہے، صنعتی اخراج، زرعی سرگرمیوں کے نتیجوں میں خارج ہونے والے ابخارات اور رقیق مادوں کی آمیزش، کیڑاکش ادویہ کی آمیزش ہوجاتی ہے۔ مرکزی کثافت کنٹرول بورڈ (سی پی سی بی) کی جانب سے ابی تک آبی ذخائر میں رونما ہونے والی کثافت کے مطالعے کے سلسلے میں کوئی قدم نہیں اٹھایا گیا ہے اور اس امر کا تعین نہیں کیا گیا ہے کہ سنتھیٹک کیمیائی کھادوں سے اس قدر کثافت پھیلتی ہے۔ تاہم سی پی سی بی سطح زمین کے اوپر دستیاب پانی اور زیر زمین پانی دونوں کی آبی کوالٹی کی نگرانی ملک میں نگرانی اسٹیشنوں کے ایک نیٹ ورک کے توسط سے قومی آبی نگرانی پروگرام( این ڈبلیو ایم پی) کے تحت کررہی ہے۔ پانی کی کوالٹی کا تعین مختلف کسوٹیوں پر کیا جاتا ہے ، ان میں فیزیو کیمیکل یعنی طبیعاتی اور کیمیاوی تجزیہ، بیکٹریا کی موجودگی کا تعین ، پانی میں بھاری دھاتوں کی آمیزش، کیڑا کش ادویہ کی موجودگی وغیرہ شامل ہیں۔


    حکومت کے ذریعہ آبی ذخائر میں پھیلنے والی کثافت کی روک تھام کے اقدامات کے تحت منجملہ دیگر باتوں کے صنعتی اداروں سے ہونے والے اخراج کے سلسلے میں معیارات وضع کرنا اور ان کی مشتہری، عملی اقدمات، ان معیارات کو ریاستی کثافتی کنٹرول بورڈ (ایس پی سی بی) / کثافت کنٹرول کمیٹی کے ذریعے رضامندی پر مبنی میکانزم کے توسط سے نافذ کرنا اور ان کی باقاعدگی سے نگرانی کرنا، آبی کوالٹی کے تجزئے کے لیے نگرانی نظام کا نیٹ ورک قائم کرنا، آن لائن لگاتار نگرانی نظام کی تنصیب (او سی ای ایم ایس) تاکہ آبی ذخائر میں جہاں جہاں براہ راست کثیف پانی ملتا ہے، اس کی نگرانی کی جاسکے، صاف ستھرے پروڈکشن کے طریقوں کو فروغ دینا، چھوٹی صنعتوں اور ان کی اکائیوں کے کلسٹروں کے لیے مشترکہ سودھنے کے پلانٹوں کی تنصیب، چند ازحد کثافت پھیلانے والی صنعتوںک ے سلسلے میں صفررقیق اخراج کے نفاذ کے لیے احکامات صادر کرنا، جو ماحولیات (تحفظ) ایکٹ 1986 کی دفعہ 5 اور دفعہ 18 (1) (بی) تحت آبی (کثافت کی روک تھام) ایکٹ 1974 وغیرہ کے تحت دستیاب ہیں، شامل ہے۔


    ***********


    U – 4105

    
    
    (Release ID: 1541869) Visitor Counter : 1
    
    
      Read this release in: English