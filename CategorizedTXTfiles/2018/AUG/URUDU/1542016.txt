      امور داخلہ کی وزارت

      پولیس عملے کی عوامی شبیہ
      Posted On: 07 AUG 2018 7:48PM by PIB Delhi


    نئی دہلی، 7 اگست 2018 / وزارت داخلہ نے داخلہ سکریٹری کے محکمہ جاتی حکم مجریہ 14 جولائی 2015 کے توسط سے ریاستی حکومتوں /مرکز کے زیر انتظام علاقوں کے سبھی پولیس ڈائریکٹر جنرلوں (ڈی جی پی سے) ضروری انتظام کرنے اور ایک ایسا نظام بنانے کے لئے کہا تھا جس سے پولیس تھانہ کی سطح یا سطح یا اس سے نیچے کی سطح پر کسی پولیس دفتر کے ذریعہ انجام دیئے جارہی مثبت کہانیوں /اچھے کاموں کی اپ لوڈنگ یقینی بنے اور یہ پولیس کی منفی عوامی شبیہ کو بدلنے کا کام کرے۔ محکمہ جاتی حکم حکم نامے کے بعد وزارت داخلہ سے 14 اکتوبر 2017 کو ایک اور کمیونی کیشن ارسال کیا گیا تھا۔ دستیاب اطلاعات کے مطابق متعلقہ ریاست یا ضلع پولیس ویب سائٹس پر 44708 مثبت کہانیوں /اچھے کاموں کو اپ لوڈ کیا گیا ہے۔ اس کے علاوہ 2014 میں ڈی جی پی /آئی جی پی کانفرنس میں وزیراعظم کے ذریعہ اعلان کئے گئے اسمارٹ پولسنگ پر صلاح و مشورہ پر مبنی پولیس ریسرچ و ڈیولپمنٹ بیورو نے ریاستوں /مرکز کے زیر انتظام علاقوں کے 43 بہترین طور طریقوں کو ا پنی ویب سائٹ ( www.bprd.nic.in ) پر اپ لوڈ کیا ہے۔


    مزید برآں ، چونکہ پولیس ایک ریاستی موضوع ہے جو آئین ہند کے ساتویں شیڈول کی دوسری فہرست (ریاستی فہرست) کے تحت آتا ہے۔ لہذا یہ ریاستی حکومتوں /مرکز کے زیر انتظام علاقوں کی بنیادی ذمہ داری ہے کہ وہ پولیس عملے کی عوامی شبیہ کو بحیثیت مجموعی بہتر بنائے۔


    یہ اطلاع آج لوک سبھا میں امور داخلہ کے وزیر مملکت جناب ہنس راج گنگا رام اہیر نے ایک سوال کے تحریری جواب میں دی۔


    ۔۔۔۔۔۔۔۔۔۔۔


    م ن۔م م ۔ ج۔


    U- 4126


    

    
    (Release ID: 1542016) Visitor Counter : 5