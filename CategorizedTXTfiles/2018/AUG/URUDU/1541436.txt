      جدید اور قابل تجدید توانائی کی وزارت

      قابلِ تجدید توانائی ذرائع کے ذریعہ کسانوں کو بجلی کی فراہمی
      Posted On: 02 AUG 2018 7:59PM by PIB Delhi


    نئی دہلی، 02 اگست / بجلی ، نئی اور قابل تجدید توانائی کے مرکزی وزیر مملکت ( آزادانہ چارج ) جناب آر کے سنگھ نے آج لوک سبھا میں ایک سوال کے تحریری جواب میں اطلاع دی کہ نئی اور قابل تجدید توانائی کی وزارت ( ایم این آر ای ) ، آف گرڈ اور لا مرکزی سولر پی وی ایپلی کیشن پروگرام کے تحت کسانوں کو سولر واٹر پمپوں یعنی شمسی توانائی سے چلنے والے پانی کے پمپوں کی اصل لاگت پر 30 فی صد کی سبسڈی دے رہی ہے ۔ آج کی تاریخ تک اس پروگرام کے تحت پورے ملک میں 1.85 لاکھ سے زائد سولر واٹر پمپوں کی تنصیب کی جا چکی ہے ۔


    نئی اور قابل تجدید توانائی کی وزارت شمسی توانائی ، بادی توانانئی ، حیاتیاتی گیس ، حیاتیاتی ایندھن اور اسٹوریج کے شعبے میں تحقیق کے لئے متعدد تحقیقی و ترقیاتی / تعلیمی اداروں کو مالی امداد فراہم کرتی ہے تاکہ ٹکنا لوجی کی ترقی ہو سکے اور تجارت کے قابل ٹکنا لوجی تیار کی جا سکے ۔ نئی اور قابل تجدید توانائی کے شعبے میں تحقیق ، ترقی اور نمائش کے لئے جامع پالیسی اور رہنما خطوط موجود ہیں ۔ ان رہنما خطوط کے تحت پروجیکٹ لاگت کا 50 فی صد مالی تعاون ایسے پروجیکٹوں کے لئے فراہم کیا جا سکتا ہے ، جس میں صنعت / سول سوسائٹی کی شراکت داری ہو ۔ تاہم تعلیمی اداروں ، سرکاری / غیر منافع بخش تحقیقی اداروں اور غیر سرکاری تنظیموں کی جانب سے آنے والی تجاویز کے بعد کل پروجیکٹ لاگت کا 100 فی صد بطور مالی امداد دی جا سکتی ہے ۔ نئی اور قابل تجدید توانائی کی وزارت ( ایم این آر ای ) نے بارہویں منصوبے کی مدت کے دوران ملک میں متعدد تحقیقی و ترقیاتی / تعلیمی اداروں کے لئے قابل تجدید توانائی کے شعبے میں 523.43 کروڑ روپئے کی کُل مالی امداد کے 112 تحقیقی و ترقیاتی پروجیکٹوں کو منظوری دی ہے ۔


    U. No. 4010

    
    
    (Release ID: 1541436) Visitor Counter : 3