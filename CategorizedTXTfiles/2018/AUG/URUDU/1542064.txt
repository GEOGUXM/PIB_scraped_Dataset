      پینے کے پانی اور صفائی ستھرائی کی وزارت

      ایس بی ایم –جی پر شمال مشرقی ریاستوں کی ترقی کا جائزہ
      Posted On: 07 AUG 2018 6:27PM by PIB Delhi


    نئیدہلی، 08 اگست۔پینے کے پانی اورصفائی ستھرائی کی وزارت کے سکریٹری جناب پرمیشورن ائیر نے گواہاٹی میں منعقد ایک علاقائی ورکشاپ میں سووچھ بھارت مشن – گرامین (ایس بی ایم –جی ) پر تمام شمال مشرقی ریاستوں کی ترقی کا جائزہ لیا ۔اس جائزہ اجلاس میں آسام ، منی پور ،ناگالینڈ اورتریپورہ کے نمائندوں نے سال 2018 تک کھلے میں رفع حاجت کی لعنت (اوڈی ایف ) سے نجات پانے کے اقدامات پر گفتگو کی ۔کھلے میں رفع حاجت سے پوری طرح نجات حاصل کرنے کے 2019 تک کے نشانے کے حصول کے لئے کئے گئے اقدامات پر بھی تبادلہ خیال کیا گیا۔ کھلے میں رفع حاجت سے نجات پانے کی مہم سووچھ بھارت کے لئے دو اکتوبر 2019 کو پوری ہوگی۔کھلے میں رفع حاجت کی لعنت میں مبتلا تین ریاستوں اروناچل پردیش ، میگھالیہ اور میزورم کے نمائندو ں نے اس لعنت سے نجات حاصل کرنے کے لئے کئے گئے اقدامات اور ٹھوس غلاظت کو ٹھکانے لگانے کے انتظام کے ذریعہ او ڈی ایف سے اوڈی ایف پلس تک کے سفر پر بھی اظہار خیال کیا۔


    اس سے پہلے دن میں سکریٹری موصوف نے آسام کے وزیراعلیٰ جناب سربانند سونووال سے ملاقات کی اور ان سے آسام میں ایس بی ایم –جی پر ہونےوالی پیش رفت پر گفتگو کی ۔ اس موقع پر سکریٹری موصوف نے یقین دہانی کرائی کہ ایس بی ایم – جی پر حکومت ہند کی جانب سے آسام سرکار کی پوری مدد کی جائے گی ،جس میں سرمایہ کی بروقت دستیابی شامل ہے۔اس موقع پروزیراعلیٰ موصوف نے دو اکتوبر 2018 تک آسام کو کھلے میں رفع حاجت سے نجات دلانے کی عہدبستگی کا اعادہ کیا۔


    اس میٹنگ کے بعد آسام سرکار کی چیف سکریٹری محترمہ ٹی وائی داس نے ایم ڈی ڈبلیو ایس کے سکریٹری کے ساتھ ویڈیو کانفرنسنگ کے ذریعہ آسام کے سبھی اضلاع کے ضلع مجسٹریٹوںسے ایس بی ایم –جی کی پیش رفت کا مفصل جائزہ لیا۔اس موقع پر اس مشن میں عوامی شراکتداری کی اہمیت پر ایک بار پھر زور دیا ۔ انہوں نے تمام ضلع مجسٹریٹوں کو ہدایت دی کہ ایس بی ایم – جی پر پیش رفت کی رپورٹ ایس بی ایم – جی مینجمنٹ انفارمیشن سسٹم (ایم آئی ایس ) پر ڈالی جائے ۔ انہوں نے اسکولوں اورکالجوں کے طلبا کو اس مشن میں شامل کرکے ان کے سرپرستوں کو صفائی ستھرائی کی اہمیت سے واقف کرانے کے لئے تمام ضلع مجسٹریٹوں کی حوصلہ افزائی کی ۔اس کے ساتھ ہی انہوں نے تمام ضلع مجسٹریٹوںکو ہدایت کی کہ آئندہ سووچھ سرویکشن گرامین جائزے کی تیاری کی جائے ۔جس سے ہندوستان کی تمام ریاستوں کے سبھی اضلاع کی صفائی پر مبنی سووچھتا کے معیار او رمقدار کے لئے درجہ بندی کی جائے گی جس میں آف لائن اور آن لائن سٹی زنس فیس بک بھی شامل ہے۔درایں اثنا آج آسام میں صفائی ستھرائی 2014 میں کے 39فیصدسے بڑھ کر 89.5 فیصد کی قومی سطح تک پہنچ گئی ہے ۔جس میں 14 ریاستو ں اور مرکز کے زیر انتظام ریاستوں کے 421 اضلاع کے 4.12 لاکھ مواضعات شامل ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 4135

    
    
    (Release ID: 1542064) Visitor Counter : 1
    
    
      Read this release in: English