      آبی وسائل، دریائی ترقیات اور گنگا احیاء کی وزارت

      این ایم سی جی نے دریا اور اس کے کناروں کی صفائی کے لئے تقریباً 150 کروڑ روپے کے پروجیکٹوں کو منظوری دی
      Posted On: 29 AUG 2018 7:26PM by PIB Delhi


    نئی دہلی، 29 ؍اگست،صاف گنگا کے لئے قومی مشن (این ایم سی جی) نے کل نئی دہلی میں منعقد اپنی پانچویں ایگزیکیٹو کمیٹی کی میٹنگ میں اتراکھنڈ ، اترپردیش ، بہار اور مغربی بنگال میں نمامی گنگےپروگرام کے تحت تقریبا 150 کروڑ روپے کے پروجیکٹوں کو منظوری دی ہے۔ ان پروجیکٹوں میں چھوٹے دریاؤں، ندیوں اور نالوں کو خاص دریا میں ملنے سے پہلے انہیں روک کر گندے پانی کی صفائی کے پلانٹ (ایس ٹی پی) کی طرف موڑنا ہے تاکہ خاص دریا میں جانے والا پانی صاف ہو اور تمام آلودگیوں سے پاک ہو۔ ان پروجیکٹوں میں ایس ٹی پی اور گھاٹوں کی ترقی بھی شامل ہے۔ پروجیکٹوں کی ریاست وار تفصیل مندرجہ ذیل ہے:


    اتراکھنڈ:


    دہرا دون میں رسپانہ اور بندل دریاؤں کے لئے بیچ میں روکنے اور دوسری جانب موڑنے (آئی اینڈ ڈی) پروجیکٹوں کو منظوری دی گئی ہے جن پراندازاً 60 کروڑ روپے کی لاگت کا تخمینہ ہے۔ ان دریاؤں کا گندا پانی سانگ دریا کے ذریعے ہری دوار اور رشی کیش کے درمیان گنگا میں جاتا ہے۔ اس پروجیکٹ کی تکمیل سے 117 نالوں ؍ ندیوں کے گندے پانی کو روکا جاسکے گا۔گندے پانی کی صفائی کے لئے ایک ملین لیٹر یومیہ(ایم ایل ڈی) پانی کی صفائی کی صلاحیت والے سیویج ٹریٹ منٹ پلانٹ (ایس ٹی پی) کی تعمیر کی تجویز ہے جبکہ اس کا 28 ایم ایل ڈی پانی موجودہ ایس ٹی پی کے ذریعے صاف کیا جائے گا۔


    اترپردیش:


    صاف گنگا فنڈ کے تحت 27.41 کروڑ روپے کی لاگت سے مرزا پور میں گھاٹوں کو فروغ دینے کو منظور دی گئی ہے۔ پروجیکٹ میں گھاٹوں کی تجدید ، توسیع اور انہیں چوڑا کرنے کے ساتھ ساتھ بنیادی سہولیات لینڈ اسکیپنگ اور پشتوں کی تعمیر شامل ہے۔اس کے علاوہ پروجیکٹ میں رام گیا شمشان گھاٹ کی تجدید اور دو نئے شمشان گھاٹوں کی تعمیر بھی شامل ہے۔


    بہار:


    کمیٹی نے بہار کے سونی پور میں سیور لائنوں کو روک کر انہیں دوسری جانب موڑنے کے ساتھ ساتھ 3.5 ایم ایل ڈی صلاحیت والے ایس ٹی پی اور اس سے متعلقہ کاموں کے لئے 30.92 کروڑ روپے کے پروجیکٹ کو منظور دی۔ اس پروجیکٹ میں 15 سال تک کام کرنے اور دیکھ بھال کرنے کی لاگت بھی شامل ہے۔ مکمل ہونے کے بعد ایس ٹی پی ، آر این ٹیگور اسکول نالہ ، وارڈ 3-4 باؤنڈری، قبرستان وارڈ 18، مینا بازار کے پانچ نالوں کے گندے پانی کی صفائی بھی شامل ہے جو فی الحال ماہے دریا میں جاتی ہے اور دریائے گنڈک سے ہوتی ہوئی آخر کار گنگا میں مل جاتی ہے۔


    کمیٹی نے 22.92 کروڑ روپے کی لاگت سے سونی پور میں دریا کے کناروں کو ترقی دینے کے پروجیکٹ کو بھی منظوری دی ہے۔ اس میں چہل قدمی کے راستے، کناروں کے تحفظ ، بنیادی سہولیات کی فراہمی، لینڈ اسکیپنگ اور گھاٹوں کو خوبصورت بنانا شامل ہے۔ اس کے علاوہ نمامی گنگے پروگرام کے تحت 20 کروڑ روپے کی لاگت سے 8 گھاٹ بھی زیر تعمیر ہیں۔


    مغربی بنگال:


    ایگزیکیٹو کمیٹی نے مغربی بنگال میں کٹوا ، کلنا، اگردیپ اور دین ہاٹ میں گھاٹوں اور شمشان گھاٹوں کی تجدید اور فروغ کی منظوری دی ہے۔ یہ پروجیکٹ صاف گنگا فنڈ کے تحت مکمل کئے جائیں گے۔ ان پروجیکٹوں کی مشترکہ لاگت 8.58 کروڑ روپے ہوگی اور اس میں کناروں کا تحفظ ، گھا ٹوں پر بنیادی سہولیات، لینڈ اسکیپنگ ، روشنی اور دیگر کاموں کی فراہمی کے علاوہ مختلف گھاٹوں پر موجودہ سہولیات کی تجدید کرنا بھی شامل ہے۔


    دریائے گنگا سے متصل علاقوں میں ثقافتی ورثے کو دستاویزی شکل دینا:


    ایگزیکیٹو کمیٹی نے انٹیک کے ذریعے گؤ مکھ سے گنگا ساگر تک دریائے گنگا سے متصل علاقوں میں ثقافتی وراثت کی دستاویز تیار کرنے کی تجویز کو بھی منظوری دی ہے۔ اس تجویز میں دریائے گنگا پر اس کی ثقافتی وراثت کو دستاویزی شکل دینے اور مختلف تقریبات اور رسومات کا سالانہ کلینڈر تیار کرنے سمیت بھارت کی روح میں ایک ثقافتی چشمے کے طور پر دریائے گنگا کی اہمیت کو فروغ دینا ہے۔ اس میں آثار قدیمہ کی وراثت ، اہم ثقافی وراثت اور ماحولیاتی وراثت کا احاطہ کیا جائے گا۔


    این ایم سی جی دریائے گنگا کو پوری طرح صاف کرنے اور اس کی صفائی ستھرائی کو پائیدار بنانے کے لئے پورے طور پر عہد بستہ ہے۔ مشن اس کام کو پورا کرنے اور نمامی گنگے پروگرام کے نظام الاوقات پر پورا اترنے کی ہر ممکن کوشش کررہاہے۔


    U- 44 92

    
    
    (Release ID: 1544396) Visitor Counter : 9