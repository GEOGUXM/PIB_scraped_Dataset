      پینے کے پانی اور صفائی ستھرائی کی وزارت

      مرکز نے جموں وکشمیر میں سوچھ بھارت مشن کے کاموں کا جائزہ لیا
      Posted On: 23 AUG 2018 1:23PM by PIB Delhi


    ریاست نے اگلے ماہ تک او ڈی ایف سے مکمل نجات کا عہد کیا


    نئیدہلی۔23؍اگست۔پینے کے پانی اور صفائی ستھرائی کے امور کی وزارت کے سکریٹری جناب پرمیشورن ایّر نے گزشتہ روز سری نگر میں سوچھ بھارت مشن گرامین (ایس بی ایم ۔ جی) کے کاموں کا جائزہ لیا۔ ریاست کے سبھی اضلاع کے ڈپٹی کمشنروں کے ساتھ جائزہ میٹنگ کے بعد ریاستی سرکار نے مرکز ی ٹیم نے عہد کیا کہ پورے جموں وکشمیر کو اگلے ماہ تک کھلے میں رفع حاجت (او ڈی ایف) سے پاک کرلیا جائیگا۔ جمو ں وکشمیر کے چیف سکریٹری جناب بی بی آر سبرامنین اور دیگر سینئر افسران نے بھی اس جائزہ اجلاس میں شرکت کی۔ ریاستی سرکار سوچھ بھارت کیلئے معینہ نشانے سے ایک سال قبل ہی 2 اکتوبر 2019 کو او ڈی ایف سے مکمل نجات کا نشانہ پورا کرنے کی تیاری کررہی ہے۔


    اس اجلاس میں جناب ایّر نے صفائی ستھرائی کے پروگرام کے معیارکے پہلوؤں اور سماج سے جڑنے کی ضرورت پر زور دیا۔


    قبل ازیں سکریٹری موصوف نے جموں وکشمیر کے گورنر جناب این این ووہرا سے ملاقات کے دوران ریاست میں صفائی ستھرائی سے متعلق کاموں کی پیش رفت پر گفتگو کی۔ انہوں نے ریاستی سرکار کو یقین دلایا کہ ٹھوس اور سیال فضلے اور کوڑے کچڑے کو ٹھکانہ لگانے کی پائیداریت سمیت او ڈی ایف کے اگلے مرحلے میں حکومت ہند کی جانب سے مکمل امداد ومعاونت فراہم کرائی جائے گی۔ اس موقع پر ریاست کے خصوصی منصوبوں کے ڈائرکٹر جنرل جناب اکشے راوت بھی جناب سبرامنین کے ہمراہ تھے۔


    جناب پرمیشورن ایّر نے سرحد کے نزدیک واقع ایسپریشنل ڈسٹرکٹ کپواڑہ کا بھی جائزہ لیا اور مواضعات میں صفائی ستھرائی کے کاموں کے مختلف معیارات کا بھی جائزہ لیا اور ان مواضعات میں آباد لوگوں سے گفتگو بھی کی۔ جناب ایّر موصوف نے اس موقع پر سری نگر میں واقع ایک بڑے واٹر سپلائی پلانٹ کابھی معائنہ کیا۔


    واضح ہو کہ ریاست جموں وکشمیر نے ایس بی ایم (جی) کے آغاز سے ہی دیہی صفائی ستھرائی میں مثالی بہتری کا مظاہرہ کیا ہے۔ دیہی صفائی ستھرائی کے کام اکتوبر 2014 میں محض 22 فیصد تھے جبکہ آج اس میں نمایاں اضافہ ہوا ہے اور صفائی ستھرائی کے کاموں میں 98 فیصد کا اضافہ ہوا ہے۔ علاوہ ازیں ریاست کھلے میں رفع حاجت کے معینہ نشانے کی تکمیل سے انتہائی قریب پہنچ چکی ہے اور گزشتہ مہینوں میں اس اسکیم کے کاموں میں نمایاں پیش رفت ہوئی ہے۔ قومی سطح پر صفائی ستھرائی کے کاموں میں نمایاں اضافہ ہوا ہے اور 2014 کے 39 فیصد سے ان کاموں کی مقدار بڑھ کر 90 فیصد ہوگئی ہے جن میں 4.2 لاکھ مواضعات ، 429 اضلاع اور 19 ریاستی سرکاریں اور مرکز کے زیر انتظام علاقے شامل ہیں ان تمام مواضعات اضلاع اور ریاستوں کو کھلے میں رفع حاجت سے پہلے ہی مبرّا کیا جاچکا ہے۔


    U-

    
    
    (Release ID: 1543669) Visitor Counter : 12