      جدید اور قابل تجدید توانائی کی وزارت

      شمسی بجلی پیدا کرنے کی لاگت
      Posted On: 02 AUG 2018 6:41PM by PIB Delhi


    نئی دہلی، 02 اگست / وزیر مملکت ( آزادانہ چارج ) بجلی اور نئی و قابل احیاء توانائی جناب آر کے سنگھ نے آج لوک سبھا میں ایک سوال کے تحریری جواب میں بتایا ہے کہ شمسی بجلی پیدا کرنے کی لاگت کا انحصار منجملہ دیگر باتوں کے تابکاری کی شدت ، شمسی پلانٹ کے سائز ، فائنانسنگ کی لاگت پر ہوتا ہے ۔ شمسی بجلی کے لئے محصول کا تعین فی الحال بڑے پیمانے پر ٹینڈرنگ کے عمل کے ذریعے کیا جا رہا ہے ۔ مکان کی چھت پر شمسی پی وی پروجیکٹ کی تنصیب کے لئے نئی اور قابل احیاء توانائی کی وزارت ( ایم این آر ای ) نے درج ذیل لاگت کے معیارات قائم کئے ہیں :

      * 10 کے ڈبلیو پی تک 60000 روپئے فی کے ڈبلیو
      * 10 کے ڈبلیو پی سے 100 کے ڈبلیو پی تک 55000 فی کے ڈبلیو
      * 100 سے 500 کے ڈبلیو پی کے لئے 53000 فی کے ڈبلیو

    نئی اور قابل احیاء توانائی کی وزارت گرڈ سے مربوط روف ٹاپ اور چھوٹے شمسی بجلی پلانٹوں کے پروگرام کا نفاذ کر رہی ہے ، جس کے تحت مرکزی مالی امداد ، مکان کی چھتوں پر شمسی پی وی پلانٹ لگانے کے لئے فراہم کی جاتی ہے اور یہ تنصیب رہائشی ادارہ جاتی اور سماجی شعبے کے تحت عمل میں آتی ہے ۔ مذکورہ مرکزی مالی امداد ٹنڈر کے توسط سے یا ایم این آر ای کے ذریعے طے شدہ لاگت کے لحاظ سے ، جس قدر لاگت آتی ہے ، اُس کے 30 فی صد کے لحاظ سے فراہم کی جاتی ہے ۔ یہ لاگت عام زمرے کے لئے ہے اور اس کا تعلق ریاستوں اور مرکز کے زیر انتظام علاقوں سے ہے ۔ خصوصی زمرے کی ریاستوں میں اس امداد کی مقدار 70 فی صد تک ہے ۔


    4017 U. No.

    
    
    (Release ID: 1541392) Visitor Counter : 2
    
    
    
    
    

*