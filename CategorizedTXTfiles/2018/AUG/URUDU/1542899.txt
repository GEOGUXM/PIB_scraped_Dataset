      امور داخلہ کی وزارت

      بھارت میں امریکی سفیر نے وزیر مملکت ( داخلی امور ) جناب کرن ریجیجو سے ملاقات کی
      
      طرفین نے دہشت گردی سے مشترکہ طور پر نمٹنے کا عہد کیا
      
      Posted On: 13 AUG 2018 6:21PM by PIB Delhi


    نئی دہلی، 13 اگست / بھارت میں امریکہ کے سفیر مسٹر کینتھ آئی جسٹر نے امریکی سفارت خانے کے دیگر ارکان کےساتھ داخلی امور کے وزیر مملکت جناب کرن ریجیجو سے آج یہاں نئی دلّی میں ملاقات کی ۔


    طرفین نے دنیا کی دونوں بڑی جمہوریتوں اور امن عالم کو دہشت گردی سے لاحق خطرات سے مشترکہ طور پر نمٹنے کے عہد کا اعادہ کیا۔


    اس سلسلے میں جناب کینتھ جسٹر نے اپنے ملک کی جانب سے بھارت اور امریکہ کے مابین جاری ہوم لینڈ سلامتی ڈائیلاگ کو جاری رکھنے کے تئیں دلچسپی کا اظہار کیا تاکہ ایک ٹھوس نتیجہ نکالا جا سکے ۔


    طرفین نے میٹنگ کے دوران بھارت – امریکی تعلقات کو مزید مستحکم کرنے کے اقدامات پر بھی تبادلۂ خیالات کیا ۔


    U. No. 4257

    
    
    (Release ID: 1542899) Visitor Counter : 8