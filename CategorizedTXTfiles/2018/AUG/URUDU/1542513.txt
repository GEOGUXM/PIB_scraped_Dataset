      خواتین اور بچوں کی ترقیات کی وزارت

      فورنسک تجربہ گاہوں کے لیے نربھیا فنڈ
      Posted On: 10 AUG 2018 11:57AM by PIB Delhi


    نئی دہلی۔ 10 اگست، خواتین اور اطفال ترقیات کے وزیر مملکت ڈاکٹر ویریندر کمار نے راجیہ سبھا میں ایک غیرہ ستارہ سوال کے جواب میں بتایا ہے کہ داخلی امور کی وزارت کی تجویز کے مطابق مرکزی فورنسک سائنس لیب ، چنڈی گڑھ میں ایک ماڈل فورنسک سائنس تجربہ گاہ کا قیام عمل میں آنا ہے۔ اس تجربہ گاہ میں ترقی یافتہ بنیادی ڈھانچہ اور ایسے سازوسامان دستیاب ہوں گے جن کی مدد سے ملک میں رونما ونے والے جنسی حملوں، مجرمانہ سرگرمیوں اور اقدام قتل وغیرہ سے متعلق تمام طرح کے معاملات کی جانچ کا کام بے حد آسان ہوجائے گا۔ اس تجویز کو نربھیا فنڈ کے تحت 99.76 کروڑ روپے کے مالی تخمینے کے ساتھ بااختیار کمیٹی نے اپنی منظوری دے دی ہے۔


    وزارت داخلہ نے اترپردیش (آگرہ) مغربی بنگال (کولکاتہ) مہاراشٹر(ممبئی) تمل ناڈو(چنئی) کی چار ریاستی فورنسک سائنس تجربہ گاہوں کو ڈی این اے کی سہولتوں کے ساتھ اپ گریڈ کرنے کی ایک تجویز داخل کی ہے۔ وزارت داخلہ کو 4 جون 2018 کو منعقدہ میٹنگ میں مشورہ دیا گیا تھا کہ وہ اپنی اس تجویز پر نظر ثانی کرے اور ایک معقول تجویز ای سی کے توسط سے پیش کرے۔


    ***********


    U –4194

    
    
    (Release ID: 1542513) Visitor Counter : 6