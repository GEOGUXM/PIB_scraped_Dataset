      نائب صدر جمہوریہ ہند کا سکریٹریٹ

      سائنسدانوں کو منفرد ایجادات اوراختراعات پیش کرنی چاہیئں :نائب صدرجمہوریہ ہند
      
      تحقیق وترقی میں سرمایہ کاری وقت کا تقاضہ ہے
      
      سی ایس آئی آر آئی آئی سی ٹی پلیٹینم جوبلی تقریبات کا افتتاح
      Posted On: 05 AUG 2018 8:00PM by PIB Delhi


    نئی دہلی ،6 اگست : نائب صدرجمہوریہ ہند ،جناب ایم وینکیانائیڈونے کہاہے کہ سائنٹفک اداروں کو باصلاحیت افراد کی حوصلہ افزائی کرنی چاہیئے، اورملک کے سماجی ۔اقتصادی منظرنامہ کو بدلنے کے لئے منفرد اختراعات کی پذیرائی کرنی چاہیئے ۔ موصوف سی ایس آئی آرآئ آئی سی ٹی ( انڈین انسٹی ٹیوٹ آف کیمیکل ٹیکنالوجی ) واقع حیدرآباد میں کل پلیٹینم جوبلی تقریبات کا افتتاح کرنے کے بعد حاضرین سے خطاب کررہے تھے ۔ سائنس اورتکنالوجی ، ارضیاتی سائنسیز اورماحولیات ، جنگلات وموسمیاتی تبدیلی کے وزیر ڈاکٹرہرش وردھن ، تلنگانہ کے گورنرجناب ای ایس ایل نرسمہن،تلنگانہ کے ڈپٹی وزیراعلیٰ، جناب کدیام سری ہری اورجناب محمد محمود علی اوردیگرمعززین بھی اس موقع پرموجودتھے ۔


    نائب صدرجمہوریہ ہند نے کہاکہ اگرچہ ہم متعد د محاذوں پرپیش رفت سے ہمکنارہیں تاہم اس طرح کی پیش رفت کافی نہیں ہے۔ انھوں نے کہاکہ سائنٹفک ادارے ایسے ہونے چاہیئں جو اپنے طورپرالوالعزم نشانے مقررکریں اور اپنے آپ کو کلیدی لحاظ سے اس پوزیشن میں لے آئیں کی دنیامیں سرکردہ اداروں کی صف میں شامل ہوجائیں ۔ حکومت کو ان اداروں کو سرمایہ ، آزادی اور لچک فراہم کرکے عمدگی کی جستجوکا راستہ ہموارکرنا چاہیئے اوران کے شعبے کو بھی تحقیق میں تعاون کے لئے آگے آناچاہیئے ۔


    نائب صدرجمہوریہ نے زوردیکرکہاکہ اختراعات اور تلاش وجستجو کا ماحول بنانے کے لئے اوراسے فروغ دینے کے لئے تحقیق اورترقی کے شعبے میں سرمایہ کاری بڑے پیمانے پردرکارہے ۔ انھوں نے مزید کہاکہ ضابطہ جاتی بندشوں اوررکاوٹوں کو دورکیاجاناچاہیئے اور پرانی سلسلہ وار دقتوں اوررکاوٹوں کو دورکرکے ترجیحات کے مطابق تشکیل نو بہت ضروری ہے ۔ سائنٹفک اداروں کے قائدین کو سائنسدانوں کی حوصلہ افزائی کرنی چاہیئے تاکہ وہ روایتی نظریات وخیالات سے ہٹ کر نئے اورجدید طرز کے پروجیکٹ پرکام کرسکیں ۔ اختراعی اورنئے موضوعات کی تحقیق کے لئے مواقع فراہم کئے جانے چاہیئں اوراس کے لئے جدید معاشرتی چنوتیوں کا حل نکالاجاناچاہیئے ۔ اقوام متحدہ کی 17ہمہ گیرترقیات اور اس سے متعلق اہداف کا حوالہ دیتے ہوئے جن میں ناداری کی ہرشکل کا خاتمہ ہمہ گیرزراعت اوراچھی صحت کو فروغ جیسے امورشامل ہیں ، نائب صدرجمہوریہ ہند نے خبردارکیاکہ یہ تمام الوالعزم اہداف اس وقت تک حاصل نہیں ہوسکتے، جب تک ہم بندھے ٹکے روایتی اصولوں پرچلتے رہیں گے ۔ انھوں نے کہا کہ بھارت میں صلاحیتوں کا فقدان نہیں ہے، صرف اختراعات کے لئے ماحول سازگاربنانے کی ضرورت ہے ۔ یہاں 65فیصد آبادی 35برس سے کم عمرکی ہے اور ان نوجوانوں کو سائنٹفک اورتکنالوجی علم اورہنرمندی سے آراستہ کیاجاناچاہیئے ۔


    نائب صدرجمہوریہ ہند نے کہاکہ سائنس ہمہ گیرترقیات کا اہم ذریعہ ہے اورملک کی خوشحالی اورسلامتی براہ راست طورپرسائنٹفک اورتکنالوجی ترقیات پرمنحصرہیں ۔ انھوں نے مزید کہاکہ تاریخی لحاظ سے بھارت علم کامینارہ ٔ نوررہاہے ۔ ہمارے یہاں آیوروید نظام ادویہ کی تاریخ 5ہزار سال قبل مسیح سے تلاش کی جاسکتی ہے ۔سندھ گھاٹی کی تہذیب اور آب پاشی اورمستعمل پانی کے نکاسی کا نظام 2ہزارپانچ سوسال ماقبل مسیح سے بھی زائد پراناہے ۔ عظیم بھارتی سائنسدانوں مثلاآریہ بھٹ ، وارامیرا، چراکا، سوشروتا، رشی کنداور سادھوپتانجلی کے تعاون کا حوالہ دیتے ہوئے نائب صدرجمہوریہ ہند نے کہاکہ قدیم ہندوستان میں متعدد اساطیری سائنسداں موجود تھے، جنھوں نے دنیا کے سائنٹفک علمی خزینے میں اضافہ کیا۔ ہمیں ان کی حصولیابیوں اورکامیابیوں پرفخرکرنا چاہیئے اورہمیں وراثت میں ان سے جو علم حاصل ہواہے اسے پوری دنیا کے ساتھ شیئرکرنا چاہیئے ۔


    نائب صدرجمہوریہ ہند نے کہا کہ جستجواور سائنٹفک مزاج ، معقول اورمناسب سوالات اٹھانا اورعملی جواب تلاش کرنا اسکولی اورکالج کی تعلیم کے نظام کا ایک لازمی حصہ ہوناچاہیئے ۔ ہماری یونیورسٹیوں اورسائنٹفک اداروں میں تدریس اورتحقیق کی کوالٹی میں خاطرخواہ اصلاح کرنے کی ضرورت ہے ۔


    نائب صدرجمہوریہ ہند نے کہاکہ سائنس عوام کی زندگی پر بہت گہرے اثرات مرتب کرتی ہے اور انھوں نے کہاکہ آئی سی ٹی جیسے اداروں کو اہم کلیدی شعبوں میں مثلازراعت اورماحولیات پرتوجہ مرکوز کرنی چاہیئے ۔ بھارت جیسا زراعت پرانحصارکرنے والا ملک اس وقت تک ترقی نہیں کرسکتاجب تک کاشتکاروں کے معیارزندگی کو بہترنہ بنایاجائے ۔


    اس موقع پرنائب صدرجمہوریہ ہند کی تقریرکے خاص خاص اقتباسات درج ذیل ہیں :


    ‘‘سی ایس آئی آر اورآئی آئی سی ٹی کے لئے دراصل یہ ایک یادگارموقع ہے کیونکہ 74برس کی خدمات مکمل کرنے کے بعد یہ اپنے پلیٹینم جوبلی سال میں داخل ہورہاہے ۔ میں اس کی ماضی کی اورموجودہ قیادت، عملے اورطلبأ کو مبارکباد پیش کرنا چاہوں گا ،جنھوں نے اتنے عرصے میں ملک کی ترقی میں اپنا تعاون دیاہے ۔


    مجھے پورایقین ہےکہ یہ ادارہ آئندہ برسوں میں بھی پوری قوت کے ساتھ عمدگی کی تلاش کا اپنا سفرجاری رکھے گا۔


    پیارے بھائیواوربہنو،


    سائنس ہمہ گیرترقیات کا کلیدی ذریعہ ہے ۔ کسی بھی ملک کی خوشحالی اورسلامتی براہ راست اس کی سائنٹفک تکنالوجی پیش رفت سے مربوط ہوتی ہے ۔


    سائنٹفک جدت طرازیاں پنسلین سے لے کر خلائی تکنالوجیوں تک ایسی رہی ہیں ،جنھوں نے دنیا کو ہمیشہ کے لئے بدل دیا ۔ جدید کیمیاوی ادویہ ، انٹرنیٹ ، ای کامرس ، ڈیجیٹل تدریس ، زراعت میں جدت طرازی بایوتکنالوجی تعمیرات اوربنیادی ڈھانچہ وہ چند اختراعات ہیں، جنھوں نے ہماری زندگیوں پرگہرے تغیراتی اثرات مرتب کئے ہیں ۔


    تغیرات میں کم وبیش نجی شعبے کی بھی رہنمائی کی ہے اور نجی شعبہ بھی اس میں آگے آگے رہاہے تاہم حکومت کے اوپرایک بڑی ذمہ داری ہے اسے ایک ضابطہ جاتی فریم ورک قائم کرنا پڑتاہے اور اختراعات کے سلسلے میں تحقیق کو پروان چڑھانے کے لئے سازگارماحول ہموارکرنا پڑتاہے ۔


    سی ایس آئی آرکے نیٹ ورک کے تحت کیمسٹری ، بایولوجی ، انجییئرنگ ، اوشینوگرافی اورمیٹریلس کے شعبوں میں جدید ترین تکنالوجی کی حامل 38تجربہ گاہیں مصروف عمل ہیں اورحکومت ہند الوالعزم سائنٹفک ایجنڈے میں اپنی جانب سے بڑا تعاون دیتی آئی ہیں۔ مجھے خوشی ہے کہ آئی آئی سی ٹی جیسے ادارے اس سمت میں کوشاں ہیں ۔


    تاریخی لحاظ سے بھارت علم کا مینارۂ نوررہاہے ۔ ہمارے یہاں آیورویدک طریقہ علاج کی تاریخ 5ہزارسال قبل مسیح سے تلاش کی جاسکتی ہے ۔ سندھ گھاٹی کی تہذیب ، وہاں کا آب پاشی نظام اورمستعمل پانی کے نکاسی کے نظام کی تاریخ 2ہزارپانچ سوسال قبل مسیح سے بھی قدیم ہے ۔ 2ہزارقبل مسیح تک جنوبی ہند کوالٹی کاحامل زنک نہ لگنے والا آہن تیارکررہاتھا اور صفرایجاد اور فلکیات کے شعبے میں اس کے تعاون سے پوری دنیا واقف ہے ۔


    آئیے ہم اپنے پرکھوں کے چند بیش بہا تعاون پرنظرڈالیں ۔ آریہ بھٹ کی تخلیق ‘‘آریہ بھٹییم ’’ ازحداہم تصنیف خیال کی جاتی ہے ۔ وارامہیرکی پنچ سدھا نتیکاکوبھی اپنے شعبے میں نمایاں مقام حاصل ہے ۔ وہیں چراکا اور سوشروتا کوسرجری کے شعبے کابابائے آدم خیال کیاجاتاہے ۔ رشی کند نے پہلی مرتبہ‘ انو ’(ایٹم ) کی بات کی تھی اور کند شروتانے بتایاہے کہ انویاایٹم وہ ذرہ ہے جسے توڑا نہیں جاسکتاجب کہ پتانجلی کو یوگ کابابائے آدم سمجھاجاتاہے ۔قدیم ہندوستان کے ایسے متعدد اساطیری سائنسداں ہیں، جنھوں نے دنیا کی سائنٹفک علمی خزینے میں اپنا بہت بڑا تعاون دیاہے ۔


    ہمیں ان کی حصولیابیوں پرفخرکرناچاہیئے اوران سے ورثے میں حاصل ہوئی علمی دولت کو پوری دنیا کے ساتھ شیئرکرناچاہیئے ۔ عہد جدیدمیں سائنس کے شعبے میں بھارت کا تعاون کافی حدتک قابل ذکرہے ۔ بیسویں صدی میں پروفیسرستیندر ناتھ بوسون کی ‘پروفیسرسبرامنین چندرشیکھرکی چند شیکھرلمٹ ، سرسی وی رمن کی رمن ایفیکٹ اور پروفیسرجگدیش چندربوس کی بے تارمواصلات کو عالمگیرشہرت حاصل ہے ۔ دراصل بھارت میں صلاحیت کا کوئی فقدان نہیں ہے ۔ واحد چیز یہ درکارہے کہ اختراعات کے فروغ کے لئے صحیح صحیح سازگارماحول پیداکیاجائے ۔


    مجھے یہ جان کربڑی مسرت ہوئی ہے کہ سی ایس آئی آران مجموعی ایک ہزار 207سرکاری اداروں کے صف میں نویں مقام پرفائز ہے، جو تحقیقی کارکردگی ، اختراعاتی نتائج اور سماجی اثرات سے مملو ہیں ۔ یہ درجہ بندی سیمیگو کے ذریعہ حال ہی میں کی گئی ہے تاہم ہمیں تحقیق وترقیات کے شعبے میں اپنی سرمایہ کاری کو بڑے پیمانے پر بڑھانے کی ضرورت ہے تاکہ اختراعات اورکھوج کے عمل کی حوصلہ افزائی کی جاسکے ۔ حکومت تحقیق کے شعبے میں اپنی جانب سے جو کچھ خرچ کرتی ہے اس کے علاوہ نجی شعبے کوبھی اپنے طورپر تحقیق کو فروغ دینے کے لئے آگے آناچاہیئے ۔ تحقیق اوراختراع کے لئے صحیح نظام تمام سائنٹفک بنیاد والی تجربہ گاہوں میں پیداکیاجاناچاہیئے اوروہاں ضابطہ جاتی بندشوں کو ختم کیاجاناچاہیئے ۔ اسی طریقے سے پیڑھی درپیڑھی چلی آرہی رکاوٹوں کو بھی دورکیاجاناچاہیئے اور ترجیحات کی تشکیل نوعمل میں آنی چاہیئے ۔


    سائنٹفک اداروں میں قیادت ایسی ہونی چاہیئے جو ہونہارنوجوان سائنسدانوں کوغیرروایتی نظریات وخیالات اور پروجیکٹوں پرکام کرنے کے لئے راغب کرے ۔ نئی اورڈگرسے ہٹ کر کی جانے والی تحقیقا ت کے لئے مواقع فراہم کرائے جانے چاہیئں تاکہ ایک یاایک سے زائد رواں سماجی چنوتیوں کا سامنا کیاجاسکے ۔


    جیسا کہ آپ سب جانتے ہیں کہ بھارت نے 192دیگرممالک کے ساتھ مل کراقوام متحدہ کے 17ہمہ گیرترقیاتی اہداف اختیارکئے تھے، ان اہداف میں غربت کی ہرشکل کا خاتمہ ، بھوک کی وجوہات کا خاتمہ اورہمہ ترقیات اچھی صحت مساوی اورکوالٹی کی حامل تعلیم، صنفی مساوات ، پانی کاہمہ گیرانتظام اورسبھی کے لئے صفائی ستھرائی جیسی چیزیں بھی شامل ہیں ۔


    یہ تمام الوالعزم اہداف اس وقت تک حاصل نہیں ہوسکتے ہیں جب تک ہم بندھے ٹکے ڈھرے پرچلتے رہیں گے ۔


    سائنٹفک تحقیق اوراختراعات ، کثیرالنوع طریقوں سے سماجی ترقی پراثرانداز ہوتی ہیں اور ان کو مہمیز کرتی ہیں ۔ سی ایس آئی آرجیسے اداروں کو ملک کوآگے بڑھانے میں اہم کرداراداکرنا ہے اوراسے سماجی ۔ اقتصادی لحاظ سے بدل دینا ہے ۔


    پیاری بہنواور بھائیو،


    ہمارے پاس ملک میں تقریباً800یونیورسٹیاں اور متعدد اہم ادارے ہیں ۔ یہاں اختراعات کی حوصلہ افزائی اورعوام کی زندگی کی کوالٹی کو بہتربنانے کے عمل کی حوصلہ افزائی کے علاوہ حکومت نے اپنے طورپر متعدد اقدامات کئے ہیں ۔ میک ان انڈیا کے ذریعہ بھارت کودنیا کے لئے مینوفیکچرنگ کا مرکز بنانے کی کوشش کی گئی ہے اوراس کے ذریعہ لاکھوں روزگارفراہم کرنے کا نشانہ ہے ۔ ‘سووچھ بھارت ابھیان ’کا مقصد مہاتماگاندھی کے خوابوں کا صاف ستھرابھارت بناناہے اور یہ خاطرخواہ طورپرہماری صحت کی سطحوں میں اصلاح لاسکتاہے ۔ جن دھن یوجنا ، ڈیجیٹل انڈیا اورآدھارکا مقصد عوام کو ملک کی اقتصادی ترقی میں شریک کاربناناہے ۔ یہ تمام پروگرام سائنس اورتکنالوجی پرمنحصرہیں ۔ ان پروگراموں کو اورزیادہ تقویت فراہم کی جاسکتی ہے اوران کے نتائج اورزیادہ ہمہ گیرہوسکتے ہیں، اگرہم ان پروگراموں میں لگاتا ر تحقیق وترقیات کے شعبے کی کوششوں کو شامل کرتے رہیں ۔ تلاش وجستجو سائنٹفک مزاج ، معقول سوالات کرنے اور عملی جوابات حاصل کرنے کا جذبہ ہمارے اسکول اورکالج کے تعلیمی نظام کا لازمی حصہ ہوناچاہیئے ۔


    بھار ت ایک نوجوان ملک ہے اورآج اس کی 65فیصد آبادی 35برس سے کم کی عمرکی ہے ۔ہمیں اتنی بڑی تعداد میں دستیاب انسانی وسائل کی پونجی کے تمام مضمرات کو بروئے کارلاناچاہیئے ۔ ہمیں نوجوانوں کو سائنٹفک اورتکنالوجی سے آراستہ علم فراہم کرنا چاہیئے اور ان کی ہنرمندی کوفروغ دینا چاہیئے ۔ ہماری یونیورسٹیوں ، سائنسی اداروں میں تدریس اورتحقیق کی کوالٹی میں خاطرخواہ طورپر اصلاح کی جانی چاہیئے ۔


    حکومت ہند اسٹارٹ اپ انڈیا پہل قدمی کے ذریعہ اپنے شہریوں میں صنعت کاری کے جذبے کو فروغ دے رہی ہے ۔ یہ اسکیم تکنالوجی گریجویٹس کو نئی کمپنیوں کے قیام کے عظیم مواقع فراہم کرتی ہے ۔ سی ایس آئی آرکو اس امرکے اقدامات کرنے چاہیئں کہ پی ایچ ڈی کے اسکالرس کو ان مواقع کو بروئے کارلانے کی باقاعدہ تربیت فراہم کی جائے اورانھیں مستقبل کا صنعت کا ربنایاجائے ۔ مجھے خوشی ہے کہ اس ادارے کی متعد د تجربہ گاہیں پہلے سے ہی ان کیوبیشن مراکز چلارہی ہیں اور اس سرگرمی کو فروغ دے رہی ہیں ۔


    بہنواوربھائیو،


    اگرچہ ہم مختلف محاذوں پرآگے بڑھ رہے ہیں تاہم اعدادی ترقی ہی کافی نہیں ہے ۔ ہمیں اپنی موجودہ صلاحیت کو فروغ دیناچاہیئے اور خلاقانہ جستجواور ڈگرسے ہٹ کی جانے والی اختراعات پرزوردیناچاہیئے ۔


    سائنسداں اور سائنسی ادارے ایسے ہونے چاہیئں جواپنے لئے الوالعزم اہداف مقررکریں اور اپنے آپ کودنیا کے سرکردہ اداروں میں شمارکرانے کے لائق بنانے کے لئے کوشاں ہوں ۔ حکومت کو عمدگی کی اس کوشش کے حصول میں اپنا تعاون دینا چاہیئے اوراس کے لئے فنڈ فراہم کرناچاہیئے آزادی اورلچک بھی فراہم کرنی چاہیئے ۔


    میرے خیال سے سائنس میں عوام کی زندگی میں اورآئی آئی سی ٹی جیسے اداروں پر اپنے اثرات مرتب کرنے کی بڑی قوت مضمرہے اور اسی لحاظ سے آئی آئی سی ٹی جیسے اداروں کو ان شعبوں پر توجہ مرکوز کرنی چاہیئے جو عوام کی بڑی تعداد کو متاثرکرتے ہیں ۔ یہاں میں زراعت اورماحولیات کا ذکرکرناچاہوں جہاں آپ نے پہلے ہی خاطرخواہ تعاون دیاہے ۔


    بھارت بنیادی طورپرایک زرعی معیشت ہے اوریہ اس وقت تک ترقی نہیں کرسکتا جب تک کاشتکاروں کی زندگی میں بہتری نہ رونماہو۔ سائنٹفک اداروں کو اپنے طورپر حکومت کی کوششوں میں تعاون دینا چاہیئے اورمجھے یہ جان کر خوشی ہوئی ہے کہ سی ایس آئی آرنے کاشتکاروں کی آمدنی میں اضافے کے لئے پائیتھوفارماسیوٹیکل اورخوشبوجاتی پودھوں کی کاشت کے ذریعہ مشن موڈپروجیکٹوں کا آغاز پہلے ہی کردیاہے ۔ اس طرح کی توجہ پرمرتکز کوشش اس شعبے کے مسائل کو حل کریگی اور یہ لائق ستائش بھی ہے ۔


    گلوبل وارمنگ یا عالمی سطح پر گرم ہوتے ہوئے ماحول اورموسمیات میں ہونے والی تبدیلی ہماری زندگیوں پر برعکس طورپراثرانداز ہورہے ہیں اور درجہ حرارت اوربارش کی نوعیت میں فرق واقع ہواہے ۔ کثافت سے لاکھوں لوگوں کی زندگیاں پربراہ راست منفی اثرات مرتب ہورہے ہیں ۔ آئی آئی سی ٹی جیسے کیمیکل تکنالوجی کے اداروں کو اپنے ترقیاتی عمل کو مستحکم بنانا ہے اور گلوبل وارمنگ اور کثافت میں بڑے پیمانے پرتخفیف کرنی ہے ۔


    میں سمجھتاہوں کی سی ایس آئی آرپہلےہی اس میدان میں دو مشن پروجیکٹ کو شروع کرچکاہے اورکیمیاوی اورادویہ جاتی صنعتوں کے لئے ہمہ گیرعمل کی کسوٹی وضع کررہاہے ۔ مجھے یہ بتاتے ہوئےبھی بہت خوشی ہورہی ہے کہ سی ایس آئی آر فضائی کثافت کی روک تھام کے لئے صاف ستھری اور ماحولیات دوست آتش بازی متعارف کرانے کے اقدامات کررہاہے۔


    مجھے معلوم ہے کہ نامیاتی کیمسٹری سی ایس آئی آر۔ آئی آئی سی ٹی کی بنیادی طاقت ہے اورسات دہائیوں سے گاتار اس میدان میں بخوبی عمدگی کا مظاہرہ کرتی آئی ہے ۔


    ان برسوں کی تحقیقی کوششوں کے نتیجے میں انسانی وفلاح بہبود کے لئے لازمی مختلف النوع مصنوعات مثلاادویہ ، زرعی کیمیکل ، خوراک ، نامیاتی ذیلی چیزیں ، مختلف چپکانے والی اشیأ کو تیارکرنے کے لئے متعدد جدت طرازی پرمبنی اقدامات کئے گئے ہیں ۔


    مجھے اس بات کی بھی خوشی ہے کہ آج سی ایس آئی آر۔ آئی آئی سی ٹی عام طورپر صنعت کی دنیا میں ادویہ جینرک مصنوعات اورزرعی کیمیکل ، سبز کیڑہ کش ادویہ ، خوراک ، تغذیہ ، توانائی اورماحولیات ، پو لیمرس اور عملی طورپرکام آنے والی اشیأ صنعتی اصولوں اورکسوٹیوں اوررقیق کیمیاوی اشیأ کے شعبے میں ایک مقتدر اورتکنالوجی کا حامل ادارہ خیال کیاجاتاہے اور صنعت کے لئے ایک اہل فراہم کارکے طورپربھی کام کرتاہے ۔


    میرے خیال سے یہ ازحد مناسب ہے کہ یہ ادارہ 6سے 8اگست کے دوران اپنے پلیٹینم جوبلی سال کی یادگارکے طورپر ‘‘ صحت ، ماحولیات اور دیگرسازوسامان ’’(ایس سی ایچ ای ایم۔2018) کے موضوع پرایک بین الاقوامی کانفرنس کا اہتمام کررہاہے ۔


    میں سی ایس آئی آر۔ آئی آئی سی ٹی کے ڈائرکٹر، ڈاکٹرایس چند رشیکھر ، عملے اور طلبأ کو ان کی اس ادارے کے یوم تاسیس اور پلیٹینم جوبلی سال میں داخل ہونے کے موقع پرمبارکباد پیش کرتاہوں ۔ اس موقع پر منعقدہ تعارفی تقریب اس مقتدر ادارے کی تاریخ کے ایک نئے اورتابناک باب کے آغاز کی حیثیت رکھتی ہے ۔


    جیسا کہ قدیم سادھوسنتوں نے ایشوسیہ اپنیشد میں کہاہے ‘‘ ہمیں بنی نوع انسان کی فلاح وبہبود کے لئے طلائی پیالے میں مقفل حقیقت کو طشت ازبام کرنا چاہیئے تاکہ راستی کے ساتھ ہمارے راستے روشن ہوسکیں ۔ آپ جو سائنٹفک حقائق تلاش کریں وہ ہمارے ملک اورپوری دنیا کو زندگی بسرکرنے کے لئے ایک بہترمقام بنائیں ۔ ‘‘جئے ہند ’’


    *************


    (م ن ۔ع آ : 06.08.2018 )


    U-4066

    
    
    (Release ID: 1541701) Visitor Counter : 1