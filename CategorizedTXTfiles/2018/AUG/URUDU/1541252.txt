      صدر جمہوریہ کا سکریٹریٹ

      صدرجمہوریہ ہند نے 2017-2013کے لئے مقتدرپارلیمان ایوارڈتفویض کئے ، اس موقع پرانھوں نے کہاکہ پارلیمانی نظام کی اثرانگیزی کی کسوٹی ،عوام کی توقعات پرپورااترناہے
      Posted On: 01 AUG 2018 8:17PM by PIB Delhi


    نئی دہلی ،2 اگست : صدرجمہوریہ ہند ،جناب رام ناتھ کووند نے کل 2017-2013کے لئے مقتدرپارلیمان ایوارڈ پیش کئے ۔


    اس موقع پراظہارخیال کرتے ہوئے ،صدرجمہوریہ ہند نے مقتدرپارلیمان ایوارڈ حاصل کرنے والے تمام لوگوں کو مبارکباد پیش کی ۔ ان انعام یافتہ اراکین پارلیمنٹ میں محترمہ نجمہ ہپت اللہ ، جناب حکم دیونارائن یاد و ، جناب غلام نبی آزاد ، جناب دنیش ترویدی اور بھارتوہری مہتاب کےنام شامل ہیں ۔ صدرجمہوریہ ہند نے کہاکہ بطورپارلیمان ان انعام یافتہ گان میں سے ہرفرد نے اس ایوان کی کارروائی کی قدروقیمت میں اضافہ کیاہے ۔ انھوں نے پارلیمنٹ کے وقارکا لحاظ رکھتے ہوئے اپنے علم اوراپنی دانشمندی کا استعمال کرتے ہوئے یہ فریضہ انجام دیاہے ۔ ان تمام افراد نے جو طریقہ کاراپنایا اور جس برتاؤکا مظاہرہ کیاہے وہ دوسرے اراکین کے لئے ایک نمونہ ہے ۔


    صدرجمہوریہ ہند نے کہاکہ بھارتی پارلیمانی جمہوریت کی روح پارلیمنٹ میں مضمرہے ۔ اراکین پارلیمنٹ محض ایک مخصوص سیاسی پارٹی یاحلقہ انتخاب کی نمائندگی نہیں کرتے ، بلکہ یہ اراکین آئینی آئیڈیل کے امین بھی ہوتے ہیں ۔ تمام اراکین پارلیمنٹ سے ہمارے لاکھوں عوام کی امیدوں اور توقعات وابستہ ہوتی ہیں اوراس کے لئے وہ جواب دہ ہیں ۔ یہ ایک بہت بڑی ذمہ داری ہے ۔


    جناب رام ناتھ کووند نے کہاکہ بھارت کے عوام خصوصاًناداراورمحروم افراد اپنے نمائندگان سے بہت سی توقعات وابستہ رکھتے ہیں ۔ وہ ان سے یہ توقع رکھتے ہیں کہ ان کے نمائندگان ان کی اوران کے بچوں کی زندگی کو بہتربنانے کے لئے ہرممکن کوشش کریں گے اوریہی وجہ ہے کہ یہ لوگ اپنے نمائندگان کو عوام الناس یاعام شہریوں کی فلاح وبہبود کے کام میں ہمہ وقت مصروف دیکھناچاہتے ہیں ۔ جب یہ نمائندگان پارلیمنٹ میں ہوتے ہیں توعوام کو یہ توقع ہوتی ہے کہ وہ ان کے مسائل پرتبادلہ خیالات کریں گے اوران مسائل کے حل کے لئے تجاویز پیش کریں گے ۔ بھارت کے عوام کی توقعات پرپورااترناہی پارلیمانوں کی کامیابی کی کسوٹی ہے اورہمیں اس کا استعمال پارلیمانی نظام کی اثرانگیزی کو پرکھنے کے لئے کرناچاہیئے ۔


    *************


    (م ن ۔ع آ :.)


    U-3995

    
    
    (Release ID: 1541252) Visitor Counter : 4
    
    
      Read this release in: English , Marathi