      وزارت خزانہ

      بینکوں اور بیمہ کمپنیوں کے ذریعے ریاست کیرالہ میں کئے جارہے راحت اور بازآبادکاری کے اقدامات کا جائزہ لینے کے لیے خزانہ کے وزیر مملکت پون رادھا کرشنن کی قیادت میں ایک اعلیٰ سطحی وفد کیرالہ کے دورے پر
      Posted On: 28 AUG 2018 7:53PM by PIB Delhi


    نئی دہلی۔ 29 اگست، خزانہ کے وزیر مملکت پون رادھا کرشنن کی قیادت میں ایک اعلیٰ سطحی وفد آج کیرالہ کے دورے پر جائے گا تاکہ ریاست میں آئے زبردست سیلابی طوفان اور تباہی کے پس منظر میں بینکوں اور بیمہ کمپنیوں کی جانب سے عمل میں لائے جانے والے امور اور اقدامات اور راحت کاری و بازآبادکاری کا موں کاموقع پر جائزہ لے سکے۔


    مذکورہ وفد میں مرکزی حکومت کے سینئر افسران بھی شامل ہیں، جن میں ایڈیشنل سکریٹری جناب دیبا شیش پانڈا اور اقتصادی مشیر جناب این شری نواس راؤ کا تعلق مالی خدمات، وزارت خزانہ سے ہے۔ سرکاری دائرہ کار کے شعبے کے بینکوں کے چیئرمین اور منیجنگ ڈائرکٹر حضرات اور انشورینس کمپنیوں کے افسران، جن میں زرعی بیمہ کمپنی آف انڈیا لمیٹڈ اور نابارڈ بھی شامل ہیں، وہ ریاستی حکومت کے افسران کے ساتھ دیگر ایجنسیوں کے شانہ بشانہ میٹنگ میں شریک رہیں گے۔


    سیلاب کی زد میں آنے والے بینکوں کی زیر آب برانچوں اور اے ٹی ایم کو از سر نو کھولنے کے مختلف راحتی اقدامات، گلے ہوئے اور متاثرہ کرنسی نوٹوں کی تبدیلی، قرض کی ادائیگی کی مدت کی توسیع کا عمل تمام بینکوں نے پہلے ہی شروع کردیا ہے۔ تمام بیمہ کمپنیوں نے سیلاب سے متعلق دعووں کو پہلے ہی پروسس کرنا شروع کردیا ہے تاکہ تمام تر دعوؤں کو تیزی سے نمٹایا جاسکے۔ انھوں نے پہلےہی خصوصی کیمپ دفاتر قائم کردئیے ہیں اور یہاں اضافی سرویئر تعینات کیے گئے ہیں اور بہت سارے ضروری کاغذات اور دستاویز کی لازمی شرط بھی ختم کردی گئی ہے، تاکہ متاثرہ افراد کو راحت بہم پہنچانے اور دعوؤں کی تیز رفتار ادائیگی میں کوئی رکاوٹ نہ آئے۔


    سہولت مراکز کے قیام کے لیے اقدامات کیے جارہے ہیں اور مختلف راحتی اقدامات کے بارے میں وسیع تشہیر کی جارہی ہے اور مقامی زبانوں اور الیکٹرانک میڈیا کے ذریعے نوڈل افسران کا تقرر کیا گیا ہے، تاکہ متاثرہ افراد کو زیادہ سے زیادہ راحت رسانی بہم پہنچائی جاسکے۔


    ***********


      U – 4465

    
    
    (Release ID: 1544206) Visitor Counter : 6
    
    
      Read this release in: English , Malayalam