      قبائیلی امور کی وزارت

      قبائلی امور کے وزیر جناب جوال اورم نے قبائلیوں کی ترقی کے سلسلے میں سابق وزیراعظم جناب اٹل بہاری باجپئی کی عظیم خدمات کو یاد کیا
      Posted On: 17 AUG 2018 8:01PM by PIB Delhi


    نئی دہلی، 17 ؍اگست،قبائلی امور کے وزیر جناب جوال اورم نے بھارت رتن اور سابق وزیراعظم جناب اٹل بہاری باجپئی کی وفات پر پوری قبائلی برادری کی طرف سے گہرے رنج وغم کا اظہار کیا ہے۔


    قبائلیوں کی ترقی کے سلسلے میں جناب اٹل بہاری باجپئی کی عظیم خدمات کو یاد کرتے ہوئے انہوں نے کہا کہ یہ ان کی کوششوں اور ان کی قیادت ہی کا نتیجہ تھا کہ آزادی ملنے کے 52 سال بعد 10 اکتوبر 1999 کو ایک علیحدہ قبائلی امور کی وزارت تشکیل دی گئی، جس کے ذریعے قبائلیوں کی فلاح وبہبود سے متعلق کام کو رفتار اور تقویت ملی۔


    وزیر موصوف نے مزید کہا کہ جناب اٹل بہاری باجپئی ایک دور اندیش رہنما تھے، جنہوں نے عوام کی فلاح وبہبود اور ترقی کے لئے متعدد کلیدی اقدامات کئے اور ان اقدامات کے نتیجے میں ملک کی قبائلی آبادی کو بھی بہت زیادہ فائدہ پہنچا۔


    ۔۔۔۔۔۔۔۔۔۔۔

    
    
    (Release ID: 1543320) Visitor Counter : 9