      وزارتِ تعلیم

      ٹیچروں کی تعلیم سے متعلق قومی کونسل تعلیم کے معیار کو یقینی بنانے کی غرض سے ٹیچروں کو تربیت دینے والے پرائیوٹ اداروں کاوقتاًفوقتاً جائزہ لیتی رہتی ہے
      Posted On: 06 AUG 2018 7:27PM by PIB Delhi


    نئی دہلی، 6 اگست 2018 / ٹیچروں کی تعلیم سے متعلق قومی کونسل (این سی ٹی ای) کے قانون مجریہ 1993 میں پرائیوٹ اور سرکاری دونوں قسم کے اداروں کو یہ اجازت دی گئی ہے کہ وہ ٹیچروں کا تعلیمی پروگرام چلا سکتے ہیں۔ این سی ٹی ای کی طرف سے تسلیم شدہ پرائیوٹ ادارے 22963 ٹیچروں کے تعلیمی کورس چلا رہے ہیں۔


    این سی ٹی ای ایکٹ کی دفعہ 14 اور15 میں تعلیمی اداروں کے تسلیم کئے جانے کی گنجائش رکھی گئی ہے جبکہ دفعہ 13 کا مقصد تسلیم شدہ ٹیچروں کے تعلیمی اداروں کے معیار کو یقینی بنانا ہے۔ این سی ٹی ای وقتاً فوقتاً ا ن اداروں کا معائنہ کرتی رہتی ہے اور اگر ضروری ہوا توتسلیم شدہ حیثیت ختم کرنے سمیت تعزیری کارروائی بھی کرتی ہے۔


    این سی ٹی ای ایکٹ مجریہ 1993 اور اس کے تحت مرتب کئے گئے ضابطوں میں منافع نہ کمانے والے اداروں کو ٹیچروں کے تعلیمی پروگرام چلانے کی اجازت دی گئی ہے۔


    معیار کے بارےمیں جانچ پڑتال ایک مستقل عمل ہے ، یکم اپریل 2017 سے یکم جون 2018 کے درمیان این سی ٹی ای 1993 کی دفعہ 17 کے تحت 391 اداروں کی تسلیم شدہ حیثیت ختم کردی گئی ہے۔


    انسانی وسائل کی ترقی کے وزیر مملکت ڈاکٹر اوپیندر کشواہا نے آ ج لوک سبھا میں ایک سوال کے تحریری جواب میں یہ اطلاع فراہم کی۔


    ۔۔۔۔۔۔۔۔۔۔


    م ن۔ج ۔ ج۔


    U- 4092


    

    

    
    (Release ID: 1541831) Visitor Counter : 7