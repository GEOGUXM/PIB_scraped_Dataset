      جہاز رانی کی وزارت

      کیرالہ کےساحل سمندر سے دور بھارتی ماہی گیر کشتی کے نامعلوم مرچینٹ بحری جہاز سے تصادم کی جانچ کا حکم
      
      لاپتہ ماہی گیروں کی تلاش جاری ہے
      
      Posted On: 08 AUG 2018 8:27PM by PIB Delhi


    نئی دہلی۔08اگست، جہاز رانی کی وزارت کے تحت جہاز رانی کے ڈائریکٹوریٹ کو ایک تصادم کی خبر ملی ہے جس کے تحت ماہی گیر کشتی کوسیانک ، جو کیرالہ میں درج رجسٹر ہے، یہ کشتی ایک نامعلوم کاروباری بحری جہاز سے ٹکراگئی۔ یہ خبر سات اگست کو صبح تین بجکر تیس منٹ پر موصول ہوئی تھی اور معلوم ہوا تھا کہ یہ تصادم بالترتیب 10 ڈگری، 24 ایم آئی این ایس ان، 075 ڈگری 38 ایم آئی این ایس ای پر ہوا تھا۔ ایک حالیہ اطلاع کے مطابق، اس ماہی گیر کشتی میں تصادم کے وقت 14 بھارتی ماہی گیر سوار تھے، جن میں سے تین کی موت واقع ہوچکی ہے۔ دو مجروح/ شامل اسپتال ہیں اور بقیہ 9 ماہی گیر لاپتہ ہیں۔


    جہاز رانی کے مرکزی وزیر جناب نتن گڈکری نے متوفی ماہی گیروں کے کنبوں کے تئیں اپنی دلی تعزیت کا اظہار کیا ہے۔ بھارتی بحریہ اور کوسٹ گارڈ کے تین ہوائی طیاروں اور تین بحری جہازوں کی تعیناتی کے ساتھ تلاش اور بچاؤ کاکام پورے زور و شور سے جاری ہے۔ ایسا سمجھا جاتا ہے کہ متعدد ماہی گیر کشتیاں (جن میں 40 اراکین سوارہیں) رضاکارانہ طور پر تلاش مہم میں مصروف ہیں۔


    یہ حادثہ بھارت کے مغربی گھاٹ میں کیرالہ کے تحت چیٹوا، ارناکلم سے کافی فاصلے پر رونما ہواتھا۔ ڈائریکٹوریٹ ڈیجیٹل طور پر تمام مرچینٹ بحری جہازوں کی پوزیشن کا تعین کررہا ہے اور یہ معلوم کرنے کی کوشش میں مصروف ہے کہ تصادم کے مذکورہ مقام پر حادثے کے وقت کون کون سے بحری جہاز گزرے تھے۔ یہ کام ہمارےداخلی میکانزم اور وسائل کے ذریعے انجام دیا جارہا ہے۔ بھارتی کوسٹ گارڈ (آئی سی جی )نے بحری جہازوں کی آمد و رفت کے عمل کا باریکی سے تجزیہ کیا ہے اور حادثے کے وقت کے بارے میں اپنی رپورٹ پیش کی ہے۔ چنانچہ دو بحری جہازوں کو جائے حادثے کے نزدیک پایا گیا ہے اور انہیں ہدایت دی گئی ہے کہ وہ تاحکم ثانی، بھارتی سمندر سے دو رنہ جائیں۔ اس کے علاوہ دو دیگر بحری جہازوں کے ملوث ہونے کے امکانات سے بھی انکار نہیں کیا جاسکتا۔ لیکن ابھی حادثے کی صحیح جگہ اور وقت کا تعین کیا جانا باقی ہے۔


    ڈی جی شپنگ کی جانب سے تشکیل کردہ جانچ پڑتال ٹیم نے اپنا عمل شروع کردیا ہے اور بھارتی بحریہ ، بھارتی ساحلی محافظ دستے، ساحلی پولیس اور کیرالہ کی ریاستی حکومت کے ساتھ تال میل بناکر کام کررہی ہے۔ کوچی اور ممبئی کے پیشہ ور تفتیش کاروں کی دو ٹیمیں اور متعلقہ ڈی جی شپنگ کا عملہ مذکورہ بحری جہاز کے معائنہ کے لیے تعینات کیا گیا ہے تاکہ وہ مذکورہ جہاز کا طبعی معائنہ کرکے تمام شواہد جمع کرلے۔


    **********


    U – 4146

    
    
    (Release ID: 1542152) Visitor Counter : 3
    
    
      Read this release in: English