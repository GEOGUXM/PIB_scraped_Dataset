      کامرس اور صنعت کی وزارتہ

      اسٹارٹ اَپ انڈیا کا تعلیمی ارتباط پروگرام
      Posted On: 06 AUG 2018 2:16PM by PIB Delhi


    نئی دہلی، 06 اگست ۔ملک میں کاروباریت کے جذبے کو فروغ دینے کی خاطر حکومت ہند کے مشن اسٹارٹ اپ انڈیا کی جانب سے اسٹارٹ اپ تعلیمی ارتباط کا پروگرام شروع کیا گیا ہے۔یہ پروگرام ایک ہی طرح کے میدان میں کام کرنے والے تعلیمی محققین اور دیگر عملے کے درمیان سرپرستی کے منفرد موقع کی حیثیت سے شروع کیا گیا ہے ۔


    اسٹارٹ اپ تعلیمی ارتباط پروگرام کا نشانہ ہے کہ ان ٹکنالوجیز کی صلاحیت میں اضافے اوراس کے اثرات کی توسیع کے لئے سائنسی تحقیق اور صنعتی ایپلی کیشنز کے درمیان موجود خلا کو کسی حدتک کم کیا جاسکے ۔تعلیمی اور صنعتی میدانوں کے درمیان پُل قائم کرکے یہ ارتباط اسٹارٹ اپ کے متعلقہ دعوے داروں کے درمیان مضبوط رابطہ پیدا کرنا اورایک ایسے تیسرےستون کوروبہ عمل لانا ہے ،جس کی بنیاد اسٹارٹ اپ انڈیا منصوبہ عمل پر ہو اور جو صنعتی و تعلیمی شراکتداری کو محفوظ رکھ سکے ۔


    اسٹارٹ اپ انڈیا کا پہلا مرحلہ بایو ٹکنالوجی کے علاقائی مراکز کے ساتھ شراکتداری تھا۔انرجی اینڈ ریسورسز انسٹی ٹیوٹ (ٹی ای آر آئی )،کونسل آن انرجی انوائرنمنٹ اینڈ واٹر اور ٹی ای آر آئی اسکول آف ایڈوانسڈ اسٹڈیز میں ان اداروں کے معروف محققین مثلاََ قابل تجدید توانائی ،بایو ٹکنالوجی ، ہیلتھ کئیر اورلائف سائنسیز کے میدانوں کے ماہرین کو شامل کیا گیا ہے تاکہ وہ اسٹارٹ اپ کے کارگزار شعبوں کی رہنمائی اور سرپرستی کرسکیں ۔


    اسٹارٹ اپ تعلیمی ارتباط کی ایپلی کیشنز کی میز بانی انکیو بیٹر اور ایکسیلریٹر کے پروگراموں کے ذریعہ کی گئی تھی اور اس کا اہتمام دو لاکھ سے زائد کاروباریوں اور متوقع کاروباریوں کے ساتھ کارپوریٹ دعوے داروں کے ذریعہ پیش کئے گئے چیلنجوں کے تعلق سے اسٹارٹ اپ انڈیا ہب کے ذریعہ کی گئی ہے جو انکیو بیٹر اور ایکسیلریٹر پروگراموں کے مواقع کے لئے درخواست دئے جانے کا واحد مقام ہے ۔یہ دولاکھ کاروباری اور متوقع کاروباری ہندوستان کے 433 اضلاع سے تعلق رکھتے ہیں ۔ اس سلسلے میں اسٹارٹ اپ انڈیا ہب کو متعلقہ اسٹارٹ اپ سے 133 درخواستیں موصول ہوئی ہیں ،جن میں سے 43 درخواستوں کی چھٹنی عملی شعبوں اور ٹکنالوجی سے ارتباط کی بنیاد پر کی گئی ہے ۔اس سلسلے میں ایسے اسٹارٹ اپ کا پتہ لگانا ہے ،جو مختلف شعبوں میں در پیش سنگین مسائل کے جدت طراز حل پیش کرسکیں ۔


    اس سلسلے کے مینٹر شپ اجلاس شروع ہوچکے ہیں اور توقع ہے کہ اسٹارٹ اپ انڈیا کو مخصوص شعبوںمیں کام کرنے والے تجربہ کار محققین کے تجربات سے زبردست فائدہ پہنچے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-4068

    
    
    (Release ID: 1541704) Visitor Counter : 8