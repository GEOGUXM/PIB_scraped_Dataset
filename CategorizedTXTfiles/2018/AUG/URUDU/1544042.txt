      آبی وسائل، دریائی ترقیات اور گنگا احیاء کی وزارت

      نتن گڈکری دہرادون کے قریب جمنا پر لکھوار کثیر مقدمی پروجیکٹ کی تعمیر کے لئے کل اتراکھنڈ، اترپردیش، ہماچل پردیش، ہریانہ ، راجستھان اور دہلی کے وزرائے اعلیٰ کے ساتھ ایک مفاہمت نامے پر دستخط کریں گے
      Posted On: 27 AUG 2018 4:37PM by PIB Delhi


    نئی دہلی، 27 ؍اگست،آبی وسائل ، دریا کی ترقی اور گنگا کے احیاء ، جہاز رانی ، سڑک ٹرانسپورٹ اور شاہراہوں کے مرکزی وزیر جناب نتن گڈکری اترپردیش کے وزیراعلیٰ یوگی آدتیہ ناتھ ، راجستھان کی وزیر اعلیٰ محترمہ وسندھرا راجے ، اتراکھنڈ کے وزیراعلیٰ جناب تروندرسنگھ راوت ، ہریانہ کے منوہر کھٹر، ہماچل پردیش کے جے رام ٹھاکر اور دہلی کے وزیراعلیٰ اروند کجریوال کے ساتھ کل نئی دہلی میں 3966.51 کروڑ روپے کے بالائی جمنا بیسن میں لکھوار کثیر مقصدی پروجیکٹ کی تعمیر کے لئے مفاہمت نامے پر دستخط کریں گے۔


    لکھوار پروجیکٹ کے تحت اتراکھنڈ کے دہرادون ضلع میں لوہاری گاؤں کے قریب دریائے جمنا پر 204 میٹر اونچا کنکریٹ کا ڈیم تعمیر کیا جائے گا جس میں آبی ذخیرے کی صلاحیت 330.66 ایم سی ایم ہوگی ۔ یہ ذخیرہ 33780 ہیکٹر اراضی کے لئے آب پاشی کی سہولت فراہم کرے گا اور 78.83 ایم سی ایم پانی گھریلو ، صنعتی استعمال اور پینے کے لئے دستیاب ہوگا۔ یہ پروجیکٹ 300 میگاواٹ بجلی بھی پیدا کرے گا۔ اس پروجیکٹ پر میسر اتراکھنڈ جل ودیوت نگم لمیٹڈ (یو جے وی ایل) کے ذریعے عمل درآمد ہوگا۔


    3966.51 کروڑ روپے کی لاگت والے اس پروجیکٹ میں بجلی سے متعلق 1388.28 کروڑ روپے کے پروجیکٹ کے اخراجات پوری طرح اتراکھنڈ حکومت کے ذریعے برداشت کئے جائیں گے۔ اتراکھنڈ کو پروجیکٹ سے پیدا ہونے والی پوری بجلی کا فائدہ بھی حاصل ہوگا۔


    باقی 2578.23 کروڑ روپے کی لاگت میں ، جو آب پاشی اور پینے کے پانی کے لئے ہوگا، 90 فیصد اخراجات (2320.41 کروڑ روپے) مرکزی حکومت کے ذریعے برداشت کئے جائیں گے اور 10 فیصد اخراجات میں ہریانہ 123.29 کروڑ روپے (47.82 فیصد) ، اترپردیش ؍ اتراکھنڈ ،68 اعشاریہ سات پانچ کروڑ روپے (33.65 فیصد) ، راجستھان – 24.08 کروڑ روپے (9.34 فیصد) ، این سی ٹی دہلی -15.58 کروڑ روپے (6.04 فیصد) اور ہماچل پردیش – 8.13 کروڑ روپے (3.15 فیصد) کے اخراجات برداشت کریں گے۔


    لکھوار پروجیکٹ کے نفاذ کے نتیجے میں قائم کئے گئے ذخیرے کو ٹاس والی ریاستوں میں مفاہمت نامے میں دی گئی شرائط کے مطابق ان کی سالانہ مختص پانی میں ایک تناسب کے حساب سے پانی تقسیم کیا جائے گا۔ یہ تقسیم 6 ریاستوں کے درمیان 12 مئی 1994 کو دستخط کئے گئے مفاہمت نامے کے تحت کی گئی ہے۔ لکھوار ڈیم کے آبی ذخیرے میں پانی کی تقسیم مفاہمت نامے کے مطابق یو وائی آر بی کے ذریعے منضبط کی جائے گی۔


    اتراکھنڈ ، اترپردیش ، ہماچل پردیش ، ہریانہ ، راجستھان اور دہلی بالائی جمنا بیسن کی ریاستیں ہیں ، جو دریائے جمنا کے مبنع سے دہلی میں اوکھلا بیراج تک کی ایک پٹی ہے۔ 12 مئی 1994 کو دریائے جمنا کے پانی کے بہاؤ سے متعلق 6 ریاستوں نے ایک مفاہمت نامے پر دستخط کئے تھے۔ معاہدے میں بالائی جمنا بیسن میں پانی کے ذخیرے کی سہولت پیدا کرنے کی ضرورت کو تسلیم کیا گیا تھا اور دریا کے مانسون کے پانی کو محفوظ طریقے سے مانسون کے لئے استعمال کرنا ہے۔ مفاہمت نامے میں ذخیرے کی سہولیات کی تعمیر تک دریا کے پانی کے بہاؤ کی سالانہ تقسیم کے لئے بھی اصول مرتب کئے گئے ہیں۔


    لکھوار کثیر مقصدی پروجیکٹ کے علاوہ ،جس پر کل دستخط کئے جائیں گے، بالائی جمنا پر دو دیگر پرجیکٹ بھی شروع کئے جائیں گے، جن میں کشاؤ کثیر مقصدی پروجیکٹ اور رینوکاجی کثیر مقصدی پروجیکٹ شامل ہیں۔ چوتھا پروجیکٹ ویاسی پروجیکٹ ہے جو دہرہ دون ضلع میں ویاسی گاؤں کے نزدیک دریائے جمنا پر ایک کنکریٹ کا ڈیم تعمیر کرنے سے متعلق ہے۔ ویاسی پروجیکٹ کا آغاز دسمبر 2018 میں ہونا ہے۔


    کشاؤ کثیر مقصدی پروجیکٹ، جس میں دہرا دون ضلع میں دریائے جمنا کی ایک معاون ندی ریور ٹونس پر 236 میٹر بلند کنکریٹ کا ڈیم تعمیر کرنا شامل ہے، 1324 ایم سی ایم پانی ذخیرہ کرنے کی صلاحیت ہوگی، جو 97000 ہیکٹر اراضی پر آب پاشی کی سہولیات فراہم کرے گا اور 517 ایم سی ایم پینے کے پانی کی سہولت دستیاب ہوگی اور 660 میگاواٹ بجلی پیدا ہوگی۔ رینوکاجی کثیر مقصدی پروجیکٹ کے تحت دریائے جمنا کی معاون ریور گیری پر ہماچل پردیش کے سرمور ضلع میں آبی ذخیرے کی سہولت تعمیر کی جائے گی۔ اس کے لئے 148 میٹر اونچا ڈیم تعمیر کیا جائے گا ،جو 23 کیومک پانی دہلی کے لئے اور 40 میگاواٹ بجلی کی پیداوار حاصل ہوگی۔


    1994 کے مفاہمت نامے کے مطابق دریائے جمنا کے بالائی حصے میں پانی کے ذخیرے کے ہر ایک پروجیکٹ کے لئے طاس کی 6 ریاستوں کے درمیان الگ الگ معاہدے تیار کئے جائیں گے۔ لکھوار سمیت جمنا کے بالائی علاقے میں پانی کے ذخیرے کے ان پروجیکٹ کی تکمیل کے بعد 130856 ہیکٹر اراضی پر آب پاشی کی اضافی سہولیات فراہم ہوسکیں گی۔ اس کے علاوہ مختلف ضروریات کے لئے 1093.83 ایم سی ایم پانی اور 1060 میگاواٹ بجلی دستیاب ہوگی۔


    U- 443 6

    
    
    (Release ID: 1544042) Visitor Counter : 13