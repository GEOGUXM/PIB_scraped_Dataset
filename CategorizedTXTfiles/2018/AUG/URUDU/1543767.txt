      وزارت سیاحت

      صدر جمہوریہ نے بین الاقوامی بدھسٹ کانفرنس ، 2018 ء کا افتتاح کیا
      Posted On: 23 AUG 2018 7:43PM by PIB Delhi


    نئی دہلی، 23 اگست /صدر جمہوریہ ہند جناب رام ناتھ کووند نے آج یہاں انٹر نیشنل بدھسٹ کنکلیو آئی بی سی ، 2018 ء کا افتتاح کیا ۔ افتتاحی تقریب کی صدارت وزیر مملکت ( آزادانہ چارج ) جناب کے جے ایلفونس نے کی ۔ اس چار روزہ کنکلیو کا اہتمام سیاحت کی وزارت نے مہاراشٹر ، بہار اور اتر پردیش کی ریاستی سرکاروں کے اشتراک سے کیا ہے ۔ یہ کانفرنس 23 سے 26 اگست تک نئی دلّی اور مہاراشٹر کے اجنتا میں جاری رہے گی ۔ صدر جمہوریہ نے اس موقع پر اہم بدھسٹ مقامات پر سیاحت کی وزارت کی ویب سائٹ indiathelandofbuddha.in کا بھی آغاز کیا اور اس موقع پر ملک میں بدھسٹ مقامات پر ایک نئی فلم کی نمائش کی گئی ۔ اس کنکلیو میں مندوبین کو اورنگ آباد ، راج گیر ، نالندہ ، بودھ گیا اور سار ناتھ بھی لے جایا جائے گا ۔


    اس کنکلیو میں بنگلہ دیش ، انڈونیشیا ، میانما اور سری لنکا کے وزارتی سطح کے وفد شرکت کر رہے ہیں ، جب کہ 29 ملکوں کے وفود آئی بی سی میں حصہ لے رہے ہیں ۔


    افتتاحی خطاب میں صدر جمہوریہ نے کہا کہ ہندوستان سے ایشیا تک بدھ ازم کا سفر اور ما بعد بر اعظم کے روابط روحانیت سے کہیں زیادہ پہلوؤں کا احاطہ کرتے ہیں ۔ صدر جمہوریہ نے کہا کہ سیاحت ایک کثیر شعبہ جاتی صنعت ہے اور پرائیویٹ سیکٹر اور سول سوسائٹی کا اس میں خاطر خواہ کردار ہے ۔ اپنے خطاب میں مرکزی وزیر کے جے الفونس نے کہا کہ ہندوستان میں ایک مالا مال قدیم بدھسٹ وراثت ہے ، جہاں بہت سے اہم مقامات ہیں ، جو بھگوان بدھ کی زندگی سے جڑے ہوئے ہیں ۔ دنیا بھر میں بدھ مت کے پیرو کاروں کے لئے ہندوستانی بدھسٹ ثقافت ایک اہم دلچسپی کا مقام ہے ۔


    ہندوستان میں جاپان کے سفیر جناب کینجی ہیرا ناٹسو نے اپنے خطاب میں کہا کہ جاپان کے بھارت کے ساتھ بہت طویل ثقافتی تعلقات ہیں اور ثقافت ہند – جاپان تعلقات میں ایک اہم جزو ہے اور ہندوستان اور جاپان کے درمیان ثقافتی رشتے ابھی بھی جاری ہیں ۔ جاپان بدھ مت کو فروغ دینے کے لئے جاپان میں بدھسٹ مقامات کے تاریخی دوروں کو فروغ دے رہا ہے ۔


    سیاحت کی وزارت میں سکریٹری محترمی رشمی ورما نے اپنے خطاب میں کہاکہ بدھ ازم بھوٹان ، چین ، کمبوڈیا ، انڈونیشیا ، جاپان ، کوریا ، میانما ، سنگا پور ، سری لنکا ، تھائی لینڈ اور ویتنام جیسے خطے کے ملکوں کے ساتھ ہندوستان کی ثقافت کو باندھتا ہے ، جب کہ پوری دنیا میں تقریباً 500 ملین بدھسٹ عالمی آبادی کی 7 فی صد نمائندگی کرتے ہیں ۔ بدھسٹ دنیا میں چوتھی سب سے بڑی برادری ہے ۔ ہمیں اس بات پر فخر ہے کہ اس کنکلیو میں جاپان ایک ساتھی ملک ہے اور ہمیں خوشی ہے کہ جاپان ، ہندوستان میں اپنے سفیر کی قیادت میں اس کنکلیو میں شرکت کر رہاہے ۔


    اس وقت دنیا بھر میں 500 ملین بدھسٹ ہیں اور ان میں اکثریت مشرقی ایشیا ، جنوبی مشرقی ایشیا اور مشرقی بعید کے ملکوں میں رہتی ہے۔ البتہ ان میں سے ایک بہت چھوٹی اوسط ہندوستان میں بدھسٹ مقامات کا ہر سال دورہ کرتی ہے ۔ لہٰذا بدھسٹ مقامات کا دورہ کرنے کے لئے مزید سیاحت کو فروغ دینا ہمارا اہم مقصد ہے ۔


    U. No. 4391


    

    
    (Release ID: 1543767) Visitor Counter : 8