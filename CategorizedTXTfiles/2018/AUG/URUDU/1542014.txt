      امور صارفین، خوراک اور عوامی تقسیم کی وزارت

      چینی کا بفر اسٹاک
      Posted On: 07 AUG 2018 7:46PM by PIB Delhi


    نئی دہلی، 7 اگست 2018 /چینی ملوں کی سیالیت (لیکویڈیٹی) کو بہتر بنانے کے مقصد سے مرکزی حکومت نے 30 لاکھ ملین ٹن (ایل ایم ٹی) چینی کا بفر اسٹاک بنایا ہے تاکہ کسانوں کی بقایا رقم کی ادائیگی ہوسکے اور چینی کی گھریلو قیمتوں میں استحکام آئے۔


    جس کے لئے حکومت ڈھلائی کے عوض 1175 کروڑ روپے کی ادائیگی کرے گی۔ مزید برآں


    نقد نقصان کی روک تھام اور وقت پر کسانوں کی بقایا رقم کی ادائیگی میں چینی ملوں کو سہولت فراہم کرنے کے لئے حکومت نے مقامی بازار میں فیکٹری گیٹ پر چینی کی فروخت کے لئے 29 روپے فی کلو کی کم از کم فروخت کی قیمت بھی طے کی ہے۔ کوئی بھی چینی مل اس سے کم قیمت پر چینی فروخت نہیں کر سکتی ہے۔


    موجودہ چینی سیزن میں چینی کی پیداوار تقریبا 322 ایل ایم ٹی ہونے کا اندازہ لگایا گیا ہے، جو 250 ایل ایم ٹی کی متوقع کھپت سے کافی زیادہ ہے۔ موجودہ چینی سیزن کے دوران چینی کی اضافی پیداوارکا منفی اثر ہوا ہے جس کی وجہ سے چینی ملوں کی سابقہ قیمتوں میں نمایاں طور پر کمی آئی ہے۔ مئی، 2018 میں چینی کی قیمت گھریلو مارکیٹ میں 24.50 سے 26 روپے فی کلوگرام کے دائرے میں آگئی۔


    تاہم، حکومت کی طرف سے حال ہی میں بفر اسٹاک بنانے سمیت کئی اقدامات کئے جانے کے نتیجے چینی کی سابقہ مل قیمت بڑھ کر 31سے 33 روپے فی کلو ہو گئی ۔ اس سے چینی ملوں کی لیکویڈیٹی پوزیشن بہتر ہو گئی اور اس کے نتیجے میں بقایا رقم اسٹیٹ ایڈوائزڈ پرائز (ایس اے پی) کی بنیاد پر 23232 کروڑ روپے کی بلند ترین سطح سے گھٹ کر تقریبا 16028 کروڑ روپے کی سطح پر آ گئی۔


    یہ جانکاری خوراک، صارفین امور اور عوامی نظام تقسیم کی وزارت میں وزیرمملکت جناب سی آر چودھری نے آج لوک سبھا میں دی۔


    ۔۔۔۔۔۔۔۔۔۔۔


    م ن۔ م م۔ ج۔


    U- 4122


    

    

    
    (Release ID: 1542014) Visitor Counter : 5