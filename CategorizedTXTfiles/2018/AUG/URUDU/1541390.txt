      کامرس اور صنعت کی وزارتہ

      ہندستان کی جوتا سازی کی صنعت میں برآمدات اور روزگار کے مواقع پیدا کرنے کے زبردست امکانات ہیں: سریش پربھو
      Posted On: 02 AUG 2018 6:40PM by PIB Delhi


    نئی دہلی، 2 اگست 2018 /کامرس اور صنعت نیز شہری ہوابازی کے مرکزی وزیر جناب سریش پربھو نے بتایا ہے کہ ہندستان کی جوتا سازی کی صنعت نے برآمدات اور روزگار کے مواقع پیدا کرنے کے زبردست امکانات موجود ہیں۔ وہ آج نئی دہلی کے پرگتی میدان میں چوتھے انڈیا انٹرنیشنل فٹ ویئر فیئر -2018 (آئی آئی ایف ایف) کے افتتاحی پروگرام میں اظہار خیال کررہے تھے۔ انہوں نے کہا کہ ہندستان بڑھتی ہوئی مانگ کو پورا کرنے کے لئے جلد ہی جوتا سازی کا ایک عالمی مرکز بن جائے گا۔ مرکزی حکومت ہندستان کی جوتا سازی کی صنعت کو عالمی طور پر فروغ دینے کے لئے ریاستوں کے ساتھ اور زیادہ تعاون کے لئے ایک حکمت عملی مرتب کررہی ہے۔


    وزیر موصوف نے ا س بات پر زور دیا کہ ہندستان کی جوتا سازی کی صنعت کو داخلی منڈی سے اور پرے دیکھنا ہے کیونکہ ہندستان کے پاس عالمی جوتا سازی کا مرکز بننے کے امکانات موجود ہیں ۔ اس مقصد کے حصول کے لئے حکومت نے پچھلے سال چمڑے اور جوتا سازی کے شعبوں میں روزگار کے مواقع پیدا کرنے کی غرض سے 2600 کروڑ روپے کا ایک خصوصی پیکج منظور کیا تھا۔ یہ پیکج مرکزی اسکیم پر عمل دآمد پر مشتمل ہے-ہندستان کے جوتے ، چمڑا اور متعلقہ ضروری سامان کا ترقیاتی پروگرام۔


    ہندستان کے چمڑے اور جوتے کی تجارت کو بڑھاوا دینے کے لئے افریقی ملکوں میں نئی منڈیاں تلاش کرنے کی کوشش کی جارہی ہے۔ اس طرح ہندستان عالمی سپلائی چین کا ایک حصہ بن جائے گا۔ وزیر موصوف نے یقین دلایا کہ مرکزی حکومت جوتا سازی کی صنعت کو ہر ممکن مدد فراہم کرے گی۔


    جناب سریش پربھو نے میلے کا دورہ کیا اور بہت سے مصنوعات کی گہری دلچسپی کا اظہار کیا جن میں جوتے، مشینری، سامان ، ٹکنالوجی ، اس صنعت میں ہونے والی مصنوعات اور کیمیکل شامل ہیں۔


    اس میلے کا اہتمام انڈین ٹریڈ پروموشن آرگنائزیشن نے ہندستان کی جوتا سازی کی صنعتوں کی کنفیڈریشن کے تعاون سے اور چمڑے کی برآمدات سے متعلق کونسل ، سینٹرل لیدر ریسرچ انسٹی ٹیوٹ (سی ایل آر آئی) اور انڈین فٹ ویئر کمپونینٹس آف مینوفیکچررس ایسوسی ایشن کی مدد سے کی ہے۔


    افتتاحی تقریب کے دوران آئی ٹی پی او کے چیئرمین اور ایم ڈی نیز دیگر سینئر افسران موجود تھے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 4022


    
    

    
    (Release ID: 1541390) Visitor Counter : 5