      امور داخلہ کی وزارت

      پدم ایوارڈس 2019 کے لیے 21 ہزار سے زائد نامزدگیاں موصول ہوئی ہیں، یہ عمل 15 ستمبر تک جاری رہے گا
      Posted On: 28 AUG 2018 5:27PM by PIB Delhi


    نئی دہلی۔ 29 اگست، یوم جمہوریہ 2019 کے موقع پر اعلان کئے جانے والے پدم ایوارڈس کے لیے آن لائن نامزدگیاں داخل کرنے /سفارشات ارسال کرنے کے لیے آخری تاریخ، 15 ستمبر 2018 مقرر کی گئی ہے۔ اس سلسلے میں پہلے ہی ویب سائٹ پر 21 ہزار 855 رجسٹریشن عمل میں آچکے ہیں۔ ان میں سے 21 ہزار 228 نامزدگیاں / سفارشات کی پروسیسنگ مکمل ہوچکی ہے۔ کیونکہ اس سلسلے میں یکم مئی 2018 سے کارروائی شروع ہوگئی تھی۔


    نامزدگیاں مرکزی وزارتوں/ محکموں/ ریاستوں/ مرکز کے زیر انتظام علاقوں کی حکومتوں، بھارت رتن اور پدم وبھوشن ایوارڈ یافتگان، عمدگی کے حامل اداروں اور دیگر متعدد ذرائع سے بھی طلب کی گئی ہیں، تاکہ وسیع پیمانے پر مستحقین کو زیر غور لایا جاسکے۔ وزارت داخلہ نے اپنے 25 اپریل 2018 کے مراسلے میں، تمام متعلقین سے گزارش کی تھی کہ وہ اُن تمام افراد کی شناخت میں اپنی جانب سے بھرپور کوشش انجام دیں، جن کی عمدگی اور حصولیابیاں صحیح معنوں میں اعتراف کیے جانے کے لائق ہوں اور بعد ازاں وہ ایسے افراد کے حق میں معقول نامزدگیاں داخل کریں۔


    پدم ایوارڈ کے لیے نامزدگیاں/ سفارشات، صرف آن لائن یعنی پدم پورٹل پر قبول کی جارہی ہیں، جس کا پتہ درج ذیل ہے۔ www.padmaawards.gov.in تمام شہری اس ایوارڈ کے لیے نامزدگیاں/ سفارشات ارسال کرسکتے ہیں۔ نیز وہ از خود اپنے آپ کو بھی بذات خود نامزد کرسکتے ہیں۔ نامزدگیاں / سفارشات کے ساتھ مذکورہ ویب سائٹ پر دستیاب مخصوص فارمیٹ میں تمام متعلقہ درکار تفصیلات فراہم کی جانی چاہئے اور متعلقہ فرد کا زیادہ سے زیادہ 800 الفاظ پر مشتمل ایک کوائفی خاکہ بھی فراہم کیاجانا چاہئے، جس میں واضح طور پر متعلقہ شخص یا سفارش کردہ شخص کے ذریعے متعلقہ شعبے میں اس کی ممتاز یا غیر معمولی حصولیابیوں/ خدمات کا تذکرہ موجود ہو۔ کسی شخص کا نام آن لائن سفارش کے ساتھ ارسال کرتے وقت اس امر کو بھی یقینی بنانا ہوگا کہ تمام تر تفصیلات معقول طریقے سے پر کی گئی ہیں۔


    پدم ایوارڈ یعنی پدم وبھوشن، پدم بھوشن اور پدم شری ، ملک کے اعلیٰ ترین سولین ایوارڈس ہیں۔ ان کا قیام 1954 میں عمل میں آیا تھا۔ ان ایوارڈس کا اعلان ہر سال یوم جمہوریہ کے موقع پر کیا جاتا ہے۔ یہ ایوارڈ امتیازی کاموں کے اعتراف کے طور ممتاز شخصیات کو پیش کئے جاتے ہیں اور یہ امتیازی امور یا کام یا غیر معمولی کامیابی/ حصولیابی یا خدمت، تمام متعلقہ شعبوں یعنی فنون، ادب، تعلیم، کھیل کود، ادویہ، سماجی کام، سائنس اور انجینئرنگ، عوامی امور، سول سروس، تجارت و صنعت وغیرہ کے شعبوں میں غیر معمولی حصولیابیوں کے اعتراف میں ہوسکتے ہیں۔


    بلا تفریق ذات، پیشہ، حیثیت، صنف ، تمام تر افراد ان ایوارڈس کے لیے مستحق قرار دئیے جاسکتے ہیں۔ پدم وبھوشن ایوارڈس غیر معمولی اور امتیازی خدمات کے لیے تفویض کئے جاتے ہیں۔ پدم بھوشن ایوارڈ اعلی نوعیت کی ممتاز خدمات کے لیے تفویض کیا جاتا ہے اور پدم شری کسی بھی شعبے میں امتیازی خدمت کے لیے دیا جاتا ہے۔


    وزارت داخلہ نے اپنے مراسلے میں خواتین، سماج کے کمزور طبقات یعنی درج فہرست ذاتوں، درج فہرست قبائل، دویانگ افراد وغیرہ سمیت تمام باصلاحیت افراد کی شناخت کے لیے کوششیں کرنے کی گزارش کی تھی۔ یعنی ایسے افراد جنہیں مذکورہ ایوارڈ کی تفویض کے لیے زیر غور لایا جاسکے ، ان کی شناخت کرنے کی گزارش کی تھی۔ سرکار ی دائرہ کار کی صنعتوں کے ملازمین سمیت، سرکاری ملازمین بھی اس زمرہ میں شامل ہیں۔ ڈاکٹروں اور سائنسدانوں کو پدم ایوارڈ کے لیے مستحق قرار نہیں دیا جاتا۔


    مزید تفصیلات کے لیے وزارت داخلہ کے ایوارڈ اینڈ میڈل عنوان پر کلک کریں یا درج ذیل ویب سائٹ پر ملاحظہ کریں۔ www.mha.gov.in . اس سلسلے میں ان ایوارڈس سے متعلق قواعد و ضوابط اور دیگر ضابطہ جاتی تفصیلات وزارت داخلہ کی درج ذیل ویب سائٹ پر دیکھی جاسکتی ہیں۔ http://padmaawards.gov.in/SelectionGuidelines.aspx


    ***********


      U – 4466

    
    
    (Release ID: 1544208) Visitor Counter : 4
    
    
      Read this release in: Tamil , English , Marathi , Bengali , Bengali