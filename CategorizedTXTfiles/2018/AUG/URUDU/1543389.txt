      امور داخلہ کی وزارت

      کیرالہ میں بچاؤ اور امدادی کام جاری
      
      
      این سی ایم سی نے وزارتوں کو ضروری خوراک ، دواؤں اور اہم خدمات کی بحالی پر توجہ مرکوز کرنے کی ہدایت دی
      Posted On: 19 AUG 2018 3:15PM by PIB Delhi


    
    نئی دلّی ، 20 اگست؍ کابینہ سیکریٹری جناب پی کے سنہا نے نیشنل کرائسس مینجمنٹ کمیٹی ( این سی ایم سی ) کی جائزہ میٹنگ کے دوران آج اس بات پر زور دیا کہ اب کیرالہ میں خوراک کی فراہمی ، ادویات ، اہم اشیاء کی بحالی مثلاً بجلی ، ایندھن ، ٹیلی کام ، اور ٹرانسپورٹ ذرائع پر توجہ مرکوز کی جائے ۔ این سی ایم سی نے دفاعی افواج ، این ڈی آر ایف ، وزارت داخلہ اور دیگر مرکزی وزارتوں اور کیرالہ حکومت کے ساتھ بچاؤ اور امدادی کاموں میں تال میل کی غرض سے چار دن میں آج چوتھی ملاقات کی ہے ۔
    بچاؤ اور امدادی کام پوری رفتار سے جاری ہیں ۔ بھارتی بحریہ ، فضائیہ ، بری فوج ، این ڈی آر ایف اور سی اے پی ایف کے ہزاروں افرد کیرالہ میں درجنوں ہیلی کاپٹروں ، ایئر کرافٹ ، اور سینکڑو ں موٹر بوٹ کی مدد سے بچاؤ اور امدادی کاموں میں مصروف عمل ہیں ۔ یہ مہم صورت حال کے معمول پر آنے تک جاری رہے گی ۔
    سیلاب زدہ علاقوں سے اب تک 38 ہزار سے زیادہ افراد کو نکالا جا چکا ہے ۔ 23 ہزار سے زیادہ افراد کو طبی امداد فراہم کی جا چکی ہے ۔خوراک کی ڈبہ بندی کی وزارت کی جانب سے 3 لاکھ کھانے کے پیکٹ فراہم کئے جا چکے ہیں ۔
    ریلوے ، تھیروونتھاپرم اور ارناکلم سے کولکاتہ منتقلی کے لئے کل دو اسپیشل ٹرینیں چلائے گی ۔توقع ہے کہ تمام لائنوں پر ٹرین کی خدمات پیر کی شام تک بحال ہو جائے گی ۔ 14 لاکھ لیٹر پانی لے کر ایک خصوصی ٹرین اور 8 لاکھ لیٹر پانی لے کر ایک بحری جہاز کل کیرالہ پہنچ رہے ہیں ۔
    20 اگست سے کوچی نیول بیس سے تجارتی پروازیں شروع ہو جائیں گی ۔ اس کے لئے تمام ضروری اقدامات کر لئے گئے ہیں ۔
    خوراک اور عوامی تقسیم کے محکمے نے فوری ضروریات کے لئے 50 ہزار میٹرک ٹن غذائی اجناس ( چاول اور گیہوں ) دستیاب کرایا ہے اور مزید مقدار کا انتظام کیا جا رہا ہے ۔ صارفین امور کے محکمے کے کل سے 100 میٹرک ٹن دالیں پروازوں کے ذریعے فراہم کرانے کا انتظام کیا ہے اور بقیہ مقدار ریل کے ذریعہ پہنچائی جائے گی ۔
    پیٹرولیم اور قدرتی گیس کی وزارت نے کیرالہ کو 9300 کلو لیٹر مٹی کا تیل پہنچایا ہے ۔ اضافی 12000 کلو لیٹر مٹی کا تیل بھی روانہ کیا جائے گا ۔ کوچی میں ایل پی جی بوٹلنگ پلانٹ چالو کر دیا گیا ہے ۔
    صحت اور خاندانی بہبود کی وزارت نے پیر کو 60 ٹن ہنگامی ادویات پہنچا رہی ہے ۔ وزارت نے 6 مخصوص طبی ٹیمیں پیشگی تیار رکھی ہیں ۔
    ریلوے ریاستی حکومت کی فوری ضروریات سے نمٹنے کے لئے کمبل اور چادریں مہیا کرائے گا ۔ ایئر انڈیا نے راحت سامان کو بغیر قیمت پہنچانے کا اعلان کیا ہے ۔
    این سی ایم سی ، جو کہ وزیر اعظم جناب نریندر مودی کی ہدایات پر میٹنگیں کر رہی ہے ، صورت حال کا جائزہ لینے کے لئے آئندہ کل پھر میٹنگ کرے گی ۔ آج کی میٹنگ میں داخلہ ، دفاع ، صحت ، شہری ہوا بازی، خوراک کی ڈبہ بندی اور توانائی کی وزارتوں کے سیکریٹری صاحبان ریلوے بورڈ کے چیئر مین اور برّی فوج ، بحری فوج اور فضائیہ ، کوسٹ گارڈ ، این ڈی آر ایف ، نیشنل ڈساسٹر مینجمنٹ اتھارٹی ( این ڈی ایم اے ) کے سینئر افسران نے شرکت کی ۔
    کیرالہ کے چیف سیکریٹری نے ویڈیو کانفرنس کے ذریعہ میٹنگ میں شرکت کی ۔ انہیں نے مطلع کیا کہ صورت حال بتدریج معمول کے مطابق آ رہی ہے ۔ بھارت کے محکمہ موسمیات نے کل سے کیرالہ کے لئے کم بارش ہونے کی پیش گوئی کی ہے ۔
    ۔ ۔ ۔ ۔ ۔
    
    u.4338
    م ۔ر۔ ر۔17.8.18

    

    
    (Release ID: 1543389) Visitor Counter : 1