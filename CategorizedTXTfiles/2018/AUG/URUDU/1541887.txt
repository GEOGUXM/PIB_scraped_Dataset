      وزارتِ تعلیم

      شمال مشرقی خطے کے طلباکے فائدے کے لئے ایشان وکاس اور ایشان اودے اسکیمیں
      Posted On: 06 AUG 2018 6:29PM by PIB Delhi


    نئیدہلی، 07 اگست۔فروغ وسائل انسانی (ایچ آر ڈی ) کے وزیر مملکت جناب ستیہ پال سنگھ نے لوک سبھا میں ایک سوال کے تحریری جواب میں بتایا کہ شمال مشرقی خطے کے طلبا کے فائدے کے لئے ایشان وکاس اور ایشان اودے نام سے سرکاری اسکیمیں چلائی جارہی ہیں۔


    جناب ستیہ پال سنگھ نے اپنے جواب میں مزید بتایا کہ ایشان وکاس پروگرام ،آئی آئی ٹی گواہاٹی سے مربوط ہے۔ا س پروگرام کے تحت شمال مشرقی ریاستوں کے اسکولوں کے منتخب طلباکو انڈین انسٹی ٹیوٹ آف ٹکنالوجی (آئی آئی ٹی اداروں ) ، انڈین انسٹی ٹیوٹ آف سائنس ایجوکیشن اینڈ ریسرچ (آئی آئی ایس ای آر ) اور نیشنل انسٹی ٹیوٹ آف ایڈوانسڈ اسٹڈیز (این آئی اے ایس ) کے رابطے میں لایا جاتا ہے ۔یہ عمل سائنس ، ٹکنالوجی ،انجنئیرنگ اورمیتھومیٹکس کی تعلیم کے حصول کے لئے ان کی حوصلہ افزائی کی خاطر اسکول کی چھٹیوں کے دوران کیا جاتا ہے۔ اس کے ساتھ ہی اس پروگرام کے تحت قومی اہمیت کے مختلف اداروں کے انجنئرنگ کے طلبا کے لئے انٹرن شپ کے مواقع بھی فراہم کرائے جاتے ہیں ۔اس سلسلے میں سالانہ 96 اسکولی طلبا کو اعلیٰ تعلیمی اداروں کے رابطے میں لایا جاتا ہے جبکہ انجنئرنگ کے 250 طلبا کو سمر انٹرن شپ فراہم کرائی جاتی ہے ۔اس پروگرام کے لئے 605.45 لاکھ روپے کی منظوری دی جاچکی ہے ۔ سال 15-2014 میں شروع کئے جانے والے اس پروگرام سے 1637 اسکولی طلبا اور 372 انجنئرنگ کے طلبا کو فائدہ پہنچا ہے ۔


    وزیر موصوف نے اپنے جواب میں مزید بتایا کہ ایشان اودے اسکالر شپ اسکیم پر عمل آوری یونیورسٹی گرانٹس کمیشن (یوجی سی ) کے ذریعہ کی جاتی ہے ۔ اس اسکیم کے تحت شمال مشرقی خطے کے پسماندہ اور معاشی اعتبار سے کمزور طلبا کو ڈگری کی سطح کے عام کورسوں اور تکنیکی وپروفیشنل ڈگری کورسز کے لئے وظیفہ (اسکالر شپ ) دی جاتی ہے۔اس سلسلے میں دس ہزار سالانہ اسکالرشپ دئے جانے کا نشانہ معین کیا گیا ہے۔ سال 15-2014 میں اس اسکیم کے نفاذ سے اب تک 47525 نئے اور تجدید شدہ اسکالر شپ کے لئے 224.82 کروڑروپے تقسیم کئے جاچکے ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 4101

    
    
    (Release ID: 1541887) Visitor Counter : 2
    
    
      Read this release in: English