      وزارت دفاع

      اندرونِ ملک کے متبادل
      Posted On: 01 AUG 2018 8:35PM by PIB Delhi


    نئی دہلی، یکم اگست / رکشا راجیہ منتری ڈاکٹر سبھاش بھامرے نے آج لوک سبھا میں جناب اودے پرتاپ سنگھ کے سوال کے تحریری جواب میں بتایا ہے کہ وزارت دفاع میں دفاعی عمدگی کے لئے اختراع نام کی پہل قدمی متعارف کرائی ہے ، جس کا آغاز محترم وزیر اعظم کے ذریعے اپریل ، 2018 ء میں کیا گیا تھا ۔ آئی ڈیسک کا مقصد ایک ایسا ایکو نظام قائم کرنا ہے ، جس کے تحت اختراع کو فروغ حاصل ہو اور دفاعی شعبے میں تحقیق و ترقی کے اداروں ، تعلیمی اداروں ، صنعتوں ، اسٹارٹ اَپ اور یہاں تک کہ انفرادی اختراع کاروں کو شامل کرکے ٹکنا لوجی ترقیات کو بڑھاوا دیا جا سکے ۔ آئی ڈیسک دفاعی اختراع ادارے ( ڈی آئی او ) کے زیر اہتمام کام کرے گا ( اسے کمپنیز ایکٹ ، 2013 کی دفعہ 8 کے تحت بغیر کسی منافع کے حصول کے لئے ) کے اصول پر قائم کیا گیا ہے اور یہ ایگزیکیٹو شعبے کے طور پر کام کرتا ہے ۔


    ڈی آئی او نے اپنے تحت ایک مشاورتی کمیٹی بھی تشکیل دے رکھی ہے ، جس میں خدمات صدر دفاتر ، ڈی پی ایس یو ، نیتی آیوگ کے اراکین ، سائنس اور ٹیکنا لوجی کے محکمے اور صنعتی پالیسی اور فروغ کے نمائندگان کے ساتھ شامل ہیں ۔ سکریٹری ( دفاعی پیداوار ) مذکورہ مشاورتی کمیٹی کے نامزد چیئرمین ہیں ۔ ڈی آئی او کے اہم فرائض کی تفصیل اس طرح ہے :

      * آئی ڈیسک ٹیم سے پروجیکٹوں کے سلسلے میں باقاعدہ وقفے سے رپورٹ وصول کرنا ۔
      * اعلیٰ سطحی پالیسی رہنمائی فراہم کرنا ۔

    اس کے علاوہ ، بھارتی صنعت کو شراکت کا موقع فراہم کرنے کی غرض سے ڈی پی پی 2016 ء کے تحت اہم حصولیابی ، جس کا تعلق ذیلی زمرہ ‘ میک – II ’ سے ہے ، کے سلسلے میں ضابطے کی مشتہری کی گئی ہے ، جس میں متعدد صنعت دوست تجاویز شامل کی گئی ہیں ۔ ان تجاویز میں استحقاق کی کسوٹیوں میں نرمی ، کم از کم دستاویزات کی شرط ، صنعت اور انفرادی طور پر تجاویز کو زیر غور لانے کی گنجائش وغیرہ کو متعارف کرایا گیا ہے ۔


    وزارت دفاع نے ایک ٹکنا لوجی ترقیات فنڈ بھی قائم کیا ہے ، جس کا مقصد دفاعی اور دوہری استعمال والی ٹکنا لوجیوں کو فروغ دینا ہے ، جو فی الحال بھارتی دفاعی صنعت کے تحت دستیاب نہیں ہے یا انہیں ابھی تک وضع نہیں کیا گیا ہے ۔ یہ سرمایہ فراہمی نجی شعبے کی صنعتوں ، خصوصاً چھوٹی صنعتوں ، اوسط اور ایسی دیگر صنعتی اداروں کے لئے کی جاتی ہے تاکہ وہ تعلیمی اداروں اور تحقیقی اداروں کے ساتھ اختراعی کاموں کے لئے نیز تحقیق و ترقیات جیسے امور کے لئے شراکت داری قائم کر سکیں ۔ ٹی ڈی ایف کا مقصد یہ بھی ہے کہ گرانٹس کے ذریعے سرکاری اور نجی صنعتیں اس کام میں شامل ہوں اور ان کی حوصلہ افزائی ہو تاکہ دفاعی استعمال کے لئے جدید ترین ٹکنا لوجی کی فراہمی کا راستہ ہموار ہو ۔


    U. No. 3970

    
    
    (Release ID: 1541178) Visitor Counter : 5
    
    
    
    
    

*