      امور داخلہ کی وزارت

      کابینہ سکریٹری نے کیرالہ میں سیلاب کی صورتحال کا جائزہ لینے کیلئے
      
      بحران کے بندوبست کی قومی کمیٹی کی صدارت کی
      
      افرادی قوت او ر سازوسامان میں اضافہ کرکےراحت اور بچاؤ کارروائیوں کو تیز کیا جائے گا

      Posted On: 16 AUG 2018 6:11PM by PIB Delhi

    نئی دہلی، 16 ؍اگست/ کیرالہ میں سیلاب کی موجودہ صورتحال کے پیش نظر ریاست کے لئے امداد تیز کرنےاور اسے جاری رکھنے کویقینی بنانے کے لئے آج بحران کے بندوبست کی قومی کمیٹی این سی ایم سی کی میٹنگ ہوئی۔ وزیراعظم جناب نریندر مودی کی ہدایات پر کابینہ کےسکریٹری جناب پی کے سنہا نے میٹنگ کی صدارت کی، جس میں دفاع، داخلہ، آبی وسائل کی وزارتوں کے سکریٹریوں اور برّی، بحری اور فضائیہ کے سربراہوں کے علاوہ ساحلی گارڈ، قومی آفات کے بندوبست کی فورس این ڈی آر ایف کے ممبر نیشنل ڈیزاسٹر مینجمنٹ اتھارٹی کے چیئرمین، سنٹرل واٹر کمیشن اور دیگر سینئر افسران بھی موجود تھے۔ کیرالہ نے بھی ویڈیو کانفرنس کے ذریعے میٹنگ میں شرکت کی۔ ریاست کے چیف سکریٹری اور ان کی ٹیم نے اس میٹنگ میں حصہ لیا۔ کابینہ سکریٹری نے سیلاب کی صورتحال، تیاریوں، راحت اور بچاؤ کارروائیوں کا جائزہ لیااور انہوں نے ہدایت دی کہ اس بحران سے نمٹنے کے لئے کیرالہ کوفوری اور مسلسل امداد فراہم کی جائے۔ مرکزی حکومت کیرالہ کو پوری طرح مدد دے رہی ہے اور اس نے ریاست میں بڑے پیمانے پر راحت اور بچاؤ کارروائیاں شروع کی ہیں۔ این سی ایم سی کی میٹنگ میں کابینہ کے سکریٹری نے فوج ، فضائیہ اور بحریہ کے علاوہ ساحلی گارڈ، این ڈی آر ایف اور دیگر مرکزی مسلح پولیس فورسیزکی خدمات حاصل کی ہیں اور ہدایت دی ہے کہ راحت اور بچاؤ کارروائیوں کے لئے کیرالہ کو ہر ممکنہ مدد فراہم کی جانی چاہئے۔ کابینہ سکریٹری نے یہ بھی ہدایت کہ پینے کا پانی، کھانے کے خشک پیکٹ اور دودھ کے پاؤڈر کی سپلائی سمیت راحت کا تمام سامان کیرالہ کو دستیاب کرایا جانا چاہئے۔ ملا پیریار ڈیم میں پانی کے ذخائر کے مناسب بندوبست کے لئے کابینہ سکریٹری نے ایک کمیٹی تشکیل دی ہے ، جس کی صدارت سنٹرل واٹر کمیشن کے چیئرمین اور تمل ناڈوو کیرالہ کے انجینئر اِن چیف کے ذریعے کی گئی۔


    اب تک این ڈی آر ایف کی 18 ٹیمیں انجینئرنگ ٹاسک فورس کی آٹھ ٹیمیں اور9 کالمس ، ساحلی گارڈس کی 22 ٹیمیں، بحریہ کی 24 غو طہ خور ٹیموں کے ساتھ ہیلی کاپٹرس ، طیارے، کشتیاں، سازوسامان، ربڑ کی ٹیوبوں کوراحت اور بچاؤ کارروائیوں کے ساتھ ساتھ پھنسے ہوئے لوگوں کو بحفاظت نکالنے کےلئے کیرالہ بھیجا گیا ہے۔ خصوصی میڈیکل کیمپوں کے قیام کے علاوہ این ڈی آر ایف فوج اور بحریہ کی طرف سے بھی طبی امداد فراہم کی جا رہی ہے۔اب تک 2182 افراد کو بچا لیا گیا ہے اور این ڈی آر ایف فوج اور بحریہ کی بروقت کارروائی کے ذریعے 968 پھنسے ہوئے لوگوں کو بحفاظت نکال لیا گیا ہے۔


    این سی ایم سی کی میٹنگ کل پھر ہوگی، جس میں سیلاب کی صورتحال کا جائزہ لیاجائے گا۔


    U. No. 4302


    
    

    
    (Release ID: 1543203) Visitor Counter : 8