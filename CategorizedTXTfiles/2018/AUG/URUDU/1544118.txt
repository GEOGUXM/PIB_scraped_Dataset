      ہنر مندی کے فروغ اور صنعت کاری کی وزارت

      پردھان منتری جن آروگیہ یوجنا کے تحت آروگیہ متروں کی ہنر مندی کے فروغ کے لئے مفاہمت نامے پر دستخط
      Posted On: 28 AUG 2018 2:39PM by PIB Delhi


    
    نئی دلّی ، 28 اگست؍ پردھان منتری جن آروگیہ یوجنا کے تحت آروگیہ متروں کی ہنر مندی کے فروغ کے لئے نیشنل اسکل ڈیولپمنٹ کارپوریشن ( این ایس ڈی سی ) اور نیشنل ہیلتھ ایجنسی ( این ایچ اے ) کے درمیان گزشتہ روز ایک مفاہمت نامے پر دستخط کئے گئے ہیں تاکہ مذکورہ یوجنا کے مسلسل معیاری عمل درآمد اور موثر نفاذ کو یقینی بنایا جا سکے ۔ مفاہمت نامے پر این ایچ اے ،کی سی ای او ، ڈاکٹر اندو بھوشن اور این ایس ڈی سی ، کے سی ای او اور ایم ڈی جناب منیش کمار نے ہنر مندی کے فروغ اور انٹرپرینیورشپ اور پیٹرولیم و قدرتی گیس کے وزیر جناب دھرمیندر پردھان اور صحت و خاندانی بہبود کے وزیر جناب جی پی نڈا اور صحت و کنبہ بہبود کے وزیر مملکت جناب اشونی کمار چوبے اور صحت و خاندانی بہبود کی وزیر مملکت محترمہ انو پریہ پٹیل کی موجودگی میں دستخط کئے ۔
    مفاہمت نامے کے مطابق این ایس ڈی سی ، پردھان منتری کوشل کیندروں( پی ایم کے کے ) اور پی ایم کے وی وائی کے تحت ہنر مندی فروغ کے اپنے تمام مراکز کے نیٹ ورک کے ذریعے آروگیہ متروں کی معیاری تربیت کو یقینی بنائے گا ۔ حال ہی میں بھرتی ؍ تعینات کئے گئے تمام پردھان آروگیہ متروں کو ہیلتھ کیئر سیکٹر اسکل کونسل کے ذریعہ سرٹیفکٹ دیئے جائیں گے ، این ایس ڈی سی کے مطابق یہ باڈی صحت کے شعبے میں ایک ضابطے سے آزاد باڈی کو طورپرمشتہر کی گئی ہے ۔
    اس موقع پر خطاب کرتے ہوئے جناب دھرمیندر پردھان نے کہا کہ پی ایم جے اے وائی اسکیم ایک بے مثال اسکیم ہو گی جو کہ 50 کروڑ لوگوں کی صحت کی دیکھ بھال کرے گی ۔اس کی کامیابی قوم کی ترقی میں مدد گار و معاون ثابت ہو گی ۔ اس مقصد کے حصول کے لئے باقاعدہ نگرانی ، معینہ وقت اور جدید ترین تکنالوجی اور تکنیک کا استعمال کیا جائے گا ۔ آروگیہ متروں کا کردار انتہائی اہمیت کا حامل ہو گا کیونکہ وہ استفادہ کنندگان اور طریقہ کار کے درمیان رابطے کی کڑی ہوں گے ۔ آروگیہ متر کا ہنر اپنے برتاؤ ، معلومات اور پیش آنے سے جانا جائے گا ۔ اس طرح ہنر مندی فروغ کی وزارت کا پی ایم جے اے وائی کی کامیابی میں ایک اہم کردار ہے ۔
    جناب جے پی نڈا نے کہا کہ پی ایم جے اے وائی ایک اہم پروگرام ہے جس کا وسیع تر خاکہ تیار کیا جا رہا ہے ۔ انہوں نے کہا کہ یہ پروگرام 10.74 کروڑ غریبوں ، محروم کنبوں کو مالی تحفظ فراہم کرے گا ، جنہیں پانچ لاکھ روپئے فی کنبہ کا فائدہ حاصل ہو گا ۔
    ۔ ۔ ۔ ۔ ۔
    u.4454

    

    
    (Release ID: 1544118) Visitor Counter : 11