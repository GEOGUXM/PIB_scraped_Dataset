      وزیراعظم کا دفتر

      وزیراعظم 23 اگست کو گجرات جائیں گے
      Posted On: 23 AUG 2018 1:22PM by PIB Delhi


    نئیدہلی۔23؍اگست۔وزیراعظم جناب نریندر مودی 23 اگست2018 کو گجرات کا دورہ کریں گے۔ اپنے سفر گجرات کے دوران جناب نریندر مودی ضلع ولساڑ کے ججوا میں ایک زبردست عوامی جلسے کو خطاب کریں گے۔ اس موقع پر وزیراعظم مرکزی سرکار کی زبردست اسکیم پردھان منتری آواس یوجنا (گرامین) کے فائدہ یافتگان کے ،اپنے گھروں میں داخل ہونے (گرہ پرویش) کی تقریب دیکھیں گے۔ اس اسکیم کا نعرہ ہے ’’سب کے لیے گھر (ہاؤسنگ فار آل)‘‘۔


    واضح ہو کہ گجرات میں ایک لاکھ سے زائد مکانات کی تعمیر مکمل کی جاچکی ہے۔ ان مکانات کے استفادہ کنندگان میں 26 اضلاع کے استفادہ کنندگان شامل ہیں، یہ تمام افراد اس موقع پر اجتماعی گرہ پرویش کی تقریب میں شرکت کریں گے۔ ولساڑ میں جنوبی گجرات کے ضلع ولساڑ، نوساری ، تاپی، سورت اور ڈینگز کے استفادہ کنندگان جمع ہوں گے ۔ باقیماندہ استفادہ کنندگا ن کے گرہ پرویش کی تقریبات بلاک کی سطح پر منعقد کی جائیں گی۔ امید ہے کہ ان تقریبات میں دو لاکھ سے زیادہ استفادہ کنندگان شرکت کریں گے۔


    وزیراعظم اسی موقع پر دین دیال اپادھیائے گرامین کوشل وکاس یوجنا ، مکھیہ منتری گرام اودے یوجنا اور نیشنل رورل لیولی ہُڈ مشن سمیت مختلف ترقیاتی سرکاری اسکیموں کے تحت منتخب افراد کو سرٹیفکیٹ اور نامہ ملازمت پیش کریں گے۔ علاوہ ازیں وزیراعظم اس موقع پر بینکوں کی خواتین نمائندگان کو منی اے ٹی ایم اور ملازمت نامے پیش کریں گے۔


    وزیراعظم جونا گڑھ میں مختلف ترقیاتی پروجیکٹس کا افتتاح کریں گے۔ ان پروجیکٹس میں، جونا گڑھ میں ایک سول اسپتال، جونا گڑھ میونسپل کارپوریشن کے 13 پروجیکٹس اور کھوکھاردا میں ایک ملک پروسیسنگ پلانٹ کا افتتاح کریں گے۔


    وزیراعظم اپنے اسی سفر گجرات کے دوران گاندھی نگر میں گجرات فارنسک سائنسز یونیورسٹی کے جلسہ تقسیم اسناد سے خطاب کریں گے اور گاندھی نگر کے سومناتھ ٹرسٹ کی ایک میٹنگ میں شرکت کے بعد دہلی واپس آجائیں گے۔


    U-4376

    
    
    (Release ID: 1543665) Visitor Counter : 6