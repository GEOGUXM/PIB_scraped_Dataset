      وزارت دفاع

      نئی دفاعی پیداواری پالیسی
      Posted On: 06 AUG 2018 6:53PM by PIB Delhi


    نئی دہلی، 6 اگست 2018 ، رکشا راجیہ منتری ڈاکٹر سبھاش بھامرے نے آج راجیہ سبھا میں جناب وویک کے تنکھا کو ایک تحریری جواب میں بتایا ہے کہ 2018 کی بجٹ تقریر میں حکومت نے اعلان کیا تھا کہ وہ اپنی جانب سے ایک صنعت دوست دفاعی پیداواری پالیسی 2018 متعارف کرائے گی تاکہ سرکاری دائرہ کار کے شعبے، نجی شعبے اور بہت چھوٹی اور چھوٹی اور اوسط درجے کی صنعتی اکائیوں (ایم ایس ایم ای) کے ذریعہ دفاعی پیداوار کو فروغ دیا جاسکے۔ اس کے نتیجے میں دفاعی پیداواری پالیسی 2018 کا مسودہ تیار کیا گیا ہے جس کے تحت ملک کے اندر دفاعی ڈیزائن اور پیداوار کی صلاحیت کے سلسلے میں مرتکز اور ڈھانچہ جاتی اور اہم نکات کی حامل تجاویز شامل ہیں۔ پالیسی کا یہ مسودہ تمام شراکت داروں کو بھی دکھایا گیا ہے تاکہ اس کی مشتہری سے قبل تمام شراکت داروں کے نظریات و خیالات سے آگاہی حاصل کی جاسکے۔


    مذکورہ مسودہ پالیسی کے اہم نکات جو پہلے ہی پبلک ڈومین میں تمام شراکت داروں سے مشاورت کی غرض سے داخل کئے جاچکے ہیں، یہاں درج ذیل ہیں۔

      * ایک فعال، مضبوط اور مسابقتی دفاعی اور ایرو اسپیس صنعت کا قیام جو میک ان انڈیا پہل قدمی کا ایک اہم حصہ ہوگی۔
      * ملک میں کئی درجوں والے دفاعی صنعتی اکو نظام کا قیام۔
      * فی الحال درآمدات پر جو انحصار ہے، اسے کم سے کم کرنا تاکہ ترقیات میں خود کفالت حاصل کی جاسکے اور اسلحہ جات کا نظام اور پلیٹ فارم وغیرہ اندرون ملک تیار یا جاسکے۔

    تکنالوجی کی منتقلی کے سلسلے میں پالیسی کے قواعد یا افزوں غیر ملکی براہ راست سرمایہ کاری (ایف ڈی آئی) برائے گھریلو پیداوار کی گنجائش رکھی گئی ہے تاکہ اگر ملک میں مینوفیکچرنگ صلاحیتیں دستیاب نہ ہوتو اسی لحاظ سے انتظامات کئے جاسکیں۔


    پالیسی میں کہا گیا ہے کہ آرڈننس فیکٹری بورڈ (او ایف بی) کو سسٹم انٹی گریشن ڈیزائن اور ترقیات پر توجہ مرکوز کرنی چاہیے اور پوری سرگرمی سے گھریلو فروخت کاروں کو، جن کا تعلق نجی شعبے سےہے، انہیں دیگر اسمبلی کاموں میں بھی لگانا چاہیے۔


    ۔۔۔۔۔۔۔۔۔۔۔


    م ن۔ن ا۔


    U- 4086

    
    
    (Release ID: 1541817) Visitor Counter : 6
    
    
    
    
    

*