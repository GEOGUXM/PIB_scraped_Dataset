      شہری ہوابازی کی وزارت

      کوچین ہوائی اڈے کی صورتحال سے متعلق تازہ ترین جانکاری
      Posted On: 16 AUG 2018 7:39PM by PIB Delhi


    نئی دہلی،16اگست 2018؍تازہ ترین جاری کردہ اطلاع نامہ کے مطابق کوچین ہوائی اڈہ26 اگست 2018ء کی تاریخ 0830 یوٹی سی تک فضائی آپریشن کے لئے بند رہے گا۔


    تریوندرم اور کالی کٹ تک پرواز کرنے والی تمام فلائٹیں اب تک پرواز کررہی ہیں، سوائے دوحہ ،قطر سے کالی کٹ تک پرواز کرنے والی ایک انڈیگو فلائٹ کے۔ اس انڈیگو فلائٹ کو بنگلور کی جانب بھیج دیا گیا تھا۔


    کوچن ہوائی اڈے سے متعدد مقامات تک سفر کرنے والے ہوائی مسافروں کی جانب سے کنٹرول روم میں بے شمار سوالات موصول ہورہے ہیں۔ ان مسافروں کو ہدایت دی جارہی ہے کہ وہ تریوندرم یا کالی کٹ ہوائی اڈے تک ہی سفر کریں۔مختلف فضائی کمپنیوں سے بغیر کسی اضافی لاگت کے ان کے طیاروں کا پرواگرام تبدیل کرنے کے لئے بات چیت کی جارہی ہے۔


    گو ایئرنامی فضائی کمپنی نے 18 اگست 2018ء کی تاریخ تک کوچین ہوائی اڈے سے ؍کوچین ہوائی اڈے تک 6 پروازوں کو منسوخ کیا ہے اور اس نے اپنی فلائٹوں کا پروگرام بھی تبدیل نہیں کیا۔ گوایئر کے سی او او نے اس بات کی تصدیق کی ہے کہ ان کےصارفین؍ گراہکوں کو فون کالز ، ایس ایم ایس اور ای میل کے ذریعے اس سلسلے میں اطلاع دے دی گئی ہے۔علاوہ ازیں مکمل کرایہ کی واپسی کا عمل بھی شروع کر دیا گیا ہے۔مکمل کرایہ کی واپسی، ادائیگی کے طریقہ کار پر منحصر ہے۔گو ایئر اپنے گراہکوں کو یہ آپشن بھی دے رہی ہے کہ وہ مستقبل کے پروازوں کے لئے اپنے سفر میں تبدیلی کرلیں۔


    ایئر عربیہ(شارجہ سے)، امارات(دبئی سے)، فلائی دبئی(دبئی سے)، عمان ایئر(مسقط سے)، قطر ایئرویز(دوحہ سے)، سعودی عربین ایئرلائنز(جدہ سے) اور سری لنکن ایئرلائنز (کولمبوسے)تریوندرم تک جن پروازوں کے پروگرام میں تبدیلی کی گئی ہے، اس کی منظوری ڈی جی سی اے کے ذریعے دی جاچکی ہے۔


    18مقامی روٹوں(تریوندرم سے ؍تریوندرم تک10 براہ راست فلائٹوں اور کالی کٹ سے ؍کالی کٹ 8 براہ راست فلائٹوں )پرہوائی کرائے کے سلسلے میں نگرانی رکھی جارہی ہے۔بعض فضائی روٹوں پر ہوائی جہاز کے کرائے میں اضافہ دیکھنے کو مل رہا ہے۔متعلقہ ایئرلائنز کو ہدایت دی گئی ہے کہ وہ ان فلائٹوں پر زیادہ سے زیادہ کرایہ کی حد مقرر کریں۔


    م ن۔ م ع۔ ن ع


    ( 16 .0 8 .2018)


    U: 4311

    
    
    (Release ID: 1543237) Visitor Counter : 4