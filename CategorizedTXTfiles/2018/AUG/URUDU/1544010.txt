      کارپوریٹ امور کی وزارتت

      کمپنی امور کی وزارت نے اوّلین قومی سی ایس آر ایوارڈ کے لئے اندراجات طلب کئے ہیں
      
      30ستمبر2018نامزدگیاں داخل کرنے کی آخری تاریخ

      Posted On: 27 AUG 2018 11:50AM by PIB Delhi

    نئی دہلی، 25 /اگست۔ کمپنی امور کی وزارت نے صرف وزارتوں ؍ حکومت ہند کے محکموں، ریاستی اور مرکز کے زیر انتظام علاقوں کی حکومتوں، پیشہ ور اداروں، آئی سی ایس آئی، آئی سی اے آئی، آئی سی ایم آئی اور قومی سطح کی تجارتی ایجنسیوں اور چیمبرس وغیرہ سے اندراجات طلب کیے ہیں، جو اوّلین سی ایس آر ایوارڈ کے سلسلے میں ہیں۔


    نامزدگی داخل کرنے والا ادارہ ایوارڈ کے تمام زمروں کے تحت 10 اندراجات مجموعی طور پر داخل کرسکتا ہے۔ کمپنیاں اپنی درخواستیں معقول زمرے کے تحت ان اداروں کو پیش کرسکتی ہیں۔ نامزدگیاں www.csr.gov.in پر داخل کی جاسکتی ہیں۔ درخواستیں داخل کرنے کی آخری تاریخ 30ستمبر 2018 ہے۔


    مجموعی طور پر قومی سی ایس آر ایوارڈ کے لئے 20 انعامات رکھے گئے ہیں۔ کمپنیاں درج ذیل تین زمروں کے تحت ایوارڈ کی مسابقت کے لئے زیرغور لائی جائیں گی۔

     1. سی ایس آر میں عمدگی کے لئے کارپوریٹ ایوارڈس
      * کسی کمپنی کے مجموعی استحقاق کے لئے سی ایس آر کے لئے اعتراف۔ (چار)
      * ایسی کمپنیاں جو سی ایس آر اسپینڈ کے تحت مساویانہ کے تحت استحقاق کی حامل ہوں اور 100 کروڑ سے زائد کاروبار کی حامل ہوں۔
      * ایسی کمپنیاں جو 10 کروڑ سے لے کر 99.99 کروڑ کے دائرۂ کار کے تحت سی ایس آر اسپینڈ کے استحقاق کی حامل ہوں۔
      * ایسی کمپنیاں جو ایک کروڑ اور 9.99 کروڑ کے درمیان سی ایس آر اسپینڈ کے استحقاق کی حامل ہوں۔
      * ایسی کمپنیاں جن کا سی ایس آر اسپینڈ ایک کروڑ سے کم کا ہو۔

    اعزاز کے ساتھ تذکرہ: مذکورہ چار اہم ایوارڈس کے علاوہ چار اعزاز کے ساتھ تذکرہ کی جانے والی کمپنیوں کا بھی زمرہ ہے، جنھوں نے قابل تعریف سی ایس آر سرگرمیاں انجام دی ہوں۔


     1. چنوتی بھرے حالات میں سی ایس آر کے کارپوریٹ ایوارڈ:


    چنوتی بھرے حالات میں سی ایس آر کوششوں کے لئے کمپنی کی قدر و قیمت کا اعتراف، توقعاتی اضلاع، دشوار گذار جغرافیہ حیات، انتشار کے شکار علاقے وغیرہ۔ (پانچ ایوارڈ تک)

      * شمال
      * شمال مشرق
      * مشرق
      * مغرب
      * جنوب

    ایک ایوارڈ ایم ایس ایم ای کے لئے صرف اسی زمرے میں نشان زد کیا گیا ہے۔ کمپنیز ایکٹ 2013 کے تحت دفعہ نمبر 135 اور دیگر قواعد اور ضوابط کے تحت چھوٹی اور اوسط درجے کی صنعتی اکائیوں کے ذریعے زمرہ مقاصد کے الحاق کے سلسلے میں، اس زمرے کے تحت قوم سی ایس آر ایوارڈ زیر غور لائے جائیں گے۔


    اعزاز کے تحت تذکرہ: پانچ مین ایوارڈ کے علاوہ ایسی کمپنیوں کے لئے اعزاز کے ساتھ تذکرہ ایوارڈ بھی ہوسکتے ہیں جنھوں نے قابل تعریف سی ایس آر سرگرمیاں انجام دی ہوں۔


     1. کمپنیوں کو متعلقہ شعبوں میں اخراجات کرنے کے لئے ترغیب فراہم کرنے کی غرض سے قومی ترجیحاتی اسکیموں کے تحت گیارہ ایوارڈس کے لئے منتخب کیا جاتا ہے۔ قومی ترجیحاتی علاقوں میں حکومت ہند کی اہم اسکیمیں شامل ہیں، جن میں ان کمپنیوں نے دلچپسی لی ہو۔


    چھوٹی اور اوسط درجے کی صنعتی اکائیاں کے لئے معینہ دو ایوارڈ بھی ہیں۔ چھوٹی اور اوسط درجے کی صنعتی اکائیوں نے کمپنی ایکٹ 2013 کی دفعہ 135 اور متعلقہ قواعد و ضوابط کے متعلق اس زمرے کے تحت قومی سی ایس آر ایوارڈ کے لئے اپنی جانب سے اہم کام انجام دیے ہوں۔


    اعزاز کے ساتھ تذکرہ: گیارہ اہم ایوارڈس کے علاوہ سی ایس آر سرگرمیوں کے لئے لائق ستائش امور انجام دینے کے لئے اعزاز کے ساتھ تذکرہ کے گیارہ ایوارڈ بھی رکھے گئے ہیں۔


    حکومت ہند کے تحت کمپنی امور کی وزارت نے سی ایس آر ایوارڈ 2018 کی تشکیل کارپوریٹ سماجی ذمے داریوں کے شعبے میں کمپنیوں کے اقدامات کے اعتراف کے لئے کی ہے۔ مقصد یہ ہے کہ ہمہ گیر ترقیات اور شمولیت پر مبنی نمو کے حصول کے لئے قدم بڑھایا جاسکے۔ انڈین انسٹی ٹیوٹ آف کارپوریٹ افیئرس (آئی آئی سی اے) وزارت کو ان ایوارڈس کے سلسلے میں تکنیکی اور لاجسٹکس تعاون فراہم کرتا آیا ہے۔


    کمپنی ایکٹ 2013 کے وجود میں آنے کے ساتھ دفعہ 135 کی رو سے سی ایس آر کا قیام عمل میں آیا ہے اور یہ ملک میں کارپوریٹ عمل آوری کا ایک لازمی حصہ بن گیا ہے۔ جہاں ایک طرف متعدد کمپنیوں نے اپنے اردگرد برادریوں کی بھلائی کے لئے سی ایس آر سرگرمیاں انجام دی ہیں اور لگاتار پیمانے پر ایسا کرتی آئی ہیں، اب قانونی جواز فراہم ہونے کے بعد اس سمت میں کمپنیوں کا تعاون زیادہ منظم ہوگیا ہے۔ دفعہ 135 کے تحت جو فریم ورک فراہم کرایا گیا ہے وہ اس امر میں معاون ہوگا کہ کمپنیاں اپنے طریقۂ کار، ٹیکنالوجی کے استعمال، مہارت وغیرہ کے معاملے میں جدت طرازی کا معاملہ اپناسکیں اور ملک کو درپیش چنوتیوں کے پس منظر میں ترقیاتی امور انجام دے سکیں۔ کمپنیوں کے ذریعے عمل میں لائے جانے والے سی ایس آر پروجیکٹوں سے توقع کی جاتی ہے کہ وہ سماجی، اقتصادی اور ماحولیاتی چنوتیوں کے معاملے میں مخصوص مسائل کا حل پیش کریں گے۔


    ۔۔۔۔۔۔۔۔۔۔۔۔۔۔۔۔۔ ۔۔۔۔۔ ۔۔۔ ۔۔


    (م ن ۔ م ر (


    30 U-44

    
    
    (Release ID: 1544010) Visitor Counter : 14
    
    
    
    
    

1.