      شمال مشرقی ریاستوں کی ترقی کی وزارت

      شمال مشرق خطے کے لئے فنڈ کی فراہمی
      Posted On: 01 AUG 2018 6:16PM by PIB Delhi


    نئی دہلی، 1 اگست 2018 /تمام غیر مستثنی وزارتوں /محکموں ،جن میں مواصلات کا محکمہ ، سڑک ٹرانسپورٹ اور شاہراہوں کی وزارت ، ریلوے کی وزارت ، شہری ہوا بازی کی وزارت ، بجلی کی وزارت اور جہاز رانی کی وزارت شامل ہیں، ان کے لئے ضروری ہے کہ وہ اسکیموں کے بجٹ کا دس فی صد حصہ شمال مشرقی خطے کے لئے مخصوص کریں۔ مرکزی حکومت نے دس فی صد خالص بجٹ سہارے (جی بی ایس) کے تحت شمال مشرقی خطے کے لئے مخصوص کئے گئے فنڈ میں اضافہ کیا ہے اور جو فنڈ 17-2016 میں 31738.58 کروڑ روپے تھا، اسے 18-2017 میں بڑھاکر 40971.69کروڑ کردیا اور 19-2018 میں اسے مزید بڑھاکر 47994.88 کروڑ روپے کردیا گیا ہے۔


    بنیادی ڈھانچے کے بعض اہم پروجیکٹوں میں شمال مشرقی خطے کے لئے ایک جامع ٹیلی کام ترقیاتی پلان (سی ٹی ڈی پی) بھی شامل ہے، جس پر 5336.18 کروڑ روپے لاگت آئے گی اس کے لئے بی ایس این ایل کے ساتھ ایک سمجھوتہ ہوا ہے جس کے تحت وہ 2817 موبائل ٹاور نصب کرے گی۔ ان ٹاوروں کے ذریعہ اروناچل پردیش کے ایسے 4119 گاؤں کا اور آسام کے دو اضلاع کا احاطہ کیا جائے گا جن کا ابھی تک احاطہ نہیں کیا گیا ہے۔ا س پر 2258 کروڑ روپے لاگت آنے کا اندازہ لگایا گیا ہے۔ اس کے علاوہ چھوٹی لائن کو بڑی لائن میں بدلنے کے ریل پروجیکٹ ارو ناچل پردیش اور سکم میں ٹرانسمیش اور ڈسٹریبیوشن سسٹم (سی ایس ایس ٹی اینڈ ڈی ایس ) کو مستحکم کرنے کے ایک جامع اسکیم بھی شامل ہے جس پر اندازاً 4754.42 کروڑ روپے خرچ ہوں گے۔ بھارت مالا پریوجنا ، اور شمال مشرقی روڈ سیکٹر ڈیولپمنٹ اسکیم ( این ای آر ایس ڈی ایس) وغیرہ شامل ہیں۔


    بھارت مالا پریوجنا کے تحت شمال مشرقی خطے میں تقریباً5301 کلو میٹر طویل سڑک راستوں کو ایک دوسرے کے ساتھ جوڑنے کی تجویزکی بھی منظوری دی گئی ہے تاکہ ان راستوں کو بہتر بنایا جاسکے۔ اس میں سے 3246 کلو میٹر سڑکوں کو بہتر بنانے کی منظوری شمال مشرق میں اقتصادی راہ داری کی ترقی کے لئے دی گئی ہے۔ ریلوے نیٹ ورک کو بہتر بنانے کے لئے پچھلے دو برسوں کے دوران پانچ ریلوے پروجیکٹ شروع کئے گئے جو عمل درآمد کے مختلف مراحل میں ہیں۔ ان میں تین نئی ریلوے لائنیں بچھانے اور دو ریلوے لائنوں کو دوہرا کرنے کا کام شامل ہے۔ سرحد پار ریل سلسلہ فراہم کرنے کی غرض سے اگرتلہ -اخورہ ریل لنک کا سنگ بنیاد جولائی 2016 میں رکھا گیا تھا اس کے ذریعہ تریپورہ میں موجودہ اگرتلہ اسٹیشن کو بنگلہ دیش ریلوے کے اخورہ اسٹیشن کے ساتھ ملا دیا جائے گا۔ اس پروجیکٹ پر ہندستان کو جو لاگت برداشت کرنی ہے وہ 580 کروڑ روپے ہے اور اس کا خرچ شمال مشرقی خطے کی وزارت اٹھارہی ہے جبکہ بنگلہ دیش کے حصے کی رقم کا انتظام وزارت خارجہ گرانٹ اسسٹینس کے طور پر کررہی ہے۔


    شمال مشرق میں 19 نئی آبی راستوں کو قومی آبی راستے (این ڈبلیو ایس) ہونے کا اعلان کیا گیا ہے۔ ان میں 11 آبی راستے آسام میں ، پانچ میگھالیہ میں ایک ایک راستہ اروناچل پردیش ، میزورم اور ناگالینڈ میں ہے۔ اس کے علاوہ شمال مشرقی ریاستوں میں آبی ڈھانچہ کی ترقی کے لئے جہاز رانی کی وزارت مرکزی سیکٹر کی اسکیم کے تحت سو فی صد سبسڈی فراہم کررہی ہے۔


    پکونگ (گانگ ٹوک ) میں ایک نیا گرین فیلڈ ہوائی اڈہ تعمیر کیا گیا ہے جس پر 553 کروڑ روپے لاگت آئی ہے۔ یہ ہوائی اڈہ اے ٹی آر 72 قسم کی تیاری کے لئے موزوں ہے۔ اس کے علاوہ علاقائی کنیکٹی ویٹی اسکیم (آر سی ایس –یو ڈی اے این) کا سلسلہ شرو ع کیا گیا ہے تاکہ اب تک جن ہوائی اڈوں سے فائدہ نہیں اٹھایا گیا ہےان تک کنیکٹی ویٹی اور علاقائی کنیکٹی ویٹی کو بڑھاوا دیا جائے جس کے لئے طیاروں کے کرائے اس طرح کے رکھے جائیں جنہیں آسانی سے برداشت کیا جاسکے۔


    یہ اطلاع مرکزی وزیر مملکت آزادانہ چارج برائے شمال مشرقی خطے کی ترقی ، وزیراعظم کے دفتر میں وزیر مملکت ، عملے ، عوامی شکایات اور پنشن ، ایٹمی توانائی اور خلا کے وزیر مملکت ڈاکٹر جتیندر سنگھ نے آج لوک سبھا میں ایک سوال کے تحریری جواب میں دی۔


    ۔۔۔۔۔۔۔۔۔۔


    م ن۔ج ۔ ج۔


    U- 3955


    
    

    
    (Release ID: 1541092) Visitor Counter : 3