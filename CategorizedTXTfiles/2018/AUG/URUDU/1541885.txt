      وزارات ثقافت

      ڈاکٹرمہیش شرمانے للت کلا اکیڈمی کے 64ویں یوم تاسیس تقریبات کا افتتاح کیا
      Posted On: 06 AUG 2018 7:37PM by PIB Delhi


    نئی دہلی ،7 اگست : نیشنل اکیڈمی آف آرٹ للت کلااکیڈمی ( ایل کے اے ) کا قیام اس وقت کے وزیرتعلیم مولانا ابوالکلام آزاد کے ذریعہ 1954میں عمل میں آیاتھا۔ اس ادارے نے 6اگست ،2018کو اپنا 64واں یوم تاسیس منایاہے ۔ متعلقہ تقریب کا افتتاح ثقافت کے وزیرمملکت (آزادانہ مارچ )، ڈاکٹرمہیش شرماکے ہاتھوں عمل میں آیا۔ ایل کے اے کے چیئرمین اتم پرچرنے معروف فنکارپدم بھوشن رام وی ستاراورسنسکار بھارتی کے بانی پدم شری بابایوگیندربھی اس موقع پرموجودتھے ۔


    تقریب کا افتتاح کرتے ہوئے وزیرثقافت ڈاکٹرمہیش شرمانے کہاکہ میں للت کلا اکیڈمی کو بھارتی فنون وثقافت کی خدمت کرتے ہوئے 64برس مکمل کرنے کے موقع پرمبارکباد پیش کرتاہوں ۔ فنون لطیفہ کے ادارے کو قائم کرنا بڑی بات ہے تاہم 64برسوں تک لگاتارفنون کی آبیاری کرنا ، پوری توانائی اوروابستگی اورجوش کے ساتھ کرنا ، اس سے بھی بڑا کام ہے اورمجھے یقین ہے کہ یہ اکیڈمی اپنے بنیادی اساسی عقائد ومقاصد پرکھری اتری ہے ۔ فی الحال 65فیصد بھارتی آبادی 35سے 40کے ایج گروپ کے تحت آتی ہے اورمجھے نوجوان نسل کو فنون لطیفہ میں دلچسپی لیتے ہوئے دیکھ کر بڑی مسرت ہوتی ہے ۔مجھے خوشی ہے کہ ایل کے اے نوجوانوں کو آرٹ سکھارہی ہے اوراس کے لئے مختلف کیمپوں اورمسابقتی مقابلوں کا اہتمام کرتی آئی ہے۔ انھوں نے اس موقع پروزارت ثقافت کی جانب سے چلائی جانے والی ثقافتی نقشہ بندی کی جھلکیاں بھی دیکھیں ۔


    للت کلااکیڈمی کے چیئرمین اورمعروف مجسمہ ساز اتم پرچرنے نے ان میڈیانمائندگان کی ستائش کی، جوفنکاروں کی زندگیوں کو سمجھنے کی کوشش کرتے ہیں اوران کے ، فنون لطیفہ کے بارے میں اپنا زورقلم صرف کرتے ہیں ۔ للت کلااکیڈمی کی 64ویں سالگرہ کے موقع پراتم جی نے کہاکہ ایک فنکاروہ شخص ہوتاہے جو ہرطرح کی پابندیوں سے آزادزندگی بسرکرناپسند کرتاہے تاہم یہ زندگی اپنے آپ میں وابستگی ، راست بازی اورایثاروقربانی کی متقاضی ہوتی ہے ۔ جناب پرچرنے نے اس اکیڈمی کے عملے اورفنون لطیفہ کے شائقین کو اس موقع پرمبارکباد پیش کی ۔


    وزیرثقافت ڈاکٹرمہیش شرما نے اس موقع پر ایک لوگوکا بھی اجرأ کیا، جس کا تعلق بھارت کی 12ویں سہ سالہ تقریب سے ہے، جس کا اہتمام اکیڈمی کے ذریعہ دسمبر ،2018میں کیاجائیگا ۔


    اس موقع پر معروف فنکار گنیش پائنے پرایک کتاب کا اجرأ بھی عمل میں آیاہے جوپرنوو رنجن رائے کی تصنیف ہے ۔ اس کتاب کا نام ہے ‘‘اے پینٹرآف الوکیونٹ سائلینس ’’ (فصیح خاموشی کا مصور) ۔


    اس سے قبل اکیڈمی نے پریزیڈینٹ اسٹیٹ میں واقع ڈاکٹرراجندرپرساد سروودیہ ودیالیہ میں آو مٹی میں کھیلیں نام کی کلے موڈلنگ ورکشاپ کا بھی اہتمام کیا گیا ۔ للت اکیڈمی کے چیئرمین نے کہاکہ اس ورکشاپ کے اہتما م کا مقصد بچوں میں خلاقیت کی صلاحیت اجاگرکرنا ہے ۔ اس تقریب میں بڑی تعداد میں فنکاروں ، فنون لطیفہ کے شائقین نے شرکت کی ۔


    *************


    (م ن ۔ع آ :)


    U-4097

    
    
    (Release ID: 1541885) Visitor Counter : 1
    
    
      Read this release in: English