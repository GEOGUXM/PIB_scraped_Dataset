      وزارت دفاع

      چھاؤنیوں کی ’’مخصوص فوجی اسٹیشنوں‘‘ میں تبدیلی
      Posted On: 06 AUG 2018 6:45PM by PIB Delhi


    نئی دلّی، 6/اگست۔ ملک میں 62 چھاؤنیاں ہیں، جن کا انتظام و انصرام چھاؤنی قانون 2006 کے ذریعے کیا جاتا ہے۔ یہ چھاؤنیاں 19 ریاستوں میں واقع ہیں اور ان کی آبادی تقریباً 20.76 لاکھ ہے۔ یہ چھاؤنیاں اپنے یہاں رہنے والے باشندوں کو خدمات فراہم کرنے میں اہم رول ادا کرتی رہی ہیں اور کررہی ہیں۔ صفائی و ستھرائی، ایس ٹی پی کو چلانے، گلیوں کی لائٹنگ، نالوں کے انتظام وغیرہ جیسے میونسپل کاموں کی انجام دہی کے علاوہ یہ متعدد ترقیاتی سرگرمیاں انجام دیتی ہیں۔ چھاؤنیوں کی تاریخ 250 سال پرانی ہے۔ یہ ایسے اہم ادارے ہیں جو شہریوں اور دفاعی عملے کے پرامن، بقائے باہم کی گواہ ہیں۔ فوج نے چھاؤنیوں کے سول علاقوں کو الگ کرنے اور فوجی پاکیٹوں کو فوجی اسٹیشنوں میں تبدیل کرنے کا مشورہ دیا ہے۔ اس سلسلے میں ابھی کوئی فیصلہ نہیں کیا گیا ہے۔


    یہ اطلاع دفاع کے وزیر مملکت ڈاکٹر سبھاش بھامرے نے آج راجیہ سبھا میں ڈاکٹر پربھاکر کورے کو ایک تحریری جواب میں دی۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔م م۔ م ر)


    4077 U-


    

    
    (Release ID: 1541812) Visitor Counter : 3