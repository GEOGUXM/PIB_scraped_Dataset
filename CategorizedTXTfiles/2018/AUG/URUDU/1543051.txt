      نائب صدر جمہوریہ ہند کا سکریٹریٹ

      یوم آزادی کی ماقبل شام ملک کے عوام کو نائب صدر جمہوریہ ہند کی مبارکباد
      Posted On: 14 AUG 2018 7:35PM by PIB Delhi


    نئی دہلی، 14 اگست2018۔ نائب صدر جمہوریہ ہند جناب ایم وینکیانائیڈو نے یوم آزادی کی ماقبل شام ملک کے عوام کو مبارکباد دی ہے۔ اپنے مبارکبادی پیغام میں انہوں نے کہا کہ ہندوستان دنیا میں سب سے تیز ترقی کرنے والی معیشتوں میں سے ایک ہے۔ لہٰذا ملک کے ہر ایک شہری کو ملک کے تہذیبی اقدار کو برقرار رکھنے ا ور اس کے اتحاد وسالمیت اور یکجہتی کو مستحکم کرنے کیلئے کام کرنا چاہئے۔ آئیے اس موقع پر ہم ان تمام عظیم مجاہدین آزادی کو خراج عقیدت پیش کرتے ہیں جن کی قربانیوں کی وجہ سے ہمیں یہ آزادی حاصل ہوئی۔


    نائب صدر جمہوریہ ہند کے پیغام کا متن درج ذیل ہے:


    ‘‘یوم آزادی کے پُرمسرت موقع پر میں اپنے ملک کے لوگوں کو پرجوش مبارکباد دیتا ہوں اور اپنی نیک خواہشات پیش کرتا ہوں۔ یوم آزادی کے اس پرمسرت موقع پر آئیے ہم سب ملکر مختلف شعبوں میں اپنے ملک کی غیرمعمولی ترقی اور کامیابی پر فخر کا اظہار کریں۔ چونکہ ہندوستان دنیا میں سب سے تیز ترقی کرنے والی معیشتوں میں سے ایک معیشت کی حیثیت سے آگے بڑھ رہا ہے، لہٰذا ملک کے ہر ایک شہری کو اپنے تہذیبی اقدار کو باقی رکھنے اور ملک کے اتحاد وسالمیت اور یکجہتی کو مستحکم کرنے کیلئے کام کرناچاہئے۔


    آئیے ہم سب ملکر اپنے اُن عظیم مجاہدین آزادی کو خراج عقیدت پیش کریں جن کی بے پناہ قربانیوں کی وجہ سے ہمیں یہ آزادی حاصل ہوئی۔ آئیے ملک سے غریبی ، جہالت ، ناخواندگی اور بدعنوانی کو ختم کرکے نیو انڈیا بنانے کیلئے عہد کریں او رہندوستان کے ہر ا یک شہری کیلئے خوشحالی ، مساوات اور وقار کے اہداف کو حاصل کرکے بابائے قوم مہاتما گاندھی اور دیگر مجاہدین آزادی کے خوابوں کوحقیقت میں بدلنے کیلئے کوشش کریں۔ ’’


    U. No. 4283


    

    
    (Release ID: 1543051) Visitor Counter : 4