      محنت اور روزگار کی وزارت

      ڈرائیوروں کی فلاح و بہبود
      Posted On: 06 AUG 2018 7:20PM by PIB Delhi


    نئی دلّی، 6/اگست۔ کوئی ڈرائیور، جو کہ کسی ایسے ادارے یا کارخانے میں کام کرتا ہو، جس میں برسرروزگار افراد کی تعداد 10 سے زیادہ ہو، وہ ایمپلائیز اسٹیٹ انشورنس کے فوائد حاصل کرنے کا مستحق ہوگا اور ایسا کوئی ڈرائیور جو کہ کسی ایسے ادارے یا کارخانے میں کام کرتا ہو، جس میں برسرروزگار افراد کی تعداد 20 سے زیادہ ہو، وہ بھی پروویڈنٹ فنڈ کے فوائد حاصل کرنے کا حقدار ہوگا۔


    غیرمنظم شعبے میں کام کرنے والے ورکروں کو سماجی تحفظ سے متعلق فوائد دستیاب کرانے کے لئے غیرمنظم ورکر سماجی تحفظ قانون، 2008 بنایا گیا ہے، تاکہ زندگی اور معذوری کور، صحت اور ژچگی فوائد، غیرمنظم ورکروں کو اولڈ ایج تحفظ سے متعلق معاملات میں فلاحی اسکیموں کے فوائد دیے جاسکیں۔ مرکزی حکومت کی متعدد وزارتیں؍ محکمے ایسی سماجی تحفظ کی اسکیموں کا نفاذ کررہی ہیں۔ ان اسکیموں میں اندرا گاندھی نیشنل اولڈ ایج پنشن اسکیم (دیہی ترقیات کی وزارت)، نیشنل فیملی بینیفٹ اسکیم (دیہی ترقیات کی وزارت)، صحت و ژچگی اسکیمیں (صحت و کنبہ بہبود کی وزارت) شامل ہیں۔ مرکزی حکومت پردھان منتری جیون جیوتی بیمہ یوجنا (پی ایم جے جے بی وائی) اور پردھان منتری سرکشا بیمہ یوجنا (پی ایم ایس بی وائی) کا بھی نفاذ کررہی ہے، تاکہ غیرمنظم شعبے کے ورکروں کو زندگی اور معذوری بیمہ دستیاب کرایا جاسکے، بشرطیکہ وہ اس کے اہل ہوں۔ فی الحال سارتھی سرکشا کارڈ کے تعلق سے کوئی تجویز زیرغور نہیں ہے۔


    یہ اطلاع محنت و روزگار کے مرکزی وزیر مملکت (آزادانہ چارج) جناب سنتوش کمار گنگوار نے آج لوک سبھا میں ایک سوال کے تحریری جواب میں دی۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔م م۔ م ر)


    4084 U-


    

    
    (Release ID: 1541828) Visitor Counter : 6