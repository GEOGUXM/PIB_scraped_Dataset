      وزارت دفاع

      اسلحہ جات کی خریداری
      Posted On: 01 AUG 2018 8:36PM by PIB Delhi


    نئی دہلی، یکم اگست / رکشا راجیہ منتری ڈاکٹر سبھاش بھامرے نے آج لوک سبھا میں جناب آر پارتھی پن اور جناب جنک رام کے سوال کے تحریری جواب میں بتایا ہے کہ گولی بارود اور دیگر ایسے ساز و سامان کو مسلح افواج کی عملی ضروریات کے مطابق خریدا جاتا ہے ۔ ہنگامی صورت حال سے نمٹنے کے لئے معقول ریزرو یا محفوظ ذخائر کی بھی اجازت دی گئی ہے ۔ دفاعی افواج کے پاس وافر تعداد میں اسلحہ جات اور گولی بارود کا ذخیرہ موجود ہے اور یہ افواج عملی ضروریات کے مطابق تمام ساز و سامان سے آراستہ ہیں ۔


    اسلحوں ، ہتھیاروں اور گولی بارود کا اسٹاک یا ذخیرہ رکھنا ایک جاری عمل ہے اور اس کی ضروریا ت کی شناخت ہر سال کی جاتی ہے اور اسی لحاظ سے معقول ضابطہ اپنانے کے بعد حصولیابیاں کی جاتی ہیں ۔ دفاعی حصولیابی ضوابط ( ڈی پی پی ) اور دفاعی حصولیابی قواعد و ضوابط کا کتابچہ (ڈی پی ایم ) اور وافر بجٹی تجاویز ضرورت کے مطابق منظور کی جاتی ہیں ۔


    گزشتہ تین برسوں کے دوران روس ، اسرائیل ، امریکہ اور فرانس جیسے غیر ملکی فروخت کاروں سمیت دیگر فروخت کاروں کے ساتھ مسلح افواج کے لئے دفاعی ساز و سامان کی خریداری کے سلسلے میں 62 معاہدات پر دستخط کئے گئے ہیں ۔


    ( م ن ۔ ع ا ) ( 01 – 08 – 2018 )


    U. No. 3968

    
    
    (Release ID: 1541177) Visitor Counter : 5