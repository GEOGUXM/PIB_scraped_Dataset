      وزارت خزانہ

      حکومت ہند اور عالمی بینک نے اسکیل اپ انڈیا کے انرجی ایفی شنسی پروگرام کی مدد کے لئے معاہدے پر دستخط کئے ؎
      Posted On: 29 AUG 2018 1:15PM by PIB Delhi


    
    
    نئی دلّی ، 29 اگست؍ حکومت ہند اور عالمی بینک نے گزشتہ روز انڈیا انرجی ایفی شنسی اسکیل اپ پروگرام کے لئے220 ملین امریکی ڈالر کے بقدر کے قرض اور 80 ملین امریکی ڈالر کے گارنٹی معاہدے پر دستخط کئے ہیں ۔ انرجی ایفی شنسی سروسیز لمیٹیڈ ( ای ای ایس ایل ) کے ذریعہ عمل میں لائے جانے والے اس پروگرام سے رہائشی اور عوامی شعبے میں توانائی کی بچت کے اقدامات کا فروغ ، ای ای ایس ایل کی ادارہ جاتی صلاحیت میں اضافہ اور اس کے تجارتی سرمایہ کاری کے اثاثہ جات کو بڑھانے میں مدد ملے گی ۔
    پروجیکٹ کے معاہدے پر حکومت ہند کی جانب سے وزارت خزانہ کے محکمہ اقتصادی امور کے جوائنٹ سکریٹری جناب سمیر کمار کھرے اور عالمی بینک کی جانب سے عالمی بینک بھارت کے ایکٹنگ کنٹری ڈائرکٹر جناب ہشام عبدو نے دستخط کئے ۔
    اس موقع پر خطاب کرتے ہوئے وزارت خزانہ کے محکمہ اقتصادی امور کے جوائنٹ سکریٹری جناب سمیر کمار کھرے نے کہا کہ اس پروگرام سے مالیاتی بیداری پیداری کرنے ، توانائی کی صلاحیت کے نئے پروگراموں اور حکومت ہند کے اجالا پروگرا م کو تقویت حاصل ہو گی ۔ انہوں نے کہا کہ یہ پروگرام 2030 تک کاربن کی شدت میں 30-35 فیصد تک کمی لا کر تبدیلی ماحولیات کے سلسلے میں حکومت ہند کی عہد بندگی کے تئیں کئے جانے والے متعدد اقدامات میں سے ایک قدم ہوگا ۔
    اس عمل کے کلیدی جزو یہ ہیں: ایل ای ڈی لائٹ کے لئے پائیدار مارکیٹ تیار کرنا ، توانائی اثر انگیزی کے حامل چھت کے پنکھے ، پبلک اسٹریٹ لائٹوں کے لئے بہترسہولیات سے آراستہ سرمایہ کاری ، ابھرتے ہوئے منڈی عناصر مثلاً از حد اثر انگیزی والی ایئر کنڈیشننگ اور زراعتی مقصد کے واٹرپمپنگ سسٹم کے لئے ہمہ گیر تجارتی ماڈلوں کا وضع کرنا ، اور ای ای ایس ایل کی ادارہ جاتی صلاحیت کو مستحکم کرنا ۔ مزید بر آں اس پروگرام سے توانائی کی صلاحیت ، بشمول نجی شعبے کی توانائی کی سروسیز کی کمپنیوں میں نجی کمپنیوں کی شراکت بڑھے گی ۔ پروگرام کے تحت ای ای ایس ایل 219 ملین ایل ای ڈی بلب اور ٹیوب لائٹ ، 5.8 ملین چھت کے پنکھے اور 7.2 اسٹریٹ لائٹ لگائے گا جو کہ پرائیویٹ سیکٹر کے تیار کنندگان اور سپلائروں کے ذریعہ فراہم کی جائیں گی ۔
    انٹر نیشنل بینک فار ری کنسٹرکشن اینڈ ڈیولپمنٹ ( آئی بی آر ڈی ) کے 220 ملین امریکی ڈالر کے اس قرض میں پانچ سال کی مدت کی رعایت ہے اور یہ 19سال میں واجب الادا ہو گا ۔ 80 ملین امریکی ڈالر کے آئی بی آر ڈی کی یہ گارنٹی جزوی طور پر از ثر نو ادائیگی کے خطرات پر احاطہ کرے گی جس کاتعلق تجارتی طور پر قرض فراہم کرنے والوں یا سرمایہ کاروں سے ہے ۔ساتھ ہی ای ای ایس ایل اپنے پروگرام کے لئے سرمایہ بہم پہنچا سکے ۔


    
    ۔ ۔ ۔ ۔ ۔


    
    u.4468


    
    م ۔ر ۔ ر

    
    
    (Release ID: 1544222) Visitor Counter : 10