      صدر جمہوریہ کا سکریٹریٹ

      صدرجمہوریہ رام ناتھ کووند نے تھریسور میں سینٹ تھومس کالج کی صدسالہ تقریبات کا افتتاح کیا
      Posted On: 07 AUG 2018 12:29PM by PIB Delhi


    نئیدہلی، 07 اگست۔صدر جمہوریہ ہند جناب رام ناتھ کووند نے آج کیرالہ کے تھریسور میں سینٹ تھومس کالج کی صدسالہ تقریبات کا افتتاح کیا۔اس موقع پر اظہار خیال کرتے ہوئے صدر جمہوریہ نے کہا کہ کیرالہ میں عیسائی برادری نہ صرف ہندوستان بلکہ دنیا میں قدیم ترین برادری ہے۔ اس کی وراثت اورتاریخ پورے ملک کے لئے زبردست فخر کا باعث ہے اور اس کی گوناگونیت اور اجتماعیت ہندوستان کی ناقابل اختلاف عہد بستگی کی علامت ہے ۔


    صدر جمہوریہ نے کہا کہ سینٹ تھومس کا لج کا مقصد ٹرتھ ول سیٹ یوفری یعنی ’تعلیم آپ کو آزادی سے ہمکنار کرے گی ہے ، جو انتہائی موزوں ہے ۔یہ ہمیں یاد دلاتا ہے کہ تعلیم کی حقیقی قدر امتحانوں اور ڈگریوں میں پوشیدہ نہیں ہے بلکہ اس بات میں ہے کہ ہم کس طرح اپنے ساتھی انسانوں کی مدد کرنے کے لئے سیکھتے ہیں اور ان لوگوں کی دیکھ بھال کرتے ہیں ، جو غریب اور ضرورتمند ہیں اور ہم ان کے ساتھ کیا کرسکتے ہیں اور انہیں کیا دے سکتے ہیں ۔


    لوگوں کو تعلیم دینے اور اپنے سماج کی تعمیر کے لئے رہنمائی کو جاری رکھنے کے مشن میں نیز کیرل اور ہندوستان کو اپنے خوابوں کا ہندوستان بنانے میں ہماری کوششوں میں سینٹ تھومس کالج جیسے تعلیمی اداروں کی خدمات انتہائی اہمیت کی حامل ہیں ۔ جیسے جیسے آپ اگلی صدی کی جانب پیش رفت کرتے ہیں آپ کا یہ سفر مزید اہمیت کا حامل ہوجاتا ہے ۔ میں ایک بار پھر آپ سب کو مبارکباد اور مزید سنگ میل نصب کرنے کے لئے نیک خواہشات پیش کرتا ہوں ۔‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ح ا ۔رم


    U- 4107

    
    
    (Release ID: 1541896) Visitor Counter : 12
    
    
      Read this release in: English , Marathi , Hindi , Tamil , Malayalam