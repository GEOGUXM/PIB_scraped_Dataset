      محنت اور روزگار کی وزارت

      ای ایس آئی سی استفادہ کنندگان کے لئے دو نئی سہولتوں کا آغاز
      Posted On: 24 AUG 2018 5:06PM by PIB Delhi


    
    نئی دلّی ، 24 اگست؍ بیمہ شدہ افراد اور ان کے استفادہ کنندگان کو با اختیار بنانے اور شراکت داروں کے درمیان بیداری پیدا کرنے کے لئے ای ایس آئی سی نے دو نئی دوستانہ پہل قدمیاں شروع کی ہیں ۔ ان پہل قدمیوں میں آئی وی آر ( انٹر ایکٹیو وائس رسپانس ) ؍ ای ایس آئی سی کے لئے ہیلپ ڈیسک ٹول فری نمبر ۔ 1800 – 11 - 2526 اور سات آڈیو ۔ ویژول کلپ کی پروڈکشن شامل ہیں ۔
    ای ایس آئی سی نے حال ہی میں آئی وی آر ؍ ہیلپ ڈیسک برائے ای ایس آئی سی ٹول فری نمبر 1800 – 11 - 2526 سنگ میل نوعیت کی سہولت شروع کی ہے ۔ اس کے علاوہ شکایت کا بر موقع تدارک ؍ شکایات وصول کرنا شامل ہے ۔ وقت طلب شکایات کو ایک منفرد نمبر دے دیا جاتا ہے اور ای ایس آئی سی کے پی جی پورٹل کی جانب جلد ازالے کے لئے روانہ کر دیا جاتا ہے ۔ شکایات کنندہ ہیلپ ڈیسک کے پہلی بار میں ہی ملنے والے رد عمل اور تجربے سے خوش و مطمئن ہیں ۔ روزانہ اوسطاً ایک ہزار سے زائد کال وصول


    کی جا رہی ہیں اور ان پر کارروائی کر کے کالر کو حتی الامکان مطمئن کیا جا رہا ہے
    شراکت داروں کے درمیان ای ایس آئی استفادہ کے تئیں تعلیم کو عام کرنے اوربیداری پھیلانے کے لئے خصوصاً فریم ورک کے بارے میں ای ایس آئی سی نے 7 آڈیو ویژول گرافک اور آسان زبان استعمال کرتے ہوئے تیار کئے ہیں ۔ یہ آڈیو ویژول یو ٹیوب ( ESIC HQ You Tube Chanel ) پرپہلے ہی دستیاب ہیں ۔اس کا رد عمل کافی حوصلہ افزا ہے ۔
    یہ آڈیو ویژول کلپ حکومت ہند کے پلیٹ فارم ’’ امنگ ‘‘ کے لئے تیار کئے گئے ہیں جو کہ ای ایس آئی سی موبائل ایپ ’’ چنتا سے مکتی ‘‘ پر پیش کر ے گا ۔ یہ ایپ بہت جلد لانچ کیا جائے گا ۔ یہ آڈیو ویژول کلپ انگریزی اوردیگراہم علاقائی زبانوں میں ای ایس آئی سی بیمہ شدہ افراد کے لئے پیش کئے جارہے ہیں۔
    یہ کلپ شراکت داروں ، ای ایس آئی سی کے بیمہ شدہ افراد اور ان کے افراد خانہ، آجرین ، ملازمین کو ای ایس آئی کی مختلف اسکیموں کے فائدے سمجھنے اور بہم پہنچانے میں مدد دیں گی ۔
    محنت اور روزگار کے وزیر جناب سنتوش کمار گنگوار نے ای ایس آئی سی کے ذریعہ لانچ کی گئی دوستانہ پہل کے بارے میں امید ظاہر کی ہے کہ اس سے ملک کی افرادی قوت جلدبا اختیار بن جائے گی ۔


    
    ۔ ۔ ۔ ۔ ۔


    
    u.4398
    م ۔ر ۔ ر۔


    

    
    (Release ID: 1543841) Visitor Counter : 11