      وزارت دفاع

      ہندوستان اور چین نے جاری اعتماد سازی کے اقدامات کی مکمل عمل آوری پر اتفاق کیا
      Posted On: 23 AUG 2018 10:50PM by PIB Delhi


    نئی دہلی۔24؍اگست۔رکشا منتری محترمہ نرملا سیتارمن نے چین کے وزیردفاع جنرل وی فینگھے سے ملاقات کی۔ واضح ہو کہ چینی وزیر دفاع ہند۔ چین دو فریقی سرکاری دوروں کے سلسلے میں 21 سے 24 اگست 2018 تک ہندوستان کے دورے پر ہیں۔


    اس موقع پر دونوں وزرائے دفاع نے دفاعی اُمور سے متعلق دو فریقی اقدامات اور علاقائی اور بین الاقوامی اُمور پر آزاد اور تعمیری طریقے سے گفتگو کی۔ انہوں نے حال ہی میں دونوں ملکوں مسلح افواج کے درمیان حالیہ باہمی لین دین کا خیرمقدم کیا ، جس سے وزیراعظم جناب نریندر مودی اور چین کے صدر جناب زی جن پنگ کے درمیان ووہان میں غیررسمی سربراہ اجلاس میں طے پانے والے اتفاق رائے کے لئے باہمی مفاہمت کے تعلق سے دونوں ملکوں کے باہمی اعتماد اور مفاہمت میں اضافہ ہوا ہے۔


    اس موقع پر طے پایا کہ دونوں ملکوں کی مسلح افواج کے جوانوں کی تربیت مشترکہ مشق اور دیگر پیشہ ورانہ اُمور کو وسعت دی جائے۔ دونوں فریقوں نے دفاعی باہمی تبادلے اور تعاون پر ایک دو فریقی مفاہمتی عرضداشت پر بھی اتفاق کیا۔ یہ مفاہمتی عرضداشت 2006 میں دستخط کی جانے والی مفاہمتی عرضداشت کی جگہ لے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش ۔ ع ن


    24-08-2018


    U-4399

    
    
    (Release ID: 1543806) Visitor Counter : 8