      پیٹرولیم اور قدرتی گیس کی وزارت

      آسان اور دیگر شمال مشرقی ریاستوں میں گیس کے ذخائر
      Posted On: 01 AUG 2018 6:45PM by PIB Delhi


    نئی دہلی،یکم اگست 2018؍پیٹرولیم اور قدرتی گیس کے مرکزی وزیر جناب دھرمیندر پردھان نے کہا کہ تیل اور قدرتی گیس کارپوریشن لمٹیڈ، آئل انڈیا لمٹیڈ اور پرائیویٹ؍مشترکہ پروجیکٹ کی کمپنیاں آسام، اروناچل پردیش اور تری پورہ میں واقع تیل کے کنوؤں سے قدرتی گیس نکال رہی ہے۔18-2017 کے دوران او این جی سی ، او آئی ایل اور پرائیویٹ ؍ مشترکہ پروجیکٹ کی کمپنیوں نے کل 4.67بلین کیویک میٹر قدرتی گیس پیدا کی۔شمال مشرقی ریاستوں سے قدرتی گیس کے وسائل کا قابل وصول ذخائر تقریباً 198 بی سی ایم ہے۔


    آج راجیہ میں ایک تحریری جواب میں وزیر موصوف نے کہا کہ حکومت ہند نے شمال مشرق کے لئے ہائیڈروکاربن وژن 2030 دستاویز تیار کی ہے، جس میں شمال مشرقی خطے کی ترقی کے لئے ہائیڈروکاربن سیکٹر سے فائدہ اٹھانے کے لئے اقدامات وضع کئے گئے ہیں۔ حکومت نے ڈسکوورڈ اسمال فیلڈ پالیسی بڈ راؤنڈ -1 کے تحت ہائیڈرو کاربن ذخائر کی کھوج کے لئے آسام اور اروناچل پردیش میں واقع 9انمونیٹائزڈ ڈسکوورڈ کانکٹریکٹ پر دستخط کئے ہیں۔ سال 2016ء میں حکومت نے روایتی اور غیر روایتی تیل اور گیس وسائل دونوں کی کھوج کے لئے ہائیڈروکاربن ایکسپلوریشن اور لائسنسنگ پالیسی (ہیلپ)کو نوٹیفائی کیا ہے۔


    م ن۔ح ا ۔ ن ع


    ( 01 .0 8 .2018)


    U: 3 975

    
    
    (Release ID: 1541117) Visitor Counter : 3