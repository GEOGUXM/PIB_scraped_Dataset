      ماحولیات، جنگلات اور موسمیاتی تبدیلی کی وزارت

      ماحولیات، جنگلات، جنگلی جانوروں اور سی آر زیڈ سے متعلق منظوریوں کے لئے سنگل ونڈو مرکز ‘‘ پَری ویش’’ کا آغاز
      Posted On: 10 AUG 2018 6:32PM by PIB Delhi


    نئی دہلی، 10 ؍اگست/ وزیراعظم جناب نریندر مودی نے آج یہاں عالمی یوم حیاتیاتی ایندھن کے موقع پر پری ویش (انٹرا ایکٹیو اور خوبیوں کا حامل نیز ماحولیاتی واحد کھڑکی یا ہَب کیلئے سرگرم اور حساس سہولت فراہم کرانے والے وسیلے)کا آغاز کیا۔ پری ویش ایک واحد کھڑکی پر مشتمل مربوط ماحولیاتی نظام ہے، جسے وزیراعظم کے ذریعے شروع کئے گئے ڈیجیٹل انڈیا پروگرام کی روح سے ہم آہنگ رہتے ہوئے وضع کیا گیا ہے اور اس میں کم سے کم حکومت اور زیادہ سےز یادہ حکمرانی کے اصول کو پیش نظر رکھاگیا ہے۔


    ٹوئیٹس کے ایک سلسلے کے تحت ماحولیات، جنگلات اور موسمیاتی تبدیلی کے وزیر ڈاکٹر ہرش وردھن نے واضح کیا ہے کہ ‘پری ویش’ درخواست داخل کرنے سے لے کر اس پر ہونے والی کارروائی اور اس کی نوعیت، اس کے آگے بڑھنے کے تمام مراحل کے عمل کو خود کار بناتا ہے۔ ڈاکٹر وردھن نے زور دے کر بتایا ہے کہ‘ پری ویش’ کے آغاز کے ساتھ ای-حکمرانی کے وزیراعظم کے ویژن اور ذمہ دارانہ کاروبار آسان بنانے کے عمل کے فروغ کے ہدف کو اب عملی شکل دی جا رہی ہے اور یہ عمل ماحولیات و جنگلات اور موسمیاتی تبدیلی کی وزارت نے انجام دیا ہے۔ انہوں نے کہا ہے کہ ‘پری ویش’ کے ساتھ وزارت اب ریگولیٹر کے بجائے آسانیاں فراہم کرنے والےادارے کا کردار ادا کر رہی ہے۔ وزیر موصوف نے کہا ہے کہ ‘پری ویش’ ورک فلو پر مبنی ایپلی کیشن ہے، جو ویب آرکیٹیکچر کے نظریئے پر منحصر ہے۔ انہوں نے اشارہ کیا ہے کہ یہ سلسلہ ماحولیات ، جنگلات اور موسمیاتی تبدیلی کی وزارت کو پیش کی جانے والی تجاویز کو آن لائن داخل کرنے اور ان کی نگرانی کیلئے شروع کیا گیا ہے اور ساتھ ہی ساتھ ریاستی سطح کے ماحولیاتی اثرات کے تعین سے وابستہ حکام (ایس ای آئی اے اے) بھی اس سے وابستہ ہیں اور ان سے بھی مختلف النوع منظوریاں (مثال کے طور پر ماحولیات، جنگلات، جنگلی جانور اور ساحلی علاقے سے متعلق ریگولیشن زون جیسی منظوریاں) مرکزی ، ریاستی اور ضلعی سطح کے حکام سے حاصل کی جا سکیں گی۔ انہوں نے کہا کہ اِس نظام کو وضع کرنے اور نافذ کرنے میں وزارت نے نیشنل انفارمیٹک سینٹر ، نئی دلی کی تکنیکی اعانت حاصل کی ہے۔


    وزیر موصوف نے کہا ہے کہ‘ پری ویش’ کی اہم نمایاں خصوصیات میں ہر طرح کی منظوریوں (ماحولیات، جنگلات، جنگلی جانوراور سی آر زیڈ) کے لئے واحد رجسٹریشن اور واحد دستخط یعنی سائن- اِن کا قاعدہ مقرر کیا گیا ہے۔ تمام طرح کی منظوریوں کے لئے جو ایک مخصوص پروجیکٹ کے لئے درکار ہوتی ہیں، منفرد آئی ڈی اور سنگل ونڈ انٹر فیس فراہم کرائے گئے ہیں۔ درخواست دہندہ ہر طرح کی منظوریاں حاصل کرنے کے لئے اس طریقے سے درخواست داخل کر سکتا ہے۔ اس امر کو نمایاں کرتے ہوئے کہ ‘پری ویش’ اقتصادی نمو کے لئے ایک راستہ فراہم کرتا ہے اور ای حکمرانی کے توسط سے ہمہ گیر ترقیات کو مستحکم بناتا ہے۔ وزیرموصوف نے یہ بھی بتایا کہ یہ نظام ایسا ہےکہ عدم کارکردگی کی جانب بھی اشارہ کردیتا ہے اور اس لحاظ سے ‘پری ویش’ پورے عمل کی اثر انگیزی کو خودکار طور پر بڑھاو ا دیتا ہے۔


    ( م ن ۔۔ ک ا)


    U. No. 4227

    
    
    (Release ID: 1542724) Visitor Counter : 8