      جہاز رانی کی وزارت

      ڈریجنگ کارپوریشن آف انڈیا لمیٹڈ نے2017-18 کے لئے 20 فیصد منافع کا اعلان کیا
      Posted On: 28 AUG 2018 5:02PM by PIB Delhi


    نئی دہلی، 28 ؍اگست،ڈریجنگ کارپوریشن آف انڈیا لمیٹڈ نے سال 2017-18 کے لئے 28 کروڑ روپے کی پونجی پر 20 فیصد منافع کا اعلان کیا ہے۔ اس سلسلے میںمیں ڈی سی آئی کے سی ایم ڈی جناب راجیش ترپاٹھی نے 41144026 روپے کا ایک چیک آج نئی دہلی میں جہاز رانی ، سٹرک ٹرانسپورٹ اور شاہراہوں، آبی وسائل ، دریاؤں کی ترقی اور گنگا کے احیاء کے مرکزی وزیر جناب نتن گڈکری کے حوالے کیا، اس موقع پر جہازرانی کی وزارت کے سینئر عہدیداروں کی موجود تھے۔ اس مہینے کے شروع میں اپنی 42ویں سالانہ جنرل میٹنگ میں ڈی سی آئی نے کمپنی کے 10 روپے کے شیئر پر دو روپے کے منافع کا اعلان کیا تھا، جو پانچ اعشاریہ چھ کروڑ روپے تک پہنچتی ہے۔ حکومت ہند کے پاس کمپنی کے 73 اعشاریہ چار سات فیصد شیئرز ہیں۔ چار کروڑ گیارہ ہزار روپے کی یہ رقم اس کے شیئر ز پر ہونے والا منافع ہے۔


    کمپنی نے سال 2017-18 میں ٹیکس کی ادائیگی کے بعد 1664.27 لاکھ روپے کا منافع کمایا ہے جو پچھلے سال کے 712.26 لاکھ روپے کے مقابلے کافی زیادہ ہے۔ کمپنی کی آپریشنل آمدنی 59187.36 لاکھ روپے تھی جبکہ اس سے پچھلے سال یہ رقم 58514.77 لاکھ روپے تھی۔ 2017-18 میں کمپنی کی فی شیئر آمدنی 5 روپے 94 پیسے رہی جبکہ پچھلے سال یہ آمدنی 2 روپے 54 پیسے فی شیئر تھی۔


    ڈی سی آئی ایل پچھلے 30 برسوں سے ہلدیہ بندرگاہ پر گاد نکالنے کا کام انجام دے رہی ہے۔ یہ کمپنی اس کے علاوہ دوسری بڑی بندرگاہوں ؍ بھارتی بحریہ میں ڈریجنگ کی ضروریات کو پورا کررہی ہے۔


    سال کے دوران کولکاتا بندرگاہ، کوچین پورٹ ٹراسٹ، کوچین شپ یارڈ، آر جی پی پی ایل-دابھول، گنگا ورم ، ممبئی پورٹ ٹرسٹ اور نیو سینڈ ٹریپ کے لئے ڈریجنگ کے ٹھیکے دیتی ہے اور وشاکھاپٹنم پورٹ ٹرسٹ میں اپنائے گئے اس کے طریقہ کار کو پارادیپ بندرگاہ، بنگلہ دیش ، انڈومان نکوبار جزائر ، پڈوچیری ، گوہا اور داہج میں بھی اپنایا گیا ہے۔


    اپنی سی ایس آر ذمہ داریوں کے لئے کمپنی نے عوامی مقامات اور سرکاری اسکولوں میں بیت الخلاء تعمیر کرنے کی غرض سے 109.42 لاکھ روپے خرچ کئے تھے، کمپنی نے سرکاری اسکولوں اور دیگر جگہوں پر آر او پلانٹ بھی نصب کرائے ہیں۔


    ڈریجنگ کارپوریشن آف انڈیا لمیٹڈ (ڈی سی آئی) ملک میں بڑی بندرگاہوں پر گاد نکالنے کے کام کی مربوط فراہمی کے لئے 1976 میں قائم کی گئی تھی۔ ڈی سی آئی شیڈول-بی کی ایک منی رتن کمپنی ہے، جو حکومت ہند کی جہاز رانی کی وزارت کے انتظامی کنٹرول کے تحت آتی ہے۔ اس کے کاہکوں میں بڑی بندرگاہیں ، چھوٹی بندرگاہیں ، بھارتی بحریہ اور ریاستی حکومتیں شامل ہیں۔ یہ کمپنی ایک لسٹڈ کمپنی ہے اور فی الحال اس کا شیئر 500 روپے فی شیئر کے حساب سے تجارت کررہا ہے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 4458

    
    
    (Release ID: 1544150) Visitor Counter : 10