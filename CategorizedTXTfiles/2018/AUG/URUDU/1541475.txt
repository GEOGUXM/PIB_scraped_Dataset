      وزارت خزانہ

      مالیاتی کمیشن، جھارکھنڈ کی انفرادیت کے پیش نظر،اس کے ساتھ نرم رویہ اپنا ئیگا اورریاست ومرکز کے ساتھ اس کے تعلق کا ازسرنوجائزہ لےگا
      Posted On: 03 AUG 2018 12:39PM by PIB Delhi


    نئی دہلی ،3 اگست : جھارکھنڈ کی معیشت کے کلی مضمرات ابھی قطعاًبروئے کارنہیں لائے گئے ہیں ۔ 15ویں مالی کمیشن کے چیئرمین جناب این کے سنگھ نے رانچی میں منعقد ہ ایک پریس کانفرنس میں کہاہے کہ جن توقعات کے ساتھ اس کا وجود عمل میں آیاتھا اوریہ سمجھاگیاتھا کہ یہ ریاست تیزی سے نموسے ہمکنارہوگی اوربڑی تیز رفتاری سے بھارت کی ترقی پذیرمعیشت کے شانہ بہ شانہ آجائیگی وہ خواب اب بھی شرمندہ تعبیرنہیں ہواہے ۔ اس کے پس پشت کارفرماعوامل کیاہیں، ان کا یہاں ذکرکرنے کی ضرورت نہیں ہے ۔ انھوں نے کہاکہ جہاں تک آزادانہ فیصلہ لینے کا سوال ہے اس معاملے میں کمیشن کو آئینی حیثیت حاصل ہے اوراسے خود مختاری بھی دی گئی ہے ۔ کمیشن کو اپنے آئینی فرائض اورذمہ داریوں کی ادائیگی میں کسی بھی شراکت دارکی جانب سے کسی بھی طرح کی دخل اندازی کا سامنا نہیں ہواہے ۔کمیشن کے کام کا ج کا تعین عزت مآب صدرجمہوریہ ہند کی جانب سے کیاگیاہے اوراس سلسلے میں ایک نوٹیفیکیشن کا اجرأ بھی عمل میں آیاہے اورکمیشن کو توقع ہے کہ وہ اپنے طورپرطے شدہ لائحہ عمل کے ذریعہ تمام تقاضوں پرپورااتریگا ۔انھوں نے مزید کہاکہ کمیشن کے روبرو مرکز اورریاستیں مساوی حیثیت رکھتی ہیں اور دونوں سے توقع کی جاتی ہے کہ وہ کمیشن کے غوروفکرکے لئے آزادانہ عرضداشتیں پیش کریں گی ۔


    وسیع پیمانے پر ضلعی عدم مساوات کے ساتھ ناداروں کی تعدادمیں تشویش کن حدتک اضافہ ہوا ہے ۔ چیئرمین موصوف نے کہاکہ گذشتہ چند برسوں کے دوران انسانی وسائل کی ترقیات ، نوزائیدہ بچوں کے شرح اموات کے عد د اشاریئے ، تعلیمی عدد اشاریئے اور پونجی بنام مالیاتی اخراجات کی صورت حال کو دیکھتے ہوئے کچھ اہم پیش رفتیں بھی ہوئی ہیں ۔


    کمیشن نے یہ بھی کہاکہ 11-2010تک ایف آربی ایم اے ایکٹ پرکم وبیش عمل ہوا ہے تاہم معیشت گذشتہ تین برسوں کے دوران مالی اور قرض کے لحاظ سے مجموعی گھریلوپیداوارتناسب میں انحطاط رونما ہواہے ۔ کمیشن اس بات کوتسلیم کرتاہے کہ حکومت جھارکھنڈ کی معیشت کے مسائل کی چنوتیوں کو حل کرنے کے لئے کوشاں ہے ۔ قومی اوسط کے مقابلے میں شرح اضافہ کوتقویت دینے کے لئے کیے گئے اقدامات ، جھارکھنڈ میں فی کس آمدنی اورپورے ملک کی فی کس آمدنی کے معاملے میں جوفرق واقع ہے، اسے دورکرنا ضروری ہے اوریہ ایک چنوتی بھرا جاری وساری عمل ہے ۔ ریاستوں کو کم سے کم ایک دہائی تک دوعددی سے زیادہ شرح نموکے ساتھ آگے بڑھنا چاہیئے تاکہ ترقیاتی محاذ پرٹھوس نتائج سامنے آسکیں اورکچھ فرق بھی واقع ہو۔


    کمیشن نے اس امرپربھی توجہ مرکوز کی ہے کہ ریاستی حکومت اورانتظامیہ کے ذریعہ ہمہ گیرترقیات نشانوں کے ساتھ ساتھ ماحولیاتی انتظام بھی درکارہے او ر بقیہ شرح اضافہ بھی اسی طریقے سے درکارہے ۔ کمیشن نے تسلیم کیاکہ مالی خسارہ اور خسارے کے مقابلےمیں مجموعی گھریلوپیداواراورقرض کے پہلو کو معتدل بنایاجاناچاہیئے اور ایک وسط مدتی مالی انتظام کا راستہ اپنا یاجاناچاہیئے ۔


    یوڈی اے وائی بانڈ کا مسئلہ ایسا ہے جسے کلکشن اوربلنگ سائیکل یعنی مالیہ کی وصولی اورباقاعدگی سے بلوں کی ادائیگی کا طریقہ کاراپناکر،کارکردگی میں اضافے کے ذریعہ حل کیاجاناچاہیئے ۔ جی ایس ٹی سے متعلق مالیہ کی غیریقینی صورت حال کے سلسلے میں اعداد وشمار کو زیادہ بڑے پیمانے پرجمع کرنے کی ضرورت ہے اوریہ پتہ لگایاجانابھی ضروری ہے کہ ریاست جی ایس ٹی کی تعداد میں اضافہ کرنے پرملک کے دیگرحصوں کے مقابلوں میں کیوں قادرنہیں ہے ۔


    کمیشن نے کہاکہ ریاستی حکومت کی جانب سے جتنی تجاویز موصول ہوئی ہیں ، ان تمام تجاویز کو باقاعدگی سے غوروفکرکے لئے مرتب کیاجائیگا ۔جہاں تک جغرافیائی علاقوں کی انفرادیت کی بات ہے ، جنگلاتی علاقہ ماحولیات اورقبائلی آبادی کی اکثریت کی بات ہے ، کمیشن اس حقیقت کو تسلیم کرتاہے کہ اس سلسلے میں ہمدردانہ برتاوکیاجاناچاہیئے اور وسائل کے موثراستعمال کے ذریعہ مسائل کا حل نکالاجاناچاہیئے ۔ پس ماندگی سے متعلق مسائل پرگفتگوکرتے ہوئے کمیشن نے کہاکہ جھارکھنڈ جیسی ریاست کی خصوصیت اورانفرادیت کو ذہن میں رکھاجاناضروری ہے کیونکہ یہاں بڑی تعداد میں قبائل آباد ہیں اوراس کے لئے معیشت حیوانات اورماحولیاتی انحطاط کی چنوتیوں کا سامنا کرتے ہوئے نمو کی رفتارکو ہمہ گیر پیمانے پرقائم رکھنا ہوگا۔ کمیشن کو جھارکھنڈ کی خصوصی چنوتیوں خصوصاقبائلی آبادی کی اکثریت کے پس منظرمیں اس کی جائز توقعات کا احساس ہے اور کمیشن ریاست کے تئیں ہمدردانہ رویہ برتے جانے کا حمایتی ہے ۔


    وزیراعلیٰ نے گذارش کی کہ کسی بھی فیصلے پرپہنچنے سے قبل زمینی حقائق کو پیش نظررکھاجائے ۔ وزیراعلیٰ جناب رگھوبرداس نے اپنے خیرمقدمی کلمات میں کہاکہ ریاست کے قیام کے فورا ًبعد کے زمانے میں نمو کی رفتار کافی سست رورہی تاہم اس کے بعد ریاست نے نموکے لحاظ سے رفتارپکڑی ہے ۔ انھوں نے کمیشن کو یاد دلایاکہ اس ریاست میں قبائلی آبادی اورثقافت کی وجہ سے اس کی کچھ اپنی انفراد یت بھی ہے اور اس پس منظرمیں ان کی ترقی کے لئے کچھ روایتی طریقہ کار بھی پیش نظررکھنے ہوں گے ۔ انھوں نے کمیشن سے یہ بھی گذارش کی ہے کہ وہ ان تاریخی حقائق کو بھی پیش نظررکھے جنھوں نے اس ریاست کو اپنے یہاں دستیاب معدنیاتی وسائل سے جائزاستفادہ کرنے سے مانع رکھا ۔ انھوں نے کہاکہ کان کنی کے نتیجے میں ریاست کو جن منفی خارجی اثرات کا سامناکرناپڑاہے، انھیں بھی ذہن میں رکھاجاناچاہیئے تاکہ معقول اوروافرمعاوضے دیئے جاسکیں ۔ کسی بھی ریاست میں معدنیاتی ذخائر جب تک وہاں کی انفرادی سرگرمیوں کے لئے استعمال نہ ہوں ، وہ ریاست کے لئے مفید نہیں ہوسکتے۔


    ریاستی حکومت کے افسران نے اپنے پریزنٹیشن میں قبائلی آبادی کے حصے کو بھی شامل کرنے پرزوردیااور افقی تحلیل کے لئے جی ایس ڈی پی کی سرگرمیوں میں کان کنی کے پہلو کی اہمیت اجاگرکی ۔ انھوں نے مزید کہاکہ کمیشن کو مساوات کے اصول پرعمل کرنا چاہیئے جو مساوات اوراثرانگیزی پرمبنی ہو۔ انھوں نے تجویز پیش کی کہ کمیشن کو مالیاتی خسارہ گرانٹس کو غیرمشروط بیسک گرانٹس سے بدل دیناچاہیئے جو ریاست کی جدید ترین اورترقی یافتہ خسارے کی ضروریات پرمشتمل ہوں ۔


    وزیراعلیٰ نے حکومت جھارکھنڈ کی جانب سے کمیشن کے روبرو ایک تفصیلی عرضداشت بھی پیش کی ۔ کمیشن کے چیئرمین نے تجزیات پرمبنی پریزنٹیشن کے لئے حکومت جھارکھنڈ کی ستائش کی اورکہاکہ اس سلسلے میں جو مسائل اٹھائے گئے ہیں ،انھیں کمیشن میں گفتگواور مباحثے کے دوران باقاعدگی سے متوازن طریقے پرمنطقی انداز میں زیرغورلایاجائیگا۔


    واضح رہے کہ پندرہواں مالیاتی کمیشن جھارکھنڈ کے تین روزہ دورے پرہے ۔ اس دورے کا مقصد مختلف سیاسی پارٹیوں اورمقامی باڈیز سے ان کے نظریات اورخیالات جمع کرنا ہے ۔ دیہی مقامی باڈیز یاانجمنوں کے نمائندگان نے پنچایتوں کی جانب سے کمیشن کو اپنی عرضداشتیں پیش کیں ۔ انھوں نے وہ امورنمایاں کئے جن کا تعلق ریاستی فائننس کمیشن کی تشکیل اور اس تشکیل کے نتیجے میں ان پرمرتب ہونے والے اثرات اور ثانوی اوراعلیٰ سطحوں پرفنڈ کی فراہمی سے وابستہ مسائل کی جانب توجہ مبذول کرانے سے تھا۔ کمیشن ریاستی حکومتوں ، حکومت ہند ، متعلقہ شراکت داروں سے تبادلہ خیالات کے بعد اکتوبر 2019 تک اپنی سفارشات کو حتمی شکل دیگا۔


    *************


    U-4029

    
    
    (Release ID: 1541475) Visitor Counter : 5