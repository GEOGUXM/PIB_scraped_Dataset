      وزارتِ تعلیم

      امپرنٹ – 2 کے تحت فنڈنگ کے لیے 112 کروڑ روپے لاگت کے 122 نئے تحقیقی پروجیکٹوں کا انتخاب : پرکاش جاوڈیکر
      Posted On: 05 AUG 2018 8:02PM by PIB Delhi


    نئی دلّی ، 05 اگست ، 2018؛ اعلیٰ تعلیمی اداروں میں تحقیق کو ترقی دینے کے لیے حکومت نے وزیراعظم نریندر مودی کی قیادت میں امپرنٹ – 2 کے تحت 112 کروڑ روپے لاگت کے 122 نئے تحقیقی پروجکٹوں کو منظوری دی ہے۔ یہ پروجیکٹ توانائی، سکیورٹی، صحت، جدید مواد، آئی سی ٹی اور سکیورٹی / دفاع سے متعلق ہیں۔


    انسانی وسائل کے فروغ کے وزیر جناب پرکاش جاوڈیکر نے ایک بیان میں کہا کہ امپرنٹ – 2 کے تحت فنڈنگ کے لیے 2145 میں سے 122 بہترین منصوبوں کو منتخب کیا گیا ہے۔


    منتخب کیے گئے 122 نئے پروجکٹوں میں سے 81 کو صنعت کی جانب سے اسپانسر کیا جا رہا ہے۔ صنعت اور تعلیمی اداروں کے مابین شراکت سے تحقیق میں بہتری آئے گی۔ جناب پرکاش جاوڈیکر نے مزید کہا کہ تحقیقی پروجیکٹوں کی پیش رفت کی نگرانی اور اسے عام کرنے کے لیے نالج پورٹل کا آغاز اکتوبر 2018 میں کیا جائے گا۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔مج ۔ت ع ۔ 0 5 - 08 - 2018 )


    U. No 4060


    

    
    (Release ID: 1541672) Visitor Counter : 4