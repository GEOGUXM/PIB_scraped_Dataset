      نائب صدر جمہوریہ ہند کا سکریٹریٹ

      ملک میں بنیادی تعلیم صرف ہندوستانی زبانوں میں دی جانی چاہیئے:نائب صدرجمہوریہ ہند
      
      نجی شعبے کو تعلیم میں شراکت داری کرنی چاہیئے :اوپی جندل عالمی یونیورسٹی کے 7ویں جلسہ تقسیم اسناد سے خطاب

      Posted On: 08 AUG 2018 12:52PM by PIB Delhi

    نئی دہلی ،8 اگست : نائب صدرجمہوریہ ہند ، جناب ایم وینکیانائیڈونے کہاہے کہ ملک میں بنیادی صرف بھارتی زبانوں میں دی جانی چاہیئے ۔ موصوف کل یہاں اوپی جندل عالمی یونیورسٹی کے ساتویں جلسہ تقسیم اسناد سے خطاب کررہے تھے ۔ ہریانہ کے گورنر، جناب کپتان سنگھ سولنکی ، دہلی ہائی کورٹ کی کارپرداز چیف جسٹس ، جسٹس گیتا متل اوردیگرسرکردہ شخصیا ت اس موقع پرموجود تھیں ۔


    نائب صدرجمہوریہ ہند نے کہاکہ تعلیم ایسی ہونی چاہیئے جو بچوں میں انسانی اقدار ، رواداری پیداکرے اور اخلاقی اور ان کی دردمندانہ مزاج سازی کرے ۔ انھوں نے مزید کہاکہ تعلیم کا مقصد محض طلبأ کو ہمعصرعلوم میں طاق کرنایا ان کی علمیت میں اضافہ کرنا ہی نہیں ہونا چاہیئے بلکہ تعلیم ایسی ہونی چاہیئے جو انھیں ہمعصراورمستقبل دونوں طرح چنوتیوں کا مقابلے کرنے کے لائق بنادے ۔


    انسانی زندگی میں تعلیم کے کردارکو نمایاں کرتے ہوئے نائب صدرجمہوریہ نے کہاکہ تعلیم ایسی ہونی چاہیئے جوانسان کے اندرمضمرصلاحیتوں کو بروئے کارلاکراس کی مجموعی صلاحیتوں کو جلأ بخشے ۔ انھوں نے مزید کہاکہ اخلاقی طورپر اندرسے مضبوط شخص کبھی بھی دیانتد اری سے کوئی سمجھوتہ نہیں کریگا ۔ تعلیم وہ بنیادی شئے جس کے سہارے کوئی بھی ملک اوراس کے عوام ترقی کرتے ہیں ۔


    نائب صدرجمہوریہ ہند نے کہاکہ تعلیمی نظام کو نہ صرف یہ عمدگی کی نئی منازل طے کرنی چاہیئں بلکہ دوسروں کی فلاح وبہبود اور دردمندی کا رجحان بھی پیداکرنا چاہیئے ۔ انھوں نے کہاکہ تعلیم شمولیت پرمبنی نظریہ سازی کرتی ہے ۔ اورہمیں فطرت کے ساتھ ہم آہنگ ہونا سکھاتی ہے ۔ ہمیں عالم کاری اورمادہ پرستی کے اس عہدحاضرمیں ایسی تعلیم کی ضرورت ہے ۔


    نائب صدرجمہوریہ ہند نے کہاکہ اب بھارت کے لئے وقت آگیاہے کہ وہ ایک مرتبہ پھرسے علم اوراختراع کامنبع بننے کے اپنے مضمرات کی ازسرنودریافت کرے ۔ ہمیں ایک عمدہ تعلیمی نظام وضع کر نے کے لئے ایک صحیح ایکوسسٹم اپنانا ہوگا تاکہ ہم اپنے تعلیمی نظام کی تشکیل نو کرسکیں ۔


    نائب صدرجمہوریہ نے کہاکہ ہمیں تعلیمی نظام کو بدلتی ہوئی ضروریات کے مطابق ہم آہنگ کرناہوگا اورطلبأ کو اس لائق بناناہوگاکہ وہ غیرمتوقع اورنئی چنوتیوں کا سامنا کرسکیں ۔


    ہماری یونیورسٹیوں میں تدریس، اساتذہ ،تحقیق اور صلاحیت سازی کی کوالٹی بہتربنانے کے تئیں معیارات میں اضافے پرزوردیتے ہوئے نائب صدرجمہوریہ ہند نے کہا کہ اس طرح کی اصلاحات علم پرمبنی اورعلم کو فروغ دینے والی قوت کے طورپربھارت کی قدروقامت اورحیثیت کو بلند کریں گی اور نوجوانوں کو یہ موقع بھی فراہم کریں گی کہ وہ بامعنی اورمنفعت بخش کریئربنائیں ۔


    نائب صدرجمہوریہ ہند نے کہاکہ مضبوط ، نفع نہ کمانے کی غرض سے قائم کی گئی ، انسان دوستی پرمنحصرپرائیویٹ یونیورسٹیاں اس لئے قائم کی گئی ہیں کہ کوالٹی کی حامل تعلیم فراہم کی جاسکے اور تعلیمی آزادی کو فروغ حاصل ہو۔اس عمل کو حکومت کے ذریعہ موجودہ سرکاری یونیورسٹیوں میں شامل کیاجاناچاہیئے جو اساتذہ اوربنیادی ڈھانچے کے لئے ناکافی فنڈ کی وجہ سے مسائل سے دوچارہیں ۔


    اس موقع پرنائب صدرجمہوریہ ہند کی تقریرکے اہم اقتباسات درج ذیل ہیں :


    ‘‘اوپی جندل عالمی یونیورسٹی کے جلسہ تقسیم اسناد میں شریک ہوکرمجھے بڑی خوشی ہوئی ہے ۔ یہ اپنے آپ میں نام کمانے والا ادارہ اورعمدگی کے مرکزکے طورپرسماجی سائنسیز اورانسانیات سے وابستہ ہے ۔


    جلسہ تقسیم اسناد گریجویٹنگ طلبأ کے لئے ایک اہم موقع ہوتا ہے کیونکہ اس جگہ آکر ایک منزل پوری ہوتی ہے اور ایک نیاباب کھلتاہے جہاں اپنے مستقبل کے خوابوں کو شرمندگئ تعبیرکرنا ہوتاہے ۔ میں تمام گریجویٹنگ طلبأ کواپنی نیک تمنائیں پیش کرتاہوں ۔ میں ان کے والدین اوراس یونیورسٹی کے اساتذہ کو بھی مبارکباد پیش کرناچاہوں گا ۔


    مجھے پورا یقین ہے کہ اکیڈمک فاونڈیشن جس کی بنیاد اوپی جندل یونیورسٹی نے رکھی ہے وہ ان نوجوان اذہان کو اصل دنیا تک لے جائیگی جہاں وہ بھارت کے لئے قابل فخرکارنامے انجام دیں گے ۔


    پیاری بہنواوربھائیو،


    تعلیم کو ،صرف طالب علم کو ہمعصراورمستقبل کی چنوتیوں کا سامناکرنے کے لائق ہی نہیں بناناچاہیئے بلکہ اسے مستقبل کی چنوتیوں کا سامنا کرنے کے لائق بھی بناناچاہیئے اوراسے طالب علم کے اندرانسانی اقدار رواداری ، اخلاقی اوردردمندانہ برتاو کی بھی سیکھ دینی چاہیئے ۔ اخلاقی لحاظ سے مضبوط اساس والا شخص کبھی دیانتداری سے ہٹ کرکوئی سمجھوتہ نہیں کریگا ۔ تعلیم کوانسان کے اندرمضمربہترین خواص کو ظاہرکرنا چاہیئے اورایک فرد واحد کی مجموعی ترقی کے لئے درکار تقاضوں کی تکمیل بھی کرنی چاہیئے ۔


    یہاں میں بابائے قوم مہاتماگاندھی کے الفاظ دوہراناچاہوں گا جنھوں نے کہاتھا کہ ‘‘ایسی تعلیم جو ہمیں نیکی اوربدی کے درمیان تفریق کرنا نہیں سکھاتی ، یعنی نیکی کواپنانے اوربدی ترک کرنے کے لئے راغب نہیں کرتی ، اسے تعلیم کہنا فصول ہے ۔ بھارت جس زمانے میں نوآبادیاتی نظام کا غلام تھا ، بابائے قوم نے یہ بھی کہاتھاکہ تعلیم کو اس حدتک انقلاب آفریں ہوناچاہیئے کہ وہ غریب ترین گاوں والے کی ضروریات پوری کرے نہ کہ صرف خوشحال طبقے کے لئے مفید ہو۔


    عزیز طلبأ،


    بھارت بڑی تیزی سے نموپذیرمعیشت والاملک ہے اورآپ سب کے لئے مختلف شعبوں میں وسیع مواقع دستیاب ہوں گے ۔ اب جب کہ بھارت آئندہ 15سے 20برسوں کے دوران دنیا کی سرکردہ معیشتوں کی صف میں شمولیت کا حق داربن جانے والا ہے ، ہم میں سے ہرایک شخص کو اپنے علم ، ہنرمندی اورتوانائیوں کو صحیح سمت میں موڑنے کی ضرور ت ہے تاکہ آپ اپنے خوابوں کو شرمندہ تعبیرکرسکیں اورملک کی ترقی میں اپنا تعاون دے سکیں ۔


    اب جب کہ آپ اپنے اہداف کے حصول کے لئے آگے بڑھیں گے تویاد رکھئے کہ زندگی آپ کے لئے پھولوں کی سیج نہیں ہوگی ۔ آپ کے راستے میں رکاوٹیں آئیں گی ، دشواریاں حائل ہوں گی ، سنگین صورت حال کا سامنا ہوگا ۔ آپ کو آزمائشوں سے گذرناپڑیگا تاہم آپ کو اپنے نصب العین تک پہنچنے کے لئے ہررکاوٹ کو نظرانداز کرنا ہوگا۔ بلاکسی تکلف اور کسی سے متاثرہوئے بغیرآپ کو اپنے راستے پرسفرکرتے رہنا چاہیئے اور پورے پکے ارادے اوروابستگی کے ساتھ آپ کو یہ عمل کرنا ہے ۔ یہ بات یاد رکھئے کہ محنت کا کوئی نعمل بدل نہیں ہوتا۔


    اوپی جندل گلوبل یونیورسٹی جیسے اداروں سے مجھے پوری امید ہے کہ یہ ادارے تدریس اورتعلیم کی کوالٹی میں اضافہ لانے اور بھارت کی ترقی کویقینی بنانے کی تحقیق وجستجو کاکام انجام دیں گے تاکہ بھارت ایک بڑی عالمی قوت بن سکے ۔


    بھارت کانالج کمیشن جس کا تعلق اعلاتعلیم کے سلسلے میں رپورٹیں پیش کرنے سے ہے ، اس نے کہاہے کہ بھارت میں یونیورسٹیوں میں کوالٹی اورمقداردونوں لحاظ سے اضافہ اوراصلاح ہونی چاہیئے اور تدریس کے اختراعی طریقہ کاراپنائے جانے چاہیئں تاکہ مسائل کا حل نکالاجاسکے اورہماری جوانوں پرمبنی آبادی کے خوابوں کو شرمندہ ٔ تعبیرکیاجاسکے ۔


    میں اس یونیورسٹی کے چانسلر جناب نوین جندل کو اس ادارے میں تعلیم کی کوالٹی تحقیق اور علمی عمدگی کو فروغ دینے کے لئے مبارکباد پیش کرتاہوں ۔ کیونکہ یہی اس ادارے کی بنیادی اساس ہیں ۔ اس ادارے کے اساتذہ آپ سب اس پیشہ ورانہ کامیابی کے لئے ذمہ دارہیں اوراس کے روح رواں بھی ہیں ۔ یہاں سے فارغ التحصیل ہونے والے طلبأ کی اخلاقی دیانت داری آپ کی دین ہے ۔یہاں سے گریجویٹ ہونے والے طلباکی زندگی بدلنے کے لئے میں پروفیسرحضرات کو مبارکباد پیش کرتاہوں ۔ میں ایک مرتبہ پھرگریجویٹنگ طلبأ کومبارکباد پیش کرتاہو ں ۔ یاد رکھئے کہ بھارت اورپوری دنیا آپ کی طرف نظریں لگائے ہوئے ہیں کہ آپ عوام الناس کی فلاح وبہبود میں اپنا قابل قدرتعاون ضروردیں گے ۔ آپ گریجویشن مکمل کرنے کے بعد کونسا پیشہ اختیارکریں گے اس کی تمیز کئے بغیرہمیشہ یہ یاد رکھئے کہ اعلیٰ اخلاقی اقدار ہی آپ کے رہنما اصول ہونے چاہیئں ۔


    میرے نوجوان دوستوں آپ سب کو میری نیک خواہشات ۔ جئے ہند !’’


    *************


    (م ن ۔ع آ : 08.08.2018)


    U-4129


    

    
    (Release ID: 1542051) Visitor Counter : 13