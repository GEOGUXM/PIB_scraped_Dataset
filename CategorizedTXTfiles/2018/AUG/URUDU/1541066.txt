      آبی وسائل، دریائی ترقیات اور گنگا احیاء کی وزارت

      کارپوریٹ کمپنیوں نے اپنی سی ایس آر سرگرمی کے جزو کے طور پر نمامی گنگے پروجیکٹوں کی ذمہ داری لی
      
      جناب نتن گڈکری نے کارپوریٹ کمپنیوں کی مصروفیت کا جائزہ لیا، ان سے واٹر ٹیمپل اور گنگا میوزیم جیسے پروجیکٹوں کی ذمہ داری لینے کی اپیل کی
      
      کلین گنگا فنڈ کے تحت 255.02 کروڑ روپئے ملے، 205.14 کروڑ لاگت والے پروجیکٹوں کو منظوری دی گئی
      
      Posted On: 01 AUG 2018 5:42PM by PIB Delhi


    نئی دہلی۔یکم اگست۔گنگا ندی کے کناروں کو ایک نئی شکل دیے جانے کی تیاری پوری ہوچکی ہے کیوں کہ متعدد کارپوریٹ کمپنیوں نے نمامی گنگے پروگرام کے تحت گھاٹ کی صفائی ستھرائی اور ترقی ، زمین کو جنگلانے کا عمل ، سہولتوں کی فراہمی اور اسی طرح کے دیگر کاموں کیلئے سی ایس آر پروجیکٹوں کی ذمہ داری لی ہے۔ شپنگ کارپوریشن آف انڈیا ، انڈورما کارپوریشن ، انڈس اِنڈ بینک، یس بینک، ہندوجا گروپ ، آرکلر متتل، نیو انڈین ایکسپریس ، بجاج الیکٹریکلس، امر میری ٹائم، ایچ سی ایل، ریلائنس انڈسٹری جیسی اور چند دیگر کمپنیوں نے دلچسپی دکھائی ہے اور اس شعبے میں پروجیکٹوں کی ذمہ داری لی ہے۔


    گنگا کے احیاء کے پروجیکٹوں کو کمپنیز ایکٹ 2013 کے تحت سی ایس آر سرگرمی کے طور پر مشتہر کیا جاتا ہے۔ کارپوریٹ کمپنیاں کلین گنگا فنڈ کو عطیات کرسکتے ہیں اور گنگا کے احیاء کے لئے پروجیکٹیں بھی لے سکتی ہیں۔ اس کے لئے سی ایس آر سرگرمی کے تحت شرکت کیلئے ایک خاص ویب پیج ہے جو گھاٹ کی تعمیر اور ترقی ، گھاٹ کی صفائی، نالیوں کی صفائی، ندی کے سطح کی صفائی، کچڑے کو ٹھکانے لگانے، جنگلاتی عمل سے متعلق سرگرمیوں ، گنگا ویٹیکاز کا قیام ، گنگا گرام کو اختیار کرنا اور آئی ای سی سرگرمیوں جیسے پروجیکٹوں کی فہرست بندی کی گئی ہے اور جن پروجیکٹوں کی ذمہ داری کارپوریٹ کمپنیاں لے سکتی ہیں۔


    کل نئی دہلی میں ان پروجیکٹوں کے جائزے کیلئے منعقد ایک میٹنگ میں آبی وسائل، دریائی ترقیات اور گنگا احیاء ، سڑک ٹرانسپورٹ اور شاہراہوں اور جہاز رانی کے وزیر جناب نتن گڈکری نے کمپنیوں سے اپیل کی کہ وہ اپنی سی ایس آر سرگرمی کے جزو کے طور پر گنگا کے احیاء کے لئے زیادہ سے زیادہ پروجیکٹوں کی ذمہ داری لے ۔ انہوں نے اس اہم رول کا ذکر کیا جو کارپوریٹ کمپنیاں گنگا کے احیاء میں ادا کرسکتی ہیں اور کہا کہ انہیں ندی کے کنارے کی ترقی کیلئے ماحول دوست منصوبوں کے ساتھ آگے آنا چائے۔ جناب گڈکری نے این ایم سی جی افسران کو یہ ہدایت بھی کی کہ وہ طریقہ کار اور منظوری کے عمل میں تیزی لائیں۔


    کارپوریٹ کمپنیوں نے جن اہم پروجیکٹوں کی ذمہ داری لی ہے ان میں انڈورما انڈسٹری لمیٹیڈ کے ذریعے 25.65 کروڑ کی تخمینہ لاگت سے گنگوتری اور بدری ناتھ کے گھاٹوں کی ترقی شامل ہے۔ پروجیکٹ کیلئے ڈی پی آر کو ڈبلیو اے پی سی او ایس نے تیار کیا ہے، منظوریاں ایڈوانسڈ مرحلے میں ہے اور توقع ہے کہ اس مہینے کے آخر تک کام شروع ہوجائیگا۔


    انڈس اِنڈ بینک 9.5 کروڑ کی لاگت سے الہ آباد اور فرخ آباد میں 9 نالیوں کی صفائی کے پروجیکٹ کو شروع کرنے جارہا ہے۔ پروجیکٹ کا ڈی پی آر تیار ہے۔ شپنگ کارپوریشن آف انڈیا نے 35 لاکھ کی لاگت سے مغربی بنگال میں کٹوا گھاٹ کو ترقی دینے کی تجویز پیش کی ہے۔


    دیگر پروجیکٹوں میں ایس بینک نے رشی کیش میں گھاٹوں کو ترقی دینے کی تجویز پیش کی ہے اور اتراکھنڈ میں پودا کاری کے کاموں کی ذمہ داری لی ہے۔ نیو انڈین ایکسپریس اتراکھنڈ کے کیدار ناتھ میں شنکر آچاریہ سمادھی کی ترقی کی ذمہ داری لے رہا ہے جبکہ ہندوجا گروپ ہری دوار اور رشی کیش میں گھاٹ کی ترقی کے کام کو شروع کرنے جارہا ہے۔ بجاج الیکٹریکلس اترپردیش کے وارانسی ، فتح پور ، اعظم گڑھ، جون پور، پرتاپ گڑھ ، بلیا اور مؤ میں پودے لگانے کے کام کی ذمہ داری لے رہا ہے۔ امر میری ٹائم ، کانپور میں گھاٹ کی ترقی کی ذمہ داری لے گا ، ایچ سی ایل ، وارانسی میں گھاٹوں کی جامع ترقی کا منصوبہ رکھتا ہے۔ ریلائنس انڈسٹریز وارانسی ، الہ آباد ، دہلی ، ہری دوار ، کیدار پوری اور رشی کیش میں گھاٹ کی ترقی کے منصوبے رکھتا ہے۔ یہ پروجیکٹ عمل درآمد کے مختلف مرحلوں میں ہیں اور آرکیل متل کلین گنگا فنڈ میں تعاون دے رہا ہے۔


    کلین گنگا فنڈ کا جائزہ بھی میٹنگ کے دوران لیا گیا ۔سرکاری شعبے کی کمپنیوں ، نجی کارپوریٹ کمپنیوں ، افراد ، غیر مقیم ہندوستانیوں ، پی آئی او اور انڈیا ڈیولپمنٹ فاؤنڈیشن سے فنڈ کو تعاون کے طور پر 255.02 کروڑ روپئے وصول ہوئے ہیں۔ ان میں سے 205.14 کروڑ کے لاگت والے پروجیکٹوں کو بورڈ آف ٹرسٹیز نے منظوری دے دی ہے۔


    آبی وسائل ، دریائی ترقیات اور گنگا احیاء کے وزیر مملکت ڈاکٹر ستیہ پال سنگھ ، نیشنل مشن فار کلین گنگا (این ایم سی جی) کے ڈائرکٹر جنرل جناب راجیو رنجن مشرا اور دیگر سینئر افسران بھی جائز ہ میٹنگ کے دوران موجود تھے۔


    U-3958

    
    
    (Release ID: 1541066) Visitor Counter : 3