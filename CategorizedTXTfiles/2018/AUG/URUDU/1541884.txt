      وزارت دفاع

      دفاعی سازوسامان کی اندرون ملک تیاری
      Posted On: 06 AUG 2018 4:00PM by PIB Delhi


    نئی دہلی ،7 اگست : دفاع کے وزیرمملکت ڈاکٹر سبھاش بھامرے نے کل راجیہ سبھا میں جناب اکھلیش پرساد سنگھ کے سوال کے تحریری جواب میں بتایاہے کہ ممکنہ خطرات ،عملی چنوتیوں اورتکنیکی تبدیلیوں کے مدنظر پورے سلامتی منظرنامے کی چنوتیوں سے نمٹنے کے لئے فوج کو مکمل طورپرآراستہ وپیراستہ رکھنے کی غرض سے دفاعی سازوسامان کی حصولیابی مختلف گھریلو اور بین الاقوامی فروخت کاروں سے کی جاتی ہے ۔ یہ خریداری ایک طے شدہ نظام کے تحت کی جاتی ہے ۔


    سی جی ڈی اے کی جانب سے دستیاب کرائے گئے اعدادوشمارکے مطابق فوج کے تینوں شعبوں کے ذریعہ گذشتہ تین برسوں میں اندرون ملک اوربیرون ملک فروخت کاروں کے ذریعہ حاصل کئے گئے سازوسامانوں کی خریداری پرعائد اخراجات کاتفصیلی گوشوارہ درج ذیل ہے :


    اہم حصولیابیاں


    ( کروڑروپے میں )

                                                                                                               
برس      بھارتی فروخت کاروں کی گئی خریداری  فیصد   غیرملکی فروخت کاروں سے کی گئی خریداری  فیصد   مجموعی خریداری
                                                                                                               
                                                                                                               
                                            (%)                                           (%)                  
                                                                                                               
                                                                                                               
                                                                                                               
2015-16  39149                              62.80  23192                                  37.20  62341         
                                                                                                               
                                                                                                               
                                                                                                               
2016-17  41872                              60.55  27278                                  39.45  69150         
                                                                                                               
                                                                                                               
                                                                                                               
2017-18  43697                              60.08  29035                                  39.92  72732         
                                                                                                               
                                                                                                               

    دفاعی خریداری کا عمل دفاعی سازوسامان ، پلیٹ فارموں ، نظام اورذیلی نظام کے اندرون ملک تیارکئے گئے ڈیزائن ترقی اورتیاری کو فروغ دینے پرزوردیتے ہوئے حکومت ہند کی میک ان انڈیا پہل قدمی کی حوصلہ افزائی کرنے کے لئے دفاعی خریداری کے عمل کو ادارہ جاتی شکل دینے ، منظم کرنے اورآسان بنانے پرمرتکزہے ۔ حکومت کے میک ان انڈیا اقدام کے تحت اہم مقاصد کو متعدد پالیسی اقدامات کے توسط سے عملی شکل دی جارہی ہے ،جن میں شامل اقدامات میں درج ذیل نکات شامل ہیں ۔


    *میک ٹوذیلی زمرے کے تحت ایک علیحدہ ضابطے کی مشتہری کی گئی ہے جس کے تحت متعد د صنعت دوست شامل ہیں ۔ ان میں استحقاق میں نرمی کی کسوٹی ، کم سے کم دستاویزات داخل کرنے کی سہولت ، صنعتوں /افراد کی جانب سے اپنے طورپر تجاویز کی پیش کش وغیرہ کا طریقہ کارشامل ہیں۔


    * میک ٹوذیلی زمرے کے تحت اہم حصولیابیوں کے سلسلے میں مشتہری کی گئی ہے اوراس مشتہری کا تعلق اپنے طورپرپیش کی جانے والی تجاویز کو زیرغورلانے کے لئے معیاراتی آپریٹنگ ضابطے ( ایس اوپی ) سے ہے ۔


    *وزارت میں ایک دفاعی سرمایہ کاری سیل قائم کیاگیاہے تاکہ سرمایہ کاری مواقع ، ضوابط ، ضابطہ جاتی تقاضوں وغیرہ پرمشتمل تمام ضروری اطلاعات فراہم کی جاسکیں، جن کا تعلق اس شعبے میں سرمایہ کاری سے ہوگا۔


    *ملک میں دفاعی صنعتی بنیادکو مستحکم بنانے کا عمل ایک جاری وساری عمل ہے اورحکومت وقفے وقفے سے ضروریات ، افادیت ، وسائل کی دستیابی وغیرہ کی بنیاد پریہ عمل انجام دیتی ہے ۔ حال ہی میں یہ فیصلہ کیاگیاہے کہ دودفاعی صنعتی گلیارے قائم کئے جائیں جو اقتصادی ترقیات اور ملک میں دفاعی صنعتی بنیاد کی نموکے لئے ذریعہ کے طورپرکام کرسکیں ۔ پہلا کاریڈور چنئی ، ہوسر ، کوئمبٹور ، سالیم اورتریچراپلی ،(تمل ناڈو) پرمشتمل ہے ۔ دوسراکویڈور علی گڑھ ، آگرہ، جھانسی ، کانپور، چترکوٹ اورلکھنو( اترپردیش ) پرمشتمل ہے ۔


    *دفاعی عمدگی کے لئے اختراعات ( آئی ڈی ای ایکس ) کے لئے ایک اختراعات ایکونظام 12اپریل ،2018کو محترم وزیراعظم نے دفاعی نمائش 2018کے دوران شروع کیاتھا ۔ آئی ڈیکس کا مقصد دفاع اور ایرو اسپیس کے شعبے میں اختراعات کوفروغ دینا اورتکنالوجی کو ترقی دینا ہے ۔ اس کام میں ایم ایس ایم ای سمیت صنعتوں ، اسٹارٹ اپس ، انفرادی اختراع کاروں ، تحقیق وترقیاتی اداروں اور تعلیمی اداروں کو بھی شامل کیاگیاہے ۔ اورانھیں تحقیق وترقی کے امورانجام دینے کے لئے سرمایہ بھی فراہم کرایاگیاہے تاکہ یہ ادارے تحقیق وترقیات کے توسط سے مستقبل کے لئے ایرواسپیس ضروریات کی تکمیل کے اہل ہوسکیں ۔


    *آفیسٹ سے وابستہ رہنماخطوط کو لچیلا بنایاگیاہے اس کے آفسیٹ شراکت دار اورآفسیٹ سازوسامان کے لئے تحریری معاہدات میں بھی ترمیم کی گئی ہے ۔ اصل بیرونی سازوسامان تیارکرنے والے مینوفیکچررس کو اب معاہدے کے تحت دستخط کرتے وقت آفیسٹس شراکت داروں اورمصنوعات کی تفصیلات پیش کرنالازم نہیں ہوگا۔


    *نجی شعبے کی شراکت داری کی حوصلہ افزائی کرنے کی غرض سے ڈی پی ایس یو اوراوایس بی کے لئے آوٹ سورسنگ اور فروخت کارترقیات رہنماخطوط جاری کردیئے گئے ہیں اس کے تحت ڈی پی ایس یو اوراوایس بی کے لئے آوٹ سورسنگ اور ونڈرترقیات کے لئے وسط مدتی اور طویل مدتی منصوبہ بندی لازمی قراردی گئی ہے تاکہ نجی شعبے سے آوٹ سورسنگ کو بڑھاوامل سکے ۔


    *دفاعی خریداری کے مخصوص عمل میں 2016میں ترمیم کی گئی اور اندرون ملک دفاعی صنعتوں کی ترقی کے لئے اس میں خصوصی تجاویز شامل کی گئی ہیں ۔


    *نئی پالیسی کے تحت دیسی ڈیزائن ترقیات اور مینوفیکچرنگ کی خریداری کے ایک نئے زمرے کا اضافہ کیاگیاہے ۔ اس کا مقصد اندرون ملک تیارکی گئی تکنیک کی مدد سے ڈیزائن اوروضع کئے گئے دفاعی سازوسامانوں کی خریداری کی حوصلہ افزائی کرنا ہے ۔


    *************


    (م ن ۔ع آ :)


    U-4095

    
    
    (Release ID: 1541884) Visitor Counter : 2
    
    
      Read this release in: English