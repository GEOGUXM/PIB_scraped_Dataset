      وزارتِ تعلیم

      نیشنل ڈجیٹل لائبریری ،دنیا کی متعدد اعلیٰ تریم ڈجیٹل لائبریریوں سے اشتراک کرے گی
      Posted On: 03 AUG 2018 12:39PM by PIB Delhi


    نئی دہلی، 03 اگست ۔ فروغ وسائل انسانی کے وزیر مملکت ڈاکٹر ستیہ پال سنگھ نے راجیہ سبھا میں اپنے ایک تحریری جواب میں بتایا کہ نیشنل ڈجیٹل لائبریری آف انڈیا (این ڈی ایل آئی ) نے دنیا کی مختلف اعلیٰ ترین ڈجیٹل لائبریریوں کے ساتھ اشتراک کے لئے متعدد اقدامات کئے ہیں۔


    یاد رہے کہ این ڈی ایل آئی نے یونیسکو (یواین ای ایس سی او ) کے بنگلہ دیش ، بھوٹان ، ہندوستان ، مالدیپ ، نیپال اور سری لنکا میں قائم کلسٹر آفسز کے اشتراک سے 25سے 27 اکتوبر 2017 کے دوران نئی دہلی میں ایک بین الاقوامی ورکشاپ کا اہتمام کیا تھا۔اس ورکشاپ میں 13 ممالک کے مندوبین نے مقررین اورشرکا کی حیثیت سے شرکت کی ۔


    واضح ہوکہ این ڈی ایل آئی نے اپنے مواد ، ’’ ٹوسینچریز آف انڈین پرنٹ پروجیکٹ‘‘ کو مضبوط کرنے کی غرض سے برطانوی لائبریری (برٹش لائبریری ) کے ساتھ ایک مفاہمتی عرضداشت پر دستخط کئے ہیں۔علاوہ ازیں این ڈی ایل آئی دنیا کی بارہ سے زائد اعلیٰ ترین ڈجیٹل لائبریریو ں کے درمیان مواد اور ٹیکنالوجی کی باہمی منتقلی کے لئے ایک پلیٹ فارم قائم کئے جانے کی غرض سے یوروپئین فاؤنڈیشن ( یورپ کی ڈجیٹل لائبریری ) کے ساتھ مل کر کام کررہی ہے ۔


    مزید برآں این ڈی ایل آئی نے رائٹس اسٹیٹمنٹس ۔ آرگ کی رکنیت بھی حاصل کرلی ہے اور این ڈی ایل آئی کو حقوق تحفظ سے لیس مسودات اور حقوق تحفظ کے بغیر موجود وراثتی اشیا کی باقاعدہ توسیع کے فروغ کے لئے قائم کی جانے والی اسٹئیرنگ کمیٹی میں بھی نشست حاصل ہے۔مزید برآں این ڈی ایل آئی نے اوای سی ڈی ۔ لائبریری ، پی یو بی ایم ای ڈی ، ڈبلیو ایچ او جیسے ذرائع اور بعض عالمی ناشرین کے ساتھ بھی مواد کو مربوط کیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    4032 U-

    
    
    (Release ID: 1541474) Visitor Counter : 4