      عملے، عوامی شکایات اور پنشن کی وزارت

      سبکدوش سرکاری افسروں کو از سر نو روزگار دینے سے متعلق وضاحت
      Posted On: 01 AUG 2018 1:55PM by PIB Delhi


    نئی دہلی۔یکم اگست۔وزیر مملکت (آزادانہ چارج) شمال مشرقی خطے کی ترقیات (ڈونر) وزیراعظم کے دفتر میں وزیر مملکت، عملہ ، عوامی شکایات اور پنشن ، ایٹمی توانائی اور خلائی اُمور ڈاکٹر جتیندر سنگھ نے آج لوک سبھا میں ایک سوال کے تحریری جواب میں بتایا ہے کہ سبکدوش سرکاری افسروں کے ذریعے ازسر نو روزگار حاصل کرنے کیلئے معینہ ایک سال کی مدت میں کسی طرح کی تخفیف کی کوئی تجویز نہیں ہے۔


    قواعد کے مطابق اگر کوئی پنشن یافتہ شخص، جو اپنے سبکدوش ہونے سے فوراً پہلے گروپ اے افسر تھا (ان میں کل ہند خدمات سے وابستہ افسران بھی شامل ہیں)، یہ خواہش کرتا ہے کہ وہ اپنی سبکدوشی کی تاریخ سے ایک سال مکمل ہونے سے قبل کسی کمرشیل روزگار کی پیشکش قبول کرلے ،تو اسے حکومت سے اس سلسلے میں پیشگی منظوری حاصل کرنی ہوگی اور اس کے لئے اسے طے شدہ فارم پُر کرکے باقاعدہ طور سے درخواست گزارنی ہوگی۔ متعلقہ قواعد وضوابط میں یہ بھی کہا گیا ہے کہ اگر اس طرح کا پنشن یافتہ فرد، اپنی سبکدوشی کی تاریخ سے ایک سال مکمل ہونے سے قبل، کہیں پر کوئی کمرشیل روزگار حاصل کرتا ہے اور اس سلسلے میں حکومت سے پیشگی اجازت نہیں حاصل کرتا ،تو حکومت اس امر کی مجاز ہوگی کہ وہ اس شخص کی پوری پنشن یا اس کا کچھ حصہ اس مدت تک کیلئے روک لے جس کا تعین خود حکومت اپنے طور پر کرے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3948

    
    
    (Release ID: 1540998) Visitor Counter : 6
    
    
      Read this release in: English