      نائب صدر جمہوریہ ہند کا سکریٹریٹ

      نائب صدر جمہوریہ ہند نے آنجہانی ایم کروناندھی کی موت پر اظہار تاسف کیا
      
      جناب نائیڈو نے سیاسی دنیا کے اس فنکارکو ایک ہمہ چہرہ بہادر اورمستقل مزاج مجاہد قراردیا

      Posted On: 07 AUG 2018 7:31PM by PIB Delhi

    نئیدہلی، 08 اگست۔نائب صدر جمہوریہ ہند جناب ایم وینکیا نائیڈو نے آنجہانی ایم کروناندھی کی موت پر گہرے رنج وغم کا اظہار کیا ہے۔


    جناب کروناندھی کی موت پر نائب صدر جمہوریہ کا پیغام تعزیت حسب ذیل ہے:


    ’’مجھے جناب ایم کروناندھی کی موت کی خبرسے زبردست صدمہ پہنچا ہے ۔جناب کروناندھی ملک کے ایک ایسے سرکردہ سیاستداں تھے ، جو سیاسی دنیا میں طویل مدت تک سرگر م کار رہے ۔انہوں نے تامل ناڈو قانون ساز اسمبلی کے رکن کی حیثیت سے 56 برس سمیت اپنی 80 برس کی عوامی زندگی کے گہرے نقوش چھٰوڑے ہیں۔


    جناب کروناندھی ایک ہمہ چہرہ شخصیت ہونے کے ساتھ ساتھ باہمی مجاہد تھے اور اپنی طویل عوامی زندگی کے دوران انہوں نے متعددچیلنجوں کو شکست دی ۔جناب کروناندھی 1957سے مختلف اسمبلی حلقوں سے 13 بار تامل ناڈو قانون ساز اسمبلی کے ممبر اورپانچ بار ریاست تامل ناڈو کے وزیر اعلیٰ رہے ، جو ریاست کے عوام کے ساتھ ان کے گہرے رابطوںکا ثبوت ہے۔


    جناب کروناندھی نہ صرف یہ کہ ایک معروف اسکرپٹ رائٹر تھے بلکہ انہوں نے تامل ناڈو کی ترقی اور نمو کی کہانی میں ایک اہم کردار ادا کیا تھا۔۔انہوں نے ایک علاقائی پارٹی کاسربراہ ہونے کے باوجود قومی سیاست میں تعمیری کردا ر ادا کیا ۔


    جناب کروناندھی سے میرے قریبی تعلقات تھے ۔وہ ہمارے دور کے عظیم مقرر ،قلمکاراور منتظم تھے۔جناب کروناندھی کی موت سے ملک ایک عظیم قائد اور ایک اعلیٰ منتظم اور اصلاح کار سے محروم ہوگیا ہے۔


    میں جناب کروناندھی کی موت پر دل کی گہرائی سے اظہار تاسف کرتا ہوں اور ان کے سوگوار اہل خانہ کو تعزیت پیش کرتا ہوں ۔‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 4133

    
    
    (Release ID: 1542063) Visitor Counter : 4
    
    
      Read this release in: English , Hindi