      زراعت اور کاشتکاروں کی فلاح و بہبود کی وزارت

      فصلوں کی پیداوار کے نئے طریقے
      Posted On: 10 AUG 2018 5:52PM by PIB Delhi


    نئی دہلی، 10 اگست 2018 ، زراعت، اشتراک و تعاون اور کسانوں کی بہبود کا محکمہ زراعت بشمول زمین، فصل اور پانی کی پیدواریت کی مجموعی ترقی کے لئے زور دیتا ہے، کفایت کے ساتھ پانی کے استعمال اور آبپاشی کے پانی کے منصفانہ استعمال کو فروغ دینے کے لئے پانی کی بچت کرنے والے آلات مثلا چھڑکاؤ کرنے والے آلات، ڈرپ اور رین گن کے لئے ترغیبات دی جاتی ہیں۔ علاوہ ازیں پردھان منتری کرشی سنچائی یوجنا، (پی ایک ایس وائی) (فی بوند زیادہ فصل ) جیسی اسکیموں کے تحت وسائل کے تحفظ سے متعلق ٹیکنالوجی کو فروغ دیا جاتا ہے۔


    ملک میں فصلوں کی پیدوار کرنے کے طریقے مختلف عوامل مثلاً خطے کی زرعی اور موسمی حالات، وسائل مثلاً زمین، پانی، بازاری قوت کی دستیاب، کسانوں کے سماجی و اقتصادی حالات اور دستیاب وسائل میں ہونے والی تبدیلی پر منحصر ہوتےہیں۔


    زراعت، اشتراک و تعاون اور کسانوں کی بہبود کا محکمہ مختلف اسکیموں مثلاً قومی غذائی تحفظ مشن (این ایف ایس ایم) تیل بیچوں اور پام آئل سے متعلق قومی مشن (این ایم او او پی)، راشٹریہ کرشی وکاس یوجنا (آر کے وی وائی)، باغبانی کی مربوط ترقی کے لئے مشن (ایم آئی ڈی ایچ)، پائیدار زراعت کے لئے قومی مشن (این ایم ایس اے) اور برساتی علاقے کی ترقی (آر اے ڈی) کے ذریعہ مقامی ضرورتوں کے لحاظ سے زرعی باغبانی فصلوں میں تنوع پیدا کرنے کے لئے ریاستوں کی کوششوں میں امداد فراہم کرنا ہے۔


    کسانوں کو دستیاب وسائل مثلاً زمین اور پانی کے منصفانہ استعمال کے لئے تحریک دی جاتی ہے۔ زراعت کے ریاستی محکمہ / زرعی تحقیق سے متعلق ہندوستانی کونسل (آئی سی اے آر) ریاستی زرعی یونیورسٹیوں (ایس اے یو)/ کرشی وگیان کیندروں (کے وی کے) کے ذریعہ کسانوں کی کھیتوں میں فصلوں کی پیداوار سے متعلق نئی تکنالوجیوں کو متعارف کرایا جاتا ہے۔


    یہ اطلاع زراعت اور کسانوں کی بہبود کے وزیر مملکت جناب گجیندر سنگھ شیخاوت نے دی۔


    ۔۔۔۔۔۔۔۔۔۔۔


    م ن۔م ع۔ن ا۔


    U- 4224

    
    
    (Release ID: 1542674) Visitor Counter : 5