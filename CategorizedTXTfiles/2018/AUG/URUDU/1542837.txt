      نائب صدر جمہوریہ ہند کا سکریٹریٹ

      آئیے ، ہم سب مل کر مزید مستحکم اور شمولیت پرمبنی ترقی کے حامل بھارت کے لئے کام کریں ۔نائب صدرجمہوریہ ہند
      
      خواتین کو بااختیاربنانا لازمی ہے اورہمیں خواتین کو بہترمستقبل کے لئے ہرطرح کا تحفظ اورمواقع فراہم کرنے چاہیئں :
      ساون تیج تقریبات میں شرکت
      
      
      Posted On: 11 AUG 2018 7:24PM by PIB Delhi


    نئی دہلی ،13 اگست : نائب صدرجمہوریہ ہند، جناب ایم وینکیانائیدونے کہاہے کہ آئیے ہم سب مل کر شمولیت پرمبنی ترقی والے ہندوستان کی تعمیر کے لئے کام کریں ۔ موصوف دہلی اسٹیڈی گروپ کے زیراہتمام ساون تیج تقریبات کے موقع پر حاضرین سے خطاب کررہے تھے ۔ پارلیمانی امور اعدادوشمار اورپروگراموں کے نفاذ کے وزیرمملکت جناب وجئے گوئل ، دہلی اسٹڈی گروپ کے صدر،جناب وجئے جولی اور دیگرمعززین بھی اس موقع پرموجودتھے ۔


    نائب صدرجمہوریہ ہند نے کہاکہ جذبہ ٔباہم اور دردمندی بھارتی فلسفے کی اساس رہی ہے ۔اور ہرشخص کوروایات اورثقافت کے بہترین طریقہ ہائے کارکے تحفظ اور نگہداشت میں اپنا تعاون دینا چاہیئے ۔ ہمیں مستقبل کے لئے اپنے فطری ماحول کواپنی ثقافت کے ساتھ محفوظ رکھناہے۔


    نائب صدرجمہوریہ ہند نے کہاکہ تیج جیسے تیوہار ہمیں فطرت کے ساتھ ہم آہنگ ہوناسکھاتے ہیں ۔ انھوں نے مزید کہاکہ فطرت کے ساتھ ہم آہنگ ہونا اور اس سے محبت رکھنا اور اپنی ثقافت کا تحفظ ہمارے فلسفے کے کلیدی پہلوہیں ۔ ہمیں فطرت کے ساتھ ایک بہترمستقبل کے لئے تال میل بناکرزندگی گذارنی چاہیئے ۔


    نائب صدرجمہوریہ ہند نےکہا کہ تیج کےغیرمعمولی تیوہار کا اہتمام ہماری بیٹیوں اوربہنوں کی حصولیابیوں کے اعتراف کے ساتھ کیاجاناچاہیئے ۔ انھوں نے کہاکہ معاشرے کوبیٹیوں اوربہنوں پرفرسودہ روایت کا بوجھ نہیں ڈالناچاہیئے اورانھیں فطری انداز میں دوسروں کے شانہ بہ شانہ ترقی کرنے کاموقع فراہم کرناچاہیئے ۔ خواتین کو بااختیاربناناضروری ہے اور ہمیں ان کی بہتری کے لئے خواتین کو ہرایک موقع فراہم کراناچاہیئے ۔


    نائب صدرجمہوریہ ہند نے کہاکہ بچیوں کے والدین کو چاہیئے کہ وہ اپنی بیٹیوں کی صلاحیتوں کو پروان چڑھانے میں ان کی مدد کریں اوران کی کوششوں میں اپنا تعاون کریں ۔ بیٹی کی حفاظت کیجئے ، بیٹی کو تعلیم دیجئے اوربیٹی کو اس تیوہارکی اہمیت سے ہم آہنگ رہتے ہوئے ہرلحاظ سے مضبوط اورمالا مال ہونے میں مدد دیجئے ۔


    نائب صدرجمہوریہ ہند نے کہاکہ بھارت میں وہ عظیم روایت اورثقافت کارفرمارہی ہے جس میں خواتین کواعلیٰ مقام دیاگیاہے اور ناری شکتی کوبھارت میں عقیدت واحترام کی نظرسے دیکھاجاتاہے ۔ خواتین کے خلاف تشدد کے واقعات کے تئیں اپنی تشویش کا اظہارکرتے ہوئے انھوں نے کہاکہ خواتین کے خلاف کسی بھی طرح کی خلاف ورزی اورغیرانسانی سلوک ہماری اپنی روایات اوررواج کے برخلاف ہے ۔ ایسا محسوس ہوتاہے کہ ہم اپنی عمدہ روایات سے منحرف ہوگئے ہوں ۔


    *************


    U-4245


    

    
    (Release ID: 1542837) Visitor Counter : 1
    
    
      Read this release in: English