      नीति आयोग

      नीति आयोग सरकार और कारोबारियों के बीच साझेदारी पर सम्‍मेलन का आयोजन करेगा
      Posted On: 07 AUG 2018 7:52PM by PIB Delhi


    देश में सतत विकास लक्ष्‍यों को हासिल करने में कारोबारी क्षेत्र के योगदान की संभावनाओं का पता लगाने के लिए नीति आयोग, भारत में संयुक्‍त राष्‍ट्र कार्यालय तथा उद्योग संगठन सीआईआई की ओर से सरकार और कारोबारियों के बीच साझेदारी पर 8 अगस्‍त को एक सम्‍मेलन का आयोजन किया जा रहा है। यह सम्‍मेलन प्रवासी भारतीय केंद्र में आयोजित किया जाएगा।


    इस सम्‍मेलन में मुख्‍य रूप से जल, ऊर्जा और हरित उद्योग जैसे परस्‍पर जुड़े क्षेत्रों पर चर्चा होगी। सम्‍मेलन का मुख्‍य उद्देश्‍य इस प्रकार है :

      * जल, ऊर्जा और हरित उद्योग से जुड़े मुद्दों पर भारत के संदर्भ में विचार-विमर्श
      * सतत विकास लक्ष्‍यों की प्राप्ति में कारोबारियों और उद्योगों के योगदान के बारे में स्‍पष्‍टता
      * सतत विकास लक्ष्‍यों को हासिल करने की दिशा में उद्योगों और कारोबारियों की ओर से नी‍ति स्‍पष्‍टता
      * जल, ऊर्जा और हरित उद्योग के क्षेत्र में कारोबारियों के लिए संभावनाओं का पता लगाना

    सम्‍मेलन में केंद्र और राज्‍य सरकारों के वरिष्‍ठ अधिकारियों के अलावा विभिन्‍न कंपनियों के कार्यकारी अधिकारी, विशेषज्ञ और हितधारक हिस्‍सा लेंगे। सम्‍मेलन का उद्घाटन बिजली तथा नवीकरणीय ऊर्जा राज्‍य मंत्री (स्‍वतंत्र प्रभार)श्री राज कुमार सिंह करेंगे


    ***


    वीके/एमएस/एनआर-9796
    

    
    (Release ID: 1542019) Visitor Counter : 101
    
    
    
    
    

*