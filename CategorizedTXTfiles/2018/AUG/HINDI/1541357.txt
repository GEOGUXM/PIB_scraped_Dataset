      पोत परिवहन मंत्रालय

      विदेशी जहाजों के जरिए उर्वरकों की ढुलाई
      Posted On: 02 AUG 2018 4:17PM by PIB Delhi


    शिपिंग एवं वित्त राज्‍य मंत्री श्री पी. राधाकृष्‍णन ने आज लोकसभा में एक लिखित प्रश्‍न के उत्तर में बताया कि शिपिंग मंत्रालय ने मर्चेंट शिपिंग एक्ट , 1958 की धारा 407 के तहत देश के अंदर एक बंदरगाह से दूसरे बंदरगाह में उर्वरकों की ढुलाई हेतु विदेशी जहाजों के लिए ढील दी है। विदेशी जहाजों के लिए अब समुद्र मार्ग से उर्वरकों की ढुलाई हेतु तटीय व्‍यापार के लिए शिपिंग महानिदेशक से लाइसेंस लेना आवश्‍यक नहीं है।


    यह ढील एक शर्त का पालन करने पर ही मिलेगी जिसके तहत ढील संबंधी आदेश में निर्दिष्‍ट प्रारूप के अनुसार संबंधित सूचना भारत में किसी बंदरगाह से जहाज के रवाना होने के कम से कम 24 घंटे पहले ईमेल के जरिए शिपिंग महानिदेशक को देनी होगी।


    ***


    वीके/आरआरएस/वीके-9717

    
    
    (Release ID: 1541357) Visitor Counter : 82
    
    
      Read this release in: English