      संस्‍कृति मंत्रालय

      डॉ. महेश शर्मा ने आज आईजीएनसीए, नई दिल्‍ली में तीन पुस्‍तकें जारी कीं
      Posted On: 09 AUG 2018 8:18PM by PIB Delhi


    केन्‍द्रीय संस्‍कृति राज्‍य मंत्री (स्‍वतंत्र प्रभार) डॉ. महेश शर्मा ने आज आईजीएनसीए , नई दिल्‍ली में तीन पुस्‍तकें डॉ. गुलाब कोठारी की ‘ज्‍वैलरी’, डॉक्‍टर सच्चिदानंद जोशी की ‘घाट्स ऑफ बनारस’, और डॉक्‍टर गौतम चटर्जी की ‘अनटोल्‍ड स्‍टोरी ऑफ ब्रॉडकास्टिंग’ जारी की।


    इस अवसर पर डॉ. महेश शर्मा ने आईजीएनसीए को इन पुस्‍तकों को जारी करने के लिए किए गए प्रयासों के लिए बधाई दी। डॉ. गुलाब कोठारी की पुस्‍तक ‘ज्‍वैलरी’ जारी करते हुए डॉ. महेश शर्मा ने कहा कि सोना, चांदी, हीरा, मोती इत्‍यादि के गहने बनाने का काम एक पारम्‍परिक पेशा है, लेकिन वर्तमान समय में ज्ञान की एक विशेष धारा के रूप में इसका अध्‍ययन किया जाता है। यह पुस्‍तक हमारी आने वाली पीढ़ी के लिए बहुत महत्‍वपूर्ण है।


    डॉक्‍टर गौतम चटर्जी की ‘अनटोल्‍ड स्‍टोरी ऑफ ब्रॉडकास्टिंग’ के बारे में डॉ. शर्मा ने कहा कि यह पुस्‍तक भारत छोड़ो आंदोलन के दौरान परोक्ष रूप से होने वाली गतिविधियों के बारे में है।


    डॉ. महेश शर्मा ने बताया कि डॉक्‍टर सच्चिदानंद जोशी की ‘घाट्स ऑफ बनारस’, बनारस के घाटों पर उपलब्‍ध प्रलेखों पर आधारित है।


    ***


    वीके / एम / एके/वाईबी – 983 4


    

    
    (Release ID: 1542455) Visitor Counter : 153