      सड़क परिवहन एवं राजमार्ग मंत्रालय

      ओडिशा में राज्य सरकार की मंजूरी के बाद दो तटीय हाईवे परियोजनाएं शुरू होंगी
      Posted On: 01 AUG 2018 6:46PM by PIB Delhi


    ओडिशा में लगभग 7500 करोड़ रुपये की लागत से 415 किलोमीटर लम्बी दो समुद्र तटीय हाईवे परियोजनाएं शुरू करने की योजना है। हाईवे के निर्माण के लिए 6000 करोड़ रुपये और भूमि अधिग्रहण के लिए 1500 करोड़ रुपये की राशि निर्धारित है। एनएचएआई ने पिछले साल ही इन परियोजनाओं के नक्शे को मंजूरी दे दी थी।


    252 किलोमीटर लम्बे गोपालपुर-रतनपुर मार्ग वाया छतरपुर-सतापदा-कोणार्क-आस्ट्रांग-नौगांव-पारादीप-रतनपुर की विस्तृत परियोजना रिपोर्ट तैयार की जा रही है। प्रारंभिक नक्शे को मंजूरी मिल गई है और इसमें कुछ बदलाव करने पर विचार चल रहा है। 162 किलोमीटर लम्बी दूसरी परियोजना रतनपुर-दीघा मार्ग वाया बासुदेवपुर-चांदीपुर-चंदनेश्वर की भी विस्तृत परियोजना रिपोर्ट तैयार की जा रही है। अंतिम संभाव्यता रिपोर्ट जमा करने के बाद नक्शे को अंतिम रूप दे दिया गया है। दोनों परियोजनाओं को भारतमाला के तहत पूरा किया जाएगा।


    दोनों परियोजनाओं के लिए ओडिशा सरकार की मंजूरी का इंतजार किया जा रहा है।


    ****


    वीके/एके/डीके – 9710


    

    
    (Release ID: 1541120) Visitor Counter : 112