      पर्यावरण, वन एवं जलवायु परिवर्तन मंत्रालय

      पर्यावरण एवं कौशल विकास मंत्रालयों ने एक लाख आरएसी सेवा तकनीशियनों को प्रशिक्षण देने के लिए सहमति-पत्र पर हस्ताक्षर किए
      Posted On: 02 AUG 2018 8:37PM by PIB Delhi


    भारत के हरित पहलों और पर्यावरण एवं जलवायु परिवर्तन के प्रति समर्पण की वैश्विक चर्चा का जिक्र करते हुए पर्यावरण, वन एवं जलवायु परिवर्तन मंत्री डॉ हर्षवर्धन ने आज कहा कि कौशल भारत सरकार का एक प्रयास है जो तकनीशियनों के कौशल का और विकास कर ग्रीनहाऊस गैसों के उत्सर्जन में कमी लाने में उत्प्रेरक काम काम करता है। उन्होंने जोर देते हुए कहा कि प्रधानमंत्री श्री नरेंद्र मोदी के सक्षम नेतृत्व में भारत को साफ और हरित ऊर्जा के क्षेत्र में अग्रणी देश के रूप में देखा जा रहा है। उन्होंने कहा कि इस विशेष परियोजना के लॉन्च का हिस्सा होने पर मैं सम्मानित महसूस करता हूं और हमें इसके प्रभावी क्रियान्वयन और निगरानी को सुनिश्चित करना होगा।


    डॉ हर्षवर्धन ने कहा कि आज सहमति-पत्र पर हस्ताक्षर होने से पहले पर्यावरण, वन एवं जलवायु परिवर्तन मंत्रालय ने ग्रीन स्किल मिशन शुरू कर दिया। साथ ही उन्होंने ये भी कहा कि इस मिशन के तहत अगले 3 वर्षों में 5 लाख 86 हजार लोगों को प्रशिक्षित किया जाएगा।


    इस मौके पर उपस्थित लोगों को संबोधित करते हुए कौशल विकास एवं उद्यमिता मंत्री श्री धर्मेंद्र प्रधान ने तकनीशियनों को प्रशिक्षण देने की इस पहल में उद्योग से जुड़ी हस्तियों से निवेश करने को आमंत्रित किया। उन्होंने कहा कि कौशल विकास पर वैसे ही ध्यान दिया जाना चाहिए जैसे अनुसंधन और उत्पादन के क्षेत्र में दिया जाता है।


    इसके पहले पर्यावरण वन और जलवायु परिवर्तन मंत्रालय तथा कौशल विकास और उद्यमिता मंत्रालय के बीच एक सहमति पत्र पर हस्ताक्षर हुए। दोनों ही मंत्रालयों के संयुक्त सचिवों- श्री ज्ञानेश भारती और श्री राजेश अग्रवाल के बीच सहमति पत्रों का आदान-प्रदान हुआ। दोनों ही मंत्रालय 1,00000 आरएसी सेवा तकनीशियनों को प्रशिक्षण प्रदान करेंगे।


    श्री ज्ञानेश भारती और श्री राजेश अग्रवाल के बीच सहमति पत्रों का आदान-प्रदान


    सहमति पत्र हस्ताक्षर समारोह में द्विपक्षीय और बहुपक्षीय एजेंसियों के प्रतिनिधि शामिल हुए। जैसे यूएन पर्यावरण, यूएनडीपी, जीआईजेड विभिन्न सरकारी विभाग, उद्योग संघ आदि। बडी संख्या में आरएसी सेवा तकनीशियन भी उपस्थित थे। इस अवसर पर केंद्रीय पर्यावरण, वर्ण और जलवायु परिवर्तन राज्य मंत्री डॉ. महेश शर्मा, मंत्रालय के सचिव श्री सी.के. मिश्रा और मंत्रालय के अतिरिक्त अपर सचिव श्री ए.के. जैन भी उपस्थित थे।


    ***


    वीके/एके/सीएल –9739


    

    
    (Release ID: 1541442) Visitor Counter : 192