      कृषि एवं किसान कल्‍याण मंत्रालय

      केन्‍द्रीय कृषि मंत्री श्री राधामोहन सिंह ने मोल्दोवा के विदेश तथा यूरोपीय एकीकरण मंत्री श्री तुदूर उलियानोवस्‍की के साथ द्विपक्षीय संबंधों को सुदृढ़ बनाने तथा कृषि क्षेत्र में घनिष्‍ठ सहयोग को बढ़ावा देने के तरीकों पर चर्चा की
      Posted On: 14 AUG 2018 6:16PM by PIB Delhi


    केन्‍द्रीय कृषि मंत्री श्री राधामोहन सिंह ने आज नई दिल्‍ली के कृषि भवन में मोल्दोवा के विदेश तथा यूरोपीय एकीकरण मंत्री श्री तुदूर उलियानोवस्‍की के साथ मुलाकात की एवं कृषि क्षेत्र में घनिष्‍ठ सहयोग को बढ़ावा देने के द्वारा दोनों देशों के बीच पारंपरिक रिश्‍तों को सुदृढ़ बनाने की अपील की।


    श्री सिंह ने कृषि क्षेत्र में भारत की बेशुमार प्रगति तथा कई सुधारों नामत: मृदा स्‍वास्‍थ्‍य कार्ड, जैविक खेती, फसल बीमा, सिंचाई, ई-नाम आदि के माध्‍यम से 2022 तक किसानों की आय दोगुनी करने की प्रतिबद्धता दोहराई। उन्‍होंने कहा, ‘हमने खाद्य सुरक्षा अर्जित की है और कृषि जिंसों के शुद्ध निर्यातक बन गए हैं।’


    मंत्री महोदय ने कहा कि दोनों देशों के लिए कृषि क्षेत्र में अपार अवसर और विशाल क्षमता है और सरकारी कृषि संस्‍थानों, विशेषज्ञों, वैज्ञानिकों एवं कृषि व्‍यवसायों के बीच आदान-प्रदान को बढ़ावा देने की आवश्‍यकता है।


    श्री सिंह ने दोनों देशों के बीच कृषि व्‍यापार बढ़ाने की संभावनाओं की खोज करने की अपील की तथा भारत में विश्‍व खाद्य समारोह में भाग लेने के लिए मोल्‍दोवा कंपनियों का स्‍वागत किया। उन्‍होंने कहा कि दोनों देशों के बीच कृषि संबंधों को बढ़ाने के लिए यह आवश्‍यक है और उन्‍होंने माल्‍दोवा को भरोसा दिलाया कि भारत ने मोल्‍दोवा से सेब के निर्यात के लिए प्रक्रियाएं पहले ही आरंभ कर दी हैं। श्री सिंह ने उनसे आग्रह किया कि वे भारत से फलों और सब्जियों समेत कृषि वस्‍तुओं के आयात पर विचार करें।


    ***


    वीके/एएम/एसकेजे/वीके – 9886

    
    
    (Release ID: 1543015) Visitor Counter : 106