      वित्‍त मंत्रालय

      भारत सरकार, राजस्थान सरकार और विश्व बैंक ने राजस्थान में विद्युत वितरण क्षेत्र में सुधार के लिए 250 मिलियन डॉलर के समझौते पर हस्ताक्षर किए
      Posted On: 28 AUG 2018 8:38PM by PIB Delhi


    भारत सरकार, राजस्थान सरकार और विश्व बैंक ने राजस्थान में ‘सबके लिए 24 x7 बिजली’ कार्यक्रम के तहत राज्य में विद्युत वितरण क्षेत्र में सुधार के लिए आज 250 मिलियन डॉलर विकास नीति ऋण (डीपीएल) समझौते पर हस्ताक्षर किए। इस परियोजना के लिए समझौते पर हस्ताक्षर भारत सरकार की ओर से वित्त मंत्रालय में आर्थिक कार्य विभाग के संयुक्त सचिव श्री समीर कुमार खरे, राजस्थान सरकार की तरफ से राजस्थान सरकार के विशेष सचिव श्री पी. रमेश और विश्व बैंक की तरफ से विश्व बैंक (भारत) के कंट्री डायरेक्टर श्री हिशम अब्दो ने हस्ताक्षर किए।


    राजस्थान के लिए विद्युत वितरण सुधार विकास नीति ऋण का यह हिस्सा राजस्थान के विद्युत वितरण क्षेत्र में एक व्यापक बदलाव के लिए दो संचालन की श्रृंखला में दूसरा है। मार्च 2017 में पहला ऋण बंद हुआ।


    इस अवसर पर वित्त मंत्रालय में आर्थिक कार्य विभाग के संयुक्त सचिव श्री समीर कुमार खरे ने कहा कि यह कार्यक्रम भारत सरकार द्वारा विकसित व्यापक सुधार कार्यक्रम से जुड़ा है जो राजस्थान में वितरण व्यवस्था सुदृढ़ करने के लिए राज्य सरकार द्वारा अंगीकार की गई है। उन्होंने कहा कि इस सम्झौते से राज्य सरकार के 2019 तक सभी घरों को विश्वसनीय बिजली आपूर्ति करने का लक्ष्य हासिल करने में मदद मिलेगी।


    ***


    वीके/एएम/एके/सीएल- 100 33


    

    
    (Release ID: 1544200) Visitor Counter : 224