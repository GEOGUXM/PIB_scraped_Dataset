      वित्‍त मंत्रालय

      राज्‍य में हाल में आए बाढ़ से बड़े पैमाने पर हुई क्षति को देखते हुए केरल में बैंकों एवं बीमा कपंनियों द्वारा आरंभ किए गए राहत एवं पुनर्वास कार्यों की समीक्षा के लिए वित्त राज्‍य मंत्री पोन- राधाकृष्‍णन कल केरल का दौरा करेंगे
      Posted On: 28 AUG 2018 8:35PM by PIB Delhi


    केन्‍द्रीय वित्त राज्‍य मंत्री पोन राधाकृष्‍णन के नेतृत्‍व में एक उच्‍च स्‍तरीय शिष्‍टमंडल कल केरल का दौरा करेगा और राज्‍य में हाल में आए बाढ़ से बड़े पैमाने पर हुई क्षति को देखते हुए केरल में बैंकों एवं बीमा कपंनियों द्वारा आरंभ किए गए राहत एवं पुनर्वास कार्यों की समीक्षा करेगा।


    इस शिष्‍टमंडल में वित्‍त मंत्रालय के वित्‍तीय सेवा विभाग के अपर सचिव श्री देबाशीष पांडा एवं आर्थिक सलाहकार श्री एन श्रीनिवास राव सहित केंद्र सरकार के वरिष्‍ठ अधिकारी शामिल होंगे। एग्रीकल्‍चर इंश्‍योरेंस कंपनी ऑफ इंडिया लिमिटेड एवं नाबार्ड सहित सार्वजनिक क्षेत्र बैंकों (पीएसबी) एवं बीमा कंपनियों के अध्‍यक्ष एवं प्रबंध निदेशक भी राज्‍य सरकार एवं अन्‍य संबंधित एजेंसियों के वरिष्‍ठ अधिकारियों के साथ बैठक में उपस्थित रहेंगे।


    ***


    वीके/एएम/एसकेजे/वीके- 10034

    
    
    (Release ID: 1544198) Visitor Counter : 112