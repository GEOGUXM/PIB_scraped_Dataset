      जनजातीय कार्य मंत्रालय

      ट्राइब्स इंडिया अहमदाबाद, उदयपुर और कोलकाता हवाई अड्डों पर बिक्री केन्द्र खोलेगा
      Posted On: 24 AUG 2018 5:23PM by PIB Delhi


    भारतीय विमानपत्तन प्राधिकरण ने ट्राइब्स इंडिया के बिक्री केन्द्र खोलने के लिए उसे अहमदाबाद, उदयपुर और कोलकाता हवाई अड्डों पर जगह दी है। ट्राइफैड को देहरादून, वाराणसी, पुणे, गोवा, कोयंबटूर, लखनऊ, अमृतसर और गंगटोक हवाई अड्डों पर ट्राइब्स इंडिया के बिक्री केन्द्र खोलने के लिए स्थान देने की पेशकश की गई है। यह न केवल जनजातीय उत्पादों के लिए बाजार मिलने का अच्छा अवसर होगा, बल्कि “ट्राइब्स इंडिया” को एक ब्रांड के रूप में बढ़ावा देने में मदद मिलेगी।


    ट्राइफैड अब तक 89 बिक्री केन्द्रों का नेटवर्क स्थापित कर चुका है। देश भर में उसके 42 अपने बिक्री केन्द्र हैं, 33 प्रेषित माल वाले बिक्री केन्द्र हैं और 14 फ्रेंचाइजी बिक्री केन्द्र हैं जबकि 30.07.2017 को उसके 29 अपने बिक्री केन्द्र, 13 प्रेषित माल वाले बिक्री केन्द्र थे।


    जनजातीय दस्तकार मेला


    ट्राइफैड द्वारा जनजातीय दस्तकार मेले का आयोजन नए दस्तकारों और नए उत्पादों की पहचान करने के लिए राज्यों/जिलों/ गांवों में किया जाता है ताकि जनजातीय उत्पादों का आधार बढ़ाया जा सके। जुलाई, 2018 के दौरान उदयपुर (राजस्थान) और क्योंझर (ओडिशा) में 2 जनजातीय दस्तकार मेले आयोजित किए गए जिनमें 120 दस्तकारों ने हिस्सा लिया और अपनी कला का प्रदर्शन किया। 4 दस्तकारों को इसमें शामिल कर लिया गया जिसके साथ ही इनकी कुल संख्या 1027 हो गई है।


    ***


    वीके/एएम/केपी/सीएस–99 9 4


    

    
    (Release ID: 1543847) Visitor Counter : 136