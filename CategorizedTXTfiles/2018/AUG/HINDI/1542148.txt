      वाणिज्‍य एवं उद्योग मंत्रालय

      वाणिज्‍य और उद्योग मंत्री सुरेश प्रभु ने निर्यात मित्र ऐप जारी किया
      Posted On: 08 AUG 2018 8:06PM by PIB Delhi


    केंद्रीय वाणिज्‍य और उद्योग मंत्री निर्यात मित्र ऐप जारी करते हुए


    केंद्रीय वाणिज्‍य और उद्योग तथा नागरिक उड्डयन मंत्री सुरेश प्रभु ने आज नई दिल्‍ली में निर्यात मित्र मोबाइल ऐप जारी किया। भारतीय निर्यातक महासंघ (फीओ) द्वारा विकसित यह ऐप एन्‍ड्रायड और आईओसी प्‍लेटफॉर्म वाले सभी मोबाइल फोन पर उपलब्‍ध है। इसके जरिए अंतर्राष्‍ट्रीय व्‍यापार से संबंधित सभी नियमों और व्‍यवस्‍थाओं की जानकारी हासिल की जा सकती है। इसमें आयात निर्यात से जुड़ी नीतियां , जीएसटी की दरें, निर्यात के लिए मिलने वाली रियायतें, शुल्‍क तथा बाजारों तक पहुंचने के लिए आवश्‍यक बाते शामिल हैं। इसमें 87 देशों का डाटा शामिल किया गया है। इसकी सबसे प्रमुख विशेषता यह है कि इसमें टैरिफ से जुड़ी सभी जानकारियां उपलब्‍ध हैं।


    श्री प्रभु ने इस अवसर पर कहा कि डिजिटल प्रौदयोगिकी व्‍यापार और कारोबार में बडी भूमिका निभाने जा रही है। नया ऐप डिजिटल इंडिया की अवधारणा को मूर्त रूप देने की दिशा में एक अहम प्रयास है। उन्‍होंने कहा कि निर्यात के मोर्चें पर अच्‍छे संकेत मिल रहे हैं। इसमें 20 प्रतिशत की दर से वृद्धि हुई है। सरकार निर्यात को बढ़ावा देने के लिए कारोबार को सुगम बनाने की कोशिश कर रही है। उन्‍होंने निर्यात को बढ़ावा देने के लिए उद्योग जगत से नये ऐप का भरपूर इस्‍तेमाल करने का अनुरोध किया।


    वीके / एएम/एमएस / एस -9 817


    

    
    (Release ID: 1542148) Visitor Counter : 394