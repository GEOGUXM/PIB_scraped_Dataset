      रक्षा मंत्रालय

      लेह में फ्रांसिसी नागरिक को सेना ने बचाया
      Posted On: 17 AUG 2018 2:20PM by PIB Delhi


    फ्रांस की 50 वर्षीया नागरिक ब्रेसन फ्लोरेंस और उसने पति क्रिस्टोफर लेह में मोटर साइकिल पर सड़क यात्रा पर थे जहां एक सड़क दुर्घटना में वह गंभीर रूप से घायल हो गईं। सेना द्वारा वहां से उन्हें तत्काल नज़दीक के सैन्य अस्पताल ले जाया गया। उसके बाद उन्हें लेह के एसएनएम अस्पताल में शिफ्ट किया गया जहां उन्हें आईसीयू में भर्ती किया गया। उनकी स्थिति काफी गंभीर थी। उनके पति क्रिस्टोफर को मामूली चोंटे आई थी।


    नई दिल्ली स्थित फ्रांस दूतावास ने मामले पर संज्ञान लेते हुए तत्काल प्रभाव से घायलों के आगे के चिकित्सा देखभाल के लिए उन्हें तुरंत चंडीगढ़ या दिल्ली लाने का अनुरोध किया। इसी के अनुरूप एक सी-17 ग्लोब मास्टर वायुयान पेशेंट ट्रांसफर यूनिट पर लांच करने के लिए तैयार किया गया। दुर्भाग्यवश 16 अगस्त, 2018 को दोपहर लेह में खराब मौसम के कारण वायुयान लैंड नहीं कर सका।


    आज सुबह एक सी-17 विमान चंडीगढ़ से लेह में पेशेंट ट्रांसफर यूनिट के साथ उतरा जिसमें ब्रेंसन को स्थानांतरित कर दिया गया। इसी के साथ-साथ हिंडन से एक सी-130 हरक्यूलिस विमान लेह पहुंचा और मरीज, उनके पति तथा अन्य चिकित्सा अधिकारियों को लेकर उसने वहां से उड़ान भरी। विमान सी-130 आज सुबह 9.25 में मरीज के साथ पालम हवाई अड्डे पहुंचा। बाद में मरीज को नई दिल्ली में एक स्पेशलाइज्ड अस्पताल में हस्तांतरित कर दिया गया।


    ***


    वीके/एएम/एसकेजे/ डीए – 9916

    
    
    (Release ID: 1543281) Visitor Counter : 155