      संचार एवं सूचना प्रौद्योगिकी मंत्रालय

      भारत के दूरसंचार नियामक प्राधिकरण ने उमंग प्लेटफॉर्म पर टीआरएआई के मोबाइल एप्प की उपलब्धता और एकीकरण की व्यवस्था की
      
      टीआरएआई ने उपभोक्ताओं तक पहुंचने और उनके हितों की रक्षा के लिये संस्था के मोबाइल एप्प डीएनडी 2.0 और मॉय-कॉल को उमंग प्लेटफार्म के साथ जोड़ा

      Posted On: 07 AUG 2018 8:30PM by PIB Delhi

    पिछले कई वर्षों में टीआरएआई की तरफ से की गई नीतिगत पहलों का उद्देश्य उपभोक्ताओं की हितों की रक्षा करना रहा है। टीआरएआई ने उपभोक्ताओं तक पहुंचने के महत्व को पहचानते हुये और उनके हितों की रक्षा करने के लिये संस्था के मोबाइल एप्प -डीएनडी 2.0 और मॉयकॉल को उमंग प्लेटफार्म के साथ जोड़ दिया है।


    उमंग (नये युग की शासन प्रणाली के लिये एकीकृत मोबाइल अप्लीकेशन) का विकास इलेक्ट्रानिक एवं सूचना तकनीक मंत्रालय (MeitY) के राष्ट्रीय ई-सरकार विभाग (NeGD) द्वारा किया गया है। उमंग सभी भारतीय नागरिकों को पूरे देश भर में केंद्र सरकार से लेकर स्थानीय निकायों के स्तर तक और अन्य नागरिक केंद्रित ई-सेवाओं के लिये एक एकल मंच उपलब्ध कराता है। यह एक एकीकृत व्यवस्था उपलब्ध कराता है जिसके जरिये नागरिक एक अप्लीकेशन को इंस्टाल कर कई सरकारी सेवाओं का प्रयोग कर सकते हैं। अब टीआरएआई के मोबाइल एप्प मुख्य रूप से डीएनडी 2.0 और मॉय-कॉल उमंग प्लेटफॉर्म पर भी उपलब्ध होंगे।


    वर्तमान में उमंग को 50 लाख बार और टीआरआई के एप्स को 4 लाख बार डाउनलोड किया गया है। नागरिकों तक पहुंच और उनकी सुविधायें बढ़ाने के उद्देश्य से एनईजीडी और टीआरएआई ने डीएनडी 2.0 और माय-कॉल उमंग के एंड्रायड एप्प प्लेटफार्म से जोड़ दिया है। एंड्रायड फोन का प्रयोग करने वाले उपभोक्ता या तो गूगल प्ले स्टोर से सीधे टीआरएआई के एप्स डाउनलोड कर सकते हैं या फिर उमंग अप्लीकेशन के माध्यम से इनका प्रयोग कर सकते हैं।


    टीआरएआई के अध्यक्ष ने आज नई दिल्ली स्थित टीआरएआई मुख्यालय में निम्नलिखित एप्स की उपलब्धता एवं एकीकरण को जारी किया। इन अप्लीकेशन की मुख्य विशेषतायें इस प्रकार हैं।


    (क) टीआरएआई मॉय-कॉल एप्प


    टीआरएआई मॉय-कॉल एप्प मोबाइल कॉल की गुणवत्ता पर निगरानी करने के लिये लोगों के सहयोग पर आधारित एक सहज और उपभोक्ता के लिये आसान प्रणाली है। यह अप्लीकेशन उपभोक्ताओं को मोबाइल कॉल की गुणवत्ता के बारे में उनके अनुभव को उसी समय साझा करने का अवसर उपलब्ध कराता है और उपभोक्ताओं के अनुभव और नेटवर्क के आंकड़े जुटाने में टीआरएआई की मदद करता है।


    कॉल समाप्त होने के बाद उपभोक्ता से एक पॉप-अप विंडो के जरिये कॉल की गुणवत्ता बताने का अनुरोध किया जाता है। उपभोक्ता अपनी रेटिंग को सितारों की संख्या के रूप में चुनते हैं और इस बात की जानकारी देते हैं कि कॉल को घर के अंदर, बाहर या रास्ते से किया गया था। कॉलर-स्कैन अतिरिक्त जानकारियां जैसे शोर, सुनाई देने में देरी या फिर कॉल ड्रॉप की सूचना भी देता है।


    (ख) डीएनडी 2.0 एप्प


    डीएनडी (डू-नॉट-डिस्टर्ब) सेवा देने वाला एप्प स्मार्ट फोन के उपभोक्ताओं को अपना मोबाइल नंबर डीएनडी में पंजीकृत करने और अवांछित कॉलों और संदेशों की शिकायत करने की सुविधा देता है ताकि अवांछित काल्स (यूसीसी) और टेलीमार्केटिंग काल्स और संदेशों की शिकायत की जा सके।


    इस संबंध में अतिरिक्त जानकारी या स्पष्टीकरण के लिये श्री संजीव बंजल, सलाहकार (आईटीएण्डसीए) से दूरभाष संख्या 011-23210990 या फिर ईमेल advisorit@trai.gov.in पर संपर्क किया जा सकता है।


    ***


    वीके/केटी/एनआर-9796


    

    
    (Release ID: 1542023) Visitor Counter : 323