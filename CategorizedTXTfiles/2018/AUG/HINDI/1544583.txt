      स्‍वास्‍थ्‍य एवं परिवार कल्‍याण मंत्रालय

      श्री जेपी नड्डा ने केरल में बाढ़ राहत उपायों की समीक्षा की
      
      हम राज्‍य को आवश्‍यक दवाएं और अन्‍य आपूर्ति भेज रहे हैं-श्री जेपी नड्डा

      Posted On: 30 AUG 2018 7:46PM by PIB Delhi

    केन्‍द्रीय स्‍वास्‍थ्‍य और परिवार कल्‍याण मंत्री श्री जेपी नड्डा ने आज मंत्रालय के वरिष्‍ठ अधिकारियों के साथ केरल में बाढ़ राहत उपायों की समीक्षा की।


    स्‍वास्‍थ्‍य मंत्रालय के वरिष्ठ अधिकारियों ने केन्द्रीय मंत्री को बताया कि सरकार महामारी से जुड़ी बीमारियां फैलने की संभावनाओं को ध्यान में रखते हुए बीमारी संबंधी आंकड़ों की निगरानी कर रही है। लेप्‍टोसपिरोसिस, अतिसार संबंधी बीमारी और डेंगू के मामलों की बढ़ती प्रवृति का संकेत मिल रहा है और वे इन मामलों की निगरानी के लिए राज्‍य के साथ समन्‍वय कायम किए हुए हैं।


    अब तक केन्द्र सरकार राज्‍य को 1000 लीटर साइफिनोथ्रिन 5%, 500 किलोग्राम डाइफ्लूबेंजूरोन 25% और 250 लीटर मैलाथियोन के अलावा 73 मीट्रिक टन आवश्‍यक आपात दवाएं; 1000 टीके एड्रीनलिन वायल्‍स; 2.25 करोड़ क्‍लोरीन टेबलेट (20 लीटर पानी को क्‍लोरीनयुक्‍त करने के लिए एक टेबलेट); 80 मीट्रिक टन ब्‍लीचिंग पाउडर; चार लाख सेनेट्री नेपकिन की आपूर्ति कर चुकी है।


    राज्‍य से प्राप्‍त अतिरिक्‍त अनुरोध के अनुसार, आवश्‍यक दवाओं/उपभोज्‍य 58 मदों जिनका वजन करीब 120 मीट्रिक टन है, और 40 अल्‍ट्रा लो वोल्‍यूम (यूएलवी) धुंआ करने की मशीनें भी राज्‍य को भेजी जा रही हैं।


    निमहंस बेंगलुरू पहले ही 40 सदस्‍यों का साइको सोशल दल (मनोविज्ञान, मनो चिकित्‍सक और मनो-सामाजिक कार्यकर्ता) तैनात कर चुका हैं।


    राज्‍य से आज प्राप्‍त अनुरोध के अनुसार सरकार 30 विशेषज्ञ डॉक्‍टरों, 20 सामान्‍य ड्यूटी चिकित्‍सा अफसरों और 40 मलयाली भाषी नर्सों को भेज रही है और ये दल कल केरल पहुंचेगा। विभिन्‍न सार्वजनिक स्‍वास्‍थ्‍य उपायों में राज्‍य स्‍वास्‍थ्‍य विभाग की मदद के लिए सार्वजनिक स्‍वास्‍थ्‍य विशेषज्ञ, सूक्ष्‍म जीव विज्ञानी और एक – एक कीट विज्ञानी को मिलाकर सार्वजनिक स्‍वास्‍थ्‍य के 12 सदस्‍यों का एक दल तैनात किया जा रहा है।


    मंत्री महोदय ने केरल की स्‍वास्‍थ्‍य मंत्री श्रीमती के के शैलेजा से भी बात की और उन्‍हें वर्तमान बाढ़ राहत उपायों में स्‍वास्‍थ्‍य मंत्रालय का सहयोग लगातार जारी रखने का आश्‍वासन दिया।


    वीके/एएम/केपी/एसके-10069

    
    
    (Release ID: 1544583) Visitor Counter : 71