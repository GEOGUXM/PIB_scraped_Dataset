      नागरिक उड्डयन मंत्रालय

      कोच्चि हवाई अड्डे की ताजा स्थिति
      Posted On: 16 AUG 2018 8:35PM by PIB Delhi


    नागर विमानन महानिदेशालय द्वारा जारी एहतियात और सुरक्षा चेतावनी नोटिस (नोटाम) के अनुसार कोच्चि हवाई अड्डे को 26 अगस्‍त 2018 तक के लिए बंद कर दिया गया है। हवाई अड्डा 26 अगस्‍त को (वैश्विक समन्वित समय) 0830 तक बंद रहेगा।


    अभी तक त्रिवेन्द्रम और कालीकट के लिए दोहा से कालीकट आने वाली इंडिगो की एक फ्लाइट को छोड़कर जिसका मार्ग बदलकर बैंगलोर कर दिया गया था अन्य सभी उड़ाने सामान्य रूप से संचालित होती रही हैं। कोच्चि से विभिन्न स्थानों के लिए उड़ानों के बारे में जानकारी के लिए बड़ी संख्या में यात्रियों ने कंट्रोल रूम से संपर्क किया है। ऐसे यात्रियों को सलाह दी गई है कि वे अपनी आगे की यात्रा के लिए त्रिवेन्द्रम या कालीकट होकर जाएं। कालीकट और त्रिवेन्द्रम से उड़ाने संचालित करने वाली एयरलाइनों से कहा गया है कि वे मौजूदा हालात में यात्रियों को राहत देने के लिए बिना किसी अतिरिक्त किराए के अपनी उड़ानों के समय में परिवर्तन करें।


    गो एयर ने कोच्चि से आने जाने वाली अपनी छह उड़ाने 18 अगस्त तक के लिए रद्द कर दी हैं। गो एयर अपनी उड़ानों की सारी जानकारी अपने यात्रियों को फोन, एसएमएस, ईमेल या फिर कॉल सेन्टर के जरिए उपलब्ध करा रहा है। कंपनी ने यात्रियों को यात्रा की तारीख में बदलाव का विकल्प भी दिया है।


    त्रिवेंद्रम के लिए एयर अरेबिया की शारजा से आने वाली उड़ान, एमिरेट्स की दुबई से आने वाली उड़ान, मस्कट्स से आने वाली ओमान एयर की उड़ान, दोहा से आने वाली कतर एयरवेज की उड़ान,जेद्दा से आने वाली सऊदी अरेबियन एयरलाइन की उड़ान तथा कोलंबो से आने वाली श्रीलंकन एयरलाइन की उड़ान के समय में परिर्वतन को डीजीसीए की अनुमति मिल गयी है।


    इस बीच 18 घरेलू उड़ानों के किरायों पर भी कड़ी निगरानी रखी जा रही है।


    *****


    वीके/एएम/एमएस/डीए – 9915

    
    
    (Release ID: 1543245) Visitor Counter : 116