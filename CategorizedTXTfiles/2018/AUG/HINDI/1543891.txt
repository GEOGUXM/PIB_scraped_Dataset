      रक्षा मंत्रालय

      कॉलेज ऑफ नर्सिंग, आर्मी हॉस्पिटल (आरएंडआर) के बीएससी नर्सिंग के पहले बैच का कमीशन समारोह सम्‍पन्‍न
      Posted On: 24 AUG 2018 7:05PM by PIB Delhi


    कॉलेज ऑफ नर्सिंग की बीएससी नर्सिंग के पहले बैच की छात्राओं का कमीशन समारोह आज यहां सम्‍पन्‍न हुआ।


    मुख्‍य अतिथि के रूप में आर्मी हॉस्पिटल (आरएंडआर) , दिल्‍ली कैंट के कमांडेंट जनरल यू.के. शर्मा ने नई कमीशन की गई नर्सिंग अधिकारियों से सैन्‍य नर्सिंग सेवाओं के मूल्‍यों का पालन करने और सक्षमता तथा साहस के साथ देश की सेवा करने का आग्रह किया। उन्‍होंने लेफ्टिनेंट के रूप में कमीशन की गई अधिकारियों से कहा कि वे चिकित्‍सा और नर्सिंग के क्षेत्र में नवीनतम विकासों से अवगत रहें और बीमार सैनिकों की सेवा समर्पण और करूणा भाव से करें। लेफ्टिनेंट जनरल शर्मा ने कमीशन की गई नर्सिंग अधिकारियों और उनके माता-पिता को बधाई दी। एडिशनल डीजी एमएनएस मेजर जनरल अन्‍नकुट्टी बाबू ने अपने संबोधन में कमीशन की गई नर्सिंग अधिकारियों को प्रेरित किया। आर्मी हॉस्पिटल (आरएंडआर) की प्रमुख मेटर्न मेजर जनरल काजल चक्रवर्ती ने अतिथियों का स्‍वागत किया और कॉलेज ऑफ नर्सिंग की प्रचार्या कर्नल अरनीता देवरानी ने बैच रिपोर्ट पेश की। समारोह में 30 नर्सिंग छात्राओं को सैन्‍य नर्सिंग सेवाओं में लेफ्टिनेंट के रूप में कमीशन्‍ड किया गया और विभिन्‍न सशस्‍त्र सेना अस्‍पतालों में उनका पदस्‍थापन किेया गया। बैच में प्रथम और द्वितीय स्‍थान प्राप्‍त करने के लिए क्रमश: लेफ्टिनेंट अरूणिमा जीपी तथा लेफ्टिनेंट डिक्‍सीना ओए को कमांडेंट रजत पदक प्रदान किये गये। बेस्‍ट ऑल राउंड स्‍टूडेंट ट्रॉफी लेफ्टिनेंट अरूणिमा जीपी को प्रदान की गई और लेफ्टिनेंट लता कुमारी को सर्वश्रेष्‍ठ क्लिनिकल नर्स घोषित किया गया।


    ******


    वीके/आरकेएम/एएम/एजी/जीआरएस-9999


    

    
    (Release ID: 1543891) Visitor Counter : 121