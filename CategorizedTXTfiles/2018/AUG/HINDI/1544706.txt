      गृह मंत्रालय

      केंद्रीय गृह मंत्री ने राजभाषा विभाग की पहली समीक्षा बैठक की अध्यक्षता की
      Posted On: 31 AUG 2018 8:17PM by PIB Delhi


    केंद्रीय गृह मंत्री श्री राजनाथ सिंह ने आधिकारिक कार्य में हिंदी भाषा के काम काज तथा क्रियान्वयन से संबंधित मुद्दों पर चर्चा करने के लिए गृह मंत्रालय के राजभाषा विभाग की पहली समीक्षा बैठक की अध्यक्षता की।


    एक प्रस्तुति के माध्यम से केंद्रीय गृह मंत्री को दैनिक आधिकारिक काम काज तथा आम जनता के बीच हिंदी भाषा को बढ़ावा देने तथा उसका अधिकतम उपयोग करने में विभाग की उपलब्धियों के बारे में अवगत कराया गया। मंत्री महोदय को सूचित किया गया कि विभाग ने ‘कंठस्थ’ नामक एक कम्प्यूटर सॉफ्टवेयर का विकास किया है जिससे कि अंग्रेजी से हिंदी एवं हिंदी से अंग्रेजी में सभी प्रकार की आधिकारिक फाइलों को अनुदित किया जा सके और अनुवाद कार्य को सरल और त्वरित बनाया जा सके। राजभाषा सचिव श्री शैलेश ने सॉफ्टवेयर को उपयोग में अनुकूल एवं सार्वजनिक उपयोग के लिए व्यवहार में लाने की अपील की।


    बैठक में गृह राज्य मंत्री श्री किरेन रिजिजू, राजभाषा सचिव श्री शैलेश एवं मंत्रालय के अन्य वरिष्ठ अधिकारी भी उपस्थित थे।


    वीके/एएम/एसकेजे/सीएल-10085


    

    
    (Release ID: 1544706) Visitor Counter : 264