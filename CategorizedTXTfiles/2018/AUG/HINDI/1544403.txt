      विद्युत मंत्रालय

      श्री आर के सिंह ने ‘भारतीय ऊर्जा प्रणाली के लिए मौसम सूचना पोर्टल’ पर पुस्‍तक जारी की
      
      यह ऊर्जा के सभी क्षेत्रों में मौसम पोर्टल के उन्नत उपयोग की सुविधा प्रदान करेगा

      Posted On: 29 AUG 2018 7:42PM by PIB Delhi

    केन्‍द्रीय ऊर्जा और नवीन एवं नवीकरणीय ऊर्जा राज्‍य मंत्री (स्‍वतंत्र प्रभार) श्री आर के सिंह ने आज पॉवर सिस्‍टम ऑपरेशन कॉर्पोरेशन (पीओएसओसीओ) का दौरा किया और ‘भारतीय ऊर्जा प्रणाली के लिए मौसम सूचना पोर्टल’ पर एक पुस्‍तक जारी की। इस संदर्भ दस्‍तावेज का विकास ऊर्जा के सभी क्षेत्रों में मौसम पोर्टल के उन्नत उपयोग की सुविधा प्रदान करने के लिए पॉवर सिस्‍टम ऑपरेशन कॉर्पोरेशन ने आईएमडी के सहयोग से किया है।


    पीओएसओसीओ के कर्मचारियों को संबोधित करते हुए श्री सिंह ने निर्भरता और सुरक्षा सुनिश्चित करते हुए दुनिया के बड़े ग्रिडों में से एक अखिल भारतीय सिंक्रोनस ग्रिड को संचालित करने की भारी जिम्‍मेदारी की प्रशंसा की। पीओएसओसीओ देश भर में बिजली के अंतर-राज्‍यीय संचरण का प्रबंधन करता है। पीओएसओसीओ प्रत्‍येक 15 मिनट में मांग और उत्पादन में संतुलन बनाते हुए प्रतिदिन हजारों इकाइयों के साथ समन्‍वय करते हुए विद्युत बाजार का संचालन भी करता है।


    श्री सिंह ने ऊर्जा प्रणाली के संचालकों से बातचीत की और ऊर्जा प्रणाली में सुरक्षा और निर्भरता को बनाए रखने की उनकी कोशिशों की सराहना की।


    यात्रा के दौरान श्री सिहं के साथ ऊर्जा मंत्रालय में सचिव श्री अजय भल्ला, सीईए के अध्‍यक्ष श्री पंकज बत्रा, भारतीय मौसम विभाग के महानिदेशक डॉ. के. जे. रमेश, संयुक्‍त सचिव (ट्रांसमिशन) सुश्री भारती और ऊर्जा मंत्रालय के अन्य वरिष्ठ अधिकारी भी मौजूद थे ।


    ***


    वीके/एएम/एके/वीके – 10048

    
    
    (Release ID: 1544403) Visitor Counter : 215