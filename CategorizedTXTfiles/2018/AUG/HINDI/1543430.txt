      सांख्यिकी एवं कार्यक्रम कार्यान्‍वयन मंत्रालय

      राष्‍ट्रीय लेखा सांख्यिकी की पिछली श्रृंखलाएं – एक स्‍पष्‍टीकरण
      Posted On: 19 AUG 2018 5:43PM by PIB Delhi


    सांख्यिकी तथा कार्यक्रम क्रियान्‍वयन मंत्रालय नियमित रूप से वृहद आर्थिक समुच्‍चय और संकेतकों को प्रस्‍तुत करता है। ऐसे अनुमान प्रस्‍तुत करने में सांख्यिकी प्रक्रियाएं खुली, पारदर्शी और सर्वश्रेष्‍ठ अंतर्राष्‍ट्रीय व्‍यवहारों तथा मानकों के अनुरूप हैं। विभिन्‍न तकनीकी समितियों में व्‍यापक विचार-विमर्श तथा सार्वजनिक सिफारिशों के बाद प्रक्रियाएं और अनुमान विकसित होते हैं। प्रतिदर्श के आकार को बढ़ाने और विभिन्‍न एजेंसियों द्वारा जारी आंकड़ों के उपयोग के प्रयास भी किए गए हैं। ये उपाय अंतर्राष्‍ट्रीय श्रेष्‍ठ व्‍यवहारों के अनुरूप हैं। अनुसंधान विश्‍लेषकों, विशेषज्ञों, अंतर्राष्‍ट्रीय संगठनों सहित समाज के विभिन्‍न वर्गों द्वारा इन उपायों की व्‍यापक रूप से सराहना की गई है। लेकिन हाल में मीडिया के एक वर्ग में सरकार द्वारा प्रस्‍तुत विभिन्‍न सांख्यिकी उत्‍पादों तथा अनुमानों के आधार वर्ष में संशोधन तथा इन अनुमानों की पिछली श्रृंखला में संशोधन से संबंधित खबरें आई हैं। सरकार इन विषयों को उचित परिदृश्‍य में प्रस्‍तुत करना चाहती है, ताकि एंड यूजर तथा जनसाधारण ऐसे अनुमान लगाने और आधार वर्ष के संसाधन जुटाने में शामिल प्रक्रियाओं के बारे में जान सकें।


    2. व्‍यापक आर्थिक संकेतकों की गणना के लिए आधार वर्ष में परिवर्तन समय-समय पर की जाने वाली सामान्‍य गतिविधि है। यह जी-20 तथा अन्‍य मंचों के वैश्विक प्रयासों के अनुकूल है, ताकि सटीक रूप से आर्थिक सूचना प्राप्‍त की जा सके और अर्थव्‍यवस्‍था के बदलते ढांचे का विश्‍लेषण किया जा सके। संशोधन करते समय भी यह वैश्विक सांख्यिकी व्‍यवहार है कि डाटा की निरंतर रूप से पहचान की जा सके और अर्थव्‍यवस्‍था में उन नये डाटा स्रोतों को लाया जा सके, जिनका कवरेज व्‍यापक है और डाटा नियमित रूप से उपलब्‍ध है। सांख्यिकी तथा कार्यक्रम क्रियान्‍वयन मंत्रालय ने सकल घरेलू उत्‍पाद (जीडीपी) तथा औद्योगिकी उत्‍पादन सूचकांक (आईआईपी) में संशोधन कर आधार वर्ष 2011-12 कर दिया है और उपभेाक्‍ता मूल्‍य सूचकांक (सीपीआई) के लिए आधार वर्ष 2012 कर दिया है। आईआईपी तथा सीपीआई के लिए रखे गए मदों में ऐसी मदों को हटा दिया गया है, जो प्रासंगिक नहीं हैं और उन मदों को शामिल किया गया है, जो पिछले आधार संशोधन के बाद से प्रासंगिक हो गई हैं। राष्‍ट्रीय लेखा अनुमानों के लिए नई श्रृंखलाएं ढांचागत रूप से पुरानी श्रृंखलाओं से अलग हैं क्‍योंकि इनमें नये उपलब्‍ध सूचना स्रोत और नियमित रूप से प्राप्‍त होने वाले पुराने सूचना स्रोत शामिल किए गए हैं। उदाहरण के लिए कॉरपोरेट क्षेत्र के बारे में जानकारी कॉरपोरेट मामलों के मंत्रालय एमसीए 21 डाटाबेस से ली गई हैं।


    3. सामान्य तौर से जब राष्ट्रीय लेखा सांख्यिकी (एनएएस) की एक नई श्रृंखला अद्यतन आधार अवधि के साथ प्रस्तुत की जाती है, केंद्रीय सांख्यिकी कार्यालय के लिए यह प्रथागत है कि वह नई श्रृंखलाओं के साथ पुरानी श्रृंखलाओं को जोड़ें। जुड़ी हुई श्रृंखलाओँ के संकलन के लिए, जोड़ने के तरीके और संघटक अथवा विस्तृत मद स्तर पर वर्तमान श्रृंखला की कार्य प्रणाली के अनुसार अनुमानों पर दोबारा कार्य करना सीएसओ द्वारा इस्तेमाल में लाई जाने वाली मानक कार्यपद्धति है। पूर्व में सीएसओ ने जुड़ी हुई श्रृंखलाओं के संकलन के लिए निम्नलिखित विस्तृत दिशा-निर्देश अपनाए। पिछले आधार (2004-05) से वर्तमान आधार (2011-12) तक के वर्षों के लिए संघटकों के एनएएस की नई श्रृंखला की तरह की प्रक्रिया अपनाकर दोबारा अनुमान लगाया गया है। पिछले आधार वर्ष (2004-05) से पहले के वर्षों के लिए, अनुमानों को जोड़ने की तकनीक का इस्तेमाल करते हुए तैयार किया गया। इससे पता चलता है कि पुरानी श्रृंखलाओं और नई श्रृंखलाओँ के बीच उन्हीं वर्षों के लिए औसत की वृद्धि दरों में कोई बदलाव नहीं होगा। 2004-05 तक विभिन्न विकल्पों पर काम किया गया है और पिछली श्रृंखलाओँ को अंतिम रूप दिया गया और इसे राष्ट्रीय लेखा सलाहकार समिति के साथ विचार-विमर्श के बाद जारी किया जाएगा।


    4. सांख्यिकी और कार्यक्रम कार्यान्वयन मंत्रालय को राष्ट्रीय सांख्यिकी आयोग सभी प्रकार की सांख्यिकी गतिविधियों को लेने के लिए संपूर्ण दिशा-निर्देश देता है जो प्राथमिकताओँ और संसाधनों की उपलब्धता पर आधारित होते हैं। एनएससी के तत्कालीन अध्यक्ष ने अर्थव्यवस्था के विभिन्न क्षेत्रों के सामने आने वाले मुद्दों की जांच करने और चुनौतियों को दूर करने के लिए आधुनिक प्रौद्योगिकी के इस्तेमाल सहित आवश्यक उपाय करने के लिए पांच समितियों का गठन किया है। जिन समितियों का गठन किया गया वे हैं (क) वास्तव में वस्तुओं और सेवाओँ के उत्पादन की सांख्यिकी पर समिति (ख) ऑनलाइन रिपोर्टिंग प्रणाली पर समिति (ग) विश्लेषण संबंधी समिति (घ) वित्तीय क्षेत्रीय सांख्यिकी पर समिति और (ङ) वित्तीय क्षेत्र सांख्यिकी पर समिति। इन समितियों ने विशेषज्ञों के साथ विस्तृत विचार-विमर्श किया और विचार-विमर्श के बाद अपनी रिपोर्टों को अंतिम रूप देकर इन्हें जुलाई, 2018 में राष्ट्रीय सांख्यिकी आयोग के सामने प्रस्तुत किया। वित्तीय क्षेत्र की समिति ने अपनी रिपोर्ट नहीं दी है। 16-17 जुलाई, 2018 को हुई अपनी बैठक में एनएससी ने इन रिपोटों को व्यापक सलाह के लिए मंत्रालय की वेबसाइट पर डालने का फैसला किया।


    5. वास्तव में वस्तुओं और सेवाओँ के उत्पादन की सांख्यिकी पर समिति ने जीडीपी की पिछली श्रृंखलाओं (आधार 2011-12) को लाने में आंकड़ों की चुनौतियों के विषय पर भी विचार किया क्योंकि वर्तमान श्रृंखलाओँ में अनेक नए स्रोतों का इस्तेमाल किया गया था जो उपलब्ध नहीं थे और इससे पहले की श्रृंखलाओं (2004-05) में विश्वसनीय नहीं थे। समिति ने विभिन्न दृष्टिकोणों का इस्तेमाल करते हुए आंकड़ों की चुनौतियों को देखा। रिपोर्ट के अनुमान आधिकारिक अनुमान नहीं है और केवल उपयुक्त दृष्टिकोण पर फैसला लेने के लिए इन्हें सरल और कारगर बनाया गया है।


    6. एनएससी समितियों की इन सिफारिशों की मंत्रालय औऱ अन्य विशेषज्ञों द्वारा जांच की जाएगी ताकि प्रत्येक क्षेत्र के लिए पिछले श्रृंखला अनुमानों को तैयार करने के लिए उपयुक्त कार्य पद्धति अपनाई जा सके। राष्ट्रीय लेखा सांख्यिकी की सलाहकार समिति निरंतरता, संगतता और विश्वसनीयता के लिए अंतिम रूप देने से पहले पिछले श्रृंखलाओँ के अनुमानों पर विचार करेगी।


    ***


    वीके/एएम/एजी/केपी/डीए/वाईबी – 9 944


    

    
    (Release ID: 1543430) Visitor Counter : 360