      पोत परिवहन मंत्रालय

      प्रमुख बंदरगाहों ने अप्रैल-जुलाई, 2018 के दौरान पिछले वर्ष की इसी अवधि की तुलना में 4.13 प्रतिशत की वृद्धि दर्ज की
      Posted On: 10 AUG 2018 4:09PM by PIB Delhi


    भारत के प्रमुख बंदरगाहों ने अप्रैल-जुलाई , 2018 के दौरान 4.13 प्रतिशत की वृद्धि दर्ज की है और कुल मिलाकर 231.48 मिलियन टन कार्गो का संचालन किया है , जबकि पिछले वर्ष की समान अवधि में 222.29 मिलियन टन कार्गो का संचालन किया गया था। इस अवधि के दौरान नौ प्रमुख बंदरगाहों यथा कोलकाता (हल्दिया सहित) , पारादीप , विशाखापत्तनम , कामराजार , चेन्नई , कोचीन , न्यू मंगलोर , जेएनपीटी और दीनदयाल ने यातायात में सकारात्मक वृद्धि दर्ज की है।


    प्रमुख बंदरगाहों पर संचालित किया गया कार्गो यातायात:


    · सर्वाधिक वृद्धि कामराजार बंदरगाह (12.18%) द्वारा दर्ज की गई। इसके बाद क्रमश: कोचीन (10.30%) , पारादीप (8.31%) , न्यू मंगलोर (7.88%) और कोलकाता [हल्दिया सहित] (7.74) का नंबर आता है।


    · कामराजार बंदरगाह द्वारा कार्गो यातायात में वृद्धि मुख्य रूप से अन्य तरल पदार्थों के यातायात में 20% , अन्य विविध कार्गो में 13.30% , पीओएल में 11.30% और ताप एवं वाष्‍प कोयले के यातायात में 4.44% की वृद्धि की बदौलत ही संभव हो पाई।


    · कोलकाता बंदरगाह पर कुल वृद्धि 7.74% दर्ज की गई। कोलकाता डॉक सिस्टम (केडीएस) ने 5.13% की यातायात वृद्धि दर्ज की , जबकि हल्दिया डॉक कॉम्प्लेक्स (एचडीसी) ने 8.89% की वृद्धि दर्ज की।


    · दीनदयाल (कांडला) बंदरगाह ने सर्वाधिक यातायात यानी 38.76 मिलियन टन (16.74% हिस्‍सेदारी) का संचालन किया। इसके बाद क्रमश: 35.68 मिलियन टन (15.41% हिस्‍सेदारी) के साथ पारादीप , 23.25 मिलियन टन (10.05% हिस्‍सेदारी) के साथ जेएनपीटी , 21.52 मिलियन टन (9.30% हिस्‍सेदारी) के साथ विशाखापत्तनम और 19.57 मिलियन टन (8.45% हिस्‍सेदारी) के साथ मुंबई का नंबर आता है। इन पांचों बंदरगाहों ने आपस में मिलाकर प्रमुख बंदरगाहों के कुल यातायात के लगभग 60% का संचालन किया।


    पीओएल की जिंस (कमोडिटी)-वार प्रतिशत हिस्‍सेदारी सर्वाधिक 32.53 प्रतिशत आंकी गई। इसके बाद क्रमश: कंटेनर (20.86%) , ताप एवं वाष्‍प कोयला (15.78%) , अन्य विविध कार्गो (10.68%) , कोकिंग कोल एवं अन्य कोयला (7.61%) , लौह अयस्क एवं छर्रों (6.17%) , अन्य तरल (4.09%) , तैयार उर्वरक (1.36%) और एफआरएम (0.92%) का नंबर आता है।


    ***


    वीके/एएम / आरआरएस -9846

    
    
    (Release ID: 1542656) Visitor Counter : 124
    
    
      Read this release in: English , Marathi