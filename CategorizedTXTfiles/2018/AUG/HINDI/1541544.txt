      राष्ट्रपति सचिवालय

      राष्ट्रपति 4 से 7 अगस्त, 2018 तक तेलंगाना, तमिलनाडु और केरल के दौरे पर रहेंगे
      Posted On: 03 AUG 2018 5:21PM by PIB Delhi


    राष्ट्रपति श्री रामनाथ कोविन्द 4 अगस्त से लेकर 7 अगस्त, 2018 तक तेलंगाना, तमिलनाडु और केरल के दौरे पर रहेंगे।


    राष्ट्रपति 4 अगस्त, 2018 की शाम तेलंगाना पहुंचेंगे। 5 अगस्त, 2018 को आईआईटी हैदराबाद के सातवें दीक्षांत समारोह में राष्ट्रपति की गरिमामयी उपस्थिति रहेगी और इसके साथ ही वह इसे संबोधित भी करेंगे। 5 अगस्त, 2018 को ही राष्ट्रपति तमिलनाडु का दौरा करेंगे और चेन्नई स्थित कावेरी अस्पताल में डॉ. एम. करुणानिधि से भेंट करेंगे।


    राष्ट्रपति 6 अगस्त, 2018 को केरल विधानसभा के हीरक जयंती समारोह के समापन अवसर पर तिरुवनन्तपुरम में 'लोकतंत्र के उत्सव' का उद्घाटन करेंगे।


    राष्ट्रपति 7 अगस्त, 2018 को दिल्ली प्रस्थान करने से पहले त्रिशूर स्थित सेंट थॉमस कॉलेज में शताब्दी समारोह का उद्घाटन करेंगे।


    ***


    वीके/आरआरएस/डीके - 9746


    

    
    (Release ID: 1541544) Visitor Counter : 112