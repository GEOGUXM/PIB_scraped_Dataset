      गृह मंत्रालय

      नेपाली शिष्‍टमंडल ने केंद्रीय गृह सचिव से मुलाकात की
      Posted On: 07 AUG 2018 5:35PM by PIB Delhi


    नेपाल के सशस्‍त्र पुलिस बल के महानिरीक्षक श्री शैलेन्‍द्र खनल के नेतृत्‍व में एक नेपाली शिष्‍टमंडल 7 से 10 अगस्‍त तक भारत की सरकारी यात्रा पर है। यह शिष्‍टमंडल सशस्‍त्र सीमाबल के महानिदेशक के साथ तीसरी भारत – नेपाल समन्‍वय समिति की बैठक में हिस्‍सा लेगा।


    सात सदस्‍यीय इस शिष्‍टमंडल ने आज यहां केन्‍द्रीय गृह सचिव राजीव गउबा से मुलाकात की।


    इस बैठक में श्री गउबा ने कहा कि भारत और नेपाल के संबंधों को साझा ऐतिहासिक विरासत , व्‍यापार , आर्थिक साझेदारी , सांस्‍कृतिक संबंधों और दोनों देशों की जनता के बीच सीधे संपर्क से मजबूती मिलती है। उन्‍होंने दोनों देशों के सुरक्षा बलों के बीच सहयोग की भी सराहना की और इस बात पर जोर दिया कि संयुक्‍त गश्‍त , सैन्‍य अधिकारियों के लिए साझा प्रशिक्षण कार्यक्रम नियमित रूप से सीमा बैठकें और अन्‍य माध्‍यम से इस सहयोग को और मजबूत बनाया जाना चाहिए। श्री शैलेन्‍द्र खनल ने भी दोनों देश की सेनाओं के बीच सहयोग की सराहना की और कहा कि दोनों देशों के पुलिस अधिकारियों के लिए साझा प्रशिक्षण कार्यक्रम चलाया जाना चाहिए।


    नेपाली शिष्‍ट मंडल के भारत प्रवास के दौरान सीमा पर सुरक्षा परिदृश्‍य , फिल्‍ड लेवल सहयोग , अपराध और अपराधियों से जुडी सूचनाओं को साझा करने तथा सशस्‍त्र पुलिस बलों के लिए प्रशिक्षण जैसे महत्‍वपूर्ण विषयों पर व्‍यापक चर्चा की जाएगी।


    वीके / एएम/एमएस / एस -9 811


    

    
    (Release ID: 1542108) Visitor Counter : 21