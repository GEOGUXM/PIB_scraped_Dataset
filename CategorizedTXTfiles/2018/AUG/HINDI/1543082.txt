      रक्षा मंत्रालय

      राष्‍ट्रपति ने भारतीय वायु सेना (गरुड़) के सार्जेंट शशिधर पी प्रसाद को वायु सेना पुरस्‍कार (वीरता) प्रदान किया
      Posted On: 14 AUG 2018 8:23PM by PIB Delhi


    सार्जेंट शशिधर पी प्रसाद भारतीय वायु सेना (गरुड़) ऑपरेशन रक्षक में तैनात थे। 10 अक्‍टूबर, 2017 को सांय 4.00 बजे एक घर में आतंकवादियों के छुपे होने की विशिष्‍ट सूचना की प्राप्ति के बाद जम्‍मू-कश्मीर के बांदीपुरा जिले के रख हजीन गांव के बूंद मौहल्‍ला में गरुड़ टीम एवं सेना इकाइयों द्वारा संयुक्‍त रूप से एक ऑपरेशन आरंभ किया गया। गरुड़ टीम को आतंकवादियों को भागने से रोकने के लिए टारगेट घर के ईद-गिर्द आंतरिक घेरा बनाने की जिम्‍मेदारी सौंपी गई। सार्जेंट शशिधर ने घेरा बनाने में असाधारण स्थितिगत जागरूकता एवं टीम वर्क का परिचय दिया, जिससे आतंकवादियों के भागने के सारे रास्‍ते बंद हो गए। 11 अक्‍टूबर, 2017 को सांय 4.40 में घेरा तोड़ने और भागने की मंशा से बैरल ग्रेनेड लांचर के तहत गोली चलाते हुए, हैंड ग्रेनेड फेंकते हुए तथा गरुड़ टीम के नेतृत्‍व में घेरे पर फायरिंग करते हुए 6 से 7 आतंकवादी घर से बाहर निकले। सार्जेंट शशिधर ने इस अवसर पर असाधारण साहस का परिचय दिया और लगातार गोली चलाते हुए ‘ए’ श्रेणी के दो आतंकवादियों को मार गिराया।


    असाधारण बहादुरी के इस कार्य के लिए सार्जेंट शशिधर पी प्रसाद को वायु सेना पदक (बहादुरी) से सम्‍मानित किया जाता है।


    ***


    वीके/एएम/एसकेजे/वीके – 989 6

    
    
    (Release ID: 1543082) Visitor Counter : 168