      महिला एवं बाल विकास मंत्रालय

      ऑस्‍ट्रेलिया ने भारत से बच्‍चे गोद लेने की प्रक्रिया बहाल करने का फैसला किया
      Posted On: 14 AUG 2018 6:21PM by PIB Delhi


    ऑस्‍ट्रेलिया सरकार ने हेग संधि की व्‍यवस्‍थाओं के तहत भारत से बच्‍चों को गोद लेने की प्रक्रिया बहाल करने का फैसला किया है। बच्‍चों को दूसरे देशों में गोद देने का काम करने वाली कुछ पंजीकृत भारतीय एजेंसियों के बच्‍चों की तस्‍करी में लिप्‍त होने की खबरों के बाद ऑस्‍ट्रेलिया सरकार ने भारत से बच्‍चों को गोद लेने की प्रक्रिया पर आठ साल पहले रोक लगा दी थी।


    भारत सरकार ने किशोर न्‍याय कानून 2015 लागू करके तथा गोद लेने की प्रक्रिया 2017 की अधिसूचना जारी कर दूसरे देशों में बच्‍चों को गोद देने की प्रक्रिया को सख्‍त बना दिया है। बच्‍चों को गोद लेने की प्रक्रिया बहाल करने के लिए सेन्‍ट्रल एडॉप्‍शन रिसोर्स अथॉरिटी (कारा) तथा महिला और बाल विकास मंत्रालय की ऑस्‍ट्रेलिया सरकार के साथ लगातार बातचीत चलती रही। गोद लेने की प्रक्रिया बहाल हो जाने से ऑस्‍ट्रेलिया में बसे भारतीय मूल के निसंतान दंपतियों सहित बच्‍चों को गोद लेने के इच्‍छुक कई लोग भारत से बच्‍चे गोद लेने की अपनी इच्‍छा पूरी कर पाएंगे।


    *****


    
    वीके/एएम/एमएस/वाईबी- 9885
    

    
    (Release ID: 1543018) Visitor Counter : 174