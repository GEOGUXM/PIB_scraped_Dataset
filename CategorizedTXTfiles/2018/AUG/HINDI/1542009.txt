      नीति आयोग

      नीति आयोग ने जम्मू-कश्मीर के सिविल सोसाइटी संगठनों के साथ श्रीनगर में एक दिवसीय कार्यशाला आयोजित की
      Posted On: 07 AUG 2018 7:21PM by PIB Delhi


    नीति आयोग ने सिविल सोसाइटी संगठनों और सरकार के बीच साझेदारी को मजबूत बनाने के लिए आज श्रीनगर में जम्‍मू-कश्‍मीर सरकार के सहयोग से एक दिवसीय कार्यशाला का आयोजन किया। इस कार्यशाला का उद्घाटन राज्‍यपाल के सलाहकार श्री खुर्शीद गनई ने किया। श्री गनई ने इस अवसर पर कहा कि सिविल सोसाइटी संगठनों के क्षमता विकास के लिए ठोस प्रयास होने चाहिए। ऐसे संगठनों से जुड़ी परियोजनाओं में प्रक्रियागत देरी से निबटने के लिए जम्‍मू-कश्‍मीर में एक नोडल विभाग बनाया जाना चाहिए। नीति आयोग और सिविल सोसाइटी संगठनों की समिति के संयोजक सदस्‍य श्री अमोद कंठ ने सरकार और सिविल सोसाइटी संगठनों के बीच सहयोग बढ़ाए जाने पर जोर दिया। उन्‍होंने कहा कि महिला सशक्तिकरण, बाल कल्‍याण और स्‍वास्‍थ्‍य,वरिष्‍ठ नागरिकों तथा नि:शक्‍तजनों के कल्‍याण आदि के कार्यो में ऐसे संगठनों की भागीदारी बढ़ाने के लिए एक संयुक्‍त कार्ययोजना तैयार की जानी चाहिए।


    कार्यशाला में जम्‍मू-कश्‍मीर क्षेत्र के 60 से अधिक सिविल सोसाइटी संगठनों के प्रतिनिधियों, राज्‍य सरकार तथा नीति आयोग के अधिकारियों, देश के अन्‍य हिस्‍सों में काम कर रहे सिविल सोसाइटी संगठनों के प्रतिनिधियों तथा 14 केंद्रीय मंत्रियों सहित 160 से ज्‍यादा लोगों ने हिस्‍सा लिया।


    कार्यशाला में भाग लेने आए नीति आयोग के अधिकारियों ने कहा कि तमाम चुनौतियों के बावजूद जम्‍मू-कश्‍मीर सरकार की ओर से की गई कई पहल से राज्‍य में स्‍वास्‍थ्‍य सेवाओं का प्रदर्शन बेहतर हुआ है तथा आशंकाओं के बावजूद आर्थिक स्थिति बेहतर होने के संकेत मिल रहे हैं।


    कार्यशाला में सिविल सोसाइटी संगठनों को 6 अलग-अलग विषयों के आधार पर बांटा गया था। सभी ने राज्‍य के आर्थिक, सामाजिक विकास के लिए अपनी ओर से योजनाओं की प्रस्‍तुति दी।


    ****


    वीके/एमएस/एनआर-9797

    

    
    (Release ID: 1542009) Visitor Counter : 90