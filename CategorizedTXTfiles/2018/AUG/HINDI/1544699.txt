      आयुष

      आयुष मंत्री नीदरलैंड में चौथे अंतरराष्ट्रीय आयुर्वेद कॉग्रेस का उद्घाटन करेंगे
      Posted On: 31 AUG 2018 7:56PM by PIB Delhi


    आयुष राज्य मंत्री (स्वतंत्र प्रभार) श्री श्रीपद येस्सो नाइक कल नीदरलैंड में चौथे अंतरराष्ट्रीय आयुर्वेद कॉग्रेस का उद्घाटन करेंगे। मंत्री महोदय 1-4 सितंबर, 2018 तक आयोजित होने वाले कॉग्रेस में भाग लेने के लिए नीदरलैंड जा रहे हैं जिसका आयोजन अंतरराष्ट्रीय महर्षि आयुर्वेद फाउंडेशन, नीदरलैंड ; अखिल भारतीय आयुर्वेदिक कॉग्रेस, नई दिल्ली एवं अंतरराष्ट्रीय आयुर्वेद अकादमी, पुणे द्वारा नीदरलैंड में भारतीय दूतावास के सहयोग से संयुक्त रूप से आयोजित किया जा रहा है। यह कॉग्रेस नीदरलैंड एवं यूरोप के उसके पड़ोसी देशों में आयुर्वेद के संवर्धन एवं प्रचार पर फोकस करेगी।


    भारतीय दूतावास द्वारा ‘आयुर्वेद सहित स्वास्थ्य देखभाल में भारत नीदरलैंड सहयोग’ विषय पर एक विशेष संगोष्ठी का भी 3 सितंबर, 2018 को आयोजन किया जा रहा है। इस संगोष्ठी को आयुष मंत्री और नीदरलैंड के मेडिकल केयर एवं स्पोर्ट मंत्री ब्रुनो ब्रुनीस द्वारा संयुक्त रूप से संबोधित किया जाएगा।


    वीके/एएम/एसकेजे/सीएल-10083


    

    
    (Release ID: 1544699) Visitor Counter : 188