      रक्षा मंत्रालय

      स्वच्छ भारत अभियान कार एवं बाइक रैली का अभिनंदन
      Posted On: 23 AUG 2018 7:08PM by PIB Delhi


    भारतीय वायु सेना की पश्चिमी एअर कमांड के मुख्यालय में 10 से 23 अगस्त, 2018 तक नई दिल्ली से थोइसे तक एक कार एवं बाइक रैली का आयोजन किया गया। रैली को 10 अगस्त, 2018 को एअर मार्शल एन.जे.एस. ढिल्लों, एवीएसएम, वरिष्ठ एअर स्टाफ अधिकारी, पश्चिमी एअर कमांड नई दिल्ली ने रवाना किया था। रैली का उद्देश्य प्रधानमंत्री के श्रेष्ठ अभियान, ‘स्वच्छ भारत अभियान’ को मार्ग में पर्यटकों एवं स्थानीय लोगों के बीच बढावा देना था।


    12 हवाई योद्धाओं की टीम का नेतृत्व पश्चिमी एअर कमांड के वरिष्ठ प्रभारी अधिकारी प्रशासन, एअर वाइस मार्शल ए. के. सिंह, एवीएसएम, वीएसएम ने किया। 15 दिन के दौरान टीम ने दिल्ली से थोइसे तक की यात्रा की और यात्रा के दौरान लगभग 3200 किलोमीटर की दूरी तय कर के 23 अगस्त, 2018 को नई दिल्ली पहुंची। रैली अपने गन्तव्य स्थल थोइसे जाते हुए अंबाला, मनाली, जिस्पा तथा लेह से होकर गुजरी तथा वापसी दिल्ली के लिए दराश, कारगिल, श्रीनगर, उधमपुर तथा अंबाला से होती हुई लौटी। मनाली-लेह अक्षांश पर अप्रत्याशित वर्षा तथा मौसम की कठोर परिस्थितियों के कारण टीम को मार्ग में बहुत बड़ी चुनौतियों का सामना करना पड़ा परन्तु उनके जज्बे में कोई रूकावट नहीं आई।


    अपनी यात्रा के दौरान टीम ने स्वच्छता के महत्व के प्रति जनसाधारण को जागरुक बनाने के उद्देश्य से कुल्लू, मनाली, लेह, थोइसे, खरदुंगला तथा रोहतांग में स्वच्छता अभियान आयोजित किए। टीम ने स्थानीय लोगों तथा पर्यटकों से बातचीत भी की, डस्टबिन, पेम्फलेट्स वितरित किए तथा मुख्य पर्यटक स्थलों पर बैनर भी लगाए। दल प्रमुख एअर वाइस मार्शल ए.के. सिंह ने बताया, ‘कई स्थानों पर हमने ऐसे पर्यटकों की सहायता की, जिनके वाहन खराब हो गए थे और हमने ये सुनिश्चित किया कि स्वच्छ भारत का संदेश उन्होंने ग्रहण किया है।’


    नई दिल्ली में पश्चिमी एअर कमांड में एअर मार्शल सी हरि कुमार, पीवीएसएम, एवीएसएम वीएम वीएसएम एडीसी, एअर ऑफिसर कमांडिंग इन चीफ, मुख्यालय पश्चिम एअर कमांड, नई दिल्ली ने 23 अगस्त, 2018 को रैली का स्वागत किया। एअर मार्शल श्री हरि कुमार ने कहा, ‘‘मुझे अत्यधिक प्रसन्नता है कि टीम अपने उद्देश्यों को हासिल करने में सफल रही और सुरक्षित वापस लौट आई। भारतीय वायु सेना का ये सतत प्रयास रहता है कि सभी में साहस का जज्बा बढ़ाया जाए तथा सरकार की पहल को प्राथमिक स्तर से ही आत्मसात किया जाए।’’


    ***


    वीके/जेडी/सीएल–9980


    

    
    (Release ID: 1543751) Visitor Counter : 97