      गृह मंत्रालय

      पुलिस द्वारा आधार डाटा का उपयोग
      Posted On: 07 AUG 2018 6:09PM by PIB Delhi


    पुलिस को आधार डेटा तक सीमित पहुंच दिए जाने से संबंधित कोई सुझाव भारतीय विशिष्‍ट पहचान प्राधिकरण यूआईडीएआई को नहीं मिला है। आधार कानून 2016 के अध्‍याय छह ( लक्षित लाभार्थियों तक वित्‍तीय और अन्‍य सब्‍सिडी ,लाभ तथा सेवाएं पहुंचाना) के तहत आधार नियम 2016 की व्‍यवस्‍थाओं में आधार से संबंधित सूचनाओं को सुरक्षित रखने की व्‍यवस्‍था की गई है ताकि प्राधिकरण के पास संचित जानकारी पूरी तरह से उसकी निगरानी व नियंत्रण में रहे। कानून की व्‍यवस्‍थाओं के तहत इन सूचनाओं तक पहुंच, इनके इस्‍तेमाल या इन्‍हें सार्वजनिक किए जाने की अनुमति नहीं है।


    केंद्रीय गृह राज्‍य मंत्री श्री हंसराज गंगाराम अहीर ने आज लोकसभा में एक लिखित उत्‍तर में यह जानकारी दी।


    ****


    
    वीके/एमएस/एनआर-9792

    

    
    (Release ID: 1541971) Visitor Counter : 124