      गृह मंत्रालय

      गृह राज्यमंत्री श्री किरन रिजीजू नागालैंड के बाढ़ प्रभावित इलाकों का दौरा करेंगे
      Posted On: 04 AUG 2018 8:46PM by PIB Delhi


    केन्द्रीय गृह राज्यमंत्री श्री किरन रिजीजू राष्ट्रीय आपदा प्रबंधन प्राधिकरण (एनडीएमए) , गृह मंत्रालय (एमएचए) , सड़क परिवहन और राजमार्ग मंत्रालय एवं राष्ट्रीय आपदा मोचन बल (एनडीआरएफ) के अधिकारियों की टीम के साथ कल (5 अगस्त 2018) को नागालैंड के बाढ़ और भूस्खलन प्रभावित क्षेत्रों का दौरा करेंगे।


    यह दल दीमापुर और कोहिमा जिले के बाढ़ और भूस्खलन प्रभावित क्षेत्रों का दौरा करेगी तथा राहत एवं बचाव कार्य में लगी राज्य सरकार और केन्द्र सरकार की एजेंसियों एवं मुख्यमंत्री, मुख्य सचिव एवं राज्य सरकार के अन्य वरीय अधिकारियों के साथ समीक्षा बैठक भी करेगी।


    इस मौसम में , नागालैंड के विभिन्न हिस्सों में भारी बारिश हुई है जिसके कारण राज्य भूस्खलन सहित कई आपदाओं से प्रभावित हुआ है। एनडीआरएफ की एक टीम जिसमें आवश्यक बचाव उपकरणों के साथ 35 बचावकर्ता शामिल हैं , नागालैंड में राहत और बचाव अभियान में राज्य प्रशासन की सहायता कर रहे हैं, साथ ही आपदा प्रभावित इलाकों में आवश्यक राहत सामग्री का वितरण एवं लोगों को चिकित्सा सहायता भी प्रदान कर रहे हैं। नागालैंड में आवश्यक वस्तुओं को ले जाने और प्रभावित इलाकों में सहायता पहुंचाने के लिए वायुसेना के दो हेलीकॉप्टर भी तैनात किए गए हैं।


    ***


    वीके / एएम/पीकेपी/डीके – 9759

    
    
    (Release ID: 1541652) Visitor Counter : 113