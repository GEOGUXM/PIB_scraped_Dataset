      शिक्षा मंत्रालय

      सीबीएसई महाविद्यालय और विश्वविद्यालय के छात्रों के लिए केंद्र सरकार की छात्रवृत्ति योजना (सीएसएसएस) हेतु ऑनलाइन आवेदन आमंत्रित करता है
      Posted On: 03 AUG 2018 8:18PM by PIB Delhi


    वर्ष 2018 के लिए "महाविद्यालय और विश्वविद्यालय के छात्रों की छात्रवृत्ति के लिए केंद्रीय योजना", वर्ष 2017 के लिए पहला नवीनीकरण, वर्ष 2016 के लिए दूसरा नवीनीकरण और वर्ष 2015 के लिए तीसरा नवीनीकरण हेतु ऑनलाइन आवेदन राष्ट्रीय छात्रवृत्ति पोर्टल (http://scholarship.gov.in) पर उपलब्ध है।छात्र राष्ट्रीय छात्रवृत्ति पोर्टल पर जाकर छात्रवृत्ति के लिए नया आवेदन और नवीनीकरण का आवेदन कर सकते हैं।


    वर्ष 2018 में नवीनीकरण एवं नए आवेदन के लिए ऑनलाइन आवेदन पत्र जमा करने की अंतिम तिथि 31.10.2018 है।


    सभी उम्मीदवारों को सलाह दी जाती है कि वे निर्धारित समय सीमा के अंदर ऑनलाइन आवेदन करें और अपने ऑनलाइन आवेदन को संस्थानों द्वारा सत्यापित करायें (यदि आवश्यक हो तो संस्थान को मूल दस्तावेज दिखाएं) अन्यथा आवेदन रद्द माना जाएगा।


    ***


    वीके/एएम/पीकेपी/एसके – 9753


    

    
    (Release ID: 1541609) Visitor Counter : 122