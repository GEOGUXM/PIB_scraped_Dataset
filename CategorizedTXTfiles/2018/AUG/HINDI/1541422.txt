      जल संसाधन, नदी विकास एवं गंगा संरक्षण मंत्रालय

      गंगा और यमुना नदियों हेतु अनिवासी भारतीय निधि
      Posted On: 02 AUG 2018 7:19PM by PIB Delhi


    गंगा नदी के संरक्षण के लिए अप्रवासी भारतीयों (एनआरआई) और भारतीय मूल के व्‍यक्तियों (पीआईओ) के उत्‍साह को बढ़ाने के लिए माननीय वित्‍त मंत्री द्वारा वित्‍त वर्ष 2014-15 के अपने बजट भाषण में एनआरआई फंड स्‍थापित करने की घोषणा की गई थी ताकि इस निधि को गंगा नदी के संरक्षण हेतु उपयोग किया जा सके। दिनांक 24 सितंबर 2014 को केंद्रीय मंत्रिमंडल द्वारा भारतीय ट्रस्‍ट अधिनियम के तहत गंगा सफाई निधि (सीजीएफ) की स्‍थापना करने की मंजूरी दी गई और इसका गठन 21 जनवरी, 2015 को भारतीय ट्रस्ट अधिनियम, 1882 के तहत किया गया।


    एनआरआई/पीआईओ ने स्वच्छ गंगा कोष में अब तक 18.92 लाख रु. का योगदान दिया है।


    यमुना के लिए अलग कोष बनाने का ऐसा कोई प्रस्ताव विचाराधीन नहीं है।


    उक्त जानकारी केंद्रीय जल संसाधन, नदी विकास और गंगा संरक्षण राज्य मंत्री श्री डॉ. सत्य पाल सिंह ने आज लोकसभा में एक प्रश्न के लिखित उत्तर में दी।


    *****


    वीके/जेके/सीएल/-9736


    

    
    (Release ID: 1541422) Visitor Counter : 132