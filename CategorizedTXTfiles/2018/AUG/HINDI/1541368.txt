      वाणिज्‍य एवं उद्योग मंत्रालय

      ऊर्जा स्‍टार्टअप के लिए एकीकरण से नवोन्‍मेष कार्यक्रम
      Posted On: 02 AUG 2018 11:08AM by PIB Delhi


    इन्‍वेस्‍ट इंडिया ने ऊर्जा स्टार्टअप के लिए एकीकरण से नवोन्मेष कार्यक्रम के जरिये भारतीय स्‍टार्टअप के लिए प्रयोगशाला से सीधे बाजार का मौका उपलब्‍ध कराने के लिए ऊर्जा क्षेत्र की कंपनियों से समझौता किया है।


    एकीकरण से नवोन्‍मेष कॉर्पोरेट परिसर में स्थित ऊर्जा स्‍टार्टअप के लिए तीन महीने का कॉर्पोरेट त्‍वरित कार्यक्रम है।


    इस कार्यक्रम के लिए आवेदन स्‍टार्टअप इंडिया हब पर मौजूद है , जो भारतीय स्‍टार्टअप परितंत्र से जुड़े सभी हितधारकों को एक साथ लाने का ऑनलाइन प्‍लेटफॉर्म है। यह कार्यक्रम कॉर्पोरेट कंपनियों के निर्देशन और समर्थन से नये विचारों को मूर्तरूप देने के लिए स्‍टार्टअप शुरू करने और मूल्‍यवान ऊर्जा बदलाव से जुड़े सहयोग और परिवर्तन का एक मौका उपलब्‍ध कराता है।


    चयनित स्टार्टअप को कॉर्पोरेट के साथ उत्पादन शुरू करने के मौके के साथ ही 5 लाख रूपये प्रति स्टार्टअप तक नकद पुरस्कार अनुदान प्राप्त होगा। कॉर्पोरेट कंपनियां उन्‍हें प्रौद्योगिकी , तकनीकी और व्यावसायिक परामर्श प्रदान करने के साथ-साथ अपने नेटवर्क के जरिये उन्‍हें संभावित उपभोक्‍ताओं तक पहुंच भी प्रदान करेंगी।


    घरों , खेत, उद्योग, बुनियादी ढांचे, भवन, उपयोगिता और परिवहन जैसे विभिन्‍न क्षेत्रों में ऊर्जा जीवन चक्र- उत्पादन, संचरण एवं वितरण, भंडारण एवं उपभोग के विभिन्न चरणों में नवोन्‍मेषकों से प्रविष्टियां आमंत्रित की जाती हैं। विजेताओं का मूल्यांकन नवाचार, व्यापार व्यवहार्यता और मापनीयता क्षमता जैसे चयनित मानकों के आधार पर किया जाएगा।


    इन श्रेणियों में एकीकरण से नवोन्मेष कार्यक्रम में विशेष रूचि के क्षेत्र में निम्‍नलिखित शामिल हैं:


    गृहस्‍थी


    घर स्वचालन


    · स्मार्ट होम उत्पादों और संस्‍थापक/समर्थन सेवाओं के लिए ई-कॉमर्स मार्केटप्लेस


    · छत पर सौर और घरेलू ऊर्जा भंडारण


    परिवहन


    · ईवी और ईवी बुनियादी ढांचे


    · गैस संचालित ट्रक


    खेत


    · अपशिष्‍ट से उपयोगी वस्‍तु बनाना


    बुनियादी ढांचे


    · नवीकरणीय ऊर्जा


    · ग्रिड और माइक्रो ग्रिड


    · भंडारण बैटरी


    · सेंसर , ड्रोन, डेटा एनालिटिक्स, कार्यबल गतिशीलता


    · साइबर सुरक्षा


    उपयोगिता


    · मीट रिं ग , बिलिंग और ग्राहक विश्लेषण


    · मांग प्रतिक्रिया और वितरित ऊर्जा संसाधन प्रबंधन प्रणाली


    · लेन -देन योग्‍य ऊर्जा , ब्लॉकचेन आधारित ऊर्जा व्यापार और ऊर्जा बाजार


    भवन


    · ऊर्जा दक्षता और शीतलन


    · बी2बीई-मार्केट्स


    · स्वचालन दक्षता


    · पूर्वानुमानित संपत्ति प्रबंधन (आईओटी एंड एआई)


    कार्यक्रम के लिए आवेदन करने की आखिरी तारीख 10 अगस्त , 2018 तक बढ़ा दी गई है।


    एकीकरण से नवोन्मेष कार्यक्रम के विवरण के लिए यहां क्लिक करें:


    ***


    वीके/एके/ जीआरएस –9716

    
    
    (Release ID: 1541368) Visitor Counter : 213
    
    
      Read this release in: English , Tamil