      प्रधानमंत्री कार्यालय

      प्रधानमंत्री ने के.करुणानिधि के निधन पर शोक व्‍यक्‍त किया
      Posted On: 07 AUG 2018 8:03PM by PIB Delhi


    प्रधानमंत्री श्री नरेन्‍द्र मोदी ने के . करुणानिधि के निधन पर शोक व्‍यक्‍त किया है।


    अपने शोक संदेश में उन्‍होंने कहा , ‘के.करुणानिधि के निधन से मैं बहुत दुखी हूं। वह देश के वरिष्‍ठतम नेताओं में से थे। हमने एक बड़े जनाधार वाला नेता ,एक ऊर्जावान विचारक ,एक निपुण लेखक तथा एक ऐसा निष्‍ठावान व्‍यक्ति खो दिया है जिसने अपना सारा जीवन गरीबों और वंचितों के कल्‍याण के लिए समर्पित कर दिया था।’


    ‘करुणानिधि क्ष्‍ोत्रीय आकांक्षाओं के साथ ही देश की प्रगति के लिए भी हमेशा तत्‍पर रहे। वे तमिल लोगों के कल्‍याण के लिए पूरी तरह समर्पित रहे और हमेशा यह कोशिश की कि तमिलनाडु की आवाज को हमेशा गंभीरता से लिया जाए।‘


    ‘मुझे कई अवसरों पर करुणानिधि जी के साथ बात करने का मौका मिला, राजनीति की उनकी समझ और समाज कल्‍याण से जुड़े कार्यों को महत्‍व दिए जाने की उनकी सोच सबसे अलग थी। वे पूरी तरह से लोकतांत्रिक सिद्धांतों के लिए समर्पित थे। उनके द्वारा आपातकाल का कड़ा विरोध हमेशा याद किया जाएगा।‘


    ‘ दुख की इस घड़ी में मेरी संवेदनाएं करुणानिधि जी के परिवार और उनके समर्थकों के साथ है। भारत और खासकर तमिलनाडु उनकी कमी को हमेशा महसूस करेगा। भगवान उनकी आत्‍मा को शांति दें।‘


    r वीके/एमएस/एनआर-9798


    

    
    (Release ID: 1542020) Visitor Counter : 133