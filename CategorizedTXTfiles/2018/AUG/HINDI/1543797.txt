      रेल मंत्रालय

      रेल एवं कोयला मंत्री श्री पीयूष गोयल द्वारा मध्य रेलवे, पश्चिम रेलवे तथा कोंकण रेलवें के कार्यनिष्पादन की समीक्षा
      Posted On: 23 AUG 2018 8:56PM by PIB Delhi


    रेल एवं कोयला मंत्री श्री पीयूष गोयल ने क्षेत्रीय रेलों यथा मध्य रेलवे, पश्चिम रेलवे तथा कोंकण रेलवे के कार्यनिष्पादन की महाप्रबंधकों तथा क्षेत्रीय रेलों एवं कोंकण रेलवे के अन्य वरिष्ठ अधिकारियों के साथ आज 23 अगस्त, 2018 को मुम्बई में समीक्षा की।


    उन्होंने रेलों के समयपालन की जरूरत पर जोर दिया जिसके दौरान यात्रियों की संरक्षा से संबंधित रोजमर्रा के रख-रखाव के कामों पर प्रभाव नहीं पड़ना चाहिए। रेल एवं कोयला मंत्री ने निम्नलिखित मुद्दों पर जोर दिया।

      * सभी ब्लॉक की योजना बनाई जाए समय सूची बनाई जाए और समय पालन पर कम से कम प्रभाव डालते हुए सारे काम पूरे किए जाए। अल्पावधिक परियोजनाओं वाले ब्लॉकों को प्राथमिकता दी जाए और काम के दौरान समय पालन पर विपरीत प्रभाव न पड़े।
      * वसई रोड़ पर नई टर्मिनल लाइन की संभावना का पता लगाया जाए।
      * पश्चिमी रेलवे के महाप्रबंधक द्वारा प्रस्तावित 16 करोड़ रुपये की यातायात सुविधा कार्यों को तत्काल स्वीकृति प्रदान की गई।
      * इसके अलावा पश्चिमी रेलवे के 51 स्टेशनों का पहले ही सौंदर्यकरण किया गया है। इसके लिए और स्टेशन भी शुरू किए जाए। स्टेशनों पर इतिहास और उनकी मुख्य बातें दर्शायी जाए।
      * स्वच्छ शौचालयों पर विशेष जोर दिया जाए सभी शौचालयों में प्रकाश, दरवाजे, शीट और पानी की टंकिया लगी हैं।
      * सवारी डिब्बों में कम पानी खर्च के नए तरीके अपनाए जाए, गाड़ियों को पानी देने के लिए अधिकतम समय पाँच मिनट से अधिक न देने के प्रयास किए जाए।
      * गाड़ियों की बाहर से मैनुअल सफाई से बचा जाएं इसके लिए मशीनीकृत प्रौद्योगिकी प्रयोग में लाई जाए।
      * परम्परागत हस्त तौलिए के स्थान पर डिस्पोजेवल तौलियों का प्रयोग किया जाएं।
      * सभी बेस किचनों को अपग्रेड किया जाएं इनमें वीडियों फीड की व्यवस्था की जाएं।
      * सभी टिकट जाँच कर्मियों तथा खान-पान कर्मियों को पीओएस मशीनें दी जाएं।
      * ठेकेदारों द्वारा कर्मियों को किए जाने वाले भुगतान का ब्यौरा ऑन लाइन उपलब्ध करवाया जाए।
      * वार्तानुकूलित डिब्बों की सफाई तथा स्वच्छ वायु की गुणवत्ता सुनिश्चित की जाएं।
      * स्टेशनों पर जेनेरिक औषधियां उपलब्ध करवाने के लिए स्टेशनों पर जन औषध स्टोर खोले जाए
      * खाद्य वस्तुओं का मैन्यू तथा मूल्य सूची यात्रियों के सुविधार्थ सभी कोचों में उपलब्ध करवाने के प्रयास किए जाए।
      * रेल एवं कोयला मंत्री ने मध्य रेलों द्वारा सारे डिब्बों में लगाए गए वैक्यूम बायो टॉयलेट के निष्पादन की समीक्षा की। उन्होंने सुझाव दिया कि इन वैक्यूम बायो टॉयलेट की शुरूआत सभी प्रिमियम गाड़ियों में करने की संभावना का पता लगाया जाएं।

    ***


    वीके/जेडी/सीएल–9987


    

    
    (Release ID: 1543797) Visitor Counter : 177
    
    
    
    
    

*