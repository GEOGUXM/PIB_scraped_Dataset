      खाद्य प्रसंस्करण उद्योग मंत्रालय

      श्रीमती हरसिमरत बादल ने खाद्य प्रसंस्‍करण कंपनियों से अपील की कि वे केरल में बाढ़ पीडि़तों की सहायता के लिए राहत प्रयासों में योगदान करें
      Posted On: 19 AUG 2018 5:21PM by PIB Delhi


    श्रीमती हरसिमरत बादल ने आज सभी खाद्य प्रसंस्‍करण कंपनियों से अपील की कि वे केरल में बाढ़ पीडि़तों की सहायता के लिए राहत प्रयासों में योगदान करें। उन्‍होंने कंपनियों से कहा कि इस नेक कार्य के लिए संसाधित खाद्य उत्‍पाद उदारतापूर्वक दान दें।


    नई दिल्‍ली में जारी वक्‍तव्‍य में श्रीमती बादल ने कहा कि केरल में भीषण बाढ़ के कारण हजारों लोग बेघर हो गए हैं, जिन्‍हें संसाधित खाद्य उत्‍पादों की आवश्‍यकता है। उन्‍होंने कहा कि योगदान करने वाले उद्योग निम्‍नांकित अधिकारियों से संपर्क कर सकते हैं, जिन्‍हें मंत्रालय ने समन्‍वय के लिए मनोनीत किया है:-

     1. संयुक्‍त सचिव श्री पराग गुप्‍ता (9650872875) और
     2. उप सचिव श्री अत्‍यानंद (9891614895)

    श्रीमती बादल ने कहा कि उनके अनुरोध पर आईटीसी और ब्रिटेनिया द्वारा बिस्‍केट के तीन लाख पैकेट पहले ही केरल सरकार को सौंपे जा चुके हैं। उन्‍होंने कहा कि ये बिस्‍केट त्रिवेन्‍द्रम, कोच्चि और मालापुरम में अधिकारियों को सौंपे गए ताकि उन्‍हें आगे पीडि़त लोगों को वितरित किया जा सके।


    वि. कासोटिया/आरएसबी/राजीव


    

    
    (Release ID: 1543351) Visitor Counter : 138
    
    
    
    
    

2.