      रक्षा मंत्रालय

      इलेक्‍ट्रॉनिक्‍स और मैकेनिकल इंजीनियरिंग साइक्लिंग अभियान को हरी झंडी
      Posted On: 16 AUG 2018 7:14PM by PIB Delhi


    भारतीय सेना के इलेक्‍ट्रॉनिक्‍स एवं मैकेनिकल इंजीनियर कोर अपनी प्‍लैटिनम जुबली के अवसर पर साइकिल अभियान चला रहा है। 15 अगस्‍त, 2018 को स्‍वतंत्रता दिवस के अवसर पर एमईसीईएमई सिकन्‍दराबाद से दल को हरी झंडी दिखाकर रवाना किया गया।


    यह दल 120 दिनों में 25000 किलोमीटर की दूरी तय करते हुए सभी राज्‍यों से गुजरेगा। यह अभियान तीन चरणों में पूरा होगा। पहले चरण में यह दल सिकन्‍दराबाद से लेह और लेह से कन्‍याकुमारी तक जाएगा। दूसरे चरण में कन्‍याकुमारी से तेजु और फिर तेजु से कोटेश्‍वर जाएगा और तीसरे चरण में यह दल कोटेश्‍वर से दिल्‍ली आएगा और इस तरह स्‍वर्णिम चतुर्भुज का दौरा पूरा होगा।


    यह दल एक देश में सबसे लम्‍बी दूरी की साइक्लिंग और सबसे तेजी से स्‍वर्ण चतुर्भुज मार्ग पर साइक्लिंग के लिए गिनीज वर्ल्‍ड रिकॉर्ड में नाम दर्ज कराने की कोशिश करेगा। इसके साथ ही यह दल सबसे तेज नॉर्थ-साउथ साइक्लिंग और सबसे तेज ईस्‍ट-वेस्‍ट साइक्लिंग के लिए भी लिम्‍बा बुक ऑफ रिकॉर्ड्स में नाम दर्ज कराने का प्रयास करेगा।


    ***


    वीके/एएम/ एके/वाईबी – 9911

    
    
    (Release ID: 1543228) Visitor Counter : 132