      गृह मंत्रालय

      संसद सदस्य और बांग्लादेश तारितक फैडरेशन के चेयरमैन ने गृह राज्यमंत्री श्री किरेन रिजिजू से मुलाकात की
      Posted On: 06 AUG 2018 8:17PM by PIB Delhi


    संसद सदस्य और बांग्लादेश तारितक फैडरेशन के चेयरमैन श्री अल हज सैयद नजीबुल बशर मईजबंडारी ने आज यहां गृह राज्यमंत्री श्री किरेन रिजिजू से मुलाकात की।


    बैठक के दौरान दोनों पक्षों ने सामाजिक, राजनीतिक, सांस्कृतिक, आर्थिक और सुरक्षा के क्षेत्र में द्विपक्षीय हितों से जुड़े विभिन्न मसलों पर चर्चा की। बंगाल की खाड़ी होकर पूर्वोत्तर राज्यों की कनेक्टिविटी व व्यापार-संभावनाओं पर भी बैठक के दौरान विचार-विमर्श किया गया।


    भारत के लिए बांग्लादेश के महत्व पर जोर देते हुए श्री रिजिजू ने कहा कि भारत की समृद्धि के लिए बांग्लादेश का समृद्ध और शांतिपूर्ण होना बहुत महत्व रखता है। भारत सरकार इस दिशा में निरंतर प्रयास कर रही है। पूर्वोत्तर राज्यों की समृद्धि बांग्लादेश की समृद्धि से जुड़ी हुई है।


    बांग्लादेश के संसद सदस्य ने रोहिंग्या मामला उठाया। श्री रिजिजू ने कहा कि भारत सरकार लाखों रोहिंग्याओं के बांग्लादेश पर बोझ से पूणतः वाकिफ है। असम के एनआरसी मामले पर श्री रिजिजू ने जानकारी देते हुए कहा कि सर्वोच्च न्यायालय के निर्देश और निगरानी में यह प्रक्रिया चल रही है।


    दोनों पक्षों ने इस बात पर जोर दिया कि समृद्धि के लिए साथ मिलकर काम करना आवश्यक है और आतंकवाद से मुकाबले के लिए कार्य योजना तैयार की जानी चाहिए।


    ***


    वीके/जेके/सीएस-9776


    

    
    (Release ID: 1541845) Visitor Counter : 77