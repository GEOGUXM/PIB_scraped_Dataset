      स्‍वास्‍थ्‍य एवं परिवार कल्‍याण मंत्रालय

      हम केरल में बाढ़ पीडि़तों को हर संभव मदद पहुंचा रहे हैं : जे पी नड्डा
      Posted On: 19 AUG 2018 6:26PM by PIB Delhi


    केन्‍द्रीय स्‍वास्‍थ्‍य और परिवार कल्‍याण मंत्री जे पी नड्डा ने कहा है कि “प्रधानमंत्री के मार्ग-दर्शन के अंतर्गत स्‍वास्‍थ्‍य और परिवार कल्‍याण मंत्रालय केरल में बाढ़ राहत उपायों में हर प्रकार की सहायता कर रहा है। हम केरल में बाढ़ की स्थिति पर नियमित रूप से निगरानी रख रहे हैं। सचिव (स्‍वास्‍थ्‍य) राज्‍यों के स्‍वास्‍थ्‍य अधिकारियों के साथ संपर्क बनाए हुए हैं और बीमारी निगरानी नेटवर्क के ज़रिए स्थिति पर नज़र रखे हुए हैं।'' मंत्री ने कहा कि उन्‍होंने स्वयं केरल की स्‍वास्‍थ्‍य मंत्री के के शैलजा के साथ फोन पर बातचीत की है और वे व्‍यक्तिगत रूप से स्थिति की देखरेख कर रहे हैं।


    उन्‍होंने कहा कि स्थिति से निपटने के लिए 3757 चिकित्‍सा शिविर स्‍थापित किए गए हैं। केरल सरकार के अनुरोध के अनुसार 90 तरह की दवाइयां अपेक्षित मात्रा में राज्‍य को उपलब्‍ध कराई गई हैं। दवाओं की पहली खेप कल राज्‍य में पहुंच जाएगी। स्वास्‍थ्‍य मंत्रालय अन्‍य राज्‍यों के साथ भी समन्‍वय कर रहा है, जिन्‍होंने वायदा किया है कि वे दवाएं उपलब्‍ध कराएंगे ताकि उनकी आपूर्ति बढ़ाने में बढ़ोतरी की जा सके।


    संचारी रोगों पर नियंत्रण और उनकी रोकथाम, सुरक्षित पेयजल, स्‍वच्‍छता के उपायों और मच्छर जनित बीमारियों पर नियंत्रण के बारे में स्‍वास्‍थ्‍य चेतावनियां तैयार की गई हैं राज्‍य सरकार को भेजी गईं हैं।


    उन्‍होंने कहा कि केन्‍द्र सरकार राज्‍य सरकार से सलाह मशविरा करके महामारी की आशंका वाले क्षेत्रों में चिकित्‍सा टीमें तैनात करेगी ताकि तीव्र स्‍वास्‍थ्‍य मूल्‍यांकन किए जा सकें। राज्‍य में प्राथमिक स्‍वास्‍थ्‍य देखभाल ढांचे को जो क्षति पहुंची है उसमें मदद के लिए राष्‍ट्रीय स्‍वास्‍थ्‍य मिशन के अंतर्गत सहायता प्रदान की जाएगी।


    वि. कासोटिया/आरएसबी/राजीव


    

    
    (Release ID: 1543353) Visitor Counter : 146