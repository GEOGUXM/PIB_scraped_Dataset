      गृह मंत्रालय

      भारत में अमेरिका के राजदूत ने गृह राज्य मंत्री किरेन रिजिजू से मुलाकात की
      
      दोनों पक्षों ने आतंकवाद के खतरे का साझा मुकाबला करने का संकल्प व्यक्त किया

      Posted On: 13 AUG 2018 4:10PM by PIB Delhi

      भारत में अमेरिका के राजदूत श्री केनेथ आई जस्टर ने अमेरिकी राजदूतावास के अन्य अधिकारियों के साथ आज नई दिल्ली में गृह राज्य मंत्री श्री किरेन रिजिजू से मुलाकात की।


      श्री जस्टर और श्री रिजिजू ने विश्व के सबसे बड़े लोकतंत्रों तथा विश्व शांति के लिए आतंकवाद के खतरों का मुकाबला करने में भारत और अमेरिका का संकल्प व्यक्त किया।


      इस संबंध में श्री केनेथ जस्टर ने भारत और अमेरिका के बीच होमलैंड सुरक्षा संवाद को आगे बढ़ाने में अपने देश की दिलचस्पी व्यक्त की।


      श्री जस्टर और श्री रिजिजू ने बैठक के दौरान भारत-अमेरिका संबंधों को और मजबूत बनाने के उपायों पर भी चर्चा की।


      ***


      वीके/एएम/एजी/एमएस – 9866


    

    
    (Release ID: 1542883) Visitor Counter : 99
    
    
      Read this release in: English , Bengali