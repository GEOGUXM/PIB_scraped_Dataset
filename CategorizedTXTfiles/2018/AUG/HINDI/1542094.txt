      गृह मंत्रालय

      तमिलनाडु के पूर्व मुख्यमंत्री डॉ. एम करुणानिधि के निधन पर केन्द्र ने एक दिन का राष्ट्रीय शोक घोषित किया; राजकीय सम्मान के साथ अंत्येष्टि
      Posted On: 07 AUG 2018 8:49PM by PIB Delhi


    भारत सरकार गहरे दुख के साथ घोषित करती है कि तमिलनाडु के पूर्व मुख्यमंत्री डॉ. एम करुणानिधि का चेन्नई के कावेरी अस्पताल में 7 अगस्त, 2018 को दुखद निधन हो गया है।


    दिवंगत नेता के सम्मान में दिल्ली और सभी राज्यों / केन्द्र शासित प्रदेशों की राजधानियों तथा पूरे तमिलनाडु में 8 अगस्त, 2018 को राष्टीय ध्वज आधा झुका रहेगा। यह भी फैसला किया गया कि दिवंगत नेता की राजकीय सम्मान के साथ अंत्येष्टि की जाएगी। अंत्येष्टि 8 अगस्त, 2018 को चेन्नई में की जाएगी। भारत सरकार 8 अगस्त, 2018 को देशभर में 1 दिन का राष्ट्रीय शोक रखेगी।
    इस दौरान कोई भी सरकारी आयोजन नहीं होगा।


    सभी राज्यों / केन्द्र शासित प्रशासनों को उपरोक्त सूचना दी जा रही है।


    ***


    वीके / एम / एकेपी / एमएम – 9804


    

    
    (Release ID: 1542094) Visitor Counter : 53