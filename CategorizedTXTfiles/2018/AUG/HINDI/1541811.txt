      रक्षा मंत्रालय

      स्‍वदेशी स्‍तर पर रक्षा उपकरणों का विनिर्माण
      Posted On: 06 AUG 2018 6:45PM by PIB Delhi

     1. संभावित खतरों , परिचालन चुनौतियों तथा तकनीकी बदलावों के मद्देनजर समूचे रक्षा परिदृश्‍य की चुनौतियों से निबटने के लिए सेना को पूरी तरह तैयार करने के लिए रक्षा उपकरणों का पूंजीगत अधिग्रहण विभिन्‍न घरेलू तथा अंतर्राष्‍ट्रीय वेंडरों से रक्षा खरीद प्रक्रिया की व्‍यवस्‍थाओं के तहत किया जाता है।
     1. सीजीडीए की ओर से उपलब्‍ध कराए गए आकंड़ो के अनुसार सेना के तीनों अंगों द्वारा पिछले तीन सालों में घरेलू तथा विदेशी वेंडरों द्वारा रक्षा उपकरणों की खरीद पर किये गये कुल खर्च का ब्‍यौरा इस प्रकार है। :-

    ( करोड़ रूपए में ) पूंजीगत अधिग्रहण

                                                                                     
वर्ष     भारतीय वेंडरों से खरीद  प्रतिशत  विदेशी वेंडरों से खरीद  प्रतिशत  कुल खरीद t
                                                                                     
                                                                                     
                                 (%)                              (%)                
                                                                                     
                                                                                     
                                                                                     
2015-16  39149                   62.80    23192                   37.20    62341     
                                                                                     
                                                                                     
                                                                                     
2016-17  41872                   60.55    27278                   39.45    69150     
                                                                                     
                                                                                     
                                                                                     
2017-18  43697                   60.08    29035                   39.92    72732     
                                                                                     
                                                                                     

    
    रक्षा खरीद प्रक्रिया (डीपीपी) रक्षा उपकरणों , प्लेटफार्मों , प्रणालियों और उप-प्रणालियों के स्वदेशी डिजाइन , विकास और निर्माण को बढ़ावा देने पर जोर देते हुए भारत सरकार की ' मेक इन इंडिया ' पहल को प्रोत्‍साहित करने के लिए रक्षा खरीद प्रक्रिया को संस्थागत बनाने , सुव्यवस्थित करने और सरल बनाने पर केंद्रित है। सरकार के ' मेक इन इंडिया ' पहल के मुख्य उद्देश्यों को कई नीतिगत उपायों के माध्यम से महसूस किया जा रहा है जिनमें शामिल हैं: -

      * मेक टू के लिए एक पृथक उप श्रेणी अधिसूचित की गयी है जिसमें मान्‍यता की शर्तों में नरमी, आवश्‍यक दस्‍तावेजों की संख्‍या कम से कम रखने तथा उद्योंगों तथा व्‍यक्तियों द्वारा स्‍वत दिए गए प्रस्‍ताव जैसी सहूलियतों को शामिल किया गया है।
      * पूंजीगत अधिग्रहण के लिए मेक टू – उप श्रेणी के तहत स्‍वत: दिए गए प्रस्‍तावों पर विचार के लिए मानक परिचालन प्रक्रिया का अनुपालन।
      * रक्षा उपकरण विनिर्माण क्षेत्र में निवेश की संभावनाओं, प्रक्रियाओं और नियामक जरूरतों से संबंधित सभी जरूरी जानकारियां उपलब्‍ध कराने के लिए रक्षा मंत्रालय में अलग से एक निवेशक प्रकोष्‍ठ की स्‍थापना।
      * निर्यात मंजूरी प्रक्रिया को व्‍यवस्थित पारदर्शी और ऑनलाइन बनाया गया है।
      * देश के रक्षा उद्योग के आधर को मजबूत बनाना एक सतत प्रक्रिया है। सरकार इसे आवश्‍यकताओं और संसाधनों की उपलब्‍धता के आधार पर चलाती है। आर्थिक विकास के इंजन के तौर पर देश में रक्षा उद्योग के आधार को मजबूत बनाने के लिए हाल ही में दो औद्योगिक रक्षा गलियारे बनाए जाने का फैसला लिया गया। एक रक्षा गलियारा तमिलनाडु में चेन्नई से होसूर, कोयंबटूर, सेलम होता हुआ तिरुचिराप्पल्ली तक दूसरा उत्तर प्रदेश (यूपी) में अलीगढ़ से आगरा, झांसी, कानपुर, चित्रकूट और लखनऊ तक होगा।
      * रक्षा क्षेत्र में नवाचार को बढ़ावा देने के लिए रक्षा उत्‍कृष्‍टता के लिए नवोन्‍मेषण शीर्षक से एक नई योजना का प्रधानमंत्री नरेन्‍द्र मोदी द्वारा 12 अप्रैल, 2018 को डिफेंस एक्‍सपो 2018 में शुभारंभ किया गया। इसका मुख्‍य लक्ष्‍य रक्षा क्षेत्र में नवाचार और तकनीकी विकास को बढ़ावा देना है। इस‍के अलावा इस प्रक्रिया में सूक्ष्‍म, लघु और मध्‍यम उद्योगों, स्‍टार्टअपस, अनुसंधान और विकास कार्यों से जुड़ी संस्‍थाओं तथा शिक्षण समुदाय को जोड़ना है और उन्‍हें नवाचार से जुड़े अनुसंधान कार्यों के लिए वित्‍तीय मदद की व्‍यवस्‍था करना है।
      * ऑफसेट से जुड़े दिशा-निर्देशों को लचीला बनाया गया है। इसके लिए ऑफसेट साझेदार और ऑफसेट उपकरणों के लिए लिखित अनुबंधों में भी बदलाव किया गया है। मूल विदेशी उपकरण बनाने वाले निर्माताओं को अब अनुबंध पर हस्‍ताक्षर करते समय ऑफसेट साझेदारों और उत्‍पादों का ब्‍यौरा नहीं देना पड़ेगा।
      * निजी क्षेत्र की भागीदारी को प्रोत्‍साहित करने के लिए डीपीएसयू और ओएफबी के लिए आउटसोर्सिंग और वेंडर डेवलपमेंट दिशानिर्देश जारी किए गए हैं।इसके तहत प्रत्‍येक डीपीएसयू तथा ओएफबी के लिए आउटसोर्सिंग और वेंडर डेवलपमेंट के वास्‍ते मध्‍यावधि और दीर्घावधि योजना बनाना अनिवार्य बनाया गया है ताकि निजी क्षेत्र से आउटसोर्सिंग को बढ़ावा मिले।
      * रक्षा खरीद प्रक्रिया में 2016 में संशोंधन किया गया और घरेलू रक्षा उद्योग के विकास के लिए इसमें विशेष व्‍यवस्‍थाएं की गई।
      * नई नीति में स्‍वदेशी डिजाइन विकास और विर्निर्माण खरीद की एक नई श्रेणी जोड़ी गई है। इसका उद्देश्‍य स्‍वदेशी तकनीक से डिजाइन और विकसित किए गए रक्षा उपकरणों की खरीद को प्रोत्‍साहित करना है।

    यह जानकारी रक्षा राज्य मंत्री डॉ. सुभाष भामरे ने आज राज्‍यसभा में एक लिखित उत्‍तर में दी।


    वीके/एमएस/एसके-9766

    

    
    (Release ID: 1541811) Visitor Counter : 352
    
    
    
    
    

          
          
          
          
          
          
          
          
1.        
          
*