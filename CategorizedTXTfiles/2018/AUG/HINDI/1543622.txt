      प्रधानमंत्री कार्यालय

      प्रधानमंत्री 23 अगस्त को गुजरात की यात्रा करेंगे
      Posted On: 22 AUG 2018 5:42PM by PIB Delhi


    प्रधानमंत्री श्री नरेंद्र मोदी 23 अगस्त 2018 को गुजरात की यात्रा करेंगे।


    वलसाड जिले के जुजवां गांव में वह केंद्र सरकार की महत्वपूर्ण योजना - प्रधानमंत्री आवास योजना (ग्रामीण) जिसका लक्ष्य सभी को आवास उपलब्ध कराना है - के लाभार्थियों के सामूहिक ई-गृहप्रवेश के साक्षी बनेंगे।


    गुजरात राज्य में एक लाख से अधिक आवासों का निर्माण पूरा कर लिया गया है। इस योजना के लाभार्थी एक साथ 26 जिलों में गृहप्रवेश का आयोजन करेंगे। वलसाड में दक्षिण गुजरात के पांच जिलों मुख्य रूप से वलसाड, नवसारी, तापी, सूरत और डांग के लाभार्थी एकत्रित होंगे।


    शेष जिलों में सामूहिक गृहप्रवेश का आयोजन प्रखण्ड स्तर पर किया जायेगा। इन जिलों के लाभार्थी एक वीडियों लिंक के जरिये वलसाड में आयोजित किये जा रहे मुख्य कार्यक्रम से जुडेंगे। कुल मिलाकर 2 लाख लोगों के इस आयोजन से जुड़ने की उम्मीद है।


    इसी कार्यक्रम में प्रधानमंत्री विभिन्न विकासकारी योजनाओं, जिसमें दीनदयाल उपाध्याय ग्रामीण कौशल विकास योजना, मुख्यमंत्री ग्रामोदय योजना और राष्ट्रीय ग्रामीण आजीविका अभियान भी शामिल हैं, के लाभार्थियों को प्रमाणपत्र और नियुक्ति पत्र सौंपेंगे। वे महिला बैंक सहायकों को नियुक्ति पत्र और छोटे-एटीएम भी वितरित करेंगे। प्रधानमंत्री वहां एक सभा को भी संबोधित करेंगे।


    जूनागढ़ में प्रधानमंत्री कई विकास परियोजनाओं का उद्घाटन करेंगे। जूनागढ़ में एक सरकारी अस्पताल, जूनागढ़ नगर पालिका परिषद की 13 परियोजनायें, खोखराडा में एक दुग्ध प्रसंस्करण इकाई इन योजनाओं में शामिल हैं। प्रधानमंत्री वहां पर एक सभा को भी संबोधित करेंगे।


    प्रधानमंत्री राज्य के गांधीनगर में स्थित गुजरात फोरेंसिक विज्ञान विश्वविद्यालय में दीक्षांत समारोह को भी संबोधित करेंगे। दिल्ली वापस लौटने से पहले वे गांधीनगर में सोमनाथ न्यास में एक बैठक में भी भाग लेंगे।


    *****


    वीके/केटी/आरके/सीएल/-9970


    

    
    (Release ID: 1543622) Visitor Counter : 173