      इलेक्ट्रानिक्स एवं आईटी मंत्रालय

      श्री रवि प्रसाद शंकर ने अटल बिहारी वाजपेयी के निधन पर शोक जताया
      Posted On: 16 AUG 2018 7:18PM by PIB Delhi


    केन्‍द्रीय इलेक्‍ट्रॉनिक्‍स एवं सूचना प्रौद्योगिकी और कानून एवं न्‍याय मंत्री श्री रविशंकर प्रसाद ने भारत रत्न अटल बिहारी वाजपेयी के निधन पर गहरा दु:ख जताया है। शोक संतप्‍त परिवार और राष्‍ट्र को अपने संदेश में श्री प्रसाद ने कहा, ‘मैं श्रद्धेय अटलजी के निधन पर गहरा शोक व्‍यक्‍त करता हूं, वे जनसंघ के समय से बीजेपी के मुख्‍य स्‍तंभ थे, उन्‍होंने प्रभावी तरीके से पार्टी की विचारधारा बनाई और यह सुनिश्चित किया कि देश में इसका सम्‍मान हो। उन्‍होंने पार्टी की मजबूत आधारशिला रखी, जो आज देश का मुख्‍य स्‍तंभ है।’


    देश के प्रति अपना पूरा जीवन समर्पित करने और एक मजबूत तथा विकसित भारत के निर्माण के लिए श्री वाजपेयी सदैव याद किए जाएंगे।


    मेरा सौभाग्य रहा है कि अटल जी के साथ बचपन से जुड़ने का मुझे अवसर मिला। उनकी प्रेरणा, मार्गदर्शन और देश के विकास के लिए उनके द्वारा दिखाये मार्ग नवभारत के निर्माण में सहायक साबित होंगे। अटल जी को मेरा विनम्र नमन और श्रद्धांजलि।


    ***


    वीके/एएम/ एके/वाईबी – 9912

    
    
    (Release ID: 1543229) Visitor Counter : 66