      गृह मंत्रालय

      श्री किरन रिजीजू की अगुआई वाली केंद्रीय टीम ने नागालैंड में बाढ़ की स्थिति की समीक्षा की
      Posted On: 05 AUG 2018 7:59PM by PIB Delhi


    केन्द्रीय गृह राज्यमंत्री श्री किरन रिजीजू ने आज राष्ट्रीय आपदा प्रबंधन प्राधिकरण (एनडीएमए), गृह मंत्रालय (एमएचए), सड़क परिवहन और राजमार्ग मंत्रालय एवं राष्ट्रीय आपदा मोचन बल (एनडीआरएफ) के अधिकारियों की टीम के साथ दीमापुर और कोहिमा जिलों के बाढ़/भूस्खलन प्रभावित इलाकों का दौरा किया और राज्य सरकार तथा अन्य केन्द्रीय एजेंसियों द्वारा खोज, राहत एवं बचाव कार्यों की मुख्यमंत्री श्री नेफ्यू रियो, गृह सचिव, पुलिस महानिरीक्षक और राज्य सरकार के अन्य शीर्ष अधिकारियों के साथ बैठक कर जायजा लिया।


    दीमापुर पहुंचने के बाद, राज्य सरकार के अधिकारियों ने राज्य की स्थिति से केन्द्रीय गृह राज्यमंत्री श्री रिजीजू को अवगत कराया और उसके बाद श्री रिजीजू, नागालैंड के मुख्यमंत्री तथा राज्य एवं केन्द्र सरकार के अन्य शीर्ष अधिकारियों के साथ दीमापुर और कोहिमा जिले के बाढ़ एवं भूस्खलन प्रभावित इलाकों का हवाई सर्वेक्षण भी किया। इस हवाई सर्वेक्षण के बाद, उन्होंने दीमापुर में एक बैठक भी की।


    बैठक के दौरान श्री रिजीजू ने बाढ़ और भूस्खलन की इस प्राकृतिक आपदा से निपटने में किए जा रहे राहत एवं बचाव कार्य के प्रति संतोष व्यक्त किया तथा राज्य सरकार को प्रभावित आमलोगों को मूलभूत जरूरत की सामग्री उपलब्ध कराने के लिए हर संभव मदद का भी आश्वासन दिया। उन्होंने राज्य सरकार को यह भरोसा देते हुए कहा कि अंतर-मंत्रीय केन्द्रीय टीम जल्द ही 10 से 15 दिनों के अंदर राज्य का दौरा करेगी। उन्होंने राज्य सरकार को यह भरोसा भी दिया कि एसडीआरएफ टीम की दूसरी टुकड़ी जल्द ही राहत कार्य के लिए भेजी जाएगी।


    नागालैंड के मुख्यमंत्री ने केन्द्र सरकार को तुरंत कार्य करने के लिए धन्यवाद भी दिया तथा कहा कि जिस तरह से केन्द्र सरकार ने तेजी दिखाते हुए राहत एवं बचाव कार्य के लिए भारतीय वायुसेना के हेलीक़प्टर के साथ-साथ एनडीआरएफ की टीम भेजी, उससे राहत एवं बचाव कार्य तथा बचाव संसाधनों को तेजी से वितरित करने में भी काफी मदद पहुंचा है।


    मीडिया से बात करते हुए श्री रिजीजू ने कहा कि इस प्राकृतिक आपदा से राज्य को फसल के साथ-साथ सड़क मार्ग सेवा को काफी नुकसान पहुंचा है। श्री रिजीजू ने यह भी कहा कि केन्द्र सरकार नागालैंड में आए इस बाढ़ की आपदा से काफी आहत है और साथ ही उन्होंने राज्य सरकार को यह भरोसा दिलाया कि केन्द्र सरकार इससे निपटने में राज्य सरकार को हर संभव मदद देगी।


    इस मौसम में, नागालैंड के कई इलाके भारी बारिश के कारण इसकी चपेट में आ गए हैं। 70 लोगों वाले एनडीआरएफ की दो टीमें दिन-रात राहत एवं बचाव कार्यों में लगी हुई है। इसके साथ ही भारतीय वायुसेना के दो हेलीकॉप्टर भी राहत कार्यों में लगे हैं।


    गुवाहाटी एयरपोर्ट पहुंचने पर असम सरकार के राजस्व और आपदा प्रबंधन में प्रधान सचिव ने राज्य में जारी बाढ़ की स्शिति से केन्द्रीय मंत्री को अवगत कराया तथा राष्ट्रीय आपदा मोचन बल (एनडीआरएफ) द्वारा किए जा रहे कार्यों के लिए केन्द्र सरकार को धन्यवाद भी दिया। श्री रिजीजू ने आश्वात किया कि केन्द्र सरकार इस बाढ़ की स्थिति से निपटने में राज्य सरकार को हर संभव मदद देगी। साथ ही उन्होंने राज्य सरकार से आर्थिक सहायता के लिए जल्द-से-जल्द ज्ञापन देने का भी अनुरोध किया।


    ***


    वीके/एएम/पीकेपी/आरके– 9762


    

    
    (Release ID: 1541670) Visitor Counter : 104