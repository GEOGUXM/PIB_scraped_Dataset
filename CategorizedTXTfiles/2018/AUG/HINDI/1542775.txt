      प्रधानमंत्री कार्यालय

      संयुक्त राष्ट्र महासभा की निर्वाचित अध्यक्ष ने प्रधानमंत्री से भेंट की
      Posted On: 10 AUG 2018 8:29PM by PIB Delhi


    संयुक्त राष्ट्र महासभा की निर्वाचित अध्यक्ष सुश्री मारिया फर्नांडा एस्पिनोसा गार्सेस ने आज प्रधानमंत्री श्री नरेन्द्र मोदी से भेंट की।


    प्रधानमंत्री ने 73वीं संयुक्त राष्ट्र महासभा की अध्‍यक्ष निर्वाचित होने पर सुश्री एस्पिनोसा को बधाई दी। सुश्री एस्पिनोसा ने संयुक्त राष्ट्र महासभा के आगामी सत्र के लिए अपनी प्राथमिकताओं को साझा किया। प्रधानमंत्री ने उन्हें अपनी नई जिम्मेदारियों के निर्वहन में भारत की ओर से पूर्ण और रचनात्मक सहयोग का आश्वासन दिया।


    उन्होंने आतंकवाद, संयुक्त राष्ट्र में सुधार और जलवायु परिवर्तन सहित प्रमुख वैश्विक चुनौतियों पर संयुक्त राष्ट्र की ओर से ठोस कार्रवाई किए जाने की आवश्यकता पर चर्चा की।


    ***


    वीके/एएम / आरआरएस- 9857


    

    
    (Release ID: 1542775) Visitor Counter : 330