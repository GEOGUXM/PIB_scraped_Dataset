      आयुष

      राष्‍ट्रीय औष‍धीय पादप बोर्ड की 7वीं बैठक नई दिल्‍ली में हुई
      Posted On: 31 AUG 2018 6:00PM by PIB Delhi


    केंद्रीय आयुष राज्‍य मंत्री श्रीपद येसो नाइक की अध्‍यक्षता में आयुष मंत्रालय के राष्‍ट्रीय औषधीय पादप बोर्ड की 7वीं बैठक 30 अगस्‍त, 2018 को नई दिल्‍ली में हुई। बैठक में श्री नाइक ने कहा कि सरकार औषधि पादप क्षेत्र के विकास के लिए हर संभव सहायता देगी। बैठक में औषधीय पौधों की खेती, संरक्षण तथा अनुसंधान और विकास के बारे में उपलब्धियों की समीक्षा की गई। यह फैसला लिया गया कि राज्‍य के औषधीय पादप बोर्डों को आयुष मंत्रालय के अंतर्गत लाने के लिए संबंधित राज्‍यों के साथ व्‍यापक विचार-विमर्श किया जाएगा तथा औषधीय पौधों की खेती और विपणन के लिए व्‍यापक कार्यक्रम बनाया जाएगा और उसे लागू करने के प्रयास किए जाएंगे। बैठक में आयुष मंत्रालय के सचिव वैद्य राजेश कोटेचा तथा 14 मंत्रालयों और विभागों के प्रतिनिधियों के अलावा विभिन्‍न क्षेत्रों के विशेषज्ञ भी शामिल थे।


    वीके/एएम/एमएस/एसके– 1007

    
    
    (Release ID: 1544679) Visitor Counter : 283