      रक्षा मंत्रालय

      भारतीय नौसैनिक जहाज (आईएनएस) सहयाद्रि 13-16 अगस्त, 2018 तक सुवा, फिजी की यात्रा पर
      Posted On: 13 AUG 2018 4:14PM by PIB Delhi


    फिजी के साथ अपने द्विपक्षीय संबंधों को और मजबूत बनाने के लिए भारतीय नौसेना का जहाज आईएनएस सहयाद्रि सद्भावना यात्रा पर आज सवेरे सुवा बंदरगाह पहुंचा।


    शहयाद्रि हवाई में आयोजित आरआईएमपीएसी, 2018 में भाग लेने के बाद भारत लौटते हुए फिजी गणराज्य की यात्रा पर है। इस यात्रा के दौरान नौसैनिक जहाज सहयाद्रि के कर्मचारी फिजी गणराज्य के अपने समकक्षों के साथ पेशेवर संवाद करेंगे। यह जहाज ओपन-डे 14 अगस्त, 2018 को जन-साधारण के देखने के लिए रहेगा।


    फिजी की सरकार के सहयोग से 15 अगस्त, 2018 को सवेरे 10 बजे से शाम साढ़े चार बजे तक सुवा के रातु सुकुना पार्क में चिकित्सा शिविर का आयोजन किया जाएगा, जिसमें भारत और फिजी के डॉक्टर निशुल्क स्वास्थ्य जांच करेंगे। साढ़े 11 बजे से अपराह्न 1.30 बजे तक भारतीय नौसेना तथा आरएफएमएफ के बैंड संयुक्त रूप से धुन बजाएंगे।


    आईएनएस सहयाद्रि, आरएफएमएफ तथा भारतीय उच्चायोग के अधिकारी 14 अगस्त, 2018 को शाम चार बजे से छह बजे तक कछारी पौधे और चंदन के पेड़ लगाने की गतिविधियों में शामिल होंगे। जहाज 15 अगस्त, 2018 को सुवा बंदरगाह पर भारत का 71वां स्वतंत्रता दिवस मनाएगा।


    आईएनएस सहयाद्रि (एफ-49) देश में निर्मित गोपनीय पोतों की शिवालिक श्रेणी का तीसरा और आधुनिकतम पोत है और यह भारतीय नौसेना के पूर्वी बेड़े का हिस्सा है। आईएनएस सहयाद्रि का नाम खुबसूरत पश्चिमी तट (सहयाद्रि श्रृंखला के रूप में प्रसिद्ध) के नाम पर रखा गया है। भारत के पश्चिमी तट के साथ-साथ 1600 किलोमीटर की सहयाद्रि श्रृंखला है।


    ***


    वीके/एएम/ैएजी/एमएस – 9864


    

    
    (Release ID: 1542871) Visitor Counter : 258