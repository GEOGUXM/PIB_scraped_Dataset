      आवास एवं शहरी कार्य मंत्रालय

      प्रधानमंत्री आवास योजना की केन्द्रीय स्वीकृति और निगरानी समिति (सीएसएमसी) की 37वीं बैठक – 8 राज्यों में कुल 1,12,213 शहरी आवासों को मंजूरी
      
      आन्ध्र प्रदेश को 37,719, हरियाणा- 19,858, मध्य प्रदेश – 18,375, महाराष्ट्र -12,238, छत्तीसगढ़ – 10,632, कर्नाटक -8,761, जम्मू एवं कश्मीर – 4,442, अरूणाचल प्रदेश – 188 आवास मिलेंगे
      
      Posted On: 24 AUG 2018 6:29PM by PIB Delhi


    केन्द्रीय आवास और शहरी मामलों के मंत्रालय ने प्रधानमंत्री आवास योजना (शहरी) के अंतर्गत शहरी गरीबों के लाभ के लिए 1,12,213 अतिरिक्त सस्ते मकानों के निर्माण को मंजूरी दे दी है। यह मंजूरी कल यहां केन्द्रीय स्वीकृति और निगरानी समिति की 37वीं बैठक में दी गई।


    आन्ध्र प्रदेश को 37 ,719 जबकि हरियाणा को 19,858 सस्ते मकान देने की मंजूरी दी गई है। मध्य प्रदेश के लिए 18,375, महाराष्ट्र के लिए 12,238, छत्तीसगढ़ के लिए 10,632, कर्नाटक के लिए 8,761 मकानों की मंजूरी दी गई है। जम्मू एवं कश्मीर के लिए यह संख्या 4,442 और अरूणाचल प्रदेश के लिए 188 होगी।


    उपरोक्त प्रस्ताव के साथ सीएसएमसी से अंतिम मंजूरी मिलने के बाद पीएमएवाई (यू) के अंतर्गत संचयी आवासों की संख्या 54,95,443 हो जाएगी।


    ***


    वीके/एएम/केपी/सीएस–99 96


    

    
    (Release ID: 1543866) Visitor Counter : 138