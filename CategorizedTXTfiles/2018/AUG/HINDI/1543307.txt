      राष्ट्रपति सचिवालय

      राष्ट्रपति ने पीबीजी पर एक वृत्तचित्र की विशेष स्क्रीनिंग का अवलोकन किया
      Posted On: 14 AUG 2018 7:08PM by PIB Delhi


    राष्ट्रपति श्री राम नाथ कोविंद ने आज (14 अगस्त , 2018) राष्ट्रपति भवन में राष्ट्रपति के अंगरक्षक (पीबीजी) पर एक वृत्तचित्र की विशेष स्क्रीनिंग का अवलोकन किया।


    नेशनल ज्योग्राफिक द्वारा निर्मित यह वृत्तचित्र श्री अमिताभ बच्चन की व्‍याख्‍या के साथ श्री रॉबिन रॉय द्वारा निर्देशित किया गया है। इसका प्रीमियर 15 अगस्त , 2018 को 2100 बजे नेशनल ज्योग्राफिक चैनल पर होगा।


    वृत्तचित्र में महामहिम राष्ट्रपति के अंगरक्षक , सबसे पुरानी जीवित घुड़सवार इकाई और भारतीय सेना के वरिष्ठ रेजिमेंटों में से एक की कहानी कही गई है। यह रेजिमेंट , जो 245 वर्ष की विरासत है , लगभग 200 सैनिकों से निर्मित है और सर्वोच्च और निःस्वार्थ सेवा का प्रतिनिधित्व करता है।


    वृत्तचित्र के एक हिस्से के रूप में अपने साक्षात्कार में , महामहिम राष्ट्रपति ने कहा है , " राष्ट्रपति का अंगरक्षक हमारे सशस्त्र बलों के अनुशासन और कौशल की सर्वोत्तम परंपराओं को प्रदर्शित करता है। उनका त्रुटिरहित पहनावा और प्रभावशाली आचरण हमारे देश की विरासत और हमारे सशस्त्र बलों के प्रतिनिधि हैं। लेकिन घोड़े की पीठ पर खड़े होने के उनके कौशल के पीछे , वर्षों की कड़ी मेहनत और पूर्णता की निरंतर खोज शामिल है। ये अनथक , समर्पित और बहादुर सैनिक हैं - जो दुनिया में सबसे अच्छे हैं। मुझे उन पर बहुत गर्व है।"


    ***


    वीके/एएम/एसकेजे/जीआरएस–99 25

    
    
    (Release ID: 1543307) Visitor Counter : 37