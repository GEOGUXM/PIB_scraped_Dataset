      रसायन एवं उर्वरक मंत्रालय

      मंत्रिमंडल ने सिंदरी, गोरखपुर तथा बरौनी में हिन्‍दुस्‍तान ऊर्वरक तथा रसायन लिमिटेड द्वारा ऊर्वरक परियोजनाओं को पुर्नजीवित करने में निर्माण सापेक्ष ब्‍याज के बराबर ब्‍याज मुक्‍त ऋण जारी करने को मंजूरी दी
      Posted On: 01 AUG 2018 6:18PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में मंत्रिमंडल की आर्थिक मामलों की समिति ने हिन्‍दुस्‍तान ऊर्वरक तथा रसायन लिमिटेड द्वारा गोरखपुर, सिंदरी और बरौनी में ऊर्वरक परियोजनाओं को नया जीवन देने के लिए 422.28 करोड़ रुपए, 415.67 करोड़ रुपए तथा 419.77 करोड़ रुपए के निर्माण सापेक्ष ब्‍याज के बराबर ब्‍याज मुक्‍त ऋण देने के ऊर्वरक विभाग के प्रस्‍ताव को स्‍वीकृति दे दी है। ब्‍याज मुक्‍त ऋण का कुल मूल्‍य 1257.82 करोड़ रुपए होगा। ब्‍याज मुक्‍त ऋण में केवल निर्माण अवधि के दौरान बने ब्‍याज को कवर किया जाएगा और समय या लागत की वजह से बढ़े खर्च का बोझ संयुक्‍त उपक्रम कंपनी उठाएगी।


    ब्‍याज मुक्‍त ऋण का वितरण निर्माण के पहले तीन वर्षों में किया जाएगा। इसका पुनर्भुगतान 11 वर्षों की अवधि में किया जाएगा और निर्माण के दौरान तीन वर्ष के ऋण वि۠तरण अवधि में इस पर ब्‍याज चुकाने की छूट रहेगी। इसका पुनर्भुगतान अगले आठ वर्षों में चरणबद्ध रूप में होगा।


    पृष्‍ठभूमि


    हिन्‍दुस्‍तान ऊर्वरक और रसायन लिमिटेड राष्‍ट्रीय ताप वि۠द्युत निगम, कोल इंडिया लिमिटेड तथा भारतीय ऊर्वरक लिमिटेड/हिन्‍दुस्‍तान फर्टिलाइजर कॉरपोरेशन लिमिटेड की सुंयक्‍त उद्ययम कंपनी है। यह कंपनी गोरखपुर, सिंदरी और बरौनी की ऊर्वरक परियोजनाओं को पुर्नजीवित करने के लिए 2016 में बनाई गई। ब्‍याज मुक्‍त ऋण से परियोजना के लागत व्‍यय में बचत होगी तथा परियोजना आईआरआर और संभावना अनुपात विशेषकर न्‍यूनतम ऋण सेवा कवरेज अनुपात में सुधार होगा।


    *****


    एकेटी/वीके/एजी/ममता


    

    
    (Release ID: 1541094) Visitor Counter : 74