      अल्‍पसंख्‍यक कार्य मंत्रालय

      सरकार अल्पसंख्यक समुदायों के छात्रों को गुणवत्तायुक्त शिक्षा प्रदान करने को तत्पर है
      
      राष्ट्रीय अल्पसंख्यक विकास एवं वित्त निगम (एनएमडीएफसी) दिल्ली यूनाइटेड क्रिश्चियन सीनियर सेकेंडरी स्कूल के छात्रों की मदद करता है

      Posted On: 04 AUG 2018 8:03PM by PIB Delhi

    केन्द्रीय अल्पसंख्यक कार्य मंत्री श्री मुख्तार अब्बास नकवी ने कहा है कि अल्पसंख्यक समुदाय के लड़कों और लड़कियों को गुणवत्तापूर्ण शिक्षा प्रदान करने के प्रति केंद्र सरकार बहुत गंभीर है। दि ल्ली यूनाइटेड क्रिश्चियन सीनियर सेकेंडरी स्कूल के छात्रों को कंप्यूटर केन्द्र समर्पित करने के बाद , श्री नकवी ने कहा कि सरकार ने पिछले चार वर्षों के दौरान अल्पसंख्यक समुदायों के दो करोड़ पचास लाख से अधिक छात्रों को छात्रवृत्तियां प्रदान की हैं।


    भारत सरकार के अल्पसंख्यक कार्य मंत्रालय के तहत काम कर रहे राष्ट्रीय अल्पसंख्यक विकास और वित्त निगम (एनएमडीएफसी) ने 4 अगस्त 2018 को दिल्ली यूनाइटेड क्रिश्चियन सीनियर सेकेंडरी स्कूल के कंप्यूटर केंद्र को नवीनीकृत किया तथा सुरक्षित पेयजल सुनिश्चित करने के लिए आरओ प्रणाली युक्त वॉटर कूलर उपलब्ध कराया है। यह समर्थन एनएमडीएफसी के कॉर्पोरेट सामाजिक जिम्मेदारी (सीएसआर) कार्यक्रम के तहत किया जा रहा है।यह भारत सरकार के अल्पसंख्यक कार्य मंत्री माननीय श्री मुख्तार अब्बास नकवी की दूरदर्शिता और गतिशील नेतृत्व के कारण संभव हो सका है।


    छात्रों को संबोधित करते हुए श्री नकवी ने कहा कि एनएमडीएफसी के सीएसआर कार्यक्रम के तहत स्कूलों तक पहुंचने और स्कूलों में ऐसी सुविधाएं उपलब्ध कराने की पहल की सराहना की। उ न्होंने स्कूल के छात्रों को आश्वासन दिया कि सरकार "सबका साथ सबका विकास" के लिए प्रतिबद्ध है। इसलिए उन्हें अल्पसंख्यक मामलों और अन्य सरकारी योजनाओं द्वारा चलाए जा रहे विभिन्न शैक्षणिक सहायता कार्यक्रमों से लाभ उठाना चाहिए।


    इस अवसर पर एनएमडीएफसी के सीएमडी मोहम्मद शाहबाज अली ने बताया कि एनएमडीएफसी के सीएसआर कार्यक्रम के तहत सरकार के डिजिटल इंडिया को पूरा करने के लिए वंचित समूहों के बच्चों को कंप्यूटर की जानकारी हासिल करने में मदद करना है। उन्होंने वंचित श्रेणी के छात्रों को शिक्षा प्रदान करने में सहायता के लिए स्कूल प्रबंधन की भी सराहना की।


    डीयूसीएसएस के प्रधानाध्यापक श्री संतोष कुमार ने स्कूल की मदद करने और स्कूल आने के लिए केन्द्रीय अल्पसंख्यक कार्य मंत्री एवं एनएमडीएफसी के प्रति कृतज्ञता व्यक्त की।


    ***


    वीके / एएम/पीकेपी/डीके – 9758

    
    
    (Release ID: 1541651) Visitor Counter : 176