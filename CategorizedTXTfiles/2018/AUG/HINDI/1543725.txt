      प्रधानमंत्री कार्यालय

      प्रधानमंत्री ने जूनागढ़ जिले में विभिन्न परियोजनाओँ का उद्घाटन किया
      Posted On: 23 AUG 2018 6:14PM by PIB Delhi


    प्रधानमंत्री श्री नरेन्द्र मोदी ने आज जूनागढ़ जिले में विभिन्न परियोजनाओं का उद्घाटन किया। इनमें सरकारी सिविल अस्पताल, एक दुग्ध प्रसंस्करण संयंत्र और जूनागढ़ कृषि विश्वविद्यालय की कुछ इमारतें शामिल हैं।


    इस अवसर पर एक सार्वजनिक सभा को संबोधित करते हुए प्रधानमंत्री ने कहा कि 500 करोड़ रुपये से अधिक की 9 उपक्रमों को या तो समर्पित किया गया अथवा उनकी आधारशिला रखी गई। उन्होंने कहा कि भारत के विकास की यात्रा में एक नई ऊर्जा और चमक दिखाई दे रही है।


    प्रधानमंत्री ने कहा कि गुजरात में यह सुनिश्चित करने के लगातार प्रयास किए जा रहे हैं कि राज्य के प्रत्येक हिस्से तक पर्याप्त पानी पहुंचे। हम जल संरक्षण की दिशा में भी कार्य कर रहे है।


    प्रधानमंत्री ने कहा कि गुजरात में मेडिकल कॉलेज और अस्पताल बन रहे है। उन्होंने कहा कि इनसे न केवल मरीजों की मदद होगी, बल्कि उन लोगों को भी फायदा मिलेगा जो चिकित्सा की पढ़ाई करना चाहते है। उन्होंने जन औषधि योजना का जिक्र किया, जिसके अंतर्गत जन औषधि केन्द्र खोले जा रहे है जिनसे दवाओं की कीमतें कम हुई हैं। उन्होंने कहा कि यह महत्वपूर्ण है कि गरीब और मध्यम वर्ग को सस्ती दवाएं मिले।


    प्रधानमंत्री ने कहा कि स्वच्छता पर सरकार के जोर देने की चारों तरफ सराहना हुई है। उन्होंने कहा कि स्वच्छता पर जोर देना जरूरी है क्योंकि स्वच्छ भारत से सुनिश्चित होगा कि लोग बीमारियों से ग्रस्त न हों।


    प्रधानमंत्री ने कहा कि स्वास्थ्य क्षेत्र में अच्छे डॉक्टरों और अर्ध चिकित्सा कर्मचारियों की आवश्यकता है। हम चाहते है कि चिकित्सा उपकरण देश में बनें। उन्होंने कहा कि इस क्षेत्र को तकनीकी के क्षेत्र में दुनिया के साथ कदम मिलाकर चलना चाहिए।


    प्रधानमंत्री ने जोर देकर कहा कि प्रधानमंत्री जन आरोग्य योजना- आयुष्मान भारत स्वास्थ्य क्षेत्र में परिवर्तन लाएगी और यह सुनिश्चित करेगी कि गरीबों को सस्ती दरों पर शीर्ष स्तर की स्वास्थ्य सुविधाएं मिलें।


    *****


    वीके/आरकेएम/एएम/केपी/डीके – 9 979


    

    
    (Release ID: 1543725) Visitor Counter : 199