      वाणिज्‍य एवं उद्योग मंत्रालय

      जुलाई, 2018 में आठ कोर उद्योगों की वृद्धि दर 6.6 प्रतिशत रही
      Posted On: 31 AUG 2018 6:34PM by PIB Delhi


    आठ कोर उद्योगों का संयुक्‍त सूचकांक जुलाई, 2018 में 128.4 अंक रहा, जो जुलाई, 2017 में दर्ज किए गए सूचकांक के मुकाबले 6.6 प्रतिशत ज्यादा है। दूसरे शब्‍दों में, जुलाई 2018 में आठ कोर उद्योगों की वृद्धि दर 6.6 प्रतिशत आंकी गई है। वहीं, वर्ष 2018-19 की अप्रैल-जुलाई अवधि के दौरान आठ कोर उद्योगों की संचयी उत्‍पादन वृद्धि दर 5.8 प्रतिशत रही। औद्योगिक उत्‍पादन सूचकांक (आईआईपी) में शामिल वस्तुओं के भारांक (वेटेज) का 40.27 प्रतिशत हिस्सा आठ कोर उद्योगों में शामिल होता है। आठ कोर उद्योगों के सूचकांक (आधार वर्ष: 2011-12) का सार अनुलग्‍नक में दिया गया है।


    कोयला
    जुलाई, 2018 में कोयला उत्‍पादन (भारांक: 10.33%) जुलाई, 2017 के मुकाबले 9.7 प्रतिशत बढ़ गया। अप्रैल-जुलाई, 2018-19 में कोयला उत्‍पादन की वृद्धि दर पिछले वर्ष की समान अवधि की तुलना में 12.3 प्रतिशत अधिक रही।


    कच्‍चा तेल


    जुलाई, 2018 के दौरान कच्‍चे तेल का उत्‍पादन (भारांक: 8.98%) जुलाई, 2017 की तुलना में 5.4 प्रतिशत गिर गया। अप्रैल-जुलाई, 2018-19 में कच्‍चे तेल का उत्‍पादन बीते वित्‍त वर्ष की समान अवधि की तुलना में 3.2 प्रतिशत कम रहा।


    प्राकृतिक गैस


    जुलाई, 2018 में प्राकृतिक गैस का उत्‍पादन (भारांक: 6.88%) जुलाई, 2017 के मुकाबले 5.2 प्रतिशत गिर गया। अप्रैल-जुलाई, 2018-19 में प्राकृतिक गैस का उत्‍पादन पिछले वित्‍त वर्ष की समान अवधि की तुलना में 1.1 प्रतिशत गिर गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04%) जुलाई, 2018 में 12.3 प्रतिशत बढ़ गया। अप्रैल-जुलाई, 2018-19 में पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 8.0 प्रतिशत अधिक रहा।


    उर्वरक


    जुलाई, 2018 के दौरान उर्वरक उत्‍पादन (भारांक: 2.63%) 1.3 प्रतिशत बढ़ गया। अप्रैल-जुलाई, 2018-19 में उर्वरक उत्‍पादन बीते वित्‍त वर्ष की इसी अवधि की तुलना में 3.7 प्रतिशत अधिक रहा।


    इस्‍पात


    जुलाई, 2018 में इस्‍पात उत्‍पादन (भारांक: 17.92%) 6.0 प्रतिशत बढ़ गया। अप्रैल-जुलाई, 2018-19 में इस्‍पात उत्‍पादन पिछले वित्‍त वर्ष की समान अवधि के मुकाबले 3.2 प्रतिशत ज्‍यादा रहा।


    सीमेंट
    जुलाई, 2018 के दौरान सीमेंट उत्‍पादन (भारांक: 5.37%) जुलाई, 2017 के मुकाबले 10.8 प्रतिशत ज्यादा रहा। अप्रैल-जुलाई, 2018-19 के दौरान सीमेंट उत्‍पादन बीते वित्‍त वर्ष की इसी अवधि की तुलना में 14.7 प्रतिशत अधिक रहा।


    बिजली
    जुलाई, 2018 के दौरान बिजली उत्‍पादन (भारांक: 19.85%) में जुलाई, 2017 के मुकाबले 4.8 प्रतिशत का इजाफा हुआ। अप्रैल-जुलाई, 2018-19 में बिजली उत्‍पादन पिछले वित्‍त वर्ष की समान अवधि के मुकाबले 4.8 प्रतिशत अधिक रहा।


    नोट 1: मई, 2018, जून, 2018 और जुलाई, 2018 के आंकड़े अंतरिम हैं।


    नोट 2: अप्रैल, 2014 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    नोट 3: अगस्त 2018 के लिए सूचकांक सोमवार, 01 अक्टूबर, 2018 को जारी किया जाएगा।


    आठ कोर उद्योगों के प्रदर्शन के बारे में विस्तृत जानकारी पाने के लिए अंग्रेजी का अनुलग्नक यहां क्लिक करें


    ***


    वीके/एएम/आरआरएस/डीए – 10077


    

    
    (Release ID: 1544686) Visitor Counter : 162