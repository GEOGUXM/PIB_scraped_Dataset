      स्‍वास्‍थ्‍य एवं परिवार कल्‍याण मंत्रालय

      गरीबी रेखा के नीचे/अन्त्योदय अन्न योजना के
      Posted On: 07 AUG 2018 4:51PM by PIB Delhi


    स्‍वास्‍थ्‍य एवं परिवार कल्‍याण मंत्रालय द्वारा राष्‍ट्रीय स्‍वास्‍थ्‍य बीमा योजना (आरएसबीवाई) का कार्यान्‍वयान किया जा रहा है। इस योजना के तहत पैनलबद्ध अस्‍पतालों (निजी तथा सरकारी दोनों) के लिए अनुमोदित पैकेज तथा पैकेज पर बीपीएल तथा गैर-संगठित कार्यकर्ताओं की 11 परिभाषित श्रेणियों को प्रति परिवार प्रति वर्ष 30 ,000 रुपए तक की स्‍वास्‍थ्‍य बीमा कवरेज प्रदान की जाती है।


    सरकार ने वर्ष 2018-19 के दौरान आयुष्‍मान भारत- राष्‍ट्रीय स्‍वास्‍थ्‍य सुरक्षा मिशन (एबी-एनएचपीएम) की मंजूरी दी है जोकि द्वितीयक तथा तृतीयक अस्‍पतालीकरण सुविधाओं हेतु प्रति परिवार प्रति वर्ष 5 लाख रुपए की कवरेज प्रदान करते हुए 10 करोड़ निर्धनों तथा संवेदनशील परिवारों (लगभग 50 करोड़ लाभार्थियों) को कवर किया जाएगा। एबी-एनएचपीएम के तहत , ग्रामीण क्षेत्रों हेतु एसईसीसी वंचना मानदंडों के आधार पर तथा शहरी क्षेत्रों हेतु 11 परिभाषित व्‍यवसायिक श्रेणियों के आधार पर लाभार्थी परिवारों का चयन किया जाता है।


    भारत सरकार ने , देश में सभी नैदानिक प्रतिष्‍ठानों (सरकारी तथा निजी दोनों) के पंजीकरण तथा विनियमन हेतु नैदानिक प्रतिष्‍ठान (पंजीकरण तथा विनियमन) अधिनियम, 2010 को अधिनियम किया है। उक्‍त अधिनियम के तहत नैदानिक स्‍थापना (केंद्र सरकार) नियम, 2012 के अनुपालन में राज्‍यों/केंद्र शासित राज्‍यों, जहां पर उक्‍त्‍ अधिनियम लागू हैं, में नैदानिक संस्‍थानों को अन्‍य बातों के साथ-साथ दिखने योग्‍य स्‍थान पर प्रत्‍येक प्रकार की प्रदत्‍त सुविधाओं और राज्‍य सरकारों के विचार-विमर्श से समय-समय पर निर्धारित दरों की रेंज में प्रत्‍येक प्रकार की सेवाओं के लिए चार्ज की जाने वाली दरों को प्रदर्शित करना अपेक्षित है। राष्‍ट्रीय नैदानिक संस्‍थान परिषद ने चिकित्‍सा प्रक्रियाओं की एक मानक सूची और मानक नमूने का अनुमोदन किया है और उपयुक्‍त कार्रवाई हेतु इसे राज्‍यों एवं संघ राज्‍य क्षेत्रों के साथ साझा किया गया है। नैदानिक संस्‍थानों से यह भी अपेक्षित है कि वे केंद्र सरकार अथवा राज्‍य सरकार द्वारा जारी किए गए मानक उपचार दिशा-निर्देशों का अनुपालन करेंगे। वर्तमान में यह अधिनियम 11 राज्‍यों और दिल्‍ली को छोड़कर संघ राज्‍य क्षेत्रों में लागू है। उक्‍त अधिनियम का कार्यान्‍वयन एवं प्रवर्तन राज्‍यों/संघ शासित राज्‍यों के कार्यक्षेत्र में आता है।


    स्वास्थ्य और परिवार कल्याण राज्‍य मंत्री, श्रीमती अनुप्रिया पटेल के द्वारा राज्य सभा में लिखित में उत्तर दिया गया I


    ***


    मव

    
    
    (Release ID: 1541927) Visitor Counter : 264