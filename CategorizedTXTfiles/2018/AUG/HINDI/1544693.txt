      सांख्यिकी एवं कार्यक्रम कार्यान्‍वयन मंत्रालय

      2018-19 की प्रथम तिमाही (अप्रैल-जून) के लिए जीडीपी के अनुमान
      
      वित्त वर्ष 2018-19 की प्रथम तिमाही में स्थिर मूल्यों पर जीडीपी वृद्धि दर 8.2 प्रतिशत रहने का अनुमान

      Posted On: 31 AUG 2018 7:47PM by PIB Delhi

    सांख्यिकी एवं कार्यक्रम क्रियान्‍वयन मंत्रालय के केन्‍द्रीय सांख्यिकी कार्यालय (सीएसओ) ने वित्‍त वर्ष 2018-19 की प्रथम तिमाही (अप्रैल-जून) के लिए सकल घरेलू उत्पाद (जीडीपी) के अनुमान स्थिर मूल्यों (2011-12) और वर्तमान मूल्यों दोनों पर ही जारी कर दिए हैं। इन अनुमानों से जुड़ी मुख्‍य बातों का उल्‍लेख नीचे किया गया है:


    आर्थिक गतिविधि की दृष्टि से जीवीए के अनुमान


    स्थिर ( 2011-12) मूल्‍यों पर अनुमान


    वर्ष 201 8 -1 9 की प्रथम तिमाही में स्थिर ( 2011-12) मूल्‍यों पर सकल घरेलू उत्‍पाद (जीडीपी) के बढ़कर 33 . 74 लाख करोड़ रुपये हो जाने का अनुमान लगाया गया है , जबकि वर्ष 2017 - 18 की प्रथम तिमाही में यह 31 . 18 लाख करोड़ रुपये आंका गया था। यह 8.2 प्रतिशत की वृद्धि दर को दर्शाता है। वर्ष 201 8 -1 9 की प्रथम तिमाही में बुनियादी स्‍थिर मूल्‍यों ( 2011-12) पर तिमाही जीवीए के बढ़कर 31.63 लाख करोड़ रुपये हो जाने का अनुमान लगाया गया है , जो वर्ष 201 7 -1 8 की प्रथम तिमाही में 29 . 29 लाख करोड़ रुपये था। यह 8.0 प्रतिशत की वृद्धि दर को दर्शाता है।


    जिन क्षेत्रों ने वर्ष 201 8 -1 9 की प्रथम तिमाही में 7.0 फीसदी से ज्‍यादा की वृद्धि दर दर्ज की है उनमें ‘ विनिर्माण’, ‘ विद्युत , गैस , जलापूर्ति एवं अन्‍य उपयोगी सेवाएं’, ‘निर्माण’ एवं ‘लोक प्रशासन, रक्षा एवं अन्य सेवाएं’ शामिल हैं। ‘ कृषि , वानिकी एवं मत्‍स्‍य पालन ’, ‘ खनन एवं उत्‍खनन ’, ‘ व्‍यापार , होटल , परिवहन , संचार एवं प्रसारण से जुड़ी सेवाओं’ और ‘ वित्‍तीय , अचल संपत्‍ति एवं प्रोफेशनल सेवाओं ’ की वृद्धि दर क्रमश: 5.3, 0.1, 6.7 और 6.5 प्रतिशत रहने का अनुमान लगाया गया है।


    वर्तमान मूल्‍यों पर अनुमान


    सकल घरेलू उत्‍पाद


    वर्ष 201 8 -1 9 की प्रथम तिमाही में वर्तमान मूल्‍यों पर जीडीपी (सकल घरेलू उत्‍पाद) के बढ़कर 44.33 लाख करोड़ रुपये के स्‍तर पर पहुंच जाने का अनुमान है , जो वर्ष 201 7 -1 8 की प्रथम तिमाही में 38.97 लाख करोड़ रुपये आंकी गई थी। यह 13.8 फीसदी की वृद्धि दर दर्शाती है। वर्ष 201 8 -1 9 की प्रथम तिमाही में बुनियादी वर्तमान मूल्‍यों पर जीवीए के बढ़कर 41.02 लाख करोड़ रुपये हो जाने का अनुमान लगाया गया है , जो वर्ष 201 7 -1 8 की प्रथम तिमाही में 36.34 लाख करोड़ रुपये था। यह 12.9 प्रतिशत की वृद्धि दर को दर्शाता है। विभिन्न क्षेत्रों (सेक्टर) में वृद्धि दरें इस तरह रहीं : ‘ कृषि , वानिकी एवं मत्‍स्‍य पालन ’ (7.0 प्रतिशत) , ‘ खनन एवं उत्‍खनन ’ (18.0 प्रतिशत) , विनिर्माण (17.7 प्रतिशत), ‘ विद्युत , गैस , जलापूर्ति एवं अन्‍य उपयोगी सेवाएं’ (13.2 प्रतिशत), ‘निर्माण’ (13.8 प्रतिशत), ‘ व्‍यापार , होटल , परिवहन एवं संचार’ (11.7 प्रतिशत), ‘ वित्‍तीय , अचल संपत्‍ति एवं प्रोफेशनल सेवाओं ’ (12.1 प्रतिशत) और ‘लोक प्रशासन, रक्षा एवं अन्य सेवाएं’ (15.4 प्रतिशत)।


    वर्ष 2018-19 की प्रथम तिमाही में जीवीए और व्यय से जुड़ी विस्तृत जानकारी पाने के लिए अंग्रेजी का अनुलग्नक यहां क्लिक करें


    ***


    वीके/एएम/ आरआरएस / डीए – 10080


    

    
    (Release ID: 1544693) Visitor Counter : 2364