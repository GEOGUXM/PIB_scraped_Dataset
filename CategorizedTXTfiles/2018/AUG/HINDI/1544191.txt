      भारी उद्योग एवं लोक उद्यम मंत्रालय

      ई-वाहनों के लिए चार्जिंग स्टेशनों का उद्योग भवन में उद्घाटन किया गया
      Posted On: 28 AUG 2018 7:23PM by PIB Delhi


    अनंत जी. गीते उद्योग भवन में ई-चार्जिंग स्टेशनों का उद्घाटन करते हुए


    केन्द्रीय भारी उद्योग एवं सार्वजनिक उपक्रम मंत्री अनंत जी. गीते ने आज नई दिल्ली के उद्योग भवन में दो चार्जिंग स्टेशनों, एक फास्ट चार्जिंग (डीसी) के लिए तथा दूसरा स्लो चार्जिंग (एसी) स्टेशन का उद्घाटन किया। यह भारी उद्योग विभाग के स्वच्छता पखवाड़ा का एक हिस्सा है। ई-वाहनों की चार्जिंग को सुगम बनाने के लिए उद्योग भवन के परिसर में आठ चार्जिंग स्टेशनों की स्थापना की गई है। आठ चार्जिंग स्टेशनों में से, दो फास्ट चार्जिंग स्टेशनों की स्थापना बीएचईएल द्वारा की गई है, जबकि छह स्लो चार्जिंग स्टेशनों की स्थापना एनर्जी इफिसिएंसी सर्विसेज लिमिटेड (ईईएसएल) द्वारा की गई है।


    एसी चार्जर तीन आउटलेटों से निर्मित हैं, जो एक ही समय तीन कारों की चार्जिंग कर सकते हैं और चार्जिंग समय 6-8 घंटा होगा। डीसी चार्जर एक आउटलेट से निर्मित है, जो 1.5 घंटे के चार्जिंग समय के साथ एक वक्त में एक कार चार्ज करेगा।


    स्वच्छ भारत मिशन के एक हिस्से के रूप में तथा देश में इलेक्ट्रिक मोबिलिटी को बढ़ावा देने के भारत सरकार के सतत् प्रयासों को जारी रखने के लिए भारी उद्योग विभाग ने हाल ही में रूचि की अभिव्यक्ति (ईओआई) के माध्यम से चुने हुए शहरों और विशेष वर्ग वाले राज्यों को 455 इलेक्ट्रिक बसों का आवंटन किया है।


    ***


    वीके/एएम/एसकेजे/एमएस- 10030


    

    
    (Release ID: 1544191) Visitor Counter : 144