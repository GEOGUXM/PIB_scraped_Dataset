      उपभोक्‍ता कार्य, खाद्य एवं सार्वजनिक वितरण मंत्रालय

      उपभोक्ता शिकायत निपटान प्रणाली
      Posted On: 07 AUG 2018 9:11PM by PIB Delhi


    उपभोक्ता संरक्षण अधिनियम, 1986 के प्रावधानों के तहत जिला, राज्य और राष्ट्रीय स्तरों पर त्रिस्तरीय अर्द्ध-न्यायिक व्यवस्था स्थापित की गई है, ताकि उपभोक्ता विवादों का सरल, किफायती एवं त्वरित निपटान संभव हो सके।


    विधायी उपायों के अलावा विभाग ने एक ऑनलाइन पोर्टल www.consumerhelpline.gov.in का शुभारंभ किया है जिसके तहत उपभोक्ताओं को अपनी शिकायतें दर्ज कराने के लिए एक प्लेटफॉर्म उपलब्ध कराया जाता है।


    विभाग ने उपभोक्ताओं की शिकायतों के निवारण के लिए टोल फ्री नंबर 1XXX-XX-4000 और संक्षिप्त कोड 14404 के साथ एक राष्ट्रीय उपभोक्ता हेल्पलाइन (एनसीएच) की भी स्थापना की है। एनसीएच ने अपने सामंजस्य कार्यक्रम के तहत 450 से भी अधिक कंपनियों के साथ साझेदारी की है। इन कंपनियों से संबंधित शिकायतों को सीधे ऑनलाइन भेज दिया जाता है, ताकि उनका निपटान हो सके। क्षेत्र विशिष्ट शिकायतों को भी नियामकों/संबंधित सरकारी विभागों को ऑनलाइन अग्रेषित कर दिया जाता है।


    इस आशय की जानकारी खाद्य, उपभोक्ता मामले एवं सार्वजनिक वितरण मंत्रालय में राज्य मंत्री श्री सी.आर. चौधरी ने आज लोकसभा में दी।


    ***


    वीके/एएम/आरआरएस / डीके – 9813


    


    

    
    (Release ID: 1542115) Visitor Counter : 472