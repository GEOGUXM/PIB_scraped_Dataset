      राष्ट्रपति सचिवालय

      राष्‍ट्रपति ने त्रिशूर के सेंट थॉमस कॉलेज के शताब्‍दी समारोह का उद्धाटन किया
      Posted On: 07 AUG 2018 12:29PM by PIB Delhi


      राष्‍ट्रपति रामनाथ कोविंद ने आज केरल के त्रिशूर में सेंट थॉमस कॉलेज के शताब्‍दी समारोह का उद्घाटन किया।


      श्री कोविंद ने इस अवसर पर कहा कि केरल का ईसाई समुदाय देश ही नहीं बल्कि पूरी दुनिया का एक सबसे पुराना समुदाय है। इस समुदाय की विरासत और इतिहास पूरे देश के लिए गर्व का विषय होने के साथ ही विविधतापूर्ण और बहुलवाद समाज के प्रति भारत की प्रतिबद्धता का प्रतीक भी रहा है।


      राष्‍ट्रपति ने कहा कि सेंट थॉमस कॉलेज का आदर्श वाक्‍य- ‘ट्रूथ विल सेट यू फ्री’ अपने आप में पूरी तरह से सही है। यह हमें इस बात की याद दिलाता है कि शिक्षा की सार्थकता सिर्फ परीक्षाओं और डिग्रियों तक सीमित नहीं है, बल्कि इसके जरिये हमें यह सीखते हैं कि हम अपने साथियों की कैसे मदद करें और उन लोगों की भलाई कर सकें और उनसे अपनी चीजें बांट सकें जिनके पास हमसे कम संसाधन हैं। राष्‍ट्रपति ने कहा कि यह एक मिशन है जो जारी रहना चाहिए। उन्‍होंने कहा कि शिक्षा के प्रसार और समाज निर्माण के हमारे प्रयास इससे ही निर्देशित होने चाहिए ताकि हम अपने सपनों का केरल और भारत बना सकें। इस प्रयास में सेंट थॉमस कॉलेज जैसी शिक्षण संस्‍था का काफी महत्‍व रखती है।


      *****


      वीके/एमएस/एनआर-9784
    

    
    (Release ID: 1541920) Visitor Counter : 137
    
    
      Read this release in: English , Urdu , Marathi , Tamil , Malayalam