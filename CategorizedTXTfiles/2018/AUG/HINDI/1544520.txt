      संघ लोक सेवा आयोग

      सिविल सेवा (प्रधान) परीक्षा, 2017
      Posted On: 30 AUG 2018 4:35PM by PIB Delhi


    सिविल सेवा (प्रधान) परीक्षा, 2017 का परिणाम, दिनांक 27.04.2018 के प्रेस नोट द्वारा घोषित किया गया था, जिसमें 1058 रिक्तियों के लिए, भारतीय प्रशासनिक सेवा, भारतीय विदेश सेवा, भारतीय पुलिस सेवा और केन्द्रीय सेवा के समूह ‘क’ तथा समूह ‘ख’ में नियुक्ति हेतु योग्यताक्रम में 990 उम्मीदवारों की अनुशंसा की गई थी।


    आयोग ने सिविल सेवा परीक्षा नियमावली के नियम 16 (4) और (5) के अनुसार संबंधित श्रेणियों के तहत अंतिम अनुशंसित उम्मीदवार के नीचे योग्यताक्रम में एक समेकित आरक्षित सूची भी तैयार की थी ।


    कार्मिक एवं प्रशिक्षण विभाग द्वारा की गई मांग के अनुसार, शेष पदों को भरने के लिए आयोग ने सिविल सेवा परीक्षा, 2017 के आधार पर अब 66 उम्मीदवारों की अनुशंसा की है, जिसमें सामान्य वर्ग के 48, अ.पि.व. के 16, अ.जा. का 01 और अ.ज.जा. का 01 उम्‍मीदवार शामिल हैं। इन उम्‍मीदवारों का विवरण संलग्‍न है। उक्‍त अनुशंसित उम्मीदवारों को कार्मिक एवं प्रशिक्षण विभाग द्वारा सीधे ही सूचित किया जाएगा।


    अनुक्रमांक 20592, 272877,312781 तथा 630498 वाले उम्‍मीदवारों की उम्मीदवारी अनंतिम है।


    इन 66 उम्मीदवारों की सूची संघ लोक सेवा आयोग की वेबसाइट http://www.upsc.gov.in पर भी उपलब्‍ध है।


    पूर्ण सूची के लिए यहां क्लिक करें।


    ***


    वीएल/एनएम – 10053


    

    
    (Release ID: 1544520) Visitor Counter : 257