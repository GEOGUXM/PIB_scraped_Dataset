      प्रधानमंत्री कार्यालय

      चीन के रक्षा मंत्री एवं सरकारी सभासद जनरल वेई फेंगे ने प्रधानमंत्री नरेंद्र मोदी से मुलाक़ात की
      Posted On: 21 AUG 2018 8:12PM by PIB Delhi


    चीन के रक्षा मंत्री एवं सरकारी सभासद जनरल वेई फेंगे ने आज प्रधानमंत्री नरेंद्र मोदी से मुलाक़ात की । प्रधानमंत्री नरेंद्र मोदी ने भारत और चीन के मध्य


    रक्षा व सैन्य आदान-प्रदान समेत सभी क्षेत्रों में उच्चस्तरीय संपर्कों की बढ़ती गति की प्रशंसा की । भारत एवं चीन के संबंधों को विश्व में स्थायित्व का कारक बताते हुए प्रधानमंत्री ने कहा कि सीमावर्ती क्षेत्रों में शांति एवं अमन का बना रहना असहमति से निपटने और उनको विवाद न बनने देने के मामले में भारत और चीन की संवेदनशीलता और परिपक्वता की ओर इंगित करता है ।


    प्रधानमंत्री मोदी ने वुहान, क्विंगदाओ और जोहान्सबर्ग में राष्ट्रपति शी ज़िनपिंग के साथ हुई हालिया मुलाकातों को भी उत्साहपूर्वक याद किया ।


    ***


    आर.के.मीणा/ए.एम/एबी/डीए – 10259


    

    
    (Release ID: 1546448) Visitor Counter : 10