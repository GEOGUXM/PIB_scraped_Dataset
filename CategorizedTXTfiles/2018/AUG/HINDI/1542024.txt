      गृह मंत्रालय

      श्री किरेन रिजिजू ने उत्तर प्रदेश में रेल यात्रा के दौरान अरुणाचल के एक युवक की मृत्यु पर चिंता व्यक्त की
      Posted On: 07 AUG 2018 8:33PM by PIB Delhi


    केंद्रीय गृह राज्य मंत्री श्री किरेन रिजिजू ने अरुणाचल के जिरो के एक युवक तागे डुले के साथ घटित दुर्घटना पर चिंता जाहिर की है जिसकी 03 अगस्त 2018 को उत्तर प्रदेश में रेल यात्रा के दौरान आयी चोटों की वजह से मृत्यु हो गयी थी।


    मंत्री महोदय ने इस मामले को तुरंत ही उत्तर प्रदेश के मुख्य मंत्री और केंद्रीय रेल मंत्री के साथ उठाया और उनसे निवेदन किया कि उन तथ्यों और घटनाक्रम की जांच की जाये जिसकी वजह से युवक की मृत्यु हुई है। श्री रिजिजू ने किन्हीं व्यक्तियों के दोषी पाये जाने की स्थिति में उनके खिलाफ कार्यवाही की मांग की। मंत्री महोदय ने जांच में इस बात को स्पष्ट करने की मांग कि कहीं मामला उत्तर-पूर्व के लोगों के साथ भेदभाव से तो नहीं जुड़ा हुआ है।


    श्री रिजिजू ने उत्तर प्रदेश सरकार और रेल मंत्रालय से इस संकट की घड़ी में मृतक के परिजनों को यथा संभव मदद उपलब्ध कराने को भी कहा है। श्री रिजिजू ने मृतक के परिजनों के साथ संवेदना भी व्यक्त की है।


    ****


    वीके/केटी/एनआर-9801
    

    
    (Release ID: 1542024) Visitor Counter : 94