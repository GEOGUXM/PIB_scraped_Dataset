      रसायन एवं उर्वरक मंत्रालय

      उत्‍तर भारत की जरूरत को पूरा करने के लिए व्हाइट सीमेंट प्लांट लगाने हेतु खनन पट्टे को मंजूरी के लिए एफएजीएमआईएल को हिमाचल प्रदेश सरकार से आशय पत्र प्राप्‍त हुआ
      Posted On: 07 AUG 2018 3:50PM by PIB Delhi


    व्हाइट सीमेंट प्लांट स्थापित करने के वास्ते खनन पट्टा देने के लिए हिमाचल प्रदेश सरकार की तरफ से भारत सरकार के रसायन और उर्वरक मंत्रालय के तहत काम करने वाले एफसीआई अरावली जिप्सियम एंड मिनरल्स इंडिया लिमिटेड(एफएजीएमआईएल) को आशय पत्र प्राप्त हुआ है। इस प्लांट से उत्तर भारत में व्हाइट सीमेंट की जरूरतों को पूरा किया जा सकता है। इस सिलसिले में एफएजीएमआईएल और हिमाचल प्रदेश के बीच एक समझौता पत्र पर हस्ताक्षर होना है। यह पहला व्हाइट सीमेंट प्लांट होगा जिसे भारत में स्थापित किया जा रहा है। श्रीमती अल्का तिवारी , संयुक्त सचिव , उर्वरक विभाग और एफएजीएमआईएल के अध्यक्ष और प्रबंध निदेशक, ने कहा कि हिमाचल प्रदेश के सिरमौर जिले में तहसील संग्रह के अंतर्गत नोहरा धार गांव के समीप यह पट्टे वाला क्षेत्र स्थित है। इसका क्षेत्रफल करीब 108 हेक्टेयर है। इस खदान जिस चूना पत्थर की खुदाई होगी, उसका इस्तेमाल व्हाइट सीमेंट बनाने में किया जाएगा। अभी भारत में दो व्हाइट सीमेंट संयंत्र संचालित हो रहे हैं। इस संबंध में हरियाणा के बल्लभगढ़ स्थित नेशनल काउंसिल फ़ॉर सीमेंट एंड बिल्डिंग मैटेरियल्स ने अध्ययन किया है। इस सिलसिले में अन्य प्रक्रियाएं भी जारी हैं।


    प्रस्तावित संयंत्र की क्षमता 1000 टीडीपी है। इससे करीब प्रत्यक्ष और अप्रत्यक्ष क्रमशः 200 व 300 रोजगार सृजित होंगे। स्थापित किए जाने के समय संयंत्र में पर्यावरण अनुकूल प्रौद्योगिकी का इस्तेमाल किया जाएगा।


    ***


    वीके / एएम/वीएस/वाईबी- 9783


    

    
    (Release ID: 1541909) Visitor Counter : 161