      वित्‍त मंत्रालय

      वित्त वर्ष 2018-19 के लिए जुलाई तक भारत की केंद्र सरकार की मासिक समीक्षा
      Posted On: 31 AUG 2018 6:48PM by PIB Delhi


    जुलाई 2018 तक भारत की केंद्र सरकार के मासिक खाते को समेकित किया गया है और रिपोर्टों को प्रकाशित किया गया है। इसमें उल्लिखित मुख्य बातों का उल्लेख नीचे किया गया है : -


    भारत सरकार ने जुलाई 2018 तक 3,49,467 करोड़ रुपये (कुल प्राप्तियों के तदनुरूप बजट अनुमान 18-19 का 19.22 प्रतिशत) प्राप्त किए हैं जिनमें 292611 करोड़ रुपये का कर राजस्व, 43125 करोड़ रुपये का गैर-कर राजस्व और 13731 करोड़ रुपये की गैर-ऋण पूंजीगत प्राप्तियां शामिल हैं। गैर-ऋण पूंजीगत प्राप्तियों में ऋणों की वसूली (4512 करोड़ रुपये) और पीएसयू का विनिवेश (9219 करोड़ रुपये) शामिल हैं।


    इस अवधि तक भारत सरकार द्वारा करों की हिस्सेदारी के अंतरण के रूप में राज्य सरकारों को 212,414 करोड़ रुपये हस्तांतरित किए गए हैं, जो पिछले वित्त वर्ष 2017-18 की समान अवधि की तुलना में 19686 करोड़ रुपये अधिक है।


    भारत सरकार द्वारा किया गया कुल खर्च 889,724 करोड़ रुपये (तदनुरूप बजट अनुमान 18-19 का 36.43 प्रतिशत) है जिनमें से 778,387 करोड़ रुपये राजस्व खाते में और 111,337 करोड़ रुपये पूंजी खाते में हैं। कुल राजस्व खर्च में से 1,80,844 करोड़ रुपये ब्याज भुगतान के मद में और 141682 करोड़ रुपये प्रमुख सब्सिडियों के मद में व्यय किए गए हैं।


    ***


    वीके/एएम/ आरआरएस / डीए – 1007 8


    

    
    (Release ID: 1544688) Visitor Counter : 108