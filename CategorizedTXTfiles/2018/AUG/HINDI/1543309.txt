      प्रधानमंत्री कार्यालय

      प्रधानमंत्री उत्‍कृष्‍ट सांसद पुरस्‍कार कार्यक्रम में शामिल हुए
      Posted On: 01 AUG 2018 7:10PM by PIB Delhi


    प्रधानमंत्री श्री नरेन्‍द्र मोदी आज नई दिल्‍ली में भारतीय संसदीय समूह द्वारा आयोजित उत्‍कृष्‍ट सांसद पुरस्‍कार कार्यक्रम में शामिल हुए। राष्‍ट्रपति श्री रामनाथ कोविंद ने संसद के सेंट्रल हॉल में उत्‍कृष्‍ट सांसद पुरस्‍कार प्रदान किए। इस अवसर पर उपराष्‍ट्रपति श्री एम . वेंकैया नायडू और लोकसभा अध्‍य्क्ष श्रीमती सुमित्रा महाजन भी मौजूद थीं।


    प्रधानमंत्री ने सांसद पुरस्‍कार विजेताओं को बधाई देते हुए कहा कि संसद और देश के प्रति उनके योगदान हमेशा याद किए जाएंगे। उन्‍होंने कहा कि इन उत्‍कृष्‍ट सांसदों के साथ काम करना और उनसे सीखना एक सम्‍मान की बात है।


    प्रधानमंत्री ने कहा कि संसद 125 करोड़ भारतीयों के सपने और उनकी आवाज का प्रतिनिधित्‍व करता है। उन्‍होंने कहा कि संसद में सांसदों की बोली गई बातें काफी महत्‍वपूर्ण होती है और इससे नीति निर्माताओं और सरकार को महत्‍वपूर्ण मुद्दे सुलझाने में मदद मिलती है।


    इस अवसर पर प्रधानमंत्री श्री नरेन्‍द्र मोदी ने कहा कि संसद में बधाएं खड़ी करने से आमतौर पर आम आदमी और उनका प्रतिनिधित्‍व करने वाले सांसद प्रभावित होते हैं। उन्‍होंने कहा कि संसद में बधाएं सरकार से ज्‍यादा राष्‍ट्र को नुकसान पहुंचाता है।


    प्रधानमंत्री ने कहा कि संसद का कार्यकलाप सुचारु रूप से चलाना सुनिश्‍चित करने की जिम्‍मेदारी सांसदों की है ताकि प्रत्‍येक सांसद को सदन में अपना पक्ष रखने का मौका मिले और वे इतिहास का हिस्‍सा बन संकें।


    ***


    वीके/एएम/ /एके/एनआर/ 99 24

    
    
    (Release ID: 1543309) Visitor Counter : 74