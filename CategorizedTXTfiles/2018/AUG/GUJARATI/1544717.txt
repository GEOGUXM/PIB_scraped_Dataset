      પ્રધાનમંત્રીનું કાર્યાલય

      પ્રધાનમંત્રીએ કાઠમંડુમાં પશુપતિનાથ ધર્મશાળાનું ઉદઘાટન કર્યું
      Posted On: 31 AUG 2018 8:05PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે નેપાળનાં કાઠમંડુમાં પ્રધાનમંત્રી શ્રી કે. પી. ઓલી સાથે સંયુક્તપણે પશુપતિનાથ ધર્મશાળાનું ઉદઘાટન કર્યું હતું.


    આ પ્રસંગે પ્રધાનમંત્રીએ જણાવ્યું હતું કે , જ્યારે તેઓ કાઠમંડુ આવે છે , ત્યારે અહીંનાં લોકોનાં પ્રેમ અને લાગણીને અનુભવે છે. તેમણે કહ્યું હતું કે , નેપાળમાં આ પોતીકાપણાની ભાવના ભારત માટે દેખાય છે. તેમણે નેપાળમાં પશુપતિનાથ અને અન્ય મંદિરોની અગાઉની મુલાકાતોને યાદ કરી હતી.


    તેમણે જણાવ્યું હતું કે , ભારત અને નેપાળ વચ્ચે આધ્યાત્મિક સંબંધો સમય અને અંતરથી પર છે. આ સંદર્ભમાં તેમણે ઉમેર્યું હતું કે , તેમને આ ધર્મશાળાનું ઉદઘાટન કરતાં આનંદ થાય છે.


    પ્રધાનમંત્રીએ કહ્યું હતું કે , પશુપતિનાથ , મુક્તિનાથ અને જાનકીધામનાં મંદિરો નેપાળનાં ભારત સાથેનાં મજબૂત સંબંધો ઉપરાંત નેપાળની વિવિધતામાં એકતાનું પ્રતીક છે. તેમણે હિંદુ અને બૌદ્ધ સંસ્કૃતિની સમૃદ્ધ પરંપરા વિશે વાત કરી હતી , જેનું પ્રતિબિંબ કાઠમંડુ શહેર છે. તેમણે ભારત અને નેપાળ વચ્ચે બૌદ્ધ સંસ્કૃતિની પરંપરા કેવી રીતે મહત્ત્વપૂર્ણ કડી છે એનો ઉલ્લેખ પણ કર્યો હતો. તેમણે જણાવ્યું હતું કે , બંને દેશોને તેમનાં ભવ્ય વારસાનો ગર્વ છે.


    પ્રધાનમંત્રીએ વિકાસ માટે , ખાસ કરીને સમાજનાં વંચિત અને નબળાં વર્ગનાં લોકોની પ્રગતિ માટેની જરૂરિયાત પર ભાર મૂક્યો હતો. તેમણે જણાવ્યું હતું કે , ભારત આર્થિક વિકાસમાં નવી ઊંચાઈઓ સર કરી રહ્યું છે. ‘ સબ કા સાથ , સબ કા વિકાસ ’નાં વિઝનમાં નેપાળનાં લોકો પણ સામેલ છે , ભારતને નેપાળમાં રાજકીય સ્થિરતા જોઈને આનંદ થાય છે , નેપાળ હંમેશા ભારતનાં સાથ -સહકાર અને મૈત્રીનો લાભ મળતો રહેશે.


    RP

    
    
    (Release ID: 1544717) Visitor Counter : 19
    
    
      Read this release in: English , Hindi , Marathi , Assamese , Tamil , Kannada