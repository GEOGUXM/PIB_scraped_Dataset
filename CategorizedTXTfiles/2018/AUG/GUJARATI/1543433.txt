      PIB Headquarters

      હુડકો દ્વારા સ્વચ્છતા પખવાડાનું આયોજન
      Posted On: 20 AUG 2018 5:58PM by PIB Ahmedabad


    નવી દિલ્હી, 20-08-2018


    હુડકો દ્વારા તારીખ 16 થી 31 ઓગષ્ટ, 2018ના રોજ સ્વચ્છતા પખવાડાનું આયોજન કરવામાં આવ્યું છે. જેના ભાગ રૂપે તારીખ 16 ઓગષ્ટના રોજ હુડકોના ચીફ મેનેજીંગ ડીરેક્ટર ડૉ. એમ. રવી કાંતે હુડકોના કર્મચારીઓને સ્વચ્છતાના શપથ લેવડાવી સ્વચ્છતા પખવાડાની શરૂઆત કરી હતી.


    ડૉ. રવિ કાંતે કાર્યસ્થળની સ્વચ્છતાની સાથે સાથે અન્ય પરિસરમાં પણ સ્વચ્છતા રાખવાના મહત્વ પર ભાર મુક્યો હતો. તેમણે મહાત્મા ગાંધીએ આપેલ સૂત્ર ‘સ્વચ્છતા ત્યાં જ પ્રભુતા’ યાદ કર્યું હતું અને તેનું પાલન કરવા હુડકોના દરેક અધિકારી અને કર્મચારીઓને અપીલ કરી હતી.


    તેમણે જણાવ્યું હતું કે સ્વચ્છ વાતાવરણ જાળવી રાખવાના મહત્વ અંગે જાગૃતિ ફેલાવવા હુડકો દ્વારા આ સ્વચ્છતા પખવાડામાં પેઈન્ટિંગ સ્પર્ધા, નિબંધ સ્પર્ધા, શેરી નાટક જેવા કાર્યક્રમોનું આયોજન પણ કરવામાં આવશે.


    NP/J.Khunt/GP

    
    
    (Release ID: 1543433) Visitor Counter : 67