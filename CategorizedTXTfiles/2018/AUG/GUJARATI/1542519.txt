      મંત્રીમંડળ

      મંત્રીમંડળે કેન્દ્રિય યાદીમાં અન્ય પછાત વર્ગો (ઓબીસી)નાં પેટા-વર્ગીકરણનાં વિષયની તપાસ કરવા માટે પંચનો સમયગાળો લંબાવવાની મંજૂરી આપી
      Posted On: 09 AUG 2018 5:08PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં આજે કેન્દ્રીય મંત્રીમંડળની બેઠક યોજાઈ હતી. તેમાં મંત્રીમંડળે કેન્દ્રીય યાદીમાં અન્ય પછાત વર્ગો (ઓબીસી)નાં પેટા-વર્ગીકરણ નક્કી કરવાનાં વિષયની ચકાસણી કરવા માટેનાં પંચનો સમયગાળો નવેમ્બર , 2018 સુધી લંબાવવાની મંજૂરી આપી હતી.


    પંચે આ મુદ્દે વિવિધ હિતધારકો સાથે ઊંડી ચર્ચા કરી છે , જેમાં રાજ્ય સરકાર , રાજ્ય પછાત વર્ગ પંચ , વિવિધ સામુદાયિક સંગઠન અને વિવિધ પછાત વર્ગ સાથે સંબંધિત સામાન્ય લોકો વગેરે સામેલ હતા. પંચે દસ્તાવેજ , ઉચ્ચ શૈક્ષણિક સંસ્થાઓમાં પ્રવેશ મેળવવા અન્ય પછાત વર્ગોનું જાતિ પ્રમાણે વિવરણ અને કેન્દ્ર સરકારનાં વિભાગો , કેન્દ્ર સરકારનાં જાહેર સાહસો , સરકારી ક્ષેત્રની બેંકો અને નાણાકીય સંસ્થાઓમાં જાતિ મુજબ ભરતીનો રેકોર્ડ પણ માંગ્યો છે.


    વિશ્લેષણ થયેલા આંકડાઓ પરથી પ્રાપ્ત થયેલી માહિતીનાં આધારે પંચે જણાવ્યું છે કે રિપોર્ટ અને પેટા-વર્ગ નક્કી કરવાની યાદીઓને અંતિમ સ્વરૂપ આપતા અગાઉ રાજ્યો અને તેમનાં પછાત વર્ગ પંચો સાથે વાતચીતનો ગાળો શરૂ કરવો જોઈએ.

    
    
    (Release ID: 1542519) Visitor Counter : 27
    
    
      Read this release in: English , Marathi , Bengali , Assamese , Tamil , Kannada , Malayalam