      આદિવાસી બાબતોનું મંત્રાલય

      ટ્રાઈફેડ દ્વારા અમદાવાદમાં તા. 1 થી 10 ઓગષ્ટ, 2018 દરમિયાન આદિ-મહોત્સવનું આયોજન
      Posted On: 06 AUG 2018 2:57PM by PIB Ahmedabad


    અમદાવાદ, 06 ઓગષ્ટ , 2018


    ભારત સરકારના આદિજાતિ મંત્રાલય અંતર્ગત કાર્યરત રાષ્ટ્રીય કક્ષાની સંસ્થા ટ્રાઈબલ કોઓપરેટીવ માર્કેટીંગ ફેડરેશન ઑફ ઇન્ડિયા ( ટ્રાઈફેડ - TRIFED) આદિવાસી લોકો દ્વારા બનાવાયેલી વસ્તુઓ હસ્તકલા કારીગરી દ્વારા તૈયાર થયેલી વસ્તુઓનું માર્કેટીંગનું કાર્ય કરે છે . ટ્રાઈફેડનો મુખ્ય ઉદ્દેશ આદિજાતિના લોકોની ક્ષમતામાં વૃદ્ધિ કરવાનો , આદિજાતિ દ્વારા તૈયાર કરાયેલા ઉત્પાદનો માટે બજાર શોધી આપવાનો તથા તેમના ઉત્પાદનોની લાભદાયી કિંમત તેમજ ટકાઉ ધોરણે તેમની આવક વધારવા માટે વેપારના અવસરોમાં વધારો કરવાનો છે . આદિજાતિ લોકો દ્વારા તૈયાર કરાયેલી વસ્તુઓના વેચાણને પ્રોત્સાહન આપવાના ભાગરૂપે ટ્રાઈફેડ દ્વારા સમગ્ર દેશમાં ટ્રાઈબ્સ ઇન્ડિયા તરીકે ઓળખાતા 40 ખાસ શો - રૂમની એક શ્રૃંખલા સ્થાપિત કરવામાં આવી છે. અમદાવાદમાં ‘ ટ્રાઈબ્સ ઇન્ડિયા ’ નો એક શો - રૂમ દુકાન નં . 19 અને 20, અમદાવાદ હાટ , અરબિંદો સોસાયટી , વસ્ત્રાપુર તળાવ પાસે આવેલો છે તથા વધુ એક શો-રૂમ સી . જી . રોડ પર બીએસએનએલ ભવન ખાતે ટૂંક સમયમાં શરૂ થશે .


    આદિજાતિના લોકો દ્વારા તૈયાર કરાયેલી વસ્તુઓ અને ઉત્પાદનોને પ્રોત્સાહન આપવાનાં ઉદ્દેશથી ટ્રાઈફેડ દ્વારા સમગ્ર ભારતમાં આદિ - મહોત્સવનું આયોજન કરવામાં આવ્યું છે , અમદાવાદ ટ્રાઈફેડ દ્વારા 01-08-2018 થી 10-08-2018 સુધી જુના એસબીઆઇ ભવન , ગીરીશ કોલ્ડ્રીંગ્સની સામે , સી . જી રોડ અમદાવાદ ખાતે આદિ - મહોત્સવનું આયોજન કરવામાં આવ્યું છે .


    03-08-2018 ના રોજ અમદાવાદ બીએસએનએલના અપર મહાનિદેશક શ્રી એન . કે . લિંબાચિયા દ્વારા આ મહોત્સવના પ્રદર્શનનું ઉદઘાટન કરવામાં આવ્યું હતું . આ માહિતી અમદાવાદ ટ્રાઈફેડ દ્વારા પ્રસિદ્ધ કરાયેલી એક અખબારી યાદીમાં આપવામાં આવી છે .


    NP/J.Khunt/GP

    
    
    (Release ID: 1541708) Visitor Counter : 109