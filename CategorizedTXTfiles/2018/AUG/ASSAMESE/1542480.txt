      কেবিনেট

      ৰাষ্ট্ৰীয় দুৰ্যোগ ব্যৱস্থাপনা শক্তিত চাৰিটা অতিৰিক্ত বেটেলিয়নৰ অন্তৰ্ভুক্তিৰ দাবী উত্থাপনত কেবিনেটৰ অনুমোদন
      Posted On: 09 AUG 2018 4:59PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে ৬৩৭ কোটি টকাৰ আনুমানিক বাজেটেৰে ৰাষ্ট্ৰীয় দুৰ্যোগ ব্যৱস্থাপনা শক্তি ( এনডিআৰএফ ) ক শক্তিশালী কৰাৰ উদ্দেশ্যে চাৰিটা অতিৰিক্ত বেটেলিয়ন অন্তৰ্ভুক্তিৰ বাবে অনুমোদন জনাইছে৷


    বিৱৰণঃ

      * ইয়াৰ উদ্দেশ্য হ ’ ল চাৰিটা অতিৰিক্ত বেটেলিয়নৰ সহায়ত দেশৰ বিস্তৃত এলেকাত কম সময়ত সেৱা আগবঢ়াব পৰা যাব৷
      * এই চাৰিটা বেটেলিয়ন প্ৰাৰম্ভিক অৱস্থাত - ইণ্ডো - তিবেতান ব ’ ৰ্ডাৰ পুলিচ ( আইটিবিপি ) ৰ এটা , ব ’ ৰ্ডাৰ ছিকিউৰিটী ফ ’ ৰ্চ ( বিএছএফ ) ৰ দুটা আৰু আছাম ৰাইফলছ ( এআৰ ) ৰ এটাকৈ বেটেলিয়ন হ ’ ব৷
      * পিছলৈ এই চাৰিটা বেটেলিয়ন এনডিআৰএফ বেটেলিয়নলৈ পৰিৱৰ্তন কৰা হ ’ ব৷ পৰ্যায় অনুসৰি এই চাৰিটা বেটেলিয়ন জম্মু আৰু কাশ্মীৰ , হিমাচল প্ৰদেশ , উত্তৰাখণ্ড আৰু দিল্লী ৰাষ্ট্ৰীয় ৰাজধানী অঞ্চলত মোতায়েন কৰা হ ’ ব৷

    পৃষ্ঠভূমিঃ


    এনডিআৰএফ হ ’ ল এক বিশেষ সুৰক্ষা যাক ২০০৬ চনত প্ৰাকৃতিক তথা মানৱ - সৃষ্ট দুৰ্যোগ ব্যৱস্থাপনাৰ বাবে সৃষ্টি কৰা হৈছিল৷ বৰ্তমান অৱস্থাত এনডিআৰএফত ১২টা বেটেলিয়ন আছে যি সমগ্ৰ দেশতে দুৰ্যোগ ব্যৱস্থাপনাৰ বাবে মোতায়েন কৰা হৈছে৷


    *****


    AKT/SH/MANN

    
    
    (Release ID: 1542480) Visitor Counter : 4
    
    
      Read this release in: English , Marathi , Bengali , Gujarati , Tamil , Kannada , Malayalam
    
    
    

*