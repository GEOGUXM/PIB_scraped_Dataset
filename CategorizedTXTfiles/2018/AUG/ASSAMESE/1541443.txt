      প্ৰধানমন্ত্ৰীৰ কাৰ্যালয়

      সংসদৰ চেণ্ট্ৰেল হ’লত আউটষ্টেণ্ডিং পাৰ্লিয়ামেণ্টেৰিয়ান বঁটা প্ৰদান অনুষ্ঠানত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 01 AUG 2018 10:26PM by PIB Guwahati


    উপস্থিত সকলো জ্যেষ্ঠ মহানুভৱ৷


    মই সৰ্বপ্ৰথমে সন্মান প্ৰাপ্ত কৰা এই পাঁচগৰাকী মহানুভৱক হৃদয়েৰে অনেক অভিনন্দন জ্ঞাপন কৰিছোঁ , তেওঁলোকক শুভেচ্ছা জনাইছোঁ৷ দেশে টিভিত এই দৃশ্য হয়তো দেখিছে আৰু হয়তো আচৰিত হৈছে যে আজি সেইসকলেই সাংসদ যাক দিনত দেখা পোৱা যায়৷ আৰু উপ ৰাষ্ট্ৰপতি মহোদয় আৰু স্পীকাৰ মহোদয়াও আজি এই শান্ত বিদ্যাৰ্থীসকলক দেখি সবাতোকৈ বেছি প্ৰসন্ন হৈছে৷ আমি আশা কৰিছোঁ যে এনেকুৱা দৃশ্য দুয়োটা সদনতে উপভোগ কৰাৰ সুবিধা প্ৰাপ্ত হওক৷ আৰু আমাৰ সাংসদসকল , যি ভূমিৰ পৰা উঠি আহিছে , জনসাধাৰণৰ সুখ - দুখৰ সৈতে জড়িত , তেওঁলোকেও কথা কোৱাৰ অৱকাশ পাওক৷ চৰকাৰে তেওঁলোকৰ কথাত গুৰুত্ব প্ৰদান কৰাৰ বাবে বাধ্য হওক৷ দূৰ - দূৰণিৰ গাঁৱৰ , হাবিৰ , দুখীয়াৰ কথা এই সাংসদসকলৰ জৰিয়তে চৰকাৰৰ ওচৰলৈ এইদৰে আহক যাতে সেই ভাৱনাসমূহ সমাহিত কৰাৰ বাবে চৰকাৰ বাধ্য হ ’ বলগীয়া হয়৷ কিন্তু দুৰ্ভাগ্য , সাংসদসকলে সেই অৱকাশ , সেই সামৰ্থ , নিজৰ ক্ষেত্ৰৰ পৰা কিমান তপস্যাৰ মূৰত পাইছে৷ হৈ - হাল্লা , চিঞৰ - বাখৰ আদিৰ দ্বাৰা চৰকাৰ কম প্ৰভাৱিত হয় কিন্তু দেশে অধিক লোকচান ভৰিবলগীয়া হয়৷ আৰু সেই জন প্ৰতিনিধিৰ লোকচান হয় যি পৰিশ্ৰম কৰি ভূমিৰ পৰা আহি , জনসাধাৰণৰ জীৱনৰ সৈতে জড়িত হৈ আহিছে , তেওঁলোকৰ দুখ - দুৰ্দশাৰ কথা ক ’ ব খুজিছে , তেওঁলোকে ক ’ ব পৰা নাই৷ আৰু সেইবাবে যদি লোকচান হয় তেন্তে তেওঁ যি ক্ষেত্ৰৰ পৰা আহিছে সেই ক্ষেত্ৰৰ জনসাধাৰণৰ হয়৷ লোকচান হয় সেই সাংসদৰ যি দিনটো হৈ - হাল্লা … টিভিত তেওঁৰ আয়ুস ২ মিনিট , ৫ মিনিট অথবা ১৫ মিনিট বা গোটেই দিনটো হয় - পৰ্দা পৰি যায় , খেল শেষ হয়৷ কিন্তু যিয়ে কথা কোৱাৰ সুবিধা পায় , চৰকাৰৰ কঠোৰতম আলোচনা কৰাৰ বাবে তৰ্কও হওক , তীব্ৰ বাক্যালাপো হওক , তাৰ পিছতো সেই প্ৰতিটো শব্দ ইতিহাসৰ অংশ হৈ ৰয় , চিৰঞ্জীৱি হৈ ৰয়৷


    আমাৰ সকলোৰে দায়িত্ব যে আমাৰ প্ৰতিজন সাংসদৰ শব্দ চিৰঞ্জীৱি হওক৷ আমাৰ সকলোৰে দায়িত্ব যে আমাৰ শব্দ সাংসদৰ অন্তৰাত্মাৰ পৰা ওলোৱা সেই গাঁও - দুখীয়া কৃষকৰ কথাই চৰকাৰক কাম কৰাৰ বাবে বাধ্য কৰি তোলক৷ এই পৰিৱেশ সদনত আমি সকলোৱে সৃষ্টি কৰিব পাৰোঁ৷ আৰু যিমান ভালকৈ পৰিৱেশন কৰা হ ’ ব সিমান ভালকৈ দেশক আগুৱাই নিয়াত সহায়ক হ ’ ব৷


    মোৰ অনুভৱ , কোনো সাংসদৰ কথা এনে নহয় যে তেওঁৰ গুৰুত্ব নাই , তেওঁৰ মূল্য নাই৷ মেজাজৰ চাপত কোনোবাই তৎকালীনভাৱে স্বীকাৰ কৰক , নকৰক সেয়া অন্য কথা৷ ৰাজনৈতিক পইণ্ট প্ৰাপ্ত কৰাৰ বাবে কিবা এটা কৰিব লাগে সেয়া অন্য কথা৷ কিন্তু ইয়াৰ দ্বাৰা দৃঢ় চাপে নীতি - নিৰ্ধাৰকসকলক কেতিয়াবা ভাবিবলৈ বাধ্য কৰি তোলে৷ আৰু সেইবাবে সাংসদ হৈ অহাটো সৰু কথা নহয়৷ এশ পঁচিশ কোটি দেশবাসীৰ সপোন লৈ আহিছে , নিজৰ ক্ষেত্ৰৰ সংকল্প লৈ আহিছে , উজ্বল ভৱিষ্যতৰ প্ৰতিশ্ৰুতি প্ৰদান কৰি আহিছে৷ আৰু সেই কাম কৰাৰ বাবে যিয়ে সুবিধা পায় , তাৰে কিছুমান বন্ধুক আজি আমি সন্মানিত কৰাৰ সুযোগ পাইছোঁ৷ আমাৰ লগত একেলগে উঠা - বহা কৰা বন্ধুজন সন্মানিত হ ’ লে আমাৰো বুকু গৌৰৱত ফুলি উঠে৷ আমাৰ গৰ্ব হয় যে আমি এনেকুৱা জ্যেষ্ঠ সদস্যৰ সৈতে , এই কালচোৱাত আমিও এজন সহকৰ্মী আছিলো , আমিও এজন সহ সাংসদ আছিলো৷ এয়া আমাৰ বাবে গৰ্বৰ কথা৷


    মই হৃদয়েৰে আপোনালোক সকলোকে পুনৰ অভিনন্দন জনাইছোঁ৷ বহুত বহুত শুভকামনা জনাইছোঁ৷


    আপোনালোক সকলোকে বহুত বহুত ধন্যবাদ৷


    ***


    AKT/SH/MANN

    
    
    (Release ID: 1541443) Visitor Counter : 9
    
    
      Read this release in: English , Hindi , Marathi , Tamil , Kannada