      যোগাযোগ আৰু তথ্য প্ৰযুক্তি মন্ত্ৰালয়

      ১ ছেপ্তেম্বৰত দেশজুৰি ইণ্ডিয়া পোষ্ট পেইমেণ্ট বেংক মুকলি কৰিব প্ৰধানমন্ত্ৰীয়ে
      আইপিপিবিয়ে আনিব সকলোৰে বাবে বিত্তীয় পূৰ্ণাঙ্গতা। - মুখ্য পোষ্টমাষ্টাৰ প্ৰধান, অসম চক্ৰ

      Posted On: 30 AUG 2018 4:41PM by PIB Guwahati

    অসম চক্ৰৰ মুখ্য পোষ্টমাষ্টাৰ প্ৰধান শ্ৰী বিশ্বপৱন পাটীয়ে আজি গুৱাহাটীত এক সংবাদমেল সম্বোধন কৰি অহা ১ ছেপ্তেম্বৰ ২০১৮ তাৰিখে সমগ্ৰ দেশজুৰি ভাৰতৰ প্ৰধানমন্ত্ৰী নৰেন্দ্ৰ মোদীয়ে মুকলি কৰিবলগীয়া ইণ্ডিয়া পোষ্ট পেইমেণ্ট বেংক চমুকৈ আইপিপিবিৰ বিষয়ে সদৰী কৰে । উল্লেখ্য যে উক্ত দিনাই অসমত উক্ত বেংকৰ ২৬ শাখাতো এই বেংক আনুষ্ঠানিকভাৱে মুকলি কৰা হ ’ ব ।


    আজি শ্ৰী পাটীয়ে সংবাদমেল সম্বোধন কৰি কয় , “ বিত্তীয় পূৰ্ণাঙ্গতাৰ অভিযানক আৰু দূৰ আগুৱাই লৈ যোৱাৰ উদ্দেশ্যৰে আইপিপিবিয়ে বহুমুখী ডেলিভাৰী মাধ্যম যেনে মোবাইল বেংকিং , এছএমএছ / মিছড কম বেংকিং , ইণ্টাৰনেট বেংকিং , আইভিআৰ / কল চেণ্টাৰ আৰু উদ্ভাৱনীয়তা ডেলিভাৰী মাধ্যম যেনে ডাকঘৰ কাউণ্টাৰ আৰু ডুৰষ্টেপ বেংকিং ব্যৱস্থা গ্ৰহণ কৰিব । ”


    তেওঁ লগতে কয় , “ আইপিপিবিয়ে এক পৰিব্যাপ্ত পৰিসৰৰ সামগ্ৰী - সেৱা আগবঢ়াব , য ’ ত সন্নিৱিষ্ট থাকিব সঞ্চয়ী একাউণ্ট , চলিত একাউণ্ট , ধন স্থানান্তৰ , প্ৰত্যক্ষ লাভালাভ স্থানান্তৰ , তৃতীয় পক্ষৰ সামগ্ৰী , বিল আৰু ইউটিলিটি পেইমেণ্টছ আৰু এণ্টাৰপ্ৰাইজ আৰু মাৰ্ছেণ্ট পেইমেণ্ট আগবঢ়োৱা হ ’ ব সাধাৰণ জনতালৈ । ”


    উল্লেখ্য যে আইপিপিবিৰ কাৰ্যাৱলী বায় ’ মেট্ৰিক প্ৰত্যায়ন , কিউআৰ কাৰ্ড , ১ , ৫৫ , ০০০ আহৰণ কেন্দ্ৰ ( ডাকঘৰ ) আৰু ৩ লাখৰো অধিক ডাকোৱাল আৰু গ্ৰামীণ ডাক সেৱকৰ দ্বাৰা পৰিচালিত হ ’ ব ।


    শ্ৰী পাটিয়ে ওপৰোল্লিখিত বৈশিষ্টসমূহৰ সৈতে আঙুলিয়াই দিয়ে যে আইপিপিবিয়ে এক সুৰক্ষিত ডিজিটেল পৰিস্থিতিতন্ত্ৰ সুনিশ্চিত কৰিব , যিটো কেৱল ব্যৱহাৰৰ বাবে সুচলেই নহয় , বৰঞ্চ সাধাৰণ জনতাৰ বাবে বহনসাধ্যও হ ’ ব । ই এক নগদবিহীন অৰ্থনীতিৰ ক্ষেত্ৰত এক শক্তিশালী ডিজিটেল আন্তঃগাঁথনিৰ উত্তৰণ ঘটাব আৰু কায়িকভাৱে মানুহে মানুহৰ সৈতে কৰা মত - বিনিময়ৰ যোগেদি বিশেষকৈ গ্ৰামাঞ্চলৰ লোকসকলৰ বাবে অনবদ্য সেৱা আগবঢ়াই এক ডিজিটেল সেঁতু গঢ়ি তুলিব ।


    আইপিপিবিয়ে জ্যেষ্ঠ নাগৰিক , গৃহিনী , ক্ষত্ৰ ব্যৱসায় , শিক্ষাৰ্থী , কৃষিকৰ্মী , ডিবিটি হিতাধিকাৰী , বাকীৰ দোকান , নগৰীয়া প্ৰব্ৰজনকাৰী আৰু গ্ৰাম্য জননেতাক সামৰি লোৱাৰ বাবে চেষ্টা কৰি যাব বুলিও উল্লেখ কৰে শ্ৰী পাটিয়ে ।


    উল্লেখ্য যে উক্ত সংবাদমেলত আইপিপিবিৰ জ্যেষ্ঠ শাখা প্ৰবন্ধক প্ৰাঞ্জল পাটোৱাৰী আৰু অসম চক্ৰৰ ডাক সেৱাৰ ( মুখ্য কাৰ্যালয় ) সঞ্চালক কে কেভিচুছাও উপস্থিত থাকে ।

    
    
    (Release ID: 1544638) Visitor Counter : 3
    
    
      Read this release in: English