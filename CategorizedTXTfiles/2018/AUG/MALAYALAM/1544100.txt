      കോര്‍പ്പറേറ്റ്കാര്യ മന്ത്രാലയം

      2013 ലെ കമ്പനി നിയമത്തിലെ ശിക്ഷാ വ്യവസ്ഥകള്‍ അവലോകനം ചെയ്ത സമിതി ധനമന്ത്രിക്ക് അന്തിമ റിപ്പോര്‍ട്ട് സമര്‍പ്പിച്ചു
      Posted On: 27 AUG 2018 1:03PM by PIB Thiruvananthpuram


    2013 ലെ കമ്പനി നിയമത്തിന്റെ ഫലപ്രദമായ നടത്തിപ്പിന് ആവശ്യമായ നിര്‍ദ്ദേശങ്ങള്‍ സമര്‍പ്പിക്കാന്‍ കേന്ദ്ര ഗവണ്‍മെന്റ് കഴിഞ്ഞ മാസം രൂപീകരിച്ച സമിതി കേന്ദ്ര ധനകാര്യ മന്ത്രി ശ്രീ. അരുണ്‍ ജെയ്റ്റിലിക്ക് അന്തിമ റിപ്പോര്‍ട്ട് സമര്‍പ്പിച്ചു. നിയമത്തിലെ ശിക്ഷാ വ്യവസ്ഥകള്‍ സമഗ്രമായി അവലോകനം ചെയ്ത കോര്‍പ്പറേറ്റ്കാര്യ മന്ത്രാലയ സെക്രട്ടറി ശ്രീ. ഇന്‍ജെതി ശ്രീനിവാസന്റെ അദ്ധ്യക്ഷതയിലുള്ള സമിതി നിരവധി ശുപാര്‍ശകളാണ് റിപ്പോര്‍ട്ടില്‍ ഉള്‍പ്പെടുത്തിയിട്ടുള്ളത്. മൊത്തം എട്ട് വിഭാഗങ്ങളില്‍ ഉള്‍പ്പെടുത്തിയിട്ടുള്ള കുറ്റകൃത്യങ്ങളില്‍ ഗുരുതര സ്വഭാവമുള്ള ആറ് വിഭാഗങ്ങള്‍ നിലനിറുത്തണമെന്നും, സാങ്കേതികവും നടപടിക്രമങ്ങളിലെ പാളിച്ചകളില്‍ നിന്നും മറ്റും സംഭവിക്കുന്ന വീഴ്ചകള്‍ അടങ്ങുന്ന രണ്ട് വിഭാഗങ്ങളിലെ കുറ്റകൃത്യങ്ങളെ ലഭ്യമായ വസ്തുതകളുടെ അടിസ്ഥാനത്തില്‍ മന്ത്രാലയത്തില്‍ തന്നെ തീര്‍പ്പാക്കേണ്ടതാണെന്നും ശുപാര്‍ശ ചെയ്തിട്ടുണ്ട്. ദേശീയ കമ്പനി നിയമ ട്രിബ്യൂണലില്‍ കോമ്പൗണ്ടിംഗ് കേസുകള്‍ കെട്ടി കിടക്കുന്നത് കുറയ്ക്കാനും ശുപാര്‍ശയുണ്ട്. കോര്‍പ്പറേറ്റ് ഭരണം കൂടുതല്‍ സുതാര്യമാക്കുന്നതിനും, നിക്ഷേപകരുടെ താല്‍പര്യങ്ങള്‍ മെച്ചപ്പെട്ട രീതിയില്‍ സംരക്ഷിക്കുന്നതിനുമുള്ള ശുപാര്‍ശകളും റിപ്പോര്‍ട്ടിലുണ്ട്.

    ND/MRD

    
    
    (Release ID: 1544100) Visitor Counter : 10
    
    
      Read this release in: Bengali , English , Tamil