      PIB Headquarters

      ഇന്ത്യാ പോസ്റ്റ് പേയ്‌മെന്റ് ബാങ്കിന്റെ ഔപചാരിക ഉദ്ഘാടനം നാളെ
      Posted On: 31 AUG 2018 7:54PM by PIB Thiruvananthpuram


    രാജ്യത്തെ തപാല്‍വകുപ്പിന്റെ 164 വര്‍ഷത്തെ ചരിത്രത്തില്‍സുപ്രധാന നാഴികക്കല്ലായഇന്ത്യാ പോസ്റ്റ് പേയ്‌മെന്റ് ബാങ്കിന്റെഉദ്ഘാടനം പ്രധാനമന്ത്രി ശ്രീ. നരേന്ദ്ര മോദിനാളെ (സെപ്റ്റംബര്‍ 1, 2018) ന്യൂഡല്‍ഹിയില്‍ നിര്‍വ്വഹിക്കും.


    പ്രളയദുരന്തത്തിന്റെ പശ്ചാത്തലത്തില്‍ ആഘോഷപരിപാടികളില്ലാതെ ഔപചാരിക ഉദ്ഘാടനം മാത്രമാണ്‌സംസ്ഥാനത്ത് സംഘടിപ്പിക്കുന്നത്. തിരുവനന്തപുരത്തെ ചീഫ് പോസ്റ്റ് മാസ്റ്റര്‍ ജനറലിന്റെഓഫീസില്‍ ഉച്ചയ്ക്ക് 3 മണിമുതല്‍ 3.15 വരെയാണ് ഉദ്ഘാടനച്ചടങ്ങ്. തുടര്‍ന്ന് ന്യൂഡല്‍ഹിയില്‍ പോസ്റ്റ് പേയ്‌മെന്റ് ബാങ്കിന് പ്രധാനമന്ത്രി തുടക്കം കുറിക്കുന്ന ചടങ്ങ് തത്സമയംകാണിക്കും.
    പോസ്റ്റ് പേയ്‌മെന്റ് ബാങ്കിന്റെ വരവോടെഓണ്‍ലൈനായോ, മൊബൈല്‍ ആപ്പുവഴിയോ അല്ലെങ്കില്‍ ഏതെങ്കിലും പോസ്റ്റ്ഓഫീസ് സന്ദര്‍ശിച്ചോ ഉപഭോക്താക്കള്‍ക്ക് ഏത് ബാങ്ക് അക്കൗണ്ടിലേക്കും പണം കൈമാറുന്നതടക്കമുള്ള ഡിജിറ്റല്‍സേവനങ്ങള്‍ പ്രയോജനപ്പെടുത്താം. വൈദ്യുതി ബില്‍, ഡി.ടി.എച്ച് സേവനങ്ങള്‍, കേളേജ് ഫീസ്, ഫോണ്‍ റീചാര്‍ജ്ജ് എന്നിവയും ഇത് വഴി അടക്കാവുന്നതാണ്. ദേശീയ ഗ്രാമീണതൊഴിലുറപ്പു പദ്ധതി വേതനം, സബ്‌സിഡി, പെന്‍ഷന്‍ എന്നിവ നേരിട്ട് ഗുണഭോക്താക്കളിലെത്തിക്കുന്നതിന് ഗവണ്‍മെന്റിനും ഇത് പ്രയോജനപ്പെടും.
    ഈ വര്‍ഷം ഡിസംബര്‍ അവസാനത്തോടെ രാജ്യത്തെ 1.55 ലക്ഷം പോസ്റ്റ്ഓഫീസുകളിലേക്ക് പോസ്റ്റ് പേയ്‌മെന്റ് ബാങ്ക്‌ സൗകര്യം വ്യാപിപ്പിക്കും.
    AM/MRL

    
    
    (Release ID: 1544795) Visitor Counter : 1