      PIB Headquarters

      ദ്വിദിന ബോധവല്‍ക്കരണ പരിപാടി കിഴക്കമ്പലത്ത് ആരംഭിച്ചു
      Posted On: 09 AUG 2018 3:52PM by PIB Thiruvananthpuram


    
    കേന്ദ്ര ഗവണ്‍മെന്റിന്റെ വികസന ക്ഷേമ പദ്ധതികളെക്കുറിച്ചുള്ള ദ്വിദിന ബോധവല്‍ക്കരണ പരിപാടി കിഴക്കമ്പലം ഗ്രാമപഞ്ചായത്തില്‍ ആരംഭിച്ചു. ഗ്രാമപഞ്ചായത്ത് പ്രസിഡന്റ് ശ്രീ. കെ. വി. ജേക്കബ് പരിപാടിയുടെ ഉദ്ഘാടനം നിര്‍വഹിച്ചു. റീജിയണല്‍ ഔട്ട്റീച്ച് ബ്യുറോ ഡയറക്ടര്‍ ശ്രീ. എസ്. സുബ്രഹ്മണ്യന്‍ മുഖ്യപ്രഭാഷണം നടത്തി. കിഴക്കമ്പലം ഗാമപഞ്ചായത്ത് വൈസ് പ്രസിഡന്റ് ശ്രീമതി ജിന്‍സി അജി ഉദ്ഘാടനച്ചടങ്ങില്‍ പങ്കെടുത്ത് സംസാരിച്ചു. തുടര്‍ന്ന് സ്വച്ഛ് ഭാരത് അഭിയാന്‍ എന്ന വിഷയത്തെ അധികരിച്ച് ശുചിത്വ മിഷന്‍ റിസോഴ്‌സ് പേഴ്‌സണ്‍ ശ്രീ. വിജയകുമാര്‍ ക്ലാസ്സെടുത്തു.
    ഗ്രാമീണ സ്വയം തൊഴില്‍ പദ്ധതികളെക്കുറിച്ചും, വിവിധ സാമൂഹ്യ സുരക്ഷാ പദ്ധതികളെക്കുറിച്ചുമുള്ള ക്ലാസ്സുകള്‍ പരിപാടിയില്‍ ഇന്നു (ഓഗസ്റ്റ് 10) നടക്കും. ഗ്രാമീണ സ്വയം തൊഴില്‍ പരിശീലന കേന്ദ്രം ഫാക്കല്‍റ്റി ശ്രീ. അരവിന്ദാക്ഷന്‍, സാമ്പത്തിക സാക്ഷരതാ കൗണ്‍സിലര്‍ ശ്രീ. അലക്‌സാണ്ടര്‍ എന്നിവര്‍ ക്ലാസുകള്‍ നയിക്കും. സോംഗ് ആന്‍ഡ് ഡ്രാമ ഡിവിഷന്‍ അവതരിപ്പിക്കുന്ന കലാപരിപാടികളും ബോധവത്കരണ പരിപാടിയുടെ ഭാഗമായി അരങ്ങേറും. കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിനു കീഴിലുള്ള റീജിയണല്‍ ഔട്ട്റീച്ച് ബ്യുറോ, കിഴക്കമ്പലം ഗ്രാമപഞ്ചായത്ത്, സാമൂഹ്യ നീതി വകുപ്പ് എന്നിവയുടെ ആഭിമുഖ്യത്തില്‍ ആണ് പരിപാടി സംഘടിപ്പിക്കുന്നത്.
    എബി-ബിഎസ്എന്‍ (09.08.2018)


    

    
    (Release ID: 1542211) Visitor Counter : 4