      ധനകാര്യ മന്ത്രാലയം

      കേരളത്തിൽ പ്രളയം വന്‍ നാശനഷ്ടങ്ങള്‍ ഉണ്ടാക്കിയ സാഹചര്യത്തില്‍, ബാങ്കുകളും ഇന്‍ഷ്വറന്‍സ് കമ്പനികളും കൈക്കൊണ്ട ദുരിതാശ്വാസ, പുനരധിവാസ പ്രവര്‍ത്തനൾ അവലോകനം ചെയ്യുന്നതിനായി കേന്ദ്ര ധനകാര്യ സഹമന്ത്രി ശ്രീ. പൊന്‍ രാധാകൃഷ്ണന്‍ നയിക്കുന്ന ഉന്നതതല സംഘം നാളെ കേരളം സന്ദര്‍ശിക്കും.
      Posted On: 28 AUG 2018 7:53PM by PIB Thiruvananthpuram


    കേരളത്തില്‍ പ്രളയം വന്‍ നാശനഷ്ടങ്ങള്‍ വരുത്തിയ സാഹചര്യത്തില്‍, ബാങ്കുകളും ഇന്‍ഷ്വറന്‍സ് കമ്പനികളും സ്വീകരിച്ച ദുരിതാശ്വാസ, പുനരധിവാസ നടപടികൾ അവലോകനം ചെയ്യാനായി കേന്ദ്ര ധനകാര്യ സഹമന്ത്രി ശ്രീ. പൊൻ രാധാകൃഷ്ണന്റെ നേതൃത്വത്തിലുള്ള ഉന്നതതല സംഘം നാളെ കേരളം സന്ദര്‍ശിക്കും.


    
    അഡീഷണല്‍ സെക്രട്ടറി ശ്രീ ദേബാശിഷ് പാണ്ഡേ, കേന്ദ്ര ധനകാര്യ മന്ത്രാലത്തിനു കീഴിലുള്ള സാമ്പത്തിക സേവന വകുപ്പിലെ സാമ്പത്തിക ഉപദേഷ്ടാവ് ശ്രീ എന്‍. ശ്രീനിവാസ റാവു എന്നിവർ ഉള്‍പ്പെടെയുള്ള ഉന്നത ഉദ്യോഗസ്ഥര്‍ ഉന്നതതല സംഘത്തിലുണ്ടാകും. അഗ്രികൾച്ചർ ഇന്‍ഷ്വറന്‍സ് കമ്പനി ഓഫ് ഇന്ത്യ ലിമിറ്റഡ്, നബാര്‍ഡ് എന്നിവയുള്‍പ്പെടെയുള്ള പൊതുമേഖലാ ബാങ്കുകളുടെയും, ഇന്‍ഷ്വറന്‍സ് കമ്പനികളുടെയും മേധാവികളും, സംസ്ഥാന ഗവൺമെൻറിനെ പ്രതിനിധീകരിച്ചുള്ള ഉന്നത ഉദ്യോഗസ്ഥരും, ബന്ധപ്പെട്ട ഏജന്‍സികളും യോഗത്തില്‍ പങ്കെടുക്കും.


    
    പ്രളയം ബാധിക്കപ്പെട്ട എല്ലാ ബാങ്ക് ശാഖകളും എ.ടി.എമ്മുകളും വീണ്ടും തുറക്കുക, ഉപയോഗ്യശൂന്യമായിത്തീർന്ന കറന്‍സികളുടെ കൈമാറ്റം ചെയ്യുക, വായ്പാ തിരിച്ചടവ് കാലാവധി നീട്ടി നൽകുക തുടങ്ങിയ നടപടികൾ ഇതിനകം തന്നെ എല്ലാ ബാങ്കുകളും ആരംഭിച്ചിട്ടുണ്ട്. പ്രളയവുമായി ബന്ധപ്പെട്ട വിവിധ ഇൻഷ്വറൻസ് ക്ലെയിമുകൾ തീർപ്പാക്കുന്നതിനുള്ള നടപടികള്‍ എല്ലാ ഇന്‍ഷ്വറന്‍സ് കമ്പനികളും ആരംഭിച്ചിട്ടുമുണ്ട്. ക്ലെയിമുകൾ വേഗത്തില്‍ തീർപ്പാക്കി, പ്രളയബാധിതരായ ആളുകള്‍ക്ക് ആശ്വാസം നല്‍കുന്നതിനായി ഇന്‍ഷ്വറന്‍സ് കമ്പനികൾ പ്രത്യേക ക്യാമ്പ് ഓഫീസുകള്‍ ആരംഭിക്കുകയും, അധിക മായി സര്‍വേയര്‍മാരെ വിന്യസിക്കുകയും, ആവശ്യമുള്ള രേഖകളുടെ കാര്യത്തില്‍ ഇളവ് നല്‍കുകയും ചെയ്തിട്ടുണ്ട്.


    
    പ്രളയബാധിതരായ ജനങ്ങൾക്ക് പരമാവധി പ്രയോജനം ഉറപ്പുവരുത്തുന്നതിനായി, ഫെസിലിറ്റേഷന്‍ കേന്ദ്രങ്ങള്‍ ആരംഭിച്ചതും, നോഡൽ ഓഫീസർമാരെ നിയമിച്ചതുമുൾപ്പെടെയുള്ള ആശ്വാസ നടപടികളെക്കുറിച്ച് പത്രങ്ങള്‍/ ഇലക്‌ട്രോണിക്ക് മാധ്യമങ്ങള്‍ എന്നിവയിലൂടെ പരസ്യങ്ങള്‍ നല്‍കുന്നുണ്ട്.

    
    
    (Release ID: 1544201) Visitor Counter : 49
    
    
      Read this release in: English , Urdu