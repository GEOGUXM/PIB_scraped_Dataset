      ഷിപ്പിങ് മന്ത്രാലയം

      കേരളത്തിന് വേണ്ടി ഷിപ്പിംഗ് സഹോദരസംഘടനകള്‍ ഒന്നിച്ചു
      രാജ്യത്തിന്റെ വിവിധ ഭാഗങ്ങളില്‍ ശേഖരിച്ചിട്ടുള്ള ദുരിതാശ്വാസ വസ്തുക്കള്‍ ജലമാര്‍ഗ്ഗം കൊച്ചിന്‍ തുറമുഖത്ത് എത്തിക്കും.
      ദുരിതാശ്വാസ വസ്തുക്കളുമായി വരുന്ന കപ്പലുകള്‍ക്കായി കൊച്ചിന്‍ തുറമുഖം രണ്ടു ബര്‍ത്തുകള്‍ നീക്കിവച്ചു.

      Posted On: 21 AUG 2018 6:08PM by PIB Thiruvananthpuram

    ദുരന്തബാധിത സംസ്ഥാനമായ കേരളത്തെ സഹായിക്കുന്നതിനായി കേന്ദ്ര ഷിപ്പിംഗ് മന്ത്രാലയം രംഗത്ത്. രാജ്യത്തിന്റെ വിവിധ ഭാഗങ്ങളില്‍ ശേഖരിച്ച ദുരിതാശ്വാസത്തിന് വേണ്ട സാധനങ്ങള്‍ കപ്പൽമാർഗ്ഗം കൊച്ചിന്‍ തുറമുഖത്ത് എത്തിക്കും. കേരളത്തിലെ ദുരന്തബാധിതരെ സഹായിക്കാന്‍ സാധനങ്ങളുമായി വരുന്ന കപ്പലുകള്‍ക്ക് മുന്‍ഗണന നല്‍കുന്നതിനായി മട്ടാഞ്ചേരി, എറണാകുളം വാര്‍ഫുകളില്‍ രണ്ടു ബെര്‍ത്തുകള്‍ കൊച്ചിന്‍ പോര്‍ട്ട് ട്രസ്റ്റ് നീക്കിവച്ചു. ദുരിതാശ്വാസത്തിനുള്ള സാധനങ്ങളും മരുന്നുകളും സൂക്ഷിക്കുന്നതിനായി രണ്ട് വെയര്‍ഹൗസുകളും പ്രത്യേകമായി നീക്കിവച്ചു.


    കോസ്റ്റൽ ഷിപ്പിംഗിലൂടെ കൊച്ചിയിലെത്തുന്നതിന് മുമ്പ് തൂത്തുക്കുടി (വി.ഒ. ചിദമ്പനാര്‍ പോര്‍ട്ട്), ന്യൂ മാംഗ്ലൂര്‍, ചെന്നൈ, കാമരാജ് എന്നിവിടങ്ങളില്‍ നിന്നുള്ള ദുരിതാശ്വാസ സാമഗ്രികള്‍ തൂത്തുക്കുടിയിലെ വി.ഒ.സി തുറമുഖത്ത് സംഗ്രഹിക്കും.


    
    നാവികസേനയുടെ ഐ.എന്‍.എസ് ദീപക് മുംബൈയില്‍ നിന്ന് 800 ടണ്‍ ശുദ്ധജലവും 18 ടണ്‍ പ്രൊവിഷനും കൊച്ചിയില്‍ എത്തിച്ചിട്ടുണ്ട്. പ്രളയബാധിച മേഖലകളില്‍ വിതരണം ചെയ്യുന്നതിനായി ശുദ്ധജലം രണ്ടു ബാര്‍ജസുകളില്‍ നല്‍കിയിട്ടുണ്ട്. ദുരിതാശ്വാസത്തിനുള്ള സാധനങ്ങളുമായി ഐ.എന്‍.എസ് ദീപക് നാളെ വീണ്ടും കൊച്ചിയിലെത്തും. ക്രൂഡ് ഓയില്‍ കൊണ്ടുവരുന്ന എണ്ണക്കപ്പലായ സ്വര്‍ണ്ണ ഗോദാവരി, മുംബൈയില്‍ നിന്നും ബി.പി.സി.എല്‍ അയച്ച 50,000 മെട്രിക് ടണ്‍ ക്രൂഡ് ഓയിലുമായി കൊച്ചിന്‍ തുറമുഖത്ത് എത്തിയിട്ടുണ്ട്. ഇത് സംസ്ഥാനത്തിന്റെ ഇന്ധനാവശ്യകത നിറവേറ്റും. നേരത്തെ തുണികള്‍, ഭക്ഷ്യവസ്തുക്കള്‍, മറ്റ് അടിസ്ഥാന ആവശ്യത്തിനുള്ള ഉള്‍ക്കൊള്ളുന്ന അഞ്ച് കണ്ടയിനർ ദുരിതാശ്വാസ സാമഗ്രികള്‍ കൊച്ചിന്‍ തുറമുഖത്ത് സ്വീകരിച്ചിരുന്നു.


    
    സംസ്ഥാനത്തിന്റെ ദുരിതാശ്വാസ പ്രവര്‍ത്തനങ്ങള്‍ക്ക് സഹായം ലഭ്യമാക്കാമെന്ന് പറഞ്ഞ് ഷിപ്പിങ്ങ് മേഖലയുമായി ബന്ധപ്പെട്ട നിരവധി സ്ഥാപനങ്ങൾ രംഗത്തെത്തിയിട്ടുണ്ട്. കൊച്ചിന്‍ തുറമുഖത്തേക്ക് ഹാസിറ, മുന്ദ്ര, കട്ടുപ്പള്ളി, തൂത്തുക്കുടി, പിപാവാവ്, കണ്ട്‌ല എന്നീ തുറമുഖങ്ങളിലൂടെ രാജ്യത്തിന്റെ വിവിധഭാഗങ്ങളില്‍ നിന്നുള്ള ദുരിതാശ്വാസ സാമഗ്രികള്‍ കൊണ്ടുവരുന്നതിനായി പ്രത്യേക സര്‍വീസ് നടത്താമെന്ന് വ്യാപാര സംഘടനകളും വാഗ്ദാനം നൽകിയിട്ടുണ്ട്.


    
    വെല്ലിംഗ്ടണ്‍ ഐലന്റിലെ സര്‍ റോബര്‍ട്ടോ ബ്രിസ്‌റ്റോ മെമ്മോറിയല്‍ സ്‌കൂളിലും കെ.വി. പോര്‍ട്ട് ട്രസ്റ്റ് സ്‌കൂളിലും പ്രളയബാധിതർക്കായി, കൊച്ചിന്‍ പോര്‍ട്ട് ദുരിതാശ്വാസക്യാമ്പുകളും തുറന്നിട്ടുണ്ട്. കൊച്ചിയിലെ വിവിധഭാഗങ്ങളില്‍ നിന്നുള്ള 50 പേരെ ഇവിടെ താമസിപ്പിച്ചിട്ടുണ്ട്. പോര്‍ട്ട് ട്രസ്റ്റ് ആശുപത്രിയില്‍ നിന്നുള്ള ഡോക്ടര്‍മാര്‍ മെഡിക്കര്‍ സേവനവും നല്‍കുന്നുണ്ട്. കൊച്ചിന്‍ പോര്‍ട്ട്, കസ്റ്റസംസ് ആന്റ് സി.ഐ.എസ്.എഫ് എന്നിവയിലെ ജീവനക്കാരും കുടുംബാംഗങ്ങളും അടങ്ങുന്ന വോളന്റിയര്‍ ടീമുകളും മെഡിക്കല്‍ ടീമും ക്യാമ്പിനെ സഹായിക്കുകയും ആവശ്യമുള്ള സഹായങ്ങള്‍ എത്തിക്കുകയുംചെയ്യുന്നുണ്ട്.


    
    കേന്ദ്ര ഷിപ്പിംഗ് റോഡ്( ഉപരിതല ഗതാഗ, ജലവിഭവ, നദി വികസന, ഗംഗാ പുനരുജ്ജീവ മന്ത്രി ശ്രീ നിതിന്‍ ഗഡ്ഗരി ദുരന്തസമയത്ത് ജനങ്ങളിലേക്ക് എത്തിച്ചേരാന്‍ ഷിപ്പിംഗ് സമൂഹം കാട്ടിയ സന്നദ്ധതയെ അഭിനന്ദിച്ചു. കൊച്ചിന്‍ പോര്‍ട്ട് ട്രസ്റ്റിലെ ജീവനക്കാര്‍ തങ്ങളുടെ ഒരുദിവസത്തെ വേതനം സംഭാവന നൽകി ശേഖരിച്ച 31 ലക്ഷം രൂപയും കൊച്ചിന്‍ പോര്‍ട്ട് ട്രസ്റ്റില്‍ നിന്ന് അതിന് തുല്യമായ തുകയും ചേര്‍ത്ത് മുഖ്യമന്ത്രിയുടെ ദുരിതാശ്വാസനിധിയിലേക്ക് സംഭാവനചെയ്യാനും തീരുമാനിച്ചിട്ടുണ്ട്.

    
    
    (Release ID: 1543610) Visitor Counter : 47
    
    
      Read this release in: English , Bengali , Tamil