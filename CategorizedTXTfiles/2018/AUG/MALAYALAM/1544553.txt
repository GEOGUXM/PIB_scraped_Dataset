      സ്ഥിതിവിവര, പദ്ധതി നിര്‍വഹണ മന്ത്രാലയം

      കേരളത്തിലെ പ്രളയക്കെടുതികളെ തുടര്‍ന്നുളള പുനരധിവാസ പ്രവര്‍ത്തനങ്ങള്‍ക്ക് എം.പി. മാര്‍ സംഭാവന ചെയ്യണമെന്ന് കേന്ദ്ര മന്ത്രി സദാനന്ദ ഗൗഡ
      Posted On: 30 AUG 2018 1:38PM by PIB Thiruvananthpuram


    പാര്‍ലമെന്റ് അംഗങ്ങളുടെ പ്രാദേശിക വികസന (എം.പി.എല്‍.എ.ഡി.എസ്.) പദ്ധതിയുടെ 21-ാമത് അഖിലേന്ത്യ അവലോകന യോഗം കേന്ദ്ര സ്റ്റാറ്റിസ്റ്റിക്‌സ്, പദ്ധതി നിര്‍വ്വഹണ മന്ത്രി ശ്രീ. ഡി.വി സദാനന്ദ ഗൗഡയുടെ അദ്ധ്യക്ഷതയില്‍ ഇന്ന് ന്യൂഡല്‍ഹിയില്‍ നടന്നു.


    ജീവനും, സ്വത്തിനും വ്യാപക നാശനഷ്ടമുണ്ടാക്കിയ പ്രളയത്തെ തുടര്‍ന്നുള്ള പുനരധിവാസത്തിനായി കേരളത്തിന് പരമാവധി സഹായം നല്‍കാന്‍ ശ്രീ. സദാനന്ദ ഗൗഡ എം.പി.മാരോട് അഭ്യര്‍ത്ഥിച്ചു.


    നിര്‍ദ്ദേശിക്കപ്പെട്ട യോഗ്യമായ പ്രവൃത്തികള്‍ക്ക് എത്രയും വേഗം അനുമതി നല്‍കാന്‍ അദ്ദേഹം ജില്ലാ ഭരണകൂടത്തോട് ആവശ്യപ്പെട്ടു. പദ്ധതിയുമായി ബന്ധപ്പെട്ട് ഉണ്ടാകുന്ന പരാതികള്‍ വേഗത്തില്‍ തീര്‍പ്പാക്കണമെന്ന് കേന്ദ്ര മന്ത്രി ആവശ്യപ്പെട്ടു. പദ്ധതി പ്രകാരമുള്ള തുക പരമാവധി വിനിയോഗിച്ച സംസ്ഥാനങ്ങളില്‍ കേരളവും ഉള്‍പ്പെട്ടും. മഹാരാഷ്ട്ര, തമിഴ്‌നാട്, എന്നി സംസ്ഥാനങ്ങളും ലക്ഷ്വദീപ്, ആന്‍ഡമാന്‍ നിക്കോബാര്‍ ദ്വീപുകള്‍ എന്നീ കേന്ദ്ര ഭരണ പ്രദേശങ്ങള്‍ എന്നിവയാണ് ഏറ്റവും കൂടുതല്‍ തുക വിനിയോഗിച്ച പട്ടികയില്‍പ്പെടുന്നത്.


    2014 ഏപ്രിലിന് ശേഷം എം.പി.മാര്‍ (ലോകസഭയിലേയും, രാജ്യസഭയിലെയും) ശുപാര്‍ശ ചെയ്ത 4,67,144 പ്രവൃത്തികളില്‍ 4,11,612 എണ്ണത്തിന് അനുമതി നല്‍കിയിട്ടുണ്ട്. ഇക്കൊല്ലം ജൂലൈ 31 വരെയുള്ള കണക്ക് പ്രകാരം 3,84,260 പ്രവൃത്തികളുടെ നിര്‍മ്മാണം പൂര്‍ത്തിയാക്കിയിട്ടുണ്ട്. പദ്ധതിയുടെ തുടക്കം മുതല്‍ 2018 ജൂലൈ 31 വരെയുള്ള കണക്ക് പ്രകാരം 47922.75 കോടി രൂപയാണ് പദ്ധതി പ്രകാരം അനുവദിച്ചിട്ടുള്ളത്. 49065.58 കോടി രൂപയാണ് ജില്ല അധികാരികള്‍ അനുമതി നല്‍കിയിട്ടുള്ളത്. മൊത്തം അനുവദിച്ചതില്‍ 45604.94 കോടി രൂപ ഇതുവരെ വിനിയോഗിച്ചിട്ടുണ്ട്. ഇത് അനുവദിച്ചതിന്റെ 95 ശതമാനത്തിലും അധികമാണ്.
    ND MRD - 690
    ***


    

    
    (Release ID: 1544553) Visitor Counter : 52
    
    
      Read this release in: English , Tamil