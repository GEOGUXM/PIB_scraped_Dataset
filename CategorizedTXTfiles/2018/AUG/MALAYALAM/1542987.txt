      PIB Headquarters

      കേന്ദ്ര പദ്ധതികള്‍: ബോധവല്‍ക്കരണ പരിപാടി ഇന്ന് സമാപിക്കുന്നു
      Posted On: 14 AUG 2018 5:09PM by PIB Thiruvananthpuram


    കേന്ദ്ര പദ്ധതികളെക്കുറിച്ച് എറണാകുളം ഫീല്‍ഡ് ഔട്ട്‌റീച്ച് ബ്യൂറോ നടത്തിവരുന്ന ത്രിദിന ബോധവല്‍ക്കരണ പരിപാടി ഇന്ന് സമാപിക്കും. പരിപാടിയുടെ ഭാഗമായി നടത്തിയ വിവിധ മത്സരങ്ങളിലെ വിജയികള്‍ക്കുള്ള സമ്മാനദാനം എം.എല്‍.എ. ശ്രീ എസ്. ശര്‍മ നിര്‍വ്വഹിക്കും. മഹാത്മാ മാതൃഭൂമി സ്റ്റഡിസര്‍ക്കിളുമായും തൃപ്പൂണിത്തുറ നഗരസഭ തുടര്‍വിദ്യാ കേന്ദ്രവുമായും സഹകരിച്ചാണ് പരിപാടികള്‍ സംഘടിപ്പിച്ചത്.


    കേന്ദ്ര സര്‍ക്കാറിന്റെ വിവിധ പദ്ധതികളെക്കുറിച്ചുള്ള ബോധവല്‍ക്കരണ ക്ലാസുകളും കുട്ടികള്‍ക്കായുള്ള പ്രശ്‌നോത്തരി മത്സരങ്ങളുമാണ് ആഗസ്റ്റ് 13ന് ആരംഭിച്ച പരിപാടിയുടെ ഭാഗമായി സംഘടിപ്പിച്ചത്. ശുചിത്വ ഭാരത മിഷന്‍. സാമൂഹ്യ സുരക്ഷാ ഇന്‍ഷുറന്‍സ് പദ്ധതികള്‍, വിവിധതരം ബാങ്ക് വായ്പകള്‍, സ്വയം തൊഴില്‍ പരിശീലന സാധ്യതകള്‍ തുടങ്ങിയ വിഷയങ്ങളില്‍ ക്ലാസുകള്‍ നടന്നു. കൂടാതെ കേന്ദ്ര സോംഗ് ആന്റ് ഡ്രാമാ ഡിവിഷനുവേണ്ടി ശ്രീമതി സീന പള്ളിക്കര നയിച്ച കഥാപ്രസംഗവും അരങ്ങേറി.


    

    
    (Release ID: 1542987) Visitor Counter : 1