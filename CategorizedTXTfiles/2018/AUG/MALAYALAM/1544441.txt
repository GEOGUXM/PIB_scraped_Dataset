      PIB Headquarters

      കടമെടുപ്പ് പരിധി വര്‍ദ്ധിപ്പിക്കണമെന്ന കേരളത്തിന്റെആവശ്യം അനുഭാവപൂര്‍വ്വം പരിഗണിക്കുമെന്ന്‌ കേന്ദ്ര ധനകാര്യസഹമന്ത്രി പൊന്‍ രാധാകൃഷ്ണന്‍
      ഇന്‍ഷുറന്‍സ് ക്ലെയിമുകള്‍ എത്രയും വേഗം തീര്‍പ്പാക്കണമെന്ന് കമ്പനികള്‍ക്ക് നിര്‍ദ്ദേശം നല്‍കിയതായും കേന്ദ്ര സഹമന്ത്രി

      Posted On: 29 AUG 2018 7:28PM by PIB Thiruvananthpuram

    പ്രളയദുരിതത്തിന്റെ പശ്ചാത്തലത്തില്‍ സംസ്ഥാനത്തിന്റെ കടമെടുപ്പ് പരിധി വര്‍ദ്ധിപ്പിക്കണെന്നതടക്കം കേരളം മുന്നോട്ടു വെച്ചിട്ടുള്ള ആവശ്യങ്ങള്‍ കേന്ദ്രം അനുഭാവപൂര്‍വ്വം പരിഗണിക്കുമെന്ന്‌കേന്ദ്ര ധനകാര്യ സഹമന്ത്രി പൊന്‍ രാധാകൃഷ്ണന്‍ അറിയിച്ചു. പ്രളയക്കെടുതികളുമായി ബന്ധപ്പെട്ട ഇന്‍ഷുറന്‍സ് ക്ലെയിമുകള്‍ എത്രയുംവേഗംതീര്‍പ്പാക്കണമെന്ന്‌ പൊതു-സ്വകാര്യ ഇന്‍ഷ്വറന്‍സ് കമ്പനികള്‍ക്ക് നിര്‍ദ്ദേശം നല്‍കിയതായുംഅദ്ദേഹം പറഞ്ഞു. തിരുവനന്തപുരത്ത്ഇന്ന് നടന്ന സംസ്ഥാനതല ബാങ്കേഴ്‌സ്‌സമിതി യോഗത്തെ അഭിസംബോധന ചെയ്യുകയായിരുന്നു ശ്രീ. പൊന്‍ രാധാകൃഷ്ണന്‍.


    കേരളത്തിന് 2018-19ല്‍ അനുവദിച്ച 214 കോടിരൂപ കൂടിയാകുമ്പോള്‍ സംസ്ഥാന ദുരിതപ്രതിരോധ നിധിയില്‍ വിനിയോഗിക്കാനായി കേരള ഗവണ്‍മെന്റിന് മൊത്തം 562.45 കോടിരൂപ ലഭിച്ചിട്ടുണ്ടെന്ന്അദ്ദേഹം ചൂണ്ടിക്കാട്ടി. സംസ്ഥാനം നിവേദനം സമര്‍പ്പിക്കുന്ന മുറക്ക് കൂടുതല്‍ സഹായം സംബന്ധിച്ചതീരുമാനം കേന്ദ്ര ഗവണ്‍മെന്റ്‌ കൈക്കൊള്ളുമെന്നും ധനകാര്യസഹമന്ത്രി അറിയിച്ചു.
    പ്രളയം ബാങ്കിംഗ്‌മേഖലയെവളരെസാരമായി ബാധിച്ചതായി ശ്രീ പൊന്‍ രാധാകൃഷ്ണന്‍ പറഞ്ഞു. ധനകാര്യ മന്ത്രാലയംഅടിയന്തിര നടപടികള്‍ സ്വീകരിച്ചതിനെത്തുടര്‍ന്ന ഏകദേശം191 ബാങ്ക്ശാഖകളും 179 എ.ടി.എമ്മുകളും തുറന്നിട്ടുണ്ട്. ബാക്കിയുള്ളവ എത്രയുംവേഗം സജ്ജമാക്കാനുള്ള നടപടികളുംസ്വീകരിച്ചിട്ടുണ്ട്. ഈ പ്രതിസന്ധിഘട്ടത്തില്‍ ജനങ്ങള്‍ക്ക്‌സഹായംഎത്തിക്കുന്നതിനുള്ള നടപടികളുടെ ഭാഗമായി ഡ്യൂപ്ലിക്കേറ്റ് പാസ്ബുക്ക് നല്‍കുന്നതിനും നിക്ഷേപ രസീതിനുള്ളചാര്‍ജ്ജുകളുംവേണ്ടെന്നുവെച്ചിട്ടുണ്ട്. അതുപോലെ മിനിമം ബാലന്‍സ് സൂക്ഷിക്കാത്തതിനുള്ള പിഴയും ഒഴിവാക്കിയിട്ടുണ്ട്. പുതിയവായ്പകള്‍ക്കുള്ള നടപടികളും കൈക്കൊണ്ടിട്ടുണ്ട്. നനഞ്ഞതും കേടുവന്നതുമായ നോട്ടുകള്‍എല്ലാ ബാങ്ക്ശാഖകളിലുംമാറ്റി നല്‍കും.


    ആവശ്യത്തിന്റെഅടിസ്ഥാനത്തില്‍ 10,000 രൂപയുടെവരെയുള്ള പുതിയ ഉപഭോക്തൃവായ്പകള്‍വിതരണംചെയ്യുന്നതിനുള്ള നടപടികള്‍ ആരംഭിച്ചിട്ടുണ്ട്.അതുപോലെ കാര്‍ഷിക, എം.എസ്.ഇ.എം വായ്പകള്‍ക്ക്ഒരു വര്‍ഷത്തെ മോറട്ടോറിയവും പ്രഖ്യാപിച്ചിട്ടുണ്ടെന്നും ശ്രീ. പൊന്‍ രാധാകൃഷ്ണന്‍ ചൂണ്ടിക്കാട്ടി.


    നേരത്തെ യോഗത്തെ അഭിസംബോധന ചെയ്യവേ, സംസ്ഥാനത്തിന്റെകടമെടുപ്പ് പരിധി സംസ്ഥാനത്തെ മൊത്തംആഭ്യന്തരഉല്‍പ്പാദനത്തിന്റെമൂന്ന്ശതമാനത്തില്‍നിന്ന് 4.5 % ആയിഉയര്‍ത്തണമെന്നും, സംസ്ഥാന ചരക്കുസേവന നികുതിയിന്‍മേല്‍ 10% തീരുവചുമത്താനുള്ള നിര്‍ദ്ദേശത്തിന് ജി.എസ്.ടി കൗണ്‍സില്‍ അംഗീകാരം നല്‍കണമെന്നുംസംസ്ഥാന ധനമന്ത്രി ഡോ. തോമസ്‌ഐസക്ആവശ്യപ്പട്ടിരുന്നു.


    കേന്ദ്ര ധനകാര്യ മന്ത്രാലയത്തിന്റെ സാമ്പത്തിക സേവന വകുപ്പ്അഡീഷണല്‍സെക്രട്ടറി ശ്രീ. ദേബാശിഷ് പാണ്ടഐ.എ.എസ്, സാമ്പത്തിക ഉപദേശകന്‍ ശ്രീ. എന്‍ ശ്രീനിവാസറാവു, എസ്.എല്‍.ബി.സി അധ്യക്ഷ ശ്രീമതി. പി.വി ഭാരതി, എസ്.എല്‍.ബി.സി കണ്‍വീനര്‍ ശ്രീമതിജി.കെമായ, സംസ്ഥാന ധനകാര്യവകുപ്പ് പ്രിന്‍സിപ്പല്‍ സെക്രട്ടറി ശ്രീ.മനോജ്‌ജോഷിതുടങ്ങിയവര്‍സംബന്ധിച്ചു.


    
    ND/AM/MRL

    
    
    (Release ID: 1544441) Visitor Counter : 4