      PIB Headquarters

      മുഖ്യമന്ത്രിയുടെ ദുരിതാശ്വാസ നിധിയിലേക്ക് ശ്രീചിത്രാ ഇന്‍സ്റ്റിറ്റ്യൂട്ട് ആദ്യ ഘഡുവായി 12 ലക്ഷം രൂപ നല്‍കി
      പ്രളയബാധിതര്‍ക്ക് 5000 രൂപ സംഭാവന നല്‍കിയ തമിഴ്‌നാട്ടില്‍ നിന്നുള്ള
      12 വയസ്സുകാരിക്ക് സൗജന്യ ഹൃദയ ശസ്ത്രക്രിയ ചെയ്തു നല്‍കി

      Posted On: 28 AUG 2018 5:49PM by PIB Thiruvananthpuram
                                                                                                                                                                                                                                   
                                                                                                                                                                                                                                   
                                                                                                                                                                                                                                   
മുഖ്യമന്ത്രിയുടെ ദുരിതാശ്വാസനിധിയിലേക്ക് ശ്രീചിത്രാ ഇന്‍സ്റ്റിറ്റ്യൂട്ട് ഡയറക്ടര്‍ ഡോ. ആശാ കിഷോര്‍ 12 ലക്ഷം രൂപയുടെ ചെക്ക് കൈമാറുന്നു.    ശ്രീചിത്രാ ഇന്‍സ്റ്റിറ്റ്യൂട്ട് സംഘടിപ്പിച്ച മെഡിക്കല്‍ ക്യാമ്പില്‍നിന്നുള്ള ദൃശ്യങ്ങള്‍.

    മുഖ്യമന്ത്രിയുടെ ദുരിതാശ്വാസ നിധിയിലേക്ക് തിരുവനന്തപുരത്തെ ശ്രീചിത്രാ ഇന്‍സ്റ്റിറ്റ്യൂട്ട് ഓഫ് മെഡിക്കല്‍ സയന്‍സ് ആന്റ് ടെക്‌നോളജി ആദ്യ ഘഡുവായി 12 ലക്ഷം രൂപ നല്‍കി. ഇന്‍സ്റ്റിറ്റ്യൂട്ട് ഡയറക്ടര്‍ ഡോ. ആശാ കിഷോര്‍ മുഖ്യമന്ത്രി ശ്രീ.പിണറായി വിജയന് 12 ലക്ഷം രൂപയുടെ ചെക്ക് കൈമാറി. സ്ഥാപനത്തിലെ വിവിധ വകുപ്പുകളില്‍ നിന്നും പെന്‍ഷന്‍കാരില്‍ നിന്നും സ്വരൂപിച്ച 6 ലക്ഷത്തോളം രൂപ ഉടന്‍ തന്നെ ദുരിതാശ്വാസ നിധിയിലേക്ക് നല്‍കും. ദുരിതബാധിത പ്രദേശങ്ങളില്‍ സംസ്ഥാന ആരോഗ്യ വകുപ്പുമായി ചേര്‍ന്ന് ശ്രീചിത്രാ ഇന്‍സ്റ്റിറ്റ്യൂട്ട് വൈദ്യ സഹായം നല്‍കും. ദുരിതാശ്വാസ പ്രവര്‍ത്തനങ്ങള്‍, വൈദ്യ സഹായം, പുനരധിവാസം എന്നിവക്കായി 28 ലക്ഷത്തോളം രൂപയാണ് ശ്രീചിത്രാ ഇന്‍സ്റ്റിറ്റ്യൂട്ട് ചെലവഴിച്ചത്.


    കേരളത്തിലെ പ്രളയബാധിതര്‍ക്ക് 5000 രൂപ സംഭാവനയായി നല്‍കിയ തമിഴ്‌നാട്ടില്‍ നിന്നുള്ള 12 വയസ്സുകാരി അക്ഷയയുടെ ഹൃദയ ശസ്ത്രക്രിയ ശ്രീചിത്രാ ഇന്‍സ്റ്റിറ്റ്യൂട്ട് സൗജന്യമായി ചെയ്തു നല്‍കി.


    ഇന്‍സ്റ്റിറ്റ്യൂട്ട് ഡയറക്ടര്‍ ഡോ. ആശാ കിഷോറിന്റെ നേതൃത്വത്തില്‍ ആലുവയിലും തിരുവല്ലയിലും മെഡിക്കല്‍ റിലീഫ് ക്യാമ്പുകള്‍ സംഘടിപ്പിച്ചു. പ്രതിരോധ കുത്തിവെപ്പുകളും എലിപ്പനി പ്രതിരോധിക്കുന്നതിനുള്ള മരുന്നു വിതരണവും നടത്തി. പത്തനംതിട്ട, ചെങ്ങന്നൂര്‍ എന്നിവിടങ്ങളിലും ശ്രീചിത്രയില്‍നിന്നുള്ള സംഘം വൈദ്യസഹായവുമായെത്തി.


    മരുന്നുകളും മറ്റു വസ്തുക്കളുമടക്കം ഇന്‍സ്റ്റിറ്റ്യൂട്ട് സമാഹരിച്ച 5 ലക്ഷം രൂപയുടെ സാധനങ്ങള്‍ തിരുവനന്തപുരം കലക്ടറേറ്റിനു കൈമാറി. മാലിന്യങ്ങള്‍ ശേഖരിക്കുന്നതിനായി 5 ലക്ഷം രൂപയുടെ ബാഗുകള്‍ ദുരിതബാധിതര്‍ക്ക് വിതരണം ചെയ്തു. ഇന്‍സ്റ്റിറ്റ്യൂട്ടിലെ അച്യുത മേനോന്‍ സെന്റര്‍ ഫോര്‍ ഹെല്‍ത്ത് സയന്‍സ് സ്റ്റഡീസിലെ ജീവനക്കാരും വിദ്യാര്‍ത്ഥികളും വയനാട് ജില്ലയിലെ ദുരിതാശ്വാസ പ്രവര്‍ത്തനങ്ങളിലും തിരുവനന്തപുരത്തെ കലക്ഷന്‍ സെന്ററിലും സജീവമായി പങ്കെടുത്തു.

    
    
    (Release ID: 1544164) Visitor Counter : 3