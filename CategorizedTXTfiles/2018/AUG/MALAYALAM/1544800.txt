      പെട്രോളിയം, പ്രകൃതി വാതക മന്ത്രാലയം

      പ്രളയക്കെടുതിയില്‍ കേരളത്തെ സഹായിക്കാന്‍ ഒട്ടേറെ ആശ്വാസ നടപടികളുമായി പെട്രോളിയം, പ്രകൃതി വാതക മന്ത്രാലയം
      Posted On: 31 AUG 2018 5:07PM by PIB Thiruvananthpuram


    കേരളത്തില്‍ അടുത്തിടെയുണ്ടായ പ്രളയത്തില്‍ ദുരിതാശ്വാസമായി കേന്ദ്ര പെട്രോളിയം പ്രകൃതിവാതക മന്ത്രാലയം കൈക്കൊണ്ട ആശ്വാസ നടപടികള്‍ ചുവടെ;

    1) പൊതുമേഖലാ എണ്ണക്കമ്പനികള്‍ കേരളത്തിലെ ദുരിതാശ്വാസ പ്രവര്‍ത്തനങ്ങള്‍ക്കായി 25 കോടി രൂപ സംഭാവന നല്‍കി.
    2) പ്രളയത്തില്‍ രേഖകള്‍ നഷ്ടപ്പെട്ട എല്‍.പി.ജി ഉപഭോക്താക്കള്‍ക്ക് പകരം രേഖകള്‍ നല്‍കുന്നതിന് പ്രത്യേക ക്യാമ്പുകള്‍ സംഘടിപ്പിക്കാന്‍ എണ്ണക്കമ്പനികള്‍ക്ക് നിര്‍ദ്ദേശം നല്‍കി. കുറഞ്ഞ നിരക്കില്‍ സിലിണ്ടര്‍ നല്‍കാനും നടപടി കൈക്കൊണ്ടു. ബി.പി.എല്‍ കുടുംബങ്ങള്‍ക്ക് സിലിണ്ടര്‍ ഒന്ന് 200 രൂപയ്ക്കും മറ്റുള്ളവര്‍ക്ക് 1200 രൂപയ്ക്കും നല്‍കാനാണ് നിര്‍ദ്ദേശം.
    3) വിപണി നിരക്കിലും താഴെ 12000 കിലോ ലിറ്റര്‍ സബ്‌സിഡിയില്ലാത്ത മണ്ണെണ്ണ മന്ത്രാലയം ഈ മാസം 20 ന് കേരളത്തിന് അനുവദിച്ചു.
    4) 2018-19 മൂന്നാം പാദത്തിലേയ്ക്ക് (2018 ഒക്‌ടോബര്‍-ഡിസംബര്‍) പൊതുവിതരണ സമ്പ്രദായത്തിലൂടെയുള്ള മണ്ണെണ്ണയുടെ ഒരുമാസത്തെ ക്വാട്ട 4636 കിലോ ലിറ്റര്‍ മന്ത്രാലയം മുന്‍കൂറായി അനുവദിച്ചു.
    5) കേരളത്തിലെ പ്രളയബാധിതര്‍ക്ക് ഔഷധങ്ങള്‍, ഭക്ഷ്യവസ്തുക്കള്‍, മറ്റ് ദുരിതാശ്വാസ സാമഗ്രികള്‍ എന്നിവ ലഭ്യമാക്കുന്നതിന് ഒ.എന്‍.ജി.സി മൂന്ന് ഹെലികോപ്റ്ററുകള്‍ വിട്ടുകൊടുത്തു. രക്ഷാ പ്രവര്‍ത്തനത്തിനും ഇവ ഉപകാരപ്പെടും. നാല് ഒ.എന്‍.ജി.സി ഡോക്ടര്‍മാരുടെ സേവനവും വിനിയോഗിച്ചു.
    6) ബ.പി.സി.എല്ലിന്റെ കൊച്ചി റിഫൈനറി 30,000 എല്‍.പി.ജി ഹോട്ട്‌പ്ലേറ്റുകള്‍ വെളളപ്പൊക്ക ബാധിതര്‍ക്ക് ജില്ലാ കലക്ടര്‍മാര്‍ മുഖേന സൗജന്യമായി വിതരണം ചെയ്യുന്നതിന് അനുവദിച്ചു.
    7) സര്‍ട്ടിഫിക്കറ്റ് ഇല്ലാത്ത വാഹനങ്ങള്‍ക്ക് പാചകവാതക സിലിണ്ടറുകള്‍കൊണ്ടുപോകുന്നതിന് താല്‍ക്കാലിക അനുമതി നല്‍കുകയും സിലിണ്ടറുകള്‍ ശേഖരിക്കാന്‍ കൂടുതല്‍ പോയിന്റുകള്‍ അനുവദിക്കുകയും ചെയ്തു.
    8) പ്രളയത്തില്‍ തകര്‍ന്ന പെട്രോളിയം റീട്ടെയില്‍ ഔട്ട്‌ലെറ്റുകള്‍, വ്യോമയാന സൗകര്യങ്ങള്‍, എല്‍.പിജി, മണ്ണെണ്ണ വിതരണ ശൃംഖല മുതലായവ പുനസ്ഥാപിക്കാനും പെട്രോളിയം ഉല്‍പ്പന്നങ്ങളുടെ മതിയായ ലഭ്യത ഉറപ്പുവരുത്താനും എണ്ണക്കമ്പനികള്‍ തങ്ങളുടെ പക്കലുള്ള ജീവനക്കാരേയും സൗകര്യങ്ങളേയും രാപകല്‍ പ്രവര്‍ത്തിപ്പിച്ചു.
    ND/AM/MRD

    
    
    (Release ID: 1544800) Visitor Counter : 14
    
    
      Read this release in: English