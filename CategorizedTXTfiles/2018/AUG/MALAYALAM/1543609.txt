      യുവജനകാര്യ, കായിക മന്ത്രാലയം

      കേരളത്തിലെ പ്രളയദുരിതാശ്വാസപ്രവര്‍ത്തനങ്ങളില്‍ വന്‍ തോതില്‍ എന്‍.എസ്.എസ് പ്രവര്‍ത്തകരുടെ പങ്കാളിത്തം
      Posted On: 21 AUG 2018 5:41PM by PIB Thiruvananthpuram


    കേരളത്തിലെ നാഷണല്‍ സര്‍വീസ് സ്‌കീം (എന്‍.എസ്.എസ്) പ്രവര്‍ത്തകര്‍ ദുരിതാശ്വാസ രക്ഷാ പ്രവര്‍ത്തനങ്ങള്‍ യുദ്ധകാലാടിസ്ഥാനത്തില്‍ ഏറ്റെടുത്തു. സംസ്ഥാനത്തിലെ ഏകദേശം 1200 എന്‍.എസ്.എസ് യൂണിറ്റുകള്‍ പൂര്‍ണ്ണമായും ദുരിതാശ്വാസ പ്രവര്‍ത്തനങ്ങളില്‍ പങ്കാളികളാണ്. എന്‍.എസ്.എസ് പ്രവര്‍ത്തകര്‍ പ്രളയബാധിത മേഖലകൾ ശുചിയാക്കുകയും, ദുരിതത്തില്‍പ്പെട്ടവര്‍ക്കായി ഭക്ഷണ പൊതികള്‍ തയാറാക്കുകയും, പൊതു അടുക്കള പ്രവര്‍ത്തിപ്പിക്കുകയും, മരുന്നുകള്‍ വിതരണംചെയ്യുകയും ചെയ്യുന്നു. വോളണ്ടിയര്‍മാരും മറ്റുള്ളവരും ചേര്‍ന്ന് പ്രളയബാധിതരായ ആളുകള്‍ക്ക് ഭക്ഷണപൊതികള്‍ വിതരണം ചെയ്യുകയും രക്ഷാപ്രവര്‍ത്തനങ്ങളില്‍ പങ്കാളികളാകുകയും ചെയ്യുന്നുണ്ട്. ഡ്രൈറേഷന്‍, തുണികള്‍, സോപ്പ്, സാനിറ്ററി നാപ്കിന്‍, സാധാരണ ഉപയോഗിക്കുന്ന മരുന്നുകള്‍, പാല്‍പ്പൊടി, ബ്ലീച്ചിംഗ് പൗഡര്‍, ഹാന്‍ഡ് വാഷ്, ശുചിത്വവസ്തുക്കള്‍ തുടങ്ങി പ്രതിദിന ഉപയോഗത്തിനുള്ള വസ്തുക്കള്‍ അവര്‍ ശേഖരിക്കുന്നുമുണ്ട്. പ്രധാനമന്ത്രിയുടെ ദുരിതാശ്വാസനിധിയിലേക്കും കേരള മുഖ്യമന്ത്രിയുടെ ദുരിതാശ്വാസനിധിയിലേക്കും എല്ലാ എന്‍.എസ്.എസ് യൂണിറ്റുകളും പണം ശേഖരിക്കുകയും ചെയ്യുന്നുണ്ട്. തമിഴ്‌നാട്, മഹാരാഷ്ട്ര, ഗുജറാത്ത്, കര്‍ണ്ണാടക, പശ്ചിമബംഗാള്‍ തുടങ്ങിയ മറ്റ് സംസ്ഥാനങ്ങളില്‍ നിന്നുള്ള വോളണ്ടിയര്‍മാരും ദുരിതാശ്വാസ പ്രവര്‍ത്തനങ്ങളില്‍ സജീവമായി പങ്കുചേരുന്നുണ്ട്.


    രാജ്യത്തിന്റെ ഏത് ഭാഗത്ത് പ്രകൃതിദുരന്തമുണ്ടായാലൂം എന്‍.എസ്.എസ് വോളണ്ടിയര്‍മാര്‍ അതിനെ മുന്‍ഗണയായി എടുത്ത് ദുരിതാശ്വാസ രക്ഷാപ്രവര്‍ത്തനങ്ങളില്‍ ഏര്‍പ്പെടാറുണ്ട്. ദുരിതാശ്വാസത്തിനുള്ള വസ്തുക്കള്‍ ശേഖരിക്കുന്നതിനും ജില്ലാ ഭരണകൂടവുമായി വളരെ അടുത്ത ഏകോപനത്തിലൂടെ അത് ബാധിച്ച മേഖലകളില്‍ സുഗമമായിവിതരണം ചെയ്യുന്നതിനും ഈ വോളണ്ടിയര്‍മാര്‍ വിശ്രമമില്ലാതെ പ്രവര്‍ത്തിക്കുന്നുണ്ട്.
    യുവജനകാര്യ, കായിക മന്ത്രാലയത്തിന്റെ കൊടിയടയാള പദ്ധതിയാണ് എന്‍.എസ്.എസ്. രാജ്യത്ത് അങ്ങോളമിങ്ങോളമുള്ള വിദ്യാര്‍ത്ഥി യുവജനസമൂഹത്തിന്റെ ഏറ്റവും പ്രധാനപ്പെട്ട പരിപാടികളില്‍ ഒന്നുമാണിത്. 426 സര്‍വകലാശാലയിലെ ഏകദേശം32,000 സ്ഥാപനങ്ങളില്‍ നിന്ന് നിലവില്‍ 41 ലക്ഷം വോളണ്ടിയര്‍മാര്‍ ഈ പരിപാടിയില്‍ ചേര്‍ന്നിട്ടുണ്ട്. സന്നദ്ധപ്രവര്‍ത്തനമാണ് വോളണ്ടിയര്‍മാര്‍ ഏറ്റെടുക്കുന്ന പ്രധാനപ്പെട്ട പ്രവര്‍ത്തനം. പഠിക്കുമ്പോള്‍ തന്നെ ഈ വിദ്യാര്‍ത്ഥി വോളണ്ടിയര്‍മാര്‍ സമൂഹവികസന പ്രവര്‍ത്തനങ്ങള്‍ ഏറ്റെടുക്കാറുണ്ട്. അത് അവരുടെ വ്യക്തിത്വത്തിന്റേയും സമൂഹത്തോടുള്ള കടപ്പാടിന്റേയും നിര്‍മ്മാണത്തിന് അത് സഹായിക്കും. എപ്പോഴാണോ എവിടെയാണോ ആവശ്യമുള്ളത് എന്‍.എസ്.എസ് വോളണ്ടിയര്‍മാര്‍ അവിടെ സ്വയം എത്തിച്ചേരും രാജ്യസേവനത്തിനായി. പരിസ്ഥിതി ഉയര്‍ത്തലോ, പോഷകഹാരകുറവിന്റെയോ, പ്രതിരോധ കുത്തിവയ്‌പ്പോ, അല്ലെങ്കില്‍ പ്രകൃതിദുരന്തമോ എന്തോ ആയിക്കോട്ടെ ഈ വോളണ്ടിയര്‍മാര്‍ ഇരകളുടെ രക്ഷകരായി എത്തും.

    
    
    (Release ID: 1543609) Visitor Counter : 41
    
    
      Read this release in: English , Bengali