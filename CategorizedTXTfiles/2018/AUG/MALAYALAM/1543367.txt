      രാഷ്ട്രപതിയുടെ കാര്യാലയം

      പ്രളയദുരിതം: രാഷ്ട്രപതി വിവരങ്ങള്‍ ആരാഞ്ഞു
      Posted On: 19 AUG 2018 5:10PM by PIB Thiruvananthpuram


    കേരളത്തിലെ പ്രളയത്തെക്കുറിച്ചുള്ള വിശദാംശങ്ങള്‍ രാഷ്ട്രപതി ശ്രീ. രാംനാഥ് ഗോവിന്ദ് കേരള ഗവര്‍ണര്‍. ശ്രീ. പി.സദാശിവത്തോടും മുഖ്യമന്ത്രി ശ്രീ. പിണറായി വിജയനോടും ആരാഞ്ഞു. പരീക്ഷണം നിറഞ്ഞ ഈ വേളയില്‍ കാണിക്കുന്ന മനക്കരുത്തിനും പൂര്‍വസ്ഥിതിയിലേക്കു മടങ്ങാന്‍ നടത്തുന്ന പ്രയത്‌നത്തിനും കേരള ജനതയെ അദ്ദേഹം അഭിനന്ദിച്ചു. രാജ്യമൊന്നാകെ നിങ്ങള്‍ക്കൊപ്പമുണ്ടെന്നു ട്വിറ്റര്‍ സന്ദേശത്തിലൂടെ രാഷ്ട്രപതി കേരളീയര്‍ക്ക് ഉറപ്പു നല്‍കി. കേരളത്തില്‍ രക്ഷാപ്രവര്‍ത്തനത്തിലും ദുരിതാശ്വാസ പ്രവര്‍ത്തനത്തിലും കേന്ദ്ര, സംസ്ഥാന ഗവണ്‍മെന്റുകള്‍ സഹകരിച്ചു പ്രവര്‍ത്തിക്കുന്നതില്‍ രാഷ്ട്രപതി സംതൃപ്തി പ്രകടിപ്പിച്ചു. നല്ല രീതിയിലുള്ള പ്രതികരണത്തിനും പ്രതിബദ്ധതയ്ക്കും ദേശീയ ദുരന്ത നിവാരണ സേനാ ഉദ്യോഗസ്ഥരെയും കേന്ദ്ര, സംസ്ഥാന ഉദ്യോഗസ്ഥരെയും അദ്ദേഹം തന്റെ സന്ദേശത്തില്‍ അഭിനന്ദിച്ചു.

    
    
    (Release ID: 1543367) Visitor Counter : 23