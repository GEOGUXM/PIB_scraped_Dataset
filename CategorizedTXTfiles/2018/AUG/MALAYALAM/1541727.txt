      PIB Headquarters

      രാഷ്ട്രപതി ഞായറാഴ്ച കേരളത്തിലെത്തും
      Posted On: 04 AUG 2018 4:12PM by PIB Thiruvananthpuram


    മൂന്നുദിവസത്തെ സന്ദര്‍ശനത്തിനായി രാഷ്ട്രപതി ശ്രീ. രാംനാഥ് കോവിന്ദ് നാളെ (ആഗസ്റ്റ് അഞ്ച്) കേരളത്തിലെത്തും.
    ഞായറാഴ്ച വൈകിട്ട് അഞ്ചിന് പ്രത്യേക വിമാനത്തില്‍ തിരുവനന്തപുരത്തെത്തുന്ന രാഷ്ട്രപതി, രാത്രി രാജ്ഭവനില്‍ തങ്ങും.
    സംസ്ഥാന നിയമസഭയുടെ വജ്രജൂബിലി ആഘോഷത്തിന് പരിസമാപ്തി കുറിച്ചുകൊണ്ടുള്ള 'ഫെസ്റ്റിവല്‍ ഓണ്‍ ഡെമോക്രസി' പരിപാടി തിങ്കളാഴ്ച രാവിലെ 11ന് നിയമസഭാ സമുച്ചയത്തില്‍ രാഷ്ട്രപതി ഉദ്ഘാടനം ചെയ്യും. വൈകുന്നേരം 5.30ന് പ്രത്യേകവിമാനത്തില്‍ കൊച്ചിയിലേക്ക് തിരിക്കുന്ന രാഷ്ട്രപതി രാത്രി എറണാകുളം ഗസ്റ്റ് ഹൗസില്‍ താമസിക്കും.
    ആഗസ്റ്റ് ഏഴിന് രാവിലെ 9 മണിക്ക് ബോള്‍ഗാട്ടി പാലസില്‍ കേരള
    ഹൈക്കോടതി ചീഫ് ജസ്റ്റിസിനും, ജഡ്ജിമാര്‍ക്കുമൊപ്പം പ്രാതല്‍ കൂടിക്കാഴ്ചയില്‍ പങ്കെടുക്കും. തുടര്‍ന്ന്, രാവിലെ 10.10ന് ഹെലികോപ്റ്റര്‍ മുഖേന തൃശൂരിലേക്ക് തിരിക്കും.
    11 മണിക്ക് തൃശൂര്‍ സെന്റ് തോമസ് കോളേജിന്റെ സെന്റിനറി ആഘോഷങ്ങള്‍ രാഷ്ട്രപതി ഉദ്ഘാടനം ചെയ്യും. അവിടെ നിന്ന് ഉച്ചയ്ക്ക് 12.30ന് ഗുരുവായൂരിലെത്തും. ഗുരുവായൂര്‍ ക്ഷേത്രത്തിലും മമ്മിയൂര്‍ ശ്രീ മഹാദേവ ക്ഷേത്രത്തിലും ദര്‍ശനം നടത്തിയ ശേഷം ഉച്ചകഴിഞ്ഞ് 2.45ന് തിരികെ കൊച്ചിയിലെത്തി അവിടെനിന്ന് പ്രത്യേക വിമാനത്തില്‍ രാഷ്ട്രപതി ഡല്‍ഹിയിലേക്ക് തിരിക്കും.
    ***


    

    
    (Release ID: 1541727) Visitor Counter : 2