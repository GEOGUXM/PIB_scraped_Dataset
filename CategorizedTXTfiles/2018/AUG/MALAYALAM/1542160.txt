      PIB Headquarters

      ഡോ. രാജു നാരായണ സ്വാമി നാളികേര വികസന ബോര്‍ഡ് ചെയര്‍മാനായി ചുമലയേറ്റു
      Posted On: 08 AUG 2018 7:28PM by PIB Thiruvananthpuram


    നാളികേര വികസന ബോര്‍ഡ് ചെയര്‍മാനായി ഡോ. രാജു നാരായണ സ്വാമി ചുമലയേറ്റു. കേരള സര്‍ക്കാരിന്റെ പ്രിന്‍സിപ്പല്‍ സെക്രട്ടറിയായ ഡോ. രാജു നാരായണ സ്വാമി തൃശൂര്‍, കോട്ടയം, ഇടുക്കി, കാസര്‍ഗോഡ്, പത്തനംതിട്ട ജില്ലകളിലെ കളക്ടര്‍, കാര്‍ഷികോല്‍പ്പാദന കമ്മീഷണര്‍, ഫിഷറീസ് ഡയറക്ടര്‍, കോളേജ് വിദ്യാഭ്യാസ ഡയറക്ടര്‍ മാര്‍ക്കറ്റ്‌ഫെഡ് എം.ഡി, സിവില്‍ സപ്ലൈസ് കമ്മീഷണര്‍ തുടങ്ങിയ നിലകളില്‍ പ്രവര്‍ത്തിച്ചിട്ടുണ്ട് അടുത്തിടെ സിംബാബ്‌വെയില്‍ നടന്ന പൊതുതെരഞ്ഞെടുപ്പിന്റെ അന്താരാഷ്ട്ര നീരീക്ഷകനായിരുന്നു.


    1991 ബാച്ചില്‍പ്പെട്ട കേരള കേഡര്‍ ഐ.എ.എസ്. ഉദ്യോഗസ്ഥനായ അദ്ദേഹം മദ്രാസിലെ ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് ടെക്‌നോളജിയില്‍ നിന്നും കമ്പ്യൂട്ടര്‍ സയന്‍സിലും, എന്‍ജിനീയറിംഗിലും ബിരുദം കരസ്ഥമാക്കിയിട്ടുണ്ട്. അമൃത വിശ്വവിദ്യാപീഠത്തില്‍ നിന്നും ഡോക്ടറേറ്റും നേടി.കൂടാതെ നാഷണല്‍ ലോ സ്‌കൂളില്‍ നിന്നും അന്താരാഷ്ട്ര ഭൗതിക സ്വത്തവകാശത്തില്‍ പി.ജി. ഡിപ്ലോമയും കരസ്ഥമാക്കിയിട്ടുണ്ട്.


    വിവിധ വിഷയങ്ങളിലായി 28 ഓളം പുസ്തകങ്ങള്‍ അദ്ദേഹം രചിച്ചിട്ടുണ്ട്. 'ശാന്തിമന്ത്രം മുഴങ്ങുന്ന താഴ്‌വരയില്‍' എന്ന കൃതിയ്ക്ക് യാത്രാ വിവരണത്തിനുള്ള കേരള സാഹിത്യ അക്കാദമി പുരസ്‌കാരം ലഭിച്ചിട്ടുണ്ട്. സൈബര്‍ നിയമത്തില്‍ ഹോമി ഭാഭാ ഫെലോഷിപ്പും, ബാല സാഹിത്യത്തില്‍ ഭീമ ഗോള്‍ഡ് മെഡല്‍, കുഞ്ഞുണ്ണി പുരസ്‌കാരം എന്നിവയും അദ്ദേഹത്തെ തേടിയെത്തിയിട്ടുണ്ട്.


    ND/MRL

    
    
    (Release ID: 1542160) Visitor Counter : 2