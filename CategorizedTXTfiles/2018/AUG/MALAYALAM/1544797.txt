      PIB Headquarters

      പ്രളയത്തില്‍തിരഞ്ഞെടുപ്പ് കമ്മീഷന്റെ തിരിച്ചറിയല്‍കാര്‍ഡുകള്‍ നഷ്ടപ്പെട്ടവര്‍ക്ക് സൗജന്യമായി പുതിയവ നല്‍കും
      സംസ്ഥാനത്ത് സമ്മതിദായക പട്ടിക പ്രസിദ്ധീകരിക്കുന്ന തീയതി
      പുന:ക്രമീകരിച്ചു

      Posted On: 31 AUG 2018 7:57PM by PIB Thiruvananthpuram

    തിരഞ്ഞെടുപ്പ് കമ്മീഷന്‍ അനുവദിച്ച തിരിച്ചറിയല്‍കാര്‍ഡുകള്‍ പ്രളയത്തില്‍ നഷ്ടപ്പെട്ടവര്‍ക്ക് സൗജന്യമായി പകരം തിരിച്ചറിയല്‍ കാര്‍ഡുകള്‍ നല്‍കുമെന്ന് മുഖ്യതിരഞ്ഞെടുപ്പ് ഉദ്യോഗസ്ഥന്‍ശ്രീ. ടിക്കാറാം മീണ അറിയിച്ചു. ഇതിനുള്ള ഫോറംതാലൂക്ക്ഓഫീസില്‍ നിന്ന് നേരിട്ട് ലഭിക്കുമെന്ന്അദ്ദേഹംതിരുവനന്തപുരത്ത് വാര്‍ത്താ സമ്മേളനത്തില്‍ പറഞ്ഞു. സംസ്ഥാന തിരഞ്ഞെടുപ്പ് കമ്മീഷന്റെവെബ്‌സൈറ്റായwww.ceokerala.gov.in ല്‍ നിന്ന് ഫോറം നമ്പര്‍ 1 ഡി ഡൗണ്‍ലോഡ്‌ചെയ്ത് പൂരിപ്പിച്ച ശേഷം ബന്ധപ്പെട്ട താലൂക്ക്ഓഫീസില്‍ ഏല്‍പ്പിക്കുകയുമാകാം.
    {പളയ ദുരന്തത്തിന്റെ പശ്ചാത്തലത്തില്‍സംസ്ഥാനത്തെ സമ്മതിദായക പട്ടിക പ്രസിദ്ധീകരിക്കുന്നതിന്റെ സമയക്രമം പുനക്രമീകരിച്ചതായി സംസ്ഥാന മുഖ്യതെരഞ്ഞെടുപ്പ് ഉദ്യോഗസ്ഥന്‍അറിയിച്ചു. നേരത്തെ സെപ്റ്റംബര്‍ ഒന്നിന്‌ കരട്‌വോട്ടര്‍പട്ടിക പ്രസിദ്ധപ്പെടുത്താനാണ് തീരുമാനിച്ചിരുന്നത്. കേന്ദ്ര തെരഞ്ഞെടുപ്പ് കമ്മീഷന്റെ അനുമതിയോടുകൂടി ഇത് ഒക്ടോബര്‍ ഒന്നിലേക്ക് മാറ്റി. കരട്‌വോട്ടര്‍ പട്ടിക സംബന്ധിച്ച എതിര്‍പ്പുകളും അവകാശവാദങ്ങളും ഒക്ടോബര്‍ ഒന്നു മുതല്‍ നവംബര്‍ 15 വരെ സമര്‍പ്പിക്കാം. ഇങ്ങനെ ലഭിക്കുന്ന പരാതികള്‍ തഹസില്‍ദാര്‍മാരും ബന്ധപ്പെട്ട തിരഞ്ഞെടുപ്പ് ഉദ്യോഗസ്ഥരും ഈ വര്‍ഷം ഡിസംബര്‍ പത്തിനുള്ളില്‍തീര്‍പ്പാക്കണം. അടുത്ത വര്‍ഷം ജനുവരി നാലോടെ (2019 ജനുവരി 4) കമ്മീഷന്‍ അന്തിമവോട്ടര്‍ പട്ടിക പ്രസിദ്ധീകരിക്കും.
    6451 പേര്‍ ഒന്നില്‍ക്കൂടുതല്‍ സ്ഥലങ്ങളിലെ വോട്ടര്‍ പട്ടികയില്‍ ഉള്‍പ്പെട്ടിട്ടുള്ളതായികണ്ടെത്തിയിട്ടുണ്ടെന്ന് മുഖ്യതിരഞ്ഞെടുപ്പ് ഉദ്യോഗസ്ഥന്‍അറിയിച്ചു. സംസ്ഥാനത്ത് ആകെ 10,708 എന്‍.ആര്‍.ഐ വോട്ടര്‍മാരാണുള്ളത്. ഏറ്റവുംകൂടുതല്‍ എന്‍.ആര്‍.ഐ വോട്ടര്‍മാരുള്ള സംസ്ഥാനമാണ്‌കേരളം. ഇതുവരെ 2616 ഭിന്നശേഷിക്കാരാണ്‌വോട്ടര്‍ പട്ടികയില്‍ പുതുതായി പേര് ചേര്‍ത്തത്. ഭിന്നശേഷിക്കാരുടെ വീടുകളില്‍ ബൂത്ത് ലെവല്‍ഓഫീസര്‍മാര്‍ നേരിട്ടെത്തി പേര് ചേര്‍ക്കും.
    18 ഭിന്നലിംഗക്കാരാണ്‌വോട്ടര്‍പട്ടികയില്‍ പേര്‍ചേര്‍ത്തതെന്നും വോട്ടര്‍ പട്ടികയില്‍ പേര് ചേര്‍ക്കാന്‍ ഭിന്നലിംഗക്കാര്‍ക്ക് പ്രത്യേക അവസരം നല്‍കുമെന്നും ശ്രീ. ടിക്കാറാംമീണ അറിയിച്ചു.


    
    AM /MRL
    

    
    (Release ID: 1544797) Visitor Counter : 2