      രാഷ്ട്രപതിയുടെ കാര്യാലയം

      തൃശൂര്‍ സെന്റ് തോമസ് കോളജിന്റെ ശതാബ്ദി ആഘോഷങ്ങള്‍ രാഷ്ട്രപതി ഉദ്ഘാടനം ചെയ്തു
      Posted On: 07 AUG 2018 12:29PM by PIB Thiruvananthpuram

      രാഷ്ട്രപതി ശ്രീ രാം നാഥ് കോവിന്ദ് തൃശൂര്‍ സെന്റ് തോമസ് കോളജിന്റെ ശതാബ്ദി ആഘോഷങ്ങള്‍ ഉദ്ഘാടനം ചെയ്തു. കേരളത്തിലെ ക്രിസ്ത്യാനി സമൂഹം ഇന്ത്യയിലെ മാത്രമല്ല ലോകത്തിലേക്കും വച്ച് തന്നെ ഏറ്റവും പ്രാചീനമായവയില്‍ ഒന്നാണെന്ന് രാഷ്ട്രപതി പറഞ്ഞു. അതിന്റെ പാരമ്പര്യവും ചരിത്രവും മുഴുവന്‍ രാജ്യത്തിനും അഭിമാനമേകുന്നതാണെന്നും നാനാത്വത്തോടും ബഹുസ്വരതയോടുമുള്ള ഇന്ത്യയുടെ മാറ്റമില്ലാത്ത പ്രതിജ്ഞാബദ്ധതയുടെ അടയാളമാണെന്നും അദ്ദേഹം പറഞ്ഞു.
      'സത്യം നിങ്ങളെ സ്വതന്ത്രമാക്കും' എന്ന സെന്റ് തോമസ് കോളജിന്റെ പ്രമാണ വാക്യം അത്യധികം ഔചിത്യപൂര്‍ണ്ണമാണെന്നും രാഷ്ട്രപതി പറഞ്ഞു. വിദ്യാഭ്യാസത്തിന്റെ യഥാര്‍ത്ഥ മൂല്യം പരീക്ഷകളിലും ബിരുദങ്ങളിലുമല്ലെന്ന് അത് ഓര്‍മ്മപ്പെടുത്തുന്നു. സഹജീവികളെ സഹായിക്കാനും നമ്മളെക്കാള്‍ മോശം അവസ്ഥയിലുള്ളവരെ പരിഗണിക്കാനുമാണ് നാം പഠിക്കേണ്ടത്. നമ്മുടെ സമൂഹത്തിന് വിദ്യാഭ്യാസം നല്‍കി അത് കെട്ടിപ്പടുക്കാന്‍ ശ്രമിക്കുമ്പോഴും സ്വപ്നങ്ങളിലുള്ള കേരളത്തെയും ഇന്ത്യയെയും അണിയിച്ചൊരുക്കുമ്പോഴും ഈ ദൗത്യം നമുക്ക് തുടര്‍ന്നും മാര്‍ഗ്ഗദര്‍ശകമാകണം. സെന്റ് തോമസ് കോളജിനെ പോലെയുള്ള വിദ്യാഭ്യാസ സ്ഥാപനങ്ങള്‍ ആ യാത്രയില്‍ നിര്‍ണ്ണായകമാണെന്നും രാഷ്ട്രപതി കൂട്ടിച്ചേര്‍ത്തു.
      AB-BSN(07.08.2018)
    
    
    (Release ID: 1541886) Visitor Counter : 3
    
    
      Read this release in: English , Urdu , Marathi , Hindi , Tamil