      PIB Headquarters

      പോസ്റ്റല്‍ ഇന്‍ഷ്വറന്‍സ് ഏജന്റുമാരുടെ 50 ഒഴിവുകളിലേക്ക് ഇന്റര്‍വ്യൂ
      Posted On: 14 AUG 2018 3:07PM by PIB Thiruvananthpuram


    ആലുവ പോസ്റ്റല്‍ ഡിവിഷനു കീഴിലുള്ള പോസ്റ്റ് ഓഫീസുകളിലേക്ക് ഗ്രാമീണ/ തപാല്‍ ഇന്‍ഷ്വറന്‍സ് പദ്ധതി ഏജന്റുമാരുടെ 50 ഒഴിവുകളിലെ നിയമനത്തിനായുള്ള ഇന്റര്‍വ്യൂ 2018 ഓഗസ്റ്റ് 20 ന് നടക്കും. ആലുവ സീനിയര്‍ പോസ്റ്റല്‍ സൂപ്രണ്ടിന്റെ കാര്യാലയത്തില്‍ രാവിലെ 10 മണിയ്ക്കാണ് ഇന്റര്‍വ്യൂ നടക്കുക. 18 നും 65 നും ഇടയില്‍ പ്രായമുള്ളവര്‍ക്ക് അപേക്ഷിക്കാം. 5000 നു താഴെ ജനസംഖ്യയുള്ള സ്ഥലങ്ങളില്‍ നിന്നുള്ളവര്‍ പത്താം ക്ലാസ്സും, അതിനു മുകളില്‍ ജനസംഖ്യയുള്ള സ്ഥലങ്ങളില്‍ നിന്നുള്ളവര്‍ പന്ത്രണ്ടാം ക്ലാസ്സും പാസ്സാകേണ്ടതാണ്. അപേക്ഷകര്‍ ബയോഡേറ്റയും, വയസ്സ്, വിദ്യാഭ്യാസ യോഗ്യത, പരിചയം എന്നിവ തെളിയിക്കുന്ന സര്‍ട്ടിഫിക്കറ്റും കൊണ്ടു വരേണ്ടതാണ്.


    ലൈഫ് ഇന്‍ഷ്വറന്‍സ് അഡൈ്വസര്‍മാര്‍/ ഏജന്റുമാര്‍ ആയി മുന്‍പരിചയം ഉള്ളവര്‍, അങ്കണവാടി ജീവനക്കാര്‍, മഹിള പ്രധാന്‍ ജീവനക്കാര്‍, സ്വയം സഹായക സംഘങ്ങളിലുള്ളവര്‍, വിമുക്ത ഭടന്മാര്‍, വിരമിച്ച അധ്യാപകര്‍, തൊഴില്‍ രഹിതരും/ സ്വയം തൊഴിലില്‍ ഏര്‍പ്പെട്ടിരിക്കുന്നവരുമായ യുവാക്കള്‍ എന്നിവര്‍ക്ക് ഇന്റര്‍വ്യൂവില്‍ പങ്കെടുക്കാം. കൂടുതല്‍ വിവരങ്ങള്‍ക്ക് സീനിയര്‍ സൂപ്രണ്ട് ഓഫ് പോസ്റ്റ് ഓഫീസസ് ആലുവ ഡിവിഷനുമായി 0484-2624408 എന്ന നമ്പരില്‍ ബന്ധപ്പെടാവുന്നതാണ്.


    എബി-ബിഎസ്എന്‍ (14.08.2018)


    

    
    (Release ID: 1542963) Visitor Counter : 5