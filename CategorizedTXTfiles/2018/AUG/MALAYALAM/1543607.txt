      റെയില്‍വേ മന്ത്രാലയം

      പ്രളയം നേരിടാന്‍ കേരളത്തിലെ ജനങ്ങള്‍ക്ക് സാദ്ധ്യമായ എല്ലാ സഹായങ്ങളും റെയിവേ മന്ത്രാലയം വ്യാപിപ്പിക്കും
      കേടായ എല്ലാ ട്രാക്കുകളും ഇന്ത്യന്‍ റെയില്‍വേ പൂര്‍വസ്ഥിതിയിലാക്കി, ഇന്നുമുതല്‍ റെയില്‍വേ ഗതാഗതം സാധാരണ നിലയിലാകും.

      Posted On: 21 AUG 2018 9:16PM by PIB Thiruvananthpuram

    തെക്കുകിഴക്കന്‍ കാലവര്‍ഷത്തിന്റെ ഭാഗമായി കേരളത്തില്‍ കഴിഞ്ഞ ഒരാഴ്ചയായി നീണ്ടുനിന്ന മുന്‍പെങ്ങുമില്ലാത്ത മഴയും കേരള സംസ്ഥാനത്തെ 36 അണക്കെട്ടുകള്‍ തുറന്നതുമൂലം വലിയ വെള്ളപ്പൊക്കവും ഉരുള്‍പൊട്ടലും ട്രാക്കുകളില്‍ പാറകള്‍ വീണതുംകൊണ്ട് 2018 ഓഗസ്റ്റ് 16 മുതല്‍ ദക്ഷിണറെയില്‍വേയുടെ മൂന്ന് ഡിവിഷനുകളെ വളരെ സാരമായി ബാധിച്ചു. വിശദാംശങ്ങള്‍ ചുവടെ:-


    എ) തിരുവനന്തപുരം ഡിവിഷനില്‍:- 11 പാലങ്ങളില്‍ വെള്ളത്തിന്റെ അളവ് അപകടനിലയ്ക്ക് മുകളിലായി, മൂന്ന് സ്ഥലങ്ങളില്‍ പാളങ്ങള്‍ വെള്ളത്തില്‍ മുങ്ങി, മൂന്നിടങ്ങളില്‍ ചിറകള്‍ ഒഴിഞ്ഞുപോയി. വിവിധ വിഭാഗങ്ങളുടെ ഏഴ് സ്ഥാനങ്ങളില്‍ ഭൂമി വഴുതിമാറി.
    ബി) പാലക്കാട് ഡിവിഷന്‍: 10 പാലങ്ങളില്‍ ജലനിരപ്പ് അപകടനിലയ്ക്ക് മുകളിലുയരുകയും ഒരിടത്ത് പാളം വെള്ളത്തില്‍ മുങ്ങുകയും ചെയ്തു.
    സി) മധുരഡിവിഷന്‍: 6 സ്ഥലങ്ങളില്‍ ഭൂമിതെറ്റിമാറുകയും പാറകള്‍വീഴുകയും ചെയ്തു.
    ഡി) വെള്ളപ്പൊക്കം ബാധിച്ച മേഖലകളിലെ തടസങ്ങള്‍ ഒഴിവാക്കുന്നതിനായി റെയില്‍വേ ടീം 24 മണിക്കൂറും പൂര്‍ണ്ണ അര്‍പ്പണത്തോടെ പ്രവര്‍ത്തിക്കുകയും കേരളത്തിലെ എല്ലാ പ്രധാനപ്പെട്ട റൂട്ടുകളെല്ലാം 2018 ഓഗസ്റ്റ് 20ന് തന്നെ തുറക്കുകയും ചെയ്തു. വിശദാംശങ്ങള്‍ ചുവടെ:
    1) തിരുവനന്തപുരം(ടി.വി.സി) മുതല്‍ നാഗര്‍കോവില്‍ (എന്‍.സി.ജെ) വിഭാഗം 2018 ഓഗസ്റ്റ് 15 രാത്രി 7 മണിമുതല്‍ റദ്ദാക്കുകയും 2018 ഓഗസ്റ്റ് 16ന് 9.30ന് മുതല്‍അനുയോജ്യമാണെന്ന് അംഗീകരിച്ചു.
    2) എറണാകുളം(ഇ.ആര്‍.എസ്)-കോട്ടയം(കെ.ടി.വൈ.എം) 2018 ഓഗസ്റ്റ് 16 വൈകിട്ട് 4.00 ന് റദ്ദാക്കി, 2018 ഓഗസ്റ്റ് 19 രാത്രി എട്ടുമണിക്ക് യോഗ്യതാ അനുമതി നല്‍കി.
    3) എറണാകുളം (ഇ.ആര്‍.എസ്)-ഷൊര്‍ണ്ണൂര്‍ (എസ്.ആര്‍.ആര്‍) 2018 ഓഗസ്റ്റ് 16 ഉച്ചയ്ക്ക് 12ന് റദ്ദാക്കി 2018 ഓഗസ്റ്റ് 19 രാത്രി 11.15ന് യോഗ്യതാ അനുമതി നല്‍കി.
    4) പാലക്കാട് (പി.ജി.ടി)- ഷൊര്‍ണ്ണുര്‍ (എസ്.ആര്‍.ആര്‍) 2018 ഓഗസ്റ്റ് 16 ന് വൈകിട്ട് 4 മണിക്ക് റദ്ദാക്കി 2018 ഓഗസ്റ്റ് 18 രാവിലെ 8.15ന് യോഗ്യതാ അനുമതി നല്‍കി.
    5) ഷൊര്‍ണ്ണൂര്‍ (എസ്.ആര്‍.ആര്‍)-കോഴിക്കോട് (സി.എല്‍.ടി) 2018 ഓഗസ്റ്റ് 16 വൈകിട്ട് നാലിന് റദ്ദാക്കി 2018 ഓഗസ്റ്റ് 19 രാവിലെ യോഗ്യതാ അനുമതി നല്‍കി.
    6) കൊല്ലം (ക്യു.എല്‍.എന്‍)-പുനലൂര്‍ (പി.യു.യു) സെക്ഷന് 2018 ഓഗസ്റ്റ് 20ന് യോഗ്യതാ അനുമതി നല്‍കി.
    7) വലിയ പാറകളും മറ്റും വീണ് വന്‍തോതില്‍ നാശനഷ്ടമുണ്ടായ പുനലൂര്‍ (പി.യു.യു(-ചെങ്കോട്ട (എസ്.സി.ടി)യും തൃശൂര്‍(ടി.സി.ആര്‍(-ഗുരുവായൂര്‍ (ജി.യു.വി) ശാഖാ ലൈനുകളും യുദ്ധകാലാടിസ്ഥാനത്തില്‍ പരിഗണിക്കുകയാണ്, രണ്ടു മൂന്ന് ദിവസങ്ങള്‍ക്കുള്ളില്‍ അത് ശരിയാകും.
    ഇ) പാതകളുടെ അറ്റകുറ്റപണിക്കായി മൊത്തം 9 ട്രാക്ക് യന്ത്രങ്ങളെ 24 മണിക്കൂറും പ്രവര്‍ത്തിപ്പിച്ചു.
    എഫ്) ബാധിക്കപ്പെട്ട പാതകളുടെയും തടയണകളുടെ ഭാഗങ്ങളുടെയും പുനസ്ഥാപനത്തിനായി കരിങ്കല്ല്, മണ്ണ് പാളത്തിനടിയിലിടുന്ന ഭാരം എന്നിവ വഹിച്ചുകൊണ്ട് ഏഴ് പ്രത്യേക ട്രെയിനുകള്‍ സര്‍വീസ് നടത്തി.
    ജി) ഈ പ്രതിസന്ധിഘട്ടത്തില്‍ കേരളത്തിനെ ബന്ധിപ്പിക്കുന്നതിനായി പാളങ്ങളുടെ പുനരുദ്ധാരണത്തിന് മുന്‍കൈ നല്‍കിക്കൊണ്ട് 30 ഓഫീസര്‍മാര്‍, 45 സൂപ്പര്‍വൈസര്‍മാര്‍, 450 റെയില്‍വേ ജീവനക്കാര്‍ എന്നിവരടങ്ങുന്ന എച്ച്. ക്യു, ഡിവിഷണല്‍ ടീം കനത്തമഴയേയും വെള്ളത്തേയും പ്രതികൂലാവസ്ഥകളെയും വകവയ്ക്കാതെ പൂര്‍ണ്ണ അര്‍പ്പണത്തോടെയും ആത്മാര്‍ത്ഥമായും 24 മണിക്കൂറും പ്രവര്‍ത്തിച്ചു.
    എച്ച്) പെയറിംഗ് റേക്കുകള്‍ വേണ്ട ചുരുക്കം ചിലവയൊഴികെ ബഹുഭൂരിപക്ഷം വരുന്ന മറ്റെല്ലാ ട്രെയിന്‍ സര്‍വീസുകളും ഇന്നുമുതല്‍ പുനസ്ഥാപിക്കും.
    കേരളത്തില്‍ കുടുങ്ങിപ്പോയ യാത്രക്കാരെ സഹായിക്കാന്‍ പ്രത്യേക ട്രെയിനുകള്‍:
    1) കുടുങ്ങിപ്പോയ യാത്രക്കാര്‍ക്കായി തിരുവനന്തപുരം പാലക്കാട് ഡിവിഷനുകള്‍ 61 പ്രത്യേക പാസഞ്ചര്‍ ട്രെയിനുകള്‍ ഓടിച്ചു. പ്രത്യേകിച്ച് ജനങ്ങളുടെ സഞ്ചാരത്തിനും സുരക്ഷാ ദുരിതാശ്വാസപ്രവര്‍ത്തനങ്ങള്‍ക്ക് സഹായം നല്‍കുന്നിതുനമായി തിരുവനന്തപുരം-എറണാകുളം സെക്ഷനില്‍ ഓരോ മൂന്നുമണിക്കൂറിലൊരിക്കലും വെള്ളപ്പൊക്കം ബാധിക്കാതിരുന്ന ആലപ്പുഴ, വഴി പ്രത്യേക പാസഞ്ചര്‍ ട്രെയിനുകള്‍ സര്‍വീസ് നടത്തി. ഇത് വലിയതോതില്‍ അഭിനന്ദിക്കപ്പെട്ടു.
    2) ഇതിന് പറമെ 2018 ഓഗസ്റ്റ് 17 മുതല്‍ 2018 ഓഗസ്റ്റ് 20 വരെ എറണാകുളത്ത് നിന്ന് മധുരവഴി തിരുവനന്തപുരത്തേക്ക് 13 പ്രത്യേക എക്‌സ്പ്രസ് ട്രെയിനുകളും സര്‍വീസ് നടത്തി.
    - എറണാകുളത്ത് നിന്ന് ചെന്നൈ എഗ്മൂറിലേക്ക് 4 ട്രെയിനുകള്‍.
    - എറണാകുളത്ത് നിന്നും സ്്രന്ധഗാച്ചിയിലേക്ക് 3 ട്രെയിനുകള്‍.
    -തിരുവനന്തപുരത്തിനും ഹൗറയ്ക്കും ഇടയ്ക്ക് ഒരു ട്രെയിന്‍.
    -തിരുവനന്തപുരത്തിനും സിലച്ചറിനുമിടയ്ക്ക് ഒരു ട്രെയിന്‍.
    - തിരുവന്തപുരത്തിനും ഗോരഖ്പൂരിനുമിടയ്ക്ക് ഒരു ട്രെയിന്‍.
    - കൊച്ചുവേളിയ്ക്കും ഭുവനേശ്വരിനുമിടയ്ക്ക് ഒരു ട്രെയിന്‍.
    - ചെന്നൈ എഗ്മൂറില്‍ നിന്ന് എറണാകുളത്തേയ്ക്ക് 2 ട്രെയിനുകള്‍ ഓടിച്ചു.
    -ഇതില്‍ മൂന്ന് പ്രത്യേക ട്രെയിനുകള്‍ എറണാകുളത്ത് നിന്ന് തിരുവനന്തപുരത്തേയ്ക്കും തിരുവന്തപുരത്തുനിന്ന് സന്ധ്രഗാച്ചി അടിസ്ഥാനമാക്കിയും പശ്ചിമബംഗാള്‍ ഗവണ്‍മെന്റിന്റെ അഭ്യര്‍ത്ഥപ്രകാരം ഓടിച്ചതുമുണ്ട്.
    -കൊച്ചുവേളി, തിരുവനന്തപുരത്തുനിന്നും ഭുവനേശ്വറിലേക്ക് ഒഡീഷ ഗവണ്‍മെന്റിന്റെ അഭ്യര്‍ത്ഥനപ്രകാരം ഇന്ന് ഓടിച്ചു.
    കേരളത്തിലേക്ക് മൂന്ന് പ്രത്യേക കുടിവെള്ള സംഭരണി:
    -ദക്ഷിണറെയില്‍വേയുടെ
    -വെള്ളം വഹിച്ചുകൊണ്ടുള്ള രണ്ടാമത്തെ പ്രത്യേക ട്രെയിന്‍ 2018 ഓഗസ്റ്റ് 20ന് 3.2ലക്ഷം ലിറ്റര്‍ വെള്ളം വഹിച്ചുകൊണ്ടുള്ള 10 ബി.ആര്‍.എന്‍ വാഗണു വഹിച്ച് തിരുവല്ലയിലെത്തി.
    -സംസ്ഥാന ഗവണ്‍മെന്റിന്റെ അഭ്യര്‍ത്ഥനപ്രകാരം റെയിവേ കുടുതല്‍ പ്രത്യേക ട്രെയിന്‍ ഓടിക്കും.
    ദക്ഷിണ റെയില്‍വേയുടെ ഐ.ആര്‍.സി.ടി.സി പ്ലാന്റില്‍ നിന്നും മൂന്ന് ലക്ഷം റെയില്‍ നീര്‍ ബോട്ടിലുകള്‍
    -പ്രളയയം തകര്‍ത്താടിയ കേരളത്തിന് വേണ്ടി തിരുവനന്തപുരം ഡിവിഷനിലൂടെ റെയില്‍ നീറിന്റെ ഒരു ലിറ്റര്‍ വരുന്ന 2 ലക്ഷം എണ്ണം ബോട്ടിലുകള്‍ റെയില്‍വേ ഒരുക്കി.
    വിതരണം ചെയ്യാനായി ഒരു ലക്ഷം ബോട്ടലുകളും തയാറാകുന്നു.
    -വെള്ളകുപ്പികള്‍ ആവശ്യമുള്ള കേന്ദ്രങ്ങളില്‍ എത്തിക്കുന്നതിന് വേണ്ടി ഹെഡ്ക്വാട്ടേഴ്‌സിലെയും ഡിവിഷണല്‍ തലത്തിലേയും റെയില്‍വേ ഓഫീസര്‍മാര്‍ സംസ്ഥാന ഗവണ്‍മെന്റ് ഉദ്യോഗസ്ഥരുമായി ഏകോപിപ്പിച്ച് പ്രവര്‍ത്തിക്കുകയാണ്.


    പ്രൊഫഷണല്‍ നീന്തല്‍ക്കാരുടെ വിന്യാസം
    -പ്രളയം രൂക്ഷമായി ബാധിച്ച പത്തനംതിട്ട മേഖലകളിലെ സുരക്ഷാ, ദുരിതാശ്വാസപ്രവര്‍ത്തനങ്ങളില്‍ സഹായിക്കുന്നതിനായി തിരുവനന്തപുരം ഡിവിഷനിലുള്ള പത്തു പ്രൊഫഷണല്‍ നീന്തല്‍ക്കാരെ ദക്ഷിണറെയില്‍വേ ചുമതലപ്പെടുത്തി. ഇത് വളരെയധികം പ്രശംസപിടിച്ചുപറ്റി.


    കേരള മുഖ്യമന്ത്രിയുടെ ദുരിതാശ്വാസനിധിയിലേക്കുള്ള സംഭാവന:
    -വെള്ളപ്പൊക്ക ദുരിതബാധിതരെ സഹായിക്കുന്നതിനായി തിരുവന്തപുരം ഡിവിഷനിലെ ഓഫീസര്‍മാരും ജീവനക്കാരും ചേര്‍ന്ന് 65 ലക്ഷം രൂപ കേരള മുഖ്യമന്ത്രിയുടെ ദുരിതാശ്വാസനിധിയിലേക്ക് സംഭാവനചെയ്തു. 2018 ഓഗസ്റ്റ് 20ന് തിരുവനന്തപുരത്തുള്ള റെയില്‍വേ ഡിവിഷണല്‍ മാനേജര്‍ ബഹുമാനപ്പെട്ട കേരള മുഖ്യമന്ത്രിക്ക് തുക കൈമാറി.


    ഛത്തീസ്ഗഡില്‍ നിന്നും സൗജന്യമായി അരി കൊണ്ടുവരുന്നതിന് പ്രത്യേക ട്രെയിന്‍:
    - വെള്ളപ്പൊക്ക ബാധിതരായ കേരളീയരെ സഹായിക്കുന്നതിനായി ഛത്തീസ്ഗഡ് ഗവണ്‍മെന്റ് റായ്പൂരില്‍ നിന്നും കഴക്കൂട്ടത്തേക്ക് അയച്ച 2500 ടണ്‍ അരി അടങ്ങുന്ന സംഭരണി കൊണ്ടുവരുന്നതിന് റെിയില്‍വേ ഒരു ചരക്കുകൂലിയും ഈടാക്കിയില്ല. സംഭരണി വന്നുകൊണ്ടിരിക്കുകയാണ്, അത് വളരെ സൂക്ഷമാമായി നിരീക്ഷിക്കുന്നുമുണ്ട്.


    ദുരിതാശ്വാസ സാധാനങ്ങള്‍ കേരളത്തിലേക്ക് സൗജന്യമായി എത്തിക്കും:
    -2018 ഓഗസ്റ്റ് 31 വരെ വെള്ളപ്പൊക്ക ദുരിതാശ്വാസവുമായി ബന്ധപ്പെട്ടുള്ള വസ്തുക്കള്‍ കേരളത്തിലെ സ്‌റ്റേഷനിലേക്ക് സൗജന്യമായി കൊണ്ടുവരുന്നതിനുള്ള സൗകര്യം റെയില്‍വേ ഒരുക്കി.
    -ഗവണ്‍മെന്റ് ഏജന്‍സികള്‍ക്ക് പുറമെ, ഡി.ആര്‍.എമ്മുകള്‍ അംഗീകരിച്ച വിശ്വാസമുള്ള സംഘടനകളേയും കേരളത്തിലെ വിവിധ സ്‌റ്റേഷനുകളിലേക്കുള്ള വസ്തുക്കള്‍ സൗജന്യമായി നിറയ്ക്കുന്നതിന് അനുവദിക്കും.
    -ചെന്നൈ, സെന്‍ട്രല്‍, ചെന്നൈ എഗ്മൂര്‍, മധുര, തിരുച്ചിറപ്പിള്ളി, സേലം, തിരുനെല്‍വേലി, വില്ലുപുരം, കരൂര്‍, തിരുപ്പൂര്‍, ഈറോഡ്, കോയമ്പത്തുര്‍ സ്‌റ്റേഷനുകളിലെ ദക്ഷിണറെയില്‍വേയുടെ പ്രധാനപ്പെട്ട 11 പാഴ്‌സല്‍ ഓഫീസുകളില്‍ ഹെല്‍പ്പ്ഡസ്‌ക് തുറന്നിട്ടുണ്ട്.


    ആവശ്യക്കാര്‍ക്ക് കമ്പളിയും പുതപ്പുകളും നല്‍കി
    -3,000 പുതപ്പുകളും 300 കമ്പളിയും ഇതിനകം തന്നെ തിരുവനന്തപുരം ഡിവിഷന്‍ ബന്ധപ്പെട്ട ദുരിതാശ്വാസ അധികാരികള്‍ക്ക് കൈമാറിക്കഴിഞ്ഞു.
    -ആറ് ഡിവിഷനുകളില്‍ നിന്ന് എസ്.ആര്‍ ഡി.സി.എമ്മി തിരുവന്തപുരം വരെ 4000 പുതപ്പുകളും 700 കമ്പിളികളും ഒരുക്കുന്നുണ്ട്, ഇത് ഉടന്‍ തന്നെ ദുരിതാശ്വാസ അധികാരികള്‍ക്ക് കൈമാറും.


    സഹായ വസ്തുക്കളുമായി പശ്ചിമ ദക്ഷിണ റെയില്‍വേ വി.പി.യു:
    -കേരളത്തില്‍ വിതരണം ചെയ്യുന്നതിനായി വെള്ളപ്പൊക്ക ദുരിതാശ്വാസത്തിനുള്ള അരി, ദാല്‍, സൂജി, ആട്ട, എണ്ണകള്‍, പഞ്ചസാര, തുണികള്‍, മരുന്നുകള്‍, ബ്ലീച്ചിംഗ് പൗഡര്‍, തുടങ്ങിയ ഉള്‍ക്കൊള്ളുന്ന ഒരു വി.പി.യു എസ്.ഡബ്ല്യു.ആര്‍ യശ്‌വന്ത്പുറില്‍ നിന്നും പാലക്കാട്ട് ഡിവിഷനിലേക്ക് 16515 നമ്പര്‍ ട്രെയിനില്‍ അയച്ചിട്ടുണ്ട്.


    വാട്ടര്‍ പ്യൂരിഫൈറും മറ്റ് വസ്തുക്കളും
    -കേരളത്തില്‍ വിതരണം ചെയ്യുന്നതിനായി ട്രെയിന്‍ നമ്പര്‍ 12626 ല്‍ അയച്ചിരുന്ന 150 വാട്ടര്‍പ്യൂരിഫൈയര്‍ ഇന്ന് പിറവം റോഡില്‍ എത്തിച്ചേര്‍ന്നു.
    -ഭക്ഷ്യപാക്കറ്റുകള്‍, മരുന്നുകള്‍, സാനിറ്ററി നാപ്കിനുകള്‍, ബിസ്‌ക്കറ്റുകള്‍, സോപ്പുകള്‍ തുടങ്ങി പാര്‍സര്‍ ഹെല്‍പ്പ്‌ഡെസ്‌ക്കില്‍ ലഭിച്ചവയെല്ലാം മുന്‍ഗണാപ്രകാരം നിശ്ചിതഇടവേളകളില്‍ കേരളത്തിലേക്ക് അയച്ചിട്ടുണ്ട്.


    സെന്റ് ജോണ്‍സ് ആംബുലന്‍സ് ബ്രിഗേഡ് സര്‍വീസിലുടെ ദക്ഷിണറെയില്‍വേ (എസ്.ആര്‍)മെഡിക്കല്‍ സഹായം:
    -തിരുവല്ലാ, കോട്ടയം, എറണാകുളം, ചെങ്ങന്നൂര്‍ തുടങ്ങി പ്രധാനപ്പെട്ട റെയില്‍വേ സ്‌റ്റേഷനുകളില്‍ എസ്.ആര്‍. പ്രഥമചികിത്സാബൂത്തുകള്‍ ആരംഭിച്ചു.
    -എട്ടുലക്ഷം വിലവരുന്ന ദുരിതാശ്വാസത്തിന് വേണ്ട മരുന്നുകള്‍ ലഭ്യമാക്കുകയും വിതരണത്തിനായി ചെങ്ങന്നൂര്‍ക്ക് കൊണ്ടുപോകുകയും ചെയ്തു.


    സാദ്ധ്യമായ എല്ലാ വഴിയിലും ദക്ഷിണറെയില്‍വേയുടെ സഹായഹസ്തം:
    -തിരുവന്തപുരം പാലക്കാട് കണ്‍ട്രോള്‍ ഓഫീസുകളില്‍ ഓഫീസര്‍മാര്‍/കമേഴ്‌സ്യല്‍ ഇന്‍സ്‌പെക്ടര്‍മാര്‍ ഏകോപിപ്പിക്കുന്ന പ്രത്യേക കണ്‍ട്രോള്‍ റൂമുകള്‍ തുറന്നു.
    -ഹെല്‍പ്പ് ഡസ്‌ക്കുകള്‍, അന്വേഷണ കൗണ്ടറുകള്‍, ടിക്കറ്റ് പണം തിരിച്ചുനല്‍കുന്നതിനുള്ള കൗണ്ടറുകള്‍ എന്നിവയെല്ലാം തിരുവനന്തപുരം സെന്‍ട്രല്‍, എറണാകുളം ജംഗ്ഷന്‍, ആലപ്പുഴ, നാഗര്‍കോവില്‍, തൃശൂര്‍, മംഗലാപുരം സെന്‍ട്രല്‍, കണ്ണൂറ, കോഴിക്കോട്, പാലക്കാട്, ഷൊര്‍ണ്ണൂര്‍ സ്‌റ്റേഷനുകളില്‍ യാത്രക്കാരെ സഹായിക്കുന്നതിനായി ആരംഭിച്ചു.
    -ട്രെയിന്‍ സര്‍വീസുകളെക്കുറിച്ചും പുനരുദ്ധാരണ അറ്റകുറ്റപണികളെക്കുറിച്ചും അപ്പപ്പോള്‍ പൊതുജനത്തെ വിവരം അറിയിക്കുന്നതിനായി നിരന്തരം പത്രക്കുറിപ്പുകളും മിഡിയാ ബുള്ളറ്റിനുകളും നല്‍കി.


    സൗജന്യമായി താമസസൗകര്യം
    -രണ്ടുഡിവിഷനുകളിലും പണംകൊടുത്ത് ഉപയോഗിക്കേണ്ട എ.സി വെയറ്റിംഗ്ഹാളുകള്‍ യാത്രക്കാര്‍ക്ക് സൗജന്യമായി തുറന്നുകൊടുത്തു.
    -കുടുങ്ങിപ്പോയ യാത്രക്കാരെ ഷൊര്‍ണ്ണൂറിലെ പഞ്ചായത്ത് കമ്മ്യൂണിറ്റി സെന്റര്‍ സ്‌കൂളില്‍ താമസിപ്പിച്ചു.
    -ചെങ്ങന്നൂരില്‍, റെയില്‍വേയുടെ സ്ഥലത്തുള്ള തീര്‍ത്ഥാടനകേന്ദ്രത്തെ ദുരിതാശ്വാസക്യാമ്പാക്കി മാറ്റി. 200 ലധികം ആളുകള്‍ അവിടെ സംരക്ഷണം തേടി. ഭക്ഷ്യപാക്കറ്റുകളും കുടിവെള്ളവും സംസ്ഥാന ഗവണ്‍മെന്റ് ഉദ്യോഗസ്ഥര്‍ ഒരുക്കി.
    -വിവിധ സ്‌റ്റേഷനുകളിലും ഭാഗങ്ങളിലും പ്രത്യേകിച്ച് തിരുവനന്തപുരംഡിവിഷനിലേയും പാലക്കാട് ഡിവിഷനിലെ ഷൊര്‍ണ്ണൂര്‍ സ്‌റ്റേഷനിലേയും ചാലക്കുടിയിലും കോട്ടയത്തെ ചിലഭാഗങ്ങളിലും കുടുങ്ങിപ്പോയവരേയും സ്‌റ്റേഷനില്‍ അഭയംതേടിയവരെയും രക്ഷിക്കുന്നതിനായി എന്‍.ഡിആര്‍.എഫുമായി സ്റ്റാഫുകള്‍ വളരെ സജീവമായി തന്നെ രക്ഷാപ്രവര്‍ത്തനത്തില്‍ പങ്കുചേര്‍ന്നു.


    സൗജനയമായി ഭക്ഷണം ഒരുക്കി
    -തിരുവനന്തപുരം, പാലാക്കാട് എന്നിവിടങ്ങിലെ പ്രധാനപ്പെട്ട എല്ലാ സ്‌റ്റേഷനുകളിലും കാറ്ററിംഗ് സംരംഭകര്‍ ആവശ്യക്കാര്‍ക്ക് വിലയ്ക്ക് ഭക്ഷണം നല്‍കുന്നതിന് 24 മണിക്കൂറും പ്രവര്‍ത്തിച്ചു.
    -തിരുവനന്തപുരത്തെ ആലുവ-വടക്കഞ്ചേരി സെക്ഷനുകളിലും പാലക്കാട്ട് ഡിവിഷനിലെ ഷൊര്‍ണ്ണൂറിലും സന്നദ്ധസംഘടനകള്‍ വഴി കുടുങ്ങിപ്പോയവര്‍ക്ക് ഭക്ഷണപൊതികള്‍ വിതരണം ചെയ്തു.
    -ഷൊര്‍ണ്ണൂര്‍-കാലിക്കറ്റ് സെക്ഷനുകളില്‍ പ്രവര്‍ത്തിക്കുന്ന ജീവനക്കാറക്ക് ഭക്ഷണപൊതികള്‍ വിതരണം ചെയ്തു.
    -2018 ഓഗസ്റ്റ് 16 മുതല്‍ 18 വരെ ചാലക്കുടിയിലും ആലുവയിലും 12,000 ഭക്ഷണപൊതികള്‍ ഒരുക്കി.
    -ഡിവിഷണല്‍ ഓഫീസിലെ ജീവനക്കാര്‍ ശേഖരിച്ച 4 ലക്ഷം രൂപവിലയുള്ള ദുരിതാശ്വാസത്തിന് വേണ്ട വസ്തുക്കള്‍ ജില്ലാ ഭരണകൂടത്തിന് കൈമാറി.


    എന്‍.ഡി.ആര്‍.എഫും സംസ്ഥാന ഗവണ്‍മെന്റും ചേര്‍ന്ന് എസ്.ആര്‍. നടത്തിയ രക്ഷാദൗത്യങ്ങള്‍:
    -വെള്ളംപൊങ്ങി ഒറ്റപ്പെട്ടുപോയ ചാലക്കുടി സ്‌റ്റേഷനില്‍ എന്‍.ഡി.ആര്‍.എഫു അധികാരികളുമായി സഹകരിച്ച് റെയില്‍വേ സ്റ്റാഫിന്റെ നേതൃത്വത്തില്‍ നിരവധി രക്ഷാപ്രവര്‍ത്തനങ്ങള്‍ നടത്തി. ഒടുവില്‍ റെയില്‍വേ ജീവനക്കാര്‍ ഉള്‍പ്പെടെ 50 പേരെ രക്ഷിച്ചു.
    - ഓഗസ്റ്റ് 17 18 തീയതികളില്‍ എറണാകുളത്തെ ഗതാഗത്തിനടുത്ത് പ്രവര്‍ത്തിപ്പിച്ച ടവര്‍ കാറിലൂടെ ഏകദേശം 1000 തദ്ദേശവാസികളെ രക്ഷിച്ചു. ചൊവ്വരയില്‍ നിന്നും ഗര്‍ഭിണിയായ ഒരു സ്ത്രീയെ രക്ഷിക്കുകയും അവരെ തൃശൂരിലേക്ക് എയര്‍ലിഫ്റ്റ് ചെയ്യുകയും ചെയ്തു., അത് വലിയതോതില്‍ അഭിനന്ദിക്കപ്പെട്ടു.

    
    
    (Release ID: 1543607) Visitor Counter : 197