      कृषी मंत्रालय

      शेतकऱ्यांचे जीवनमान सुधारण्यासाठी आणि कृषी क्षेत्राच्या उन्नतीसाठी पंतप्रधान नरेंद्र मोदी यांच्या नेतृत्वाखालील सरकारने पूर्वीच्या सरकारच्या तुलनेत अनेक पावले उचलली : केंद्रीय कृषी मंत्री.
      
      कृषी क्षेत्राच्या आर्थिक व्यवहार्यतेसाठी एनसीएफच्या शिफारसींवर आधारित अलीकडची हमीभावाची घोषणा अत्यंत महत्त्वाचे पाऊल : डॉ स्वामिनाथन

      Posted On: 06 AUG 2018 7:13PM by PIB Mumbai

    शेतकऱ्यांचे जीवनमान सुधारण्यासाठी आणि कृषी क्षेत्राच्या उन्नतीसाठी पंतप्रधान नरेंद्र मोदी यांच्या नेतृत्वाखालील सरकारने पूर्वीच्या सरकारच्या तुलनेत अनेक पावले उचलली असल्याचे केंद्रीय कृषी आणि शेतकरी कल्याण मंत्री राधामोहन सिंह यांनी म्हटले आहे. शेतकऱ्यांसंबंधीच्या राष्ट्रीय आयोगाच्या (एन सी एफ ) सरकार निष्क्रिय असल्याबद्दल अनेकदा प्रश्न उठवण्यात आला आहे. पण प्रत्यक्षात मात्र २००६ मध्ये सादर करण्यात आलेल्या या अहवालाच्या आधारे सरकारने अनेक पावले उचलली आहेत. एका इंग्रजी दैनिकात डॉ स्वामिनाथन यांनी ही बाब मान्य केली आहे. '' एनसीएफचा अहवाल २००६ मध्येच सादर करण्यात आला असला तरी पंतप्रधान नरेंद्र मोदी यांच्या नेतृत्वाखालील सरकार सत्तेत येईस्तोवर खूपच कमी पावले उचलण्यात आली होती. गेल्या चार वर्षात मात्र शेतकऱ्याचं उत्पन्न आणि स्थिती सुधारण्यासाठी अनेक महत्त्वाचे निर्णय घेण्यात आले आहेत.


    शेतकऱ्यांना त्यांच्या मालासाठी रास्त भाव मिळावा आणि त्यांच्या उत्पन्नात वाढ व्हावी यासाठी ,२०१८ खरीप हंगामासाठी किमान आधारभूत किमतीत वाढीची घोषणा करून पंतप्रधान नरेंद्र मोदी यांच्या नेतृत्वाखालील सरकारने आपले आश्वासन पूर्ण केले आहे; असे कृषी मंत्र्यांनी सांगितले. या निर्णयाचे स्वामिनाथन यांनी कौतुक केले आहे. "' कृषी क्षेत्राच्या आर्थिक व्यवहार्यतेसाठी एनसीएफच्या शिफारसींवर आधारित अलीकडची हमीभावाची घोषणा अत्यंत महत्त्वाचे पाऊल आहे. खरीप हंगाम २०१८ पासून अधिसूचित पिकांचे किमान आधारभूत मूल्य उत्पादन खर्चाच्या किमान १५० टक्के असेल. प्रमुख धान्यांसाठी ते १५०-२०० टक्क्यांच्या दरम्यान असेल असे सरकारी अधिसूचनेद्वारे निश्चित करण्यात आले आहे.''

    
    
    (Release ID: 1541893) Visitor Counter : 34
    
    
      Read this release in: English , Bengali