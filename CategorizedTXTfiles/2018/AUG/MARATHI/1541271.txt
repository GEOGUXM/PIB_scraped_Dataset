      निती आयोग

      निती आयोगातर्फे “मुव्ह हॅक” या हॅकेथॉनचा शुभारंभ, दोन कोटी रुपयांपेक्षा जास्त बक्षिसांची लयलूट
      Posted On: 02 AUG 2018 2:51PM by PIB Mumbai


    नवी दिल्ली , 2 ऑगस्ट 201 8


    निती आयोगाने “ मुव्ह हॅक ” या जागतिक हॅकेथॉनचा शुभारंभ केला आहे. या हॅकेथॉनमध्ये 10 संकल्पनांवर आधारित सादरीकरणे अपेक्षित असून ती तीन टप्प्यात घेतली जाणार आहेत. हॅकेथॉनची अंतिम फेरी 5 आणि 6 सप्टेंबर 2018 रोजी नवी दिल्लीत आयोजित केली जाणार आहे.


    जागतिक स्तरावरील ही हॅकेथॉन स्पर्धा सर्व देशांच्या नागरिकांसाठी खुली आहे. https://www.movehack.gov.in या संकेतस्थळावर या स्पर्धेसाठी नोंदणी करण्यात येईल. ऑनलाईन सादरीकरण करणाऱ्या सर्वोत्कृष्ट 30 संघांना 1 आणि 2 सप्टेंबर 2018 रोजी सिंगापूरमध्ये जावे लागेल. संबंधित क्षेत्रातील तज्ञ या संघांना मार्गदर्शन करतील. या उपक्रमात चांगली कामगिरी करणारे 20 संघ अंतिम फेरीत दाखल होतील.


    निती आयोगातर्फे 7 आणि 8 सप्टेंबर 2018 रोजी नवी दिल्लीत “ मूव्ह समिट 2018 ” चे आयोजन करण्यात आले आहे. पंतप्रधान नरेंद्र मोदी यांच्या हस्ते या उपक्रमाचे उद्‌घाटन होईल आणि हॅकेथॉनच्या विजेत्यांच्या नावांची घोषणा केली जाईल. या स्पर्धेत 10 विजेत्यांना 2 कोटी रुपयांपेक्षा जास्त मूल्याची बक्षीसे दिली जाणार आहेत. हॅकेथॉनच्या सादरीकरण आणि इतर तपशीलांसाठी https://www.movehack.gov.in या संकेतस्थळावर संपर्क साधता येईल.


    B.Gokhale/M.Pange/P.Malandkar


    

    
    (Release ID: 1541271) Visitor Counter : 45
    
    
      Read this release in: English