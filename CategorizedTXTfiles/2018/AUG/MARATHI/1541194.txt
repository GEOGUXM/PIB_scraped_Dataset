      आर्थिक व्यवहार विषयक मंत्रिमंडळ समिती

      एच.यु.आर.एल. तर्फे सिंदरी,गोरखपूर आणि बरौनी येथे खत प्रकल्पांच्या पुनरुज्जीवनासाठी व्याजासमान राशीचे व्याजमुक्त कर्ज द्यायला मंत्रिमंडळाची मंजुरी
      Posted On: 01 AUG 2018 10:01PM by PIB Mumbai


    नवी दिल्ली , 1 ऑगस्ट 201 8


    पंतप्रधान नरेंद्र मोदी यांच्या अध्यक्षतेखाली अर्थविषयक केंद्रीय समितीने हिंदुस्थान उर्वरक आणि रसायन लिमिटेडद्वारा गोरखपुर, सिंदरी आणि बरौनी येथे खत प्रकल्पाना पुनरुज्जीवन देण्यासाठी अनुक्रमे 422.28 कोटी रुपये , 415.77 कोटी रुपये आणि 419.77 कोटी रुपये इतके बांधकामादरम्यान द्याव्या लागणाऱ्या व्याजाएवढे व्याजमुक्त कर्ज देण्याच्या खत विभागाच्या प्रस्तावाला मंजुरी दिली.


    व्याजमुक्त कर्जाचे एकूण मूल्य 1257.82 कोटी रुपये असेल. व्याजमुक्त कर्जामध्ये केवळ बांधकामादरम्यान येणाऱ्या व्याजाचा समावेश असेल आणि अधिक अवधीमुळे किंवा अन्य कारणामुळे खर्चात वाढ झाली तर त्याचा भार संयुक्‍त उपक्रम कंपनीला उचलावा लागेल.


    व्याजमुक्त कर्ज बांधकामाच्या पहिल्या तीन वर्षात वितरित करावे लागेल.याची परतफेड 11 वर्षात करता येईल आणि बांधकामाच्या पहिल्या तीन वर्षाच्या कर्ज वितरण अवधीत यावर व्याज भरावे लागणार नाही. पुढील 8 वर्षात टप्प्या टप्प्यात ते फेडता येईल.


    पार्श्वभूमी


    हिंदुस्थान उर्वरक अँड रसायन लिमिटेड ही नॅशनल थर्मल पॉवर कॉर्पोरेशन, इंडियन ऑइल कंपनी लिमिटेड, कोल इंडिया लिमिटेड आणि फर्टिलाइजर कॉरपोरेशन लिमिटेडची सुंयक्‍त उपक्रम कंपनी आहे. ही कंपनी गोरखपुर, सिंदरी आणि बरौनीच्या खत प्रकल्पाना पुनरुज्जीवित करण्यासाठी 2006 मध्ये स्थापन करण्यात आली होती. व्याजमुक्त कर्जामुळे प्रकल्पाच्या खर्चात बचत होईल.


    B.Gokhale/S.Kane/P.Malandkar


    

    
    (Release ID: 1541194) Visitor Counter : 12
    
    
      Read this release in: English