      अन्न प्रक्रिया उदयोग मंत्रालय

      पूरग्रस्त केरळला सर्वतोपरी सहकार्याचे अन्न प्रक्रिया उद्योग मंत्रालयाचे आश्वासन
      Posted On: 21 AUG 2018 3:30PM by PIB Mumbai


      नवी दिल्ली, 21 ऑगस्ट 201 8


      पूरग्रस्त केरळला मदत देण्याच्या दृष्टीने केंद्रीय अन्न प्रक्रिया उद्योग मंत्री हरसिमरत बादल यांनी काल अन्न प्रक्रिया उद्योग क्षेत्रातल्या धुरिणांची भेट घेतली. आयटीसी, कोकाकोला, पेप्सी, डाबर, नेस्ले, ब्रिटानिया, एमटीआर या कंपन्यांचे प्रतिनिधी या बैठकीला उपस्थित होते. केरळमधल्या जनतेला मदत करण्यासाठी सर्वांनी एकत्र काम करण्याचे आवाहन हरसिमरत बादल यांनी यावेळी केले.


      केरळचे मुख्यमंत्री पिनाराई विजयन यांच्याशी आपले बोलणे झाले असून आपल्या मंत्रालयाकडून सर्व ती मदत पुरवण्याचे आश्वासन दिल्याचे बादल यांनी सांगितले. केरळ सरकार आणि जिल्हाधिकाऱ्यांच्या संपर्कात राहून त्यांच्या गरजा, आपले मंत्रालय जाणून घेत असल्याचे त्या म्हणाल्या. या कंपन्यांनी आपण करत असलेल्या योगदानाची माहिती यावेळी दिली.


      N.Sapre /N.Chitale/P.Kor

    
    
    (Release ID: 1543516) Visitor Counter : 16
    
    
      Read this release in: English