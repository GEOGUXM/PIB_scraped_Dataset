      संरक्षण मंत्रालय

      आयएनएस सह्याद्री 13-16 ऑगस्ट दरम्यान सुवा, फिजीच्या दौऱ्यावर
      Posted On: 13 AUG 2018 4:22PM by PIB Mumbai


      नवी दिल्ली, 13 ऑगस्ट 201 8


      फिजीबरोबर द्विपक्षीय संबंध अधिक दृढ करण्यासाठी सह्याद्री हे नौदलाचे जहाज आज सकाळी सुवा बंदरात दाखल झाले.


      हवाई येथे रिमपॅक 2018 मध्ये सहभागी झाल्यानंतर भारतात परततांना हे जहाज फिजीला भेट देणार आहे. यावेळी सह्याद्री जहाजाचे कर्मचारी फिजीच्या नौदल कर्मचाऱ्यांशी संवाद साधणार आहेत. 14 ऑगस्ट 2018 रोजी ते सामान्य जनतेसाठी खुले असेल.


      फिजी सरकारच्या सहकार्याने 15 ऑगस्ट रोजी सुवा येथील रातु सुकुना पार्क येथे वैद्यकीय शिबिराचे आयोजन करण्यात आले असून भारत आणि फिजीमधील डॉक्टर्स मोफत आरोग्य तपासणी करणार आहेत.


      आयएनएस सह्याद्री, आरएफएमएफ आणि भारतीय दुतावासातील अधिकारी 14 ऑगस्ट रोजी मॅनग्रोव्ह/चंदनाच्या वृक्षारोपणात सहभागी होणार आहेत. आयएनएस सह्याद्री सुवा बंदरात 15 ऑगस्ट रोजी 72 वा स्वातंत्र्यदिन साजरा करणार आहे.


      B.Gokhale /S.Kane/P.Kor

    
    
    (Release ID: 1542875) Visitor Counter : 36
    
    
      Read this release in: English