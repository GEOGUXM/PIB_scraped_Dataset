      महिला आणि बालविकास मंत्रालय

      सर्व राज्ये आणि केंद्र शासित प्रदेशांनी,सर्व बाल कल्याण संस्थांची आणि संबंधित सुविधांची तपासणी येत्या 15 सप्टेंबर पर्यंत पूर्ण करावी: मनेका गांधी
      Posted On: 09 AUG 2018 7:20PM by PIB Mumbai


    बाल सुधार गृहाच्या स्थितीसह कोणतीही अनियमितता निदर्शनाला आल्यानंतर शासनाने नेहमीच त्याची दखल घेत तातडीने कारवाई केली आहे . बाल हक्क संरक्षण राष्ट्रीय आयोगाने 11 राज्ये आणि केंद्र शासित प्रदेशांच्या कडून मिळालेल्या माहितीच्या आधारे 2014 ते 2018 या काळात 203 तक्रारी नोंदवल्या आहेत बालकांच्या देखभाल आणि काळजी घेणाऱ्या संस्थांकडून दुर्लक्ष आणि छळ यासंदर्भात गेल्या चार वर्षात 43 तक्रारी या आयोगाने नोंदवल्या आहेत . यापैकी पाच अद्याप प्रलंबित आहेत .


    बालकांच्या न्यायासंदर्भातल्या 2015 च्या कायद्यानुसार सरकारी अनुदान मिळणाऱ्या अथवा न मिळणाऱ्या अशा सर्व बाल देखभाल आणि काळजी घेणाऱ्या संस्थाना नोंदणी अनिवार्य आहे . या नोंदणीची जबाबदारी राज्य आणि केंद्र शासित प्रदेशांची आहे . या संस्था पायाभूत सुविधा पुरवत आहेत ना याची खातरजमा करण्यासाठी आणि कायद्याच्या कलम 53 नुसार सांगितलेला दर्जा राखत आहेत का , यावर लक्ष ठेवण्यासाठी राज्य सरकारांनी समिती नेमायची आहे . आरोग्य , स्वच्छता , पोषक आहार , वैद्यकीय देखभाल , मानसिक आरोग्य , शिक्षण , करमणुकीची साधने या बाबी या समितीने तपासणे अपेक्षित आहे .


    झारखंड मधे मिशनरी ऑफ चॅरीटी कडून बालकांची विक्री झाल्याच्या गुन्हेगारी कृत्याची दखल घेत महिला आणि बाल कल्याण मंत्रालयाने सर्व राज्ये आणि केंद्र शासित प्रदेशाना बालकांच्या संदर्भातल्या या संस्थांची तपासणी 31 ऑगस्ट 2018 पर्यंत करून अहवाल देण्याचे निर्देश दिले होते .


    मुझ्झपूरच्या घटनेच्या पार्श्वभूमीवर मंत्रालयाने सर्व राज्ये आणि केंद्र शासित प्रदेशांच्या मुख्य सचिवांना , या संस्थामधल्या सर्व सुविधांची तपासणी करून येत्या 15 सप्टेंबर पर्यंत अहवाल सादर करण्याची विनंती केली आहे . बिहार मधल्या काही इतर संस्था बद्दल टीआयएसएसने तीव्र चिंता व्यक्त केली असून मंत्रालयाने यासंदर्भातही अहवाल मागवला आहे . सर्व राज्ये आणि केंद्र शासित प्रदेशातल्या संबंधितांशी मंत्रालय वारंवार संवाद साधत असते . अवैध दत्तक , बालकांचा छळ यासारख्या कारणांमुळे 6 राज्यातल्या 28 विशेष दत्तक एजन्सी बंद करण्यात आल्या आहेत . महिला आणि बाल कल्याण मंत्री , मनेका गांधी यांनी राज्य सभेत आज एका तारांकित प्रश्नाच्या उत्तरात ही माहिती दिली .


    ***


    Mahesh Chopade/Nilima Chitale

    
    
    (Release ID: 1542484) Visitor Counter : 17
    
    
      Read this release in: English