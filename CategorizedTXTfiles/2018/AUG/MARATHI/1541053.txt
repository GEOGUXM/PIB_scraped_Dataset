      ग्रामीण विकास मंत्रालय

      प्रधानमंत्री आवास योजना ग्रामीण अंतर्गत गेल्या चार वर्षात 1.07 कोटी घरांचे बांधकाम पूर्ण
      Posted On: 01 AUG 2018 5:31PM by PIB Mumbai


    नवी दिल्ली , 1 ऑगस्ट 201 8


    2022 सालापर्यंत देशातील प्रत्येकाला घर देण्याच्या उद्देशाने “ प्रधानमंत्री आवास योजना- ग्रामीण ” ची अंमलबजावणी सुरु आहे. या योजनेअंतर्गत, 2022 सालापर्यंत 2.95 कोटी घरे बांधण्याचे उद्दिष्ट निर्धारित करण्यात आले आहे. पहिल्या टप्यात 31 मार्च 2019 पर्यंत 1 कोटी पक्क्या घरांचे बांधकाम पूर्ण करण्याचे लक्ष्य आहे. 2014-15 ते 2017-18 या चार वर्षांच्या अवधीत 1.07 कोटी घरांचे बांधकाम पूर्ण झाले आहे. 2018-19 या चालू आर्थिक वर्षात आत्तापर्यंत बांधण्यात आलेल्या घरांची संख्या लक्षात घेतल्यास आत्तापर्यंत एकूण 1.13 कोटी घरे बांधून पूर्ण झाली आहेत.


    ग्रामीण भागासाठीच्या इंदिरा आवास योजनेअंतर्गत, घराचे बांधकाम पूर्ण करण्याचा अवधी 314 दिवस होता. “ प्रधानमंत्री आवास योजना ग्रामीण ” अंतर्गत, मात्र हा अवधी 114 दिवसांपर्यंत कमी करण्यात आला आहे.


    B.Gokhale/M.Pange/P.Malandkar


    

    
    (Release ID: 1541053) Visitor Counter : 21
    
    
      Read this release in: English