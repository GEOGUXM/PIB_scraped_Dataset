      वाणिज्य आणि उदयोग मंत्रालय

      जुलै 2018 साठी आठ महत्वाच्या उद्योगांचा निर्देशांक
      Posted On: 31 AUG 2018 6:04PM by PIB Mumbai


    नवी दिल्ली , 31 ऑगस्ट 201 8


    औद्योगिक उत्पादन निर्देशांकात आठ महत्वाच्या उद्योगांचा 40.27 टक्के इतका वाटा आहे. यावर्षीच्या जुलैमध्ये या आठ उद्योगांचा सामाईक निर्देशांक 128.4 इतका राहीला. 2017 च्या जुलैशी तुलना करता हा निर्देशांक 6.6 टक्के जास्त आहे.


    या आधीच्या वर्षातल्या जुलैशी तुलना करता कोळसा उत्पादनात या वर्षाच्या जुलैमध्ये 9.7 टक्के वाढ झाली तर कच्च्या तेलाच्या उत्पादनात गेल्या जुलै महिन्याशी तुलना करता या जुलै महिन्यात 5.4 टक्के घट झाली. नैसर्गिक वायू उत्पादनातही या जुलैमध्ये 5.2 टक्क्यांनी घट झाली. गेल्या वर्षीच्या जुलै महिन्याशी तुलना करता या जुलै महिन्यात पेट्रोलियम रिफायनरी उत्पादनात 12.3 टक्के वाढ नोंदवली गेली. गेल्या वर्षीच्या जुलैपेक्षा 2018 च्या जुलै महिन्यात खत उत्पादन 1.3 टक्के वाढले तर पोलाद उत्पादन 6 टक्के वाढले. गेल्या जुलैशी तुलना करता या वर्षीच्या जुलैमध्ये सिमेंट उत्पादनात 10.8 दशांश टक्के वाढीची नोंद झाली तर वीज उत्पादनात 4.8 टक्के वाढ दर्शवण्यात आली आहे.


    N.Sapre/N.Chitale/P.Malandkar

    
    
    (Release ID: 1544678) Visitor Counter : 46
    
    
      Read this release in: English