      श्रम आणि रोजगार मंत्रालय

      विडी वळणाऱ्या कामगारांसाठी कौशल्य विकास प्रशिक्षण
      Posted On: 01 AUG 2018 5:04PM by PIB Mumbai


    नवी दिल्ली , 1 ऑगस्ट 201 8


    विडी कामगार आणि त्यांच्यावर अवलंबून असणाऱ्यांना पर्यायी रोजगार उपलब्ध व्हावा यासाठी श्रम आणि रोजगार मंत्रालयाने कौशल्य विकास मंत्रालयाच्या माध्यमातून कौशल्य विकास कार्यक्रम हाती घेतला आहे. या कामगारांना आणि त्यांच्या कुटुंबियांना उत्पन्न वाढीसाठी आणखी एक पर्याय उपलब्ध करुन देण्याच्या हेतूने हा कार्यक्रम राबविला जात आहे. त्या अंतर्गत डिसेंबर 2017 पर्यंत महाराष्ट्रात नागपूर येथील नोंदणीकृत 1,82,359 विडी कामगारांपैकी 63 कामगारांनी तर 2018 या वर्षात आत्तापर्यंत 238 अशा एकूण 301 जणांनी या प्रशिक्षणाचा लाभ घेतला आहे.


    श्रम आणि रोजगार राज्यमंत्री (स्वतंत्र प्रभार) संतोष कुमार गंगवार यांनी आज राज्यसभेत एका लेखी प्रश्नाच्या उत्तरात ही माहिती दिली.


    B.Gokhale/M.Pange/P.Malandkar


    

    
    (Release ID: 1541036) Visitor Counter : 18
    
    
      Read this release in: English