      वाणिज्य आणि उदयोग मंत्रालय

      देशातील पादत्राण उद्योग क्षेत्रात निर्यात आणि रोजगार वाढीची मोठी क्षमता : सुरेश प्रभू
      Posted On: 02 AUG 2018 5:44PM by PIB Mumbai


    नवी दिल्ली , 2 ऑगस्ट 201 8


    देशातील पादत्राण उद्योग क्षेत्रात निर्यात आणि रोजगार वाढीची मोठी क्षमता असल्याचे मत वाणिज्य आणि उद्योग मंत्री सुरेश प्रभू यांनी व्यक्त केली. नवी दिल्ली येथे प्रगती मैदानावर आयोजित चौथ्या भारतीय आंतरराष्ट्रीय पादत्राणे मेळाव्याच्या उद्‌घाटनप्रसंगी ते आज बोलत होते. जागतिक स्तरावर पादत्राणांची वाढती मागणी पूर्ण करण्याच्या दृष्टीने भारत लवकरच महत्वाचे जागतिक केंद्र होईल असा विश्वास त्यांनी व्यक्त केला. भारतातील पादत्राणं उद्योगाला जागतिक स्तरावर प्रोत्साहन देण्यासाठी राज्ये आणि व्यापार संघटनांमध्ये अधिक चांगल्या समन्वयाच्या दृष्टीने केंद्र सरकार धोरण तयार करत असल्याची माहिती त्यांनी दिली. प्रभू यांनी पादत्राणे उद्योगाला जागतिक स्तरावर विकासाच्या संभाव्यता असल्याने 2600 कोटी रुपयांच्या विशेष पॅकेजला सरकारने गेल्या वर्षी मंजुरी दिली होती यानुसार योजनांची अंमलबजावणी चालु आहे.


    आफ्रिकी देशांमधील बाजारपेठांमध्ये भारतीय चर्म उत्पादने आणि पादत्राण उद्योगांना प्रोत्साहन देण्यासाठी प्रयत्न सुरु असल्याचे सांगत पादत्राण उद्योगाला केंद्र सरकार सर्वतोपरी सहाय्य करेल अशी ग्वाही प्रभू यांनी दिली. उद्‌घाटन समारंभानंतर प्रभू यांनी या मेळाव्याला भेट दिली आणि पादत्राणांसह यंत्रसामग्री, तंत्रज्ञान, रसायने आणि इतर संबंधित बाबींसंदर्भात माहिती घेतली.


    B.Gokhale/P.Malandkar


    

    
    (Release ID: 1541372) Visitor Counter : 19
    
    
      Read this release in: English