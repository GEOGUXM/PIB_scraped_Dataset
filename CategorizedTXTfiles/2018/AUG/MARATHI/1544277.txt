      मंत्रिमंडळ

      केंद्रीय कर्मचारी आणि सेवानिवृत्त कर्मचाऱ्यांसाठी 2 टक्के अतिरिक्त महागाई भत्ता देण्याच्या प्रस्तावाला केंद्रीय मंत्रिमंडळाची मंजुरी, नवा भत्ता 1 जुलै 2018 पासून लागू होणार
      Posted On: 29 AUG 2018 2:31PM by PIB Mumbai


      नवी दिल्ली, 29 ऑगस्ट 201 8


      पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत केंद्रीय कर्मचारी आणि सेवानिवृत्त कर्मचाऱ्यांना 2 टक्के अतिरिक्त महागाई भत्ता देण्याच्या प्रस्तावाला मंजुरी देण्यात आली. सध्या हा भत्ता, मूळ पगार अथवा निवृत्ती वेतनाच्या 7 टक्के इतका आहे.


      या महागाई भत्त्यामुळे सरकारच्या तिजोरीवर 6,112.20 कोटी रुपयांचा वार्षिक तर 2018-19 या आर्थिक वर्षात 4,074.80 कोटी रुपयांचा बोजा पडणार आहे. या निर्णयाचा लाभ 40.41 लाख केंद्रीय कर्मचारी तर 62.03 लाख निवृत्ती वेतनधारकांना होणार आहे.


      सातव्या वेतन आयोगाच्या शिफारशीनुसार हा निर्णय घेण्यात आला आहे.


      N.Sapre /R.Aghor/P.Kor

    
    
    (Release ID: 1544277) Visitor Counter : 61
    
    
      Read this release in: English