      मंत्रिमंडळ

      केंद्रीय मंत्रिमंडळाच्या बैठकीत भारत आणि कोरिया दरम्यानच्या रेल्वे सहकार्य सामंजस्य करारावर चर्चा
      Posted On: 29 AUG 2018 2:32PM by PIB Mumbai


      नवी दिल्ली, 29 ऑगस्ट 201 8


      पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत भारत आणि कोरिया यांच्या दरम्यान रेल्वे सहकार्याविषयी झालेल्या सामंजस्य कराराची माहिती मंत्रिमंडळाला देण्यात आली. भारतातील संशोधन, रेखाटन आणि प्रमाणन संस्था तसेच कोरियातील रेलरोड संशोधन संस्था यांच्यात 10 जुलै 2018 रोजी हा करार करण्यात आला.


      परिणाम


      या करारामुळे भारताला कोरियाकडून रेल्वेतील अत्याधुनिक तंत्रज्ञान मिळणार आहेत. त्याशिवाय तांत्रिक तज्ज्ञ, अहवाल, कागदपत्रे यांची देवाणघेवाण आणि उभय देशांमध्ये प्रशिक्षण चर्चासत्रे, कार्यशाळा आयोजित केल्या जातील.


      या सामंजस्य करारामुळे परस्पर हिताच्या प्रश्नांवर संयुक्त संशोधन करणे शक्य होईल. तसेच भारतात अत्याधुनिक रेल्वे संशोधन आणि विकास सुविधा निर्माण करता येतील. तंत्रज्ञान विषयक माहितीसाठी चर्चासत्रे आयोजित केली जातील. दोन्ही देशातले तज्ज्ञ परस्परांना रेल्वे उद्योगासाठी सल्ला आणि तांत्रिक मदत करू शकतील.


      N.Sapre /R.Aghor/P.Kor

    
    
    (Release ID: 1544279) Visitor Counter : 22
    
    
      Read this release in: English