      निती आयोग

      नीती आयोगाच्या, “साधनसामग्रीच्या पुनर्वापराद्वारे शाश्वत विकास” विषयावरील आंतरराष्ट्रीय परिषदेचे नितीन गडकरी यांच्या हस्ते उद्‌घाटन
      Posted On: 06 AUG 2018 5:03PM by PIB Mumbai


    नवी दिल्ली , 6 ऑगस्ट 201 8


    साधनसामग्रीचा पुनर्वापर करण्याचे अभियान यशस्वी ठरविण्यासाठी नागरिकांचा सहभाग महत्वाचा असल्याचे प्रतिपादन केंद्रीय रस्ते आणि महामार्ग मंत्री नितीन गडकरी यांनी केले आहे. “ साधनसामग्रीच्या पुनर्वापराद्वारे शाश्वत विकास: धोरणविषयक नियम ” या नीती आयोगाने आयोजित केलेल्या आंतरराष्ट्रीय परिषदेचे उद्‌घाटन करताना ते आज बोलत होते. पुनर्वापरामुळे संपत्ती आणि रोजगाराची निर्मिती होऊन विकासाला चालना मिळेल असे गडकरी म्हणाले.


    नीती आयोगाचे उपाध्यक्ष राजीव कुमार, नीती आयोगाचे मुख्य कार्यकारी अधिकारी अमिताभ कांत यावेळी उपस्थित होते. पुर्नवापराचे पर्यावरण, अर्थव्यवस्था आणि सामाजिक क्षेत्राला होणारे लाभ डॉ. राजीव कुमार यांनी आपल्या भाषणात विषद केले. साधन साम्रगीच्या पुनर्वापरामुळे पर्यावरणाचे दुष्परिणाम कमी करता येतील, मर्यादित असणाऱ्या संसाधनांवरचे अवलंबित्व कमी होईल असे ते म्हणाले.


    भारतात साधनसामग्री पुनर्वापर विकासाबाबत धोरणाला दिशा देण्यासाठी आणि या पुनर्वापरातून अधिक रोजगार निर्मिती आणि पर्यावरणाचे रक्षण साधण्यासाठी नामवंत तज्ञ या परिषदेला उपस्थित आहेत.


    B.Gokhale/N.Chitale/P.Malandkar


    

    
    (Release ID: 1541751) Visitor Counter : 51
    
    
      Read this release in: English