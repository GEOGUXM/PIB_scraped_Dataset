      उपराष्ट्रपती कार्यालय

      रुग्ण आणि त्यांच्या कुटुंबियांशी डॉक्टरांनी सहानुभूतीपूर्वक वर्तणूक ठेवावी-उपराष्ट्रपती
      Posted On: 24 AUG 2018 3:45PM by PIB Mumbai


      नवी दिल्ली, 24 ऑगस्ट 201 8


      रुग्णालये आणि डॉक्टरांनी, रुग्ण आणि त्यांच्या कुटुंबियांशी सहानुभूतीने संवाद साधावा असे उपराष्ट्रपती एम. व्यंकय्या नायडू यांनी म्हटले आहे. या दृष्टीकोनामुळे रुग्णांना उपचारादरम्यान दिलासा मिळेल असे उपराष्ट्रपती म्हणाले. विशाखापट्टणम येथे केआयएमएस-आयकॉन या रुग्णालयाच्या उद्‌घाटनप्रसंगी ते आज बोलत होते.


      रोगउपचारावरचा खर्च कमी करण्यासाठी उपाययोजनांची आवश्यकता त्यांनी व्यक्त केली. वैद्यकीय सुविधा आणि आरोग्य सेवा जन सामान्यांच्या आवाक्यात असायला हव्यात. रुग्णांना केवळ औषधोपचार देऊन डॉक्टरांचे कर्तव्य संपत नाही तर त्यांनी प्रतिबंधक उपाययोजनांबाबतही रुग्णांना मार्गदर्शन आणि सल्ला दिला पाहिजे, असे उपराष्ट्रपती म्हणाले.


      N.Sapre /N.Chitale/P.Kor

    
    
    (Release ID: 1543822) Visitor Counter : 17
    
    
      Read this release in: English