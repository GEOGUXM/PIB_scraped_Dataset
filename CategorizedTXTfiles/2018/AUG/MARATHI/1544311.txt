      मंत्रिमंडळ

      भारत, ब्रिटन आणि उत्तर आयर्लंड दरम्यान पशुपालन, दुग्ध व्यवसाय आणि मत्स्यपालन क्षेत्रातील सामंजस्य कराराबाबत मंत्रिमंडळाला अवगत करण्यात आले
      Posted On: 29 AUG 2018 4:03PM by PIB Mumbai


      नवी दिल्ली, 29 ऑगस्ट 201 8


      पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाला भारत , ब्रिटन आणि उत्तर आयर्लंड दरम्यान पशुपालन, दुग्ध व्यवसाय आणि मत्स्यपालन क्षेत्रातील सामंजस्य कराराबाबत अवगत करण्यात आले. या करारावर 17.04.2018.रोजी स्वाक्षऱ्या करण्यात आल्या होत्या.


      भारतीय पशुधन आणि मत्स्यपालन यांचे उत्पादन आणि उत्पादकता वाढवण्याच्या उद्देशाने पशुपालन , दुग्धव्यवसाय आणि मत्स्यपालन क्षेत्रात द्विपक्षीय सहकार्य विकसित करणे हा या सामंजस्य कराराचा उद्देश आहे.


      प्रभाव:


      या भागीदारीमुळे पशुधनाचे आरोग्य , त्यांचे संगोपन आणि मत्स्यपालन क्षेत्रात सुधारणा होऊन देशांतर्गत वापर आणि निर्यातीसाठी दुग्ध, मत्स्य आणि पशु उत्पादनात वाढ होण्याची शक्यता आहे. हा करार पशु-पालन, मत्‍स्‍य-पालन आणि दुग्धव्यवसाय याबाबत पुढील प्रकारे चर्चा आणि सहकार्याला प्रोत्साहन देईल-

        * पशु-पालन , मत्‍स्‍य-पालन आणि संबंधित प्रकरणांमध्ये परस्पर हिताच्या बाबी
        * पशुधनाचे आरोग्य आणि पशु-पालन , संगोपन , दुग्ध आणि मत्‍स्‍य-पालन यात सहकार्य
        * पशुधनाची उत्‍पादकता आणि उत्‍पादन वाढवण्यासाठी त्यांचे खाणे आणि चारा पोषणाच्या दृष्टीने समृद्ध बनवणे आणि चारा कमी असलेल्या भागात त्याची मोठ्या प्रमाणावर वाहतूक करणे
        * पशुधन , पशु-पालन आणि पशु उत्‍पादनांच्या व्यापाराशी संबंधित प्रकरणी स्वच्छता
        * जनावरांच्या चाऱ्याच्या पिकांसह उच्‍च तंत्रज्ञानवाल्या चाऱ्याच्या वृक्षांच्या प्रजातींची नर्सरी विकसित करणे आणि दुष्काळ-प्रवण भागात ओलावा असलेल्या मातीच्या संरक्षणाबरोबरच एकीकृत कृषि प्रणाली अंतर्गत कृषी वनांना प्रोत्साहन
        * अभ्यास दौरे परस्‍पर सहमतीच्या क्षेत्रात प्रशिक्षणासाठी वैज्ञानिकांचे आदान-प्रदान
        * माहिती आणि संचार तंत्रज्ञानाच्या वापरासह नवोन्‍मेष कृषी विस्‍तार दृ‍ष्टिकोनासंदर्भात विविध विषयांच्या माहितीसाठी संयुक्‍त संशोधनासाठी सहकार्य
        * संयुक्‍त हिताचा अन्य कुठलाही मुद्दा

      संयुक्त कार्यक्रम आखण्यासाठी आणि सहकार्य तसेच विचार विनिमय करण्यासाठी प्रत्येक देशाच्या प्रतिनिधींचा एक संयुक्त गट निर्माण केला जाईल.


      N.Sapre /S.Kane/P.Kor


    

    
    (Release ID: 1544311) Visitor Counter : 29
    
    
      Read this release in: English
    
    
    

*