      आरोग्य आणि कुटुंब कल्याण मंत्रालय

      तंबाखूजन्य उत्पादनांच्या वेष्टनावर नवा आरोग्यविषयक इशारा
      Posted On: 20 AUG 2018 7:48PM by PIB Mumbai


      नवी दिल्ली, 20 ऑगस्ट 201 8


      केंद्रीय आरोग्य आणि कुटुंब कल्याण मंत्रालयाने सिगारेट आणि इतर तंबाखूजन्य उत्पादने (पॅकिंग, लेबलिंग) कायदा 2008 मध्ये सुधारणा केली आहे. त्यानुसार सर्व तंबाखूजन्य उत्पादनांच्या वेष्टनावर देण्याचा विशिष्ट आरोग्यविषयक इशारा अधिसूचित केला आहे. सुधारित नियम 1सप्टेंबर 2018 पासून लागू होतील.


      चित्र-1


      1 सप्टेंबर 2018 पासून बारा महिन्यांसाठी ही प्रतिमा छापायची आहे.


      चित्र-2


      चित्र क्रमांक 1 च्या इशाऱ्याला 12 महिने पूर्ण झाल्यानंतर चित्र क्रमांक 2 ची प्रतिमा लागू होईल.


      या प्रतिमा आणि आरोग्य इशाऱ्याबाबतची तपशीलवार माहिती आणि नियम www.mohfw.gov.in या संकेतस्थळावर उपलब्ध आहेत.


      1 सप्टेंबर 2018 ला किंवा त्यानंतर उत्पादित, आयात केलेल्या अथवा पॅकबंद केलेल्या सर्व तंबाखूजन्य उत्पादनावर चित्र-1 तर 1 सप्टेंबर 2019 ला किंवा त्यानंतर उत्पादित, आयात केलेल्या अथवा पॅकबंद केलेल्या तंबाखूजन्य उत्पादनावर चित्र-2 छापावे लागेल.


      सिगारेट अथवा अन्य तंबाखूजन्य वस्तुंच्या उत्पादनाशी पुरवठा, आयात अथवा वितरणाशी संबंधित सर्व व्यक्तींनी हा विशिष्ट आरोग्य इशारा संबंधित सुचनेनुसार छापला आहे ना याची खातरजमा करणे आवश्यक.


      या नियमांचा भंग करणे शिक्षापात्र गुन्हा ठरणार आहे. यामध्ये तुरुंगवास आणि दंडाची तरतूद आहे.


      N.Sapre / N.Chitale /P.Kor


    

    
    (Release ID: 1543505) Visitor Counter : 31
    
    
      Read this release in: English