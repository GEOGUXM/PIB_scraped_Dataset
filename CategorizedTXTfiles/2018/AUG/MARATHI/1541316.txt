      कृषी मंत्रालय

      वर्ष 2022 पर्यंतच्या शेतकरी उत्पन्न दुप्पट उद्दिष्टाच्या साध्यतेसाठी विकसित एकात्मिक कृषी यंत्रणेला प्रोत्साहन
      Posted On: 02 AUG 2018 5:01PM by PIB Mumbai


    नवी दिल्ली , 2 ऑगस्ट 201 8


    2022 सालापर्यंत देशातील शेतकऱ्यांचे उत्पन्न दुप्पट करण्याचे, पंतप्रधान नरेंद्र मोदी यांचे उद्दिष्ट साध्य करण्यासाठी देशात वैज्ञानिकदृष्ट्या विकसित केलेल्या एकात्मिक कृषी यंत्रणेला प्रोत्साहन दिले जात आहे. कृषी आणि कृषक कल्याण मंत्री राधामोहन सिंह यांनी आज नवी दिल्लीत ही माहिती दिली. उपजीविका सुरक्षा आणि शेतकऱ्यांचे उत्पन्न वाढवण्याच्या अनुषंगाने एकात्मिक कृषी यंत्रणेच्या- IFS च्या संदर्भात चर्चा करण्यासाठी आयोजित बैठकीत ते बोलत होते. या बैठकीला कृषी आणि कृषक कल्याण मंत्रालयाच्या संसदीय सल्लागार समितीचे सदस्य, सरकारी अधिकारी आणि भारतीय कृषी संशोधन परिषदेतील वैज्ञानिक सहभागी झाले.


    एकात्मिक कृषी यंत्रणेच्या- IFS च्या अंतर्गत उत्पादन वाढ, नफा, पुनर्वापराच्या माध्यमातून उत्पादन खर्चात कपात, कुटुंबाचे पोषण, रोजगार निर्मिती तसेच आर्थिक सक्षमतेसारख्या अनेक बाबी हाताळल्या जाणार आहेत. मोठ्या प्रमाणावर उत्पन्न देणाऱ्या बियाणांच्या वापरामुळे भारताची अन्न-धान्य आयातीवरचे परावलंबित्व कमी होईल तसेच देशाची अन्न धान्याची आवश्यकता पूर्ण होईल असे कृषीमंत्र्यांनी सांगितले. मात्र खतांचा कमी वापर केल्यामुळे उत्पादकेतवर विपरित परिणाम होऊन शेतकऱ्यांच्या उत्पन्नात घट होण्याची शक्यताही त्यांनी व्यक्त केली. 2017-18 च्या वर्षासाठीच्या आर्थिक सर्वेक्षणानुसार गेल्या 10 वर्षाच्या काळात अन्न-धान्याच्या उत्पादनातून शेतकऱ्यांच्या उत्पन्नात केवळ 1 टक्का वाढ झाली असून पशू उद्योगांद्वारे प्राप्त उत्पन्नात मात्र सात टक्के वाढ झाल्याची माहिती राधा मोहन सिंह यांनी दिली. दोन हेक्टर क्षेत्रापर्यंतच्या लहान शेतांच्या माध्यमातून देशाच्या अन्न आणि पोषण सुरक्षेची आवश्यकता पूर्ण होऊ शकते असे त्यांनी सांगितले.


    B.Gokhale/M.Pange/P.Malandkar

    
    
    (Release ID: 1541316) Visitor Counter : 32
    
    
      Read this release in: English