      पर्यावरण, वन एवं जलवायु परिवर्तन मंत्रालय

      लोकाभिमुख उपक्रमांच्या अंमलबजावणीसाठी सरकार कटिबद्ध :- डॉ. हर्ष वर्धन
      Posted On: 31 AUG 2018 5:26PM by PIB Mumbai


    नवी दिल्ली , 31 ऑगस्ट 201 8


    लोकाभिमुख उपक्रमांच्या अंमलबजावणीसाठी सरकार कटिबद्ध असल्याचे केंद्रीय पर्यावरण वन आणि हवामान बदल मंत्री डॉ. हर्ष वर्धन यांनी म्हटले आहे. स्थानिकांना उपजीविका पुरवणारे त्याचबरोबर पर्यटकांना निसर्गाविषयी ज्ञान आणि माहिती देणारे इको-टुरिझम अर्थात निसर्गस्नेही पर्यटन धोरण आपल्या मंत्रालयाने तयार केल्याची माहिती त्यांनी दिली. वन आणि वन्यजीव विभागातल्या इको टुरिझमसाठीच्या धोरणाबाबत नवी दिल्लीत ते आज बोलत होते. स्थानिकांना यासंदर्भात विशेष प्रशिक्षण देण्यात येणार आहे. निसर्ग आणि पर्यटन मार्गदर्शक म्हणून स्थानिकांना रोजगार उपलब्ध करुन दिला जाऊ शकतो याकडे त्यांनी लक्ष वेधले.


    निसर्गस्नेही पर्यटन म्हणजे निसर्ग समृद्ध भागात, पर्यावरणाचे जतन करत आणि स्थानिकांना समृद्धीसाठी हातभार लावणारे, जबाबदाराची भान राखत केलेले पर्यटन. संबंधितांशी चर्चा करुनच हे निसर्गस्नेही पर्यटन धोरण आखण्यात आले आहे.


    स्थानिक अर्थव्यवस्था समृद्ध करण्यासाठी यंत्रणा विकसित करण्याबरोबरच देशातल्या वन्यजीवांविषयी शिक्षण आणि जागृती वाढवण्यासाठीही हे धोरण उपयुक्त ठरणार असल्याचे डॉ. हर्षवर्धन म्हणाले.


    N.Sapre/N.Chitale/P.Malandkar


    

    
    (Release ID: 1544663) Visitor Counter : 48
    
    
      Read this release in: English