      निती आयोग

      मुव्हहॅक या नीती आयोगाच्या जागतिक हॅकेथॉनला मोठा प्रतिसाद
      Posted On: 20 AUG 2018 5:24PM by PIB Mumbai


      नवी दिल्ली, 20 ऑगस्ट 201 8


      नीती आयोगाच्या मुव्हहॅक 2018 या वाहतूक विषयक जागतिक हॅकेथॉनला जगभरातून मोठा प्रतिसाद लाभत आहे. दोन कोटी रुपयांपेक्षा जास्त रकमेचं पारितोषिक असलेले हे हॅकेथॉन 1 ऑगस्ट 2018 रोजी सुरू करण्यात आले. 10 संकल्पनांवर आतापर्यंत 7500हून अधिक नोंदणी यासाठी प्राप्त झाल्या आहेत.


      वाहतूक विषयक समस्यांवर कल्पक प्रभावी तोडगा काढण्याचा मुव्ह हॅकचा उद्देश आहे.


      ‘जस्ट कोड इट’ आणि ‘जस्ट सॉल्व्ह इट’ च्या दहा संकल्पनांसाठी जगभरातून साडेसातहजार व्यक्तींनी आणि तीन हजारपेक्षा जास्त संघांनी नोंदणी केली आहे. जस्ट कोड इटसाठी रस्ता सुरक्षा, भारतीय वाहतूक पायाभूत सुविधांसाठी कृत्रिम बुद्धीमत्ता या संकल्पना लोकप्रिय असल्याचे तर पुणे स्मार्ट सिटी वहनविषयक आव्हानांसाठी तंत्रज्ञान आणि इलेक्ट्रॉनिक क्रांतीसाठी उपाय या संकल्पनांवर जस्ट सॉल्व्ह इट अंतर्गत जास्तीत जास्त रुची दर्शविण्यात आली आहे. 18 ते 25 वयोगटातल्या तरुणाईने या नोंदणीला जास्त प्रतिसाद दिल्याचे दिसून येत आहे. अमेरिका, ब्रिटन, इस्रायल आणि सिंगापूर हे देश नोंदणीत आघाडीवर आहेत.


      नवी दिल्लीत 7 आणि 8 सप्टेंबर 2018 रोजी आयोजित ‘मुव्ह परिषद 2018’ दरम्यान विजेत्यांची घोषणा करण्यात येणार आहे. यासाठी परीक्षक आणि उपदेशक म्हणून नंदन नीलकेणी (सहाय्यक संस्थापक आणि अध्यक्ष इन्फोसिस), दीपक कालरा (संस्थापक आणि मेक माय ट्रिपचे मुख्य कार्यकारी अधिकारी) यांच्यासह इतर मान्यवरांचा समावेश आहे.


      मुव्ह हॅकच्या नोंदणीसह इतर माहितीसाठी https://www.movehack.gov.in या संकेतस्थळाला भेट द्यावी.


      N.Sapre / N.Chitale /P.Kor


    

    
    (Release ID: 1543423) Visitor Counter : 41
    
    
      Read this release in: English