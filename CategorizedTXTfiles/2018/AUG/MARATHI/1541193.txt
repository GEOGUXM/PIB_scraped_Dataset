      आर्थिक व्यवहार विषयक मंत्रिमंडळ समिती

      सात राज्यांमध्ये 13 नवीन केंद्रीय विद्यालये आणि मध्य प्रदेशातील रतलाम जिल्ह्यात अलोट येथे दुसरे जवाहर नवोदय विद्यालय सुरु करायला मंत्रिमंडळाची मंजुरी
      Posted On: 01 AUG 2018 10:00PM by PIB Mumbai


    नवी दिल्ली , 1 ऑगस्ट 201 8


    पंतप्रधान नरेंद्र मोदी यांच्या अध्यक्षतेखाली अर्थविषयक केंद्रीय समितीने सात राज्यांमध्ये 13 नवीन केंद्रीय विद्यालये आणि मध्य प्रदेशातील रतलाम जिल्ह्यात अलोट येथे दुसरे जवाहर नवोदय विद्यालय सुरु करण्याच्या प्रस्तावाला मंजुरी दिली आहे.


    या 13 शाळा बांदा (उत्तर प्रदेश), वाशीम आणि परभणी (महाराष्ट्र), चकपिकारोंग (मणिपूर), नावाडा (बिहार), मिर्जापूर(उत्तर प्रदेश), भादोही (उत्तर प्रदेश), पालामौ (झारखंड), सिद्दीपेट (तेलंगण), कुडामालकुंटे(कर्नाटक), सीआयएसएफ सुरजपूर(उत्तर प्रदेश), देवकुंड(बिहार) आणि बावली (उत्तर प्रदेश) येथे आहेत.


    अर्थविषयक केंद्रीय समितीने मध्य प्रदेशातील रतलाम जिल्ह्यात अलोट येथे अतिरिक्त जवाहर नवोदय विद्यालय सुरु करण्याच्या प्रस्तावाला देखील मंजुरी दिली.


    मध्य प्रदेशातील रतलाम येथे अनुसूचित जाती आणि अनुसूचित जमातीतील समुदाय मोठ्या संख्येने आहे आणि तिथे अतिरिक्त जवाहर नवोदय विद्यालय सुरु करण्याची मागणी सातत्याने होत होती. तसेच, राज्य सरकारनेही आवश्यक जमीन आणि विद्यालयासाठी तात्पुरती इमारत देण्याची तयारी दर्शवली होती.


    लाभ:


    सध्या केंद्रीय विद्यालये 12 लाख पेक्षा अधिक विद्यार्थ्यांना दर्जेदार शिक्षण पुरवत असून जवाहर नवोदय विद्यालय देशातील विविध भागातील सुमारे अडीच लाख विद्यार्थ्यांना मोफत आधुनिक शिक्षण पुरवत आहे. या 13 नवीन केंद्रीय विद्यालयांमुळे आणखी 13 हजार विद्यार्थ्यांना किफायतशीर आणि दर्जेदार शिक्षण मिळेल. तर अलोट येथील दुसरे जवाहर नवोदय विद्यालय इयत्ता 5 वी ते 12 वी पर्यंत पूर्णपणे कार्यरत झाल्यानंतर आणखी 560 विद्यार्थ्यांना लाभ मिळेल.


    B.Gokhale/S.Kane/P.Malandkar


    

    
    (Release ID: 1541193) Visitor Counter : 24
    
    
      Read this release in: English