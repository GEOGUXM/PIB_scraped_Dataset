      अर्थ मंत्रालय

      कर संकलन आणि अर्थव्यवस्थेची बांधणी यावर विमुद्रीकरणाचा परिणाम - अरुण जेटली
      Posted On: 30 AUG 2018 7:22PM by PIB Mumbai


    नवी दिल्ली , 30 ऑगस्ट 201 8


    सरकारने देशात 500 आणि 1000च्या नोटा रद्द केल्यानंतर , यातील बहुतांश नोटा बँकिंग व्यवस्थेत परत आल्याचे रिझर्व्ह बँकेने दोनदा आपल्या अहवालात म्हटले आहे. रद्द केलेल्या चलनापैकी बरेच मोठे चलन बॅंकांमध्ये परत आले असल्यानेच विमुद्रीकरणाचे उद्दिष्ट यशस्वी झाले नाही असे म्हटले जात आहे. विमुद्रीकरणाच्या मागचा एकमेव उद्देश व्यवस्थेत परत न आलेले चलन रद्द ठरवणे एवढाच होता का ? तर नक्कीच नाही. विमुद्रीकरणाचा व्यापक उद्देश हा कर भरण्यासाठी अनुत्सुक असलेल्या भारतीय समाजात कर भरण्याची प्रवृत्ती रुजवणे हा होता. यात निश्चितपणे अर्थव्यवस्थेची बांधणी आणि काळ्या पैशांवर मोठा प्रहार अपेक्षित होता. हे साध्य झाले आहे काय ?

      * जेंव्हा बँकेत कुठलीही रक्कम जमा केली जाते त्यावेळी त्या रकमेच्या मालकाची ओळख उघड होतेच. ही जमा केलेली रक्कम त्या मालकाच्या नावावर असते आणि त्यातूनच या रकमेविषयी चौकशी केली जाऊ शकते. ही रक्कम जमा करणाऱ्या व्यक्तीच्या उत्पन्नाशी ताळमेळ साधणार आहे की नाही हे तपासले जाऊ शकते. त्यानुसार विमुद्रीकरणानंतर 1.8 दशलक्ष खातेदारांनी जमा केलेल्या रकमेची अशा प्रकारची चौकशी सुरु झाली आहे. यांच्यापैकी अनेकांकडून दंड अथवा कर वसूल करण्यात आला आहे. बँकेच्या खात्यात केवळ रोख-रक्कम जमा केल्याने या पैशावर कर भरला आहे असे आपण गृहीत धरु शकत नाही.
      * मार्च 2014 मध्ये देशात 3.8 कोटी लोकांनी प्राप्तीकर विवरण भरले होते. 2017-18 मध्ये हा आकडा 6.86 कोटींपर्यंत पोहोचला. गेल्या दोन वर्षात जेंव्हा विमुद्रीकरणाचा आणि इतर आर्थिक सुधारणांचा आढावा घेतला गेला त्यावेळी देशात कर भरणाऱ्यांची संख्या दोन वर्षात अनुक्रमे 19 आणि 25 टक्क्यांपर्यंत वाढली आहे. ही ऐतिहासिक वाढ आहे.
      * विमुद्रीकरणानंतर कर विवरण भरणाऱ्यांची संख्या गेल्या दोन वर्षात 85.51 लाखांवरुन 1.07 कोटींपर्यंत पोहोचली आहे.
      * 2018-19 या आर्थिक वर्षाच्या पहिल्या तिमाहीत वैयक्तिक प्राप्तीकरात अग्रीम कर भरणाऱ्यांची संख्या 44.1 टक्क्यांपर्यंत तर कॉर्पोरेट कर भरणाऱ्यांची संख्या 17.4 टक्क्यांपर्यंत वाढली आहे.
      * 2013-14 पासून 2017-18 या आर्थिक वर्षापर्यंतच्या काळात प्राप्तीकर संकलन 6.38 लाख कोटींवरुन 10.02 लाख कोटींपर्यंत वाढली आहे.
      * विमुद्रीकरणापूर्वीच्या दोन वर्षात प्राप्तीकर संकलनाची वाढ अनुक्रमे 6.6 टक्के आणि 9 टक्के इतकी होती. मात्र विमुद्रीकरणानंतरच्या दोन वर्षात हे संकलन 15 आणि 18 टक्क्यांपर्यंत वाढले आहे. तिसऱ्या वर्षीही हेच चित्र कायम आहे.
      * 1 जुलै 2017 पासून, म्हणजेच विमुद्रीकरणानंतर देशात वस्तू आणि सेवा कर लागू झाला. त्यानंतरच्या पहिल्याच वर्षात या करासाठी नोंदणी केलेल्यांच्या संख्येत 72.5 टक्क्यांपर्यंत वाढ झाली. या आधी ही संख्या 66.17 लाख एवढी होती ती आता 114.17 लाखांपर्यंत पोहोचली आहे.

    हे विमुद्रीकरणाचे सकारात्मक परिणाम आहेत. अर्थव्यवस्थेची सुयोग्य आणि सुदृढ बांधणी, व्यवस्थेमध्‍ये अधिकाअधिक चलन येणे, अधिक कर महसूल, अधिक खर्च आणि अधिक विकास हे सर्व पहिल्या दोन तिमाहीनंतरच साध्य झाले आहे.


    B.Gokhale/R.Aghor/P.Malandkar


    

    
    (Release ID: 1544579) Visitor Counter : 20
    
    
      Read this release in: English
    
    
    

*