      रेल्वे मंत्रालय

      भारत-अमेरिका गोलमेज चर्चेत पियुष गोयल सहभागी
      Posted On: 14 AUG 2018 5:41PM by PIB Mumbai


      नवी दिल्ली, 14 ऑगस्ट 201 8


      रेल्वे, कोळसा, अर्थ आणि कंपनी व्यवहार मंत्री पियुष गोयल, रेल्वे बोर्डाचे अध्यक्ष अश्विनी लोहानी, रेल्वे बोर्डाचे अन्य सदस्य आणि वरिष्ठ अधिकारी भारत-अमेरिका गोलमेज चर्चेत सहभागी झाले होते. रेल्वे मंत्रालयात 13 ऑगस्ट 2018 रोजी झालेल्या या चर्चेत रेल्वे बांधकाम, देखभाल आणि माहिती तंत्रज्ञान क्षेत्रात कार्यरत आघाडीच्या अमेरिकन कंपन्यांचे उच्चस्तरीय शिष्टमंडळ सहभागी झाले होते. अमेरिकेचे भारतातील राजदूत केनेथ जस्टर यांनी या शिष्टमंडळाचे नेतृत्व केले. अमेरिकेच्या वाणिज्य दुतावासातील अधिकारीही या चर्चेत सहभागी झाले होते.


      कंपन्यांनी केलेल्या सादरीकरणात ऊर्जा कार्यक्षमता, रासायनिक प्रक्रिया प्रतिबंध आच्छादन, अग्नीसुरक्षा, अतिवेगवान इंटरनेटचा वापर, बोगदे, बोगींच्या निर्मिती, देखभाल यंत्रे, सिग्नल, रेल्वेतील दोष शोधणे, पुल बांधणीच्या आधुनिक पद्धती यांसारख्या विविध उत्पादने आणि सेवांचा समावेश होता.


      रेल्वेमंत्री पियुष गोयल यांनी अमेरिकी दुतावास आणि कंपन्यांचे या सादरीकरणाबद्दल आभार मानले आणि किफायतशीर दरात या गरजा कशा भागवता येतील याचा सविस्तर आढावा घेण्याचे निर्देश दिले.


      B.Gokhale / S.Kane /P.Kor

    
    
    (Release ID: 1542994) Visitor Counter : 28
    
    
      Read this release in: English