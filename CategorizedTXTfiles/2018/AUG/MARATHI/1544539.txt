      वाणिज्य आणि उदयोग मंत्रालय

      सहाव्या आरसीईपी मंत्रीस्तरीय बैठकीची सिंगापूर येथे सुरुवात
      Posted On: 30 AUG 2018 5:24PM by PIB Mumbai


    नवी दिल्ली , 30 ऑगस्ट 201 8


    सहाव्या आरसीईपी म्हणजेच प्रादेशिक सर्वसमावेशक वित्तीय परिषदेच्या आजपासून सिंगापूर येथे सुरु झालेल्या मंत्रीस्तरीय बैठकीत भारताचे प्रतिनिधी म्हणून केंद्रीय वाणिज्य, उद्योग आणि नागरी हवाई वाहतूक मंत्री सुरेश प्रभू उपस्थित आहेत.


    या बैठकीत 10 आसियान देश आणि आसियान एफपीएचे सहा सदस्य देश सहभागी झाले आहेत. या दोन दिवसीय बैठकीत सदस्य राष्ट्रांमध्ये दर्जेदार, समतोल आणि सर्वसमावेशक चर्चा होणे अपेक्षित आहे. आरसीईपीच्या व्यापार वाटाघाटी समितीला मंत्र्यांचे मार्गदर्शन लाभेल.


    या बैठकीनंतर सुरेश प्रभू पूर्व आशिया वित्तीय मंत्र्यांच्या सहाव्या बैठकीतही सहभागी होणार आहेत. या बैठकीत 10 आसियान राष्ट्र आणि आसियानचे 8 संवाद भागीदार देश ज्यात भारत, चीन, अमेरिका, रशिया, जपान, दक्षिण कोरिया आणि न्यूझीलंड यांचा समावेश आहे. त्या सर्व देशांचे प्रतिनिधी सहभागी होतील. जागतिक वित्तीय स्थिती आणि नियमांवर आधारित बहुराष्ट्रीय व्यापार व्यवस्था व त्याचे जागतिक अर्थव्यवस्थेचे स्थैर्य आणि कार्यक्षमतेत महत्व या विषयावर मंत्र्यांमध्ये चर्चा होईल.


    यानंतर 15 सप्टेंबरला भारत आणि आसियान वित्तीय मंत्र्यांची बैठक होणार आहे. या बैठकीतही भारत आणि आसियान देशादरम्यान व्यापार आणि वित्तीय संबंधांचा आढावा घेतला जाईल. भारत-आसियान मुक्त व्यापार कराराच्या आढावा बैठकीचा मुद्दा सुरेश प्रभू या बैठकीत प्राधान्याने उपस्थित करणार आहेत.


    सध्याच्या जागतिक अर्थव्यवस्थेत आसियान देश महत्वाची बाजारपेठ असून भारतासाठी या देशांतून व्यापार आणि गुंतवणुकीच्या मोठ्या संधी आहेत. गेल्या वर्षी आसियान देश आणि भारतात 81.33 अब्ज डॉलर्सचा व्यापार झाला असून हा समूह भारताचा दुसऱ्या क्रमांकाचा व्यापारी भागीदार ठरला आहे.


    M.Chopade/R.Aghor/P.Malandkar


    

    
    (Release ID: 1544539) Visitor Counter : 27
    
    
      Read this release in: English