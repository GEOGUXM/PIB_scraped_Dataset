      नवीन आणि नवीकरणीय ऊर्जा मंत्रालय

      नवीकरणीय ऊर्जास्रोतांच्या माध्यमातून शेतकऱ्यांना वीज पुरवठा
      Posted On: 02 AUG 2018 5:08PM by PIB Mumbai


    नवी दिल्ली , 2 ऑगस्ट 201 8


    सौर ऊर्जेवर चालणारे पाण्याचे पंप वापरणाऱ्या शेतकऱ्यांना नवीन आणि नवीकरणीय ऊर्जा मंत्रालयातर्फे 30 टक्क्यांपर्यंत अनुदान दिले जात आहे. या कार्यक्रमांतर्गत आत्तापर्यंत देशभरात सौर ऊर्जेवर चालणारे पाण्याचे 1.85 लाख पंप सक्रीय आहेत.


    सौर ऊर्जेबरोबरच वारा, बायोगॅस, जैव इंधन अशा क्षेत्रात संशोधन करुन तंत्रज्ञान विकसित करण्यासाठी नवीन आणि नवीकरणीय ऊर्जा मंत्रालयातर्फे अनेक संस्थांना वित्तीय सहाय्य दिले जाते. या क्षेत्रात संशोधन आणि विकास करण्यासाठी धोरण आणि मार्गदर्शक तत्वे निश्चित करण्यात आली आहेत. या मार्गदर्शक तत्वांनुसार उद्योग आणि नागरी संस्थांच्या भागीदारीतील प्रकल्पांसाठी 50 टक्क्यांपर्यंतचे अर्थसहाय्य केंद्राकडून दिले जाते.


    ऊर्जा तसेच नवीन आणि नवीकरणीय ऊर्जा राज्यमंत्री ( स्वतंत्र प्रभार ) आर.के.सिंग यांनी आज लोकसभेत एका लेखी उत्तरात ही माहिती दिली.


    B.Gokhale/M.Pange/P.Malandkar

    
    
    (Release ID: 1541319) Visitor Counter : 34
    
    
      Read this release in: English