      आरोग्य आणि कुटुंब कल्याण मंत्रालय

      आयुष्यमान भारत-प्रधानमंत्री जन आरोग्य अभियानाच्या अंमलबजावणीसाठी २९ राज्ये आणि केंद्रशासित प्रदेशांशी केंद्र सरकारचा सामंजस्य करार : जे. पी. नड्डा
      १६ राज्ये आणि केंद्रशासित प्रदेशात प्रायोगिक तत्वावर अभियानाची सुरुवात

      Posted On: 27 AUG 2018 8:27PM by PIB Mumbai

      नवी दिल्ली, 27 ऑगस्ट 201 8


      आयुष्यमान भारत-प्रधानमंत्री जन आरोग्य अभियानाच्या अंमलबजावणीसाठी २९ राज्ये आणि केंद्रशासित प्रदेशांशी केंद्र सरकारने सामंजस्य करार केले असून या योजनेची अंमलबजावणी सुरु झाली आहे , अशी माहिती केंद्रीय आरोग्यमंत्री जे. पी. नड्डा यांनी दिली. देशातील १६ राज्ये आणि केंद्रशासित प्रदेशात प्रायोगिक तत्वावर अभियानाची सुरुवातही झाल्याचे त्यांनी सांगितले. या योजनेच्या अंमलबजावणीविषयी माहिती देण्यासाठी नवी दिल्लीत घेतलेल्या पत्रकार परिषदेत ते काळ बोलत होते.


      या अभियानाची अंमलबजावणी करण्यासाठी सर्व राज्यांनी केलेल्या सूचनांचा विचार करण्यात आल्याचे त्यांनी सांगितले. हे अभियान परिणामकारकरित्या राबवले जावे , यासाठी विभिन्न स्तरावर व्यापक आणि सखोल चर्चा झाल्याचे ते म्हणाले.


      या योजनेचे लाभ घेण्यासाठी लाभार्थ्यांची नोंदणी करण्याची आवश्यकता नसून या आरोग्यसेवा मिळवण्यासाठी लाभार्थ्यांना कुठतेही शुल्क भरावे लागणारनाही , असेही त्यांनी स्पष्ट केले. या योजनेविषयी बनावट संकेतस्थळे आढळली, अथवा योजनेच्या नावाखाली कोणी पैसे उकळण्याचा प्रयत्न केल्यास त्याविरोधावत गुन्हेगारी कायद्याअंतर्गत कारवाई केली जाईल, असेही त्यांनी सांगितले.


      योजनेच्या अंमलबजावणीसाठी आरोग्यमित्राना प्रशिक्षण देण्याचे काम सुरु आहे. १५ राज्ये आणि केंद्रशासित प्रदेशात हे प्रशिक्षण आधीच सुरु झाले असल्याचे त्यानी सांगितले.


      या योजनेची अंमलबजावणी करण्यासाठी राज्यांना पूर्ण स्वायत्तता देण्यात आली आहे , असेही ते म्हणाले. लाभार्थ्यांची वैयक्तिक माहिती संकलित करण्यासाठी एन एच ए संस्था मदत करणार आहे. लाभार्थ्यांची माहिती सुरक्षित ठेवण्यासाठी सारखे उपाय करणार असल्याचे त्यांनी सांगितले.


      यावेळी जे. पी. नड्डा आणि पेट्रोलियम व नैसर्गिक वायू मंत्री धर्मेंद्र प्रधान यांच्या अध्यक्षतेखाली राष्ट्रीय आरोग्य यंत्रणा आणि राष्ट्रीय कौशल्य विकास महामंडळ यांच्यात सामंजस्य करार करण्यात आला. या कराराअंतर्गत १ लाख आरोग्य मित्रांना कौशल्य प्रशिक्षण दिले जाणार आहे.


      N.Sapre /R.Aghor/P.Kor


    

    
    (Release ID: 1544128) Visitor Counter : 24
    
    
      Read this release in: English