      मंत्रिमंडळ

      भारत आणि बल्गेरिया यांच्यात झालेल्या पर्यटनविषयक सामंजस्य कराराला केंद्रीय मंत्रिमंडळाची मंजुरी
      Posted On: 29 AUG 2018 2:49PM by PIB Mumbai


    नवी दिल्ली, 29 ऑगस्ट 201 8


    पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत भारत आणि बल्गेरिया यांच्यात पर्यटन सहकार्याबाबत झालेल्या सामंजस्य कराराला मंजुरी देण्यात आली.


    अ) या करारानुसार दोन्ही देशांदरम्यान पर्यटनाच्या क्षेत्रात द्विपक्षीय सहकार्य वाढवले जाईल.


    ब) दोन्ही देश पर्यटनाशी संबंधित माहिती आणि आकडेवारीची देवघेव करतील.


    क) पर्यटनाशी संबंधित उद्योग जसे हॉटेल आणि यात्रा आयोजक/प्रवास कंपन्या यांच्यात सहकार्य वाढवणे.


    ड) मनुष्यबळ विकासाच्या देवघेवीसाठी सहकार्य वाढवणे.


    इ) दोन्ही देशात यात्रा आयोजक, प्रसार माध्यमे पर्यटनाशी संबंधित तज्ज्ञ यांचे दौरे आयोजित करून पर्यटनाला प्रोत्साहन देणे.


    फ) पर्यटन प्रोत्साहन, पणन, पर्यटन स्थळाचा विकास आणि व्यवस्थापनाच्या क्षेत्रातील अनुभवांची देवघेव.


    ग) चित्रपट पर्यटनाच्या माध्यमातून दोन्ही देशात पर्यटन स्थळं विकसित करणे आणि पर्यटन सहकार्य वाढवणे.


    ह) सुरक्षित शाश्वत आणि प्रतिष्ठा प्राप्त पर्यटनाला चालना देणे.


    पार्श्वभूमी


    भारत आणि बल्गेरियाने पर्यटन सहकार्याबाबत याआधी 26 मे 1994 साली करार केला होता. भारतातील पर्यटन व्यवसायासाठी बल्गेरिया हा देश मोठा ग्राहक आहे. 2017 साली बल्गेरियाहून 5,228 पर्यटक भारतात आले होते. या सामंजस्य करारामुळे बल्गेरियातून भारतात येणाऱ्या पर्यटकांच्या संख्येत लक्षणीय वाढ होईल.


    N.Sapre /R.Aghor/P.Kor

    
    
    (Release ID: 1544290) Visitor Counter : 18
    
    
      Read this release in: English