      सुक्ष्म, लघु आणि मध्यम उदयोग मंत्रालय

      एक लाख जणांना थेट रोजगार उपलब्ध करुन देण्यासाठी सौर चरख्यांची तरतूद
      Posted On: 01 AUG 2018 5:09PM by PIB Mumbai


    नवी दिल्ली , 1 ऑगस्ट 201 8


    देशभरात सौर ऊर्जेवर चालणाऱ्या चरख्यांचे 50 समूह तयार करण्यासाठी सूक्ष्म, लघु आणि मध्यम उद्योग मंत्रालयाने सौर चरखा मोहीम हाती घेतली आहे. या मोहिमेसाठी 2018-19, 2019-20 या दोन वर्षांसाठी 550 कोटी रुपयांची तरतूद करण्यात आली आहे. देशभरातील किमान एक लाख जणांना या योजनेच्या माध्यमातून थेट रोजगार उपलब्ध होईल अशी अपेक्षा आहे.


    सूक्ष्म, लघु आणि मध्यम उद्योग राज्यमंत्री (स्वतंत्र प्रभार) गिरीराज सिंग यांनी आज राज्यसभेत एका लेखी उत्तरात ही माहिती दिली. देशभरात 15 नवे उपकरण कक्ष आणि तंत्रज्ञान विकास केंद्रे स्थापन करण्याबरोबरच सध्या देशभरात असलेली 18 केंद्रे अत्याधुनिक करण्यासाठी मंत्रालयातर्फे एक प्रकल्प राबवला जात आहे. त्यासाठी 2200 कोटी रुपये इतका खर्च अपेक्षित असून, यात जागतिक बँकेकडून मिळणाऱ्या 200 दशलक्ष अमेरिकन डॉलर्स इतक्या कर्जाचा समावेश आहे.


    B.Gokhale/M.Pange/P.Malandkar


    

    
    (Release ID: 1541041) Visitor Counter : 50
    
    
      Read this release in: English