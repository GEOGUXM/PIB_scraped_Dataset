      गृह मंत्रालय

      पद्म पुरस्कार 2019 साठी आतापर्यंत 21 हजारांहून अधिक नामांकने
      नामांकन भरण्याची प्रक्रिया 15 सप्टेंबरपर्यंत खुली

      Posted On: 28 AUG 2018 7:01PM by PIB Mumbai

      नवी दिल्ली, 28 ऑगस्ट 201 8


      पद्म पुरस्कार 2019 साठी जनतेकडून आतापर्यंत 21,855 नामांकनांची नोंदणी झाली आहे. ही नामांकन पाठवण्याची शेवटची तारीख 15 सप्टेंबर 2018 पर्यंत आहे. 1 मे पासून ही प्रक्रिया सुरू झाली.


      सर्व केंद्रीय मंत्रालय, विभाग, राज्य सरकार आणि केंद्रशासित प्रदेश, भारतरत्न तसेच पद्मविभूषण पुरस्कारप्राप्त मान्यवर, प्रतिष्ठीत संस्था अशा सर्वांकडून ही नामांकने मागवण्यात आली आहेत. त्याशिवाय इतर अनेक स्रोतांकडून पद्मपुरस्कारासाठी ऑनलाईन नामांकने येत आहेत. ही नामांकने केवळ ऑनलाईन स्वरुपातच www.padmaawards.gov.in . या पद्मपोर्टलवर स्वीकारली जातील. कोणीही नागरिक स्वत:सह इतर कोणाचेही नामांकन अथवा शिफारस पाठवू शकतात. मात्र ते विहित स्वरुपातच पाठवायचे आहेत. तसेच अर्ज पूर्ण भरला गेला आहे याची दक्षता घ्यावी, असे आवाहन गृहमंत्रालयाने केले आहे.


      कला, साहित्य, शिक्षण, क्रीडा, वैद्यक क्षेत्र, समाजकार्य, विज्ञान, अभियांत्रिकी, सार्वजनिक व्यवस्था, नागरी सेवा, व्यापार आणि उद्योग अशा विविध क्षेत्रात लक्षणीय कामगिरी केलेल्या व्यक्तींची नावे या पुरस्कारासाठी दिली जातात. अधिक माहितीसाठी केंद्रीय गृहमंत्रालयाच्या www.mha.gov.in या संकेतस्थळावर संपर्क करावा.


      N.Sapre / R.Aghor /P.Kor


    

    
    (Release ID: 1544256) Visitor Counter : 12
    
    
      Read this release in: English