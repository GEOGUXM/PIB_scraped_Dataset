      मंत्रिमंडळ

      आर्थिक वर्ष 2018-19 दरम्यान 15 हजार कोटी रुपयांपर्यंत स्वच्छ भारत अभियान (ग्रामीण) {एसबीएम(जी)} साठी अतिरिक्त निधीची तरतूद करायला आणि पूर्वीच्या आंतरराष्ट्रीय पेयजल गुणवत्ता केंद्राच्या कार्याचा विस्तार करण्यासाठी त्याचे राष्ट्रीय पेयजल, स्वच्छता आणि गुणवत्ता केंद्र असे नामकरण करायला आणि एसबीएम(जी) ईबीआर मिळवण्यासाठी त्याला अधिकृत करायला मंत्रिमंडळाची मंजुरी
      Posted On: 01 AUG 2018 11:09PM by PIB Mumbai


    नवी दिल्ली , 1 ऑगस्ट 201 8


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने पुढील मंजुरी दिली:

     1. आर्थिक वर्ष 2018-19 दरम्यान नाबार्डच्या माध्यमातून स्‍वच्‍छ भारत मिशन (ग्रामीण) {एसबीएम(जी)} साठी अतिरिक्‍त वित्तीय तरतूद (ईबीआर) (पूर्ण सरकारी सेवा रोखे ) स्वरूपात 15,000 कोटी रुपयांपर्यंत निधी उभारणे.
     2. आंतरराष्ट्रीय पेयजल गुणवत्‍ता केन्‍द्र नावाच्या संस्थेला कार्याच्या विस्तारासाठी अधिकृत करणे, एसबीएम(जी) साठी ईबीआर निधी मिळवणे राज्ये/केंद्रशासित प्रदेशांच्या संस्थांना तो वितरित करणे आणि त्याची परतफेड
     3. आंतरराष्ट्रीय पेयजल गुणवत्ता केंद्राचे राष्ट्रीय पेयजल, स्वच्छता आणि गुणवत्ता केंद्र असे नामकरण करणे.

    प्रभाव :


    या निर्णयामुळे स्‍वच्‍छ भारत मिशन (ग्रामीण) आणि घन आणि तरल कचरा व्यवस्थापन (एसएलडब्‍ल्‍यूएम) कामांसाठी ग्राम पंचायती अंतर्गत लाभ मिळवण्यासाठी पात्र सुमारे 1.5 कोटी ग्रामीण घरांना लाभ होईल.


    देशभरातील गावांमध्ये हागणदारीमुक्त दर्जा मिळवण्यासाठी आणि तो कायम राखण्यासाठी निधीचा वापर करणे.


    खर्च :


    ठरवण्यात आलेल्या अटी आणि शर्तीनुसार कर्ज वितरित केल्याच्या तारखेपासून 10 वर्ष पूर्ण होईपर्यंत सिंगल बुलेट पेमेंट म्हणून नाबार्डला 15000 कोटी रुपयांच्या कर्जाची परतफेड करणे.


    राज्‍य/केन्‍द्रशासित प्रदेशांच्या वास्‍तविक आवश्‍यकता/खर्चांवर विचार करून नाबार्डच्या माध्यमातून ईबीआर निधी उभारला जाईल आणि राज्‍य/केन्‍द्रशासित प्रदेशाना जारी केला जाईल. एसबीएम (जी) साठी निधी प्राप्त करण्याबाबत राज्ये/ केन्‍द्रशासित प्रदेशांच्या कृती गटाला वितरण आणि कर्ज तसेच व्याजाची परतफेड करण्याबाबत राष्‍ट्रीय पेयजल, स्‍वच्‍छता आणि गुणवत्‍ता केन्‍द्र प्राप्‍तकर्ता एजेंसी म्हणून काम करेल.


    अशा प्रकारे निर्धारित मुदतीत एसबीएम (जी) चे उद्दिष्ट साध्य करण्याबाबत राज्‍य/केन्‍द्रशासित प्रदेशाना वेळेवर निधी पुरवणे शक्य होईल.


    B.Gokhale/S.Kane/P.Malandkar


    

    
    (Release ID: 1541202) Visitor Counter : 38
    
    
      Read this release in: English
    
    
    

3.