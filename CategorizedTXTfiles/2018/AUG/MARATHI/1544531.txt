      राष्ट्रपती कार्यालय

      भारतीय महसूल सेवेच्या प्रशिक्षणार्थींनी घेतली राष्ट्रपतींची भेट
      Posted On: 30 AUG 2018 5:11PM by PIB Mumbai


    नवी दिल्ली , 30 ऑगस्ट 201 8


    भारतीय महसूल सेवेच्या (सीमा शुल्क आणि अबकारी) 68 व्या तुकडीच्या प्रशिक्षणार्थींनी आज राष्ट्रपती भवनात राष्ट्रपती राम नाथ कोविंद यांची भेट घेतली.


    गेल्या अनेक वर्षापासून करप्रणालीमुळे देशाच्या बांधणीत महत्वाची भर पडत आहे असे सांगत राष्ट्रपतींनी महसूल विभागाचे महत्व अधोरेखित केले. देशाची कररचना न्याय्य, कार्यक्षम, प्रामाणिक आणि समानता जपणारी असायला हवी आणि ती तशी राखणे ही प्रशासक म्हणून महसूल विभागाच्या अधिकाऱ्यांची प्राथमिक जबाबदारी आहे. हे कायम लक्षात ठेवावे असे ते म्हणाले. देशाला मिळणाऱ्या करातून पायाभूत सुविधा आणि शाळा, रुग्णालये, संरक्षण यासारख्या महत्वाच्या कामांची उभारणी होते. त्यामुळे प्रशासकांनी अधिकाअधिक लोकांना प्रामाणिकपणे कर भरण्यासाठी प्रोत्साहन द्यायला हवे तसेच करदात्यांना कुठलाही त्रास होणार नाही याची काळजी घ्यायला हवी अशी सूचना राष्ट्रपतींनी केली.


    2017 मध्ये सरकारने वस्तू आणि सेवा कर लागू केला आहे. या कररचनेविषयी अजूनही जनतेला शिक्षित करण्याची गरज आहे असे सांगत जीएसटीच्या योग्य अंमलबजावणीसाठी त्यांनी महसूल विभागाचे अधिकारी आणि कर्मचाऱ्यांचे अभिनंदन केले.


    M.Chopade/R.Aghor/P.Malandkar


    

    
    (Release ID: 1544531) Visitor Counter : 20
    
    
      Read this release in: English