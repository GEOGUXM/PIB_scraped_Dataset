      रेल्वे मंत्रालय

      केंद्रीय रेल्वेमंत्री पियुष गोयल यांच्या हस्ते फिक्कीच्या स्मार्ट रेल्वे परिषदेचे उद्‌घाटन
      Posted On: 28 AUG 2018 6:06PM by PIB Mumbai


      नवी दिल्ली, 28 ऑगस्ट 201 8


      फिक्कीने आयोजित केलेल्या स्मार्ट रेल्वे परिषदेचे आज केंद्रीय रेल्वे आणि कोळसामंत्री पियुष गोयल यांच्या हस्ते नवी दिल्लीत उद्‌घाटन झाले. केंद्र सरकार स्मार्ट रेल्वे देण्यासाठी कटिबद्ध असल्याचा पुनरुच्चार त्यांनी यावेळी केला. रेल्वेचा सर्वसमावेशक विकास करताना स्मार्ट नियोजन, प्रकल्पांची उत्तम अंमलबजावणी यावर भर द्यायला हवा, असे ते म्हणाले.


      भारताला एक मोठी झेप घेण्याची आज उत्कृष्ट संधी आहे, मात्र त्याआधी पायाभूत सुविधा आणि मूलभूत प्रश्नांकडे लक्ष द्यायला हवे, असे ते म्हणाले. त्यासाठी गेल्या 4 वर्षात रेल्वेने पायाभूत सुविधा वाढवण्यावर भर दिला, असे सांगत रेल्वेच्या विविध प्रकल्पांविषयी त्यांनी माहिती दिली.


      आज दिवसभरात देशात 22 हजार रेल्वे गाड्या धावतात. या विशाल वाहतूक यंत्रणेत वेळेची अचुकता आणि स्वच्छता यावर आम्ही भर दिला. आज रेल्वे वेळापत्रकात आणि वेळेत 74 टक्क्यांपर्यंत अचुकता आली आहे. जीपीएससारख्या आधुनिक यंत्रणा वापरुन प्रवाशांना विविध सुविधा देण्याचा प्रयत्न सुरू आहे, असेही ते म्हणाले.


      कृत्रिम बुद्धीमत्ता तंत्रज्ञानाच्या मदतीने प्रकल्पांची अंमलबजावणी करण्याचा प्रयत्न आहे, असेही ते म्हणाले. सिग्नल यंत्रणा आधुनिक झाल्यानंतर वेगावर कायमस्वरुपी घातलेले नियंत्रण काढण्याचा विचार आहे. त्याशिवाय देशभरातल्या दीड लाख रेल्वे पुलांचे परिक्षण करून त्यात सुधारणा करण्याची योजना असल्याचे गोयल म्हणाले.


      N.Sapre / R.Aghor /P.Kor

    
    
    (Release ID: 1544172) Visitor Counter : 20
    
    
      Read this release in: English