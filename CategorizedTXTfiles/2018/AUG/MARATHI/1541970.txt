      रसायन आणि खते मंत्रालय

      सर्वसामान्य माणसाला परवडणाऱ्या किंमतीत औषधें उपलब्ध व्हावीत आणि औषधांच्या गुणवत्तेच्या हमीसाठी सरकारने उचललेली पावले नवी दिल्ली: ७ ऑगस्ट २०१८
      Posted On: 07 AUG 2018 2:45PM by PIB Mumbai


    गुणवत्तेसाठी औषधें आणि सौंदर्यप्रसाधने कायदा १९४० आणि नियमांतर्गत विहित दर्जाची पूर्तता करणे देशांतर्गत तयार होणाऱ्या औषधांना , मग ती ब्रॅण्डेड असोत वा जेनेरिक , आवश्यक आहे , असे रसायने आणि खत राज्यमंत्री मनसुख एल. मांडवीय यांनी आज लोकसभेत लेखी उत्तरात सांगितले.


    केंद्रीय औषधे गुणवत्ता नियंत्रण संस्था आणि आरोग्य व कुटुंब कल्याण मंत्रालयाने देशात औषधांचा दर्जा राखण्यासाठी विविध पावले उचलली आहेत.


    बनावट आणि भेसळयुक्त औषधांच्या निर्मितीसाठी कठोर शिक्षा व्हावी यासाठी औषधे आणि सौंदर्यप्रसाधने कायदा १९४०मध्ये सुधारणा करण्यात आल्या. सुधारित औषधे आणि सौंदर्यप्रसाधने कायदा 2008 लागू करण्यात आला. काही गुन्हे दखलपात्र आणि अजामीनपात्र करण्यात आले.


    त्वरित निपटाऱ्याकरिता औषधे आणि सौंदर्यप्रसाधने कायद्यांतर्गत , खटल्यांच्या सुनावणीसाठी विशेष न्यायालये स्थापन करण्याची विनंती राज्य / केंद्रशासित प्रदेशांना करण्यात आली. आतापर्यंत , 22 राज्यांनी आधीच नामनिर्देशित विशेष न्यायालये स्थापन केली आहेत.


    केंद्रीय औषध गुणवत्ता नियंत्रण संस्था (सीडीएससीओ) मध्ये २००८ मधली १११ स्वीकृत पदांची संख्या वाढवून ती २०१८ मध्ये ५१० करण्यात आली.


    औषध नमुन्यांची चाचणी जलदगतीने व्हावी यासाठी सीडीएससीओ अंतर्गत , केंद्रीय औषध तपासणी प्रयोगशाळांची , चाचणी क्षमता सतत विकसित केली जात आहे.


    गुणवत्तापूर्ण जेनेरिक औषधे परवडणाऱ्या दरात सर्वाना उपलब्ध व्हावीत यासाठी २००८ मध्ये प्रधानमंत्री


    भारतीय जनऔषधी परियोजना सुरू करण्यात आली. ३१ जुलै २०१८ पर्यंत देशात ३ , ८९४ प्रधानमंत्री


    भारतीय जनऔषधी परियोजना केंद्रे कार्यरत आहेत.


    B. Gokhale/ S.Kakade/ Dinesh

    
    
    (Release ID: 1541970) Visitor Counter : 30
    
    
      Read this release in: Hindi , English , Tamil