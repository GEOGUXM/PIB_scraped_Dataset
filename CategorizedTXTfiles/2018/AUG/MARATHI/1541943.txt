      युवक कल्याण आणि क्रीडा मंत्रालय

      माउंट मनिरंग मोहिमेसाठी महिलांच्या पथकाला कर्नल राज्यवर्धन राठोड यांनी हिरवा झेंडा दाखवला
      Posted On: 07 AUG 2018 2:30PM by PIB Mumbai


    माहिती आणि प्रसारण तसेच युवा आणि क्रीडा राज्यमंत्री ( स्वतंत्र कार्यभार ) कर्नल राज्यवर्धन राठोड यांनी आज हिमाचल प्रदेशातील माऊंट म णि रंग ( ६५९३ मीटर / २१६३१ फूट ) मोहिमेसाठी महिलांच्या पथकाला हिरवा झेंडा दाखवला .


    १९९३ मध्ये महिलांनी एव्हरेस्ट सर केल्याच्या रौप्यमहोत्सवा निमित्त ही मोहीम हाती घेण्यात आली आहे . मोहिमेसाठी संपूर्ण पथक महिलांचे पाठवण्याच्या निर्णयाबद्दल भारत गिर्यारोहण संघाचे राठोड यांनी कौतुक केले . संधी दिली तर मुली उत्तमप्रकारे आव्हान पेलू शकतात आणि स्वतःचा ठसा उमटवू शकतात , असा सुंदर संदेश यातून समाजाप्रती जात असल्याचे ते म्हणाले .


    आपल्याला भविष्यात काय करायचे आहे याचा निर्णय घेण्याची संधी मुलांना दिली पाहिजे , हेही यातून सूचित होत असल्याचे ते म्हणाले . जो खेळेल तो वाढेल असे पंतप्रधान नेहमी म्हणत असल्याची आठवण राठोड यांनी करून दिली . बर्फ किंवा पर्वत नसलेल्या राज्यातल्या मुलींचा समावेशही म णि रंग मोहिमेत आहे . यातून अशा प्रकारचे आव्हान स्वीकारण्याची मुलींची इच्छाशक्ती आणि निर्धार दिसून येत असल्याचे ते म्हणाले . देशात साहसी क्रीडा प्रकारांना अधिक निधी आणि प्रसिद्धीची गरज त्यांनी व्यक्त केली .


    १९ सदस्यांच्या या पथकाचे नेतृत्व १९९३ च्या पथकातील सदस्य , गिर्यारोहक विमला नेगी करत आहेत . पथकात युवा गिर्यारोहकांबरोबरच १९९३ च्या पथकातील ९ जणींचा समावेश आहे . पथकामध्ये उत्तराखंड , पश्चिम बंगाल , सिक्कीम , झारखंड , महाराष्ट्र , मध्य प्रदेश , हरियाणा , गुजरात , मणिपूर आणि हिमाचल प्रदेश अशा वेगवेगळ्या राज्यातील मुलींचा समावेश आहे . २४ ऑगस्ट २०१८च्या सुमाराला पथक शिखर सर करण्याचा प्रयत्न करेल अशी अपेक्षा आहे .


    भारत - नेपाळ महिलांची १९९३ मधली एव्हरेस्ट मोहीम , सर्व महिला असलेली पहिलीच मोहीम होती . क्रीडा आणि युवा मंत्रालय पुरस्कृत भारतीय गिर्यारोहण संघाने ही मोहीम राबवली होती . २१ सदस्यांच्या या मोहिमेचे नेतृत्व बचेंद्री पाल यांनी केले होते . या ऐतिहासिक मोहिमेने त्या वेळी अनेक विक्रमांची नोंद केली होती . उदा . माऊंट एव्हरेस्ट सर करण्याच्या एकाच मोहिमेत सर्वाधिक ( १८ ) सदस्यांचा समावेश , एव्हरेस्टवर चढणाऱ्या एकाच देशातील सर्वाधिक ( ६ ) महिला . पथकातील संतोष यादव एव्हरेस्ट सर करणाऱ्या जगातील पहिल्या महिला ठरल्या . तर डिकी डोल्मा एव्हरेस्ट सर करणाऱ्या सर्वात तरुण महिला ठरल्या होत्या .


    B.Gokhale/ S.Kakde/ Dinesh

    
    
    (Release ID: 1541943) Visitor Counter : 46
    
    
      Read this release in: English , Hindi , Bengali , Tamil