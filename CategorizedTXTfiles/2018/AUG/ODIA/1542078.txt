      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଧୂଳି ପ୍ରଦୂଷଣ ରୋକିବାକୁ ଗୃହୀତ ପଦକ୍ଷେପ
      Posted On: 06 AUG 2018 3:21PM by PIB Bhubaneshwar


    “ ଭାରତ ସରକାର ଅନ୍ୟାନ୍ୟ କାର୍ଯ୍ୟକ୍ରମ ସହ ଦେଶରେ ବାୟୁର ସ୍ୱାଭାବିକ ଗୁଣବତ୍ତା ରକ୍ଷା କରିବା ସକାଶେ ବାୟୁ ପ୍ରଦୂଷଣ ରୋକିବା ଦିଗରେ ଅନେକ ଗୁଡ଼ିଏ ପଦକ୍ଷେପ ଗ୍ରହଣ କରିଛନ୍ତି । ବାୟୁର ସ୍ୱାଭାବିକ ଗୁଣବତ୍ତା ରକ୍ଷା କରିବା , ସ୍ୱଚ୍ଛ/ବିକଳ୍ପ ଇନ୍ଧନ ଯଥା ( CNG, LPG ଇତ୍ୟାଦି)ର ବ୍ୟବହାର ବୃଦ୍ଧି , ଇଥାନୋଲ ମିଶ୍ରଣ , ଜାତୀୟ ଗୁଣାତ୍ମକ ବାୟୁ ସୂଚକାଙ୍କର ଶୁଭାରମ୍ଭ 2017 ମସିହା ସୁଦ୍ଧା ବିଏସ-4 ଯୁକ୍ତ ଇନ୍ଧନର ସାର୍ବଜନୀକରଣ , ବିଏସ-4 ଏବଂ ବିଏସ-6 ଇନ୍ଧନ ମାନକୁ 2020 ଏପ୍ରିଲ ମାସ ସୁଦ୍ଧା ସର୍ବତ୍ର ବ୍ୟବହାର କରିବାର ଲକ୍ଷ୍ୟ ନେଇ ଏହାର କାର୍ଯ୍ୟାରମ୍ଭ” ନିର୍ମାଣ ଏବଂ ଘରଭଙ୍ଗା ସ୍ଥଳୀରେ ବାଧ୍ୟତାମୂଳକ ଧୂଳି ନିରାକରଣ ବ୍ୟବସ୍ଥା ଯାହାପାଇଁ ଇସି ଆବଶ୍ୟକ ତାହା କାର୍ଯ୍ୟକାରୀ କରିବା ଏବଂ ନିର୍ମାଣ ଓ ଭଙ୍ଗା ବର୍ଜ୍ୟ ପରିଚାଳନା ନିୟମାବଳୀକୁ ବିଧିବଦ୍ଧ ଭାବେ କାର୍ଯ୍ୟକାରୀ କରିବା ; ବାୟୋମାସ ଜ୍ୱଳନକୁ ବନ୍ଦ କରିବା ; ଜନ ପରିବହ ନେଟୱାର୍କର ଅଧିକରୁ ଅଧିକ ଉପଯୋଗ , ପ୍ରଦୂଷଣ ନିୟନ୍ତ୍ରଣ ସାର୍ଟିଫିକେଟ ଜାରି ବ୍ୟବସ୍ଥାକୁ ସୁବ୍ୟବସ୍ଥିତ କରିବା , ପ୍ରମୁଖ ଶିଳ୍ପସଂସ୍ଥାମାନଙ୍କରେ ବାୟୁ (ପ୍ରଦୂଷଣ ନିରାକରଣ ଓ ନିୟନ୍ତ୍ରଣ) ଆଇନ , 1981ର ଧାରା 18(1) b ର ନିର୍ଦ୍ଦେଶାବଳୀ ଆବଶ୍ୟକସ୍ଥଳେ ଜାରି କରିବା , ଏବଂ ପର୍ଯ୍ୟାବରଣ (ସୁରକ୍ଷା) ଆଇନ , 1986ର ଧାରା 5 ଅଧୀନରେ ଅହୋରାତ୍ର ମନିଟରିଂ ବ୍ୟବସ୍ଥା ସ୍ଥାପନର କରିବା ଆଦି ବ୍ୟବସ୍ଥା ସରକାରଙ୍କ ପକ୍ଷରୁ ଗ୍ରହଣ କରାଯାଇଛି ।


    ଅଧିକନ୍ତୁ , ଦୁଇଟି ପାଇଲଟ ପ୍ରକଳ୍ପ ଯଥା , “ ବାୟୁ ପ୍ରଦୂଷଣକୁ ପର୍ଯ୍ୟଯନ୍ତ୍ର ସ୍ୱଚ୍ଛକରଣ ଦ୍ୱାରା ସଫଳତାର ସହ ନିୟନ୍ତ୍ରଣ କରିବା ” ଯାହାକି ମାନବ ରଚନା ଅଭିନବତ୍ୱ ଓ ଇନକୁବେସନ୍‌ କେନ୍ଦ୍ର ଦ୍ୱାରା ପର୍ଯ୍ୟାଯନ୍ତ୍ର ସ୍ୱଚ୍ଛକରଣକୁ 30ଟି ବସ୍‌ର ଛାତ ଉପରେ ସ୍ଥାପନ କରିବ । ଅନ୍ୟ ପ୍ରକଳ୍ପଟି ହେଲା “ ଦିଲ୍ଲୀରେ ସଂସ୍ଥାପିତ ବାୟୁ ଶୁଦ୍ଧକରଣ ୟୁନିଟ (ଟ୍ରାଫିକ୍‌ ଜଙ୍କସନ୍‌ ପ୍ରଦୂଷଣ ବୃଦ୍ଧିକାରୀ) ଗୁଡ଼ିକ ସ୍ଥାପନ କରିବା ଓ ଏହାର ଗୁଣବତ୍ତା ଓ କାର୍ଯ୍ୟକାରୀତା ପରଖିବା । ” ଜାତୀୟ ପର୍ଯ୍ୟାବରଣ ଇଞ୍ଜିନିୟରିଂ ଗବେଷଣା ପ୍ରତିଷ୍ଠାନ ( NEERI ) ଦିଲ୍ଳୀର ସାତଟି ଟ୍ରାଫିକ୍‌ ଜଙ୍କସନ୍‌ରେ ଏଭଳି ୱିଣ୍ଡ୍‌ ଅଗମେଣ୍ଟେସନ୍‌ ଆଣ୍ଡ୍‌ ପ୍ୟୁରିଫାୟିଂ ୟୁନିଟ ( WAYU ) ସ୍ଥାପନ କରିବ ଯାହାକି ଧୂଳିକଣା ପ୍ରଦୂଷଣ ରୋକିବା ଲାଗି ଉଦ୍ଦିଷ୍ଟ ଓ ଏଥିପାଇଁ ଆବଶ୍ୟକ ମଞ୍ଜୁରି ମିଳିସାରିଛି ।


    ସରକାର ଜାତୀୟ ସ୍ୱଚ୍ଛ ବାୟୁ କାର୍ଯ୍ୟକ୍ରମ ( NCAP ) ପ୍ରବର୍ତ୍ତନ କରିଛନ୍ତି ଏବଂ ଏହାକୁ ଏକ ଦୀର୍ଘକାଳୀନ ଭିତ୍ତିରେ ଜାତୀୟ ସ୍ତରରେ ପ୍ରଚଳନ କରି କ୍ରମବର୍ଦ୍ଧିଷ୍ଣୁ ବାୟୁ ପ୍ରଦୂଷଣକୁ ରୋକିବା ସକାଶେ କାର୍ଯ୍ୟକ୍ରମ ସ୍ଥିର କରିଛନ୍ତି । ଏହି କାର୍ଯ୍ୟକ୍ରମକୁ ବ୍ୟାପକ ମାତ୍ରାରେ ପ୍ରବର୍ତ୍ତନ କରାଯିବ । ଏହାର ମୂଳ ଉଦ୍ଦେଶ୍ୟ ହେବ ସମଗ୍ର ଦେଶରେ ଏକ କାର୍ଯ୍ୟକ୍ଷମ ସ୍ୱାଭାବିକ ବାୟୁ ମନିଟରିଂ ବ୍ୟବସ୍ଥା ସୃଷ୍ଟି କରିବା । ଏହା ବ୍ୟତୀତ ବାୟୁ ପ୍ରଦୂଷଣର ନିରାକରଣ , ନିୟନ୍ତ୍ରଣ ଏବଂ ବୃଦ୍ଧି ରୋକିବା ଦିଗରେ ବ୍ୟାପକ ପରିଚାଳନା ବ୍ୟବସ୍ଥା କାର୍ଯ୍ୟକାରୀ କରାଯିବ । ଏନସିଏପି ଏହି କାର୍ଯ୍ୟକ୍ରମକୁ ସହଯୋଗ ତଥା ଭାଗିଦାରୀ ଭିତ୍ତିରେ ପ୍ରବର୍ତ୍ତନ କରିବ ଏବଂ ପ୍ରଦୂଷଣର ସକଳ ପ୍ରକାର ଉତ୍ସକୁ ଠାବ କରି ସଂପୃକ୍ତ କେନ୍ଦ୍ରୀୟ ମନ୍ତ୍ରଣାଳୟ , ରାଜ୍ୟ ସରକାର , ସ୍ଥାନୀୟ ପ୍ରଶାସନ ଏବଂ ଅନ୍ୟାନ୍ୟ ସଂପୃକ୍ତ ପକ୍ଷମାନଙ୍କୁ ସେଥିରେ ସାମିଲ କରିବ । ଏନସିଏପି ଅଧୀନରେ 102ଟି ଏଭଳି କାର୍ଯ୍ୟକ୍ରମ ପ୍ରବର୍ତ୍ତନ କରାଯାଉନଥିବା ସହରକୁ ନଗରୀଭିତ୍ତିକ କାର୍ଯ୍ୟଯୋଜନା ପ୍ରବର୍ତ୍ତନ ସକାଶେ ଚୟନ କରାଯାଇଛି । ଏହାତିରିକ୍ତ , ଏନସିଏପିର ଅନ୍ୟାନ୍ୟ ଅନେକ ଅଙ୍ଗ ରହିଛି ଯଥା , ବୈଷୟିକ ଆକଳନ ସେଲ୍‌ , ପ୍ରଯୁକ୍ତି ସହଯୋଗ , ଆନ୍ତର୍ଜାତୀୟ ଶ୍ରେଷ୍ଠ କାର୍ଯ୍ୟପଦ୍ଧତି ଭାଗିଦାରୀ , ସଚେତନତା ଏବଂ ଦକ୍ଷତା ବୃଦ୍ଧି , ଉତ୍ସ ବିଭାଜନ ଅଧ୍ୟୟନ , ବୃକ୍ଷରୋପଣ ଅଭିଯାନ , ବ୍ୟାପକ ତନଖି ଅଭିଯାନ ଇତ୍ୟାଦି ଯାହାକି ଏନସିଏପିର କାର୍ଯ୍ୟକ୍ରମକୁ ସଫଳ ତଥା ନିର୍ଦ୍ଧାରିତ କାର୍ଯ୍ୟସୂଚୀ ଅନୁସାରେ ରୂପାୟନ କରିବା ସକାଶେ ଉଦ୍ଦିଷ୍ଟ ।


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଡକ୍ଟର ମହେଶ ଶର୍ମା ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ବିଷୟ ପ୍ରକାଶ କରିଛନ୍ତି ।


    ************

    
    
    (Release ID: 1542078) Visitor Counter : 1