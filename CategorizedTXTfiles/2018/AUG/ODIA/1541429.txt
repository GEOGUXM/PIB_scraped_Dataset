      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଅପ୍ରତିମ ସାଂସଦ ପୁରସ୍କାର ଉତ୍ସବରେ ପ୍ରଧାନମନ୍ତ୍ରୀଙ୍କ ଯୋଗଦାନ
      Posted On: 01 AUG 2018 7:22PM by PIB Bhubaneshwar


    ଆଜି ନୂଆଦିଲ୍ଲୀଠାରେ ଭାରତୀୟ ସଂସଦୀୟ ଗୋଷ୍ଠୀ ଦ୍ୱାରା ଆୟୋଜିତ ଅପ୍ରତିମ ସାଂସଦ ପୁରସ୍କାର ଉତ୍ସବରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଯୋଗଦାନ କରିଛନ୍ତି । ମହାମହିମ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ସଂସଦର କେନ୍ଦ୍ରୀୟ ହଲରେ ଅପ୍ରତିମ ସାଂସଦ ପୁରସ୍କାର ପ୍ରଦାନ କରିଥିଲେ । ଉପରାଷ୍ଟ୍ରପତି ଶ୍ରୀ ଏମ ଭେଙ୍କୟା ନାୟଡୁ ଏବଂ ଲୋକସଭା ବାଚସ୍ପତି ସୁମିତ୍ରା ମହାଜନ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ପୁରସ୍କାର ବିଜେତାମାନଙ୍କୁ ଅଭିନନ୍ଦନ ଜଣାଇ ପ୍ରଧାନମନ୍ତ୍ରୀ କହିଲେ ଯେ ସଂସଦ ଓ ଦେଶ ପ୍ରତି ସେମାନଙ୍କ ଯୋଗଦାନ ସବୁବେଳେ ମନେରହିବ । ସେ ପୁନଶ୍ଚ କହିଲେ ଯେ ଏହି ଅପ୍ରତିମ ସାଂସଦମାନଙ୍କ ସହ କାମ କରିବା ଏବଂ ଏମାନଙ୍କଠାରୁ ଶିକ୍ଷାଲାଭ କରିବା ଆମ ପାଇଁ ଏକ ସମ୍ମାନ ।


    ପ୍ରଧାନମନ୍ତ୍ରୀ କହିଲେ ଯେ ସଂସଦ 125 କୋଟି ଭାରତୀୟଙ୍କ ସ୍ୱପ୍ନ ଏବଂ ସ୍ୱରକୁ ପ୍ରତିନିଧିତ୍ୱ କରେ । ସଂସଦ ଓ ସଂସଦ ସମୟର ମୂଲ୍ୟ ଅନେକ ଏବଂ ଗୁରୁତ୍ୱପୂର୍ଣ୍ଣ ସମସ୍ୟାର ସମାଧାନ ପାଇଁ ଏହା ନୀତି ନିର୍ଦ୍ଧାରକ ଏବଂ ସରକାରଙ୍କୁ ସୁଯୋଗ ପ୍ରଦାନ କରିଥାଏ ବୋଲି ପୁନଶ୍ଚ କହିଥିଲେ ।


    ଏହି ଅବସରରେ ନିଜର ବକ୍ତବ୍ୟ ରଖି ପ୍ରଧାନମନ୍ତ୍ରୀ କହିଲେ ଯେ ସଂସଦ କାର୍ଯ୍ୟରେ ବାଧା ଦେବା ଫଳରେ ଏହା ସାଧାରଣତଃ ସାଧାରଣ ଲୋକ ଏବଂ ସାଂସଦମାନଙ୍କୁ ପ୍ରଭାବିତ କରିଥାଏ ଯେଉଁମାନେ କି ସେମାନଙ୍କର ପ୍ରତିନିଧତ୍ୱ କରିଥା ’ ନ୍ତି । ବିଶେଷତଃ ଏହି ବାଧା ସରକାରଙ୍କ ଅପେକ୍ଷା ଦେଶର ଅଧିକ କ୍ଷତି କରିଥାଏ ।


    ପ୍ରଧାନମନ୍ତ୍ରୀ କହିଲେ ଯେ ସଂସଦ କିପରି ଠିକ ଭାବେ ଚାଲିପାରିବ ତାହା ନିଶ୍ଚିତ କରିବା ସାଂସଦମାନଙ୍କର ଦାୟିତ୍ୱ ଯାହାଫଳରେ କି ପ୍ରତ୍ୟେକ ସାଂସଦ ସେମାନଙ୍କ ବକ୍ତବ୍ୟ ରଖିବା ପାଇଁ ସୁଯୋଗ ପାଇବେ ଏବଂ ଇତିହାସର ଅଂଶବିଶେଷ ହୋଇପାରିବେ ।


    **********

    
    
    (Release ID: 1541429) Visitor Counter : 5