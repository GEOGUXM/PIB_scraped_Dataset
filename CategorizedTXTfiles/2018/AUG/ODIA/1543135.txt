      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଶ୍ୱ ଜୈବ ଇନ୍ଧନ ଦିବସ-2018 ଉଦଘାଟନ ସମାରୋହରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 10 AUG 2018 9:39PM by PIB Bhubaneshwar


    ଏଠାରେ ଉପସ୍ଥିତ ସମାଜର ଭିନ୍ନ-ଭିନ୍ନ କ୍ଷେତ୍ର ସହିତ ଜଡିତ ସମସ୍ତ ଭଦ୍ର ମହିଳା ଓ ଭଦ୍ର ବ୍ୟକ୍ତିମାନେ!


    ସାଥୀଗଣ , ଅଗଷ୍ଟର ଏହି ମାସ ନିଜକୁ ନିଜ ମଧ୍ୟରେ ପବିତ୍ରତା ଏବଂ ସଂକଳ୍ପର ବାତାବରଣ ନେଇ କରି ଆସିଥାଏ । ଏହା ହେଉଛି ବିପ୍ଳବର ଦେଶରେ ସ୍ୱାଧୀନତା ପାଇଁ ନିଜକୁ ସମର୍ପିତ କରିଥିବା ସଂଗ୍ରାମୀମାନଙ୍କୁ ସ୍ମରଣ କରିବାର ମାସ । ସ୍ୱାଧୀନତା ଦିବସ ସହିତ ଏହି ମାସରେ ଅନେକ ପର୍ବ ପର୍ବାଣୀ ପଡ଼ିଥାଏ ଯାହା ଆମ ସାମାଜିକ ଏବଂ ସାଂସ୍କୃତିକ ଜୀବନକୁ ସମୃଦ୍ଧ କରିଥାଏ । ଆଗକୁ ଆସୁଥିବା ସମସ୍ତ ପର୍ବ ପର୍ବାଣୀ ପାଇଁ ଆପଣ ସମସ୍ତଙ୍କୁ ବହୁତ ବହୁତ ଶୁଭକାମନା ଜଣାଉଛି ।


    ଆମ ପରମ୍ପରାରେ , ଆମ ଉତ୍ସବରେ , ଆମ ପର୍ବ ପର୍ବାଣୀରେ ପ୍ରକୃତିର , ପର୍ଯ୍ୟାବରଣର ବହୁତ ଉଚ୍ଚ ସ୍ଥାନ ରହିଛି । ଆଜିକାର ଏହି ଆୟୋଜନ ମଧ୍ୟ ପ୍ରକୃତି , ପର୍ଯ୍ୟାବରଣ ଏବଂ ଆଧୁନିକ ପରମ୍ପରା ଗୁଡିକ ସହିତ ଜଡିତ । ମୁଁ ଆପଣ ସମସ୍ତଙ୍କୁ ବିଶ୍ୱ ଜୈବ ଇନ୍ଧନ ଦିବସ ଅବସରରେ ଶୁଭେଚ୍ଛା ଜଣାଉଛି ।


    ସାଥୀଗଣ , ଶହେ ପଚିଶ କୋଟି ଦେଶବାସୀଙ୍କର ଜୀବନକୁ କିପରି ଉନ୍ନତ କରାଯାଇ ପାରିବ , ଏଥିପାଇଁ ସରକାର ଅନେକ ପଦକ୍ଷେପ ନେଉଛନ୍ତି , କ୍ରମାଗତ ପ୍ରୟାସ କରୁଛନ୍ତି , ନୂଆ ନୂଆ ଯୋଜନାମାନ ପ୍ରସ୍ତୁତ କରୁଛନ୍ତି । ଗାଁର ଅର୍ଥ ବ୍ୟବସ୍ଥାକୁ ସୁଦୃଢ କରିବା , ଗାଁର କୃଷକଙ୍କ ରୋଜଗାର ବୃଦ୍ଧି କରିବା , ପେଟ୍ରୋଲ , ଡିଜେଲ , ଗ୍ୟାସର ବିକଳ୍ପ ପ୍ରସ୍ତୁତ କରିବା , ଏବଂ ପର୍ଯ୍ୟାବରଣକୁ ସୁରକ୍ଷିତ ରଖିବା , ଏହା ହେଉଛି ଆମ ସରକାରଙ୍କର ପ୍ରାଥମିକତା । ଜୈବ ଇନ୍ଧନ , ଏହି ଲକ୍ଷ୍ୟ ହାସଲ କରିବାରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇବ । ଜୈବ ଇନ୍ଧନ , ପର୍ଯ୍ୟାବରଣ ଏବଂ ଆମ ଆର୍ଥିକ ଉନ୍ନତି ମଧ୍ୟରେ ସମନ୍ୱୟ ସ୍ଥାପନରେ ବଡ଼ ସହାୟକ କରିବାର ଶକ୍ତି ରଖିଥାଏ ।


    ସାଥୀଗଣ , ଜୈବ ଇନ୍ଧନ , କେବଳ ବିଜ୍ଞାନ ନୁହେଁ , ବରଂ ତାହା ହେଉଛି ଏକ ମନ୍ତ୍ର ଯାହା ଏକବିଂଶ ଶତାବ୍ଦୀରେ ଭାରତକୁ ଏବଂ ନା କେବଳ ଭାରତକୁ ସମଗ୍ର ବିଶ୍ୱର ମାନବ ଜାତିକୁ ନୂତନ ଉର୍ଜ୍ଜା ଦେଇ ପାରିବ । ଜୈବ ଇନ୍ଧନ ଅର୍ଥାତ ଫସଲରୁ ବାହାରୁଥିବା ଇନ୍ଧନ , ଫସଲର ଅବଶିଷ୍ଟାଂଶରୁ ବାହାରୁଥିବା ଇନ୍ଧନ , ଅଳିଆ ଆବର୍ଜନାରୁ ବାହାରୁଥିବା ଇନ୍ଧନ - ଏହା ଭାରତର ଗାଁଠାରୁ ନେଇ ସହର ପର୍ଯ୍ୟନ୍ତ ଲୋକଙ୍କ ଜୀବନକୁ ବଦଳାଇବ , ଉନ୍ନତ କରାଇବାକୁ ଯାଉଛି । ଆଉ ଏବେ ଯେଉଁ ଫିଲ୍ମ ଦେଖାଗଲା , ସେଥିରେ - ସେଥିରେ ଗୋଟିଏ ପୁରୁଣା ଲୋକକଥାକୁ ମଧ୍ୟ ସ୍ମରଣ କରାଗଲା-ଆମ୍ବର ଏବଂ ଟାକୁଆର ମଧ୍ୟ ଦାମ । ହେଉଛି ବହୁତ ପୁରୁଣା ଲୋକକଥା , ଏହା ହେଉଛି ଗୋଟିଏ ପ୍ରକାରରେ ତାହାର ଆଧୁନିକ ରୂପ ।


    ଜୈବ ଇନ୍ଧନର ଅଧିକରୁ ଅଧିକ ବ୍ୟବହାର କୃଷକଙ୍କ ଆୟ ବୃଦ୍ଧି କରିବ , ରୋଜଗାରର ନୂତନ ସୁଯୋଗ ସୃଷ୍ଟି କରିବ , ଦେଶର ଧନ ମଧ୍ୟ ବଂଚାଇବ ଏବଂ ପର୍ଯ୍ୟାବରଣ ପାଇଁ ମଧ୍ୟ ବରଦାନ ସାବ୍ୟସ୍ତ ହେବ । ଦେଶ ପାଇଁ ଏହା ହେଉଛି ଆମର ସେହି ବ୍ୟାପକ ଦୃଷ୍ଟିକୋଣର ଅଂଶ , ଯେଉଁଠାରେ ସ୍ୱଚ୍ଛତା , ସ୍ୱାସ୍ଥ୍ୟ ଏବଂ ଗାଁ , ଗରିବ କୃଷକର ସମୃଦ୍ଧିର ରାସ୍ତା ଆହୁରି ସୁଦୃଢ ହେବ । ଏହା ବ୍ୟତୀତ ଏହା ଆମର ସହରାଂଚଳର ବିକାଶର ଆଧୁନିକ ମଡେଲ ସହିତ ମଧ୍ୟ ଜଡିତ ହୋଇ ରହିଛି । ସହରରେ ସ୍ୱଚ୍ଛ ଶକ୍ତିର ସମସ୍ତ ପ୍ରୟାସ ମଧ୍ୟରେ ଜୈବ ଇନ୍ଧନ ବାୟୁ ପ୍ରଦୂଷଣକୁ ହ୍ରାସ କରିବାରେ ବହୁତ ସହାୟକ ହେବ ।


    ସାଥୀଗଣ , ଏଠାକୁ ବହୁତ ବଡ଼ ମାତ୍ରାରେ ଆଜି ଆମର କୃଷକ ଭାଇ ଓ ଭଉଣୀ ମାନେ ଆସିଛନ୍ତି ଆଉ କୃଷକଙ୍କର ବିଜ୍ଞାନ ଭବନକୁ ଆସିବା ହେଉଛି ନିଜକୁ ନିଜ ମଧ୍ୟରେ ଗୋଟିଏ ସନ୍ଦେଶ । ଦେଶର ଅଧିକାଂଶ ଅଂଚଳରେ ବର୍ଷାର ସ୍ଥିତି ହେଉଛି ଭିନ୍ନ ଭିନ୍ନ , କେଉଁଠାରେ ବନ୍ୟା ହେଉଛି ତ କେଉଁଠି ବର୍ଷାର ଅପେକ୍ଷା କରିବାକୁ ପଡ଼ୁଛି । ଆମେ କ୍ରମାଗତ ଭାବେ ସେହି ଖବର ଗୁଡ଼ିକୁ ଦେଖୁଛେ । କେଉଁଠାରେ ସନ୍ତୋଷଜନକ ବର୍ଷା ହେବାଦ୍ୱାରା ଆନନ୍ଦ ମଧ୍ୟ ହୋଇଥାଏ ତ କେଉଁଠାରେ ବର୍ଷା କାରଣରୁ ଅସୁବିଧା କାରଣ ଗୁଡ଼ିକ ଯୋଗୁଁ ଚିନ୍ତା ମଧ୍ୟ ହୋଇଥାଏ ।


    ବିଶେଷ କରି ମୋର କୃଷକ ଭାଇ ଓ ଭଉଣୀ ମାନେ - ଏବେ ତ ଧାନ ସମେତ ଖରିଫ୍ ଫସଲର ସମସ୍ତ ବୁଣିବା କାର୍ଯ୍ୟ ମୁଁ ଭାବୁଛି ପାଖାପାଖି ଦେଶର ପ୍ରତ୍ୟେକ ଭାଗରେ ସଂପର୍ଣ୍ଣ ହୋଇ ସାରିଛି ଆଉ ଆପଣଙ୍କର ଜ୍ଞାତସାରରେ ରହିଛି କି ସରକାର 14ଟି ଖରିଫ ଫସଲର ସର୍ବନିମ୍ନ ସହାୟକ ମୂଲ୍ୟ ଖର୍ଚ୍ଚର ଦେଢ଼ ଗୁଣା ସ୍ଥିର କରିଛନ୍ତି । ଆଉ ଯେତେବେଳେ କୃଷିର କଥା ଆସେ ତ ସ୍ୱାମୀନାଥନ ମହାଶୟଙ୍କ ନାମ ସ୍ୱାଭାବିକ ଭାବେ ଆମର ଏଠି ନିଆଯାଏ । ଆଉ ମୁଁ ଖୁସି କି ଏବେ ଦୁଇ-ତିନି ଦିନ ପୂର୍ବରୁ ଶ୍ରୀମାନ ସ୍ୱାମୀନାଥନ ମହାଶୟ ଗୋଟିଏ ପ୍ରବନ୍ଧ/ ଲେଖା ମାଧ୍ୟମରେ କୃଷି କ୍ଷେତ୍ରରେ କେଉଁଭଳି ଭାବେ ପରିବର୍ତ୍ତନ ଆସୁଛି , ସରକାର କେଉଁ ଭଳି ପଦକ୍ଷେପ ଗ୍ରହଣ କରୁଛନ୍ତି , ସରକାରଙ୍କର ନୀତି ସବୁ କେଉଁଭଳି ଭାବେ କୃଷକଙ୍କ ଜୀବନରେ ସ୍ଥାୟୀ ରୂପରେ ପରିବର୍ତ୍ତନ ଆଣୁଛି , ବଡ଼ ବିସ୍ତାରିତ ଭାବେ ହେଉଛି ଆଉ ସେ ହେଉଛନ୍ତି ଜଣେ ଉପରିସ୍ଥ କର୍ମଚାରୀ । ବହୁତ ବିସ୍ତାରିତ ଭାବେ ସେ ଭାରତ ସରକାରଙ୍କର କୃଷକ ମାନଙ୍କ ସହିତ ସମ୍ବନ୍ଧିତ ଯେଉଁ ନୀତି ସବୁ ରହିଛି , ଯୋଜନାମାନ ରହିଛି , ପ୍ରୟାସ ରହିଛି , ତାହାର ଖୁବ ପ୍ରଶଂସା କରିଛନ୍ତି ।


    ଆଉ ଆପଣ ମଧ୍ୟ ଦେଖିଲେ , ଫିଲ୍ମରେ ମଧ୍ୟ ଦେଖିଲେ । ଖରିଫ ଋତୁରେ ଅନ୍ୟ ଯେଉଁ ଫସଲ ଗୁଡ଼ିକ ରହିଛି ତାହା ସହିତ ଆଖୁ ପାଇଁ ମଧ୍ୟ ଆମେ ଏମଏସପି ସ୍ଥିର କରିଛୁ କି କୃଷକମାନଙ୍କୁ ଖର୍ଚ୍ଚ ଉପରେ ପ୍ରାୟ 80 ପ୍ରତିଶତ ଲାଭ ମିଳି ପାରିବ । ଏହି ଋୁତୁରେ ଆଖୁର ଲାଭକାରୀ ମୂଲ୍ୟ 20 ଟଙ୍କା ବୃଦ୍ଧି କରି 275 ଟଙ୍କା ପ୍ରତି କ୍ୱିଂଟାଲ କରାଯାଇଛି । ଏହି ବଢ଼ିଥିବା ମୂଲ୍ୟ ଦ୍ୱାରା ଦେଶର କୋଟି କୋଟି କୃଷକ ମାନଙ୍କୁ ସିଧାସଳଖ ଲାଭ ହେବାକୁ ଯାଉଛି । ଏହା ବ୍ୟତୀତ ଆଖୁରୁ ଇଥାନଲ ପ୍ରସ୍ତୁତ କରିବା ପାଇଁ ସରକାର ଯେଉଁ ପ୍ରୟାସ କରୁଛନ୍ତି , ତାହାର ମଧ୍ୟ ଲାଭ କୃଷକ ମାନଙ୍କୁ ମିଳିବା ହେଉଛି ସୁନିଶ୍ଚିତ ।


    ସାଥୀଗଣ , ଆଖୁରୁ ଇଥାନଲ ପ୍ରସ୍ତୁତ କରିବାର ଯୋଜନା ଉପରେ ଯେତେବେଳେ ଅଟଳ ବିହାରୀ ବାଜପେୟୀଙ୍କ ସରକାର ଥିଲା , ସେହି ସମୟରେ କାମ ଆରମ୍ଭ ହୋଇଥିଲା । କିନ୍ତୁ ବିଗତ ଗୋଟିଏ ଦଶକ ଧରି , ଏବେ ସେ ସରକାରଙ୍କର ଯେଉଁ ଭଳି ଅବସ୍ଥା ଥିଲା , ପ୍ରତ୍ୟେକ ଯୋଜନା ଗୁଡିକର ମଧ୍ୟ ସେହି ପ୍ରକାରର ଅବସ୍ଥା ରହିଥିଲା ; ଏହି ପ୍ରୟାସକୁ ମଧ୍ୟ ଅତି ଗମ୍ଭୀରତା ସହିତ ନିଆ ଯାଇ ନ ଥିଲା । ଯେତେବେଳେ 2014ରେ ପୁଣି ଥରେ କେନ୍ଦ୍ରରେ ଭାରତୀୟ ଜନତା ପାର୍ଟି ଏବଂ ଏନଡିଏର ସରକାର ଗଠନ ହେଲା ତ ଯୋଜନାବଦ୍ଧ ଭାବେ ଗୋଟିଏ ମାର୍ଗଚିତ୍ର ପ୍ରସ୍ତୁତ କରାଗଲା । ଇଥାନଲ ମିଶ୍ରଣ ପ୍ରୋଗ୍ରାମ ଆରମ୍ଭ କରାଗଲା । ଆଜି ଦେଶର 25ଟି ରାଜ୍ୟ ଏବଂ କେନ୍ଦ୍ରଶାସିତ ପ୍ରଦେଶରେ ଏହି କାର୍ଯ୍ୟକ୍ରମ ସୂଚାରୁ ରୂପେ ଚାଲୁ ରହିଛି । ବିଗତ ଚାରି ବର୍ଷରେ ଇଥାନଲ୍ ର ରେକର୍ଡ ସ୍ତରର ଉତ୍ପାଦନ କରାଯାଇଛି ଆଉ ଆଗାମୀ ଚାରି ବର୍ଷ ମଧ୍ୟରେ ପ୍ରାୟ 450 କୋଟି ଲିଟର ଇଥାନଲ୍ ର ଉତ୍ପାଦନ କରିବା ଦିଗରେ ଆଜି ଦେଶ ଆଗକୁ ବଢ଼ୁଛି ।


    ସାଥୀଗଣ , ଇଥାନଲ୍ ନା କେବଳ କୃଷକମାନଙ୍କୁ ଲାଭ ପହଂଚାଇଛି ବରଂ ଦେଶର ପଇସା ମଧ୍ୟ ବଂଚାଇଛି । ଇଥାନଲକୁ ପେଟ୍ରୋଲ ସହିତ ମିଶ୍ରଣ କରିବା ହେତୁ ବିଗତ ବର୍ଷ ଦେଶକୁ ପ୍ରାୟ ଚାରି ହଜାର କୋଟି ଟଙ୍କା ମୂଲ୍ୟର ବୈଦେଶିକ ମୁଦ୍ରାର ସଂଚୟ ହୋଇଛି । ସରକାରଙ୍କର ଲକ୍ଷ୍ୟ ରହିଛି କି ଆଗାମୀ ଚାରି ବର୍ଷରେ ଏହି ସଂଚୟ ପାଖାପାଖି 12 ହଜାର କୋଟି ଟଙ୍କା ପର୍ଯ୍ୟନ୍ତ ପହଂଚି ଯାଉ । କେବଳ ଏତିକି ହିଁ ନୁହେଁ , ଆଗାମୀ ଚାରି ବର୍ଷରେ ଆଖୁରୁ ଇଥାନଲ ତିଆରି କରିବା ଦ୍ୱାରା ହିଁ ପ୍ରାୟ 20 ହଜାର କୋଟି ଟଙ୍କାରୁ ଅଧିକ ଆୟ କରିବାର ଅନୁମାନ ରହିଛି । ଏହି ସଂଚୟ ଦ୍ୱାରା ଏବଂ ଆଖୁ ପାଇଁ ମିଳିଥିବା ବିକଳ୍ପ ଫଳରେ ଆଖୁଚାଷୀ ମାନଙ୍କୁ ବାରମ୍ବାର ଯେଉଁ ଅସୁବିଧାର ସମ୍ମୁଖୀନ ହେବାକୁ ପଡ଼ୁଥିଲା ତାହାର ଏକ ସ୍ଥାୟୀ ସମାଧାନର ରାସ୍ତା ବାହାରିବ । ଇଥାନଲ ଦ୍ୱାରା ପଇସାର ସଂଚୟ ତ ହେଉଛି , ଏହାଛଡ଼ା ପେଟ୍ରୋଲରୁ ଯେଉଁ ହାନିକାରକ ଗ୍ୟାସ ବାହାରେ , ତାହା ମଧ୍ୟ ହ୍ରାସ ହେବାକୁ ଯାଉଛି ।


    ସାଥୀଗଣ , ଜୈବିକ ଇନ୍ଧନ ସହିତ ଜଡ଼ିତ ଲକ୍ଷ୍ୟ ସ୍ଥିର କରାଯାଉଛି , ଅର୍ଥାତ ଏହା କୌଣସି ଏକ ଇଚ୍ଛାପୂର୍ଣ୍ଣ ଚିନ୍ତାଧାରା ଥିବ , ବଡ଼-ବଡ଼ କଥା କୁହା ଯାଉଥିବ , ଏଭଳି ନୁହେଁ । ଏହି ଲକ୍ଷ୍ୟକୁ ପ୍ରାପ୍ତ କରିବା ପାଇଁ ନୀତି ମାନ ପ୍ରସ୍ତୁତ କରାଯାଉଛି , ସୁଦୃଢ଼ ରଣନୀତି ପ୍ରସ୍ତୁତ କରାଯାଉଛି , ଦାୟିତ୍ୱ ସ୍ଥିର କରାଯାଉଛି , ଉତ୍ତରଦାୟିତ୍ୱ ସ୍ଥିର କରାଯାଉଛି , କ୍ରମାଗତ ଅନୁଧ୍ୟାନ ହେଉଛି , ଲକ୍ଷ୍ୟ ହାସଲ ପାଇଁ ସମୟବଦ୍ଧ ଆୟୋଜନ ହେଉଛି । ଇଥାନଲ ସମେତ ଜୈବିକ ଇନ୍ଧନର ସମସ୍ତ ମାଧ୍ୟମ ଗୁଡ଼ିକୁ ବିକଶିତ କରିବା ପାଇଁ ସରକାର ଜାତୀୟ ନୀତି ପ୍ରସ୍ତୁତ କରିଛନ୍ତି । ସରକାରଙ୍କର ଏହି ପ୍ରୟାସ ରହିଛି କି 2022 ପର୍ଯ୍ୟନ୍ତ 10 ପ୍ରତିଶତ ଏବଂ 2030 ପର୍ଯ୍ୟନ୍ତ ଦୁଇଗୁଣ ଅର୍ଥାତ୍ 20 ପ୍ରତିଶତ ଇଥାନଲକୁ , ପେଟ୍ରୋଲ ସହିତ ମିଶ୍ରଣ କରିବାର କ୍ଷମତା ବିକଶିତ କରାଯାଇ ପାରିବ ।


    ଜୈବିକ ଇନ୍ଧନ ଦ୍ୱାରା କେବଳ ଆଖୁ ଚାଷୀମାନଙ୍କୁ ଗୋଟିଏ ବିକଳ୍ପ ତ ମିଳିବ ହିଁ ମିଳିବ , ଏହାଦ୍ୱାରା ଦେଶର ପ୍ରତ୍ୟେକ କୃଷକ ମାନଙ୍କୁ ଲାଭ ହେବାକୁ ଯାଉଛି । ଆମର ଗହମ , ଚାଉଳ , ମକା , ଆଳୁ , ପନିପରିବା , ଆମେ ସମସ୍ତେ ଜାଣିଛେ- ପ୍ରାୟ ସମୟରେ କେବେ ଜଳବାୟୁ କାରଣରୁ କିମ୍ବା ଭଣ୍ଡାରଣ ଅଭାବ ଯୋଗୁଁ ନଷ୍ଟ ହୋଇଯାଏ , ସଢ଼ିଯାଏ , ବରବାଦ ହୋଇଯାଏ । ଆଉ ଏହା ହେଉଛି ସ୍ୱାଭାବିକ ଯେ କୃଷକ ଏହାକୁ ସାଇତି ରଖି କରି କ ’ ଣ କରିବ , ତେଣୁ ଫୋପାଡ଼ି ହୋଇଥାଏ । କିନ୍ତୁ ଏବେ ଆମେ ସ୍ଥିର କରିଛୁ କି ଏହାର ମଧ୍ୟ ବ୍ୟବହାର ଇଥାନଲ ପ୍ରସ୍ତୁତ କରିବାରେ କରାଯିବ ।


    ଆଉ ଗୋଟିଏ ସମସ୍ୟା କୃଷକ ମାନଙ୍କ ସମ୍ମୁଖରେ ରହିଛି ଯାହା କି ପ୍ରାକୃତିକ କାରଣରୁ ଫସଲ ଗୁଡ଼ିକରେ କିଛି ଊଣା ରହିଯାଏ- ଯେପରିକି ଦାଗ ଲାଗିବା , ଆକାରରେ ଛୋଟ ହେବା , ଏଭଳି ଅନେକ କାରଣ ରହିଥାଏ , ଆଉ ଯେଉଁ କାରଣ ଯୋଗୁଁ ତାଙ୍କର ଫସଲ ବିକ୍ରି ହୋଇ ପାରି ନ ଥାଏ । ଯେଉଁ ଗ୍ରାହକ ମାନେ ରହିଛନ୍ତି , ସେମାନେ ତାକୁ ପସନ୍ଦ କରି ନ ଥାନ୍ତି , ପରିତ୍ୟାଗ କରି ଦିଅନ୍ତି । ଯେଉଁ ଦୋକନୀ ଅଛନ୍ତି , ସେ ମଧ୍ୟ ଆଣି ନ ଥାନ୍ତି ଆଉ ଏହି କାରଣରୁ ଋତୁର ଅଧା-ଅଧି ମାଡ଼ ମଧ୍ୟ କୃଷକଙ୍କୁ ବହୁତ କ୍ଷତି ସହିବା ପାଇଁ ବାଧ୍ୟ କରିଥାନ୍ତି । ଇଥାନଲ ତିଆରି କରିବା ପାଇଁ ଏଭଳି ସମସ୍ତ ମଧ୍ୟ ଶସ୍ୟ ହୋଇଥାଉ - ଛୋଟ ହୋଇଥାଉ , ଭଙ୍ଗାଭଙ୍ଗି ହୋଇଥାଉ , ଦାନା କମ୍ ରହିଥାଉ , ରୂପ-ରଙ୍ଗ ଠିକ୍ ନ ଥାଉ , ଏ ସମସ୍ତ ଜିନିଷ ଇଥାନଲ ତିଆରି କରିବା ପାଇଁ କାମରେ ଆସିଥାଏ । ଆଉ ଏଥିରେ ଯଦି ଆମେ ଯୋଜନାବଦ୍ଧ ନୀତି ଦ୍ୱାରା ଯେତେବେଳେ ପୂର୍ଣ୍ଣତାକୁ ପ୍ରାପ୍ତ କରିବା ତ ଆପଣ ବିଶ୍ୱାସ କରି ପାରୁ ଥିବେ ଏଭଳି ସ୍ଥିତିରେ କୃଷକ ମାନଙ୍କର ଫସଲର ଗୋଟିଏ ହେଲେ ମଧ୍ୟ ଦାନା ବ୍ୟର୍ଥ ଯିବ ନାହିଁ । ଆପଣ କଳ୍ପନା କରି ପାରୁଥିବେ ଆମର କୃଷକମାନଙ୍କର ଜୀବନରେ କେତେ ବଡ଼ ଶକ୍ତି ଆସିବ ।


    ସାଥୀଗଣ , ଜାତୀୟ ନୀତିରେ କେବଳ ଫସଲ ହିଁ ନୁହେଁ , ବରଂ ଏବେ ଘରୁ ବାହାରୁଥିବା ଆବର୍ଜନା , କ୍ଷେତରୁ ବାହାରୁଥିବା ଅଳିଆ ଏବଂ ପଶୁ ମାନଙ୍କର ଗୋବରକୁ ଇନ୍ଧନରେ ପରିବର୍ତ୍ତିତ କରିବା ପାଇଁ ଗୋଟିଏ ରାଷ୍ଟ୍ରବ୍ୟାପୀ ଯୋଜନା ପ୍ରସ୍ତୁତ କରାଯାଉଛି । ଆଗାମୀ ଦିନମାନଙ୍କରେ କଦଳୀର ଚୋପା , ଯାହା ନା କେବଳ କୃଷକ ବରଂ ପ୍ରତ୍ୟେକ ଘରେ ସହଜ ଭାବେ ଆବର୍ଜନା ରୂପରେ ମିଳି ଯାଇଥାଏ , ତାହା ମଧ୍ୟ ଇନ୍ଧନ ଭାବେ କାମରେ ଲାଗିବାକୁ ଯାଉଛି ।


    ଏହା ବ୍ୟତୀତ ଘାସ ଏବଂ ବାଉଁଶରୁ ମଧ୍ୟ ଇଥାନଲ ପ୍ରସ୍ତୁତ କରାଯାଉଛି । ବାଉଁଶ ବିଶେଷ ଭାବେ ଉତ୍ତର-ପୂର୍ବ ଏବଂ ଅନ୍ୟାନ୍ୟ ଆଦିବାସୀ ଅଂଚଳରେ ଭଲ ଭାବରେ ଉତ୍ପାଦନ ହୋଇଥାଏ । ଏପରି ସ୍ଥିତିରେ ସେଠାକାର ଅର୍ଥ ବ୍ୟବସ୍ଥା ପାଇଁ ଏହା ଗୁରୁତ୍ୱପୂର୍ଣ୍ଣ ପଦକ୍ଷେପ ହେବ , ଯାହାକି ବାଉଁଶ ଚାଷ କରୁଥିବା ଲୋକ ମାନଙ୍କୁ ଲାଭ ପହଂଚାଇବ ।


    ସାଥୀଗଣ , କୃଷିଜାତ ଆବର୍ଜନା ମଧ୍ୟ ହେଉଛି କୃଷକ ମାନଙ୍କ ପାଇଁ ବହୁତ ବଡ଼ ସମସ୍ୟା । ଆଉ ଜଣା ନାହିଁ ଅଜ୍ଞତା କାରଣରୁ , ସମୟର ଅଭାବ କାରଣରୁ , କିଛି ମଧ୍ୟ କୁହନ୍ତୁ - ଏହି କୃଷିଜାତ ଆବର୍ଜନା ହେଉଛି ନିଜକୁ ନିଜ ମଧ୍ୟରେ ହେଉଛି ଏକ ମୂଲ୍ୟବାନ ପ୍ରାକୃତିକ ଉପହାର । କିନ୍ତୁ ଅଜ୍ଞତା କାରଣରୁ କିମ୍ବା ଅଭ୍ୟାସ କାରଣରୁ ଆମେ ଏଭଳି ମୂଲ୍ୟବାନ ଜଡ଼ିବୁଟିକୁ ଜଳାଇ ଦେଉଛେ । ଏହି ମାଟିକୁ ନୂଆ ଜୀବନ ଦେବା ଭଳି ମୂଲ୍ୟବାନ ଜଡ଼ିବୁଟିକୁ ଆମେ ନିଜ ଆଖି ସାମ୍ନାରେ ନିଜ ହାତରେ ଜଳାଇ ଦେଉଛେ । ଆଉ ମୁଁ ତ ଦେଖୁଛି - ପଞ୍ଜାବ ହେଉ , ହରିୟାଣା ହେଉ - ଏଠାକାର କୃଷକଙ୍କର , ଏହା ହେଉଛି ଏକ ନିତିଦିନିଆ କାର୍ଯ୍ୟକ୍ରମ । ଆଉ ଏହା ହେଉଛି ଏକ ବହୁତ ବଡ଼ ଆହ୍ୱାନ ।


    କିନ୍ତୁ ମୋର କୃଷକ ଭାଇମାନଙ୍କୁ ମୁଁ ବାରମ୍ବାର ବୁଝାଉଛି କି ଏହି କୃଷିଜାତ ଆବର୍ଜନାକୁ ଜଳାଇବା କାରଣରୁ ମାଟିର ଉର୍ବରତା ଶକ୍ତି ଉପରେ ତ ପ୍ରଭାବ ତ ପଡ଼ୁଛି , ଏହା ସହିତ ଏହାଦ୍ୱାରା ବାହାରୁଥିବା ଧୂଆଁ କାରଣରୁ ସଂପୂର୍ଣ୍ଣ ପର୍ଯ୍ୟାବରଣ ଉପରେ ଏହାର ଦୁଃସ୍ପ୍ରଭାବ ସୃଷ୍ଟି ହେଉଛି । ଆଉ ଏଥିପାଇଁ ଏବେ କୃଷିଜାତ ଆବର୍ଜନାରୁ ଇଥାନଲ ତିଆରି କରିବାର ସମ୍ଭାବନା ଉପରେ ବହୁତ ବ୍ୟାପକ ଭାବେ କାର୍ଯ୍ୟ କରାଯାଉଛି । ଅର୍ଥାତ ଏବେ କୃଷିଜାତ ଆବର୍ଜନା ମଧ୍ୟ ଆପଣ ମାନଙ୍କ ପାଇଁ ଏକ ରୋଜଗାରର ମାଧ୍ୟମ ହୋଇ ପାରିବ । ଆଉ ଏହାଦ୍ୱାରା ପ୍ରଦୂଷଣରୁ ମଧ୍ୟ ରକ୍ଷା ମିଳି ପାରିବ ତଥା କୃଷକ ମାନଙ୍କର ଅତିରିକ୍ତ ଆୟ ମଧ୍ୟ ହେବ ।


    ସାଥୀଗଣ , ଜୈବିକ ଅଂଶକୁ ଜୈବିକ ଇନ୍ଧନରେ ପରିବର୍ତ୍ତନ କରିବା ପାଇଁ ସରକାର ବହୁତ ବଡ଼ ସ୍ତରରେ ନିବେଶ କରୁଛନ୍ତି , ବିନିଯୋଗ କରୁଛନ୍ତି । ସାରା ଦେଶରେ ଦଶ ହଜାର କୋଟି ଟଙ୍କା ଖର୍ଚ୍ଚରେ 12 ଆଧୁନିକ ରିଫାଇନାରୀ ତିଆରି କରିବାର ଯୋଜନା ରହିଛି । ଗୋଟିଏ ରିଫାଇନାରୀରୁ ପ୍ରାୟ 1000-1500 ଲୋକଙ୍କୁ ରୋଜଗାର ମିଳିବାର ସମ୍ଭାବନା ରହିଛି । ଅର୍ଥାତ୍ ରିଫାଇନାରୀର ପରିଚାଳନାରୁ ନେଇ ଯୋଗାଣ ଶୃଙ୍ଖଳ ପର୍ଯ୍ୟନ୍ତ , ପ୍ରାୟ ଦେଢ଼ ଲକ୍ଷ ଯୁବକ ମାନଙ୍କୁ ରୋଜଗାରର ନୂତନ ସୁଯୋଗ ଉପଲବ୍ଧ ହେବ । ଏହା ବ୍ୟତୀତ ଗୋବରରୁ ଇନ୍ଧନ ପ୍ରସ୍ତୁତ କରିବାର ଯୋଜନା ମଧ୍ୟ ଆଗେଇ ଚାଲିଛି ।


    ଗତ ବଜେଟରେ ଆପଣ ମାନେ ଦେଖିଥିବେ , ଆମେ ଯୋଜନା ଘୋଷଣା କଲୁ - ଗୋବର ଧନ । ଏହି ଗୋବର ଧନ ଯୋଜନା ଅନୁସାରେ ସମଗ୍ର ଦେଶର ପ୍ରତ୍ୟେକଟି ଜିଲ୍ଲାରେ ଗୋଟିଏ ବାୟୋଗ୍ୟାସ ପ୍ଳାଣ୍ଟ ତିଆରି କରାଯାଉଛି । ଏବେ ସାତ ଶହ ପ୍ଳାଣ୍ଟ କରାଯାଉଛି କିନ୍ତୁ ଆଗକୁ ଏହାକୁ ଆହୁରି ବିସ୍ତାରିତ କରାଯିବ । ସମଗ୍ର ଦେଶର କୃଷକ , ସ୍ୱୟଂ ସହାୟକ ଗୋଷ୍ଠୀ , ଏ ସମସ୍ତଙ୍କୁ ଏହା ସହିତ ଯୋଡ଼ାଯିବ ।


    ସାଥୀଗଣ , ଆଜି ଗୋବର-ଧନ , ବନ-ଧନ , ଜନ-ଧନ , ଏହି ଯୋଜନା ଗୁଡ଼ିକ ଦ୍ୱାରା ଗରିବ , କୃଷକ , ଆଦିବାସୀ ମାନଙ୍କ ଜୀବନରେ ଏକ ନୂତନ ଆର୍ଥ ô କ ସମ୍ଭାବନା , ଆର୍ଥିକ ସାମର୍ଥ୍ୟ , ଏକ ନୂତନ ପରିବର୍ତ୍ତନ ସୁନିଶ୍ଚିତ ହେଉଛି । ନା କେବଳ ଆପଣଙ୍କର ଫସଲ , ବରଂ ପଶୁର ଗୋବରର , ଜମିର ଅବଶିଷ୍ଟାଂଶର , ଘରୁ ବାହାରୁଥିବା ଅଳିଆ ଆବର୍ଜନାର , ପ୍ରତ୍ୟେକ ଜିନିଷର ଉପଯୁକ୍ତ ବ୍ୟବହାର ହେଉ , ଏହି ଦିଗରେ କାମ ହେଉଛି ।


    ଏହା ବ୍ୟତୀତ ଜଙ୍ଗଲରେ ଉଠିଥିବା ଯେଉଁ ଗଛ ଏବଂ ଫଳ ରହିଛି , ତାହାଦ୍ୱାରା ହେଉଥିବା ଆମଦାନୀ କଥା ଅଲଗା । ଯେତେବେଳେ ପତ୍ରଝଡା ଋତୁରେ ଆପଣ , ଯଦି ଜଙ୍ଗଲକୁ ଯିବାର ଅଭ୍ୟାସ ଥିବ ତ ଆପଣ ଦେଖିଥିବେ- ଏକ-ଏକ , ଦୁଇ-ଦୁଇ ଫୁଟର ପତ୍ର ଝଡ଼ି ପଡ଼ିଥିବ । ଏହା ମଧ୍ୟ ନିଜକୁ ନିଜ ମଧ୍ୟରେ ରୋଜଗାରର ଏକ ବହୁତ ବଡ଼ ମାଧ୍ୟମ ହୋଇ ପାରେ । ଏହା ହେଉଛି ଆବର୍ଜନାରୁ ସମ୍ପଦର ଅଭିଯାନ , ଏହା ସହିତ ଏହା ଦ୍ୱାରା ସ୍ୱଚ୍ଛ ଭାରତ ଅଭିଯାନକୁ ମଧ୍ୟ ଗତି ମିଳୁଛି । କାରଣ ଏହି ଆବର୍ଜନା ହେଉଛି ଅପରିଷ୍କାର ପରିବେଶର ବଡ଼ କାରଣ ।


    ସାଥୀଗଣ , ଏହି ଅଭିଯାନରେ ଆମର ବୈଜ୍ଞାନିକ ବନ୍ଧୁଗଣ ଏବଂ ଷ୍ଟାର୍ଟ ଅପ୍ ମାଧ୍ୟମରେ କୌଶଳକୁ ସୁଲଭ କରାଉଥିବା ଯୁବକ ମାନଙ୍କର ଏକ ମହତ୍ୱପୂର୍ଣ୍ଣ ଯୋଗଦାନ ରହିଛି । ମୁଁ ଆଜି ଏହି ଅବସରରେ ଆପଣ ମାନଙ୍କୁ ସମସ୍ତଙ୍କୁ କୃତଜ୍ଞତା ଜଣାଉଛି । ଆପଣ ଜୈବ ଇନ୍ଧନ ସହିତ ଜଡ଼ିତ କୌଶଳକୁ ଉନ୍ନତ କରିବାରେ ନିରନ୍ତର ପ୍ରୟାସ କରୁଛନ୍ତି କିନ୍ତୁ ଏବେ ମଧ୍ୟ ଏହି କ୍ଷେତ୍ରରେ ବହୁତ କିଛି କରିବାର ସମ୍ଭାବନା ରହିଛି । ଯେପରି ଶସ୍ୟକୁ ଛାଡ଼ି ଏପରି ଅନ୍ୟାନ୍ୟ ଉତ୍ପାଦନ କରିବା ଉପରେ ଧ୍ୟାନ ଦେବା ଦରକାର ଯାହାଦ୍ୱାରା ଅଧିକ ଗୁଣବତ୍ତା ସମ୍ପନ୍ନ ଏବଂ ଅଧିକ ମାତ୍ରାରେ ଜୈବ ଇନ୍ଧନ ଉତ୍ପାଦନ କରାଯାଇ ପାରିବ । ଏଥିପାଇଁ ଷ୍ଟାର୍ଟ ଅପ୍ ସହିତ ଜଡ଼ିତ ଉଦ୍ୟମୀ ମାନଙ୍କୁ , ଟେକ୍ନୋଲଜି ସହିତ ଜଡ଼ିତ ଲୋକମାନଙ୍କୁ ଏକାଠି ମିଳିମିଶି କାମ କରିବାକୁ ହେବ ।


    ମୁଁ ବୁଝୁଛି କି ଆମର ଇଂଜିନିୟରିଂ କଲେଜ , ଆଇଟିଆଇ ପଲିଟେକ୍ନିକ ପାଠ୍ୟକ୍ରମରେ ଜୈବିକ ଇନ୍ଧନ ସହିତ ଜଡ଼ିତ ପାଠ୍ୟକ୍ରମକୁ ଆହୁରି ଅଧିକ ଗୁରୁତ୍ୱ ଦେବା ଦରକାର । ଏହା ବ୍ୟତୀତ ସମଗ୍ର ଦେଶରେ କେଭିକେ ’ ର କୃଷି ବିଜ୍ଞାନ କେନ୍ଦ୍ର ଗୁଡ଼ିକ ମାଧ୍ୟମରେ ଜୈବିକ ଇନ୍ଧନ ବିଷୟରେ ଅଧିକରୁ ଅଧିକ ସୂଚନା କୃଷକ ମାନଙ୍କୁ ଦେବା ଦରକାର । ସମଗ୍ର ଦେଶରେ ଲାଗୁଥିବା କୃଷି ମେଳା ମାନଙ୍କରେ ମଧ୍ୟ ଜୈବ ଇନ୍ଧନକୁ ମୁଖ୍ୟ ବିଷୟ କରି କୃଷକ ମାନଙ୍କ ମଧ୍ୟରେ ସଚେତନତା ସୃଷ୍ଟି କରା ଯାଇ ପାରିବ ।


    ସାଥୀଗଣ , ସହରର ପରିଷ୍କାର ପରିଚ୍ଛନ୍ନତା ସହିତ ଜଡ଼ିତ ସବୁଠାରୁ ବଡ଼ ସମସ୍ୟା ହେଉଛି କଠିନ ବର୍ଜ୍ୟବସ୍ତୁ ପରିଚାଳନା - ପରିମଳ ନଳାର ପାଣି , କାରଖାନାରୁ ବାହାରୁଥିବା ପାଣି , ଏଭଳି ସମସ୍ତ ଜିନିଷରୁ ଉର୍ଜ୍ଜା ସୃଷ୍ଟି କରିବା ପାଇଁ ନୂତନ ଏବଂ ଉନ୍ନତ ଟେକ୍ନୋଲଜି ଆଣିବାର ପ୍ରୟାସ ସରକାର କରୁଛନ୍ତି । ଆଉ ମୁଁ ଥରେ ଖବରକାଗଜରେ ପଢ଼ିଥିଲି , କୌଣସି ଛୋଟିଆ ସହରରେ ନଳା ପାଖରେ କେହି ଚା ’ ର ଠେଲା ନେଇ ଠିଆ ହୋଇ ରହୁଥିଲା , ଚା ’ ତିଆରି କରି ବିକ୍ରି କରୁଥିଲା , କେହି ଚା ’ ବିକ୍ରି କରୁଥିବା କଥା ଆସେ ତ ମୋର ଧ୍ୟାନ ଟିକେ ଶୀଘ୍ର ସେଠାକୁ ଯାଇଥାଏ , ଆଉ ସେଠାରେ ଗୋଟିଏ ନାଳ- ଗନ୍ଧିଆ ନାଳ ଯାଇଥିଲା । ଏବେ ତା ’ ମୁଣ୍ଡରେ ଗୋଟିଏ ବୁଦ୍ଧି ଯୁଟିଲା । ସେ ସେହି ନଳାରେ- ସ୍ୱାଭାବିକ କଥା ହେଉଛି ଯେଉଁଠାରେ ଗନ୍ଧିଆ ନଳା ରହିଥିବ , ସେଠାରେ ଗ୍ୟାସ ମଧ୍ୟ ବାହାରେ - ତ ଖୁବ ଦୁର୍ଗନ୍ଧ ବାହାରୁଥିଲା । ସେ ଗୋଟିଏ ଛୋଟିଆ ବାସନକୁ ଓଲଟା କରି ସେଥିରେ କଣା କରି ପାଇପ୍ ଭର୍ତ୍ତି କରିଦେଲା ଆଉ ଯେଉଁ ନଳାରୁ ଗ୍ୟାସ ବାହାରୁଥିଲା ତାହା ପାଇପ ଲାଇନ୍ ଦ୍ୱାରା ତାହାର ନିଜର ଚା ’ ଠେଲାକୁ ନେଇଗଲା । ଆଉ ସେ ଚା ’ ତିଆରି କରିବା ପାଇଁ ସେହି ଗ୍ୟାସର ଉପଯୋଗ କରି-କରି ଚାହା ତିଆରି କରୁଥିଲା । ସାଧାରଣ ପଦ୍ଧତି ଥିଲା । ଅର୍ଥାତ୍ କିପରି ଉପଯୋଗ ହୋଇଥାଏ , ଏପରି ଚାହାବାଲାଙ୍କର କାମ ଟିକେ ଅଧିକ ହୋଇଥାଏ ।


    ଥରେ ମୁଁ ଯେତେବେଳେ ଗୁଜରାଟରେ ଥିଲି ତ ମୁଁ ଦେଖିଲି କି , ଆମର ରାଲିରେ ଯାଉଥିଲା ଆଉ ଆଗରେ ସ୍କୁଟର ଉପରେ ଟ୍ରାକ୍ଟରର ଯେଉଁ ବଡ଼ ଟ୍ୟୁବ ରହିଥାଏ , ତା ’ ଭିତରେ ଭରା ହୋଇ ରହିଥିଲା , ତାକୁ ନେଇ ଜଣେ ଯାଉଥିଲେ । କଳ୍ପନା କରି ପାରୁଛନ୍ତି ସ୍କୁଟର ଉପରେ ଏତେ ବଡ଼ ଟ୍ରାକ୍ଟରର ଟ୍ୟୁବ କେହି ନେଇ ଯାଉଛନ୍ତି ତ ପଛରେ ଆସୁଥିବା ଯାନକୁ ଡର ଲାଗେ , କି ଧକ୍କା ଯେପରି ହୋଇ ନ ଯାଏ । ମୁଁ ମଧ୍ୟ ଆଶ୍ଚର୍ଯ୍ୟ ଥିଲି କି ଏମିତି କିପରି ନେଇ ଯାଉଛି । କେହି ହେଲେ ମଧ୍ୟ ବ୍ୟକ୍ତି ଚାଲାକ ପଡ଼ି ଏହା କରିବ ଟ୍ୟୁବ ଖାଲି କରି ଦେବ ଏବଂ ଚାଲିଯିବ । ଆଗରେ ଯାଇ ପମ୍ପ ଦେଇ ଦେବ । ସେ ନେଇ ଯାଉଥିଲା , ମୁଁ କହିଲି ତାକୁ ଟିକେ ଅଟକାଇ ଦିଅ ।


    ଆମେ ଗାଡ଼ିକୁ ଅଟକାଇଲୁ ଆଉ ସ୍କୁଟରବାଲାକୁ ପଚାରିଲୁ ଭାଇ ଏହା କ ’ ଣ , ଏ କ ’ ଣ କରୁଛ , କେଉଁଠାରେ ପଡ଼ିଯିବ , ଆଘାତ ଲାଗିବ , ମରିଯିବ । ନାହିଁ- କହିଲା ମୁଁ ବିଲକୁ ଯାଉଛି । ମୁଁ କହିଲି କ ’ ଣ ନେଇ କରି ଯାଉଛ । ତ କହିଲା ମୋ ଘରେ ଘରର ଯେଉଁ ଅଳିଆ ଆବର୍ଜନା ବାହାରି ଥିଲା , ତାକୁ ନେଇ ଯାଉଛି , ଆଉ ମୋ ପାଖରେ ଦୁଇଟି ପଶୁ ଅଛନ୍ତି । ଆଉ ସେମାନଙ୍କଠାରୁ ଯେଉଁ ଗୋବର ମିଳୁଛି , ତ ମୁଁ ନିଜ ଘରେ ଏକ ଛୋଟ ଗୋବର ଗ୍ୟାସ ପ୍ଳାଣ୍ଟ ବସାଇଛି । ତ ସେହି ଗ୍ୟାସକୁ ଏହି ଟ୍ୟୁବରେ ଭରୁଛି ଆଉ ଟ୍ୟୁବରେ ନେଇ ବିଲକୁ ଯାଉଛି । ଆଉ ମୋ ବିଲରେ ଯେଉଁ ପାଣି ପମ୍ପ ଅଛି , ଏଥିରେ ତାହାକୁ ଚଲାଉଛି । ଆପଣ କଳ୍ପନା କରନ୍ତୁ ଆମ ଦେଶର କୃଷକ । ଅର୍ଥାତ ଏତେ ସାମର୍ଥ୍ୟ ପଡ଼ି ରହିଛି । ଆଜି ମଧ୍ୟ ଆମର କୃଷକ , ଗାଁର ଲୋକ କିଛି ନା କିଛି ନୂତନ ପ୍ରୟୋଗ କରି ଚାଲି ଥାଆନ୍ତି ।


    ଯେଉଁ ଷ୍ଟାର୍ଟ-ଅପ୍ ଦୁନିଆର ଲୋକ ଅଛନ୍ତି , ସେମାନେ ଯଦି ତାହା ଉପରେ ଧ୍ୟାନ ଦେବେ ତାହାଲେ ବୋଧ ହୁଏ ଯାହା କେବେ ବଡ଼ ବଡ଼ କଲେଜରୁ ମିଳେ ନାହିଁ ତାହା ଚାଷ ଜମିରୁ କୃଷକଙ୍କ ଚିନ୍ତାଧାରାରୁ ମିଳି ପାରିବ । ଆଉ ସେଇ ସବୁକୁ ଏକାଠି କରି ଆମେ କଥାକୁ ଆଗକୁ ଡଢାଇବାକୁ ଚାହୁଁଛୁ ।


    ଆଜି ବି-3ର ଏକ ଯୋଜନା , ଏକ ବ୍ୟାପକ ଯୋଜନା ଉପରେ କାର୍ଯ୍ୟ କରାଯାଉଛି । ବି-3 ଅର୍ଥାତ ଜୈବ ଗ୍ୟାସ , ଜୈବ ଇନ୍ଧନରୁ ଆଉ ଜୈବ ଶକ୍ତି ଆଡକୁ ଦେଶ ଅଗ୍ରସର ହେଉଛି । ଇଥାନଲ ବିନା ଆଜି ଅଳିଆ ଆବର୍ଜନାରୁ ସିଏନଜି ଅର୍ଥାତ ଜୈବ ସିଏନଜି ଉତ୍ପାନର କାର୍ଯ୍ୟ ମଧ୍ୟ ଦ୍ରୁତ ଗତିରେ ଚାଲୁ ରହିଛି । ଦେଶର ପରିବହନ ବ୍ୟବସ୍ଥାରେ ସିଏନଜିର ବ୍ୟବହାରକୁ ପ୍ରୋତ୍ସାହନ ଦିଆଯାଉଛି । ଫଳରେ ପେଟ୍ରୋଲ – ଡ଼ିଜେଲ ଯୋଗୁଁ ହେଉଥିବା ପ୍ରଦୂଷଣକୁ ରୋକାଯାଇ ପରିବ । ଯଦିଓ ଆମେ ସିଏନଜି ବିଦେଶରୁ ଆମଦାନୀ କରୁଛୁ । ଏବେ ବାୟୋ ସିଏନଜି ଦ୍ୱାରା ବିଦେଶ ଉପରେ ନିର୍ଭରଶୀଳତାକୁ କମ୍ କରିବାର ପ୍ରୟାସ କରାଯାଉଛି । ଏଥିପାଇଁ ଏପର୍ଯ୍ୟନ୍ତ ସାରା ଦେଶରେ ଶହେ ପଚସ୍ତରୀରୁ ଅଧିକ ପ୍ଳାଣ୍ଟ ପ୍ରତିଷ୍ଠା କରାଯାଇ ସାରିଛି । ସେହି ଦିନ ଆଉ ବେଶୀ ଦୂର ନୁହେଁ ଯେତେବେଳେ ସହର ସହିତ ଗାଁରେ ମଧ୍ୟ ସିଏନଜି ଦ୍ୱାରା ଗାଡି ଗୁଡିକ ଚାଲିବ ।


    ସାଥୀଗଣ , ଆମ ଆଖପାଖରେ ଆଜି ପ୍ଲାଷ୍ଟିକ ସାମଗ୍ରୀ , ରବର ଟାୟାର , ଏଭଳି ଅନେକ ଜିନିଷ ଯାହା ବ୍ୟବହାର ପରେ ନିଜକୁ ନିଜେ ବହୁତ ବଡ଼ ସମସ୍ୟା ପାଲଟି ଯାଇଥାଏ , ଏହାର ବ୍ୟବହାର ସଡ଼କ ନିର୍ମାଣରେ କରାଯାଉଛି । ଆଉ ଯେଉଁ ଦ୍ୱିତୀୟ ପ୍ରକାରର ଆବର୍ଜନା ଯାହା ଘରୁ ବାହାରୁଛି – ତାହା ମଧ୍ୟ ସଡ଼କ ନିର୍ମାଣରେ କିପରି ବ୍ୟବହାର ହେବ , ତାହାର ସମ୍ଭାବନା ସଂପର୍କରେ ଅନୁସନ୍ଧାନ କରାଯାଉଛି ।


    ମୁଁ ଏବେ ଗୋଟିଏ ଆଫ୍ରିକୀୟ ଦେଶର , ଗରିବ ଲୋକଙ୍କର ଏକ ଛୋଟ କାର୍ଯ୍ୟ ସାମାଜିକ ଗଣମାଧ୍ୟମରେ ଦେଖିଲି । ସେମାନେ ଗାଁରୁ ସମସ୍ତ ପ୍ଲାଷ୍ଟିକ ଏକାଠି କରି ନଦୀ କୂଳକୁ ନେଇଯାଇଥାନ୍ତି ଆଉ କାଠ-ବାଉଁଶ ଆଦି ଜଳାଇ ତାକୁ ତରଳାଇ ଦେଇଥାନ୍ତି । ଆଉ ସେହି ନଦୀରୁ ବାଲି ନେଇ ମିଶାଇ ଦେଇଥାନ୍ତି ଆଉ ସେଥିରେ ବ୍ଲକ ପ୍ରସ୍ତୁତ କରିଥାନ୍ତି ଆଉ ସେହି ବ୍ଲକକୁ ଅଧିକ ମାତ୍ରାରେ ବିକ୍ରି କରିଥାନ୍ତି । ସ୍ୱୟଂ ସହାୟକ ଗୋଷ୍ଠୀର ମହିଳାମାନେ ଏହି କାର୍ଯ୍ୟ କରୁଛନ୍ତି । ଆବର୍ଜନା ପରିସ୍କାର ମଧ୍ୟ କରୁଛନ୍ତି ଆଉ ତହାର ନୂଆ ଉତ୍ପାଦ ପ୍ରସ୍ତୁତ କରି ବଜାରରେ ବିକ୍ରି କରୁଛନ୍ତି ।


    ବିକାଶ ଏବଂ ପର୍ଯ୍ୟାବରଣ ମଧ୍ୟରେ ସନ୍ତୁଳନ ରକ୍ଷାକରି ଆଗକୁ ବଢିବାର ନୀତି ଉପରେ ସରକାର କାର୍ଯ୍ୟ କରୁଛନ୍ତି । ପର୍ଯ୍ୟାବରଣ ସହିତ ସନ୍ତୁଳନ କଥା ଆମେ ଯେତେବେଳେ କରିଥାଉ ତ ସେଥିରେ ବିଜୁଳିର ଏକ ମହତ୍ୱପୂର୍ଣ୍ଣ ଭୂମିକା ରହିଛି । ବିଜୁଳି କିପରି ଉତ୍ପାଦନ ହୋଇଥାଏ ଆଉ କିପରି ବ୍ୟବହାର ହୁଏ , ଏହାର ପର୍ଯ୍ୟାବରଣ ଉପରେ ସିଧା ସଳଖ ପ୍ରଭାବ ପଡିଥାଏ ।


    ଯେତେବେଳେ ବିଜୁଳି ଉତ୍ପାଦନ କରିବାର କଥା ଆସିଥାଏ ତ ଆଜି କୋଇଲା ଏବଂ ଗ୍ୟାସ ଭଳି ପାରମ୍ପରିକ ପଦ୍ଧତି ସହିତ ସୌର ଶକ୍ତି ସମେତ ସମସ୍ତ ଅନ୍ୟ ମାଧ୍ୟମରୁ ବିଜୁଳି ଉତ୍ପାଦନ ଉପରେ ମଧ୍ୟ ଗୁରୁତ୍ୱ ଦିଆ ଯାଉଛି । ଅନ୍ତରାଷ୍ଟ୍ରୀୟ ସୌର ମେଂଟ ମାଧ୍ୟମରେ ତ ଆମେ କେବଳ ଭାରତରେ ନୁହେଁ ବରଂ ସମଗ୍ର ବିଶ୍ୱରେ ସୌର ଶକ୍ତିର ପ୍ରଚାର ପ୍ରସାର କରୁଛୁ ।


    ଆଜି କ୍ଷେତରେ ସୌର ପମ୍ପଠାରୁ ଆରମ୍ଭ କରି ଉଦ୍ୟୋଗ କାର୍ଯ୍ୟ , କାର୍ଯ୍ୟାଳୟରେ ସୌର ଶକ୍ତିର ବ୍ୟବହାର କ୍ଷେତ୍ରରେ ବହୁତ ପ୍ରଗତୀ ହେଉଛି । ଏହା ବ୍ୟତୀତ ଦେଶର ଗଳିକନ୍ଦି , ଘରେ ଏବଂ କାର୍ଯ୍ୟାଳୟରେ ଏଲଇଡି ବଲ୍ବ ଆଲୋକ ସୁନିଶ୍ଚିତ କରିବା ଦ୍ୱାରା ବିଜୁଳି ସଂଚୟ ହେଉଛି । ଆଉ ମୁଁ ଖୁସି ଯେ , ଆଜି ଯେତେବେଳେ ଦେଶର ରେଳ ଷ୍ଟେସନ ଏଲଇଡି ବଲ୍ବରେ ଚକଚକ୍ ହେବାରେ ଲାଗିଛି । ସମସ୍ତ କାର୍ଯ୍ୟ ସେମାନେ ସମ୍ପର୍ଣ୍ଣ କରିଦେଇଛନ୍ତି । ଏବେ ଏହା ଲକ୍ଷ୍ୟ ରହିଛି କି ଆଗାମୀ ଦିନରେ ରେଳବାଇର ପ୍ରତ୍ୟେକ ଭବନ ଏବଂ ରେଳବାଇର ପ୍ରତ୍ୟେକ କ୍ୱାର୍ଟରରେ ମଧ୍ୟ ଶତ ପ୍ରତିଶତ ଏଲଇଡି ବଲ୍ବ ଲଗାଯାଉ । ଏଲଇଡି ଲାଇଟକୁ ପ୍ରୋତ୍ସାହନ ଦିଆଯାଉଛି , ପର୍ଯ୍ୟାବରଣର ଚିନ୍ତା – ସ୍ୱଚ୍ଛ ଭାରତ , ସୁସ୍ଥ ଭାରତ ମିଶନ ସହିତ ଜଡିତ ହୋଇ ରହିଛି ।


    ଧୂଆଁମୁକ୍ତ ରୋଷେଇ ମଧ୍ୟ ହେଉଛି ଏହି ବ୍ୟାପକ ଦୃଷ୍ଟିକୋଣର ଅଂଶ । ଆଜି ମୁଁ ଏହି ମଂଚରୁ ଦେଶର ସେହି ପାଞ୍ଚ କୋଟି ଗରିବ ପରିବାରକୁ ଶୁଭେଚ୍ଛା ଜଣାଉଛି , ସେହି ମାଆ ଭଉଣୀମାନଙ୍କୁ ଶୁଭେଚ୍ଛା ଜଣାଉଛି , ଯେଉଁମାନଙ୍କୁ ଧୂଆଁରୁ ମୁକ୍ତି ମିଳିଛି ।


    ହିନ୍ଦୁସ୍ଥାନରେ ଏତେ ବଡ଼ କାର୍ଯ୍ୟ ଏତେ ସମୟରେ ହୋଇପାରେ ଏହା ନିଜକୁ ନିଜେ ମଧ୍ୟରେ ହେଉଛି ଏକ ଆଶ୍ଚର୍ଯ୍ୟ । ଆମ ଦେଶର ଜନସଂଖ୍ୟା ହେଉଛି ଶହେ ପଚିଶ କୋଟି ଆଉ ପାଖାପାଖି 25-26 କୋଟି ପରିବାର ଅଛନ୍ତି । ସେହି 25-26 କୋଟି ପରିବାର ମଧ୍ୟରୁ 5 କୋଟି ପରିବାର ପାଖରେ ଗ୍ୟାସ ଚୂଲା ଏତେ କମ୍ ସମୟ ମଧ୍ୟରେ ପହଂଚାଇବା , ଏହା ନିଜକୁ ନିଜ ମଧ୍ୟରେ , ଆପଣ ଅନୁମାନ କରି ପାରିବେ କି ଦ୍ରୁତ ଗତିରେ କାର୍ଯ୍ୟ ହୋଇଥାଏ ତ କେତେ ପରିଣାମ ଆସିଥାଏ ।


    ସାଥୀଗଣ , ଆଜି ସାରା ଦିନ କୃଷକ ମଧ୍ୟ ଥିବେ , ଟେକ୍ନିସିୟାନ ମଧ୍ୟ ଥିବେ , ସରକାରୀ ଅଧିକାରୀ ମଧ୍ୟ ଥିବେ , ଆପଣ ସମସ୍ତେ ମିଳିମିଶି ଜୈବ ଇନ୍ଧନକୁ ନେଇ ଚର୍ଚ୍ଚା କରିବାକୁ ଯାଉଛନ୍ତି । ତାହା ସହିତ ଜଡିତ ଆହ୍ୱାନ ଗୁଡିକ ଉପରେ ବିଚାର ବିମର୍ଶ କରିବାକୁ ଯାଉଛନ୍ତି । କୃଷକମାନଙ୍କର କାର୍ଯ୍ୟ କ୍ଷେତ୍ରରେ ଯେଉଁ ନୀତିଦିନିଆ ଯେଉଁ ସମସ୍ୟା ସବୁ ରହିଛି , ସେ ବିଷୟରେ ଚର୍ଚ୍ଚା କରିବାକୁ ଯାଉଛନ୍ତି । ଆଉ ମୋର ବିଶ୍ୱାସ ଅଛି ଯେ , ଏହି ଶହେ ପଚିଶ କୋଟି ଦେଶବାସୀଙ୍କ ଶକ୍ତି ଆବଶ୍ୟକତାକୁ ପୂରଣ କରିବା ଆଉ କୃଷିକୁ ଲାଭକାରୀ କରିବା ପାଇଁ ଅନେକ ନୂତନ ପ୍ରସ୍ତାବ ଆସିବ , ଅନେକ ନୂତନ ପଥ ପ୍ରସ୍ତୁତ ହେବ ।


    ଜୈବ ଇନ୍ଧନ ମାଧ୍ୟମରେ ପରିବର୍ତ୍ତନର ବିପ୍ଳବ ଘରେ-ଘରେ କେବଳ ସରକାରଙ୍କ ପ୍ରୟାସରେ ପହଂଚି ପାରିବ ନାହିଁ , ବରଂ ଏହା ଦ୍ୱାରା ଆମେ ଆମର ଛାତ୍ରମାନଙ୍କୁ , ଆମର ଶିକ୍ଷକମାନଙ୍କୁ , ଆମର ବୈଜ୍ଞାନିକମାନଙ୍କୁ , ଆମର ଉଦ୍ୟମୀ ମାନଙ୍କୁ , ଅର୍ଥାତ ଗୋଟିଏ ପ୍ରକାରରେ ଆମକୁ ଜନ-ଭାଗିଦାରୀରେ ଜନ-ଆନ୍ଦୋଳନର ରୂପ ଦେବାକୁ ପଡିବ ।


    ଏଠାରେ ଉପସ୍ଥିତ ଥିବା ତଥା ରାଜ୍ୟ ଗୁଡିକରୁ ଆସିଥିବା ପ୍ରତିନିଧିମାନଙ୍କୁ ମୋର ଅନୁରୋଧ ଯେ ଦେଶର ଗାଁ - ଗାଁ ପର୍ଯ୍ୟନ୍ତ ଜୈବ ଇନ୍ଧନର ଲାଭ ପହଂଚାଇବା ପାଇଁ ନିଜ ସ୍ତରରେ ମଧ୍ୟ ଅତିରିକ୍ତ ପ୍ରୟାସ କରନ୍ତୁ । ଆଉ ମୋର ବିଶ୍ୱାସ ଯେ , ଜୈବ ଇନ୍ଧନ ଦିଗରେ ଭାରତ ଆଜି ଯେଉଁ ପଦକ୍ଷେପ ନେଇଛି ବିଶ୍ୱ ଆଜି ଜୈବ ଇନ୍ଧନ ଦିବସ ପାଳନ କରୁଛି , ସେତେବେଳେ ଭାରତ ବିଶ୍ୱ ତାପନ ପାଇଁ ଚିନ୍ତିତ ଏବଂ ବିଶ୍ୱକୁ ଏକ ବିଶ୍ୱାସ ଦେବାର ସାମର୍ଥ୍ୟ ରଖିଛି । ଭାରତକୁ ଏହି ପଦକ୍ଷେପ ପାଇଁ ଆଜି ସମଗ୍ର ବିଶ୍ୱରେ ପ୍ରଶଂସା ମିଳୁଛି ।


    ଭାରତର ନୀତ ଏବଂ ଯୋଜନାଗୁଡିକୁ ବିଶ୍ୱ ନିରିଖି ଦେଖୁଛି ଏବଂ ସେଥିରେ ଆଜିର ଏହି ପ୍ରୟାସ ନୂତନ ଉର୍ଜ୍ଜା ଭରିବ , ଏହି ଦିଗକୁ ଆହୁରି ସ୍ପଷ୍ଟ ଓ ଗତିଶୀଳ କରିବ । ଏହି ବିଶ୍ୱାସର ସହ ଏହି ସଫଳ ଯୋଜନା ପାଇଁ ମୁଁ ଆପଣ ସମସ୍ତଙ୍କୁ ହୃଦୟର ସହିତ ବହୁତ – ବହୁତ ଶୁଭକାମନା ଜଣାଉଛି ।


    ଧନ୍ୟବାଦ ।


    **********

    
    
    (Release ID: 1543135) Visitor Counter : 1