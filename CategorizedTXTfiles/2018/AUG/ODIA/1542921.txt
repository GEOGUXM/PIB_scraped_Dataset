      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଜନଜାତିବର୍ଗର ଲୋକଙ୍କ ସଶକ୍ତିକରଣ ସକାଶେ ସରକାରଙ୍କ ବିଭିନ୍ନ ଯୋଜନା ପ୍ରବର୍ତ୍ତନ
      Posted On: 09 AUG 2018 7:27PM by PIB Bhubaneshwar


    ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ଦେଶର ଆଦିବାସୀ ଅଧ୍ୟୁସିତ କ୍ଷେତ୍ରମାନଙ୍କରେ ବେସରକାରୀ ସଂଗଠନ (ଏନଜିଓ)ମାନଙ୍କ ପକ୍ଷରୁ ନିମ୍ନଲିଖିତ ଯୋଜନାମାନ କାର୍ଯ୍ୟକାରୀ କରାଯାଇଆସୁଛି:


    ସ୍ୱେଚ୍ଛାସେବୀ ସଂଗଠନମାନଙ୍କୁ ଗ୍ରାଣ୍ଟ୍‌ ଇନ୍‌ ଏଡ଼ ଯୋଗାଇ ଦିଆଯାଉଛି ଯାହାକି ତଫସିଲଭୁକ୍ତ ଜନଜାତିବର୍ଗର ଲୋକମାନଙ୍କ କଲ୍ୟାଣ ସକାଶେ ଉଦ୍ଦିଷ୍ଟ: ଏହି ଯୋଜନାର ପ୍ରମୁଖ ଉଦ୍ଦେଶ୍ୟ ହେଲା ସରକାରଙ୍କ କଲ୍ୟାଣକାରୀ ଯୋଜନାକୁ ଜନଜାତି ବର୍ଗର ଲୋକମାନଙ୍କ ନିକଟରେ ପହଞ୍ଚାଇବା ଏବଂ ଆଦିବାସୀ ଅଧ୍ୟୁସିତ କ୍ଷେତ୍ରରେ ବିକାଶ ସେବା କ୍ଷେତ୍ରରେ ଥିବା ବୈଷମ୍ୟକୁ ଦୂର କରିବା । ବିଶେଷ କରି ଶିକ୍ଷା , ସ୍ୱାସ୍ଥ୍ୟ , ପାନୀୟ ଜଳ , କୃଷି-ଉଦ୍ୟାନ କୃଷି ଉତ୍ପାଦିକା , ସାମାଜିକ ସୁରକ୍ଷା ଇତ୍ୟାଦି କ୍ଷେତ୍ରରେ ବିକାଶ ଘଟାଇବା ଯାହା ସ୍ୱେଚ୍ଚାସେବୀ ସଂଗଠନମାନେ ପ୍ରବର୍ତ୍ତନ କରିଆସୁଛନ୍ତି ;


    ତଫସିଲଭୁକ୍ତ ଜନଜାତି ବର୍ଗର ବାଳିକାମାନଙ୍କ ମଧ୍ୟରେ ଥିବା ସ୍ୱଳ୍ପ ସାକ୍ଷରତାଯୁକ୍ତ ଜିଲ୍ଲାରେ ସ୍ଥିତିକୁ ମଜଭୁତ କରିବା । ଏହାର ଉଦେ୍ଦଶ୍ୟ ହେଲା ସାଧାରଣ ବର୍ଗର ବାଳିକା ଏବଂ ତଫସିଲଭୁକ୍ତ ଜନଜାତିର ମହିଳାମାନଙ୍କ ସାକ୍ଷରତା ହାର ଭିତରେ ଥିବା ତଫାତକୁ ଦୂର କରିବା ଯାହାକି ଚିହ୍ନିତ ଜିଲ୍ଲା ଓ ବ୍ଲକମାନଙ୍କରେ 100% ଜନଜାତି ବାଳିକାଙ୍କୁ ବିଦ୍ୟାଳୟରେ ନାମଲେଖାର ସୁଯୋଗ ଦ୍ୱାରା କାର୍ଯ୍ୟକାରୀ କରାଯିବ । ବିଶେଷ କରି ନକ୍ସଲ ଅଧ୍ୟୁଷିତ ଅଞ୍ଚଳ ଏବଂ ବିଶେଷ ଭାବେ ଆପଦାଗ୍ରସ୍ତ ଜନଜାତି ଗୋଷ୍ଠୀ ବସବାସ କରୁଥିବା କ୍ଷେତ୍ରରେ ଏଭଳି କାର୍ଯ୍ୟକ୍ରମକୁ କାର୍ଯ୍ୟକାରୀ କରାଯିବ । ଏହା ଫଳରେ ପ୍ରାଥମିକ ଶିକ୍ଷାରୁ ଅଧାରୁ ପାଠ ଛାଡ଼ୁଥିବା ଛାତ୍ରଛାତ୍ରୀଙ୍କ ମାତ୍ରା କମାଯାଇପାରିବ ଏବଂ ଶିକ୍ଷାଲାଭର ଏକ ଉପଯୁକ୍ତ ବାତାବରଣ ଦେଶରେ ସୃଷ୍ଟି ହୋଇପାରିବ ; ଏବଂ


    ଜନଜାତି ଅଧ୍ୟୁସିତ କ୍ଷେତ୍ରରେ ଧନ୍ଦାମୂଳକ ତାଲିମ ବ୍ୟବସ୍ଥା: ଏହି ଯୋଜନା ଆଦିବାସୀ ବର୍ଗର ଯୁବକଯୁବତୀବାନଙ୍କୁ କୁଶଳୀ କରିବା ଏବଂ ସେମାନଙ୍କୁ ବିଭିନ୍ନ ପାରମ୍ପରିକ/ଆଧୁନିକ ଧନ୍ଦାରେ କୁଶଳୀ ଓ ଦକ୍ଷ କରିବା ସକାଶେ ଉଦ୍ଦିଷ୍ଟ ଯାହାକି ସେମାନଙ୍କ ଶିକ୍ଷାଗତ ଯୋଗ୍ୟତା , ବର୍ତ୍ତମାନର ଆର୍ଥିକ ଧାରା ଓ ବଜାର ଆବଶ୍ୟକତା ଓ ସାମର୍ଥ୍ୟକୁ ନେଇ କରାଯିବ ।


    ଏହି ଯୋଜନାମାନଙ୍କ ମାଧ୍ୟମରେ ସ୍କିମ୍‌ ଗାଇଡ଼ଲାଇନ ଓ ସାଧାରଣ ଆର୍ଥିକ ନିୟମାବଳୀ ଅନୁସାରେ ସ୍ୱେଚ୍ଛାସେବୀ ସଂଗଠନମାନଙ୍କୁ ସମୟାନ୍ତରେ ପାଣ୍ଠି ଯୋଗାଇ ଦିଆଯାଇଥାଏ । ଏହି ଯୋଜନାରେ ଜନଜାତି ବର୍ଗର ଲୋକମାନଙ୍କ କଲ୍ୟାଣ ସକାଣେ କାର୍ଯ୍ୟରତ ସ୍ୱେଚ୍ଛାସେବୀ ସଂଗଠନମାନଙ୍କ ମିଳୁଥିବା ଗ୍ରାଣ୍ଟ ଇନ୍‌ ଏଡ଼୍‌ 100% ପର୍ଯ୍ୟନ୍ତ ଯୋଗାଇ ଦିଆଯାଇଥାଏ । ବିଶେଷ କରି ତଫସିଲଭୁକ୍ତ ଜନଜାତି କ୍ଷେତ୍ରରେ କାର୍ଯ୍ୟକାରୀ ହେଉଥିବା ଯୋଜନାମାନଙ୍କ ସକାଶେ ତାହା କରାଯାଇଥାଏ । ଜନଜାନତି କ୍ଷେତ୍ର ବହିର୍ଭୂତ ଅଞ୍ଚଳରେ କାର୍ଯ୍ୟକାରୀ ହେଉଥିବା ଏଭଳି ସ୍କିମ୍‌ ସକାଶେ ପ୍ରକଳ୍ପର ମୋଟ ବ୍ୟୟର 90% ସରକାର ଯୋଗାଇ ଦେଇଥାନ୍ତି ଏବଂ ଅବଶିଷ୍ଟ 10% ଅର୍ଥ ସଂପୃକ୍ତ ସଂଗଠନ ବହନ କରିଥାନ୍ତି । ତଫସିଲଭୁକ୍ତ ଜନଜାତି ଅଧ୍ୟୁସିତ କ୍ଷେତ୍ରରେ ଯେଉଁସବୁ ଜିଲ୍ଲାରେ ସାକ୍ଷରତା ହାର ସ୍ୱଳ୍ପ ସେଠାରେ ବାଳିକା ଶିକ୍ଷା ସୁଦୃଢ଼ୀକରଣ ଯୋଜନା ଓ ଧନ୍ଦାମୂଳକ ତାଲିମ କାର୍ଯ୍ୟକ୍ରମ ପ୍ରବର୍ତ୍ତନ ସକାଶେ ସରକାର 100% ଅନୁଦାନ ଯୋଗାଇ ଦେଇଥାନ୍ତି ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତସିଂ ଭାଭୋର ରାଜ୍ୟସଭାରେ ଆଜି ଏହି ବିଷୟ ସୂଚନା ଦେଇଛନ୍ତି ।


    **************************

    
    
    (Release ID: 1542921) Visitor Counter : 1