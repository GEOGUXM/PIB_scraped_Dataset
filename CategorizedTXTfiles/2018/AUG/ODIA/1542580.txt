      ରେଳ ମନ୍ତ୍ରଣାଳୟ

      ରେଳବାଇର ରାଷ୍ଟ୍ରୀୟ ରେଳ ସଂରକ୍ଷ କୋଷ
      Posted On: 09 AUG 2018 3:29PM by PIB Bhubaneshwar


    2017-18 ବଜେଟ ଭାଷଣରେ ଅର୍ଥମନ୍ତ୍ରୀ କରିଥିବା ଘୋଷଣା ଅନୁଯାୟୀ ରାଷ୍ଟ୍ରୀୟ ରେଳ ସଂରକ୍ଷ କୋଷ ଆରମ୍ଭ କରାଯାଇଛି । ରେଳବାଇରେ ନିରାପତ୍ତା ଜନିତ ଗୁରୁତ୍ୱପୂର୍ଣ୍ଣ ବ୍ୟବସ୍ଥାର ନବୀକରଣ , ପରିବର୍ତ୍ତନ ଏବଂ ବିକାଶ ନିମନ୍ତେ ଏହି ପାଣ୍ଠି ଉଦ୍ଦିଷ୍ଟ । ପାଞ୍ଚ ବର୍ଷରେ ଏହି ପାଣ୍ଠିର ପରିମାଣ 1 ଲକ୍ଷ କୋଟି ଟଙ୍କା ରହିବ । ବାର୍ଷିକ 20 ହଜାର କୋଟି ଟଙ୍କା ଖର୍ଚ୍ଚ ହେବ । ଯେଉଁଥିରେ 15 ହଜାର କୋଟି ଟଙ୍କା ବଜେଟରୁ ଏବଂ ରେଳବାଇର ଆଭ୍ୟନ୍ତରୀଣ ଆୟରୁ 5 ହଜାର କୋଟି ଟଙ୍କାର ବ୍ୟବସ୍ଥା କରାଯିବ । 2017-18 ରେ 20 ହଜାର କୋଟି ଟଙ୍କା ଖର୍ଚ୍ଚ ଅଟକଳରୁ 16 , 091 କୋଟି ଟଙ୍କା ସଂରକ୍ଷ ପାଣ୍ଠିରୁ ବ୍ୟୟ ହୋଇଥିଲା । ଚଳିତ ବର୍ଷ ମଧ୍ୟ 20 ହଜାର କୋଟି ଟଙ୍କା ଖର୍ଚ୍ଚର ଅଟକଳ କରାଯାଇଛି । 2018 ଜୁନ୍ ମାସ ଶେଷ ସୁଦ୍ଧା 3256 କୋଟି ଟଙ୍କା ଖର୍ଚ୍ଚ ହୋଇପାରିଛି ।


    ରାଷ୍ଟ୍ରୀୟ ରେଳ ସଂରକ୍ଷ ପାଣ୍ଠିକୁ ଟ୍ରାକ୍ ନବୀକରଣ , ବ୍ରିଜ୍ ନିର୍ମାଣ , ସିଗନାଲିଂ , ସଞ୍ଚାର ବ୍ୟବସ୍ଥା , ରୋଲିଂ ଷ୍ଟେକ୍ , ଲେଭଲ କ୍ରସିଂ/ଓଭରବ୍ରିଜ୍/ଅଣ୍ଡର ପାସ୍ ସଡ଼କ ନିର୍ମାଣ , ଟ୍ରାଫିକ୍ ସୁବିଧା , ବୈଦ୍ୟୁତିକ କାର୍ଯ୍ୟ , ମେସିନାରୀ ଏବଂ ପ୍ଲାଣ୍ଟ , ୱାର୍କସପ୍ , ଯାତ୍ରୀ ସୁବିଧା , ପ୍ରଶିକ୍ଷଣ/ମାନବ ସମ୍ବଳ ଇତ୍ୟାଦିରେ ଖର୍ଚ୍ଚ କରାଯାଉଛି ।


    ଲୋକସଭାରେ ଗୁରୁବାର ଏକ ଲିଖିତ ଉତ୍ତରରେ ଏହି ସୂଚନା ଦେଇଛନ୍ତି ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ।


    ***********

    
    
    (Release ID: 1542580) Visitor Counter : 1