      ରେଳ ମନ୍ତ୍ରଣାଳୟ

      ଆସିଷ୍ଟାଣ୍ଟ ଲୋକୋ ପାଇଲଟ ଓ ଟେକ୍ନିସିଆନ ଖାଲି ପଦବି 26,502 ରୁ 60 ହଜାରକୁ ବୃଦ୍ଧି କରିବ ରେଳ ମନ୍ତ୍ରଣାଳୟ
      • ନିଜ ସହର ନିକଟରେ ପ୍ରାର୍ଥୀମାନେ ଯେପରି ପରୀକ୍ଷା କେନ୍ଦ୍ର ପାଇପାରିବେ ସେଥିପାଇଁ ଉଦ୍ୟମ କରାଯାଉଛି

      Posted On: 02 AUG 2018 5:30PM by PIB Bhubaneshwar

    2018 ଫେବ୍ରୁଆରୀରେ ପୂର୍ବରୁ ରେଳ ମନ୍ତ୍ରଣାଳୟ 26502 ଜଣ ଲୋକୋ-ପାଇଲଟ ( ALP ) ଏବଂ ଟେକ୍ନିସିଆନଙ୍କ ନିଯୁକ୍ତି ପାଇଁ ଘୋଷଣା କରିଥିଲା । ଏଥିପାଇଁ 47 ଲକ୍ଷରୁ ଅଧିକ ପ୍ରାର୍ଥୀ ଆବେଦନ କରିଥିଲେ । ଏବେ ଏଏଲପି ଓ ଟେକ୍ନିସିଆନର ଖାଲିଥିବା ପଦବି 26502 ରୁ 60 ହଜାରକୁ ବୃଦ୍ଧି କରିବାକୁ ମନ୍ତ୍ରଣାଳୟ ଯୋଜନା କରିଛି ।


    ସୂଚନାଯୋଗ୍ୟ , ଖାଲିଥିବା 26502 ପଦବି ବିଭିନ୍ନ ରେଳବାଇ ଜୋନ୍ ଏବଂ ରାଜ୍ୟ ଅଞ୍ଚଳଭୁକ୍ତ ଏବଂ ଦେଶବ୍ୟାପି ବିଭିନ୍ନ ସ୍ଥାନରୁ ପ୍ରାର୍ଥୀମାନେ ଆବେଦନ କରିଛନ୍ତି । ପ୍ରାୟ 40 ଲକ୍ଷ ପ୍ରାର୍ଥୀ (83%) ପ୍ରାର୍ଥୀଙ୍କ ପରୀକ୍ଷା କେନ୍ଦ୍ର 500 କିଲୋମିଟର ଦୂରତ୍ୱ ମଧ୍ୟରେ ଧାର୍ଯ୍ୟ ହୋଇଛି । ବିଶେଷ କରି ମହିଳା ଓ ଦିବ୍ୟାଙ୍ଗମାନଙ୍କୁ ସେମାନଙ୍କ ପାଖ ସହରର ପରୀକ୍ଷା କେନ୍ଦ୍ରର ସୁବିଧା ଦେବାକୁ ଉଦ୍ୟମ କରାଯାଇଛି । କିନ୍ତୁ କେତେକ ରାଜ୍ୟରେ ବହୁ ସଂଖ୍ୟକ ପ୍ରାର୍ଥୀ ଆବେଦନ କରିଥିବାରୁ ନିରାପତ୍ତା କାରଣରୁ ସେମାନଙ୍କୁ କମ୍ ସଂଖ୍ୟକ ପରୀକ୍ଷା କେନ୍ଦ୍ରରେ ଅନୁମତି ଦେବା ସହଜ ହୋଇନାହିଁ । ବିହାରରୁ ପ୍ରାୟ 9 ଲକ୍ଷ , ଉତ୍ତର ପ୍ରଦେଶରୁ ପ୍ରାୟ 9.5 ଲକ୍ଷ ଏବଂ ରାଜସ୍ଥାନରୁ 4.5 ଲକ୍ଷ ପ୍ରାର୍ଥୀ ଆବେଦନ କରିଛନ୍ତି । ତେଣୁ କେତେକ ପ୍ରାର୍ଥୀଙ୍କୁ ବାହାର ରାଜ୍ୟର ପରୀକ୍ଷା କେନ୍ଦ୍ରକୁ ପଠାଯିବାର ବିକଳ୍ପ ନାହିଁ । ଯେଉଁ ପ୍ରାର୍ଥୀମାନେ ପ୍ରଥମେ ଆବେଦନ କରିଛନ୍ତି ସେମାନଙ୍କୁ ନିଜ ସହର ପାଖ ପରୀକ୍ଷା କେନ୍ଦ୍ରରେ ସୁବିଧା ମିଳୁଥିବା ବେଳେ ଯେଉଁମାନେ ବିଳମ୍ବରେ ଅର୍ଥାତ୍ ଶେଷ ତାରିଖ ବେଳକୁ ଆବେଦନ କରିଛନ୍ତି , ସେମାନେ ବାହାର ରାଜ୍ୟର ପରୀକ୍ଷା କେନ୍ଦ୍ରକୁ ଯିବେ ।


    ପାରମ୍ପରିକ ନିଯୁକ୍ତି ପ୍ରକ୍ରିୟାରେ ପରୀକ୍ଷା ବିକେନ୍ଦ୍ରୀକରଣ ଢାଞ୍ଚାରେ ହେଉଥିଲା ଏବଂ ପ୍ରାର୍ଥୀମାନେ ଯେଉଁ ଆରଆରବି ପାଇଁ ଆବେଦନ କରିଥାନ୍ତି , ସେଠାକାର ପରୀକ୍ଷା କେନ୍ଦ୍ରକୁ ଯିବାକୁ ବାଧ୍ୟ ହୋଇଥାନ୍ତି । କେନ୍ଦ୍ରୀକୃତ କମ୍ପ୍ୟୁଟର ଭିତ୍ତିକ ପରୀକ୍ଷା କେନ୍ଦ୍ର ଯୋଗୁ ଏବେ ପ୍ରାର୍ଥୀମାନଙ୍କ ଯାତାୟାତ ସମୟ ହ୍ରାସ ପାଇପାରିଛି । ଏହି ଉପାୟରେ 40 ଲକ୍ଷରୁ ଅଧିକ ପ୍ରାର୍ଥୀଙ୍କୁ ସେମାନଙ୍କ ନିକଟସ୍ଥ ସହରର ପରୀକ୍ଷା କେନ୍ଦ୍ର ଉପଲବ୍ଧ କରାଯାଉଥିବା ବେଳେ ମହିଳା ଓ ଦିବ୍ୟାଙ୍କମାନଙ୍କୁ 200 କିଲୋମିଟର ମଧ୍ୟରେ ହିଁ ପରୀକ୍ଷା କେନ୍ଦ୍ରର ସୁବିଧା ଦିଆଯାଉଛି । ତେବେ ସମସ୍ତ ପ୍ରଚେଷ୍ଟା ସତ୍ତ୍ୱେ କେତେକ ପ୍ରାର୍ଥୀଙ୍କୁ ସେମାନଙ୍କ ସହର ନିକଟସ୍ଥ ପରୀକ୍ଷା କେନ୍ଦ୍ର ଯୋଗାଇବା ସମ୍ଭବ ହୋଇପାରିନାହିଁ । ତେଣୁ ପ୍ରାର୍ଥୀମାନଙ୍କୁ ପରୀକ୍ଷାରେ ବସିବା ପାଇଁ ଆବଶ୍ୟକ ପ୍ରସ୍ତୁତି କରିବାକୁ ପରାମର୍ଶ ଦିଆଯାଉଛି । ନିମ୍ନଲିଖିତ ଲିଙ୍କରେ ସେମାନେ ସର୍ବଶେଷ ସୂଚନା ହାସଲ କରିପାରିବେ ;


    http://indianrailways.gov.in/railwayboard/view_section.jsp?lang=0&id=0,4,1244


    ***************


    

    
    (Release ID: 1541759) Visitor Counter : 1