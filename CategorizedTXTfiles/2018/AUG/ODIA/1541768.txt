      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଆନ୍ଧ୍ରପ୍ରଦେଶର ପୋଲାଭରମ ଅଞ୍ଚଳକୁ ଏନସିଏସଟିର ପରିଦର୍ଶନ
      Posted On: 02 AUG 2018 5:37PM by PIB Bhubaneshwar


    ଜାତୀୟ ତଫସିଲଭୁକ୍ତ ଜନଜାତି କମିଶନ ( ଏନସିଏସଟି ) ନେତୃତ୍ୱରେ ଆନ୍ଧ୍ର ପ୍ରଦେଶର ପୋଲାଭରମ୍‌ ଅଞ୍ଚଳରେ କାର୍ଯ୍ୟକାରୀ ହେଉଥିବା ପୋଲାଭରମ ଜଳସେଚନ ପ୍ରକଳ୍ପ କ୍ଷେତ୍ର ପରିଦର୍ଶନ କରିଛନ୍ତି । ଏହି ପରିଦର୍ଶନ କାଳରେ କମିଶନ୍‌ ପ୍ରକଳ୍ପ ଦ୍ୱାରା ଆକ୍ରାନ୍ତ ହେଉଥିବା କେତେକ ଜନଜାତି ପରିବାର/ବ୍ୟକ୍ତିଙ୍କୁ ଭେଟିଛନ୍ତି । 2018 ମାର୍ଚ୍ଚ 26 ତାରିଖ ଠାରୁ 28 ତାରିଖ ପର୍ଯ୍ୟନ୍ତ କମିଶନ ଏହି ଗସ୍ତରେ ଯାଇଥିଲେ । ସେଠାରେ ସେମାନେ ଆନ୍ଧ୍ର ପ୍ରଦେଶ ମୁଖ୍ୟମନ୍ତ୍ରୀ ଏବଂ ଏଂହି ପ୍ରକଳ୍ପର ଅନ୍ୟାନ୍ୟ ପଦାଧିକାରୀମାନଙ୍କୁ ଭେଟିବା ସହ ସେମାନଙ୍କ ସହ ବିଭିନ୍ନ ପ୍ରସଙ୍ଗରେ ଆଲୋଚନା କରିଥିଲେ । ପୋଲାଭରମ ଜଳସେଚନ ପ୍ରକଳ୍ପ ଦ୍ୱାରା ପ୍ରଭାବିତ ହେଉଥିବା ଲୋକଙ୍କ ସହ ହୋଇଥିବା ଆଲୋଚନା ଆଧାରରେ କମିଶନ ଏକ ସ୍ୱତନ୍ତ୍ର ରିପୋର୍ଟ ପ୍ରସ୍ତୁତ କରିଛନ୍ତି ଯେଉଁଥିରେ ପୋଲାଭରମ୍‌ ଜଳସେଚନ ପ୍ରକଳ୍ପର ବିଶେଷ ଗୁରୁତ୍ୱପୂର୍ଣ୍ଣ ତଥ୍ୟାବଳୀ ସ୍ଥାନ ପାଇଛି । ସେହିଭଳି ସେଠାରେ କରାଯାଇଥିବା ଜମି ଅଧିଗ୍ରହଣ ଓ ପୁନର୍ବାସ ଓ ପୁନଃଥଇଥାନ ପ୍ରସଙ୍ଗ ବିଭିନ୍ନ ପ୍ରତିନିଧିମାନେ ଉପସ୍ଥାପନ କରିଥିଲେ । ବିସ୍ଥାପିତ ଓ ଆକ୍ରାନ୍ତ ଲୋକମାନେ କମିଶନଙ୍କ ନିକଟରେ ସେସବୁ ଉପସ୍ଥାପନ କରିଥିଲେ । କମିଶନ ତଦନୁସାରେ ସେମାନଙ୍କ ପୁନର୍ବାସ ଓ ପୁନଃଥଇଥାନ ସଂପର୍କରେ କର୍ତ୍ତୃପକ୍ଷଙ୍କୁ ଅବଗତ କରାଇଛନ୍ତି । 03.07.2018 ତାରିଖ ଦିନ କମିଶନ ତାଙ୍କର ରିପୋର୍ଟ ରାଷ୍ଟ୍ରପତିଙ୍କୁ ପ୍ରଦାନ କରିଛନ୍ତି ।


    ଏନସିଏସଟିର ଏହି ପ୍ରତିନିଧିମଣ୍ଡଳରେ ଶ୍ରୀ ନନ୍ଦ କୁମାର ସାଏ (ଅଧ୍ୟକ୍ଷ) , ମିସ୍‌ ଅନୁସୂୟା ୟୁକେ (ଉପାଧ୍ୟକ୍ଷ) , ଏବଂ ଅନ୍ୟାନ୍ୟ ସଦସ୍ୟ ଯଥା ଶ୍ରୀ ହର୍ଷଦଭାଇ ଭସାଭା , ଶ୍ରୀ ହରି କ୍ରିଷ୍ଣା ଦାମୋର ଏବଂ ଶ୍ରୀମତୀ ମାୟା ଚୈନ୍ତମନ ଇଭାନ୍ତେ ତଥା ଏନସିଏସଟିର ଅନ୍ୟାନ୍ୟ ପଦାଧିକାରୀ ପୋଲାଭରମ ଇନ୍ଦିରା ସାଗର ପ୍ରକଳ୍ପ , ଆନ୍ଧ୍ର ପ୍ରଦେଶର ପ୍ରଭାବିତ କ୍ଷେତ୍ର ପରିଦର୍ଶନ କରିଥିଲେ ।


    ରାଜ୍ୟ ସରକାରଙ୍କ ଦ୍ୱାରା ପ୍ରସ୍ତୁତ କରାଯାଇଥିବା କାର୍ଯ୍ୟକ୍ରମ ଅନୁସାରେ , ଏହି ପ୍ରତିନିଧିମଣ୍ଡଳ 27.03.2018 ତାରିଖ ଦିନ ସେମାନଙ୍କର ଗସ୍ତ କାଳରେ କୋୟା ଆଦିବାସୀ ଗ୍ରାମ , ଇଡ଼ିକୁଳେକୋଟ୍ଟା ଗ୍ରାମ , ରମନାପାଲ୍ଲେମ୍‌ ଗ୍ରାମ , ମାଧପୁରମ୍‌ ଓ ଦେବରାଗୋଙ୍ଗି ଗ୍ରାମ ପରିଦର୍ଶନ କରିଥିଲେ । ଏନସିଏସଟି ପ୍ରତିନିଧିମାନେ ଏହି କ୍ଷେତ୍ର ପରିଦର୍ଶନ କଲାବେଳେ ଗ୍ରାମବାସୀମାନେ ସେମାନଙ୍କୁ ସାକ୍ଷାତ ପାଇଁ ପ୍ରତ୍ୟାଖ୍ୟାନ କରିବାର କୌଣସି ଗୋଟିଏ ହେଲେ ଦୃଷ୍ଟାନ୍ତ ନାହିଁ ।


    ଭାରତ ସମ୍ବିଧାନର ଧାରା 275(1) ରେ ଥିବା ଏନସିଏସଟିର ବ୍ୟବସ୍ଥା ଅନୁସାରେ ତଫସିଲଭୁକ୍ତ ଜନଜାତି ବର୍ଗର କୌଣସି ବ୍ୟକ୍ତି ତାଙ୍କର ଅଭିଯୋଗ/ଆବେଦନପତ୍ର କମିଶନଙ୍କ ନିକଟରେ ପ୍ରଦାନ କରିପାରିବେ । କମିଶନ ସେହି ଅର୍ଜିକୁ ପରୀକ୍ଷା କରି ଦେଖିବା ପରେ ଆବଶ୍ୟକ ବ୍ୟବସ୍ଥା/ପଦକ୍ଷେପ ଗ୍ରହଣ କରି ତଫସିଲଭୁକ୍ତ ଜନଜାତି ବର୍ଗଙ୍କ ସ୍ୱାର୍ଥ ରକ୍ଷା କରିବେ । କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂ ଭାଭୋର ରାଜ୍ୟସଭାରେ ଏହି ସୂଚନା ପ୍ରଦାନ କରିଛନ୍ତି ।


    ***********

    
    
    (Release ID: 1541768) Visitor Counter : 1