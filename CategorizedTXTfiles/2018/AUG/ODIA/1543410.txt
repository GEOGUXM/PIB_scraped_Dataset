      ଖାଦ୍ୟ ପ୍ରକ୍ରିୟାକରଣ ଶିଳ୍ପ ମନ୍ତ୍ରଣାଳୟ

      କେରଳର ବନ୍ୟା ପ୍ରଭାବିତଙ୍କୁ ରିଲିଫ ପ୍ରଦାନ କରିବା ପାଇଁ ଖାଦ୍ୟ ପ୍ରକ୍ରିୟାକରଣ କମ୍ପାନୀମାନଙ୍କୁ ଅନୁରୋଧ କଲେ ଶ୍ରୀମତୀ ହରସିମରତ ବାଦଲ
      Posted On: 19 AUG 2018 3:56PM by PIB Bhubaneshwar


    କେନ୍ଦ୍ର ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରୀ ଶ୍ରୀମତୀ ହରସିମରତ କୌର ବାଦଲ ଆଜି ଅନୁରୋଧ କରି କହିଛନ୍ତି , ସମସ୍ତ ଖାଦ୍ୟ ପ୍ରକ୍ରିୟାକରଣ କମ୍ପାନୀମାନେ କେରଳର ବନ୍ୟା ପ୍ରଭାବିତଙ୍କ ସହାୟତା ପାଇଁ ଏହି ମହତ କାର୍ଯ୍ୟରେ ଉଦାରତା ପୂର୍ବକ ନିଜର ପ୍ରକ୍ରିୟାକୃତ ଖାଦ୍ୟ ଉତ୍ପାଦ ଦାନ କରନ୍ତୁ ।


    ଏଠାରେ ଏକ ବିବୃତ୍ତିରେ ଶ୍ରୀମତୀ ବାଦଲ କହିଛନ୍ତି ଯେ , କେରଳରେ ବନ୍ୟା ପ୍ରଭାବିତମାନେ ବାସହରା ହୋଇଛନ୍ତି , ହଜାର ହଜାର ବାସହରା ଲୋକ ଜରୁରୀକାଳୀନ ଭିତ୍ତିରେ ପ୍ରକ୍ରିୟାକୃତ ଖାଦ୍ୟ ଆବଶ୍ୟକ କରୁଛନ୍ତି । ସେ କହିଛନ୍ତି , ଖାଦ୍ୟ ପ୍ରକ୍ରିୟାକରଣ ମନ୍ତ୍ରଣାଳୟ ଏହି ପ୍ରୟାସରେ ସମନ୍ୱୟ ରକ୍ଷା କରିବାପାଇଁ ଦୁଇଜଣ ଅଧିକାରୀଙ୍କୁ ମନୋନୀତ କରିଛି ଏବଂ ଦାନ କରିବାକୁ ଆଗ୍ରଦୀ ଉଦ୍ୟୋଗ ସେମାନଙ୍କ ସହିତ ଯୋଗାଯୋଗ କରିପାରିବେ :-


    ୧. ଯୁଗ୍ମ ସଚିବ ଶ୍ରୀ ପରାଗ ଗୁପ୍ତା (9650872875) ଏବଂ


    ୨. ଉପ ସଚିବ ଶ୍ରୀ ଏସ. ଆତ୍ୟାନନ୍ଦ (9891614895)


    ଶ୍ରୀମତୀ ବାଦଲ କହିଛନ୍ତି , ସେ ଅନୁରୋଧ କରିବା ପରେ ଆଇଟିସି ଏବଂ ବ୍ରିଟାନିଆ କଂପାନୀ ଦ୍ୱାରା ପ୍ରଦତ୍ତ 3 ଲକ୍ଷ ବିସ୍କୁଟ ପ୍ୟାକେଟ କେରଳ ସରକାରଙ୍କୁ ବିତରଣ କରାଯାଇଛି । ତ୍ରିଭେନ୍ଦ୍ରମ୍ , କୋଚି ଏବଂ ମାଲାପୁରମର ଅଧିକାରୀମାନଙ୍କୁ ଏହି ପ୍ୟାକେଟ ଗୁଡିକ ଦିଆଯାଇ ସାରିଛି । ତେବେ ପ୍ରଭାବିତ ଲୋକଙ୍କୁ ଅଧିକ କିଛି ଖାଦ୍ୟ ବିତରଣ କରିବା ପାଇଁ ‘ ପୁଣି ଏହି ଅନୁରୋଧ ମାଧ୍ୟମରେ ଆହୁରି ଅଧିକ ଦାନ ସଂଗ୍ରହ କରି ଯଥା ଶୀଘ୍ର କେରଳ ପଠାଇବା ଆମେ ପୟାସ କରୁଛୁ ’ ବୋଲି ସେ କହିଛନ୍ତି ।


    ***************

    
    
    (Release ID: 1543410) Visitor Counter : 3