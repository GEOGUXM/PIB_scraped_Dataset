      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଜାତୀୟ ଲଜିଷ୍ଟିକ୍ସ ପୋର୍ଟାଲ ବିକଶିତ କରୁଛି ବାଣିଜ୍ୟ ବିଭାଗ
      Posted On: 23 AUG 2018 2:45PM by PIB Bhubaneshwar


    ଆନ୍ତର୍ଜାତିକ ତଥା ଘରୋଇ ବଜାରରେ ବାଣିଜ୍ୟ ସହଜତା ନିଶ୍ଚିତ କରିବା ନେଇ ବାଣିଜ୍ୟ ତଥା ଉଦ୍ୟୋଗ ମନ୍ତ୍ରଣାଳୟ ଜାତୀୟ ଲଜିଷ୍ଟିକ୍ସ ପୋର୍ଟାଲ ବିକଶିତ କରୁଛନ୍ତି । ଏହି ପୋର୍ଟାଲ ଏକ ସିଙ୍ଗଲ ପ୍ଲାଟଫର୍ମରେ ଇଏକ୍ସଆଇଏମର ସମସ୍ତ ଅଂଶୀଦାର , ଘରୋଇ ବାଣିଜ୍ୟ ତଥା ସମସ୍ତ ବାଣିଜ୍ୟିକ କାର୍ଯ୍ୟକଳାପକୁ ଲିଙ୍କ କରିବ ।


    ଚଳିତ ବର୍ଷ ବଜେଟ ଭାଷଣରେ ଅର୍ଥମନ୍ତ୍ରୀ ଘୋଷଣା କରିଥିଲେ ଯେ ବାଣିଜ୍ୟ ବିଭାଗ ଏକ ପୋର୍ଟାଲ ନିର୍ମାଣ କରିବେ ଯାହାକି ବାଣିଜ୍ୟ ପାଇଁ ସିଙ୍ଗଲ ୱିଣ୍ଡୋ ଅନଲାଇନ ମାର୍କେଟପ୍ଲେସ ହେବ ଏବଂ ବ୍ୟବସାୟକୁ ଯୋଗ କରିବ , ସୁଯୋଗ ତିଆରି କରିବ ଏବଂ ବିଭିନ୍ନ ମନ୍ତ୍ରଣାଳୟ , ବିଭାଗ ତଥା ଘରୋଇ କ୍ଷେତ୍ରମାନଙ୍କୁ ଏକାଠି କରିବ । ବ୍ୟବସାୟୀ , ନିର୍ମାତା , ଲଜିଷ୍ଟିକ୍ସ ସେବା ପ୍ରଦାନକାରୀ , ଭିତ୍ତିଭୂମି ପ୍ରଦାନକାରୀ , ଆର୍ଥିକ ସେବା , ସରକାରୀ ବିଭାଗ ଏବଂ ଆସୋସିଏସନ ଆଦି ସମସ୍ତେ ଗୋଟିଏ ପ୍ଲାଟଫର୍ମରେ ଏକାଠି ହେବେ ।


    ଭାରତର ଲଜିଷ୍ଟିକ୍ସ କ୍ଷେତ୍ର ବହୁଭାବେ ବିଖଣ୍ଡିତ ଏବଂ ଏହାର ଲକ୍ଷ୍ୟ ହେଉଛି ଲଜିଷ୍ଟିକ୍ସର ମୂଲ୍ୟକୁ 2022 ସୁଦ୍ଧା ବର୍ତ୍ତମାନ ଜିଡିପିର ଶତକଡା 14 ପ୍ରତିଶତରୁ 10 ପ୍ରତିଶତକୁ ହ୍ରାସ କରିବା । ଭାରତର ଲଜିଷ୍ଟିକ୍ସ କ୍ଷେତ୍ର ହେଉଛି ଅତ୍ୟନ୍ତ ଜଟିଳ ଏବଂ ଏଥିରେ 20ଟି ସରକାରୀ ଏଜେନ୍ସି , 40ଟି ଅଂଶୀଦାର ସରକାରୀ ଏଜେନ୍ସି , 37ଟି ରପ୍ତାନୀ ପ୍ରସାରଣ ପରିଷଦ , 500 ସାର୍ଟିଫିକେସନ , 10000 ପଦାର୍ଥ , 160 ବିଲିଅନ ମାର୍କେଟ ସାଇଜରୁ ଉର୍ଦ୍ଧ୍ଵ ସାମିଲ ଅଛନ୍ତି । ଏଥିରେ ମଧ୍ୟ ସଂପୃକ୍ତ ରହିଛନ୍ତି 12 ମିଲିଅନ ନିଯୁକ୍ତି ଆଧାର , 200 ସିପିଙ୍ଗ ଏଜେନ୍ସି , 36 ଲଜିଷ୍ଟିକ୍ସ ସେବା , 129 ଆଇସିଡିଏସ , 168 ସିଏଫଏସଏସ , 50 ଆଇଟି ଇକୋସିଷ୍ଟମ ଏବଂ ବ୍ୟାଙ୍କ ଓ ବୀମା ଏଜେନ୍ସି । ପୁନଶ୍ଚ ଇଏକ୍ସଆଇଏମ ପାଇଁ 81ଟି ଅଧିକାରୀ ଏବଂ 500 ପ୍ରମାଣପତ୍ର ଆବଶ୍ୟକ ।


    2017-18 ଅର୍ଥନୈତିକ ସର୍ଭେକ୍ଷଣ ଅନୁଯାୟୀ , ଭାରତୀୟ ଲଜିଷ୍ଟିକ୍ସ କ୍ଷେତ୍ର 22 ମିଲିଅନରୁ ଅଧିକ ଜନସାଧାରଣଙ୍କୁ ନିଯୁକ୍ତି ପ୍ରଦାନ କରିଥାଏ ଏବଂ ଏହି କ୍ଷେତ୍ରରେ ଉନ୍ନତି ଆଣିବା ଫଳରେ ପରୋକ୍ଷ ଭାବେ ଲଜିଷ୍ଟିକ୍ସ ମୂଲ୍ୟରେ ଶତକଡା 10 ପ୍ରତିଶତ ହ୍ରାସ ଘଟିବ ଏବଂ ଏହାଦ୍ୱାରା ରପ୍ତାନୀ କ୍ଷେତ୍ରରେ ଶତକଡା 5ରୁ 8 ପ୍ରତିଶତ ବିକାଶ ହେବ । ପୁନଶ୍ଚ ସର୍ଭେକ୍ଷଣର ଆକଳନରୁ ଜଣାପଡିଛି ଯେ ଭାରତୀୟ ଲଜିଷ୍ଟିକ୍ସ ମାର୍କେଟର ମୂଲ୍ୟ ବର୍ତ୍ତମାନର 160 ବିଲିଅନ ଆମେରିକୀୟ ଡଲାର ତୁଳନାରେ ଆଗାମୀ ଦୁଇ ବର୍ଷ ମଧ୍ୟରେ ପାଖାପାଖି 215 ବିଲିଅନ ଆମେରିକୀୟ ଡଲାର ହେବ । ପୋର୍ଟାଲକୁ ବିଭିନ୍ନ ଫେଜରେ କାର୍ଯ୍ୟକାରୀ କରାଯିବ ଏବଂ ବାଣିଜ୍ୟିକ ପ୍ରତିଦ୍ୱନ୍ଦ୍ୱିତାକୁ ବୃଦ୍ଧି କରିବା , ଚାକିରି ସୃଷ୍ଟି , ଗ୍ଲୋବାଲ ରାଙ୍କିଙ୍ଗରେ ଭାରତର ପ୍ରଦର୍ଶନରେ ଉନ୍ନତି ଏବଂ ଭାରତକୁ ଏକ ଲଜିଷ୍ଟିକ୍ସ ହବରେ ପରିଣତ ହେବାରେ ସହାୟତା କରିବାରେ ଭାରତ ସରକାରଙ୍କ ସଂକଳ୍ପକୁ ପୂରଣ କରିବାରେ ସହାୟକ ହେବ ।


    *****************


    

    
    (Release ID: 1543818) Visitor Counter : 1