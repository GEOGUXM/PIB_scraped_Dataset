      ଜାହାଜ ଚଳାଚଳ ମନ୍ତ୍ରଣାଳୟ

      ବନ୍ଦର ଓ ଜାହାଜରେ କାର୍ଯ୍ୟରତ କର୍ମଚାରୀଙ୍କ ପାଇଁ ନୂତନ ଦରମା ଚୁକ୍ତିନାମା
      Posted On: 30 AUG 2018 9:39PM by PIB Bhubaneshwar


    ବୃହତ ବନ୍ଦରଗୁଡ଼ିକ 560 କୋଟି ଟଙ୍କା ଖର୍ଚ୍ଚ କରିବେ । 1 , 35 , 000 କର୍ମଚାରୀ ଲାଭବାନ ହେବେ ।


    ବନ୍ଦର ଓ ଜାହାଜଗୁଡ଼ିକରେ କାର୍ଯ୍ୟରତ ଗ୍ରୁପ୍ ‘ ସି ’ ଓ ‘ ଡି ’ କର୍ମଚାରୀମାନଙ୍କ ପାଇଁ ଏକ ନୂତନ ମଜୁରି ହାର ଚୁକ୍ତିନାମା ସ୍ୱାକ୍ଷର ହୋଇଛି । ମୁମ୍ବାଇରେ କେନ୍ଦ୍ର ସଡ଼କ ପରିବହନ , ରାଜମାର୍ଗ , ଜଳ ସମ୍ବଳ , ନଦୀ ବିକାଶ ଏବଂ ଗଙ୍ଗା ନବୀକରଣ ମନ୍ତ୍ରୀ ନୀତିନ ଗଡକରୀଙ୍କ ଉପସ୍ଥିତିରେ ଏହି ଚୁକ୍ତି ହୋଇଛି ।


    ନୂତନ ଚୁକ୍ତି ଅନୁଯାୟୀ ମୂଳ ଦରମା ଏବଂ ମହଙ୍ଗା ଭତ୍ତାରେ 10.6% ଫିଟମେଣ୍ଟ ରହିବ । ତଳ ପାହ୍ୟାର କର୍ମଚାରୀମାନେ ସର୍ବନିମ୍ନ 20 , 900-43 , 600 ପେ-ସ୍କେଲ ପାଇବା ବେଳେ ଉଚ୍ଚ ପାହ୍ୟାର କର୍ମଚାରୀମାନେ 36 , 500-88 , 700 ପେ-ସ୍କେଲ ପାଇବେ ।


    ଏହି ଚୁକ୍ତି ଫଳରେ ବୃହତ ବନ୍ଦରଗୁଡ଼ିକର 32 ହଜାର ବନ୍ଦର ଜାହାଜ କର୍ମଚାରୀ ଏବଂ 1 , 05 , 000 ଗ୍ରୁପ୍ ‘ ସି ’ ଓ ‘ ଡି ’ କର୍ମଚାରୀ ଲାଭବାନ ହେବେ । ଏହାଦ୍ୱାରା ବନ୍ଦରଗୁଡ଼ିକ ଉପରେ ବାର୍ଷିକ 560 କୋଟି ଟଙ୍କାର ଅଧିକ ବୋଝ ପଡ଼ିବ ।


    ଏହି ଅବସରରେ ଶ୍ରୀ ଗଡକରୀ କହିଲେ ଯେ , ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନୀତି ଅନୁସାରେ ଲୋକଙ୍କ କଲ୍ୟାଣକୁ କେନ୍ଦ୍ର ସରକାର ପ୍ରାଥମିକତା ଦେଉଛନ୍ତି । ଏବେ ସାମାଜିକ-ଆର୍ଥିକ ପରିବର୍ତ୍ତନରେ ବନ୍ଦରଗୁଡ଼ିକ ଭାଗିଦାର ହୋଇଥିବାରୁ ମୁଁ ଖୁସି । ଗ୍ରୁପ୍ ‘ ସି ’ ଓ ‘ ଡି ’ କର୍ମଚାରୀଙ୍କ ଦରମା ସେଟଲମେଣ୍ଟ ପାଇଁ ସେମାନେ ପଦକ୍ଷେପ ନେଇଥିବାରୁ ମୁଁ ଅତ୍ୟନ୍ତ ଖୁସି ।


    6ଟି ବନ୍ଦର ଓ ଜାହାଜ କର୍ମଚାରୀ ମହାସଂଘ ଏବଂ ବନ୍ଦର ପରିଚାଳନା କମିଟି ମଧ୍ୟରେ ଏହି ଚୁକ୍ତିନାମା ଇଣ୍ଡଷ୍ଟ୍ରିଆଲ ଡିସପ୍ୟୁଟସ ଆକ୍ଟ-1971ର ଧାରା 12(3) ଅନୁଯାୟୀ ହୋଇଥିଲା । ଏହା ପିଛିଲା ଭାବେ 2017 ଜାନୁଆରୀ 1 ତାରିଖରୁ ଲାଗୁ ହେବ । ଅନେକ ରାଷ୍ଟ୍ରାୟତ୍ତ ଉଦ୍ୟୋଗରେ ଦରମା ହାରରେ 10 ବର୍ଷିଆ ସେଟଲମେଣ୍ଟ ଥିବା ବେଳେ ଏହା 5 ବର୍ଷିଆ ସେଟଲମେଣ୍ଟ ଚୁକ୍ତି ହୋଇଛି ।


    **********

    
    
    (Release ID: 1544592) Visitor Counter : 5