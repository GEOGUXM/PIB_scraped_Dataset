      ଆଦିବାସୀ ବ୍ୟାପାର ମନ୍ତ୍ରଣାଳୟ

      ବିଭିନ୍ନ ମନ୍ତ୍ରଣାଳୟ ପକ୍ଷରୁ ଟିଏସପି/ଏସଟିସି ପାଇଁ ମଂଜୁର ପାଣ୍ଠି
      Posted On: 09 AUG 2018 7:30PM by PIB Bhubaneshwar


    କେନ୍ଦ୍ର ସରକାର ଜନଜାତି ଉପଯୋଜନା (ଟିଏସପି) ଯାହାକି ତଫସିଲଭୁକ୍ତ ଜନଜାତି କମ୍ପୋନେଣ୍ଟ (ଏସଟିସି) ଭାବେ ଅଧୁନା ସୁପରିଚିତ ଏହାରି ମାଧ୍ୟମରେ ବିଭିନ୍ନ ଏସଟିସି ସକାଶେ ରାଜ୍ୟ ସରକାରମାନଙ୍କୁ ଯେଉଁଥିରେ କି ରାଜସ୍ଥାନର ଜନଜାତି ବିକାଶ ସାମିଲ ଯୋଗାଇ ଦେଇଥାନ୍ତି । ସଂପୃକ୍ତ ମନ୍ତ୍ରଣାଳୟ/ ବିଭାଗମାନଙ୍କ ଦ୍ୱାରା ଟିଏସପି ଅଧୀନରେ ସେମାନଙ୍କର ବଜେଟ ମଞ୍ଜୁରୀ ଅନୁପାତରେ ପାଣ୍ଠି ସ୍ଥିରୀକୃତ କରାଯାଇଥାଏ ଏବଂ ତାହା ଆଦିବାସୀ ଉପ ଯୋଜନା କାର୍ଯ୍ୟକ୍ରମ ମାଧ୍ୟମରେ କରାଯାଇଥାଏ । 2010 ମସିହାରେ ତକ୍ରାଳୀନ ଯୋଜନା କମିଶନଙ୍କ ଅଧ୍ୟକ୍ଷ ଡ଼କ୍ଟର ନରେନ୍ଦ୍ର ଯାଦବଙ୍କ ନେତୃତ୍ୱରେ ଗଠିତ ଟାସ୍କ ଫୋର୍ସଙ୍କ ସୁପାରିଶ ଅନୁସାରେ ଏଭଳି ଅର୍ଥ ମଂଜୁର କରାଯାଇଆସୁଛି । ଟାସ୍କ ଫୋର୍ସ ତାଙ୍କର ସୁପାରିଶରେ ବିବିଧ କାର୍ଯ୍ୟାବଳୀ ସକାଶେ ବିଭିନ୍ନ ହାରେ ମୋଟ 28ଟି ମନ୍ତ୍ରଣାଳୟ /ବିଭାଗମାନଙ୍କ ଦ୍ୱାରା କେତେ କେତେ ଅର୍ଥ ମଞ୍ଜୁର ପ୍ରଦାନ କରାଯିବ ତାହା ଦର୍ଶାଇଥିଲେ । ତାହା ସେମାନଙ୍କର ଯୋଜନା ଅଟକଳ ଅନୁପାତରେ କରାଯିବ । ପୁନଶ୍ଚ , ଯୋଜନା ଓ ଅଣ ଯୋଜନା ମଧ୍ୟରେ ମିଶ୍ରଣ ଘଟିବା ପରେ , ଅର୍ଥ ମନ୍ତ୍ରଣାଳୟ ଏସଟିସି ପାଇଁ ନିର୍ଦ୍ଧାରିତ ହୋଇଥିବା ଅର୍ଥ ଅନୁପାତରେ ବୃଦ୍ଧି ଘଟାଇଥିଲେ । 2016 ମସିହା ଡ଼ିସେମ୍ବର ମାସରେ ତାହା କେନ୍ଦ୍ରୀୟ ମନ୍ତ୍ରଣାଳୟ/ ବିଭାଗମାନଙ୍କ ସକାଶେ ଏଭଳି ସଂଶୋଧନ ଘଟାଯାଇଥିଲା । ପୁଣି ସେଥିରେ ଦୁଇଟି ନୂତନ ମନ୍ତ୍ରଣାଳୟ , ଯଥା , କୌଶଳ ବିକାଶ ଓ ଉଦ୍ୟମିତା ମନ୍ତ୍ରଣାଳୟ ଏବଂ ଉତ୍ତର ପୂର୍ବାଞ୍ଚଳ କ୍ଷେତ୍ର ବିକାଶ ମନ୍ତ୍ରଣାଳୟକୁ ସାମିଲ କରାଯାଇଥିଲା । ନୀତି ଆୟୋଗ ଏବଂ ଅର୍ଥ ମନ୍ତ୍ରଣାଳୟଙ୍କ ଦ୍ୱାରା ଏଭଳି ପାଣ୍ଠି ସ୍ଥିର ମାତ୍ରା ସଂପର୍କରେ ଅଧିକ ଆଲୋଚନା କରାଯାଉଛି । ତଦନୁସାରେ 2017-18 ଆର୍ଥିକ ବର୍ଷରେ ବିଭିନ୍ନ ମନ୍ତ୍ରଣାଳୟ / ବିଭାଗ ମାନଙ୍କ ପକ୍ଷରୁ ନିର୍ଦ୍ଧାରିତ ପାଣ୍ଠି ହାରରେ ସଂଶୋଧନ ଘଟାଯାଇଛି । ଏସଟିସି ଅଧୀନରେ ବିଗତ ତିନି ଆର୍ଥିକ ବର୍ଷରେ ଏବଂ ଚଳିତ ଆର୍ଥିକ ବର୍ଷରେ କେତେ ପାଣ୍ଠି ମଂଜୁର କରାଯାଇଛି ଏବଂ ସେସବୁ କିଭଳି ଭାବେ ଖର୍ଚ୍ଚ କରାଯାଉଛି ତାହାର ହିସାବ ନିମ୍ନରେ ପ୍ରଦାନ କରାଗଲା:

              
(Rs. in crore)
              
              
                                                                                                                                         
Year            Total Plan / Scheme outlay of obligated Ministries / Departments  Total TSP / STC allocation  Total TSP/STC expenditure  
                                                                                                                                         
                                                                                                                                         
                                                                                                                                         
2015-16         238527.73                                                         20024.66                    20024.66                   
                                                                                                                                         
                                                                                                                                         
                                                                                                                                         
2016-17         380035.71                                                         20956.40                    20956.40                   
                                                                                                                                         
                                                                                                                                         
                                                                                                                                         
2017-18         443406.47                                                         31292.20                    30020.25 #                 
                                                                                                                                         
                                                                                                                                         
                                                                                                                                         
2018-19         511402.18                                                         37802.94                    13896.98*                  
                                                                                                                                         
                                                                                                                                         

    # Provisional figures * as on 06.08.18


    2011 ମସିହାର ଜନଗଣନା ଅନୁସାରେ ରାଜସ୍ଥାନର ତଫସିଲଭୁକ୍ତ ଜନଜାତି ବର୍ଗ ଲୋକଙ୍କ ସଂଖ୍ୟା ଦେଶର ମୋଟ ଜନସଂଖ୍ୟାର 8.84% , ଅର୍ଥାତ୍‌ 10.45 କୋଟି । 2017-18 ଆର୍ଥିକ ବର୍ଷରେ ସମସ୍ତ ରାଜ୍ୟକୁ ଯୋଗାଇ ଦିଆଯାଇଥିବା ମୋଟ 30030.25 କୋଟି ମଧ୍ୟରୁ 2388.92 କୋଟି ଟଙ୍କା କେବଳ ରାଜସ୍ଥାନ ରାଜ୍ୟକୁ ଯୋଗାଇ ଦିଆଯାଇଛି ଯାହାକି ମୋଟ ମଂଜୁର ଅର୍ଥର 8.01% ।


    ଏସଟିସି ମାଧ୍ୟମରେ ଯୋଜନାଗୁଡ଼ିକର ପ୍ରବର୍ତ୍ତନ ଦାୟିତ୍ୱ ସଂପୃକ୍ତ କେନ୍ଦ୍ରୀୟ ମନ୍ତ୍ରଣାଳୟ/ ବିଭାଗ ମାନଙ୍କ ଉପରେ ନ୍ୟସ୍ତ । ରାଜ୍ୟ ସରକାରମାନଙ୍କ ଦ୍ୱାରା ବିନିଯୋଗ ହେଉଥିବା ଅର୍ଥ ଏକ କ୍ରମିକ ପ୍ରକ୍ରିକୟା ଏବଂ ଯେଉଁଠାରେ ବିନିଯୋଗ ସାର୍ଟିଫିକେଟ ପ୍ରଦାନ କରିବା ଆବଶ୍ୟକ , ସେହିସବୁ ରାଜ୍ୟମାନଙ୍କ ଠାରୁ ବିନିଯୋଗ ସାର୍ଟିଫିକେଟ ସାଧାରଣ ଆର୍ଥିକ ନିୟମାବଳୀର ବ୍ୟୃବସ୍ଥା ଅନୁସାରେ ସଂଗ୍ରହ କରାଯାଇଥାଏ । ରାଜ୍ୟମାନଙ୍କୁ ଅଧିକ ପାଣ୍ଠି ଯୋଗାଣ ପୂର୍ବରୁ ଏଭଳି ୟୁସି ସଂଗ୍ରହ କରାଯାଇଥାଏ । ରାଜ୍ୟମାନଙ୍କ ଦ୍ୱାରା ଏସଟିସି ପାଣ୍ଠିର ବିନିଯୋଗ ସଂକ୍ରାନ୍ତ ବିସ୍ତୃତ ବିବରଣୀ କେନ୍ଦ୍ରୀକୃତ ଭାବେ ପରିଚାଳନା କରାଯାଇଥାଏ । 2017 ଆର୍ଥିକ ବର୍ଷରେ ବିଜିନେଓ ରୁଲ୍ସ ମଂଜୁରି (ଏବିଆର)ରେ ସଂଶୋଧନ ଘଟାଯାଇଛି ଯେଉଁଥିରେ ଆଦିବାସୀ ବ୍ୟାପାର ମନ୍ତ୍ରଣାଳୟକୁ ଏସଟିସି ପାଣ୍ଠି ମନିଟର କରିବାକୁ ବାଧ୍ୟତାମୂଳକ କରାଯାଇଛି । ସେହିଭଳି ପାଣ୍ଠି ରିଲିଜ କରିବା ଯାହାକି ନୀତି ଆୟୋଗଙ୍କ ଦ୍ୱାରା ଡ଼ିଜାଇନ କରାଯାଇଥିବା ବ୍ୟବସ୍ଥା ଅନୁସାରେ କରାଯାଇଥାଏ ତାହା ମଧ୍ୟ ଏହି ମନ୍ତ୍ରଣାଳୟ କାର୍ଯ୍ୟକାରୀ କରିବାକୁ ବାଧ୍ୟ । ତଦନୁସାରେ , ଏକ ଅନଲାଇନ୍‌ ମନିଟରିଂ ବ୍ୟବସ୍ଥା ମନ୍ତ୍ରଣାଳୟ ପକ୍ଷରୁ କାର୍ଯ୍ୟକାରୀ କରାଯାଉଛି । ଏହାର ୱେବ୍‌ ଠିକଣା ହେଲା- http://stcmis.gov.in ଯାହାକି 2017 ମସିହାରୁ କାର୍ଯ୍ୟକାରୀ ହୋଇ ଆସୁଛି । ଏହି ଫ୍ରେମୱାର୍କ ଦ୍ୱାରା ଜନ ଆର୍ଥିକ ପରିଚାଳନା ବ୍ୟବସ୍ଥା (ପିଏଫଏମଏସ) ଠାରୁ ସିଧାସଳଖ ଡ଼ାଟା ସଂଗ୍ରହ କରାଯାଇଥାଏ ଏବଂ ବ୍ୟୟ ଓ କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରଣାଳୟ/ ବିଭାଗମାନଙ୍କ ଦ୍ୱାରା ମଂଜୁର ଅର୍ଥକୁ ତୁଳନା କରାଯାଇ ତାହା ନିର୍ଦ୍ଧାରଣ କରାଯାଇଥାଏ । ନିକଟରେ ଏଥି ସକାଶେ ସେହି ଅନଲାଇନ୍‌ ସିଷ୍ଟମରେ ଏକ ହିତାଧିକାରୀଅନୁକୂଳ ଏକ ପ୍ରୋଫର୍ମାର ବିକାଶ ଘଟାଯାଇଛି ଯାହାକି ଯୋଜନାର ବାସ୍ତବ ପ୍ରଗତିକୁ ମନିଟର କରିଥାଏ । ଅଧିକନ୍ତୁ , ପ୍ରତ୍ୟେକ ମନ୍ତ୍ରଣାଳୟ/ ବିଭାଗ ପକ୍ଷରୁ ନୋଡ଼ାଲ ଅଧିକାରୀମାନଙ୍କୁ ଚୟନ କରାଯାଇଛି । ସେମାନେ କାର୍ଯ୍ୟ ପ୍ରବର୍ତ୍ତନରେ ସମନ୍ୱୟ ରକ୍ଷା ତଥା କାର୍ଯ୍ୟ କରିଚାଳନାରେ ସହଯୋଗ କରିଥାନ୍ତି । ପ୍ରତ୍ୟେକ ମନ୍ତ୍ରଣାଳୟ/ ବିଭାଗ ପକ୍ଷରୁ ପ୍ରବର୍ତ୍ତିତ କାର୍ଯ୍ୟ ପ୍ରଗତି ସଂପର୍କରେ ନିୟମିତ ଭାବେ ନୋଡ଼ାଲ ଅଧିକାରୀମାନଙ୍କର ସମୀକ୍ଷା ବୈଠକ ଅନୁଷ୍ଠିତ ହୋଇଥାଏ ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତସିଂ ଭାଭୋର ରାଜ୍ୟସଭାରେ ଆଜି ଏହି ବିଷୟ ସୂଚନା ଦେଇଛନ୍ତି ।


    **************************

    
    
    (Release ID: 1542923) Visitor Counter : 1