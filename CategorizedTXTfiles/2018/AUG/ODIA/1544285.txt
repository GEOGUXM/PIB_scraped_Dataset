      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଗେଲ ପାଇପଲାଇନରେ ସାଧାରଣ କ୍ୟାରିଅର କ୍ଷମତା ବୁକିଂ ପାଇଁ ଅନଲାଇନ ପୋର୍ଟାଲର ଶୁଭାରମ୍ଭ କଲେ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ
      Posted On: 27 AUG 2018 2:43PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ଏବଂ କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଏଠାରେ ଏକ ଅନଲାଇନ ପୋର୍ଟାଲର ଶୁଭ ଉଦଘାଟନ କରିଛନ୍ତି । ଏହି ପୋର୍ଟାଲ ସାଧାରଣ ବାହକ କ୍ଷମତା ସକାଶେ ପ୍ରାକୃତିକ ବାଷ୍ପ ସରବରାହ ସେବା ପାଇଁ ଗେଲ ପାଇପଲାଇନ ମାଧ୍ୟମରେ ସହଜରେ ତଥା ସକ୍ରିୟ ଓ ସ୍ୱଚ୍ଛ ଭାବେ ବୁକିଂ କରିପାରିବେ । ଭାରତରେ ପ୍ରାକୃତିକ ବାଷ୍ପ ହବ ଅଥବା ଏକ୍ସଚେଞ୍ଜ ବିପଣନ ପ୍ଲାଟଫର୍ମ ସୃଷ୍ଟି କରିବାରେ ଏହା ଏକ ପ୍ରମୁଖ ତଥା ପ୍ରଥମ ପଦକ୍ଷେପ ହେବ ।


    ଏହି ପୋର୍ଟାଲର ଉଦଘାଟନ କରି ଶ୍ରୀ ପ୍ରଧାନ କହିଲେ ଯେ ଏହା ଅତୀବ ସ୍ୱଚ୍ଛ , ବଜାର ଅନୁକୂଳ ବ୍ୟବସ୍ଥା ଯାହା ଦ୍ୱାରା ବାଷ୍ପ ବିତରଣ ବ୍ୟବସ୍ଥାକୁ ସହଜ କରାଯାଇପାରିବ । ଗତ ଚାରି ବର୍ଷ ଭିତରେ ସରକାର ଯେତେ ପ୍ରକାର ନୀତିଗତ ସଂସ୍କାର ଘଟାଇଛନ୍ତି ସେଥିରେ ଦେଶରେ ବାଷ୍ପ ଉତ୍ପାଦନ ଓ ବିପଣନ ବହୁଗୁଣିତ ହୋଇପାରିଛି । ସରକାର ସ୍ୱଚ୍ଛ ବାଷ୍ପ ବ୍ୟବହାର ଉପରେ ଗୁରୁତ୍ୱ ଆରୋପ କରନ୍ତି ଏବଂ ଏହି ଉଦ୍ଦେଶ୍ୟରେ ବାଷ୍ପ ଆମଦାନି ବ୍ୟବସ୍ଥାକୁ ସରଳ କରାଯାଇଛି । ବାୟୋ ସିଏନଜିକୁ ପ୍ରୋତ୍ସାହିତ କରାଯାଇଛି ଏବଂ ପିଏନଜି ଯୋଗାଣ ଖୁବ ଶୀଘ୍ର ଏକ ନୂତନ ଭୌଗୋଳିକ କ୍ଷେତ୍ରରେ ପ୍ରସାର ଲାଭ କରିବାକୁ ଯାଉଛି । ଯେହେତୁ ବାଷ୍ପ ମୂଲ୍ୟ ଦୃଷ୍ଟିରୁ ଏକ ସ୍ପର୍ଶକାତର ପଦାର୍ଥ ଏହାର ବିତରଣ ବ୍ୟବସ୍ଥାକୁ ସ୍ୱଚ୍ଛ ଓ ସରଳ ରଖାଯିବା ଜରୁରି । ଏହି ପୋର୍ଟାଲ ଗେଲର ପାଇପଲାଇନକୁ ବ୍ୟବହାର କରି ନୂତନ ଭାବେ ବାଷ୍ପ ଆହରଣ ଓ ବିତରଣକୁ ସୁଗମ କରିବ । ପୁଣି ଏଥିରେ ବ୍ୟୟ ସଂକୋଚ ବ୍ୟବସ୍ଥା ରହିବ । ଏହି ଅନଲାଇନ ପୋର୍ଟାଲ www.gailonline,com ଦେଶରେ ପ୍ରଥମ । ବିଶେଷ କରି ଦେଶର ପ୍ରାକୃତିକ ବାଷ୍ପ ବିତରଣ କ୍ଷେତ୍ରରେ । ବାଷ୍ପ ଉପଭୋକ୍ତାମାନଙ୍କୁ ସେମାନଙ୍କ ପାଇପଲାଇନ କ୍ଷମତା ଅନୁସାରେ ସହଜରେ ବୁକିଂ କରିବାକୁ ଏହା ସକଳ ପ୍ରକାର ଅବସର ପ୍ରଦାନ କରିବ ।


    ଏହି ଅବସରରେ ଗେଲ ସିଏମଡ଼ି ଶ୍ରୀ ବି ସି ତ୍ରିପାଠୀ ଉଦ୍‌ବୋଧନ ଦେଇ କହିଲେ ଯେ ଏହି ଅନଲାଇନ ପ୍ରୟାସ ଜରିଆରେ ଗେଲ ଏହାର ମାନ ବୃଦ୍ଧି କରିବ ଏବଂ ଉପଭୋକ୍ତାମାନଙ୍କୁ ସହଜରେ ବାଷ୍ପ ଯୋଗାଇଦେବ । 2004 ମସିହା ଠାରୁ କମ୍ପାନୀ ତୃତୀୟପକ୍ଷଙ୍କୁ ଏଥିରେ ପ୍ରବେଶାନୁମତି ପ୍ରଦାନ କରିଆସୁଛି । ଅଦ୍ୟାବଧି 100ରୁ ଉର୍ଦ୍ଧ୍ଵ ଉପଭୋକ୍ତା , କ୍ଷୁଦ୍ର ଓ ବୃହତ୍‌ ଏହି ସେବା ଜରିଆରେ ସେମାନଙ୍କର ବାଷ୍ପ ପାଇଆସୁଛନ୍ତି ।


    ***************


    

    
    (Release ID: 1544285) Visitor Counter : 1