      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ବୈଜ୍ଞାନିକ ଉପାୟରେ ପ୍ରସ୍ତୁତ ସମନ୍ୱିତ କୃଷି ପଦ୍ଧତିର ଡିଜାଇନ ଓ ମଡେଲ 2022 ସୁଦ୍ଧା କୃଷକମାନଙ୍କର ଆୟ ଦ୍ୱିଗୁଣିତ କରିବା ନେଇ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦୃଷ୍ଟିକୋଣକୁ ହାସଲ କରିବା ଦିଗରେ ପ୍ରେତ୍ସାହନ ପ୍ରଦାନ କରିବ : କୃଷି ମନ୍ତ୍ରୀ
      • କେନ୍ଦ୍ର କୃଷି ମନ୍ତ୍ରୀ ରାଧା ମୋହନ ସିଂହ, 2 ହେକ୍ଟର ଯାଏ ଚାଷ ଜମି ଥିବା କ୍ଷୁଦ୍ର ଚାଷୀମାନେ ଭାରତର ଖାଦ୍ୟ ସୁରକ୍ଷା ଏବଂ ପୋଷଣ ସୁନିଶ୍ଚିତ କରିବାରେ ପ୍ରମୁଖ ଭୂମିକା ଗ୍ରହଣ କରିଛନ୍ତି ବୋଲି କହିଛନ୍ତି

      Posted On: 02 AUG 2018 5:16PM by PIB Bhubaneshwar

    ବୈଜ୍ଞାନିକ ଉପାୟରେ ପ୍ରସ୍ତୁତ କରାଯାଇଥିବା ସମନ୍ୱିତ କୃଷି ପଦ୍ଧତି ( IFS )ର ଡିଜାଇନ ଓ ତାହାର ମଡେଲ(ଟେଲର) ‘‘ 2022 ସୁଦ୍ଧା କୃଷକ ମାନଙ୍କର ଆୟ ଦ୍ୱିଗୁଣିତ ’’ କରିବା ନେଇ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦୃଷ୍ଟିକୋଣକୁ ହାସଲ କରିବା ଦିଗରେ ପ୍ରେତ୍ସାହନ ପ୍ରଦାନ କରିବ । କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧା ମୋହନ ସିଂହ ଆଜି , ଜୀବନ ଜୀବିକା ସୁନିଶ୍ଚିତ ଓ କୃଷକଙ୍କ ଆୟ ବୃଦ୍ଧି ପାଇଁ ସମନ୍ୱିତ କୃଷି ପଦ୍ଧତି ସଂପର୍କିତ ଆଲୋଚନାଚକ୍ରର ଏକ ଅଧିବେଶନରେ ଭାଗ ନେଇ ଏହା କହିଛନ୍ତି । କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟର ସଂସଦୀୟ ପରାମର୍ଶଦାତା କମିଟିର ସଦସ୍ୟ , ଭାରତୀୟ କୃଷି ଅନୁସନ୍ଧାନ ପରିଷଦ( ICAR )ର ବୈଜ୍ଞାନିକ ଓ ସରକାରୀ ଅଧିକାରୀ ପ୍ରମୁଖ ଏହି ଅଧିବେଶନରେ ଭାଗ ନେଇଥିଲେ ।


    ଶ୍ରୀ ସିଂହ କହିଲେ ଯେ , ଆଇଏଫଏସକୁ ପ୍ରାକୃତିକ ଏବଂ ଅନ୍ତର୍ଜାତୀୟ ସମନ୍ୱିତ ବ୍ୟବସ୍ଥା ରୂପେ ବିଭକ୍ତ କରାଯାଇପାରିବ । ଅନ୍ତର୍ଜାତୀୟ ସମନ୍ୱିତ ବ୍ୟବସ୍ଥା ହେଉଛି ତାହା ଯାହା ବହୁବିଧ ଲକ୍ଷ୍ୟ ହାସଲ କରି କୃଷି ଉତ୍ପାଦନ ବୃଦ୍ଧି , ଲାଭ , ପୁନଃ ପ୍ରକ୍ରିୟାକରଣ ଦ୍ୱାରା ଖର୍ଚ୍ଚ ହ୍ରାସ କରିବା , ପାରିବାରିକ ପୋଷଣ , ସ୍ଥାୟୀତ୍ୱ , ଜୈବ ସୁରକ୍ଷା , ନିଯୁକ୍ତି ସୃଷ୍ଟି , ଆର୍ଥିକ ଦକ୍ଷତା ଏବଂ ସାମାଜିକ ଅସମାନତା ଦୂର କରିବା ଦିଗରେ କାର୍ଯ୍ୟ କରିଥାଏ ।


    କୃଷି ମନ୍ତ୍ରୀ କହିଲେ ଯେ , ଅଧିକ ଅମଳକ୍ଷମ ଶସ୍ୟ କିସମ ଅଧିକ ମାତ୍ରାରେ ରାସାୟନିକ ଉର୍ବରକ ଉପରେ ନିର୍ଭର କରିଥାଏ , ଏହାକୁ ବ୍ୟବହାର କରିବା ଦ୍ୱାରା ଭାରତର ଖାଦ୍ୟ ଆମଦାନୀ ଏବଂ ଦେଶର ଖାଦ୍ୟ ଆବଶ୍ୟକତା ପୂରଣ ହୋଇଥାଏ । ଯଦିଓ ଏଥିପାଇଁ ପରେ କମ୍ ସାର ବ୍ୟବହାର କରିବା ଦ୍ୱାରା ଉତ୍ପାଦନ ହ୍ରାସ ପାଇବା ସହ କୃଷକଙ୍କ ଆୟ ହ୍ରାସ ପାଇଥାଏ । ସଂସଦରେ ଉପସ୍ଥାପିତ ହୋଇଥିବା 2017-18 ଅର୍ଥନୈତିକ ସର୍ଭେ ସୂଚାଉଛି ଯେ , ବିଗତ 10 ବର୍ଷ ମଧ୍ୟରେ ଖାଦ୍ୟ ଶସ୍ୟ ଉତ୍ପାଦନ ମାଧ୍ୟମରେ କୃଷକଙ୍କ ଆୟ 1 ପ୍ରତିଶତ ବୃଦ୍ଧି ପାଇଥିବା ବେଳେ ପ୍ରାଣୀ ପାଳନ ଦ୍ୱାରା 7% ବୃଦ୍ଧି ଘଟିଛି ବୋଲି ସେ କହିଥିଲେ ।


    ଶ୍ରୀ ସିଂହ , ପୁଣି କହିଥିଲେ କ୍ଷୁଦ୍ର ଚାଷୀମାନେ (2 ହେକ୍ଟର ଯାଏ ଚାଷ ଜମି ଥିବା) ଭାରତର ଖାଦ୍ୟ ସୁରକ୍ଷା ଏବଂ ପୋଷଣ ସୁନିଶ୍ଚିତ କରିବାରେ ପ୍ରମୁଖ ଭୂମିକା ଗ୍ରହଣ କରିଛନ୍ତି । ସେଥିପାଇଁ ସ୍ୱତନ୍ତ୍ର ସମନ୍ୱିତ କ୍ଷେତ୍ର ଫସଲର ଅବସ୍ଥିତି , ଫଳବଗିଚା , ଫୁଲଚାଷ , କୃଷି ବନୀକରଣ , ପ୍ରାଣୀପାଳନ ଯେପରିକି ଗୋପାଳନ , କୁକୁଡା ପାଳନ , ଘଷୁରୀ ପାଳନ , ମାଛ ଚାଷ ଏବଂ କମ୍ ଜମି ଆବଶ୍ୟକ କରୁଥିବା କାର୍ଯ୍ୟ ଯେପରିକି ଛତୁଚାଷ , ମହୁମାଛି ପାଳନ ଏବଂ ବାଡରେ ଗଛ ଲଗାଇବା ମାଧ୍ୟମରେ କ୍ଷୁଦ୍ର ଏବଂ ନାମମାତ୍ର ଚାଷୀଙ୍କ ଜୀବନ ଜୀବିକାରେ ଉନ୍ନତି ଅଣାଯାଇ ପାରିବ ।


    ଖୁସି ବ୍ୟକ୍ତ କରି ଶ୍ରୀ ସିଂହ କହିଛନ୍ତି ଯେ , ଆଇସିଆର 25ଟି ରାଜ୍ୟର କୃଷି ବିଶ୍ୱବିଦ୍ୟାଳୟ ( SAU ) , 5ଟି ଗବେଷଣା ଅନୁଷ୍ଠାନ ଏବଂ ଗୋଟିଏ କେନ୍ଦ୍ରୀୟ ବିଶ୍ୱ ବିଦ୍ୟାଳୟ ମାଧ୍ୟମରେ ସର୍ବଭାରତୀୟ ସମନ୍ୱିତ ଗବେଷଣା ପ୍ରକଳ୍ପ ( AICRP ) ଏବଂ 45ଟି ସମନ୍ୱିତ କୃଷି ପଦ୍ଧତି ( IFS ) ମଡେଲ ଭାଗିଦାରୀ ମାଧ୍ୟମରେ ବିକଶିତ କରିଛି ଯାହା 23ଟି ରାଜ୍ୟ ଏବଂ ଗୋଟିଏ କେନ୍ଦ୍ର ଶାସିତ ଅଂଚଳରେ ଅଧିକ ଉତ୍ପାଦନ ଓ ଆୟ ବୃଦ୍ଧି ଦିଗରେ ସହାୟତା କରିବ ।


    ସେ କମିଟି ଏବଂ ସଂସଦ ସଦସ୍ୟମାନଙ୍କୁ ଅନୁରୋଧ କରିବା ସହିତ ନିଜ ବକ୍ତବ୍ୟ ଶେଷରେ କହିଥିଲେ ଯେ , କ୍ଷେତ୍ର ଆଧାରିତ ଆଇଏଫଏସ ମଡେଲକୁ ପ୍ରୋତ୍ସାହନ ଦେବା ପାଇଁ ରାଜ୍ୟ ଗୁଡିକ ଗୁରୁତ୍ୱ ଆରୋପ କରନ୍ତୁ ଏବଂ ରାଷ୍ଟ୍ରୀୟ ସମନ୍ୱିତ କୃଷି ପଦ୍ଧତି ମିଶନ ଭଳି ପଦକ୍ଷେପକୁ ଗ୍ରହଣ କରି ଫସଲ ଖସଡା ବିଭକ୍ତି କରଣ ପ୍ରକ୍ରିୟାରେ ଉଦ୍ୟାନ କୃଷି , ପ୍ରାଣୀଧନ ଏବଂ ମାଛ ଚାଷ ଆଦି ସମନ୍ୱିତ କୃଷି ପଦ୍ଧତିକୁ କୃଷକମାନଙ୍କ ମଧ୍ୟରେ ଆଦୃତ କରାଇବାକୁ କହିଛନ୍ତ ଫଳରେ 2022 ସୁଦ୍ଧା କୃଷକ ମାନଙ୍କର ଆୟ ଦ୍ୱିଗୁଣିତ କରିବାର ଲକ୍ଷ୍ୟ ଦ୍ରୁତ ଗତିରେ ହାସଲ ହୋଇପାରିବ ।


    ***************

    
    
    (Release ID: 1541752) Visitor Counter : 1