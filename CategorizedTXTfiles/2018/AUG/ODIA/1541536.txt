      ଆଣବିକ ଶକ୍ତି ବିଭାଗ

      ଆଣବିକ ଶକ୍ତି ପ୍ରକଳ୍ପର ସାଧନ ଯୋଗ୍ୟତା
      Posted On: 01 AUG 2018 5:13PM by PIB Bhubaneshwar


    ଏବେ ନିର୍ମାଣାଧୀନ ଥିବା ତିନୋଟି ପ୍ରକଳ୍ପ ସଂପୂର୍ଣ୍ଣ ହେବା ପରେ ଦେଶର ଆଣବିକ ଶକ୍ତି ଉତ୍ପାଦନ ପରିମାଣରେ ଆଉ 3300 ମେଗାୱାଟ ଶକ୍ତି ଅଧିକ ଯୋଡ଼ି ହୋଇଯିବ । ସେହି ତିନୋଟି ଆଣବିକ ଶକ୍ତି ପ୍ରକଳ୍ପ ହେଲା- ଗୁଜରାଟର କାକରାପାରଠାରେ ନିର୍ମାଣାଧୀନ କାକରାପାର ଆଣବିକ ଶକ୍ତି ପ୍ରକଳ୍ପ ( KAPP ) 3 ଓ 4 (2 x 700 MW) , ରାଜସ୍ଥାନର ରାୱତଭଟାଠାରେ ନିର୍ମାଣାଧୀନ ରାଜସ୍ଥାନ ଆଣବିକ ଶକ୍ତି ପ୍ରକଳ୍ପ ଆରଏପିପି 7 ଓ 8 (2 x 700 MW) , ତାମିଲନାଡ଼ୁର କଳ୍ପକମଠାରେ ନିର୍ମାଣାଧୀନ ପ୍ରୋଟୋଟାଇପ୍‌ ଫାଷ୍ଟ ବ୍ରିଡ଼ର ରିଆକ୍ଟର ( PFBR ) (500 ମେଗାୱାଟ) । ତେବେ ଦେଶରେ ଆଣବିକ ଶକ୍ତି ଉତ୍ପାଦନ ଲକ୍ଷ୍ୟ ଯେହେତୁ ବାର୍ଷିକ ହାରରେ ଧାର୍ଯ୍ୟ କରାଯାଇଛି ଏବଂ ସେଥିପାଇଁ ଭାରତୀୟ ଆଣବିକ ଶକ୍ତି କର୍ପୋରେସନ୍‌ ( NPCIL ) ଆଣବିକ ଶକ୍ତି ବିଭାଗ ସହ ଏଥି ସକାଶେ ବାର୍ଷିକ ବୁଝାମଣା ପତ୍ର ସ୍ୱାକ୍ଷର କରିଛି , ସେହି ଦୃଷ୍ଟିରୁ ଏହିସବୁ ୟୁନିଟଗୁଡ଼ିକୁ ମିଶାଇ ଆଣବିକ ଶକ୍ତି ଉତ୍ପାଦନ ବୁଝାମଣା ପତ୍ରର ସର୍ତ୍ତାନୁସାରେ ବାର୍ଷିକ ଭିତ୍ତିରେ କରାଯିବ ।


    ଆଣବିକ ଶକ୍ତି କେନ୍ଦ୍ର ସସ୍ଥାପନ ସକାଶେ ଅଧିକ ପୁଞ୍ଜିର ଆବଶ୍ୟକତା ରହିଛି । ଅନ୍ୟ ଯେକୌଣସି ବିଦ୍ୟୁତଶକ୍ତି ଉତ୍ପାଦନ ବ୍ୟବସ୍ଥାଠାରୁ ଏହା ଯଥେଷ୍ଟ ବେଶୀ । ତେବେ ଏହାର ଶକ୍ତି ଉତ୍ପାଦନ କ୍ଷମତା ଯେତିକି ବେଶୀ , ଉତ୍ପାଦିନ ବିଜୁଳିଶକ୍ତିର ମୂଲ୍ୟ ସେତିକି କମ୍‌ । ତେଣୁ , ଆଣବିକ ଶକ୍ତି କେନ୍ଦ୍ରମାନଙ୍କୁ ଉତ୍ପାଦିତ ବିଜୁଳିଶକ୍ତି ବର୍ତ୍ତମାନ ଉତ୍ପାଦିତ ଅନ୍ୟ ଯେକୌଣସି ପାରମ୍ପରିକ ଶକ୍ତି ଯାହାକି କୋଇଲା କିମ୍ବା ଗ୍ୟାସକୁ ଇନ୍ଧନ ଭାବେ ବ୍ୟବହାର କରି ଉତ୍ପାଦନ କରାଯାଉଛି ତାହା ଠାରେ କମ୍‌ । ତେଣୁ ଦେଶରେ ଆଣବିକ ଶକ୍ତି କେନ୍ଦ୍ର ସ୍ଥାପନ କରାଯିବାର ସମ୍ଭାବ୍ୟତା ଅଧିକ ।


    ଆଣବିକ ଶକ୍ତି ଯେତିକି ସ୍ୱଚ୍ଛ , ସେତିକି ପରିବେଶ ଅନୁକୂଳ ପ୍ରଯୁକ୍ତିଯୁକ୍ତ ଏବଂ ତାହା (24x7)ଅହୋରାତ୍ର ଉପଲବ୍ଧ । ଏହାର ସାମର୍ଥ୍ୟ ଯେତିକି ଅଧିକ ଏହାକୁ ଦୀର୍ଘକାଳୀନ ଭିତ୍ତିରେ ନିରାପଦ ଶକ୍ତି ଉତ୍ସ ଭାବେ ଦୀର୍ଘକାଳୀଳ ଭିତ୍ତିରେ ଉତ୍ପାଦନ କରାଯିବା ସେତିକି ବାସ୍ତବଧର୍ମୀ । ତେଣୁ ଅନ୍ୟ ପ୍ରଯୁକ୍ତିଗୁଡ଼ିକ ସହ ଦେଶରେ ଆଣବିକ ବିଜୁଳି ଉତ୍ପାଦନକୁ କାର୍ଯ୍ୟକାରୀ କରାଯାଉଛି ।


    ଆଣବିକ ଶକ୍ତି ପ୍ରକଳ୍ପଗୁଡ଼ିକର ପୁଞ୍ଜି ବିନିଯୋଗ ମୂଲ୍ୟକୁ ହ୍ରାସକରିବା ସକାଶେ ପ୍ରୟାସ ଜାରି ରହିଛି । ପୁଣି ସେଭଳି ମୂଲ୍ୟର ସର୍ବାଧିକ ଉପଯୋଗ ଏବଂ ସେଥିରୁ ସର୍ବାଧିକ ସୁଫଳ ହାସଲ କରି ଉଚ୍ଚ ମାନଯୁକ୍ତ ଡ଼ିଜାଇନ ନିର୍ମାଣ କରିବ , ଜେଷ୍ଟେସନ୍‌ ଅବଧିକୁ ହ୍ରାସ କରିବା , ସେସବୁର ଉପଯୁକ୍ତ ବ୍ୟବସାୟିକ ମଡ଼େଲ ପ୍ରସ୍ତୁତ କରିବା ଏବଂ ସେସବୁ ସକାଶେ ବୈଦେଶିକ ସହଯୋଗ ସ୍ଥାପନ କରିବା ଉପରେ ସରକାର ଗୁରୁତ୍ୱ ଆରୋପ କରୁଛନ୍ତି ।


    ଆଣବିକ ଶକ୍ତି ବେଶ ପରିବେଶ ଅନୁକୂଳ ଏବଂ ତାହା କୌଣସି ପ୍ରକାର ସବୁଜଗୃହ ବାଷ୍ପ ସୃଷ୍ଟି କରିନଥାଏ । ଆଣବିକ ଶକ୍ତିକେନ୍ଦ୍ରରୁ ଉତ୍ପନ୍ନ ସବୁଜଗୃହ ବାଷ୍ପ ନିର୍ଗମନର ଜୀବନଚକ୍ର ଅକ୍ଷୟ ଶକ୍ତି ଯଥା ପବନଚାଳିତ ଶକ୍ତିକେନ୍ଦ୍ରର ମାତ୍ରା ସହ ତୁଳନୀୟ ।


    ତେଣୁ ଦେଶରେ ଅଧିକ ସଂଖ୍ୟକ ଆଣବିକ ଶକ୍ତି କେନ୍ଦ୍ର ସ୍ଥାପନ କରାଯିବାରେ କୌଣସି ସମସ୍ୟା ନାହିଁ । ତେବେ , ଏହାର ପ୍ରାକ୍‌- ପ୍ରକଳ୍ପ କାର୍ଯ୍ୟ ଯଥା ନୂତନ କେନ୍ଦ୍ର ସକାଶେ ଭୂମି ଅଧିଗ୍ରହଣ , ବାଧ୍ୟତାମୂଳକ ପର୍ଯ୍ୟାବରଣ ମଞ୍ଜୁରି ହାସଲ , ରିଆକ୍ଟର ସମ୍ବନ୍ଧୀୟ ପ୍ରକଳ୍ପ ପ୍ରସ୍ତାବ ନେଇ ସିଦ୍ଧାନ୍ତ ଗ୍ରହଣ ଯେଉଁଥିରେ କି ବୈଦେଶିକ ସହଯୋଗର ଆବଶ୍ୟକତା ରହିଛି ସେସବୁ ଯେତିକି ସମୟ ସାପେକ୍ଷ ସେତିକି କଷ୍ଟସାଧ୍ୟ ।


    ପ୍ରାକ୍‌-ପ୍ରକଳ୍ପ କାର୍ଯ୍ୟକଳାପକୁ ସରକାର ତ୍ୱରିତ କରୁଛନ୍ତି ଏବଂ ସେହିସବୁ ପ୍ରକଳ୍ପ ଯେଭଳି ଯଥାଶୀଘ୍ର କାର୍ଯ୍ୟକାରୀ ହୋଇ ସେଥିରୁ ବିଜୁଳିଶକ୍ତି ଉତ୍ପାଦିତ ହୋଇପାରିବ ସେ ଦିଗରେ ପ୍ରୟାସ ଜାରି ରଖିଛନ୍ତି ।


    ଉତ୍ତର ପୂର୍ବାଞ୍ଚଳ କ୍ଷେତ୍ର ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ***************

    
    
    (Release ID: 1541536) Visitor Counter : 2