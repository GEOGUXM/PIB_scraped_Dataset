      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ଵାଧୀନ ସରକାର କୃଷି କ୍ଷେତ୍ରର ଉତ୍ଥାନ ଏବଂ କୃଷକମାନଙ୍କର ଜୀବନଧାରଣ ମାନଦଣ୍ଡରେ ଉନ୍ନତି ଆଣିବା ପାଇଁ ଅନେକ ଗୁରୁତ୍ୱପୂର୍ଣ୍ଣ ପଦକ୍ଷେପ ନେଇଛନ୍ତି : କେନ୍ଦ୍ର କୃଷି ମନ୍ତ୍ରୀ
      • ଆବଶ୍ୟକତାକୁ ଚାହିଁ ଏନସିଏଫର ସୁପାରିଶ ଅନୁସାରେ ନିକଟରେ ଘୋଷଣା କରାଯାଇଥିବା ଲାଭକାରୀ ମୂଲ୍ୟ କୃଷି କ୍ଷେତ୍ରରେ ଆର୍ଥିକ ବ୍ୟବହାର୍ଯ୍ୟତା ସୁନିଶ୍ଚିତ କରିବା ଦିଗରେ ଏକ ମହତ୍ୱପୂର୍ଣ୍ଣ ପଦକ୍ଷେପ : ଡକ୍ଟର ସ୍ୱାମୀନାଥନ

      Posted On: 06 AUG 2018 6:10PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱାଧୀନ ସରକାର ବିଗତ ଦିନର ସରକାରଙ୍କ ତୁଳନାରେ କୃଷି କ୍ଷେତ୍ରର ଉତ୍ଥାନ ଏବଂ କୃଷକ ମାନଙ୍କର ଜୀବନ ଧାରଣ ମାନଦଣ୍ଡରେ ଉନ୍ନତି ଆଣିବା ପାଇଁ ଅନେକ ଗୁରୁତ୍ୱପୂର୍ଣ୍ଣ ପଦକ୍ଷେପ ନେଇଛନ୍ତି । କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧା ମୋହନ ସିଂହ ଏହା କହିଛନ୍ତି । ଶ୍ରୀ ସିଂହ ଅନେକ ଥର ଅନେକ କାର୍ଯ୍ୟକ୍ରମରେ କହିଛନ୍ତି ଯେ , ରାଷ୍ଟ୍ରୀୟ କୃଷି ଆୟୋଗ( NCF ) ରିପୋର୍ଟ ଅନୁସାରେ କାର୍ଯ୍ୟ କରିବାରେ ମୋଦୀ ସରକାରଙ୍କ ନିଷ୍କ୍ରିୟତା ନେଇ ପ୍ରଶ୍ନ ଉଠାଯାଉଛି , କିନ୍ତୁ ସତ୍ୟତା ଓ ବାସ୍ତବିକତା ଏହା ଯେ , 2006ରେ ପ୍ରସ୍ତୁତ ଏହି ରିପୋର୍ଟ ଆଧାରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱାଧୀନ ସରକାର ବିଗତ ଦିନର ସରକାରଙ୍କ ତୁଳନାରେ କୃଷି କ୍ଷେତ୍ରର ଉତ୍ଥାନ ଏବଂ କୃଷକ ମାନଙ୍କର ଜୀବନ ଧାରଣ ମାନଦଣ୍ଡରେ ଉନ୍ନତି ଆଣିବା ପାଇଁ ଅନେକ ଗୁରୁତ୍ୱପୂର୍ଣ୍ଣ ପଦକ୍ଷେପ ନେଇଛନ୍ତି । ଡକ୍ଟର ସ୍ୱାମୀନାଥନ , ଏକ ଇଂରାଜୀ ଦୈନିକରେ ନିଜ ପ୍ରବନ୍ଧରେ ଏହାକୁ ଏହାକୁ ସ୍ୱୀକାର କରି ଲେଖିଛନ୍ତି ଯେ , ‘ ଯଦିଓ 2006ରେ ଏନସିଏଫ ତାଙ୍କ ରିପୋର୍ଟ ପ୍ରଦାନ କରିଥିଲେ , ତେବେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱାଧୀନ ଏହି ସରକାର କାର୍ଯ୍ୟଭାର ଗ୍ରହଣ କରିବା ପୂର୍ବରୁ ବହୁତ କମ୍ କାର୍ଯ୍ୟ କରାଯାଇଥିଲା । କିନ୍ତୁ ସୌଭାଗ୍ୟ କ୍ରମେ ବିଗତ ଚାରି ବର୍ଷରେ କୃଷକମାନଙ୍କର ସ୍ଥିତି ଓ ଆୟରେ ଉନ୍ନତି ଆଣିବା ପାଇଁ ଅନେକ ଗୁରୁତ୍ୱପୂର୍ଣ୍ଣ ପଦକ୍ଷେପ ନିଆଯାଇଛି । ’


    କେନ୍ଦ୍ର କୃଷିମନ୍ତ୍ରୀ କହିଛନ୍ତି ଯେ , କୃଷକମାନଙ୍କୁ ସେମାନଙ୍କ ଉତ୍ପାଦର ଉଚିତ ମୂଲ୍ୟ ପ୍ରଦାନ କରିବା ତଥା ସେମାନଙ୍କ ଆୟ ବୃଦ୍ଧିରେ ସହାୟତା କରିବା ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱାଧୀନ ସରକାର ନିଜର ପ୍ରତିଶ୍ରୁତି ରକ୍ଷା କରି ନିକଟରେ 2018 ଖରିଫ ଋତୁ ପାଇଁ ସର୍ବନିମ୍ନ ସହାୟକ ମୂଲ୍ୟ ( MSP ) ବୃଦ୍ଧି ବିଷୟରେ ଘୋଷଣା କରିଛନ୍ତି । ଏହି ନିଷ୍ପତ୍ତିକୁ ଉଚ୍ଚ ପ୍ରଶଂସା କରି ଡକ୍ଟର ସ୍ୱାମୀନାଥନ , କହିଛନ୍ତି ଯେ ‘ ଆବଶ୍ୟକତାକୁ ଚାହିଁ ଏନସିଏଫର ସୁପାରିଶ ଅନୁସାରେ ନିକଟରେ ଘୋଷଣା କରାଯାଇଥିବା ଲାଭକାରୀ ମୂଲ୍ୟ କୃଷି କ୍ଷେତ୍ରରେ ଆର୍ଥିକ ବ୍ୟବହାର୍ଯ୍ୟତା ସୁନିଶ୍ଚିତ କରିବା ଦିଗରେ ଏକ ମହତ୍ୱପୂର୍ଣ୍ଣ ପଦକ୍ଷେପ । 2018 ଖରିଫ ଋତୁ ପାଇଁ ସରକାରଙ୍କ ପକ୍ଷରୁ ଏମ୍ଏସପି ସମ୍ବନ୍ଧରେ ଜାରି କରାଯାଇଥିବା ଅଧିସୂଚନାରେ ଏହା ସୁନିଶ୍ଚିତ କରାଯାଇଛି କି ଏହା ଉତ୍ପାଦନ ଖର୍ଚ୍ଚର ସର୍ବନିମ୍ନ 150% ; ମୋଟାଦାନା ଶସ୍ୟ କ୍ଷେତ୍ରରେ ଏହା ହେଉଛି 150-200% । ’


    ************

    
    
    (Release ID: 1542114) Visitor Counter : 2