      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆସନ୍ତାକାଲି ଗୁଜରାଟ ଗସ୍ତରେ ଯିବେ ପ୍ରଧାନମନ୍ତ୍ରୀ
      Posted On: 22 AUG 2018 7:34PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ 23 ଅଗଷ୍ଟ , 2018ରେ ଗୁଜରାଟ ଗସ୍ତ କରିବେ ।


    ଭାଲସାଡ ଜିଲ୍ଲାର ଜୁଜୱା ଗ୍ରାମରେ ଆୟୋଜିତ ଏକ ସାଧାରଣ ସଭାରେ ପ୍ରଧାନମନ୍ତ୍ରୀ ଆବାସ ଯୋଜନା (ଗ୍ରାମୀଣ)ର ହିତାଧିକାରୀମାନଙ୍କ ସାମୂହିକ ଇ-ଗୃହ ପ୍ରବେଶ କାର୍ଯ୍ୟକ୍ରମରେ ପ୍ରଧାନମନ୍ତ୍ରୀ ଯୋଗ ଦେବେ । ସୂଚନାଯୋଗ୍ୟ ଯେ “ ସମସ୍ତଙ୍କ ପାଇଁ ଆବାସ ” ଲକ୍ଷ୍ୟ ନେଇ କେନ୍ଦ୍ର ସରକାରଙ୍କ ଫ୍ଲାଗସିପ କାର୍ଯ୍ୟକ୍ରମ ଅନ୍ତର୍ଗତ ଏହି ଯୋଜନା କାର୍ଯ୍ୟକାରୀ କରାଯାଉଛି ।


    ଗୁଜରାଟ ରାଜ୍ୟରେ ଏକ ଲକ୍ଷରୁ ଅଧିକ ଆବାସ ନିର୍ମାଣ କାର୍ଯ୍ୟ ସମ୍ପୂର୍ଣ୍ଣ କରାଯାଇଛି । 26ଟି ଜିଲ୍ଲାରେ ଏହି ଆବାସ ଯୋଜନାର ହିତାଧିକାରୀମାନେ ସାମଗ୍ରୀକ ଭାବେ ଗୃହ-ପ୍ରବେଶ କରିବେ । ଭାଲସାଡଠାରେ ଦକ୍ଷିଣ ଗୁଜରାଟର 5ଟି ଜିଲ୍ଲା- ଭାଲସାଡ , ନାୱସାରୀ , ତାପି , ସୁରଟ ଏବଂ ଡାଙ୍ଗସର ହିତାଧିକାରୀମାନେ ଏକତ୍ରିତ ହେବେ । ଅବଶିଷ୍ଟ ଜିଲ୍ଲାଗୁଡ଼ିକରେ ବ୍ଲକସ୍ତରରେ ସାମଗ୍ରୀକ ଗୃହ ପ୍ରବେଶ କାର୍ଯ୍ୟକ୍ରମ ଅନୁଷ୍ଠିତ ହେବ । ଭାଲସାଡରେ ଆୟୋଜିତ ମୁଖ୍ୟ କାର୍ଯ୍ୟକ୍ରମ ସହିତ ଏହି ହିତାଧିକାରୀମାନେ ଭଲ ଭାବେ ଭିଡିଓ ଲିଙ୍କ ଜରିଆରେ ଯୋଡ଼ି ହେବେ ।


    ଏହି କାର୍ଯ୍ୟକ୍ରମରେ , ପ୍ରଧାନମନ୍ତ୍ରୀ ମଧ୍ୟ ଦୀନ ଦୟାଲ ଉପାଧ୍ୟାୟ ଗ୍ରାମୀଣ କୌଶଳ ବିକାଶ ଯୋଜନା , ମୁଖ୍ୟମନ୍ତ୍ରୀ ଗ୍ରାମ୍ୟୋଦୟ ଯୋଜନା ଏବଂ ଜାତୀୟ ଗ୍ରାମୀଣ ଜୀବିକା ମିଶନ ଆଦି ବିଭିନ୍ନ ଯୋଜନାର ହିତାଧିକାରୀମାନଙ୍କୁ ପ୍ରମାଣପତ୍ର ଏବଂ ନିଯୁକ୍ତିପତ୍ର ପ୍ରଦାନ କରିବେ । ସେ ମହିଳା ବ୍ୟାଙ୍କ ମିତ୍ରମାନଙ୍କୁ ନିଯୁକ୍ତି ପତ୍ର ଏବଂ ମିନି ଏଟିଏମ ଆବଂଟନ କରିବେ । ଏଥିସହିତ ପ୍ରଧାନମନ୍ତ୍ରୀ ସମାବେଶକୁ ମଧ୍ୟ ସମ୍ବୋଧିତ କରିବେ ।


    ଜୁନାଗଡ଼ଠାରେ ପ୍ରଧାନମନ୍ତ୍ରୀ ବିଭିନ୍ନ ବିକାଶମୂଳକ ପ୍ରକଳ୍ପର ଉଦଘାଟନ କରିବେ । ଏଥିମଧ୍ୟରେ ରହିଛି ଜୁନାଗଡ଼ଠାରେ ଏକ ସରକାରୀ ସାଧାରଣ ଚିକିତ୍ସାଳୟ , ଜୁନାଗଡ଼ ମହାନଗର ନିଗମର 13ଟି ପ୍ରକଳ୍ପ ଏବଂ ଖୋଖାର୍ଦ୍ଦାଠାରେ ଏକ ଦୁଗ୍ଧ ପ୍ରକ୍ରିୟାକରଣ ପ୍ଲାଂଟ । ଏଥିସହିତ ସେ ସମବେତ ଜନତାଙ୍କୁ ମଧ୍ୟ ସମ୍ବୋଧିତ କରିବେ ।


    ଗାନ୍ଧୀନଗରଠାରେ ଗୁଜରାଟ ଫୋରେନସିକ ସାଇନ୍ସେସ ବିଶ୍ୱବିଦ୍ୟାଳୟର ସମାବର୍ତ୍ତନ ଉତ୍ସବରେ ପ୍ରଧାନମନ୍ତ୍ରୀ ଉଦବୋଧନ ଦେବେ । ନୂଆଦିଲ୍ଲୀ ଫେରିବା ପୂର୍ବରୁ , ସେ ଗାନ୍ଧୀନଗରଠାରେ ସୋମନାଥ ଟ୍ରଷ୍ଟର ବୈଠକରେ ଯୋଗଦେବେ ।


    **********

    
    
    (Release ID: 1543626) Visitor Counter : 6