      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସରକାରୀ ଖର୍ଦ୍ଦିରେ ପାରଦର୍ଶିତା ସୁନିଶ୍ଚିତ କରିବ ଜେମ
      Posted On: 06 AUG 2018 3:04PM by PIB Bhubaneshwar


    ସରକାରୀ ଖର୍ଦ୍ଦିରେ ପାରଦର୍ଶିତା ବୃଦ୍ଧି କରିବା ପଦକ୍ଷେପ ସ୍ୱରୂପ ସରକାର ସରକାରୀ ସଙ୍ଗଠନ ଦ୍ୱାରା ସାମାନ୍ୟ ଉପଯୋଗର ବସ୍ତୁ ଏବଂ ସେବାକୁ ଖର୍ଦ୍ଦି କରିବା ପାଇଁ ଅନଲାଇନ ପ୍ଲାଟଫର୍ମ ଉପଲବ୍ଧ କରାଇବା ପାଇଁ କମ୍ପାନୀ ଅଧିନିୟମ 2013 ଅନ୍ତର୍ଗତ ପଞ୍ଜିକୃତ ଶତ ପ୍ରତିଶତ ସରକାରୀ ମାଲିକାନା ଥିବା ଏକ ସରକାରୀ ଇ-ମାର୍କେଟପ୍ଲେସର ସ୍ଥାପନା କରିଛନ୍ତି । ସରକାରୀ ପ୍ରାୟୋଜକଙ୍କ ପାଇଁ ଅନଲାଇନ ପ୍ଲାଟଫର୍ମ ସରକାରୀ ଇ-ପ୍ଲାଟଫର୍ମ ହେତୁ ସରକାରୀ ଇ-ମାର୍କେଟପ୍ଲେସର ଶୁଭାରମ୍ଭ 2016 ଅଗଷ୍ଟ 9ରୁ କରାଯାଇଛି ।


    ସରକାରୀ ଇ-ମାର୍କେଟପ୍ଲେସ (ଜେମ) ସାର୍ବଜନୀକ କ୍ରୟରେ ପାରଦର୍ଶିତା , କାର୍ଯ୍ୟକୁଶଳତା ଏବଂ ସମ୍ବର୍ଦ୍ଧନ ପାଇଁ ପ୍ରାଦ୍ୟୋଗିକୀକୁ ସହଜ କରିଛି । ଏହି ସରକାରୀ ପ୍ରୋକ୍ତାମାନଙ୍କୁ ଇ-ବୋଲି , ରିଭର୍ସ ଇ-ନିଲାମୀ ଏବଂ ଚାହିଦା ଏକତ୍ରୀକରଣର ସୁବିଧା ପ୍ରଦାନ କରିଥାଏ , ଯାହା ଫଳରେ ସେମାନେ ନିଜର ଧନର ସର୍ବୋତ୍ତମ ମୂଲ୍ୟ ପ୍ରାପ୍ତ କରିପାରିବେ ।


    ସମସ୍ତ ରାଜ୍ୟ ସରକାର ସରକାରୀ ଇ-ମାର୍କେଟପ୍ଲେସ ଦ୍ୱାରା ପ୍ରଦାନ କରାଯାଇଥିବା ସେବାର ଉପଯୋଗ କରୁଛନ୍ତି । ଏତଦବ୍ୟତୀତ ଅତିରିକ୍ତ 22ଟି ରାଜ୍ୟ ତଥା ଗୁଜରାଟ , ଝାଡଖଣ୍ଡ , ତେଲଙ୍ଗାନା , ଉତ୍ତରପ୍ରଦେଶ , ଆନ୍ଧ୍ରପ୍ରଦେଶ , ଆସାମ , ମଣିପୁର , ଅରୁଣାଚଳ ପ୍ରଦେଶ , ବିହାର , ତାମିଲନାଡୁ , ତ୍ରିପୂରା , ପଞ୍ଜାବ , ହରିୟାନା , ମଧ୍ୟପ୍ରଦେଶ , ଛତିଶଗଡ , ନାଗାଲାଣ୍ଡ , ହିମାଚଳପ୍ରଦେଶ , ଉତ୍ତରାଖଣ୍ଡ , ଓଡିଶା , ମହାରାଷ୍ଟ୍ର , ମେଘାଳୟ ଏବଂ ପଶ୍ଚିମ ବଙ୍ଗ ନିଜ ନିଜ ରାଜ୍ୟରେ ‘ ଜେମ ’ ମାଧ୍ୟମରେ ଖର୍ଦ୍ଦିକୁ ଅନିବାର୍ଯ୍ୟ କରିବା ପାଇଁ ଏକ ବୁଝାମଣା ପତ୍ରରେ ହସ୍ତାକ୍ଷର କରିଛନ୍ତି ।


    ଏହି ସୂଚନା ବାଣିଜ୍ୟ ଓ ଉଦ୍ୟୋଗ ରାଷ୍ଟ୍ରମନ୍ତ୍ରୀ ସିଆର ଚୌଧୁରୀ ଆଜି ଲୋକସଭାରେ ଲିଖିତ ପ୍ରଶ୍ନର ଉତ୍ତରରେ ପ୍ରଦାନ କରିଛନ୍ତି ।


    ************


    

    
    (Release ID: 1542068) Visitor Counter : 1