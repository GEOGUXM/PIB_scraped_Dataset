      ଆଣବିକ ଶକ୍ତି ବିଭାଗ

      ଜଳ ସଂକ୍ରମଣ ଚିହ୍ନଟ ସକାଶେ ବିକଶିତ ପ୍ରଯୁକ୍ତି
      Posted On: 02 AUG 2018 5:35PM by PIB Bhubaneshwar


    ନ୍ୟାସନାଲ ସେଣ୍ଟର ଫର୍‌ କମ୍ପୋଜିସନାଲ କ୍ୟାରେକ୍ଟରାଇଜେସନ୍‌ ଅଫ୍‌ ମାଟେରିଆଲ୍ସ ( NCCCM ) ଜଳରେ ଫ୍ଲୁରାଇଡ଼୍‌ , କ୍ରୋମିୟମ୍‌ ( VI ) ଏବଂ ଆଇରନ ଭଳି ଦୂଷିତ ପଦାର୍ଥର ମିଶ୍ରଣକୁ ଆଖିରେ ଦେଖି ଚିହ୍ନଟ କଲାଭଳି ପ୍ରଯୁକ୍ତିର ବିକାଶ ଘଟାଇଛି । ଜଳରେ ଥିବା ଏଭଳି ଦୂଷିତ ପଦାର୍ଥର ଦ୍ରବଣକୁ ମାତ୍ର ପାଞ୍ଚ ମିନିଟ ଭିତରେ ନିର୍ଦ୍ଦିଷ୍ଟ ଭାବେ ଚିହ୍ନଟ କରାଯାଇପାରିବ ।


    ଏଭଳି ପ୍ରଯୁକ୍ତି ଉପକରଣ ବେଶ୍‌ ବହନକ୍ଷମ କିଟ୍‌ ଯାହାକି ଫ୍ଲୁରାଇଡ଼ , କ୍ରୋମିୟମ୍‌ ଏବଂ ଆଇରନକୁ ସହଜରେ ଚିହ୍ନଟ କରିପାରିବ । ଏହି ପ୍ରଯୁକ୍ତିକୁ ନିଜସ୍ୱ ଜ୍ଞାନକୌଶଳ ଉପଯୋଗ କରି ବିକାଶ ଘଟାଯାଇଛି ଏବଂ ଏହାକୁ ଛଅଟି ଘରୋଇ ଉଦ୍ୟୋଗୀଙ୍କୁ ଉତ୍ପାଦନ ସକାଶେ ହସ୍ତାନ୍ତର କରାଯାଇଛି । ଏହି ଉତ୍ପାଦ ଏବେ ବଜାରରେ ଉପଲବ୍ଧ ହେଉଛି । ବିକଶିତ ସମସ୍ତ ଡ଼ିଟେକ୍ସନ କିଟ୍ସରେ ରିଏଜେଣ୍ଟଗୁଡ଼ିକୁ ଭିନ୍ନ ଭିନ୍ନ ବୋତଲ ଭିତରେ ରଖାଯାଇଥାଏ ଏବଂ ତାହାକୁ ସଂଗୃହୀତ ଜଳ ନମୁନା ସହ ମିଶାଇ ଦିଆଯାଏ । ଏହି ରିଏଜେଣ୍ଟଗୁଡ଼ିକ ଦୁଇ ମିନିଟ ଭିତରେ ଜଳରେ ଭଲଭାବେ ମିଶି ଯାଇଥାଏ । ପାଞ୍ଚ ମିନିଟ ଭିତରେ ସେହି ଜଳର ଉପର ସ୍ତରରେ ରଙ୍ଗ ବାହାରିଆସେ । ଏହି ରଙ୍ଗର ସାନ୍ଧ୍ରତାକୁ ଏକ ରଙ୍ଗାଚାର୍ଟ ସହ ତୁଳନା କରି ସେହି ଜଳ କେତେ ପରିମାଣରେ ପ୍ରଦୂଷିତ ତାହା ନିର୍ଦ୍ଧାରଣ କରାଯାଇଥାଏ ।


    ଏହି କିଟ ମଧ୍ୟରୁ ଆଇରନ ପ୍ରଦୂଷଣ ଚିହ୍ନଟ କିଟ୍‌ ଏବେ ବିକାଶର ଆଗୁଆ ପର୍ଯ୍ୟାୟରେ ରହିଛି ଏବଂ ତାହା ଖୁବ୍‌ ଶୀଘ୍ର ଘରୋଇ ଉଦ୍ୟୋଗମାନଙ୍କ ସକାଶେ ଉପଲବ୍ଧ ହେବ ।


    ଦେଶରେ ଏହି ପ୍ରଯୁକ୍ତି ଖୁବ୍‌ ଶୀଘ୍ର ଘରୋଇ ଉଦ୍ୟୋଗକୁ ହସ୍ତାନ୍ତର ହେବ । ସେମାନେ ସାଧାରଣ ଲୋକଙ୍କ ସକାଶେ ଏହି କିଟ୍‌କୁ ବଜାରରେ ଉପଲବ୍ଧ କରାଇବେ । ଏହି ଡ଼ିଏଇ ପ୍ରଯୁକ୍ତି ଭିତ୍ତିକ କିଟ୍‌ ବ୍ୟବହାର କରି ସାଧାରଣ ଲୋକମାନେ ଜଳ ପ୍ରଦୂଷଣକୁ ସହଜରେ ଚିହ୍ନଟ କରିପାରିବେ ।


    କେନ୍ଦ୍ର ଉତ୍ତର ପୂର୍ବାଞ୍ଚଳ ବିକାଶ (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    **************

    
    
    (Release ID: 1541763) Visitor Counter : 3