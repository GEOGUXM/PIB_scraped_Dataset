      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ଶୋକାଗ୍ରସ୍ତ କେରଳବାସୀଙ୍କୁ ସମବେଦନା ଜଣାଇଲେ କେନ୍ଦ୍ର ମନ୍ତ୍ରୀ ରାମ ବିଳାଶ ପାଶୱାନ
      • ଜାତୀୟ ଖାଦ୍ୟ ସୁରକ୍ଷା ଆଇନରୁ ବାଦ ପଡିଥିବା ପରିବାର ପାଇଁ ଅତିରିକ୍ତ 89,540 ଟନ ଖାଦ୍ୟ ଶସ୍ୟ କେରଳର ବନ୍ୟା ପ୍ରଭାବିତଙ୍କୁ ସହାୟତା ଆକାରରେ ଯୋଗାଇ ଦିଆଯିବ
      • ଏହାଦ୍ୱାରା ବନ୍ୟା ପ୍ରପୀଡିତଙ୍କୁ ଖାଦ୍ୟ ଶସ୍ୟ ଯୋଗାଇବାର ବ୍ୟବସ୍ଥା କରିବା ସମ୍ଭବ ହେବ : ରାମ ବିଳାଶ ପାଶୱାନ
      Posted On: 21 AUG 2018 7:35PM by PIB Bhubaneshwar


    କେନ୍ଦ୍ର ଉପଭୋକ୍ତା ବ୍ୟାପାର , ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରୀ , ଶ୍ରୀ ରାମ ବିଳାଶ ପାଶୱାନ ବନ୍ୟା ପ୍ରଭାବିତ କେରଳ ରାଜ୍ୟରେ ରିଲିଫ୍ ପଦକ୍ଷେପ ସଂପର୍କରେ ଗଣ ମାଧ୍ୟମକୁ ସୂଚନା ଦେଇଛନ୍ତି । ଶ୍ରୀ ପାଶୱାନ କେରଳର ଲୋକମାନଙ୍କ ପ୍ରତି ନିଜର ସହାନୁଭୂତି ବ୍ୟକ୍ତ କରିବା ସହିତ ଶୋକଗ୍ରସ୍ତ ପରିବାରକୁ ସମବେଦନା ଜଣାଇଛନ୍ତି । କେନ୍ଦ୍ର ମନ୍ତ୍ରୀ ମଧ୍ୟ ସଶସ୍ତ୍ର ବଳର ପ୍ରୟାସକୁ ଉଚ୍ଚ ପ୍ରଶଂସା କରିବା ସହିତ ଯେଉଁମାନେ ନିଜ ଜୀବନକୁ ବିପଦରେ ପକାଇ ଦିନରାତି କାର୍ଯ୍ୟ କରୁଛନ୍ତି ଏବଂ ପ୍ରଭାବିତ ଲୋକଙ୍କ ପାଖରେ ରିଲିଫ ସାମଗ୍ରୀ ପହଂଚାଉଛନ୍ତି ସେମାନଙ୍କୁ ଭୂୟଶୀ ପ୍ରଶଂସା କରିଛନ୍ତି । ଶ୍ରୀ ପାଶୱାନ କହିଛନ୍ତି ବନ୍ୟା ଜଳସ୍ତର ହ୍ରାସ ପାଉଛି , କିନ୍ତୁ ଏହା ଏକ ସଂକଟ ଜନକ ସମୟ କାରଣ ଜଳ ଜନିତ ରୋଗ ବ୍ୟାପିବାର ବିପଦ ବଢ଼ି ଯାଇଥାଏ । ସେ ମଧ୍ୟ ଆଶ୍ୱାସନା ଦେଇ କହିଛନ୍ତି , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱାଧୀନ କେନ୍ଦ୍ର ସରକାର କେରଳକୁ ଯଥା ସମ୍ଭବ ସହାୟତା ପ୍ରଦାନ କରିବେ ।


    ରିଲିଫ୍ ପଦକ୍ଷେପ ସଂପର୍କରେ ସୂଚନା ଦେଇ ଶ୍ରୀ ପାଶୱାନ କହିଛନ୍ତି , ଯେ କେରଳ ମୁଖ୍ୟମନ୍ତ୍ରୀ ଖାଦ୍ୟ ବିଭାଗ ଠାରୁ 1 ଲକ୍ଷ 18 ହଜାର ଟନ ଖାଦ୍ୟଶସ୍ୟ ଦାବି କରିଛନ୍ତି । ଜାତୀୟ ଖାଦ୍ୟ ସୁରକ୍ଷା ଯୋଜନା ଅଧୀନରେ କେରଳକୁ ପ୍ରତି ମାସରେ ଯୋଗାଇ ଦିଆଯାଉଥିବା ଏହି 1 ଲକ୍ଷ 18 ହଜାର ଟନ ଖାଦ୍ୟଶସ୍ୟ ଯୋଗାଇ ଦିଆଯାଇଛି ଏବଂ ତାହା ଜାରି ରହିବ । ଏହା ବ୍ୟତୀତ , ଜାତୀୟ ଖାଦ୍ୟ ସୁରକ୍ଷା ଆଇନରୁ ବାଦ ପଡିଥିବା ପରିବାର ପାଇଁ ଅତିରିକ୍ତ 89 , 540 ଟନ ଖାଦ୍ୟ ଶସ୍ୟ (ଜଣ ପିଛା କି.ଗ୍ରା ପ୍ରତି 5 ଟଙ୍କା ଦରରେ) , କେନ୍ଦ୍ର ସରକାର ତତ୍କାଳ ପଦକ୍ଷେପ ସ୍ୱରୂପ କେରଳର ବନ୍ୟା ପ୍ରଭାବିତଙ୍କୁ ସହାୟତା ଆକାରରେ ଯୋଗାଇ ଦେବାକୁ ନିଷ୍ପତି ନେଇଛନ୍ତି । ଏହି ନିଷ୍ପତି ଦ୍ୱାରା କେରଳ ରାଜ୍ୟର ସମସ୍ତ ଜନ ସମୁଦାୟକୁ ଖାଦ୍ୟ ଶସ୍ୟ ଯୋଗାଇବାର ବ୍ୟବସ୍ଥା କରିବା ସମ୍ଭବ ହେବ । ଏକ ସ୍ୱତନ୍ତ୍ର ବିମାନ ଯୋଗେ 100 ଟନ୍ ଡାଲି କେରଳକୁ ପଠାଯାଇ ସାରିଛି । ଏହା ଅତିରିକ୍ତ , ଦୈନିକ 80 ଟନ୍ ଡାଲି କେରଳକୁ ପଠାଯିବ ।


    ***************

    
    
    (Release ID: 1543627) Visitor Counter : 1