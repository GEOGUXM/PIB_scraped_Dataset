      ପ୍ରତିରକ୍ଷା ମନ୍ତ୍ରଣାଳୟ

      କେଣ୍ଟନମେଣ୍ଟ କ୍ଷେତ୍ରରେ ସଡକ ବନ୍ଦ କରିବା ନେଇ ପ୍ରତିରକ୍ଷା ମନ୍ତ୍ରଣାଳୟ ସେନା ମୁଖ୍ୟାଳୟ ସହଯୋଗରେ ପ୍ରସ୍ତୁତ କରିଛି ମାନକ ପ୍ରୋଟୋକଲ
      Posted On: 10 AUG 2018 7:37PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସିତାରମଣ ସାଂସଦ ତଥା 62ଟି କେଣ୍ଟନମେଣ୍ଟ ବୋର୍ଡର ଉପାଧ୍ୟକ୍ଷଙ୍କୁ ନେଇ 2018 ମେ 4ରେ ଅନୁଷ୍ଠିତ ବୈଠକରେ କେଣ୍ଟନମେଣ୍ଟ କ୍ଷେତ୍ରରେ ସଡକ ବନ୍ଦ କରିବାର ପ୍ରମୁଖ ବିଷୟ ଉପରେ ଚର୍ଚ୍ଚା ହୋଇଥିଲା ।


    ବୈଠକରୁ ମିଳିଥିବା ପ୍ରସ୍ତାବ ଆଧାରରେ ଶ୍ରୀମତି ସୀତାରମଣ କେଣ୍ଟନମେଣ୍ଟ କ୍ଷେତ୍ରରେ ସଡକ ବନ୍ଦ କରାଯିବା ବିଷୟ ଉପରେ ଅନେକ ଚର୍ଚ୍ଚା କରିଥିଲେ । ପ୍ରତିରକ୍ଷା ମନ୍ତ୍ରୀ ଏବଂ ମନ୍ତ୍ରଣାଳୟର ଅଧିକାରୀ , ସେନା ପ୍ରମୁଖ , ସୈନ୍ୟ ମୁଖ୍ୟାଳୟର ଅଧିକାରୀ ଏବଂ ରକ୍ଷା ସମ୍ପଦ ସଂଗଠନ ସହିତ ମାମଲାର ବିସ୍ତୃତ ସମୀକ୍ଷା ପରେ ନିମ୍ନଲିଖିତ ନିଷ୍ପତ୍ତି ଗ୍ରହଣ କରାଯାଇଛି ।


    ଯଦି ସ୍ଥାନୀୟ ସୈନ୍ୟ ଅଧିକାରୀ କୌଣସି କାରଣରୁ ଜରୁରୀ ମନେକରିବେ ତେବେ ରାସ୍ତା କାମ ବନ୍ଦ କରିବାର ପ୍ରକ୍ରିୟା ଆରମ୍ଭ କରାଯିବ । ଏହି କାମ କେଣ୍ଟନମେଣ୍ଟ ଆକ୍ଟ 2006ର ବ୍ୟବସ୍ଥା ଏବଂ ପ୍ରତିରକ୍ଷା ମନ୍ତ୍ରଣାଳୟ ଦ୍ୱାରା 2018 ମେ 28ରେ ଜାରି କରାଯାଇଥିବା ଆଦେଶ ଆଧାରରେ କରାଯିବ ।


    ପ୍ରତିରକ୍ଷା ମନ୍ତ୍ରଣାଳୟ ସୈନ୍ୟ ମୁଖ୍ୟାଳୟ ସହିତ ମିଶି କେଣ୍ଟନମେଣ୍ଟ କ୍ଷେତ୍ରରେ ସଡକ ବନ୍ଦ କରାଯିବା ବାବଦରେ ଏକ ମାନକ ପ୍ରୋଟୋକଲ ପ୍ରସ୍ତୁତ କରିଛି । ଏହାକୁ ପ୍ରସ୍ତୁତ କରିବା ସମୟରେ ନୂତନ ପ୍ରତିରକ୍ଷା ଆବଶ୍ୟକତାକୁ ସମ୍ପୂର୍ଣ୍ଣ ଭାବେ ଧ୍ୟାନରେ ରଖାଯାଇଛି ।


    **********

    
    
    (Release ID: 1542803) Visitor Counter : 2