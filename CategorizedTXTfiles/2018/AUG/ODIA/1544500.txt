      ଶକ୍ତି ମନ୍ତ୍ରଣାଳୟ

      ପାଣିପାଗ ସୂଚନା ପୋର୍ଟାଲ ସମ୍ପର୍କିତ ପୁସ୍ତକ ଉନ୍ମୋଚିତ
      Posted On: 29 AUG 2018 3:35PM by PIB Bhubaneshwar


    କେନ୍ଦ୍ରୀୟ ଶକ୍ତି ଓ ନବୀନ ଏବଂ ଅକ୍ଷୟ ଶକ୍ତି ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଆର କେ ସିଂ ଆଜି ପାୱାର ସିଷ୍ଟମ ଅପରେସନ କର୍ପୋରସେନ ( POSOCO ) ଗସ୍ତ କରିଛନ୍ତି ଏବଂ ‘ ଭାରତୀୟ ଶକ୍ତି ପ୍ରଣାଳୀ ପାଇଁ ମୌସମ ସୂଚନା ପୋର୍ଟାଲ ’ ଉପରେ ଏକ ପୁସ୍ତକ ଜାରି କରିଛନ୍ତି । ଏହି ସନ୍ଦର୍ଭ ଦସ୍ତାବିଜର ବିକାଶ ଶକ୍ତିର ସମସ୍ତ କ୍ଷେତ୍ରରେ ପାଣିପାଗ ପୋର୍ଟାଲର ଉନ୍ନତ ଉପଯୋଗର ସୁବିଧା ପ୍ରଦାନ କରିବା ପାଇଁ ପାୱାର ସିଷ୍ଟମ ଅପରେସନ କର୍ପୋରେସନ ଆଇଏମଡିର ସହଯୋଗରେ କରାଯାଇଛି ।


    POSOCO କର୍ମଚାରୀଙ୍କୁ ସମ୍ବୋଧିତ କରି ଶ୍ରୀ ସିଂ ନିର୍ଭରତା ଏବଂ ସୁରକ୍ଷା ସୁନିଶ୍ଚିତ କରି ବିଶ୍ୱର ବଡ ଗ୍ରୀଡ଼ରୁ ଏକ ଅଖିଳ ଭାରତୀୟ ସିଂକ୍ରୋନ୍ସ ଗ୍ରୀଡ଼କୁ ସଂଚାଳନ କରିବାର ଗୁରୁତ୍ୱପୂର୍ଣ୍ଣ ଦାୟିତ୍ୱର ପ୍ରଶଂସା କରିଛନ୍ତି । ପିଓଏସଓସିଓ ସମଗ୍ର ଦେଶରେ ବିଜୁଳୀର ଆନ୍ତଃରାଜ୍ୟସ୍ତରୀୟ ସଂଚରଣର ପ୍ରବନ୍ଧନ କରିଥାଏ । ପିଓଏସଓସିଓ ପ୍ରତ୍ୟେକ 15 ମିନିଟରେ ଚାହିଦା ଏବଂ ଉତ୍ପାଦନରେ ସନ୍ତୁଳନ ରକ୍ଷା କରି ପ୍ରତିଦିନ ହଜାର ହଜାର ୟୁନିଟ ସହିତ ସମନ୍ୱୟ ରକ୍ଷା କରି ବିଦ୍ୟୁତ ବଜାରର ସଂଚାଳନ ମଧ୍ୟ କରିଥାଏ । ଶ୍ରୀ ସିଂହ ଶକ୍ତି ପ୍ରଣାଳୀର ସଂଚାଳକମାନଙ୍କ ସହିତ ଆଲୋଚନା କରିଥିଲେ ଏବଂ ଶକ୍ତି ପ୍ରଣାଳୀରେ ସୁରକ୍ଷା ଏବଂ ନିର୍ଭରତା ରକ୍ଷା କରିବାରେ ସେମାନଙ୍କ ପ୍ରୟାସର ପ୍ରଶଂସା କରିଥିଲେ ।


    ଗସ୍ତ ସମୟରେ ଶ୍ରୀ ସିଂଙ୍କ ସହିତ ଶକ୍ତି ମନ୍ତ୍ରଣାଳୟର ସଚିବ ଶ୍ରୀ ଅଜୟ ଭଲ୍ଲା , ସିଇଏର ଅଧ୍ୟକ୍ଷ ଶ୍ରୀ ପଙ୍କଜ ବାତ୍ରା , ଭାରତୀୟ ମୌସମ ବିଭାଗର ମହାନିର୍ଦ୍ଦେଶକ ଡଃ କେଜେ ରମେଶ , ସଂଯୁକ୍ତ ସଚିବ (ଟ୍ରାନ୍ସମିଶନ) ସୁଶ୍ରୀ ଭାରତୀ ଏବଂ ଶକ୍ତି ମନ୍ତ୍ରଣାଳୟର ଅନ୍ୟ ବରିଷ୍ଠ ଅଧିକାରୀ ମଧ୍ୟ ମହଜୁଦ ଥିଲେ ।


    **************

    
    
    (Release ID: 1544500) Visitor Counter : 1