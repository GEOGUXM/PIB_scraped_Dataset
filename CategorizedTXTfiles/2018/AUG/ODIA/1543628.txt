      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      କେରଳ ବନ୍ୟା ସହାୟତା କାର୍ଯ୍ୟରେ ବହୁସଂଖ୍ୟାରେ ଭାଗ ନେଉଛନ୍ତି ଏନଏସଏସ ସ୍ଵେଚ୍ଛାସେବୀ
      Posted On: 21 AUG 2018 7:40PM by PIB Bhubaneshwar


    କେରଳରେ ସହାୟତା ଏବଂ ଉଦ୍ଧାର କାର୍ଯ୍ୟରେ ରାଷ୍ଟ୍ରୀୟ ସେବା ଯୋଜନା ( NSS )ର ସ୍ୱୟଂସେବକ ବହୁସଂଖ୍ୟାରେ ଭାଗ ନେଉଛନ୍ତି । ସମଗ୍ର ରାଜ୍ୟରେ ପାଖାପାଖି 1200 ଏନଏସଏସ ସ୍ୱୟଂସେବକ ଉଦ୍ଧାର କାର୍ଯ୍ୟରେ ଲାଗିଛନ୍ତି । ଏନଏସଏସର ସ୍ୱୟଂସେବକ ବନ୍ୟା ପ୍ରଭାବିତ କ୍ଷେତ୍ରକୁ ସ୍ୱଚ୍ଛ କରିବା , ବନ୍ୟା ପୀଡ଼ିତଙ୍କ ପାଇଁ ଖାଦ୍ୟ ପ୍ୟାକେଟ ପ୍ରସ୍ତୁତ କରିବା ବ୍ୟତୀତ ସାର୍ବଜନୀକ ରୋଷେଇ ଘରର ମଧ୍ୟ ସଂଚାଳନ କରୁଛନ୍ତି ତଥା ଔଷଧ ମଧ୍ୟ ବିତରଣ କରୁଛନ୍ତି । ସ୍ୱୟଂସେବକ ତଥା ଅନ୍ୟ କାର୍ଯ୍ୟକର୍ତ୍ତା ବନ୍ୟା ପ୍ରଭାବିତ ବିଭିନ୍ନ କ୍ଷେତ୍ରରେ ଖାଦ୍ୟ ପ୍ୟାକେଟ ବିତରଣ କରୁଛନ୍ତି ଏବଂ ଉଦ୍ଧାର କାର୍ଯ୍ୟରେ ମଧ୍ୟ ସହଯୋଗ କରୁଛନ୍ତି । ସେମାନେ ଶୁଖିଲା ଖାଦ୍ୟ , ଲୁଗାପଟା , ସାବୁନ , ସାନିଟାରୀ ନ୍ୟାପକିନ , ଔଷଧ , ମିଲ୍କ ପାଉଡର , ବ୍ଲିଚିଂ ପାଉଡର , ହ୍ୟାଣ୍ଡୱାସ , ସାନିଟାଇଜର୍ସ , ଦୈନିକ ଉପଯୋଗ ବସ୍ତୁ ଆଦି ଏକତ୍ର କରୁଛନ୍ତି ।


    ଏନଏସଏସର ସମସ୍ତ ୟୁନିଟ ପ୍ରଧାନମନ୍ତ୍ରୀ ରିଲିଫ ପାଣ୍ଠି ତଥା କେରଳର ମୁଖ୍ୟମନ୍ତ୍ରୀ ରିଲିଫ ପାଣ୍ଠି ପାଇଁ ଅର୍ଥ ଏକାଠି କରିବା କାର୍ଯ୍ୟ ମଧ୍ୟ ଚାଲୁ ରଖିଛନ୍ତି । ତାମିଲନାଡୁ , ମହାରାଷ୍ଟ୍ର , ଗୁଜୁରାଟ , କର୍ଣ୍ଣାଟକ ଏବଂ ପଶ୍ଚିମବଙ୍ଗ ଭଳି ଅନ୍ୟ ରାଜ୍ୟର ସ୍ୱୟଂସେବକ ମଧ୍ୟ ସକ୍ରିୟ ଭାବେ ଉଦ୍ଧାର କାର୍ଯ୍ୟରେ ସହାୟତା କରୁଛନ୍ତି । ଦେଶର ଯେକୌଣସି ଅଂଶରେ ଯେତେବେଳେ ପ୍ରାକୃତିକ ବିପର୍ଯ୍ୟୟ ଆସିଥାଏ , ସେତେବେଳେ ଏନଏସଏସର ସ୍ୱୟଂସେବକ ପ୍ରାଥମିକତା ସହିତ ସହାୟତା ଏବଂ ଉଦ୍ଧାର ଅଭିଯାନରେ ଭାଗ ନେଇଥାନ୍ତି । ଏହି ସ୍ୱୟଂସେବକ ଜିଲ୍ଲା ପ୍ରଶାସନ ସହିତ ପାରସ୍ପରିକ ତାଳମେଳ କରି ପ୍ରଭାବିତ କ୍ଷେତ୍ରରେ ସାମଗ୍ରୀ ପହଂଚାଇଥାନ୍ତି ଏବଂ ସଠିକ ଭାବେ ଏହାର ବିତରଣ କରିଥା ’ ନ୍ତି ।


    ଏନଏସଏସ , ଯୁବ ଓ କ୍ରୀଡ଼ା ମନ୍ତ୍ରଣାଳୟର ପ୍ରମୁଖ ରାଷ୍ଟ୍ରୀୟ କାର୍ଯ୍ୟକ୍ରମ , ଯାହାକି ସମଗ୍ର ଦେଶରେ ଛାତ୍ର ଓ ଯୁବକମାନଙ୍କ ପାଇଁ ସମର୍ପିତ । ସମ୍ପ୍ରତି 426 ବିଶ୍ୱବିଦ୍ୟାଳୟ ଅଧୀନସ୍ଥ 32 , 000 ସଂସ୍ଥାନରେ ଏନଏସଏସର ପାଖାପାଖି 41 ଲକ୍ଷ ସ୍ୱୟଂସେବକ ରହିଛନ୍ତି । ପାଠ ପଢ଼ୁଥିବା ସମୟରେ ଏମାନେ ଛାତ୍ର ସମାଜର ବିକାଶ ସମ୍ବନ୍ଧୀୟ ଗତିବିଧିର ସଂଚାଳନ କରିଥା ’ ନ୍ତି ଏବଂ ଏକ ଉନ୍ନତ ସମାଜ ନିର୍ମାଣ କରିବା ସମ୍ବନ୍ଧରେ କାର୍ଯ୍ୟ କରନ୍ତି । ଯେତେବେଳେ ବି ଆବଶ୍ୟକତା ହୋଇଥାଏ , ସେତେବେଳେ ଏନଏସଏସର ସ୍ୱୟଂସେବକ ଦେଶ ସେବା ପାଇଁ ସ୍ୱୟଂ ଆଗକୁ ଆସିଥାନ୍ତି । ପରିବେଶ ସମ୍ବର୍ନ୍ଧନ , କୁପୋଷଣ , ଟୀକାକରଣ ଓ ପ୍ରାକୃତିକ ବିପର୍ଯ୍ୟୟ ଭଳି କୌଣସି ବିଷୟରେ ଏହି ସ୍ୱୟଂସେବକମାନେ ସବୁବେଳେ ପୀଡିତମାନଙ୍କୁ ସହାୟତା କରିଥାନ୍ତି ।


    ***************


    

    
    (Release ID: 1543628) Visitor Counter : 1