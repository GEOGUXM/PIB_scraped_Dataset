      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ-କେନିଆ ସଂଯୁକ୍ତ ବାଣିଜ୍ୟ ସମିତି ବୈଠକ ନାଇରୋବିରେ ଅନୁଷ୍ଠିତ
      Posted On: 27 AUG 2018 3:26PM by PIB Bhubaneshwar


    ଭାରତ-କେନିଆ ସଂଯୁକ୍ତ ବ୍ୟବସାୟିକ ସମିତିର ଅଷ୍ଟମ ବୈଠକ ଅଗଷ୍ଟ 22ରୁ 25 ପର୍ଯ୍ୟନ୍ତ କେନିଆର ନାଇରୋବିଠାରେ ଅନୁଷ୍ଠିତ ହୋଇଛି । କେନ୍ଦ୍ରୀୟ ବାଣିଜ୍ୟ ଓ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ସୁରେଶ ପ୍ରଭୁ ଏବଂ କେନିଆ ସରକାରଙ୍କ ଉଦ୍ୟୋଗ ବ୍ୟାପାର ତଥା ସହକାରୀ ମନ୍ତ୍ରୀ ଶ୍ରୀ ପିଟର ମୁନ୍ନ୍ୟା ଏହି ବୈଠକରେ ଅଧ୍ୟକ୍ଷତା କରିଛନ୍ତି ।


    ବୈଠକ ସମୟରେ ଆଲୋଚନାରେ କେନିଆର ବିଗ ଫୋର ଏଜେଣ୍ଡାର କାର୍ଯ୍ୟାନ୍ୱୟନରେ ଭାରତର ଯୋଗଦାନ ଉପରେ ପ୍ରମୁଖତାର ସହ ଚର୍ଚ୍ଚା କରାଯାଇଥିଲା । ଏହି ଏଜେଣ୍ଡାରେ ଖାଦ୍ୟ ସୁରକ୍ଷା , ସୁଲଭ ଗୃହ , ସାର୍ବଭୌମିକ ସ୍ୱାସ୍ଥ୍ୟସେବା ଓ ବିନିର୍ମାଣ , ଦ୍ୱିପାକ୍ଷିକ ବ୍ୟବସାୟର ବିସ୍ତାର ଏବଂ ଏଥିରେ ବିବିଧତା , ଅନ୍ତଃରାଷ୍ଟ୍ରୀୟ ସୌର ଗଠବନ୍ଧନରେ ସାମିଲ ହେବାରେ କେନିଆର ତତ୍ପରତା , ବିଦ୍ୟୁତ ସଂଚରଣରେ ଭାରତ ସରକାରଙ୍କ ଦ୍ୱାରା ବିସ୍ତାରିତ 220 ମିଲିଅନ ଆମେରିକୀୟ ଡଲାରରୁ ଅଧିକ କ୍ରେଡିଟ ଲାଇନର କାର୍ଯ୍ୟାନ୍ୱୟନ , ଲଘୁ , ମଧ୍ୟମ ଏବଂ ସୁକ୍ଷ୍ମ ଉଦ୍ୟୋଗର ବିକାଶ , ରିଭାଟେକ୍ସ କାରଖାନାର ପୁନରୁଦ୍ଧାର ଏବଂ କୃଷି ଯାନ୍ତ୍ରୀକରଣ , ଉଚ୍ଚସ୍ତରୀୟ ବିଚାର ବିମର୍ଶ ସମୟରେ କରାଯାଇଥିବା ନିର୍ଣ୍ଣୟର କାର୍ଯ୍ୟାନ୍ୱୟନ , ସ୍ୱାସ୍ଥ୍ୟ କ୍ଷେତ୍ର , ନୀଳ ଅର୍ଥବ୍ୟବସ୍ଥା ଏବଂ କୃଷି ପ୍ରକ୍ରିୟାକରଣ କ୍ଷେତ୍ରରେ ସହଯୋଗ , ଡବ୍ଲୁଟିଓ ସହିତ ସମ୍ବନ୍ଧିତ ବିଷୟ ଏବଂ ଭାରତ ଦ୍ୱାରା ପ୍ରଦାନ କରାଯାଉଥିବା ପ୍ରଶିକ୍ଷଣ ଏବଂ କ୍ଷମତା ନିର୍ମାଣ କାର୍ଯ୍ୟକ୍ରମ ସାମିଲ ରହିଥିଲା ।


    ଶ୍ରୀ ପ୍ରଭୁ ଏହି ଅବସରରେ ନିଜର ସମ୍ବୋଧନରେ କେନିଆର ଆବଶ୍ୟକତାକୁ ଧ୍ୟାନରେ ରଖି ସେଠାକୁ ରପ୍ତାନୀ କରାଯାଉଥିବା ଉତ୍ପାଦମାନଙ୍କ ପାଇଁ ଅଧିକ ଅନୁସନ୍ଧାନ ଏବଂ ବିକାଶ କାର୍ଯ୍ୟ ଉପରେ ଜୋର ଦେଇଛନ୍ତି । ସେ ଭାରତୀୟ ବ୍ୟବସାୟୀମାନଙ୍କୁ ଅପିଲ କରିଛନ୍ତି କି ସେମାନେ କେନିଆ ସହିତ ଦ୍ୱିପାକ୍ଷିକ ବ୍ୟବସାୟ ସହଯୋଗର ପ୍ରାଥମିକ କ୍ଷେତ୍ରର ଚିହ୍ନଟ କରିବା ପାଇଁ ବଜାର ସଂରକ୍ଷଣ କରନ୍ତୁ । ଶ୍ରୀ ପ୍ରଭୁ ଏହି ଅବସରରେ କେନିଆରେ ରହୁଥିବା ଭାରତୀୟ ସମୁଦାୟଙ୍କ ସହିତ ଆଲୋଚନା କରିଥିଲେ ଏବଂ ସେମାନଙ୍କୁ ଭାରତୀୟ ସରକାରଙ୍କ ଉପଲବ୍ଧି ଏବଂ ଏହାଦ୍ୱାରା ଆରମ୍ଭ କରାଯାଇଥିବା ବିଭିନ୍ନ ବିକାଶ ଗତିବିଧି ସମ୍ବନ୍ଧରେ ସୂଚନା ପ୍ରଦାନ କରିଥିଲେ ।


    ନାଇରୋବି ପ୍ରବାସ ସମୟରେ ଶ୍ରୀ ପ୍ରଭୁ କେନିଆର ରାଷ୍ଟ୍ରପତି ଉହୁର କେନ୍ୟାଟା ତଥା ଉପରାଷ୍ଟ୍ରପତି ୱିଲିଅମ ଋଟୋଙ୍କୁ ଭେଟିଥିଲେ । ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟର ଅନେକ ବରିଷ୍ଠ ଅଧିକାରୀ ତଥା ବ୍ୟବସାୟୀଙ୍କ ପ୍ରତିନିଧି ଦଳ ମଧ୍ୟ ଶ୍ରୀ ପ୍ରଭୁଙ୍କ ସହ ନାଇରୋବି ଗସ୍ତ କରିଥିଲେ ।


    ହିନ୍ଦ ମହାସାଗର କ୍ଷେତ୍ରରେ ପଡୋଶୀ ଦେଶ ହେବା କାରଣରୁ ଭାରତ ଓ କେନିଆ ମଧ୍ୟରେ ଦୀର୍ଘ ଦିନ ଧରି ବ୍ୟବସାୟିକ ସମ୍ପର୍କ ରହିଛି । ଦୁଇ ଦେଶର ଜନସାଧାରଣଙ୍କ ମଧ୍ୟରେ ନିକଟତମ ସମ୍ପର୍କ ରହିଛି । ଭାରତ କେନିଆର ସବୁଠାରୁ ବଡ ବ୍ୟବସାୟିକ ଅଂଶୀଦାର ହେବା ସହିତ କେନିଆରେ ବୈଦେଶିକ ନିବେଶ ମାମଲାରେ ସବୁଠାରୁ ବଡ ଦେଶ । ଭାରତ-କେନିଆ ସଂଯୁକ୍ତ ବ୍ୟବସାୟିକ ସମିତିର ଗତ ବୈଠକ 2015 ଫେବୃଆରୀରେ ନୂଆଦିଲ୍ଲୀଠାରେ ଅନୁଷ୍ଠିତ ହୋଇଥିଲା ।


    **************


    

    
    (Release ID: 1544129) Visitor Counter : 4