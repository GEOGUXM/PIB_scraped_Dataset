      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଡ୍ରୋନ୍ ନିୟନ୍ତ୍ରଣ ପାଇଁ ସରକାର ଘୋଷଣା କଲେ ନିୟମ
      • 2018 ଡିସେମ୍ବର 1 ତାରିଖରୁ ନୂତନ ନିୟମ ଲାଗୁ
      • ରିମୋଟଲି ପାଇଲଟେଡ ଏୟାରକ୍ରାଫ୍ଟ ସିଷ୍ଟମ ଡିଜିଟାଲ ସ୍କାଏ ପ୍ଲାଟଫର୍ମ ଦ୍ୱାରା ପରିଚାଳିତ ହେବ ।
      Posted On: 27 AUG 2018 3:19PM by PIB Bhubaneshwar


    ଡ୍ରୋନ୍ ଏକ ଟେକ୍ନୋଲୋଜି ପ୍ଲାଟଫର୍ମ , ଯାହାଦ୍ୱାରା କି ଫଟୋଗ୍ରାଫିରୁ କୃଷି ଏବଂ ମୌଳିକ ବ୍ୟବସ୍ଥାରୁ ବୀମା କାର୍ଯ୍ୟ ପର୍ଯ୍ୟନ୍ତ ସବୁ କିଛି କରାଯାଇପାରୁଛି । ଏହା କ୍ଷୁଦ୍ର ଆକାରର ହୋଇଥିଲେ ମଧ୍ୟ ଅଧିକ କିଲୋଗ୍ରାମର ଦ୍ରବ୍ୟ ପରିବହନ କରିପାରିବ ।


    ଦେଶରେ ଏକ ବିଶ୍ୱସ୍ତରୀୟ ଡ୍ରୋନ୍ ଇକୋସିଷ୍ଟମ ପ୍ରଣୟନ ପାଇଁ ବିଗତ କେଇ ବର୍ଷ ଧରି ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଉଦ୍ୟମ କରି ଆସୁଛି । ତେଣୁ ବିଶ୍ୱସ୍ତରୀୟ ମାନାଙ୍କର ଡ୍ରୋନ୍ ପରିଚାଳନା ନିୟମ ମଧ୍ୟ ଆବଶ୍ୟକ , ଯାହାକି ଡ୍ରେନ୍ ଟେକ୍ନୋଲୋଜିର ବ୍ୟାବସାୟିକ ପ୍ରୟୋଗକୁ ମଧ୍ୟ ସୁରକ୍ଷିତ ରଖିପାରିବ । ସିଭିଲ ଆଭିଏସନ ରିକ୍ୱାରମେଣ୍ଟ ( CAR ) ଏହି ନିୟମ ପ୍ରସ୍ତୁତ କରିବାକୁ କିଛି ବର୍ଷ ସମୟ ନେଇଛି ; କାରଣ , ଡ୍ରୋନ୍ ଟେକ୍ନୋଲୋଜିରେ ଦ୍ରୁତ ଗତିରେ ପରିବର୍ତ୍ତନ ହେଉଛି । ଅନେକ ଦେଶ ଏବେ ବି ଏହାର ପରୀକ୍ଷାମୂଳକ ପ୍ରୟୋଗ ଜାରି ରଖିଛନ୍ତି ଏବଂ କୌଣସି ପ୍ରକାର ଆନ୍ତର୍ଜାତିକ ନିୟମ ନାହିଁ । ଭାରତରେ ନିରାପତ୍ତାଜନିତ ସ୍ଥିତି ପାଇଁ ଏଥି ସକାଶେ ଅଧିକ ସତର୍କତା ଲୋଡ଼ା ।


    ଏବେ ଡ୍ରୋନ୍ ପରିଚାଳନା ପାଇଁ କୌଣସି କାଗଜଭିତ୍ତିକ ପ୍ରକ୍ରିୟା ପରିବର୍ତ୍ତେ ଭାରତ ଏକ ସମ୍ପୂର୍ଣ୍ଣ ଡିଜିଟାଲ ପ୍ରକ୍ରିୟା ଆରମ୍ଭ କରୁଛି । ଡିଜିଟାଲ ସ୍କାଏ ପ୍ଲାଟଫର୍ମ ଏକ ମାନବିହୀନ ଟ୍ରାଫିକ୍ ମ୍ୟାନେଜମେଣ୍ଟ ( UTM ) ଯାହା ଦ୍ୱାରାକି ନୋ ପରମିସନ , ନୋ ଟେକ୍ଅଫ୍ ନିୟମ ଲାଗୁ ହେବ । ଏଥିପାଇର୍ ଡ୍ରୋନ୍ ବ୍ୟବହାରକାରୀମାନେ ଡ୍ରୋନ୍ , ପାଇଲଟ ଓ ମାଲିକାନା ନେଇ ଥରେ ମାତ୍ର ପଂଜିକରଣ କରିବାକୁ ପଡ଼ିବ । ନାନୋ ଶ୍ରେଣୀ ବ୍ୟବତୀତ ଅନ୍ୟ ସମସ୍ତ ଡ୍ରୋନର ଉଡ଼ାଣ ପାଇଁ ମୋବାଇଲ ଆପ୍ ଦ୍ୱାରା ଅନୁମତି ହାସଲ କରିହେବ । ଏଭଳି ଡିଜିଟାଲ ଅନୁମତି ହାସଲ କରି ନଥିବା କୌଣସି ଡ୍ରୋନ୍ ଉଡ଼ାଣର ସୁବିଧା ପାଇପାରିବେନି । ୟୁଟିଏମ୍ ପ୍ରତିରକ୍ଷା ଏବଂ ବେସାମରିକ ଏୟାର ଟ୍ରାଫିକ୍ କଣ୍ଟ୍ରୋଲର ସହ ସମନ୍ୱୟ ରକ୍ଷା କରି ଏହା ନିଶ୍ଚିତ କରିବ ଯେପରିକି ଡ୍ରୋନ୍ ଅନୁମତି ପ୍ରାପ୍ତ ଉଡ଼ାଣ ପଥରେ ଉଡ଼ୁଛି ।


    କେନ୍ଦ୍ର ବେସାମରିକ ବିମାନ ଚଳାଚଳ ମନ୍ତ୍ରୀ ସୁରେଶ ପ୍ରଭୁ ସୋମବାର ଏକ ସାମ୍ବାଦିକ ସମ୍ମିଳନୀରେ ଡ୍ରୋନ୍ ନିୟମ 1.0 ଘୋଷଣା କରିଛନ୍ତି । ସେ କହିଲେ ଯେ 2018 ଡିସେମ୍ବର 1 ତାରିଖରୁ ଡ୍ରୋନର ନିରାପଦ ଓ ବ୍ୟାବସାୟିକ ଉଡ଼ାଣ ଏହି ନିୟମ ଦ୍ୱାରା ନିୟନ୍ତ୍ରିତ ହେବ । ଏହି ନିୟମାନୁସାରେ ଦିନ ବେଳା ଡ୍ରୋନ୍ କେବଳ 400 ମିଟର ଉଚ୍ଚତାରେ ଉଡ଼ାଣ କରିପାରିବ । ଆକାଶମାର୍ଗକୁ ତନି ଭାଗରେ ବିଭକ୍ତ କରାଯାଇଛି । ଯଥା ; ରେଡ୍ ଜୋନ୍ (ଉଡ଼ାଣ ନିଷିଦ୍ଧ) , ୟେଲୋ ଜୋନ୍ (ନିୟନ୍ତ୍ରିତ ଆକାଶମାର୍ଗ) ଏବଂ ଗ୍ରୀନ୍ ଜୋନ୍ (ସ୍ୱୟଂ ଭାବେ ଅନୁମତି ମିଳିପାରିବ) ।


    ଆଗକୁ ରାଷ୍ଟ୍ର ମନ୍ତ୍ରୀ ଜୟନ୍ତ ସିହ୍ନାଙ୍କ ଅଧ୍ୟକ୍ଷତାରେ ଡ୍ରୋନ୍ ଟାସ୍କ ଫୋର୍ସ ଡ୍ରୋନ୍ ନିୟନ୍ତ୍ରଣ ଆଇନ 2.0 ର ଚିଠା ପ୍ରସ୍ତାବ ଆଗତ କରିବେ । ଏଥିରେ ନିମ୍ନଲିଖିତ ପ୍ରସଙ୍ଗ ଉପରେ ବିଚାର କରାଯିବ ;

      * ଡ୍ରୋନ୍ ସଫ୍ଟୱେର ଓ ହାର୍ଡୱେରର ନିରାପଦ ନିୟନ୍ତ୍ରଣ ପାଇଁ ପ୍ରମାଣନ ।
      * ଏୟାରସ୍ପେସ୍ ମ୍ୟାନେଜମେଣ୍ଟ କାର୍ଯ୍ୟସୂଚୀ ସୀମାରେ ସ୍ୱୟଂ ଭାବେ ଏୟାରସ୍ପେସର ପରିଚାଳନା ।
      * ଦୃଶ୍ୟ ଅତିକ୍ରାନ୍ତେ ଉଡ଼ାଣ ।
      * ବିଶ୍ୱସ୍ତରୀୟ ମାନାଙ୍କ ପ୍ରତିଷ୍ଠା ପାଇଁ ଅବଦାନ ।
      * ବର୍ତ୍ତମାନ ଥିବା ସିଏଆରର ପରିବର୍ତ୍ତନ ।

    ଏହି ଅବସରରେ ଶ୍ରୀ ପ୍ରଭୁ କହିଥିଲେ ଯେ , ଡ୍ରୋନର ବ୍ୟାବସାୟିକ ବ୍ୟବହାର ପାଇଁ ଅନୁମତି ଦ୍ୱାରା ଆଜି ଭାରତର ଆଭିଏସନ ଇତିହାସରେ ଏକ ନୂତନ ପର୍ଯ୍ୟାୟ ଆରମ୍ଭ ହୋଇଛି । ଏହା ଦେଶର ଅର୍ଥନୈତିକ ଅଭିବୃଦ୍ଧିରେ ସହାୟକ ହେବା ସହ ଡ୍ରୋନ୍ ଶିଳ୍ପରେ ମେଡ୍ ଇନ୍ ଇଣ୍ଡିଆକୁ ଆଗେଇ ନେବ ବୋଲି ମୁଁ ଆଶା କରୁଛି ।


    ରାଷ୍ଟ୍ର ମନ୍ତ୍ରୀ ଜୟନ୍ତ ସିହ୍ନା କହିଲେ ଯେ , ଆମ ବିଶ୍ୱକୁ ନେତୃତ୍ୱ ଦେଇପାରିବା ଭଳି ଡ୍ରୋନ୍ ଇକୋ ସିଷ୍ଟମ ପ୍ରତିଷ୍ଠା ସକାଶେ ଉଦ୍ୟମ କରୁଛୁ । ଆମ ନିୟମ ଏହି ବ୍ୟବସ୍ଥାରେ ସମସ୍ତଙ୍କୁ ସହାୟକ ହୋଇପାରିବ । ଏହା ଏକ ନୂତନ ଉଦ୍ୟୋଗ ପାଇଁ ବାଟ ଖୋଲିବ ବୋଲି ମୁଁ ଆଶା କରୁଛି ।


    ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଦ୍ୱାରା ଜାରି କରାଯାଇଥିବା ଡ୍ରୋନ୍ ପରିଚାଳନା ନିୟମ:


    ସାଧାରଣତଃ ପାଞ୍ଚ ପ୍ରକାର ଆରପିଏଏସ୍ ରହିଛି ; ନାନୋ , ମାଇକ୍ରୋ , ସ୍ମଲ୍ , ମିଡିୟମ ଏବଂ ଲାର୍ଜ ।


    ନାନୋ ଡ୍ରୋନ୍ ଏବଂ ଏନଟିଆରଓ , ଏଆରସି ଏବଂ କେନ୍ଦ୍ରୀୟ ଗୋଇନ୍ଦା ସଂସ୍ଥା ମାଲିକାନାରେ ଥିବା ଡ୍ରୋନ୍ ବ୍ୟତୀତ ଅନ୍ୟ ସମସ୍ତ ଡ୍ରୋନ୍ ପଂଜିକୃତ ହେବା ବାଧ୍ୟତାମୂଳକ ଏବଂ ସେମାନଙ୍କୁ ଏକ ୟୁନିକ୍ ଆଇଡେଣ୍ଟିଟି ନମ୍ବର ( UIN ) ପ୍ରଦାନ କରାଯିବ ।


    50 ଫୁଟ ନିମ୍ନରେ ଉଡ଼ାଣ କରୁଥିବା ନାନୋ ଆରପିଏସ୍ , 200 ଫୁଟ ନିମ୍ନରେ ଉଡ଼ାଣ କରୁଥିବା ମାଇକ୍ରୋ ଆରପିଏସ୍ ଏବଂ ଏନଟିଆରଓ , ଏଆରସି ଓ କେନ୍ଦ୍ରୀୟ ଗୋଇନ୍ଦା ସଂସ୍ଥାର ଡ୍ରୋନ୍ ବ୍ୟତୀତ ଅନ୍ୟ ସମସ୍ତ ଡ୍ରୋନ୍ ପାଇଁ ଅନ୍ ମ୍ୟାନଡ ଅପରେଟର ପରମିଟ୍ ( UAOP ) ଆବଶ୍ୟକ ।


    ନାନୋ ଶ୍ରେଣୀ ବ୍ୟତୀତ ଅନ୍ୟ ସମସ୍ତ ଡ୍ରୋନ୍ ପାଇଁ ଜିଏନଏସଏସ୍ ( GPS ) , ରିଟର୍ନ ଟୁ ହୋମ୍ (ଆରଟିଏନ୍) , ଆଣ୍ଟି କୋଲିସନ ଲାଇଟ୍ , ଆଇଡି-ପ୍ଲେଟ୍ , ଫ୍ଲାଇଟ ଡାଟା ଲଗିଙ୍ଗ ଦକ୍ଷତା ଥିବା ଫ୍ଲାଇଟ କଣ୍ଟ୍ରୋଲର , ଆରଏଫ୍ ଆଇଡି/ସିମ୍ ଏବଂ ନୋ ପରମିସନ ନୋ ଟେକ୍ ଅଫ୍ ବାଧ୍ୟତାମୂଳକ ।


    ବର୍ତ୍ତମାନ ପାଇଁ ସମସ୍ତ ଡ୍ରେନକୁ ଦିନ ବେଳା ଦୃଶ୍ୟମାନ ସ୍ଥିତିରେ 400 ଫୁଟ ଉଚ୍ଚରେ ଉଡ଼ାଣ ପାଇଁ ଅନୁମତି ମିଳିବ ।


    ନିୟନ୍ତ୍ରିତ ଆକାଶ ମାର୍ଗରେ ଉଡ଼ାଣ ପାଇଁ ଫ୍ଲାଇଟ ପ୍ଲାନ , ଏୟାର ଡିଫେନ୍ସ କ୍ଲିଅରାନ୍ସ ଏବଂ ଫ୍ଲାଇଟ ଇନଫର୍ମେସନ୍ ସେଣ୍ଟର ନମ୍ବର ଆବଶ୍ୟକ ।


    ସେହିପରି ଡ୍ରୋନ୍ ନିର୍ମାଣ ଏବଂ ଏହାର ଉଡ଼ାଣ ପ୍ରଶିକ୍ଷଣ ବାବଦରେ ମଧ୍ୟ ନିୟମ ଜାରି କରାଯାଇଛି ।


    ବିମାନବନ୍ଦର ଚତୁଃପାର୍ଶ୍ଵ , ଆନ୍ତର୍ଜାତିକ ସୀମାରେଖା ନିକଟରେ , ଦିଲ୍ଲୀର ବିଜୟଚୌକ , ରାଜ୍ୟ ରାଜଧାନୀର ସଚିବାଳୟ , ଗୁରୁତ୍ୱପୂର୍ଣ୍ଣ ସ୍ଥାନ ଏବଂ ସମ୍ବେଦନଶୀଳ ସାମରିକ ପ୍ରତିଷ୍ଠାନ ନିକଟ ଅଞ୍ଚଳରେ ଡ୍ରୋନ୍ ଉଡ଼ାଣ ନିଷିଦ୍ଧ । ଅର୍ଥାତ୍ ଏହା ନୋ ଡ୍ରୋନ୍ ଜୋନ୍ ।


    ଡ୍ରୋନ୍ ଉଡ଼ାଣ ପାଇଁ ଜାରି ହୋଇଥିବା ନିୟମ ଉଲ୍ଲଂଘନ କଲେ ୟୁଆଇଏନ୍ ବାତିଲ ସହ ଏୟାରକ୍ରାଫ୍ଟ ଆକ୍ଟ , 1934 ଅନୁସାରେ କାର୍ଯ୍ୟାନୁଷ୍ଠାନ ଏବଂ ଆଇପିସିଏସର 287, 336, 337, 338 କିମ୍ବା ଆଇପିସିର ଅନ୍ୟ ଧାରାରେ ଦଣ୍ଡାଦେଶ ହୋଇପାରିବ ।


    ****************


    

    
    (Release ID: 1544124) Visitor Counter : 3
    
    
    
    
    

*