      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଆଇଏମପିଆରଆଇଏନଟି-2 ଅନ୍ତର୍ଗତ ଆର୍ଥିକ ସହାୟତା ପାଇଁ 112 କୋଟି ଟଙ୍କା ନିବେଶରେ 122ଟି ନୂତନ ଗବେଷଣା ପରିଯୋଜନା ପ୍ରସ୍ତାବ: ପ୍ରକାଶ ଜାଭଡେକର
      • ଶନିବାର ନୂଆଦିଲ୍ଲୀରେ ଆଇଏମପିଆରଆଇଏନଟି-2ର ସର୍ବୋଚ୍ଚ ସମିତିର ବୈଠକରେ ସ୍ୱୀକୃତି ପ୍ରଦାନ କରାଯାଇଛି

      Posted On: 05 AUG 2018 6:16PM by PIB Bhubaneshwar

    ଉଚ୍ଚଶିକ୍ଷା ସଂସ୍ଥାନରେ ଅନୁସନ୍ଧାନକୁ ଆଗକୁ ବଢ଼ାଇବା ପାଇଁ , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ସରକାର ଆଇଏମପିଆରଆଇଏନଟି-2 ଅନ୍ତର୍ଗତ 112 କୋଟି ଟଙ୍କା ନିବେଶରେ 122ଟି ନୂତନ ଗବେଷଣା ପରିଯୋଜନାକୁ ମଞ୍ଜୁରି ପ୍ରଦାନ କରିଛନ୍ତି ଯେଉଁଥିରେ ଉର୍ଜା , ସୁରକ୍ଷା , ସ୍ୱାସ୍ଥ୍ୟ , ଉନ୍ନତ ସାମଗ୍ରୀ , ଆଇସିଟି ଏବଂ ପ୍ରତିରକ୍ଷା ସାମିଲ ରହିଛି ।


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ପ୍ରକାଶ ଜାଭଡେକର ଆଜି ଏକ ବୟାନରେ କହିଛନ୍ତି , “ 2145ଟି ପ୍ରସ୍ତାବ ମଧ୍ୟରୁ ଆଇଏମପିଆରଆଇଏନଟି-2 ଅନ୍ତର୍ଗତ ଆର୍ଥିକ ସହାୟତା ପାଇଁ 122ଟି ସର୍ବଶ୍ରେଷ୍ଠ ପ୍ରସ୍ତାବର ଚୟନ କରାଯାଇଛି , ଯାହାକି ଉଚ୍ଚସ୍ତରୀୟ ପ୍ରାଦ୍ୟୋଗିକୀକୁ ଆଗକୁ ବଢ଼ାଇବାର କ୍ଷମତା ରଖିଥାଏ । ”


    ଶ୍ରୀ ଜାଭଡେକର କହିଲେ ଯେ ମଞ୍ଜୁର କରାଯାଇଥିବା 122ଟି ନୂତନ ଆଇଏମପିଆରଆଇଏନଟି ପରିଯୋଜନାମାନଙ୍କ ମଧ୍ୟରୁ 81ଟି ଉଦ୍ୟୋଗ ଦ୍ୱାରା ପ୍ରାୟୋଜିତ ଯାହାକି ଉଦ୍ୟୋଗ-ଏକାଡେମିକ ଜଗତର ସହଯୋଗ ଅନୁସନ୍ଧାନ ଦିଗରେ ନୂତନ ଉତ୍କୃଷ୍ଟତା ଆଣିବ । ଶ୍ରୀ ଜାଭଡେକର କହିଲେ ଯେ ଅନୁସନ୍ଧାନ ପରିଯୋଜନା ପ୍ରଗତି ଉପରେ ଲକ୍ଷ୍ୟ ରଖିବ ଏବଂ ଏହାର ନିଷ୍କର୍ଷ ପାଇଁ ଅକ୍ଟୋବର 2018ରେ ଜ୍ଞାନ ପୋର୍ଟାଲ ଆରମ୍ଭ କରାଯିବ ।


    ଚୟନ କରାଯାଇଥିବା ନୂତନ ଗବେଷଣା ପରିଯୋଜନା ପ୍ରସ୍ତାବ ମଧ୍ୟରେ 35 ( ICT ) , 18 (ଉନ୍ନତ ସାମଗ୍ରୀ) , 17 ସ୍ୱାସ୍ଥ୍ୟ ପ୍ରାଦ୍ୟୋଗିକୀ , 12 (ଉର୍ଜା ସୁରକ୍ଷା) , 11 (ସୁରକ୍ଷା ଏବଂ ପ୍ରତିରକ୍ଷା) , 9 (ଆବାସ) , 7 (ଜଳ ସମାଧାନ ଏବଂ ନଦୀ ପ୍ରଣାଳୀ) , 5 (ପର୍ଯ୍ୟାବରଣ ଓ ଜଳବାୟୁ) , 4 (ବିନିର୍ମାଣ) ଏବଂ 4 (ନାନୋ ପ୍ରାଦ୍ୟୋଗିକୀ) ସାମିଲ ରହିଛି ।


    ଶ୍ରୀ ଜାଭଡେକର କହିଲେ ଯେ ଆଇଏମପିଆରଆଇଏନଟି-2 ପ୍ରସ୍ତାବ ଏବେ ଉଚ୍ଚଶିକ୍ଷା ସଂସ୍ଥାନମାନଙ୍କ ପାଇଁ ଖୋଲା ରହିଛି ଯେଉଁଥିରେ ଘରୋଇ ସଂସ୍ଥାନ ମଧ୍ୟ ସାମିଲ ରହିଛି ଯାହାଦ୍ୱାରା କି ପ୍ରତିସ୍ପର୍ଦ୍ଧାର ଭାବନା ସୃଷ୍ଟି ହେବ ଏବଂ ଆମକୁ ଉନ୍ନତ ପରିଣାମ ମିଳିବ । ଆଇଏମପିଆରଆଇଏନଟି ଏହାପରି ଏମଏଚଆରଡି ସମର୍ଥିତ ପ୍ୟାନ-ଆଇଆଇଟି+ଆଇଆଇଏସସିର ସଂଯୁକ୍ତ ପଦକ୍ଷେପର ଉତ୍ତମ ଉଦାହରଣ , ଯାହାର ଦ୍ୱାର ଏବେ ଘରୋଇ ସଂସ୍ଥାନ ପାଇଁ ମଧ୍ୟ ଖୋଲିଯାଇଛି । ଏହା ଫଳରେ ମୁଖ୍ୟ ରୂପରେ ବିଜ୍ଞାନ ଏବଂ ଇଞ୍ଜିନିୟରିଂର ଆହ୍ୱାନକୁ ସମାଧାନ କରିବାରେ ଏକ ନୂତନ ଶକ୍ତିର ସଂଚାର ହେବ ଏବଂ ଆମ ଦେଶ ଭାରତକୁ ଆହୁରି ଅଧିକ ସଶକ୍ତ କରିବାରେ ସକ୍ଷମ ଓ ସମୃଦ୍ଧ କରିବାରେ ଏବଂ ଆତ୍ମନିର୍ଭରଶୀଳ କରିବାରେ ଏକ ନୂତନ ପଦକ୍ଷେପର ପ୍ରୟୋଗ ଏବଂ ନୂତନ ଶକ୍ତି ପ୍ରଦାନ କରିବ ।


    ଆଇଏମପିଆରଆଇଏନଟି-2 ବ୍ୟାପକ ଦୃଷ୍ଟିକୋଣ ପ୍ରଦାନ କରିଥାଏ ଯାହାକି ସେହି କ୍ଷେତ୍ରମାନଙ୍କରେ ଅନୁସନ୍ଧାନର ମାର୍ଗଦର୍ଶନ ପ୍ରଦାନ କରିଥାଏ ଯାହାକି ମୁଖ୍ୟ ରୁପରେ ତଥା ସାମାଜିକ ରୂପେ ପ୍ରାସଙ୍ଗିକ ।


    ଆଇଏମପିଆରଆଇଏନଟି-2 ଅନ୍ତର୍ଗତ 142ଟି ପରିଯୋଜନାର କାର୍ଯ୍ୟାନ୍ୱୟନ ଚାଲୁଛି । ଏହି ପରିଯୋଜନା ଗୁଡ଼ିକୁ ମାନବ ସମ୍ବଳ ବିକାଶ ମନ୍ତ୍ରଣାଳୟ ବ୍ୟତୀତ ଅନେକ ମନ୍ତ୍ରଣାଳୟ , ପରିଷଦ ଏବଂ ବିଭାଗରୁ ସମର୍ଥନ ପ୍ରାପ୍ତ ରହିଛି ।


    ***********

    
    
    (Release ID: 1541975) Visitor Counter : 1