      ଶକ୍ତି ମନ୍ତ୍ରଣାଳୟ

      ବିଦ୍ୟୁତ ଆପେଲେଟ ଟ୍ରିବ୍ୟୁନାଲର ନୂତନ ଅଧ୍ୟକ୍ଷ
      Posted On: 13 AUG 2018 9:15PM by PIB Bhubaneshwar


    ଶ୍ରୀମତି ନ୍ୟାୟମୂର୍ତ୍ତି ମଞ୍ଜୁଳା ଚେଲ୍ଲୁର ଆଜି ଏଠାରେ ବିଦ୍ୟୁତ ମନ୍ତ୍ରଣାଳୟରେ ବିଦ୍ୟୁତ ଆପେଲେଟ ଟ୍ରିବ୍ୟୁନାଲର ଅଧ୍ୟକ୍ଷ ଭାବେ ଶପଥ ଗ୍ରହଣ କରିଛନ୍ତି । ଏହା ପୂର୍ବରୁ ଶ୍ରୀମତି ନ୍ୟାୟମୂର୍ତ୍ତି ମଞ୍ଜୁଳା ଚେଲ୍ଲୁର ବମ୍ବେ ହାଇକୋର୍ଟର ମୁଖ୍ୟ ନ୍ୟାୟଧୀଶ ଥିଲେ ।


    ନ୍ୟାୟିକ ସଦସ୍ୟ ନ୍ୟାୟମୂର୍ତ୍ତି ଏନକେ ପାଟିଲ , ବୈଷୟିକ ସଦସ୍ୟ ଶ୍ରୀ ଏସଡି ଦୁବେ , ଶ୍ରୀ ଆଇ ଜେ କାପୁର ଏବଂ ଶ୍ରୀ ବିଏନ ତାଲୁକଦାର ଏହି ଅବସରରେ ଉପସ୍ଥିତ ଥିଲେ । ଟ୍ରିବ୍ୟୁନାଲ ବାର ଆସୋସିଏସନର ଅଧ୍ୟକ୍ଷ ଶ୍ରୀ ଏମଜି ରାମଚନ୍ଦ୍ରନ ନ୍ୟାୟପୀଠର ଦୈନିକ କାର୍ଯ୍ୟରେ ବାର ସଦସ୍ୟମାନଙ୍କଠାରୁ ପୂର୍ଣ୍ଣ ସହଯୋଗର ଆଶ୍ୱାସନା ପ୍ରଦାନ କରିଥିଲେ । ବହୁସଂଖ୍ୟାରେ ଅଧିବକ୍ତା ଏବଂ ଅନ୍ୟ ପ୍ରତିଷ୍ଠିତ ଅତିଥି ମଧ୍ୟ ଏହି ସମାରୋହରେ ଉପସ୍ଥିତ ଥିଲେ ।


    ଶ୍ରୀମତି ନ୍ୟାୟମୂର୍ତ୍ତି ମଞ୍ଜୁଳା ଚେଲ୍ଲୁରଙ୍କ ଜନ୍ମ କର୍ଣ୍ଣାଟକରେ 1955 ଡିସେମ୍ବର 5 ତାରିଖରେ ହୋଇଥିଲା । ସେ ବେଲ୍ଲାରୀସ୍ଥିତ ସୁନମଙ୍ଗଳମା ମହିଳା ମହାବିଦ୍ୟାଳୟରୁ କଳାରେ ସ୍ନାତକ ଡିଗ୍ରୀ ପ୍ରାପ୍ତ କରିଥିଲେ । ସେ ରେଣୁକାଚାର୍ଯ୍ୟ କଲେଜ , ବାଙ୍ଗାଲୋରରୁ ଡିଗ୍ରୀ ପ୍ରାପ୍ତ କରିଥିଲେ । 1977ରେ ଭାରତର ସୁପ୍ରିମକୋର୍ଟ ତାଙ୍କୁ ଇଂଲଣ୍ଡର ବାରବିକ ବିଶ୍ୱବିଦ୍ୟାଳୟରେ ମହିଳା-ପୁରୁଷ ସମାନତା ସହିତ ଜଡିତ ବିଷୟ ସହିତ ଆଇନ ଫେଲୋସିପ ପ୍ରାୟୋଜିତ କରିଥିଲା । 2013ରେ ଶ୍ରୀମତି ନ୍ୟାୟମୂର୍ତ୍ତି ମଞ୍ଜୁଳା ଚେଲ୍ଲୁରଙ୍କୁ କର୍ଣ୍ଣାଟକ ରାଜ୍ୟ ମହିଳା ବିଶ୍ୱବିଦ୍ୟାଳୟରୁ ଡକ୍ଟରେଟ ଉପାଧି ପ୍ରାପ୍ତ ହୋଇଛି ।


    ଶ୍ରୀମତି ନ୍ୟାୟମୂର୍ତ୍ତି ମଞ୍ଜୁଳା ଚେଲ୍ଲୁର କୋଲକାତା ଉଚ୍ଚ ନ୍ୟାୟାଳୟର ପ୍ରଥମ ମହିଳା ମୁଖ୍ୟ ନ୍ୟାୟାଧୀଶ ଥିଲେ ।


    ***********

    
    
    (Release ID: 1543085) Visitor Counter : 4