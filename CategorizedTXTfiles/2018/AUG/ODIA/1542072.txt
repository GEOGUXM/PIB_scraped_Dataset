      ରାଷ୍ଟ୍ରପତିଙ୍କ ସଚିବାଳୟ

      ଥିରୁଅନନ୍ତପୁରମଠାରେ “ଗଣତନ୍ତ୍ର ଉତ୍ସବ” ଉଦଘାଟନ କଲେ ରାଷ୍ଟ୍ରପତି
      • ରାଜନୈତିକ ହିଂସା ପରିବର୍ତ୍ତେ ଆଲୋଚନା ଓ ପାରସ୍ପରିକ ସମ୍ମାନବୋଧ ଉପରେ ରାଷ୍ଟ୍ରପତିଙ୍କ ଗୁରୁତ୍ୱାରୋପ

      Posted On: 06 AUG 2018 3:11PM by PIB Bhubaneshwar

    ରାଷ୍ଟ୍ରପତି ଆଜି ( ଅଗଷ୍ଟ 06 , 2018) ଥିରୁଅନନ୍ତପୁରମଠାରେ ଆୟୋଜିତ “ ଗଣତନ୍ତ୍ର ଉତ୍ସବ ” କାର୍ଯ୍ୟକ୍ରମକୁ ଉଦ୍ଘାଟନ କରିଛନ୍ତି । କେରଳ ବିଧାନସଭା ସ୍ଥାପନର ହୀରକ ଜୟନ୍ତ୍ରୀ ଅବସରରେ ଏହି କାର୍ଯ୍ୟକ୍ରମର ଆୟୋଜନ କରାଯାଇଛି ।


    ଏହି ଅବସରରେ ଉଦବୋଧନ ଦେଇ ରାଷ୍ଟ୍ରପତି କହିଲେ ଯେ ରାଜନୀତି , ଜନ ଜୀବନ ଏବଂ ଗଣତନ୍ତ୍ରର ମର୍ଯ୍ୟାଦା ରକ୍ଷା ହେଉଛି ସାମଜିକ ଚିନ୍ତାଧାରର ମୂଳପିଣ୍ଡ । ତେଣୁ , କେରଳ ବିଧାନସଭା ଏବଂ ଏହାର ବିତର୍କ ଓ ଆଲୋଚନା , ଏହାର ମାନବୀୟ ମୂଲ୍ୟବୋଧ ଯାହାକି ଏହି ମହାନଗୃହ ଦୀର୍ଘଦିନ ଧରି ଜାରି ରଖିଆସିଛି ତାହା ହେଉଛି ଏହି ରାଜ୍ୟର ପରମ୍ପରା ।


    ରାଷ୍ଟ୍ରପତି କହିଲେ ଯେ ଏପରିକି ପୂର୍ବବର୍ତ୍ତୀ ଶତାବ୍ଦୀରେ , କେରଳର ସାମାଜିକ ଢ଼ାଞ୍ଚା ସଦାବେଳେ ବିତର୍କ ଓ ଆଲୋଚନାର ସୁଯୋଗ ପ୍ରଦାନ କରିଆସିଥିଲା । ଆଦି ଶଙ୍କରାଚାର୍ଯ୍ୟଙ୍କ ଠାରୁ ଆରମ୍ଭ କରି ଶ୍ରୀ ନାରାୟଣ ଗୁରୁ ଓ ଆୟାଙ୍କଲିଙ୍କ ପର୍ଯ୍ୟନ୍ତ ଦୂରଦ୍ରଷ୍ଟା ସଂସ୍କାରକମାନେ ଏଥିପାଇଁ ପଥ ପରିଷ୍କାର କରି ଯାଇଛନ୍ତି । ଏଠାରେ ଥିବା ବିଭିନ୍ନ ମହାନ ଆସ୍ଥା ଓ ଆଧ୍ୟାତ୍ମିକ ପରମ୍ପରାର ଅନେକ ଲୋକ-ସେମାନେ ହିନ୍ଦୁଧର୍ମ , ଇହୁଦୀ ଧର୍ମ , ଖ୍ରୀଷ୍ଟଧର୍ମ , ଇସଲାମ ଅଥବା ଅନ୍ୟ ଯେକୌଣସି ଧର୍ମର ହୋଇଥଆନ୍ତୁ ନା କାହିଁକି , ସେମାନେ ସମସ୍ତେ କେରଳକୁ ନିଜର ପ୍ରାଚୀନତମ ଆବାସସ୍ଥାନ ଭାବେ ଚୟନ କରିଥିଲେ । ରାଷ୍ଟ୍ରପତି କହିଲେ ଯେ ଜଣେ ବ୍ୟକ୍ତି ହୁଏତ ଗୋଟିଏ ଧର୍ମରେ ବିଶ୍ୱାସୀ ହୋଇପାରେ ଅଥବା ଅନ୍ୟ ଧର୍ମରେ । ପୁଣି ତାଙ୍କର ଅନ୍ୟ ଧର୍ମ ଉପରେ ଆଦୌ ଆସ୍ଥା ଥାଇନପାରେ । ଏହା ଗୁରୁତ୍ୱପୂର୍ଣ୍ଣ ନୁହେଁ । ଯାହା ସବୁଠାରୁ ଗୁରୁତ୍ୱପୂର୍ଣ୍ଣ ତାହା ହେଲା ଶିକ୍ଷିତ ଲୋକଙ୍କ ସଂସ୍କୃତି ଓ ସଚେତନ ଲୋକଙ୍କ ମଧ୍ୟରେ ହେଉଥିବା ବିତର୍କ ଓ ପାରସ୍ପରିକ ବୁଝାମଣା ଓ ସହନଶୀଳତା । ଏଭଳି ଭାବଧାରାର ଡ଼ିଏନଏ କେରଳବାସୀଙ୍କ ଚିନ୍ତନରେ ରହିଆସିଛି ଓ ସେମାନେ ତାହାକୁ ସୁରକ୍ଷିତ ରଖିଛନ୍ତି ।


    ବିଗତ 60 ବର୍ଷ ମଧ୍ୟରେ କେରଳ ବିଧାନସଭାର ଲୋକାଭିମୁଖୀ ତଥା ଶିକ୍ଷଣୀୟ ଆଚରଣ ଓ ଚିନ୍ତନକୁ ଭୂୟସୀ ପ୍ରଶଂସା କରି ରାଷ୍ଟ୍ରପତି କହିଲେ ଯେ ଏହା ସତ୍ତ୍ୱେ କେରଳରେ କଦବା କିପରି କେତେକ ସ୍ଥାନରେ ରାଜନୈତିକ ହିଂସାକାଣ୍ଡମାନ ଘଟୁଛି । ଏହାକୁ ଦୁର୍ଭାଗ୍ୟଜନକ ବୋଲି ଉଲ୍ଲେଖ କରି ସେ କହିଲେ ଯେ ଏହା ଏହି ସୁନ୍ଦର ରାଜ୍ୟ ଓ ଶୃଙ୍ଖଳିତ ତଥା ଶିକ୍ଷିତ ଜନତାଙ୍କ ପାଇଁ କଦାଚିତ୍ ହିତକର ହୋଇନପାରେ । ତେଣୁ ସବୁ ରାଜନୈତିକ ଗୋଷ୍ଠୀ ଏବଂ ଶୃଙ୍ଖଳିତ ନାଗରିକ ଏଭଳି ଘଟଣା ଯେପରି ନଘଟେ ସେ ଦିଗରେ ଶତତ ଚେଷ୍ଟା କରିବା ଉଚିତ । ବିତର୍କ , ବିରୋଧାଭାଷ ଏବଂ ଭିନ୍ନମତ ପୋଷଣ ସଦାବେଳେ ଆମର ରାଜନୈତିକ ବ୍ୟବସ୍ଥାରେ ଗ୍ରହଣୀୟ ଏବଂ ସ୍ୱାଗତଯୋଗ୍ୟ । କିନ୍ତୁ ଆମ ସମ୍ବିଧାନରେ ହିଂସାର କୌଣସି ସ୍ଥାନ ନାହିଁ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    *************

    
    
    (Release ID: 1542072) Visitor Counter : 2