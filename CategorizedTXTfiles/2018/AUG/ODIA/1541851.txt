      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଗ୍ରୀନହାଉସ ବାଷ୍ପ ନିର୍ଗମନ ମାତ୍ରାରେ ହ୍ରାସ
      Posted On: 03 AUG 2018 8:20PM by PIB Bhubaneshwar


    ଭାରତର ଗ୍ରୀନହାଉସ ବାଷ୍ପ ନିର୍ଗମନର ତୀବ୍ରତାକୁ ଦୃଷ୍ଟିରେ ରଖି ଏହାର ସାମଗ୍ରିକ ଘରୋଇ ଉତ୍ପାଦ (ଜିଡ଼ିପି)କୁ 2005 ରୁ 2010 ମଧ୍ୟରେ 12% ହ୍ରାସ ଘଟାଯାଇଛି (ଭାରତର ପ୍ରଥମ ବିୟୁଆର ଅନୁସାରେ) । 2020 ମସିହା ସୁଦ୍ଧା 2005 ସ୍ତରର ଗ୍ରୀନହାଉସ ବାଷ୍ପ ନିର୍ଗମନ ମାତ୍ରାରେ ଜିଡ଼ିପି 20-25% ହ୍ରାସ କରିବା ସକାଶେ ଭାରତ ସ୍ୱେଚ୍ଛାକୃତ ଭାବେ ଲକ୍ଷ୍ୟ ଧାର୍ଯ୍ୟ କରିଛି । ଏହି ପ୍ରସଙ୍ଗରେ କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ମହେଶ ଶର୍ମା କହିଛନ୍ତି ଯେ ଦେଶ ପାଇଁ ଗ୍ରୀନ ହାଉସ ବାଷ୍ପ ନିର୍ଗମନ ସୂଚୀ ମିଳିତ ଜାତିସଂଘ ଜଳବାୟୁ ପରିବର୍ତ୍ତନ ଫ୍ରେମୱାର୍କ ଘୋଷଣାନାମା (ୟୁଏନଏଫସିସିସି) ଆଧାରରେ ପ୍ରସ୍ତୁତ କରାଯାଇଛି । ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ମନ୍ତ୍ରୀ ଡକ୍ଟର ଶର୍ମା କହିଲେ ଯେ ଏଭଳି ଆକଳନ ଜଳବାୟୁ ସଂକ୍ରାନ୍ତ ଆନ୍ତଃସରକାରୀ ସଂଗୋଷ୍ଠୀ (ଆଇପିସିସି) ନିୟମାବଳୀ ଆଧାରରେ ପ୍ରସ୍ତୁତ କରାଯାଇଛି । ରାଜ୍ୟ ଅଥବା ସହର ସ୍ତରରେ ଗ୍ରୀନ ହାଉସ ବାଷ୍ପ ସ୍ତର ସଂପର୍କରେ ସୂଚନା ପ୍ରଦାନ କରିବାର କୌଣସି ଆବଶ୍ୟକତା ନାହିଁ । ତେଣୁ ଏଭଳି ସୂଚୀ ଭାରତ ସରକାର ପ୍ରସ୍ତୁତ କରିନଥାନ୍ତି । ସେ ଆହୁରି କହିଲେ ଯେ ନ୍ୟାସନାଲ କମ୍ୟୁନିକେଶନ୍ସ (ନାଟକମ୍ସ) ସମୟାନ୍ତରେ ପ୍ରଦାନ କରାଯାଇଥାଏ ଏବଂ ଏହାକୁ ଦ୍ୱିବାର୍ଷିକ ଅପଡ଼େଟ ରିପୋଟ (ବିୟୁଆର) ଭାବେ ପ୍ରସ୍ତୁତ କରାଯାଇଥାଏ ।


    ମନ୍ତ୍ରୀ ଡକ୍ଟର ଶର୍ମା କହିଲେ ଯେ ପ୍ୟାରିସ ଘୋଷଣାନାମା ଅନୁସାରେ ଭାରତ ତାର ପ୍ରତିଶ୍ରୁତି ପାଳନ କରିବା ସକାଶେ ବଚନବଦ୍ଧ ଏବଂ ଏହାକୁ “ ଜାତୀୟ ନିର୍ଦ୍ଧାରଣ ଅବଦାନ ” ( ଏନଡ଼ିସି) ଭାବେ ନାମିତ କରାଯାଇଛି । 2020 ପରବର୍ତ୍ତୀ ଅବଧି ରେ ସୁଦ୍ଧା ଏହା ଜାରି ରହିବ । “ ଏହି ଅବଦାନ ବିଭିନ୍ନ ଯୋଜନାକୁ ମିଶନ ମୋଡ଼ରେ ଜଳବାୟୁ ପରିବର୍ତ୍ତନ ସଂକ୍ରାନ୍ତ ଜାତୀୟ କାର୍ଯ୍ୟ ଯୋଜନା (ଏନଏପିସିସି) ଭାବେ ହାସଲ କରାଯିବ ଏବଂ ସେଥବରେ ଜଳବାୟୁ ପରିବର୍ତ୍ତନ ସଂକ୍ରାନ୍ତ ରାଜ୍ୟ କାର୍ଯ୍ୟଯୋଜନା ସାମିଲ ବୋଲି ଡକ୍ଟର ଶର୍ମା ସୂଚାଇଛନ୍ତି ।


    **********

    
    
    (Release ID: 1541851) Visitor Counter : 1