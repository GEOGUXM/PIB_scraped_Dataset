      ଉପରାଷ୍ଟ୍ରପତିଙ୍କ ସଚିବାଳୟ

      ଦେଶ ଗଠନ ପ୍ରକ୍ରିୟାରେ ସକ୍ରିୟ ଅଂଶଗ୍ରହଣ କରିବା ପାଇଁ ଛାତ୍ରମାନଙ୍କୁ ଉପରାଷ୍ଟ୍ରପତିଙ୍କ ପରାମର୍ଶ
      • ପ୍ରକୃତି ସହିତ ବଞ୍ଚିବାର ଅଭ୍ୟାସ ବିକଶିତ କର
      • ଜବାହରଲାଲ ନେହେରୁ ବିଶ୍ୱବିଦ୍ୟାଳୟର ଛାତ୍ରମାନଙ୍କ ସହ ଭାବ ବିନିମୟ
      
      Posted On: 21 AUG 2018 7:43PM by PIB Bhubaneshwar


    ଭାରତର ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଛାତ୍ରମାନଙ୍କୁ ଦେଶଗଠନ ପ୍ରକ୍ରିୟାରେ ସକ୍ରିୟ ଭାବେ ଅଂଶଗ୍ରହଣ କରିବା ପାଇଁ କହିଛନ୍ତି । ସେ ଆଜି ଜବାହରଲାଲ ନେହେରୁ ବିଶ୍ୱବିଦ୍ୟାଳୟର ବିଭିନ୍ନ କେନ୍ଦ୍ରର ନୂତନ ଭାବେ ନାମଲେଖାଇଥିବା ଛାତ୍ରଛାତ୍ରୀମାନଙ୍କ ସହ ଭାବ ବିନିମୟ କରୁଥିଲେ । ସେ କହିଲେ ଯେ ଦେଶର ମୋଟ ଜନସଂଖ୍ୟାର ଶତକଡା 35 ଭାଗ ହେଉଛନ୍ତି 35 ବର୍ଷରୁ କମ । ତେଣୁ ଭାରତ ଭଳି ଏକ ଦେଶ ଜନସଂଖ୍ୟାର ଲାଭ ଉଠାଇ ଏକ ଅର୍ଥନୈତିକ ମହାଶକ୍ତିରେ ପରିଣତ ହେବା ଆବଶ୍ୟକ ।


    ଉପ ରାଷ୍ଟ୍ରପତି ଛାତ୍ରମାନଙ୍କୁ ସଂସଦୀୟ ପଦ୍ଧତି ଏବଂ ଉଭୟ ସଦନର ଭୂମିକା ଏବଂ କାର୍ଯ୍ୟଧାରା ସମ୍ବନ୍ଧରେ ବର୍ଣ୍ଣନା କରିଥିଲେ । ସେ ମଧ୍ୟ ସଂସଦୀୟ ଷ୍ଟାଣ୍ଡିଂ କମିଟି ଭଳି କମିଟିମାନଙ୍କର ଗୁରୁତ୍ୱ ବିଷୟରେ ପ୍ରକାଶ କରିବା ସହ ସେମାନଙ୍କୁ ଗୁରୁତ୍ୱପୂର୍ଣ୍ଣ ସଂସଦୀୟ ପ୍ରକ୍ରିୟା ସମ୍ବନ୍ଧରେ ସୂଚନା ପ୍ରଦାନ କରିଥିଲେ । ଭାରତୀୟ ସଂସଦୀୟ ପ୍ରକ୍ରିୟା ହେଉଛି ଶ୍ରେଷ୍ଠ ଏବଂ ଆମ ତ୍ରିସ୍ତରୀୟ ଶାସନ ସରକାରଙ୍କୁ କାର୍ଯ୍ୟକ୍ରମ ପରିଚାଳନାରେ ସହାୟତା କରିଥାଏ ବୋଲି ସେ କହିଥିଲେ ।


    ପ୍ରକୃତି ସହ ବଞ୍ଚିବାର ଅଭ୍ୟାସ ବୃଦ୍ଧି କରିବା ପାଇଁ ଉପ ରାଷ୍ଟ୍ରପତି ଛାତ୍ରମାନଙ୍କୁ କହିଥିଲେ । ଆମକୁ ଉତ୍ତମ ଭବିଷ୍ୟତ ନିମନ୍ତେ ପରିବେଶ ଏବଂ ସଂସ୍କୃତିର ସୁରକ୍ଷା କରିବା ଦରକାର ବୋଲି ସେ କହିଥିଲେ ।


    ବାଣ୍ଟିବା ଓ ଯତ୍ନ କରିବା ଭାରତୀୟ ଦର୍ଶନର ଦୁଇଟି ପ୍ରମୁଖ ମୂଲ୍ୟବୋଧ ବୋଲି ବର୍ଣ୍ଣନା କରି ଉପ ରାଷ୍ଟ୍ରପତି ଏକତ୍ୱର ଭାବନା ବୃଦ୍ଧି କରିବା ଏବଂ ଅନ୍ୟ ନାଗରିକମାନଙ୍କର ଆବଶ୍ୟକତା ଏବଂ ଯନ୍ତ୍ରଣା ପ୍ରତି ସମ୍ବେଦନଶୀଳ ହେବା ପାଇଁ କହିଥିଲେ ।


    ଉପ ରାଷ୍ଟ୍ରପତି ସେମାନଙ୍କୁ କହିଥିଲେ ଯେ ଜନ୍ମସ୍ଥାନର ବିକାଶ ପାଇଁ ସେମାନେ ସକ୍ରିୟ ଭୂମିକା ନିର୍ବାହ କରନ୍ତୁ ଏବଂ ସେମାନେ ଜନ୍ମଭୂମିକୁ କେବେ ହେଲେ ଭୁଲିବା ଉଚିତ ନୁହେଁ । ମା ’, ମାତୃଭାଷା ଏବଂ ଗୁରୁଙ୍କୁ ମନେରଖିବା ପାଇଁ ସେ ଛାତ୍ରମାନଙ୍କୁ କହିଥିଲେ ।


    ଜଣେ ନେତା 4ଟି ସିର ଅଧିକାରୀ ହେବା ସପକ୍ଷରେ ଉପ ରାଷ୍ଟ୍ରପତି ମତବ୍ୟକ୍ତ କରିଥିଲେ । ଏଗୁଡ଼ିକ ହେଉଛି- କ୍ୟାରେକ୍ଟର (ଚରିତ୍ର) , କ୍ୟାଲିବର (କ୍ଷମତା) , କାପାସିଟି (ସାମର୍ଥ୍ୟ) ଏବଂ କଣ୍ଡକ୍ଟ (ବ୍ୟବହାର) । ଦେଶଗଠନ ପାଇଁ ଯୁବକମାନଙ୍କ ମଧ୍ୟରେ 4ଟି ଡି ରହିବା ଆବଶ୍ୟକ ବୋଲି ସେ କହିଥିଲେ । ଏଗୁଡ଼ିକ ହେଉଛି ଡିସିପ୍ଲିନ (ଶୃଙ୍ଖଳା) , ଡିଟରମିନେସନ (ସଂକଳ୍ପ) , ଡେଡିକେସନ (ଉତ୍ସର୍ଗୀକୃତ ମନୋଭାବ) ଏବଂ ଡିଭୋସନ (ଭକ୍ତି) ।


    ଭାରତୀୟର ପରିଚୟ ନେଇ ଏବଂ ଭାରତୀୟ ଭାବେ ବଞ୍ଚିବାରେ ଗର୍ବ ଅନୁଭବ କରିବା ଆବଶ୍ୟକ ବୋଲି ଉପ ରାଷ୍ଟ୍ରପତି ଉପଦେଶ ଦେଇଥିଲେ । ଉଚ୍ଚତର ଲକ୍ଷ୍ୟ ରଖିବା ସହ ବଡ ସ୍ୱପ୍ନ ଦେଖିବା ଏବଂ ଏହାକୁ ହାସଲ କରିବା ପାଇଁ କଠିନ ପରିଶ୍ରମ କରିବାକୁ ସେ ଛାତ୍ରମାନଙ୍କୁ କହିଥିଲେ ।


    ଜେଏନୟୁର 250ରୁ ଅଧିକ ଛାତ୍ରଛାତ୍ରୀ ଏହି ଭାବ ବିନିମୟ କାର୍ଯ୍ୟକ୍ରମରେ ଅଂଶଗ୍ରହଣ କରିଥିଲେ ଏବଂ ଉପ ରାଷ୍ଟ୍ରପତି ବ୍ୟକ୍ତିଗତ ଭାବେ ଛାତ୍ରଛାତ୍ରୀମାନଙ୍କୁ ଉପ ରାଷ୍ଟ୍ରପତି ଭବନ ଦେଖାଇଥିଲେ ।


    ****************


    

    
    (Release ID: 1543629) Visitor Counter : 1