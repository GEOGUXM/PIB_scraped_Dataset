      ଆଣବିକ ଶକ୍ତି ବିଭାଗ

      ଇସିଆଇଏଲର ସର୍ବାଧୁନିକ ଗବେଷଣା ଓ ବିକାଶ ଉପଲବ୍ଧି
      Posted On: 02 AUG 2018 5:36PM by PIB Bhubaneshwar


    ଆଣବିକ ଶକ୍ତି ବିଭାଗ ଅଧୀନସ୍ଥ ରାଷ୍ଟ୍ରାୟତ୍ତ ସଂସ୍ଥା ଇଲେକ୍ଟ୍ରୋନିକ୍ସ କର୍ପୋରେସନ୍‌ ଅଫ୍‌ ଇଣ୍ଡିଆ ଲିମିଟେଡ଼ ( ECIL ) ତା ’ ର ନିଜସ୍ୱ ଗବେଷଣା ଏବଂ ବିକାଶ କାର୍ଯ୍ୟକ୍ରମରେ ନିୟୋଜିତ ରହିଛି । ଆଣବିକ ଶକ୍ତି ସେକ୍ଟରରେ ଅତ୍ୟାଧୁନିକ ଗବେଷଣା ସକାଶେ ଏହି ସଂସ୍ଥା ଆଣବିକ ଶକ୍ତି ବିଭାଗର ଅନ୍ୟାନ୍ୟ ସଂସ୍ଥାଙ୍କ ସହିତ ମିଳିତ ଭାବେ ଏହି ଗବେଷଣା କାର୍ଯ୍ୟ ଜାରି ରଖିଛି । ନିକଟରେ ଏହି ସଂସ୍ଥା ହାସଲ କରିଥିବା ଉପଲବ୍ଧି ନିମ୍ନରେ ପ୍ରଦାନ କରାଗଲା: 1) ସ୍ମାର୍ଟ ଏରିଆ ଗାମା ମନିଟର , ପ୍ରିସିଜନ ରାଡ଼ିଏସନ୍‌ ମନିଟର , ଅଟୋମେଟେଡ଼ ରାଡ଼ିଏସନ୍‌ ମନିଟରିଂ , ପୋର୍ଟାଲ ମନିଟରିଂ ସିଷ୍ଟମ୍‌ , କଣ୍ଟିନୁଅସ୍‌ ଏୟାର ମନିଟର୍‌ , ଲଣ୍ଡ୍ରି ମନିଟରିଂ ସିଷ୍ଟମ୍‌ , ଡ଼୍ରମ୍‌ ମନିଟର ଇତ୍ୟାଦି ବିକିରଣ ମନିଟରିଂ ଉପକରଣର ବିକାଶ , 2) ବିକିରଣ ଚିହ୍ନଟ ଉପକରଣ , 3) ନିରାପଦ ପ୍ରୋଗ୍ରାମଧର୍ମୀ ଲଜିକ୍‌ କଣ୍ଟ୍ରୋଲର , 4) ସୁପରଭାଇଜୋରୀ ନିୟନ୍ତ୍ରଣ ଓ ଡ଼ାଟା ଅଧିଗ୍ରହଣ ବ୍ୟବସ୍ଥା ଏବଂ 5) ପାୱାର କନଭର୍ଟର ଯଥା ହାଇ ଭୋଲ୍ଟେଜ୍‌ , ହାଇ ପାୱାର , ସୁଇଚଡ଼୍‌ ମୋଡ଼ ଇତ୍ୟାଦି ।


    ଇସିଆଇଏଲ ମୁଖ୍ୟତଃ ଏକ ଷ୍ଟ୍ରାଟେଜିକ୍‌ ଇଲେକ୍ଟ୍ରୋନିକ୍ସ କମ୍ପାନୀ ଏବଂ ଏହା ଗତ ତିନି ବର୍ଷ ମଧ୍ୟରେ ଏଭଳି ଗବେଷଣା ଓ ବିକାଶ କ୍ଷେତ୍ରରେ ଉଲ୍ଲେଖନୀୟ ସଫଳତା ହାସଲ କରିପାରିଛି । ସେହିସବୁ କ୍ଷେତ୍ର ମଧ୍ୟରେ ପ୍ରତିରକ୍ଷା ସେକ୍ଟର , ଏରୋସ୍ପେସ୍‌ ସେକ୍ଟର , ନିରାପତ୍ତା ସେକ୍ଟର , ଆଇଟି , ଟେଲିକମ୍‌ ଏବଂ ଇ- ଗଭର୍ଣ୍ଣାନ୍ସ ସେକ୍ଟର ଅନ୍ୟତମ ।


    କେନ୍ଦ୍ର ଉତ୍ତର ପୂର୍ବାଞ୍ଚଳ ବିକାଶ(ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1541764) Visitor Counter : 2