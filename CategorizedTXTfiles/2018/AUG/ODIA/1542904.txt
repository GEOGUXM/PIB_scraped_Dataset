      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଜନଜାତି ଲୋକଙ୍କ ପାଇଁ କାର୍ଯ୍ୟକାରୀ ହେଉଥିବା ଯୋଜନା/ କାର୍ଯ୍ୟକ୍ରମ ସକାଶେ ପାଣ୍ଠି
      Posted On: 09 AUG 2018 6:35PM by PIB Bhubaneshwar


    ଜନଜାତି ଲୋକମାନଙ୍କ ଜମି ଦଖଲ ହେବା ଆଶଙ୍କା ସଂପର୍କରେ ସରକାର ସଚେତନ ଅଛନ୍ତି ଏବଂ ଏଭଳି ପ୍ରସଙ୍ଗର ମୁକାବିଲା କରିବା ସକାଶେ ସୁଦୃଢ଼ ସାମ୍ବିଧାନିକ , ଆଇନଗତ ତଥା ଆନୁଷ୍ଠାନିକ ବ୍ୟବସ୍ଥା ଗ୍ରହଣ କରୁଛନ୍ତି ।


    କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ନିୟମିତ ଭାବେ ଏହି ଘଟଣାର ମନିଟରିଂ କରାଯିବା ସହ ତଫସିଲଭୁକ୍ତ ଜନଜାତି ଓ ଅନ୍ୟାନ୍ୟ ପାରମ୍ପରିକ ବନବାସୀ (ଅଧିକାର ସ୍ୱକୃତି) ଆଇନ , 2006 (ଜଙ୍ଗଲ ଅଧିକାର ଆଇନ , 2006) ପ୍ରବର୍ତ୍ତନର ପ୍ରଗତି ସଂପର୍କରେ ସମୀକ୍ଷା କରୁଛନ୍ତି । ଏ ଦିଗରେ ଭାରତ ସରକାରଙ୍କ ଦ୍ୱାରା ପ୍ରବର୍ତ୍ତନ କରାଯାଇଥିବା ବ୍ୟବସ୍ଥା ଯାହାକି କାର୍ଯ୍ୟାନ୍ୱୟନ ଆଇନ ପ୍ରବର୍ତ୍ତନ ମନିଟରିଂ ପାଇଁ ଉଦ୍ଦିଷ୍ଟ ସେ ଦିଗରେ କେତେଗୁଡ଼ିଏ ପଦକ୍ଷେପ ଗ୍ରହଣ କରାଯାଇଛି । ମନ୍ତ୍ରଣାଳୟ ପକ୍ଷରୁ ଯେଉଁସବୁ ନିୟମରେ ସଂଶୋଧନ କରାଯାଇଛି ଓ ସେସବୁ ପ୍ରବର୍ତ୍ତିତ ହେଉଛି ସେ ସଂପର୍କରେ ରାଜ୍ୟ/ କେନ୍ଦ୍ରଶାସିତ କ୍ଷେତ୍ର ପ୍ରଶାସନମାନେ ମାସିକ ରିପୋର୍ଟ ଓ ତ୍ରୈମାସିକ ପ୍ରଗତି ରିପୋର୍ଟ ଦେଇ ଆସୁଛନ୍ତି । ସେସବୁ ରିପୋର୍ଟକୁ ନିୟମିତ ଭାବେ ତର୍ଜମା ଓ ସମୀକ୍ଷା କରି ଦେଖାଯାଉଛି । ରାଜ୍ୟ ସରକାରଙ୍କ ଜନଜାତି ବିଭାଗ ସଚିବ/ କମିଶନର/ଉନ୍ନୟନ ବିଭାଗର ଅଧିକାରୀମାନଙ୍କର ଏ ଦିଗରେ ବୈଠକ ଅନୁଷ୍ଠିତ ହେଉଛି ।


    ଏହି ପରିପ୍ରେକ୍ଷୀରେ ନମନ୍ତ୍ରୀ ତଥା ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ରାଜ୍ୟମାନଙ୍କୁ ନିୟମିତ ଭାବେ ଗସ୍ତ କରି ଏହି ଆଇନ ପ୍ରବର୍ତ୍ତନର ପ୍ରଗତି ସଂପର୍କରେ ସମୀକ୍ଷା କରୁଛନ୍ତି । ସମୟାନ୍ତରେ ଆଞ୍ଚଳିକ ସ୍ତରରେ କର୍ମଶାଳାମାନ ଆୟୋଜନ କରାଯାଇ ଜଙ୍ଗଲ ଅଧିକାର ଆଇନରେ ହୋଇଥିବା ସଂଶୋଧନ ଓ ଗାଇଡ଼ଲାଇନ ସଂପର୍କରେ ରାଜ୍ୟ ସରକାରମାନଙ୍କ ବିଭିନ୍ନ ବିଭାଗର ଅଧିକାରୀମାନଙ୍କୁ ସଚେତନ କରାଯାଉଛି । ଇତି ମଧ୍ୟରେ ରାଜ୍ୟ ସରକାରମାନଙ୍କ ସହ ସମୀକ୍ଷା ତଥା ପରାମର୍ଶ ବୈଠକମାନ ଆୟୋଜନ କରାଯାଇଛି ଓ ସେଥିରେ କାର୍ଯ୍ୟ ପ୍ରଗତି ସଂପର୍କରେ ସମୀକ୍ଷା କରାଯାଇଛି । ଅନେକ ପ୍ରସଙ୍ଗ ଉପରେ ସ୍ପଷ୍ଟୀକରଣ ଆଲୋଚନା କରାଯାଇଛି । ଜଙ୍ଗଲ ଅଧିକାର ସଂଶୋଧନ ନିୟମାବଳୀ , 2012 ଯାହାକି ସରକାର 6.9.2012 ତାରିଖ ଦିନ ବିଜ୍ଞପିତ କରିଥିଲେ , ରାଜ୍ୟସ୍ତରୀୟ ମନିଟରିଂ କମିଟିମାନେ ନିୟମିତ ଭାବେ ତିନିମାସରେ ଥରେ ଲେଖାଏଁ ସମୀକ୍ଷା ବୈଠକରେ ମିଳିତ ହୋଇ ସେ ସଂପର୍କରେ ଯଥା , ଏଭଳି ଅଧିକାର ନ୍ୟସ୍ତ କରାଯାଇଥିବା , ଏବଂ କ୍ଷେତ୍ରୀୟ ସ୍ତରରେ ଥିବା ସମସ୍ୟାବଳୀ ଉପରେ ଆଲୋଚନା କରିଆସୁଛନ୍ତି ।


    ସରକାର ଜନଜାତି ଉପଯୋଜନା କାର୍ଯ୍ୟପନ୍ଥା ଆପଣାଇଛନ୍ତି । ଏହାକୁ ଏବେ ତଫସିଲଭୁକ୍ତ ଜନଜାତି କମ୍ପୋନେଣ୍ଟ ଭାବେ ନାମିତ କରାଯାଇ ସାରା ଦେଶରେ ଆଦିବାସୀ ଲୋକଙ୍କ ସାମଗ୍ରିକ ବିକାଶ ପାଇଁ ବ୍ୟବସ୍ଥା କରାଯାଇଛି । ଏସଟିସି ଅଧୀନରେ ଏହି କାର୍ଯ୍ୟକ୍ରମକୁ ସମର୍ପିତ ଭାବେ ପାଣ୍ଠି ଯୋଗାଇ ଦିଆଯାଉଛି ଏବଂ ସେଥିରେ ଆଦିବାସୀ ଲୋକଙ୍କ ଶିକ୍ଷା , ସ୍ୱାସ୍ଥ୍ୟ , ପରିମଳ , ଜଳ ଯୋଗାଣ ଇତ୍ୟାଦି କାର୍ଯ୍ୟ ସଂପାଦନ କରାଯିବ । ଆଦିବାସୀ ଅଧ୍ୟୁଷିତ ଅଞ୍ଚଳରେ ଭିତ୍ତିଭୂମିର ବିକାଶ ଏବଂ ସେମାନଙ୍କ ସକାଶେ ମୌଳିକ ସୁବିଧାସୁଯୋଗ ପ୍ରଦାନ ନିମନ୍ତେ ବିଭିନ୍ନ ପ୍ରପାର ଯୋଜନା ଓ ସ୍କିମ୍ ପ୍ରଚଳନ କରାଯାଉଛି । ସେସବୁ କାର୍ଯ୍ୟକ୍ରମ ଉଭୟ କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରଣାଳୟ ଓ ରାଜ୍ୟ ସରକାରଙ୍କ ଦ୍ୱାରା ପ୍ରବର୍ତ୍ତିତ ହେଉଛି । କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରଣାଳୟ ମାଧ୍ୟମରେ ଏହାର ଯୋଜନା ଓ କାର୍ଯ୍ୟକ୍ରମଗୁଡ଼ିକୁ ବିଶେଷ କେନ୍ଦ୍ରୀୟ ସହାୟତା ଜରିଆରର ଜନଜାତି ଉପ ଯୋଜନା ଏବଂ ସମ୍ବିଧାନର ଧାରା 375(1) ଅନୁସାରେ ଯୋଗାଇ ଦିଆଯାଉଛି । 2017-18 ବର୍ଷରେ ଟିଏସପି ପାଣ୍ଠିର ମୋଟ 1 ,70,582.00 କୋଟି ଟଙ୍କା ମଧ୍ୟରୁ ପ୍ରାୟ 18.4% ବିଭିନ୍ନ କେନ୍ଦ୍ରୀୟ ମନ୍ତ୍ରଣାଳୟମାନଙ୍କ ହାତରେ ରହିଥିବା ବେଳେ 81.6% ଅର୍ଥ ରାଜ୍ୟମାନଙ୍କ ହାତରେ ରହିଥିଲା । ସେଥିରେ ଆଦିବାସୀ ବ୍ୟାପାରର ଅଂଶ ମାତ୍ର 3.2% । ଏହାର ବିସ୍ତୃତ ହିସାବ ନିମ୍ନ ସାରଣୀରେ ପ୍ରଦାନ କରାଗଲା ଯାହାକି ଗତ ତିନି ବର୍ଷ ମଧ୍ୟରେ ବିଭିନ୍ନ ଆଦିବାସୀ କଲ୍ୟାଣ ଯୋଜନା ଓ କାର୍ଯ୍ୟକ୍ରମ ସକାଶେ ବ୍ୟୟ କରାଯାଇଛି ।


    (Rs. in crore)

                                                        
Year     Budget Allocated  Revised Estimate  Expenditure
                                                        
                                                        
                                                        
2015-16  4792.19           4550.00           4472.60    
                                                        
                                                        
                                                        
2016-17  4800.00           4798.63           4793.96    
                                                        
                                                        
                                                        
2017-18  5300.14           5293.30           5285.68    
                                                        
                                                        

    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ସୁଦର୍ଶନ ଭଗତ ଆଜି ରାଜ୍ୟସଭାରେ ଏହି ସୂଚନା ପ୍ରଦାନ କରିଛନ୍ତି ।


    ********************


    

    
    (Release ID: 1542904) Visitor Counter : 1