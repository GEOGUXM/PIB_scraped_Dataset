      ଜାହାଜ ଚଳାଚଳ ମନ୍ତ୍ରଣାଳୟ

      ଜାହାଜ ମାଲିକଙ୍କ ପାଇଁ ସ୍ପତନ୍ତ୍ର ପୋର୍ଟାଲ
      Posted On: 01 AUG 2018 3:27PM by PIB Bhubaneshwar


    ଭାରତୀୟ ଅନ୍ତଃଜଳପଥ କର୍ତ୍ତୃପକ୍ଷ ( IWAI ) ଜାହାଜ ମାଲିକ ଓ ଏଥିରେ ଯାଉଥିବା ପଣ୍ୟର ମାଲିକଙ୍କ ପାଇଁ ଏକ ସ୍ୱତନ୍ତ୍ର ପୋର୍ଟାଲର ଶୁଭାରମ୍ଭ କରିଛନ୍ତି । ଏଥିରୁ ଜାହାଜ ଚଳାଚଳ ସମ୍ପର୍କରେ ସମୟୋପଯୋଗୀ ତଥ୍ୟ ମିଳିପାରିବ । ଏହି ଇ-ଯୋଗାଯୋଗ ବ୍ୟବସ୍ଥା ଜରିଆରେ ଜାହାଜ ପରିଚାଳନା କରୁଥିବା କମ୍ପାନି , ଜାହାଜ ମାଲିକ ଏବଂ ପଣ୍ୟ ମାଲିକମାନେ ଗୋଟିଏ ପ୍ଲାଟଫର୍ମରେ ତଥ୍ୟ ହାସଲ କରିପାରିବେ । ଏବେ ଏପରି କୌଣସି ପ୍ଲାଟଫର୍ମ କାର୍ଯ୍ୟ କରୁନାହିଁ । ଏହି ପୋର୍ଟାଲ IWAI ର ନିଜସ୍ୱ ଆଇଟି ଓ ଟ୍ରାଫିକ ଶାଖା ଦ୍ୱାରା ପ୍ରସ୍ତୁତ ହୋଇଛି । ଜାତୀୟ ଜଳପଥର ବିକାଶ ସହ ଏହାର ସର୍ବାଧିକ ସଦୁପଯୋଗ ପାଇଁ ଏହାକୁ ପ୍ରସ୍ତୁତ କରାଯାଇଛି ।


    ଆଇଡବ୍ଲୁଏଆଇର ପୋର୍ଟାଲ www.iwai.nic.in . ରେ କାର୍ଗୋ ଓନର୍ସ ଆଣ୍ଡ ଏଜିଷ୍ଟିକ୍ସ ଅପରେଟର୍ସ (ଫୋକାଲ) ଲିଙ୍କରେ ଏହି ତଥ୍ୟ ମିଳିପାରିବ । ପୋର୍ଟାଲର ଶୁଭାରମ୍ଭ କରି ଆଇଡବ୍ଲୁଏଆଇ ଅଧ୍ୟକ୍ଷ ନୂତନ ଗୁହା ବିଶ୍ୱାସ କହିଲେ ଯେ , ଭାରତରେ ଆନ୍ତଃ ଜଳପଥ ପରିବହନର ବିକାଶ ପାଇଁ ପ୍ରତିବଦ୍ଧତା ସ୍ୱରୂପ ଏହି ପଦକ୍ଷେପ ନିଆଯାଇଛି ।


    ଫୋକାଲ ଜାହାଜ ମାଲିକ ଓ ପଣ୍ୟ ପରିଚାଳନା କରୁଥିବା ଅପରେଟରମାନଙ୍କ ଆବଶ୍ୟକତା ପୂରଣ କରିବାରେ ସହାୟକ ହେବ । ବ୍ୟବହାରକାରୀ ମାନେ ଉପଲବ୍ଧ ଥିବା ଜାହାଜ କିମ୍ବା ପଣ୍ୟ ବାବଦରେ ତଥ୍ୟ ଦେଇ ପଞ୍ଜିକୃତ ହୋଇପାରିବେ । ଜାହାଜ ମାଲିକମାନେ ସେମାନଙ୍କ ଜାହାଜର ଶ୍ରେଣୀ , ଯାତ୍ରାରମ୍ଭ ଓ ଗନ୍ତବ୍ୟ ସ୍ଥଳ ସମ୍ପର୍କରେ ସବିଶେଷ ତଥ୍ୟ ଏଠାରେ ପ୍ରଦାନ କରିପାରିବେ ।


    ସୀମିତ ସଂଖ୍ୟକ ଜାହାଜର ମାଲିକାନା ରଖିଥିବା ଆଇଡବ୍ଲୁଏଆଇ ଏହି ପୋର୍ଟାଲ ଜରିଆରେ ଭାରତୀୟ ଜଳପଥର ବାଣିଜ୍ୟିକ ଓ ପ୍ରଯୁକ୍ତିଗତ ପରିଚାଳନା କ୍ଷମତା ପାଇପାରିବ । ସମନ୍ୱିତ ପରିବହନ ନେଟୱର୍କ ପାଇଁ ଭାରତ ସରକାର ଜାତୀୟ ଜଳପଥର ବିକାଶ କରୁଛନ୍ତି । ଯାହାକି ପରିବହନ ବ୍ୟବସ୍ଥାକୁ ସୁବ୍ୟବସ୍ଥିତ କରିବା ସହ ଭାରତୀୟ ଅର୍ଥନୀତି ଉପରେ ପଡ଼ୁଥିବା ଏହାର ଖର୍ଚ୍ଚ ହ୍ରାସ କରିପାରିବ । ଏବେ ଦେଶ ଅର୍ଥନୀତିରେ ପଣ୍ୟ ପରିବହନ ଖର୍ଚ୍ଚ ମୋଟ ଘରୋଇ ଉତ୍ପାଦର 15% ଯାହାକି ଯୁକ୍ତରାଷ୍ଟ୍ର ଆମେରିକା ଭଳି ଦେଶ ତୁଳନାରେ ଦୁଇଗୁଣ ।


    ************

    
    
    (Release ID: 1541007) Visitor Counter : 6