      ପରିସଂଖ୍ୟାନ ଓ କାର୍ଯ୍ୟକ୍ରମ ରୂପାୟନ ମନ୍ତ୍ରଣାଳୟ

      ଜାତୀୟ ପରିସଂଖ୍ୟାନ ଆୟୋଗ
      Posted On: 19 AUG 2018 9:27PM by PIB Bhubaneshwar


    ବାସ୍ତବ କ୍ଷେତ୍ର ଡାଟାବେସର ଉନ୍ନତିକରଣ ଏବଂ ଆଧୁନିକୀକରଣ ଉଦ୍ଦେଶ୍ୟରେ ଏପ୍ରିଲ , 2017ରେ ଡ. ସୁଦୀପ୍ତ ମୁଣ୍ଡଲେଙ୍କ ଅଧ୍ୟକ୍ଷତାରେ ଜାତୀୟ ପରିସଂଖ୍ୟାନ ଆୟୋଗ (ଏନଏସସି)ଙ୍କ ପକ୍ଷରୁ ବାସ୍ତବ କ୍ଷେତ୍ର ପରିସଂଖ୍ୟାନ ଉପରେ ଏକ କମିଟି ଗଠନ କରାଯାଇଥିଲା । ଜୁଲାଇ 2018ରେ ଏହି କମିଟି ଏନଏସସିଙ୍କ ନିକଟରେ ରିପୋର୍ଟ ଦାଖଲ କରିଥିଲା । ଏହି ରିପୋର୍ଟର ପଞ୍ଚମ ଅଧ୍ୟାୟରେ ପୁରୁଣା ସକଳ ଘରୋଇ ଉତ୍ପାଦ (ଜିଡିପି) ଶୃଙ୍ଖଳାର ପରିବର୍ତ୍ତନ କରି ନୂଆ ଭାବେ 2011-12କୁ ଆଧାର ବର୍ଷ ଭାବେ ଧରିବା ଲାଗି ବିକଳ୍ପ ମୂଲ୍ୟାୟନ ସମ୍ପର୍କରେ ଆଲୋଚନା କରାଯାଇଥିଲା । ଜିଡିପିର ପୁରୁଣା ଶୃଙ୍ଖଳା ଏବଂ ଅନ୍ୟ ବ୍ୟାପକ ସମଷ୍ଟି ଅର୍ଥନୈତିକ ଆକଳନକୁ 1993-94ରୁ 2013-14 ଅବଧି ପର୍ଯ୍ୟନ୍ତ ଏଥିମଧ୍ୟରୁ ଗୋଟିଏ ମୂଲ୍ୟାୟନ ଆଧାରରେ 2011-12ର ନୂତନ ଆଧାର ବର୍ଷକୁ ପରିବର୍ତ୍ତିତ କରିବା ଲାଗି ଉପସ୍ଥାପନା କରାଯାଇଥିଲା ।


    2. 2018 ଜୁଲାଇ 16-17ରେ ଅନୁଷ୍ଠିତ ଏନଏସସିଙ୍କ ବୈଠକରେ କମିଟିର ରିପୋର୍ଟକୁ ବିବେଚନା କରାଯାଇଥିଲା । ଏହି ବୈଠକରେ , ଏନଏସସି ଏହି କମିଟି ଏବଂ ଅନ୍ୟ ତିନୋଟି କମିଟିର ସୁପାରିସକୁ ଅନୁଧ୍ୟାନ କରିଥିଲା ଏବଂ ଏହି ଚାରିଟି କମିଟିର ରିପୋର୍ଟକୁ ବ୍ୟାପକ ପରାମର୍ଶ ନିମନ୍ତେ ପରିସଂଖ୍ୟାନ ମନ୍ତ୍ରଣାଳୟର ୱେବସାଇଟରେ ଉପସ୍ଥାପନ କରାଯିବା ଲାଗି ନିଷ୍ପତ୍ତି ନେଇଥିଲା । ତଦନୁଯାୟୀ , ପରିଂସଖ୍ୟାନ ମନ୍ତ୍ରଣାଳୟର ୱେବସାଇଟରେ ରିପୋର୍ଟଗୁଡ଼ିକ ଅପଲୋଡ କରାଯାଇଥିଲା ।


    3. ବାସ୍ତବ କ୍ଷେତ୍ର ପରିସଂଖ୍ୟାନ ଉପରେ କମିଟି ନିମ୍ନୋକ୍ତ ସୁପାରିସ କରିଥିଲା


    ( 1) 2004-05ରୁ 2011-12ପର୍ଯ୍ୟନ୍ତ ଅବଧି ଲାଗି ଏହାର ପ୍ରଣାଳୀର ଉପଯୋଗ କରି ସିଏସଓ ଦ୍ୱାରା ପ୍ରସ୍ତୁତ ହୋଇଥିବା ଜିଭିଏ/ଜିଡିପି ଆକଳନକୁ ଏନଏସସି ଦ୍ୱାରା ତଦନୁଯାୟୀ ଏବଂ ଜାତୀୟ ହିସାବ ପରିସଂଖ୍ୟାନ ଉପରେ ଗଠିତ ପରାମର୍ଶ କମିଟିର ଅନୁମୋଦନ ପରେ ବିବେଚନା କରାଯିବା ଉଚିତ ।


    ( 2) 2004-05କୁ ଆଧାର ବର୍ଷ ଭାବେ ଧରି ଏବଂ 2014-15 ପର୍ଯ୍ୟନ୍ତ କଥିତ ଭାବେ ପୁରୁଣା ପ୍ରଣାଳୀ ଆଧାରରେ ଜିଡିପି ଶୃଙ୍ଖଳାକୁ ଆଗକୁ ବଢ଼ାଇବା ଲାଗି ବିବେଚନା କରିପାରିବ ଏବଂ ଏହାକୁ 2011-12କୁ ଆଧାର ବର୍ଷ ଭାବେ ଧରି ନୂତନ ଶୃଙ୍ଖଳା ସହିତ ତୁଳନା କରି ସମାଯୋଜନ (ଆଡଜଷ୍ଟ) କରିପାରିବ ।


    ( 3) ଇତିମଧ୍ୟରେ ଉତ୍ପାଦନ ସ୍ଥାନାନ୍ତର ପ୍ରଣାଳୀର ଉପଯୋଗ କରି 1993-94ରୁ 2013-14 ଅବଧି ଲାଗି ସକଳ ଘରୋଇ ଉତ୍ପାଦ ଏବଂ ଅନ୍ୟ ସଂକ୍ରାନ୍ତୀୟ ଆକଳନଗୁଡ଼ିକ ଏନଏସସିଙ୍କ ଅନୁମୋଦନ ପାଇଁ ଉପସ୍ଥାପନ କରାଯାଉଛି ।


    ( 4) ଯେତେବେଳେ ରିପୋର୍ଟର ପଂଚମ ଅଧ୍ୟାୟ 3.1ଏବଂ 3.2ରେ ଉଲ୍ଳେଖ ଥିବା ପ୍ରଣାଳୀ ଆଧାରରେ ଜିଡିପି ଏବଂ ଅନ୍ୟାନ୍ୟ ସମଷ୍ଟିଗତ ଅର୍ଥନୀତି ଆକଳନ ଉପଲବ୍ଧ ହେବ ସେତେବେଳେ ସମସ୍ତ 3ଟି ମୂଲ୍ୟାଙ୍କନ ଆଧାରିତ ଟାଇମ ସିରିଜ ଡାଟାକୁ ବଳିଷ୍ଠ କରାଯିବା ଲାଗି ଏଗୁଡ଼ିକ ମଧ୍ୟରେ ତୁଳନା କରାଯିବ ଉଚିତ ।


    4. କମିଟିଗୁଡ଼ିକର ରିପୋର୍ଟ 30 ଜୁଲାଇ 2018ରେ ମୁମ୍ବାଇରେ ଅନୁଷ୍ଠିତ ଏନଏସସିର ବୈଠକରେ ବିବେଚନା କରାଯାଇଥିଲା । ଏହାପରେ ଏନଏସସି ନିର୍ଦ୍ଦେଶ ଦେଇଥିଲା ଯେ ବାସ୍ତବ କ୍ଷେତ୍ର ପରିସଂଖ୍ୟାନ ଉପରେ ଏନଏସସି କମିଟିଗୁଡ଼ିକର ରିପୋର୍ଟର କପି , ଅନଲାଇନ ରିପୋର୍ଟିଂ ସିଷ୍ଟମ ଏବଂ ଏନାଲିଟିକ୍ସର ପ୍ରତ୍ୟେକ ଉପାଦାନ ସୁପାରିସ ଉପରେ ମନ୍ତବ୍ୟ ରଖିବା ଲାଗି ପରିସଂଖ୍ୟାନ ମନ୍ତ୍ରଣାଳୟକୁ ହସ୍ତାନ୍ତର କରାଯାଇପାରେ ।


    5. ବାସ୍ତବ କ୍ଷେତ୍ର ପରିସଂଖ୍ୟାନ ଉପରେ ଆଧାରିତ କମିଟିର ରିପୋର୍ଟ ସାଧାରଣରେ ଉପସ୍ଥାପନ କରାଯାଇଥିବାରୁ ଗଣମାଧ୍ୟମର କ୍ଷେତ୍ର କ୍ଷେତ୍ର ଏବଂ କିଛି ଅର୍ଥନୀତିଜ୍ଞ ଏବଂ ଶିକ୍ଷାବିତଙ୍କ ମଧ୍ୟରେ ଦ୍ୱନ୍ଦ୍ୱ ରହିଥିବା ପ୍ରତୀୟମାନ ହେଉଛି । ଜିଡିପିର ବ୍ୟାକ ସିରିଜ ଡାଟା ବିଧିବଦ୍ଧ ଭାବେ ପରିସଂଖ୍ୟାନ ମନ୍ତ୍ରଣାଳୟଙ୍କ ଦ୍ୱାରା ଜାରି ହୋଇଥିବା ସେମାନଙ୍କର ଧାରଣା ସୃଷ୍ଟି ହୋଇଛି ।


    6. ଏହି ପ୍ରେସ ବିଜ୍ଞପ୍ତିରେ ଏହା ସ୍ପଷ୍ଟ କରାଯାଉଛି ଯେ ଜିଡିପି ଶୃଙ୍ଖଳାର ବ୍ୟାକ କାଷ୍ଟିଂ ପାଇଁ ପ୍ରଣାଳୀ ବର୍ତ୍ତମାନ ସୁଦ୍ଧା ଚୁଡ଼ାନ୍ତ କରାଯାଇନାହିଁ ଏବଂ ବିଭିନ୍ନ ବିକଳ୍ପ ପଦ୍ଧତିର ଅନୁସନ୍ଧାନ କରାଯାଉଛି । ବାସ୍ତବ କ୍ଷେତ୍ର ପରିସଂଖ୍ୟାନ ଉପରେ ଗଠିତ କମିଟିର ପରାମର୍ଶ ଏବଂ ପରାମର୍ଶ ପ୍ରକ୍ରିୟା ସମୟରେ ପ୍ରାପ୍ତ ହେଉଥିବା ଅନ୍ୟ ପରାମର୍ଶଗୁଡ଼ିକୁ ବ୍ୟବହାର କରି ପ୍ରଣାଳୀ ଏବଂ ପଦ୍ଧତିର ଉପଯୋଗ ଚୂଡ଼ାନ୍ତ କରାଯିବ । ଏହି ପ୍ରକ୍ରିୟା ପ୍ରଥମେ ଜାତୀୟ ହିସାବ ପରିସଂଖ୍ୟାନ ପରାମର୍ଶ କମିଟି ଏବଂ ଏନଏସସି ଦ୍ୱାରା ପର୍ଯ୍ୟାୟକ୍ରମେ ବିବେଚନା କରାଯିବ । ଏହାପରେ ପରିସଂଖ୍ୟାନ ମନ୍ତ୍ରଣାଳୟ ବ୍ୟାକ ସିରିଜ ଜିଡିପି ଡାଟା ଉପରେ ବିଧିବଦ୍ଧ ଆକଳନ ସମ୍ପର୍କରେ ବିବେଚନା କରାଯିବ । ତେଣୁ , ଏହା ଏବେ ଏକ ପ୍ରକ୍ରିୟା ମଧ୍ୟ ଦେଇ ଗତି କରୁଛି ।


    **********

    
    
    (Release ID: 1543478) Visitor Counter : 4