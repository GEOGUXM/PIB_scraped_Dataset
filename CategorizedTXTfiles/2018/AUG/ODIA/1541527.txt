      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଆସାମ ଓ ଅନ୍ୟାନ୍ୟ ଉତ୍ତର ପୂର୍ବାଞ୍ଚଳ ରାଜ୍ୟରେ ବାଷ୍ପ ଭଣ୍ଡାର
      Posted On: 01 AUG 2018 5:06PM by PIB Bhubaneshwar


    ଆସାମ , ଅରୁଣାଚଳ ପ୍ରଦେଶ ଏବଂ ତ୍ରିପୁରା ଭଳି ରାଜ୍ୟରେ ଥିବା ବାଷ୍ପ କ୍ଷେତ୍ର/ବ୍ଲକରୁ ଅଏଲ ଆଣ୍ଡ ନାଚୁରାଲ ଗ୍ୟାସ କମିଶନ ( ONGC ) ଲିମିଟେଡ଼ , ଅଏଲ ଇଣ୍ଡିଆ ଲିମିଟେଡ଼ ( OIL ) ଏବଂ କେତେକ ଘରୋଇ/ମିଳିତ ଉଦ୍ୟୋଗ (ପ୍ରାଇଭେଟ/ଜେଭିଏସ) କମ୍ପାନୀ ପ୍ରାକୃତିକ ବାଷ୍ପ ଉତ୍ତୋଳନ କରୁଛନ୍ତି ବୋଲି କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି । 2017-18 ବର୍ଷରେ ଓଏନଜିସି , ଓଆଇଏଲ ଏବଂ ଘରୋଇ/ମିଳିତ ଉଦ୍ୟୋଗ କମ୍ପାନୀମାନେ ମୋଟ 4.67 ବିଲିୟନ୍‌ କ୍ୟୁବିକ୍‌ ମିଟର ( BCM ) ପ୍ରାକୃତିକ ବାଷ୍ପ ଉତ୍ପାଦନ କରିଛନ୍ତି । ଉତ୍ତର ପୂର୍ବାଞ୍ଚଳ କ୍ଷେତ୍ରର ରାଜ୍ୟରେ ଏବେ ମୋଟ 198 ବିସିଏମ ଉତ୍ତୋଳନ ଯୋଗ୍ୟ ପ୍ରାକୃତିକ ବାଷ୍ପ ଭଣ୍ଡାର ମହଜୁଦ ରହିଛି ବୋଲି ସେ ସୂଚାଇଛନ୍ତି ।


    ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଶ୍ରୀ ପ୍ରଧାନ କହିଲେ ଯେ ଭାରତ ସରକାର ଉତ୍ତର-ପୂର୍ବାଞ୍ଚଳ କ୍ଷେତ୍ର ପାଇଁ ହାଇଡ଼୍ରୋକାର୍ବନ ଭିଜନ 2030 ପ୍ରସ୍ତୁତ କରିଛନ୍ତି । ଉତ୍ତର ପୂର୍ବାଞ୍ଚଳ କ୍ଷେତ୍ରରେ ହାଇଡ଼୍ରୋକାର୍ବନ ସେକ୍ଟରର ବିକାଶ ସକାଶେ କେତେକ କାର୍ଯ୍ୟକ୍ରମ ସ୍ଥିର କରାଯାଇଛି । ସରକାର ଆସାମ ଓ ଅରୁଣାଚଳ ପ୍ରଦେଶରେ ଅଣ-ମନିଟାଇଜଡ଼୍‌ ଆବିଷ୍କୃତ ଚୁକ୍ତି କ୍ଷେତ୍ର ସକାଶେ 9ଟି ଅନୁମତି ପ୍ରଦାନ ଏବଂ ରାଜିନାମା ସ୍ୱାକ୍ଷର କରିଛନ୍ତି । ସେଠାରୁ ହାଇଡ଼୍ରୋକାର୍ବନ ଭଣ୍ଡାର ଉତ୍ତୋଳନ ସକାଶେ ଏହିସବୁ ରାଜିନାମା ଓ ମଞ୍ଜୁରି ଉଦ୍ଦିଷ୍ଟ । ଆବିଷ୍କୃତ କ୍ଷୁଦ୍ର କ୍ଷେତ୍ର ନିତୀ ନିଲାମୀ ରାଉଣ୍ଡ-1 ଅଧୀନରେ ଏହା କରାଯାଉଛି । 2016 ମସିହାରେ ସରକାର ହାଇଡ଼୍ରୋକାର୍ବନ ଉତ୍ତୋଳନ ଓ ଲାଇସେନ୍ସି ନୀତି (ହେଲ୍ପ) ପ୍ରବର୍ତ୍ତନ କରିଛନ୍ତି ଯାହା କି ଉଭୟ ପାରମ୍ପରିକ ଏବଂ ଅଣପାରମ୍ପରିକ ତୈଳ ଓ ବାଷ୍ପ ସଂପଦ ଉତ୍ତୋଳନ ସକାଶେ ଉଦ୍ଦିଷ୍ଟ ।


    ***********

    
    
    (Release ID: 1541527) Visitor Counter : 1