      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଜେଇଇ ଆଡଭାନ୍ସ ପରୀକ୍ଷା ପ୍ରସ୍ତୁତି ପାଇଁ ଆଇଆଇଟି-ପିଏଏଲକୁ ସ୍ୱୟଂ ପୋର୍ଟାଲରେ ଉପଲବ୍ଧ କରାଯିବ: ଶ୍ରୀ ପ୍ରକାଶ ଜାଭଡେକର
      Posted On: 20 AUG 2018 3:39PM by PIB Bhubaneshwar


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକରଙ୍କ ଅଧ୍ୟକ୍ଷତାରେ ଆଜି ନୂଆଦିଲ୍ଲୀରେ ଆଇଆଇଟି ପରିଷଦର 52ତମ ବୈଠକ ଅନୁଷ୍ଠିତ ହୋଇଛି । ଗଣମାଧ୍ୟମକୁ ସୂଚନା ପ୍ରଦାନ କରି ମନ୍ତ୍ରୀ କହିଲେ ଯେ ଜେଇଇ ଆଡଭାନ୍ସ ପରୀକ୍ଷା ପାଇଁ ପ୍ରସ୍ତୁତି କରୁଥିବା ଛାତ୍ରମାନଙ୍କର ସହାୟତା କରିବା ପାଇଁ ଡିଜାଇନ କରାଯାଇଥିବା ଆଇଆଇଟି-ପିଏଏଲକୁ ସ୍ୱୟଂ ପୋର୍ଟାଲରେ ଉପଲବ୍ଧ କରାଯିବ ।


    ପରିଷଦ ଦ୍ୱାରା ଗ୍ରହଣ କରାଯାଇଥିବା ପ୍ରମୁଖ ନିର୍ଣ୍ଣୟ ନିମ୍ନରେ ପ୍ରଦାନ କରାଗଲା:


    ଦେଶରେ ଇଞ୍ଜିନିୟରିଂ ଶିକ୍ଷାର ଗୁଣବତ୍ତା ଏବଂ ସ୍ତରକୁ ଉନ୍ନତ କରିବା ପାଇଁ ଆଇଆଇଟି ଏହାର ନିକଟବର୍ତ୍ତୀ କ୍ଷେତ୍ରରେ ସ୍ଥିତ ପାଞ୍ଚଟି ଇଞ୍ଜିନିୟରିଂ କଲେଜକୁ ପରାମର୍ଶ ଦେବ ଏବଂ ପୋଷିତ କରିବ ।


    ଆଇଆଇଟିର ସ୍ନାତକ କ୍ଷେତ୍ରରେ ଶିକ୍ଷଣ ଶୁଳ୍କରେ କୌଣସି ପୁନଃସମୀକ୍ଷା କରାଯିବ ନାହିଁ ।


    ପରିଷଦ ଜେଇଇ (ଆଡଭାନ୍ସ) ପ୍ରଣାଳୀ ସହିତ ସମ୍ବନ୍ଧିତ କୌଣସି ଅନ୍ୟ ପରିବର୍ତ୍ତନ ଉପରେ ବିଚାର କରିନାହିଁ ।


    ଆଇଆଇଟି ପ୍ରତ୍ୟେକ ବର୍ଷ ଟେକ-ଫେଷ୍ଟ ଆୟୋଜିତ କରିବ ଯେଉଁଥିରେ କି ଆଇଆଇଟି ଦ୍ୱାରା ବିକଶିତ ପ୍ରାଦ୍ୟୋଗିକୀ ଏବଂ ନବାଚାରକୁ ପ୍ରଦର୍ଶିତ କରାଯିବ । ଏଥିରେ ସାର୍ବଜନୀକ ଏବଂ ଘରୋଇ କ୍ଷେତ୍ରର ପ୍ରତିଷ୍ଠିତ କମ୍ପାନୀର ସିଇଓ ଭାଗ ନେବେ ।


    ପ୍ରତ୍ୟେକ ଆଇଆଇଟିର ନିର୍ଦ୍ଦେଶକ ମଣ୍ଡଳକୁ ଆନ୍ତର୍ଜାତିକ ଛାତ୍ରମାନଙ୍କ ସନ୍ଦର୍ଭରେ ଶୁଳ୍କ ନିର୍ଦ୍ଧାରିତ କରିବାର ଅଧିକାର ରହିବ ।


    ଆଇଆଇଟିର ଏମଟେକରେ ନାମଲେଖାଇବା ପରେ ଛାତ୍ରମାନେ ସଂସ୍ଥାନ ଛାଡି ସାର୍ବଜନୀକ କ୍ଷେତ୍ରର ଉଦ୍ୟୋଗ ଗୁଡ଼ିକର ଚାକିରି ସ୍ୱୀକାର କରିନିଅନ୍ତି । ଏହା ଫଳରେ ଏମଟେକ ସିଟ ରିକ୍ତ ହୋଇଯାଇଥାଏ । ଏହି ସମସ୍ୟାର ସମାଧାନ ପାଇଁ ମାନବ ସମ୍ବଳ ବିକାଶ ମନ୍ତ୍ରୀଙ୍କ ଅଧ୍ୟକ୍ଷତାରେ ସାର୍ବଜନୀକ କ୍ଷେତ୍ରର ବଡ ଉଦ୍ୟୋଗର ସିଏମଡିମାନଙ୍କ ସହ ବୈଠକ କରାଯିବ ।


    ଆଇଆଇଟି ଦିଲ୍ଲୀ , ହାଇଦ୍ରାବାଦ ଏବଂ ଦିଲ୍ଲୀର ନିର୍ଦ୍ଦେଶକମାନଙ୍କୁ ସାମିଲ କରି ଏକ ସମିତିର ଗଠନ କରାଯାଇଛି ଯାହାକି ଆଇଆଇଟିର ଅବସଂରଚନା , କ୍ୟାମ୍ପସ ନିର୍ମାଣ ପାଇଁ ମାନଦଣ୍ଡ ସ୍ଥାପିତ କରିବ ଏବଂ ଏହି ସମ୍ବନ୍ଧିତ ନିୟମ ତିଆରି କରିବ ।


    ଆଇଆଇଟିର ଅଣ ଶୈକ୍ଷିକ କର୍ମଚାରୀଙ୍କ ସେବା ବିଷୟକ ନିଷ୍ପତି ଆଇଆଇଟିର ନିର୍ଦ୍ଦେଶକ ମଣ୍ଡଳ ଗ୍ରହଣ କରିବେ ।


    **************

    
    
    (Release ID: 1543521) Visitor Counter : 1