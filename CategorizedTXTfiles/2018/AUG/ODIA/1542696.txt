      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଭାରତରେ ପଢ଼ୁଥିବା ଓବିସି ଛାତ୍ରଛାତ୍ରୀଙ୍କ ନିମନ୍ତେ ମାଟ୍ରିକ ପରବର୍ତ୍ତୀ ଛାତ୍ରବୃତ୍ତିରେ ସଂଶୋଧନ;
      ସ୍କିମ ଜାରି ରଖିବା ପ୍ରସ୍ତାବକୁ କ୍ୟାବିନେଟର ଅନୁମୋଦନ

      Posted On: 09 AUG 2018 6:13PM by PIB Bhubaneshwar

    କେନ୍ଦ୍ର ସରକାରଙ୍କ ଦ୍ୱାରା ପ୍ରାୟୋଜିତ ଯୋଜନା “ ଭାରତରେ ପଢ଼ୁଥିବା ଅନ୍ୟାନ୍ୟ ପଛୁଆ ବର୍ଗ (ଓବିସି) ଛାତ୍ରଛାତ୍ରୀଙ୍କ ଲାଗି ମାଟ୍ରିକ ପରବର୍ତ୍ତୀ ଛାତ୍ରବୃତ୍ତି ’ ( ପିଏମଏସ-ଓବିସି)ରେ ସଂଶୋଧନ କରିବା ଏବଂ ଏହାକୁ ଆଗକୁ ଜାରି ରଖିବା ଲାଗି କେନ୍ଦ୍ର ସରକାର ନିଷ୍ପତ୍ତି ନେଇଛନ୍ତି । 2017-18 , 2018-19 ଓ 2019-20 ବର୍ଷ ଲାଗି ଏହାକୁ ଜାରି ରଖାଯିବ । ଆଜି ଏ ସଂକ୍ରାନ୍ତ -ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ) ମଞ୍ଜୁରି ଦେଇଛନ୍ତି ।


    ବିବରଣୀ :


    ଯୋଜନାକୁ ପ୍ରଭାବୀ ଢଙ୍ଗରେ କାର୍ଯ୍ୟକାରୀ କରିବା ଏବଂ ଉତ୍ତମ ଅନୁଧ୍ୟାନ ସୁନିଶ୍ଚିତ କରିବା ଲାଗି ପିଏମଏସ-ଓବିସି ଯୋଜନାରେ ସଂଶୋଧନ କରାଯାଇଛି , ଯେଉଁଥିରେ ନିମ୍ନୋକ୍ତ ପ୍ରସ୍ତାବଗୁଡ଼ିକ ସାମିଲ ରହିଛି :


    1. ମାତା-ପିତାଙ୍କ ବାର୍ଷିକ ଆୟକୁ 1 ଲକ୍ଷ ଟଙ୍କାରୁ ବୃଦ୍ଧି କରାଯାଇ 1.5 ଲକ୍ଷ ଟଙ୍କା କରାଯିବ ।


    2. 30 ପ୍ରତିଶତ ଆବଂଟିତ ଅର୍ଥ ଛାତ୍ରଛାତ୍ରୀଙ୍କ ଲାଗି ରଖାଯିବ । ଅନ୍ୟପଟେ 5 ପ୍ରତିଶତ ଅର୍ଥ ଦିବ୍ୟାଙ୍ଗ ଛାତ୍ରଛାତ୍ରୀଙ୍କ ଲାଗି ଉଦ୍ଦିଷ୍ଟ ହେବ ।


    3. ଛାତ୍ରବୃତ୍ତି ଅର୍ଥର ବିତରଣ ଆଧାର ସହ ଯୋଡ଼ି ହୋଇଥିବା ବ୍ୟାଙ୍କ ଖାତା ଜରିଆରେ କରାଯିବ ।


    4. ଏହା ଏକ ଅର୍ଥରାଶି ଆଧାରିତ ଯୋଜନା ହୋଇଥିବାରୁ କେନ୍ଦ୍ରୀୟ ସହାୟତା ଜାତୀୟ ଆବଂଟନ ଅନୁସାରେ ଜାରି କରାଯିବ । ଅର୍ଥରାଶି ଜାରି କରିବା ଲାଗି ରାଜ୍ୟ/କେନ୍ଦ୍ର ଶାସିତ ପ୍ରଦେଶଗୁଡ଼ିକ ଉପରେ ଦାୟିତ୍ୱର ଅବଧାରଣା ଲାଗୁ ହେବ ନାହିଁ ।


    ଏହି ଯୋଜନା ପାଇଁ ଆନୁମାନିକ ବ୍ୟୟ 3 , 085 କୋଟି ଟଙ୍କା ହେବ ।


    ପ୍ରଭାବ :


    ସଂଶୋଧିତ ଯୋଜନା


    1. ବୃହତ ସଂଖ୍ୟାରେ ସେହି ଯୋଗ୍ୟ ଏବଂ ଗରିବ ଓବିସି ଛାତ୍ରଛାତ୍ରୀଙ୍କ ଉପରେ ଲାଗୁ ହେବ ଯେଉଁମାନେ ଉଚ୍ଚତର ଗବେଷଣା ଜାରି ରଖିବା ଲାଗି ସମର୍ଥ ହେବେ ।


    2. ପ୍ରଭାବୀ କାର୍ଯ୍ୟକାରୀତା ସୁନିଶ୍ଚିତ କରିବ , କପି ଉପରେ ଅଂକୁଶ ଲାଗିବ ଏବଂ ଉତ୍ତମ ନିରୀକ୍ଷଣ ସୁନିଶ୍ଚିତ କରିବ ।


    **********


    

    
    (Release ID: 1542696) Visitor Counter : 1