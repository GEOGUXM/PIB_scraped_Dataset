      ଇସ୍ପାତ ମନ୍ତ୍ରଣାଳୟ

      ଇସ୍ପାତ ମନ୍ତ୍ରଣାଳୟ ଏହାର ରାଷ୍ଟ୍ରାୟତ ଉଦ୍ୟୋଗ ପାଇଁ ଖେଳ ନୀତି ଜାରି କଲା
      Posted On: 27 AUG 2018 3:25PM by PIB Bhubaneshwar


    କେନ୍ଦ୍ର ଇସ୍ପାତ ମନ୍ତ୍ରୀ ଚୌଧୁରୀ ବୀରେନ୍ଦ୍ର ସିଂ ଆଜି ଏଠାରେ ମନ୍ତ୍ରଣାଳୟ ଅଧୀନ କେନ୍ଦ୍ରୀୟ ସାର୍ବଜନୀକ ଉପକ୍ରମ ପାଇଁ ଖେଳ ନୀତି ଜାରି କରିଛନ୍ତି । ଏହି ନୀତି ଜରିଆରେ ଇସ୍ପାତ ମନ୍ତ୍ରଣାଳୟ ଅଧୀନରେ ଆସୁଥିବା ସାର୍ବଜନୀକ ଉପକ୍ରମରେ କ୍ରୀଡ଼ାକୁ ପ୍ରାଧାନ୍ୟ ପ୍ରଦାନ କରିବା ପାଇଁ ଏକ ଫ୍ରେମୱାର୍କ ପ୍ରସ୍ତୁତ କରାଯାଇ ପାରିବ ।


    ଶ୍ରୀ ଚୌଧୁରୀ ଏହି ଅବସରରେ ପ୍ରକାଶ କଲେ ଯେ କ୍ରୀଡ଼ା ହେଉଛି ଦେଶର ଆର୍ଥିକ ବିକାଶ ଏବଂ ଶକ୍ତିର ପରିଚୟ । ମନ୍ତ୍ରଣାଳୟ ଅଧୀନରେ ଆସୁଥିବା ସାର୍ବଜନୀକ ଉପକ୍ରମ ଭବିଷ୍ୟତରେ ଅଲିମ୍ପିକ କ୍ରୀଡ଼ା ପାଇଁ ପଦକ ବିଜେତା ପ୍ରସ୍ତୁତ କରିବ । ସେ କହିଲେ ଯେ ନୂଆ ନୀତିର ଅନୁରୂପ ଏହି ଉପକ୍ରମ ଖେଳ ପ୍ରତିଭାଙ୍କୁ ଖୋଜି ସେମାନଙ୍କୁ ଢ଼ାଂଚାଗତ ଏବଂ ଆର୍ଥିକ ସହାୟତା ତଥା ପ୍ରଶିକ୍ଷଣ ଏବଂ କୋଚିଂର ସୁବିଧା ପ୍ରଦାନ କରିବେ । କ୍ରୀଡ଼ାର ବିକାଶ ପାଇଁ ସଂସ୍ଥାଗତ ସହାୟତାର ଆବଶ୍ୟକତା ଉପରେ ଜୋର ଦେଇ ଶ୍ରୀ ସିଂ କହିଲେ ଯେ କେନ୍ଦ୍ର ସରକାରଙ୍କ ‘ ଖେଲୋ ଇଣ୍ଡିଆ ’ ଅନ୍ତର୍ଗତ ପ୍ରତିଭାଶାଳୀ ଖେଳାଳିମାନଙ୍କୁ 8 ବର୍ଷ ପର୍ଯ୍ୟନ୍ତ ପ୍ରତିବର୍ଷ 5 ଲକ୍ଷ ଟଙ୍କା ଆର୍ଥିକ ସହାୟତା ପ୍ରଦାନ କରାଯିବାର ଉତ୍ତମ ପରିମାଣ ଦେଖିବାକୁ ମିଳୁଛି ।


    କେନ୍ଦ୍ରମନ୍ତ୍ରୀ କହିଲେ ଯେ ଇସ୍ପାତ ମନ୍ତ୍ରଣାଳୟର ସାର୍ବଜନୀକ ଉପକ୍ରମ କ୍ରୀଡ଼ା ଗତିବିଧି ପାଇଁ ଏବେ ନିଜର ଆର୍ଥିକ ସ୍ଥିତି ଅନୁରୂପ ଭିନ୍ନ ବଜେଟର ବ୍ୟବସ୍ଥା କରିବେ । ଏହି ବଜେଟ ସେମାନଙ୍କ ସାମାଜିକ ଉତ୍ତରଦାୟିତ୍ୱ ସମ୍ପନ୍ନ ବଜେଟରୁ ଅଲଗା ହେବ । ସେ କହିଲେ ଯେ ଗ୍ରାମୀଣ କ୍ଷେତ୍ରରେ କ୍ରୀଡ଼ାକୁ ପ୍ରାଧାନ୍ୟ ଦେବା ତଥା ଭିନ୍ନକ୍ଷମ ବ୍ୟକ୍ତିଙ୍କ ପାଇଁ ଖେଳ ଗତିବିଧି ଆରମ୍ଭ କରିବାରେ ସାର୍ବଜନୀକ ଉପକ୍ରମମାନଙ୍କର ବିଶେଷ ଗୁରୁତ୍ୱ ରହିବ । ଏଥିସହିତ ସେମାନେ ରାଷ୍ଟ୍ରୀୟ ଏବଂ ଅନ୍ତଃରାଷ୍ଟ୍ରୀୟ କ୍ରୀଡ଼ା ଆୟୋଜନକୁ ପ୍ରାୟୋଜିତ କରିବାର କାମ ମଧ୍ୟ କରିବେ ।


    ନୂତନ ନୀତି ଅନ୍ତର୍ଗତ ମନ୍ତ୍ରଣାୟ ସମସ୍ତ ସାର୍ବଜନୀକ ଉପକ୍ରମ ଏକ ଶୀର୍ଷ କ୍ରୀଡ଼ା ସଂଘ ଗଠନ କରିବେ , ଯାହାକି ରାଷ୍ଟ୍ରୀୟ ସ୍ତରର କ୍ରୀଡ଼ା ସଂଘ ଏବଂ ପରିସଂଘ , ଭାରତୀୟ ଅଲିମ୍ପିକ ସଂଘ ଏବଂ ପାରାଲିମ୍ପିକ ସଂଘ ଏବଂ ପରିସଂଘମାନଙ୍କ ସହିତ ସମ୍ବନ୍ଧିତ ହେବ ।


    ମହାରତ୍ନ ଓ ନବରତ୍ନ ମାନ୍ୟତା ହାସଲ କରିଥିବା ସାର୍ବଜନୀକ ଉପକ୍ରମ ଅତିକମରେ ଏକ କ୍ରୀଡ଼ା ଏକାଡେମୀ ସ୍ଥାପିତ କରିବେ ଏବଂ ସେଠାରେ ଖେଳାଳିମାନଙ୍କ ପାଇଁ ସମସ୍ତ ପ୍ରକାରର ସୁବିଧା ଉପଲବ୍ଧି କରାଇବେ ।


    ଶ୍ରୀ ସିଂହ କହିଲେ ଯେ ଇସ୍ପାତ ମନ୍ତ୍ରଣାଳୟ କେବଳ ଏହାର ସାର୍ବଜନୀକ ଉପକ୍ରମ ପାଇଁ ଉତ୍ତରଦାୟୀ ନୁହନ୍ତି , ବରଂ ଏଗୁଡିକ ରାଷ୍ଟ୍ର ନିର୍ମାଣ ପାଇଁ ମଧ୍ୟ ଉତରଦାୟୀ । କ୍ରୀଡ଼ା ନୀତି ଏହି ଉଦ୍ଦେଶ୍ୟକୁ ପୂରଣ କରିବ ।


    **************


    

    
    (Release ID: 1544127) Visitor Counter : 1