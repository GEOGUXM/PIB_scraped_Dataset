      ପ୍ରତିରକ୍ଷା ମନ୍ତ୍ରଣାଳୟ

      ଲେହରେ ଫ୍ରାନ୍ସ ନାଗରିକଙ୍କୁ ସେନା ଉଦ୍ଧାର କଲା
      Posted On: 17 AUG 2018 9:35PM by PIB Bhubaneshwar


    ଫ୍ରାନ୍ସର 50 ବର୍ଷୀୟ ନାଗରିକ ବ୍ରେସନ ଫ୍ଲୋରେନ୍ସ ଏବଂ ତାଙ୍କ ପତି ଖ୍ରୀଷ୍ଟୋଫର ଲେହରେ ମୋଟର ସାଇକେଲରେ ସଡକ ଯାତ୍ରାରେ ଥିଲେ ଏବଂ ଏଠାରେ ଏକ ସଡକ ଦୁର୍ଘଟଣାରେ ଗମ୍ଭୀର ଭାବେ ଆହତ ହୋଇଥିଲେ । ସେନା ଦ୍ୱାରା ସେମାନଙ୍କୁ ପାଖ ହସପିଟାଲକୁ ନିଆଯାଇଥିଲା । ଏହାପରେ ସେମାନଙ୍କୁ ଲେହର ଏସଏନଏମ ହସପିଟାଲକୁ ସ୍ଥାନାନ୍ତରିତ କରାଯାଇଥିଲା ଏବଂ ସେଠାରେ ସେମାନଙ୍କୁ ଆଇସିୟୁରେ ଭର୍ତ୍ତି କରାଯାଇଥିଲା । ସେମାନଙ୍କ ସ୍ଥିତି ଅନେକ ପରିମାଣରେ ଗମ୍ଭୀର ଥିଲା । ତାଙ୍କ ପତି ଖ୍ରୀଷ୍ଟୋଫର ସ୍ୱଳ୍ପ ଆହତ ହୋଇଥିଲେ ।


    ନୂଆଦିଲ୍ଲୀସ୍ଥିତି ଫ୍ରାନ୍ସ ଦୂତାବାସ ଏହି ସୂଚନା ପାଇ ତତ୍କାଳ ଆହତଙ୍କ ପରବର୍ତ୍ତୀ ଚିକିତ୍ସା ବ୍ୟବସ୍ଥା ପାଇଁ ସେମାନଙ୍କୁ ଚଣ୍ଡିଗଡ କିମ୍ବା ଦିଲ୍ଲୀ ଆଣିବା ପାଇଁ ଅନୁରୋଧ କରିଥିଲା । ଏହାର ଅନୁରୂପ ଏକ ସି-17 ଗ୍ଲୋବ ମାଷ୍ଟର ବାୟୁଯାନ ରୋଗୀ ସ୍ଥାନାନ୍ତର ୟୁନିଟରେ ଲଂଚ କରାଯିବାର ପ୍ରସ୍ତୁତି କରାଗଲା । ଦୁର୍ଭାଗ୍ୟବଶତଃ 2018 ଅଗଷ୍ଟ 16 ଅପରାହ୍ନରେ ଲେହରେ ଖରାପ ପାଣିପାଗ କାରଣରୁ ବାୟୁଯାନ ଲ୍ୟାଣ୍ଡ କରିପାରିଲା ନାହିଁ ।


    ଆଜି ସକାଳେ ଏକ ସି-17 ବିମାନ ଚଣ୍ଡିଗଡରୁ ଲେହରେ ରୋଗୀ ସ୍ଥାନାନ୍ତର ୟୁନିଟ ସହିତ ଓହ୍ଲାଇଲା ଯେଉଁଥିରେ ବ୍ରେନସନଙ୍କୁ ସ୍ଥାନାନ୍ତରିତ କରିଦିଆଗଲା । ଏଥିସହିତ ହିଣ୍ଡନରୁ ଏକ ସି-130 ହରକୁଲେସ ବିମାନ ଲେହରେ ପହଂଚିଲା ଏବଂ ରୋଗୀ , ତାଙ୍କ ପତି ତଥା ଅନ୍ୟ ଚିକିତ୍ସା ଅଧିକାରୀଙ୍କୁ ନେଇ ସେଠାରୁ ଉଡାଣ ଭରିଲା । ବିମାନ ସି-130 ଆଜି ସକାଳ 09.25ରେ ରୋଗୀ ସହିତ ପାଲମ ବିମାନ ବନ୍ଦରରେ ପହଂଚିଲା । ପରେ ରୋଗୀକୁ ନୂଆଦିଲ୍ଲୀର ଏକ ସ୍ୱତନ୍ତ୍ର ହସପିଟାଲକୁ ସ୍ଥାନାନ୍ତରିତ କରିଦିଆ ଯାଇଥିଲା ।


    **********


    

    
    (Release ID: 1543336) Visitor Counter : 3