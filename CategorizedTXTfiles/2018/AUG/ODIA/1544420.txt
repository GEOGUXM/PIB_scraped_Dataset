      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନେପାଳ ଗସ୍ତ ପୂର୍ବରୁ ପ୍ରଧାନମନ୍ତ୍ରୀଙ୍କ ବିବୃତି
      Posted On: 29 AUG 2018 9:05PM by PIB Bhubaneshwar


    ନେପାଳ ଗସ୍ତ ପୂର୍ବରୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ବକ୍ତବ୍ୟ ନିମ୍ନରେ ଦିଆଗଲା -


    “ ଚତୁର୍ଥ ବିମଷ୍ଟେକ ଶିଖର ସମ୍ମିଳନୀରେ ଅଂଶଗ୍ରହଣ କରିବା ଲାଗି ଦୁଇ ଦିନିଆ ଗସ୍ତରେ ଯାଇ 30-31 ଅଗଷ୍ଟରେ ମୁଁ କାଠମାଣ୍ଡୁରେ ଉପସ୍ଥିତ ରହିବି ।


    ଏହି ଶିଖର ସମ୍ମିଳନୀରେ ମୋର ଅଂଶଗ୍ରହଣ ପଡ଼ୋଶୀଙ୍କ ସହିତ ଉତ୍ତମ ସମ୍ପର୍କ ସ୍ଥାପନ ଲାଗି ଭାରତର ସର୍ବାଧିକ ପ୍ରାଥମିକତାକୁ ପ୍ରତିଫଳନ କରୁଛି ଏବଂ ପଡ଼ୋଶୀଙ୍କ ସହିତ ଉତ୍ତମ ସମ୍ପର୍କ ବୃଦ୍ଧି କରି ଦକ୍ଷିଣ-ପୂର୍ବ ଏସିଆରେ ଆମ ସମ୍ପର୍କକୁ ଆହୁରି ନିବିଡ଼ କରିବା ଲାଗି ଆମ ପ୍ରତିବଦ୍ଧତାକୁ ଦର୍ଶାଉଛି ।


    ଏହି ଶିଖର ସମ୍ମିଳନୀ କାଳରେ , ଆମ କ୍ଷେତ୍ରୀୟ ସହଯୋଗକୁ ଆହୁରି ସମୃଦ୍ଧ କରିବା , ବାଣିଜ୍ୟ ସମ୍ପର୍କକୁ ଆହୁରି ବଢ଼ାଇବା ଏବଂ ଏକ ଶାନ୍ତିପୂର୍ଣ୍ଣ ଏବଂ ସମୃଦ୍ଧ ବଙ୍ଗୋପସାଗର କ୍ଷେତ୍ର ନିର୍ମାଣ କରିବା ଲାଗି ଆମର ସମ୍ମିଳିତ ପ୍ରୟାସ ସମ୍ପର୍କରେ ସମସ୍ତ ବିମଷ୍ଟେକ ନେତୃତ୍ୱଙ୍କ ସହିତ ମୁଁ ଆଲୋଚନା କରିବି ।


    ଶିଖର ସମ୍ମିଳନୀର ବିଷୟବସ୍ତୁ “ ଏକ ଶାନ୍ତିପୂର୍ଣ୍ଣ , ସମୃଦ୍ଧ ଏବଂ ନିରନ୍ତର ବଙ୍ଗୋପସାଗର କ୍ଷେତ୍ର ଦିଗରେ ” ଆମକୁ ଆମର ପାରସ୍ପରିକ ଆକାଂକ୍ଷା ଏବଂ ଆହ୍ୱାନର ସମ୍ମୁଖୀନ ହେବା ଲାଗି ମିଳିତ ପ୍ରୟାସ କରିବା ଲାଗି ବଳ ଯୋଗାଇବ ।


    ମୋର ଦୃଢ଼ ବିଶ୍ୱାସ ଯେ ଚତୁର୍ଥ ବିମଷ୍ଟେକ ଶିଖର ସମ୍ମିଳନୀ ବର୍ତ୍ତମାନ ସୁଦ୍ଧା ବିମଷ୍ଟେକ ଦିଗରେ ହୋଇଥିବା ଅଗ୍ରଗତିକୁ ଆହୁରି ଦୃଢ଼ ଭାବେ ଆଗେଇ ନେବ ଏବଂ ଏକ ଶାନ୍ତିପୂର୍ଣ୍ଣ ଏବଂ ସମୃଦ୍ଧ ବଙ୍ଗୋପସାଗର କ୍ଷେତ୍ର ପ୍ରତିଷ୍ଠାରେ ମାର୍ଗଦର୍ଶନ କରିବ ।


    ବିମଷ୍ଟେକ ଶିଖର ସମ୍ମିଳନୀ କାଳରେ ମୁଁ ବାଂଲାଦେଶ , ଭୂଟାନ , ମିଆଁମାର , ଶ୍ରୀଲଙ୍କା ଏବଂ ଥାଇଲାଣ୍ଡର ନେତାମାନଙ୍କ ସହିତ ଆଲୋଚନା କରିବାର ସୁଯୋଗ ପାଇବି ।


    ମୁଁ ମଧ୍ୟ ନେପାଳର ମାନନୀୟ ପ୍ରଧାନମନ୍ତ୍ରୀ କେପି ଶର୍ମା ଓଲିଙ୍କ ସହ ବୈଠକରେ ଯୋଗ ଦେବାକୁ ଆଗ୍ରହର ସହ ଅପେକ୍ଷା କରିଛି । ମେ 2018ରେ ମୋର ଶେଷ ନେପାଳ ଗସ୍ତ ପର ଠାରୁ ଦ୍ୱିପାକ୍ଷିକ ସମ୍ପର୍କରେ ହୋଇଥିବା ଅଗ୍ରଗତିର ସମୀକ୍ଷା ଏହି ଅବସରରେ କରାଯିବ ।


    ପଶୁପତିନାଥ ମନ୍ଦିର ପରିସରରେ ନେପାଳ ଭାରତ ମୈତ୍ରୀ ଧର୍ମଶାଳା ଉଦଘାଟନ କରିବାର ସୌଭାଗ୍ୟ ମୋତେ ଏବଂ ପ୍ରଧାନମନ୍ତ୍ରୀ ଓଲିଙ୍କୁ ପ୍ରାପ୍ତ ହେବ । ”


    **********

    
    
    (Release ID: 1544420) Visitor Counter : 4