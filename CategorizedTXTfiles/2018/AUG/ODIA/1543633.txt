      ରେଳ ମନ୍ତ୍ରଣାଳୟ

      ବନ୍ୟା ମୁକାବିଲାରେ କେରଳବାସୀଙ୍କୁ ଯଥାସମ୍ଭବ ସହାୟତା କରୁଛି ରେଳ ମନ୍ତ୍ରଣାଳୟ
      କ୍ଷତିଗ୍ରସ୍ତ ହୋଇଥିବା ସମସ୍ତ ଟ୍ରାକର ମରାମତି ସଂପୂର୍ଣ୍ଣ, ମଙ୍ଗଳବାରଠାରୁ ରେଳ ଚଳାଚଳ ସ୍ୱାଭାବିକ

      Posted On: 21 AUG 2018 7:55PM by PIB Bhubaneshwar

    ଦକ୍ଷିଣ-ପଶ୍ଚିମ ମୌସୁମୀ ବାୟୁ ପ୍ରଭାବରେ ଗତ ଏକ ସପ୍ତାହ ଧରି ଅବିଶ୍ରାନ୍ତ ବର୍ଷା ହେବାରୁ ଏବଂ କେରଳରେ 36ଟି ଡ୍ୟାମର ଫାଟକ ସମ୍ପୂର୍ଣ୍ଣ ଖୋଲି ଦିଆଯିବାରୁ ସଦର୍ଣ୍ଣ ରେଲୱେର ତିନୋଟି ଡିଭିଜନରେ ବନ୍ୟାଜଳ , ଭୂସ୍ଖଳନ ଏବଂ ପଥର ଖଣ୍ଡ ଖସି ବ୍ୟାପକ କ୍ଷୟକ୍ଷତି ହୋଇଛି ।


    2018 ଅଗଷ୍ଟ 16 ତାରିଖରେ ପରେ ହୋଇଥିବା ଏହି କ୍ଷୟକ୍ଷତି ;


    - ଥିରୁଅନନ୍ତପୁରମ ଡିଭିଜନରେ ବନ୍ୟାଜଳସ୍ତର ବିପଦ ସଙ୍କେତ ଉପରେ ପ୍ରବାହିତ ହେବାରୁ 11ଟି ପୋଲ ଏବଂ 3ଟି ସ୍ଥାନରେ ଟ୍ରାକ ବୁଡ଼ି ଯାଇଥିଲା । 3ଟି ସ୍ଥାନରେ ଟ୍ରାକ ଧୋଇ ନେଇ ଯାଇଥିଲା । ବିଭିନ୍ନ ସେକ୍ସନରେ ପଥର ଖସି 7ଟି ସ୍ଥାନରେ କ୍ଷତି ହୋଇଥିଲା ।


    - ପାଲକ୍କଡ ଡିଭିଜନରେ 10ଟି ପୋଲ ଉପରେ ବନ୍ୟାଜଳ ପ୍ରବାହିତ ହୋଇଥିଲା ଏବଂ ଗୋଟିଏ ସ୍ଥାନରେ ଟ୍ରାକ ବୁଡ଼ି ରହିଥିଲା ।


    - ମଦୁରାଇ ଡିଭିଜନରେ 6ଟି ସ୍ଥାନରେ ମାଟି ଅତଡ଼ା ଓ ପଥର ଖସି କ୍ଷତି ହୋଇଥିଲା ।


    - ରେଲୱେର କର୍ମଚାରୀମାନେ ଅହୋରାତ୍ର ପରିଶ୍ରମ କରି ବନ୍ୟାଞ୍ଚଳରେ ସୃଷ୍ଟି ହୋଇଥିବା ସମସ୍ତ ସମସ୍ୟା ଦୂର କରିଥିଲେ ଏବଂ ଅଗଷ୍ଟ 20 ତାରିଖ ସୁଦ୍ଧା କେରଳର ମୁଖ୍ୟ ରୁଟରେ ରେଳ ଚଳାଚଳ ସ୍ୱାଭାବିକ ହୋଇଥିଲା ।


    - ଟ୍ରାକ୍ ମରାମତି ପାଇଁ ମୋଟ 9ଟି ଟ୍ରାକ ମେସିନ କାର୍ଯ୍ୟରେ ଲଗାଯାଇଥିଲା ।


    - ମରାମତି ସ୍ଥାନରେ ବିଭିନ୍ନ ସାମଗ୍ରୀ ପହଞ୍ଚାଇବା ପାଇଁ 7ଟି ସ୍ପେସାଲ ଟ୍ରେନ ଯାଇଥିଲା ।


    - ବିପରୀତ ପରିବେଶରେ ମୁଖ୍ୟାଳୟ ଓ ବିଭିନ୍ନ ଡିଭିଜନର ପ୍ରାୟ 30 ଅଫିସର , 45 ସୁପରଭାଇଜର ଏବଂ 450 ଜଣ ରେଳ କର୍ମଚାରୀ ଅହୋରାତ୍ର ପରିଶ୍ରମ କରିଥିଲେ ।


    - ଅଳ୍ପ କେତେକ ରୁଟ ଛାଡ଼ି ଦେଲେ ପ୍ରାୟ ସମସ୍ତ ରୁଟରେ ମଙ୍ଗଳବାର ସୁଦ୍ଧା ରେଳ ଚଳାଚଳ ସ୍ୱାଭାବିକ ହୋଇପାରିଛି ।


    କେରଳରେ ଫସି ରହିଥିବା ଯାତ୍ରୀମାନଙ୍କ ପାଇଁ ସ୍ପେସାଲ ଟ୍ରେନ ଚଳାଚଳ:


    ଥିରୁଅନନ୍ତପୁରମରୁ ପାଲକ୍କଡ ଡିଭିଜନ ପର୍ଯ୍ୟନ୍ତ 61ଟି ପାସେଞ୍ଜର ଟ୍ରେନ ଚଲାଯାଇଥିଲା । ପ୍ରତି ତିନି ଘଣ୍ଟାରେ ଭାୟା ଆଲେପ୍ପି ଦେଇ ଥିରୁଅନନ୍ତପୁରମରୁ ଏର୍ଣ୍ଣାକୁଲମ ସେକ୍ସନ ପର୍ଯ୍ୟନ୍ତ ପାସେଞ୍ଜର ସ୍ପେସାଲ ଟ୍ରେନ ଚାଲିଥିଲା ।


    - ଅଗଷ୍ଟ 17ରୁ 20 ତାରିଖ ମଧ୍ୟରେ ଭାୟା ମଦୁରାଇ ଏର୍ଣ୍ଣାକୁଲମରୁ ଥିରୁଅନନ୍ତପୁରମ ପର୍ଯ୍ୟନ୍ତ 13ଟି ଏକ୍ସପ୍ରେସ୍ ସ୍ପେସାଲ ଟ୍ରେନ ଚାଲିଥିଲା ।


    - ଏର୍ଣ୍ଣାକୁଲମରୁ ଚେନ୍ନାଇ ଏଗ୍ମୋର ପର୍ଯ୍ୟନ୍ତ 4ଟି ଟ୍ରେନ ଚାଲିଥିଲା ।


    - ଏର୍ଣ୍ଣାକୁଲମରୁ ସାନ୍ତରାଗାଚ୍ଛିକୁ 3ଟି ଟ୍ରେନ ଚାଲିଥିଲା ।


    - ଥିରୁଅନନ୍ତପୁରମରୁ ହାୱଡ଼ାକୁ ଗୋଟିଏ ଟ୍ରେନ ।


    - ଥିରୁଅନନ୍ତପୁରମରୁ ସିଲଚରକୁ ଗୋଟିଏ ଟ୍ରେନ୍ ।


    - ଥିରୁଅନନ୍ତପୁରମରୁ ଗୋରଖପୁରକୁ ଗୋଟିଏ ଟ୍ରେନ୍ ।


    - କୋଚୁଭେଲିରୁ ଭୁବନେଶ୍ୱର ଗୋଟିଏ ଟ୍ରେନ୍ ।


    - ଚେନ୍ନାଇ ଏଗ୍ମୋରରୁ ଏର୍ଣ୍ଣାକୁଲମକୁ ଦୁଇଟା ଟ୍ରେନ୍ ।


    - ପଶ୍ଚିମବଙ୍ଗ ସରକାରଙ୍କ ଅନୁରୋଧ କ୍ରମେ ଏର୍ଣ୍ଣାକୁଲମରୁ ଥିରୁଅନନ୍ତପୁରମରୁ ସାନ୍ତରାଗାଛି ପର୍ଯ୍ୟନ୍ତ 3ଟି ଟ୍ରେନ ଚାଲିଥିଲା ।


    - ଓଡ଼ିଶା ସରକାରଙ୍କ ଅନୁରୋଧ କ୍ରମେ କୁଚୁଭେଲି , ଥିରୁଅନନ୍ତପୁରମରୁ ଭୁବନେଶ୍ୱରକୁ ଗୋଟିଏ ସ୍ପେସାଲ ଟ୍ରେନ୍ ଚାଲିଥିଲା ।


    କେରଳକୁ ତିନୋଟି ସ୍ପେସାଲ ୱାଟର ରେକ୍ :


    - ଅଗଷ୍ଟ 18 ତାରିଖରେ ଏରୋଡ ଜଙ୍କସନ ଷ୍ଟେସନରୁ କାୟାନକୁଲମକୁ ସଦର୍ଣ୍ଣ ରେଲୱେ ପକ୍ଷରୁ 2.8 ଲକ୍ଷ ଲିଟର ପାନୟ ଜଳ ନେଇ 7 ବିଆରଏନ ୱାଗନର ସ୍ପେସାଲ ଟ୍ରେନ ଯାଇଥିଲା ।


    - ଅଗଷ୍ଟ 20 ତାରିଖରେ 3.2 ଲକ୍ଷ ଲିଟର ପାନୀୟ ଜଳ ନେଇ ଦ୍ୱିତୀୟ ସ୍ପେସାଲ ଟ୍ରେନ୍ ଏରୋଡରୁ 10 ବିଆରଏନ ୱାଗନ ନେଇ ତିରୁଭେଲ୍ଲାରେ ପହଞ୍ଚିଥିଲା ।


    - ତୃତୀୟ ସ୍ପେସାଲ ଟ୍ରେନ୍ 14.5 ଲକ୍ଷ ଲିଟର ପାନୀୟ ଜଳ ନେଇ 29ଟି ଟ୍ୟାଙ୍କ ୱାଗନ୍ ଅଗଷ୍ଟ 18 ତାରିଖରେ ପୁନେରୁ ବାହାରି 20 ତାରିଖରେ ଏର୍ଣ୍ଣାକୁଲମରେ ପହଞ୍ଚିଛି ।


    - ରାଜ୍ୟ ସରକାରଙ୍କ ଅନୁରୋଧ କ୍ରମେ ରେଲୱେ ପାନୟ ଜଳର ଅଧିକ ସ୍ପେସାଲ ଟ୍ରେନର ବ୍ୟବସ୍ଥା କରୁଛି ।


    ସଦର୍ଣ୍ଣ ରେଲୱେର ଆଇଆରସିଟିସି ପ୍ଲାଣ୍ଟରୁ 3 ଲକ୍ଷ ରେଲ ନିର ବୋତଲ ପଠାଯାଇଛି ;


    - ଥିରୁଅନନ୍ତପୁରମ ଡିଭିଜନ ଜରିଆରେ ବନ୍ୟାଞ୍ଚଳ ପାଇଁ ରେଲୱେ ଏକ ଲିଟର ରେଲ ନିର ବିଶିଷ୍ଟ 2 ଲକ୍ଷ ବୋତଲ ଉପଲବ୍ଧ କରାଇଛି ।


    - ଅତିରିକ୍ତ ଏକ ଲକ୍ଷ ବୋତଲ ପଠାଇବାର ବ୍ୟବସ୍ଥା କରାଯାଉଛି ।


    - ଧାର୍ଯ୍ୟ ସ୍ଥାନରେ ପାଣି ବୋତଲଗୁଡ଼ିକୁ ପହଞ୍ଚାଇବାରେ ମୁଖ୍ୟାଳୟ ଓ ଡିଭିଜନରେ ଥିବା ରେଳ ଅଧିକାରୀମାନେ ରାଜ୍ୟ ସରକାରଙ୍କ ଅଧିକାରୀଙ୍କ ସହ ସମନ୍ୱୟ ରଖୁଛନ୍ତି ।


    ପେସାଦାର ସନ୍ତରଣକାରୀ ମୁତୟନ:


    ସଦର୍ଣ୍ଣ ରେଲୱେର ଥିରୁଅନନ୍ତପୁରମ ଡିଭିଜନରେ ଥିବା 10 ଜଣ କର୍ମଚାରୀ , ଯେଉଁମାନେ କି ପେସାଦାର ସନ୍ତରଣକାରୀ ସେମାନଙ୍କୁ ପଟ୍ଟନମ୍ବିଥ୍ଥା ବନ୍ୟାଞ୍ଚଳରେ ରିଲିଫ କାର୍ଯ୍ୟରେ ସହଯୋଗ କରିବାକୁ 5 ଦିନ ପାଇଁ ମୁତୟନ କରାଯାଇଥିଲା , ଯାହାକି ପ୍ରଶଂସନୀୟ ଥିଲା ।


    କେରଳ ମୁଖ୍ୟମନ୍ତ୍ରୀଙ୍କ ରିଲିଫ ପାଣ୍ଠିକୁ ସହାୟତା:


    ତ୍ରିଭାନ୍ଦ୍ରମ ଡିଭିଜନର ଅଫିସର ଓ କର୍ମଚାରୀଙ୍କ ପକ୍ଷରୁ 65 ଲକ୍ଷ ଟଙ୍କା କେରଳ ମୁଖ୍ୟମନ୍ତ୍ରୀଙ୍କ ରିଲିଫ ପାଣ୍ଠିକୁ ପ୍ରଦାନ କରାଯାଇଛି । ଅଗଷ୍ଟ 20 ତାରିଖରେ ତ୍ରିଭାନ୍ଦ୍ରମ ଡିଭିଜନର ମ୍ୟାନେଜର ଏହି ଚେକ୍ ମୁଖ୍ୟମନ୍ତ୍ରୀଙ୍କୁ ହସ୍ତାନ୍ତର କରିଛନ୍ତି ।


    ଛତିଶଗଡ଼ରୁ ମାଗଣାରେ ସ୍ପେସାଲ ଚାଉଳ ଟ୍ରେନ୍:


    ଛତିଶଗଡ଼ ସରକାରଙ୍କ ଦ୍ୱାରା ରାୟପୁରରୁ କେରଳର କାଝାକୁଟ୍ଟମକୁ 2500 ଟନ୍ ଚାଉଳର ଏକ ରେକ୍ ବନ୍ୟା ପ୍ରଭାବିତଙ୍କ ପାଇଁ ପଠାଯାଇଛି । ଏହି ରେକ୍ ପରିବହନ ପାଇଁ ରେଲୱେ ପକ୍ଷରୁ କୌଣସି ଦେୟ ନିଆଯାଇନାହିଁ ଏବଂ ଏହା ଏବେ କେରଳ ଅଭିମୁଖେ ଆସୁଛି ।


    କେରଳକୁ ମାଗଣାରେ ରିଲିଫ ସାମଗ୍ରୀର ପରିବହନ:


    ଅଗଷ୍ଟ 31 ତାରିଖ ପର୍ଯ୍ୟନ୍ତ କେରଳର ସମସ୍ତ ଷ୍ଟେସନକୁ ମାଗଣାରେ ରିଲିଫ ସାମଗ୍ରୀ ପରିବହନ ପାଇଁ ନିଷ୍ପତ୍ତି ।


    ସରକାରୀ ସଂସ୍ଥା ସମେତ ଡିଆରଏମରେ ପଞ୍ଜିକୃତ ସମସ୍ତ ବେସରକାରୀ ସଂସ୍ଥା ଦ୍ୱାରା କେରଳର ସମସ୍ତ ଷ୍ଟେସନକୁ ରିଲିଫ ସାମଗ୍ରୀ ମାଗଣାରେ ପଠାଇବାର ବ୍ୟବସ୍ଥା ।


    ସଦର୍ଣ୍ଣ ରେଲୱେର ଚେନ୍ନାଇ ସେଣ୍ଟ୍ରାଲ , ଚେନ୍ନାଇ ଏଗ୍ମୋର , ମଦୁରାଇ , ତିରୁଚିରାପାଲ୍ଲୀ , ସାଲେମ , ତିରୁନେଲଭେଲ୍ଲି , ଭିଲ୍ଲୁପୁରମ୍ , କରୁର , ତିରୁପୁର , ଏରୋଡ ଏବଂ କୋଏମ୍ବାଟୁର ଆଦି ମୁଖ୍ୟ 11ଟି ଷ୍ଟେସନର ପାର୍ସଲ ଅଫିସରରେ ହେଲ୍ପ ଡେସ୍କ ଖୋଲାଯାଇଛି ।


    ଜରୁରି ଥିବା ଲୋକଙ୍କୁ କମ୍ବଳ ଓ ବେଡସିଟ୍ ପ୍ରଦାନ:


    - ଥିରୁଅନନ୍ତପୁରମ ଡିଭିଜନ କର୍ତ୍ତୃପକ୍ଷଙ୍କୁ 3 ହଜାର ବେଡସିଟ୍ ଓ 300 କମ୍ବଳ ପ୍ରଦାନ କରାଯାଇଛି ।


    - ରିଲିଫ୍ ଭାବେ ତ୍ରିଭାନ୍ଦ୍ରମ ଡିଭିଜନକୁ 4 ହଜାର ବେଡସିଟ୍ ଓ 700 କମ୍ବଳ ଦିଆଯାଇଛି ।


    ସଦର୍ଣ୍ଣ ୱେଷ୍ଟର୍ଣ୍ଣ ରେଲୱେ ପକ୍ଷରୁ ସହାୟତା:


    ସଦର୍ଣ୍ଣ ୱେଷ୍ଟର୍ଣ୍ଣ ରେଲୱେ ପକ୍ଷରୁ ଚାଉଳ , ଡାଲି , ସୁଜି , ଅଟା , ତେଲ , ଚିନି , କପଡ଼ା , ଔଷଧ , ବ୍ଲିଚିଙ୍ଗ ପାଉଡର ଆଦି ବୋଝେଇ ହୋଇଥିବା ଟ୍ରେନ୍ ଯଶବନ୍ତପୁରରୁ ପାଲକ୍କଡ ଡିଭିଜନକୁ ପଠାଯାଇଛି ।


    ୱାଟର ପ୍ୟୁରିଫାୟର ଓ ଅନ୍ୟାନ୍ୟ ସାମଗ୍ରୀ:


    - କେରଳର ପିରାଭାମ୍ ରୋଡରେ 150ଟି ୱାଟର ପ୍ୟୁରିଫାୟର ବହନ କରି ଏକ ଟ୍ରେନ୍ ମଙ୍ଗଳବାର ପହଞ୍ଚି ସାରିଛି ।


    - କେରଳ ପାଇଁ ବିଭିନ୍ନ ଷ୍ଟେସନରେ ପାର୍ସଲ ଭାବେ ପହଞ୍ଚୁଥିବା ଖାଦ୍ୟ ପ୍ୟାକେଟ , ଔଷଧ , ସାନିଟାରୀ ନାପ୍କିନ୍ , ବିସ୍କୁଟ , ସାବୁନ ଇତ୍ୟାଦି ନିୟମିତ ବ୍ୟବଧାନରେ ବନ୍ୟାଞ୍ଚଳକୁ ପଠାଯାଉଛି ।


    ସେଣ୍ଟ ଜନ୍ସ ଆମ୍ବୁଲାନ୍ସ ବ୍ରିଗେଡ ସର୍ଭିସ୍ ଦ୍ୱାରା ସଦର୍ଣ୍ଣ ରେଲୱେ ପକ୍ଷରୁ ସ୍ୱାସ୍ଥ୍ୟ ସେବା ପ୍ରଦାନ:


    - ତିରୁଭାଲ୍ଲା , କୋଟ୍ଟାୟମ , ଏର୍ଣ୍ଣାକୁଲମ ଏବଂ ଚେଙ୍ଗାନୁର ଆଦି ମୁଖ୍ୟ ରେଳ ଷ୍ଟେସନ ଗୁଡ଼ିକରେ ସଦର୍ଣ୍ଣ ରେଲୱେ ପକ୍ଷରୁ ପ୍ରାଥମିକ ଚିକିତ୍ସା ବୁଥ୍ ଖୋଲାଯାଇଛି ।


    - ଚେଙ୍ଗାନୁର ରେ ବଣ୍ଟନ ପାଇଁ 8 ଲକ୍ଷ ମେଡିକାଲ ରିଲିଫ୍ ସାମଗ୍ରୀ ପଠାଯାଇଛି ।


    ସଦର୍ଣ୍ଣ ରେଲୱେ ପକ୍ଷରୁ ଯଥାସମ୍ଭବ ସହାୟତା:


    - ତ୍ରିଭାନ୍ଦ୍ରମ ଓ ପାଲ୍ଲକ୍କଡ ଷ୍ଟେସନରେ ସ୍ପେସାଲ କଣ୍ଟ୍ରୋଲ ଅଫିସ ଖୋଲାଯାଇଛି । ଏହା ଅଫିସର ଓ କମର୍ସିଆଲ ଇନ୍ସପେକ୍ଟରଙ୍କ ଦ୍ୱାରା ପରିଚାଳିତ ହେଉଛି ।


    - ତ୍ରିଭାନ୍ଦ୍ରମ ସେଣ୍ଟ୍ରାଲ , ଏର୍ଣ୍ଣାକୁଲମ ଜଙ୍କସନ୍ , ଆଲେପ୍ପି , ନାଗରକଏଲ , ତ୍ରିସୁର , ମାଙ୍ଗାଲୋର ସେଣ୍ଟ୍ରାଲ , କନ୍ନୁର , କୋଝିକୋଡ , ପାଲକ୍କଡ଼ , ସୋରାନପୁର ଷ୍ଟେସନରେ ଯାତ୍ରୀଙ୍କୁ ସହାୟତା ପାଇଁ ହେଲ୍ପଡେସ୍କ ଖୋଲାଯାଇଛି ।


    - ଟ୍ରେନ ସେବା ଓ ରିଲିଫ୍ ଅପରେସନ ସଂକ୍ରାନ୍ତରେ ଗଣମାଧ୍ୟମକୁ ନିୟମିତ ବ୍ୟବଧାନରେ ଆବଶ୍ୟକ ସୂଚନା ଦିଆଯାଉଛି ।


    ମାଗଣାରେ ଆଶ୍ରୟସ୍ଥଳ ସୁବିଧା:


    - ଉଭୟ ଡିଭିଜନରେ ଏସି ୱେଟିଂ ହଲ୍ ମାଗଣାରେ ଉପଲବ୍ଧ କରାଯାଉଛି ।


    - ସୋରାନପୁର ପଞ୍ଚାୟତ କମ୍ୟୁନିଟି ସେଣ୍ଟ୍ରାଲ ସ୍କୁଲରେ ଯାତ୍ରୀଙ୍କ ରହିବା ସୁବିଧା ।


    - ଚେଙ୍ଗାନୁରରେ ଷ୍ଟେସନରେ ଥିବା ତୀର୍ଥଯାତ୍ରୀ କେନ୍ଦ୍ରକୁ ରିଲିଫ ସେଣ୍ଟରରେ ପରିଣତ କରାଯାଇଛି । 2 ଶହରୁ ଅଧିକ ଲୋକ ସେଠାରେ ଆଶ୍ରୟ ନେଇଛନ୍ତି । ରାଜ୍ୟ ସରକାରଙ୍କ ଦ୍ୱାରା ଖାଦ୍ୟ ପ୍ୟାକେଟ ଓ ପାନୀୟ ଜଳର ବ୍ୟବସ୍ଥା କରାଯାଇଛି ।


    - ତ୍ରିଭାନ୍ଦ୍ରମ ଡିଭିଜନର ଚାଲାକ୍କୁଡି ଓ କୋଟ୍ଟାୟମ ସେକ୍ସନ ଏବଂ ପାଲକ୍କଡ ଡିଭିଜନ ସୋରାନପୁର ସେକ୍ସନର ବିଭିନ୍ନ ଷ୍ଟେସନରେ ଫସି ରହିଥିବା ଯାତ୍ରୀମାନଙ୍କୁ ଭିନ୍ନ ଭିନ୍ନ ସ୍ଥାନରେ ପହଞ୍ଚାଇବାରେ ଏନଡିଆରଏଫକୁ ରେଳ ଅଧିକାରୀମାନେ ସହାୟତା କରୁଛନ୍ତି ।


    ମାଗଣାରେ ଖାଦ୍ୟ ସୁବିଧା:


    - ତ୍ରିଭାନ୍ଦ୍ରମ ଓ ପାଲକ୍ମଡ ଡିଭିଜନର ସମସ୍ତ ମୁଖ୍ୟ ଷ୍ଟେସନରେ ଚବିଶ ଘଣ୍ଟା ଦେୟ ଯୁକ୍ତ ବ୍ୟବସ୍ଥାରେ ଖାଦ୍ୟ ଯୋଗାଇ ଦିଆଯାଉଛି ।


    - ତ୍ରିଭାନ୍ଦ୍ରମ ଡିଭିଜନର ଆଲୁଭା-ୱାଡାକାଞ୍ଚେରୀ ସେକ୍ସନ ଏବଂ ପାଲକ୍କଡ ଡିଭିଜନର ସୋରାନପୁର ସେକ୍ସନରେ ଅଟକ ଥିବା ଯାତ୍ରୀମାନଙ୍କୁ ଏନଜିଓ ଜରିଆରେ ଖାଦ୍ୟ ପ୍ୟାକେଟ ପ୍ରଦାନ କରାଯାଉଛି ।


    - ସୋରାନପୁର ଓ କାଲିକଟ ସେକ୍ସନରେ କାର୍ଯ୍ୟରତ କର୍ମଚାରୀମାନଙ୍କୁ ଖାଦ୍ୟ ଯୋଗାଇ ଦିଆଯାଉଛି ।


    - ଅଗଷ୍ଟ 16 ରୁ 18 ତାରିଖ ମଧ୍ୟରେ ଚାଲକ୍କୁଡି ଓ ଆଲୁଭାରେ 12 ହଜାର ଖାଦ୍ୟ ପ୍ୟାକେଟ ବ୍ୟବସ୍ଥା କରାଯାଇଛି ।


    - ଡିଭିଜନାଲ କାର୍ଯ୍ୟାଳୟ ଦ୍ୱାରା ସଂଗ୍ରହ କରାଯାଇଥୀବା 4 ଲକ୍ଷ ଟଙ୍କାର ରିଲିଫ ସାମଗ୍ରୀ ଜିଲ୍ଲା ପ୍ରଶାସନକୁ ହସ୍ତାନ୍ତର କରାଯାଇଛି ।


    ଏନଡିଆରଏଫ୍/ରାଜ୍ୟ ସରକାରଙ୍କ ସହ ମିଶି ସଦର୍ଣ୍ଣ ରେଲୱେର ରିଲିଫ ଅପରେସନ:


    - ବନ୍ୟା ପ୍ଲାବିତ ଚାଲକ୍କୁଡି ସେକ୍ସନରେ ଏନଡିଆରଏଫ ସହ ମିଶି ରେଲୱେ କର୍ମଚାରୀମାନେ ରିଲିଫ ଅପରେସନ ଚଳାଇଥିଲେ ଏବଂ ରେଳ କର୍ମଚାରୀମାନଙ୍କ ସହ 50 ଜଣଙ୍କୁ ଉଦ୍ଧାର କରାଯାଇଥିଲା ।


    - ଅଗଷ୍ଟ 17 ଓ 18 ତାରିଖରେ ଏର୍ଣ୍ଣାକୁଲମ ନିକଟରେ ଟାୱାର କାର୍ ଦ୍ୱାରା ପ୍ରାୟ ଏକ ହଜାର ସ୍ଥାନୀୟ ଲୋକଙ୍କୁ ଉଦ୍ଧାର କରାଯାଇଛି । ଚୋଭରା ଷ୍ଟେସନରୁ ବୋଟ ଦ୍ୱାରା ଜଣେ ଗର୍ଭବତୀ ମହିଳାଙ୍କୁ ଉଦ୍ଧାର କରାଯାଇ ପରେ ହେଲିକପ୍ଟର ଜରିଆରେ ତ୍ରିସୁରରେ ପହଞ୍ଚା ଯାଇଥିଲା ।


    **********

    
    
    (Release ID: 1543633) Visitor Counter : 1