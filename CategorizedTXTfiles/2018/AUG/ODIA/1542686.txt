      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଶ୍ୱ ଜୈବ ଇନ୍ଧନ ଦିବସ ଆସନ୍ତାକାଲି, ଯୋଗଦେବେ ପ୍ରଧାନମନ୍ତ୍ରୀ
      Posted On: 09 AUG 2018 6:07PM by PIB Bhubaneshwar


    ଜୈବ ଇନ୍ଧନ ଦିବସ ଅବସରରେ 2018 ଅଗଷ୍ଟ 10ରେ ନୂଆଦିଲ୍ଲୀର ବିଜ୍ଞାନ ଭବନରେ ଆୟୋଜିତ ଏକ ଉତ୍ସବରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଯୋଗଦେବେ ।


    ସେ କୃଷକ , ବୈଜ୍ଞାନିକ , ଉଦ୍ୟୋଗୀ , ଛାତ୍ର , ସରକାରୀ ପଦାଧିକାରୀ ଏବଂ ବିଧାୟକମାନଙ୍କର ଏକ ସମ୍ମିଳନୀକୁ ସମ୍ବୋଧିତ କରିବେ ।


    ଅଶୋଧିତ ତୈଳ ଉପରୁ ନିର୍ଭରଶୀଳତା ହ୍ରାସ କରିବାରେ ଜୈବ ଇନ୍ଧନ ବିଶେଷ ଭାବେ ସହାୟକ ହେବ । ଏହା ସ୍ୱଚ୍ଛ ପରିବେଶ , କୃଷକମାନଙ୍କ ଆୟବୃଦ୍ଧି , ଗ୍ରାମାଂଚଳରେ ରୋଜଗାର ବୃଦ୍ଧି ଆଦି କ୍ଷେତ୍ରରେ ମଧ୍ୟ ଯୋଗଦାନ କରିପାରିବ । ଏଥିପାଇଁ ସରକାରୀ ପଦକ୍ଷେପମାନ ଗ୍ରହଣ କରାଯାଉଛି ।


    କେନ୍ଦ୍ର ସରକାରଙ୍କ ପଦକ୍ଷେପ ଫଳରେ ପେଟ୍ରୋଲ ସହ ଇଥାନଲର ମିଶ୍ରଣ ଓ ବ୍ୟବହାର ବୃଦ୍ଧି ପାଇଛି । 2013-14ରେ ଇଥାନଲ ଯୋଗଦାନ 38 କୋଟି ଲିଟର ଥିଲାବେଳେ 2017-18ରେ ଏହା ବୃଦ୍ଧି ପାଇ ପାଖାପାଖି 141 କୋଟି ଲିଟରରେ ପହଂଚିଛି । ସରକାର ମଧ୍ୟ 2018 ଜୁନରେ ଜୈବ ଇନ୍ଧନର ଜାତୀୟ ନୀତିକୁ ମଞ୍ଜୁରି ପ୍ରଦାନ କରିଛନ୍ତି ।


    **********

    
    
    (Release ID: 1542686) Visitor Counter : 2