      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ କାଠମାଣ୍ଡୁରେ ଉଦଘାଟନ କଲେ ପଶୁପତିନାଥ ଧର୍ମଶାଳା
      Posted On: 31 AUG 2018 7:01PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି କାଠମାଣ୍ଡୁଠାରେ ନେପାଳର ପ୍ରଧାନମନ୍ତ୍ରୀ ଶ୍ରୀ କେପି ଶର୍ମା ଓଲିଙ୍କ ସହିତ ମିଳିତ ଭାବେ ପଶୁପତିନାଥ ଧର୍ମଶାଳା ଉଦଘାଟନ କରିଛନ୍ତି ।


    ଏହି ଅବସରରେ ନିଜର ବକ୍ତବ୍ୟ ରଖି ପ୍ରଧାନମନ୍ତ୍ରୀ କହିଥିଲେ ଯେ ସେ ଯେତେଥର ଏଠାକୁ ଆସିଛନ୍ତି କାଠମାଣ୍ଡୁ ଜନସାଧାରଣଙ୍କର ପ୍ରେମ ଓ ସ୍ନେହ ଅନୁଭବ କରିଛନ୍ତି । ସେ କହିଲେ ଯେ ଏପରି ନିବିଡତାର ଭାବ ଭାରତ ପାଇଁ ନେପାଳରେ ଦେଖାଯାଇଥାଏ । ପୂର୍ବରୁ ସେ ତାଙ୍କର ପଶୁପତିନାଥ ତଥା ନେପାଳର ଅନ୍ୟାନ୍ୟ ମନ୍ଦିର ଗସ୍ତ ସମ୍ବନ୍ଧରେ ସ୍ମରଣ କରିଥିଲେ ।


    ସେ କହିଥିଲେ ଯେ ଭାରତ ଓ ନେପାଳ ମଧ୍ୟରେ ଥିବା ଆଧ୍ୟାତ୍ମିକ ସମ୍ପର୍କ ଉଭୟ ସମୟର ଅମାପ ଦୂରତାକୁ ଅତିକ୍ରମ କରିଆସିଛି । ଏହି ପ୍ରସଙ୍ଗରେ ସେ ପୁନଶ୍ଚ ପ୍ରକାଶ କରିଥିଲେ ଯେ ଏହି ଧର୍ମଶାଳାକୁ ଉଦଘାଟନ କରି ସେ ଆନନ୍ଦିତ ଅନୁଭବ କରୁଛନ୍ତି ।


    ପ୍ରଧାନମନ୍ତ୍ରୀ କହିଲେ ଯେ ପଶୁପତିନାଥ , ମୁକ୍ତିନାଥ ଏବଂ ଜାନକୀଧାମର ମନ୍ଦିରଗୁଡ଼ିକ ନେପାଳର ବିବିଧତା ମଧ୍ୟରେ ଏକତାକୁ ଦର୍ଶାଇଥା ’ ନ୍ତି ଏବଂ ଭାରତ ସହିତ ଏହାର ସମ୍ପର୍କକୁ ଆହୁରି ଦୃଢ଼ୀଭୂତ କରିଥାଏ । ସେ ହିନ୍ଦୁ ଧର୍ମ ତଥା ବୌଦ୍ଧ ଧର୍ମର ସମୃଦ୍ଧ ପରମ୍ପରା ସମ୍ବନ୍ଧରେ ପ୍ରକାଶ କରିଥିଲେ , ଯାହାକି କାଠମାଣ୍ଡୁ ସହରରେ ପ୍ରତିଧ୍ୱନିତ ହୋଇଥାଏ । ସେ ମଧ୍ୟ ପ୍ରକାଶ କରିଥିଲେ ଯେ ଭାରତ ଓ ନେପାଳ ମଧ୍ୟରେ ବୌଦ୍ଧ ଧର୍ମ କିପରି ଭାବେ ଏକ ଗୁରୁତ୍ୱପୂର୍ଣ୍ଣ ସମ୍ପର୍କର ସେତୁ । ସେ କହିଲେ ଯେ ଉଭୟ ଦେଶ ସେମାନଙ୍କର ଗୌରବମୟ ଐତିହ୍ୟକୁ ନେଇ ଗର୍ବିତ ।


    ପ୍ରଧାନମନ୍ତ୍ରୀ ବିକାଶର ଆବଶ୍ୟକତା ବିଶେଷ କରି ସମାଜର ଦୁର୍ବଳ ଏବଂ ଅବହେଳିତ ବର୍ଗର ଜନସାଧାରଣଙ୍କ ବିକାଶର ଆବଶ୍ୟକତା ଉପରେ ଗୁରୁତ୍ୱ ପ୍ରଦାନ କରିଥିଲେ । ସେ କହିଲେ ଯେ ଭାରତ ଅର୍ଥନୈତିକ ପ୍ରଗତି କ୍ଷେତ୍ରରେ ନୂତନ ଉଚ୍ଚତାକୁ ଆରୋହଣ କରୁଛି ଏବଂ “ ସବକା ସାଥ , ସବକା ବିକାଶ ” ର ଅନ୍ତର୍ଦୃଷ୍ଟି ମଧ୍ୟ ନେପାଳର ଜନସାଧାରଣଙ୍କୁ ଅନ୍ତର୍ଭୁକ୍ତ କରୁଛି । ସେ କହିଲେ ଯେ ନେପାଳରେ ରାଜନୈତିକ ସ୍ଥିରତାକୁ ନେଇ ଭାରତ ଆନନ୍ଦିତ । ସେ କହିଲେ ଯେ ନେପାଳକୁ ସବୁବେଳେ ଭାରତଠାରୁ ସଦିଚ୍ଛା ଓ ସହଯୋଗ ମିଳିବ ।


    **********

    
    
    (Release ID: 1544740) Visitor Counter : 3