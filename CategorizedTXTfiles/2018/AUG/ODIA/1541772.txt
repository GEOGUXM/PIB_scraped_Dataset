      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଗୁଜରାଟର ଗ୍ରାମମାନଙ୍କୁ ପ୍ରଦତ୍ତ ସହାୟତା
      Posted On: 02 AUG 2018 5:41PM by PIB Bhubaneshwar


    “ ଆଦିବାସୀ ଉପ ଯୋଜନା ଅଧୀନରେ ସ୍ୱତନ୍ତ୍ର କେନ୍ଦ୍ରୀୟ ସହାୟତା ( SCA to TSP ) ଯାହାକି ଅଧୁନା ଆଦିବାସୀ ଉପ ଯୋଜନା ପାଇଁ ସ୍ୱତନ୍ତ୍ର କେନ୍ଦ୍ରୀୟ ସହାୟତା ( SCA to TSS ) ଭାବେ ନାମିତ ହୋଇଛି , ତାହା ରାଜ୍ୟ ପାଣ୍ଠିକୁ ସହାୟତା ପ୍ରଦାନକାରୀ ଏକ କାର୍ଯ୍ୟକ୍ରମ ଯାହାକି ଆଦିବାସୀ ବିକାଶ ସକାଶେ ଉଦ୍ଦିଷ୍ଟ । ଏହି ଗ୍ରାଣ୍ଟ୍‌ ସମନ୍ୱିତ ଆଦିବାସୀ ବିକାଶ ପ୍ରକଳ୍ପ ( ITDP ) , ସମନ୍ୱିତ ଆଦିବାସୀ ବିକାଶ ଏଜେନ୍ସି ( ITDA ) , ପରିବର୍ତ୍ତିତ କ୍ଷେତ୍ର ବିକାଶ ଅଭିଯାନ , କ୍ଲଷ୍ଟର , ବିଶେଷଭାବେ ଆପଦାଗ୍ରସ୍ତ ଆଦିବାସୀ ଗୋଷ୍ଠୀ ( PVTG ) ଏବଂ ବିକ୍ଷିପ୍ତ ଭାବେ ବସବାସ କରୁଥିବା ଆଦିବାସୀ ଲୋକଙ୍କ ଆର୍ଥିକ ବିକାଶ ସକାଶେ ବିନିଯୋଗ କରାଯାଇଥାଏ । ସ୍ୱତନ୍ତ୍ର କେନ୍ଦ୍ରୀୟ ସହାୟତା ( SCA to TSS ) ଅନୁସାରେ , ରାଜ୍ୟ ସରକାରମାନଙ୍କୁ ସେମାନଙ୍କର ପ୍ରସ୍ତାବ ଏବଂ ତାହାର ମୂଲ୍ୟାୟନ ଓ ସେଭଳି ପ୍ରସ୍ତାବ ଗୃହୀତ ହେବାପରେ ତଦନୁସାରେ ପାଣ୍ଠି ଯୋଗାଇ ଦିଆଯାଇଥାଏ । ଏହି ପ୍ରସ୍ତାବକୁ ଆଦିବାସୀ ବ୍ୟାପାର ମନ୍ତ୍ରଣାଳୟର ପ୍ରକଳ୍ପ ଆକଳନ କମିଟି (ପିଏସି) ଗୃହୀତ କରିଥାଏ ।ପ୍ରସ୍ତାବ ପ୍ରସ୍ତୁତ କରିବା ଯେଉଁଥିରେ କି ଆନ୍ତଃ- ଗ୍ରାମ ମଂଜୁରୀ ସାମିଲ ଏବଂ ତାହା ସ୍ୱତନ୍ତ୍ର କେନ୍ଦ୍ରୀୟ ସହାୟତା ( SCA to TSP ) ଅନୁସାରେ କରାଯାଇଥାଏ ସେସବୁ ଆନୁସଂଗିକ କାର୍ଯ୍ୟ ସଂପାଦନ କରିବା ରାଜ୍ୟ ସରକାରମାନଙ୍କ ଦାୟିତ୍ୱ । ଏହି କ୍ରମରେ ଗୁଜରାଟ ସରକାରଙ୍କୁ ସ୍ୱତନ୍ତ୍ର କେନ୍ଦ୍ରୀୟ ସହାୟତା ଅଧୀନରେ ପାଣ୍ଠି ଯୋଗାଇ ଦିଆଯାଇଛି ଯାହାକି ସେଠାରେ 2014-15 ଏବଂ 2015-16 ଆର୍ଥକ ବର୍ଷରେ ଶିକ୍ଷା , ସ୍ୱାସ୍ଥ୍ୟ , ପରିମଳ , ଜଳ ଯୋଗାଣ , ଜୀବନଜୀବିକା , କୃଷି , ଦକ୍ଷତା ବିକାଶ ଇତ୍ୟାଦି କାର୍ଯ୍ୟକ୍ରମ ରୂପାୟନ କରିବା ଲାଗି ବ୍ୟୟ ସକାଶେ ଉଦ୍ଦିଷ୍ଟ । ଏହାର ହିସାବ ନିମ୍ନରେ ପ୍ରଦାନ କରାଗଲା:

                         
ବର୍ଷ     ଟଙ୍କା (ଲକ୍ଷ୍ୟରେ)
                         
                         
                         
2014-15  113264.14       
                         
                         
                         
2015-16  139226.79       
                         
                         
                         
2016-17  126581.37       
                         
                         
                         
2017-18  150939.99       
                         
                         

    ମଞ୍ଜୁର ଅର୍ଥ ପରିପ୍ରେକ୍ଷୀରେ ରାଜ୍ୟ ସରକାର ତାଙ୍କର ବିନିଯୋଗ ପତ୍ର ସମୟାନ୍ତରେ ପ୍ରଦାନ କରିଆସୁଛନ୍ତି ଏବଂ ସେଥିରେ ସେମାନେ ଏହି ଅର୍ଥକୁ କେଉଁ କେଉଁ ପ୍ରକଳ୍ପ ଓ ଉଦ୍ଦେଶ୍ୟରେ ବ୍ୟୟ କରିଛନ୍ତି ତାହାର ବିସ୍ତୃତ ବ୍ୟାଖ୍ୟାନ ରହିଛି ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂ ଭାଭୋର ରାଜ୍ୟସଭାରେ ଏହି ସୂଚନା ପ୍ରଦାନ କରିଛନ୍ତି ।


    *********

    
    
    (Release ID: 1541772) Visitor Counter : 1