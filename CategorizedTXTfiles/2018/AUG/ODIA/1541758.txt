      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      କର୍ପୋରେଟ ସାମାଜିକ ଦାୟିତ୍ୱବୋଧ ବ୍ୟବସାୟ ପାଇଁ ଉତ୍ତମ : ଶ୍ରୀ ସୁରେଶ ପ୍ରଭୁ
      Posted On: 02 AUG 2018 5:28PM by PIB Bhubaneshwar


    କେନ୍ଦ୍ରୀୟ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ କହିଛନ୍ତି ଯେ କର୍ପୋରେଟ ସାମାଜିକ ଦାୟିତ୍ୱ ( CSR ) ସେହି କମ୍ପାନୀମାନଙ୍କ ପାଇଁ ଦେଶରେ ଅନୁକରଣୀୟ ମଡେଲରେ ପରିଣତ ହୋଇଛି ଯେଉଁମାନଙ୍କୁ ଏହା ଆଭାସ ହୋଇଯାଇଛି କି ସମାଜର ଉନ୍ନତି ବିନା ସେମାନଙ୍କ ଆର୍ଥିକ ଉନ୍ନତି ଅଧୁରା । ନୂଆଦିଲ୍ଲୀରେ ସିଏସଆର ଉପରେ ଆୟୋଜିତ ଏକ କାର୍ଯ୍ୟକ୍ରମକୁ ସମ୍ବୋଧିତ କରି ଶ୍ରୀ ସୁରେଶ ପ୍ରଭୁ କହିଲେ ଯେ ସିଏସଆର ଏକ ବାସ୍ତବିକତା ଏବଂ ସମାଜରେ ନିବେଶ କରିବା କମ୍ପାନୀମାନଙ୍କ ପାଇଁ ବାଣିଜ୍ୟିକ ଦୃଷ୍ଟିରୁ ଏକ ଉନ୍ନତ ପଦକ୍ଷେପ ।


    ଶ୍ରୀ ସୁରେଶ ପ୍ରଭୁ କହିଲେ ଯେ ଭାରତ ବର୍ଷ 2035 ପର୍ଯ୍ୟନ୍ତ ଦଶ ଲକ୍ଷ କୋଟିର ଅର୍ଥ ବ୍ୟବସ୍ଥାରେ ପରିଣତ ହେବ , ସେ ପର୍ଯ୍ୟନ୍ତ ସିଏସଆର ସହିତ ଜଡିତ ଧନରାଶି ମଧ୍ୟ ବୃଦ୍ଧି ପାଇବ ଏବଂ ଏହାକୁ ସାମାଜିକ ବିଷୟରେ ନିବେଶ କରାଯିବ । ସେ କହିଲେ ଯେ ଜଳର ଉପଲବ୍ଧତା ଏକ ପ୍ରମୁଖ ସମସ୍ୟାରେ ପରିଣତ ହେଉଛି । ଏହା ସୁନିଶ୍ଚିତ କରାଯିବା ଆବଶ୍ୟକ ଯେ ସେହି ସମୟ ପର୍ଯ୍ୟନ୍ତ ବିଶ୍ୱର ତୃତୀୟ ସବୁଠାରୁ ବଡ ଅର୍ଥ ବ୍ୟବସ୍ଥାରେ ପରିଣତ ହେବାକୁ ଥିବା ଭାରତରେ ଜଳ ପାଇଁ କୌଣସି ସମସ୍ୟା ରହିବ ନାହିଁ । ଶ୍ରୀ ସୁରେଶ ପ୍ରଭୁ ଏହି ପ୍ରସ୍ତାବ ଦେଇଥିଲେ ଯେ ପାନୀୟ ଜଳର ଉପଲବ୍ଧତା ସମସ୍ୟା ଦୂର କରିବା ପାଇଁ କମ୍ପାନୀମାନଙ୍କୁ ନୂତନ ପ୍ରାଦ୍ୟୋଗିକୀ ଏବଂ ପ୍ରବନ୍ଧକୀୟ ବିଶେଷଜ୍ଞତା ସୁଲଭ କରିବା ଆବଶ୍ୟକ ।


    ମନ୍ତ୍ରୀ ସମସ୍ତ ସମ୍ବଳ ତଥା ଆର୍ଥିକ , ପ୍ରବନ୍ଧକୀୟ ତଥା ନୀତିଗତ ରୁପରେଖ ଏବଂ ସ୍ଥାନୀୟ ସମ୍ବଳକୁ ଆକର୍ଷିତ କରି ଭାରତ ସରକାର ଏବଂ କର୍ପୋରେଟ ହାଉସମାନଙ୍କ ସହ ସଂଯୁକ୍ତ ପ୍ରୟାସ କରିବାର ଆହ୍ୱାନ କରିଛନ୍ତି ଯାହା ଫଳରେ କି ଜଳ , ଶିକ୍ଷା , ସ୍ୱାସ୍ଥ୍ୟ ସେବା ଆଦି କ୍ଷେତ୍ରରେ ଗମ୍ଭୀର ଆହ୍ୱାନର ସମ୍ମୁଖୀନ କରାଯାଇ ପାରିବ ।


    ମନ୍ତ୍ରୀ ଏହି ଅବସରରେ ଶିକ୍ଷା , ସ୍ୱାସ୍ଥ୍ୟ ସେବା , କୌଶଳ ବିକାଶ , ମହିଳା ସଶକ୍ତୀକରଣ ଆଦି ବିଭିନ କ୍ଷେତ୍ରରେ ଘୋଷିତ ବିଜେତାମାନଙ୍କୁ ସିଏସଆର ପୁରସ୍କାର ପ୍ରଦାନ କରିଥିଲେ ।


    ***********

    
    
    (Release ID: 1541758) Visitor Counter : 1