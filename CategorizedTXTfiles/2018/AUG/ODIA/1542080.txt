      ରସାୟନ ଓ ସାର ମନ୍ତ୍ରଣାଳୟ

      ଔଷଧର ଗୁଣବତ୍ତା ଏବଂ ଜନସାଧାରଣଙ୍କୁ ସୁଲଭ ମୂଲ୍ୟରେ ଏହାର ଉପଲବ୍ଧତା ସୁନିଶ୍ଚିତ କରାଇବା ପାଇଁ ସରକାରଙ୍କ ଦ୍ୱାରା ଉଠାଯାଇଥିବା ପଦକ୍ଷେପ
      Posted On: 07 AUG 2018 3:25PM by PIB Bhubaneshwar


    କେନ୍ଦ୍ର ସଡକ ପରିବହନ ଏବଂ ରାଜମାର୍ଗ , ଜାହାଜ ଏବଂ ସାର ଓ ରସାୟନ ମନ୍ତ୍ରୀ ମନସୁଖ ଏଲ ମାଣ୍ଡଭୀୟ ଆଜି ଲୋକସଭାରେ ଜେନେରିକ ନାମ ଅନ୍ତର୍ଗତ ଔଷଧର ଗୁଣବତ୍ତା ଏବଂ ସାଧାରଣ ଲୋକଙ୍କୁ ସୁଲଭ ମୂଲ୍ୟରେ ଏହାର ଉପଲବ୍ଧତା ସୁନିଶ୍ଚିତ କରାଇବା ଲାଗି ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା ପଦକ୍ଷେପ ଉପରେ ପଚରାଯାଇଥିବା ପ୍ରଶ୍ନର ଲିଖିତ ଉତ୍ତରରେ କହିଲେ ଯେ ନିର୍ମାଣ ହେଉଥିବା ଔଷଧ , ଏହା ବ୍ରାଣ୍ଡେଡ ହେଉ କିମ୍ବା ଜେନେରିକ ହେଉ , ତାହାକୁ ଔଷଧ ଏବଂ କସମେଟିକ୍ସ ଅଧିନିୟମ , 1940 ତଥା ଏହା ବ୍ୟତୀତ ଏହାର ଗୁଣବତ୍ତା ଅନୁଯାୟୀ ନିର୍ମାଣ କରାଯାଇଥିବା ନିୟମରେ ଅନୁଶାସିତ ସମାନ ମାନଦଣ୍ଡର ହିଁ ଅନୁସରଣ କରିବାକୁ ପଡିଥାଏ । କେନ୍ଦ୍ରୀୟ ଔଷଧ ମାନକ ନିୟନ୍ତ୍ରଣ ସଙ୍ଗଠନ ( CDSCO ) ଏବଂ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଦେଶରେ ଜେନେରିକ ଔଷଧର ଗୁଣବତ୍ତା ସୁନିଶ୍ଚିତ କରିବା ପାଇଁ ବିଭିନ୍ନ ନିୟାମକୀୟ ପଦକ୍ଷେପ ଗ୍ରହଣ କରିଛନ୍ତି । ଏଗୁଡ଼ିକର ବିବରଣୀ ନିମ୍ନରେ ପ୍ରଦାନ କରାଗଲା-

      * ଅପମିଶ୍ରିତ ଔଷଧ ନିର୍ମାଣ ପାଇଁ କଠୋର ଦଣ୍ଡ ପ୍ରଦାନ କରିବା ଲାଗି ଔଷଧ ଏବଂ କସମେଟିକ୍ସ (ସଂଶୋଧନ) ଅଧିନିୟମ 2008 ଅନ୍ତର୍ଗତ ଔଷଧ ଏବଂ କସମେଟିକ୍ସ ଅଧିନିୟମ , 1940ରେ ସଂଶୋଧନ କରାଯାଇଛି । କିଛି ଅପରାଧକୁ ସଂଘୀୟ ତଥା ଜାମିନିବିହୀନ କରାଯାଇଛି ।
      * ତ୍ୱରିତ ସମାଧାନ କରିବା ପାଇଁ ଔଷଧ ଏବଂ କସମେଟିକ୍ସ ଅଧିନିୟମ ଅନ୍ତର୍ଗତ ଅପରାଧର ଶୁଣାଣି ପାଇଁ ବିଶେଷ ନ୍ୟାୟାଳୟର ଗଠନ ପାଇଁ ରାଜ୍ୟ/କେନ୍ଦ୍ରଶାସିତ ପ୍ରଦେଶମାନଙ୍କଠାରୁ ଆଗ୍ରହ ପ୍ରକାଶ କରିଛନ୍ତି । ଏପର୍ଯ୍ୟନ୍ତ 22ଟି ରାଜ୍ୟ ପ୍ରଥମରୁ ନିର୍ଦ୍ଧିଷ୍ଟ ବିଶେଷ ନ୍ୟାୟାଳୟର ସ୍ଥାପନା କରିଦେଇଛନ୍ତି ।
      * ଔଷଧ ଏବଂ କସମେଟିକ୍ସ (ସଂଶୋଧନ) ଅଧିନିୟମ , 2008 ଅନ୍ତର୍ଗତ ବୃଦ୍ଧି ପାଇଥିବା ଦଣ୍ଡ ଅନୁଯାୟୀ ଅପମିଶ୍ରିତ କିମ୍ବା ଅଣ-ମାନକ ଗୁଣବତ୍ତା ବିଶିଷ୍ଟ ଔଷଧର ନମୁନା ଉପରେ କାରବାର କରିବା ପାଇଁ ଦିଗ ନିର୍ଦ୍ଦେଶକୁ ରାଜ୍ୟ ଔଷଧ ନିୟନ୍ତ୍ରକମାନଙ୍କୁ ନିର୍ଦ୍ଦେଶ ପ୍ରଦାନ କରାଯାଇଛି , ଯାହା ଫଳରେ କି ଏହାର ସମାନ କାର୍ଯ୍ୟାନ୍ୱୟନ ହୋଇପାରିବ ।
      * କେନ୍ଦ୍ରୀୟ ଔଷଧ ମାନକ ନିୟନ୍ତ୍ରଣ ସଙ୍ଗଠନ ( CDSCO )ରେ ଅନୁମୋଦିତ ପଦ ସଂଖ୍ୟା 2008ରେ 111ରୁ ବୃଦ୍ଧି ପାଇ 2018ରେ 510ରେ ପହଞ୍ଚିଛି ।
      * ସିଡିଏସସିଓ ଅନ୍ତର୍ଗତ କେନ୍ଦ୍ରୀୟ ଔଷଧ ପରୀକ୍ଷଣ ପ୍ରୟୋଗଶାଳାମାନଙ୍କର ପରୀକ୍ଷଣ କ୍ଷମତାକୁ ଲଗାତାର ମଜଭୁତ କରାଯାଉଛି , ଯାହା ଫଳରେ ଦେଶରେ ଔଷଧ ନମୁନାର ପରୀକ୍ଷଣ ଦ୍ରୂତଗତିରେ ବୃଦ୍ଧି ପାଉଛି ।

    ଏତଦବ୍ୟତୀତ ଶ୍ରୀ ମାଣ୍ଡଭୀୟ ସୂଚନା ପ୍ରଦାନ କରିଥିଲେ ଯେ ଦେଶରେ ଔଷଧର ନିର୍ମାଣ , ବିକ୍ରୟ ଏବଂ ବିତରଣର ଆଇନଗତ ଲାଇସେନ୍ସିକରଣ ଏବଂ ଯାଞ୍ଚର ଏକ ପ୍ରଣାଳୀ ଜରିଆରେ ଔଷଧ ଏବଂ କସମେଟିକ୍ସ ଅଧିନିୟମ , 1940 ତଥା ଏହାପରେ ପ୍ରସ୍ତୁତ ନିୟମ , 1954 ପ୍ରାବଧାନ ଅନ୍ତର୍ଗତ କରାଯାଇଥାଏ ।


    ************


    

    
    (Release ID: 1542080) Visitor Counter : 2
    
    
    
    
    

*