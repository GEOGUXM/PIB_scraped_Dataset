      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      72ତମ ସ୍ୱାଧୀନତା ଦିବସ ଅବସରରେ ଲାଲକିଲ୍ଲାରୁ ଦେଶବାସୀଙ୍କୁ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 15 AUG 2018 9:43PM by PIB Bhubaneshwar


    72ତମ ସ୍ୱାଧୀନତା ଦିବସ ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଦେଶକୁ ଲାଲକିଲ୍ଲା ଦୁର୍ଗ ଉପରୁ ସମ୍ବୋଧନ କରିଛନ୍ତି । ଭାରତ ସମ୍ପ୍ରତି ଆତ୍ମବିଶ୍ୱାସରେ ଭରି ରହିଥିବା ନେଇ ଦୃଢ଼ୋକ୍ତି ପ୍ରକାଶ କରି ପ୍ରଧାନମନ୍ତ୍ରୀ 6 ଜଣ ଯୁବ ମହିଳା ନୌସେନା ପଦାଧିକାରୀଙ୍କ ସଫଳତା ଏବଂ ଗରିବ ପରିବାରରୁ ଆସିଥିବା ଭାରତୀୟ କ୍ରୀଡାବିତମାନଙ୍କ ସଫଳତା ସମ୍ବନ୍ଧରେ ପ୍ରକାଶ କରିଥିଲେ । ସେ ନୀଳଗିରି ପର୍ବତରେ ଫୁଟୁଥିବା ନୀଳକୁରୁଞ୍ଜି ଫୁଲ ସମ୍ବନ୍ଧରେ ପ୍ରକାଶ କରିଥିଲେ ଯାହାକି ଏପରି ଏକ ପ୍ରକ୍ରିୟା ଯାହା ପ୍ରତି 12 ବର୍ଷରେ ଥରେ ଘଟିଥାଏ । ସେ କହିଲେ ଯେ ସଂସଦର ସଦ୍ୟ ସମାପ୍ତ ଅଧିବେଶନ ସାମାଜିକ ନ୍ୟାୟ ପ୍ରତି ସମର୍ପିତ । ସେ କହିଲେ ଯେ ଭାରତ ହେଉଛି ସମ୍ପ୍ରତି ବିଶ୍ୱର ଷଷ୍ଠ ସର୍ବବୃହତ୍ ଗଣତନ୍ତ୍ର ।


    ପ୍ରଧାନମନ୍ତ୍ରୀ ସ୍ୱାଧୀନତା ସଂଗ୍ରାମୀ ଏବଂ ଶହୀଦମାନଙ୍କୁ ଶ୍ରଦ୍ଧାଞ୍ଜଳି ଅର୍ପଣ କରିଥିଲେ । ସେ ସୁରକ୍ଷା ବାହିନୀ ଏବଂ ପୋଲିସ ବାହିନୀର ଯବାନମାନଙ୍କୁ ସମ୍ମାନ ପ୍ରଦର୍ଶନ କରିଥିଲେ । ସେ ବିଶେଷ କରି ଜାଲିୱାନାୱାଲା ବାଗ ହତ୍ୟାକାଣ୍ଡର ଶହୀଦମାନଙ୍କୁ ସ୍ମରଣ କରିଥିଲେ , ଯାହାକି 1919 ବୈଶାଖି ଦିବସରେ ଅନୁଷ୍ଠିତ ହୋଇଥିଲା । ଦେଶର କେତେକ ଅଂଶରେ ବନ୍ୟାରେ ପ୍ରଭାବିତ ହୋଇଥିବା ବ୍ୟକ୍ତିମାନଙ୍କ ପାଇଁ ସେ ଶୋକପ୍ରକାଶ କରିଥିଲେ ।


    ସେ କବି ସୁବ୍ରମଣ୍ୟମ ଭାରତୀଙ୍କ ଉକ୍ତି ଉଦ୍ଧୃତ କରି କହିଲେ ଯେ ସମସ୍ତ ପ୍ରକାରର ଶୃଙ୍ଖଳ ବିରୋଧରେ ଭାରତ ସମଗ୍ର ବିଶ୍ୱକୁ ମାର୍ଗ ପ୍ରଦର୍ଶିତ କରିବ । ସେ କହିଲେ ଯେ ଏହି ସ୍ୱପ୍ନ ହେଉଛି ଅଗଣିତ ସ୍ୱାଧୀନତା ସଂଗ୍ରାମୀଙ୍କର । ଆଉ ଏପରି ଏକ ସ୍ୱପ୍ନର ଦେଶ ନିର୍ମାଣ ପାଇଁ ବାବାସାହେବ ଭୀମରାଓ ଆମ୍ବେଦକରଙ୍କ ଦ୍ୱାରା ଏକ ସମନ୍ୱିତ ସମ୍ବିଧାନ ପ୍ରଣୟନ କରାଯାଇଛି , ଯେଉଁଥିରେ କି ଗରିବଙ୍କ ପାଇଁ ନ୍ୟାୟ ଥିବ ଏବଂ ଆଗକୁ ବଢ଼ିବା ପାଇଁ ସମସ୍ତଙ୍କ ପାଖରେ ସମାନ ସୁଯୋଗ ଥିବ । ସେ କହିଲେ ଯେ ଦେଶ ଗଠନ କରିବା ପାଇଁ ସମ୍ପ୍ରତି ଭାରତୀୟମାନେ ଏକତ୍ର ହେଉଛନ୍ତି । ସେ ପାଇଖାନା ନିର୍ମାଣ , ଗ୍ରାମରେ ବିଦ୍ୟୁତୀକରଣ ବ୍ୟବସ୍ଥା ପହଂଚିବା , ଏଲପିଜି ଗ୍ୟାସ ସଂଯୋଗ , ଗୃହ ନିର୍ମାଣ ଆଦି ବିଭିନ୍ନ କ୍ଷେତ୍ରରେ ବିକାଶର ଗତି ସମ୍ବନ୍ଧରେ ଉଦାହରଣ ପ୍ରଦାନ କରିଥିଲେ ।


    ସେ କହିଲେ ଯେ କେନ୍ଦ୍ର ସରକାର ବିଭିନ୍ନ ନିଷ୍ପତ୍ତି ଗ୍ରହଣ କରିଥିଲେ ଯେଉଁଗୁଡିକ କି ଦୀର୍ଘଦିନ ଧରି ଝୁଲି ରହିଥିଲା ଏବଂ ଏଗୁଡ଼ିକ ମଧ୍ୟରେ ସାମିଲ ଥିଲା କୃଷକମାନଙ୍କ ପାଇଁ ଉଚ୍ଚତର ସର୍ବନିମ୍ନ ସହାୟକ ମୂଲ୍ୟ , ଜିଏସଟି ଏବଂ ଏକ ପାହ୍ୟା-ଏକ ପେନସନ । ସେ କହିଲେ ଯେ କେନ୍ଦ୍ର ସରକାର ଜାତୀୟ ସ୍ୱାର୍ଥକୁ ଅଗ୍ରାଧୀକାର ପ୍ରଦାନ କରୁଥିବାରୁ ଏହା ସମ୍ଭବ ହୋଇପାରିଛି । ପ୍ରଧାନମନ୍ତ୍ରୀ ପ୍ରକାଶ କଲେ ଯେ 2013 ତୁଳନାରେ ଆନ୍ତର୍ଜାତିକ ସଂଗଠନ ଓ ଏଜେନ୍ସି ଗୁଡ଼ିକ ସମ୍ପ୍ରତି ଭାରତକୁ କିପରି ଭିନ୍ନ ଦୃଷ୍ଟିରେ ଦେଖୁଛନ୍ତି । ସେ କହିଲେ ଯେ ଏକଦା ଭାରତ ନୀତିଗତ ପକ୍ଷାଘାତରେ ପୀଡିତ ଥିଲାବେଳେ , ସମ୍ପ୍ରତି ଏଥିରେ ସୁଧାର ଆସି ସଂସ୍କାର , ପ୍ରଦର୍ଶନ ଏବଂ ରୂପାନ୍ତରଣରେ ପହଂଚିଛି । ସେ କହିଲେ ଯେ ଭାରତ ସମ୍ପ୍ରତି ଅନେକ ବହୁମୁଖୀ ସଂଗଠନ ଗୁଡ଼ିକର ସଦସ୍ୟ ଏବଂ ଆନ୍ତର୍ଜାତିକ ସୌର ଗଠବନ୍ଧନର ନେତୃତ୍ୱ ନେଉଛି । ପ୍ରଧାନମନ୍ତ୍ରୀ କହିଲେ ଯେ ସମ୍ପ୍ରତି ଉତ୍ତର-ପୂର୍ବ ରାଜ୍ୟଗୁଡ଼ିକ କ୍ରୀଡ଼ା ସଫଳତା , ବିଦ୍ୟୁତ ସଂଯୋଗ ହୋଇନଥିବା ଗ୍ରାମଗୁଡ଼ିକୁ ବିଦ୍ୟୁତ ସଂଯୋଗୀକରଣ ଏବଂ ଜୈବ କୃଷିର ପ୍ରମୁଖ ସ୍ଥାନ ଭାବେ ଖବରର ଶିରୋନାମା ମଣ୍ଡନ କରୁଛନ୍ତି ।


    ପ୍ରଧାନମନ୍ତ୍ରୀ କହିଲେ ଯେ ମୁଦ୍ରା ଯୋଜନା ଅନ୍ତର୍ଗତ 13 କୋଟି ଋଣ ସହାୟତା ପ୍ରଦାନ କରାଯାଇଛି ଏବଂ ଏହି ସଂଖ୍ୟାରୁ 4 କୋଟି ଏହିପରି ଋଣ ପ୍ରାଥମିକ ହିତାଧିକାରୀମାନଙ୍କୁ ପ୍ରଦାନ କରାଯାଇଛି ।


    ପ୍ରଧାନମନ୍ତ୍ରୀ କହିଲେ ଯେ ଭାରତ ଏହାର ବୈଜ୍ଞାନିକମାନଙ୍କୁ ନେଇ ଗର୍ବିତ । ସେ ଘୋଷଣା କରିଥିଲେ ଯେ ଭାରତ ଏହାର ସାମର୍ଥ୍ୟ ବ୍ୟବହାର କରି 2022 ସୁଦ୍ଧା “ ଗଗନ-ଯାନ ” ନାମକ ଏକ ମଣିଷ ଚାଳିତ ମହାକାଶ ମିଶନ ଅଭିଯାନ କରିବ । ସେ କହିଲେ ଯେ ଏପରି କରିବାରେ ଭାରତ ହେବ ବିଶ୍ୱର ଚତୁର୍ଥ ରାଷ୍ଟ୍ର ।


    2022 ସୁଦ୍ଧା କୃଷକମାନଙ୍କ ଆୟ ଦ୍ୱିଗୁଣିତ କରିବା ଅନ୍ତର୍ଦୃଷ୍ଟି ସମ୍ବନ୍ଧରେ ପ୍ରଧାନମନ୍ତ୍ରୀ ଦୃଢ଼ ଭାବେ ପ୍ରକାଶ କରିଥିଲେ ଯେ ବହୁ କଠିନ ମନେ ହେଉଥିବା ଲକ୍ଷ୍ୟ ହାସଲ କରିବା ହେଉଛି କାର୍ଯ୍ୟ । ସେ କହିଲେ ଯେ ଉଜ୍ଜ୍ୱଳା ଯୋଜନା ଏବଂ ସୌଭାଗ୍ୟ ଯୋଜନା ଜନସାଧାରଣଙ୍କୁ ମର୍ଯ୍ୟଦା ପ୍ରଦାନ କରୁଛି । ସେ କହିଲେ ଯେ ବିଶ୍ଵ ସ୍ୱାସ୍ଥ୍ୟ ସଂଗଠନ ଭଳି ସଂସ୍ଥା ସ୍ୱଚ୍ଛ ଭାରତ ମିଶନ ଅନ୍ତର୍ଗତ ପ୍ରଗତିକୁ ପ୍ରଶଂସା କରିଛନ୍ତି । ଶ୍ରୀ ନରେନ୍ଦ୍ର ମୋଦୀ ଚଳିତ ବର୍ଷ ସେପ୍ଟେମ୍ବର 25 ତାରିଖରେ ପଣ୍ଡିତ ଦୀନଦୟାଲ ଉପାଧ୍ୟାୟଙ୍କ ଜୟନ୍ତୀରେ ପ୍ରଧାନମନ୍ତ୍ରୀ ଜନ ଆରୋଗ୍ୟ ଅଭିଯାନର ଶୁଭାରମ୍ଭ କରିଥିଲେ । ସେ ଦୃଢ଼ତା ପ୍ରକାଶ କରି କହିଲେ ଯେ ଭାରତର ଗରିବମାନଙ୍କୁ ଭଲ ଖାଦ୍ୟ ପ୍ରଦାନ କରିବା ଏବଂ ଉଚ୍ଚ ଗୁଣାତ୍ମକ ମାନର ଏବଂ ସୁଲଭ ସ୍ୱାସ୍ଥ୍ୟ ସେବା ପ୍ରଦାନକୁ ଆମେ ସୁନିଶ୍ଚିତ କରିବା ଆବଶ୍ୟକ ।


    ପ୍ରଧାନମନ୍ତ୍ରୀ କହିଲେ ଯେ କିପରି ଭାବେ 6 କୋଟି ନକଲି ହିତାଧିକାରୀଙ୍କୁ ହଟେଇ ଦିଆଯିବା ପରେ ସରକାରୀ ଯୋଜନାର ଯଥାର୍ଥ ଲାଭ ଲୋକଙ୍କୁ ମିଳିପାରୁଛି ।


    ଭାରତର ସଚ୍ଚୋଟ କରଦାତାଙ୍କର ଦେଶର ପ୍ରଗତି ନେଇ ଏକ ପ୍ରମୁଖ ଭୂମିକା ରହିଛି । ସେ ପୁନଶ୍ଚ କହିଥିଲେ ଯେ ସେମାନଙ୍କ ଯୋଗୁ ଅନେକ ଲୋକଙ୍କୁ ଖାଦ୍ୟ ମିଳୁଛି ଏବଂ ଗରିବ ବ୍ୟକ୍ତିଙ୍କ ଜୀବନ ରୂପାନ୍ତରିତ ହେଉଛି ।


    ପ୍ରଧାନମନ୍ତ୍ରୀ କହିଥିଲେ ଯେ ଯେଉଁମାନେ ଦୁର୍ନୀତି ଗସ୍ତ ଏବଂ ଯେଉଁମାନଙ୍କର କଳାଧନ ରହିଛି ସେସମାନଙ୍କୁ କ୍ଷମା କରାଯାଇ ପାରିବ ନାହିଁ । ସେ କହିଲେ ଦିଲ୍ଲୀର ରାସ୍ତା ଏବେ କ୍ଷମତା ଦଲାଲଙ୍କଠାରୁ ମୁକ୍ତି ଏବଂ ଗରିବ ଲୋକର କଥାକୁ ମଧ୍ୟ ଶୁଣାଯାଉଛି ।


    ପ୍ରଧାନମନ୍ତ୍ରୀ ଘୋଷଣା କଲେ ଯେ ଭାରତୀୟ ସେନାବାହିନୀର ସର୍ଟସର୍ଭିସ କମିଶନର ମହିଳା ପଦାଧିକାରିୀମାନେ ଏକ ସ୍ୱଚ୍ଛ ଚୟନ ପ୍ରକ୍ରିୟା ମାଧ୍ୟମରେ ସ୍ଥାୟୀ କମିଶନ ପଦବୀ ପାଇଁ ଯୋଗ୍ୟ ବିବେଚିତ ହେବେ ।


    ପ୍ରଧାନମନ୍ତ୍ରୀ ପ୍ରକାଶ କରିଥିଲେ ଯେ ତିନ ତଲାକ ଦ୍ୱାରା ମୁସଲିମ ମହିଳାମାନଙ୍କ ପ୍ରତି ବହୁଳ ଭାବେ ଅନ୍ୟାୟ ହୋଇଛି । ପ୍ରଧାନମନ୍ତ୍ରୀ ଦୃଢ଼ ନିଶ୍ଚିତତା ପ୍ରକାଶ କରିଥିଲେ ଯେ ସେ ମହିଳାମାନଙ୍କୁ ନ୍ୟାୟ ପ୍ରଦାନ କରିବେ ।


    ପ୍ରଧାନମନ୍ତ୍ରୀ ଦେଶରେ ବାମପନ୍ଥୀ , ଚରମବାଦର ବିପର୍ଯ୍ୟୟ ସମ୍ବନ୍ଧରେ ଆଲୋଚନା କରିଥିଲେ । ସେ ଜାମ୍ମୁ କାଶ୍ମୀର ରାଜ୍ୟକୁ ନେଇ ପୂର୍ବତନ ପ୍ରଧାନମନ୍ତ୍ରୀ ବାଜପାୟୀଙ୍କ ଭିଜନ ଇନସାନିୟତ , ଜମ୍ମୁରିୟତ , କାଶ୍ମୀରିୟତ ସମ୍ବନ୍ଧରେ ଦୋହରାଇଥିଲେ । ସମସ୍ତଙ୍କ ପାଇଁ ଘର , ସମସ୍ତଙ୍କ ପାଇଁ ଶକ୍ତି , ସମସ୍ତଙ୍କ ପାଇଁ ଇନ୍ଧନ , ସମସ୍ତଙ୍କ ପାଇଁ ଜଳ , ସମସ୍ତଙ୍କ ପାଇଁ ଦକ୍ଷତା , ସମସ୍ତଙ୍କର ବୀମା ଏବଂ ସମସ୍ତଙ୍କୁ ସଂଯୋଗ ଆଦି ଅନ୍ତର୍ଦୃଷ୍ଟି ଉପରେ ଗୁରୁତ୍ୱାରୋପ କରିଥିଲେ ।


    ସେ କହିଥିଲେ ଯେ ଭାରତର ପ୍ରଗତି ପୁଷ୍ଟିହୀନତା ଦୂର କରିବା । ଏବଂ ଭାରତୀୟମାନଙ୍କୁ ଏକ ଗୁଣାତ୍ମକ ମାନର ଜୀବନ ଜିଇଁବା ଦିଗରେ ସୁଯୋଗ ଦେବାକୁ ସେ ଅତ୍ୟନ୍ତ ବ୍ୟାକୁଳ ଏବଂ ଆଗ୍ରହୀ ।


    **********

    
    
    (Release ID: 1543138) Visitor Counter : 5