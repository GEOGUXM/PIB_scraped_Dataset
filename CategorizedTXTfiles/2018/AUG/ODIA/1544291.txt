      ବୃହତ ଶିଳ୍ପ ଓ ସାଧାରଣ ଉଦ୍ୟୋଗ ମନ୍ତ୍ରଣାଳୟ

      ଉଦ୍ୟୋଗ ଭବନରେ ଇ-ବାହାନ ପାଇଁ ଚାର୍ଜିଂ ଷ୍ଟେସନର ଉଦଘାଟନ
      Posted On: 28 AUG 2018 2:49PM by PIB Bhubaneshwar


    କେନ୍ଦ୍ରୀୟ ଭାରୀ ଉଦ୍ୟୋଗ ଏବଂ ସାର୍ବଜନୀକ ଉପକ୍ରମ ମନ୍ତ୍ରୀ ଅନନ୍ତ ଜି ଗୀତେ ଆଜି ନୂଆଦିଲ୍ଲୀର ଉଦ୍ୟୋଗ ଭବନରେ ଦୁଇଟି ଚାର୍ଜିଂ ଷ୍ଟେସନ , ଗୋଟିଏ ଫାଷ୍ଟ ଚାର୍ଜିଂ ( DC ) ପାଇଁ ତଥା ଦ୍ୱିତୀୟ ସ୍ଲୋ ଚାର୍ଜିଂ ( AC ) ଷ୍ଟେସନର ଉଦଘାଟନ କରିଛନ୍ତି । ଏହା ଭାରୀ ଉଦ୍ୟୋଗ ବିଭାଗର ସ୍ୱଚ୍ଛତା ପକ୍ଷ ଉତ୍ସବର ଏକ ଅଂଶବିଶେଷ । ଇ-ବାହାନର ଚାର୍ଜିଂକୁ ସୁଗମ କରିବା ପାଇଁ ଉଦ୍ୟୋଗ ଭବନ ପରିସରରେ 8ଟି ଚାର୍ଜିଂ ଷ୍ଟେସନର ସ୍ଥାପନା କରାଯାଇଛି । 8ଟି ଚାର୍ଜିଂ ଷ୍ଟେସନ ମଧ୍ୟରୁ ଦୁଇଟି ଫାଷ୍ଟ ଚାର୍ଜିଂ ଷ୍ଟେସନର ସ୍ଥାପନା ବିଏଚଏଲ ଦ୍ୱାରା କରାଯାଇଛି , ଯେତେବେଳେ କି 6ଟି ସ୍ଲୋ ଚାର୍ଜିଂ ଷ୍ଟେସନର ସ୍ଥାପନା ଏନର୍ଜି ଏଫିସିଏନ୍ସି ସର୍ଭିସେସ ଲିମିଟେଡ ( EESL ) ଦ୍ୱାରା କରାଯାଇଛି । ଏସି ଚାର୍ଜର ତିନୋଟି ଆଉଟଲେଟରୁ ନିର୍ମିତ , ଯାହାକି ଏକା ସମୟରେ ତିନୋଟି କାରକୁ ଚାର୍ଜ କରିପାରେ ଏବଂ ଚାର୍ଜିଂ ସମୟ 6-8 ଘଣ୍ଟା ହେବ । ଡିସି ଚାର୍ଜର ଏକ ଆଉଟଲେଟରୁ ନିର୍ମିତ , ଯାହା 1.5 ଘଣ୍ଟା ଚାର୍ଜିଂ ସମୟ ସହିତ ଏକାଥରେ ଗୋଟିଏ କାରକୁ ଚାର୍ଜ କରିବ ।


    ସ୍ୱଚ୍ଛ ଭାରତ ମିଶନର ଏକ ଅଂଶବିଶେଷ ସ୍ୱରୂପ ତଥା ଦେଶରେ ଇଲେକ୍ଟ୍ରୋନିକ ମୋବିଲିଟିକୁ ବୃଦ୍ଧି କରିବା ପାଇଁ ଭାରତ ସରକାରଙ୍କ ସତତ ପ୍ରୟାସ ଜାରି ରଖିବା ପାଇଁ ଭାରୀ ଉଦ୍ୟୋଗ ବିଭାଗ ନିକଟରେ ରୁଚିର ଅଭିବ୍ୟକ୍ତି ମାଧ୍ୟମରେ ଚୟନ କରାଯାଇଥିବା ସହର ଏବଂ ବିଶେଷ ବର୍ଗ ବିଶିଷ୍ଟ ରାଜ୍ୟମାନଙ୍କୁ 455ଟି ଇଲେକ୍ଟ୍ରୋନିକ ବସର ଆବଂଟନ କରିଛନ୍ତି ।


    ***************


    

    
    (Release ID: 1544291) Visitor Counter : 2