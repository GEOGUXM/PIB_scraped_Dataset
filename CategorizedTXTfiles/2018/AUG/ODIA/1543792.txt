      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜୁନାଗଡ଼ ଜିଲ୍ଲାରେ ବିଭିନ୍ନ ପ୍ରକଳ୍ପ ଉଦ୍ଘାଟନ କଲେ ପ୍ରଧାନମନ୍ତ୍ରୀ
      Posted On: 23 AUG 2018 8:42PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଜୁନାଗଡ଼ ଜିଲ୍ଲାରେ ବିଭିନ୍ନ ପ୍ରକଳ୍ପ ଉଦ୍ଘାଟନ କରିଥିଲେ । ଏଥିମଧ୍ୟରେ ରହିଛି ଏକ ସରକାରୀ ସାଧାରଣ ଡାକ୍ତରଖାନା , ଏକ ଦୁଗ୍ଧ ପ୍ରକ୍ରିୟାକରଣ କାରଖାନା ଏବଂ ଜୁନାଗଡ଼ କୃଷି ବିଶ୍ୱବିଦ୍ୟାଳୟର କେତୋଟି ଅଟ୍ଟାଳିକା ।


    ଏହି ଅବସରରେ ଆୟୋଜିତ ଏକ ସାଧାରଣ ସଭାରେ ଉଦ୍ବୋଧନ ଦେଇ ପ୍ରଧାନମନ୍ତ୍ରୀ କହିଥିଲେ ଯେ , 500 କୋଟି ଟଙ୍କାରୁ ଅଧିକ ବ୍ୟୟରେ 9ଟି ଉପକ୍ରମର ଲୋକାର୍ପଣ ଏବଂ ଭିତ୍ତିପ୍ରସ୍ତର ସ୍ଥାପନ କରାଯାଇଛି । ସେ କହିଥିଲେ ଯେ ଭାରତର ବିକାଶ ଯାତ୍ରାରେ ଏକ ନୂତନ ଶକ୍ତି ଏବଂ ଚମକ ଦେଖା ଦେଉଛି ।


    ପ୍ରଧାନମନ୍ତ୍ରୀ କହିଥିଲେ ଯେ , ଗୁଜରାଟରେ ଏହା ସୁନିଶ୍ଚିତ କରାଯିବା ଲାଗି ଲଗାତାର ପ୍ରୟାସ କରାଯାଉଛି ଯେ ରାଜ୍ୟର ପ୍ରତ୍ୟେକ ଭାଗ ପର୍ଯ୍ୟନ୍ତ ପର୍ଯ୍ୟାପ୍ତ ପରିମାଣର ପାଣି ଯେପରି ପହଁଚିବ । ଆମେ ଜଳ ସଂରକ୍ଷଣ ଦିଗରେ ମଧ୍ୟ କାର୍ଯ୍ୟ କରୁଛି ବୋଲି ପ୍ରଧାନମନ୍ତ୍ରୀ ଉଲ୍ଲେଖ କରିଥିଲେ ।


    ସେ କହିଥିଲେ ଯେ , ଗୁଜରାଟରେ ମେଡ଼ିକାଲ କଲେଜ ଏବଂ ହସପିଟାଲ ନିର୍ମାଣ କରାଯାଉଛି । ଏହାଦ୍ୱାରା କେବଳ ରୋଗୀ ଉପକୃତ ହେବେ ନାହିଁ ବରଂ ସେମାନଙ୍କୁ ମଧ୍ୟ ଲାଭ ମିଳିବ ଯେଉଁମାନେ ଡାକ୍ତରୀ ପଢ଼ିବା ଲାଗି ଚାହୁଁଛନ୍ତି । ସେ ଜନ ଔଷଧି ଯୋଜନା ବିଷୟରେ ମଧ୍ୟ ଉଲ୍ଲେଖ କରିଥିଲେ , ଯାହା ଅଧୀନରେ ଜନ ଔଷଧି କେନ୍ଦ୍ର ଖୋଲାଯାଉଛି ଏବଂ ଔଷଧ ଦର ହ୍ରାସ ପାଇଛି । ସେ କହିଥିଲେ ଯେ ଗରିବ ଏବଂ ମଧ୍ୟବିତ୍ତବର୍ଗଙ୍କୁ ଶସ୍ତାରେ ଔଷଧ ଯୋଗାଇଦେବା ଗୁରୁତ୍ୱପୂର୍ଣ୍ଣ ।


    ପ୍ରଧାନମନ୍ତ୍ରୀ କହିଥିଲେ ଯେ , ସ୍ୱଚ୍ଛତା ଉପରେ ସରକାର ଗୁରୁତ୍ୱ ଦେଇଥିବାରୁ ଚାରିଆଡ଼ୁ ପ୍ରଶଂସା ମିଳୁଛି । ସ୍ୱଚ୍ଛତା ଉପରେ ଗୁରୁତ୍ୱ ଦେବା ଜରୁରୀ କାରଣ ସ୍ୱଚ୍ଛ ଭାରତ ଦ୍ୱାରା ଲୋକମାନେ ନିରୋଗ ରହିବା ସୁନିଶ୍ଚିତ ହୋଇପାରିବ ।


    ପ୍ରଧାନମନ୍ତ୍ରୀ କହିଥିଲେ ଯେ , ସ୍ୱାସ୍ଥ୍ୟ କ୍ଷେତ୍ରରେ ଭଲ ଡାକ୍ତର ଏବଂ ସ୍ୱାସ୍ଥ୍ୟ କର୍ମୀଙ୍କର ଆବଶ୍ୟକତା ରହିଛି । ଆମେ ଚାହୁଁଛୁ ଯେ ଚିକିତ୍ସା ଉପକରଣ ଦେଶରେ ହିଁ ନିର୍ମାଣ କରାଯାଉ । ସେ କହିଥିଲେ ଯେ ଡାକ୍ତରମାନେ ବିଶ୍ୱସ୍ତରୀୟ ପ୍ରଯୁକ୍ତିର ଅଗ୍ରଗତି ସହିତ ପାଦ କୁ ପାଦ ମିଳାଇ ଚାଲିବା ଆବଶ୍ୟକ ।


    ପ୍ରଧାନମନ୍ତ୍ରୀ ଜୋର ଦେଇ କହିଥିଲେ ଯେ ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା-ଆୟୁଷ୍ମାନ ଭାରତ ସ୍ୱାସ୍ଥ୍ୟ କ୍ଷେତ୍ରରେ ପରିବର୍ତ୍ତନ ଆଣିବ ଏବଂ ଏହା ଗରିବ ଲୋକମାନଙ୍କ ପାଇଁ ଶସ୍ତା ଦରରେ ଉଚ୍ଚ ମାନର ସ୍ୱାସ୍ଥ୍ୟ ସେବା ସୁବିଧା ସୁନିଶ୍ଚିତ କରିପାରିବ ।


    **********

    
    
    (Release ID: 1543792) Visitor Counter : 3