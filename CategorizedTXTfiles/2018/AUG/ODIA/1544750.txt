      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କାଠମାଣ୍ଡୁରେ ପଶୁପତିନାଥ ଧର୍ମଶାଳା ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 31 AUG 2018 8:33PM by PIB Bhubaneshwar


    ସମ୍ମାନନୀୟ ପ୍ରଧାନମନ୍ତ୍ରୀ ଓଲି ମହୋଦୟ , ସଂସ୍କୃତି ଏବଂ ପର୍ଯ୍ୟଟନ ମନ୍ତ୍ରୀ ରବିନ୍ଦର ପ୍ରସାଦ ଅଧିକାରୀ ମହାଶୟ , ପଶୁପତି ଅଂଚଳ ବିକାଶ ଟ୍ରଷ୍ଟର ସଦସ୍ୟ ଡ଼କ୍ଟର ପ୍ରଦୀପ ଢ଼କଲ ମହାଶୟ , ଏଠାରେ ଉପସ୍ଥିତ ଅନ୍ୟ ସମ୍ମାନନୀୟ ଅତିଥିଗଣ , ଦୂର ଦୂରାନ୍ତରୁ ଆସିଥିବା ଭୋଲେ ବାବାଙ୍କର ଭକ୍ତଗଣ ଏବଂ ନେପାଳର ମୋର ପ୍ରିୟ ଭାଇ ଓ ଭଉଣୀମାନେ ।


    ବାବା ବିଶ୍ୱନାଥଙ୍କ କାଶୀ ଧରଣୀର ଜଣେ ପୁତ୍ର ଆଜି ପଶୁପତିନାଥଙ୍କ ପ୍ରାଙ୍ଗଣରେ ଏକାଠି ହୋଇଥିବା ଆପଣମାନଙ୍କୁ ସମସ୍ତଙ୍କୁ ଆଦର ପୂର୍ବକ ପ୍ରଣାମ କରୁଛି । ଆଦରଣୀୟ ଓଲି ମହୋଦୟ , ଯାହା କହିଲେ କି ନେପାଳୀ ଭାଷା ଆଉ ଆମେ ଗୁଜରାଟ ବାଲାଙ୍କୁ ବୁଝିବା ହେଉଛି ବଡ଼ ସରଳ ।


    ଭାରତ ଏବଂ ନେପାଳର ମନ୍ତ୍ରୀ , ଯେତେବେଳେ ଅଟଳ ବିହାରୀ ବାଜପେୟୀଙ୍କର ସ୍ୱର୍ଗବାସ ହେଲା ତ ଆମେ ଜାଣୁ କି ଏହି ଦୁଃଖର ସମୟରେ ଯେତେବେଳେ କେହି ନିଜର ସ୍ୱଜନ ଆପଣଙ୍କ ପର୍ଯ୍ୟନ୍ତ ପହଂଚି ଥାଆନ୍ତି , ତ ଆପଣଙ୍କ ମନକୁ ଏକ ବହୁତ ବଡ଼ ଆଶ୍ୱାସନା ମିଳିଥାଏ । ଅଟଳ ଜୀଙ୍କର ସ୍ୱର୍ଗବାସର କିଛି ସମୟ ପରେ କୋଲି ମହାଶୟ ମୋତେ ଫୋନ କରି ଏହି ଦୁଃଖର ସମୟରେ ସାନ୍ତ୍ୱନା ଦେଲେ , ଏହା ଏକ ଔପଚାରିକତା ନ ଥିଲା । ଥିଲା ନିଜସ୍ୱ ଭାବର ଏକ ସ୍ୱାଭାବିକ ପ୍ରକିୟା ଆଉ ଅଟଳ ଜୀଙ୍କ ପ୍ରତି ଯେଉଁ ଆଦର ଏବଂ ଭାବର ସହିତ ବିଦେଶ ମନ୍ତ୍ରୀ ସ୍ୱୟଂ ତାଙ୍କର ଅନ୍ତ୍ୟେଷ୍ଟିରେ ଯୋଗ ଦେବାକୁ ଆସିଥିଲେ । ଆଉ ଆଜି ଅଟଳ ଜୀଙ୍କର କବିତା ଗୁଡ଼ିକୁ ନେପାଳୀ ଭାଷାରେ ଅନୁବାଦ କରିବା ପାଇଁ ନେପାଳ ସ୍ଥିର କରିଛି । ମୁଁ ବୁଝୁଛି କି କୌଣସି ମଧ୍ୟ ମହାପୁରୁଷଙ୍କର ସ୍ମୃତି ତାଙ୍କ ବାର୍ତ୍ତାକୁ ଆମେ କିଭଳି ଧରି ରଖି ପାରୁଛେ , ସେ ଯେଉଁ ଜ୍ଞାନ ପରଷିଛନ୍ତି ସେହି ଜ୍ଞାନକୁ ଆମେ କିଭଳି ଆଗାମୀ ପିଢି ପାଖରେ ପହଂଚାଇ ପାରୁଛେ । ତାହାକୁ ଆମେ ଜୀବନରେ କେତେ ପରିମାଣରେ କାର୍ଯ୍ୟକାରୀ କରି ପାରୁଛେ । ଏହା ତାଙ୍କ ପାଇଁ ସବୁଠାରୁ ବଡ଼ ଶ୍ରଦ୍ଧାଞ୍ଜଳି ହୋଇଥାଏ । ଆଉ ନେପାଳ ସମ୍ପର୍କରେ ଅଟଳ ଜୀର ଏହି ଯେଉଁ ଚିନ୍ତନ ଥିଲା , ତାଙ୍କର ଯେଉଁ ଜ୍ଞାନ ଥିଲା , ତାହାକୁ ସେ କବିତାରେ ସନ୍ନିବେଶିତ କରିଥିଲେ । ତତ୍କାଳୀନ ପରିସ୍ଥିତିଗୁଡ଼ିକୁ ଦେଖିବାର ଏକ ଦୃଷ୍ଟିଭଙ୍ଗୀ ପ୍ରସ୍ତୁତ କରିଥିଲେ । ସେହି କବିତାଗୁଡ଼ିକୁ ନେପାଳର ଆଗାମୀ ପିଢି ପାଖରେ ପହଂଚାଇବା ପାଇଁ ଯେଉଁ ସଂକଳ୍ପ କରାଯାଇଛି , ଏହି ଉତ୍ତମରୁ ଅତି ଉତ୍ତମ ଶ୍ରଦ୍ଧାଞ୍ଜଳି ପାଇଁ ମୁଁ ଆଦରଣୀୟ ଓଲି ମହୋଦୟଙ୍କୁ , ନେପାଳ ସରକାରଙ୍କୁ , ନେପାଳର ନାଗରିକ ମାନଙ୍କୁ , ଅନ୍ତଃକରଣ ପୂର୍ବକ କୃତଜ୍ଞତା ବ୍ୟକ୍ତ କରୁଛି ।


    ଆମର ସାଂସ୍କୃତିକ ସମ୍ବନ୍ଧ ହେଉଛି , ଶତାବ୍ଦୀ ଶତାବ୍ଦୀ ପୁରୁଣା ସମ୍ବନ୍ଧ , କିନ୍ତୁ ଏହା ନିଶ୍ଚିତ ଯେ ଦୁନିଆର କୌଣସି ଦେଶ ସହିତ ସମ୍ବନ୍ଧ ସେ ପର୍ଯ୍ୟନ୍ତ ସୁଦୃଢ ହୋଇ ନ ଥାଏ , ଯେ ପର୍ଯ୍ୟନ୍ତ ଦୀର୍ଘକାଳୀନ ନୀତି ହୋଇ ନ ଥାଏ । ଯେ ପର୍ଯ୍ୟନ୍ତ ଜନ ସମ୍ପର୍କର ଶକ୍ତି ବଢ଼ି ନ ଥାଏ । କେବଳ କାଠମାଣ୍ଡୁ ଆଉ ନୂଆଦିଲ୍ଲୀ ମିଶିଯିବେ , କେବଳ କାଠମାଣ୍ଡୁ ଆଉ ନୂଆଦିଲ୍ଲୀର ସରକାର ମିଶିଯିବେ , ଏତିକିରେ କଥା ହୋଇ ଯାଇ ନ ଥାଏ , ଯେ ପର୍ଯ୍ୟନ୍ତ ପ୍ରତ୍ୟେକ ନେପାଳୀ , ପ୍ରତ୍ୟେକ ହିନ୍ଦୁସ୍ଥାନୀ ଜଣେ - ଅନ୍ୟ ଜଣଙ୍କ ସହିତ ମିଳିମିଶି ନ ଥାଏ , ଶକ୍ତି ସୃଷ୍ଟି ହୋଇ ନ ଥାଏ । ଆଉ ଆଜି ଜନଶକ୍ତିକୁ ପ୍ରୋତ୍ସାହନ ଦେବାର ଉତ୍ସବ ନେପାଳ-ଭାରତ ମୈତ୍ରୀର ପ୍ରତୀକ ଏହି ଧର୍ମଶାଳାର ଏଠାରେ ଲୋକାର୍ପଣ ହେଉଛି ।


    ମୋର ପ୍ରିୟ ଭାଇ ଓ ଭଉଣୀମାନେ ,


    ଯେତେବେଳେ ମଧ୍ୟ ମୁଁ କାଠମାଣ୍ଡୁ ଆସିଥାଏ ଏଠାକାର ଲୋକଙ୍କର ସ୍ନେହ ଆଉ ଆପଣାର ଭାବ ମୁଁ ହୃଦୟର ସହିତ ଅନୁଭବ କରେ । ନା କେବଳ ମୋ ପାଇଁ , ବରଂ ଭାରତ ପ୍ରତି ମଧ୍ୟ ଏହି ଆତ୍ମୀୟତା ନେପାଳରେ ଦେଖିବାକୁ ମିଳିଥାଏ । ପ୍ରାୟ ଚାରି ବର୍ଷ ପୂର୍ବେ ମୁଁ ଶ୍ରାବଣ ମାସର ଶେଷ ସୋମବାରରେ ଏଠାରେ ପଶୁପତିନାଥଙ୍କ ପାଦ ତଳେ ଆସି ପୂଜା କରିବାର ସୁଯୋଗ ପାଇଥିଲି । କିଛି ମାସ ପୂର୍ବେ ଯେତେବେଳେ ମୁଁ ଏଠାକୁ ଆସିଥିଲି ତ ମୋତେ ପଶୁପତିନାଥ , ମୁକ୍ତିନାଥ ଏବଂ ଜାନକୀଧାମ - ତିନୋଟି ବଡ଼ ତୀର୍ଥସ୍ଥାନକୁ ଯିବାର ସୌଭାଗ୍ୟ ମିଳିଥିଲା । ମୁଁ ଭକ୍ତି ଭାବରେ ଗଦଗଦ୍ ହୋଇ ଉଠିଛି , କାରଣ ଆଜି ବାବା ପଶୁପତିନାଥ ପୁଣି ଥରେ ମୋତେ ଦର୍ଶନ ଦେଇଛନ୍ତି , ସିଧା ତାଙ୍କ ପାଦ ତଳକୁ ଆସିବା ପାଇଁ ମୋତେ ସୌଭାଗ୍ୟ ମିଳିଛି । ଏହା କେବଳ ମୋର ଭାବନା ନୁହେଁ , ବରଂ ଭାରତ ଏବଂ ବିଶ୍ୱର କୋଟି କୋଟି ଆଧ୍ୟାତ୍ମିକ ଜୀବନକୁ ସ୍ୱୀକାର କରିଥିବା ଲୋକ , ଧାର୍ମିକ ପରମ୍ପରାକୁ ସ୍ୱୀକାର କରିଥିବା ଲୋକ , ପ୍ରଭୁ ଭକ୍ତିରେ ଲୀନ ହେଉଥିବା ଶିବ ଭକ୍ତଙ୍କ ଇଚ୍ଛା ଥାଏ କି ଜୀବନରେ ଅତି କମରେ ଥରେ ପଶୁପତିନାଥଙ୍କର ଦର୍ଶନ କରିବେ । ଭାରତ ଏବଂ ନେପାଳ ମଧ୍ୟରେ ଶିବଭକ୍ତି ଏବଂ ଭକ୍ତଙ୍କ ସମ୍ବନ୍ଧ ଏତେ ସୁଦୃଢ଼ ଯେ , ନା ସମୟର ତା ଉପରେ ପ୍ରଭାବ ପଡ଼ିଛି , ଆଉ ନା ହିଁ ଦୂରତାର ପ୍ରଭାବ ପଡ଼ିଛି , ଆଉ ନା ହିଁ ରାସ୍ତାର ପ୍ରଭାବ ପଡ଼ିଛି । କାଠମାଣ୍ଡୁ ଏବଂ କନ୍ୟାକୁମାରୀ ମଧ୍ୟରେ ହଜାର ହଜାର କିଲୋମିଟରର ଦୂରତା ଅଛି , କିନ୍ତୁ ପ୍ରାୟ ଦେଢ ହଜାର ବର୍ଷ ପୂର୍ବରୁ ହିଁ ତାମିଲନାଡୁରେ ପଶୁପତିନାଥଙ୍କର ଗାଥା ଗୁଂଜରିତ ହେଉଛି ।


    ଶୈବ କୁରୁବରଙ୍କର ଥୈବରମ୍ ରେ ଭଗବାନ ପଶୁପତିନାଥଙ୍କର ସ୍ୱତନ୍ତ୍ର ସ୍ଥାନ ରହିଛି , ଉତ୍ତମ ସ୍ଥାନ ଅଛି । ଆଉ ବାବା ପଶୁପତିନାଥ ସୁଦୂର ଦକ୍ଷିଣ ଭାରତର ନିଜର ଅନନ୍ତ ଭକ୍ତମାନଙ୍କୁ ପିଢି ପରେ ପିଢି ଶହ ଶହ ବର୍ଷ ଧରି ଗଣେଶ ଏବଂ କାର୍ତ୍ତିକଙ୍କ ଭଳି ନିଜେ ଏହି ମନ୍ଦିରରେ ସ୍ଥାନ ଦେଇଛନ୍ତି । ଆଉ ଏଥିପାଇଁ ଆଜି ମୋର ପରମ ବନ୍ଧୁ ପ୍ରଧାନମନ୍ତ୍ରୀ ଓଲି ମହୋଦୟଙ୍କ ସହିତ ମିଶି ‘ ନେପାଳ-ଭାରତ ମୈତ୍ରୀ ପଶୁପତି ଧର୍ମଶାଳା ’ କୁ ସାରା ସଂସାରର ଯାତ୍ରୀମାନଙ୍କ ପାଇଁ , ପର୍ଯ୍ୟଟକମାନଙ୍କ ପାଇଁ , ଶିବ ଭକ୍ତମାନଙ୍କ ପାଇଁ ସମର୍ପିତ କରିବା ବେଳେ ମୋ ଆନନ୍ଦର କୌଣସି ସୀମା ନାହିଁ । ସାରା ଦୁନିଆରୁ ଏଠାକୁ ଆସୁଥିବା ଶ୍ରଦ୍ଧାଳୁଙ୍କ ସୁବିଧା ପାଇଁ ଶହେ ପଚିଶ କୋଟି ଭାରତବାସୀଙ୍କ ତରଫରୁ ପଶୁପତିନାଥଙ୍କ ପାଦତଳେ ଏହା ଏକ ଛୋଟ ଉପହାର ଦେବାର ସୌଭାଗ୍ୟ ମୋତେ ମିଳିଛି ।


    ସାଥୀଗଣ ,


    ପଶୁପତିନାଥ , ମୁକ୍ତିନାଥ ଏବଂ ଜାନକୀ ଧାମ ନେପାଳର ବିବିଧତାକୁ ଏକତା ସହିତ ଗୁନ୍ଥିଥାଏ , ଏହା ସହିତ ସେ ମଧ୍ୟ ଭାରତ ସହିତ ସଂପର୍କର ଡୋରକୁ ମଧ୍ୟ ପ୍ରତି କ୍ଷଣରେ ନୂତନ ଦୃଢ଼ତା ଦେଇଥାଏ । କାଶୀ ଏବଂ କାଠମାଣ୍ଡୁକୁ ବାବ ବିଶ୍ୱନାଥ ଏବଂ ପଶୁପତିନାଥ ଯୋଡୁଛନ୍ତି । ଆଉ ମୁଁ ସୋମନାଥଙ୍କ ମାଟିରୁ ଆସିଛି । ସୋମନାଥରୁ ବିଶ୍ୱନାଥ , ବିଶ୍ୱନାଥରୁ ପଶୁପତିନାଥ ସେହି ପ୍ରକାରରେ ମାତା ସୀତା ଏବଂ ପ୍ରଭୁ ଶ୍ରୀ ରାମଙ୍କର ସଂପର୍କ ଜନକପୁରକୁ ଅଯୋଧ୍ୟା ସହିତ ଏବଂ ମୁକ୍ତିନାଥ ମସ୍ତଙ୍ଗକୁ ଭଗବାନ ଜଗନ୍ନାଥ ପୁରୀ ସହିତ ଯୋଡୁଛନ୍ତି । ସୁନ୍ଦର ବାଗମତୀ ଘାଟି ମଧ୍ୟରେ ବିରାଜମାନ ପଶୁପତିନାଥ ଗୋଟିଏ ପ୍ରକାରରେ ଧୌଲାଗିରି ଏବଂ ଅନ୍ନପୂର୍ଣ୍ଣା ଆଉ ଅନ୍ୟ ପଟରେ ସାଗରମାଥା ଏବଂ କାଂଚନଜଙ୍ଗା । ଏହା ସମଗ୍ର ଦୁନିଆର ଶିବ ଭକ୍ତମାନଙ୍କୁ ଏବଂ ପର୍ଯ୍ୟଟକମାନଙ୍କକୁ ଏକ ସୁନ୍ଦର ଏବଂ ଅଦ୍ଭୁତ ଅନୁଭବ ଦେଇଥାଏ । କାଠମାଣ୍ଡୁର ଏହି ପବିତ୍ର ଧରଣୀ ହେଉଛି ହିନ୍ଦୁ ଏବଂ ବୌଦ୍ଧ ଆସ୍ଥାର ଏକ ପ୍ରକାରର ସଙ୍ଗମ ସ୍ଥଳୀ । ଏହି ଦୁଇଟି ମତ କିଭଳି ଭାବରେ ଗୋଟିଏ ଅନ୍ୟଟି ପ୍ରତି ସମାବେଶୀ ଅଟନ୍ତି , ତାହାକୁ ମାନୁଥିବା ଲୋକଙ୍କ ମଧ୍ୟରେ କିଭଳି ମିଳା - ମିଶା ଭାବ ରହିଛି । କାଠମାଣ୍ଡୁର ଗଳିକନ୍ଦି ଏବଂ ସାହି ବସ୍ତି ଦେଇ ଯାଉଥିବା ଯେ କୌଣସି ଯାତ୍ରୀ ଅନୁଭବ କରି ପାରିବେ । ଯେ କେହି ଅନୁଭବ କରିପାରିବେ । ଭଗବାନ ପଶୁପତିନାଥଙ୍କର ଏହି ଧାମ ମଧ୍ୟ ବହୁତ ଆସ୍ଥାର ଅନେକୁଡିଏ କେନ୍ଦ୍ର ସହିତ ଘେରି ହୋଇ ରହିଛି । ବୌଦ୍ଧ ଭିକ୍ଷୁଙ୍କ ପାଦଧୂଳିରେ ଗୁତଥା ଏବଂ ଏବେ ପ୍ରଦୀପ ମହାଶୟ କହୁଥିଲେ - ଓମ୍ ମଣି ପଦ୍ମେ ହମ୍ - ଏବଂ ଶିବ ଭକ୍ତଙ୍କ ମୁଖରୁ ଓମ୍ ନମଃ ଶିବାୟର ଜପ କେବେ ଏକାକାର ହୋଇ ଯାଇଥାଏ ଜଣାପଡି ନ ଥାଏ । ଏହି ପରମ୍ପରା ମଧ୍ୟ ନେପାଳ ଏବଂ ଭାରତ ମଧ୍ୟରେ ହେଉଛି ସମ୍ପର୍କର ଏକ ମହତ୍ୱପୂର୍ଣ୍ଣ ଶୃଙ୍ଖଳ । ନେପାଳର ଲୁମ୍ବିନୀ ବିଶ୍ୱକୁ ଗୌତମ ଦେଇଛି , ତ ଭାରତର ବୁଦ୍ଧଗୟା ବୁଦ୍ଧଙ୍କୁ ଦେଇଛି । ଗୌତମ ବୁଦ୍ଧଙ୍କ ପ୍ରଦର୍ଶୀତ ପଥ ଆଜି ଅତିବାଦ ଏବଂ ଆତଙ୍କବାଦ ଭଳି ଦୁନିଆର ଅନେକ ସମସ୍ୟାର ଗୁଡିକର ସମାଧାନ କରିବାର ହେଉଛି ପ୍ରେରଣା ସ୍ରୋତ ।


    ସାଥୀଗଣ ,


    ଭାରତ ଏବଂ ନେପାଳ ମଧ୍ୟରେ ଆସ୍ଥା , ଅସ୍ମିତା ଏବଂ ଆପଣାର ଭାବର ଐତିହାସିକ ଭାଗିଦାରୀ ଅଛି । ଏହା ହେଉଛି ଆମର ଅତୁଟ ଶକ୍ତି , ହେଉଛି ମୂଲ୍ୟବାନ ସଂପଦ , ହେଉଛି ମୂଲ୍ୟବାନ ପରମ୍ପରା । ହଜାର ହଜାର ବର୍ଷର ଆମର ଗୌରବପୂର୍ଣ୍ଣ ଇତିହାସ , ବସୁଧୈବ କୁଟୁମ୍ବକମ୍ ପ୍ରତି ଆମର ନିଷ୍ଠା ହେଉଛି ସେହି ମୂଲ୍ୟ ଯାହା ଆମ ଦୁଇ ଦେଶକୁ ଦୁନିଆର ଅନେକ ସମସ୍ୟାରୁ ଅଲଗା କରିଥାଏ । ଏବେ ଓଲି ମହୋଦୟ କହୁଥିଲେ - ସର୍ବେ ଭବନ୍ତୁ ସୁଖିନଃ । ସର୍ବେ ସନ୍ତୁ ନିରାମୟାଃ । ପ୍ରତ୍ୟକଙ୍କର କଲ୍ୟାଣର କାମନା , କେବଳ ନିଜର ନୁହେଁ , ସର୍ବେ ଭବନ୍ତୁ ସୁଖିନଃ । ଏହା ହେଉଛି ଦୁଇ ଦେଶର ମୂଳ ଧାରଣା । ଆଉ ଏହି ସମୃଦ୍ଧିରୁ ବାହାରିଥିବା ଆତ୍ମବିଶ୍ୱାସ ହିଁ ବିଶ୍ୱରେ ଆମର ସ୍ଥାନ ସୁନିଶ୍ଚିତ କରିବ । ଦୁଇ ଦେଶର ଭବିଷ୍ୟତ ଏହି ଭାବନାରୁ ସ୍ଥିର ହେବ । ଆଜି ଆମେ ଯାହା ମଧ୍ୟ ହାସଲ କରି ପାରିଛୁ , ତାହା ସେତେବେଳେ ସାର୍ଥକ ହେବ , ଯେତେବେଳେ ସମସ୍ତଙ୍କର ବିକାଶ ହେବ , ବିଶେଷକରି ସେଥିରୁ ଯେଉଁମାନେ ବଂଚିତ ଅଛନ୍ତି , ପୀଡିତ ଅଛନ୍ତି , ଶୋଷିତ ଅଛନ୍ତି ସେମାନଙ୍କର ବିକାଶ ହେବ । ଆଜି ଭାରତ ଆର୍ଥିକ ବିକାଶର ନୂତନ ଶିଖରକୁ ଛୁଉଁଛି । ସଂସ୍କାର , ପ୍ରଦର୍ଶନ , ପରିବର୍ତ୍ତନର ରାସ୍ତାରେ ଅଗ୍ରସର ହୋଇ ବିକାଶର ଆକାଶରେ ଏହା ଧ୍ରୁବ ତାରା ଭଳି ଆଜି ଚମକୁଛି । ‘ ସମସ୍ତଙ୍କର ସହିତ , ସମସ୍ତଙ୍କର ବିକାଶ ’ ର ଯେଉଁ ମନ୍ତ୍ରକୁ ନେଇ ଆମେ କାର୍ଯ୍ୟ କରୁଛୁ , ସେଥିରେ ଆମର ନେପାଳୀ ଭାଇ ଓ ଭଉଣୀମାନଙ୍କର ମଧ୍ୟ ସେତିକି ସ୍ଥାନ ଅଛି , ‘ ସମସ୍ତଙ୍କର ସହିତ , ସମସ୍ତଙ୍କର ବିକାଶ ’ ର କଥା କହିଥାଉ ତ ଏହା ସମସ୍ତଙ୍କ ପାଇଁ ଥାଏ । ପଡୋଶୀମାନଙ୍କ କାର୍ଯ୍ୟରେ ଆସିବା , ଆଉ ସୁଖ ସମୃଦ୍ଧି ପାଇଁ ସାଙ୍ଗରେ ଚାଲିବା ହେଉଛି ଆମ ପରମ୍ପରାର ଅଂଶ , ସେହି ଅନୁସାରେ ବାବା ପଶୁପତିନାଥଙ୍କ ଆଶୀର୍ବାଦରେ ଦୁଇ ଦେଶର ଏହି ସଂପର୍କ ମଧ୍ୟ ଆଗକୁ ବଢୁଛି ।


    ସାଥୀଗଣ ,


    ପ୍ରତ୍ୟେକ ହିନ୍ଦୁସ୍ଥାନୀ ଏହା ଦେଖି ଆନନ୍ଦିତ ହୋଇଥାଏ କି ନେପାଳରେ ଆଜି ରାଜନୈତିକ ସ୍ଥିରତା ଅଛି । ଏହାର ପରିଣାମ ହେଉଛି କି ପ୍ରଗତିପଥରେ ନେପାଳ ନିଜ ଗତି ଦ୍ରୁତ କରିଛି । ମୁଁ ଏଠାରେ ଉପସ୍ଥିତ ନେପାଳ ନେପାଳର ପ୍ରଧାନମନ୍ତ୍ରୀ ମହୋଦୟଙ୍କୁ , ନେପାଳର ପ୍ରତ୍ୟେକ ଜନତାଙ୍କୁ ବିଶ୍ୱାସ ଦେବାକୁ ଚାହୁଁଛି କି ଆପଣ ସମସ୍ତଙ୍କ ଜୀବନକୁ ମଙ୍ଗଳମୟ କରିବା ପାଇଁ ଏକ ବିଶ୍ୱାସର ପାତ୍ର , ବନ୍ଧୁ ଭାବେ ଭାରତର ସଦଭାବନା ଏବଂ ସହଯୋଗ ସବୁବେଳେ , ସବୁ ସମୟରେ , ସଦା ସର୍ବଦା ଆପଣମାନଙ୍କ ସହିତ ରହିଛି । ବାବା ପଶୁପତିନାଥଙ୍କ ଆଶିଷ ସଦାସର୍ବଦା ଏହି ମାଟି ଉପରେ ଥାଉ , ଆଉ ନେପାଳ - ଭାରତ ମୈତ୍ରୀ ଉପରେ ତାଙ୍କର କୃପା ଦୃଷ୍ଟି ରହୁ , ଏହା ହେଉଛି ମୋର ପ୍ରାର୍ଥନା । ଆସ୍ଥା , ସଭ୍ୟତା , ଏବଂ ସଂସ୍କୃତିର ଏହି ନିର୍ବିରୋଧ ଗତି ଭାରତ ଏବଂ ନେପାଳର କୋଟି କୋଟି ଜନତାଙ୍କ ଜୀବନକୁ ସମୃଦ୍ଧ କରି ଚାଲିଛି । ଏହି କାମନା ସହିତ ଭାରତ - ନେପାଳ ମୈତ୍ରୀ ଧର୍ମଶାଳା , ଆଉ ମୁଁ ଜାଣିଛି କି ଏହା ତ କୌଣସି ଭବନ ନୁହେଁ କେବଳ ସେଠାକୁ କେହି ଅଜଣା ଲୋକ ଆସିବେ , କେହି ଯାତ୍ରୀ ଆସିବେ , ସେ ସେଠାରେ ରହିବେ ତ , ତାହା କେବଳ ମାତ୍ର ରହିବାର ସ୍ଥାନ ନୁହେଁ । ପ୍ରତି କ୍ଷଣରେ ଭାରତ - ନେପାଳ ମୈତ୍ରୀର ସ୍ପର୍ଶଭାବ ତାହା ମନ ମନ୍ଦିରରେ ଗୁଂଜରିତ ହେବ ଆଉ ନିଜ ଘରକୁ ଫେରିବେ ସେତେବେଳେ ମଧ୍ୟ ସେ ଭାରତ - ନେପାଳ ମୈତ୍ରୀର ଚିରଂଜୀବୀ ଭାବ ନିଜ ମନରେ ନେଇ କରି ଚାଲି ଯିବେ । ଏହା ନିଜକୁ ନିଜ ମଧ୍ୟରେ ପ୍ରତୀକ ହେଉଛି କି , ବ୍ୟବସ୍ଥା ଗୁଡିକ ଭଲ ହେଉ , କିନ୍ତୁ ତାହା ଏକ ଜୀବନ୍ତ ଶକ୍ତି ଦେଇଥାଏ ଆଉ ଏହି ଧର୍ମଶାଳା ହେଉଛି ତାହାର ପ୍ରତୀକ , ଯାହା ଆମକୁ ଶକ୍ତି ଦେଇଥାଏ । ଏହି ବ୍ୟବସ୍ଥା କେବଳ ପଥଚାରୀଙ୍କ ପାଇଁ ପର୍ଯ୍ୟଟକଙ୍କ ପାଇଁ ରାତି କାଟିବାର ସ୍ଥାନ ସେତିକି ନୁହେଁ । ଏହା ନେପାଳର ପର୍ଯ୍ୟଟନକୁ ଶକ୍ତି ଦେବ । ଏହି ବ୍ୟବସ୍ଥା ଗୁଡିକ ନେପାଳକୁ ଆସୁଥିବା ପର୍ଯ୍ୟଟକ ମାନଙ୍କୁ ଅତିରିକ୍ତ ସ୍ଥାନର ସୁଯୋଗ ଦେବ । ସାଧାରଣ ଆୟ କରୁଥିବା ବ୍ୟକ୍ତି ମଧ୍ୟ ଏହି ବ୍ୟବସ୍ଥା ଗୁଡିକରୁ ଲାଭ ପାଇପାରିବେ , ସେତେବେଳେ ଏହି ଭବନ କେବଳ ଭବନ ହୋଇ ରହିବ ନାହିଁ , ବସିବା , ଶୋଇବାର ଜାଗା ହୋଇ ରହିବ ନାହିଁ , ଏହି ଶାଖା ନେପାଳର ପର୍ଯ୍ୟଟନ ସହିତ ଜଡିତ ହୋଇଥିବା ଆର୍ଥିକ କାର୍ଯ୍ୟକଳାପକୁ ଏକ ନୂତନ ଉର୍ଜ୍ଜା ଦେଇଥାଏ , ନୂତନ ବଳ ଦେଇଥାଏ , ନୂତନ ଶକ୍ତି ଦେଇଥାଏ । ଆଉ ପର୍ଯ୍ୟଟନ ହେଉଛି ଏଭଳି ଏକ କ୍ଷେତ୍ର , ଯେଉଁଠାରେ କମ୍ ରୁ ଅତି କମ୍ ପୁଞ୍ଜି ନିବେଶରେ ଅଧିକରୁ ଅଧିକ ଲୋକଙ୍କୁ ରୋଜଗାର ଯୋଗାଇ ଦେବାର ସମ୍ଭାବନା ରହିଛି , ଆଉ ଯେତେବେଳେ ଏଭଳି ବ୍ୟବସ୍ଥା ଗୁଡିକ ସାଧାରଣ ଜନତାଙ୍କ ପାଇଁ ଉପଳବ୍ଧ ହୋଇଥାଏ , ତ ପର୍ଯ୍ୟଟକମାନଙ୍କୁ ମଧ୍ୟ ଆସିବା ପାଇଁ ଇଚ୍ଛା ହୋଇଥାଏ , ସେମାନଙ୍କର ମଧ୍ୟ ଏଠାରେ ରହିବା ପାଇଁ ଇଚ୍ଛା ହୋଇଥାଏ ଆଉ ଯେତେ ବେଳେ ପର୍ଯ୍ୟଟକ ରହିଥାଏ ତ ନିଶ୍ଚୟ କିଛି ନା କିଛି ଦେଇ କରି ଯାଇଥାଏ ।


    ମୋର ବିଶ୍ୱାସ ଅଛି ଯେ ଏହି ନେପାଳ – ଭାରତ ମୈତ୍ରୀ ପଶୁପତିନାଥ ଧର୍ମଶାଳା , ଏହା ନା କେବଳ ଏକ ଭବନ ନୁହେଁ , ଜଣେ ପଥଚାରୀର ରହିବାର ସ୍ଥାନ ନୁହେଁ , କିନ୍ତୁ ଏକ ମୈତ୍ରୀର ସ୍ତମ୍ଭ , ଏକ ମୈତ୍ରୀ , ଏକ ଏଭଳି ଆର୍ଥିକ ବ୍ୟବସ୍ଥାକୁ ଗତି ଦେବା ଭଳି ଉର୍ଜ୍ଜାର କେନ୍ଦ୍ର ହେବ , ଏହିଭଳି ଏକ ସଂମ୍ପୂର୍ଣ୍ଣ ଭରସାର ସହିତ ମୁଁ ଆଦରଣୀୟ ପ୍ରଧାନମନ୍ତ୍ରୀ ମହୋଦୟଙ୍କୁ ହୃଦୟର ସହିତ କୃତଜ୍ଞତା ଜଣାଉଛି , କାରଣ ବିମଷ୍ଟେକ୍ ଏତେ ବଡ଼ ମହତ୍ୱପୂର୍ଣ୍ଣ କାର୍ଯ୍ୟକ୍ରମ ଥିଲା ଆଉ ସେ ମଧ୍ୟ ଏକ ଉତ୍ତମ ଭାବେ ଆଜି କାଠମାଣ୍ଡୁର ଧରଣୀରୁ ବିଶ୍ୱକୁ ବାର୍ତ୍ତା ଯାଇଛି । ବିଶ୍ୱର 22 ପ୍ରତିଶତ ଜନସଂଖ୍ୟାର ପ୍ରତିନିଧିତ୍ୱ କରୁଥିବା ବିମଷ୍ଟେକ୍ ଶିଖର ବୈଠକ ଳେପାଳ ମାଟି ହେଉ , ପଶୁପତିନାଥ ଭଗବାନଙ୍କ ପାଦତଳେ ହେଉ , ତ ଏଠାରେ କରାଯାଇଥିବା ସଂକଳ୍ପ ସିଦ୍ଧ ନ ହୋଇ ରହି ପାରିବ ନାହିଁ । ଆଉ ଏଥି ପାଇଁ ମୋର ବିଶ୍ୱାସ ଅଛି କି ଓଲି ମହୋଦୟଙ୍କ ନେତୃତ୍ୱରେ କାଠମାଣ୍ଡୁର ଧରଣୀରୁ ହିମାଳୟର କୋଳରୁ ବାହାରିଥିବା ସଂକଳ୍ପ ଏହି ସମଗ୍ର ଭୂ-ଭାଗକୁ ଆଉ ସଂମ୍ପୂର୍ଣ୍ଣ କ୍ଷେତ୍ରକୁ ସୁଖ ଏବଂ ଶାନ୍ତିର ମାର୍ଗରେ ଯିବା ପାଇଁ ପଥ ଦେଖାଇବାରେ ବହୁତ ବଡ଼ ନିର୍ଣ୍ଣାୟକ ଭୁମିକା ତୁଲାଇବ ଆଉ ଏହି ମହତ୍ୱପୂର୍ଣ୍ଣ କାର୍ଯ୍ୟକୁ ଆଦରଣୀୟ ଓଲି ମହୋଦୟ ତୁଲାଇଛନ୍ତି , ଏଥିପାଇଁ ମଧ୍ୟ ସେ ହେଉଛନ୍ତି ସାଧୁବାଦର ପାତ୍ର , ହେଉଛନ୍ତି ଅଭିନନ୍ଦନର ଅଧିକାରୀ ଆଉ ଏଥିପାଇଁ ମୁଁ ତାଙ୍କୁ ମଧ୍ୟ ବହୁତ ବହୁତ ଅଭିନନ୍ଦନ ଜଣାଉଛି । ମୁଁ ପୁଣି ଥରେ ଏହି ସମାରୋହ ପାଇଁ ଆପଣମାନେ ସମୟ ବାହାର କରିଛନ୍ତି , ଆମ ସହିତ ମିଳିମିଶି ଆମକୁ ଆଜି ଏକ ଉପହାର ଦେବାର ସୌଭାଗ୍ୟ ମିଳିଲା , ହିନ୍ଦୁସ୍ଥାନରେ ମଧ୍ୟ ଏହି ବ୍ୟବସ୍ଥା ସହିତ ଲୋକ ଖୁସି ହେବେ , ନେପାଳର ଲୋକ ମଧ୍ୟ ଏହି ବ୍ୟବସ୍ଥା ଯୋଗୁଁ ଖୁସି ହେବେ ଆଉ ଏହି ବ୍ୟବସ୍ଥା ଦ୍ୱାରା ଏକ ନୂତନ ଆର୍ଥିକ ଗତି ଦେବାର ସୁଯୋଗ ମଧ୍ୟ ସୃଷ୍ଟି କରିବ , ଏହି ଗୋଟିଏ ଭାବନା ସହିତ ମୁଁ ପୁଣି ଥରେ ଭଗବାନ ପଶୁପତିନାଥଙ୍କ ପାଦ ତଳେ ନିଜର ମୁଣ୍ଡ ନୁଆଁଇ , ପ୍ରଣାମ କରି ମୋ କଥାକୁ ବିରାମ ଦେଉଛି , ବହୁତ - ବହୁତ ଧନ୍ୟବାଦ ।


    **********

    
    
    (Release ID: 1544750) Visitor Counter : 1