      ଜଳ ସମ୍ପଦ ମନ୍ତ୍ରଣାଳୟ

      ଆନ୍ତଃ-ରାଜ୍ୟ ନଦୀ ପ୍ରାଧିକରଣ
      Posted On: 06 AUG 2018 3:12PM by PIB Bhubaneshwar


    ବର୍ତ୍ତମାନ ଦେଶରେ ପାଞ୍ଚଟି ଆନ୍ତଃ-ରାଜ୍ୟ ନଦୀଜଳ ବିବାଦ ପ୍ରାଧିକରଣ ଗଠିତ ହୋଇ କାର୍ଯ୍ୟ କରୁଛନ୍ତି । ଆନ୍ତଃ-ରାଜ୍ୟ ନଦୀ ଜଳ ବିବାଦ ( ISRWD ) ଆଇନ , 1956 ଅନୁସାରେ ସେହିସବୁ ପ୍ରାଧିକରଣ ଗଠନ କରାଯାଇଛି । ଏହି ପାଞ୍ଚଟି ପ୍ରାଧିକରଣ ହେଲା ରାବି ଓ ବ୍ୟାସ ନଦୀଜଳ ବଣ୍ଟନ ପ୍ରାଧିକରଣ , ବଂଶଧାରା ଜଳ ବିବାଦ ପ୍ରାଧିକରଣ ମହାଦାୟୀ ଜଳ ବିବାଦ ସମାଧାନ ପ୍ରାଧିକରଣ , ମହାନଦୀ ଜଳ ବିବାଦ ପ୍ରାଧିକରଣ ଏବଂ କ୍ରିଷ୍ଣା ନଦୀ ଜଳ ବିବାଦ ପ୍ରାଧିକରଣ ।


    2018 ମସିହା ଜୁଲାଇ 16 ତାରିଖ ଦିନ ବିଜ୍ଞପ୍ତି ସଂଖ୍ୟା S.O. 3465(E) ଅନୁସାରେ କାବେରୀ ଜଳ ବିବାଦ ପ୍ରାଧିକରଣକୁ ଭଙ୍ଗ କରାଯାଇଛି । କେନ୍ଦ୍ର ସରକାର ଏ ସଂକ୍ରାନ୍ତରେ 2018 ମସିହା ଜୁନ୍‌ 1 ତାରିଖ ଦିନ ବିଜ୍ଞପ୍ତି ସଂଖ୍ୟା S.O. 2236(E) ରେ କାବେରୀ ଜଳ ପରିଚାଳନା ଯୋଜନା ପ୍ରକାଶ କରିଛନ୍ତି ଯାହା କାବେରୀ ଜଳ ପରିଚାଳନା ପ୍ରାଧିକରଣ ( CWMA ) ଏବଂ କାବେରୀ ଜଳ ନିୟନ୍ତ୍ରଣ କମିଟି ( CWRC ) ସହ କାର୍ଯ୍ୟ କରିବ ଏବଂ ଏହା ସିଡ଼ବ୍ଲୁଡ଼ିଟିର ନିଷ୍ପତ୍ତିକୁ ପ୍ରବର୍ତ୍ତନ କରିବ ଯାହାକି ସୁପ୍ରିମକୋର୍ଟଙ୍କ ଦ୍ୱାରା 2018 ଜୁଲାଇ 16 ତାରିଖ ଦିନ ପ୍ରଦତ୍ତ ଆଦେଶ ଦ୍ୱାରା ପରିବର୍ତ୍ତନ କରାଯାଇଛି । ଏହା ବ୍ୟତୀତ , ମନ୍ତ୍ରଣାଳୟ ପକ୍ଷରୁ 2018 ଜୁନ 22 ତାରିଖ ଦିନ ସିଡ଼ବ୍ଲୁଏମଏ ଏବଂ ସିଡ଼ବ୍ଲୁଆରସି ଗଠନ ସକାଶେ ଆଦେଶନାମା ଜାରି କରାଯାଇଛି ।


    କେନ୍ଦ୍ର ଜଳସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ରାଷ୍ଟ୍ରମନ୍ତ୍ରୀ ଶ୍ରୀ ଅର୍ଜୁନ ରାମ ମେଘୱାଲ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ପ୍ରଦାନ କରି ଏହି ସୂଚନା ଦେଇଛନ୍ତି ।


    ***********

    
    
    (Release ID: 1542074) Visitor Counter : 1