      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଆବିଷ୍କୃତ କ୍ଷୁଦ୍ର ତୈଳ କ୍ଷେତ୍ର ନୀତି ଅନୁସାରେ ଦ୍ୱିତୀୟ ପର୍ଯ୍ୟାୟ ନିଲାମୀ କାର୍ଯ୍ୟକ୍ରମର ଶୁଭାରମ୍ଭ କଲେ ପେଟ୍ରୋଲିୟମ୍‌ ମନ୍ତ୍ରୀ ଧର୍ମେନ୍ଦ୍ର ପ୍ରଧାନ
      Posted On: 09 AUG 2018 7:32PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ୱ ତଥା କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଆବିଷ୍କୃତ କ୍ଷୁଦ୍ର ତୈଳ କ୍ଷେତ୍ର ନୀତି ଅନୁସାରେ ଦ୍ୱିତୀୟ ପର୍ଯ୍ୟାୟ ନିଲାମୀ କାର୍ଯ୍ୟକ୍ରମର ଶୁଭାରମ୍ଭ କରିଛନ୍ତି । ଏହି ଅବସରରେ ସେ ଏଥି ସକାଶେ ଆବଶ୍ୟକ ମଡ଼େଲ ରାଜସ୍ୱ ଭାଗିଦାରୀ ରାଜିନାମା ଓ ନୋଟିସ ଆମନ୍ତ୍ରଣକାରୀ ପ୍ରସ୍ତାବର ମଧ୍ୟ ଅୟମାରମ୍ଭ କରିଛନ୍ତି । ଆସନ୍ତାମାସରେ ଏହି ନିଲାମୀ ପ୍ରକ୍ରିୟା ଆରମ୍ଭ କରାଯିବ ଏବଂ ତାହା ଡ଼ିସେମ୍ବର 2018ରେ ଶେଷ ହେବ । ଆସନ୍ତା ବର୍ଷ ଜାନୁଆରୀ ମାସରେ 59ଟି ଆବିଷ୍କୃତ କ୍ଷୁଦ୍ର ତୈଳ ଓ ବାଷ୍ପକ୍ଷେତ୍ର ଯାହାକୁ କି 25ଟି ରାଜିନାମା କ୍ଷେତ୍ରରେ ମିଶ୍ରଣ ଘଟାଯାଇଛି । ସେଥି ନିମନ୍ତେ ଚୁକ୍ତିନାମା ସ୍ୱାକ୍ଷରିତ ହେବ ।


    ଏହି ଅବସରରେ ନିଜର ମତ ରଖି ଶ୍ରୀ ପ୍ରଧାନ କହିଲେ ଯେ ଗତ ଚାରି ବର୍ଷ ମଧ୍ୟରେ ହାଇଡ଼୍ରୋକାର୍ବନ କ୍ଷେତ୍ରରେ ଶୃଙ୍ଖଳିତ ଭାବେ ବିଭିନ୍ନ ପ୍ରକାର ସଂସ୍କାରମୂଳକ କାର୍ଯ୍ୟକ୍ରମମାନ କରାଯାଇଆସୁଛି । ଏହା ଫଳରେ ମାର୍କେଟିଂ ନୀତିରେ ସ୍ଥିରତା , ସୁନିଶ୍ଚିତତା ଏବଂ ସ୍ୱଚ୍ଛତା ବଜାୟ ରଖାଯାଇପାରିଛି । ସରକାର ଦର୍ଶଇଛନ୍ତିଯେ ଜାତୀୟ ସ୍ୱାର୍ଥ ଦୃଷ୍ଟିରୁ ସରକାର ଅତି ଦୃଢ଼ ତଥା ସ୍ପଷ୍ଟ ନିଷ୍ପତ୍ତି ଗ୍ରହଣ କରୁଛନ୍ତି । ଏହିସବୁ ପଦକ୍ଷେପ ଯୋଗୁ ବିଦେଶୀ ନିବେଶକମାନେ ଭାରତକୁ ସେମାନଙ୍କର ପୁଂଜି ନିବେଶ ସକାଶେ ସବୁଠାରୁ ଅଗ୍ରଣୀ ରାଷ୍ଟ୍ର ଭାବେ ପସନ୍ଦ କରୁଛନ୍ତି । ପ୍ରଥମ ରାଉଣ୍ଡ ନିଲାମୀର ସଫଳତା ସଂପର୍କରେ ନିଜର ସନ୍ତୋଷ ବ୍ୟକ୍ତ କରି ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଏହି ଶିଳ୍ପ ପ୍ରତି ବିଶେଷ କରି ଘରୋଇ ସେକ୍ଟରଙ୍କ ମଧ୍ୟରେ ପ୍ରବଳ ଆଗ୍ରହ ପ୍ରକାଶ ପାଇଛି । ଏବେ ସରକାର ବିଶାଳ ବେସିନଗୁଡିକୁ ବ୍ୟବସାୟିକ ଦୃଷ୍ଟିରୁ ତୈଳ ଓ ବାଷ୍ପ ଉତ୍ପାଦନ ସକାଶେ ନିଲାମ ପ୍ରଦାନ କରୁଛନ୍ତି ।


    ଡ଼ିଏସଏଫ ଦ୍ୱିତୀୟ ରାଉଣ୍ଡର ବୈଶିଷ୍ଟ୍ୟଗୁଡ଼ିକ ହେଲା:

      * ନିଲାମଧାରୀମାନଙ୍କ ସକାଶେ କୌଣସି ପ୍ରକାର ପ୍ରାକ୍‌ ଅଭିଜ୍ଞତା ଥିବା ଜରୁରି ନୁହେଁ ; ପ୍ରବେଶ ବ୍ୟବସ୍ଥା ସହଜ ଓ ନିନେଶାକରୀ ଅନୁକୂଳ ନୀତି
      * ପ୍ରାୟ 60ଟି ଆବିଷ୍କୃତ ଫିଲ୍ଡକୁ 26ଟି ନୂତନ ଚୁକ୍ତିକ୍ଷେତ୍ରରେ ମିଶ୍ରଣ କରାଯାଇଛି
      * ଯେଉଁ ବିଶାଳ କ୍ଷେତ୍ର ନିଲାମୀପାଇଁ ରଖାଯାଇଛି ସେଗୁଡ଼ିକ ତୈଳ ଉତ୍ପାଦନକାରୀ ବେସିନ୍‌
      * 190 ଏମଏମଟି ( O+OEG )ରୁ ଅଧିକ ହାଇଡ଼୍ରୋକାର୍ବନ ସଂପଦ ଭିତ୍ତି ପାଇଁ ପ୍ରତିଷ୍ଠିତ
      * ରାଜସ୍ୱ ବଣ୍ଟନ ଚୁକ୍ତିନାମା ମାଧ୍ୟମରେ ଉତ୍ତର ଆର୍ଥିକ ବ୍ୟବସ୍ଥା
      * ଆବିଷ୍କୃତ ତୈଳ/ ବାଷ୍ପ କ୍ଷେତ୍ର ; କ୍ଷେତ୍ରରେ ଅଧିକ ସଂପଦ ମହଜୁରର ସମ୍ଭାବନା ; ନିକଟବର୍ତ୍ତୀ ସ୍ଥାନରେ ପ୍ରକ୍ରିୟାକରଣର ସୁବିଧା ଉପଲବ୍ଧ ; ବଜାର ଉପଲବ୍ଧ
      * ସହଜ ନିଲାମୀ ପ୍ରକ୍ରିୟା , ସର୍ବନିମ୍ନ ଆବଶ୍ୟକତା , ସ୍ୱଚ୍ଛ ଭିତ୍ତିରେ ନିଲାମୀ ପ୍ରଦାନ , ସ୍ୱୀକୃତି ପାଇଁ ତୁରନ୍ତ ବ୍ୟବସ୍ଥା
      * ସମସ୍ତ ପ୍ରକାର ହାଇଡ଼୍ରୋକାର୍ବନ ସକାଶେ ଗୋଟିଏ ଲାଇସେନ୍ସ
      * ସିଗନେଚର ବୋନସର ବ୍ୟବସ୍ଥା ନାହିଁ
      * ସମଗ୍ର ଚୁକ୍ତି ଅବଧି ସକାଶେ ଅନୁସନ୍ଧାନ ପାଇଁ ଅନୁମତି ସୁବିଧା
      * ମୂଲ୍ୟାୟନ ଓ ମାର୍କେଟିଂ ଲାଗି ସଂପୂର୍ଣ୍ଣ ସ୍ୱାଧୀନତା
      * ଅଗଭୀର ଜଳରାଶିକ୍ଷେତ୍ର ପାଇଁ ରୟାଲଟି ହାରରେ ପୁନଃ ହ୍ରାସ

    ********************

    
    
    (Release ID: 1542924) Visitor Counter : 1
    
    
    
    
    

*