      କ୍ୟାବିନେଟ

      ରେଳ କ୍ଷେତ୍ରରେ ଭାରତ, କୋରିଆ ସହଯୋଗ ବୁଝାମଣା ନେଇ ଅବଗତ ହେଲେ କ୍ୟାବିନେଟ
      Posted On: 29 AUG 2018 9:15PM by PIB Bhubaneshwar


    ରେଳ କ୍ଷେତ୍ରରେ ବୈଜ୍ଞାନିକ ଓ ବୈଷୟିକ ସହଯୋଗକୁ ସୁଦୃଢ଼ କରିବା ତଥା ପ୍ରୋତ୍ସାହନ ଦେବା ଲାଗି ଗବେଷଣା ଡିଜାଇନ ଏବଂ ମାନକ ସଂଗଠନ (ଆରଡିଏସଓ) , ଭାରତ ଏବଂ କୋରିଆ ରେଳ ରୋଡ ରିସର୍ଚ୍ଚ ଇନଷ୍ଟିଚ୍ୟୁଟ (କେଆରଆଇ) ମଧ୍ୟରେ ସହଯୋଗ ଲାଗି ବୁଝାମଣାପତ୍ର ବିଷୟରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟଙ୍କୁ ଅବଗତ କରାଯାଇଛି । ଏହି ଏମଓୟୁ 10 ଜୁଲାଇ , 2018ରେ ସ୍ୱାକ୍ଷରିତ ହୋଇଥିଲା ।


    ପ୍ରଭାବ :


    ଏହି ଏମଓୟୁ ଭାରତୀୟ ରେଳ ଲାଗି କୋରିଆ ରେଳ ସହିତ ମିଶି ରେଳ କ୍ଷେତ୍ରରେ ନବୀନତମ ଅଗ୍ରଗତି ଏବଂ ଜ୍ଞାନ ଆଦାନପ୍ରଦାନ କରିବା ଏବଂ ଆପୋସ ଆଲୋଚନା ପାଇଁ ଏକ ମଂଚ ଉପଲବ୍ଧ କରାଇବ । ଏହା ଜ୍ଞାନ ଆବଂଟନ କରିବା ଲାଗି ବିଶିଷ୍ଟ ପ୍ରଯୁକ୍ତି କ୍ଷେତ୍ର ଏବଂ ଅନ୍ୟ ଆପୋସ ଆଲୋଚନା ଉପରେ ଧ୍ୟାନ କେନ୍ଦ୍ରିତ କରି ବୈଷୟିକ ବିଶେଷଜ୍ଞ , ରିପୋର୍ଟ ଏବଂ ବୈଷୟିକ ତଥ୍ୟ/ଦସ୍ତାବିଜ ବିନିମୟ , ପ୍ରଶିକ୍ଷଣ ଏବଂ କର୍ମଶାଳାର ଆଦାନପ୍ରଦାନକୁ ସୁଗମ କରିବ ।


    ବିବରଣୀ :


    ଏହି ଏମଓୟୁ ଅନ୍ତର୍ଗତ ନିମ୍ନଲିଖିତ ପ୍ରମୁଖ କ୍ଷେତ୍ରରେ ଧ୍ୟାନ କେନ୍ଦ୍ରିତ ଦୃଷ୍ଟିକୋଣ ସହିତ ସହଯୋଗର ଏକ ଢାଂଚା ଉପଲବ୍ଧ କରାଇବ :-


    1. ଆପୋସ ସ୍ୱାର୍ଥ ଲାଗି ମିଳିତ ଗବେଷଣାର ଯୋଜନା ନିର୍ମାଣ ଏବଂ ସମ୍ପାଦନ ;


    2. ଭାରତରେ ନବୀନତମ ରେଳ ଗବେଷଣା ଏବଂ ବିକାଶ ସୁବିଧା ପ୍ରତିଷ୍ଠାରେ ସହଯୋଗ ;


    3. ବୈଷୟିକ ସେମିନାର କିମ୍ବା ଫୋରମ ଯୋଜନାର ନିର୍ମାଣ ଏବଂ ସମ୍ପାଦନ ;


    4. କେଆରଆରଇ ଦ୍ୱାରା ଆରଡିଏସଓ କର୍ମଚାରୀଙ୍କ ଲାଗି ସ୍ୱଳ୍ପକାଳୀନ ପ୍ରଶିକ୍ଷଣ କାର୍ଯ୍ୟକ୍ରମ ;


    5. ବିଶିଷ୍ଟ ପ୍ରକଳ୍ପ ଲାଗି ସୀମିତ ଅବଧି ନିମନ୍ତେ କେଆରଆରଆଇ ଏବଂ ଆରଡିଏସଓ ମଧ୍ୟରେ କର୍ମଚାରୀ ବିନିମୟ କାର୍ଯ୍ୟକ୍ରମ ;


    6. ଉଭୟ ଦେଶର ରେଳ ଉଦ୍ୟୋଗର ବିକାଶ ଲାଗି ପରାମର୍ଶ ଏବଂ


    7. ସହଯୋଗ କାର୍ଯ୍ୟକଳାପର କୌଣସି ଅନ୍ୟ ସ୍ୱରୂପ ଯାହା ଉପରେ ଉଭୟ ପକ୍ଷର ସହମତି ରହିଥିବ ।


    **********


    

    
    (Release ID: 1544429) Visitor Counter : 3