      ଜାହାଜ ଚଳାଚଳ ମନ୍ତ୍ରଣାଳୟ

      କେରଳ ଉପକୂଳରେ ଅଜଣା ବାଣିଜ୍ୟିକ ଜାହାଜ ସହ ଭାରତୀୟ ମାଛଧରା ବୋଟ ଧକ୍କା ଘଟଣାର ତଦନ୍ତ କଲେ ଜାହାଜ ଚଳାଚଳ ମନ୍ତ୍ରଣାଳୟ ଡିଜି
      Posted On: 08 AUG 2018 5:48PM by PIB Bhubaneshwar


    କେରଳରେ ପଞ୍ଜିକୃତ ହୋଇଥିବା ଏକ ମାଛଧରା ବୋଟ "OCEANIC" ସହ ଏକ ଅଜଣା ଜାହାଜର ଧକ୍କା ଘଟଣା ସମ୍ପର୍କରେ ଜାହାଜ ଚଳାଚଳ ମନ୍ତ୍ରଣାଳୟ ଅଧୀନରେ ଥିବା ଜାହାଜ ଚଳାଚଳ ମହାନିର୍ଦ୍ଦେଶକଙ୍କ ନିକଟରେ ରିପୋର୍ଟିଂ ହୋଇଥିଲା । 2018 ଅଗଷ୍ଟ 7 ତାରିଖ ଭାରତୀୟ ସମୟ ଭୋର୍ 3ଟା 30ରେ ଏହି ଘଟଣା ହୋଇଥିଲା । ଘଟଣା ସମୟରେ ବୋଟରେ 14 ଜଣ ମତ୍ସ୍ୟଜୀବୀ ଥିଲେ । ଏହି ଘଟଣାରେ 3 ଜଣ ମତ୍ସ୍ୟଜୀବୀ ପ୍ରାଣ ହରାଇଥିବା ବେଳେ 2 ଜଣ ଆହତ ଏବଂ 9 ଜଣ ନିଖୋଜ ହୋଇଛନ୍ତି ।


    ପ୍ରାଣ ହରାଇଥିବା ମତ୍ସ୍ୟଜୀବୀଙ୍କ ପରିବାର ପ୍ରତି କେନ୍ଦ୍ର ଜାହାଜ ଚଳାଚଳ ମନ୍ତ୍ରଣାଳୟ ନୀତୀନ ଗଡକରୀ ଗଭୀର ସମବେଦନା ପ୍ରକାଶ କରିଛନ୍ତି । ନିଖୋଜ ମତ୍ସ୍ୟଜୀବୀମାନଙ୍କୁ ଠାବ କରିବା ଅପରେସନରେ ଭାରତୀୟ ନୌବାହିନୀ ଓ ତଟରକ୍ଷୀ ବାହିନୀର 3ଟି ଏୟାରକ୍ରାଫ୍ଟ ଏବଂ 3ଟି ଜାହାଜ ମୁତୟନ କରାଯାଇଛି । ପ୍ରାୟ 40ଟି ମତ୍ସ୍ୟଜୀବୀ ବୋଟ୍ ମଧ୍ୟ ଏହି ଅପରେସନରେ ସ୍ୱେଚ୍ଛାକୃତ ଭାବେ ସାମିଲ ହୋଇଛନ୍ତି , ଯାହାକି ପ୍ରଶଂସନୀୟ ।


    ଭାରତର ପଶ୍ଚିମ ଊପକୂଳ କେରଳର ଏର୍ଣ୍ଣାକୁଲମ ନିକଟ ଚେଟ୍ଟୁଭାରେ ଏହି ଦୁର୍ଘଟଣା ଘଟିଛି । ନିର୍ଦ୍ଦେଶାଳୟ ସେହି ଅଞ୍ଚଳରେ ଯାତାୟାତ କରୁଥିବା ସମସ୍ତ ବାଣିଜ୍ୟିକ ଜାହାଜର ଅବସ୍ଥିତିକୁ ନିରୀକ୍ଷଣ କରୁଛି । ଘଟଣା ସମୟରେ ବିଭିନ୍ନ ଜାହାଜର ଯାତୟାତ ପଥ ସମ୍ପର୍କରେ ମଧ୍ୟ ଭାରତୀୟ ତଟରକ୍ଷୀ ବାହିନୀ ସମୀକ୍ଷା କରୁଛି । ଦୁଇଟି ଜାହାଜ ଏହି ଦୁର୍ଘଟଣାସ୍ଥଳର ଅତି ନିକଟରେ ଥିଲେ ଏବଂ ସେମାନଙ୍କୁ ପରବର୍ତ୍ତୀ ନିର୍ଦ୍ଦେଶ ପର୍ଯ୍ୟନ୍ତ ଭାରତୀୟ ଜଳରାଶି ନ ଛାଡ଼ିବାକୁ କୁହାଯାଇଛି । ଅଧିକ ଦୁଇଟି ଜାହାଜ ମଧ୍ୟ ଘଟଣାରେ ଜଡ଼ିତ ଥିବା ଅସମ୍ଭବ ନୁହେଁ , ତେବେ ଏହି ତଥ୍ୟର ସମୀକ୍ଷା କରାଯାଉଛି ।


    ଜାହାଜ ଚଳାଚଳ ନିର୍ଦ୍ଦେଶାଳୟ ଦୁର୍ଘଟଣାର ତଦନ୍ତ ଆରମ୍ଭ କରି ଏବଂ ଏଥିରେ ଭାରତୀୟ ନୌବାହିନୀ , ତଟରକ୍ଷୀ ବାହିନୀ , ଉପକୂଳ ପୁଲିସ ଓ କେରଳ ରାଜ୍ୟ ସରକାରଙ୍କ ସହଯୋଗ ନିଆଯାଇଛି । ଦୁର୍ଘଟଣାସ୍ଥଳ ପରିଦର୍ଶନ ଏବଂ ଏଥିରେ ଜଡ଼ିତ ଜାହାଜ ସମ୍ପର୍କରେ ଅଧିକ ତଥ୍ୟ ସଂଗ୍ରହ କରିବା ଉଦ୍ଦେଶ୍ୟରେ କୋଚି ଓ ମୁମ୍ବାଇର ଦୁଇଟି ପେସାଦାର ତଦନ୍ତକାରୀ ଦଳକୁ ନିର୍ଦ୍ଦେଶାଳୟ ପକ୍ଷରୁ ନିୟୋଜିତ କରାଯାଇଛି ।


    ***************

    
    
    (Release ID: 1542342) Visitor Counter : 1