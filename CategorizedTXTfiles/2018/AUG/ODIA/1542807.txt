      ମହାକାଶ ବିଭାଗ

      ଗତ ଚାରିବର୍ଷ ମଧ୍ୟରେ 200ରୁ ଅଧିକ ବିଦେଶୀ ଉପଭୋକ୍ତା ଉପଗ୍ରହ ପ୍ରେରଣ କରାଯାଇଛି : ଡକ୍ଟର ଜିତେନ୍ଦ୍ର ସିଂହ
      Posted On: 09 AUG 2018 7:43PM by PIB Bhubaneshwar


    ଭାରତୀୟ ମହାକାଶ ଗବେଷଣା ସଂସ୍ଥା (ଇସ୍ରୋ) ଦେଶର ଭୂପୃଷ୍ଠ ନିରୀକ୍ଷଣ , ଯୋଗାଯୋଗ , ପ୍ରଦକ୍ଷିଣକ୍ଷମ ଆବଶ୍ୟକତାକୁ ପୂରଣ କରିବା ସକାଶେ ବିଭିନ୍ନ ସମୟରେ ନାନା କିଷମର ଉପଗ୍ରହ ମହାକାଶକୁ ପ୍ରେରଣ କରିଆସୁଛି । ଏହା ଦେଶର ବିଭିନ୍ନ ପ୍ରକାର ସାମାଜିକ ଆବଶ୍ୟକତା ପୂରଣ କରିବା ସକାଶେ ଉଦ୍ଦିଷ୍ଟ । ଏହିସବୁ ଉତକ୍ଷେପଣ ସମୟରେ ଉତକ୍ଷେପଣ ଯାନରେ ଯେତିକି ଖାଲି ସ୍ଥାନ ରହୁଛି ତାହାକୁ ମଧ୍ୟ ସଫଳ ଭାବେ ଉପଯୋଗ କରାଯାଉଛି ଏବଂ ଅନ୍ୟାନ୍ୟ ରାଷ୍ଟ୍ରର ବ୍ୟବସାୟିକ ଉପଗ୍ରହ ଆଣ୍ଟ୍ରିକ୍ସ କର୍ପୋରେସନ ଲିମିଟେଡ଼ ମାଧ୍ୟମରେ ମହାକାଶକୁ ପ୍ରେରଣ କରାଯାଉଛି । ଆଣ୍ଟ୍ରିକ୍ସ କର୍ପୋରେସନ ହେଉଛି ଇସ୍ରୋର ବ୍ୟବସାୟିକ ଅଙ୍ଗ । ବିଗତ ବର୍ଷମାନଙ୍କରେ ଏହି ଜାତୀୟ ଉତକ୍ଷେପଣ ଅଭିଯାନରେ ସହଯାତ୍ରୀ ଭାବେ ଅଧିକ ସଂଖ୍ୟକ ଅନ୍ତରାଷ୍ଟ୍ରୀୟ ଉପଗ୍ରହ ପ୍ରେରଣ କରାଯାଇଆସୁଛି । ଗତ ଚାରି ବର୍ଷ ଭିତରେ ଇସ୍ରୋ ମାଧ୍ୟମରେ 200ରୁ ଅଧିକ ବିଦେଶୀ ଉପଭୋକ୍ତା ଉପଗ୍ରହ ମହାକାଶକୁ ସଫଳତାର ସହ ଉତକ୍ଷେପଣ କରାଯାଇଛି । ଭବିଷ୍ୟତରେ ଏଭଳି ନାନୋ ଏବଂ କ୍ଷୁଦ୍ର ଉପଗ୍ରହ ପ୍ରେରଣର ଚାହିଦାକୁ ଦୃଷ୍ଟିରେ ରଖି ପିଏସଏଲଭି ଉତକ୍ଷେପଣର ସଂଖ୍ୟାକୁ ବୃଦ୍ଧି କରାଯିବାର ଯୋଜନା ରହିଛି । ସେହିଭଳି ଏଭଳି କ୍ଷୁଦ୍ର ଉପଗ୍ରହ ଉତକ୍ଷେପଣ ସକାଶେ ସମର୍ପିତ ଉତକ୍ଷେପକମାନଙ୍କର ବିକାଶ ଘଟାଯିବ ଏବଂ ଏହାର ବେଶ୍‌ ଅଧିକ ଚାହିଦା ରହିଛି ।


    ଆଜିସୁଦ୍ଧା 237ଟି ବିଦେଶୀ ଉପଗ୍ରହ ମହାକାଶକୁ ପ୍ରେରଣ କରାଯାଇଛି ଏବଂ ସେସବୁ 29ଟି ଭିନ୍ନ ଭିନ୍ନ ରାଷ୍ଟ୍ରର । ସେଗୁଡ଼ିକୁ ବିଭିନ୍ନ ଉତକ୍ଷେପଣ କାର୍ଯ୍ୟକ୍ରମରେ ପିଏସଏଲଭି ଜରିଆରେ ଉତକ୍ଷେପଣ କରାଯାଇଛି ।


    1993 ମସିହାରୁ ଆରମ୍ଭ ହୋଇ ଆଜିସୁଦ୍ଧା , ପିଏସଏଲଭି 43ଥର ମହାକାଶ ଅଭିଯାନ ସଂପୂର୍ଣ୍ଣ କରିଛି । ସେଥି ମଧ୍ୟରୁ 2ଟି ଉତକ୍ଷେପଣ ବିଫଳ ହୋଇ । ଇସ୍ରୋର ପିଏସଏଲଭି ଉତକ୍ଷେପଣ ସଫଳତା ହାର 95% ।


    2018 ସେପ୍ଟେମ୍ବର ମାସରେ ଇସ୍ରୋ ତାର ପିଏସଏଲଭି ରକେଟ ସଂପୂର୍ଣ୍ଣ ରୂପେ ବିଦେଶୀ ଉପଗ୍ରହ ପ୍ରେରଣ ସକାଣେ ମହାକାଶକୁ ପଠାଇବ ।


    କେନ୍ଦ୍ର ଉତ୍ତର ପୂର୍ବାଞ୍ଚଳ ବିକାଶ (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ , କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ବିଷୟ ପ୍ରକାଶ କରିଛନ୍ତି ।


    **********

    
    
    (Release ID: 1542807) Visitor Counter : 1