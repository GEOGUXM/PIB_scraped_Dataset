      କ୍ୟାବିନେଟ

      ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ସହଯୋଗ ଲାଗି ଭାରତ - ଇଣ୍ଡୋନେସିଆ ମଧ୍ୟରେ ବୁଝାମଣାକୁ କ୍ୟାବିନେଟର ଅନୁମୋଦନ
      Posted On: 09 AUG 2018 6:17PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ବିଜ୍ଞାନ ଏବଂ ପ୍ରଯୁକ୍ତି କ୍ଷେତ୍ରରେ ସହଯୋଗ ଲାଗି ଭାରତ ଓ ଇଣ୍ଡୋନେସିଆ ମଧ୍ୟରେ ବୁଝାମଣାପତ୍ର (ଏମଓୟୁକୁ) ମଞ୍ଜୁରି ଦେଇଛନ୍ତି ।


    ମେ , 2018ରେ ଏହି ଏମଓୟୁରେ ବିଜ୍ଞାନ , ପ୍ରଯୁକ୍ତି ଏବଂ ଭୂବିଜ୍ଞାନ ମନ୍ତ୍ରୀ ଡ. ହର୍ଷବର୍ଦ୍ଧନ ଏବଂ ଇଣ୍ଡୋନେସିଆ ପକ୍ଷରୁ ସେଠାକାର ଗବେଷଣା , ପ୍ରଯୁକ୍ତି ଏବଂ ଉଚ୍ଚ ଶିକ୍ଷା ମନ୍ତ୍ରୀ ଶ୍ରୀ ମହମ୍ମଦ ନାସିର ସ୍ୱାକ୍ଷର କରିଥିଲେ । ଏହି ଏମଓୟୁ ସ୍ୱାକ୍ଷରିତ ହେବା ଦ୍ୱାରା ଉଭୟ ଦେଶର ଦ୍ୱିପାକ୍ଷିକ ସମ୍ପର୍କ ଲାଗି ନୂତନ ଅଧ୍ୟାୟ ଖୋଲିବ । ଏହାଦ୍ୱାରା ଉଭୟ ପକ୍ଷକୁ ବିଜ୍ଞାନ ଏବଂ ପ୍ରଯୁକ୍ତି କ୍ଷେତ୍ରରେ ପାରସ୍ପରିକ ସ୍ୱାର୍ଥ ସାଧନ ଲାଗି ପରିପୂରକ ସାମର୍ଥ୍ୟ ମିଳିପାରିବ ।


    ବିଜ୍ଞାନ ଏବଂ ପ୍ରଯୁକ୍ତି କ୍ଷେତ୍ରରେ ସମାନତା ଏବଂ ପାରସ୍ପରିକ ଲାଭର ଆଧାରରେ ଭାରତ ଏବଂ ଇଣ୍ଡୋନେସିଆର ମଧ୍ୟରେ ସହଯୋଗ ବଢ଼ାଇବା ଏହି ଏମଓୟୁର ଉଦ୍ଦେଶ୍ୟ । ଏହାର ହିତାଧିକାରୀଙ୍କ ମଧ୍ୟରେ ଭାରତ ଓ ଇଣ୍ଡୋନେସିଆର ବୈଜ୍ଞାନିକ ସଂଗଠନର ଗବେଷକ , ଶିକ୍ଷା , ଆରଏଣ୍ଡଡି ଗବେଷଣାଗାର ଏବଂ କମ୍ପାନୀ ସାମିଲ ରହିଛି । ତ୍ୱରିତ ସହଯୋଗ ଲାଗି ଚିହ୍ନଟ କରାଯାଇଥିବା ସମ୍ଭାବ୍ୟ କ୍ଷେତ୍ରରେ ସୂଚନା ଏବଂ ସଂଚାର ପ୍ରଯୁକ୍ତି , ସମୁଦ୍ର ବିଜ୍ଞାନ ଏବଂ ପ୍ରଯୁକ୍ତି , ଜୀବନ ବିଜ୍ଞାନ (ଜୈବ ପ୍ରଯୁକ୍ତି , କୃଷି ଏବଂ ଜୈବ ଚିକିତ୍ସା ବିଜ୍ଞାନ) , ଶକ୍ତି ଗବେଷଣା , ଜଳ ପ୍ରଯୁକ୍ତି , ବିପର୍ଯ୍ୟୟ ପରିଚାଳନା , ମହାକାଶ ବିଜ୍ଞାନ , ପ୍ରଯୁକ୍ତି ଏବଂ ଆପ୍ଲିକେସନ , ଜିୟୋସ୍ପାଟିଆଲ ଇନଫର୍ମେସନ ଏବଂ ଏପ୍ଲାଏଡ କେମେଷ୍ଟ୍ରୀ ସାମିଲ ରହିଛି ।


    **********

    
    
    (Release ID: 1542702) Visitor Counter : 1