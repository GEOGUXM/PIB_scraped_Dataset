      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଆବିଷ୍କୃତ କ୍ଷୁଦ୍ର ତୈଳକ୍ଷେତ୍ର ନୀତି ଅଧୀନରେ ଦ୍ୱିତୀୟ ପର୍ଯ୍ୟାୟ ନିଲାମୀ ଅଗଷ୍ଟ 9, 2018ରେ
      Posted On: 08 AUG 2018 5:35PM by PIB Bhubaneshwar


    2018 ଅଗଷ୍ଟ 9ରେ ଆବିଷ୍କୃତ କ୍ଷୁଦ୍ର ତୈଳକ୍ଷେତ୍ର ନୀତି ଅଧୀନରେ ଦ୍ୱିତୀୟ ପର୍ଯ୍ୟାୟ ନିଲାମୀ କାର୍ଯ୍ୟ ସଂପାଦନ କରାଯିବ । ଏହି କାର୍ଯ୍ୟକ୍ରମରେ କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ତଥା ଦକ୍ଷତା ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ପୌରୋହିତ୍ୟ କରିବେ ।


    ଭାରତ ହେଉଛି ବିଶ୍ୱର ପଞ୍ଚମ ବୃହତ ଅର୍ଥନୀତି ଏବଂ ଏହାର ବର୍ତ୍ତମାନର ପରିମାଣ 2.6 ଟ୍ରିଲିୟନ୍‌ ଡ଼ଲାର । ଅଧୁନା ଏହା ଫ୍ରାନ୍ସ ଅର୍ଥନୀତିକୁ ଅତିକ୍ରମ କରିଛି ଏବଂ ଖୁବ୍‌ ଶୀଘ୍ର ବ୍ରିଟେନକୁ ଟପି ବିଶ୍ୱର ଚତୁର୍ଥ ବୃହତ୍ତମ ଅର୍ଥନୀତିର ମାନ୍ୟତା ହାସଲ କରିବାକୁ ଯାଉଛି ।


    ସେହିଭଳି ଭାରତ ହେଉଛି ବିଶ୍ୱର ତୃତୀୟ ବୃହତ୍ତମ ଶକ୍ତି ଉପଭୋକ୍ତା ରାଷ୍ଟ୍ର । ଏହାର ଶକ୍ତି ଉପଭୁକ୍ତି ପରିମାଣ ବୃଦ୍ଧି ପାଇ 4.2 % ପିଏ ହେବ ଯାହାକି ଅନ୍ୟ ଯେକୌଣସି ବିକଶିତ ଅର୍ଥନୀତିଙ୍କ ଠାରୁ ଦ୍ରୁତତର । ଆନ୍ତର୍ଜାତିକ ଶକ୍ତି ଏଜେନ୍ସିର ଆକଳନ ଅନୁସାରେ , 2040 ମସିହା ସୁଦ୍ଧା ଭାରତ ବିଶ୍ୱର ମୋଟ ଶକ୍ତି ଚାହିଦାର ଅର୍ଦ୍ଧେକ ଆବଶ୍ୟକ କରିବ ।


    ଏଭଳି ବିଶାଳ ଆର୍ଥିକ ବିକାଶକୁ ଦୃଷ୍ଟିରେ ରଖି , ଦେଶର ତୈଳ ଓ ବାଷ୍ପ ଚାହିଦାର ପୂରଣ ସକାଶେ ଏବଂ ଏହି ସେକ୍ଟରର ନିରବଚ୍ଛିନ୍ନ ପ୍ରଗତି ନିମନ୍ତେ ଶକ୍ତି ନିରାପତ୍ତା ଓ ଉପଲବ୍ଧତାକୁ ଲୋକମାନଙ୍କ ପାଇଁ ସୁଗମ ଲାଗି ସରକାର ବଦ୍ଧପରିକର ।


    ଅନ୍ୟ ଅନେକ ପ୍ରକାର ସଂସ୍କାର ଭଳି , ଭାରତ ସରକାର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ସେକ୍ଟରରେ ନୂଆ ଲାଇସେନ୍ସିଂ ନୀତି ପ୍ରବର୍ତ୍ତନ କରିଛନ୍ତି ଯେଉଁଥିରେ ଓପନ ଆକ୍ସେସ ଲାଇସେନ୍ସିଂ ପଲିସି ( OALP ) ଏବଂ ଆବିଷ୍କୃତ କ୍ଷୁଦ୍ର ତୈଳକ୍ଷେତ୍ର ( DSF ) ନୀତି ସାମିଲ । ଏହା ମୁଖ୍ୟତଃ ଚାରୋଟି ଶକ୍ତି ସ୍ତମ୍ଭ ଉପରେ ଆଧାରିତ ଏବଂ ମାନ୍ୟବର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏହାର ପ୍ରବର୍ତ୍ତନ କରିଛନ୍ତି । ସେହିସବୁ ନୀତି ହେଲା ଶକ୍ତି ଉପଲବ୍ଧତା , ଶକ୍ତି ସକ୍ରିୟତା , ଶକ୍ତି ପୋଷଣୀୟତା ଏବଂ ଶକ୍ତି ନିରାପତ୍ତା ।


    2016 ମସିହାରେ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଡ଼ିଏସଏଫ ବ୍ୟବସ୍ଥା ଆରମ୍ଭ କରିଥିଲେ । ଦେଶରେ ଉପଲବ୍ଧ ତଥା ଆବିଷ୍କୃତ ଅଣସୂଚୀତ କ୍ଷୁଦ୍ର ତୈଳ/ ବାଷ୍ପ କ୍ଷେତ୍ରରୁ ତୈଳ ଓ ପ୍ରାକୃତିକ ବାଷ୍ପ ଉତ୍ତୋଳନ କରିବା ଏହି ନୀତିର ମୂଳ ଉଦ୍ଦେଶ୍ୟ । ଏଥିରେ ନୂତନ ତଥା ବର୍ତ୍ତମାନ ନିବେଶ କରିଆସୁଥିବା ନିବେଶକାରୀମାନଙ୍କ ସକାଶେ ସହଜରେ ପୁଞ୍ଜି ନିବେଶ ତଥା ସର୍ବନିମ୍ନ ରିସ୍କ ନେବାର ପ୍ରାବଧାନ ରହିଛି ।


    ହାଇଡ଼୍ରୋକାର୍ବନ ମହାନିର୍ଦ୍ଦେଶାଳୟ ଯାହାକି ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଅଧୀନରେ କାର୍ଯ୍ୟ କରିଆସୁଛି ଡ଼ିଏସଏଫ ଏହି ନୀତିକୁ କେଉଁଭଳି ଭାବେ ପ୍ରବର୍ତ୍ତନ କରୁଛି , ତାହା ତଦାରଖ କରୁଛି ଏବଂ ଏହାକୁ ସର୍ବବ୍ୟାପୀ କରିବା ସକାଶେ ସକଳ ପ୍ରକାର ବ୍ୟବସ୍ଥା ଗ୍ରହଣ କରୁଛି । ଭାରତ ସରକାରଙ୍କ ପକ୍ଷରୁ ମନ୍ତ୍ରଣାଳୟ ଏହି କାର୍ଯ୍ୟ କରୁଥିବା ବେଳେ ତୈଳ ଓ ବାଷ୍ପ ଶିଳ୍ପ କ୍ଷେତ୍ରରେ ନୂତନ ନିବେଶକାରୀଙ୍କୁ ଆକର୍ଷିତ କରିବା ହେଉଛି ଏହାର ଅନ୍ୟତମ ମୁଖ୍ୟ ଉଦ୍ଦେଶ୍ୟ ।


    ସରକାରଙ୍କ ଦ୍ୱାରା ଆରମ୍ଭ କରାଯାଇଥିବା ଡ଼ିଏସଏଫ ନିଲାମୀ ପର୍ଯ୍ୟାୟ-1 ବିପୁଳ ସଫଳତା ହାସଲ କରିଛି ଏବଂ ତାହା ମାତ୍ର ଦଶମାସର ଅବଧି ମଧ୍ୟରେ ସଂପୂର୍ଣ୍ଣ ହୋଇଥିଲା । ଏହି ସଫଳ କାର୍ଯ୍ୟକ୍ରମରେ ମୋଟ 134ଜଣ ନିଲାମଧାନୀ ଅଂଶଗ୍ରହଣ କରିଥିଲେ ଯେଉଁଥିରେ ମୋଟ 34ଟି ବ୍ଲକ ପାଇଁ ନିଲାମୀ ହୋଇଥିଲା । ସେଥିରେ 20ଟି କମ୍ପାନୀଙ୍କ ସହ ମୋଟ 30ଟି ଚୁକ୍ତିନାମା ସ୍ୱାକ୍ଷରିତ ହୋଇଛି । ସେଥି ମଧ୍ୟରୁ 13ଟି ହେଉଛି ନୂତନ ରାଜିନାମା ଯାହାକି ଇ ଆଣ୍ଡ ପି ସେକ୍ଟର ପାଇଁ ଉଦ୍ଦିଷ୍ଟ । ସେଥିରୁ 2019-20 ସୁଦ୍ଧା ତୈଳ ଉତ୍ତୋଳନ ହେବାର ସମ୍ଭାବନା ରହିଛି ।


    ପ୍ରଥମ ପର୍ଯ୍ୟାୟର ସଫଳତାରେ ପ୍ରୋତ୍ସାହିତ ହୋଇ ଏବଂ ଏହି ଶିଳ୍ପ ଓ କ୍ଷେତ୍ର ପ୍ରତି ନିବେଶକାରୀଙ୍କ ମନରେ ବିଶେଷ ଆଗ୍ରହକୁ ଲକ୍ଷ୍ୟକରି ବିଶେଷ କରି ବେସରକାରୀ ସେକ୍ଟରର ଆଗ୍ରହକୁ ଦୃଷ୍ଟିରେ ରଖି , ସରକାର ଏବେ ଡ଼ିଏସଏଫ ଦ୍ୱିତୀୟ ପର୍ଯ୍ୟାୟ ନିଲାମୀ ପାଇଁ ସ୍ଥିର କରିଛନ୍ତି ଏବଂ ସେଥିରେ ବଡ଼ ବଡ଼ କ୍ଷେତ୍ରରେ ବ୍ୟବସାୟିକ ଦୃଷ୍ଟିକୋଣରୁ ଉତ୍ପାଦିତ ହେଉଥିବା ବେସିନକୁ ସାମିଲ କରାଯାଇଛି ।


    ଡ଼ିଏସଏଫ ଦ୍ୱିତୀୟ ପର୍ଯ୍ୟାୟ ନିଲାମୀର ବୈଶିଷ୍ଟଗୁଡ଼ିକ ନିମ୍ନରେ ପ୍ରଦାନ କରାଗଲା:

      * ନିଲାମଧାରୀମାନଙ୍କ ସକାଶେ କୌଣସି ପ୍ରକାର ପ୍ରାକ୍‌ ଅଭିଜ୍ଞତା ଥିବା ଜରୁରି ନୁହେଁ ; ପ୍ରବେଶ ବ୍ୟବସ୍ଥା ସହଜ ଓ ନିନେଶାକରୀ ଅନୁକୂଳ ନୀତି
      * ପ୍ରାୟ 60ଟି ଆବିଷ୍କୃତ ଫିଲ୍ଡକୁ 26ଟି ନୂତନ ଚୁକ୍ତିକ୍ଷେତ୍ରରେ ମିଶ୍ରଣ କରାଯାଇଛି
      * ଯେଉଁ ବିଶାଳ କ୍ଷେତ୍ର ନିଲାମୀପାଇଁ ରଖାଯାଇଛି ସେଗୁଡ଼ିକ ତୈଳ ଉତ୍ପାଦନକାରୀ ବେସିନ୍‌
      * 190 ଏମଏମଟି ( O+OEG )ରୁ ଅଧିକ ହାଇଡ଼୍ରୋକାର୍ବନ ସଂପଦ ଭିତ୍ତି ପାଇଁ ପ୍ରତିଷ୍ଠିତ
      * ରାଜସ୍ୱ ବଣ୍ଟନ ଚୁକ୍ତିନାମା ମାଧ୍ୟମରେ ଉତ୍ତର ଆର୍ଥିକ ବ୍ୟବସ୍ଥା
      * ଆବିଷ୍କୃତ ତୈଳ/ବାଷ୍ପ କ୍ଷେତ୍ର , କ୍ଷେତ୍ରରେ ଅଧିକ ସଂପଦ ମହଜୁରର ସମ୍ଭାବନା , ନିକଟବର୍ତ୍ତୀ ସ୍ଥାନରେ ପ୍ରକ୍ରିୟାକରଣର ସୁବିଧା ଉପଲବ୍ଧ , ବଜାର ଉପଲବ୍ଧ
      * ସହଜ ନିଲାମୀ ପ୍ରକ୍ରିୟା , ସର୍ବନିମ୍ନ ଆବଶ୍ୟକତା , ସ୍ୱଚ୍ଛ ଭିତ୍ତିରେ ନିଲାମୀ ପ୍ରଦାନ , ସ୍ୱୀକୃତି ପାଇଁ ତୁରନ୍ତ ବ୍ୟବସ୍ଥା
      * ସମସ୍ତ ପ୍ରକାର ହାଇଡ଼୍ରୋକାର୍ବନ ସକାଶେ ଗୋଟିଏ ଲାଇସେନ୍ସ
      * ସିଗନେଚର ବୋନସର ବ୍ୟବସ୍ଥା ନାହିଁ
      * ସମଗ୍ର ଚୁକ୍ତି ଅବଧି ସକାଶେ ଅନୁସନ୍ଧାନ ପାଇଁ ଅନୁମତି ସୁବିଧା
      * ମୂଲ୍ୟାୟନ ଓ ମାର୍କେଟିଂ ଲାଗି ସଂପୂର୍ଣ୍ଣ ସ୍ୱାଧୀନତା
      * ଅଗଭୀର ଜଳରାଶି କ୍ଷେତ୍ର ପାଇଁ ରୟାଲଟି ହାରରେ ପୁନଃ ହ୍ରାସ

    ****************

    
    
    (Release ID: 1542323) Visitor Counter : 4
    
    
    
    
    

*