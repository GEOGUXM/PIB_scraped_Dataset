      କ୍ୟାବିନେଟ

      ଅଣପାରମ୍ପରିକ ହାଇଡ୍ରୋକାର୍ବନ ଅନୁସନ୍ଧାନ ଓ ବିକାଶ ନୀତିର ରୂପରେଖକୁ କ୍ୟାବିନେଟ ଅନୁମୋଦନ
      Posted On: 01 AUG 2018 7:18PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଶେଲ ଅଏଲ/ଗ୍ୟାସ , କୋଲ ବେଡ ମିଥେନ ଭଳି ଅଣ-ପାରମ୍ପରିକ ହାଇଡ୍ରୋକାର୍ବନ ଅନୁସନ୍ଧାନ ଏବଂ ବିକଶିତ କରିବା ଲାଗି ଆବଶ୍ୟକ ନୀତି ରୂପରେଖକୁ ମଞ୍ଜୁରି ଦେଇଛନ୍ତି । ବର୍ତ୍ତମାନର କ୍ଷେତ୍ରଫଳରେ ଅଣ-ପାରମ୍ପରିକ ହାଇଡ୍ରୋକର୍ବନ କ୍ଷମତାକୁ ଦୋହନ କରିବା ସମ୍ପର୍କରେ ବର୍ତ୍ତମାନର ଲାଇସେନ୍ସଧାରୀ/ପଟ୍ଟାଧାରୀ ଠିକାଦାରମାନଙ୍କୁ ପ୍ରୋତ୍ସାହିତ କରିବା ନିମନ୍ତେ ପ୍ରଚଳିତ ଉତ୍ପାଦନ ଭାଗିଦାରୀ କଂଟ୍ରାକ୍ଟ , ସିଭିଏମ କଂଟ୍ରାକ୍ଟ ଏବଂ ନାମିତ କ୍ଷେତ୍ର ଅଧିନରେ ଏହାର ଅନୁପାଳନ କରାଯିବ ।


    ଲାଭ :


    ଏହି ନୀତି ଦ୍ୱାରା ବର୍ତ୍ତମାନ କଂଟ୍ରାକ୍ଟ କ୍ଷେତ୍ରରେ ସମ୍ଭାବ୍ୟ ହାଇଡ୍ରୋକାର୍ବନ ଭଣ୍ଡାରର ଉପଯୋଗ ଲାଗି କ୍ଷମତା ବୃଦ୍ଧି ହେବ , ଯାହା ବର୍ତ୍ତମାନ ସୁଦ୍ଧା ଅସୁନ୍ଧାନ କରାଯାଇନଥିଲା ଏବଂ ଯାହାର ବିକଶିତ କରାଯାଇନାହିଁ ।


    ଏହି ନୀତିର କାର୍ଯ୍ୟକାରୀ ହେବା ଦ୍ୱାରା ନୂତନ ହାଇଡ୍ରୋକାର୍ବନ ଅନୁସନ୍ଧାନ ସମ୍ପର୍କରେ ଅନ୍ୱେଷଣ ଏବଂ ଉତ୍ପାଦନ ଗତିବିଧିରେ ନୂତନ ନିବେଶ ହେବ । ଯାହାଫଳରେ ଘରୋଇ ଉତ୍ପାଦନରେ ବୃଦ୍ଧି ହେବ ବୋଲି ଆଶା କରାଯାଉଛି ।


    ଅତିରିକ୍ତ ହାଇଡ୍ରୋକାର୍ବନ ସମ୍ପଦର ଅନୁସନ୍ଧାନ ଏବଂ ବିକାଶ କରାଯିବା ଦ୍ୱାରା ନୂଆ ନିବେଶ ତ୍ୱରାନ୍ୱିତ ହେବ , ଆର୍ଥିକ ଗତିବିଧିରେ ବୃଦ୍ଧି , ଅତିରିକ୍ତ ନିଯୁକ୍ତି ସୁଯୋଗ ସୃଷ୍ଟି ହେବାର ଆଶା କରାଯାଉଛି । ଫଳରେ ସମାଜର ବିଭିନ୍ନ ବର୍ଗ ଲାଭାନ୍ୱିତ ହୋଇପାରିବେ ।


    ଏହାଦ୍ୱାରା ନୂଆ , ଅଭିନବ ଏବଂ ଉତ୍କୃଷ୍ଟ ପ୍ରଯୁକ୍ତିର ସମ୍ଭାବନା ବୃଦ୍ଧି ହେବ ଏବଂ ଅଣପାରମ୍ପରିକ ହାଇଡ୍ରୋକାର୍ବନ ବିକାଶ ଲାଗି ନୂଆ ପ୍ରଯୁକ୍ତି ସହଯୋଗର ମାର୍ଗ ପ୍ରଶସ୍ତ ହେବ ।


    **********


    

    
    (Release ID: 1541423) Visitor Counter : 1