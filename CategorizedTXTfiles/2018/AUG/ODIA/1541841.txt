      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ସଂଖ୍ୟାଲଘୁ ସମ୍ପ୍ରଦାୟର ଛାତ୍ରଛାତ୍ରୀଙ୍କୁ ଉତ୍ତମ ଶିକ୍ଷା ପ୍ରଦାନ ପାଇଁ ସରକାର ଆଗ୍ରହୀ
      Posted On: 04 AUG 2018 8:10PM by PIB Bhubaneshwar


    କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ କହିଛନ୍ତି ଯେ , ସଂଖ୍ୟାଲଘୁ ସମ୍ପ୍ରଦାୟର ଛାତ୍ରଛାତ୍ରୀଙ୍କୁ ଉତ୍ତମ ଶିକ୍ଷା ଉପଲବ୍ଧ କରାଇବାକୁ କେନ୍ଦ୍ର ସରକାର ସର୍ବାଧିକ ଗୁରୁତ୍ୱ ଦେଉଛନ୍ତି । ଦିଲ୍ଲୀ ୟୁନାଇଟେଡ ଖ୍ରୀଷ୍ଟିୟାନ ସିନିଅର ସେକେଣ୍ଡାରୀ ସ୍କୁଲରେ ବିଦ୍ୟାର୍ଥୀଙ୍କ ପାଇଁ ଏକ କମ୍ପ୍ୟୁଟର ସେଣ୍ଟର ଉଦଘାଟନ ଅବସରରେ ଶ୍ରୀ ନକ୍ଭୀ କହିଥିଲେ ଯେ , ବିଗତ ଚାରି ବର୍ଷ ମଧ୍ୟରେ କେନ୍ଦ୍ର ସରକାର ସଂଖ୍ୟାଲଘୁ ସମ୍ପ୍ରଦାୟର ପିଲାମାନଙ୍କୁ 2 କୋଟି 50 ଲକ୍ଷ ଟଙ୍କାରୁ ଅଧିକ ଅର୍ଥ ବୃତ୍ତି ଆକାରରେ ପ୍ରଦାନ କରିଛନ୍ତି ।


    ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ଅଧୀନରେ ଥିବା ନ୍ୟାସନାଲ ମାଇନୋରିଟିଜ ଡେଭଲପମେଣ୍ଟ ଆଣ୍ଡ ଫାଇନାନ୍ସ କର୍ପୋରେସନ (ଏନଏମଡିଏଫସି) ଦିଲ୍ଲୀର ଖ୍ରୀଷ୍ଟିୟାନ ସିନିଅର ସେକେଣ୍ଡାରୀ ସ୍କୁଲ ଆଡକୁ ସହାୟତାର ହାତ ବଢ଼ାଇଛି । ଏହା କମ୍ପ୍ୟୁଟର ସେଣ୍ଟରର ନବୀକରଣ କରିବା ସହ ସ୍ୱଚ୍ଛ ପାନୀୟ ଜଳ ପ୍ରଦାନ ସକାଶେ ୱାଟର କୁଲରର ବ୍ୟବସ୍ଥା କରିଛି । କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକ୍ଭୀଙ୍କ ଦକ୍ଷ ନେତୃତ୍ୱରେ ଏହି ସାମାଜିକ ଦାୟିତ୍ୱ କାର୍ଯ୍ୟକ୍ରମ ସମ୍ଭବ ହୋଇପାରିଛି ।


    ଶ୍ରୀ ନକ୍ଭୀ ଛାତ୍ରଛାତ୍ରୀଙ୍କୁ ଉଦବୋଧନ ଅବସରରେ ଏନଏମଡିଏଫସିର ଏହି ସାମାଜିକ ଦାୟିତ୍ୱ କାର୍ଯ୍ୟକ୍ରମକୁ ପ୍ରଶଂସା କରିଥିଲେ । ସରକାର ‘ ସବ୍କା ସାଥ ସବ୍କା ବିକାଶ ’ ନୀତି ପ୍ରତି ପ୍ରତିବଦ୍ଧ ବୋଲି ସେ କହିଥିଲେ । ତେଣୁ ବିଦ୍ୟାର୍ଥୀମାନେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ପକ୍ଷରୁ ଚାଲିଥିବା ବିଭିନ୍ନ ଶିକ୍ଷଗତ ଯୋଜନା ଏବଂ ସରକାରଙ୍କ ଅନ୍ୟାନ୍ୟ ଯୋଜନାରୁ ଫାଇଦା ନେବାକୁ ସେ ଆହ୍ୱାନ ଦେଇଥିଲେ ।


    ସରକାରଙ୍କ ଡିଜିଟାଲ ଇଣ୍ଡିଆ ପଦକ୍ଷେପକୁ ସାକାର କରିବା ଦିଗରେ ଏବଂ ଅପହଞ୍ଚ ପିଲାମାନଙ୍କୁ କମ୍ପ୍ୟୁଟର ଶିକ୍ଷାର ସୁବିଧା ଦେବାକୁ ଏହି ପଦକ୍ଷେପ ଉଦ୍ଦିଷ୍ଟ ବୋଲି ଏନଏମଡିଏଫସିର ସିଏମଡି ମହମ୍ମଦ ଶାହାବାଜ ଅଲ୍ଲୀ ଏହି ଅବସରରେ କହିଥିଲେ ।


    ଏହି କାର୍ଯ୍ୟକ୍ରମ ପାଇଁ ସ୍କୁଲର ଅଧ୍ୟକ୍ଷ ସନ୍ତୋଷ କୁମାର ସଂଖ୍ୟାଲଘୁ ବ୍ୟାପାର ମନ୍ତ୍ରୀଙ୍କ ନିକଟରେ କୃତଜ୍ଞତା ପ୍ରକାଶ କରିଥିଲେ ।


    **********

    
    
    (Release ID: 1541841) Visitor Counter : 3