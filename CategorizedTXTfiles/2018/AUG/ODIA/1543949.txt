      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଆଇଏସଟିଏସ ସହିତ ଜଡିତ ଭାରତର ପ୍ରଥମ ପବନ ବିଦ୍ୟୁତ ପରିଯୋଜନା ଆରମ୍ଭ;
      2022 ପର୍ଯ୍ୟନ୍ତ 175 GW ଅକ୍ଷୟ ଉର୍ଜା ଭଣ୍ଡାର ନିର୍ମାଣ ପାଇଁ ସରକାରଙ୍କ ଯୋଜନା

      Posted On: 24 AUG 2018 9:01PM by PIB Bhubaneshwar

    2017 ଫେବୃଆରୀରେ ଭାରତୀୟ ସୌର ଉର୍ଜା ନିଗମ ଲିମିଟେଡ (ଏସଇସିଆଇ) ଭାରତରେ ପ୍ରଥମ ଥର ପାଇଁ ସୌର ବିଦ୍ୟୁତ ପରିଯୋଜନାର ନିଲାମ କରିଥିଲେ , ଯେଉଁଥିରେ କି 3.46 ଟଙ୍କାର ଶୁଳ୍କ ବାହାର କରାଯାଇଥିଲା , ଯାହାକି ସେ ସମୟର ଶୁଳ୍କଠାରୁ ବହୁତ କମ ଥିଲା । ଏହି ନିଲାମୀ 1000 ମେଗାୱାଟର ପରିଯୋଜନାକୁ ଆଇଏସଟିଏସ (ଆନ୍ତଃରାଜ୍ୟ ଟ୍ରାନ୍ସମିଶନ ପ୍ରଣାଳୀ) ସହିତ ଯୋଡିବା ପାଇଁ ଥିଲା , ଯେଉଁଥିରେ ଏକ ରାଜ୍ୟରେ ପ୍ରସ୍ତୁତ ବିଦ୍ୟୁତକୁ କମ ଅକ୍ଷୟ ଉର୍ଜା ଥିବା ରାଜ୍ୟକୁ ସମ୍ପ୍ରସାରିତ କରିବାର ଥିଲା ।


    ମାଇଥ୍ରା , ଇନୋକ୍ସ , ଓଷ୍ଟ୍ରୋ , ଗ୍ରୀନ ଇନଫା ତଥା ଆଦାନୀକୁ ନିଲାମୀରେ ବିଜୟ ମିଳିଥିଲା । ଏହି ନିଲାମୀର ଅଂଶବିଶେଷ ସ୍ୱରୂପ ମେସର୍ସ ଓଷ୍ଟ୍ରୋ କୁଚ ୱିଣ୍ଡ ପ୍ରାଇଭେଟ ଲିମିଟେଡ 250 ମେଗାୱାଟ କ୍ଷମତାର ଠିକା ଦେବାର ପତ୍ର 05.04.2017କୁ ଜାରି କରିଥିଲେ । ଏହି ପରିଯୋଜନା 18 ମାସର ଅବଧି ମଧ୍ୟରେ ଚାଲୁ କରାଯିବାର ଥିଲା । ଭୁଜ (ଗୁଜୁରାଟ) ସ୍ଥିତ 126 ମେଗାୱାଟର ଆଂଶିକ କ୍ଷମତା ସମ୍ପନ୍ନ ପରିଯୋଜନା ସମୟ ପୂର୍ବରୁ 24.08.2018ରେ ମେସର୍ସ ଆଷ୍ଟ୍ରୋ ଦ୍ୱାରା ଚାଲୁ କରାଯାଇଛି । ଏହି ପରିଯୋଜନାରୁ ପ୍ରସ୍ତୁତ ବିଦ୍ୟୁତ ବିହାର , ଓଡିଶା , ଝାଡଖଣ୍ଡ ତଥା ଉତ୍ତର ପ୍ରଦେଶ ଦ୍ୱାରା କ୍ରୟ କରାଯାଉଛି ।


    ପ୍ରଥମ ନିଲାମୀ ବ୍ୟବସ୍ଥା ପୂର୍ବାଂଚଳ ରାଜ୍ୟ ବିଶେଷ ଫିଡ ଇନ ତରିଫ (ଏଫଆଇଟି) ମଡେଲରୁ ଭିନ୍ନ ଦେଶବ୍ୟାପୀ ବଜାର ପ୍ରେରିତ ବ୍ୟବସ୍ଥା । ଏହା ହେଉଛି ପରିବର୍ତ୍ତନକାରୀ ବ୍ୟବସ୍ଥା । ଏହି ଟେଣ୍ଡର ସହିତ ଏସଇସିଆଇ ଦ୍ୱାରା 7250 ମେଗାୱାଟ କ୍ଷମତାର ପବନ ବିଦ୍ୟୁତ ପରିଯୋଜନା ପାଇଁ ପାଞ୍ଚଟି ଟେଣ୍ଡର କରାଯାଇଛି । 7250 ମେଗାୱାଟ ମଧ୍ୟରୁ 6050 ମେଗାୱାଟ କ୍ଷମତା ପାଇଁ ଟେଣ୍ଡର ପ୍ରଦାନ କରାଯାଇଛି । କେନ୍ଦ୍ରୀୟ ଏଜେନ୍ସି ଏସଇସିଆଇ ତଥା ଏନଟିପିସି ଅତିରିକ୍ତ ତାମିଲନାଡୁ , ମହାରାଷ୍ଟ୍ର ଓ ଗୁଜୁରାଟର ଏଜେନ୍ସି ଟେଣ୍ଡର ନିଲାମୀ ଆଧାରରେ ପରିଯୋଜନା ନିର୍ମାଣ କରିଛନ୍ତି ।


    126 ମେଗାୱାଟର ଏହି ଆଇଏସଟିଏସ ପରିଯୋଜନା ବଜାର ଦ୍ୱାରା ବାହାର କରାଯାଇଥିବା ଶୁଳ୍କ ଆଧାରରେ ପବନ ଉର୍ଜାରେ କ୍ଷମତା ସମ୍ବର୍ଦ୍ଧନର ଆରମ୍ଭ ଏବଂ ଏହା 2022 ପର୍ଯ୍ୟନ୍ତ ସରକାରଙ୍କ 175 ଗିଗାୱାଟ ଅକ୍ଷୟ ଉର୍ଜା ଭଣ୍ଡାର ନିର୍ମାଣ କରିବା ଲକ୍ଷ୍ୟର ଅନୁରୂପ ।


    **********


    

    
    (Release ID: 1543949) Visitor Counter : 3