      ପ୍ରତିରକ୍ଷା ମନ୍ତ୍ରଣାଳୟ

      ଏସସିଓ ଶାନ୍ତି ମିଶନ 2018 ଅଭ୍ୟାସ ଆରମ୍ଭ
      Posted On: 24 AUG 2018 9:00PM by PIB Bhubaneshwar


    ଏସିସିଓ ଶାନ୍ତି ମିଶନ 2018 ଅଭ୍ୟାସ ଋଷର ଚେବରକୁଲଠାରେ ଆଜି (2018 ଅଗଷ୍ଟ 24) ଆନୁଷ୍ଠାନିକ ଭାବେ ଆରମ୍ଭ ହୋଇଛି । ଶାନ୍ତି ମିଶନ ଶୃଙ୍ଖଳାରେ ଏହା ହେଉଛି ନବୀନତମ । ଏହି ଅଭ୍ୟାସରେ ସମସ୍ତ 8ଟି ଏସସିଓ ସଦସ୍ୟ ଦେଶର ସୈନିକ ଦଳ ଭାଗ ନେଉଛନ୍ତି । ଏହି ସୈନ୍ୟ ଦଳଙ୍କୁ ଋଷର ସେଂଟ୍ରାଲ ମିଲିଟାରୀ ଡିଷ୍ଟ୍ରିକ୍ଟର ଚିଫ କମାଣ୍ଡର ଜେନେରାଲ ଆଲେକଜାଣ୍ଡର ପାବଲେବିଚ ଲେପିନ ସମ୍ବୋଧିତ କରିଥିଲେ । ସୈନିକ ଦଳ ଦ୍ୱାରା ଆନୁଷ୍ଠାନିକ ପରେଡ ଋଷର ଚେବରକୁଲରେ ଅବସ୍ଥିତ କମ୍ବାଇନ୍ଡ ଆର୍ମସ ରେଂଜରେ ଅନୁଷ୍ଠିତ ହୋଇଥିଲା ।


    ଏହି ଅଭ୍ୟାସ ଏସସିଓ ଦେଶର ସଶସ୍ତ୍ର ସେନାମାନଙ୍କୁ ବହୁରାଷ୍ଟ୍ରୀୟ ଏବଂ ସଂଯୁକ୍ତ ମାହୋଲର ସହରୀ ପରିଦୃଶ୍ୟରେ ଆତଙ୍କବାଦୀ କାର୍ଯ୍ୟଧାରାର ମୁକାବିଲା କରିବାର ପ୍ରଶିକ୍ଷଣ ଅବସର ପ୍ରଦାନ କରିବ । ଅଭ୍ୟାସ ପରିସରରେ ପେଶାଗତ ଆଲୋଚନା , ଡ୍ରିଲ ତଥା ଅନ୍ୟାନ୍ୟ ପ୍ରକ୍ରିୟାକୁ ନେଇ ପାରସ୍ପରିକ ବୁଝାମଣା , ସଂଯୁକ୍ତ କମାଣ ଏବଂ ନିୟନ୍ତ୍ରଣ ଅବସଂରଚନାର ସ୍ଥାପନା ତଥା ଆତଙ୍କବାଦ ବିପଦକୁ ଦୂର କରିବା ସାମିଲ ରହିଛି ।


    ଏହି ଅଭ୍ୟାସରେ ଋଷ ସେନାର ସର୍ବାଧିକ 1700 ଯବାନ ଓ ଭାରତର 200 ଯବାନ ସାମିଲ ଅଛନ୍ତି । ଏସସିଇ ଶାନ୍ତି ମିଶନ ଏସସିଓ ଦେଶମାନଙ୍କ ମଧ୍ୟରେ ପ୍ରତିରକ୍ଷା ସହଯୋଗର ପ୍ରମୁଖ ପଦକ୍ଷେପ ଏବଂ ଏସସିଓ ସହଯୋଗର ଇତିହାସରେ ଏହା ଏକ ଐତିହାସିକ ଘଟଣା ହେବ ।


    **********


    

    
    (Release ID: 1543948) Visitor Counter : 6