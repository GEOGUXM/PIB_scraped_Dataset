      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ଏଲବିଏସଏନଏଏର 120ତମ ଇଣ୍ଡକସନ ତାଲିମ କାର୍ଯ୍ୟକ୍ରମର ଅଂଶଗ୍ରହଣକାରୀ
      Posted On: 03 AUG 2018 8:12PM by PIB Bhubaneshwar


    ରାଜ୍ୟ ପ୍ରଶାସନିକ ସେବାରୁ ଆଇଏଏସକୁ ପଦୋନ୍ନତି ପାଇଥିବା ଏକ ଅଧିକାରୀ ଗୋଷ୍ଠୀ ଆଜି (ଅଗଷ୍ଟ 03 , 2018) ରାଷ୍ଟ୍ରପତି ଭବନଠାରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ସୌଜନ୍ୟମୂଳକ ସାକ୍ଷାତ କରିଛନ୍ତି । ସମ୍ପ୍ରତି ଏହି ଅଧିକାରୀମାନେ ମସୌରୀସ୍ଥିତ ଲାଲ ବାହାଦୂର ଶାସ୍ତ୍ରୀ ଜାତୀୟ ପ୍ରଶାସନ ଏକାଡ଼େମୀ (ଏଲବିଏସଏନଏଏ) ଠାରେ ତାଲିମ ଗ୍ରହଣ କରୁଛନ୍ତି ।


    ଏହି ତାଲିମଗ୍ରହଣକାରୀ ଅଧିକାରୀମାନଙ୍କୁ ସମ୍ବୋଧିତ କରି ରାଷ୍ଟ୍ରପତି କହିଲେ ଯେ ସର୍ବ ଭାରତୀୟ ସେବା ଦେଶର ବିକାଶ କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଆସିଛି । ଏହା ଦେଶର ଅର୍ଥନୀତିକୁ ସମୃଦ୍ଧ କରିବାରେ ମଧ୍ୟ ପ୍ରମୁଖ ଭୂମିକା ନେଇଛି । ତେଣୁ ଦେଶ ନିର୍ମାଣରେ ଏହି ଅଧିକାରୀମାନଙ୍କ ଅବଦାନକୁ କେହି କଦାପି ଅସ୍ୱୀକାର କରିପାରିବେନାହିଁ । ତେବେ ଆମେ ସଦାବେଳେ ଆମକୁ ଗୁରୁତ୍ୱର ସହ ଆତ୍ମସମୀକ୍ଷା କରିଦେଖିବା ଉଚିତ ଯେ ଆମର ସିଭିଲ ସର୍ଭିସ ନିରବଚ୍ଛିନ୍ନ ଭାବେ ଉନ୍ନତି କରିଚାଲିଛି ।


    ଋାଷ୍ଟ୍ରପତି କହିଲେ ଯେ ଜନ ସେବକ ଭାବେ , ସିଭିଲ ସର୍ଭିସର ଅଧିକାରୀମାନେ ଅନ୍ୟମାନଙ୍କ ସକାଶେ ସଦାସର୍ବଦା ଆଦର୍ଶ ଭାବେ ନିଜକୁ ପ୍ରମାଣିତ କରିବା ଆବଶ୍ୟକ । ଏଥି ସକାଶେ ସେମାନଙ୍କ ବ୍ୟକ୍ତିଗତ ଆଚରଣ ଆଦର୍ଶ ସ୍ଥାନୀୟ ହେବା ବାଂଛନୀୟ । ସେହିଭଳି ନିଜର ପେଶାଦାରୀ ଭୂମିକାରେ ଭାରତର ବିବିଧତା ଦୃଷ୍ଟିରୁ ସେମାନେ ସାଧୁସା , ସରଳତା ଏବଂ ସମବେଦନା ଆଚରଣ କରିବା ଉଚିତ । ଆମର ସମାଜର ଉନ୍ନତି କଳ୍ପେ ସେମାନଙ୍କୁ ଏଭଳି ଦାୟିତ୍ୱ ନିର୍ବାହ କରିବା ଆବଶ୍ୟକ ।


    ରାଷ୍ଟ୍ରପତି କହିଲେ ଯେ ସମସ୍ତ ଅଧିକାରୀ ଭାରତର ଜନସାଧାରଣଙ୍କ ଉନ୍ନତି କଳ୍ପେ ସେମାନଙ୍କର ଦାୟିତ୍ୱ ନିର୍ବାହ କରୁଛନ୍ତି । ତେବେ କେତେକ ଲୋକ ଚାହାନ୍ତି ଯେ ସେମାନଙ୍କୁ ସରକାର ଅଧିକ ସହଯୋଗ କରୁ । ସିଭିଲ ସର୍ଭିସ ଅଧିକାରୀମାନେ ସେମାନଙ୍କ ଉପରେ ଧ୍ୟାନ କେନ୍ଦ୍ରୀତ କରି ସେହିଭଳି ସମାଜର ଦୁର୍ବଳ ଓ ଅବହେଳିତ ଅବସ୍ଥାରେ ଥିବା ଲୋକମାନଙ୍କୁ କିଭଳି ସହାୟକ ହୋଇପାରିବେ ସେ ଦିଗରେ ଚିନ୍ତା କରିବା ବାଂଛନୀୟ । କାରଣ ଏଭଳି ଲୋକମାନଙ୍କ ଉପରେ ବିଶେଷ ଧ୍ୟାନ ଦିଆଯିବାର ଆବଶ୍ୟକତା ରହିଛି ।


    **********

    
    
    (Release ID: 1541842) Visitor Counter : 1