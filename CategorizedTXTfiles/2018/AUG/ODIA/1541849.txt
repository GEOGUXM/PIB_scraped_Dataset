      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପର୍ଯ୍ୟାବରଣ ନିୟମାବଳୀର ଉଲ୍ଲଙ୍ଘନ
      Posted On: 03 AUG 2018 8:19PM by PIB Bhubaneshwar


    କେନ୍ଦ୍ରୀୟ ପ୍ରଦୂଷଣ ନିୟନ୍ତ୍ରଣ ବୋର୍ଡ଼ (ସିପିସିବି)ଙ୍କ ଠାରୁ ପ୍ରାପ୍ତ ସୂଚନା ଅନୁସାରେ 441ଟି ଶିଳ୍ପ ସଂସ୍ଥା ପର୍ଯ୍ୟାବରଣ ନିୟମାବଳୀକୁ ବିଧିବଦ୍ଧ ଭାବେ ପାଳନ କରୁନାହାନ୍ତି । ଏହି ପରିପ୍ରେକ୍ଷୀରେ କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ମହେଶ ଶର୍ମା କହିଛନ୍ତି ଯେ ସିପିସିବି ଏହି ପରିପ୍ରେକ୍ଷୀରେ 274ଟି ଶିଳ୍ପ ସଂସ୍ଥାଙ୍କ ନିକଟକୁ କାରଣ ଦର୍ଶାଅ ନୋଟିସ ଜାରି କରିଥିବା ବେଳେ 140ଟି ଶିଳ୍ପ ସଂସ୍ଥାଙ୍କୁ ନନ-କମ୍ପ୍ଲାୟିଂ ୟୁନିଟ ଭାବେ ବନ୍ଦ କରିବାକୁ ନୋଟିସ ଜାରି କରିଛନ୍ତି ।


    ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଡକ୍ଟର ଶର୍ମା କହିଛନ୍ତି ଯେ ଦେଶର ବିଭିନ୍ନ ସହରରେ ବୃଦ୍ଧି ପାଉଥିବା ବାୟୁ ପ୍ରଦୂଷଣକୁ ଦୃଷ୍ଟିରେ ରଖି ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ଅନେକଗୁଡ଼ିଏ ପଦକ୍ଷେପ ଗ୍ରହଣ କରିଛି । ଏଥି ମଧ୍ୟରେ ଶିଳ୍ପ ବିନିର୍ଦ୍ଦିଷ୍ଟ ନିର୍ଗମନ ଏବଂ ବର୍ଜ୍ୟ ମାନ ଯାହାକି ପର୍ଯ୍ୟାବରଣ (ସୁରକ୍ଷା) ନିୟମାବଳୀ ଆଧାରରେ ନୋଟିସ ଜାରି ସାମିଲ । ଥର୍ମାଲ ପାୱାର ପ୍ଲାଣ୍ଟରୁ ନିର୍ଗତ ଦୂଷିତ ବାୟୁ ଓ ବର୍ଜର ମାନ ସଂକ୍ରାନ୍ତରେ ସଂଶୋଧିତ ବିଜ୍ଞପ୍ତି ଜାରି ସେଥି ମଧ୍ୟରେ ଗୁରୁତ୍ୱପୂର୍ଣ୍ଣ । ସେହିଭଳି ବିଜ୍ଞପିତ ପ୍ରଦୂଷିତ ବାଷ୍ପ ନିର୍ଗମନ ଏହାର ଧାରାକୁ କଡ଼ାକଡ଼ି ଭାବେ ପାଳନ କରିବା ଆଦି କାର୍ଯ୍ୟକୁ ମନ୍ତ୍ରଣାଳୟ ପକ୍ଷରୁ ମନିଟର କରାଯାଉଛି । ସେହିଭଳି ସେହିସବୁ ଶିଳ୍ପସଂସ୍ଥାଗୁଡ଼ିକୁ ଅଚାନକ ପରିଦର୍ଶନ ଏବଂ ଅଧିକ ମାତ୍ରାରେ ପ୍ରଦୂଷଣ କରୁଥିବା ଓ ମଧ୍ୟମ ଧରଣର ୟୁନିଟମାନଙ୍କୁ ନୋଟିସ ଜାରି ; ଅନଲାଇନ ମନିଟରିଂ ଓ 17ଟି ଧରଣର ବର୍ଜ୍ୟ ନିଷ୍କାସନ ଉପରେ ନିରବଚ୍ଛିନ୍ନ ଭାବେ ପ୍ରଦୂଷଣର ମାତ୍ରାକୁ ତନଖି କରାଯାଉଛି ।


    ମନ୍ତ୍ରୀ ଡକ୍ଟର ଶର୍ମା କହିଲେ ଯେ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ଏ ସଂକ୍ରାନ୍ତରେ ଏକ ଜାତୀୟ ସ୍ୱଚ୍ଛ ବାୟୁ କାର୍ଯ୍ୟକ୍ରମ (ଏନସିଏପି) ପ୍ରସ୍ତୁତ କରିଛି । ଦେଶରେ ବୃଦ୍ଧି ପାଉଥିବା ବାୟୁ ପ୍ରଦୂଷଣକୁ ନିୟନ୍ତ୍ରଣ କରିବା ଏହାର ମୂଳ ଲକ୍ଷ୍ୟ । ପୁଣି ସରକାରଙ୍କ ପକ୍ଷରୁ ପ୍ରଦୂଷଣ ନିୟନ୍ତ୍ରଣ କରିବା ସକାଶେ କାର୍ଯ୍ୟକାରୀ ହେଉଥିବା ବିଭିନ୍ନ କାର୍ଯ୍ୟକ୍ରମକୁ ସୁଦୃଢ଼ କରିବା ଏନସିଏମିର ଉଦ୍ଦେଶ୍ୟ । ଟାର୍ଗେଟଯୁକ୍ତ ପ୍ରଦୂଷଣ ରୋକାଯିବା , ନିୟନ୍ତ୍ରଣ ଏବଂ ବାୟୁ ପ୍ରଦୂଷଣ ନିରାକରଣ କାର୍ଯ୍ୟକ୍ରମ ଏଥିରେ ସାମିଲ । ଦେଶରେ ବାୟୁର ଗୁଣାତ୍ମକ ମାନ ସୁରକ୍ଷା ସକାଶେ ବିଭିନ୍ନ ପ୍ରକାର ପରିଚାଳନା ସକାଶେ ବିସ୍ତୃତ ଫ୍ରେମୱାର୍କ ପ୍ରସ୍ତୁତ କରାଯାଇଛି । ଏହାକୁ ନିରବଚ୍ଛିନ୍ନ ଭାବେ ମନିଟର କରିବା ଏବଂ ବିଭିନ୍ନ ସହରରେ ଥିବା ଶିଳ୍ପସଂସ୍ଥାମାନେ ଯେଉଁମାନେ କି ଏହି ନିୟମକୁ ଉଲ୍ଲଙ୍ଘନ କରୁଛନ୍ତି ସେମାନଙ୍କୁ ଚିହ୍ନଟ କରି ସେମାନଙ୍କ ବିରୋଧରେ କାର୍ଯ୍ୟାନୁଷ୍ଠାନ ଗ୍ରହଣ ସକାଶେ ପଦକ୍ଷେପମାନ ଗ୍ରହଣ କରାଯାଉଛି ।


    ଡକ୍ଟର ଶର୍ମା ସୂଚାଇଛନ୍ତି ଯେ ସ୍ଥାନୀୟ ଲୋକମାନଙ୍କ ବାୟୁ ପ୍ରଦୂଷଣ ରୋକିବା କାର୍ଯ୍ୟରେ ସାମିଲ କରିବା ଉଦେ୍ଦଶ୍ୟରେ ମନ୍ତ୍ରଣାଳୟ କକ୍ଷରୁ 2017 ସେପ୍ଟେମ୍ବର ମାସରେ ହରିତ ଦିୱାଲୀ ନାମରେ ଏକ କାର୍ଯ୍ୟକ୍ରମର ଶୁଭାରମ୍ଭ କରାଯାଇଥିଲା ଦୀପାବଳୀ ଅବସରରେ ବାୟୁ ପ୍ରଦୂଷଣ ରୋକିବା ଏହାର ଉଦେ୍ଦଶ୍ୟ । ଫଳରେ 2016 ତୁଳନାରେ 2017 ମସିହାରେ ଦିୱାଲୀ ପରେ ଦିଲ୍ଲୀର ବାୟୁ ପ୍ରଦୂଷଣ ଯଥେଷ୍ଟ ମାତ୍ରାରେ କମ ଥିଲା । ଦିଲ୍ଲୀର ଜନସାଧାରଣଙ୍କୁ ଏ ଦିଗରେ ଅଧିକ ସଚେତନ କରିବା ସକଶେ ସ୍ୱଚ୍ଛ ବାୟୁ ଅଭିଯାନ 2018 ମସିହା ଫେବୃୟାରୀ 10 ତାରିଖ ଦିନ ଆରମ୍ଭ କରାଯାଇଛି ଏବଂ ଏହାକୁ ବିଭିନ୍ନ ସହଭାଗୀ ପକ୍ଷ ଆଗ୍ରହର ସହ ଗ୍ରହଣ କରିଛନ୍ତି ବୋଲି ମନ୍ତ୍ରୀ ଡକ୍ଟର ଶର୍ମା ସୂଚାଇଥିଲେ ।


    **********


    

    
    (Release ID: 1541849) Visitor Counter : 2