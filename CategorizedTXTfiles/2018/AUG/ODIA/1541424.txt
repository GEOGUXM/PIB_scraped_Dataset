      କ୍ୟାବିନେଟ

      କୃଷି ବୈଜ୍ଞାନିକ ନିଯୁକ୍ତି ବୋର୍ଡକୁ କ୍ୟାବିନେଟ ମଞ୍ଜୁରି
      Posted On: 01 AUG 2018 7:19PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ କୃଷି ବୈଜ୍ଞାନିକ ନିଯୁକ୍ତି ବୋର୍ଡ (ଏଏସଆରବି)କୁ ମଞ୍ଜୁରି ପ୍ରଦାନ କରିଛନ୍ତି ।


    ବିବରଣୀ :


    1. ଏଏସଆରବିରେ ବର୍ତ୍ତମାନ ତିନି ଜଣ ସଦସ୍ୟଙ୍କ ସ୍ଥାନରେ 4 ଜଣ ସଦସ୍ୟ ରହିବେ । ବୋର୍ଡରେ ଜଣେ ଅଧ୍ୟକ୍ଷ ଏବଂ ତିନି ଜଣ ସଦସ୍ୟ ରହିବେ ।


    2. ଏଏସଆରବିର ସଦସ୍ୟ ତିନି ବର୍ଷର ଅବଧି କିମ୍ବା 65 ବର୍ଷର ବୟସ ପୂରଣ କଲେ , ଯାହା ବି ପ୍ରଥମେ ହୋଇଥିବ , ପର୍ଯ୍ୟନ୍ତ ରହିବେ ।


    3. ସ୍ୱାୟତ୍ତତା , ଗୋପନୀୟତା , ଉତ୍ତରଦାୟିତ୍ୱ ଏବଂ ଏଏସଆରବିର ପ୍ରଭାବୀ ପରିଚାଳନା ଉଦ୍ଦେଶ୍ୟକୁ ଧ୍ୟାନରେ ରଖି ଏହାକୁ ଆଇସିଆରଠାରୁ ପୃଥକ କରିଦିଆଯିବ । କୃଷି ଏବଂ କୃଷକ କଲ୍ୟାଣ ମନ୍ତ୍ରଣାଳୟ ଅଧୀନ କୃଷି ଗବେଷଣା ଏବଂ ଶିକ୍ଷା ବିଭାଗ ସହିତ ଏହାକୁ ଯୋଡ଼ି ଦିଆଯିବ ।


    4. ଏଏସଆରବିର ବଜେଟ ମଧ୍ୟ ଆଇସିଏଆରଠାରୁ ପୃଥକ କରାଯାଇ କୃଷି ଗବେଷଣା ଏବଂ ଶିକ୍ଷା ବିଭାଗ ଅଧୀନକୁ ଅଣାଯିବ । ଏଏସଆରବିର ସଚିବାଳୟରେ ନିଜସ୍ୱ ପ୍ରଶାସନିକ କର୍ମଚାରୀ ରହିବେ ଏବଂ ଏହାର ସ୍ୱାଧୀନ ପ୍ରଶାସନିକ ନିୟନ୍ତ୍ରଣ ରହିବ ।


    ପ୍ରଭାବ :


    ଜଣେ ଅଧ୍ୟକ୍ଷ ଏବଂ ତିନି ଜଣ ସଦସ୍ୟ ବିଶିଷ୍ଟ ସଂସ୍ଥା ଗଠନ ଦ୍ୱାରା ଏଏସଆରବିର କାର୍ଯ୍ୟଧାରା ସୁଚାରୁ ରୂପେ ଚାଲିପାରିବ । ଏହି କାରଣରୁ ନିଯୁକ୍ତି ପ୍ରକ୍ରିୟା ତ୍ୱରାନ୍ୱିତ ହେବ , ଯାହା କୃଷି ସମୁଦାୟ ଏବଂ କୃଷି ଲାଗି ଲାଭଜନକ ସାବ୍ୟସ୍ତ ହେବ । ଏହାବ୍ୟତୀତ ଦେଶରେ କୃଷି ଗବେଷଣା ଏବଂ ଶିକ୍ଷା ସମ୍ପର୍କରେ ପ୍ରମୁଖ ଏଜେନ୍ସି ଆଇସିଏଆରରେ ବିଭିନ୍ନ ବୈଜ୍ଞାନିକ ପଦବୀରେ ପ୍ରତିଭାବାନ ବୈଜ୍ଞାନିକମାନଙ୍କ ନିଯୁକ୍ତି ପାରଦର୍ଶୀ ଏବଂ କୁଶଳ ଢଙ୍ଗରେ ସମ୍ଭବ ହୋଇପାରିବ ।


    **********

    
    
    (Release ID: 1541424) Visitor Counter : 3