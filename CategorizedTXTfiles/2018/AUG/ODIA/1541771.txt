      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଏସଟି ତାଲିକାରେ ଅଧିକ ଜାତି ସାମିଲ
      Posted On: 02 AUG 2018 5:40PM by PIB Bhubaneshwar


    15-06 - 1999 ତାରିଖରେ (25.06.2002ରେ ଅଧିକ ସଂଶୋଧିତ) ଭାରତ ସରକାର ତଫସିଲଭୁକ୍ତ ଜନଜାତି ତାଲିକାରେ ସାମିଲ ହେବା ତଥା ଅନ୍ୟାନ୍ୟ ପରିବର୍ତ୍ତନ ସକାଶେ ଦାବି ଉପସ୍ଥାପନ କରିବା ନିମନ୍ତେ ସକଳ ପ୍ରକାର ବିଧି ବ୍ୟବସ୍ଥା କରିଛନ୍ତି । ଏହି ବ୍ୟବସ୍ଥା ଅନୁସାରେ , ରାଜ୍ୟ ସରକାର/କେନ୍ଦ୍ରଶାସିତ କ୍ଷେତ୍ରର ସରକାରମାନଙ୍କ ଦ୍ଵାରା କେବଳ ସେହିସବୁ ପ୍ରସ୍ତାବଗୁଡ଼ିକ ସୁପାରିଶ ଓ ଯଥାର୍ଥ ବୋଲି ଉପସ୍ଥାପନ କରାଯିବ ଓ ସେସବୁକୁ ସ୍ୱୀକୃତି ମିଳିବ ଯାହାକୁ ଭାରତର ରେଜିଷ୍ଟ୍ରାର ଜେନେରାଲ ( RGI ) ଏବଂ ଜାତୀୟ ତଫସିଲଭୁକ୍ତ ଜନଜାତି କମିଶନ ( NCST ) ସଂଶୋଧନ ସକାଶେ ଗୃହୀତ କରିଥିବେ । ଆଦିବାସୀ ବ୍ୟପାର ମନ୍ତ୍ରଣାଳୟ ଏଯାବତ୍‌ କୁଡ଼ମୀ ଓ ରାଉତିଆ ଜନଜାତିଙ୍କୁ ରାଜ୍ୟର ତଫସିଲଭୁକ୍ତ ଜନଜାତି ତାଲିକାରେ ସାମିଲ କରିବା ସକାଶେ ଓଡ଼ିଶା ସରକାରଙ୍କ ପାଖରୁ ଏ ସଂକ୍ରାନ୍ତ କୌଣିସ ପ୍ରସ୍ତାବ ପାଇନାହାନ୍ତି । ପ୍ରଚଳିତ ବିଧି ବ୍ୟବସ୍ଥା ଅନୁସାରେ , ରାଜ୍ୟ ସରକାରଙ୍କ ସୁପାରିଶ ଏକାନ୍ତ ଆବଶ୍ୟକ ଏବଂ ତାହା ପରେ ଏଭଳି ପ୍ରସ୍ତାବକୁ ଆଗକୁ ଆଗେଇ ନିଆଯିବାର ବ୍ୟବସ୍ଥା ଗ୍ରହଣ କରାଯାଇଥାଏ ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତ ସିଂ ଭାଭୋର ରାଜ୍ୟସଭାରେ ଏହି ସୂଚନା ପ୍ରଦାନ କରିଛନ୍ତି ।


    **************

    
    
    (Release ID: 1541771) Visitor Counter : 3