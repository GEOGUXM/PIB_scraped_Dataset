      ମହାକାଶ ବିଭାଗ

      ଅତ୍ୟାଧୁନିକ ଉପଗ୍ରହର ଉତକ୍ଷେପଣ
      Posted On: 09 AUG 2018 7:40PM by PIB Bhubaneshwar


    ଭାରତୀୟ ମହାକାଶ ଗବେଷଣା ସଂସ୍ଥା (ଇସ୍ରୋ) ଭବିଷ୍ୟତରେ ଅଧିକ ସଂଖ୍ୟକ ଅତ୍ୟାଧୁନିକ ଉପଗ୍ରହ ମହାକାଶକୁ ପ୍ରେରଣ କରିବାକୁ ଯୋଜନା କରିଛି । ଏହିସବୁ ଉପଗ୍ରହଗୁଡ଼ିକ ବିଭିନ୍ନ ପ୍ରକାର ପ୍ରୟୋଗ ତଥା ଆବଶ୍ୟକତା ବୃଦ୍ଧି ପାଉଥିବା ଚାହିଦା ପୂରଣ କରିବାରେ ସହାୟକ ହେବ ।


    2019-20 ମସିହା ମଧ୍ୟରେ ଯେଉଁସବୁ ଅତ୍ୟାଧୁନିକ ଉପଗ୍ରହ ମହାକାଶକୁ ପ୍ରେରଣ କରାଯିବାକୁ ମଂଜୁରି ମିଳିଛି ତାହାର ବିସ୍ତୃତ ବିବରଣୀ ନିମ୍ନରେ ପ୍ରଦାନ କରାଗଲା: 1) ତୃତୀୟ ପିଢ଼ିର କାର୍ଟୋସାଟ ସିରିଜ ଉପଗ୍ରହ ଯାହାକି ଅତି ଉଚ୍ଚ ରିଜୋଲୁସନ ମ୍ୟାପିଂରେ ସହାୟକ ହେବ ; 2) ଦ୍ୱିତୀୟ ପିଢ଼ିର ଷ୍ଟିରିଓ ଇମେଜିଂ ଉପଗ୍ରହ ଯାହାକି ଡ଼ିଜିଟାଲ ଏଲିଭେସନ ମଡ଼େଲ ପାଇଁ ଆବଶ୍ୟକ ; 3) ଜିଓଷ୍ଟେସନାରୀ ଇମେଜିଂ ଉପଗ୍ରହ (ଜିଆଇସାଟ୍‌) ଯାହାକି ଜିଓଷ୍ଟେସନାରୀ କକ୍ଷପଥରୁ ଭୂପୃଷ୍ଠକୁ ନିରୀକ୍ଷଣ କରାଯାଇପାରିବ ; 4) ତୃତୀୟ ପିଢ଼ଇର ମହାସାଗର ଇମେଜିଂ ଉପଗ୍ରହ ଯାହାକି ମହାସାଗରମାନଙ୍କ ରଙ୍ଗ , ସାଗରପୃଷ୍ଠର ତାପମାତ୍ରା ମାପିବା ଏବଂ ସମୁଦ୍ର ପୃଷ୍ଠର ପବନର ଭେକ୍ଟର ମ୍ୟାପିଂରେ ସହାୟକ ହେବ ; 5) ତୃତୀୟ ପିଢ଼ିର ରିସୋର୍ସସାଟ ସିରିଜ ଉପଗ୍ରହ ଯେଉଁଥିରେ ଉନ୍ନତ ମହକାଶୀୟ ଉଜ୍ଜ୍ୱଳତା ଓ ସ୍ୱାଥ ରହିବ ; 6) ସି-ବେଣ୍ଡ ମାଇକ୍ରେୱେଭ ଇମେଜିଂ ଉପଗ୍ରହ ଯାହାକି ସବୁ ପାଣିପାଗ ଅବସ୍ଥାରେ ଏବଂ ଦିନ ତଥା ରାତିରେ ଚିତ୍ରଗ୍ରହଣ କରିପାରିବ ; 7) ଉଚ୍ଚ ରିଜୋଲୁସନଯୁକ୍ତ ଇମେଜିଂ ଉପଗ୍ରହପୁଞ୍ଜ ଯାହାକି ବାରମ୍ବାର ପ୍ରେରଣ କରାଯାଇପାରିବ ; 8) ନାନୋସାଟେଲାଇଟ ଯାହାକି ଏରୋସୋଲ ମନିଟରିଂ କରିବ ; 9) କ୍ଲୋରୋଫିଲ ଫ୍ଲୁରୋସେନ୍ସ ଏବଂ ପର୍ଯ୍ୟାବରଣରେ ହେଉଥିବା ବିକିରଣକୁ ମନିଟର କରିବା ସକାଶେ ପ୍ରେରଣ କରାଯିବାକୁ ଥିବା ଉପଗ୍ରହ ।


    ଯେଉଁସବୁ କ୍ଷେତ୍ରରେ ଅତ୍ୟାଧୁନିକ ଉପଗ୍ରହ ପ୍ରେରଣ କରାଯିବାର ଆବଶ୍ୟକତା ରହିଛି ଏବଂ ସେସବୁ ଯେଉଁସବୁ କାର୍ଯ୍ୟରେ ଆସିବାର ଅଛି ସେଗୁଡ଼ିକ ହେଲା- ପ୍ରେରଣ କରାଯିବାକୁ ଥିବା ଉପଗ୍ରହର କାର୍ଯ୍ୟପ୍ରୟୋଗଧାରା ବୃଦ୍ଧି , ଯେଉଁଥିରେ ପ୍ରାକୃତିକ ସଂପଦ ମନିଟରିଂ , ଖାଦ୍ୟଶସ୍ୟ ଉତ୍ପାଦନ ହେଉଥିବା କ୍ଷେତ୍ରର ଆକଳନ ଓ ଉତ୍ପାଦନ ଜନିତ ପୂର୍ବାନୁମାନ , ସମୁଦ୍ର ପୃଷ୍ଠର ସ୍ରୋତକୁ ମନିଟର କରିବା , ସମ୍ଭାବ୍ୟ ମାଛଧରା କ୍ଷେତ୍ର ପୂର୍ବାନୁମାନ କରିବା , ପ୍ରାକୃତିକ ବିପର୍ଯ୍ୟୟର ଯଥାସମ୍ଭବ ରିଅଲ ଟାଇମ ପୂର୍ବାନୁମାନ , ଦେଶରେ ହାଇ ରିଜୋଲୁସନ୍‌ ଡ଼ିଜିଟାଲ ଏଲିଭେସନ୍‌ ମଡ଼େଲର ବିକାଶ , ସଂସାଧନ ଯୋଜନା ଓ ତାହାର ମନିଟରିଂ କରିବା ଓ ଅନ୍ୟାନ୍ୟ ସଂପର୍କୀତ କାର୍ଯ୍ୟ ସମ୍ପାଦନ କରାଯିବ ।


    କେନ୍ଦ୍ର ଉତ୍ତର ପୂର୍ବାଞ୍ଚଳ ବିକାଶ (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ , କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ବିଷୟ ପ୍ରକାଶ କରିଛନ୍ତି ।


    **********

    
    
    (Release ID: 1542805) Visitor Counter : 1