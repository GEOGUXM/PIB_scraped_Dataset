      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଆସନ୍ତାକାଲି ଏସବିଆଇ ସହ ଏନଏଚଏଆଇର ଦୀର୍ଘକାଳୀନ ବୁଝାମଣା ସ୍ୱାକ୍ଷର ହେବ
      Posted On: 02 AUG 2018 5:03PM by PIB Bhubaneshwar


    ଭାରତୀୟ ଜାତୀୟ ରାଜପଥ କର୍ତ୍ତୃପକ୍ଷ ( NHAI ) ଷ୍ଟେଟବ୍ୟାଙ୍କ ଅଫ ଇଣ୍ଡିଆ ( SBI ) ଠାରୁ 25 ହଜାର କୋଟି ଟଙ୍କା ଋଣ ପାଇବ । 10 ବର୍ଷ ପାଇଁ ମିଳୁଥିବା ଏହି ଋଣ ପରିଶୋଧ ମିଆଦ ଅଧିକ ତିନିବର୍ଷ ରହିବ । କୌଣସି ସଂସ୍ଥା ଦ୍ୱାରା ଏନଏଚ୍ଏଆଇକୁ ଏତେ ପରିମାଣର ଅର୍ଥ ଋଣ ଆକାରରେ ଏକକାଳୀନ ମିଳିବା ପ୍ରଥମ । ସେହିପରି ଏସବିଆଇ ପକ୍ଷରୁ କୌଣସି ସଂସ୍ଥାକୁ ଏକକାଳୀନ ଅନସିକ୍ୟୁର୍ଡ ଋଣ ପ୍ରଦାନ କରାଯାଉଛି । ଏହି ଲକ୍ଷ୍ୟରେ ନୂଆଦିଲ୍ଲୀରେ ଆସନ୍ତା କାଲି କେନ୍ଦ୍ର ସଡ଼କ ପରିବହନ ଓ ରାଜମାର୍ଗ , ଜାହାଜ ଚଳାଚଳ , ଜଳ ସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ନୀତୀନ ଗଡକରୀଙ୍କ ଉପସ୍ଥିତିରେ ଦୁଇ ପକ୍ଷ ମଧ୍ୟରେ ଏକ ବୁଝାମଣାପତ୍ର ସ୍ୱାକ୍ଷର ହେବ ।


    ଏହି 25 ହଜାର କୋଟି ଟଙ୍କାର ଋଣ ପାଇଁ ବିଭିନ୍ନ ବାଣିଜ୍ୟିକ ବ୍ୟାଙ୍କ ଠାରୁ ଏନଏଚଏଆଇ ଏକ୍ସପ୍ରେସନ ଅଫ ଇଣ୍ଟେରେଷ୍ଟ ଆହ୍ୱାନ କରିଥିଲା । ଏସବିଆଇ ଏଥି ପାଇଁ ଏକ ମାସର ଏମସିଏଲ୍ଆରରେ ଋଣ ଦେବାକୁ ସମ୍ମତି ଦେଇଥିଲା ।


    ଏସବିଆଇ ପକ୍ଷରୁ ଦିଆଯାଉଥିବା ଏହି ଋଣ ଅନସିକ୍ୟୁରଡ । ପ୍ରଥମ ତିନି ବର୍ଷ ମୂଳ ଅର୍ଥରୁ କିଛି ବି ପରିଶୋଧ ହେବନାହିଁ । ପରେ କ୍ରମାଗତ 14 ବର୍ଷ ଧରି ଛଅ ମାସିଆ କିସ୍ତିରେ ଏହା ପରିଶୋଧ ହେବ । ଋଣର ସମୟ ସୀମା 10 ବର୍ଷ । ପେନାଲ୍ଟି ନଦେଇ ଏନଏଚ୍ଏଆଇ ଏହାକୁ ଯେକୌଣସି ସମୟରେ ପରିଶୋଧ କରିପାରିବ ।


    2019 ମାର୍ଚ୍ଚ 31 ତାରିଖ ମଧ୍ୟରେ ସମ୍ପୂର୍ଣ୍ଣ ଏନଏଚଏଆଇକୁ ଋଣ ଅର୍ଥ ପ୍ରଦାନ କରାଯିବ । ଏହାକୁ ଯେତୋଟି କିସ୍ତିରେ ଚାହିଁବ ଏନଏଚଏଆଇ ଗ୍ରହଣ କରିପାରିବ । ମାସିକ ଭିତ୍ତିରେ ଏହି ସୁଧ ପରିଶୋଧ ହେବ ।


    ****************

    
    
    (Release ID: 1541523) Visitor Counter : 1