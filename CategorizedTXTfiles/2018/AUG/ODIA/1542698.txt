      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ବିହାର ଫୁଲୌତରେ କୋସି ନଦୀ ଉପରେ 4 ଲେନ ବିଶିଷ୍ଟ ନୂତନ ସେତୁ ନିର୍ମାଣକୁ କ୍ୟାବିନେଟ ମଞ୍ଜୁରି;
      ଫୁଲୌତ-ବିହପୁରର ଦୂରତା 72 କିମିରୁ 12 କିମିକୁ ହ୍ରାସ ପାଇବ;
      ବିହାରରେ ଜାତୀୟ ରାଜପଥର ବୀରପୁର-ବିହପୁର ସେକ୍ସନର ଉନ୍ନତିକରଣ ଏବଂ ପୁନର୍ବାସକୁ କ୍ୟାବିନେଟ ଅନୁମୋଦନ
      Posted On: 09 AUG 2018 6:15PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ବିହାରର ଫୁଲୌତ ଠାରେ 6.930 କିମି ଲମ୍ବ 4 ଲେନ ବିଶିଷ୍ଟ ଏକ ସେତୁ ନିର୍ମାଣ ପ୍ରକଳ୍ପକୁ ମଞ୍ଜୁରି ଦେଇଛନ୍ତି । ବିହାରରେ ଜାତୀୟ ରାଜପଥ-106ର ବର୍ତମାନର ବୀରପୁର-ବିହପୁର ସେକ୍ସନରେ 106 କିମି ରୁ 136 କିମି ପର୍ଯ୍ୟନ୍ତ ‘ ପେବଡ ଶୋଲଡର ସହିତ 2 ଲେନ ’ ର ଉନ୍ନତିକରଣ ଏବଂ ପୁନର୍ବାସ ଲାଗି 1478.40 କୋଟି ଟଙ୍କାର ବ୍ୟୟରେ ଏକ ଡେକକୁ ମଧ୍ୟ ସିସିଇଏ ମଞ୍ଜୁରି ଦେଇଛନ୍ତି । ଏହି ପ୍ରକଳ୍ପର ନିର୍ମାଣ ଅବଧି 3 ବର୍ଷ ଅଟେ ଏବଂ ଏହା ଜୁନ 2022 ସୁଦ୍ଧା ସମ୍ପୂର୍ଣ୍ଣ ହୋଇଯିବ ବୋଲି ଆଶା କରାଯାଉଛି ।


    ପ୍ରଭାବ :


    1. ଜାତୀୟ ରାଜପଥ 106ରେ ଫୁଲୌତ ଏବଂ ବିହପୁର ମଧ୍ୟରେ 10 କିମି ଲମ୍ବ ଲିଙ୍କ ନାହିଁ ଏବଂ ଏହା କୋସି ନଦୀ ଅବବାହିକା କ୍ଷେତ୍ରରେ ଆସୁଛି । ବର୍ତ୍ତମାନ ଫୁଲୌତଠାରୁ ବିହପୁର ଯିବା ଲାଗି ପାଖାପାଖି 72 କିମି ରାସ୍ତା ଅତିକ୍ରମ କରିବାକୁ ପଡ଼ୁଛି । ଏହି ପ୍ରକଳ୍ପ ଅନ୍ତର୍ଗତ କୋସି ନଦୀରେ 4 ଲେନ ବିଶିଷ୍ଟ ଏହି ନୂଆ ସେତୁ ନିର୍ମାଣ ହେବା ଦ୍ୱାରା ଫୁଲୌତ ଏବଂ ବିହପୁର ମଧ୍ୟରେ ଦୂରତା ହ୍ରାସ ପାଇ ମାତ୍ର 12 କିମି ହୋଇଯିବ ।


    2. ଏହି ନୂଆ ସେତୁ ଦ୍ୱାରା ନିର୍ମାଣ ଅବଧି କାଳରେ ପାଖାପାଖି 2.19 ଲକ୍ଷ କାର୍ଯ୍ୟ ଦିବସର ସିଧାସଳଖ ରୋଜଗାର ସୃଷ୍ଟି ହେବ ।


    3. ଏହି ନୂଆ ସେତୁର ନିର୍ମାଣ ହେବା ଦ୍ୱାରା ବିହାରରେ ଜାତୀୟ ରାଜପଥ 106ରେ ଉଦାକିଶନଗଞ୍ଜ ଏବଂ ବିହପୁର ମଧ୍ୟରେ ବର୍ତ୍ତମାନର 30 କିମି ଲମ୍ବ ଦୂର ହେବ ଯାହା ନେପାଳ/ଉତ୍ତର ବିହାର/ପୂର୍ବ-ପଶ୍ଚିମ କରିଡର (ଏନଏଚ-57 ଦେଇ) ଏବଂ ଦକ୍ଷିଣ ବିହାର/ଝାଡ଼ଖଣ୍ଡ/ସ୍ୱର୍ଣ୍ଣ ଚତୁର୍ଭୁଜ (ଏନଏଚ-2 ଦେଇ) ମଧ୍ୟରେ ଯୋଗାଯୋଗ ପ୍ରତିଷ୍ଠା କରିବ । ଏହାବ୍ୟତୀତ ଜାତୀୟ ରାଜପଥ ସଂଖ୍ୟା-31ର ସମ୍ପୂର୍ଣ୍ଣ ଉପଯୋଗିତା ସୁନିଶ୍ଚିତ ହେବ ।


    4. ବର୍ତ୍ତମାନ ଏହି ଜାତୀୟ ରାଜପଥ କେବଳ ଗୋଟିଏ ଲେନ/ମଧ୍ୟବର୍ତ୍ତୀ ନେଲ ସହିତ ଖରାପ ସ୍ଥିତିରେ ରହିଛି । ସେଥିପାଇଁ ଏହି ରାଜପଥର ହାରାହାରି ଗତି ଘଂଟା ପ୍ରତି 20 କିମି ଠାରୁ ମଧ୍ୟ କମ । କିନ୍ତୁ ଏହି ରାଜପଥ ‘ ପେଭଡ ଶୋଲ୍ଡର ସହିତ 2-ଲେନ ’ କୁ ଉନ୍ନତୀକରଣ ଏବଂ ସେତୁ ନିର୍ମାଣ ହେବା ଦ୍ୱାରା ଯାତାୟାତ ଗତି ବୃଦ୍ଧି ପାଇ ପାଖାପାଖି ଘଂଟା ପ୍ରତି 100 କିମି ହୋଇଯିବ ।


    **********


    

    
    (Release ID: 1542698) Visitor Counter : 1