      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ମାଉଂଟ ମନୀରଙ୍ଗ ମହିଳା ପର୍ବତାରୋହୀ ଦଳ ଯାତ୍ରାକୁ ଶୁଭାରମ୍ଭ କଲେ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର
      Posted On: 07 AUG 2018 3:27PM by PIB Bhubaneshwar


    ସୂଚନା ଓ ପ୍ରସାରଣ ତଥା ଯୁବ ଏବଂ କ୍ରୀଡା ରାଷ୍ଟ୍ରମନ୍ତ୍ରୀ (ସ୍ୱତନ୍ତ୍ର ଦାୟିତ୍ୱ) କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର ଆଜି ଏଠାରେ ମହିଳା ପର୍ବତାରୋହୀ ଦଳକୁ ହିମାଚଳ ପ୍ରଦେଶର ମାଉଂଟ ମନୀରଙ୍ଗ (6593ମିଟର/21631ଫୁଟ) ଅଭିଯାନରେ ପତାକା ଦେଖାଇ ପଠାଇଛନ୍ତି । ଏହି ଅଭିଯାନ ମହିଳାମାନଙ୍କର 1993 ମାଉଂଟ ଏଭରେଷ୍ଟ ଅଭିଯାନର ରଜତ ଜୟନ୍ତୀ ଉପଲକ୍ଷେ ଆୟୋଜିତ କରାଯାଇଛି ।


    କର୍ଣ୍ଣେଲ ରାଠୋର ମହିଳା ପର୍ବତାରୋହୀ ଦଳଙ୍କୁ ମନୀରଙ୍ଗ ଅଭିଯାନରେ ପଠାଇବା ନେଇ ଭାରତୀୟ ପର୍ବତାରୋହଣ ଫାଉଣ୍ଡେସନର ପ୍ରୟାସକୁ ପ୍ରଶଂସା କରିଥିଲେ । ସେ କହିଥିଲେ ଯେ ଏହାଦ୍ୱାରା ସମାଜକୁ ଏହି ସନ୍ଦେଶ ଯାଇଛି ଯେ ଯଦି ଅବସର ପ୍ରଦାନ କରାଯାଏ ତେବେ ମହିଳାମାନେ ମଧ୍ୟ ଆହ୍ୱାନର ସମ୍ମୁଖୀନ ହୋଇ ସେମାନଙ୍କର ପରିଚୟ ସୃଷ୍ଟି କରିପାରିବେ । ସେ କହିଲେ ଯେ ଏହା ଏହି ବିଷୟର ମଧ୍ୟ ସଙ୍କେତ ଯେ ପିଲାମାନଙ୍କୁ ନିଷ୍ପତି ନେବାର ସୁଯୋଗ ପ୍ରଦାନ କରାଯିବା ଉଚିତ ଯେ ସେମାନେ ପ୍ରକୃତରେ ଭବିଷ୍ୟତରେ କ ’ ଣ କରିବାକୁ ଚାହୁଁଛନ୍ତି । କର୍ଣ୍ଣେଲ ରାଠୋର କହିଲେ ଯେ ପ୍ରଧାନମନ୍ତ୍ରୀ ଏହା ସବୁବେଳେ କହିଆସିଛନ୍ତି ଯେ ଯେଉଁମାନେ କ୍ରୀଡାରେ ଭାଗ ନିଅନ୍ତି ସେମାନେ ଲାଭବାନ ହୁଅନ୍ତି । ସେ କହିଲେ ଯେ ମାଉଂଟ ମନରୀଙ୍ଗ ଅଭିଯାନ ଦଳରେ ସାମିଲ ମହିଳାମାନଙ୍କ ମଧ୍ୟରୁ କିଛି ଏପରି ରାଜ୍ୟରୁ ମଧ୍ୟ ଅଛନ୍ତି ଯେଉଁଠାରେ ନା ତ ପର୍ବତ ରହିଛି ଏବଂ ନା ବରଫ ରହିଛି । ଏହି ଆହ୍ୱାନର ମୁକାବିଲା କରିବା ମହିଳାମାନଙ୍କର ଦୃଢ଼ ଇଚ୍ଛାଶକ୍ତିକୁ ପ୍ରଦର୍ଶିତ କରିଥାଏ । ସେ ଏହି ବିଷୟ ଉପରେ ମଧ୍ୟ ଜୋର ଦେଇଥିଲେ ଯେ ଦେଶରେ ସାହସିକ କ୍ରୀଡ଼ାକୁ ପ୍ରୋତ୍ସାହିତ କରିବା ପାଇଁ ଅଧିକ ଆର୍ଥିକ ସହାୟତାର ଆବଶ୍ୟକତା ରହିଛି ।


    ମାଉଂଟ ମନରୀଙ୍ଗ ଅଭିଯାନରେ ବାହାରିଥିବା 19 ସଦସ୍ୟ ବିଶିଷ୍ଟ ମହିଳା ପର୍ବତାରୋହୀ ଦଳଙ୍କ ଯାତ୍ରାର ନେତୃତ୍ୱ ନେଉଛନ୍ତି ପ୍ରଖ୍ୟାତ ପ୍ରର୍ବତାରୋହୀ ସୁଶ୍ରୀ ବିମଳା ନେଗୀ । ସେ 1993ରେ ମାଉଂଟ ଏଭରେଷ୍ଟ ଅଭିଯାନରେ ଯାଇଥିବା ମହିଳା ଦଳରେ ମଧ୍ୟ ସାମିଲ ଥିଲେ । ମାଉଂଟ ମନରୀଙ୍ଗ ଅଭିଯାନ ଦଳରେ ଉତ୍ତରାଖଣ୍ଡ , ପଶ୍ଚିମବଙ୍ଗ , ସିକ୍କିମ , ଝାଡଖଣ୍ଡ , ମହାରାଷ୍ଟ୍ର , ମଧ୍ୟପ୍ରଦେଶ , ହରିୟାନା , ଗୁଜୁରାଟ , ମଣିପୁର ଏବଂ ହିମାଚଳ ପ୍ରଦେଶର ଯୁବ ମହିଳା ପର୍ବତାରୋହୀଙ୍କ ବ୍ୟତୀତ 1993ର ଅଭିଯାନ ଦଳର 9 ଜଣ ସଦସ୍ୟ ମଧ୍ୟ ସାମିଲ ଥିଲେ । ଏହି ଅଭିଯାନ ଦଳ ଅଗଷ୍ଟ 24ରେ ମାଉଂଟ ମନରୀଙ୍ଗରେ ପହଂଚିବାର ସମ୍ଭାବନା ରହିଛି ।


    1993ରେ ମାଉଂଟ ଏଭରେଷ୍ଟ ଅଭିଯାନରେ ଯାଇଥିବା ଭାରତ-ନେପାଳ ପର୍ବତାରୋହୀ ଦଳ ଭାରତୀୟ ପର୍ବତାରୋହଣ ଫାଉଣ୍ଡେସନ ତରଫରୁ ପଠାଯାଇଥିବା ପ୍ରଥମ ମହିଳା ପର୍ବତାରୋହୀ ଦଳ ଥିଲା । ଏହି ଅଭିଯାନକୁ କ୍ରୀଡ଼ା ଓ ଯୁବ ବ୍ୟାପାର ମନ୍ତ୍ରଣାଳୟ ତରଫରୁ ଆର୍ଥିକ ସହାୟତା ପ୍ରଦାନ କରାଯାଇଥିଲା । ଏହି 21ଟି ସଦସ୍ୟ ବିଶିଷ୍ଟ ଦଳର ନେତୃତ୍ୱ ନେଇଥିଲେ ସୁଶ୍ରୀ ବଚେନ୍ଦ୍ରୀ ପାଲ । ଏହି ଅଭିଯାନ ଦଳ ଅନେକ ବିଶ୍ୱ କିର୍ତ୍ତୀମାନ ନିର୍ମାଣ କରିଥିଲେ , ଯେଉଁଥିରେ ଗୋଟିଏ ଏକକ ଅଭିଯାନରେ ସର୍ବାଧିକ 18 ଜଣ ବ୍ୟକ୍ତି ମାଉଂଟ ଏଭରେଷ୍ଟକୁ ଆରୋହଣ କରିବା ତଥା ଗୋଟିଏ ଦେଶର ସର୍ବାଧିକ 6 ଜଣ ମହିଳା ପର୍ବତାରୋହୀ ମାଉଂଟ ଏଭରେଷ୍ଟ ଉପରେ ପହଂଚିବା ସାମିଲ ଥିଲା ।


    *************


    

    
    (Release ID: 1542081) Visitor Counter : 1