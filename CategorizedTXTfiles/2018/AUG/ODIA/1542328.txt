      ଜଳ ସମ୍ପଦ ମନ୍ତ୍ରଣାଳୟ

      ଜଳ ବଞ୍ଚାଅ, ଭିଡ଼ିଓ ବନାଅ, ପୁରସ୍କାର ପାଅ ପ୍ରତିଯୋଗିତା
      • ଶ୍ରେଷ୍ଠା ସାହୁ, ସତୀଶ ମେୱାଡ଼ା ଓ ଗୋପାଳ ପ୍ରଜାପତି ପ୍ରଥମ ପାକ୍ଷିକ ପୁରସ୍କାର ବିଜେତା

      Posted On: 08 AUG 2018 5:37PM by PIB Bhubaneshwar

    କେନ୍ଦ୍ର ଜଳ ସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରଣାଳୟ ପକ୍ଷରୁ “ ଜଳ ବଞ୍ଚାଅ , ଭିଡ଼ିଓ ବନାଅ , ପୁରସ୍କାର ପାଅ ” ପ୍ରତିଯୋଗିତାର ପ୍ରଥମ ପାକ୍ଷିକ ପୁରସ୍କାର ଘୋଷଣା କରାଯାଇଛି । ଏହି ପ୍ରତିଯୋଗିତା 2018 ଜୁଲାଇ 10 ତାରିଖ ଦିନ ଅନୁଷ୍ଠିତ ହୋଇଥିଲା । ବାରାଣାସୀର ଶ୍ରୀ ଶ୍ରେଷ୍ଠା ସାହୁ , ଭୋପାଳର ଶ୍ରୀ ସତୀଶ ମେୱାଡ଼ା ଏବଂ ବୋକାରୋର ଶ୍ରୀ ଗୋପାଳ କୁମାର ପ୍ରଜାପତି ଯଥାକ୍ରମେ ପ୍ରଥମ , ଦ୍ୱିତୀୟ ଏବଂ ତୃତୀୟ ପୁରସ୍କାର ହାସଲ କରିଛନ୍ତି । ସେମାନଙ୍କୁ ଜୁଲାଇ 10 ଠାରୁ 24 ଜୁଲାଇ 2018 ତାରିଖ ପର୍ଯ୍ୟନ୍ତ ପକ୍ଷ ଲାଗି ହୋଇଥିବା ପ୍ରତିଯୋଗିତାରେ ଶ୍ରେଷ୍ଠ ବିବେଚିତ କରାଯାଇଛି । ସେମାନଙ୍କୁ ଯଥାକ୍ରମେ 25 , 000 , 15 , 000 ଏବଂ 10 , 000 ଟଙ୍କା ଲେଖାଏଁ ପୁରସ୍କାର ରାଶି ପ୍ରଦାନ କରାଯିବ ।


    “ ଜଳ ବଞ୍ଚାଅ , ଭିଡ଼ିଏ ବନାଅ , ପୁରସ୍କାର ପାଅ ” ପ୍ରତିଯୋଗିତା କେନ୍ଦ୍ର ଜଳ ସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରଣାଳୟ ଦ୍ୱାରା ଭାରତ ସରକାରଙ୍କ ମାଇଗଭ୍‌ ପୋର୍ଟାଲ ସହଯୋଗରେ କରାଯାଇଥିଲା । ଜଳ ସଂରକ୍ଷଣ ସଂପର୍କରେ ଜନ ସଚେତନତା ବୃଦ୍ଧି ହେଉଛି ଏହାର ମୂଳ ଲକ୍ଷ୍ୟ । ଯେକୌଣସି ଭାରତୀୟ ନାଗରିକ ଏହି ପ୍ରତିଯୋଗିତାରେ ଅଂଶଗ୍ରହଣ କରିପାରିବେ । ତେବେ ଏଥିପାଇଁ ସେ ନିଜେ ଏକ ଅରିଜିନାଲ ଭିଡ଼ିଓ ସୁଟିଂ କରିବାକୁ ପଡ଼ିବ । ଏହାପରେ ପ୍ରତିଯୋଗୀ ନିଜର ସମଗ୍ର ଭିଡ଼ିଓକୁ ୟୁଟ୍ୟୁବରେ ଅପଲୋଡ଼ କରି ପବ୍ଲିସିଟି ଯୋଗ୍ୟ ଲିଙ୍କ୍‌ରେ ମାଇଁଗଭ୍‌ ସେକ୍ସନର ଭିଡ଼ିଓ ଲିଙ୍କ୍‌ www.mygov.in . ପ୍ରତିଯୋଗିତାରେ ଭାଗ ନେଇପାରିବେ । ଚଳିତ ବର୍ଷ ନଭେମ୍ବର 4 ତାରିଖ ପର୍ଯ୍ୟନ୍ତ ପ୍ରତ୍ୟେକ ପକ୍ଷରେ ତିନିଜଣ ପ୍ରତିଯୋଗୀଙ୍କୁ ସେମାନଙ୍କର ଶ୍ରେଷ୍ଠ ଭିଡ଼ିଓ ପାଇଁ ପୁରସ୍କୃତ କରାଯିବ ।


    ଏହି ପ୍ରତିଯୋଗିତା ଆରମ୍ଭ ହେବାର ପ୍ରଥମ ପକ୍ଷରେ ଏଥିପ୍ରତି ଲୋକମାନଙ୍କ ମନରେ ଉତ୍ତର ଉତ୍ସାହ ପ୍ରକାଶ ପାଇଛି ଏବଂ ପୁଣି ଏହି ପ୍ରତିଯୋଗିତାରେ ପୁରସ୍କାର ଲାଭ କରିଥିବା ତିନି ପ୍ରତିଯୋଗୀ ଦେଶର ବିଭିନ୍ନ ଭାଗର । ଏଥିରେ ମୋଟ 431ଟି ଭିଡ଼ିଓ ଉତ୍ତୋଳନକାରୀ ଅଂଶଗ୍ରହଣ କରିଥିଲେ । ସେମାନେ ନିଜ ନିଜର ଭିଡ଼ିଓ ମାଇଁଗଭ୍‌ ପୋର୍ଟାଲରେ ଅପ୍‌ଲୋଡ଼ କରିଥିଲେ । ସେଥି ମଧ୍ୟରୁ ଚୂଡ଼ାନ୍ତ ଚୟନ ସକାଶେ 38ଟି ଭିଡ଼ିଓକୁ ବଛାଯାଇଥିଲା । ସେହିସବୁ ଭିଡ଼ିଓଗୁଡ଼ିକୁ ଉତ୍ତର ରୂପେ ତର୍ଜମା କରାଯିବା ପରେ ଶ୍ରେଷ୍ଠ ତିନିଗୋଟି ଭିଡ଼ିଓକୁ ବିଭିନ୍ନ ଦୃଷ୍ଟିକୋଣରୁ ପୁରସ୍କାର ପାଇବାକୁ ବିବେଚନା କରାଯାଇଥିଲା । ପ୍ରତିଯୋଗୀମାନଙ୍କୁ ସେମାନଙ୍କ ସୃଜନଶୀଳତା , ମୌଳିକତା , ପ୍ରଯୁକ୍ତଗତ ଉତ୍କର୍ଷ , ଭିଡ଼ିଓର ଗୁଣାତ୍ମକ ମାନ ଏବଂ ଭିଜୁଆଲ ଇମ୍ପାକ୍ଟ ଆଦି ଦୃଷ୍ଟିରୁ ବିବେଚନା କରାଯାଇ ଚୟନ କରାଯାଇଥାଏ ।


    କେନ୍ଦ୍ର ଜଳ ସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରଣାଳୟ ପକ୍ଷରୁ ଦେଶର ଜନସାଧାରଣଙ୍କୁ ନିବେଦନ କରାଯାଇଛି ଯେ ସେମାନେ ଜଳ ସଂରକ୍ଷଣ ପ୍ରସଙ୍ଗରେ ସେମାନଙ୍କ ଦ୍ୱାରା ଉତ୍ତୋଳିତ ଜଳ ସଂରକ୍ଷଣ ପ୍ରୟାସ , ଅବଦାନ ଏବଂ ଶ୍ରେଷ୍ଠ କାର୍ଯ୍ୟକ୍ରମ ସଂପର୍କରେ ଏଭଳି ଭିଡ଼ିଓମାନ ଅପଲୋଡ଼ କରନ୍ତୁ । ଜଳ ସଂରକ୍ଷଣ , ଏହାର ସର୍ବାଧିକ ଉପଯୋଗ , ଏବଂ ଜଳସଂପଦର ବିକାଶ ଓ ପରିଚାଳନା ଦେଶର ବିଭିନ୍ନ ଭାଗରେ କିଭଳି ଭାବେ କରାଯାଉଛି ସେ ସଂପର୍କରେ ସରକାର ତଥା ଅନ୍ୟାନ୍ୟ ଭାଗର ଜନସାଧାରଣ ଏହା ଦ୍ୱାରା ଅବଗତ ହୋଇପାରିବେ । ତେବେ ପ୍ରତିଯୋଗୀମାନେ ସେମାନଙ୍କର ମୌଳିକ ଭିଡ଼ିଓକୁ ଏଥିରେ ଅପଲୋଡ଼ କରିବାକୁ ମନ୍ତ୍ରଣାଳୟ ପକ୍ଷରୁ ପରାମର୍ଶ ଦିଆଯାଇଛି । ଜଳ ସଂରକ୍ଷଣ ସଂପର୍କରେ କୌଣସି ପ୍ରକାର ଅଭିନବ ବିଜ୍ଞାପନ/ବ୍ୟବସାୟିକ କାର୍ଯ୍ୟାବଳୀ ମଧ୍ୟ ସ୍ୱାଗତଯୋଗ୍ୟ । ଏଭଳି ଭିଡ଼ିଓର ଅବଧି ସର୍ବନିମ୍ନ 2 ମିନିଟର ଏବଂ ସର୍ବାଧିକ ଅବଧି 10 ମିନିଟ ପର୍ଯ୍ୟନ୍ତ ହୋଇଥିବା ବାଂଛନୀୟ ଏବଂ ସେଥିରେ ହିନ୍ଦୀ କିମ୍ବା ଇଂରାଜୀ ଅଥବା ଅନ୍ୟ ଯେକୌଣସି କ୍ଷେତ୍ରୀୟ ଭାଷାରେ ବ୍ୟାଖ୍ୟା କରାଇଥିବ । ତେବେ ଏଥିରେ ଭାରତୀୟ କପିରାଇଟ ଆଇନ , 1957 କିମ୍ବା ବୌଦ୍ଧିକ ସଂପତ୍ତି ଅଧିକାର ଆଇନ ଯାହାକି ତୃତୀୟ ପକ୍ଷଙ୍କର ହୋଇଥିବ ସେଥିରେ କୌଣସି ପ୍ରକାର ଉଲ୍ଲଙ୍ଘନ ହୋଇନଥିବା ଆବଶ୍ୟକ ।


    ************

    
    
    (Release ID: 1542328) Visitor Counter : 2