      ଆଣବିକ ଶକ୍ତି ବିଭାଗ

      ଆଣବିକ ଶକ୍ତି ବିକାଶରେ ସହଯୋଗ
      Posted On: 09 AUG 2018 6:31PM by PIB Bhubaneshwar


    ଅତ୍ୟାଧୁନିକ ଆଣବିକ ଶକ୍ତି ପ୍ରଯୁକ୍ତକ୍ଷମ ଏକ ରାଷ୍ଟ୍ର ଭାବେ ଭାରତ ଆନ୍ତର୍ଜାତିକ ସ୍ୱୀକୃତି ଓ ମାନ୍ୟତା ପାଇସାରିଛି । ଆଣବିକ ଶକ୍ତିର ସକଳ ପ୍ରକାର ବିଭାବ ଯଥା- ସାଇଟିଂ , ଡ଼ିଜାଇନ , ନିର୍ମାଣ , କାର୍ଯ୍ୟକ୍ଷମ କରିବା , ଅପରେସନ୍‌ ଓ ପରିଚାଳନା ଓ ଆଣବିକ ଶକ୍ତି କେନ୍ଦ୍ରମାନଙ୍କରୁ ବାହାରୁଥିବା ବର୍ଜ୍ୟର ସୁପରିଚାଳନା ଭାରତ ସଫଳତାର ସହ ସଂପାଦନ କରିଆସୁଛି । ଏବେ ରୁଷ ମହାସଂଘ ସହଯୋଗରେ ଆଣବିକ ଶକ୍ତି କେନ୍ଦ୍ରଗୁଡ଼ିକ ସ୍ଥାପନ କରାଯାଉଛି । କୁଦାନକୁଲମ ଆଣବିକ ଶକ୍ତି ପ୍ରକଳ୍ପ (କେକେଏନପିପି) 1 ଏବଂ 2 ର ଦୁଇଟିଯାକ ଶକ୍ତି କେନ୍ଦ୍ର ଏବେ ବ୍ୟବସାୟିକ ଭାବେ ବିଜୁଳିଶକ୍ତି ଉତ୍ପାଦନ କରୁଛନ୍ତି । ଅଦ୍ୟାବଧି ଭାରତ ବିଶ୍ୱର 17ଟି ରାଷ୍ଟ୍ରଙ୍କ ସହ ଆଣବିକ ଶକ୍ତିର ଶାନ୍ତିପୂର୍ଣ୍ଣ ବ୍ୟବହାର ଜନିତ ଦ୍ୱିପାକ୍ଷିକ ରାଜିନାମା ସ୍ୱାକ୍ଷର କରିଛି ।


    ଆମର ଆଣବିକ ଶକ୍ତି ନୀତି ବିଭିନ୍ନ ବିଦେଶୀ ରାଷ୍ଟ୍ରଙ୍କ ସହ ଆମର ଦ୍ୱିପାକ୍ଷିକ ସଂପର୍କକୁ ସୁଦୃଢ଼ କରିଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) ରାଷ୍ଟ୍ରମନ୍ତ୍ର , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ବିଷୟ ପ୍ରକାଶ କରିଛନ୍ତି ।


    ***************************

    
    
    (Release ID: 1542903) Visitor Counter : 1