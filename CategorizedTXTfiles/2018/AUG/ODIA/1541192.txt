      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ରାଜ୍ୟ ସରକାରଙ୍କ ମଞ୍ଜୁରି ପରେ ଓଡ଼ିଶାର ଉପକୂଳ ରାଜପଥ ପ୍ରକଳ୍ପ ଆରମ୍ଭ ହେବ
      Posted On: 01 AUG 2018 9:31PM by PIB Bhubaneshwar


    ଓଡ଼ିଶାରେ 7500 କୋଟି ଟଙ୍କା ଖର୍ଚ୍ଚରେ 415୫ କିଲୋମିଟର ଦୈର୍ଘ୍ୟର ଦୁଇଟି ଉପକୂଳ ରାଜପଥ ପାଇଁ ଯୋଜନା ରହିଛି । ନିର୍ମାଣ କାର୍ଯ୍ୟ ପାଇଁ 6000 କୋଟି ଖର୍ଚ୍ଚର ପ୍ରସ୍ତାବ ଥିବାବେଳେ ଜମି ଅଧିଗ୍ରହଣ ସକାଶେ 1500 କୋଟି ଟଙ୍କା ଧାର୍ଯ୍ୟ ହୋଇଛି । ଏହି ପ୍ରସ୍ତାବିତ ପ୍ରକଳ୍ପର ରୂପରେଖ ପାଇଁ ଚୂଡ଼ାନ୍ତ ନକ୍ସା ଗତ ବର୍ଷ ଏନଏଚଏଆଇ ଶେଷ କରିସାରିଛି ।


    252 କିଲୋମିଟର ଦୈର୍ଘ୍ୟର ଗୋପାଳପୁର-ରତ୍ନପୁର ଉପକୂଳ ରାଜପଥ ପ୍ରକଳ୍ପ ଭାୟା ଛତ୍ରପୁର-ସାତପଡ଼ା-କୋଣାର୍କ-ଅସ୍ତରଙ୍ଗ-ନାଉଗାଁ-ପାରାଦୀପ-ରତ୍ନପୁର ଏବେ ଡିପିଆର ପର୍ଯ୍ୟାୟରେ ରହିଛି । ପ୍ରାରମ୍ଭିକ ନକ୍ସା କାମ ଶେଷ ହୋଇଛି ଏବଂ ପରିବର୍ତ୍ତନ ପାଇଁ ଆଲୋଚନା ଚାଲିଛି । 162 କିଲୋମିଟର ଦୈର୍ଘ୍ୟର ରତ୍ନପୁର-ଦିଘା ଭାୟା ବାସୁଦେବପୁର-ଚାନ୍ଦିପୁର-ଚନ୍ଦନେଶ୍ୱର ପ୍ରକଳ୍ପ ମଧ୍ୟ ଏବେ ଡିପିଆର ପର୍ଯ୍ୟାୟରେ ରହିଛି । ଚୂଡ଼ାନ୍ତ ରିପୋର୍ଟ ଦାଖଲ ହେବା ପରେ ନକ୍ସା ଚୂଡ଼ାନ୍ତ କରାଯିବ ।


    ଉପରୋକ୍ତ ଉଭୟ ପ୍ରକଳ୍ପ ଭାରତମାଳା ଯୋଜନାରେ ନିର୍ମିତ ହେବ । ଉଭୟ ପ୍ରକଳ୍ପ ପାଇଁ ଓଡ଼ିଶା ସରକାରଙ୍କ ମଞ୍ଜୁରିକୁ ଅପେକ୍ଷା କରାଯାଇଛି ।


    **********


    

    
    (Release ID: 1541192) Visitor Counter : 7