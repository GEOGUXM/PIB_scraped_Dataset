      ମହାକାଶ ବିଭାଗ

      ପୁନଃ ବ୍ୟବହାରକ୍ଷମ ଉତକ୍ଷେପଣ ଯାନ
      Posted On: 02 AUG 2018 5:33PM by PIB Bhubaneshwar


    2016 ମସିହା ମେ 23 ତାରିଖ ଦିନ ଭାରତ ପକ୍ଷଯୁକ୍ତ ପୁନଃବ୍ୟବହାରକ୍ଷମ ମହାକାଶ ଉତକ୍ଷେପଣ ଯାନର ସ୍କେଲ୍ଡ ଡ଼ାଉନ୍‌ ସଂସ୍କରଣର ଉଡ଼ାଣ ପରୀକ୍ଷଣ କରିବାରେ ବିଶ୍ୱର ପଞ୍ଚମ ରାଷ୍ଟ୍ର ହେବାର ମାନ୍ୟତା ହାସଲ କରିଛି । ଫଳରେ , ଅଟୋନୋମସ୍‌ ନାଭିଗେସନ୍‌ , ଗାଇଡ଼ାନ୍ସ ଏବଂ କଣ୍ଟ୍ରୋଲ , ପୁନଃବ୍ୟବହାରକ୍ଷମ ଥର୍ମାଲ ସୁରକ୍ଷା ବ୍ୟବସ୍ଥା ଏବଂ ପୁନଃପ୍ରବେଶକ୍ଷମ ମିଶନ ପରିଚାଳନା ଭଳି କ୍ରିଟିକାଲ୍‌ ପ୍ରଯୁକ୍ତି କ୍ଷେତ୍ରରେ ବିଶେଷ ସଫଳତା ହାସଲ କରିପାରିଛି । ଏହି ପରୀକ୍ଷାମୂଳକ ଉଡ଼ାଣ ଭାରତର ପୁନଃବ୍ୟବହାରକ୍ଷମ ମହାକାଶ ଯାନ ଲକ୍ଷ୍ୟ ହାସଲ କରିବା ଦିଗରେ ହୁଏତ ଏକ ଛୋଟ ସଫଳତା ତେବେ ଏହା ଏକ ବିରାଟ ଉପଲବ୍ଧି । ଦୁଇ ପର୍ଯ୍ୟାୟ ବିଶିଷ୍ଟ “ ଟୁ ଅର୍ବିଟ୍‌ ” (TSTO ) ମହାକାଶ ପରିବହନ ବ୍ୟବସ୍ଥାର ଏହା ସବୁଠାରୁ ଜଟିଳ ପ୍ରଯୁକ୍ତି ।


    ଭାରତ ଏକ ସଂପୂର୍ଣ୍ଣ ପୁନଃବ୍ୟବହାରକ୍ଷମ ଟିଏସଟିଓ ଲଞ୍ଚ୍‌ ଯାନ , ଯାହାକି ସମସ୍ତ ପେ ଲୋଡ଼ ବହନ କରି ନିମ୍ନ ପୃଥିବୀର କକ୍ଷପଥ ପର୍ଯ୍ୟନ୍ତ 15ଥର ଯାତାୟାତ କରିପାରିବ ତାହାର ବିକାଶ ଘଟାଇବାର ଯୋଜନା ରଖିଛି । ଏହା ପ୍ରତ୍ୟେକ ମହାକାଶ ଅଭିଯାନର ମୂଲ୍ୟରେ 50ରୁ 60% ହ୍ରାସ ଘଟାଇବ । ଏକକ ଲଞ୍ଚ୍‌ ଯାନ ତୁଳନାରେ ଏହାର ମୂଲ୍ୟ ଢ଼େର୍‌ କମ୍‌ ରହିବ ।


    କେନ୍ଦ୍ର ଉତ୍ତର ପୂର୍ବାଞ୍ଚଳ ବିକାଶ (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    **************

    
    
    (Release ID: 1541760) Visitor Counter : 1