      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ଜନ ଆରୋଗ୍ୟ ଅଭିଯାନ କାର୍ଯ୍ୟକାରୀ କରିବା ପାଇଁ ଚୁକ୍ତି ପତ୍ର ସ୍ୱାକ୍ଷରିତ
      • 16ଟି ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳରେ ପରୀକ୍ଷାମୂଳକ ଭାବେ ଆରମ୍ଭ ହେଲା ମିଶନ: ଜେ.ପି.ନଡ୍ଡା
      • ଏକ ଲକ୍ଷ ଆରୋଗ୍ୟ ମିତ୍ରଙ୍କୁ ପ୍ରଶିକ୍ଷଣ ପ୍ରଦାନ ପାଇଁ ଏନଏଚଏ ଏବଂ ଏନଏସଡିସି ମଧ୍ୟରେ ଚୁକ୍ତି ପତ୍ର ସ୍ୱାକ୍ଷରିତ
      Posted On: 27 AUG 2018 3:20PM by PIB Bhubaneshwar


    ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ପାଇଁ 29ଟି ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳ ଚୁକ୍ତି ସ୍ୱାକ୍ଷରିତ କରି ଯୋଜନାକୁ କାର୍ଯ୍ୟକାରୀ କରିଛନ୍ତି । ପରୀକ୍ଷାମୂଳକ ଭାବେ 16ଟି ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳରେ ଏହା କାର୍ଯ୍ୟକାରୀ କରାଯାଇଛି । ଅନ୍ୟ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳଗୁଡିକରେ ଆଗାମୀ ସେପ୍ଟେମ୍ବର 25ରେ ସଂପୂର୍ଣ୍ଣ ଭାବେ ଏହି ଯୋଜନା ଶୁଭାରମ୍ଭର ଅବ୍ୟବହିତ ପୂର୍ବରୁ ଏହାକୁ ପରୀକ୍ଷାମୂଳକ ଭାବେ ଆରମ୍ଭ କରାଯାଇଛି ବୋଲି କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା କହିଥିଲେ । ଆୟୁଷ୍ମାନ ଭାରତ - ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା (AB-PMJAY) ଉପରେ ସାମ୍ବାଦିକମାନଙ୍କୁ ସମ୍ବୋଧିତ କରି କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ନଡ୍ଡା ସଂପୃକ୍ତ ସୂଚନା ଦେଇଥିଲେ । ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ଅଶ୍ୱିନୀ କୁମାର ଚୌବେ ଏବଂ ଶ୍ରୀମତୀ ଅନୁପ୍ରୀୟା ପଟେଲ , ଏବି-ଏନଏଚଏର ସିଇଓ ଶ୍ରୀ ଇନ୍ଦୁଭୂଷଣ ଏହି ଅବସରରେ ଉପସ୍ଥିତ ଥିଲେ ।


    ଶ୍ରୀ ନଡ୍ଡା କହିଥିଲେ ଯେ ବିଭିନ୍ନ ରାଷ୍ଟ୍ରୀୟ ସ୍ତରର ସମ୍ମିଳନୀ , କ୍ଷେତ୍ରୀୟ କାର୍ଯ୍ୟକାରୀ ଗୋଷ୍ଠୀ , ପ୍ରମୁଖ ମଡ୍ୟୁଲ ଜରିଆରେ ବିଭିନ୍ନ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳର ମତାମତ ସଂଗ୍ରହ କରି ସଂଘୀୟ ବ୍ୟବସ୍ଥାରେ ଏହି ଯୋଜନାର ପ୍ରସ୍ତୁତି ଏବଂ ବ୍ୟବସ୍ଥିତ କରାଯାଇଛି । ଆୟୁଷ୍ମାନ ଭାରତର ନକଲି ୱେବସାଇଟ ଖୋଲାଯାଇଥିବା ଦେଖିବାକୁ ମିଳିଲେ କଠିନ ଦଣ୍ଡବିଧାନ କରାଯିବ ବୋଲି ଶ୍ରୀ ନଡ୍ଡା ସତର୍କ କରାଇଥିଲେ । ସେ ସ୍ପଷ୍ଟ ଭାବେ କହିଥିଲେ ଯେ ହିତାଧିକାରୀମାନଙ୍କ ପାଇଁ କୌଣସି ପଞ୍ଜୀକରଣର ଆବଶ୍ୟକତା ନାହିଁ ଏବଂ ସେମାନଙ୍କ ପାଇଁ ସୂଚୀବଦ୍ଧ ହୋଇଥିବା ହସ୍ପିଟାଲଗୁଡିକରେ ବିନା ମୂଲ୍ୟରେ ସେବା ଉପଲବ୍ଧ । ସେ ଏହା ମଧ୍ୟ କହିଥିଲେ ଯେ ନକଲି ୱେବସାଇଟ ଜରିଆରେ ହିତାଧିକାରୀମାନଙ୍କଠାରୁ ଅର୍ଥ ଆଦାୟ କରୁଥିବା ବ୍ୟକ୍ତିଙ୍କ ଉପରେ ଅପରାଧିକ ମାମଲା ରୁଜୁ କରାଯିବ ।


    ଶ୍ରୀ ନଡ୍ଡା କହିଥିଲେ ଯେ କାର୍ଯ୍ୟାନ୍ୱୟନ ଏବଂ ପରିଚାଳନା ପ୍ରସ୍ତୁତିକୁ ସୁଦୃଢ କରିବା ପାଇଁ ରାଷ୍ଟ୍ରୀୟ ଦକ୍ଷତା ବିକାଶ ନିଗମ ଏବଂ ଦକ୍ଷତା ବିକାଶ ମନ୍ତ୍ରଣାଳୟର ମିଳିତ ସହଯୋଗରେ ଆରୋଗ୍ୟ ମିତ୍ରମାନଙ୍କୁ ପ୍ରଶିକ୍ଷଣ ପ୍ରଦାନ କରାଯାଇଛି । ଶ୍ରୀ ନଡ୍ଡା କହିଥିଲେ ଯେ 15ଟି ରାଜ୍ୟ ଏବଂ କେନ୍ଦ୍ରଶାସିତ ଅଂଚଳରେ ପ୍ରଶିକ୍ଷଣ ପ୍ରଦାନ କରାଯାଇଛି । ତାଙ୍କ ସରକାରର ପ୍ରତିବଦ୍ଧତାର ପୁନରାବୃତି କରି ଶ୍ରୀ ନଡ୍ଡା କହିଥିଲେ ଯେ ଏବି-ପିଏମଜେଏୱାଇ ଯୋଜନାରେ ଚିକିତ୍ସା କ୍ଷେତ୍ରରେ ଖର୍ଚ୍ଚକୁ ହ୍ରାସ କରିବା , ଡେ କେୟାର ସର୍ଜରୀ ଏବଂ ରୋଗୀ ଯତ୍ନ କ୍ଷେତ୍ରରେ ଆବଶ୍ୟକତାକୁ ପୂରଣ କରିବା ଏହାର ଲକ୍ଷ୍ୟ । ଶ୍ରୀ ନଡ୍ଡା କହିଥିଲେ ଯେ ସେବା କ୍ଷେତ୍ରରେ 1300 ରୁ ଅଧିକ ପ୍ରକ୍ରୀୟା ସାମିଲ କରାଯିବ ଯେଉଁଥିରେ ଚିକିତ୍ସାଳୟରେ ଭର୍ତ୍ତୀ , ନିଦାନ , ଔଷଧ ଆଦି ସାମିଲ କରାଯାଇଛି । ହିତାଧିକାରୀମାନେ ପୂରା ଦେଶରେ ସେବା ପ୍ ରଦାନକାରୀ ନେଟୱାର୍କ ଜରିଆରେ ସୀମା ନିର୍ବିଶେଷରେ ଏବଂ ଦେଶମଧ୍ୟରେ ସେବା ଗ୍ରହଣ କରିପାରିବେ ।


    ସମ୍ମିଳନୀକୁ ସମ୍ବୋଧିତ କରି ଶ୍ରୀ ନଡ୍ଡା କହିଥିଲେ ଯେ ସରକାର ବୀମା , ଟ୍ରଷ୍ଟ କିମ୍ବା ମିଶ୍ରିତ ମାଧ୍ୟମରେ କାର୍ଯ୍ୟାନ୍ୱୟନ ପାଇଁ ନିଜସ୍ୱ ଜରିଆ ଚୟନ କରିବା କ୍ଷେତ୍ରରେ ରାଜ୍ୟଗୁଡିକ ପାଇଁ ନମନୀୟତା ରଖାଯାଇଛି ଏବଂ ସରକାର ମଧ୍ୟ ଏଥିପାଇଁ ଆବଶ୍ୟକୀୟ ସହଯୋଗ କରିବେ । ସେ ଆହୁରି ମଧ୍ୟ କହିଥିଲେ ଯେ ଏନଏଚଏ ସୂଚନା ସୁରକ୍ଷା ଏବଂ ଡାଟା ଗୋପନୀୟତାକୁ ସମସ୍ତ ଆଇନ ଏବଂ ବିଧେୟକର ଅନୁପାଳନ କରିବାରେ ଲାଭଦାୟକ ବ୍ୟକ୍ତିଗତ ଡାଟା ଏବଂ ସମ୍ବେଦନଶୀଳ ବ୍ୟକ୍ତିଗତ ଡାଟାକୁ ସୁରକ୍ଷିତ ଭାବେ ସଂଚାଳନ ଉପରେ ପର୍ଯ୍ୟାପ୍ତ ମାର୍ଗଦର୍ଶନ ଏବଂ ନିୟନ୍ତ୍ରଣ ପ୍ରଦାନ କରିବା ପାଇଁ ସଂସ୍ଥାଗତ ବ୍ୟବସ୍ଥା କରାଯାଉଛି । ସୂଚନା ସୁରକ୍ଷା ଅନ୍ତର୍ରାଷ୍ଟ୍ରୀୟ ବ୍ୟକ୍ତିଗତ ପ୍ରଥାଗୁଡିକ ଏବଂ ସମ୍ବେଦନଶୀଳ ବିଶିଷ୍ଟ ଡାଟାର ସୁରକ୍ଷିତ ସଂଚାଳନ ପାଇଁ ବିଭିନ୍ନ ସ୍ତରରେ 94ରୁ ଅଧିକ କଂଟ୍ରୋଲ ଉପରେ ଆଧାରିତ ଅନ୍ତର୍ରାଷ୍ଟ୍ରୀୟ ବିଶିଷ୍ଟ ନିୟମ ଉପରେ ଆଧାରିତ ହୋଇଛି । ଶ୍ରୀ ନଡ୍ଡା କହିଥିଲେ ଯେ ଅନ୍ତର୍ରାଷ୍ଟ୍ରୀୟ ସବୋତ୍ତମ ପ୍ରଥାଗୁଡିକ ଏବଂ ଭାରତର ବିଶିଷ୍ଟ ନିୟମଗୁଡିକ ଆଧାରରେ ପ୍ରାପ୍ତ , ସଂଗୃହିତ ଏବଂ ଉପଯୋଗ କରାଯାଇଥିବା ପରିସଂଖ୍ୟାନର ସୁରକ୍ଷା ଏବଂ ଗୋପନୀୟତା ସୁନିଶ୍ଚିତ କରିବା ପାଇଁ ସୁଦୃଢ ଉପାୟ କରାଯାଇଛି ।


    ଶ୍ରୀ ଜେ.ପି.ନଡ୍ଡା ଏହି ଅବସରରେ ପିଏମଜେଏୱାଇର ଏକ ଲୋଗୋ ଉନ୍ମୋଚନ କରିଥିଲେ । ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ର ମନ୍ତ୍ରୀ ଶ୍ରୀମତୀ ଅନୁପ୍ରୀୟା ପଟେଲ ନକଲି ପ୍ରତିରୋଧ ମାର୍ଗଦର୍ଶିକାର ବିମୋଚନ କରିଥିଲାବେଳେ ଶ୍ରୀ ଅଶ୍ୱିନୀ କୁମାର ଚୌବେ ଡାଟା ଗୋପନୀୟତା ଏବଂ ସୂଚନା ସୁରକ୍ଷା ନୀତିର ବିମୋଚନ କରିଥିଲେ ।


    ରାଷ୍ଟ୍ରୀୟ ସ୍ୱାସ୍ଥ୍ୟ ସଂସ୍ଥା ( NHA ) ଏବଂ ରାଷ୍ଟ୍ରୀୟ ଦକ୍ଷତା ବିକାଶ ନିଗମ ( NSDC ) ମଧ୍ୟରେ ଏକ ଲକ୍ଷ ଆରୋଗ୍ୟ ମିତ୍ରମାନଙ୍କୁ ପ୍ରଶିକ୍ଷଣ ପ୍ରଦାନ କରିବା ନିମନ୍ତେ କରାଯାଇଥିବା ଚୁକ୍ତି ସ୍ୱାକ୍ଷରିତ କାର୍ଯ୍ୟକ୍ରମରେ ଶ୍ରୀ ଜେ.ପି. ନଡ୍ଡା ଏବଂ ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ଏବଂ ଦକ୍ଷତା ବିକାଶ ଏବଂ ଉଦ୍ୟମୀତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଅଧ୍ୟକ୍ଷତା କରିଥିଲେ । ଏନଏଚଏର ସିଇଓ ଶ୍ରୀ ଇନ୍ଦୁଭୂଷଣ ଏବଂ ଏନଏସଡିସିର ଏମଡି ଏବଂ ସିଇଓ ଶ୍ରୀ ମନିଷ କୁମାର ପରସ୍ପର ମଧ୍ୟରେ ଚୁକ୍ତି ପତ୍ର ଆଦାନ ପ୍ରଦାନ କରିଥିଲେ ।


    ପ୍ରଧାନମନ୍ତ୍ରୀ କୌଶଳ କେନ୍ଦ୍ର ( PMKK ) ସମେତ ରାଷ୍ଟ୍ରୀୟ ଦକ୍ଷତା ଯୋଗ୍ୟତା ଫ୍ରେମୱାର୍କ ଅଧିନରେ କୌଶଳ ବିକାଶ କେନ୍ଦ୍ରଗୁଡିକର ମାଧ୍ୟମରେ ଏନଏସଡିସି , ପ୍ରଧାନମନ୍ତ୍ରୀ କୌଶଳ ବିକାଶ ଯୋଜନା ( PMKVY ) କେନ୍ଦ୍ରଗୁଡିକର ଆରୋଗ୍ୟ ମିତ୍ରମାନଙ୍କର ଦକ୍ଷତା ବିକାଶ କରାଯିବ । ପ୍ରତ୍ୟେକ ହସ୍ପିଟାଲରେ ପିଏମକେକେ ଜରିଆରେ ଆରୋଗ୍ୟ ମିତ୍ରମାନଙ୍କୁ ପ୍ରଶିକ୍ଷଣ ପ୍ରଦାନ କରାଯିବ । ହେଲଥ ସେକ୍ଟର ସ୍କିଲ କାଉନସିଲ ( HSSC ) ଜରିଆରେ ଏନଏସଡିସି ପ୍ରଶିକ୍ଷଣ ସୂଚୀ ପ୍ରସ୍ତୁତ କରୁଛି ଏବଂ ସମସ୍ତ ରାଜ୍ୟର ପିଏମକେକେଙ୍କୁ ପ୍ରଶିକ୍ଷଣ ପ୍ରଦାନ କରାଯିବ । ଭବିଷ୍ୟତରେ ଏନଏସଡିସି ଜରିଆରେ ଆରୋଗ୍ୟମିତ୍ରଙ୍କ ବ୍ୟତୀତ ଅନ୍ୟ କର୍ମଚାରୀମାନଙ୍କର ଦକ୍ଷତା ବୃଦ୍ଧି କରାଯିବ ଯାହାର ଦକ୍ଷତା ବିକାଶ କ୍ଷେତ୍ରରେ ଅଧିକ ଯୋଗଦାନ ରହିବ ।


    ****************

    
    
    (Release ID: 1544125) Visitor Counter : 1