      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ତମାଖୁ ଉତ୍ପାଦଗୁଡିକର ପ୍ୟାକେଟ ପାଇଁ ନୂତନ ସ୍ୱାସ୍ଥ୍ୟ ସତର୍କତା
      Posted On: 20 AUG 2018 3:33PM by PIB Bhubaneshwar


    କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ସମସ୍ତ ତମାଖୁ ପ୍ୟାକେଟଗୁଡିକ ପାଇଁ ନୂତନ ବିଶିଷ୍ଟ ସ୍ୱାସ୍ଥ୍ୟ ସତର୍କତା ସମ୍ବନ୍ଧିତ ଅଧିସୂଚନା ଜାରୀ କରିଛନ୍ତି । ଏଥିପାଇଁ ଜିଏସଆର 331 ( E ) , ତା 3 ଏପ୍ରିଲ , 2018 ଦ୍ୱାରା ସିଗାରେଟ ଏବଂ ଅନ୍ୟ ତମ୍ବାକୁ ଉତ୍ପାଦ (ପ୍ୟାକିଂ ଏବଂ ଲେବୁଲ ମାରିବା) ନିୟମ , 2008ରେ ସଂଶୋଧନ କରାଯାଇଛି । ସଂଶୋଧିତ ନିୟମ 1 ସେପ୍ଟେମ୍ବର , 2018ରୁ ଲାଗୁ କରାଯିବ ।


    ବିଶିଷ୍ଟ ସ୍ୱାସ୍ଥ୍ୟ ସତର୍କତାର ବିବରଣୀ , ଚିତ୍ର ଏବଂ ନିୟମ www.mohfw.gov.in . ରେ ଉପଲବ୍ଧ କରାଯାଇଛି । ନିର୍ମାତା ଏବଂ ବ୍ୟାପାରୀମାନେ ntcp.mohfw@gmail.com ରେ ଅନୁରୋଧ କରି କିମ୍ବା 011-23062868 ରେ ଫୋନ କରି ମନ୍ତ୍ରଣାଳୟରୁ ଚିତ୍ରଗୁଡିକର ଓପନ ଫାଇଲ ପ୍ରାପ୍ତ କରିପାରିବେ ।

      * 1 ସେପ୍ଟେମ୍ବର , 2018ରେ କିମ୍ବା ଏହାପରେ ଉତ୍ପାଦିତ କିମ୍ବା ଆମଦାନୀ କିମ୍ବା ପ୍ୟାକେଟ କରାଯାଇଥିବା ସମସ୍ତ ଉତ୍ପାଦଗୁଡିକରେ ଚିତ୍ର-1 ପ୍ରଦର୍ଶୀତ ହେବ ଏବଂ 1 ସେପ୍ଟେମ୍ବର , 2019ରେ କିମ୍ବା ଏହାପରେ ଉତ୍ପାଦିତ କିମ୍ବା ଆମଦାନୀ କିମ୍ବା ପ୍ୟାକେଟ କରାଯାଇଥିବା ସମସ୍ତ ଉତ୍ପାଦଗୁଡିକରେ ଚିତ୍ର-2 ପ୍ରଦର୍ଶୀତ ହେବ ।
      * ସିଗାରେଟ କିମ୍ବା ଅନ୍ୟ କୌଣସି ତମାଖୁ ଉତ୍ପାଦଗୁଡିକର ଉତ୍ପାଦନ , ବିତରଣ , ଆମଦାନୀ କିମ୍ବା ବଣ୍ଟନରେ ପ୍ରତ୍ୟେକ୍ଷ କିମ୍ବା ପରୋକ୍ଷରେ ଜଡିତ ଥିବା ବ୍ୟକ୍ତି ସମସ୍ତ ପ୍ୟାକେଟଗୁଡିକ ଉପରେ ବିଶିଷ୍ଟ ସ୍ୱାସ୍ଥ୍ୟ ସତର୍କତା ପ୍ରଦର୍ଶୀତ କରାଯାଇଛି ବୋଲି ସୁନିଶ୍ଚିତ କରିବେ ।
      * ସେହି ନିୟମର ଉଲ୍ଲଂଘନ , ସିଗାରେଟ ଏବଂ ଅନ୍ୟ ତମାଖୁ ଉତ୍ପାଦ (ବିଜ୍ଞାପନର ନିଷେଧ ଏବଂ ବ୍ୟାପାର ଉତ୍ପାଦନ , ଯୋଗାଣ ଏବଂ ବିତରଣ ନିୟମ) ଅଧିନିୟମ , 2003ର ଧାରା-20 ଅଧିନରେ ଦଣ୍ଡନୀୟ ଅପରାଧ , ଯାହା ଅଧିନରେ ଜେଲ କିମ୍ବା ଆର୍ଥିକ ଦଣ୍ଡ ବିଧାନ ହୋଇପାରେ ।

    ****************


    

    
    (Release ID: 1543518) Visitor Counter : 1
    
    
    
    
    

*