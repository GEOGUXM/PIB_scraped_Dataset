      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଦେଶରେ ମାଓବାଦୀ ଓ ନକ୍ସଲ କାର୍ଯ୍ୟକଳାପ
      Posted On: 01 AUG 2018 4:56PM by PIB Bhubaneshwar


    ଦେଶରେ ବାମପନ୍ଥୀ ଉଗ୍ରବାଦୀଙ୍କ କାର୍ଯ୍ୟକଳାପ କ୍ରମେ ହ୍ରାସ ପାଇବାରେ ଲାଗିଛି ଏବଂ ଏବେ ନିୟନ୍ତ୍ରଣରେ ରହିଛି । ଏବେ 7 ରାଜ୍ୟରେ 30ଟି ଜିଲ୍ଲା ବାମପନ୍ଥୀ ଉଗ୍ରବାଦୀ ପ୍ରବଣ ଭାବେ ରହିଛି । 2017ରେ ଏହି 30ଟି ଜିଲ୍ଲାରେ 88% ବାମପନ୍ଥୀ ଉଗ୍ରବାଦୀ ହିଂସା ହୋଇଥିବା ବେଳେ 94% ମୃତ୍ୟୁ ଘଟଣା ହୋଇଛି । ଅତ୍ୟଧିକ ନକ୍ସଲ ପ୍ରବଣ 30ଟି ଜିଲ୍ଲା ହେଲା:


    ଆନ୍ଧ୍ର ପ୍ରଦେଶର ବିଶାଖାପଟ୍ଟନମ୍ , ବିହାରର ଔରଙ୍ଗାବାଦ , ଗୟା , ଜାମୁଇ , ଲଖିସରାଇ , ଛତିଶଗଡ଼ର ବସ୍ତର , ବିଜାପୁର , ଦାନ୍ତେୱାଡା , କାଙ୍କେର , କୋଣ୍ଡଗାଓଁ , ନାରାୟଣପୁର , ରାଜନନ୍ଦଗାଓଁ ଏବଂ ସୁକମା , ଝାଡ଼ଖଣ୍ଡର ବୋକାରୋ , ଚାତ୍ରା , ଗରୱା , ଗିରିଡିହ , ଗୁମଲା , ହଜାରିବାଗ , ଖୁଣ୍ଟି , ଲାଟେହାର , ଲୋହାରଡାଗା , ପାଲାମୁ , ରାଞ୍ଚି , ସିମଡେଗା ଏବଂ ପଶ୍ଚିମ ସିଂହଭୂମ , ମହାରାଷ୍ଟ୍ରର ଗଡ଼ଚିରୋଲି , ଓଡ଼ିଶାର କୋରାପୁଟ , ମାଲକାନଗିରି , ତେଲଙ୍ଗାନାର ଭଦ୍ରାଦରି-କୋଥାଗୁଦେମ୍ ।


    ବାମପନ୍ଥୀ ଉଗ୍ରବାଦୀ ହିଂସାକୁ ନିୟନ୍ତ୍ରଣ କରିବା ପାଇଁ ଉଭୟ କେନ୍ଦ୍ର ଓ ରାଜ୍ୟ ସରକାର ଅନେକ ଗୁଡ଼ିଏ ପଦକ୍ଷେପ ନେଉଛନ୍ତି । ସଂପୃକ୍ତ ଅଞ୍ଚଳ ଗୁଡ଼ିକରେ ସୁରକ୍ଷା ସ୍ଥିତି , ବିକାଶମୂଳକ କାର୍ଯ୍ୟ ଏବଂ ଅଞ୍ଚଳର ଅଧିବାସୀଙ୍କ ମୌଳିକ ଅଧିକାର ଆଦି ସମସ୍ୟା ଦୂର ପାଇଁ ଏକ ଜାତୀୟ ନୀତି ଓ କାର୍ଯ୍ୟାନ୍ୱୟନ ଯୋଜନା ଗ୍ରହଣ କରାଯାଇଛି । ବାମପନ୍ଥୀ ଉଗ୍ରବାଦ ଅଞ୍ଚଳରେ ନିରାପତ୍ତାକୁ ସୁଦୃଢ଼ କରିବା ପାଇଁ ଅର୍ଦ୍ଧସାମରିକ ବଳ , ହେଲିକପ୍ଟର , ୟୁଏଭି , ଥାନାଗୁଡ଼ିକର ଦୁର୍ଗୀକରଣ , ପୁଲିସ ବଳର ଆଧୁନିକୀକରଣ ପାଇଁ ଆର୍ଥିକ ସହାୟତା , ଅସ୍ତ୍ରଶସ୍ତ୍ର ଉପଲବ୍ଧ କରାଇବା , ପ୍ରଶିକ୍ଷଣ ସହାୟତା , ଗୋଇନ୍ଦା ତଥ୍ୟ ଆଦାନପ୍ରଦାନ ଇତ୍ୟାଦି ପଦକ୍ଷେପ ନିଆଯାଇଛି । ବିକାଶମୂଳକ ପଦକ୍ଷେପ ସ୍ୱରୂପ ଆନୁଷଙ୍ଗିକ ବ୍ୟବସ୍ଥା , ଶିକ୍ଷା , ସ୍ୱାସ୍ଥ୍ୟ , ଦକ୍ଷତା ବିକାଶ , କୃଷି ଇତ୍ୟାଦିର କେନ୍ଦ୍ର ସରକାରଙ୍କ ସମସ୍ତ ଆଗୁଆ ଯୋଜନା ସହିତ ଅନେକ ଅନ୍ୟାନ୍ୟ ଯୋଜନା କାର୍ଯ୍ୟକାରୀ କରାଯାଉଛି । ଏଥିରେ ସଡ଼କ ନିର୍ମାଣ , ମୋବାଇଲ ଟାୱାର ପ୍ରତିଷ୍ଠା , ଦକ୍ଷତା ବିକାଶ , ବ୍ୟାଙ୍କ ଓ ଡାକଘର ନେଟୱର୍କ ବଢ଼ାଇବା ପଦକ୍ଷେପ ଇତ୍ୟାଦି ସାମିଲ ।


    କେନ୍ଦ୍ର ଓ ରାଜ୍ୟ ସରକାରଙ୍କ ବିଭିନ୍ନ ଯୋଜନା କାର୍ଯ୍ୟକାରୀ ହେବା ଫଳରେ ବାମପନ୍ଥୀ ଉଗ୍ରବାଦ ଅଞ୍ଚଳରେ ହିଂସା ହ୍ରାସ ପାଇବାରେ ଲାଗିଛି । 2009ରେ ଏସବୁ ଅଞ୍ଚଳରେ 2258ଟି ହିଂସା ଘଟଣା ହୋଇଥିବା ବେଳେ 2017ରେ 908ଟି ହିଂସା ହୋଇଛି ।


    ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ ହଂସରାଜ ଗଙ୍ଗରାମ ଆହିର ବୁଧବାର ଏକ ଲିଖିତ ପ୍ରଶ୍ନର ଉତ୍ତରରେ ରାଜ୍ୟସଭାରେ ଏହି ସୂଚନା ରଖିଛନ୍ତି ।


    *********

    
    
    (Release ID: 1541518) Visitor Counter : 2