      ପ୍ରତିରକ୍ଷା ମନ୍ତ୍ରଣାଳୟ

      ସ୍ୱଚ୍ଛ ଭାରତ ଅଭିଯାନ : କାର ସହ ବାଇକ ରାଲି
      Posted On: 10 AUG 2018 7:36PM by PIB Bhubaneshwar


    ଏୟାର ମାର୍ଶାଲ ଏନ ଜେ ଏସ ଧିଲ୍ଲନ , ଏବିଏସଏମ , ବରିଷ୍ଠ ବାୟୁସେନା ଅଧିକାରୀ , ପଶ୍ଚିମ ବାୟୁ କମାଣ ମୁଖ୍ୟାଳୟ , ନୂଆଦିଲ୍ଲୀ 2018 ଅଗଷ୍ଟ 10ରେ ଏକ କାର ସହ ବାଇକ ରାଲିକୁ ପତାକା ଦେଖାଇ ଶୁଭାରମ୍ଭ କରିଛନ୍ତି । ଏହି ରାଲି ନୂଆଦିଲ୍ଲୀରୁ ମନାଲି - ଲେହ ହୋଇ ଭ୍ୱାଇଜ ଯିବ । ଏହି ରାଲିର ଉଦ୍ଦେଶ୍ୟ ପ୍ରଧାନମନ୍ତ୍ରୀଙ୍କ ‘ ସ୍ୱଚ୍ଛ ଭାରତ ମିଶନ ’ କୁ ପ୍ରୋତ୍ସାହନ ପ୍ରଦାନ କରିବା । ରାଲିର ଲକ୍ଷ୍ୟ ହେଉଛି ପାହାଡ ଉପରେ ସ୍ୱଚ୍ଛତା ବଜାୟ ରଖିବା ତଥା ସେଗୁଡିକୁ ଅଳିଆମୁକ୍ତ କ୍ଷେତ୍ରରେ ପରିଣତ କରିବା ପାଇଁ ପର୍ଯ୍ୟଟକ ଏବଂ ସ୍ଥାନୀୟ ଜନସାଧାରଣଙ୍କ ମଧ୍ୟରେ ସଚେତନତା ବୃଦ୍ଧି କରିବା ।


    ରାଲି ଟିମରେ 12 ଜଣ ବାୟୁସେନା କର୍ମ ଅଛନ୍ତି ଏବଂ ଏହାର ନେତୃତ୍ୱ ଏୟାର ଭାଇସ ମାର୍ଶାଲ ଏକେ ସିଂ , ଏବିଏସଏବ , ବରିଷ୍ଠ ବାୟୁସେନା ଅଧିକାରୀ ପ୍ରଶାସନ , ପଶ୍ଚିମ ବାୟୁକମାଣ ମୁଖ୍ୟାଳୟ ଗ୍ରହଣ କରୁଛନ୍ତି । ଆଗାମୀ 15 ଦିନ ମଧ୍ୟରେ ଏହି ଟିମ ଅମ୍ବାଲା , ମନାଲୀ , ଜିପ୍ସା , ପେଙ୍ଗ , ପେଂଗିୟାଙ୍ଗ ଶୋ , ଭ୍ୱାଇଜ ଦେଇ ବେସ କ୍ୟାମ୍ପରେ ପହଂଚିବ । ରାଲିର ସମାପ୍ତି 2018 ଅଗଷ୍ଟ 24ରେ ନୂଆଦିଲ୍ଲୀଠାରେ ହେବ ।


    ଯାତ୍ରା ସମୟରେ ଟିମର ସଦସ୍ୟ ସ୍ଥାନୀୟ ଜନସାଧାରଣ ଓ ପର୍ଯ୍ୟଟକମାନଙ୍କ ସହ କଥାବାର୍ତ୍ତା କରିବେ ତଥା ସ୍ୱଚ୍ଛତାର ମହତ୍ୱ ଏବଂ ପରିବେଶକୁ ସଂରକ୍ଷିତ କରି ରଖିବାର ଆବଶ୍ୟକତା ଉପରେ ଗୁରୁତ୍ୱ ପ୍ରଦାନ କରିବେ । ଯାତ୍ରା ସମୟରେ ସ୍ୱଚ୍ଛତା ସହିତ ସମ୍ବନ୍ଧିତ ପ୍ରଚାର ପତ୍ର ବାଂଟିବେ , ବ୍ୟାନର ଲଗାଇବେ ଏବଂ ପ୍ରମୁଖ ପର୍ଯ୍ୟଟନ ସ୍ଥଳରେ ଡଷ୍ଟବିନ ରଖିବେ । ଏହି ଦଳ କିଛି ସ୍ଥାନରେ ଅଳିଆ ସଂଗ୍ରହର ଯୋଜନା ପ୍ରସ୍ତୁତ କରିଛନ୍ତି । ଦଳ ଲେହ ଏବଂ ଭ୍ୱାଇଜ ନଗରରେ ସ୍ୱଚ୍ଛତା ଅଭିଯାନ ମଧ୍ୟ ଚଲାଇବେ ।


    **********


    

    
    (Release ID: 1542802) Visitor Counter : 2