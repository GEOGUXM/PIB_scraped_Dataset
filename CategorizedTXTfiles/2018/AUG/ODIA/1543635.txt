      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଟ୍ରାଇଫେଡ଼ ପକ୍ଷରୁ ଜୁଲାଇ 2018ରେ ରେକର୍ଡ଼ ପରିମାଣର ଜନଜାତି ଉତ୍ପାଦିତ ଦ୍ରବ୍ୟ ସଂଗ୍ରହ ଓ ବିପଣନ
      Posted On: 21 AUG 2018 8:06PM by PIB Bhubaneshwar


    ଟ୍ରାଇଫେଡ଼ ପକ୍ଷରୁ 2018 ଜୁଲାଇ ମାସରେ ଏକ ରେକର୍ଡ଼ 204.88 ଲକ୍ଷ ଟଙ୍କାର ଜନଜାତି ଉତ୍ପାଦିତ ଦ୍ରବ୍ୟ ସଂଗ୍ରହ ଓ ବିପଣନ କରାଯାଇଛି । ଚଳିତ ବର୍ଷ ପୌନପୁନିକ ଭାବେ ଏବେ ସୁଦ୍ଧା 769.36 ଲକ୍ଷ ଟଙ୍କାର ଏହିସବୁ ଦ୍ରବ୍ୟ ସଂଗ୍ରହ କରାଯାଇଥିବା ଜଣାପଡ଼ିଛି । ଚଳିତ ମାସର ସଂଗ୍ରହ ଓ ବିପଣନରେ 864% ଅଭିବୃଦ୍ଧି ଘଟିଥିବା ଜଣାଯାଏ । ପୁଣି ଗତ ବର୍ଷ ତୁଳନାରେ ଚଳିତ ବର୍ଷ ମୋଟ ସଂଗ୍ରହ ଓ ବିପଣନରେ 511% ଅଭିବୃଦ୍ଧି ଘଟିଥିବା ଆକଳନ କରାଯାଇଛି । ଖୁଚୁରା କାର୍ଯ୍ୟ ବୃଦ୍ଧି ସକାଶେ ଟ୍ରାଇଫେଡ଼ ପକ୍ଷରୁ କରାଯାଇ ଆସୁଥିବା ବ୍ୟାପକ ପ୍ରୟାସ ଯୋଗୁ ଏହା ସମ୍ଭବପର ହୋଇପାରିଛି ।


    2018 ଜୁଲାଇ ମାସରେ ଟ୍ରାଇଫେଡ଼ ପକ୍ଷରୁ କରାଯାଇଥିବା କ୍ରୟ ମୋଟ 149ଟି ଉତ୍ପାଦ କ୍ଷେତ୍ରରେ ସଂପାଦନ ହୋଇଛି ଯାହା ଦ୍ୱାର ମୋଟ 23 , 127ଟି ଆଦିବାସୀ ପରିବାର ଉପକୃତ ହେବା ସହ ସେମାନଙ୍କର ଜୀବନଧାରଣରେ ଉନ୍ନତି ଘଟାଯାଇପାରିଛି । ଏହା ଦ୍ୱାରା ଆନୁମାନିକ 64 , 755 ଜଣ ଜନଜାତିର ହିତାଧିକାରୀ ଉପକୃତ ହୋଇଥିବା ଆକଳନ କରାଯାଇଛି ।


    ସେହିଭଳି , ଜୁଲାଇ 2018ରେ ରେକର୍ଡ଼ 163.43 ଲକ୍ଷ ଟଙ୍କାର ଜନଜାତି ଉତ୍ପାଦିତ ଦ୍ରବ୍ୟ ବିପଣନ କରାଯାଇଛି । ପୌନପୁନିକ ଭାବେ ଚଳିତ ବର୍ଷ ଏବେ ସୁଦ୍ଧା ମୋଟ 529.46 ଲକ୍ଷ ଟଙ୍କାର ଏଭଳି ଦ୍ରବ୍ୟ ବିପଣନ ହୋଇଛି । ଏହା ଜୁଲାଇ ମାସ ପାଇଁ ବିପଣନରେ 200% ଅଭିବୃଦ୍ଧି ବୋଲି ଆକଳନ କରାଯାଇଥିବା ବେଳେ ଚଳିତ ଆର୍ଥିକ ବର୍ଷରେ ମୋଟ 69.50% ବିକ୍ରୟ ଅଭିବୃଦ୍ଧି ହୋଇଥିବା ଜଣାପଡ଼ିଛି । ଗତ ଆର୍ଥିକ ବର୍ଷର ବିକ୍ରୟ ସହ ତୁଳନା କରି ଏଭଳି ମାତ୍ରା ସ୍ଥିର କରାଯାଇଛି ।


    ଭାରତୀୟ ଜନଜାତି ସମବାୟ ବିପଣନ ବିକାଶ ମହାସଂଘ ଲିମିଟେଡ଼ (ଟ୍ରାଇଫେଡ଼) ଏକ ଜାତୀୟ ସ୍ତରର ସର୍ବୋଚ୍ଚ ସଂସ୍ଥା ଯାହା 1987 ମସିହା ଠାରୁ ଭାରତ ସରକାରଙ୍କ ଆଦିବାସୀ ବ୍ୟାପାର ମନ୍ତ୍ରଣାଳୟ ନିୟନ୍ତ୍ରଣରେ କାର୍ଯ୍ୟ କରିଆସୁଛି । ଦେଶର ଜନଜାତି ସମ୍ପ୍ରଦାୟର ଲୋକମାନଙ୍କ ଆର୍ଥିକ ବିକାଶ ଯାହାକି ସେମାନଙ୍କ ଦ୍ୱାରା ଉତ୍ପାଦିତ ହେଉଥିବା ବିଭିନ୍ନ ସାମଗ୍ରୀର ବିପଣନ ବୃଦ୍ଧି ଏବଂ ସେମାନଙ୍କର କୌଶଳ ଓ ଉତ୍ପାଦର ଉନ୍ନତିକରଣ ଲାଗି ନିରବଚ୍ଛିନ୍ନ ଭାବେ ପ୍ରୟାସ କରିଆସୁଛି । ଏହି ସଂସ୍ଥା ମାଧ୍ୟମରେ ଜନଜାତି ଲୋକମାନଙ୍କ ଦକ୍ଷତା ବୃଦ୍ଧି , ସେମାନଙ୍କୁ ଆବଶ୍ୟକତା ଭିତ୍ତିକ ତାଲିମ ପ୍ରଦାନ , ସେମାନଙ୍କ ଦ୍ୱାରା ଉତ୍ପାଦିତ ଦ୍ରବ୍ୟର ଜାତୀୟ ସ୍ତରରେ ବିପଣନ ବ୍ୟବସ୍ଥା କରିବା ତଥା ଆନ୍ତର୍ଜାତିକ ସ୍ତରରେ ସେମାନଙ୍କ ଉତ୍ପାଦକୁ ବ୍ରାଣ୍ଡିଂ କରି ସେସବୁର ବିକ୍ରୟ ସକାଶେ ସଦାସର୍ବଦା ପ୍ରୟାସ ଜାରିରଖିବା । ମୋଟାମୋଟି ଭାବେ ଟ୍ରାଇଫେଡ଼୍‌ ଆଦିବାସୀ ବର୍ଗର ଜନସାଧାରଣଙ୍କ ଜୀବନଧାରଣରେ ବିବିଧ ସ୍ତରରେ ଉନ୍ନତି ଆଣି ସେମାନଙ୍କ ପାଇଁ ଏକ ସମ୍ମାନଜନକ ଜୀବନଧାରା ପ୍ରଦାନ କରିବା ଦିଗରେ କାର୍ଯ୍ୟ କରିଆସୁଛି ।


    ************

    
    
    (Release ID: 1543635) Visitor Counter : 1