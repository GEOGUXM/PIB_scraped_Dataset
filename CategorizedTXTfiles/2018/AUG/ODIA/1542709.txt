      କ୍ୟାବିନେଟ

      ଏଚୟୁଆରଏଲ ଦ୍ଵାରା ଏଫସିଆଇଏଲର ଗୋରଖପୁର ଏବଂ ସିନ୍ଦ୍ରି ୟୁନିଟ ଏବଂ ଏଚଏଫସିଏଲ ବରୌନି ୟୁନିଟର ପୁନରୁଦ୍ଧାର ଲାଗି ରିହାତି ଓ ଜମି ପଟ୍ଟା ଚୁକ୍ତି ଏବଂ ପଟ୍ଟା ଉପରେ ଜମି ଉପଲବ୍ଧ କରାଇବା ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 09 AUG 2018 6:21PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ନିମ୍ନୋକ୍ତ ପ୍ରସ୍ତାବଗୁଡ଼ିକୁ ମଞ୍ଜୁର କରିଛନ୍ତି-


    - ହିନ୍ଦୁସ୍ତାନ ଉର୍ବରକ ଏବଂ ରସାୟନ ଲିଃ (ଏଚୟୁଆରଏଲ)କୁ ପଟ୍ଟାରେ ଜମି ଉପଲବ୍ଧ କରାଇବା ।


    - ଏଚୟୁଆରଏଲ ଦ୍ୱାରା ଭାରତୀୟ ସାର ନିଗମ(ଏଫସିଆଇଏଲ)ର ଗୋରଖପୁର ଏବଂ ସିନ୍ଦ୍ରୀ ୟୁନିଟ ତଥା ହିନ୍ଦୁସ୍ତାନ ସାର ଲିଃ (ଏଚଏଫସିଏଲ)ର ବରୌନୀ ୟୁନିଟର ପୁନରୁଦ୍ଧାର ନିମନ୍ତେ ରିହାତି ଚୁକ୍ତି ଏବଂ ଜମି ପଟ୍ଟା ଚୁକ୍ତି ଉପଲବ୍ଧ କରାଇବା ।


    - ଗୋରଖପୁର , ସିନ୍ଦ୍ରୀ ଏବଂ ବରୌନୀର ତିନୋଟି ପ୍ରକଳ୍ପ ଲାଗି ଏଚୟୁଆରଏଲ ଏବଂ ଏଫସିଆଇଏଲ/ଏଚଏଫସିଏଲ ମଧ୍ୟରେ ବୁଝାମଣାକୁ ଦୃଷ୍ଟିରେ ରଖି ବିକଳ୍ପ ବୁଝାମଣା ଏବଂ ଅନ୍ୟ ବୁଝାମଣାକୁ ଅନୁମୋଦନ କରିବା ଲାଗି ଆନ୍ତଃମନ୍ତ୍ରାଳୟ ସମିତିକୁ କ୍ଷମତା ପ୍ରଦାନ କରିବା


    ପ୍ରଭାବ :


    ଏଫସିଆଇଏଲ/ଏଚଏଫସିଏଲର ଗୋରଖପୁର , ସିନ୍ଦ୍ରୀ ଏବଂ ବରୌନୀ ୟୁନିଟର ପୁନର୍ଗଠନ ଦ୍ୱାରା ସାର କ୍ଷେତ୍ରରେ ପର୍ଯ୍ୟାପ୍ତ ନିବେଶ ସୁନିଶ୍ଚିତ ହେବ । ଏହି ୟୁନିଟ ଜଗଦୀଶପୁର-ହଳଦିଆ ପାଇପ ଲାଇନ (ଜେଏଚପିଏଲ) ଗ୍ୟାସ ପାଇପ ଲାଇନର ପ୍ରମୁଖ ଗ୍ରାହକ ଭାବେ କାର୍ଯ୍ୟ କରିବ , ଯାହାକୁ ପୂର୍ବ ଭାରତରେ ଗୁରୁତ୍ୱପୂର୍ଣ୍ଣ ଭିତ୍ତିଭୂମି ବିକାଶ ଲାଗି ବିଛାଯାଇଛି । ଏହି କ୍ଷେତ୍ରରେ ନିଯୁକ୍ତିର ସୁଯୋଗ ସୃଷ୍ଟି ହେବ ଏବଂ ପୂର୍ବ କ୍ଷେତ୍ର/ରାଜ୍ୟର ଅର୍ଥବ୍ୟବସ୍ଥାରେ ଗତି ମିଳିବ । ସାର ୟୁନିଟଗୁଡ଼ିକର ପୁନରୁଦ୍ଧାର ଦ୍ୱାରା ୟୁରିଆର ଘରୋଇ ଉତ୍ପାଦନ ବୃଦ୍ଧି ପାଇବ ଏବଂ ଯାହାର ଫଳସ୍ୱରୂପ ୟୁରିଆରେ ଆତ୍ମନିଭରଶୀଳତା ଆସିପାରିବ ।


    ବିବରଣୀ :


    - ଏନଟିପିସି , ଆଇଓସିଏଲ , ସିଆଇଏଲ ଏବଂ ଏଫସିଆଇଏଲ/ଏଚଏଫସିଏଲର ମିଳିତ ଉଦ୍ୟୋଗ କମ୍ପାନୀ ଏଚୟୁଆରଏଲର ଗଠନ ଜୁନ 2016ରେ କରାଯାଇଥିଲା , ଯାହାଦ୍ୱାରା ଗୋରଖପୁର , ସିନ୍ଦ୍ରୀ ଏବଂ ବରୌନୀରେ ସାର ପୁନରୁଦ୍ଧାର ପ୍ରକଳ୍ପଗୁଡ଼ିକୁ କାର୍ଯ୍ୟକାରୀ କରାଯାଇପାରିବ ।


    - ଏହି ତିନୋଟି ସ୍ଥାନରେ ସାର ପ୍ରକଳ୍ପର ଗଠନରେ ଏଚୟୁଆରଏଲର ସହାୟତା ଲାଗି ଏଫସିଆଇଏଲ/ଏଚଏଫସିଏଲ ଦ୍ୱାରା ଏଚୟୁଆରଏଲ ସହିତ ପଟ୍ଟା ବୁଝାମଣାରେ ସ୍ୱାକ୍ଷର କରାଯିବ । ଜମିର ପଟ୍ଟା 55 ବର୍ଷର ଅବଧି ଲାଗି ହେବ ।


    - ପଟ୍ଟାଧାରୀ (ଏଚୟୁଆରଏଲ) ପ୍ରତି ବର୍ଷ ପଟ୍ଟାଦାତା (ଏଫସିଆଇଏଲ/ଏଚଏଫସିଏଲ)କୁ ପ୍ରତିବର୍ଷ 1 ଲକ୍ଷ ଟଙ୍କାର ଆଂଶିକ ପଟ୍ଟା ଭଡ଼ା ଦେବ ।


    - ଏଫସିଆଇଏଲର ସିନ୍ଦ୍ରୀ ଏବଂ ଗୋରଖପୁର ୟୁନିଟ ଏବଂ ଏଚଏଫସିଏଲର ବରୌନୀ ୟୁନିଟ ଲାଗି ରିହାତି ବୁଝାମଣାକୁ ଦୃଷ୍ଟିରେ ରଖି ଏଫସିଆଇଏଲ/ଏଚଏଫସିଏଲ ଏବଂ ଏଚୟୁଆରଏଲ (ରିହାତି ପ୍ରାପ୍ତ) ମଧ୍ୟରେ ବୁଝାମଣା ହେବ । ଯାହାର ଅନ୍ତର୍ଗତ ଏଚୟୁଆରଏଲକୁ ଡିଜାଇନ , ଇଞ୍ଜିନିୟରିଂ , ନିର୍ମାଣ , କ୍ରୟ , ପରୀକ୍ଷଣ , ଯାଂଚ , ପରିଚାଳନା , ସାର ପ୍ଲାଂଟର ରକ୍ଷଣାବେକ୍ଷଣ ଏବଂ ଏହାର ଉତ୍ପାଦନର ବିପଣନର ଅଧିକାର ପ୍ରାପ୍ତ ହୋଇପାରିବ ।


    - ଏଚୟୁଆରଏଲକୁ ଅର୍ଥ ପ୍ରାପ୍ତ କରିବା ଲାଗି ଭୂମି ଆବଂଟନ ଉଦ୍ଦେଶ୍ୟକୁ ଦୃଷ୍ଟିରେ ରଖି ଏଫସିଆଇଏଲ/ଏଚଏଫସିଏଲ , ସ୍ୱତନ୍ତ୍ର ପ୍ରକଳ୍ପ ଲାଗି ଋଣଦାତା ପ୍ରତିନିଧି ଏବଂ ଏଚୟୁଆରଏଲର ମଧ୍ୟରେ ହେଉଥିବା ବିକଳ୍ପ ବୁଝାମଣା , ଯାହା ଏକ ତ୍ରିପାକ୍ଷିକ ବୁଝାମଣା ଅଟେ , ଏଥିପାଇଁ ପ୍ରତ୍ୟେକ ପ୍ରକଳ୍ପ ସମ୍ପର୍କରେ ଋଣଦାତା ସମୂହ ଦ୍ୱାରା ସ୍ୱାକ୍ଷର କରାଯିବା ପରେ ଏହି ବୁଝାମଣାରେ ସ୍ୱାକ୍ଷର କରାଯିବା ଆବଶ୍ୟକତା ହେବ ।


    **********

    
    
    (Release ID: 1542709) Visitor Counter : 1