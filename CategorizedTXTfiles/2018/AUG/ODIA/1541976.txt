      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ବିଡର ଇନଫର୍ମେସନ ମେନେଜମେଣ୍ଟ ଉଦ୍ଘାଟନ କରିବେ ନୀତିନ ଗଡକରୀ
      Posted On: 05 AUG 2018 6:18PM by PIB Bhubaneshwar


    ପରିବହନ ମନ୍ତ୍ରଣାଳୟ ଓ ଏନଏଚଏଆଇରେ ରୂପାନ୍ତର ଓ ଆଶାନ୍ୱିତ ପ୍ରକ୍ରିୟା ପାଇଁ ନୀତିନ ଗଡକରୀ ଆସନ୍ତା କାଲି ବିଡର ଇନଫର୍ମେସନ ମେନେଜମେଣ୍ଟ ( BIMS ) , ଭୂମିରାଶି ପିଏଫଏମ୍ଏସ୍ ଲିଙ୍କେଜ୍ ଏବଂ ଜାତୀୟ ରାଜପଥ ପ୍ରକଳ୍ପ ପାଇଁ ବାର୍ଷିକ ଦକ୍ଷତା ପୁରସ୍କାର ଘୋଷଣା କରିବେ


    ସଡ଼କ ପରିବହନ ଓ ରାଜମାର୍ଗ ମନ୍ତ୍ରଣାଳୟ 2014-15 ରୁ 2017-18 ଚାରି ବର୍ଷ ମଧ୍ୟରେ ସର୍ବାଧିକ 51 , 073 କିଲୋମିଟର ଜାତୀୟ ରାଜପଥ ପ୍ରକଳ୍ପର କାମ ପାଇଥିବା ବେଳେ ଏବଂ 28 , 531 କିଲୋମିଟରର ସଡ଼କ ନିର୍ମାଣ କରିପାରିଛି । 2014-15ରେ ଦିନକୁ 12 କିଲୋମିଟରର ଜାତୀୟ ରାଜପଥ ନିର୍ମାଣ ହେଉଥିବା ବେଳେ 2017-18ରେ ଏହା ଦୁଇ ଗୁଣରୁ ଅଧିକ ଅର୍ଥାତ ଦିନକୁ 27 କି.ମି. ତିଆରି ହୋଇପାରିଛି । 2014-15 ତୁଳନାରେ ଏହି କ୍ଷେତ୍ରରେ ମୋଟ ନିବେଶ ଅଢ଼େଇ ଗୁଣରୁ ଅଧିକ ହୋଇପାରିଛି । ଜାତୀୟ ରାଜପଥ ପ୍ରକଳ୍ପର କାର୍ଯ୍ୟାଦେଶ ଓ ନିର୍ମାଣରେ ବୃଦ୍ଧି କେବଳ ମନ୍ତ୍ରଣାଳୟର ବହୁମୁଖୀ ପଦକ୍ଷେପ ଏବଂ ବିଭିନ୍ନ ମନ୍ତ୍ରଣାଳୟ ସହ ଆନ୍ତଃ ସମନ୍ୱୟ ଯୋଗୁ ହୋଇପାରିଛି ।


    ମନ୍ତ୍ରଣାଳୟ ଏବଂ ଏନଏଚଏଆଇରେ ବିଭିନ୍ନ ରୂପାନ୍ତର ଓ ଆଶାନ୍ୱିତ ପ୍ରକ୍ରିୟା କେବଳ ନିର୍ମାଣ ପୂର୍ବ ସମୀକ୍ଷା , ନିର୍ମାଣରେ ମାନାଙ୍କ , ଗୁଣବତ୍ତାରେ ବିକାଶ ଏବଂ ନିର୍ମାଣ ସମୟ ଓ ମୂଲ୍ୟ ହ୍ରାସ ଦିଗରେ ବହୁମୁଖୀ ପଦକ୍ଷେପ ଯୋଗୁ ସମ୍ଭବ ହୋଇପାରିଛି । ଏହି ବହୁମୁଖୀ ପଦକ୍ଷେପ ମଧ୍ୟରେ ଥିଲା ; ଡିପିଆର ପ୍ରସ୍ତୁତିରେ ଟେକ୍ନୋଲଜି ପ୍ରୟୋଗ , ପ୍ରତିନିଧିଦଳକୁ କ୍ଷମତା , ଜମି ଅଧିଗ୍ରହଣ ପ୍ରକ୍ରିୟାକୁ ସୁବ୍ୟବସ୍ଥିତ କରିବା , ସ୍ୱାଧୀନ ଇଞ୍ଜିନିୟର/ଇଞ୍ଜିନିୟର କର୍ତ୍ତୃପକ୍ଷରେ ସଂସ୍କାର , ଏନଏଚଏଆଇରେ ଦକ୍ଷତା ପରିଚାଳନା ବ୍ୟବସ୍ଥା , ମୁଖ୍ୟାଳୟରୁ କ୍ଷେତ୍ରକୁ ଅଧିକ କର୍ମଚାରୀ ମୁତୟନ , ଡିପିଆର ପରାମର୍ଶଦାତାଙ୍କ ମନୋନୟନ ଓ ଦେୟ ପ୍ରଦାନରେ ସୁବ୍ୟବସ୍ଥା , ନିର୍ମାଣରେ ମାନାଙ୍କ ରକ୍ଷା , ସମୟଭିତ୍ତିକ ଏବଂ ଅନଲାଇନରେ ଜିଏଡିର ମଞ୍ଜୁରି ଇତ୍ୟାଦି । ପ୍ରୋଜେକ୍ଟ ମନିଟରିଂ ଆଣ୍ଡ ଇନଫର୍ମେସନ ସିଷ୍ଟମ ( PMIS ) ଭଳି ଡିଜିଟାଲ ପ୍ରକ୍ରିୟାରେ ଏହି ରୂପାନ୍ତର ପ୍ରକ୍ରିୟା ସମ୍ଭବ ହୋଇପାରିଛି । ଏହାଦ୍ୱାରା ଟୋଲ୍ ପ୍ଲାଜା ଓ ଟ୍ରାଫିକ୍ ସର୍ଭେ ପଏଣ୍ଟ ଗୁଡ଼ିକୁ ମଧ୍ୟ ଏକ ଜିଆଇଏସ୍ ପ୍ଲାଟଫର୍ମରେ ମନିଟର କରିବା ସମ୍ଭବ ହୋଇପାରିଛି । ସୁସଂହତ ପରିଚାଳନା ପାଇଁ ଯଦି କୌଣସି ପ୍ରକଳ୍ପ ବିଳମ୍ବିତ ହେଉଛି , ତାହା ସ୍ୱୟଂ ଭାବେ ଏହାଦ୍ୱାରା ଚିହ୍ନଟ ହୋଇଯାଉଛି ।


    ଆକାଂକ୍ଷିତ ଭାରତମାଳା ପରିଯୋଜନା-1 ଅଧୀନରେ ମୋଟ 34 , 800 କିଲୋମିଟର ଏବଂ ନ୍ୟାସନାଲ ହାଇୱେଜ ଡେଭଲପମେଣ୍ଟ ପ୍ରୋଜେକ୍ଟ ( NHDP ) ଅଧୀନରେ ବଳକା ସଡ଼କ କାମ 2021-22 ମସିହା ସୁଦ୍ଧା ଶେଷ ହେବ । ଏହି ଆକାଂକ୍ଷିତ ଲକ୍ଷ୍ୟ ହାସଲ କରିବା ଲାଗି ମନ୍ତ୍ରଣାଳୟ ନିରବଚ୍ଛିନ୍ନ ଭାବେ ଆନ୍ତଃ ପ୍ରକ୍ରିୟାରେ ପରିବର୍ତ୍ତନ ଆଣିବା ସହ ବିଭିନ୍ନ ଡିଜିଟାଲ ପଦକ୍ଷେପ ମାଧ୍ୟମରେ ନିର୍ମାଣର ସମୟ ଓ ମୂଲ୍ୟ ହ୍ରାସ କରାଯାଇପାରୁଛି । ଏମ୍ଓଆରଟିଏଚ୍ , ଏନଏଚଏଆଇ ଏବଂ ଏନଏଚଡିଆଇସିଏଲରେ 60ଟି ସଫ୍ଟୱେରକୁ ସମନ୍ୱିତ କରି କାର୍ଯ୍ୟ କରିବା ସକାଶେ ମନ୍ତ୍ରଣାଳୟ ଇଆରପି ପଦ୍ଧତି ଲାଗୁ କରିବା ଆରମ୍ଭ କରିଛି । ଜମି ଅଧିଗ୍ରହଣ ପ୍ରକ୍ରିୟାକୁ ସୁସଂହତ କରିବା ସହ ଶ୍ରେଷ୍ଠ ଦକ୍ଷତା ପ୍ରଦର୍ଶନକାରୀଙ୍କ ଚିହ୍ନଟ ପାଇଁ ଅଜି ନିମ୍ନଲିଖିତ ପଦକ୍ଷେପ ଗୁଡ଼ିକ ଘୋଷଣା କରାଯାଇଛି ;


    ବିଡର ଇନଫର୍ମେସନ ମେନେଜମେଣ୍ଟ ସିଷ୍ଟମ (BIMS)


    ସ୍ୱଚ୍ଛତା ଓ ନିର୍ଦ୍ଦିଷ୍ଟ ଲକ୍ଷ୍ୟ ପୂରଣ ପାଇଁ ତଥା ସମସ୍ତ ଜାତୀୟ ରାଜପଥ କାର୍ଯ୍ୟର ଠିକା ଇପିସି ମୋଡରେ ଦେବାକୁ ବିଡରଙ୍କ ପ୍ରି-କ୍ୱାଲିଫିକେସନ ସକାଶେ ସଡ଼କ ପରିବହନ ଓ ରାଜମାର୍ଗ ମନ୍ତ୍ରଣାଳୟ ବିଡର ଇନ୍ଫର୍ମେସନ ମେନେଜମେଣ୍ଟ ସିଷ୍ଟମର ବିକାଶ କରିଛି । ବିଆଇଏମ୍ଏସ୍ ସମସ୍ତ ବିଡରଙ୍କ ବାର୍ଷିକ ଆୟ , ଅଭିଜ୍ଞତା , ନେଟୱର୍କ ଇତ୍ୟାଦିର ଡାଟା ମହଜୁଦ୍ ରଖିବ । ଏହି ଉପଲବ୍ଧ ତଥ୍ୟ ଆଧାରରେ ବିଡରଙ୍କୁ କାର୍ଯ୍ୟାଦେଶ ବାବଦରେ ତ୍ୱରିତ ନିଷ୍ପତ୍ତି ହୋଇପାରିବ ।


    ପ୍ରକଳ୍ପ ବାବଦରେ ନିଷ୍ପତ୍ତି ନେଉଥିବା ମନ୍ତ୍ରଣାଳୟର ସମସ୍ତ ସଂସ୍ଥା ବିଆଇଏମ୍ଏସର ସହାୟତା ନେବେ । ଏହାଦ୍ୱାରା ଠିକାଦାରଙ୍କ ସିଭିଲ କାମର ଟେକ୍ନିକାଲ ଇନଫର୍ମେସନ୍ ଏବଂ ସମୀକ୍ଷା ସହଜ ହୋଇପାରିବ । ବିଆଇଏମଏସ ପୋର୍ଟାଲରେ ସର୍ବଶେଷ ତଥ୍ୟ ଉପଲବ୍ଧ କରାଇବା ବିଡରମାନଙ୍କ ଦାୟିତ୍ୱ । କାରଣ ଏହି ତଥ୍ୟ ସହାୟତାରେ ହିଁ ବିଡରମାନେ ମନ୍ତ୍ରଣାଳୟ ଦ୍ୱାରା କୌଣସି ପ୍ରକଳ୍ପ ପାଇଁ ଟେଣ୍ଡର ପକାଇପାରିବେ । ସେଣ୍ଟ୍ରାଲ ପବ୍ଲିକ ପ୍ରକ୍ୟୁରମେଣ୍ଟ ପୋର୍ଟାଲ ( CPPP ) ଦ୍ୱାରା ପ୍ରକଳ୍ପ ପ୍ରଣୟନକାରୀ ସଂସ୍ଥା ଗୁଡ଼ିକ ନିକଟରେ ଇପିସି ମୋଡରେ ମଧ୍ୟ ଟେଣ୍ଡର ପାଇବାକୁ ଏହି ତଥ୍ୟ ଆବଶ୍ୟକ ପଡ଼ିବ । ଇପିସି ମୋଡରେ ସିଭିଲ କାମ ସକାଶେ ବିଡ୍ ଆହ୍ୱାନ ପାଇଁ ସିପିପିପି ପୋର୍ଟାଲ ସହ ବିଆଇଏମ୍ଏସ ପୋର୍ଟାଲ କାମ କରିବ । ବିଆଇଏମ୍ଏସ୍ ପୋର୍ଟାଲ ଦ୍ୱାରା ପ୍ରକଳ୍ପର ପ୍ରକ୍ୟୁରମେଣ୍ଟ ସମୟ ହ୍ରାସ ପାଇପାରିବ ଓ ଅନଲାଇନ ସମୀକ୍ଷା ପଦ୍ଧତି ଯୋଗୁ ପ୍ରକଳ୍ପ କାର୍ଯ୍ୟ ମଧ୍ୟ ତ୍ୱରାନ୍ୱିତ ହୋଇପାରିବ ।


    ସର୍ବଭାରତୀୟ ସ୍ତରରେ ଏହି ପୋର୍ଟାଲ ବିକାଶର ଶ୍ରେୟ ଏମ୍ଓଆରଟିଏଚ ଜମି ଅଧିଗ୍ରହଣ ଶାଖାର ଉପସଚିବ ରାଜେଶ ଗୁପ୍ତା , ଏନଆଇସିର ଟେକ୍ନିକାଲ ଡିରେକ୍ଟର ମନସୁରଲ ହକଙ୍କୁ ଯାଉଛି । ସେମାନଙ୍କୁ ସହାୟତା କରିଛନ୍ତି ତତ୍କାଳୀନ ଅନୁସଚିବ ସୁରଜିତ ଦତ୍ତ , ସେକ୍ସନ ଅଫିସର ସୁମିତ କୁମାର , ଆସିଷ୍ଟାଣ୍ଟ ସେକ୍ସନ ଅଫିସର ନିତିଶ ମିତ୍ତଲ , ଉତ୍ତର ପ୍ରଦେଶର ଅବସରପ୍ରାପ୍ତ ରେଭିନ୍ୟୁ ଅଫିସର ବାସୁଦେଓ ପ୍ରସାଦ ଖରେ ଯିଏକି ଜମି ଅଧିଗ୍ରହଣ କ୍ଷେତ୍ରରେ ଏକ ପରାମର୍ଶଦାତା ଫାର୍ମ ଅଧୀନରେ କାର୍ଯ୍ୟ କରୁଛନ୍ତି । ଏନଏଚଏଆଇ ନାଗପୁରର ପ୍ରକଳ୍ପ ନିର୍ଦ୍ଦେଶକ ଅଭିଜିତ ଜିଚକରଙ୍କ ଦ୍ୱାରା ଅନଲାଇନରେ ଏହାର ପ୍ରଥମ ସମ୍ପୂର୍ଣ୍ଣ ନୋଟିସ୍ ଜାରି କରାଯାଇଛି ।


    ଭୂମି ରାଶି ଏବଂ ପିଏଫ୍ଏମ୍ଏସ୍ ଲିଙ୍କେଜ୍


    ଭୂମି ରାଶି ଏମ୍ଓଆରଟିଏଚ୍ ଓ ଏନଆଇସି ଦ୍ୱାରା ବିକାଶ କରାଯାଇଥିବା ଏକ ପୋର୍ଟାଲ । ଏଥିରେ ସମଗ୍ର ଦେଶ ଅର୍ଥାତ୍ 6.4 ଲକ୍ଷ ଗ୍ରାମର ତଥ୍ୟ ସ୍ଥାନ ପାଇଛି । ରାଜ୍ୟ ସରକାରଙ୍କ ଚିଠା ନୋଟିସ୍ , ସଡ଼କ ପରିବହନ ଓ ରାଜପଥ ରାଷ୍ଟ୍ରମନ୍ତ୍ରୀଙ୍କ ମଞ୍ଜୁରି ଓ ଇ-ଗେଜେଟର ପବ୍ଲିକେସନ ସବୁକିଛି ଏହାଦ୍ୱାରା ଅନଲାଇନରେ ସ୍ଥାନ ପାଇଛି । ଜମି ଅଧିଗ୍ରହଣ ପ୍ରକ୍ରିୟାକୁ ତ୍ୱରାନ୍ୱିତ କରିବା ଲାଗି ଏହି ପୋର୍ଟାଲ ପ୍ରସ୍ତୁତ କରାଯାଇଛି । ଏ ପର୍ଯ୍ୟନ୍ତ ଏହି ପୋର୍ଟାଲରେ 900ଟି ଜମି ଅଧିଗ୍ରହଣ ନୋଟିସ୍ ସ୍ଥାନ ପାଇସାରିଲାଣି । ଜମି ଅଧଗ୍ରହଣ ନୋଟିସ୍ ଏବଂ ଏହାର ମଞ୍ଜୁରି ପାଇଁ ଥିବା ସମୟ ଅବଧି ଭୂମିରାଶି ପୋର୍ଟାଲ ଯୋଗୁ ହ୍ରାସ ପାଇପାରିଛି ।


    ଏବେ ଜମି ଅଧିଗ୍ରହଣର ସମସ୍ତ ବିଜ୍ଞପ୍ତି , ଯଥା ; 3a, 3A and 3D ନୋଟିସ୍ ଭୂମିରାଶି ପୋର୍ଟାଲରେ ଦିଆଯାଉଛି । ଭୂମିରାଶି ପୋର୍ଟାଲ ଦ୍ୱାରା ଜମି ଅଧିଗ୍ରହଣ ପ୍ରକ୍ରିୟାର ଦକ୍ଷତା ବୃଦ୍ଧି ପାଇଁ ନିୟମିତ ପ୍ରକ୍ରିୟାରେ ଅତିରିକ୍ତ ମାନବ ସମ୍ବଳ ମଧ୍ୟ ଉପଲବ୍ଧ କରାଯାଇଛି । ଜମି ଅଧିଗ୍ରହଣ ପ୍ରକ୍ରିୟାରେ କ୍ଷତିପୂରଣ ପ୍ରଦାନକୁ ତ୍ୱରାନ୍ୱିତ କରିବାକୁ ଏବଂ ସିଧାସଳଖ ହିତାଧିକାରୀଙ୍କୁ ଅର୍ଥ ପ୍ରଦାନ ସକାଶେ ଭୂମିରାଶି ପୋର୍ଟାଲ ସହ ପବ୍ଲିକ ଫାଇନାନ୍ସ ମେନେଜମେଣ୍ଟ ସିଷ୍ଟମ ( PFMS )ର ସମନ୍ୱୟ ରକ୍ଷା କରାଯାଇଛି ।


    ପିଏଫଏମଏସ୍ ଏକ ୱେବ୍ ଭିତ୍ତିକ ସଫ୍ଟୱେର ଆପ୍ଲିକେସନ ଯାହାକି କଣ୍ଟ୍ରୋଲର ଜେନେରାଲ ଅଫ୍ ଆକାଉଣ୍ଟସ ( CGA ) ଦ୍ୱାରା ବିକଶିତ ହୋଇଛି । କେନ୍ଦ୍ର ସରକାରଙ୍କ ଦେୟ ପ୍ରଦାନ ଏବଂ ଆକାଉଣ୍ଟିଙ୍ଗ ନେଟୱର୍କକୁ ଦକ୍ଷ କରିବା ଏହାର ମୁଖ୍ୟ ଲକ୍ଷ୍ୟ । କେନ୍ଦ୍ର ସରକାରଙ୍କ ଡିଜିଟାଲ ଇଣ୍ଡିଆ ପଦକ୍ଷେପ ଅନୁଯାୟୀ ଏହା ଏକ ସଫଳ ମେନେଜମେଣ୍ଟ ଇନଫର୍ମେସନ ସିଷ୍ଟମ । ଭୂମିରାଶି ସହ ପିଏଫ୍ଏମ୍ଏସର ସମନ୍ୱୟ ଫଳରେ ମନ୍ତ୍ରଣାଳୟ ଦ୍ୱାରା ହିତାଧିକାରୀମାନଙ୍କୁ କ୍ଷତିପୂରଣ ବିନା ବିଳମ୍ବରେ ଉଚିତ ସମୟରେ ପ୍ରଦାନ କରାଯାଇପାରୁଛି । ଏହି ସମନ୍ୱୟ ପ୍ରକଳ୍ପକୁ ପାଇଲଟ ପ୍ରକଳ୍ପ ଭାବେ ପ୍ରଥମେ ଏମ୍ଓଆରଟିଏଚର ଜୟପୁର ଆଞ୍ଚଳିକ କାର୍ଯ୍ୟାଳୟ ଦ୍ୱାରା ଆରମ୍ଭ କରାଯାଇଥିଲା ଏବଂ ପରେ ଦେଶବ୍ୟାପୀ ଏମ୍ଓଆରଟିଏଚ୍ ଓ ଏନଏଚଡିଆଇସିଏଲର ସମସ୍ତ କାର୍ଯ୍ୟାଳୟରେ ଆରମ୍ଭ ହୋଇଛି ।


    ଜେନେରାଲ ଅଫ ଆକାଉଣ୍ଟସର ଜଏଣ୍ଟ କଣ୍ଟ୍ରୋଲର ସୁବୋଧ ମାଥୁରଙ୍କ ଉଚିତ ଦିଗଦର୍ଶନ ଦ୍ୱାରା ଭୂମିରାଶି ସହ ପିଏଫଏମଏସର ସମନ୍ୱୟ ହୋଇପାରିଛି । ଏହି ଲକ୍ଷ୍ୟ ପୂରଣ ପାଇଁ ତାଙ୍କ ନିର୍ଦ୍ଦେଶରେ ଜେନେରାଲ ଅଫ ଆକାଉଣ୍ଟସର ଆସିଷ୍ଟାଣ୍ଟ କଣ୍ଟ୍ରୋଲର ଶମସେର ଅଲ୍ଲି ଏନଆଇସି ଓ ମନ୍ତ୍ରଣାଳୟ ସହ କାର୍ଯ୍ୟ କରୁଥିଲେ । ମନ୍ତ୍ରଣାଳୟର କ୍ଷେତ୍ର ଅଧିକାରୀମାନେ କିଭଳି କେନ୍ଦ୍ରୀୟ ଆକାଉଣ୍ଟରୁ ସିଧାସଳଖ ହିତାଧିକାରୀଙ୍କୁ କ୍ଷତିପୂରଣ ଅର୍ଥ ପିଏଫ୍ଏମଏସ ଜରିଆରେ ମିଳିପାରିବ ସେ ନେଇ ଅହୋରାତ୍ର ଉଦ୍ୟମ କରୁଥିଲେ । ଶେଷରେ ରାଜସ୍ଥାନ ଚୁରୁ , ରାଜଗଡ଼ର ଏସଡିଏମ୍ ସୁବାଷ କୁମାର ଏବଂ ଜୟପୁରର ଚିଫ୍ ଇଞ୍ଜିନିୟର ତଥା ରିଜିଓନାଲ ଅଫିସର ଅଶ୍ୱିନୀ କୁମାରଙ୍କ ଉଦ୍ୟମ ଯୋଗୁ ଏହା ସଫଳ ହୋଇପାରିଥିଲା ।


    ସାମୂହିକ ଉଦ୍ୟମ , ସଡ଼କ ପରିବହନ ଓ ରାଜମାର୍ଗ ମନ୍ତ୍ରଣାଳୟ , ଏନ୍ଆଇସି ଏବଂ ଅର୍ଥ ମନ୍ତ୍ରଣାଳୟ ମଧ୍ୟରେ ଉତ୍ତମ ସମନ୍ୱୟ ଏବଂ ରାଜ୍ୟ ସରକାରମାନଙ୍କ ସହଯୋଗ ଯୋଗୁ ଭୂମିରାଶି ପୋର୍ଟାଲ କାର୍ଯ୍ୟକାରୀ ହୋଇପାରିଛି । ଯାହାକି ଜମି ଅଧିଗ୍ରହଣ ପ୍ରକ୍ରିୟାର ସମସ୍ତ ତଥ୍ୟ ଉଚିତ ଭାବେ ଦର୍ଶାଇପାରୁଛି ।


    ଜାତୀୟ ରାଜପଥ ପ୍ରକଳ୍ପରେ ବାର୍ଷିକ ଦକ୍ଷତା ପୁରସ୍କାର


    ଜାତୀୟ ରାଜପଥ ନିର୍ମାଣ ଓ ରକ୍ଷଣାବେକ୍ଷଣ ପ୍ରକ୍ରିୟାରେ ଜଡ଼ିତ ଥିବା ସମସ୍ତ ଅଂଶୀଦାରମାନଙ୍କୁ ପ୍ରୋତ୍ସାହିତ କରିବାକୁ ସଡ଼କ ପରିବହନ ଓ ରାଜମାର୍ଗ ମନ୍ତ୍ରଣାଳୟ ଦକ୍ଷତା ପ୍ରଦର୍ଶନକାରୀ ଅଂଶୀଦାର ତଥା ଟୋଲପ୍ଲାଜା ଗୁଡ଼ିକୁ ପୁରସ୍କୃତ କରିବାକୁ ଚିହ୍ନଟ କରୁଛନ୍ତି । ଦେଶରେ ସଡ଼କ କ୍ଷେତ୍ରରେ ଆନୁଷଙ୍ଗିକ ବ୍ୟବସ୍ଥାରେ ବିକାଶ ଆଣିବା ଭଳି ବୃହତ୍ତର ଲକ୍ଷ୍ୟରେ ମନ୍ତ୍ରଣାଳୟ ଏହି ପଦକ୍ଷେପ ନେଇଛି ।


    ରାଜପଥ ପ୍ରକଳ୍ପର ନିର୍ମାଣ , କାର୍ଯ୍ୟକାରୀ , ଟୋଲ୍ ଆଦାୟ ଏବଂ ରକ୍ଷଣାବେକ୍ଷଣ ଆଦି କ୍ଷେତ୍ରରେ ସେବା ପ୍ରଦାନରେ ଉନ୍ନତି ପାଇଁ ଏ ଦିଗରେ ଉତ୍ତମ ଦକ୍ଷତା ପ୍ରଦର୍ଶନ କରୁଥିବା ଠିକା କମ୍ପାନିମାନଙ୍କୁ ପ୍ରୋତ୍ସାହିତ କରିବାକୁ ନିଷ୍ପତ୍ତି ହୋଇଛି ।


    2018ରୁ ପ୍ରତି ବର୍ଷ ପାଞ୍ଚଟି ବର୍ଗରେ ବାର୍ଷିକ ସଡ଼କ ପୁରସ୍କାର ପ୍ରଦାନ କରାଯିବ । ଏହି ବର୍ଗ ଗୁଡ଼ିକ ହେଲା ;

      * ନିର୍ମାଣ ପରିଚାଳନାରେ ଉତ୍କର୍ଷତା , ଉପଲବ୍ଧ ସମ୍ବଳର ଉପଯୁକ୍ତ ବିନିଯୋଗ ସହ ପ୍ରକଳ୍ପର ସମସ୍ତ ମାଇଲଖୁଣ୍ଟରେ ଉତ୍ତମ ମାନାଙ୍କ ପ୍ରଦର୍ଶନ ।
      * ରକ୍ଷଣାବେକ୍ଷଣରେ ଉତ୍କର୍ଷତା ପ୍ରଦର୍ଶନ ଏବଂ ପ୍ରକଳ୍ପ କାର୍ଯ୍ୟକାରୀ , ତଦାରଖରେ ଉତ୍ତମତା ।
      * ଟ୍ରାଫିକ ପରିଚାଳନା ଓ ସେବା ପ୍ରଦାନରେ ସର୍ବଶ୍ରେଷ୍ଠ ଟୋଲ୍ ପ୍ଲାଜା ।
      * ସଡ଼କ ଦୁର୍ଘଟଣା ରୋକିବା ଦିଗରେ ନିରାପଦ ରାଜପଥ ପ୍ରତିଷ୍ଠା ପାଇଁ ପଦକ୍ଷେପ ଏବଂ ପ୍ରତିଷେଧମୂଳକ ପଦକ୍ଷେପ ଓ ଜରୁରି ସେବା ପ୍ରଦାନରେ ଅଗ୍ରଗଣ୍ୟ ।
      * ରାଜପଥ ପ୍ରକଳ୍ପ ନିର୍ମାଣରେ ନୂତନ ଟେକ୍ନୋଲଜି ପ୍ରଦାନରେ ଅଗ୍ରଣୀ ।

    ପର୍ଯ୍ୟାୟୱାରୀ କଠିନ ସମୀକ୍ଷା ପ୍ରକ୍ରିୟାରେ ପୁରସ୍କାର ପାଇବାକୁ ଥିବା ସଂସ୍ଥାକୁ ଚିହ୍ନଟ କରାଯିବ । ଏହି ପ୍ରକ୍ରିୟା ନିର୍ଦ୍ଧାରଣ ଓ ସମ୍ପନ୍ନ କରିବା ଲାଗି ମନ୍ତ୍ରଣାଳୟ ଗଠନ କରିଛନ୍ତି କ୍ୱାଲିଟି କାଉନସିଲ ଅଫ୍ ଇଣ୍ଡିଆ । ଧାର୍ଯ୍ୟ ନିର୍ଦ୍ଦିଷ୍ଟ ପୁରସ୍କାର ବର୍ଗରେ ମନୋନୀତ ହେବା ଲାଗି କମ୍ପାନିମାନେ ସେମାନଙ୍କ ପ୍ରକଳ୍ପର ସମ୍ପୂର୍ଣ୍ଣ ବିବରଣୀ ଏବଂ ନଥିପତ୍ର ଅପଲୋଡ କରିବାକୁ ପଡ଼ିବ । ପ୍ରଥମ ପର୍ଯ୍ୟାୟରେ ଅପଲୋଡ ହୋଇଥିବା ତଥ୍ୟ ତଦାରଖ ହେବ । ଦ୍ୱିତୀୟ ପର୍ଯ୍ୟାୟରେ କ୍ଷେତ୍ର ତଦାରଖ ସହ ଆବେଦନଗୁଡ଼ିକୁ ମନୋନୟନ ଅନୁଯାୟୀ ତାଲିକାଭୁକ୍ତ କରାଯିବ । ଚୂଡ଼ାନ୍ତ ପର୍ଯ୍ୟାୟରେ ଫାଇନାଲିଷ୍ଟମାନଙ୍କୁ ଉଦ୍ୟୋଗ ବିଶେଷଜ୍ଞ ଏବଂ ଗବେଷକମାନଙ୍କ ଏକ ଜୁରୀ ସମ୍ମୁଖରେ ଉପସ୍ଥିତ ହେବାକୁ ପଡ଼ିବ । ବିଜେତାମାନଙ୍କ ନାମ 2018 ଡିସେମ୍ବର 25 ଅର୍ଥାତ ଉତ୍ତମ ପ୍ରଶାସନ ଦିବସରେ ଘୋଷଣା କରାଯିବ ।


    *************

    
    
    (Release ID: 1541976) Visitor Counter : 2
    
    
    
    
    

*