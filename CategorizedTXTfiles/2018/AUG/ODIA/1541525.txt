      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପିଏମୟୁୱାଇ ଅଧୀନରେ ରିଫିଲ୍‌ ସକାଶେ ଦୀର୍ଘ ପ୍ରତୀକ୍ଷା
      Posted On: 01 AUG 2018 5:05PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି ଯେ ପ୍ରଧାନମନ୍ତ୍ରୀ ଉଜ୍ଜ୍ୱଳା ଯୋଜନା ( PMUY ) ଅଧୀନରେ 30.07.2018 ତାରିଖ ସୁଦ୍ଧା ବିପିଏଲ ପରିବାରଙ୍କୁ ମୋଟ 4.94 କୋଟି ଏଲପିଜି ସଂଯୋଗ ଯୋଗାଇ ଦିଆଯାଇଛି । ଏଭଳି ଏଲପିଜି ସଂଯୋଗ ବିପିଏଲ ପରିବାରଙ୍କୁ ସେମାନଙ୍କର ପାରମ୍ପରିକ ଇନ୍ଧନ ପରିବର୍ତ୍ତେ ଏଲପିଜି ବାଷ୍ପରେ ସେମାନଙ୍କର ରନ୍ଧନ କାର୍ଯ୍ୟ କରିବାର ସୁଯୋଗ ପ୍ରଦାନ କରିଛି । ସେମାନେ ପୂର୍ବରୁ ପାରମ୍ପରିକ ଇନ୍ଧନ ଯଥା ଜାଳେଣି କାଠ , ପାରମ୍ପରିକ ବାୟୋମାସ ଇତ୍ୟାଦି ବ୍ୟବହାର କରି ରୋଷେଇ କାର୍ଯ୍ୟ ସଂପାଦନ କରୁଥିଲେ । ତୈଳ ବିତରକ କମ୍ପାନୀ ( OMC )ମାନଙ୍କ ସୂଚନା ଅନୁସାରେ ପିଏମୟୁୱାଇ ଉପଭୋକ୍ତାମାନଙ୍କ ହାରାହାରି ଏଲପିଜି ଉପଭୁକ୍ତି 3.5 ରିଫିଲ ।


    ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଶ୍ରୀ ପ୍ରଧାନ କହିଛନ୍ତି ଯେ ତୈଳ ବିତରକ କମ୍ପାନୀମାନଙ୍କ ସୂଚନା ଅନୁସାରେ ପ୍ରାୟ 80% ପିଏମୟୁୱାଇ ହିତାଧିକାରୀ ଯେଉଁମାନେ କି ଏଲପିଜି ସଂଯୋଗ ପାଇବାର ଏକବର୍ଷ ପୂର୍ତ୍ତି ପୂରଣ କରିସାରିଲେଣି , ଏବେ ସେମାନେ ସେମାନଙ୍କର ଦ୍ୱିତୀୟ ସିଲିଣ୍ଡର ପାଇଁ ଆବେଦନ କରୁଛନ୍ତି । ଦୀର୍ଘକାଳୀନ ଭିତ୍ତିରେ ବିପିଏଲ ପରିବାରମାନଙ୍କୁ ଏଲପିଜି ଉପଭୁକ୍ତି ତାଲିକାରେ ସାମିଲ କରିବା ଉଦ୍ଦେଶ୍ୟ ସରକାରଙ୍କର ଏକ ବିରାଟ ସଫଳତା ଏବଂ ସେହି ପ୍ରୟାସରେ ଯେଉଁ ସଫଳତାମାନ ହାସଲ କରାଯାଇଛି ତାହା ନିମ୍ନରେ ପ୍ରଦାନ କରାଗଲା:- 1) ପ୍ରଧାନମନ୍ତ୍ରୀ ଏଲପିଜି ପଞ୍ଚାୟତ କାର୍ଯ୍ୟକ୍ରମ ଆରମ୍ଭ କରାଯାଇ ଗ୍ରାମାଞ୍ଚଳର ଏଲପିଜି ବ୍ୟବହାରକାରୀମାନଙ୍କୁ ନିରାପଦ ଭାବେ ଏଲପିଜି ବ୍ୟବହାର ସଂପର୍କରେ ସଚେତନ କରାଯାଉଛି ; 2) ଏଲପିଜି ବ୍ୟବହାରର ଉପକାରୀତା ସଂପର୍କରେ ଅଡ଼ିଓ ଭିଜୁଆଲ ମିଡ଼ିଆ ମାଧ୍ୟମରେ ପ୍ରଚାର ଅଭିଯାନ ମାନ ଆରମ୍ଭ କରାଯାଇଛି ; 3) ଯେଉଁ ଉପଭୋକ୍ତାମାନେ ରିଫିଲ୍‌ ସକାଶେ ଏଯାବତ୍‌ ଆସିନାହାନ୍ତି ସେହିସବୁ ହିତାଧିକାରୀ ମାନଙ୍କୁ ଏସଏମଏସ ଜରିଆରେ ଅବଗତ କରାଯାଉଛି ; 4) ଜନସାଧାରଣ ସ୍ଥାନରେ ରାସ୍ତାକଡ଼ ବ୍ୟାନର , ଷ୍ଟାଣ୍ଡି ଏବଂ ହୋଡ଼ିଂମାନ ଟଙ୍ଗାଯାଇ ପ୍ରଚାର ଅଭିଯାନ ଚଳାଯାଉଛି ; 5) ଉପଭୋକ୍ତା ସଚେତନତା କାର୍ଯ୍ୟକ୍ରମ ଯଥା , ବିଦ୍ୟାଳୟ/କଲେଜ ଛାତ୍ରଛାତ୍ରୀମାନଙ୍କ ସ୍ତରରେ ଶିକ୍ଷା କାର୍ଯ୍ୟକ୍ରମ , କୁଇଜ୍‌ , ଚିତ୍ରାଙ୍କନ ପ୍ରତିଯୋଗିତା , ପଥପ୍ରାନ୍ତ ନାଟକ , ୱାକାଥନ୍‌ , ସାଇକ୍ଲୋଥନ୍‌ ଇତ୍ୟାଦିର ଆୟୋଜନ କରାଯାଉଛି ।


    *******************

    
    
    (Release ID: 1541525) Visitor Counter : 1