      ମହାକାଶ ବିଭାଗ

      ଗ୍ରୀନ୍‌ ପ୍ରପେଲାଣ୍ଟର ବିକ୍ରୟ ବ୍ୟବସ୍ଥା
      Posted On: 02 AUG 2018 5:34PM by PIB Bhubaneshwar


    ଭାରତୀୟ ମହାକାଶ ଗବେଷଣ ସଂସ୍ଥା ( ISRO ) ଏକ ଗ୍ରୀନ୍‌ ପ୍ରପେଲାଣ୍ଟର ବିକାଶ ଘଟାଉଛି ଯାହାକି ଭବିଷ୍ୟତରେ ରକେଟ ଓ ଉପଗ୍ରହ ପ୍ରପଲସନ୍‌ ବ୍ୟବସ୍ଥାରେ ବ୍ୟବହାର କରାଯିବ । ମହାକାଶକୁ ଯାନ ଏବଂ ଉପଗ୍ରହ ପ୍ରେରଣ କରୁଥିବା ରାଷ୍ଟ୍ରମାନେ ଗ୍ରୀନ୍‌ ପ୍ରପଲସନ୍‌ ବ୍ୟବସ୍ଥା ସଂପର୍କରେ ଅନୁସନ୍ଧାନ ଜାରି ରଖିଛନ୍ତି ଯାହାର କି ପର୍ଯ୍ୟାବରଣ ଉପରେ ସର୍ବନିମ୍ନ କୁପ୍ରଭାବ ରହିଛି । ପୁନଶ୍ଚ ଏହା ସାମଗ୍ରିକ ସକ୍ରିୟତା ଓ ଅର୍ଥବ୍ୟୟକୁ ମଧ୍ୟ ସୁସଙ୍ଗତ କରିବ । ଇସ୍ରୋ ଇତି ମଧ୍ୟରେ ଏକ ପରିବେଶ ଅନୁକୂଳ କଠିନ ପ୍ରପେଲାଣ୍ଟଭିତ୍ତିକ ଗ୍ଲାଇସିଡ଼ାଇଲଆଜାଇଡ଼ ପଲିମର ( GAP )କୁ ଇନ୍ଧନ ଭାବେ ବିକାଶ ଘଟାଇଛି ଏବଂ ଆମୋନିୟମ୍‌ ଡ଼ାଇ-ନାଇଟ୍ରାମାଇଡ଼ ( ADN )କୁ ଅକ୍ସଡ଼ାଇଜର ଭାବେ ବିଜ୍ଞାନାଗାର ସ୍ତରରେ ରଖାଯାଇଛି । ଏହାର ବ୍ୟବହାର ଦ୍ୱାରା ରକେଟ ମୋଟରରୁ ବାହାରୁଥିବା କ୍ଲୋରିନଯୁକ୍ତ ଧୂଆଁ ଉତ୍ପାଦ ନିର୍ଗମନକୁ ଦୂର କରାଯାଇପାରିବ । ଏହା ବ୍ୟତୀତ ଇସ୍ରୋ ମଧ୍ୟ ଅନ୍ୟାନ୍ୟ ପ୍ରଯୁକ୍ତି ପ୍ରଦର୍ଶନଯୁକ୍ତ ଉତ୍ପାଦର ବିକାଶ ଘଟାଉଛି ଏବଂ ସେଥିରେ ଗ୍ରୀନ୍‌ ପ୍ରପେଲାଣ୍ଟ୍ର ମିଶ୍ରଣ ଯଥା ହାଇଡ଼୍ରୋଜେନ୍‌ ପେରକ୍ସାଇଡ଼ (H 2 O 2 ) , କିରୋସିନ , ତରଳ ଅକ୍ସିଜେନ୍‌ ( LOX ) , ତରଳ ମିଥେନ , ଏଡ଼ିଏନ-ମିଥାନୋଲ-ଜଳ , ଏଡ଼ଏନ-ଗ୍ଲାସିରୋଲ-ଜଳ ଇତ୍ୟାତି ମିଶାଯାଉଛି ।


    ଇସ୍ରୋ ଏବେ ସୁଦ୍ଧା ପର୍ଯ୍ୟାବରଣ ଅନୁକୂଳ ଏବଂ ଗ୍ରୀନ୍‌ ପ୍ରପେଲାଣ୍ଟ ବିକାଶ ଦିଗରେ କାର୍ଯ୍ୟକରୁଛି । ଏହାର ଜିଏସଏଲଭି ଏବଂ ଜିଏସଏଲଭି-ଏମକେ-3 ଯାନରେ କ୍ରାୟୋଜେନିକ୍‌ ଅପର ଷ୍ଟେଜ୍‌ରେ LOX/LH2 ଭଳି ରାସାୟନିକ ଉପାଦାନ ବ୍ୟବହାର କରାଯାଉଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ ବିକାଶ (ସ୍ୱାଧୀନ ଦାୟିତ୍ୱ) , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ସାଧାରଣ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଭାଗ ରାଷ୍ଟ୍ରମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    *************

    
    
    (Release ID: 1541761) Visitor Counter : 1