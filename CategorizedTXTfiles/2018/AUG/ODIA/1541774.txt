      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଏସଟିସି ଅଧୀନରେ 299ଟି ଆଦିବାସୀ ଯୋଜନା ସକାଶେ 37ଟି ମନ୍ତ୍ରଣାଳୟ/ବିଭାଗଙ୍କ ପାଣ୍ଠି ପ୍ରଦାନ
      Posted On: 02 AUG 2018 5:42PM by PIB Bhubaneshwar


    ଜନଜାତି ଉପଯୋଜନା ( TSP ) ଯାହାକି ଅଧୁନା ତଫସିଲଭୁକ୍ତ ଜନଜାତି କମ୍ପୋନେଣ୍ଟ ( STC ) ଷ୍ଟ୍ରାଟେଜି ଭାବେ ସୁପରିଚିତ , ଜନଜାତି ବର୍ଗର ଜନସାଧାରଣଙ୍କ କଲ୍ୟାଣ ଉଦ୍ଦେଶ୍ୟରେ ତାହା କାର୍ଯ୍ୟକାରୀ କରାଯାଇଥିଲା । ସମସ୍ତ ମନ୍ତ୍ରଣାଳୟ ଓ ବିଭାଗ ଦ୍ୱାରା ଯୋଜନା ଅର୍ଥ ମଂଜୁର ଏବଂ ପ୍ରଦାନ ଦ୍ୱାରା ତଫସିଲଭୁକ୍ତ ଜନଜାତି ବର୍ଗର ଲୋକମାନଙ୍କ ବିକାଶକୁ ତ୍ୱରାନ୍ୱିତ କରିବା ସକାଶେ ବ୍ୟାପକ ବ୍ୟବସ୍ଥା କରାଯାଇଛି । ଏସଟିସି ଏକ ବିବିଧ କାର୍ଯ୍ୟକ୍ରମଯୁକ୍ତ ବ୍ୟବସ୍ଥା ଯାହା ଶିକ୍ଷା , ସ୍ୱାସ୍ଥ୍ୟ , ପରିମଳ , ଜଳ ଯୋଗାଣ ଓ ଜୀବନଜୀବିକା ଭଳି କ୍ଷେତ୍ରରେ ପ୍ରବର୍ତ୍ତିତ ହୋଇଥାଏ । ଏହାର ପ୍ରମୁଖ ଭିତ୍ତିଭୂମି ବିକାଶ କାର୍ଯ୍ୟକ୍ରମ ଆଦିବାସୀ ଅଧ୍ୟୁସିତ କ୍ଷେତ୍ରରେ ହିଁ ରୂପାୟନ ହୋଇଥାଏ ଏବଂ ଦେଶର ଆଦିବାସୀ ଲୋକଙ୍କ ପାଇଁ ମୌଳିକ ସୁବିଧାସୁଯୋଗ ସହଜରେ ଉପଲବ୍ଧ କରାଇବା ହେଉଛି ଏହାର ମୂଳ ଉଦ୍ଦେଶ୍ୟ । ତେଣୁ ସଂପୃକ୍ତ କେନ୍ଦ୍ରୀୟ ମନ୍ତ୍ରଣାଳୟ ତଥା ରାଜ୍ୟ ସରକାରମାନେ ସେଥିପାଇଁ ଅର୍ଥ ମଂଜୁର କରିଥାନ୍ତି ଏବଂ ଆଦିବାସୀ ବ୍ୟାପାର ମନ୍ତ୍ରଣାଳୟ ସେହିସବୁ ଉଦ୍ୟମକୁ ତ୍ୱରାନ୍ୱିତ କରିବା ଏବଂ ଆବଶ୍ୟକ ନିଅଣ୍ଟ ଅର୍ଥ ପ୍ରଦାନ କରିଥାଏ ।


    କେନ୍ଦ୍ରୀୟ ମନ୍ତ୍ରଣାଳୟ/ବିଭାଗମାନେ କେଉଁ ଭାବେ ଅର୍ଥ ମଂଜୁର କରିବେ ସେଥିପାଇଁ ଆର୍ଥିକ ବ୍ୟାପାର ବିଭାଗ ( DEA ) 26.12.2017 ତାରିଖ ଦିନ ସେ ସଂପର୍କରେ ପରିବର୍ତ୍ତିତ ନିର୍ଦ୍ଦେଶାବଳୀ ଜାରି କରିଛନ୍ତି । 2018-19 ଆର୍ଥିକ ବର୍ଷର ବଜେଟ ପ୍ରବଧାନ ଅନୁସାରେ , ମୋଟ 37ଟି କେନ୍ଦ୍ରୀୟ ମନ୍ତ୍ରଣାଳୟ ଓ ବିଭାଗ ଏସଟିସି ପାଣ୍ଠି ମଂଜୁର କରିଛନ୍ତି ଯାହା ବିଭିନ୍ନ ସେକ୍ଟରରେ ମୋଟ 299ଟି ପୃଥକ୍‌ କାର୍ଯ୍ୟକ୍ରମ ମାଧ୍ୟମରେ ଆଦିବାସୀ ବିକାଶ ଯୋଜନା ପାଇଁ ଉଦ୍ଦିଷ୍ଟ ।


    ଟିଏସପି ପରିପ୍ରେକ୍ଷୀରେ ପ୍ରଚଳିତ ନିୟମାବଳୀ ଅନୁସାରରେ ରାଜ୍ୟ ସରକାରମାନେ ଟିଏସପି ପାଇଁ ପାଣ୍ଠି ମଂଜୁର କରିବେ ଏବଂ ସେମାନଙ୍କର 2011 ମସିହାର ଜନଗଣନା ଅନୁସାରେ ମୋଟ ଜନସଂଖ୍ୟାକୁ ତୁଳନା କରି ଯୋଜନା/କାର୍ଯ୍ୟକ୍ରମ ବ୍ୟୟ ମଂଜୁର କରାଯାଇଥାଏ ।


    କେନ୍ଦ୍ର ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଯଶୱନ୍ତସିଂ ଭାଭୋର ରାଜ୍ୟସଭାରେ ଏହି ସୂଚନା ପ୍ରଦାନ କରିଛନ୍ତି ।


    *************

    
    
    (Release ID: 1541774) Visitor Counter : 1