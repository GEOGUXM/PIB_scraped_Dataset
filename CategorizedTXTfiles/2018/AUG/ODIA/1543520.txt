      ପ୍ରତିରକ୍ଷା ମନ୍ତ୍ରଣାଳୟ

      ଭାରତ-ଜାପାନ ପ୍ରତିରକ୍ଷା ମନ୍ତ୍ରୀଙ୍କ ବାର୍ଷିକ ମନ୍ତ୍ରୀସ୍ତରୀୟ ଆଲୋଚନା ସମ୍ବନ୍ଧରେ ମିଳିତ ପ୍ରେସ ବିବୃତ୍ତି
      Posted On: 20 AUG 2018 3:37PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣଙ୍କ ନିମନ୍ତ୍ରଣରେ ଜାପାନ ପ୍ରତିରକ୍ଷାମନ୍ତ୍ରୀ ଶ୍ରୀ ଇତ୍ସୁନୋରୀ ଓନୋଦେରା 2018 ଅଗଷ୍ଟ 19ରୁ 20 ପର୍ଯ୍ୟନ୍ତ ଭାରତ ଗସ୍ତରେ ଅଛନ୍ତି । ଦୁଇ ମନ୍ତ୍ରୀଙ୍କ ମଧ୍ୟରେ 2018 ଅଗଷ୍ଟ 20ରେ ନୂଆଦିଲ୍ଲୀରେ ବାର୍ଷିକ ବୈଠକ ଅନୁଷ୍ଠିତ ହୋଇଛି । ଓନୋଦେରା ଆଜି ପ୍ରଧାନମନ୍ତ୍ରୀଙ୍କୁ ଭେଟିଛନ୍ତି ।


    ଜାପାନ ଓ ଭାରତ ମଧ୍ୟରେ ରଣନୈତିକ ସହଯୋଗ ବୃଦ୍ଧି କରିବା ପାଇଁ ଉଭୟ ମନ୍ତ୍ରୀ ଗୁରୁତ୍ଵ ଦେଇଛନ୍ତି । ଦୁଇ ନେତା ରଚନାତ୍ମକ ପ୍ରକ୍ରିୟାରେ ବିଚାରର ଆଦାନ ପ୍ରଦାନ କରିଥିଲେ । ଦୁଇ ମନ୍ତ୍ରୀ ଏହି ବୁଝାମଣାରେ ପହଂଚିଥିଲେ କି ଜାପାନ -ଭାରତ ବିଶେଷ ରଣନୈତିକ ଏବଂ ବୈଶ୍ୱିକ ବୁଝାମଣା ଅନ୍ତର୍ଗତ ଦୁଇ ଦେଶ ପାଇଁ ପ୍ରତିରକ୍ଷା ଓ ସହଯୋଗ ଏବଂ ସୁରକ୍ଷା ସହଯୋଗକୁ ମଜଭୁତ କରିବା ଅତ୍ୟାବଶ୍ୟକ ଏବଂ ମିଳିତ ଭାବେ କାର୍ଯ୍ୟ କରିବା ପାଇଁ ଜାପାନର ମୁକ୍ତ ଏବଂ ଖୋଲା ଭାରତ-ପ୍ରଶାନ୍ତ ରଣନୀତିକୁ ଭାରତର ଆକ୍ଟ ଇଷ୍ଟ ନୀତି ସହିତ ଯୋଡିବା ଉଚିତ ।


    ଦୁଇ ମନ୍ତ୍ରୀ ମତ ପ୍ରକାଶ କରିଥିଲେ ଯେ ଭାରତ-ପ୍ରଶାନ୍ତ କ୍ଷେତ୍ରରେ ଶାନ୍ତି ଓ ସମୃଦ୍ଧି ସୁନିଶ୍ଚିତ କରିବା ପାଇଁ ହିନ୍ଦ ମହାସାଗର ଏବଂ ପ୍ରଶାନ୍ତ ମହାସାଗରରେ ଶାନ୍ତି ଓ ସ୍ଥିରତାର ଆବଶ୍ୟକତା ରହିଛି । ଦୁଇ ନେତା କୋରିଆ ଉପଦ୍ୱୀପ ଘଟଣାକ୍ରମ ସହିତ କ୍ଷେତ୍ରରେ ବର୍ତ୍ତମାନ ସୁରକ୍ଷା ସ୍ଥିତି ବାବଦରେ ବିଚାରର ଆଦାନ ପ୍ରଦାନ କରିଥିଲେ । ଦୁଇ ନେତା ଜାପାନର ଚିଫ ଅଫ ଷ୍ଟାଫ , ଜଏଣ୍ଟ ଷ୍ଟାଫଙ୍କ ମଧ୍ୟରେ ଆଲୋଚନାରେ ଭାଗ ନେବାକୁ ସ୍ୱାଗତ କରିଥିଲେ ଯାହାକି ଜାପାନର ପ୍ରତିରକ୍ଷା ମନ୍ତ୍ରଣାଳୟ ତରଫରୁ ଆଲୋଚନାରେ ପ୍ରଥମ କରି ଅଂଶଗ୍ରହଣ ଥିଲା । ଦୁଇ ନେତା ସମୁଦ୍ର ସୁରକ୍ଷା ଦିଗରେ ସହଯୋଗ ବୃଦ୍ଧି କରିବା ପାଇଁ ଆଗ୍ରହ ପ୍ରକାଶ କରିଥିଲେ ଏବଂ ଜାପାନ ନୌବାହିନୀ ଆତ୍ମରକ୍ଷା ବଳ ଏବଂ ଭାରତୀୟ ନୌସେନା ମଧ୍ୟରେ ଗଭୀର ସହଯୋଗ ପାଇଁ ବୁଝାମଣା ପତ୍ରରେ ହସ୍ତାକ୍ଷର କରିବା ଦିଗରେ ମିଳିତ ଭାବେ କାର୍ଯ୍ୟ କରିବା ପାଇଁ ସ୍ୱାଗତ କରିଥିଲେ ।


    ଦୁଇ ନେତା ଦୁଇ ଦେଶର ପ୍ରତିରକ୍ଷା ପ୍ରତିଷ୍ଠାନ ମଧ୍ୟରେ ପ୍ରତି ସ୍ତରରେ ନିୟମିତ ଭାବେ ଆଲୋଚନା କରିବା , ଅଧିକ ଦୃଢ଼ ଏବଂ ପ୍ରଭାବୀ ଆଧାର ନିର୍ମାଣ କରିବା , ନୌବହନ ଏବଂ ବାୟୁ ସହଯୋଗ ବୃଦ୍ଧି କରିବା ନେଇ ଆଗ୍ରହ ପ୍ରକାଶ କରିଥିଲେ । ଦୁଇ ନେତା ମତ ପ୍ରକାଶ କରିଥିଲେ ଯେ ସଂସ୍ଥାଗତ ଆଲୋଚନା ଏବଂ ଉଭୟ ଦେଶକୁ ଯାତ୍ରା , ଜାପାନ ଗ୍ରାଉଣ୍ଡ ସେଲ୍ଫ ଡିଫେନ୍ସ ଫୋର୍ସ ଏବଂ ଭାରତୀୟ ସେନା ମଧ୍ୟରେ ଆଦାନ ପ୍ରଦାନ , ଜାପାନ ନୌବହନ ଆତ୍ମ-ରକ୍ଷା ବଳ ଏବଂ ଭାରତୀୟ ନୌସେନା ମଧ୍ୟରେ ଆଦାନ ପ୍ରଦାନ , ଶିକ୍ଷା ଓ ଅନୁସନ୍ଧାନ କ୍ଷେତ୍ରରେ ଆଦାନ ପ୍ରଦାନ , ପ୍ରତିରକ୍ଷା ଉପକରଣ ପ୍ରାଦ୍ୟୋଗିକୀ କ୍ଷେତ୍ରରେ ସହଯୋଗକୁ ବୃଦ୍ଧି କରାଯାଇ ପାରେ ।


    ***********


    

    
    (Release ID: 1543520) Visitor Counter : 2