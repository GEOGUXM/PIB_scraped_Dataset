      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଇରାନରୁ ତୈଳ ଆମଦାନି ଉପରେ ଆମେରିକା କଟକଣାର ପ୍ରଭାବ
      Posted On: 01 AUG 2018 5:09PM by PIB Bhubaneshwar


    ଇରାନ ଉପରେ ଆମେରିକାର ପୁନଃ କଟକଣା ଜାରି ଘଟଣା ସଂପର୍କରେ ଭାରତ ସଚେତନ ରହିଛି ବୋଲି କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଛନ୍ତି । 2018 ମସିହା ମେ 8 ତାରିଖ ଦିନ ମିଳିତ ବ୍ୟାପକ କାର୍ଯ୍ୟ ଯୋଜନାରୁ ଆମେରିକା ଓହରିଯିବା ପରେ ଏଭଳି କଟକଣା ଜାରି କରିଛି । ଏଭଳି କଟକଣା ଜାରି ପରେ ଅଶୋଧିତ ତୈଳ ଦରରେ ନିରବଚ୍ଛିନ୍ନ ଭାବେ ହ୍ରାସ ବୃଦ୍ଧି ଘଟିଚାଲିଛି ଏବଂ ବଜାର ଧାରା ଉପରେ ଏହା ନିୟମିତ ଭାବେ ପ୍ରଭାବ ପକାଇ ଚାଲିଛି । ବିଶ୍ୱ ବଜାରରେ ଅଶୋଧିତ ତୈଳ ଦର ଏକାଧିକ କାରଣ ଉପରେ ଆଧାରିତ । ସେଥି ମଧ୍ୟରୁ ଭୂ-ରାଜନୈତିକ ପରିସ୍ଥିତ ଏବଂ ବିଶ୍ୱ ବଜାରରେ ତୈଳର ଚାହିଦା ଓ ଯୋଗାଣ ଅନ୍ୟତମ ।


    ରାଜ୍ୟସଭାରେ ଆଜି ଏକ ପ୍ରଶ୍ନର ଲିଖିତ ଉତ୍ତର ଦେଇ ଶ୍ରୀ ପ୍ରଧାନ କହିଲେ ଯେ 2014-15 , 2015-16 , ଏବଂ 2016-17 ଆର୍ଥିକ ବର୍ଷରେ ଦେଶର ଅର୍ଥନୀତିକୁ ପେଟ୍ରୋଲିୟମ ସେକ୍ଟରର ଅବଦାନ ଯଥାକ୍ରମେ 1,72,065 କୋଟି , 2,53,615 କୋଟି ଏବଂ 3,34,534 କୋଟି ଟଙ୍କା ରହିଛି ।


    *************

    
    
    (Release ID: 1541531) Visitor Counter : 1