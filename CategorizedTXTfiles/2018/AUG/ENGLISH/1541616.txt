      पर्यटन मंत्रालय

      16 सितंबर से 27 सितंबर तक पूरे देश में ‘पर्यटन पर्व’ आयोजित किया जाएगा
      
      पर्यटन मंत्रालय ने पर्यटन पर्व-2018 से संबंधित प्रारंभिक तैयारियों के लिए सभी राज्यों/केंद्रशासित प्रदेशों के साथ एक बैठक आयोजित किया है
      
      Posted On: 03 AUG 2018 8:49PM by PIB Delhi


    भारत सरकार का पर्यटन मंत्रालय अन्य केन्द्रीय मंत्रालयों, राज्य सरकारों और सभी हितधारकों के सहयोग से 16 सितंबर से 27 सितंबर 2018 के दौरान पूरे देश में ‘पर्यटन पर्व’ आयोजित कर रहा है। मंत्रालय ने पर्यटन सचिव श्रीमती रशिम वर्मा की अध्यक्षता में केंद्रीय मंत्रालयों, राज्यों/ केंद्रशासित प्रदेशों और अन्य हितधारकों के प्रतिनिधियों के साथ आज नई दिल्ली में ‘पर्यटन पर्व’ की योजना और तैयियोंर के लिए एक 'प्रारंभिक बैठक' बुलाई।पर्यटन के लाभों पर ध्यान केंद्रित करने, देश की सांस्कृतिक विविधता को प्रदर्शित करने और "सभी के लिए पर्यटन" के सिद्धांत को मजबूत करने के उद्देश्य से इस पर्व का आयोजन किया जा रहा है।


    इस अवसर पर बैठक को संबोधित करते हुए सचिव श्रीमती वर्मा ने सूचित किया कि ‘पर्यटन पर्व’ के पिछले वर्ष की तरह ही तीन मुख्य घटक होंगे, जैसे- देखो अपना देश, पर्यटन और पर्यटन तथा शासन। इसलिए सचिव ने राज्यों को इस ‘पर्यटन पर्व’ के माध्यम से ऐसे स्थानों पर ध्यान केंद्रित करने और बढ़ावा देने के लिए प्ररित किया। श्रीमती वर्मा ने यह भी कहा कि पर्यटन क्षेत्र युवाओं, महिलाओं और ग्रामीण आजीविका के लिए रोजगार के साथ-साथ देश की अर्थव्यवस्था में भी योगदान देता है। इसलिए, अंतत: उन्होंने जोर देकर कहा कि आप सब इस अवसर का लाभ उठाएं।


    ‘पर्यटन पर्व’ इंडिया टूरिज्म मार्ट 2018 (16 - 18 सितंबर 2018) के साथ शुरू होगा। ‘पर्यटन पर्व’ 27 सितंबर 2018 को विश्व पर्यटन दिवस समारोह के साथ समाप्त होगा। राज्य सरकरें मंत्रालय को पर्व के लिए अपनी व्यापक योजना 30 अगस्त तक भेज सकते हैं।


    ***


    वीके/एएम/पीकेपी/एसके – 9756

    
    
    (Release ID: 1541616) Visitor Counter : 919