      ਰਸਾਇਣ ਤੇ ਖਾਦ ਮੰਤਰਾਲਾ

      ਉੱਤਰ ਭਾਰਤ ਦੀ ਜ਼ਰੂਰਤ ਨੂੰ ਪੂਰਾ ਕਰਨ ਲਈ ਵਾਈਟ ਸੀਮਿੰਟ ਪਲਾਂਟ ਲਗਾਉਣ ਵਾਸਤੇ ਖਨਨ ਪੱਟੇ (Mining lease) ਨੂੰ ਪ੍ਰਵਾਨਗੀ ਲਈ ਐੱਫਏਜੀਐੱਮਆਈਐੱਲ ਨੂੰ ਹਿਮਾਚਲ ਪ੍ਰਦੇਸ਼ ਸਰਕਾਰ ਤੋਂ ਉਦੇਸ਼ ਪੱਤਰ ਪ੍ਰਾਪਤ ਹੋਇਆ
      Posted On: 07 AUG 2018 6:37PM by PIB Chandigarh


    FAGMIL receives LoI from Himachal Pradesh Government to grant mining lease for setting up of White Cement Plant catering to demand in North India


    ਉੱਤਰ ਭਾਰਤ ਦੀ ਜ਼ਰੂਰਤ ਨੂੰ ਪੂਰਾ ਕਰਨ ਲਈ ਵਾਈਟ ਸੀਮਿੰਟ ਪਲਾਂਟ ਲਗਾਉਣ ਵਾਸਤੇ ਖਨਨ ਪੱਟੇ ( Mining lease ) ਨੂੰ ਪ੍ਰਵਾਨਗੀ ਲਈ ਐੱਫਏਜੀਐੱਮਆਈਐੱਲ ਨੂੰ ਹਿਮਾਚਲ ਪ੍ਰਦੇਸ਼ ਸਰਕਾਰ ਤੋਂ ਉਦੇਸ਼ ਪੱਤਰ ਪ੍ਰਾਪਤ ਹੋਇਆ


    ਵਾਈਟ ਸੀਮਿੰਟ ਪਲਾਂਟ ਸਥਾਪਤ ਕਰਨ ਲਈ ਖਨਨ ਪੱਟਾ ( Mining lease ) ਦੇਣ ਲਈ ਹਿਮਾਚਲ ਪ੍ਰਦੇਸ਼ ਸਰਕਾਰ ਵੱਲੋਂ ਭਾਰਤ ਸਰਕਾਰ ਦੇ ਰਸਾਇਣ ਅਤੇ ਖਾਦ ਮੰਤਰਾਲੇ ਤਹਿਤ ਕੰਮ ਕਰਨ ਵਾਲੇ ਐੱਫਸੀਆਈ ਅਰਾਵਲੀ ਜਿਪਸਮ ਐਂਡ ਮਿਨਰਲਸ ਇੰਡੀਆ ਲਿਮਿਟਡ ( FCI Aravali Gypsum and Minerals India Limited ) (ਐੱਫਏਜੀਐੱਮਆਈਐੱਲ) ਨੂੰ ਪੱਤਰ ਪ੍ਰਾਪਤ ਹੋਇਆ ਹੈ। ਇਸ ਪਲਾਂਟ ਨਾਲ ਉੱਤਰ ਭਾਰਤ ਵਿੱਚ ਵਾਈਟ ਸੀਮਿੰਟ ਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕੀਤਾ ਜਾ ਸਕਦਾ ਹੈ। ਇਸ ਸਿਲਸਿਲੇ ਵਿੱਚ ਐੱਫਏਜੀਐੱਮਆਈਐੱਲ ਅਤੇ ਹਿਮਾਚਲ ਪ੍ਰਦੇਸ਼ ਦਰਮਿਆਨ ਇੱਕ ਸਹਿਮਤੀ ਪੱਤਰ ‘ਤੇ ਦਸਤਖ਼ਤ ਹੋਣੇ ਹਨ । ਇਹ ਪਹਿਲਾ ਵਾਈਟ ਸੀਮਿੰਟ ਪਲਾਂਟ ਹੋਵੇਗਾ ਜਿਸ ਨੂੰ ਭਾਰਤ ਵਿੱਚ ਸਥਾਪਤ ਕੀਤਾ ਜਾ ਰਿਹਾ ਹੈ। ਸ਼੍ਰੀਮਤੀ ਅਲਕਾ ਤਿਵਾਰੀ, ਸੰਯੁਕਤ ਸਕੱਤਰ, ਖਾਦ ਵਿਭਾਗ ਅਤੇ ਐੱਫਏਜੀਐੱਮਆਈਐੱਲ ਦੇ ਪ੍ਰਧਾਨ ਅਤੇ ਪ੍ਰਬੰਧ ਡਾਇਰੈਕਟਰ ਨੇ ਕਿਹਾ ਕਿ ਹਿਮਾਚਲ ਪ੍ਰਦੇਸ਼ ਦੇ ਸਿਰਮੌਰ ਜ਼ਿਲ੍ਹੇ ਵਿੱਚ ਤਹਿਸੀਲ ਸੰਗਰਾਹ ਤਹਿਤ ਨੋਹਰਾ ਧਾਰ ਪਿੰਡ ਦੇ ਨੇੜੇ ਇਹ ਪੱਟੇ ਵਾਲਾ ਖੇਤਰ ਸਥਿਤ ਹੈ। ਇਸ ਦਾ ਖੇਤਰਫਲ ਕਰੀਬ 108 ਹੈਕਟੇਅਰ ਹੈ। ਇਸ ਖਦਾਨ ਵਿੱਚੋਂ ਜਿਸ ਚੂਨਾ ਪੱਥਰ ਦੀ ਖੁਦਾਈ ਹੋਵੇਗੀ, ਇਸ ਦੀ ਵਰਤੋਂ ਵਾਈਟ ਸੀਮਿੰਟ ਬਣਾਉਣ ਵਿੱਚ ਕੀਤੀ ਜਾਵੇਗੀ। ਹੁਣ ਭਾਰਤ ਵਿੱਚ ਦੋ ਵਾਈਟ ਸੀਮਿੰਟ ਪਲਾਂਟ ਚਲ ਰਹੇ ਹਨ। ਇਸ ਸਬੰਧ ਵਿੱਚ ਹਰਿਆਣਾ ਦੇ ਬੱਲਭਗੜ੍ਹ ਸਥਿਤ ਨੈਸ਼ਨਲ ਕੌਂਸਲ ਫਾਰ ਸੀਮਿੰਟ ਐਂਡ ਬਿਲਡਿੰਗ ਮਟੀਰੀਅਲਜ਼ ਨੇ ਅਧਿਐਨ ਕੀਤਾ ਹੈ। ਇਸ ਸਿਲਸਿਲੇ ਵਿੱਚ ਹੋਰ ਪ੍ਰਕਿਰਿਆਵਾਂ ਵੀ ਜਾਰੀ ਹਨ।


    ਪ੍ਰਸਤਾਵਿਤ ਪਲਾਂਟ ਦੀ ਸਮੱਰਥਾ 1000 ਟੀਡੀਪੀ ਹੈ। ਇਸ ਨਾਲ ਕਰੀਬ ਸਿੱਧੇ ਅਤੇ ਅਸਿੱਧੇ ਅੰਦਾਜ਼ਨ ਕ੍ਰਮਵਾਰ: 200 ਅਤੇ 300 ਰੋਜ਼ਗਾਰ ਪੈਦਾ ਹੋਣਗੇ। ਸਥਾਪਿਤ ਕੀਤੇ ਜਾਣ ਦੇ ਸਮੇਂ ਪਲਾਂਟ ਵਿੱਚ ਵਾਤਾਵਰਨ ਅਨੁਕੂਲ ਟੈਕਨੋਲੋਜੀ ਦੀ ਵਰਤੋਂ ਕੀਤੀ ਜਾਵੇਗੀ।


    ***

    
    
    (Release ID: 1541992) Visitor Counter : 7