      ਪ੍ਰਧਾਨ ਮੰਤਰੀ ਦਫਤਰ

      ਸੰਸਦ ਦੇ ਸੈਂਟਰਲ ਹਾਲ ਵਿੱਚ ਸਾਂਸਦਾ ਦੇ ਪੁਰਸਕਾਰ ਸਮਾਰੋਹ ਵਿੱਚ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ
      Posted On: 01 AUG 2018 11:37AM by PIB Chandigarh


    Text of PM’s speech at the Outstanding Parliamentarian Awards function at Central Hall of Parliament


    ਸੰਸਦ ਦੇ ਸੈਂਟਰਲ ਹਾਲ ਵਿੱਚ ਸਾਂਸਦਾ ਦੇ ਪੁਰਸਕਾਰ ਸਮਾਰੋਹ ਵਿੱਚ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ

    ਹਾਜ਼ਰ ਸਾਰੇ ਉੱਘੇ ਮਹਾਂਪਰਖ ।


    ਮੈਂ ਸਭ ਤੋਂ ਪਹਿਲਾਂ ਸਨਮਾਨ ਪ੍ਰਾਪਤ ਕਰਨ ਵਾਲੇ ਇਨ੍ਹਾਂ ਪੰਜ ਮਹਾਂਪੁਰਖਾਂ ਨੂੰ ਦਿਲੋਂ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ, ਉਨ੍ਹਾਂ ਦਾ ਧੰਨਵਾਦ ਕਰਦਾ ਹਾਂ। ਦੇਸ਼ ਟੀਵੀ ’ਤੇ ਇਹ ਦ੍ਰਿਸ਼ ਦੇਖਦਾ ਹੋਵੇਗਾ ਅਤੇ ਬਹੁਤ ਹੈਰਾਨੀ ਮਹਿਸੂਸ ਕਰਦਾ ਹੋਵੇਗਾ ਕਿ ਅੱਜ ਉਹੀ ਸਾਂਸਦ ਹਨ ਜੋ ਦਿਨ ਵਿੱਚ ਦਿਖਾਈ ਦਿੰਦੇ ਹਨ। ਅਤੇ ਉਪ ਰਾਸ਼ਟਰਪਤੀ ਜੀ ਅਤੇ ਸਪੀਕਰ ਜੀ ਵੀ ਸ਼ਾਇਦ ਅੱਜ ਸਭ ਤੋਂ ਜ਼ਿਆਦਾ ਖੁਸ਼ ਹੋਣਗੇ ਇਹ ਦ੍ਰਿਸ਼ ਦੇਖ ਕੇ ਕਿ ਸ਼ਾਂਤ ਵਿਦਿਆਰਥੀ। ਅਸੀਂ ਉਮੀਦ ਕਰਦੇ ਹਾਂ ਕਿ ਅਜਿਹਾ ਦ੍ਰਿਸ਼, ਦੋਹਾਂ ਸਦਨਾਂ ਵਿੱਚ ਵੀ ਉਸ ਦੇ ਦਰਸ਼ਨ ਕਰਨ ਦਾ ਅਵਸਰ ਮਿਲੇ। ਅਤੇ ਸਾਨੂੰ ਸਾਡੇ ਸਾਂਸਦ ਜੋ ਧਰਤੀ ਤੋਂ ਉੱਠ ਕੇ ਆਏ ਹਨ, ਜਨ ਸਧਾਰਨ ਦੇ ਸੁਖ-ਦੁਖ ਦੇ ਨਾਲ ਜੁੜੇ ਹਨ, ਉਨ੍ਹਾਂ ਨੂੰ ਗੱਲ ਕਰਨ ਦਾ ਅਵਸਰ ਮਿਲੇ।


    ਸਰਕਾਰ ਨੂੰ ਉਨ੍ਹਾਂ ਦੀਆਂ ਗੱਲਾਂ ਨੂੰ ਪ੍ਰਾਥਮਿਕਤਾ ਦੇਣ ਲਈ ਮਜ਼ਬੂਰ ਹੋਣਾ ਪਵੇ। ਦੂਰ-ਦੁਰਾਡੇ ਦੇ ਪਿੰਡ ਦੀ, ਜੰਗਲ ਦੀ, ਗ਼ਰੀਬ ਦੀ ਆਵਾਜ਼ ਇਨ੍ਹਾਂ ਸਾਂਸਦਾਂ ਦੇ ਰਾਹੀਂ ਇਹ ਸਰਕਾਰ ਤੱਕ ਇਵੇਂ ਪਹੁੰਚੇ ਕਿ ਸਰਕਾਰ ਨੂੰ ਵੀ ਉਨ੍ਹਾਂ ਭਾਵਨਾਵਾਂ ਨੂੰ ਕੇਂਦਰਿਤ ਕਰਕੇ ਅੱਗੇ ਵਧਣ ਲਈ ਮਜ਼ਬੂਰ ਕਰੇ। ਲੇਕਿਨ ਬਦਕਿਸਮਤੀ ਨਾਲ ਸਾਂਸਦ ਦਾ ਉਹ ਅਵਸਰ, ਉਹ ਸਮਰੱਥਾ, ਉਹ ਆਪਣੇ ਖੇਤਰ ਵਿੱਚ ਕਿੰਨੀ ਹੀ ਤਪੱਸਿਆ ਕਰਕੇ ਆਇਆ ਹੋਵੇਗਾ, ਕਥਨੀ ਹੋਵੇ ਜਾਂ ਨਾਲ ਹੋਵੇ ਉਹ ਕਰਨੀ ਦਾ ਧਨੀ ਹੈ। ਲੇਕਿਨ ਸ਼ੋਰ-ਬਕੋਰ, ਹੋ-ਹੱਲਾ ਸਰਕਾਰ ਦਾ ਉਸ ਨਾਲ ਘੱਟ ਤੋਂ ਘੱਟ ਨੁਕਸਾਨ ਹੁੰਦਾ ਹੈ, ਦੇਸ਼ ਦਾ ਸਭ ਤੋਂ ਜ਼ਿਆਦਾ ਨੁਕਸਾਨ ਹੁੰਦਾ ਹੈ। ਅਤੇ ਉਨ੍ਹਾਂ ਜਨ ਪ੍ਰਤੀਨਿਧੀਆਂ ਦਾ ਨੁਕਸਾਨ ਹੁੰਦਾ ਹੈ ਜੋ ਕਿ ਇੰਨੀ ਮਿਹਨਤ ਕਰਕੇ, ਧਰਤੀ ਤੋਂ ਉੱਠ ਕੇ, ਲੋਕਾਂ ਨਾਲ ਜ਼ਿੰਦਗੀ ਗੁਜ਼ਾਰ ਕੇ ਆਇਆ ਹੈ,ਜੋ ਉਨ੍ਹਾਂ ਦੇ ਦੁੱਖ ਦਰਦ ਦੱਸਣਾ ਚਾਹੁੰਦਾ ਹੈ, ਉਹ ਦੱਸ ਨਹੀਂ ਪਾ ਰਿਹਾ ਹੈ। ਅਤੇ ਇਸ ਲਈ ਜੇਕਰ ਨੁਕਸਾਨ ਕਿਸੇ ਦਾ ਹੁੰਦਾ ਹੈ ਤਾਂ ਜਿਸ ਖੇਤਰ ਤੋਂ ਉਹ ਆਉਂਦਾ ਹੈ, ਉਸ ਖੇਤਰ ਦੇ ਆਮ ਵਿਅਕਤੀ ਦਾ ਹੁੰਦਾ ਹੈ। ਨੁਕਸਾਨ ਹੁੰਦਾ ਹੈ, ਉਸ ਸਾਂਸਦ ਦਾ ਹੁੰਦਾ ਹੈ ਅਤੇ ਦਿਨ ਭਰ ਹੋ-ਹੱਲਾ, ਟੀਵੀ ’ਤੇ ਉਸ ਦੀ ਉਮਰ ਦੋ ਮਿੰਟ, ਪੰਜ ਮਿੰਟ ਜਾਂ 15 ਮਿੰਟ ਜਾਂ ਦਿਨ ਭਰ ਰਹਿੰਦੀ ਹੈ – ਪਰਦਾ ਗਿਰ ਜਾਂਦਾ ਹੈ, ਖੇਲ ਖ਼ਤਮ ਹੋ ਜਾਂਦਾ ਹੈ। ਲੇਕਿਨ ਜਿਸ ਨੂੰ ਗੱਲ ਕਰਨ ਦਾ ਮੌਕਾ ਮਿਲਦਾ ਹੈ, ਸਰਕਾਰ ਦੀ ਕਠੋਰ ਤੋਂ ਕਠੋਰ ਆਲੋਚਨਾ ਕਰਨ ਲਈ ਤਰਕ ਵੀ ਹੋਣ, ਤਿਖੇ ਵਚਨ ਵੀ ਹੋਣ, ਉਸ ਦੇ ਬਾਵਜੂਦ ਵੀ ਉਹ ਹਰ ਸ਼ਬਦ ਇਤਿਹਾਸ ਦਾ ਹਿੱਸਾ ਬਣਦਾ ਹੈ, ਅਮਰ ਹੋ ਜਾਂਦਾ ਹੈ।


    ਹੁਣ ਸਭ ਦਾ ਫਰਜ਼ ਹੈ ਕਿ ਸਾਡੇ ਹਰ ਸਾਂਸਦ ਸਾਥੀ ਦਾ ਸ਼ਬਦ ਅਮਰ ਬਣੇ। ਸਾਡਾ ਸਾਰਿਆਂ ਦਾ ਫਰਜ਼ ਹੈ ਸਾਡੇ ਸ਼ਬਦ ਸਾਂਸਦ ਦੇ ਦਿਲ ਤੋਂ ਨਿਕਲੀ ਹੋਈ ਉਹ ਗਾਓ – ਗ਼ਰੀਬ ਕਿਸਾਨ ਦੀ ਗੱਲ ਸਰਕਾਰ ਨੂੰ ਕੁਝ ਕਰਨ ਲਈ ਮਜ਼ਬੂਰ ਕਰੇ। ਇਹ ਸਥਿਤੀ ਸਦਨ ਵਿੱਚ ਅਸੀਂ ਪੈਦਾ ਕਰ ਸਕਦੇ ਹਾਂ। ਅਤੇ ਜਿੰਨੇ ਵਧੀਆਂ ਢੰਗ ਨਾਲ ਪੈਦਾ ਕਰਾਂਗੇ, ਦੇਸ਼ ਨੂੰ ਅੱਗੇ ਲੈ ਜਾਣ ਵਿੱਚ ਉਸਦੀ ਤਾਕਤ ਹੋਰ ਵਧੇਗੀ।


    ਮੇਰਾ ਅਨੁਭਵ ਹੈ, ਕਿਸੇ ਸਾਂਸਦ ਦੀ ਗੱਲ ਅਜਿਹੀ ਨਹੀਂ ਹੁੰਦੀ ਹੈ ਜਿਸਦਾ ਮਹੱਤਵ ਨਾ ਹੋਵੇ, ਜਿਸ ਦਾ ਮੁੱਲ ਨਾ ਹੋਵੇ। ਮਿਰਜ਼ਾ ਦੇ ਦਬਾਅ ਵਿੱਚ ਕੋਈ ਤਤਕਾਲੀਨ ਸਵੀਕਾਰ ਕਰੇ ਨਾ ਕਰੇ ਅਲੱਗ ਗੱਲ ਹੈ। ਰਾਜਨੀਤਿਕ point gain ਕਰਨ ਲਈ ਕੁਝ ਕਰਨਾ ਪਏ ਨਾ ਕਰਨਾ ਪਏ, ਉਹ ਇੱਕ ਅਲੱਗ ਸਥਿਤੀ ਹੈ, ਲੇਕਿਨ ਇਹ ਗਹਿਰੀ ਛਾਪ ਛੱਡ ਕੇ ਜਾਂਦਾ ਹੈ ਜੋ ਨੀਤੀ ਨਿਰਧਾਰਕਾਂ ਨੂੰ ਕਦੇ ਨਾ ਕਦੇ ਸੋਚਣ ਲਈ ਮਜ਼ਬੂਰ ਕਰਦਾ ਹੈ। ਅਤੇ ਇਸ ਲਈ ਸਾਂਸਦ ਬਣ ਕੇ ਆਉਣਾ, ਇਹ ਆਮ ਗੱਲ ਨਹੀਂ ਹੈ। ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦੇ ਸੁਪਨੇ ਲੈ ਕੇ ਆਉਂਦੇ ਹਨ, ਆਪਣੇ ਖੇਤਰ ਦੇ ਸੰਕਲਪ ਲੈ ਕੇ ਆਉਂਦੇ ਹਨ, ਉੱਜਵਲ ਭਵਿੱਖ ਦਾ ਵਾਅਦਾ ਕਰਕੇ ਆਉਂਦੇ ਹਨ। ਅਤੇ ਉਸ ਕੰਮ ਨੂੰ ਨਿਭਾਉਣ ਵਿੱਚ ਜਿਸ-ਜਿਸ ਨੂੰ ਅਵਸਰ ਮਿਲਦਾ ਹੈ, ਉਨ੍ਹਾਂ ਵਿੱਚ ਕੁਝ ਭਰਾਵਾਂ ਨੂੰ ਅੱਜ ਸਾਨੂੰ ਸਨਮਾਨਿਤ ਕਰਨ ਦਾ ਮੌਕਾ ਮਿਲਿਆ ਹੈ ਅਤੇ ਆਪਣੇ ਨਾਲ ਬੈਠਣ ਉੱਠਣ ਵਾਲੇ ਸਾਥੀਆਂ ਦਾ ਸਨਮਾਨ ਹੁੰਦਾ ਹੈ, ਤਾਂ ਸਾਡਾ ਵੀ ਤਾਂ ਸੀਨਾ ਚੌੜਾ ਹੋ ਜਾਂਦਾ ਹੈ। ਸਾਨੂੰ ਵੀ ਮਾਣ ਹੁੰਦਾ ਹੈ ਕਿ ਅਸੀਂ ਐਸੇ-ਐਸੇ ਸੀਨੀਅਰ ਸਾਥੀਆਂ ਦੇ ਨਾਲ, ਇਸ ਕਾਲਖੰਡ ਵਿੱਚ ਅਸੀਂ ਵੀ ਇੱਕ ਸਾਥੀ ਕਾਰਜ ਕਰਤਾ ਸਨ, ਅਸੀਂ ਵੀ ਇੱਕ ਸਾਥੀ ਸਾਂਸਦ ਸੀ । ਇਹ ਸਾਡੇ ਲਈ ਵੀ ਮਾਣ ਦੀ ਗੱਲ ਹੈ।


    ਮੈਂ ਦਿਲੋਂ ਆਪ ਸਭ ਨੂੰ ਫਿਰ ਤੋਂ ਵਧਾਈ ਦਿੰਦਾ ਹਾਂ। ਬਹੁਤ-ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ।


    ਤੁਹਾਡਾ ਸਾਰਿਆਂ ਦਾ ਬਹੁਤ-ਬਹੁਤ ਧੰਨਵਾਦ।


    ***

    
    
    (Release ID: 1541459) Visitor Counter : 1