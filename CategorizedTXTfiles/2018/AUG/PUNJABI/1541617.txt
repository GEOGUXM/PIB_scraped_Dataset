      ਵਣਜ ਤੇ ਉਦਯੋਗ ਮੰਤਰਾਲਾ

      ਕਾਰੋਬਾਰ ਲਈ ਕਾਰਪੋਰੇਟ ਸਮਾਜਕ ਜ਼ਿੰਮੇਵਾਰੀ ਬਿਲਕੁਲ ਉਚਿਤ ਹੈ : ਸ਼੍ਰੀ ਸੁਰੇਸ਼ ਪ੍ਰਭੂ
      Posted On: 02 AUG 2018 12:09PM by PIB Chandigarh


    Corporate Social Responsibility is good for Business: Suresh Prabhu


    ਕਾਰੋਬਾਰ ਲਈ ਕਾਰਪੋਰੇਟ ਸਮਾਜਕ ਜ਼ਿੰਮੇਵਾਰੀ ਬਿਲਕੁਲ ਉਚਿਤ ਹੈ : ਸ਼੍ਰੀ ਸੁਰੇਸ਼ ਪ੍ਰਭੂ


    ਸ਼੍ਰੀ ਸੁਰੇਸ਼ ਪ੍ਰਭੂ ਨਵੀਂ ਦਿੱਲੀ ਵਿੱਚ ਜੇਤੂਆਂ ਨੂੰ ਸੀਐੱਸਆਰ ਪੁਰਸਕਾਰ ਪ੍ਰਦਾਨ ਕਰਦੇ ਹੋਏ


    ਕੇਂਦਰੀ ਵਣਜ ਅਤੇ ਉਦਯੋਗ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਕਿਹਾ ਕਿ ਕਾਰਪੋਰੇਟ ਸਮਾਜਕ ਜ਼ਿੰਮੇਵਾਰੀ (ਸੀਐੱਸਆਰ) ਉਨ੍ਹਾਂ ਕੰਪਨੀਆਂ ਲਈ ਦੇਸ਼ ਵਿੱਚ ਇੱਕ ਮਿਸਾਲੀ ਮਾਡਲ ਬਣ ਗਿਆ ਹੈ ਜਿਨ੍ਹਾਂ ਨੂੰ ਇਹ ਅਭਿਆਸ ਹੋ ਗਿਆ ਹੈ ਕਿ ਸਮਾਜ ਦੀ ਭਲਾਈ ਦੇ ਬਿਨਾਂ ਉਨ੍ਹਾਂ ਦੀ ਵਿੱਤੀ ਕਾਮਯਾਬੀ ਅਧੂਰੀ ਹੈ। ਨਵੀਂ ਦਿੱਲੀ ਵਿੱਚ ਸੀਐੱਸਆਰ ‘ਤੇ ਆਯੋਜਿਤ ਇੱਕ ਪ੍ਰੋਗਰਾਮ ਨੂੰ ਸੰਬੋਧਨ ਕਰਦਿਆਂ ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਕਿਹਾ ਕਿ ਸੀਐੱਸਆਰ ਇੱਕ ਰੀਅਲ ਅਸਟੇਟ ਹੈ ਅਤੇ ਸਮਾਜ ਵਿੱਚ ਨਿਵੇਸ਼ ਕਰਨਾ ਕੰਪਨੀਆਂ ਲਈ ਵਪਾਰਕ ਦ੍ਰਿਸ਼ਟੀ ਤੋਂ ਇੱਕ ਵਧੀਆ ਕਦਮ ਹੈ।


    ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਕਿਹਾ ਕਿ ਭਾਰਤ ਵਰ੍ਹੇ 2023 ਤੱਕ 10 ਲੱਖ ਕਰੋੜ (ਟ੍ਰਿਲੀਅਨ) ਦੀ ਅਰਥਵਿਵਸਥਾ ਬਣ ਜਾਵੇਗੀ, ਉਦੋਂ ਤੱਕ ਸੀਐੱਸਆਰ ਨਾਲ ਜੁੜੀ ਧਨ ਰਾਸ਼ੀ ਵੀ ਵਧ ਜਾਵੇਗੀ ਅਤੇ ਉਸ ਨੂੰ ਸਮਾਜਕ ਮੁੱਦਿਆਂ/ਕਾਰਜਾਂ ਵਿੱਚ ਨਿਵੇਸ਼ ਕੀਤਾ ਜਾਵੇਗਾ। ਉਨ੍ਹਾਂ ਨੇ ਕਿਹਾ ਕਿ ਜਲ ਦੀ ਉਪਲੱਬਤਾ ਇੱਕ ਪ੍ਰਮੁੱਖ ਸਮੱਸਿਆ ਦਾ ਰੂਪ ਧਾਰਨ ਕਰਦੀ ਜਾ ਰਹੀ ਹੈ, ਇਸ ਲਈ: ਇਹ ਸੁਨਿਸ਼ਚਿਤ ਕੀਤਾ ਜਾਣਾ ਚਾਹੀਦਾ ਕਿ ਉਸ ਸਮੇਂ ਤੱਕ ਵਿਸ਼ਵ ਦੀ ਤੀਜੀ ਸਭ ਤੋਂ ਵੱਡੀ ਅਰਥਵਿਵਸਥਾ ਬਣ ਜਾਣ ਵਾਲੇ ਭਾਰਤ ਵਿੱਚ ਜਲ ਦੀ ਕੋਈ ਸਮੱਸਿਆ ਨਹੀਂ ਹੋਵੇਗੀ। ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਇਹ ਸੁਝਾਅ ਦਿੱਤਾ ਕਿ ਪੇਅਜਲ ਦੀ ਉਪਲੱਬਤਾ ਦੀ ਸਮੱਸਿਆ ਦੂਰ ਕਰਨ ਲਈ ਕੰਪਨੀਆਂ ਨੂੰ ਨਵੀਂ ਟੈਕਨੋਲੋਜੀ ਅਤੇ ਪ੍ਰਬੰਧਕੀ ਮੁਹਾਰਤ ਉਪਲੱਬਧ ਕਰਵਾਉਣੀ ਚਾਹੀਦੀ ਹੈ।


    ਮੰਤਰੀ ਨੇ ਸਾਰੇ ਸੰਸਾਧਨਾਂ ਭਾਵ ਵਿੱਤੀ, ਪ੍ਰਬੰਧਕੀ, ਨੀਤੀਗਤ ਰੂਪ-ਰੇਖਾ ਅਤੇ ਸਥਾਨਕ ਸੰਸਾਧਨਾਂ ਨੂੰ ਆਕਰਸ਼ਿਤ ਕਰਦਿਆਂ ਭਾਰਤ ਸਰਕਾਰ ਅਤੇ ਕਾਰਪੋਰੇਟ ਘਰਾਣਿਆਂ ਨੂੰ ਸੰਯੁਕਤ ਪ੍ਰਯਤਨ ਕਰਨ ਦਾ ਸੱਦਾ ਦਿੱਤਾ ਤਾਂ ਕਿ, ਜਲ, ਸਿੱਖਿਆ ਅਤੇ ਸਿਹਤ ਸੇਵਾ ਦੇ ਖੇਤਰਾਂ ਵਿੱਚ ਗੰਭੀਰ ਚੁਣੌਤੀਆਂ ਦਾ ਸਾਹਮਣਾ ਕੀਤਾ ਜਾ ਸਕੇ।


    ਮੰਤਰੀ ਨੇ ਇਸ ਮੌਕੇ ‘ਤੇ ਸਿੱਖਿਆ, ਸਿਹਤ ਸੇਵਾ, ਕੌਸ਼ਲ ਵਿਕਾਸ, ਮਹਿਲਾ ਸਸ਼ਕਤੀਕਰਨ ਅਤੇ ਆਜੀਵਿਕਾ ਵਰਗੀਆਂ ਕਈ ਸ਼੍ਰੇਣੀਆਂ ਤਹਿਤ ਐਲਾਨੇ ਗਏ ਜੇਤੂਆਂ ਨੂੰ ਸੀਐੱਸਆਰ ਪੁਰਸਕਾਰ ਪ੍ਰਦਾਨ ਕੀਤੇ।


    ***


    ਐੱਮਐੱਮ/ਐੱਸਬੀ

    
    
    (Release ID: 1541617) Visitor Counter : 2