      ਜਹਾਜ਼ਰਾਨੀ ਮੰਤਰਾਲਾ

      ਡਰੈਜਿੰਗ ਕਾਰਪੋਰੇਸ਼ਨ ਆਵ੍ ਇੰਡੀਆ ਲਿਮਿਟਡ ਨੇ ਸਾਲ 2017-18 ਲਈ 20% ਲਾਭਾਂਸ਼ ਦੀ ਘੋਸ਼ਣਾ ਕੀਤੀ
      Posted On: 28 AUG 2018 6:12PM by PIB Chandigarh


    Dredging Corporation of India Limited Announces 20% Dividend for 2017-18


    ਡਰੈਜਿੰਗ ਕਾਰਪੋਰੇਸ਼ਨ ਆਵ੍ ਇੰਡੀਆ ਲਿਮਿਟਡ ਨੇ ਸਾਲ 2017-18 ਲਈ 20% ਲਾਭਾਂਸ਼ ਦੀ ਘੋਸ਼ਣਾ ਕੀਤੀ


    ਡਰੈਜਿੰਗ ਕਾਰਪੋਰੇਸ਼ਨ ਆਵ੍ ਇੰਡੀਆ ਲਿਮਿਟਡ ਨੇ ਸਾਲ 2017-18 ਲਈ 28 ਕਰੋੜ ਰੁਪਏ ਦੀ ਪੂੰਜੀ 'ਤੇ 20% ਲਾਭਾਂਸ਼ ਦੀ ਘੋਸ਼ਣਾ ਕੀਤੀ ਹੈ। ਡੀਸੀਆਈ ਦੇ ਸੀਐੱਮਡੀ ਸ਼੍ਰੀ ਰਾਜੇਸ਼ ਤ੍ਰਿਪਾਠੀ ਨੇ ਸ਼ਿਪਿੰਗ ਮੰਤਰਾਲਾ ਦੇ ਉੱਘੇ ਅਧਿਕਾਰੀਆਂ ਦੀ ਹਾਜ਼ਰੀ ਵਿੱਚ ਅੱਜ ਨਵੀਂ ਦਿੱਲੀ ਵਿੱਚ ਕੇਂਦਰੀ ਸ਼ਿਪਿੰਗ, ਟਰਾਂਸਪੋਰਟ ਅਤੇ ਰਾਜ ਮਾਰਗ, ਜਲ ਸੰਸਾਧਨ, ਨਦੀ ਵਿਕਾਸ ਅਤੇ ਗੰਗਾ ਸੁਰੱਖਿਆ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਨੂੰ 4.11 ਕਰੋੜ ਰੁਪਏ ਦਾ ਚੈੱਕ ਸੌਂਪਿਆ। ਇਸ ਮਹੀਨੇ ਦੇ ਸ਼ੁਰੂ ਵਿੱਚ ਆਯੋਜਿਤ 42ਵੀਂ ਸਾਲਾਨਾ ਆਮ ਬੈਠਕ ਦੌਰਾਨ ਡੀਸੀਆਈ ਨੇ 10 ਰੁਪਏ ਦੇ ਇਕਿਵਟੀ ਸ਼ੇਅਰ 'ਤੇ 2 ਰੁਪਏ ਦੇ ਲਾਭਾਂਸ਼ ਦੀ ਘੋਸ਼ਣਾ ਕੀਤੀ ਸੀ ਅਤੇ ਇਸ ਤਰ੍ਹਾਂ 2017-18 ਲਈ ਕੁੱਲ ਰਕਮ 5.6 ਕਰੋੜ ਰੁਪਏ ਹੋਈ । ਇਸ ਕੰਪਨੀ ਵਿੱਚ ਭਾਰਤ ਸਰਕਾਰ ਦੀ ਹਿੱਸੇਦਾਰੀ 73.47% ਹੈ। ਇਸ ਹਿੱਸੇਦਾਰੀ ਦੇ ਬਦਲੇ 4.11 ਕਰੋੜ ਰੁਪਏ ਦਾ ਲਾਭਾਂਸ਼ ਦਿੱਤਾ ਗਿਆ।


    ਕੰਪਨੀ ਨੇ ਵਿੱਤੀ ਵਰ੍ਹੇ 2017-18 ਦੌਰਾਨ 1664.27 ਲੱਖ ਰੁਪਏ ਦਾ ਲਾਭ (ਟੈਕਸ ਤੋਂ ਬਾਅਦ) ਪ੍ਰਾਪਤ ਕੀਤਾ ਜਦਕਿ ਪਿਛਲੇ ਸਾਲ 712.26 ਰੁਪਏ ਸੀ। ਕੰਪਨੀ ਦੀ ਅਪਰੇਸ਼ਨਲ ਆਮਦਨ 59187.36 ਲੱਖ ਰੁਪਏ ਰਹੀ ਜਦੋਂਕਿ ਪਿਛਲੇ ਸਾਲ ਇਹ 58514.77 ਲੱਖ ਰੁਪਏ ਸੀ। ਕੰਪਨੀ ਦੀ ਕੁੱਲ ਆਮਦਨ 61211.90 ਲੱਖ ਰੁਪਏ ਰਹੀ ਜਿਹੜੀ ਪਿਛਲੇ ਸਾਲ 59896.55 ਲੱਖ ਰੁਪਏ ਸੀ। ਸਾਲ 2017-18 ਦੌਰਾਨ ਪ੍ਰਤੀ ਸ਼ੇਅਰ ਕੰਪਨੀ ਦੀ ਆਮਦਨ 5.94 ਰੁਪਏ ਰਹੀ ਜਦਕਿ ਪਿਛਲੇ ਸਾਲ ਇਹ 2.54 ਸੀ।


    ***

    
    
    (Release ID: 1544174) Visitor Counter : 2