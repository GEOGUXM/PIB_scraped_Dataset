      ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ ਮੰਤਰਾਲਾ

      ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ ਨੇ 5 ਕਰੋੜ ਦਾ ਅੰਕੜਾ ਛੁਹਿਆ
      Posted On: 03 AUG 2018 2:08PM by PIB Chandigarh


    Pradhan Mantri Ujjwala Yojana achieves 5 core mark


    ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ ਨੇ 5 ਕਰੋੜ ਦਾ ਅੰਕੜਾ ਛੁਹਿਆ


    ਲੋਕ ਸਭਾ ਸਪੀਕਰ, ਸ਼੍ਰੀਮਤੀ ਸੁਮਿੱਤਰਾ ਮਹਾਜਨ ਨੇ ਅੱਜ ਇੱਥੇ ਸੰਸਦ ਭਵਨ ਵਿੱਚ ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ ਤਹਿਤ 5 ਕਰੋੜਵਾਂ ਐੱਲਪੀਜੀ ਕਨੈਕਸ਼ਨ ਦਿੱਲੀ ਦੀ ਸ਼੍ਰੀਮਤੀ ਤਕਰਦੀਰਨ (Smt Takrdiran ) ਨੂੰ ਦਿੱਤਾ। ਸਪੀਕਰ ਸ਼੍ਰੀਮਤੀ ਸੁਮਿੱਤਰਾ ਮਹਾਜਨ ਨੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਦੂਰਦ੍ਰਿਸ਼ਟੀ ਅਤੇ ਕੇਂਦਰੀ ਪੈਟਰੋਲੀਅਮ ਤੇ ਕੁਦਰਤੀ ਗੈਸ ਮੰਤਰੀ, ਸ਼੍ਰੀ ਧਰਮੇਂਦਰ ਪ੍ਰਧਾਨ ਦੀ ਅਗਵਾਈ ਦੇ ਨਾਲ ਮੰਤਰਾਲੇ ਦੇ ਸੀਨੀਅਰ ਅਧਿਕਾਰੀਆਂ ਤੇ ਤੇਲ ਮਾਰਕੀਟਿੰਗ ਕੰਪਨੀਆਂ ਨੂੰ 5 ਕਰੋੜ ਦਾ ਟੀਚਾ ਪ੍ਰਾਪਤ ਕਰਨ ਵਿੱਚ ਕੀਤੇ ਗਏ ਸਮੂਹਿਕ ਯਤਨਾ ਦੀ ਸ਼ਲਾਘਾ ਕੀਤੀ। ਇਸ ਦੇ ਇਲਾਵਾ, ਐੱਲਪੀਜੀ ਦੀ ਵਰਤੋਂ ਤੋਂ ਹੋਣ ਵਾਲੇ ਸਿਹਤ ਲਾਭ, ਸਮੇਂ ਦੀ ਬੱਚਤ ਅਤੇ ਔਰਤਾਂ ਦੀ ਸੁਰੱਖਿਆ ਸਹਿਤ ਫਾਇਦਿਆਂ ਨੂੰ ਵੀ ਸ਼ਾਂਝਾ ਕੀਤਾ।


    ਮੋਦੀ ਸਰਕਾਰ ਨੇ 1 ਮਈ 2016 ਨੂੰ ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ (ਪੀਐੱਮਯੂਵਾਈ) ਦੀ ਸ਼ੁਰੂਆਤ ਕੀਤੀ ਸੀ ਅਤੇ ਪੈਟਰੋਲੀਅਮ ਤੇ ਕੁਦਰਤੀ ਗੈਸ ਮੰਤਰਾਲਾ ਤੇਲ ਮਾਰਕੀਟਿੰਗ ਕੰਪਨੀਆਂ ਜਿਵੇਂ-ਆਈਓਸੀ, ਬੀਪੀਸੀਐੱਲ ਅਤੇ ਐੱਚਪੀਸੀਐੱਲ ਦੇ ਦੇਸ਼ ਭਰ ਵਿੱਚ ਫੈਲੇ ਡਿਸਟਰੀਬਿਊਟਰਾਂ ਦੇ ਰਾਹੀਂ ਇਸ ਨੂੰ ਲਾਗੂ ਕਰ ਰਿਹਾ ਹੈ। ਪੀਐੱਮਯੂਵਾਈ ਦੇ ਰਾਹੀਂ, ਸ਼ੁਰੂਆਤ ਵਿੱਚ 5 ਕਰੋੜ ਬੀਪੀਐੱਲ ਪਰਿਵਾਰਾਂ ਨੂੰ 31 ਮਾਰਚ, 2019 ਤੱਕ ਬਿਨਾ ਕਿਸੇ ਜਮ੍ਹਾਂ ਰਾਸ਼ੀ ਦੇ ਮੁਫ਼ਤ ਐੱਲਪੀਜੀ ਕਨੈਕਸ਼ਨ ਪ੍ਰਦਾਨ ਕਰਨ ਦਾ ਟੀਚਾ ਨਿਰਧਾਰਤ ਕੀਤਾ ਗਿਆ ਸੀ। ਆਪਣੀ ਸ਼ੁਰੂਆਤ ਦੇ 28 ਮਹੀਨਿਆਂ ਦੇ ਅੰਦਰ ਹੀ ਰਿਕਾਰਡ ਸਮੇਂ ਵਿੱਚ, ਪੀਐੱਮਯੂਵਾਈ ਨੇ 5 ਕਰੋੜ ਬੀਪੀਐੱਲ ਪਰਿਵਾਰਾਂ ਨੂੰ ਐੱਲਪੀਜੀ ਕਨੈਕਸ਼ਨ ਪ੍ਰਦਾਨ ਕਰਨ ਦਾ ਸ਼ੁਰੂਆਤੀ ਟੀਚਾ ਹਾਸਲ ਕਰ ਲਿਆ ਗਿਆ ਹੈ। ਇਸ ਯੋਜਨਾ ਦੀ ਸਫ਼ਲਤਾ ਨੂੰ ਦੇਖਦੇ ਹੋਏ ਚਾਲੂ ਵਿੱਤ ਵਰ੍ਹੇ ਵਿੱਚ 12,800 ਕਰੋੜ ਰੁਪਏ ਦੇ ਬਜਟ ਨਾਲ 8 ਕਰੋੜ ਦਾ ਟੀਚਾ ਸੋਧਿਆ ਗਿਆ।


    ਉੱਤਰ ਪ੍ਰਦੇਸ਼ (87 ਲੱਖ), ਪੱਛਮੀ ਬੰਗਾਲ (67 ਲੱਖ), ਬਿਹਾਰ (61 ਲੱਖ), ਮੱਧ ਪ੍ਰਦੇਸ਼ (45 ਲੱਖ), ਰਾਜਸਥਾਨ (37 ਲੱਖ) ਅਤੇ ਓਡੀਸ਼ਾ (30 ਲੱਖ) ਵਰਗੇ ਰਾਜ ਪ੍ਰਦਾਨ ਕੀਤੇ ਗਏ ਕਨੈਕਸ਼ਨ ਦਾ ਲਗਭਗ 65% ਹੈ। ਲਾਭਾਰਥੀਆਂ ਵਿੱਚ 47% ਹਿੱਸਾ ਕਮਜ਼ੋਰ ਵਰਗਾਂ ਭਾਵ ਐੱਸਸੀ/ਐੱਸਟੀ ਦਾ ਹੈ।


    ਪੀਐੱਮਯੂਵਾਈ ਨੂੰ ਵਿਸ਼ਵ ਸਿਹਤ ਸੰਗਠਨ ਨੇ ਇਨਡੋਰ ਸਿਹਤ ਪ੍ਰਦੂਸ਼ਣ ਦੂਰ ਕਰਨ ਦੀ ਦਿਸ਼ਾ ਵਿੱਚ ਇੱਕ ਵੱਡਾ ਬਦਲਾਅ ਮੰਨਿਆ ਹੈ, ਜਿਸ ਦੇ ਕਾਰਨ ਦੇਸ਼ ਵਿੱਚ ਇੱਸ ਵਰ੍ਹੇ ਵਿੱਚ ਲਗਭਗ 10 ਲੱਖ ਮੌਤਾਂ ਹੁੰਦੀਆਂ ਸਨ।


    **********


    ਏਡੀ/ਕੇਐੱਸਆਰ

    
    
    (Release ID: 1541625) Visitor Counter : 2