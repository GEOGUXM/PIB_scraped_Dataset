      ਗ੍ਰਹਿ ਮੰਤਰਾਲਾ

      ਸ਼੍ਰੀ ਰਾਜਨਾਥ ਸਿੰਘ ਨੇ ਸੀਏਪੀਐੱਫ (CAPFs) ਦੇ ਸ਼ਹੀਦ ਕਰਮਚਾਰੀਆਂ ਦੇ ਬੱਚਿਆਂ ਨੂੰ ਸਕਾਲਰਸ਼ਿਪ ਚੈੱਕ ਪ੍ਰਦਾਨ ਕੀਤੇ
      Posted On: 27 AUG 2018 6:22PM by PIB Chandigarh


    Shri Rajnath Singh distributes scholarship cheques to children of martyred CAPFs personnel
    
    Scholarship aims to provide financial assistance to children for their studies


    ਸ਼੍ਰੀ ਰਾਜਨਾਥ ਸਿੰਘ ਨੇ ਸੀਏਪੀਐੱਫ ( CAPFs ) ਦੇ ਸ਼ਹੀਦ ਕਰਮਚਾਰੀਆਂ ਦੇ ਬੱਚਿਆਂ ਨੂੰ ਸਕਾਲਰਸ਼ਿਪ ਚੈੱਕ ਪ੍ਰਦਾਨ ਕੀਤੇ
    ਸਕਾਲਰਸ਼ਿਪ ਯੋਜਨਾ ਦਾ ਉਦੇਸ਼ ਬੱਚਿਆਂ ਨੂੰ ਸਿੱਖਿਆ ਲਈ ਵਿੱਤੀ ਸਹਾਇਤਾ ਪ੍ਰਦਾਨ ਕਰਨਾ ਹੈ


    ਕੇਂਦਰੀ ਗ੍ਰਹਿ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਅੱਜ ਇੱਥੇ 19 ਸਕੂਲੀ ਬੱਚਿਆਂ ਨੂੰ ਸਕਾਲਰਸ਼ਿਪ ਚੈੱਕ ਪ੍ਰਦਾਨ ਕੀਤੇ। ਇਨ੍ਹਾਂ ਬੱਚਿਆਂ ਦੇ ਪਿਤਾ ਕੇਂਦਰੀ ਸਸ਼ਤਰ ਪੁਲਿਸ ਬਲ (ਸੀਏਪੀਐੱਫ) ਅਤੇ ਅਸਾਮ ਰਾਈਫਲਸ (ਏਆਰ) ਦੇ ਸੈਨਾ ਕਰਮਚਾਰੀ ਸਨ, ਜਿਨ੍ਹਾਂ ਨੇ ਦੇਸ਼ ਦੀ ਸੇਵਾ ਵਿੱਚ ਆਪਣੀਆਂ ਜਾਨਾਂ ਕੁਰਬਾਨ ਕੀਤੀਆਂ । ਇਸ ਸਾਲ 265 ਬੱਚਿਆਂ ਨੂੰ ਡਿਜੀਟਲੀ ਧਨ ਦਾ ਟਰਾਂਸਫਰ ਕੀਤਾ ਗਿਆ। ਇਸ ਯੋਜਨਾ ਦੀ ਪ੍ਰਾਯੋਜਕ ਸਰੋਜਨੀ ਦਾਮੋਦਰਨ ਫ਼ਾਊਂਡੇਸ਼ਨ (ਐੱਸਡੀਐੱਫ) ਹੈ। ਐੱਸਡੀਐੱਫ ਵੀਰ ਸੈਨਿਕਾਂ ਨੂੰ ਸਨਮਾਨਤ ਕਰਨ ਅਤੇ ਉਨ੍ਹਾਂ ਦੇ ਬੱਚਿਆਂ ਦੇ ਭਵਿੱਖ ਨੂੰ ਸੁਰੱਖਿਅਤ ਬਣਾਉਣ ਵਿੱਚ ਯੋਗਦਾਨ ਦਿੰਦੀ ਹੈ। ਫ਼ਾਊਂਡੇਸ਼ਨ ਨਾ ਸਿਰਫ ਸਕਾਲਰਸ਼ਿਪ ਪ੍ਰਦਾਨ ਕਰਦੀ ਹੈ, ਬਲਕਿ ਵਿਦਿਆਰਥੀਆਂ ਨੂੰ ਮਾਰਗ ਦਰਸ਼ਨ ਅਤੇ ਸਲਾਹ ਵੀ ਉਪਲੱਬਧ ਕਹਾਉਂਦੀ ਹੈ।


    ਸ਼ਹੀਦ ਸੀਏਪੀਐੱਫ ਕਰਮਚਾਰੀਆਂ ਦੇ ਬੱਚਿਆਂ ਨੂੰ ਮਦਦ ਦੇਣ ਦੀ ਇਹ ਯੋਜਨਾ ਐੱਸਟੀਐੱਫ ਰਾਹੀਂ 2016 ਵਿੱਚ ਸ਼ੁਰੂ ਕੀਤੀ ਗਈ ਸੀ। ਕਲਾਸ-1 ਤੋਂ 4 ਤੱਕ ਦੇ ਬੱਚਿਆਂ ਨੂੰ 6,000 ਰੁਪਏ, ਕਲਾਸ 5 ਤੋਂ 7 ਤੱਕ ਦੇ ਬੱਚਿਆਂ ਨੂੰ 9,000 ਰੁਪਏ ਅਤੇ ਕਲਾਸ 8 ਤੋਂ 12 ਤੱਕ ਦੇ ਬੱਚਿਆਂ ਨੂੰ 12,000 ਰੁਪਏ ਪ੍ਰਤੀ ਸਾਲ ਸਕਾਲਰਸ਼ਿਪ ਰਾਸ਼ੀ ਦੇ ਰੂਪ ਵਿੱਚ ਪ੍ਰਦਾਨ ਕੀਤੇ ਜਾਂਦੇ ਹਨ। ਫ਼ਾਊਂਡੇਸ਼ਨ ਦੀਆਂ ਦੋ ਯੋਜਨਾਵਾਂ ਹਨ - ਵਿਦਿਆ ਰੱਖਿਅਕ ਅਤੇ ਵਿਦਿਆ ਧਨ। ਵਿਦਿਆ ਰੱਖਿਅਕ ਯੋਜਨਾ ਤਹਿਤ ਵਿਦਿਆਰਥੀਆਂ ਨੂੰ 12ਵੀਂ ਕਲਾਸ ਤੱਕ ਵਿੱਤੀ ਸਹਾਇਤਾ ਉਪਲੱਬਧ ਕਰਾਈ ਜਾਂਦੀ ਹੈ। ਵਿਦਿਆ ਧਨ ਯੋਜਨਾ ਦੇ ਤਹਿਤ ਉੱਚ ਸਿੱਖਿਆ ਲਈ ਸਹਾਇਤਾ ਦਿੱਤੀ ਜਾਂਦੀ ਹੈ। ਫ਼ਾਊਂਡੇਸ਼ਨ ਨੇ ਹੁਣ ਤੱਕ 1,500 ਬੱਚਿਆਂ ਦੀ ਮਦਦ ਕੀਤੀ ਹੈ।


    
    *****

    
    
    (Release ID: 1544061) Visitor Counter : 3