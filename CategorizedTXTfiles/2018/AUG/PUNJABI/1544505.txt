      ਪ੍ਰਧਾਨ ਮੰਤਰੀ ਦਫਤਰ

      ਨੇਪਾਲ ਰਵਾਨਾ ਹੋਣ ਤੋਂ ਪਹਿਲਾਂ ਪ੍ਰਧਾਨ ਮੰਤਰੀ ਦਾ ਬਿਆਨ
      Posted On: 29 AUG 2018 3:42PM by PIB Chandigarh


    PM's Statement prior to his departure to Nepal


    ਨੇਪਾਲ ਰਵਾਨਾ ਹੋਣ ਤੋਂ ਪਹਿਲਾਂ ਪ੍ਰਧਾਨ ਮੰਤਰੀ ਦਾ ਬਿਆਨ


    ਨੇਪਾਲ ਦੀ ਯਾਤਰਾ ‘ਤੇ ਜਾਣ ਤੋਂ ਪਹਿਲਾਂ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦਾ ਬਿਆਨ ਹੇਠਾਂ ਲਿਖੇ ਅਨੁਸਾਰ ਹੈ:


    ‘ਮੈਂ 30-31 ਅਗਸਤ ਨੂੰ ਚੌਥੇ ਬਿਗਸਟੈਕ ਸੰਮੇਲਨ ( BIMSTEC Summit) ਵਿੱਚ ਹਿੱਸਾ ਲੈਣ ਲਈ ਕਾਠਮਾਂਡੂ ਵਿੱਚ ਦੋ ਦਿਨ ਦੇ ਦੌਰੇ ‘ਤੇ ਰਹਾਂਗਾ।


    ਸਿਖ਼ਰ ਸੰਮੇਲਨ ਵਿੱਚ ਮੇਰੀ ਹਿੱਸੇਦਾਰੀ, ਭਾਰਤ ਦੀ ਗੁਆਂਢੀਆਂ ਦੇ ਪ੍ਰਤੀ ਉਚਿਤ ਤਰਜੀਹ ਅਤੇ ਦੱਖਣੀ-ਪੂਰਬੀ ਏਸ਼ੀਆ ਵਿੱਚ ਗੁਆਂਢੀ ਦੇਸ਼ਾਂ ਨਾਲ ਸਾਡੇ ਲਗਾਤਾਰ ਗੂੜ੍ਹੇ ਹੁੰਦੇ ਰਿਸ਼ਤੇ ਦੇ ਪ੍ਰਤੀ ਸੰਕਲਪ ਨੂੰ ਦਰਸਾਉਂਦੀ ਹੈ।


    ਸਿਖ਼ਰ ਸੰਮੇਲਨ ਵਿੱਚ ਮੈਨੂੰ, ਖੇਤਰੀ ਸਹਿਯੋਗ ਨੂੰ ਹੋਰ ਜ਼ਿਆਦਾ ਮਜ਼ਬੂਤ ਕਰਨ, ਵਪਾਰਕ ਸਬੰਧਾਂ ਨੂੰ ਵਧਾਉਣ ਅਤੇ ਸ਼ਾਂਤੀਮਾਈ ਅਤੇ ਪ੍ਰਗਤੀਸ਼ੀਲ ਬੰਗਾਲ ਦੀ ਖਾੜ੍ਹੀ ਖੇਤਰ ਦੇ ਨਿਰਮਾਣ ਵਿੱਚ ਸਾਡੇ ਸਮੂਹਿਕ ਪ੍ਰਯਤਨਾਂ ਵਿੱਚ ਤੇਜ਼ੀ ਲਿਆਉਣ ਲਈ, ਬਿਗਸਟੈਕ ਦੇ ਸਭ ਰਾਜ ਨੇਤਾਵਾਂ ਨਾਲ ਸੰਵਾਦ ਕਰਨ ਦਾ ਮੌਕਾ ਪ੍ਰਾਪਤ ਹੋਵੇਗਾ।


    ਸਿਖ਼ਰ ਸੰਮੇਲਨ ਦੀ ਥੀਮ ਹੈ- ‘ਸ਼ਾਂਤੀਪੂਰਨ, ਖੁਸ਼ਹਾਲ ਅਤੇ ਟਿਕਾਊ ਬੰਗਾਲ ਦੀ ਖਾੜ੍ਹੀ ਖੇਤਰ ਦੀ ਦਿਸ਼ਾ ਵੱਲ’ । ਇਹ ਥੀਮ ਸਾਡੀਆਂ ਸਾਂਝੀਆਂ ਆਕਾਂਖਿਆਵਾਂ ਨੂੰ ਪੂਰਾ ਕਰਨ ਅਤੇ ਚੁਣੌਤੀਆਂ ਨੂੰ ਨਿਪਟਾਉਣ ਵਿੱਚ ਸਾਡੇ ਸ਼ਾਂਝੇ ਯਤਨਾਂ ਨੂੰ ਮੂਰਤ ਰੂਪ ਪ੍ਰਦਾਨ ਕਰੇਗਾ।


    ਮੈਨੂੰ ਵਿਸ਼ਵਾਸ ਹੈ ਕਿ ਚੌਥਾ ਬਿਗਸਟੈਕ ਸਿਖ਼ਰ ਸੰਮੇਲਨ, ਸੰਗਠਨ ਦੇ ਅੰਤਰਗਤ ਹੁਣ ਤੱਕ ਹੋਈ ਪ੍ਰਗਤੀ ਨੂੰ ਹੋਰ ਵੀ ਮਜ਼ਬੂਤ ਬਣਾਵੇਗਾ ਅਤੇ ਇੱਕ ਸ਼ਾਂਤੀਪੂਰਨ ਅਤੇ ਖੁਸ਼ਹਾਲ ਬੰਗਾਲ ਦੀ ਖਾੜ੍ਹੀ ਖੇਤਰ ਦੇ ਨਿਰਮਾਣ ਦੀ ਰੂਪ ਰੇਖਾ ਤੈਅ ਕਰੇਗਾ।


    ਬਿਗਸਟੈਕ ਸਿਖ਼ਰ ਸੰਮੇਲਨ ਦੌਰਾਨ ਮੈਨੂੰ ਬੰਗਲਾ ਦੇਸ਼, ਭੂਟਾਨ, ਮਿਆਂਮਾਰ, ਸ਼੍ਰੀਲੰਕਾ ਅਤੇ ਥਾਈਲੈਂਡ ਦੇ ਰਾਜ ਨੇਤਾਵਾਂ ਨਾਲ ਗੱਲਬਾਤ ਕਰਨ ਦਾ ਮੌਕਾ ਪ੍ਰਾਪਤ ਹੋਵੇਗਾ।


    ਮੈਂ ਨੇਪਾਲ ਦੇ ਪ੍ਰਧਾਨ ਮੰਤਰੀ ਸ਼੍ਰੀ ਕੇ.ਪੀ. ਸ਼ਰਮਾ ਓਲੀ ਨਾਲ ਮੁਲਾਕਾਤ ਨੂੰ ਲੈ ਕੇ ਵੀ ਉਤਸ਼ਾਹਿਤ ਹਾਂ ਅਤੇ ਮਈ, 2018 ਵਿੱਚ ਮੇਰੀ ਪਿਛਲੀ ਨੇਪਾਲ ਯਾਤਰਾ ਬਾਅਦ ਦੁਵੱਲੇ ਸਬੰਧਾਂ ਵਿੱਚ ਹੋਈ ਪ੍ਰਗਤੀ ਦੀ ਸਮੀਖਿਆ ਵੀ ਕਰ ਰਿਹਾ ਹਾਂ।


    ਪ੍ਰਧਾਨ ਮੰਤਰੀ ਓਲੀ ਅਤੇ ਮੈਨੂੰ, ਪਸ਼ੁਪਤੀਨਾਥ ਮੰਦਰ ਪਰਿਸਰ ਵਿੱਚ ਨੇਪਾਲ-ਭਾਰਤ ਮੈਤਰੀ ਧਰਮਸ਼ਾਲਾ ਦੇ ਉਦਘਾਟਨ ਕਰਨ ਦਾ ਸਨਮਾਨ ਪ੍ਰਾਪਤ ਹੋਵੇਗਾ।’


    ***

    
    
    (Release ID: 1544505) Visitor Counter : 1