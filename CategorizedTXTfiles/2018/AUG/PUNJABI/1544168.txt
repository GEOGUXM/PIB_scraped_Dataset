      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਸੀਬੀਐੱਸਈ ਹੜ੍ਹ ਪ੍ਰਭਾਵਿਤ ਕੇਰਲ ਦੇ ਸਕੂਲਾਂ ਅਤੇ ਵਿਦਿਆਰਥੀਆਂ ਦੀ ਮਦਦ ਕਰੇਗੀ
      Posted On: 28 AUG 2018 5:58PM by PIB Chandigarh


    CBSE to help flood hit Kerala Schools and Students;
    
    Digital certificates/marksheets to be given to students of CBSE affiliated schools


    ਸੀਬੀਐੱਸਈ ਹੜ੍ਹ ਪ੍ਰਭਾਵਿਤ ਕੇਰਲ ਦੇ ਸਕੂਲਾਂ ਅਤੇ ਵਿਦਿਆਰਥੀਆਂ ਦੀ ਮਦਦ ਕਰੇਗੀ
    
    ਸੀਬੀਐੱਸਈ ਤੋਂ ਮਾਨਤਾ ਪ੍ਰਾਪਤ ਸਕੂਲਾਂ ਦੇ ਵਿਦਿਆਰਥੀਆਂ ਨੂੰ ਡਿਜੀਟਲ ਪ੍ਰਮਾਣ ਪੱਤਰ ਅਤੇ ਮਾਰਕਸ਼ੀਟਾਂ ਪ੍ਰਦਾਨ ਕੀਤੀਆਂ ਜਾਣਗੀਆਂ


    ਸੈਂਟਰਲ ਬੋਰਡ ਆਵ੍ ਸੈਕੰਡਰੀ ਐਜੂਕੇਸ਼ਨ ( CBSE ) ਕੇਰਲ ਦੇ ਨੇ ਅਜਿਹੇ ਮਾਨਤਾ ਪ੍ਰਾਪਤ ਸਕੂਲਾਂ ਦੇ ਵਿਦਿਆਰਥੀਆਂ ਲਈ ਵਿਸ਼ੇਸ਼ ਸੁਵਿਧਾ ਦੇ ਤੌਰ ’ਤੇ ਡਿਜੀਟਲ ਪ੍ਰਮਾਣ-ਪੱਤਰ ਅਤੇ ਮਾਰਕਸ਼ੀਟਾਂ ਦੇਣ ਦਾ ਫੈਸਲਾ ਲਿਆ ਹੈ ਜਿਨ੍ਹਾਂ ਦੀਆਂ ਬੋਰਡ ਪ੍ਰੀਖਿਆਵਾਂ ਦੇ ਕਾਗਜ਼ ਜਿਵੇਂ ਮਾਰਕਸ਼ੀਟਾਂ, ਟ੍ਰਰਾਂਸਫਰ ਪ੍ਰਮਾਣ-ਪੱਤਰ, ਪਾਸ ਹੋਣ ਦਾ ਪ੍ਰਮਾਣ-ਪੱਤਰ ਕੇਰਲ ਵਿੱਚ ਆਏ ਹੜ੍ਹ ਜਾਂ ਤਾਂ ਵਹਿ ਗਏ ਹਨ ਜਾਂ ਫਿਰ ਖ਼ਰਾਬ ਹੋ ਗਏ ਹਨ । ਕੇਰਲ ਵਿੱਚ 1,300 ਤੋਂ ਜ਼ਿਆਦਾ ਸਕੂਲ ਸੀਬੀਐੱਸਈ ਤੋਂ ਮਾਨਤਾ ਪ੍ਰਾਪਤ ਹਨ। ਬੋਰਡ ਪ੍ਰੀਖਿਆ ਦੇ ਵਿੱਦਿਅਕ ਦਸਤਾਵੇਜ਼ ਉੱਚ ਸਿੱਖਿਆ ਵਿੱਚ ਪ੍ਰਵੇਸ਼ ਜਾਂ ਫਿਰ ਰੋਜ਼ਗਾਰ ਆਦਿ ਲਈ ਮਹੱਤਵਪੂਰਨ ਹੁੰਦੇ ਹਨ।


    ਸੀਬੀਐੱਸਈ ਨੇ ਐੱਨਈਜੀਡੀ ( NGCD ) ਦੇ ਤਕਨੀਕੀ ਸਹਿਯੋਗ ਨਾਲ ਨਤੀਜਾ ਮੰਜੂਸ਼ਾ ਨਾਮ ਦਾ ਆਪਣੇ ਤਰ੍ਹਾਂ ਦਾ ਪਹਿਲਾ ਡਿਜੀਟਲ ਵਿਦਿਅਕ ਦਸਤਾਵੇਜਾਂ ਦਾ ਕੋਸ਼ ਤਿਆਰ ਕੀਤਾ ਹੈ। ਇਸ ਵਿੱਦਿਅਕ ਕੋਸ਼ ਨੂੰ ਡਿਜੀਲਾਕਰ ( Digilocker ) ਨਾਲ ਏਕੀਕ੍ਰਿਤ ਕੀਤਾ ਗਿਆ ਹੈ।


    ਨਤੀਜਾ ਮੰਜੂਸ਼ਾ/ਡਿਜੀਲਾਕਰ ਰਾਹੀਂ ਪ੍ਰਦਾਨ ਕੀਤੇ ਜਾ ਰਹੇ ਡਿਜੀਟਲ ਵਿਦਿਅਕ ਦਸਤਾਵੇਜ ਸੀਬੀਐੱਸਈ ਦੇ ਪ੍ਰੀਖਿਆ ਕੰਟਰੋਲਰ ਵੱਲੋਂ ਡਿਜੀਟਲੀ ਹਸਤਾਖ਼ਰ ਹਨ ਜੋ ਕਿ ਉਨ੍ਹਾਂ ਨੂੰ ਆਈਟੀ ਕਾਨੂੰਨ ਦੇ ਅਨੁਸਾਰ ਵਾਜਬ ਡਿਜੀਟਲ ਦਸਤਾਵੇਜ਼ ਦਾ ਦਰਜਾ ਪ੍ਰਦਾਨ ਕਰਦੇ ਹਨ। ਇਨ੍ਹਾਂ ਦਸਤਾਵੇਜ਼ਾਂ ਵਿੱਚ ਪੀਕੇਆਈ ’ ਤੇ ਅਧਾਰਤ ਕਯੂਆਰ ਕੋਡ ਵੀ ਹੈ ਅਤੇ ਇਨ੍ਹਾਂ ਦੀ ਪ੍ਰਮਾਣਿਕਤਾ ਨੂੰ ਡਿਜੀਲਾਕਰ ਐੱਪ ਰਾਹੀਂ ਜਾਂਚਿਆ ਜਾ ਸਕਦਾ ਹੈ।


    *****

    
    
    (Release ID: 1544168) Visitor Counter : 6