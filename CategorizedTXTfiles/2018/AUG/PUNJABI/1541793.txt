      ਨੀਤੀ ਆਯੋਗ

      ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰੀ, ਸ਼੍ਰੀ ਨਿਤਿਨ ਗਡਕਰੀ ਨੇ ‘‘ਵਸਤੂਆਂ ਦੀ ਰੀਸਾਈਕਲਿੰਗ ਦੇ ਰਾਹੀਂ ਟਿਕਾਊ ਵਿਕਾਸ’’ ਵਿਸ਼ੇ ’ਤੇ ਆਯੋਜਿਤ ਸੰਮੇਲਨ ਦਾ ਉਦਘਾਟਨ ਕੀਤਾ
      Posted On: 06 AUG 2018 6:18PM by PIB Chandigarh


    International Conference on Sustainable Growth through Material Recycling inaugurated by Road Transport & Highways Minister Nitin Gadkari


    ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰੀ, ਸ਼੍ਰੀ ਨਿਤਿਨ ਗਡਕਰੀ ਨੇ ‘‘ਵਸਤੂਆਂ ਦੀ ਰੀਸਾਈਕਲਿੰਗ ਦੇ ਰਾਹੀਂ ਟਿਕਾਊ ਵਿਕਾਸ’’ ਵਿਸ਼ੇ ’ਤੇ ਆਯੋਜਿਤ ਸੰਮੇਲਨ ਦਾ ਉਦਘਾਟਨ ਕੀਤਾ

    ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ , ਜਹਾਜ਼ਰਾਨੀ, ਜਲ ਸੰਸਾਧਨ , ਦਰਿਆ ਵਿਕਾਸ ਤੇ ਗੰਗਾ ਕਾਇਆਕਲਪ ਮੰਤਰੀ, ਸ਼੍ਰੀ ਨਿਤਿਨ ਗਡਕਰੀ ਨੇ ਅੱਜ ਇੱਥੇ ਪ੍ਰਵਾਸੀ ਭਾਰਤੀ ਕੇਂਦਰ ਵਿੱਚ ‘‘ਵਸਤੂਆਂ ਦੀ ਰੀਸਾਈਕਲਿੰਗ ਦੇ ਰਾਹੀਂ ਟਿਕਾਊ ਵਿਕਾਸ’’ ਵਿਸ਼ੇ ’ਤੇ ਆਯੋਜਿਤ ਅੰਤਰਰਾਸ਼ਟਰੀ ਸੰਮੇਲਨ ਦਾ ਉਦਘਾਟਨ ਕੀਤਾ। ਇਸ ਸੰਮੇਲਨ ਦਾ ਆਯੋਜਨ ਨੀਤੀ ਆਯੋਗ ਵੱਲੋਂ ਕੀਤਾ ਗਿਆ ਸੀ। ਸੰਮੇਲਨ ਵਿੱਚ ਹੋਈਆਂ ਚਰਚਾਵਾਂ ਵਿੱਚ ਆਯੋਗ ਦੇ ਉਪ ਚੇਅਰਮੈਨ ਸ਼੍ਰੀ ਰਾਜੀਵ ਕੁਮਾਰ, ਮੁੱਖ ਕਾਰਜਕਾਰੀ ਅਧਿਕਾਰੀ ਅਮਿਤਾਭ ਕਾਂਤ ਅਤੇ ਵਸਤੂਆਂ ਦੀ ਰਿਸਾਈਕਲਿੰਗ ਦੇ ਜਾਣਕਾਰ ਦੁਨੀਆ ਭਰ ਦੇ ਮਾਹਰਾਂ ਨੇ ਹਿੱਸਾ ਲਿਆ। ਇਸ ਸੰਮੇਲਨ ਦੇ ਜਰੀਏ ਭਾਰਤ ਵਿੱਚ ਰੋਜ਼ਗਾਰ ਦੇ ਜ਼ਿਆਦਾ ਅਵਸਰ ਪੈਦਾ ਕਰਨ, ਆਯਾਤ ’ਤੇ ਨਿਰਭਰਤਾ ਘੱਟ ਕਰਨ, ਵਾਤਾਵਰਣ ਸੰਭਾਲ ਤੇ ਸਰਕੂਲਰ ਅਰਥਵਿਵਸਥਾ ਦੀਆਂ ਧਾਰਨਾਵਾਂ ਅਪਣਾਉਣ ਲਈ ਕਈ ਸਾਰੇ ਮਾਹਰਾਂ ਨੂੰ ਇੱਕ ਮੰਚ ’ਤੇ ਲਿਆਉਣ ਦਾ ਯਤਨ ਕੀਤਾ ਗਿਆ ਹੈ।


    ਆਪਣੇ ਉਦਘਾਟਨੀ ਭਾਸ਼ਣ ਵਿੱਚ ਸ਼੍ਰੀ ਗਡਕਰੀ ਨੇ ਕਿਹਾ ਕਿ ਰੀਸਾਈਕਲਿੰਗ ਅਭਿਆਨ ਦੀ ਸਫ਼ਲਤਾ ਲਈ ਜਨਤਾ ਦੀ ਹਿੱਸੇਦਾਰੀ ਬਹੁਤ ਮਹੱਤਵਪੂਰਨ ਹੈ। ਰੀਸਾਈਕਲਿੰਗ ਨਾਲ ਵਿਕਾਸ, ਧਨ ਵਧਾਉਣ ਅਤੇ ਰੋਜ਼ਗਾਰ ਦੇ ਮੌਕੇ ਵਧਾਉਣ ਵਿੱਚ ਮਦਦ ਮਿਲੇਗੀ। ਨੀਤੀ ਆਯੋਗ ਦੇ ਉਪ ਚੇਅਰਮੈਨ ਡਾ. ਰਾਜੀਵ ਕੁਮਾਰ ਨੇ ਆਪਣੇ ਭਾਸ਼ਣ ਵਿੱਚ ਵਾਤਾਵਰਣ, ਅਰਥਵਿਵਸਥਾ ਅਤੇ ਸਮਾਜਕ ਖੇਤਰ ਵਿੱਚ ਰੀਸਾਈਕਲਿੰਗ ਨਾਲ ਹੋਣ ਵਾਲੇ ਲਾਭਾਂ ’ਤੇ ਰੋਸ਼ਨੀ ਪਾਈ। ਉਨ੍ਹਾਂ ਨੇ ਇਸ ਦੇ ਲਈ ਘੱਟ ਮਿਆਦ, ਮੱਧ ਮਿਆਦ ਅਤੇ ਲੰਮੀ ਮਿਆਦ ਟੀਚਿਆਂ ’ਤੇ ਜ਼ੋਰ ਦਿੰਦੇ ਹੋਏ ਕਿਹਾ ਕਿ ਇਨ੍ਹਾਂ ਟੀਚਿਆਂ ਨੂੰ ਹਾਸਲ ਕਰਕੇ ‘ਅਸੀਂ ਆਪਣੇ ਸੀਮਤ ਸੰਸਾਧਨਾਂ ’ਤੇ ਨਿਰਭਰਤਾ ਘਟਾ ਸਕਾਂਗੇ, ਲੈਂਡਫਿਲਸ ( landfills ) ’ਤੇ ਨਿਰਭਰਤਾ ਪੂਰੀ ਤਰ੍ਹਾਂ ਖ਼ਤਮ ਕਰ ਸਕਾਂਗੇ ਅਤੇ ਦੇਸ਼ ਦੇ ਟਿਕਾਊ ਵਿਕਾਸ ਅਤੇ ਦੇਸ਼ ਵਾਸੀਆਂ ਦੀ ਭਲਾਈ ਦੇ ਯਤਨਾਂ ਵਿੱਚ ਵਾਤਾਵਰਣ ’ਤੇ ਪੈਣ ਵਾਲੇ ਬੁਰੇ ਪ੍ਰਭਾਵਾਂ ਨੂੰ ਘੱਟ ਕਰ ਸਕਾਂਗੇ।’ ਸ਼੍ਰੀ ਅਮਿਤਾਭ ਕਾਂਤ ਨੇ ਦਹਾਈ ਅੰਕ ਦੀ ਵਿਕਾਸ ਦਰ ਹਾਸਲ ਕਰਨ ਦੀਆਂ ਦੇਸ਼ ਦੀਆਂ ਅਕਾਂਖਿਆਵਾਂ ਦਾ ਉਲੇਖ ਕੀਤਾ ਅਤੇ ਇਸ ਦੇ ਨਾਲ ਹੀ ਰੀਸਾਈਕਲਿੰਗ ਨੂੰ ਮਹੱਤਵ ਦੇਣ ਦੀ ਸਰਕਾਰ ਦੀ ਵਚਨਬੱਧਤਾ ਨੂੰ ਉਜਾਗਰ ਕਰਦਿਆਂ ਕਿਹਾ ਕਿ ਇਸ ਨਾਲ ਭਾਰਤੀ ਅਰਥਵਿਵਸਥਾ ਦੇ ਸਾਰੇ ਪ੍ਰਮੁੱਖ ਖੇਤਰ ਲਾਭ ਪ੍ਰਾਪਤ ਕਰਨਗੇ।


    *****

    
    
    (Release ID: 1541793) Visitor Counter : 5