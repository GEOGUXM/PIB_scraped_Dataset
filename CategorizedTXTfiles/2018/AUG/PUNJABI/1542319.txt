      ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ

      ਸ਼੍ਰੀ ਹਰਦੀਪ ਪੁਰੀ ਸਵੱਛ ਸਰਵੇਖਣ 2019, ਓਡੀਐੱਫ+ ਤੇ ਓਡੀਐੱਫ++ ਪ੍ਰੋਟੋਕੋਲ ਅਤੇ ਸਵੱਛ ਮੰਚ ਵੈੱਬ ਪੋਰਟਲ ਲਾਂਚ ਕਰਨਗੇ
      Posted On: 08 AUG 2018 5:34PM by PIB Chandigarh


    Sh. Hardeep Puri to launch Swachh Survekshan 2019, ODF+ & ODF ++ Protocols and Swachh Manch Web Portal
    
    Ease of Living Index - Presenting the Overall National Ranking of 111 Cities – also to Be Released


    ਸ਼੍ਰੀ ਹਰਦੀਪ ਪੁਰੀ ਸਵੱਛ ਸਰਵੇਖਣ 2019, ਓਡੀਐੱਫ + ਤੇ ਓਡੀਐੱਫ ++ ਪ੍ਰੋਟੋਕੋਲ ਅਤੇ ਸਵੱਛ ਮੰਚ ਵੈੱਬ ਪੋਰਟਲ ਲਾਂਚ ਕਰਨਗੇ


    ਈਜ਼ ਆਵ੍ ਲਿਵਿੰਗ ਸੂਚਕ ਅੰਕ- ਵੀ ਜਾਰੀ ਕੀਤਾ ਜਾਵੇਗਾ
    

    ਹਾਊਸਿੰਗ ਅਤੇ ਸ਼ਹਿਰੀ ਮਾਮਲਿਆਂ ਦੇ ਰਾਜ ਮੰਤਰੀ ( ਸੁਤੰਤਰ ਚਾਰਜ ) , ਸ਼੍ਰੀ ਹਰਦੀਪ ਸਿੰਘ ਪੁਰੀ ਨਵੀਂ ਦਿੱਲੀ ਵਿੱਚ 10 ਅਗਸਤ, 2018 ਨੂੰ ਸਵੱਛ ਸਰਵੇਖਣ 2019 ਨੂੰ ਲਾਂਚ ਕਰਨਗੇ। ਇਸ ਦੇ ਨਾਲ ਹੀ ਸਵੱਛ ਭਾਰਤ ਮਿਸ਼ਨ (ਸ਼ਹਿਰੀ) ਤਹਿਤ ਨਵੀਆਂ ਪਹਿਲਾਂ ਅਤੇ ਈਜ਼ ਆਵ੍ ਲਿਵਿੰਗ ਸੂਚਕਅੰਕ ਨੂੰ ਵੀ ਜਾਰੀ ਕੀਤਾ ਜਾਵੇਗਾ। ਰਾਜਾਂ ਅਤੇ ਸ਼ਹਿਰਾਂ ਲਈ ਦੇਸ਼ ਭਰ ਵਿੱਚ ਇਸ ਆਯੋਜਨ ਦਾ ਪ੍ਰਤੱਖ ਵੈੱਬਕਾਸਟ ਵੀ ਹੋਵੇਗਾ। ਇਹ ਵੈੱਬਕਾਸਟ ਪੱਤਰ ਸੂਚਨਾ ਦਫ਼ਤਰ, ਭਾਰਤ ਸਰਕਾਰ ਦੇ ਅਧਿਕਾਰਿਕ ਯੂ-ਟਿਊਬ ਅਤੇ ਫੇਸਬੁੱਕ ਅਕਾਉਂਟ ਦੇ ਜਰੀਏ ਕੀਤਾ ਜਾਵੇਗਾ।


    ਜ਼ਿਕਰਯੋਗ ਹੈ ਕਿ ਮੰਤਰਾਲੇ ਨੇ 73 ਸ਼ਹਿਰਾਂ ਦੀ ਰੈਂਕਿੰਗ ਲਈ ਜਨਵਰੀ 2016 ਵਿੱਚ ਸਵੱਛ ਸਰਵੇਖਣ-2016 ਸ਼ੁਰੂ ਕੀਤਾ ਸੀ। ਇਸ ਤੋਂ ਬਾਅਦ 434 ਸ਼ਹਿਰਾਂ ਦੀ ਰੈਂਕਿੰਗ ਲਈ ਜਨਵਰੀ-ਫਰਵਰੀ 2017 ਵਿੱਚ ਸਵੱਛ ਸਰਵੇਖਣ-2017 ਆਯੋਜਿਤ ਕੀਤਾ ਗਿਆ। ਹਾਲ ਹੀ ਵਿੱਚ ਪੂਰੇ ਹੋਣ ਵਾਲੇ ਸਰਵੇਖਣ – 2018 ਵਿੱਚ 4203 ਸ਼ਹਿਰਾਂ ਦੀ ਰੈਂਕਿੰਗ ਕੀਤੀ ਗਈ।


    ਸਵੱਛ ਸਰਵੇਖਣ-2019 ਦਾ ਆਯੋਜਨ 4 ਜਨਵਰੀ ਤੋਂ 31 ਜਨਵਰੀ-2019 ਤੱਕ ਕੀਤਾ ਜਾਵੇਗਾ। ਇਸ ਵਿੱਚ ਸਵੱਛ ਭਾਰਤ ਮਿਸ਼ਨ (ਸ਼ਹਿਰੀ) ਤਹਿਤ ਸਾਰੇ ਸ਼ਹਿਰਾਂ ਦੀ ਰੈਂਕਿੰਗ ਕੀਤੀ ਜਾਵੇਗੀ।


    ਸਵੱਛ ਭਾਰਤ ਮਿਸ਼ਨ (ਸ਼ਹਿਰੀ) ਤਹਿਤ 18 ਰਾਜਾਂ ਦੇ ਸ਼ਹਿਰੀ ਇਲਾਕੇ ਅਤੇ ਕੁੱਲ 3223 ਸ਼ਹਿਰ ਖੁੱਲ੍ਹੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ ਹੋ ਚੁੱਕੇ ਹਨ। ਇਸ ਤੋਂ ਇਲਾਵਾ ਸੁਤੰਤਰ ਤੀਜੇ ਪੱਖ ਦੇ ਜਰੀਏ 2712 ਸ਼ਹਿਰਾਂ ਨੂੰ ਖੁੱਲ੍ਹੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ ਪ੍ਰਮਾਣਿਤ ਕੀਤਾ ਜਾ ਚੁੱਕਿਆ ਹੈ। ਇਸ ਉਦੇਸ਼ ਲਈ ਓਡੀਐੱਫ + ਤੇ ਓਡੀਐੱਫ + + ਪ੍ਰੋਟੋਕੋਲ ਦੀ ਵੀ ਸ਼ੁਰੂਆਤ ਕੀਤੀ ਜਾਵੇਗੀ। ਇਸੇ ਤਰ੍ਹਾਂ ਸਵੱਛ ਮੰਚ ਵੈੱਬ ਪੋਰਟਲ ਦੀ ਸ਼ੁਰੂਆਤ ਵੀ ਹੋਵੇਗੀ, ਤਾਂ ਕਿ ਸਵੱਛ ਭਾਰਤ ਮਿਸ਼ਨ ਤਹਿਤ ਯੋਗਦਾਨ ਕਰਨ ਵਾਲੇ ਹਰੇਕ ਹਿਤਧਾਰਕ ਨੂੰ ਸਾਂਝੇ ਮੰਚ ’ਤੇ ਲਿਆਂਦਾ ਜਾ ਸਕੇ।


    ਈਜ਼ ਆਵ੍ ਲਿਵਿੰਗ ਸੂਚਕਅੰਕ ਨੂੰ ਵੀ ਲਾਂਚ ਕੀਤਾ ਜਾਵੇਗਾ। ਇਸ ਤਹਿਤ ਸੰਸਥਾਗਤ, ਸਮਾਜਿਕ, ਆਰਥਿਕ ਅਤੇ ਭੌਤਿਕ ਜਿਹੇ 4 ਮਹੱਤਵਪੂਰਨ ਮਿਆਰਾਂ ਨੂੰ ਰੱਖਿਆ ਗਿਆ ਹੈ।

    
    
    (Release ID: 1542319) Visitor Counter : 1