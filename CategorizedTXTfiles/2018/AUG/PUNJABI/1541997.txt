      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਤਿਰੂਵਨੰਤਪੁਰਮ ਵਿੱਚ ‘ਲੋਕਤੰਤਰ ਦਾ ਤਿਉਹਾਰ’ ਪ੍ਰੋਗਰਾਮ ਦਾ ਉਦਘਾਟਨ ਕੀਤਾ
      Posted On: 06 AUG 2018 6:42PM by PIB Chandigarh


    President of India inaugurates ‘Festival of Democracy’ in Thiruvananthapuram; says culture of debate and mutual accommodation in Kerala must take on tendencies of political violence


    ਰਾਸ਼ਟਰਪਤੀ ਨੇ ਤਿਰੂਵਨੰਤਪੁਰਮ ਵਿੱਚ ‘ਲੋਕਤੰਤਰ ਦਾ ਤਿਉਹਾਰ’ ਪ੍ਰੋਗਰਾਮ ਦਾ ਉਦਘਾਟਨ ਕੀਤਾ


    ਬਹਿਸ ਅਤੇ ਪਰਸਪਰ ਮੇਲ-ਮਿਲਾਪ ਦੇ ਸੱਭਿਆਚਾਰ ਨਾਲ ਰਾਜਨੀਤਕ ਹਿੰਸਾ ਦੇ ਰੁਝਾਨ ਦਾ ਸਾਹਮਣਾ ਕੀਤਾ ਜਾਣਾ ਚਾਹੀਦਾ ਹੈ : ਰਾਸ਼ਟਰਪਤੀ


    ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨੇ ਅੱਜ 6 ਅਗਸਤ, 2018 ਨੂੰ ਤਿਰੂਵਨੰਤਪੁਰਮ ਵਿੱਚ ਕੇਰਲ ਵਿਧਾਨ ਸਭਾ ਦੀ ਡਾਇਮੰਡ ਜਯੰਤੀ ਸਮਾਰੋਹ ਦੇ ਸਮਾਪਤੀ ਆਯੋਜਨ ਦੇ ਤੌਰ ‘ਤੇ ‘ਲੋਕਤੰਤਰ ਦਾ ਤਿਉਹਾਰ’ ਪ੍ਰੋਗਰਾਮ ਦਾ ਉਦਾਘਟਨ ਕੀਤਾ।


    ਇਸ ਮੌਕੇ ‘ਤੇ ਆਪਣੇ ਸੰਬੋਧਨ ਵਿੱਚ ਰਾਸ਼ਟਰਪਤੀ ਨੇ ਕਿਹਾ ਕਿ ਰਾਜਨੀਤੀ, ਜਨਤਕ ਜੀਵਨ ਅਤੇ ਲੋਕਤੰਤਰ ਦੀ ਗੁਣਵੱਤਾ ਸਮਾਜ ਦੇ ਜ਼ਰੂਰੀ ਤੱਤਾਂ ਦੇ ਪ੍ਰਤੀਬਿੰਬ ਹੁੰਦੇ ਹਨ। ਕੇਰਲ ਵਿਧਾਨ ਸਭਾ ਅਤੇ ਇਸ ਦੀਆਂ ਬਹਿਸਾਂ ਅਤੇ ਚਰਚਾਵਾਂ ਅਤੇ ਮਨੁੱਖੀ ਕਦਰਾਂ-ਕੀਮਤਾਂ ਰਾਜ ਦੀਆਂ ਪਰੰਪਰਾਵਾਂ ਦਾ ਦਰਪਣ ਹਨ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਪਿਛਲੀਆਂ ਸਦੀਆਂ ਵਿੱਚ ਵੀ ਕੇਰਲ ਦੇ ਸਮਾਜਕ ਢਾਂਚੇ ਨੇ ਬਹਿਸ ਅਤੇ ਸੰਵਾਦ ਨੂੰ ਉਤਸ਼ਾਹਿਤ ਕੀਤਾ ਹੈ। ਆਦਿ ਸ਼ੰਕਰਾਚਾਰੀਆ, ਸ਼੍ਰੀ ਨਰਾਇਣ ਗੁਰੂ ਅਤੇ ਅਯੰਕਲੀ ਵਰਗੇ ਦੂਰਦਰਸ਼ੀ ਸੁਧਾਰਕਾਂ ਨੇ ਇਹੀ ਰਸਤਾ ਦਿਖਾਇਆ ਹੈ। ਵੱਖ-ਵੱਖ ਧਰਮਾਂ ਜਿਵੇਂ ਹਿੰਦੂ, ਇਸਲਾਮ, ਇਸਾਈ, ਯਹੂਦੀ ਨੂੰ ਮੰਨਣ ਵਾਲਿਆਂ ਨੂੰ ਇਹੀ ਗੱਲ ਪ੍ਰੇਰਿਤ ਕਰਦੀ ਰਹੀ ਹੈ। ਰਾਸ਼ਟਰਪਤੀ ਨੇ ਕਿਹਾ ਕਿ ਕੋਈ ਵਿਅਕਤੀ ਇੱਕ ਧਰਮ ਵਿਸ਼ੇਸ਼ ਨੂੰ ਮੰਨ ਸਕਦਾ ਹੈ, ਹੋਰ ਕਿਸੇ ਧਰਮ ਨੂੰ ਮੰਨ ਸਕਦਾ ਹੈ ਜਾਂ ਬਿਲਕੁੱਲ ਨਹੀਂ ਮੰਨ ਸਕਦਾ ਹੈ। ਇਹ ਮਹੱਤਵਪੂਰਨ ਨਹੀਂ ਹੈ। ਮਹੱਤਵਪੂਰਨ ਇਹ ਹੈ ਕਿ ਬਹਿਸ ਅਤੇ ਪਰਸਪਰ ਮੇਲ-ਮਿਲਾਪ ਦਾ ਸੱਭਿਆਚਾਰ ਕੇਰਲ ਦੇ ਜੀਵਨ ਦਾ ਡੀਐੱਨਏ ਰਿਹਾ ਹੈ ਅਤੇ ਇਸ ਨੂੰ ਸੁਰੱਖਿਅਤ ਰੱਖਿਆ ਜਾਣਾ ਚਾਹੀਦਾ ਹੈ।


    ਪਿਛਲੇ 60 ਸਾਲ ਦੌਰਾਨ ਕੇਰਲ ਵਿਧਾਨ ਸਭਾ ਦੇ ਯੋਗਦਾਨ ਦੀ ਸ਼ਲਾਘਾ ਕਰਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਰਾਜ ਦੇ ਕੁਝ ਖੇਤਰਾਂ ਵਿੱਚ ਰਾਜਨੀਤਕ ਹਿੰਸਾ ਇੱਕ ਵਿਰੋਧਭਾਸ ਵਜੋਂ ‘ਤੇ ਮੌਜੂਦ ਹੈ। ਇਹ ਬਦਕਿਸਮਤੀ ਹੈ ਅਤੇ ਰਾਜ ਅਤੇ ਇਸ ਦੇ ਲੋਕਾਂ ਦੀ ਗੌਰਵਸ਼ਾਲੀ ਪਰੰਪਰਾਵਾਂ ਦੇ ਅਨੁਰੂਪ ਨਹੀਂ ਹੈ। ਸਭ ਰਾਜਨੀਤਕ ਸਮੂਹਾਂ ਅਤੇ ਨਾਗਰਿਕਾਂ ਨੂੰ ਅਜਿਹੇ ਰੁਝਾਨਾਂ ਦੀ ਰੋਕਥਾਮ ਲਈ ਯਤਨ ਕਰਨੇ ਚਾਹੀਦੇ ਹਨ। ਬਹਿਸ, ਮਤਭੇਦ ਅਤੇ ਅਸਹਿਮਤੀ ਪੂਰੀ ਤਰ੍ਹਾਂ ਸਵੀਕਾਰ ਹਨ ਅਤੇ ਸਾਡੀ ਰਾਜਨੀਤੀ ਵਿੱਚ ਇਨ੍ਹਾਂ ਦਾ ਸੁਆਗਤ ਕੀਤਾ ਜਾਣਾ ਚਾਹੀਦਾ ਹੈ । ਹਿੰਸਾ ਦਾ ਸਾਡੇ ਸੰਵਿਧਾਨ ਵਿੱਚ ਕੋਈ ਸਥਾਨ ਨਹੀਂ ਹੈ।


    ***

    
    
    (Release ID: 1541997) Visitor Counter : 1