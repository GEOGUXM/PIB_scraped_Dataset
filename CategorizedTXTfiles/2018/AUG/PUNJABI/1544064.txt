      ਭਾਰਤ ਚੋਣ ਕਮਿਸ਼ਨ

      ਵੱਖ-ਵੱਖ ਚੋਣ ਸੁਧਾਰਾਂ 'ਤੇ ਰਾਜਨੀਤਕ ਦਲਾਂ ਨਾਲ ਬੈਠਕ
      Posted On: 24 AUG 2018 6:27PM by PIB Chandigarh


    Meeting with Political Parties on various electoral reforms
    ਵੱਖ-ਵੱਖ ਚੋਣ ਸੁਧਾਰਾਂ 'ਤੇ ਰਾਜਨੀਤਕ ਦਲਾਂ ਨਾਲ ਬੈਠਕ


    ਭਾਰਤ ਦੇ ਚੋਣ ਕਮਿਸ਼ਨ ਨੇ ਸਾਰੇ ਮਾਨਤਾ ਪ੍ਰਾਪਤ ਰਾਸ਼ਟਰੀ ਰਾਜਨੀਤਕ ਦਲਾਂ ਅਤੇ ਰਾਜ ਦੇ ਰਾਜਨੀਤਕ ਦਲਾਂ ਨਾਲ 27 ਅਗਸਤ, 2018 ਨੂੰ ਨਵੀਂ ਦਿੱਲੀ ਵਿੱਚ ਇੱਕ ਬੈਠਕ ਬੁਲਾਈ ਹੈ। ਇਸ ਗੱਲ 'ਤੇ ਗੌਰ ਕਰਦੇ ਹੋਏ ਕਿ ਭਾਰਤ ਦੀ ਚੋਣ ਪ੍ਰਣਾਲੀ ਵਿੱਚ ਰਾਜਨੀਤਕ ਦਲ ਮਹੱਤਵਪੂਰਨ ਭਾਈਵਾਲ ਹਨ, ਚੋਣ ਕਮਿਸ਼ਨ ਸਮੇਂ-ਸਮੇਂ ਸਾਰੇ ਮਾਨਤਾ ਪ੍ਰਾਪਤ ਰਾਜਨੀਤਕ ਦਲਾਂ ਨਾਲ ਵਿਚਾਰ-ਵਟਾਂਦਰਾ ਕਰਦਾ ਰਹਿੰਦਾ ਹੈ ਤਾਂ ਕਿ ਮਹੱਤਵਪੂਰਨ ਵਿਸ਼ਿਆਂ 'ਤੇ ਉਨ੍ਹਾਂ ਦੇ ਵਿਚਾਰ ਪ੍ਰਾਪਤ ਹੋ ਸਕਣ। ਚੋਣ ਕਮਿਸ਼ਨ ਹਮੇਸ਼ਾਂ ਤੋਂ ਵਰਤਮਾਨ ਚੋਣ ਪ੍ਰਣਾਲੀ ਅਤੇ ਆਪਣੀ ਕਾਰਜ ਪੱਧਤੀ ਵਿੱਚ ਸੁਧਾਰ ਕਰਕੇ ਦੇਸ਼ ਦੀ ਲੋਕਤੰਤਰਿਕ ਪ੍ਰਣਾਲੀ ਨੂੰ ਮਜ਼ਬੂਤ ਬਣਾਉਣ ਦੇ ਕਾਰਜ ਵਿੱਚ ਲੱਗਾ ਹੋਇਆ ਹੈ।


    ਬੈਠਕ ਵਿੱਚ ਸਾਰੇ 7 ਰਜਿਸਟ੍ਰਡ ਰਾਸ਼ਟਰੀ ਰਾਜਨੀਤਕ ਦਲਾਂ ਅਤੇ 51 ਰਾਜ ਰਾਜਨੀਤਕ ਦਲਾਂ ਨੂੰ ਸੱਦਿਆ ਗਿਆ ਹੈ।


    ਬੈਠਕ ਦੀ ਕਾਰਜ ਸੂਚੀ ਵਿੱਚ ਸ਼ਾਮਲ ਹੈ - ਵੋਟਰ ਸੂਚੀ ਦੀ ਭਰੋਸੇਯੋਗਤਾ। ਚੋਣ ਕਮਿਸ਼ਨ ਨੇ ਆਗਾਮੀ ਲੋਕ ਸਭਾ ਅਤੇ ਵਿਧਾਨ ਸਭਾ ਚੋਣਾਂ ਨੂੰ ਦੇਖਦਿਆਂ ਵੋਟਰ ਸੂਚੀਆਂ ਦੀ ਸ਼ੁੱਧਤਾ, ਪਾਰਦਰਸ਼ਤਾ ਅਤੇ ਸ਼ਮੂਲੀਅਤ ਵਿੱਚ ਸੁਧਾਰ ਕਰਨ ਦੇ ਉਪਾਵਾਂ ਬਾਰੇ ਸਾਰੇ ਰਾਜਨੀਤਕ ਦਲਾਂ ਦੇ ਵਿਚਾਰ ਮੰਗੇ ਗਏ ਹਨ।


    ਰਾਜਨੀਤਕ ਦਲਾਂ ਵਿੱਚ ਲਿੰਗ ਪ੍ਰਤੀਨਿੱਧਤਾ ਅਤੇ ਤੁਲਨਾਤਮਕ ਅੰਤਰਰਾਸ਼ਟਰੀ ਅਨੁਭਵ ਦੇ ਸਬੰਧ ਵਿੱਚ ਚੋਣ ਕਮਿਸ਼ਨ ਅਜਿਹੇ ਵਿਚਾਰ ਮੰਗੇਗਾ ਜਿਨ੍ਹਾਂ ਨਾਲ ਰਾਜਨੀਤਕ ਦਲ ਆਪਣੇ ਸੰਗਠਨਾਤਮਕ ਢਾਂਚੇ ਅੰਦਰ ਔਰਤਾਂ ਦੀ ਨੁਮਾਇੰਦਗੀ ਵਧਾਉਣ ਦੇ ਉਪਾਅ ਕਰ ਸਕਣ ਅਤੇ ਨਾਲ ਹੀ ਚੋਣ ਲੜਨ ਲਈ ਉਮੀਦਵਾਰ ਦੀ ਚੋਣ ਕੀਤੀ ਜਾ ਸਕੇ।


    *********

    
    
    (Release ID: 1544064) Visitor Counter : 1