      ਸੱਭਿਆਚਾਰ ਮੰਤਰਾਲਾ

      ਵਿੱਤੀ ਸਾਲ 2018-19 ਅਤੇ 2019-20 ਲਈ ‘ਮੌਸਮ’ ਪ੍ਰੋਜੈਕਟ ਲਈ 6,00,39,297 ਰੁਪਏ ਦੀ ਧਨ ਰਾਸ਼ੀ ਪ੍ਰਵਾਨ ਅਤੇ ਵਿਭਾਜਤ ਕੀਤੀ ਗਈ ਹੈ : ਡਾ. ਮਹੇਸ਼ ਸ਼ਰਮਾ
      Posted On: 06 AUG 2018 4:23PM by PIB Chandigarh


    An amount of Rs 60,039,297 has been approved and allocated for Project Mausam for F.Y 2018-19 and 2019-20: Dr Mahesh Sharma


    ਵਿੱਤੀ ਸਾਲ 2018-19 ਅਤੇ 2019-20 ਲਈ ‘ਮੌਸਮ’ ਪ੍ਰੋਜੈਕਟ ਲਈ 6,00,39,297 ਰੁਪਏ ਦੀ ਧਨ ਰਾਸ਼ੀ ਪ੍ਰਵਾਨ ਅਤੇ ਵਿਭਾਜਤ ਕੀਤੀ ਗਈ ਹੈ : ਡਾ. ਮਹੇਸ਼ ਸ਼ਰਮਾ


    ‘ਮੌਸਮ’ ਪ੍ਰੋਜੈਕਟ ਲਈ 6,00,39,297 ਰੁਪਏ (ਅਰਥਾਤ ਵਿੱਤ ਸਾਲ 2018-19 ਲਈ 2,80,95,532 ਰੁਪਏ ਅਤੇ ਵਿੱਤ 2019-20 ਲਈ 3,19,43,765 ਰੁਪਏ ) ਦੀ ਧਨ ਰਾਸ਼ੀ ਪ੍ਰਵਾਨ ਅਤੇ ਵਿਭਾਜਤ ਕੀਤੀ ਗਈ ਹੈ । ਸਾਲ 2017-18 ਦੇ ਨਾਲ-ਨਾਲ ਸਾਲ 2018-19 ਦੇ ਪਹਿਲੇ ਤਿੰਨ ਮਹੀਨਿਆਂ ਦੌਰਾਨ ਪ੍ਰੋਜੈਕਟ ਲਈ ਵਿਆਜ ਰਾਸ਼ੀ 16,75,614 ਰੁਪਏ ਹੈ ।


    ‘ਮੌਸਮ’ ਪ੍ਰੋਜੈਕਟ ਨੂੰ ਸੱਭਿਆਚਾਰ ਮੰਤਰਾਲੇ ਦੀ ਪਹਿਲ ‘ਤੇ ਸਹਿ-ਮੈਂਬਰ ਦੇ ਤੌਰ ‘ਤੇ ਇੰਦਰਾ ਗਾਂਧੀ ਰਾਸ਼ਟਰੀ ਕਲਾ ਕੇਂਦਰ (ਆਈਜੀਐੱਨਸੀਏ) ਅਤੇ ਰਾਸ਼ਟਰੀ ਅਜ਼ਾਇਬ-ਘਰ ਦੀ ਖੋਜ ਸਹਾਇਤਾ ਨਾਲ ਪ੍ਰਮੁੱਖ ਏਜੰਸੀ ਦੇ ਤੌਰ ‘ਤੇ ਭਾਰਤੀ ਪੁਰਾਤੱਤਵ ਵਿਗਿਆਨ ਸਰਵੇਖਣ ਵੱਲੋਂ ਲਾਗੂ ਕੀਤਾ ਜਾਣਾ ਹੈ। ਇਸ ਪ੍ਰੋਜੈਕਟ ਦਾ ਉਦੇਸ਼ ਹਿੰਦ ਮਹਾਸਾਗਰ ਵਿੱਚ ਪਰਸਪਰ ਸੱਭਿਆਚਾਰਕ, ਵਪਾਰਕ ਅਤੇ ਧਾਰਮਿਕ ਸਬੰਧਾਂ ਦੀ ਵਿਭਿੰਨਤਾ ਦੇ ਦਸਤਾਵੇਜ਼ ਲਈ ਪੁਰਾਤੱਤਵ ਵਿਗਿਆਨ ਅਤੇ ਇਤਿਹਾਸਿਕ ਖੋਜ ਦਾ ਲੇਖਾ ਜੋਖਾ ਕਰਦਿਆਂ ਬਹੁ-ਪੱਖੀ ਹਿੰਦ ਮਹਾਸਾਗਰ ‘ਵਿਸ਼ਵ’ ਦੀ ਖੋਜ ਕਰਨਾ ਹੈ। ਪ੍ਰੋਜੈਕਟ ਦਾ ਮੁੱਖ ਉਦੇਸ਼ ‘ਮੌਸਮ’ ਪ੍ਰੋਜੈਕਟ ਤਹਿਤ ਚੁਣੇ ਹੋਏ ਸਥਾਨਾਂ ਨੂੰ ਯੂਨੈਸਕੋ ਦੀ ਵਿਸ਼ਵ ਧਰੋਹਰ ਸੂਚੀ ਵਿੱਚ ਸ਼ਾਮਲ ਕਰਨ ਲਈ ਪਰਾ-ਰਾਸ਼ਟਰੀ ਅਤੇ ਨਾਮਜ਼ਦਗੀ ਵਜੋਂ ਸ਼ਾਮਲ ਕਰਨਾ ਹੈ।


    ਸਾਲ 2018-19 ਅਤੇ ਸਾਲ 2019-20 ਲਈ ਕਾਰਜ ਯੋਜਨਾ ਸ਼ੁਰੂ ਕਰ ਦਿੱਤੀ ਗਈ ਹੈ ਜਿਸ ਵਿੱਚ ਯੂਨੇਸਕੋ2 ਹੈਡਕੁਅਟਰ ਵਿੱਚ ਅੰਤਰਰਾਸ਼ਟਰੀ ਕਾਰਜਸ਼ਾਲਾ, ਸਮਾਰੋਹ ਦਾ ਆਯੋਜਨ ਕਰਨਾ, ਵੈੱਬ ਪਲੇਟਫਾਰਮ ਦਾ ਨਿਰਮਾਣ, ਖੇਤਰੀ ਸਿਖਲਾਈ ਪ੍ਰੋਗਰਾਮ ਅਤੇ ਸੀਮਾ ਪਾਰ ਨਾਮਜ਼ਦਗੀ ਲਈ ਅਸਥਾਈ ਸੂਚੀ ਬਣਾਉਣ ਵਰਗੀਆਂ ਕੁਝ ਗਤੀਵਿਧੀਆਂ ਸ਼ਾਮਲ ਹਨ।


    ਇਹ ਸੂਚਨਾ ਸੱਭਿਆਚਾਰ (ਸੁਤੰਤਰ ਚਾਰਜ) ਅਤੇ ਵਾਤਾਵਰਨ, ਵਣ ਅਤੇ ਜਲਵਾਯੂ ਪਰਿਵਰਤਨ ਰਾਜ ਮੰਤਰੀ ਡਾ. ਮਹੇਸ਼ ਸ਼ਰਮਾ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਗ਼ੈਰ ਤਾਰਾ ਅੰਕਿਤ ਸਵਾਲ ਦੇ ਜਵਾਬ ਵਿੱਚ ਦਿੱਤੀ।


    *****

    
    
    (Release ID: 1542091) Visitor Counter : 2