      ਉਪ ਰਾਸ਼ਟਰਪਤੀ ਸਕੱਤਰੇਤ

      ਖੇਤੀਬਾੜੀ ਸਬੰਧੀ ਖੋਜ ਅਤੇ ਇਨੋਵੇਸ਼ਨ ਕਿਸਾਨਾਂ ਤੱਕ ਪਹੁੰਚਣੀ ਚਾਹੀਦੀ ਹੈ: ਉਪ ਰਾਸ਼ਟਰਪਤੀ
      Posted On: 23 AUG 2018 6:27PM by PIB Chandigarh


    Research & innovation in agriculture must reach farmers: Vice President
    
    Zero Budget Natural Farming has potential to enhance income or profit margins for farmers; Addresses farmers of Zero Budget Natural Farming in Andhra Pradesh


    ਖੇਤੀਬਾੜੀ ਸਬੰਧੀ ਖੋਜ ਅਤੇ ਇਨੋਵੇਸ਼ਨ ਕਿਸਾਨਾਂ ਤੱਕ ਪਹੁੰਚਣੀ ਚਾਹੀਦੀ ਹੈ: ਉਪ ਰਾਸ਼ਟਰਪਤੀ


    ਜ਼ੀਰੋ ਬਜਟ, ਕੁਦਰਤੀ ਖੇਤੀਬਾੜੀ ਨਾਲ ਕਿਸਾਨਾਂ ਦੀ ਆਮਦਨ ਅਤੇ ਲਾਭ ਗੁੰਜਾਇਸ਼ ਵਧਣ ਦੀ ਸੰਭਾਵਨਾ


    ਆਂਧਰਾ ਪ੍ਰਦੇਸ਼ ਵਿੱਚ ਜ਼ੀਰੋ ਬਜਟ, ਕੁਦਰਤੀ ਖੇਤੀ ਦੇ ਸਬੰਧ ਵਿੱਚ ਕਿਸਾਨਾਂ ਨੂੰ ਸੰਬੋਧਨ


    ਭਾਰਤ ਦੇ ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਕਿਹਾ ਕਿ ਖੇਤੀਬਾੜੀ ਦੇ ਖੇਤਰ ਵਿੱਚ ਖੋਜ ਤੇ ਇਨੋਵੇਸ਼ਨਾਂ ਦਾ ਲਾਭ ਕਿਸਾਨਾਂ ਤੱਕ ਪਹੁੰਚਣਾ ਚਾਹੀਦਾ ਹੈ। ਉਨ੍ਹਾਂ ਨੇ ਵਿਗਿਆਨੀ ਅਤੇ ਖੋਜਕਾਰਾਂ ਨੂੰ ਬੇਨਤੀ ਕੀਤੀ ਕਿ ਉਹ ਖੇਤੀਬਾੜੀ ਨੂੰ ਹੋਰ ਜ਼ਿਆਦਾ ਕਿਫਾਇਤੀ ਅਤੇ ਵਿਵਹਾਰਿਕ ਬਣਾਉਣ ਲਈ ਕਿਸਾਨਾਂ ਨੂੰ ਸਹਿਯੋਗ ਕਰਨ।


    ਉਪ ਰਾਸ਼ਟਰਪਤੀ ਨੇ ਅੱਜ ਆਂਧਰਾ ਪ੍ਰਦੇਸ਼ ਦੇ ਕ੍ਰਿਸ਼ਨਾ ਜ਼ਿਲ੍ਹੇ ਦੇ ਪਿੰਡ ਐੱਸ.ਐੱਨ. ਪਾਲੇਮ ਵਿੱਚ ਜ਼ੀਰੋ ਬਜਟ, ਕੁਦਰਤੀ ਖੇਤੀ ਦੀ ਸਫ਼ਲ ਧਾਰਨਾ ਨੂੰ ਲਾਗੂ ਕਰ ਕਰੇ ਕਿਸਾਨਾਂ ਨਾਲ ਗੱਲਬਾਤ ਕਰਦੇ ਸਮੇਂ ਕਿਹਾ ਕਿ ਕਿਸਾਨ ਸਸ਼ਕਤੀਕਰਨ ਅਤੇ ਖੇਤੀਬਾੜੀ ਦੀ ਮਜ਼ਬੂਤੀ ਨਾਲ ਗ੍ਰਾਮੀਣ ਭਾਰਤ ਦੇ ਵਿਕਾਸ ਵਿੱਚ ਮਦਦ ਮਿਲੇਗੀ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਆਂਧਰਾ ਪ੍ਰਦੇਸ਼ ਵਿੱਚ ਪਰਖੀ ਖੇਤੀ ਦੀ ਤਕਨੀਕ ਸਥਾਈ ਖੇਤੀਬਾੜੀ ਲਈ ਮਾਡਲ ਹੋ ਸਕਦੀ ਹੈ ਕਿਉਂਕਿ ਇਸ ਨਾਲ ਖੇਤੀਬਾੜੀ ਵਿੱਚ ਭਾਰੀ ਨਿਵੇਸ਼ ਵਿੱਚ ਕਮੀ ਆਉਂਦੀ ਹੈ ਅਤੇ ਉਤਪਦਕਤਾ ਵਾਧੇ ਵਿੱਚ ਮਦਦ ਮਿਲੇਗੀ। ਉਨ੍ਹਾਂ ਅੱਗੇ ਕਿਹਾ ਕਿ ਜ਼ੀਰੋ ਬਜਟ, ਕੁਦਰਤੀ ਖੇਤੀ ਨਾਲ ਉਨ੍ਹਾਂ ਕਿਸਾਨਾਂ ਦੀ ਆਮਦਨ ਅਤੇ ਲਾਭਾਂਸ਼ ਵਿੱਚ ਵਾਧੇ ਦੀ ਸੰਭਾਵਨਾ ਹੈ ਜੋ ਆਮ ਤੌਰ ‘ਤੇ ਕਰਜ਼ੇ ਕਰਕੇ ਦੱਬੇ ਰਹਿੰਦੇ ਹਨ।


    ਉਪ ਰਾਸ਼ਟਰਪਤੀ ਨੇ ਆਂਧਰਾ ਪ੍ਰਦੇਸ਼ ਦੇ ਪਿੰਡ ਐੱਸ.ਐੱਨ. ਪਾਲੇਮ ਦੇ ਖੇਤਾਂ ਦਾ ਦੌਰਾ ਕੀਤਾ ਅਤੇ ਖੇਤੀ ਦੀ ਜ਼ੀਰੋ ਬਜਟ ਕੁਦਰਤੀ ਪ੍ਰਕਿਰਿਆ ਬਾਰੇ ਪੁੱਛਗਿੱਛ ਕੀਤੀ। ਕਿਸਾਨਾਂ ਨਾਲ ਗੱਲਬਾਤ ਦੌਰਾਨ ਉਨ੍ਹਾਂ ਕਿਹਾ ਕਿ ਖੇਤੀ ਕੇਵਲ ਇੱਕ ਕਿੱਤਾ ਨਹੀਂ ਹੈ, ਸਗੋਂ ਕੁਦਰਤ ਨਾਲ ਲਗਾਅ ਅਤੇ ਜੀਊਣ ਅਤੇ ਖੇਤੀ ਰਾਹੀਂ ਇਸ ਦੀ ਸੰਭਾਲ ਦੀ ਇੱਕ ਪ੍ਰਕਿਰਿਆ ਹੈ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਸਰਕਾਰ ਨੇ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਦੀ ਪਹਿਲ ਕੀਤੀ ਹੈ ਅਤੇ ਇਸ ਨੂੰ ਸੁਨਿਸ਼ਚਿਤ ਕਰਨ ਲਈ ਕਦਮ ਉਠਾ ਰਹੀ ਹੈ। ਇਨ੍ਹਾਂ ਵਿੱਚੋਂ ਕੁਝ ਹਨ ; ਫ਼ਸਲ ਬੀਮਾ, ਨਿਊਨਤਮ ਮੁੱਲ ਨਿਰਧਾਰਣ ਦੀ ਵਿਵਸਥਾ ਅਤੇ ਮੁਰਗੀ ਪਾਲਨ, ਡੇਅਰੀ ਉਦਯੋਗ, ਫੂਡ ਪ੍ਰੋਸੈੱਸਿੰਗ ਵਰਗੇ ਸਹਾਇਕ ਧੰਦਿਆਂ ਵਿੱਚ ਨਿਵੇਸ਼ ਲਈ ਕਿਸਾਨਾਂ ਨੂੰ ਕਰਜ ਪ੍ਰਦਾਨ ਕਰਨਾ। ਉਨ੍ਹਾਂ ਕਿਸਾਨਾਂ, ਅਧਿਕਾਰੀਆਂ ਅਤੇ ਵਿਗਿਆਨੀਆਂ ਨੂੰ ਸੱਦਾ ਦਿੱਤਾ ਕਿ ਉਹ ਨਵੀਂ ਟੈਕਨੋਲੋਜੀ ਸਮਝਣ ਅਤੇ ਖੇਤੀਬਾੜੀ ਵਿੱਚ ਨਿਵੇਸ਼ ਲਾਗਤ ਘੱਟ ਕਰਨ ਵਾਸਤੇ ਕਿਸਾਨਾਂ ਦੀ ਸੁਵਿਧਾ ਲਈ ਸੰਯੁਕਤ ਯਤਨ ਕਰਨ।


    ਉਨ੍ਹਾਂ ਖੇਤੀਬਾੜੀ ਨੂੰ ਟਿਕਾਊ ਅਤੇ ਵਿਹਾਰਕ ਬਣਾਉਣ ਲਈ, ਆਪਣੀ ਪਹਿਲ ਵੀ ਸਾਂਝੀ ਕੀਤੀ ਅਤੇ ਦੇਸ਼ ਭਰ ਵਿੱਚ ਕਈ ਸਥਾਨਾਂ ‘ਤੇ ਆਯੋਜਿਤ ਕੀਤੇ ਜਾ ਰਹੇ ਰਾਸ਼ਟਰੀ ਸਲਾਹ-ਮਸ਼ਵਰੇ ਬਾਰੇ ਵੀ ਦੱਸਿਆ।


    ***

    
    
    (Release ID: 1543739) Visitor Counter : 1