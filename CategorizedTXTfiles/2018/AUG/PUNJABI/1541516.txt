      ਰੇਲ ਮੰਤਰਾਲਾ

      ਸ਼੍ਰੀ ਪਿਊਸ਼ ਗੋਇਲ ਨੇ ਰੇਲਵੇ ਵਿੱਚ ਕੰਮ ਕਰਨ ਵਾਲੇ ਖਿਡਾਰੀਆਂ ਲਈ ਨਵੀਂ ਤਰੱਕੀ ਨੀਤੀ ਨੂੰ ਮਨਜ਼ੂਰੀ ਦਿੱਤੀ
      Posted On: 02 AUG 2018 4:54PM by PIB Chandigarh


    Shri Piyush Goyal Approves a New Promotion Policy for Railway Sportspersons
    
    Railway Sportsperson & Coaches will be promoted to the Officer Rank


    
    
    ਸ਼੍ਰੀ ਪਿਊਸ਼ ਗੋਇਲ ਨੇ ਰੇਲਵੇ ਵਿੱਚ ਕੰਮ ਕਰਨ ਵਾਲੇ ਖਿਡਾਰੀਆਂ ਲਈ ਨਵੀਂ ਤਰੱਕੀ ਨੀਤੀ ਨੂੰ ਮਨਜ਼ੂਰੀ ਦਿੱਤੀ


    ਰੇਲਵੇ ਵਿੱਚ ਕੰਮ ਕਰਨ ਵਾਲੇ ਖਿਡਾਰੀਆਂ ਅਤੇ ਕੋਚ ਨੂੰ ਅਧਿਕਾਰੀ ਰੈਂਕ ਵਿੱਚ ਪ੍ਰਮੋਟ ਕੀਤਾ ਜਾਵੇਗਾ


    ਕੇਂਦਰੀ ਰੇਲ,ਕੋਲਾ ਵਿੱਤ ਅਤੇ ਕਾਰਪੋਰੇਟ ਮਾਮਲਿਆਂ ਦੇ ਮੰਤਰੀ ਸ਼੍ਰੀ ਪਿਊਸ਼ ਗੋਇਲ ਨੇ ਰੇਲਵੇ ਵਿੱਚ ਕੰਮ ਕਰਨ ਵਾਲੇ ਖਿਡਾਰੀਆਂ ਨੂੰ ਪ੍ਰੋਤਸਾਹਨ ਦੇਣ ਲਈ ਇੱਕ ਨਵੀਂ ਨੀਤੀ ਨੂੰ ਮਨਜ਼ੂਰੀ ਦਿੱਤੀ ਹੈ ਜਿਸ ਦੇ ਤਹਿਤ ਓਲੰਪਿਕ ਖੇਡਾਂ ਵਿੱਚ ਮੈਡਲ ਜਿੱਤਣ ਵਾਲੇ ਖਿਡਾਰੀਆਂ ਦੇ ਇਲਾਵਾ ਪਦਮਸ਼੍ਰੀ ਨਾਲ ਨਵਾਜੇ ਜਾ ਰਿਹੇ ਸਾਰੇ ਖਿਡਾਰੀਆਂ ਅਤੇ ਕੋਚਾਂ ਨੂੰ ਵੀ ਅਧਿਕਾਰੀਆਂ ਵਜੋਂ ਤਰੱਕੀ ਦਿੱਤੀ ਜਾਵੇਗੀ।

    ਓਲੰਪਿਕ ਖੇਡਾਂ ਵਿੱਚ ਦੋ ਵਾਰ ਸ਼ਾਮਲ ਹੋਏ ਅਤੇ ਏਸ਼ੀਆਈ ਖੇਡਾਂ/ਰਾਸ਼ਟਰਮੰਡਲ ਖੇਡਾਂ ਵਿੱਚ ਮੈਡਲ ਜਿੱਤਣ ਵਾਲੇ ਖਿਡਾਰੀਆਂ ਵੱਲੋਂ ਇਸ ਦਿਸ਼ਾ ਵਿੱਚ ਕੀਤੀਆਂ ਗਈਆਂਅਥਾਹ ਕੋਸ਼ਿਸ਼ਾਂ ਨੂੰ ਧਿਆਨ ਵਿੱਚ ਰੱਖਦਿਆਂ ਹੁਣ ਉਨ੍ਹਾਂ ਦੀ ਅਧਿਕਾਰੀ ਰੈਂਕ ਵਿੱਚ ਤਰੱਕੀ ਕਰਦੇ ਹੋਏ ਪੁਰਸਕ੍ਰਿਤ ਕਰਨ ਦਾ ਫੈਸਲਾ ਲਿਆ ਗਿਆ ਹੈ। ਇਸ ਦੇ ਇਲਾਵਾ ਰੇਲਵੇ ਵਿੱਚ ਕੰਮ ਕਰਨ ਵਾਲੇ ਖਿਡਾਰੀ ਵੀ ਇਸ ਤਰ੍ਹਾਂ ਤਰੱਕੀ ਪਾਉਣ ਦੇ ਹੱਕਦਾਰ ਹੋਣਗੇ ਜੋ ਅਰਜੁਨ/ਰਾਜੀਵ ਗਾਂਧੀ ਖੇਡ ਰਤਨ ਪੁਰਸਕਾਰ ਜਿਹੇ ਅਹਿਮ ਅਵਾਰਡ ਨਾਲ ਨਵਾਜੇ ਜਾ ਚੁੱਕੇ ਹਨ।


    ਖਿਡਾਰੀਆਂ ਦੇ ਸਫ਼ਲ ਪ੍ਰਦਰਸ਼ਨ ਵਿੱਚ ਕੋਚਾਂ ਦੇ ਅਹਿਮ ਯੋਗਦਾਨ ਨੂੰ ਨਿਯਮਾਂ ਅਨੁਸਾਰ ਮਾਨਤਾ ਦਿੱਤੀ ਗਈ ਹੈ ਅਤੇ ਅਜਿਹਾ ਕੋਈ ਵੀ ਕੋਚ ਹੁਣ ਇੱਕ ਅਧਿਕਾਰੀ ਦੇ ਰੂਪ ਵਿੱਚ ਤੱਰਕੀ ਦੇ ਯੋਗ ਮੰਨਿਆਂ ਜਾਏਗਾ ਜਿਸ ਕੋਲੋਂ ਸਿਖਲਾਈ ਪ੍ਰਾਪਤ ਕਰਕੇ ਖਿਡਾਰੀਆਂ ਦਾ ਓਲੰਪਿਕ ਖੇਡਾਂ/ਵਿਸ਼ਵ ਕੱਪ/ਵਿਸ਼ਵ ਚੈਪੀਅਨਸ਼ਿਪ/ਏਸ਼ੀਆਈ ਖੇਡਾਂ/ਰਾਸ਼ਟਰਮੰਡਲ ਖੇਡਾਂ ਵਿੱਚ ਘੱਟੋ ਘੱਟ ਤਿੰਨ ਵਾਰ ਮੈਡਲ ਜੇਤੂ ਪ੍ਰਦਰਸ਼ਨ ਰਿਹਾ ਹੋਵੇਗਾ ਜਿਸ ਵਿੱਚ ਓਲੰਪਿਕ ਖੇਡਾਂ ਵਿੱਚ ਘੱਟੋ ਘਟ ਇੱਕ ਮੈਡਲ ਜਿੱਤਣਾ ਵੀ ਸ਼ਾਮਲ ਹੈ।


    ਇਹ ਉਦਾਰ ਪ੍ਰੋਤਸਾਹਨ ਨੀਤੀ ਦੇਸ਼ ਦੇ ਪ੍ਰਤਿਭਾਸ਼ਾਲੀ ਖਿਡਾਰੀਆਂ/ਕੋਚਾਂ ਲਈ ਇੱਕ ਪ੍ਰੋਤਸਾਹਨ ਦੇ ਰੂਪ ਵਿੱਚ ਕੰਮ ਕਰੇਗੀ ਅਤੇ ਇਸ ਦੇ ਨਾਲ ਹੀ ਇਹ ਦੇਸ਼ ਵਿੱਚ ਖੇਡਾਂ ਨੂੰ ਉਤਸ਼ਾਹਿਤ ਕਰਨ ਲਈ ਰੇਲਵੇ ਦੀ ਪ੍ਰਤੀਬਧੱਤਾ ਨੂੰ ਦਰਸਾਉਂਦੀ ਹੈ।


    ਰਾਸ਼ਟਰਮੰਡਲ ਖੇਡ 2018 ਦੇ ਮੈਡਲ ਜੇਤੂਆਂ ਲਈ ਰੇਲਵੇ ਖੇਡ ਪ੍ਰੋਮੋਸ਼ਨ ਬੋਰਡ ਵੱਲੋਂ ਅਪ੍ਰੈਲ 2018 ਵਿੱਚ ਰਾਸ਼ਟਰੀ ਰੇਲ ਮਿਊਜ਼ੀਅਮ ਵਿੱਚ ਆਯੋਜਿਤ ਅਭਿਨੰਦਨ ਸਮਾਰੋਹ ਵਿੱਚ ਸ਼੍ਰੀ ਪਿਊਸ਼ ਗੋਇਲ ਨੇ ਐਲਾਨ ਕੀਤਾ ਸੀ ਕਿ ਰੇਲਵੇ ਸ਼ਾਨਦਾਰ ਪ੍ਰਦਰਸ਼ਨ ਕਰਨ ਵਾਲੇ ਰੇਲਵੇ ਦੇ ਐਥਲੀਟਾਂ ਦੀਆਂ ਜਾਇਜ਼ ਮੰਗਾਂ ਨੂੰ ਪੂਰਾ ਕਰਨ ਲਈ ਜਲਦੀ ਹੀ ਇੱਕ ਪ੍ਰੋਤਸਾਹਨ ਨੀਤੀ ਦਾ ਐਲਾਨ ਕਰੇਗੀ ਜਿਸ ਦੇ ਤਹਿਤ ਨਾ ਕੇਵਲ ਖਿਡਾਰੀਆਂ ਵੱਲੋਂ ਜਿੱਤੇ ਗਏ ਮੈਡਲਾਂ, ਬਲਕਿ ਉਨ੍ਹਾਂ ਵੱਲੋਂ ਇਸ ਦਿਸ਼ਾ ਵਿੱਚ ਕੀਤੇ ਗਏ ਅਥੱਕ ਯਤਨਾਂ ਨੂੰ ਵੀ ਨਿਯਮਾਂ ਅਨੁਸਾਰ ਮਾਨਤਾ ਦਿੱਤੀ ਜਾਵੇਗੀ । ਮੰਤਰੀ ਨੇ ਸਫ਼ਲ ਖਿਡਾਰੀਆਂ ਨੂੰ ਤਿਆਰ ਕਰਨ ਵਿੱਚ ਕੋਚਾਂ ਦੀ ਅਹਿਮ ਭੂਮਿਕਾ ਨੂੰ ਵੀ ਉਜਾਗਰ ਕੀਤਾ ਸੀ।


    *****


    ਐੱਸਵੀਐੱਸ/ਐੱਮਕੇਵੀ/ਈਐੱਨਐੱਸ

    
    
    (Release ID: 1541516) Visitor Counter : 1