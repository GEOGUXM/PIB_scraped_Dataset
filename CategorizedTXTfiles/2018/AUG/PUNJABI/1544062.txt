      ਵਣਜ ਤੇ ਉਦਯੋਗ ਮੰਤਰਾਲਾ

      ਭਾਰਤ ਕੇਨੀਆ ਸੰਯੁਕਤ ਵਪਾਰ ਕਮੇਟੀ ਦੀ ਬੈਠਕ ਨੈਰੋਬੀ ਵਿੱਚ ਹੋਈ
      Posted On: 27 AUG 2018 6:23PM by PIB Chandigarh


    India - Kenya Joint Trade Committee meetingheld in Nairobi


    ਭਾਰਤ ਕੇਨੀਆ ਸੰਯੁਕਤ ਵਪਾਰ ਕਮੇਟੀ ਦੀ ਬੈਠਕ ਨੈਰੋਬੀ ਵਿੱਚ ਹੋਈ


    


    ਸੁਰੇਸ਼ ਪ੍ਰਭੂ ਅਤੇ ਪੀਟਰ ਮੁਨੀਆ ਨੇ ਭਾਰਤ-ਕੇਨੀਆ ਸੰਯੁਕਤ ਵਪਾਰ ਕਮੇਟੀ ਦੀ ਅੱਠਵੀਂ ਬੈਠਕ ਦੌਰਾਨ ਦਸਤਾਵੇਜ਼ਾਂ ਦਾ ਅਦਾਨ-ਪ੍ਰਦਾਨ ਕੀਤਾ


    ਭਾਰਤ-ਕੇਨੀਆ ਸੰਯੁਕਤ ਵਪਾਰ ਕਮੇਟੀ ਦੀ ਅੱਠਵੀਂ ਬੈਠਕ 22 ਤੋਂ 25 ਅਗਸਤ ਤੱਕ ਕੇਨੀਆ ਦੇ ਨੈਰੋਬੀ ਵਿੱਚ ਹੋਈ। ਕੇਂਦਰੀ ਵਣਜ ਤੇ ਉਦਯੋਗ ਅਤੇ ਨਾਗਰਿਕ ਹਵਾਬਾਜ਼ੀ ਮੰਤਰੀ ਸੁਰੇਸ਼ ਪ੍ਰਭੂ ਅਤੇ ਕੇਨੀਆ ਸਰਕਾਰ ਦੇ ਉਦਯੋਗ, ਵਪਾਰ ਅਤੇ ਸਹਿਕਾਰਿਤਾ ਮੰਤਰੀ ਸ਼੍ਰੀ ਪੀਟਰ ਮੁਨੀਆ ਨੇ ਬੈਠਕ ਦੀ ਸਹਿ-ਪ੍ਰਧਾਨਗੀ ਕੀਤੀ।


    ਮੀਟਿੰਗਾਂ ਦੌਰਾਨ ਚਰਚਾ ਵਿੱਚ ਕੇਨੀਆ ਦੇ ਖ਼ੁਰਾਕ ਸੁਰੱਖਿਆ, ਕਿਫ਼ਾਇਤੀ ਆਵਾਸ, ਸਰਬ ਵਿਆਪੀ ਸਿਹਤ ਸੇਵਾਵਾਂ ਅਤੇ ਨਿਰਮਾਣ ਸਬੰਧੀ ਬਿਗ ਫੋਰ ਏਜੰਡਾ ਦੇ ਲਾਗੂ ਕਰਨ ਵਿੱਚ ਭਾਰਤ ਦਾ ਯੋਗਦਾਨ, ਦੁਵੱਲੇ ਵਪਾਰ ਦਾ ਵਿਸਤਾਰ ਅਤੇ ਉਸ ਵਿੱਚ ਵਿਵਿਧਤਾ, ਅੰਤਰਰਾਸ਼ਟਰੀ ਸੌਰ ਗਠਬੰਧਨ ਵਿੱਚ ਸ਼ਾਮਲ ਹੋਣ ਦੀ ਕੇਨੀਆ ਦੀ ਤਤਪਰਤਾ, ਬਿਜਲੀ ਸੰਚਾਰ ਵਿੱਚ ਭਾਰਤ ਸਰਕਾਰ ਵੱਲੋਂ ਵਿਸਤਾਰਿਤ 220 ਮਿਲੀਅਨ ਅਮਰੀਕੀ ਡਾਲਰ ਤੋਂ ਅਧਿਕ ਦੀਆਂ ਕ੍ਰੈਡਿਟ ਲਾਈਨਾਂ ਦਾ ਲਾਗੂ ਕਰਨ, ਲਘੂ, ਮੱਧ ਅਤੇ ਸੂਖਮ ਉਦਯੋਗਾਂ ਦਾ ਵਿਕਾਸ, ਰਿਵੇਟੈਕਸ ਕਾਰਖਾਨਿਆਂ ਦੀ ਬਹਾਲੀ ਅਤੇ ਖੇਤੀ ਮਸ਼ੀਨੀਕਰਨ, ਉੱਚ ਪੱਧਰੀ ਵਿਚਾਰ ਵਟਾਂਦਰੇ ਦੌਰਾਨ ਕੀਤੇ ਗਏ ਫ਼ੈਸਲਿਆਂ ਦਾ ਲਾਗੂ ਕਰਨ, ਸਿਹਤ ਖੇਤਰ, ਨੀਲੀ ਅਰਥਵਿਵਸਥਾ ਅਤੇ ਕ੍ਰਿਸ਼ੀ ਪ੍ਰੋਸੈਸਿੰਗ ਖੇਤਰਾਂ ਵਿੱਚ ਸਹਿਯੋਗ, ਡਬਲਿਊਟੀਓ ਨਾਲ ਸਬੰਧਤ ਮੁੱਦੇ ਅਤੇ ਭਾਰਤ ਵੱਲੋਂ ਪ੍ਰਦਾਨ ਕੀਤੇ ਜਾਣ ਵਾਲੇ ਸਿਖਲਾਈ ਅਤੇ ਸਮਰੱਥਾ ਨਿਰਮਾਣ ਪ੍ਰੋਗਰਾਮ ਸ਼ਾਮਲ ਸਨ।


    ਸ਼੍ਰੀ ਪ੍ਰਭੂ ਨੇ ਇਸ ਮੌਕੇ ’ਤੇ ਆਪਣੇ ਸੰਬੋਧਨ ਵਿੱਚ ਕੇਨੀਆ ਦੀਆਂ ਜਰੂਰਤਾਂ ਨੂੰ ਧਿਆਨ ਵਿੱਚ ਰੱਖਦਿਆਂ ਉੱਥੇ ਨਿਰਯਾਤ ਕੀਤੇ ਜਾਣ ਵਾਲੇ ਉਤਪਾਦਾਂ ਲਈ ਅਧਿਕ ਖੋਜ ਅਤੇ ਵਿਕਾਸ ਕੰਮਾਂ ’ਤੇ ਜ਼ੋਰ ਦਿੱਤਾ। ਉਨ੍ਹਾਂ ਨੇ ਭਾਰਤੀ ਕਾਰੋਬਾਰੀਆਂ ਨੂੰ ਅਪੀਲ ਕੀਤੀ ਉਹ ਕੇਨੀਆ ਦੇ ਨਾਲ ਦੁਵੱਲੇ ਵਪਾਰ ਸਹਿਯੋਗ ਦੇ ਪ੍ਰਾਥਮਿਕ ਖੇਤਰਾਂ ਦੀ ਪਹਿਚਾਣ ਲਈ ਬਜ਼ਾਰ ਸਰਵੇਖਣ ਕਰਵਾਉਣ। ਸ਼੍ਰੀ ਪ੍ਰਭੂ ਨੇ ਇਸ ਮੌਕੇ ’ਤੇ ਕੇਨੀਆ ਵਿੱਚ ਵੱਸੇ ਭਾਰਤੀ ਭਾਈਚਾਰੇ ਦੇ ਲੋਕਾਂ ਨਾਲ ਸੰਵਾਦ ਕੀਤਾ ਅਤੇ ਉਨ੍ਹਾਂ ਨੇ ਭਾਰਤ ਸਰਕਾਰ ਦੀਆਂ ਉਪਲੱਬਧੀਆਂ ਅਤੇ ਉਸ ਵੱਲੋਂ ਸ਼ੁਰੂ ਕੀਤੀਆਂ ਗਈਆਂ ਵੱਖ-ਵੱਖ ਵਿਕਾਸ ਗਤੀਵਿਧੀਆਂ ਦੀ ਜਾਣਕਾਰੀ ਦਿੱਤੀ।


    ਨੈਰੋਬੀ ਪ੍ਰਵਾਸ ਦੌਰਾਨ ਸ਼੍ਰੀ ਪ੍ਰਭੂ ਨੇ ਕੇਨੀਆ ਦੇ ਰਾਸ਼ਟਰਪਤੀ ਉਹੁਰੂ ਕੇਨਿਯਾਟਾ ਅਤੇ ਉਪ ਰਾਸ਼ਟਰਪਤੀ ਸ਼੍ਰੀ ਵਿਲੀਅਮ ਰੂਟੋ ਨਾਲ ਵੀ ਮੁਲਾਕਾਤ ਕੀਤੀ। ਵਣਜ ਅਤੇ ਉਦਯੋਗ ਮੰਤਰਾਲੇ ਦੇ ਕਈ ਸੀਨੀਅਰ ਅਧਿਕਾਰੀ ਅਤੇ ਵਪਾਰੀਆਂ ਦਾ ਵਫ਼ਦ ਵੀ ਸ਼੍ਰੀ ਪ੍ਰਭੂ ਦੇ ਨਾਲ ਨੈਰੋਬੀ ਗਿਆ ਸੀ।


    ਹਿੰਦ ਮਹਾਸਾਗਰ ਖੇਤਰ ਵਿੱਚ ਗੁਆਂਢੀ ਦੇਸ਼ ਹੋਣ ਦੇ ਨਾਤੇ ਭਾਰਤ ਅਤੇ ਕੇਨੀਆ ਵਿੱਚ ਲੰਮੇ ਸਮੇਂ ਤੋਂ ਵਪਾਰਕ ਰਿਸ਼ਤੇ ਬਣੇ ਹੋਏ ਹਨ। ਦੋਹਾਂ ਦੇਸ਼ਾਂ ਦੇ ਲੋਕਾਂ ਦਰਮਿਆਨ ਨਜਦੀਕੀ ਸੰਪਰਕ ਰਿਹਾ ਹੈ। ਭਾਰਤ, ਕੇਨੀਆ ਦਾ ਸੱਭ ਤੋਂ ਵੱਡਾ ਵਪਾਰਕ ਸਾਂਝੇਦਾਰ ਹੋਣ ਦੇ ਨਾਲ ਹੀ ਕੇਨੀਆ ਵਿੱਚ ਵਿਦੇਸ਼ੀ ਨਿਵੇਸ਼ ਦੇ ਮਾਮਲਿਆਂ ਵਿੱਚ ਦੂਜਾ ਸੱਭ ਤੋਂ ਵੱਡਾ ਦੇਸ਼ ਹੈ। ਭਾਰਤ-ਕੇਨੀਆ ਸੰਯੁਕਤ ਵਪਾਰ ਕਮੇਟੀ ਦੀ ਪਿਛਲੀ ਬੈਠਕ ਫਰਵਰੀ, 2015 ਵਿੱਚ ਨਵੀਂ ਦਿੱਲੀ ਵਿੱਚ ਹੋਈ ਸੀ।


    ***

    
    
    (Release ID: 1544062) Visitor Counter : 1