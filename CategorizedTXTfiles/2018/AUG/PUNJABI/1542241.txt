      ਵਣਜ ਤੇ ਉਦਯੋਗ ਮੰਤਰਾਲਾ

      ਸਰਕਾਰੀ ਈ-ਮਾਰਕੀਟਪਲੇਸ (ਜੈੱਮ) ਨੂੰ ਕੱਲ੍ਹ ਦੋ ਵਰ੍ਹੇ ਪੂਰੇ ਹੋ ਜਾਣਗੇ, 6.16 ਲੱਖ ਤੋਂ ਜ਼ਿਆਦਾ ਲੈਣ-ਦੇਣ ਜਰੀਏ ਜੀਐੱਮਵੀ ਦੇ ਰੂਪ ਵਿੱਚ 10,000 ਕਰੋੜ ਰੁਪਏ ਤੋਂ ਜ਼ਿਆਦਾ ਪ੍ਰਾਪਤ ਕੀਤੇ ਹਨ
      Posted On: 08 AUG 2018 4:44PM by PIB Chandigarh


    Government E-Marketplace (Gem) Completes 2 Years Tomorrow; Grosses over Rs. 10,000 crore in GMVthrough morethan 6.16 lakh Transactions


    ਸਰਕਾਰੀ ਈ-ਮਾਰਕੀਟਪਲੇਸ (ਜੈੱਮ) ਨੂੰ ਕੱਲ੍ਹ ਦੋ ਵਰ੍ਹੇ ਪੂਰੇ ਹੋ ਜਾਣਗੇ, 6.16 ਲੱਖ ਤੋਂ ਜ਼ਿਆਦਾ ਲੈਣ-ਦੇਣ ਜਰੀਏ ਜੀਐੱਮਵੀ ਦੇ ਰੂਪ ਵਿੱਚ 10,000 ਕਰੋੜ ਰੁਪਏ ਤੋਂ ਜ਼ਿਆਦਾ ਪ੍ਰਾਪਤ ਕੀਤੇ ਹਨ


    ਰਾਸ਼ਟਰੀ ਜਨਤਕ ਖ਼ਰੀਦ ਪੋਰਟਲ ‘ਸਰਕਾਰੀ ਈ-ਮਾਰਕੀਟਪਲੇਸ (ਜੈੱਮ)’ ਦੇ ਕੱਲ੍ਹ ਦੋ ਵਰ੍ਹੇ ਪੂਰੇ ਹੋ ਜਾਣਗੇ। ਇਸ ਦੀ ਸ਼ੁਰੂਆਤ 9 ਅਗਸਤ, 2016 ਨੂੰ ਕੀਤੀ ਗਈ ਸੀ ਜਿਸ ਦਾ ਉਦੇਸ਼ ਸਰਕਾਰਦੇ ਲਈ ਇੱਕ ਖੁੱਲ੍ਹਾ ਪਾਰਦਰਸ਼ੀ ਤੇ ਪ੍ਰਭਾਵਸ਼ਾਲੀ ਖਰੀਦ ਮੰਚ ਬਣਾਉਣਾ ਰਿਹਾ ਹੈ। ਆਪਣੀ ਸੰਖੇਪ ਯਾਤਰਾ ਵਿੱਚ ਜੈੱਮ ਨੇ ਕਈ ਉਪਲੱਬਧੀਆਂ ਹਾਸਲ ਕੀਤੀਆਂ ਹਨ ਜਿਨ੍ਹਾਂ ਵਿੱਚੋਂ ਕੁਝ ਹੇਠ ਲਿਖੀਆਂ ਹਨ:-

      * ‘ਜੈੱਮ’ ਨੇ ਆਪਣੇ ਮੰਚ ’ਤੇ 6.16 ਲੱਖ ਤੋਂ ਜ਼ਿਆਦਾ ਲੈਣ-ਦੇਣ ਰਾਹੀਂ ਕੁੱਲ ਵਪਾਰਕ ਮੁੱਲ ( Gross Merchandise Value ) (ਜੀਐੱਮਵੀ) ਦੇ ਰੂਪ ਵਿੱਚ 10,000 ਕਰੋੜ ਰੁਪਏ ਤੋਂ ਵੀ ਜ਼ਿਆਦਾ ਪ੍ਰਾਪਤ ਕੀਤੇ ਹਨ।
      * ‘ਜੈੱਮ’ ਨੇ 1.3 ਲੱਖ ਤੋਂ ਜ਼ਿਆਦਾ ਵਿਕ੍ਰੇਤਾਵਾਂ ਤੇ ਸੇਵਾ ਪ੍ਰਦਾਨ ਕਰਨ ਵਾਲਿਆਂ ਦੇ ਨੈੱਟਵਰਕ ਜਰੀਏ ਆਪਣੇ ਮੰਚ ’ਤੇ 4.2 ਲੱਖ ਤੋਂ ਵੀ ਜ਼ਿਆਦਾ ਉਤਪਾਦ ਉਪਲੱਬਧ ਕਰਵਾਏ ਹਨ।
      * ਇਨ੍ਹਾਂ ਉਤਪਾਦਾਂ ਦੀ ਖਰੀਦਾਰੀ ਇਸ ਮੰਚ ’ਤੇ ਰਜਿਸਟਰਡ 25,000 ਤੋਂ ਵੀ ਜ਼ਿਆਦਾ ਸਰਕਾਰੀ ਸੰਗਠਨਾਂ (ਕੇਂਦਰ ਸਰਕਾਰ ਤੇ ਰਾਜ ਸਰਕਾਰਾਂ ਦੇ ਸੰਗਠਨ ਅਤੇ ਪੀਐੱਸਯੂ) ਵੱਲੋਂ ਕੀਤੀ ਜਾ ਰਹੀ ਹੈ।
      * ਮਾਤਰਾ ਪੱਖੋਂ 40% ਤੋਂ ਵੀ ਜ਼ਿਆਦਾ ਲੈਣ-ਦੇਣ ਇਸ ਮੰਚ ’ਤੇ ਰਜਿਸਟਰਡ ਐੱਮਐੱਸਐੱਮਈ ਦੇ ਨਾਲ ਕੀਤੇ ਜਾਂਦੇ ਹਨ।
      * 36 ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਖਰੀਦਾਰ ਇਸ ਮੰਚ ’ਤੇ ਖਰੀਦਾਰੀ ਕਰ ਰਹੇ ਹਨ। 24 ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੇ ਆਪਣੇ-ਆਪਣੇ ਖੇਤਰਾਂ ਵਿੱਚ ਪ੍ਰਮੁੱਖ ਖਰੀਦ ਪੋਰਟਲ ਵਜੋਂ ਜੈੱਮ ਨੂੰ ਅਪਣਾਉਣ ਲਈ ਜੈੱਮ ਦੇ ਨਾਲ ਇੱਕ ਰਸਮੀ ਸਹਿਮਤੀ ਪੱਤਰ ’ਤੇ ਹਸਤਾਖ਼ਰ ਕੀਤੇ ਹਨ।
      * ਇਸ ਮੰਚ ’ਤੇ ਲੈਣ-ਦੇਣ ਵਿੱਚ 25% ਦੀ ਔਸਤ ਬੱਚਤ ਹੋਈ ਹੈ।
      * 28 ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ 40,000 ਤੋਂ ਵੀ ਜ਼ਿਆਦਾ ਖਰੀਦਾਰਾਂ ਤੇ ਵਿਕ੍ਰੇਤਾਵਾਂ ਨੂੰ ਸਿਖਲਾਈ ਦਿੱਤੀ ਗਈ ਹੈ, ਤਾਂ ਕਿ ਉਹ ਇਸ ਮੰਚ ’ਤੇ ਬਿਨਾ ਰੁਕਾਵਟ ਸੰਚਾਲਨ ਕਰ ਸਕਣ।
      * ‘ਜੈੱਮ’ ਆਮ ਵਰਤੋਂ ਵਾਲੀਆਂ ਵਸਤੂਆਂ ਤੇ ਸੇਵਾਵਾਂ ਦੀ ਖਰੀਦ ਲਈ ਕੇਂਦਰ ਤੇ ਰਾਜ ਸਰਕਾਰਾਂ ਦੇ ਮੰਤਰਾਲਿਆਂ ਤੇ ਵਿਭਾਗਾਂ, ਕੇਂਦਰੀ ਤੇ ਰਾਜ ਜਨਤਕ ਖੇਤਰ ਅੰਡਰਟੇਕਿੰਗਸ (ਸੀਪੀਐੱਸਯੂ ਤੇ ਐੱਸਪੀਐੱਸਯੂ) ਖ਼ੁਦਮੁਖ਼ਤਿਆਰ ਸੰਸਥਾਨਾਂ ਤੇ ਸਥਾਨਕ ਸੰਸਥਾਵਾਂ ਦੇ ਲਈ ਆਪਣੇ-ਆਪ ਵਿੱਚ ਇੱਕ ਮੁੰਕਮਲ ਸਿੰਗਲ ਔਨਲਾਈਨ ਮਾਰਕੀਟਪਲੇਸ ਹੈ।

    ***

    
    
    (Release ID: 1542241) Visitor Counter : 1
    
    
    
    
    

*