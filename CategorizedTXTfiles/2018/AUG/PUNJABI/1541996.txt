      ਵਣਜ ਤੇ ਉਦਯੋਗ ਮੰਤਰਾਲਾ

      ਸਟਾਰਟਅੱਪ ਇੰਡੀਆ ਦਾ ਅਕੈਡਮਿਕ ਗਠਬੰਧਨ ਪ੍ਰੋਗਰਾਮ
      Posted On: 06 AUG 2018 6:39PM by PIB Chandigarh


    Startup India’s Academia Alliance Programme


    ਸਟਾਰਟਅੱਪ ਇੰਡੀਆ ਦਾ ਅਕੈਡਮਿਕ ਗਠਬੰਧਨ ਪ੍ਰੋਗਰਾਮ


    ਦੇਸ਼ ਵਿੱਚ ਉੱਦਮਤਾ ਦੀ ਭਾਵਨਾ ਨੂੰ ਉਤਸ਼ਾਹਿਤ ਕਰਨ ਸਬੰਧੀ ਭਾਰਤ ਸਰਕਾਰ ਦੇ ਮਿਸ਼ਨ ਨੂੰ ਪੂਰਾ ਕਰਨ ਲਈ ਸਟਾਰਟ ਅੱਪ ਇੰਡੀਆ ਨੇ ‘ਸਟਾਰਟ ਅੱਪ ਅਕੈਡਮਿਕ ਗਠਬੰਧਨ’ ਪ੍ਰੋਗਰਾਮ ਸ਼ੁਰੂ ਕੀਤਾ ਹੈ ਜੋ ਅਕੈਡਮਿਕ ਵਿਦਵਾਨਾਂ ਅਤੇ ਸਮਾਨ ਕਾਰਜ ਖੇਤਰਾਂ (ਡੋਮੇਨ) ਵਿੱਚ ਕੰਮ ਕਰ ਰਹੇ ਸਟਾਰਟਅੱਪਸ ਦਰਮਿਆਨ ਇੱਕ ਵਿਲੱਖਣ ਮਾਰਗਦਰਸ਼ਨ ਅਵਸਰ ਹੈ।


    ‘ਸਟਾਰਟ ਅੱਪ ਅਕੈਡਮਿਕ ਗਠਬੰਧਨ’ ਪ੍ਰੋਗਰਾਮ ਦਾ ਉਦੇਸ਼ ਵਿਗਿਆਨਕ ਖੋਜ ਅਤੇ ਉਸ ਦੇ ਉਦਯੋਗਿਕ ਲਾਗੂਕਰਨ ਵਿਚਲੇ ਅੰਤਰ ਨੂੰ ਘੱਟ ਕਰਨਾ ਹੈ, ਤਾਂ ਕਿ ਇਨ੍ਹਾਂ ਟੈਕਨੋਲੋਜੀਆਂ ਦੇ ਪ੍ਰਭਾਵ ਨੂੰ ਵਧਾਇਆ ਜਾ ਸਕੇ ਅਤੇ ਇਸ ਦੇ ਨਾਲ ਹੀ ਇਨ੍ਹਾਂ ਦੇ ਅਸਰ ਦਾ ਦਾਇਰਾ ਵਧਾਇਆ ਜਾ ਸਕੇ। ਅਕੈਡਮਿਕ ਅਤੇ ਉਦਯੋਗ ਜਗਤ ਦਰਮਿਆਨ ਇੱਕ ਪੁਲ ਸਿਰਜਿਤ ਕਰਦਿਆਂ ਇਸ ਗਠਬੰਧਨ ਦਾ ਉਦੇਸ਼ ਸਟਾਰਟਅੱਪ ਈਕੋਸਿਸਟਮ ਦੇ ਹਿਤਧਾਰਕਾਂ ਦਰਮਿਆਨ ਟਿਕਾਊ ਸੰਪਰਕ ਬਣਾਉਣਾ ਅਤੇ ਉਸ ਤੀਜੇ ਪਿਲਰ (ਥੰਮ) ਨੂੰ ਲਾਗੂ ਕਰਨਾ ਹੈ ਜਿਸ ‘ਤੇ ਸਟਾਰਟ ਅੱਪ ਇੰਡੀਆ ਦੀ ਕਾਰਜ ਯੋਜਨਾ ਅਧਾਰਤ ਹੈ ਅਰਥਾਤ ਉਦਯੋਗ ਸਿੱਖਿਆ ਸ਼ਾਸਤਰੀ ਸਾਂਝੇਦਾਰੀਆਂ ਅਤੇ ਇਨਕਿਊਬੇਸ਼ਨ।


    ‘ਸਟਾਰਟਅੱਪ ਅਕੈਡਮਿਕ ਗਠਬੰਧਨ’ ਲਈ ਬਿਨੈਪੱਤਰਾਂ ਨੂੰ ਸਟਾਰਟ ਅੱਪ ਇੰਡੀਆ ਹੱਬ ਜਰੀਏ ਪ੍ਰਾਪਤ ਕੀਤਾ ਗਿਆ। ਸਟਾਰਟਅੱਪ ਇੰਡੀਆਂ ਹੱਬ ਜਰੀਏ ਕੁੱਲ ਮਿਲਾ ਕੇ 133 ਬਿਨੈਪੱਤਰ ਸਬੰਧਤ ਸਟਾਰਟਅੱਪਸ ਤੋਂ ਪ੍ਰਾਪਤ ਹੋਏ ਜਿਨ੍ਹਾਂ ਵਿੱਚੋਂ 43 ਬਿਨੈਪੱਤਰਾਂ ਦੀ ਚੋਣ ਸੰਸਥਾਵਾਂ ਵੱਲੋਂ ਸੰਚਾਲਨ ਖੇਤਰਾਂ ਅਤੇ ਟੈਕਨੋਲੋਜੀ ਸੰਦਰਭ ਦੇ ਅਧਾਰ ‘ਤੇ ਕੀਤੀ ਗਈ । ਇਸ ਤਹਿਤ ਉਨ੍ਹਾਂ ਸਟਾਰਟਅੱਪਸ ਦਾ ਪਤਾ ਲਗਾਉਣ ‘ਤੇ ਵਿਸ਼ੇਸ਼ ਜ਼ੋਰ ਦਿੱਤਾ ਗਿਆ ਜੋ ਵੱਖ-ਵੱਖ ਖੇਤਰਾਂ ਦੀਆਂ ਗੰਭੀਰ ਸਮੱਸਿਆਵਾਂ ਸੁਲਝਾਉਣ ਲਈ ਇਨੋਵੇਟਿਵ ਸਮਾਧਾਨਾਂ ਦਾ ਇਸਤੇਮਾਲ ਕਰਦੇ ਹਨ।


    ਇਸ ਦਿਸ਼ਾ ਵਿੱਚ ਮਾਰਗਦਰਸ਼ਨ ਸਬੰਧੀ ਸੈਸ਼ਨ ਦੀ ਸ਼ੁਰੂਆਤ ਹੋ ਚੁੱਕੀ ਹੈ ਅਤੇ ਇਹ ਉਮੀਦ ਕੀਤੀ ਜਾ ਰਹੀ ਹੈ ਕਿ ਵੱਖ-ਵੱਖ ਖੇਤਰਾਂ ਵਿੱਚ ਕਾਰਜ ਅਨੁਭਵੀ ਖੋਜ ਵਿਦਵਾਨਾਂ ਦੀ ਮੁਹਾਰਤ ਅਤੇ ਅੰਤਰਦ੍ਰਿਸ਼ਟੀ ਤੋਂ ਸਟਾਰਟਅੱਪ ਨੂੰ ਬਹੁਤ ਲਾਭ ਪਹੁੰਚੇਗਾ ।


    ***

    
    
    (Release ID: 1541996) Visitor Counter : 2