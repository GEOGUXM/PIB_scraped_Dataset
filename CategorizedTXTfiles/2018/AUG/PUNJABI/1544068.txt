      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸੂਚਨਾ ਅਤੇ ਪ੍ਰਸਾਰਣ ਸਕੱਤਰ ਨੇ ਰੋਜ਼ਗਾਰ ਅਤੇ ਸਵੈ-ਰੋਜ਼ਗਾਰ ’ਤੇ ‘ਯੋਜਨਾ’ ਦਾ ਵਿਸ਼ੇਸ਼ ਅੰਕ ਜਾਰੀ ਕੀਤਾ
      Posted On: 24 AUG 2018 6:31PM by PIB Chandigarh


    Secretary Information & Broadcasting Releases “Yojana – Special Issue on Employment and Self Employment”


    ਸੂਚਨਾ ਅਤੇ ਪ੍ਰਸਾਰਣ ਸਕੱਤਰ ਨੇ ਰੋਜ਼ਗਾਰ ਅਤੇ ਸਵੈ-ਰੋਜ਼ਗਾਰ ’ਤੇ ‘ਯੋਜਨਾ’ ਦਾ ਵਿਸ਼ੇਸ਼ ਅੰਕ ਜਾਰੀ ਕੀਤਾ


    ਸੂਚਨਾ ਅਤੇ ਪ੍ਰਸਾਰਣ ਸਕੱਤਰ ਸ਼੍ਰੀ ਅਮਿਤ ਖਰੇ ਨੇ ਅੱਜ ਇੱਥੇ ਰੋਜ਼ਗਾਰ ਅਤੇ ਸਵੈ-ਰੋਜ਼ਗਾਰ ’ਤੇ ‘ਯੋਜਨਾ’ ਮੈਗਜ਼ੀਨ ਦੇ ਵਿਸ਼ੇਸ਼ ਅੰਕ ਨੂੰ ਜਾਰੀ ਕੀਤਾ। ਇਸ ਵਿਸ਼ੇਸ਼ ਅੰਕ ਦੇ ਵਿਸ਼ੇ ‘ਰੋਜ਼ਗਾਰ ਅਤੇ ਸਵੈ-ਰੋਜ਼ਗਾਰ’ ਦੀ ਚੋਣ ਹਾਲ ਦੀਆਂ ਰਿਪੋਰਟਾਂ ਅਤੇ ਅਰਥਸ਼ਾਸਤਰੀਆਂ ਦੀਆਂ ਇਨ੍ਹਾਂ ਟਿਪਣੀਆਂ ’ਤੇ ਅਧਾਰਤ ਸੀ ਕਿ ਰੋਜ਼ਗਾਰ ਸਬੰਧੀ ਅੰਕੜੇ ਦੇਸ਼ ਵਿੱਚ ਰੋਜ਼ਗਾਰ ਦੀ ਸਥਿਤੀ ਅਤੇ ਰੋਜ਼ਗਾਰ ਸਿਰਜਣ ਦੀ ਸਹੀ ਤਸਵੀਰ ਪੇਸ਼ ਨਹੀਂ ਕਰਦੇ।


    ਇਸ ਅੰਕ ਵਿੱਚ ਪ੍ਰਕਾਸ਼ਿਤ ਲੇਖ ਭਾਰਤ ਸਰਕਾਰ ਦੇ ਸਕੱਤਰਾਂ, ਫਿੱਕੀ ( FICCI ) ਜਿਹੇ ਪੇਸ਼ੇਵਰ ਸੰਗਠਨਾਂ ਦੇ ਮਾਹਰਾਂ ਅਤੇ ਨੀਤੀ ਆਯੋਗ ਦੇ ਮਾਹਰਾਂ ਵੱਲੋਂ ਲਿਖੇ ਗਏ ਹਨ ਅਤੇ ਲੇਖਾਂ ਵਿੱਚ ਵਿਸ਼ੇ ਦੇ ਵੱਖ-ਵੱਖ ਪੱਖਾਂ ਬਾਰੇ ਸੰਪੂਰਨ ਸਮੀਖਿਆ ਪ੍ਰਸਤੁਤ ਕੀਤੀ ਗਈ ਹੈ।


    ਇਸ ਵਿਸ਼ੇਸ਼ ਅੰਕ ਵਿੱਚ ਭਰੋਸੇਯੋਗ ਰੋਜ਼ਗਾਰ ਡੇਟਾ ਤੋਂ ਲੈ ਕੇ ਪੇਰੋਲ ਰਿਪੋਰਟਿੰਗ ਦੇ ਲਾਭ, ਸ਼ਹਿਰੀ ਅਤੇ ਗ੍ਰਾਮੀਣ ਖੇਤਰਾਂ ਵਿੱਚ ਰੋਜ਼ਗਾਰ ਦੇ ਮੌਕੇ ਸਿਰਜਣ ਤੋਂ ਲੈ ਕੇ ਰੋਜ਼ਗਾਰ ਦੇ ਨਵੇਂ ਇੰਜਣ ਵਜੋਂ ਐੱਮਐੱਸਐੱਮਈ, ਪ੍ਰਮੁੱਖ ਰੋਜ਼ਗਾਰ ਸਿਰਜਣਾ ਵਜੋਂ ਉੱਦਮਸ਼ੀਲਤਾ ਤੋਂ ਲੈ ਕੇ ਭਾਰਤੀ ਕਿਰਤ ਬਜ਼ਾਰ ਦੇ ਵੱਖ-ਵੱਖ ਪਹਿਲੂਆਂ ਦਾ ਵਿਸਤ੍ਰਿਤ ਵਿਸ਼ਲੇਸ਼ਣ ਕੀਤਾ ਗਿਆ ਹੈ। ਇਸ ਅੰਕ ਵਿੱਚ ਮੁਦਰਾ ਜਿਹੇ ਵੱਖ-ਵੱਖ ਪ੍ਰੋਗਰਾਮਾਂ ਨਾਲ ਸਬੰਧਤ ਸਫ਼ਲਤਾ ਦੀਆਂ ਕਹਾਣੀਆਂ ਨੂੰ ਵੀ ਸ਼ਾਮਲ ਕੀਤਾ ਗਿਆ ਹੈ।


    ਇਸ ਮੌਕੇ ’ਤੇ ਪ੍ਰਕਾਸ਼ਨ ਵਿਭਾਗ ਦੀ ਡਾਇਰੈਕਟਰ ਜਨਰਲ ਸ਼੍ਰੀਮਤੀ ਸਾਧਨਾ ਰਾਉਤ ਅਤੇ ਮੰਤਰਾਲੇ ਦੇ ਸੀਨੀਅਰ ਅਧਿਕਾਰੀ ਹਾਜ਼ਰ ਸਨ।


    ਯੋਜਨਾ, ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੇ ਪ੍ਰਕਾਸ਼ਨ ਵਿਭਾਗ ਵੱਲੋਂ ਪ੍ਰਕਾਸ਼ਿਤ ਕੀਤੀ ਜਾਣ ਵਾਲੀ ਵਿਸ਼ਾ ਅਧਾਰਤ ਮੈਗਜ਼ੀਨ ਹੈ। ਇਸ ਦਾ ਪ੍ਰਕਾਸ਼ਨ 13 ਭਾਸ਼ਾਵਾਂ ਵਿੱਚ ਕੀਤਾ ਜਾਂਦਾ ਹੈ ਅਤੇ ਇਸ ਦੀ ਸੰਯੁਕਤ ਪ੍ਰਸਾਰ ਸੰਖਿਆ ਲਗਭਗ ਦੋ ਲੱਖ ਹੈ। ਯੋਜਨਾ ਦੇ ਪਾਠਕ ਅੱਠ ਲੱਖ ਤੋਂ ਅਧਿਕ ਹਨ। ਇਹ ਮੈਗਜ਼ੀਨ ਨਿਯੋਜਨ ਅਤੇ ਵਿਕਾਸ ਸਬੰਧੀ ਵਿਸ਼ਿਆਂ ਅਤੇ ਦੇਸ਼ ਦੇ ਹੋਰ ਸਮਾਜਿਕ, ਆਰਥਿਕ ਵਿਸ਼ਿਆਂ ’ਤੇ ਚਰਚਾ ਦਾ ਮੰਚ ਪ੍ਰਦਾਨ ਕਰਦੀ ਹੈ ਅਤੇ ਵੱਖ-ਵੱਖ ਵਿਸ਼ਿਆਂ ’ਤੇ ਆਮ ਪਾਠਕਾਂ ਨੂੰ ਵਿਸ਼ਲੇਸ਼ਣ ਭਰਪੂਰ ਸਮੱਗਰੀ ਪ੍ਰਸਤੁਤ ਕਰਦੀ ਹੈ। ਪਿਛਲੇ ਇੱਕ ਸਾਲ ਵਿੱਚ ਇਸ ਮੈਗਜ਼ੀਨ ਨੇ ਨੋਟਬੰਦੀ, ਜੀਐੱਸਟੀ, ਸਮਾਜਿਕ ਸੁਰੱਖਿਆ, ਬੈਂਕਿੰਗ ਸੁਧਾਰ, ਕੇਂਦਰੀ ਬਜਟ 2018-19, ਭਾਰਤ ਦੀ ਵਿਕਾਸ ਯਾਤਰਾ, ਐੱਮਐੱਸਐੱਮਈ ਅਤੇ ਉਪਭੋਗਤਾ ਜਾਗਰੂਕਤਾ ਜਿਹੇ ਸਮਕਾਲੀਨ ਵਿਸ਼ਿਆਂ ’ਤੇ ਫੋਕਸ ਕੀਤਾ ਹੈ। ਆਪਣੇ-ਆਪਣੇ ਖੇਤਰਾਂ ਦੇ ਮਾਹਰਾਂ ਅਤੇ ਜਾਣੇ-ਮਾਣੇ ਲੇਖਕ ਇਸ ਮੈਗਜ਼ੀਨ ਵਿੱਚ ਲਿਖਦੇ ਹਨ। ਇਨ੍ਹਾਂ ਵਿੱਚ ਭਾਰਤ ਸਰਕਾਰ ਦੇ ਸਕੱਤਰ ਸ਼ਾਮਲ ਹਨ।


    ***

    
    
    (Release ID: 1544068) Visitor Counter : 1