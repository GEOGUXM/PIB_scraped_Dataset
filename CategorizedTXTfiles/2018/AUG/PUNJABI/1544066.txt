      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਏਅਰਲਾਈਨਜ਼ ਸੇਵਾ ਕਰਮਚਾਰੀਆਂ ਤੋਂ ਮਹਿਲਾ ਸਹਿਯੋਗੀਆਂ ਦੇ ਸਨਮਾਨ ਪ੍ਰਤੀ ਸੰਵੇਦਨਸ਼ੀਲ ਰਹਿਣ ਦੀ ਤਾਕੀਦ ਕੀਤੀ
      Posted On: 24 AUG 2018 6:29PM by PIB Chandigarh


    Smt Maneka Sanjay Gandhi urges airlines staff to remain sensitive to the dignity of female colleagues


    ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਏਅਰਲਾਈਨਜ਼ ਸੇਵਾ ਕਰਮਚਾਰੀਆਂ ਤੋਂ ਮਹਿਲਾ ਸਹਿਯੋਗੀਆਂ ਦੇ ਸਨਮਾਨ ਪ੍ਰਤੀ ਸੰਵੇਦਨਸ਼ੀਲ ਰਹਿਣ ਦੀ ਤਾਕੀਦ ਕੀਤੀ


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਪਬਲਿਕ ਅਤੇ ਨਿਜੀ ਦੋਹਾਂ ਖੇਤਰਾਂ ਦੀਆਂ ਏਅਰਲਾਈਨਜ਼ ਸੇਵਾਵਾਂ ਦੇ ਕਰਮਚਾਰੀਆਂ ਨੂੰ ਮਹਿਲਾ ਸਹਿਯੋਗੀਆਂ ਦੇ ਸਨਮਾਨ ਪ੍ਰਤੀ ਸੰਵੇਦਨਸ਼ੀਲ ਬਣਨ ਦੀ ਤਾਕੀਦ ਕੀਤੀ ਹੈ। ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਕੱਲ੍ਹ ਨਵੀਂ ਦਿੱਲੀ ਵਿੱਚ ਏਅਰ ਇੰਡੀਆ ਅਤੇ ਏਅਰ ਇੰਡੀਆ ਐਕਸਪ੍ਰੈੱਸ ਵਿੱਚ ਜਿਨਸੀ ਪਰੇਸ਼ਾਨੀ ਦੇ ਮਾਮਲਿਆਂ ਦੀ ਪ੍ਰਗਤੀ ਦੀ ਸਮੀਖੀਆ ਕਰ ਰਹੇ ਸਨ । ਬੈਠਕ ਵਿੱਚ ਪ੍ਰਸੋਨਲ ਅਤੇ ਸਿਖਲਾਈ ਵਿਭਾਗ, ਨਾਗਰਿਕ ਹਵਾਬਾਜ਼ੀ ਮੰਤਰਾਲੇ ਅਤੇ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਦੇ ਸੀਨੀਅਰ ਅਧਿਕਾਰੀ ਸ਼ਾਮਲ ਸਨ। ਏਅਰ ਇੰਡੀਆ ਦੇ ਪ੍ਰਧਾਨ ਅਤੇ ਪ੍ਰਬੰਧਨ ਡਾਇਰੈਕਟਰ ਨੇ ਦੱਸਿਆ ਕਿ ਵੱਖ-ਵੱਖ ਆਈਸੀਸੀ ਵਿੱਚ 12 ਮਾਮਲੇ ਚੱਲ ਰਹੇ ਹਨ। ਇਹ ਵੀ ਦੱਸਿਆ ਗਿਆ ਕਿ ਨਿਜੀ ਏਅਰਲਾਈਨਾਂ ਨਾਲ ਸਬੰਧਤ ਅਨੇਕ ਮਾਮਲਿਆਂ ਨੂੰ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਵੱਲੋਂ ਨਾਗਰਿਕ ਹਵਾਬਾਜ਼ੀ ਮੰਤਰਾਲੇ ਨੂੰ ਭੇਜਿਆ ਗਿਆ। ਮਾਮਲਿਆਂ ਦੀ ਸਮੀਖਿਆ ਕਰਨ ਅਤੇ ਆਈਸੀਸੀ ਵੱਲੋਂ ਕੀਤੇ ਗਏ ਕੰਮਾਂ ਦੀ ਪ੍ਰਗਤੀ ਦੀ ਸਮੀਖਿਆ ਕਰਨ ਦੇ ਬਾਅਦ ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਕਿਹਾ ਕਿ ਜਿਨਸੀ ਪਰੇਸ਼ਾਨੀ ਦੇ ਮਾਮਲਿਆਂ ਦੇ ਨਾਲ-ਨਾਲ ਕੁਝ ਮਹਿਲਾ ਕਰਮਚਾਰੀ ਜਿਨਸੀ ਪਰੇਸ਼ਾਨੀ ਦੀ ਆੜ ਵਿੱਚ ਪ੍ਰਸ਼ਾਸਨਿਕ ਸੁਭਾਅ ਦੀਆਂ ਸ਼ਿਕਾਇਤਾਂ ਦਰਜ ਕਰਵਾਉਂਦੀਆਂ ਹਨ । ਆਈਸੀਸੀ ਲਈ ਇਨ੍ਹਾਂ ਮਾਮਲਿਆਂ ਨੂੰ ਤੇਜ਼ੀ ਨਾਲ ਨਿਪਟਾਉਣਾ ਮਹਤੱਵਪੂਰਨ ਹੈ। ਇਸ ਨਾਲ ਸਹੀ ਸ਼ਿਕਾਇਤ ਕਰਨ ਵਾਲੀਆਂ ਮਹਿਲਾਵਾਂ ਨੂੰ ਸਮੱਸਿਆ ਦੇ ਸਮਾਧਾਨ ਲਈ ਉਚਿਤ ਪ੍ਰਸ਼ਾਸਨਿਕ / ਕਾਨੂੰਨੀ ਵਿਵਸਥਾ ਦੀ ਤਲਾਸ਼ ਕਰਨ ਵਿੱਚ ਮਦਦ ਮਿਲੇਗੀ। ਇਸ ਨਾਲ ਆਈਸੀਸੀ ਨੂੰ ਵੀ ਅਸਲੀ ਮਾਮਲਿਆਂ ’ਤੇ ਫੋਕਸ ਕਰਨ ਵਿੱਚ ਮਦਦ ਮਿਲੇਗੀ। ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਨੇ ਦੱਸਿਆ ਕਿ ਕਰਮਚਾਰੀ ਅਤੇ ਸਿਖਲਾਈ ਵਿਭਾਗ ਨੇ ਆਪਣੇ ਨਿਰਦੇਸ਼ਾਂ ਵਿੱਚ ਜਿਨਸੀ ਪਰੇਸ਼ਾਨੀ ਦੇ ਮਾਮਲਿਆਂ ਵਿੱਚ ਕਈ ਤੁਰੰਤ ਰਾਹਤ ਉਪਾਵਾਂ ਦੀ ਵਿਵਸਥਾ ਕੀਤੀ ਹੈ, ਜੋ ਆਈਸੀਸੀ ਵੱਲੋਂ ਜ਼ਰੂਰਤ ਹੋਣ ’ਤੇ ਸ਼ਿਕਾਇਤ ਕਰਤਾ ਨੂੰ ਪ੍ਰਦਾਨ ਕਰਨੇ ਚਾਹੀਦੇ ਹਨ ।


    ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਕਿਹਾ ਕਿ ਉਡਾਨ ਖੇਤਰ ਵਿੱਚ ਵਿਸਤਾਰ ਹੋਇਆ ਹੈ ਅਤੇ ਇਹ ਖੇਤਰ ਆਪਣੇ ਕਾਰਜਬਲ ਵਿੱਚ ਸਮਾਵੇਸ਼ੀ ਬਣ ਗਿਆ ਹੈ। ਇਹ ਖੇਤਰ ਮੱਧ ਵਰਗ ਦੀ ਪਹੁੰਚ ਯੋਗ ਬਣ ਗਿਆ ਹੈ। ਹੁਣ ਇਹ ਕੇਵਲ ਉੱਚ ਸ਼੍ਰੇਣੀ ਦੇ ਲੋਕਾਂ ਲਈ ਬਣਿਆ ਵਿਸ਼ੇਸ਼ ਖੇਤਰ ਨਹੀਂ ਰਹਿ ਗਿਆ ਹੈ ਜਿਵੇਂ ਕਿ 70 ਅਤੇ 80 ਦੇ ਦਹਾਕਿਆਂ ਵਿੱਚ ਸਮਝਿਆ ਜਾਂਦਾ ਸੀ। ਇਸ ਸਮਾਵੇਸ਼ੀ ਕਾਰਜਬਲ ਅਤੇ ਯਾਤਰੀਆਂ ਨੂੰ ਦੇਖਦਿਆਂ ਉਡਾਨ ਸੇਵਾ ਖੇਤਰ ਦੇ ਪੁਰਸ਼ ਕਰਮਚਾਰੀਆਂ, ਵਿਸ਼ੇਸ਼ਕਰ ਪਾਇਲਟਾਂ ਲਈ ਇਹ ਮਹੱਤਵਪੂਰਨ ਹੈ ਕਿ ਇਹ ਮਹਿਲਾ ਸਹਿਯੋਗ ਦੇ ਬਾਰੇ ਵਿੱਚ ਆਪਣੀਆਂ ਧਾਰਨਾਵਾਂ ਵਿੱਚ ਅਧਿਕ ਸੰਵੇਦਨਸ਼ੀਲ ਬਣਨ । ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਨੇ ਏਅਰ ਇੰਡੀਆ ਦੇ ਪ੍ਰਧਾਨ ਅਤੇ ਪ੍ਰਬੰਧ ਡਾਇਰੈਕਟਰ ਨੂੰ ਪੁਰਸ਼ ਕਰਮਚਾਰੀਆਂ ਨੂੰ ਸੰਵੇਦਨਸ਼ੀਲ ਬਣਾਉਣ ਦਾ ਅਨੁਰੋਧ ਕੀਤਾ ਤਾਂ ਕਿ ਮਹਿਲਾ ਕਰਮਚਾਰਨਾਂ ਕਿਸੇ ਵੀ ਤਰ੍ਹਾਂ ਨਾਲ ਆਪਣੇ ਆਪ ਨੂੰ ਧਮਕੀ ਤੋਂ ਡਰੀਆਂ/ਅਸੁਰੱਖਿਅਤ ਮਹਿਸੂਸ ਨਾ ਕਰਨ। ਉਨ੍ਹਾਂ ਨੇ ਨਾਗਰਿਕ ਉਡਾਨ ਮੰਤਰਾਲੇ ਨੂੰ ਨਿਜੀ ਏਅਰ ਲਾਈਨਾਂ ਨੂੰ ਵੀ ਅਜਿਹਾ ਕਰਨ ਦੇ ਨਿਰਦੇਸ਼ ਦੇਣ ਨੂੰ ਕਿਹਾ।


    *****

    
    
    (Release ID: 1544066) Visitor Counter : 1