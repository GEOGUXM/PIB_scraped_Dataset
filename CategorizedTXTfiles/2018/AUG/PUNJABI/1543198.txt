      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵੱਲੋਂ ਵਿਸ਼ਵ ਬਾਇਓਫਿਊਲ ਦਿਵਸ-2018 ਦੇ ਸਮਾਰੋਹ ਨੂੰ ਸੰਬੋਧਨ ਦਾ ਮੂਲ-ਪਾਠ
      Posted On: 14 AUG 2018 5:36PM by PIB Chandigarh


    Text of PM's speech at the inauguration of World Biofuel Day-2018


    ਪ੍ਰਧਾਨ ਮੰਤਰੀ ਵੱਲੋਂ ਵਿਸ਼ਵ ਬਾਇਓਫਿਊਲ ਦਿਵਸ -2018 ਦੇ ਸਮਾਰੋਹ ਨੂੰ ਸੰਬੋਧਨ ਦਾ ਮੂਲ-ਪਾਠ


    ਇੱਥੇ ਹਾਜ਼ਰ, ਸਮਾਜ ਦੇ ਵੱਖ-ਵੱਖ ਖੇਤਰਾਂ ਨਾਲ ਜੁੜੇ ਹੋਏ ਸਾਰੇ ਦੇਵੀਓ ਅਤੇ ਸੱਜਣੋਂ !


    ਸਾਥੀਓ , ਅਗਸਤ ਦਾ ਇਹ ਮਹੀਨਾ ਆਪਣੇ-ਆਪ ਵਿੱਚ ਪਵਿੱਤਰਤਾ ਅਤੇ ਸੰਕਲਪ ਦਾ ਵਾਤਾਵਰਨ ਲੈ ਕੇ ਆਉਂਦਾ ਹੈ। ਇਹ ਕ੍ਰਾਂਤੀ ਦਾ, ਦੇਸ਼ ਦੀ ਅਜ਼ਾਦੀ ਲਈ ਆਪਣੇ ਆਪ ਨੂੰ ਸਮਰਪਤ ਕਰਨ ਵਾਲੇ ਸੈਨਾਨੀਆਂ ਨੂੰ ਯਾਦ ਕਰਨ ਦਾ ਮਹੀਨਾ ਹੁੰਦਾ ਹੈ। ਅਜ਼ਾਦੀ ਦਿਵਸ ਦੇ ਨਾਲ ਹੀ ਇਸ ਮਹੀਨੇ ਵਿੱਚ ਅਨੇਕ ਤਿਉਹਾਰ ਆਉਂਦੇ ਹਨ ਜੋ ਸਾਡੇ ਸਮਾਜਕ ਅਤੇ ਸੱਭਿਆਚਾਰਕ ਜੀਵਨ ਨੂੰ ਸਮ੍ਰਿੱਧ ਬਣਾਉਂਦੇ ਹਨ । ਆਉਣ ਵਾਲੇ ਸਾਰੇ ਤਿਉਹਾਰਾਂ ਲਈ ਮੈਂ ਆਪ ਸਭ ਨੂੰ ਬਹੁਤ-ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ ।


    ਸਾਡੀ ਪਰੰਪਰਾ ਵਿੱਚ , ਸਾਡੇ ਉਤਸਵ ਵਿੱਚ , ਸਾਡੇ ਤਿਓਹਾਰਾਂ ਵਿੱਚ ਕੁਦਰਤ ਦਾ , ਵਾਤਾਵਰਨ ਦਾ ਬਹੁਤ ਹੀ ਉੱਚਾ ਸਥਾਨ ਹੈ। ਅੱਜ ਦਾ ਇਹ ਪ੍ਰਬੰਧ ਵੀ ਕੁਦਰਤ , ਵਾਤਾਵਰਨ ਅਤੇ ਆਧੁਨਿਕ ਪਰੰਪ‍ਰਾਵਾਂ ਨਾਲ ਜੁੜਿਆ ਹੋਇਆ ਹੈ । ਮੈਂ ਤੁਹਾਨੂੰ ਸਾਰਿਆਂ ਨੂੰ ਵਿਸ਼ਵ ਬਾਇਓਫਿਊਲ ਦਿਵਸ ਦੀ ਵਧਾਈ ਦਿੰਦਾ ਹਾਂ ।


    ਸਾਥੀਓ , ਸਵਾ ਸੌ ਕਰੋਡ਼ ਦੇਸ਼ਵਾਸੀਆਂ ਦੇ ਜੀਵਨ ਨੂੰ ਕਿਵੇਂ ਬਿਹਤਰ ਕੀਤਾ ਜਾ ਸਕੇ , ਇਸ ਲਈ ਸਰਕਾਰ ਅਨੇਕ ਕਦਮ ਉਠਾ ਰਹੀ ਹੈ , ਲਗਾਤਾਰ ਕੋਸ਼ਿਸ਼ ਕਰ ਰਹੀ ਹੈ , ਨਵੀਂਆਂ-ਨਵੀਂਆਂ ਯੋਜਨਾਵਾਂ ਬਣਾ ਰਹੀ ਹੈ। ਪਿੰਡਾਂ ਦੀ ਅਰਥਵਿਵਸਥਾ ਨੂੰ ਤਾਕਤਵਰ ਬਣਾਉਣਾ , ਪਿੰਡਾਂ ਦੇ ਕਿਸਾਨਾਂ ਦੀ ਕਮਾਈ ਵਧਾਉਣਾ , ਪੈਟਰੋਲ , ਡੀਜ਼ਲ , ਗੈਸ ਦਾ ਵਿਕਲਪ ਤਿਆਰ ਕਰਨਾ , ਅਤੇ ਵਾਤਾਵਰਨ ਨੂੰ ਸੁਰੱਖਿਅਤ ਕਰਨਾ ; ਇਹ ਸਾਡੀ ਸਰਕਾਰ ਦੀਆਂ ਪ੍ਰਾਥਮਿਕਤਾਵਾਂ ਵਿੱਚ ਹੈ। ਬਾਇਓਫਿਊਲ , ਇਨ੍ਹਾਂ ਟੀਚਿਆਂ ਨੂੰ ਹਾਸਲ ਕਰਨ ਵਿੱਚ ਅਹਿਮ ਭੂਮਿਕਾ ਨਿਭਾਉਣ ਵਾਲਾ ਹੈ। ਬਾਇਓਫਿਊਲ, ਵਾਤਾਵਰਨ ਅਤੇ ਸਾਡੀ ਆਰਥਕ ਤਰੱਕੀ ਦਰਮਿਆਨ ਤਾਲਮੇਲ ਬਿਠਾਉਣ ਵਿੱਚ ਬਹੁਤ ਸਹਾਇਕ ਬਣਨ ਦੀ ਸ਼ਕਤੀ ਰੱਖਦਾ ਹੈ ।


    ਸਾਥੀਓ, ਬਾਇਓਫਿਊਲ ਸਿਰਫ਼ ਵਿਗਿਆਨ ਨਹੀਂ ਹੈ ਸਗੋਂ ਉਹ ਮੰਤਰ ਹੈ ਜੋ 21ਵੀਂ ਸਦੀ ਦੇ ਭਾਰਤ ਨੂੰ , ਅਤੇ ਨਾ ਸਿਰਫ਼ ਭਾਰਤ ਨੂੰ ; ਪੂਰੇ ਵਿਸ਼ਵ ਦੀ ਮਾਨਵ ਜਾਤੀ ਨੂੰ ਨਵੀਂ ਊਰਜਾ ਦੇਣ ਵਾਲਾ ਹੈ । ਬਾਇਓਫਿਊਲ , ਯਾਨੀ ਫਸਲਾਂ ਤੋਂ ਨਿਕਲਿਆ ਈਂਧਨ , ਫ਼ ਸਲ ਦੀ ਰਹਿੰਦ-ਖੂੰਦ ਤੋਂ ਨਿਕਲਿਆ ਬਾਲਣ , ਕੂੜੇ ਕਚਰੇ ਤੋਂ ਨਿਕਲਿਆ ਈਂਧਨ । ਇਹ ਭਾਰਤ ਦੇ ਪਿੰਡਾਂ ਤੋਂ ਲੈ ਕੇ ਸ਼ਹਿਰ ਤੱਕ ਦੇ ਜੀਵਨ ਨੂੰ ਬਦਲਣ ਵਾਲਾ ਹੈ , ਬਿਹਤਰ ਬਣਾਉਣ ਵਾਲਾ ਹੈ। ਅਤੇ ਹੁਣੇ ਜੋ ਫਿਲਮ ਦਿਖਾਈ ਗਈ , ਉਸ ਵਿੱਚ ਇੱਕ ਪੁਰਾਣੀ ਕਹਾਵਤ ਨੂੰ ਵੀ ਯਾਦ ਕੀਤਾ ਗਿਆ- ਆਮ ਕੇ ਆਮ ਔਰ ਗੁਠਲੀ ਕੇ ਦਾਮ । ਬਹੁਤ ਪੁਰਾਣੀ ਕਹਾਵਤ ਹੈ , ਉਸਦਾ ਇੱਕ ਤਰ੍ਹਾਂ ਨਾਲ ਇਹ ਆਧੁਨਿਕ ਰੂਪ ਹੈ ।


    ਬਾਇਓਫਿਊਲ ਦਾ ਜ਼ਿਆਦਾ ਤੋਂ ਜ਼ਿਆਦਾ ਇਸਤੇਮਾਲ ਕਿਸਾਨਾਂ ਦੀ ਆਮਦਨੀ ਨੂੰ ਵਧਾਏਗਾ , ਰੋਜ਼ਗਾਰ ਦੇ ਨਵੇਂ ਅਵਸਰ ਪੈਦਾ ਕਰੇਗਾ , ਦੇਸ਼ ਦਾ ਧਨ ਵੀ ਬਚਾਏਗਾ ਅਤੇ ਵਾਤਾਵਰਨ ਲਈ ਵੀ ਵਰਦਾਨ ਸਾਬਤ ਹੋਵੇਗਾ। ਦੇਸ਼ ਲਈ ਇਹ ਸਾਡੇ ਉਸ ਵਿਆਪਕ vision ਦਾ ਹਿੱਸਾ ਹੈ , ਜਿੱਥੇ ਸਵੱਛਤਾ , ਸਿਹਤ ਅਤੇ ਪਿੰਡਾਂ , ਗ਼ਰੀਬ ਕਿਸਾਨ ਦੀ ਸਮ੍ਰਿਧੀ ਦਾ ਰਸਤਾ ਹੋਰ ਮਜ਼ਬੂਤ ਹੋਣ ਵਾਲਾ ਹੈ। ਇਸ ਦੇ ਇਲਾਵਾ ਇਹ ਸਾਡੇ Urban development ਦੇ ਆਧੁਨਿਕ ਮਾਡਲ ਨਾਲ ਵੀ ਜੁੜਿਆ ਹੋਇਆ ਹੈ । ਸ਼ਹਿਰਾਂ ਵਿੱਚ clean energy ਦੀਆਂ ਤਮਾਮ ਕੋਸ਼ਿਸ਼ਾਂ ਦੌਰਾਨ Biofuel Air Pollution ਨੂੰ ਘੱਟ ਕਰਨ ਵਿੱਚ ਬਹੁਤ ਮਦਦਗਾਰ ਹੈ ।


    ਸਾਥੀਓ , ਇੱਥੇ ਬਹੁਤ ਵੱਡੀ ਗਿਣਤੀ ਵਿੱਚ ਸਾਡੇ ਕਿਸਾਨ ਭਰਾ-ਭੈਣ ਅੱਜ ਆਏ ਹੋਏ ਹਨ ਅਤੇ ਕਿਸਾਨ ਦਾ ਵਿਗਿਆਨ ਭਵਨ ਵਿੱਚ ਆਉਣਾ ਆਪਣੇ -ਆਪ ਵਿੱਚ ਇੱਕ ਮੈਸੇਜ ਹੈ। ਦੇਸ਼ ਦੇ ਜ਼ਿਆਦਾਤਰ ਹਿੱਸਿਆਂ ਵਿੱਚ ਮੀਂਹ ਦੀ ਹਾਲਤ ਵੱਖ-ਵੱਖ ਹੈ , ਕਿਤੇ ਹੜ੍ਹ ਹੈ ਤਾਂ ਕਿਤੇ ਮੀਂਹ ਦਾ ਇੰਤਜਾਰ ਹੈ । ਅਸੀਂ ਲਗਾਤਾਰ ਉਨ੍ਹਾਂ ਖ਼ਬਰਾਂ ਨੂੰ ਦੇਖ ਰਹੇ ਹਾਂ । ਕਿਤੇ ਤਸੱਲੀਬਖ਼ਸ਼ ਮੀਂਹ ਦਾ ਇੱਕ ਆਨੰਦ ਵੀ ਹੁੰਦਾ ਹੈ ਤਾਂ ਕਿਤੇ ਮੀਂਹ ਦੇ ਕਾਰਨ ਪਰੇਸ਼ਾਨੀਆਂ ਤੋਂ ਚਿੰਤਾ ਵੀ ਹੁੰਦੀ ਹੈ ।


    ਖ਼ਾਸ ਕਰਕੇ ਮੇਰੇ ਕਿਸਾਨ ਭਰਾਵੋ , ਭੈਣੋਂ - ਹੁਣ ਤਾਂ ਝੋਨੇ ਸਮੇਤ ਖ਼ਰੀਫ਼ ਦੀਆਂ ਤਮਾਮ ਫ਼ਸਲਾਂ ਦੀ ਬਿਜਾਈ ਮੈਂ ਸਮਝਦਾ ਹਾਂ ਘੱਟੋ-ਘੱਟ ਦੇਸ਼ ਦੇ ਹਰ ਕੋਨੇ ਵਿੱਚ ਪੂਰੀ ਹੋ ਚੁੱਕੀ ਹੈ ਅਤੇ ਤੁਹਾਡੀ ਜਾਣਕਾਰੀ ਵਿੱਚ ਹੈ ਕਿ ਸਰਕਾਰ ਨੇ 14 ਖ਼ਰੀਫ਼ ਫ਼ਸਲਾਂ ਦਾ ਨਿਊਨਤਮ ਸਮਰਥਨ ਮੂੱਲ, ਲਾਗਤ ਦਾ ਡੇਢ ਗੁਣਾ ਤੈਅ ਕੀਤਾ ਹੈ। ਅਤੇ ਜਦੋਂ ਖੇਤੀਬਾੜੀ ਦੀ ਗੱਲ ਆਉਂਦੀ ਹੈ ਤਾਂ ਸਵਾਮੀਨਾਥਨ ਜੀ ਦਾ ਨਾਮ ਸੁਭਾਵਿਕ ਰੂਪ ਵਿੱਚ ਸਾਡੇ ਇੱਥੇ ਲਿਆ ਜਾਂਦਾ ਹੈ। ਅਤੇ ਮੈਨੂੰ ਖੁਸ਼ੀ ਹੈ ਕਿ ਹੁਣੇ ਦੋ-ਤਿੰਨ ਦਿਨ ਪਹਿਲਾਂ ਸ਼੍ਰੀਮਾਨ ਸਵਾਮੀਨਾਥਨ ਜੀ ਨੇ ਇੱਕ ਆਰਟੀਕਲ ਰਾਹੀਂ ਖੇਤੀਬਾੜੀ ਖੇਤਰ ਵਿੱਚ ਕਿਸ ਪ੍ਰਕਾਰ ਨਾਲ ਬਦਲਾਅ ਆ ਰਿਹਾ ਹੈ , ਸਰਕਾਰ ਕਿਵੇਂ initiative ਲੈ ਰਹੀ ਹੈ , ਸਰਕਾਰ ਦੀਆਂ ਨੀਤੀਆਂ ਕਿਸ ਤਰ੍ਹਾਂ ਨਾਲ ਕਿਸਾਨਾਂ ਦੀ ਜਿੰਦਗੀ ਵਿੱਚ ਸਥਾਈ ਬਦਲਾਅ ਲਿਆ ਰਹੀਆਂ ਹਨ , ਬਹੁਤ ਵਿਸਤਾਰ ਹੋ ਰਿਹਾ ਹੈ ਅਤੇ ਉਹ ਇੱਕ authority ਹੈ। ਬਹੁਤ ਵਿਸਤਾਰ ਨਾਲ ਉਨ੍ਹਾਂ ਨੇ ਭਾਰਤ ਸਰਕਾਰ ਦੀਆਂ ਕਿਸਾਨਾਂ ਨਾਲ ਸਬੰਧਤ ਜੋ ਨੀਤੀਆਂ ਹਨ , ਯੋਜਨਾਵਾਂ ਹਨ , ਕੋਸ਼ਿਸ਼ਾਂ ਹਨ , ਉਸਦੀ ਭਰਪੂਰ ਸ਼ਲਾਘਾ ਕੀਤੀ ਹੈ ।


    ਅਤੇ ਤੁਸੀਂ ਵੀ ਦੇਖਿਆ, ਫਿਲਮ ਵਿੱਚ ਵੀ ਦੇਖਿਆ। ਖ਼ਰੀਫ਼ ਦੇ ਮੌਸਮ ਵਿੱਚ ਜਿਹੜੀਆਂ ਫ਼ਸਲਾਂ ਹੁੰਦੀਆਂ ਹਨ ਉਨ੍ਹਾਂ ਦੇ ਨਾਲ-ਨਾਲ ਗੰਨੇ ਲਈ ਵੀ ਅਸੀਂ ਐੱਮਐੱਸੀਪੀ ਤੈਅ ਕੀਤਾ ਹੈ ਕਿ ਕਿਸਾਨਾਂ ਨੂੰ ਲਾਗਤ ਦੇ ਉੱਪਰ ਲਗਭਗ 80 % ਲਾਭ ਮਿਲ ਸਕੇ। ਇਸ ਸੀਜ਼ਨ ਦੇ ਗੰਨੇ ਦਾ ਲਾਭਕਾਰੀ ਮੁੱਲ 20 ਰੁਪਏ ਵਧਾਕੇ 275 ਰੁਪਏ ਪ੍ਰਤੀ ਕੁਇੰਟਲ ਕੀਤਾ ਗਿਆ ਹੈ। ਇਸ ਵਧੀ ਹੋਈ ਕੀਮਤ ਨਾਲ ਦੇਸ਼ ਦੇ ਕਰੋੜਾਂ ਕਿਸਾਨਾਂ ਨੂੰ ਸਿੱਧਾ-ਸਿੱਧਾ ਲਾਭ ਹੋਣ ਵਾਲਾ ਹੈ। ਇਸ ਤੋਂ ਇਲਾਵਾ ਗੰਨੇ ਨਾਲ Ethanol ਬਣਾਉਣ ਲਈ ਸਰਕਾਰ ਜਿਹੜੀ ਕੋਸ਼ਿਸ਼ ਕਰ ਰਹੀ ਹੈ, ਉਸ ਦਾ ਲਾਭ ਕਿਸਾਨਾਂ ਨੂੰ ਮਿਲਣਾ ਸੁਨਿਸ਼ਚਿਤ ਹੈ।


    ਸਾਥੀਓ , ਗੰਨੇ ਤੋਂ Ethanol ਬਣਾਉਣ ਦੀ ਯੋਜਨਾ ' ਤੇ ਜਦੋਂ ਅਟਲ ਬਿਹਾਰੀ ਵਾਜਪਾਈ ਦੀ ਸਰਕਾਰ ਸੀ , ਉਸ ਸਮੇਂ ਕੰਮ ਅਰੰਭ ਹੋਇਆ ਸੀ। ਲੇਕਿਨ ਗੁਜ਼ਰੇ ਇੱਕ ਦਹਾਕੇ ਵਿੱਚ , ਜਿਸ ਤਰ੍ਹਾਂ ਦਾ ਉਸ ਸਰਕਾਰ ਦਾ ਹਾਲ ਸੀ , ਹਰ ਯੋਜਨਾ ਦਾ ਵੀ ਓਸੇ ਵਰਗਾ ਹੀ ਹਾਲ ਹੁੰਦਾ ਸੀ ; ਇਸ ਕੋਸ਼ਿਸ਼ ਨੂੰ ਵੀ ਅਤਿ-ਗੰਭੀਰਤਾ ਨਾਲ ਨਹੀਂ ਲਿਆ ਗਿਆ। ਜਦੋਂ 2014 ਵਿੱਚ ਫਿਰ ਤੋਂ ਕੇਂਦਰ ਵਿੱਚ ਭਾਰਤੀ ਜਨਤਾ ਪਾਰਟੀ ਅਤੇ ਐੱਨਡੀਏ ਦੀ ਸਰਕਾਰ ਬਣੀ ਤਾਂ ਬਕਾਇਦਾ ਇੱਕ ਰੋਡਮੈਪ ਤਿਆਰ ਕੀਤਾ ਗਿਆ। Ethanol blending program ਸ਼ੁਰੂ ਕੀਤਾ ਗਿਆ । ਅੱਜ ਦੇਸ਼ ਦੇ 25 ਰਾਜ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ ਇਹ ਪ੍ਰੋਗਰਾਮ ਬਹੁਤ ਵਧੀਆ ਰੂਪ ਨਾਲ ਚੱਲ ਰਿਹਾ ਹੈ । ਗੁਜ਼ਰੇ ਚਾਰ ਸਾਲਾਂ ਵਿੱਚ Ethanol ਦਾ ਰਿਕਾਰਡ ਉਤਪਾਦਨ ਕੀਤਾ ਗਿਆ ਹੈ ਅਤੇ ਆਉਣ ਵਾਲੇ ਚਾਰ ਸਾਲਾਂ ਵਿੱਚ ਲਗਭਗ 450 ਕਰੋਡ਼ Ethanol ਦਾ ਉਤਪਾਦਨ ਕਰਨ ਦੀ ਦਿਸ਼ਾ ਵਿੱਚ ਅੱਜ ਦੇਸ਼ ਅੱਗੇ ਵਧ ਰਿਹਾ ਹੈ।


    ਸਾਥੀਓ , Ethanol ਨੇ ਨਾ ਸਿਰਫ਼ ਕਿਸਾਨਾਂ ਨੂੰ ਲਾਭ ਪਹੁੰਚਾਇਆ ਹੈ ਸਗੋਂ ਦੇਸ਼ ਦਾ ਪੈਸਾ ਵੀ ਬਚਾਇਆ ਹੈ। Ethanol ਨੂੰ ਪੈਟਰੋਲ ਦੇ ਨਾਲ ਮਿਕਸ ਕਰਨ ਨਾਲ ਪਿਛਲੇ ਸਾਲ ਦੇਸ਼ ਨੂੰ ਲਗਭਗ ਚਾਰ ਹਜ਼ਾਰ ਕਰੋਡ਼ ਰੁਪਏ ਦੇ ਬਰਾਬਰ ਦੀ ਵਿਦੇਸ਼ੀ ਮੁਦਰਾ ਦੀ ਬੱਚਤ ਹੋਈ ਹੈ। ਸਰਕਾਰ ਦਾ ਟੀਚਾ ਹੈ ਕਿ ਅਗਲੇ ਚਾਰ ਸਾਲ ਵਿੱਚ ਇਹ ਬੱਚਤ ਘੱਟੋ-ਘੱਟ 12 ਹਜ਼ਾਰ ਕਰੋਡ਼ ਰੁਪਏ ਤੱਕ ਪੁੱਜੇ । ਇੰਨਾ ਹੀ ਨਹੀਂ , ਅਗਲੇ ਚਾਰ ਸਾਲ ਵਿੱਚ ਗੰਨੇ ਤੋਂ Ethanol ਬਣਾਉਣ ਤੋਂ ਹੀ ਲਗਭਗ 20 ਹਜ਼ਾਰ ਕਰੋਡ਼ ਰੁਪਏ ਤੋਂ ਜ਼ਿਆਦਾ ਕਮਾਉਣ ਦਾ ਅਨੁਮਾਨ ਹੈ । ਇਸ ਬਚਤ ਨਾਲ ਅਤੇ ਗੰਨੇ ਲਈ ਮਿਲੇ ਵਿਕਲਪ ਤੋਂ ਗੰਨਾ ਕਿਸਾਨਾਂ ਨੂੰ ਜੋ ਵਾਰ-ਵਾਰ ਮੁਸੀਬਤਾਂ ਝੱਲਣੀਆਂ ਪੈਂਦੀਆਂ ਹਨ ਉਸ ਦਾ ਇੱਕ ਸਥਾਈ ਸਮਾਧਾਨ ਨਿਕਲੇਗਾ । Ethanol ਨਾਲ ਪੈਸੇ ਦੀ ਬਚਤ ਤਾਂ ਹੋ ਹੀ ਰਹੀ ਹੈ , ਇਸ ਦੇ ਇਲਾਵਾ ਪੈਟਰੋਲ ਨਾਲ ਜੋ ਹਾਨੀਕਾਰਕ ਗੈਸ ਨਿਕਲਦੀ ਹੈ , ਉਸ ਇੱਚ ਵੀ ਕਮੀ ਆਉਣ ਵਾਲੀ ਹੈ ।


    ਸਾਥੀਓ, ਬਾਇਊਫਿਊਲ ਨਾਲ ਜੁੜੇ ਟੀਚੇ ਤੈਅ ਕੀਤੇ ਜਾ ਰਹੇ ਹਨ, ਇਹ ਯਾਨੀ ਕੋਈ ਇੱਕ wishful thinking ਹੋਵੇ, ਵੱਡੀਆਂ-ਵੱਡੀਆਂ ਗੱਲਾਂ ਹੁੰਦੀਆਂ ਹੋਣ, ਅਜਿਹਾ ਨਹੀਂ ਹੈ। ਇਸ ਟੀਚੇ ਨੂੰ ਪ੍ਰਾਪਤ ਕਰਨ ਲਈ ਨੀਤੀਆਂ ਬਣਾਈ ਜਾ ਰਹੀਆਂ ਹਨ, ਠੋਸ ਰਣਨੀਤੀ ਬਣਾਈਆਂ ਜਾ ਰਹੀ ਹੈ, responsibility fix ਕੀਤੀ ਜਾ ਰਹੀ ਹੈ, accountability ਤੈਅ ਕੀਤੀ ਜਾ ਰਹੀ ਹੈ, regular monitoring ਹੋ ਰਹੀ ਹੈ, ਟਾਰਗੇਟ ਨੂੰ ਪ੍ਰਾਪਤ ਕਰਨ ਦਾ ਸਮਾਂਬੱਧ ਆਯੋਜਨ ਹੋ ਰਿਹਾ ਹੈ। Ethanol ਸਮੇਤ ਬਾਇਓਫਿਊਲ ਦੇ ਸਾਰੇ ਮਾਧਿਅਮਾਂ ਨੂੰ ਵਿਕਸਤ ਕਰਨ ਲਈ ਸਰਕਾਰ ਨੇ National policy ਬਣਾਈ ਹੈ। ਸਰਕਾਰ ਦੀ ਇਹ ਕੋਸ਼ਿਸ਼ ਹੈ ਕਿ 2022 ਤੱਕ 10 % ਅਤੇ 2030 ਤੱਕ ਯਾਨੀ ਦੁੱਗਣੀ-20 % Ethanol , ਪੈਟਰੋਲ ਦੇ ਨਾਲ ਮਿਕਸ ਕਰਨ ਦੀ ਸਮਰੱਥਾ ਵਿਕਸਤ ਕੀਤੀ ਜਾ ਸਕੇ।


    ਬਾਇਓਫਿਊਲ ਨਾਲ ਸਿਰਫ਼ ਗੰਨਾ ਕਿਸਾਨਾਂ ਨੂੰ ਤਾਂ ਇੱਕ ਵਿਕਲਪ ਮਿਲੇਗਾ ਹੀ, ਇਸ ਨਾਲ ਦੇਸ਼ ਦੇ ਹਰੇਕ ਕਿਸਾਨ ਨੂੰ ਲਾਭ ਹੋਣ ਵਾਲਾ ਹੈ। ਸਾਡੇ ਕਣਕ , ਚਾਵਲ , ਮੱਕਾ , ਆਲੂ , ਸਬਜ਼ੀਆਂ , ਅਸੀਂ ਸਭ ਜਾਣਦੇ ਹਾਂ- ਅਕਸਰ ਕਦੇ ਮੌਸਮ ਦੀ ਵਜ੍ਹਾ ਨਾਲ ਜਾਂ ਭੰਡਾਰਣ ਦੇ ਅਭਾਵ ਦੇ ਕਾਰਨ ਖ਼ਰਾਬ ਹੋ ਜਾਂਦੀਆਂ ਹਨ , ਸੜ ਜਾਂਦੀਆਂ ਹਨ , ਬਰਬਾਦ ਹੋ ਜਾਂਦੀਆਂ ਹਨ। ਅਤੇ ਸੁਭਾਵਿਕ ਹੈ ਕਿਸਾਨ ਇਸ ਨੂੰ ਸੰਭਾਲ ਕੇ ਕੀ ਕਰੇਗਾ , ਉਹ ਸੁੱਟ ਦਿੰਦਾ ਹੈ । ਲੇਕਿਨ ਹੁਣ ਅਸੀਂ ਤੈਅ ਕੀਤਾ ਹੈ ਕਿ ਇਸ ਦੀ ਵਰਤੋਂ ਵੀ Ethanol ਬਣਾਉਣ ਲਈ ਕੀਤੀ ਜਾਵੇ।


    ਇੱਕ ਹੋਰ ਮੁਸ਼ਕਲ ਕਿਸਾਨਾਂ ਦੇ ਸਾਹਮਣੇ ਹੈ ਕਿ ਕੁਦਰਤੀ ਕਾਰਨਾਂ ਨਾਲ ਫ਼ਸਲ ਵਿੱਚ ਕੁਝ ਕਮੀ ਰਹਿ ਜਾਂਦੀ ਹੈ- ਜਿਵੇਂ ਦਾਗ ਲੱਗਣਾ , ਸਾਈਜ਼ ਛੋਟਾ ਹੋਣਾ ; ਅਜਿਹੇ ਅਨੇਕ ਕਾਰਨ ਹੁੰਦੇ ਹਨ , ਅਤੇ ਜਿਨ੍ਹਾਂ ਦੀ ਵਜ੍ਹਾ ਨਾਲ ਉਨ੍ਹਾਂ ਦੀ ਫ਼ਸਲ ਵਿਕ ਨਹੀਂ ਸਕਦੀ ਹੈ। ਜੋ ਗਾਹਕ ਹੈ ਉਹ ਉਸ ਨੂੰ ਪਸੰਦ ਨਹੀਂ ਕਰਦਾ , ਨਕਾਰ ਦਿੰਦਾ ਹੈ। ਜੋ ਦੁਕਾਨਦਾਰ ਹੈ , ਉਹ ਵੀ ਨਹੀਂ ਲੈਂਦਾ ਹੈ ਅਤੇ ਇਸ ਦੇ ਕਾਰਨ ਮੌਸਮ ਦੀ ਅੱਧੀ- ਅਧੂਰੀ ਮਾਰ ਵੀ ਕਿਸਾਨ ਨੂੰ ਬਹੁਤ ਨੁਕਸਾਨ ਝੱਲਣ ਲਈ ਮਜ਼ਬੂਰ ਕਰਦੀ ਹੈ। Ethanol ਬਣਾਉਣ ਲਈ ਇਸ ਤਰ੍ਹਾਂ ਦਾ ਸਾਰਾ ਅਨਾਜ ਵੀ ਹੁੰਦਾ ਹੈ - ਛੋਟਾ ਹੋਵੇ , ਟੁੱਟਿਆ - ਫੁੱਟਿਆ ਹੋਵੇ , ਦਾਣਾ ਘੱਟ ਹੋਵੇ , ਰੰਗ-ਰੂਪ ਠੀਕ ਨਹੀਂ ਹੋਵੇ , ਇਹ ਸਾਰੀਆਂ ਚੀਜਾਂ Ethanol ਬਣਾਉਣ ਲਈ ਕੰਮ ਆਉਂਦੀਆਂ ਹਨ । ਅਤੇ ਇਸ ਵਿੱਚ ਜੇਕਰ ਅਸੀਂ ਯੋਜਨਾਬੱਧ ਨੀਤੀ ਨਾਲ ਜਦੋਂ ਪੂਰਨਤਾ ਨੂੰ ਪ੍ਰਾਪਤ ਕਰਾਂਗੇ ਤਾਂ ਤੁਸੀਂ ਵਿਸ਼ਵਾਸ ਕਰ ਸਕਦੇ ਹੋ ਅਜਿਹੇ ਵਿੱਚ ਕਿਸਾਨਾਂ ਦੀ ਫ਼ਸਲ ਦਾ ਇੱਕ ਵੀ ਦਾਣਾ ਵਿਅਰਥ ਨਹੀਂ ਜਾਵੇਗਾ । ਤੁਸੀਂ ਕਲਪਨਾ ਕਰ ਸਕਦੇ ਹੋ ਸਾਡੇ ਕਿਸਾਨਾਂ ਦੀ ਜ਼ਿੰਦਗੀ ਵਿੱਚ ਕਿੰਨੀ ਵੱਡੀ ਤਾਕਤ ਆਵੇਗੀ ।


    ਸਾਥੀਓ , ਨੈਸ਼ਨਲ ਪਾਲਸੀ ਵਿੱਚ ਸਿਰਫ਼ ਫ਼ਸਲ ਤੋਂ ਨਹੀਂ , ਸਗੋਂ ਹੁਣ ਘਰ ਤੋਂ ਨਿਕਲਣ ਵਾਲੇ ਕੂੜੇ , ਖੇਤ ਤੋਂ ਨਿਕਲਣ ਵਾਲੇ ਕੂੜੇ ਅਤੇ ਪਸ਼ੂਆਂ ਦੇ ਗੋਬਰ ਨੂੰ ਈਂਧਨ ਵਿੱਚ ਬਦਲਣ ਲਈ ਵੀ ਇੱਕ ਰਾਸ਼ਟਰਵਿਆਪੀ ਯੋਜਨਾ ਬਣਾਈ ਜਾ ਰਹੀ ਹੈ। ਆਉਣ ਵਾਲੇ ਸਮੇਂ ਵਿੱਚ ਕੇਲੇ ਦੇ ਛਿਲਕੇ , ਜੋ ਨਾ ਸਿਰਫ਼ ਕਿਸਾਨ, ਸਗੋਂ ਹਰ ਘਰ ਵਿੱਚ ਕੂੜੇ ਵਜੋਂ ਅਸਾਨੀ ਨਾਲ ਮਿਲ ਜਾਂਦੇ ਹਨ , ਉਹ ਵੀ ਈਂਧਣ ਵਜੋਂ ਕੰਮ ਆਉਣ ਵਾਲੇ ਹਨ ।


    ਇਸ ਦੇ ਇਲਾਵਾ ਘਾਹ ਅਤੇ ਬਾਂਸ ਨਾਲ ਵੀ Ethanol ਬਣਾਇਆ ਜਾ ਰਿਹਾ ਹੈ । ਬਾਂਸ ਵਿਸ਼ੇਸ਼ ਤੌਰ ' ਤੇ ਉੱਤਰ-ਪੂਰਬ ਅਤੇ ਦੂਜੇ ਆਦਿਵਾਸੀ ਇਲਾਕੇ ਵਿੱਚ ਚੰਗੀ ਮਾਤਰਾ ਵਿੱਚ ਪੈਦਾ ਹੁੰਦਾ ਹੈ। ਅਜਿਹੇ ਵਿੱਚ ਉੱਥੇ ਦੀ ਅਰਥਵਿਵਸਥਾ ਲਈ ਇਹ ਮਹੱਤਵਪੂਰਨ ਕਦਮ ਹੋਵੇਗਾ , ਜੋ ਬਾਂਸ ਦੀ ਖੇਤੀ ਕਰਨ ਵਾਲੀਆਂ ਨੂੰ ਲਾਭ ਪਹੁੰਚਾਏਗਾ ।


    ਸਾਥੀਓ , ਪਰਾਲੀ ਵੀ ਕਿਸਾਨਾਂ ਦੀ ਬਹੁਤ ਵੱਡੀ ਸਮੱਸਿਆ ਹੈ। ਅਤੇ ਪਤਾ ਨਹੀਂ ਬੇਸਮਝੀ ਦੇ ਕਾਰਨ , ਸਮੇਂ ਦੇ ਅਣਹੋਂਦ ਨਾਲ , ਕੁਝ ਵੀ ਕਹੋ- ਇਹ ਪਰਾਲੀ ਆਪਣੇ-ਆਪ ਵਿੱਚ ਇੱਕ ਬਹੁਤ ਵੱਡੀ ਅਤੇ ਕੀਮਤੀ ਕੁਦਰਤੀ ਸੁਗਾਤ ਹੈ। ਲੇਕਿਨ ਅਗਿਆਨਤਾਵੱਸ ਜਾਂ ਆਦਤਾਂ ਦੇ ਕਾਰਨ ਅਸੀਂ ਅਜਿਹੀ ਕੀਮਤੀ ਜੜ੍ਹੀ-ਬੂਟੀ ਨੂੰ ਸਾੜ ਦਿੰਦੇ ਹਾਂ । ਇਹ ਜ਼ਮੀਨ ਨੂੰ ਨਵੀਂ ਜਿੰਦਗੀ ਦੇਣ ਵਾਲੀ ਕੀਮਤੀ ਜੜ੍ਹੀ-ਬੂਟੀ ਅਸੀਂ ਆਪਣੀਆਂ ਅੱਖਾਂ ਦੇ ਸਾਹਮਣੇ ਆਪਣੇ ਹੱਥਾਂ ਨਾਲ ਸਾੜ ਦਿੰਦੇ ਹਾਂ । ਅਤੇ ਮੈਂ ਤਾਂ ਦੇਖ ਰਿਹਾ ਹਾਂ- ਪੰਜਾਬ ਹੋਵੇ , ਹਰਿਆਣਾ ਹੋਵੇ - ਇੱਥੋਂ ਦੇ ਕਿਸਾਨ , ਇਹ ਇੱਕ ਰੋਜ਼ਾਨਾ ਪ੍ਰੋਗਰਾਮ ਹੁੰਦਾ ਹੈ। ਅਤੇ ਇਹ ਇੱਕ ਬਹੁਤ ਵੱਡੀ ਚੁਣੋਤੀ ਹੈ ।


    ਲੇਕਿਨ ਮੇਰੇ ਕਿਸਾਨ ਭਰਾਵਾਂ ਨੂੰ ਮੈਂ ਵਾਰ-ਵਾਰ ਸਮਝਾਉਂਦਾ ਹਾਂ ਕਿ ਇਸ ਪਰਾਲੀ ਨੂੰ ਜਲਾਉਣ ਦੇ ਕਾਰਨ ਜ਼ਮੀਨ ਦੀ ਉਪਜਾਊ ਸ਼ਕਤੀ ' ਤੇ ਤਾਂ ਅਸਰ ਪੈਂਦਾ ਹੀ ਹੈ , ਨਾਲ ਹੀ ਇਸ ਤੋਂ ਨਿਕਲੇ ਧੂੰਏ ਦੇ ਕਾਰਨ ਪੂਰੇ ਵਾਤਾਵਰਨ ਦਾ ਬੁਰਾਪ੍ਰਭਾਵ ਪੈਦਾ ਹੁੰਦਾ ਹੈ। ਅਤੇ ਇਸ ਲਈ ਹੁਣ ਪਰਾਲੀ ਨਾਲ Ethanol ਬਣਾਉਣ ਦੀਆਂ ਸੰਭਾਵਨਾਵਾਂ ' ਤੇ ਬਹੁਤ ਵਿਆਪਕ ਰੂਪ ਵਿੱਚ ਕੰਮ ਕੀਤਾ ਜਾ ਰਿਹਾ ਹੈ। ਯਾਨੀ ਹੁਣ ਪਰਾਲੀ ਵੀ ਤੁਹਾਡੇ ਲਈ ਇੱਕ ਇਨਕਮ ਦਾ ਸਰੋਤ ਬਣ ਸਕਦੀ ਹੈ। ਅਤੇ ਇਸ ਨਾਲ ਪ੍ਰਦੂਸ਼ਣ ਤੋਂ ਵੀ ਰਾਹਤ ਮਿਲੇਗੀ ਅਤੇ ਕਿਸਾਨਾਂ ਦੀ ਅਤਿਰਿਕਤ ਕਮਾਈ ਵੀ ਹੋਵੇਗੀ ।


    ਸਾਥੀਓ , biomass ਨੂੰ ਬਾਇਓਫਿਊਲ ਵਿੱਚ ਬਦਲਣ ਲਈ ਸਰਕਾਰ ਬਹੁਤ ਵੱਡੇ ਪੱਧਰ ' ਤੇ ਨਿਵੇਸ਼ ਕਰ ਰਹੀ ਹੈ , investment ਕਰ ਰਹੀ ਹੈ। ਦੇਸ਼ ਭਰ ਵਿੱਚ ਦਸ ਹਜ਼ਾਰ ਕਰੋਡ਼ ਰੁਪਏ ਦੀ ਲਾਗਤ ਨਾਲ 12 ਆਧੁਨਿਕ ਰਿਫਾਈਨਰੀਆਂ ਬਣਾਉਣ ਦੀ ਯੋਜਨਾ ਹੈ। ਇੱਕ ਰਿਫਾਈਨਰੀ ਨਾਲ ਲਗਭਗ 1000-1500 ਲੋਕਾਂ ਨੂੰ ਰੋਜ਼ਗਾਰ ਮਿਲਣ ਦੀ ਸੰਭਾਵਨਾ ਹੈ। ਯਾਨੀ ਰਿਫਾਇਨਰੀ ਦੇ ਸੰਚਾਲਨ ਤੋਂ ਲੈ ਕੇ ਸਪਲਾਈ ਚੇਨ ਤੱਕ , ਲਗਭਗ ਡੇਢ ਲੱਖ ਨੌਜਵਾਨਾਂ ਨੂੰ ਰੋਜਗਾਰ ਦੇ ਨਵੇਂ ਮੌਕੇ ਉਪਲੱਬਧ ਹੋਣਗੇ। ਇਸ ਦੇ ਇਲਾਵਾ ਗੋਬਰ ਤੋਂ ਈਂਧਨ ਬਣਾਉਣ ਦੀ ਯੋਜਨਾ ਵੀ ਪ੍ਰਗਤੀ ' ਤੇ ਹੈ ।


    ਪਿਛਲੇ ਬਜਟ ਵਿੱਚ ਤੁਸੀਂ ਦੇਖਿਆ ਹੋਵੇਗਾ , ਅਸੀਂ ਯੋਜਨਾ ਐਲਾਨੀ ਸੀ- ਗੋਬਰ-ਧਨ । ਇਸ ਗੋਬਰ-ਧਨ ਯੋਜਨਾ ਤਹਿਤ ਪੂਰੇ ਦੇਸ਼ ਦੇ ਹਰੇਕ ਜਿਲ੍ਹੇ ਵਿੱਚ ਇੱਕ ਬਾਇਓਗੈਸ ਪਲਾਂਟ ਲਗਾਇਆ ਜਾ ਰਿਹਾ ਹੈ। ਅਜੇ seven hundred plants ਬਣ ਰਹੇ ਹਨ ਲੇਕਿਨ ਅੱਗੇ ਇਸ ਨ੍ਹੂੰ ਹੋਰ ਵਿਸਤਾਰ ਦਿੱਤਾ ਜਾਵੇਗਾ । ਦੇਸ਼ ਭਰ ਦੇ ਕਿਸਾਨਾਂ , self help groups, ਇਨ੍ਹਾਂ ਸਾਰਿਆ ਨੂੰ ਇਸ ਨਾਲ ਜੋੜਿਆ ਜਾਵੇਗਾ ।


    ਸਾਥੀਓ , ਅੱਜ ਗੋਬਰ -ਧਨ , ਵਨ-ਧਨ , ਜਨ -ਧਨ , ਇਨ੍ਹਾਂ ਯੋਜਨਾਵਾਂ ਨਾਲ ਗ਼ਰੀਬਾਂ , ਕਿਸਾਨਾਂ , ਆਦਿਵਾਸੀਆਂ ਦੇ ਜੀਵਨ ਵਿੱਚ ਇੱਕ ਨਵੀਂ ਆਰਥਕ ਸੰਭਾਵਨਾ , ਆਰਥਕ ਸਮਰੱਥਾ , ਇੱਕ ਨਵਾਂ ਬਦਲਾਅ ਸੁਨਿਸ਼ਚਿਤ ਹੋ ਰਿਹਾ ਹੈ। ਨਾ ਸਿਰਫ਼ ਤੁਹਾਡੀ ਫ਼ਸਲ , ਸਗੋਂ ਪਸ਼ੂਆਂ ਦੇ ਗੋਬਰ ਦਾ , ਖੇਤ ਦੀ ਰਹਿੰਦ-ਖੂੰਦ ਦਾ , ਘਰ ਤੋਂ ਨਿਕਲੇ ਕੂੜੇ- ਕਚਰੇ ਦਾ , ਹਰ ਚੀਜ਼ ਦਾ ਉਚਿਤ ਉਪਯੋਗ ਹੋਵੇ , ਇਸ ਦਿਸ਼ਾ ਵਿੱਚ ਕੰਮ ਹੋ ਰਿਹਾ ਹੈ ।


    ਇਸ ਦੇ ਇਲਾਵਾ ਜਿਹੜੇ ਜੰਗਲ ਵਿੱਚ ਉੱਗੇ ਪੌਦੇ ਅਤੇ ਫਲ ਹੁੰਦੇ ਹਨ , ਉਨ੍ਹਾਂ ਤੋਂ ਹੋਣ ਵਾਲੀ ਆਮਦਨੀ ਅਲੱਗ । ਜਦੋਂ ਪਤਝੜ ਦੇ ਮੌਸਮ ਵਿੱਚ ਤੁਸੀਂ , ਜੇਕਰ ਜੰਗਲਾਂ ਵਿੱਚ ਜਾਣ ਦੀਆਦਤ ਹੋਵੇਗੀ ਤਾਂ ਤੁਸੀਂ ਦੇਖਿਆ ਹੋਵੇਗਾ ਇੱਕ- ਇੱਕ , ਦੋ-ਦੋ ਫੁੱਟ ਪੱਤੇ ਡਿੱਗੇ ਹੁੰਦੇ ਹਨ । ਇਹ ਵੀ ਆਪਣੇ-ਆਪ ਵਿੱਚ ਬਹੁਤ ਵੱਡਾ ਕਮਾਈ ਦਾ ਸਾਧਨ ਬਣ ਸਕਦੇ ਹਨ । ਇਹ waste to wealth ਦਾ ਅਭਿਆਨ ਹੀ ਹੈ , ਨਾਲ ਹੀ ਸਵੱਛ ਭਾਰਤ ਅਭਿਆਨ ਨੂੰ ਵੀ ਗਤੀ ਮਿਲ ਰਹੀ ਹੈ । ਕਿਉਂਕਿ ਇਹ waste ਗੰਦਗੀ ਦਾ ਵੀ ਵੱਡਾ ਕਾਰਨ ਹੈ ।


    ਸਾਥੀਓ , ਇਸ ਅਭਿਆਨ ਵਿੱਚ ਤੁਹਾਡਾ ਵਿਗਿਆਨਿਕ ਬੰਧੂਆਂ ਅਤੇ Start Up ਦੇ ਜਰੀਏ ਤਕਨੀਕ ਨੂੰ ਉਪਲੱਬਧ ਕਰਵਾਉਣ ਵਾਲੇ ਯੁਵਾਵਾਂ ਦਾ ਇੱਕ ਮਹੱਤਵਪੂਰਨ ਯੋਗਦਾਨ ਹੈ । ਮੈਂ ਅੱਜ ਇਸ ਮੌਕੇ ‘ਤੇ ਤੁਹਾਡਾ ਸਾਰਿਆਂ ਦਾ ਧੰਨਵਾਦ ਕਰਦਾ ਹਾਂ । ਤੁਸੀਂ ਬਾਇਓਫਿਊਲ ਨਾਲ ਜੁੜੀ ਤਕਨੀਕ ਨੂੰ ਬਿਹਤਰ ਬਣਾਉਣ ਵਿੱਚ ਨਿਰੰਤਰ ਯਤਨ ਕਰ ਰਹੇ ਹੈ ਲੇਕਿਨ ਹਾਲੇ ਵੀ ਇਸ ਖੇਤਰ ਵਿੱਚ ਬਹੁਤ ਕੁਝ ਕਰਨ ਦੀ ਸੰਭਾਵਨਾ ਹੈ । ਜਿਵੇਂ ਅਨਾਜ ਦੇ ਇਲਾਵਾ ਅਜਿਹੇ ਉਤਪਾਦਾਂ ‘ਤੇ ਧਿਆਨ ਦਿੱਤਾ ਜਾਣਾ ਜ਼ਰੂਰੀ ਹੈ ਜਿਨ੍ਹਾਂ ਨਾਲਜ਼ਿਆਦਾ ਗੁਣਵੱਤਾ ਵਾਲਾ ਅਤੇ ਜ਼ਿਆਦਾ ਮਾਤਰਾ ਵਿੱਚ ਬਾਇਓਫਿਊਲ ਪੈਦਾ ਕੀਤਾ ਜਾ ਸਕੇ । ਇਸ ਲਈ Start Up ਨਾਲ ਜੁੜੇ ਉੱਦਮੀਆਂ , ਟੈਕਨੋਲੋਜੀ ਨਾਲ ਜੁੜੇ ਲੋਕਾਂ ਨੂੰ ਇੱਕ ਦੂਜੇ ਨਾਲ ਮਿਲ ਕੇ ਕੰਮ ਕਰਨਾ ਹੋਵੇਗਾ ।


    ਮੈਂ ਸਮਝਦਾ ਹਾਂ ਕਿ ਸਾਡੇ ਇੰਜੀਨੀਅਰਿੰਗ ਕਾਲਜਾਂ , ਆਈਟੀਆਈ , ਪੌਲੀਟੈਕਨਿਕ ਦੇ syllabus ਵਿੱਚ ਬਾਇਓਫਿਊਲ ਨਾਲ ਜੁੜੇ ਕੋਰਸਾਂ ਨੂੰ ਹੋਰ ਪ੍ਰਾਥਮਿਕਤਾ ਦਿੱਤੀ ਜਾਣੀ ਚਾਹੀਦੀ ਹੈ । ਇਸ ਦੇ ਇਲਾਵਾ ਦੇਸ਼ ਭਰ ਦੇ KVK’s ਕ੍ਰਿਸ਼ੀ ਵਿਗਿਆਨ ਕੇਂਦਰਾਂ ਰਾਹੀਂਬਾਇਓਫਿਊਲ ਦੇ ਬਾਰੇ ਜ਼ਿਆਦਾ ਤੋਂ ਜ਼ਿਆਦਾ ਜਾਣਕਾਰੀ ਕਿਸਾਨਾਂ ਤੱਕ ਪਹੁੰਚਾਈ ਜਾਣੀ ਚਾਹੀਦੀ ਹੈ । ਦੇਸ਼ਭਰ ਵਿੱਚ ਲੱਗਣ ਵਾਲੇ ਖੇਤੀਬਾੜੀ ਮੇਲਿਆਂ ਵਿੱਚ ਵੀ ਬਾਇਓਫਿਊਲ ਨੂੰ ਮੁੱਖ ਥੀਮ ਬਣਾ ਕੇ ਕਿਸਾਨਾਂ ਦੇ ਦਰਮਿਆਨ ਜਾਗਰੂਕਤਾ ਵਧਾਈ ਜਾ ਸਕਦੀ ਹੈ ।


    ਸਾਥੀਓ , ਸ਼ਹਿਰਾਂ ਦੀ ਸਾਫ਼-ਸਫ਼ਾਈ ਨਾਲ ਜੁੜੀ ਸਭ ਤੋਂ ਵੱਡੀ ਸਮੱਮਿਆਂ ਭਾਵ solid waste management- ਸੀਵਰ ਦਾ ਪਾਣੀ , ਉਦਯੋਗ ਤੋਂ ਨਿਕਲਿਆਂ ਪਾਣੀ , ਅਜਿਹੀਆਂਸਾਰੀਆਂ ਚੀਜ਼ਾਂ ਨਾਲ ਊਰਜਾ ਪੈਦਾ ਕਰਨ ਲਈ ਨਵੀਂ ਅਤੇ ਬਿਹਤਰ ਟੈਕਨੋਲੋਜੀ ਲਿਆਉਣ ਦਾ ਯਤਨ ਸਰਕਾਰ ਕਰ ਰਹੀ ਹੈ । ਅਤੇ ਮੈਂ ਇਕ ਵਾਰ ਅਖ਼ਬਾਰ ਵਿੱਚ ਪੜ੍ਹਿਆ ਸੀ , ਕਿਸੇ ਛੋਟੇ ਜਿਹੇ ਨਗਰ ਵਿੱਚ ਨਾਲੇ ਦੇ ਕੋਲ ਕੋਈ ਚਾਹ ਦਾ ਠੇਲਾ ਲੈ ਕੇ ਖੜ੍ਹਾ ਰਹਿੰਦਾ ਸੀ , ਚਾਹ ਬਣਾ ਕੇ ਵੇਚਦਾ ਸੀ , ਕੋਈ ਚਾਹ ਬਣਾਉਣ ਦੀ ਗੱਲ ਆਉਂਦੀ ਹੈ ਤਾਂ ਮੇਰਾ ਧਿਆਨ ਜ਼ਰਾ ਜਲਦੀ ਜਾਂਦਾ ਹੈ , ਅਤੇ ਉੱਥ ਹੀ ਇੱਕ ਨਾਲੀ-ਗੰਦੀ ਨਾਲੀ ਜਾਂਦੀ ਸੀ । ਹੁਣ ਉਸ ਦੇ ਦਿਮਾਗ਼ ਵਿੱਚ ਕੋਈ ਵਿਚਾਰ ਆਇਆ । ਉਸ ਨੇ ਉਸ ਨਾਲੀ ਵਿੱਚ- ਸੁਭਾਵਿਕ ਹੈ ਜਿੱਥੇ ਗੰਦੀ ਨਾਲੀ ਹੁੰਦੀ ਹੈ ਉੱਥੋਂ ਗੈਸ ਵੀ ਨਿਕਲਦੀ ਹੈ- ਤਾਂ ਕਾਫ਼ੀ ਬਦਬੂ ਆਉਂਦੀ ਸੀ । ਉਸ ਨੇ ਇੱਕ ਛੋਟੇ ਜਿਹੇ ਬਰਤਨ ਨੂੰ ਉਲਟਾ ਕਰਕੇ ਉਸ ਵਿੱਚ ਸੁਰਾਖ਼ ਕਰਕੇ ਪਾਈਪ ਪਾ ਦਿੱਤੀ ਅਤੇ ਜੋ ਗਟਰ ਤੋਂ ਗੈਸ ਨਿਕਲਦੀ ਸੀ ਉਹ ਪਾਈਪ ਲਾਇਨ ਨਾਲ ਉਸ ਦੇ ਆਪਣੇ ਠੇਲੇ ਵਿੱਚ ਲਗਾ ਲਈ । ਅਤੇ ਉਹ ਚਾਹ ਬਣਾਉਣ ਲਈ ਉਸੇ ਗੈਸ ਦੀਵਰਤੋਂ ਕਰ ਕੇ ਚਾਹ ਬਣਾਉਂਦਾ ਸੀ । ਸਿੰਪਲਜਿਹੀ ਟੈਕਨੋਲੋਜੀ ਹੈ । ਭਾਵ ਕਿਵੇਂ ਉਪਯੋਗ ਹੁੰਦਾ ਹੈ , ਵੈਸੇ ਚਾਹ ਵਾਲਿਆਂ ਦਾ ਇਹ ਕੰਮ ਜ਼ਰਾਜ਼ਿਆਦਾ ਰਹਿੰਦਾ ਹੈ ।


    ਇੱਕ ਵਾਰ ਮੈਂ ਜਦੋਂ ਗੁਜਰਾਤ ਵਿੱਚ ਸੀ ਤਾਂ ਮੈਂ ਦੇਖਿਆ ਕਿ , ਸਾਡਾ convey ਜਾ ਰਿਹਾ ਸੀ ਅਤੇ ਅੱਗੇ ਸਕੂਟਰ ‘ਤੇ ਵੱਡ ੀ ਜੋ ਟਰੈਕਟਰ ਦ ੀ ਟਿਊਬ ਹੁੰਦ ੀ ਹੈ , ਪੂਰ ੀ ਅੰਦਰ ਤੱਕ ਭਰੀ ਹੋਈ ਹੈ , ਉਹ ਲੈ ਕੇ ਜਾ ਰਿਹਾ ਸੀ । ਕਲਪਨਾ ਕਰ ਸਕਦੇ ਹੋ ਸਕੂਟਰ ‘ਤੇ ਇੰਨੀ ਵੱਡੀ ਟਰੈਕਟਰ ਦੀ ਟਿਊਬ ਕੋਈ ਲੈ ਕੇ ਜਾ ਰਿਹਾ ਹੈ ਤਾਂ ਪਿੱਛੇ ਆਉਣ ਵਾਲੇ ਵਾਹਨਾਂ ਨੂੰ ਡਰ ਲਗਦਾ ਹੈ , ਕੋਈ ਟਕਰਾ ਨਾ ਜਾਵੇ । ਮੈਂ ਵੀ ਹੈਰਾਨ ਸੀ ਕਿ ਕੋਈ ਕਿਵੇਂ ਲੈ ਕੇ ਜਾ ਰਿਹਾ ਹੈ । ਕੋਈ ਵੀ ਵਿਅਕਤੀ ਸਮਝਦਾਰ ਤਾਂ ਇਹ ਕਰੇਗਾ ਟਿਊਬ ਖਾਲੀ ਕਰ ਲਵੇਗਾ ਅਤੇ ਚਲ ਜਾਵੇਗਾ । ਅੱਗੇ ਜਾ ਕੇ ਹਵਾ ਭਰ ਲਵੇਗਾ । ਉਹ ਲੈ ਜਾ ਰਿਹਾ ਸੀ , ਮੈਂ ਕਿਹਾ ਕਿ ਇਸ ਨੂੰ ਰੋਕੋ ।


    ਅਸੀਂ ਗੱਡੀ ਰੋਕੀ ਅਤੇ ਸਕੂਟਰ ਵਾਲੇ ਨੂੰ ਪੁੱਛਿਆ ਭਾਈ ਕੀ ਹੈ , ਇਹ ਕੀ ਕਰ ਰਹੇ ਹੋ , ਕੋਈ ਡਿੱਗ ਜਾਵੇਗਾ , ਸੱਟ ਲੱਗ ਜਾਵੇਗੀ , ਮਰ ਜਾਵੇਗਾ । ਨਹੀਂ- ਬੋਲਿਆਂ ਖੇਤ ਜਾ ਰਿਹਾ ਹਾਂ । ਮੈਂ ਕਿਹਾ ਇਹ ਕਿਉਂ ਲੈ ਕੇ ਜਾ ਰਿਹਾ ਹੈ ਤਾਂ ਉਸ ਨੇ ਦੱਸਿਆ ਮੇਰੇ ਘਰ ਵਿੱਚ ਜੋ ਘਰ ਦੀ ਰੋਸਈ ਦਾ ਕੂੜਾ-ਕਰਕਟ ਨਿਕਲਦਾ ਹੈ ਉਹ , ਅਤੇ ਮੇਰੇ ਕੋਲ ਦੋ ਪਸ਼ੂ ਹਨ ਉਨ੍ਹਾਂ ਦਾ ਜੋ ਗੋਬਰ ਹੁੰਦਾ ਹੈ ਤਾਂ ਮੈਂਆਪਣੇ ਘਰ ਵਿੱਚ ਹੀ ਇੱਕ ਛੋਟਾ ਜਿਹਾ ਗੈਸ ਦਾ ਪਲਾਂਟ ਬਣਾਇਆ ਹੋਇਆ ਹੈ । ਮੈਂ ਉਸ ਗੈਸ ਨੂੰ ਇਸ ਟਿਊਬ ਵਿੱਚ ਭਰਦਾ ਹਾਂ ਅਤੇ ਟਿਊਬ ਲੈ ਕੇ ਖੇਤ ਜਾਂਦਾ ਹਾਂ । ਅਤੇ ਖੇਤ ਵਿੱਚ ਜਾ ਕੇ ਉਸ ਨਾਲ ਮੇਰਾ ਪਾਣੀ ਦਾ ਪੰਪ ਚਲਦਾ ਹੈ । ਤੁਸੀਂ ਕਲਪਨਾ ਕਰੋ ਸਾਡੇ ਦੇਸ਼ ਦਾ ਕਿਸਾਨ । ਜੋ ਇੰਨਾ ਤਾਕਤਵਾਰ ਹੈ । ਅੱਜ ਵੀ ਸਾਡੇ ਕਿਸਾਨ , ਪਿੰਡ ਦੇ ਲੋਕ ਕੁਝ ਨਾ ਕੁਝ ਨਵਾਂ ਪ੍ਰਯੋਗ ਕਰਦੇ ਰਹਿੰਦੇ ਹਨ ।


    ਜੋ Start Up ਦੀ ਦੁਨੀਆਂ ਦੇ ਲੋਕ , ਜੇਕਰ ਉਸ ‘ਤੇ ਧਿਆਨ ਦਿੰਦੇ ਤਾਂ ਸ਼ਾਇਦ ਜੋ ਕਦੀ ਵੱਡੇ-ਵੱਡੇ collages ਤੋਂ ਨਹੀਂ ਮਿਲਦਾ ਹੈ ਉਹ ਖੇਤ ਵਿੱਚ ਕਿਸਾਨ ਦੀ ਸੋਚ ਤੋਂ ਮਿਲ ਸਕਦਾ ਹੈ । ਅਤੇ ਇਨ੍ਹਾਂ ਸਭ ਨੂੰ ਇੱਕਠਾ ਕਰਕੇ ਚੀਜ਼ਾਂ ਨੂੰ ਅੱਗੇ ਵਧਾਉਣਾ ਚਾਹੀਦਾ ਹੈ ।


    ਅੱਜ ਬੀ-3 ਦੀ ਇੱਕ ਯੋਜਨਾ , ਇੱਕ ਵਿਆਪਕ ਯੋਜਨਾ ‘ਤੇ ਕੰਮ ਕੀਤਾ ਜਾ ਰਿਹਾ ਹੈ । ਬੀ-3 ਭਾਵ ਬਾਇਓਮਾਸ , ਬਾਇਓਫਿਊਲ ਤੋਂ ਬਾਇਓਐਨਰਜੀ ਦੀ ਤਰਫ਼ ਦੇਸ਼ ਵਧ ਰਿਹਾ ਹੈ । ਇਥਾਨੋਲ ਦੇ ਅਤਿਰਿਕਤ , ਅੱਜ ਕੂੜੇ ਨਾਲ ਸੀਐੱਨਜੀ ਯਾਨੀ ਬਾਇਓ-ਸੀਐੱਨਜੀ ਬਣਾਉਣ ਦਾ ਵੀ ਤੇਜ਼ ਗਤੀ ਨਾਲ ਕੰਮ ਚੱਲ ਰਿਹਾ ਹੈ । ਦੇਸ਼ ਦੀ ਟਰਾਂਸਪੋਰਟ ਵਿਵਸਥਾ ਵਿੱਚ ਸੀਐੱਨਜੀ ਦਾ ਇਸਤੇਮਾਲ ਕੀਤਾ ਜਾ ਰਿਹਾ ਹੈ ਤਾਂਕਿ ਪੈਟਰੋਲ-ਡੀਜ਼ਲ ਨਾਲ ਹੋਣ ਵਾਲੇ ਪ੍ਰਦੂਸ਼ਣ ਤੋ ਬਚਿਆ ਜਾ ਸਕੇ । ਇਸ ਵੇਲੇ ਅਸੀਂ ਸੀਐੱਨਜੀ ਵਿਦੇਸ਼ ਤੋਂ ਆਯਾਤ ਕਰਦੇ ਹਾਂ । ਹੁਣ ਬਾਇਓ-ਸੀਐੱਨਜੀ ਨਾਲ ਵਿਦੇਸ਼ਾ ‘ਤੇ ਨਿਰਭਰਤਾ ਘੱਟ ਕਰਨ ਦੇ ਯਤਨ ਕੀਤਾ ਜਾ ਰਹੇ ਹਨ । ਇਸ ਲਈ ਹੁਣ ਤੱਕ ਦੇਸ਼ ਭਰ ਵਿੱਚ ਪੌਣੇ ਦੋ ਸੌ ਤੋਂ ਅਧਿਕ ਪਲਾਂਟ ਲਗਾਏ ਜਾ ਚੁੱਕੇ ਹਨ । ਉਹ ਦਿਨ ਦੂਰ ਨਹੀਂ ਜਦੋਂ ਸ਼ਹਿਰਾਂ ਦੇ ਨਾਲ-ਨਾਲ ਪਿੰਡਾਂ ਵਿੱਚ ਵੀ ਸੀਐੱਨਜੀ ਨਾਲ ਗੱਡੀਆਂ ਚੱਲਣ ਲੱਗਣਗੀਆਂ ।


    ਸਾਥੀਓ , ਸਾਡੇ ਆਸਪਾਸ ਅੱਜ ਪਲਾਸਟਿਕ ਦਾ ਸਮਾਨ , ਰਬੜ ਦੇ ਟਾਇਰ , ਅਜਿਹੀਆਂ ਤਮਾਮ ਚੀਜ਼ਾਂ ਜੋ ਉਪਯੋਗ ਦੇ ਬਾਅਦ ਆਪਣੇ-ਆਪ ਵਿੱਚ ਇੱਕ ਬਹੁਤ ਵੱਡੀ ਸਮੱਸਿਆਂ ਬਣ ਜਾਂਦੀ ਹੈ ਇਸ ਦਾ ਇਸਤੇਮਾਲ ਸੜਕ ਬਣਾਉਣ ਵਿੱਚ ਕੀਤਾ ਜਾ ਰਿਹਾ ਹੈ । ਅਤੇ ਉਹ ਜੋ ਦੂਸਰਾ ਕੂੜਾ- ਜੋ ਘਰ ਵਿੱਚੋਂ ਨਿਕਲਦਾ ਹੈ- ਉਸ ਦਾ ਵੀ ਸੜਕਾਂ ਦੇ ਨਿਰਮਾਣ ਵਿੱਚ ਕਿਵੇਂ ਉਪਯੋਗ ਹੋਵੇਗਾ , ਇਸ ਦੀਆਂ ਸੰਭਾਵਾਨਾਵਾਂ ਤਲਾਸ਼ੀਆਂ ਜਾ ਰਹੀਆਂ ਹਨ ।


    ਮੈਂ ਹੁਣ ਇੱਕ African countries ਦੇ , ਗ਼ਰੀਬ ਲੋਕਾਂ ਦਾ ਇੱਕ ਛੋਟਾ ਜਿਹਾ ਕੰਮ ਸੋਸ਼ਲ ਮੀਡੀਆ ‘ਚ ਦੇਖਿਆ । ਉਹ ਪਿੰਡ ਵਿੱਚੋਂ ਸਾਰਾ ਪਲਾਸਟਿਕ ਇਕੱਠਾ ਕਰ ਕੇ ਨਦੀ ਦੇ ਤਟ ‘ਤੇ ਲੈ ਜਾਂਦੇ ਹਨ ਅਤੇ ਲਕੜੀ-ਵਕੜੀ ਲੈ ਕੇ ਉਸ ਪਲਾਸਟਿਕ ਨੂੰ ਜਲਾ ਕੇ ਪਿਘਲਾ ਲੈਂਦੇ ਹਨ । ਅਤੇ ਉੱਥੋਂ ਹੀ , ਨਦੀ ਵਿੱਚੋਂ ਰੇਤ ਲੈ ਕੇ ਮਿਕਸ ਕਰਦੇ ਹਨ ਅਤੇ ਇਸ ਵਿੱਚੋਂ ਬਲਾਕ ਬਣਾਉਂਦੇ ਹਨ , ਅਤੇ ਉਹ ਬਲਾਕ ਵੱਡੀ ਮਾਤਰਾ ਵਿੱਚ ਵੇਚਦੇ ਹਨ ਉਹ I Women self help group ਦ ੀਆਂ ਮਹਿਲਾਵਾਂ ਕਰ ਰਹੀਆਂ ਹਨ ਇਹ ਕੰਮ । ਕੂੜੇ ਦੀ ਸਫ਼ਾਈ ਵੀ ਕਰ ਰਹੀਆਂ ਹਨ ਅਤੇ ਉਸ ਦਾ ਨਵਾਂ ਪ੍ਰੋਡਕਟਤਿਆਰ ਕਰਕੇ ਬਾਜ਼ਾਰ ਵਿੱਚ ਵੇਚ ਰਹੀਆਂ ਹਨ ।


    ਵਿਕਾਸ ਅਤੇ ਵਾਤਾਵਰਨ ਦੇ ਦਰਮਿਆਨ ਇੱਕ ਸੰਤੁਲਨ ਬਣਾ ਕੇ ਅੱਗੇ ਵਧਣ ਦੀ ਨੀਤੀ ‘ਤੇ ਸਰਕਾਰ ਕੰਮ ਕਰ ਰਹੀ ਹੈ । ਵਾਤਾਵਰਨ ਦੇ ਨਾਲ ਸੰਤੁਲਨ ਦੀ ਜਦੋਂ ਅਸੀਂ ਗੱਲ ਕਰਦੇ ਹਾਂ ਤਾਂ ਬਿਜਲੀ ਦਾ ਇੱਕ ਮਹੱਤਵਪੂਰਣ ਰੋਲ ਹੈ । ਬਿਜਲੀ ਕਿਵੇਂ ਪੈਦਾ ਹੁੰਦੀ ਹੈ ਅਤੇ ਕਿਸ ਤਰ੍ਹਾਂ ਇਸਤੇਮਾਲ ਹੁੰਦੀ ਹੈ , ਇਸ ਦਾ ਵਾਤਾਵਰਣ ‘ਤੇ ਸਿੱਧਾ ਪ੍ਰਭਾਵ ਪੈਦਾ ਹੈ ।


    ਜਦੋਂ ਬਿਜਲੀ ਪੈਦਾ ਕਰਨ ਦੀ ਗੱਲ ਆਉਂਦੀ ਹੈ ਤਾਂ ਅੱਜ ਕੋਲੇ ਅਤੇ ਗੈਸ ਜਿਹੇ ਰਵਾਇਤੀ ਤਰੀਕਿਆਂ ਦੇ ਨਾਲ ਸੋਲਰ ਐਨਰਜੀ ਸਮੇਤ ਸਾਰੇ ਦੂਸਰੇ ਸਾਧਨਾਂ ਨਾਲ ਬਿਜਲੀ ਬਣਾਉਣ ‘ਤੇ ਵੀ ਜ਼ੋਰ ਦਿੱਤਾ ਜਾ ਰਿਹਾ ਹੈ । International Solar Alliance ਦੇ ਰਾਹੀਂ ਤਾਂ ਅਸੀਂ ਨਾ ਸਿਰਫ਼ ਭਾਰਤ ਵਿੱਚ ਬਲਕਿ ਪੂਰੇ ਵਿਸ਼ਵ ਵਿੱਚ ਸੌਰ ਊਰਜਾ ਦਾ ਪ੍ਰਚਾਰ- ਪ੍ਰਸਾਰ ਕਰ ਰਹੇ ਹਾਂ ।


    ਅੱਜ ਖੇਤੀ ਵਿੱਚ ਸੋਲਰ ਪੰਪ ਤੋਂ ਲੈ ਕੇ ਉਦਯੋਗ , ਦਫ਼ਤਰਾਂ ਵਿੱਚ ਸੌਰ ਊਰਜਾ ਦੇ ਇਸਤੇਮਾਲ ‘ਤੇ ਕਾਫੀ ਪ੍ਰਗਤੀ ਹੋ ਰਹੀ ਹੈ । ਇਸ ਦੇ ਇਲਾਵਾ ਦੇਸ਼ ਦੀ ਗਲੀਆਂ , ਘਰਾਂ ਅਤੇ ਦਫ਼ਤਰਾਂ ਵਿੱਚ ਐੱਲਈਡੀ ਬਲਬਾਂ ਦੀ ਰੋਸ਼ਨੀ ਸੁਨਿਸ਼ਚਿਤ ਕਰਨ ਨਾਲ ਬਿਜਲੀ ਦੀ ਬੱਚਤ ਹੋ ਰਹੀ ਹੈ । ਅਤੇ ਮੈਂ ਖੁਸ਼ ਹਾਂ ਕਿ ਹੁਣ ਦੇਸ਼ ਦੇ ਰੇਲਵੇ ਸਟੇਸ਼ਨ ਐੱਲਈਡੀ ਬਲਬ ਨਾਲ ਜਗਮਗਾਉਣ ਲੱਗੇ ਹਨ । ਸਾਰਾ ਕੰਮ ਉਨ੍ਹਾਂ ਨੇ ਪੂਰਾ ਕਰ ਦਿੱਤਾ । ਹੁਣ ਟੀਚਾ ਇਹ ਹੈ ਕਿ ਆਉਣ ਵਾਲੇ ਦਿਨਾਂ ਵਿੱਚ ਰੇਲਵੇ ਦੀ ਹਰ ਬਿਲਡਿੰਗ ਅਤੇ ਰੇਲਵੇ ਦੇ ਹਰ ਕੁਆਰਟਰ ਵਿੱਚ ਵੀ 100% ਐੱਲਈਡੀ ਬਲਬ ਲਗਾਏ ਜਾਣ । ਐੱਲਈਡੀ ਲਾਈਟਾਂ ਨੂੰ ਹੁਲਾਰਾ ਦੇ ਰਹੇ ਹਾਂ , ਵਾਤਾਵਰਣ ਦੀ ਚਿੰਤਾ-ਸਵੱਛ ਭਾਰਤ , ਸਵੱਛ ਭਾਰਤ ਦੇ ਮਿਸ਼ਨ ਨਾਲ ਜੁੜੀ ਹੋਈ ਹੈ ।


    ਧੂੰਆ ਮੁਕਤ ਰੋਸ਼ਈ ਵੀ ਇਸ ਵਿਆਪਕ vision ਦਾ ਹਿੱਸਾ ਹੈ । ਅੱਜ ਮੈਂ ਇਸ ਮੰਚ ਤੋਂ ਦੇਸ਼ ਦੇ ਉਨ੍ਹਾਂ ਪੰਜ ਕਰੋੜ ਗ਼ਰੀਬ ਪਰਿਵਾਰਾਂ ਨੂੰ ਵਧਾਈ ਦਿੰਦਾ ਹਾਂ , ਉਨ੍ਹਾਂ ਮਾਤਾਵਾਂ , ਭੈਣਾਂ ਨੂੰ ਵਧਾਈ ਦਿੰਦਾ ਹਾਂ , ਜਿਨ੍ਹਾਂ ਨੂੰ ਧੂੰਏ ਤੋਂ ਮੁਕਤੀ ਮਿਲੀ ਹੈ ।


    ਹਿੰਦੋਸਤਾਨ ਵਿੱਚ ਇਨ੍ਹਾਂ ਵੱਡਾ ਕੰਮ ਇੰਨੇ ਸਮੇਂ ਵਿੱਚ ਹੋ ਸਕਦਾ ਹੈ , ਇਹ ਆਪਣੇ-ਆਪ ਵਿੱਚ ਅਜੂਬਾ ਹੈ । ਸਾਡੇ ਦੇਸ਼ ਵਿੱਚ ਸਵਾ ਸੌ ਕਰੋੜ ਜਨਸੰਖਿਆ ਹੈ ਅਤੇ ਲਗਭਗ25-26 ਕਰੋੜ ਪਰਿਵਾਰ ਹਨ । ਇਨ੍ਹਾਂ 25-26 ਕਰੋੜ ਪਰਿਵਾਰਾਂ ਵਿੱਚੋਂ 5 ਕਰੋੜ ਪਰਿਵਾਰਾਂ ਨੂੰ ਗੈਸ ਦਾ ਚੁੱਲ੍ਹਾ ਇੰਨੇ ਘੱਟ ਸਮੇਂ ਵਿੱਚ ਪਹੁੰਚਣਾ , ਇਹ ਆਪਣੇ-ਆਪ ਵਿੱਚ ਤੁਸੀਂ ਹਿਸਾਬ ਲਗਾ ਸਕਦੇ ਹੋ ਕਿ ਤੇਜ਼ ਗਤੀ ਨਾਲ ਕੰਮ ਹੁੰਦਾ ਹੈ ਤਾਂ ਕੀ ਨਤੀਜਾ ਆਉਂਦਾ ਹੈ ।


    ਸਾਥੀਓ , ਅੱਜ ਦਿਨ ਭਰ ਕਿਸਾਨ ਵੀ ਹੋਣਗੇ , ਟੈਕਨੀਸ਼ੀਅਨ ਵੀ ਹੋਣਗੇ , ਸਰਕਾਰ ਦੇ ਅਫ਼ਸਰ ਵੀ ਹੋਣਗੇ , ਤੁਸੀਂ ਸਾਰੇ ਮਿਲ ਕੇ ਬਾਇਓਫਿਊਲ ਨੂੰ ਲੈ ਕੇ ਚਰਚਾ ਕਰਨ ਵਾਲੇ ਹੋ । ਉਸ ਨਾਲ ਜੁੜੀਆਂ ਚੁਣੌਤੀਆਂ ‘ਤੇ ਵਿਚਾਰ-ਚਰਚਾ ਕਰਨ ਵਾਲੇ ਹੋ । ਕਿਸਾਨ ਦੀਆਂਜਿਹੜੀਆਂਰੋਜ਼ਾਨਾ ਦੀਆਂ practical problems ਹਨ , ਉਨ੍ਹਾਂ ਦੀ ਚਰਚਾ ਕਰਨ ਵਾਲੇ ਹੋ । ਅਤੇ ਮੈਨੂੰ ਵਿਸ਼ਵਾਸ ਹੈ ਕਿ ਇਸ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦੀ ਊਰਜਾ ਜ਼ਰੂਰਤਾਂ ਅਤੇ ਖੇਤੀ ਨੂੰ ਲਾਭਕਾਰੀ ਬਣਾਉਣ ਲਈ ਅਨੇਕ ਨਵੇਂ ਸੁਝਾਅ ਆਉਣਗੇ , ਅਨੇਕ ਨਵੇਂ ਰਸਤੇ ਬਣਨਗੇ ।


    ਬਾਇਓਫਿਊਲ ਨਾਲ ਬਦਲਾਅ ਦੀ ਕ੍ਰਾਂਤੀ ਘਰ-ਘਰ ਸਿਰਫ ਸਰਕਾਰ ਦੇ ਯਤਨਾਂ ਨਾਲ ਨਹੀਂ ਪਹੁੰਚ ਸਕੇਗੀ , ਬਲਕਿ ਇਸ ਵਿੱਚ ਸਾਡੇ ਵਿਦਿਆਰਥੀਆਂ ਨੂੰ , ਸਾਡੇ ਅਧਿਆਪਕਾਂ ਨੂੰ , ਸਾਡੇ ਵਿਗਿਆਨੀਆਂ ਨੂੰ , ਸਾਡੇ ਉੱਦਮੀਆਂ ਨੂੰ , ਭਾਵ ਇੱਕ ਤਰ੍ਹਾਂ ਨਾਲ ਜਨ- ਭਾਗੀਦਾਰੀ ਨਾਲ ਜਨ-ਅੰਦੋਲਨ ਦਾ ਰੂਪ ਸਾਨੂੰ ਦੇਣਾ ਪੇਵੇਗਾ ।

    ਇੱਥੇ ਜੋ ਵੀ ਰਾਜਾਂ ਦੇ ਪ੍ਰਤੀਨਿਧੀ ਆਏ ਹਨ , ਉਨ੍ਹਾਂ ਨੂੰ ਵੀ ਤਾਕੀਦ ਹੈ ਕਿ ਦੇਸ਼ ਦੇ ਪਿੰਡ-ਪਿੰਡ ਤੱਕ ਬਾਇਓਫਿਊਲ ਦੇ ਲਾਭ ਪਹੁੰਚਉਣ ਲਈ ਆਪਣੇ ਪੱਧਰ ‘ਤੇ ਵੀ ਜ਼ਿਆਦਾਪ੍ਰਯਤਨ ਕਰੋ । ਅਤੇ ਮੈਨੂੰ ਵਿਸ਼ਵਾਸ ਹੈ ਕਿ ਬਾਇਓਫਿਊਲ ਦੀ ਦਿਸ਼ਾ ਵਿੱਚ ਭਾਰਤ ਨੇ ਜੋ initiative ਲਿਆ ਹੈ ਅਤੇ ਵਿਸ਼ਵ ਅੱਜ Biofuel day ਮਨਾ ਰਿਹਾ ਹੈ , ਭਾਰਤ global warming ਨਾਲ ਚਿੰਤਤ ਵਿਸ਼ਵ ਨੂੰ ਇੱਕ ਵਿਸ਼ਵਾਸ ਦੇਣ ਦੀ ਸਮਰੱਥਾ ਰੱਖਦਾ ਹੈ । ਭਾਰਤ ਦੇ ਇਨ੍ਹਾਂ ਕਦਮਾਂ ਦੀ ਅੱਜ ਪੂਰੇ ਵਿਸ਼ਵ ਵਿੱਚ ਸ਼ਲਾਘਾ ਹੋ ਰਹੀ ਹੈ ।


    ਭਾਰਤ ਦੀਆਂ ਨੀਤੀਆਂ ਅਤੇ ਯੋਜਨਾਵਾਂ ਨੂੰ ਵਿਸ਼ਵ ਬੜੇ ਗੌਰ ਨਾਲ ਦੇਖ ਰਿਹਾ ਹੈ ਅਤੇ ਉਸ ਵਿੱਚ ਅੱਜ ਦਾ ਇਹ ਪ੍ਰਯਤਨਨਵੀਂ ਊਰਜਾ ਭਰੇਗਾ , ਦਿਸ਼ਾ ਨੂੰ ਹੋਰ ਵਧੇਰੇ ਸਪੱਸ਼ਟ ਕਰੇਗਾ ਤੇ ਗਤੀ ਤੇਜ਼ ਕਰੇਗਾ । ਇਸੇ ਵਿਸ਼ਵਾਸ ਦੇ ਨਾਲ ਇਸ ਸਫ਼ਲ ਯੋਜਨਾ ਲਈ ਮੈਂ ਤੁਹਾਨੂੰ ਸਭ ਨੂੰ ਦਿਲੋਂ ਬਹੁਤ-ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ ।


    ਧੰਨਵਾਦ ।

    
    
    (Release ID: 1543198) Visitor Counter : 1