      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਦੇਹਰਾਦੂਨ ਦੇ ਕੋਲ ਯਮੁਨਾ ’ਤੇ ਬਹੁ-ਉਦੇਸ਼ੀ ਲਖਵਾੜ ਪ੍ਰੋਜੈਕਟ ਦੇ ਨਿਰਮਾਣ ਲਈ ਸ਼੍ਰੀ ਨਿਤਿਨ ਗਡਕਰੀ ਕੱਲ੍ਹ ਉਤਰਾਖੰਡ, ਉੱਤਰ ਪ੍ਰਦੇਸ਼, ਹਿਮਾਚਲ ਪ੍ਰਦੇਸ਼, ਰਾਜਸਥਾਨ, ਹਰਿਆਣਾ ਅਤੇ ਦਿੱਲੀ ਦੇ ਮੁੱਖ ਮੰਤਰੀਆਂ ਦੇ ਨਾਲ ਸਮਝੌਤਾ ਪੱਤਰ ’ਤੇ ਹਸਤਾਖ਼ਰ ਕਰਨਗੇ
      Posted On: 27 AUG 2018 5:27PM by PIB Chandigarh


    Shri Nitin Gadkari Will Sign MOU With Chief Ministers of Uttarakhand, UP, HP, Rajasthan, Haryana and Delhi Tomorrow for Construction of Lakhwar Multipurpose Project on Yamuna Near Dehradun
    
    Project Will Generate 300 MW of Power Create 33,780 Hectare Irrigation Potential and 78.83 MCM Water Availability
    
    Uttarakhand Will Bear the Cost of Power Component, Get the Total Benefit of Power Generation
    
    Centre to Fund 90 Percent of Irrigation Component, the Six States to the Fund Remaining 10 Per Cent and Share Water Proportionately


    ਦੇਹਰਾਦੂਨ ਦੇ ਕੋਲ ਯਮੁਨਾ ’ਤੇ ਬਹੁ-ਉਦੇਸ਼ੀ ਲਖਵਾੜ ਪ੍ਰੋਜੈਕਟ ਦੇ ਨਿਰਮਾਣ ਲਈ ਸ਼੍ਰੀ ਨਿਤਿਨ ਗਡਕਰੀ ਕੱਲ੍ਹ ਉਤਰਾਖੰਡ, ਉੱਤਰ ਪ੍ਰਦੇਸ਼, ਹਿਮਾਚਲ ਪ੍ਰਦੇਸ਼, ਰਾਜਸਥਾਨ, ਹਰਿਆਣਾ ਅਤੇ ਦਿੱਲੀ ਦੇ ਮੁੱਖ ਮੰਤਰੀਆਂ ਦੇ ਨਾਲ ਸਮਝੌਤਾ ਪੱਤਰ ’ਤੇ ਹਸਤਾਖ਼ਰ ਕਰਨਗੇ
    
    ਪ੍ਰੋਜੈਕਟ ਨਾਲ 300 ਮੈਗਾਵਾਟ ਬਿਜਲੀ ਦਾ ਉਤਪਾਦਨ ਹੋਵੇਗਾ, 33,780 ਹੈਕਟੇਅਰ ਜ਼ਮੀਨ ਲਈ ਸਿੰਚਾਈ ਦੀ ਵਿਵਸਥਾ ਹੋਵੇਗੀ ਅਤੇ 78.83 ਐੱਮਸੀਐੱਮ ਪਾਣੀ ਉਪਲੱਬਧ ਹੋਵੇਗਾ
    
    ਬਿਜਲੀ ਉਤਪਾਦਨ ਦਾ ਖਰਚ ਉਤਰਾਖੰਡ ਸਹਿਣ ਕਰੇਗਾ, ਪੂਰੇ ਬਿਜਲੀ ਉਤਪਾਦਨ ਦਾ ਲਾਭ ਰਾਜ ਨੂੰ ਮਿਲੇਗਾ
    
    ਪ੍ਰੋਜੈਕਟ ਨਾਲ ਜੁੜੇ ਸਿੰਚਾਈ ਹਿੱਸੇ ਦਾ 90 % ਖਰਚ ਕੇਂਦਰ ਸਰਕਾਰ ਦੇਵੇਗੀ ਜਦਕਿ 10 % ਹਿੱਸਾ ਛੇ ਰਾਜਾਂ ਵੱਲੋਂ ਸਹਿਣ ਕੀਤਾ ਜਾਵੇਗਾ ਅਤੇ ਉਸੇ ਹਿਸਾਬ ਨਾਲ ਉਨ੍ਹਾਂ ਨੂੰ ਸਿੰਚਾਈ ਲਈ ਪਾਣੀ ਮਿਲੇਗਾ


    ਜਲ ਸੰਸਾਧਨ , ਨਦੀ ਵਿਕਾਸ ਅਤੇ ਗੰਗਾ ਸੁਰੱਖਿਆ ਅਤੇ ਜਹਾਜ਼ਰਾਨੀ , ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਅਪਰ ਯਮੁਨਾ ਬੇਸਿਨ ਖੇਤਰ ਵਿੱਚ 3966.51 ਕਰੋਡ਼ ਰੁਪਏ ਦੀ ਲਾਗਤ ਵਾਲੇ ਲਖਵਾੜ ਬਹੁ ਉਦੇਸ਼ੀ ਪ੍ਰੋਜੈਕਟ ਦੇ ਨਿਰਮਾਣ ਲਈ ਉੱਤਰ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਸ਼੍ਰੀ ਯੋਗੀ ਆਦਿਤਿਆਨਾਥ , ਰਾਜਸਥਾਨ ਦੀ ਸ਼੍ਰੀਮਤੀ ਵਸੁੰਧਰਾ ਰਾਜੇ , ਉਤ ਰਾਖੰਡ ਦੇ ਸ਼੍ਰੀ ਤ੍ਰਿਵੇਂਦਰ ਸਿੰਘ ਰਾਵਤ , ਹਰਿਆਣਾ ਦੇ ਸ਼੍ਰੀ ਮਨੋਹਰ ਲਾਲ ਖੱਟੜ , ਹਿਮਾਚਲ ਪ੍ਰਦੇਸ਼ ਦੇ ਸ਼੍ਰੀ ਜੈਰਾਮ ਠਾਕੁਰ ਅਤੇ ਦਿੱਲੀ ਦੇ ਸ਼੍ਰੀ ਅਰਵਿੰਦ ਕੇਜਰੀਵਾਲ ਦੇ ਨਾਲ ਕੱਲ੍ਹ ਨਵੀਂ ਦਿੱਲੀ ਵਿੱਚ ਇੱਕ ਸਹਿਮਤੀ ਪੱਤਰ ’ਤੇ ਹਸਤਾਖ਼ਰ ਕਰਨਗੇ ।


    ਲਖਵਾੜ ਪ੍ਰੋਜੈਕਟ ਤਹਿਤ ਉਤਰਾਖੰਡ ਵਿੱਚ ਦੇਹਰਾਦੂਨ ਜ਼ਿਲ੍ਹੇ ਦੇ ਲੋਹਾਰੀ ਪਿੰਡ ਦੇ ਕੋਲ ਯਮੁਨਾ ਦਰਿਆ ’ਤੇ 204 ਮੀਟਰ ਉੱਚਾ ਕੰਕ੍ਰੀਟ ਦਾ ਡੈਮ ਬਣਾਇਆ ਜਾਣਾ ਹੈ। ਡੈਮ ਦੀ ਜਲ ਭੰਡਾਰਨ ਸਮੱਰਥਾ 330.66 ਐੱਮਸੀਐੱਮ ਹੋਵੇਗੀ। ਇਸ ਨਾਲ 33,780 ਹੈਕਟੇਅਰ ਜ਼ਮੀਨ ਦੀ ਸਿੰਚਾਈ ਕੀਤੀ ਜਾਵੇਗੀ। ਇਸ ਦੇ ਇਲਾਵਾ ਇਸ ਨਾਲ ਯਮੁਨਾ ਬੇਸਿਨ ਖੇਤਰ ਵਾਲੇ ਛੇ ਰਾਜਾਂ ਵਿੱਚ ਘਰੇਲੂ ਅਤੇ ਉਦਯੋਗਿਕ ਇਸਤੇਮਾਲ ਅਤੇ ਪੀਣ ਲਈ 78.83 ਐੱਮਸੀਐੱਮ ਪਾਣੀ ਉਪਲੱਬਧ ਕਰਵਾਇਆ ਜਾ ਸਕੇਗਾ। ਪ੍ਰੋਜੈਕਟ ਨਾਲ 300 ਮੈਗਾਵਾਟ ਬਿਜਲੀ ਦਾ ਉਤਪਾਦਨ ਹੋਵੇਗਾ। ਪ੍ਰੋਜੈਕਟ ਨਿਰਮਾਣ ਦਾ ਕੰਮ ਉਤਰਾਖੰਡ ਜਲ ਬਿਜਲੀ ਨਿਗਮ ਲਿਮਿਟਿਡ ਕਰੇਗਾ।


    *****

    
    
    (Release ID: 1544155) Visitor Counter : 4