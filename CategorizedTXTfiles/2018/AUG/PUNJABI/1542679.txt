      ਨੀਤੀ ਆਯੋਗ

      ਨੀਤੀ ਆਯੋਗ ਅੰਡੇਮਾਨ ਤੇ ਨਿਕੋਬਾਰ ਅਤੇ ਲਕਸ਼ਦੀਪ ਵਿੱਚ ਪੀਪੀਪੀ ਅਧਾਰ ’ਤੇ ਈਕੋ-ਸੈਰ ਸਪਾਟੇ ਦੇ ਵਿਕਾਸ ਵਿੱਚ ਨਿਵੇਸ਼ ਆਕਰਸ਼ਿਤ ਕਰਨ ਲਈ ਨਿਵੇਸ਼ਕ ਸੰਮੇਲਨ ਦੀ ਮੇਜ਼ਬਾਨੀ ਕਰੇਗਾ
      Posted On: 09 AUG 2018 5:59PM by PIB Chandigarh


    NITI Aayog will host Investors’ Conference to attract investments for the development of eco-tourism on PPP basis in Andaman & Nicobar, and Lakshadweep Islands.

    ਨੀਤੀ ਆਯੋਗ ਅੰਡੇਮਾਨ ਤੇ ਨਿਕੋਬਾਰ ਅਤੇ ਲਕਸ਼ਦੀਪ ਵਿੱਚ ਪੀਪੀਪੀ ਅਧਾਰ ’ਤੇ ਈਕੋ-ਸੈਰ ਸਪਾਟੇ ਦੇ ਵਿਕਾਸ ਵਿੱਚ ਨਿਵੇਸ਼ ਆਕਰਸ਼ਿਤ ਕਰਨ ਲਈ ਨਿਵੇਸ਼ਕ ਸੰਮੇਲਨ ਦੀ ਮੇਜ਼ਬਾਨੀ ਕਰੇਗਾ


    ਨੀਤੀ ਆਯੋਗ ਵੱਖ-ਵੱਖ ਦੀਪਾਂ ਦੇ ਸਮੁੱਚੇ ਵਿਕਾਸ ਲਈ ਪ੍ਰਵਾਸੀ ਭਾਰਤੀ ਕੇਂਦਰ ਵਿੱਚ 10 ਅਗਸਤ, 2018 ਨੂੰ ਨਿਵੇਸ਼ਕ ਸੰਮੇਲਨ ਦੀ ਮੇਜ਼ਬਾਨੀ ਕਰੇਗਾ। ਇਸ ਸੰਮੇਲਨ ਦਾ ਉਦਘਾਟਨ ਨੀਤੀ ਆਯੋਗ ਦੇ ਸੀਈਓ ਸ਼੍ਰੀ ਅਮਿਤਾਭ ਕਾਂਤ ਕਰਨਗੇ। ਇਸ ਸੰਮੇਲਨ ਦੌਰਾਨ ਅੰਡੇਮਾਨ ਤੇ ਨਿਕੋਬਾਰ ਅਤੇ ਲਕਸ਼ਦੀਪ ਵਿੱਚ ਈਕੋ-ਸੈਰ ਸਪਾਟੇ ਦੇ ਟਿਕਾਊ ਵਿਕਾਸ ਲਈ ਨਿਵੇਸ਼ ਆਕਰਸ਼ਿਤ ਕੀਤਾ ਜਾਵੇਗਾ।


    ਦੀਪਾਂ ਦੇ ਟਿਕਾਊ ਵਿਕਾਸ ਅਤੇ ਸਮੁੱਚੇ ਸਮੁੰਦਰੀ ਵਿਕਾਸ ( overall maritime development) ਨੂੰ ਸਰਕਾਰ ਉੱਚ ਪ੍ਰਾਥਮਿਕਤਾ ਪ੍ਰਦਾਨ ਕਰ ਰਹੀ ਹੈ। ਮਾਣਯੋਗ ਗ੍ਰਹਿ ਮੰਤਰੀ ਦੀ ਅਗਵਾਈ ਵਿੱਚ ਇੱਕ ਸੁਪਰੀਮ ਸੰਸਥਾ (apex body) ਦੀਪ ਵਿਕਾਸ ਏਜੰਸੀ (ਆਈਡੀਏ) ਦਾ ਗਠਨ ਜੂਨ 2017 ਵਿੱਚ ਕੀਤਾ ਗਿਆ ਸੀ, ਜਦੋਂ ਕਿ ਨੀਤੀ ਆਯੋਗ ਨੂੰ ਸਬੰਧਿਤ ਕੇਂਦਰ ਸ਼ਾਸਤ ਪ੍ਰਦੇਸ਼ ਦੇ ਪ੍ਰਸ਼ਾਸਨ/ਰਾਜ ਸਰਕਾਰਾਂ ਨਾਲ ਮਿਲਕੇ ਸਮੁੱਚੇ ਦੀਪ ਵਿਕਾਸ ਪ੍ਰੋਗਰਾਮ ਨੂੰ ਅੱਗੇ ਵਧਾਉਣ ਦੀ ਜ਼ਿੰਮੇਵਾਰੀ ਸੌਂਪੀ ਗਈ ਹੈ। ਇਸ ਪ੍ਰੋਗਰਾਮ ਤਹਿਤ ਪਹਿਲੇ ਪੜਾਅ ਵਿੱਚ ਸਮੁੱਚੇ ਵਿਕਾਸ ਲਈ ਅੰਡੇਮਾਨ ਤੇ ਨਿਕੋਬਾਰ ਅਤੇ ਲਕਸ਼ਦੀਪ ਦੇ 10 ਦੀਪਾਂ ਦਾ ਕੰਮ ਹੱਥ ਵਿੱਚ ਲਿਆ ਗਿਆ ਹੈ।


    ***


    ਏਕੇਟੀ/ਆਰਕੇਸੀ/ਐੱਸਬੀਪੀ

    
    
    (Release ID: 1542679) Visitor Counter : 2