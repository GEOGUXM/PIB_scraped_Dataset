      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਮੁੱਲ ਸਮਰਥਨ ਯੋਜਨਾ ਤਹਿਤ ਕਿਸਾਨਾਂ ਤੋਂ ਖ਼ਰੀਦੀਆਂ ਜਾਣ ਵਾਲੀਆਂ ਦਾਲ਼ਾਂ ਰਾਜਾਂ ਨੂੰ ਜਾਰੀ ਕਰਨ ਨੂੰ ਪ੍ਰਵਾਨਗੀ ਦਿੱਤੀ, ਜਿਸ ਵਿੱਚ ਭਲਾਈ ਯੋਜਨਾਵਾਂ ਤਹਿਤ 15 ਰੁਪਏ ਪ੍ਰਤੀ ਕਿਲੋਗ੍ਰਾਮ ਦੀ ਕੇਂਦਰੀ ਸਬਸਿਡੀ ਸ਼ਾਮਲ ਹੈ
      Posted On: 09 AUG 2018 5:42PM by PIB Chandigarh


    Cabinet approves release of pulses procured from farmers under Price Support Scheme to States with Central Subsidy of Rs. 15 per Kg for utilization under Welfare Schemes


    ਮੰਤਰੀ ਮੰਡਲ ਨੇ ਮੁੱਲ ਸਮਰਥਨ ਯੋਜਨਾ ਤਹਿਤ ਕਿਸਾਨਾਂ ਤੋਂ ਖ਼ਰੀਦੀਆਂ ਜਾਣ ਵਾਲੀਆਂ ਦਾਲ਼ਾਂ ਰਾਜਾਂ ਨੂੰ ਜਾਰੀ ਕਰਨ ਨੂੰ ਪ੍ਰਵਾਨਗੀ ਦਿੱਤੀ, ਜਿਸ ਵਿੱਚ ਭਲਾਈ ਯੋਜਨਾਵਾਂ ਤਹਿਤ 15 ਰੁਪਏ ਪ੍ਰਤੀ ਕਿਲੋਗ੍ਰਾਮ ਦੀ ਕੇਂਦਰੀ ਸਬਸਿਡੀ ਸ਼ਾਮਲ ਹੈ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਆਰਥਕ ਮਾਮਲਿਆਂ ਦੀ ਮੰਤਰੀ ਮੰਡਲ ਕਮੇਟੀ ਨੇ ਮੁੱਲ ਸਮਰਥਨ ਯੋਜਨਾ ਤਹਿਤ ਕਿਸਾਨਾਂ ਤੋਂ ਖ਼ਰੀਦੀਆਂ ਜਾਣ ਵਾਲੀਆਂ ਦਾਲ਼ਾਂ, ਰਾਜਾਂ ਨੂੰ ਜਾਰੀ ਕਰਨ ਦੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਨੂੰ ਮੁੱਲ ਸਮਰਥਨ ਯੋਜਨਾਵਾਂ (ਪੀਐੱਸਐੱਸ) ਤਹਿਤ ਖ਼ਰੀਦੀਆਂ ਜਾਣ ਵਾਲੀਆਂ ਦਾਲ਼ਾਂ ਦੇ ਭੰਡਾਰ ਨਾਲ ਵੱਖ-ਵੱਖ ਭਲਾਈ ਯੋਜਨਾਵਾਂ ਲਈ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਘੱਟ ਰੇਟ ‘ਤੇ ਜਾਰੀ ਕੀਤਾ ਜਾਵੇਗਾ।


    ਪ੍ਰਭਾਵ:


    ਇਸ ਫੈਸਲੇ ਨਾਲ ਰਾਜ/ਕੇਂਦਰ ਸ਼ਾਸਿਤ ਪ੍ਰਦੇਸ਼ ਜਨ ਵੰਡ ਪ੍ਰਣਾਲੀ, ਮਿਡ-ਡੇ-ਮੀਲ ਆਦਿ ਕਈ ਭਲਾਈ ਯੋਜਨਾਵਾਂ ਵਿੱਚ ਦਾਲ਼ਾਂ ਦੀ ਵਰਤੋਂ ਕਰਨ ਵਿੱਚ ਸਮਰੱਥ ਹੋਣਗੇ। ਇਸ ਤੋਂ ਇਲਾਵਾ ਗੋਦਾਮਾਂ ਦੀ ਉਪਲੱਬਧਤਾ ਵੀ ਤਿਆਰ ਕੀਤੀ ਜਾਵੇਗੀ, ਜਿਸ ਦੀ ਮੁੱਲ ਸਮਰਥਨ ਯੋਜਨਾ ਤਹਿਤ ਖ਼ਰੀਦੀਆਂ ਜਾਣ ਵੀਲੀਆਂ ਜਿਨਸਾਂ ਦੇ ਭੰਡਾਰਨ ਲਈ ਆਗਾਮੀ ਖ਼ਰੀਫ ਮੌਸਮ ਵਿੱਚ ਜ਼ਰੂਰਤ ਹੋ ਸਕਦੀ ਹੈ।


    ਵੇਰਵਾ:


    ਇਸ ਪ੍ਰਵਾਨਿਤ ਯੋਜਨਾ ਤਹਿਤ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ ਸਰਕਾਰਾਂ ਨੂੰ ਸ੍ਰੋਤ ਰਾਜ ਵਿੱਚ ਵਰਤਮਾਨ ਥੋਕ ਬਜ਼ਾਰ ਮੁੱਲ ਨਾਲੋਂ 15 ਰੁਪਏ ਪ੍ਰਤੀ ਕਿਲੋਗ੍ਰਾਮ ਦੀ ਘੱਟ ਦਰ ਦੇ ਅਧਾਰ ‘ਤੇ 34.88 ਲੱਖ ਮੀਟ੍ਰਿਕ ਟਨ ਅਰਹਰ, ਚਨਾ, ਮਸੁਰ, ਮੂੰਗ ਅਤੇ ਮਾਂਹ ਦਾਲ਼ ਲੈਣ ਦਾ ਪ੍ਰਸਤਾਵ ਦਿੱਤਾ ਗਿਆ ਹੈ, ਜੋ ਪਹਿਲਾਂ ਆਓ ਪਹਿਲਾਂ ਪਾਓ ਦੇ ਅਧਾਰ ‘ਤੇ ਹੋਵੇਗਾ। ਰਾਜ/ਕੇਂਦਰ ਸ਼ਾਸਿਤ ਪ੍ਰਦੇਸ਼ ਸਰਕਾਰਾਂ ਇਨ੍ਹਾਂ ਦਾਲ਼ਾਂ ਨੂੰ ਮਿਡ-ਡੇ-ਮੀਲ, ਜਨਤਕ ਵੰਡ ਪ੍ਰਣਾਲੀ, ਏਕੀਕਰਤ ਬਾਲ ਵਿਕਾਸ ਪ੍ਰੋਗਰਾਮ ਆਦਿ ਵਰਗੀਆਂ ਭਲਾਈ ਯੋਜਨਾਵਾਂ ਵਿੱਚ ਵਰਤਣਗੀਆਂ। ਇਹ ਉਪਲੱਬਤਾ 12 ਮਹੀਨੇ ਦੇ ਸਮੇਂ ਜਾਂ 34.88 ਲੱਖ ਮੀਟ੍ਰਿਕ ਟਨ ਦਾਲ਼ਾਂ ਪੂਰਨ ਰੂਪ ਵਿੱਚ ਪ੍ਰਾਪਤ ਕਰਨ, ਜੋ ਵੀ ਪਹਿਲਾਂ ਹੋਵੇ, ਦੇ ਅਧਾਰ ‘ਤੇ ਹੋਵੇਗੀ। ਸਰਕਾਰ ਇਸ ਯੋਜਨਾ ਦੇ ਲਾਗੂਕਰਨ ਲਈ 5237 ਕਰੋੜ ਰੁਪਏ ਖ਼ਰਚ ਕਰੇਗੀ।


    ***


    ਏਕੇਟੀ/ਐੱਸਐੱਚ

    
    
    (Release ID: 1542664) Visitor Counter : 4