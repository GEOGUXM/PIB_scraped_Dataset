      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਆਈਆਈਟੀ ਹੈਦਰਾਬਾਦ ਦੇ ਸੱਤਵੇਂ ਕਨਵੋਕੇਸ਼ਨ ਸਮਾਰੋਹ ਨੂੰ ਸੰਬੋਧਨ ਕਰਦੇ ਹੋਏ
      Posted On: 05 AUG 2018 5:56PM by PIB Chandigarh


    President of India addresses seventh convocation of IIT Hyderabad


    ਰਾਸ਼ਟਰਪਤੀ ਆਈਆਈਟੀ ਹੈਦਰਾਬਾਦ ਦੇ ਸੱਤਵੇਂ ਕਨਵੋਕੇਸ਼ਨ ਸਮਾਰੋਹ ਨੂੰ ਸੰਬੋਧਨ ਕਰਦੇ ਹੋਏ


    ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ 5 ਅਗਸਤ, 2018 ਨੂੰ ਹੈਦਰਾਬਾਦ ਵਿੱਚ ਭਾਰਤੀ ਟੈਕਨੋਲੋਜੀ ਸੰਸਥਾਨ (ਆਈਆਈਟੀ), ਹੈਦਰਾਬਾਦ ਦੇ ਸੱਤਵੇਂ ਕਨਵੋਕੇਸ਼ਨ ਸਮਾਰੋਹ ਨੂੰ ਸੰਬੋਧਨ ਕੀਤਾ।


    ਇਸ ਮੌਕੇ ‘ਤੇ ਬੋਲਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਦੂਜੀ ਪੀੜ੍ਹੀ ਦੇ ਦੌਰ ਵਿੱਚ ਆਈਆਈਟੀ ਦਾ ਰੂਪ ਕਾਫੀ ਮਹੱਤਵਪੂਰਨ ਹੈ । ਆਈਆਈਟੀ ਹੈਦਰਾਬਾਦ ਨੇ ਆਈਆਈਟੀ ਦੇ ਅਤੀਤ ਦੇ ਨਾਲ-ਨਾਲ ਪੁਰਾਣੇ ਮਾਡਲ ਤੋਂ ਵੀ ਕਾਫੀ ਸਿਖਿਆ ਹੈ । 1950 ਅਤੇ 1960 ਦੇ ਦਹਾਕਿਆਂ ਵਿੱਚ ਸਥਿਤੀਆਂ ਭਿੰਨ-ਭਿੰਨ ਸਨ । ਭਾਰਤ ਬਦਲ ਗਿਆ ਹੈ। ਟੈਕਨੋਲੋਜੀ ਅਤੇ ਇੰਜਨੀਅਰਿੰਗ ਦੇ ਕਈ ਆਯਾਮ ਵਿਕਸਤ ਹੋਏ ਹਨ। ਸਾਡੀ ਉਮੀਦਾਂ ਹੁਣ ਉਸ ਟੈਕਨੋਲੋਜੀ ਤੱਕ ਹੀ ਸੀਮਤ ਨਹੀਂ ਹਨ ਜਿਨ੍ਹਾਂ ਨੂੰ ਅਸੀਂ ਛੇ ਦਹਾਕੇ ਪਹਿਲੇ ਬਣਾਇਆ ਸੀ। ਇਸ ਤੋਂ ਬਿਨਾਂ, ਆਈਆਈਟੀ ਹੈਦਰਾਬਾਦ ਨੂੰ ਚੌਥੀ ਉਦਯੋਗਿਕ ਕ੍ਰਾਂਤੀ ਲਈ ਪ੍ਰਾਸੰਗਿਕ ਮੰਨਿਆ ਜਾ ਰਿਹਾ ਹੈ ਜੋ 21ਵੀਂ ਸਦੀ ਵਿੱਚ ਨਵੀਂ ਕਹਾਣੀ ਲਿਖਣਗੇ। ਮੈਨੂੰ ਇਹ ਜਾਣ ਕੇ ਬਹੁਤ ਖੁਸ਼ੀ ਹੋਈ ਕਿ ਇਸ ਸੰਸਥਾਨ ਵਿੱਚ ਉੱਦਮਿਤਾ ਲਈ ਖੋਜ ਅਤੇ ਪ੍ਰਚਾਰ ਕੇਂਦਰਾਂ ਦਾ ਨੈੱਟਵਰਕ ਸਥਾਪਤ ਕਰਕੇ ਇੱਕ ਨਵੀਂ ਸ਼ੁਰੂਆਤ ਕੀਤੀ ਹੈ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸਿੱਖਣ ਦੇ ਸਰਵਉੱਤਮ ਵਿਗਿਆਨਕ ਯੂਨੀਵਰਸਿਟੀਆਂ ਅਤੇ ਸੰਸਥਾਨ ਨਾ ਸਿਰਫ ਸਿਖਾਉਣ ਦੀਆਂ ਦੁਕਾਨਾਂ ਹਨ ਅਤੇ ਨਾ ਹੀ ਡਿਗਰੀ ਲੈਣ ਦੇ ਕਾਰਖਾਨੇ ਹੀ ਹਨ। ਇਹ ਟੈਕਨੋਲੋਜੀ ਅਧਾਰਤ ਖੋਜ ਅਤੇ ਟੈਕਨੋਲੋਜੀ ਸੰਚਾਲਿਤ ਸਟਾਰਟ-ਅੱਪ ਦੇ ਮੁੱਖ ਸਰੋਤ ਹਨ। ਵਿਗਿਆਨ, ਅਕੈਡਮਿਕ ਸੰਸਥਾਨਾਂ ਅਤੇ ਯੂਨੀਵਰਸਿਟੀਆਂ, ਖੋਜ ਪ੍ਰਯੋਗਸ਼ਾਲਾਂ, ਵਪਾਰਕ ਐਪਲੀਕੇਸ਼ਨ ਅਤੇ ਨਿੱਜੀ ਉੱਦਮਾਂ ਵਿੱਚ ਜਨਤਕ ਨਿਵੇਸ਼ ਦੇ ਖੇਤਰਾਂ ਵਿੱਚ ਜਾਦੂਈ ਸਮੱਰਥਾ ਹੈ। ਜ਼ਾਹਿਰ ਹੈ, ਇਸ ਦਾ ਸਭ ਤੋਂ ਵਧੀਆ ਉਦਾਹਰਨ ਅਮਰੀਕਾ ਦਾ ਸਿਲੀਕਾੱਨ ਵੈਲੀ ਹੈ। ਸਿਲੀਕਾੱਨ ਵੈਲੀ ਦੇ ਮੂਲ ਵਿੱਚ ਬੁਨਿਆਦੀ ਵਿਗਿਆਨ ਅਤੇ ਟੈਕਨੋਲੋਜੀ ਪਰਿਸ਼ਰਾਂ ਅਤੇ ਉਨ੍ਹਾਂ ਦੇ ਪ੍ਰਤਿਭਾਸ਼ਾਲੀ ਵਿੱਦਿਆਕ ਅਤੇ ਵਿਦਿਆਰਥੀ ਹਨ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਆਈਆਈਟੀ, ਹੈਦਰਾਬਾਦ ਸ਼ਹਿਰ ਅਤੇ ਮਹਾਨਗਰ ਖੇਤਰ ਵਿੱਚ ਸਥਾਪਤ ਕੀਤਾ ਗਿਆ ਹੈ ਇੱਥੇ ਇਸ ਤਰ੍ਹਾਂ ਦੀ ਇੱਕ ਈਕੋ ਸਿਸਟਮ ਦੇ ਸਭ ਤੱਤ ਮੌਜੂਦ ਹਨ। ਹੈਦਰਾਬਾਦ ਵਿੱਚ ਵਿਗਿਆਨਿਕ ਖੋਜ ਕਰਨ ਦੀ ਪੁਰਾਣੀ ਪਰੰਪਰਾ ਹੈ। ਉਨ੍ਹਾਂ ਨੇ ਕਿਹਾ ਕਿ ਹੈਦਰਾਬਾਦ ਸ਼ਹਿਰ ਵਿੱਚ ਵਿਗਿਆਨਕ ਅਤੇ ਉਦਯੋਗਿਕ ਖੋਜ ਪਰਿਸ਼ਦ, ਵਿਗਿਆਨ ਅਤੇ ਟੈਕਨੋਲੋਜੀ ਵਿਭਾਗ, ਜੀਵ ਟੈਕਨੋਲੋਜੀ ਵਿਭਾਗ, ਪਰਮਾਣੂ ਊਰਜਾ ਵਿਭਾਗ, ਰੱਖਿਆ ਖੋਜ ਅਤੇ ਵਿਕਾਸ ਸੰਗਠਨ ਅਤੇ ਭਾਰਤੀ ਪੁਲਾੜ (ਸਪੇਸ) ਖੋਜ ਸੰਗਠਨ ਦੇ 19 ਖੋਜ ਕੇਂਦਰ ਅਤੇ ਪ੍ਰਯੋਗਸ਼ਾਲਵਾਂ ਹਨ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਇਕੱਲੀਆਂ ਇਨ੍ਹਾਂ ਵਿੱਚੋਂ ਕਈ ਸੰਸਥਾਵਾਂ ਸ਼ਾਨਦਾਰ ਕੰਮ ਕਰ ਰਹੀਆਂ ਹਨ। ਲੇਕਿਨ ਇਨ੍ਹਾਂ ਨੂੰ ਹੋਰ ਵੀ ਮਿਲ ਕੇ ਅੱਗੇ ਕਰਨ ਦੀ ਜ਼ਰੂਰਤ ਹੈ। ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਜੀਵਨਸ਼ੈਲੀ ਨਾਲ ਆਈਆਈਟੀ ਹੈਦਰਾਬਾਦ ਇੱਕ ਨਵਾਂ ਮੀਲ ਪੱਥਰ ਸਾਬਿਤ ਹੋਵੇਗਾ ਅਤੇ ਇਹ ਨਾ ਕੇਵਲ ਖੁਦ ਲਈ ਬਲਕਿ ਪੂਰੇ ਹੈਦਰਾਬਾਦ ਅਤੇ ਦੇਸ਼ ਵਿੱਚ ਗਿਆਨ ਦੇ ਨਵੇਂ ਕੇਂਦਰ ਦੇ ਰੂਪ ਵਿੱਚ ਆਪਣੀ ਹਾਜ਼ਰੀ ਦਰਜ ਕਰਵਾਏਗਾ।


    ਰਾਸ਼ਟਰਪਤੀ ਦੇ ਸੰਬੋਧਨ ਦਾ ਮੂਲ-ਪਾਠ ਪੜ੍ਹਨ ਲਈ ਇੱਥੇ ਕਲਿੱਕ ਕਰੋ


    ***

    
    
    (Release ID: 1541785) Visitor Counter : 3