      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਮੰਤਰੀ ਮੰਡਲ ਨੇ ਸੱਤ ਰਾਜਾਂ ਵਿੱਚ 13 ਨਵੇਂ ਕੇਂਦਰੀ ਵਿਦਿਆਲਿਆ ਅਤੇ ਮੱਧ ਪ੍ਰਦੇਸ਼ ਵਿੱਚ ਰਤਲਾਮ ਜ਼ਿਲ੍ਹੇ ਦੇ ਏਲੋਤ (Alot) ਵਿੱਚ ਦੂਜਾ ਜਵਾਹਰ ਨਵੋਦਯਾ ਵਿਦਿਆਲਿਆ ਖੋਲ੍ਹਣ ਨੂੰ ਪ੍ਰਵਾਨਗੀ ਦਿੱਤੀ
      Posted On: 01 AUG 2018 3:20PM by PIB Chandigarh


    Cabinet approves opening of 13 new Kendriya Vidyalayas in seven States and opening of second Jawahar Navodaya Vidyalaya at Alot, District Ratlam, Madhya Pradesh


    ਮੰਤਰੀ ਮੰਡਲ ਨੇ ਸੱਤ ਰਾਜਾਂ ਵਿੱਚ 13 ਨਵੇਂ ਕੇਂਦਰੀ ਵਿਦਿਆਲਿਆ ਅਤੇ ਮੱਧ ਪ੍ਰਦੇਸ਼ ਵਿੱਚ ਰਤਲਾਮ ਜ਼ਿਲ੍ਹੇ ਦੇ ਏਲੋਤ ( Alot ) ਵਿੱਚ ਦੂਜਾ ਜਵਾਹਰ ਨਵੋਦਯਾ ਵਿਦਿਆਲਿਆ ਖੋਲ੍ਹਣ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਸੱਤ ਰਾਜਾਂ ਵਿੱਚ 13 ਨਵੇਂ ਕੇਂਦਰੀ ਵਿਦਿਆਲਿਆ (ਕੇਵੀ) ਖੋਲ੍ਹਣ ਅਤੇ ਮੱਧ ਪ੍ਰਦੇਸ਼ ਵਿੱਚ ਰਤਲਾਮ ਜ਼ਿਲ੍ਹੇ ਦੇ ਏਲੋਤ ਵਿੱਚ ਦੂਜਾ ਜਵਾਹਰ ਨਵੋਦਯਾ ਵਿਦਿਆਲਿਆ (ਜੇਐੱਨਵੀ) ਖੋਲ੍ਹਣ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।


    13 ਨਵੇਂ ਵਿਦਿਆਲੇ ਬਾਂਦਾ (ਉੱਤਰ ਪ੍ਰਦੇਸ਼) , ਵਾਸ਼ਿਮ (ਮਹਾਰਾਸ਼ਟਰ), ਚਾਕਪੀਕਾਰੋਂਗ (ਮਣਿਪੁਰ), ਪਰਭਮ (ਮਹਾਰਾਸ਼ਟਰ), ਨਵਾਦਾ (ਬਿਹਾਰ), ਮਿਰਜ਼ਾਪੁਰ (ਉੱਤਰ ਪ੍ਰਦੇਸ਼), ਭਦੋਹੀ (ਉੱਤਰ ਪ੍ਰਦੇਸ਼), ਪਲਾਮੂ (ਝਾਰਖੰਡ), ਸਿੱਧੀਪੇਟ (ਤੇਲੰਗਨਾ) ਕੁਡਾਮਾਲਾਕੁੰਤੇ (ਕਰਨਾਟਕ) ਸੀਆਈਐੱਸਐੱਫ ਸੂਰਜਪੁਰ (ਉੱਤਰ ਪ੍ਰਦੇਸ਼) ਦੇਵਕੁੰਡ (ਬਿਹਾਰ) ਅਤੇ ਬਾਵਲੀ (ਉੱਤਰ ਪ੍ਰਦੇਸ਼) ਵਿੱਚ ਖੋਲ੍ਹੇ ਜਾਣਗੇ।


    ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਮੱਧ ਪ੍ਰਦੇਸ਼ ਵਿੱਚ ਰਤਲਾਮ ਜ਼ਿਲ੍ਹੇ ਦੇ ਏਲੋਤ ਵਿੱਚ ਇੱਕ ਹੋਰ ਜਵਾਹਰ ਨਵੋਦਯਾ ਵਿਦਿਆਲਿਆ ਸਥਾਪਤ ਕਰਨ ਦੀ ਪ੍ਰਵਾਨਗੀ ਵੀ ਦੇ ਦਿੱਤੀ ਹੈ।


    ਮੱਧ ਪ੍ਰਦੇਸ਼ ਦੇ ਰਤਲਾਮ ਜ਼ਿਲ੍ਹੇ ਵਿੱਚ ਅਨੁਸੂਚਿਤ ਜਾਤੀ ਅਤੇ ਅਨੁਸੂਚਿਤ ਜਨਜਾਤੀ ਅਬਾਦੀ ਪ੍ਰਤੀਸ਼ਤ ਜ਼ਿਆਦਾ ਹੈ ਅਤੇ ਉਸ ਜ਼ਿਲ੍ਹੇ ਵਿੱਚ ਹੋਰ ਜੇਐੱਨਵੀ ਸਥਾਪਤ ਕਰਨ ਦੀ ਮੰਗ ਕੀਤੀ ਗਈ ਹੈ। ਰਾਜ ਸਰਕਾਰ ਨੇ ਵੀ ਵਿਦਿਆਲਾ ਖੋਲ੍ਹਣ ਲਈ ਲੋੜੀਂਦੀ ਜ਼ਮੀਨ ਅਤੇ ਅਸਥਾਈ ਇਮਾਰਤ ਦੇਣ ਵਿੱਚ ਦਿਲਚਸਪੀ ਦਿਖਾਈ ਹੈ।


    ਲਾਭ


    ਫਿਲਹਾਲ ਕੇਂਦਰੀ ਵਿਦਿਆਲੇ ਦੇਸ਼ ਵਿੱਚ 12 ਲੱਖ ਤੋਂ ਵੱਧ ਵਿਦਿਆਰਥੀਆਂ ਨੂੰ ਗੁਣਵੱਤਾ ਸੰਪੰਨ ਸਿੱਖਿਆ ਪ੍ਰਦਾਨ ਕਰ ਰਹੇ ਹਨ। ਜਵਾਹਰ ਨਵੋਦਯਾ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਵਿੱਚ ਲਗਭਗ 2.50 ਲੱਖ ਵਿਦਿਆਰਥੀਆਂ ਨੂੰ ਮੁਫ਼ਤ ਆਧੁਨਿਕ ਸਿੱਖਿਆ ਪ੍ਰਦਾਨ ਕਰ ਰਹੇ ਹਨ। 13 ਨਵੇਂ ਕੇਂਦਰੀ ਵਿਦਿਆਲੇ ਖੁੱਲ੍ਹਣ ਨਾਲ 13 ਹਜ਼ਾਰ ਤੋਂ ਵੱਧ ਯੋਗ ਸ਼੍ਰੇਣੀਆਂ ਦੇ ਵਿਦਿਆਰਥੀ ਸਿੱਖਿਆ ਪ੍ਰਾਪਤ ਕਰ ਸਕਣਗੇ। ਏਲੋਤ ਵਿੱਚ ਦੂਜਾ ਜਵਾਹਰ ਨਵੋਦਯਾ ਵਿਦਿਆਲਿਆ ਖੁਲ੍ਹਣ ਨਾਲ ਛੇਂਵੀ ਤੋਂ ਬਾਹਰਵੀਂ ਜਮਾਤ ਦੇ 560 ਹੋਰ ਵਿਦਿਆਰਥੀ ਲਾਭ ਪ੍ਰਾਪਤ ਕਰਨਗੇ।


    ******

    
    
    (Release ID: 1541286) Visitor Counter : 1