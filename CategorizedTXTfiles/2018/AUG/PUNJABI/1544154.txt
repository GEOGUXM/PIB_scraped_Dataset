      ਹੁਨਰ ਵਿਕਾਸ ਤੇ ਉੱਦਮ ਮੰਤਰਾਲਾ

      ਪੀਐੱਮਜੇਏਵਾਈ ਦੇ ਤਹਿਤ ਆਰੋਗਯਮਿੱਤਰਾਂ ਦੇ ਹੁਨਰ ਵਿਕਾਸ ਲਈ ਸਹਿਮਤੀ ਪੱਤਰ 'ਤੇ ਹਸਤਾਖ਼ਰ
      Posted On: 27 AUG 2018 5:24PM by PIB Chandigarh


    MoU signed for skill development of Arogyamitras under the PMJAY


    ਪੀਐੱਮਜੇਏਵਾਈ ਦੇ ਤਹਿਤ ਆਰੋਗਯਮਿੱਤਰਾਂ ਦੇ ਹੁਨਰ ਵਿਕਾਸ ਲਈ ਸਹਿਮਤੀ ਪੱਤਰ 'ਤੇ ਹਸਤਾਖ਼ਰ


    ਰਾਸ਼ਟਰੀ ਹੁਨਰ ਵਿਕਾਸ ਨਿਗਮ (ਐੱਨਐੱਸਡੀਸੀ) ਅਤੇ ਰਾਸ਼ਟਰੀ ਸਿਹਤ ਏਜੰਸੀ (ਐੱਨਐੱਚਏ) ਵਿੱਚ ਅੱਜ ਇੱਥੇ ਇੱਕ ਸਹਿਮਤੀ ਪੱਤਰ 'ਤੇ ਹਸਤਾਖ਼ਰ ਹੋਏ। ਇਸ ਦਾ ਉਦੇਸ਼ ਪ੍ਰਧਾਨ ਮੰਤਰੀ ਜਨ ਆਰੋਗਯ ਯੋਜਨਾ (ਪੀਐੱਮਜੇਏਵਾਈ) ਦਾ ਸਮਰੱਥਾ ਨਿਰਮਾਣ ਕਰਨਾ, ਪ੍ਰਭਾਵੀ ਸ਼ੁਰੂਆਤ ਕਰਨੀ ਅਤੇ ਨਿਰੰਤਰ ਗੁਣਵੱਤਾ ਬਣਾਏ ਰੱਖਣਾ ਹੈ। ਕੇਂਦਰੀ ਹੁਨਰ ਵਿਕਾਸ ਅਤੇ ਉੱਦਮਤਾ ਅਤੇ ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ ਮੰਤਰੀ ਸ਼੍ਰੀ ਧਰਮੇਂਦਰ ਪ੍ਰਧਾਨ, ਕੇਂਦਰੀ ਸਿਹਤ ਤੇ ਪਰਿਵਾਰ ਕਲਿਆਣ ਮੰਤਰੀ ਸ਼੍ਰੀ ਜੇ.ਪੀ. ਨੱਡਾ, ਕੇਂਦਰੀ ਸਿਹਤ ਤੇ ਪਰਿਵਾਰ ਕਲਿਆਣ ਰਾਜ ਮੰਤਰੀ ਸ਼੍ਰੀ ਅਸ਼ਵਨੀ ਕੁਮਾਰ ਚੌਬੇ ਅਤੇ ਕੇਂਦਰੀ ਸਿਹਤ ਤੇ ਪਰਿਵਾਰ ਕਲਿਆਣ ਰਾਜ ਮੰਤਰੀ ਸ਼੍ਰੀਮਤੀ ਅਨੁਪ੍ਰਿਆ ਪਟੇਲ ਦੀ ਹਾਜ਼ਰੀ ਵਿੱਚ ਐੱਨਐੱਚਏ ਦੇ ਸੀਈਓ ਡਾ ਇੰਦੂ ਭੂਸ਼ਣ ਅਤੇ ਐੱਨਐੱਸਡੀਸੀ ਦੇ ਐੱਮਡੀ ਅਤੇ ਸੀਈਓ ਸ਼੍ਰੀ ਮਨੀਸ਼ ਕੁਮਾਰ ਨੇ ਸਹਿਮਤੀ ਪੱਤਰ 'ਤੇ ਹਸਤਾਖ਼ਰ ਕੀਤੇ।


    ਸਹਿਮਤੀ ਪੱਤਰ ਦੇ ਅਨੁਸਾਰ ਪੀਐੱਮਕੇਵੀਵਾਈ ਤਹਿਤ ਚੱਲ ਰਹੇ ਹੁਨਰ ਵਿਕਾਸ ਕੇਂਦਰਾਂ ਅਤੇ ਪ੍ਰਧਾਨ ਮੰਤਰੀ ਹੁਨਰ ਕੇਂਦਰਾਂ (ਪੀਐੱਮਕੇਕੇ) ਦੇ ਨੈੱਟਵਰਕ ਰਾਹੀਂ ਐੱਨਐੱਸਡੀਸੀ ਆਰੋਗਯਮਿੱਤਰਾਂ ਲਈ ਗੁਣਵੱਤਾਪੂਰਨ ਸਿਖਲਾਈ ਸੁਨਿਸ਼ਚਿਤ ਕਰੇਗਾ। ਮੌਜੂਦਾ ਪ੍ਰਧਾਨ ਆਰੋਗਯਮਿੱਤਰਾਂ ਨੂੰ ਸਿਹਤ ਦੇਖਭਾਲ ਹੁਨਰ ਪਰਿਸ਼ਦ ਪ੍ਰਮਾਣ-ਪੱਤਰ ਪ੍ਰਦਾਨ ਕਰੇਗੀ ।


    ਇਸ ਮੌਕੇ 'ਤੇ ਸ਼੍ਰੀ ਧਰਮੇਂਦਰ ਪ੍ਰਧਾਨ ਨੇ ਕਿਹਾ ਕਿ ਪੀਐੱਮਜੇਏਵਾਈ ਇੱਕ ਪੁਰਾਣੀ ਯੋਜਨਾ ਹੈ, ਜੋ 50 ਕਰੋੜ ਲੋਕਾਂ ਦੀ ਦੇਖਭਾਲ ਕਰੇਗੀ ਅਤੇ ਇਸ ਦੀ ਸਫ਼ਲਤਾ ਰਾਸ਼ਟਰ ਦੇ ਵਿਕਾਸ ਵਿੱਚ ਸਹਾਇਤਾ ਪ੍ਰਦਾਨ ਕਰੇਗੀ। ਇਸ ਯੋਜਨਾ ਲਈ ਉਚਿਤ ਨਿਗਰਾਨੀ, ਸਖ਼ਤ ਸਮਾਂ ਸੀਮਾ ਅਤੇ ਆਧੁਨਿਕ ਤਕਨੀਕਾਂ ਦੀ ਵਰਤੋਂ ਦੀ ਵਿਵਸਥਾ ਕੀਤੀ ਗਈ ਹੈ। ਆਰੋਗਯਮਿੱਤਰਾਂ ਦੀ ਭੂਮਿਕਾ ਬਹੁਤ ਹੀ ਮਹੱਤਵਪੂਰਨ ਹੈ, ਕਿਉਂਕਿ ਉਹ ਲਾਭਰਥੀਆਂ ਅਤੇ ਪ੍ਰਣਾਲੀ ਦਰਮਿਆਨ ਜ਼ਰੂਰੀ ਕੜੀ ਦਾ ਕਾਰਜ ਕਰਨਗੇ। ਆਰੋਗਯਮਿੱਤਰਾਂ ਵਿੱਚ ਆਚਰਣ, ਗਿਆਨ ਅਤੇ ਪ੍ਰਸਤੁਤਕਰਨ ਦਾ ਹੁਨਰ ਹੋਣਾ ਜ਼ਰੂਰੀ ਹੈ। ਇਸ ਤਰ੍ਹਾਂ ਪੀਐੱਮਜੇਏਵਾਈ ਦੀ ਸਫ਼ਲਤਾ ਵਿੱਚ ਹੁਨਰ ਵਿਕਾਸ ਮੰਤਰਾਲਾ ਨੇ ਮਹੱਤਵਪੂਰਨ ਭੂਮਿਕਾ ਨਿਭਾਉਣੀ ਹੈ।


    ਸ਼੍ਰੀ ਜੇ.ਪੀ. ਨੱਡਾ ਨੇ ਕਿਹਾ ਕਿ ਪੀਐੱਮਜੇਏਵਾਈ ਇੱਕ ਮਹੱਤਵਅਕਾਂਖੀ ਪ੍ਰੋਗਰਾਮ ਹੈ। ਇਸ ਲਈ ਵੱਡੇ ਪੈਮਾਨੇ 'ਤੇ ਕਾਰਜ ਕੀਤੇ ਜਾ ਰਹੇ ਹਨ। ਉਨ੍ਹਾਂ ਨੇ ਕਿਹਾ ਕਿ ਇਸ ਪ੍ਰੋਗਰਾਮ ਤਹਿਤ 10.74 ਕਰੋੜ ਗਰੀਬ ਲੋਕਾਂ ਅਤੇ ਵਾਂਝੇ ਪਰਿਵਾਰਾਂ ਨੂੰ ਪੰਜ ਲੱਖ ਰੁਪਏ ਪ੍ਰਤੀ ਪਰਿਵਾਰ ਦੀ ਆਰਥਿਕ ਸਹਾਇਤਾ ਉਪਲੱਬਧ ਕਰਵਾਈ ਜਾਵੇਗੀ। ਮਿਆਰੀ ਸਿਹਤ ਦੇਖਭਾਲ ਉਪਲੱਬਧ ਕਰਾਉਣ ਵਿੱਚ ਆਰੋਗਯਮਿੱਤਰ ਇੱਕ ਮਹੱਤਵਪੂਰਨ ਕੜੀ ਹੋਣਗੇ।


    *******

    
    
    (Release ID: 1544154) Visitor Counter : 1