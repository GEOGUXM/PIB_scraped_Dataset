      വാര്‍ത്താവിതരണ പ്രക്ഷേപണ മന്ത്രാലയം

      കാന്‍ ചലച്ചിത്രോത്സവത്തിലെ ഇന്ത്യന്‍ പവലിയന്‍ ഉദ്ഘാടനം ചെയ്തു
      Posted On: 11 MAY 2018 3:04PM by PIB Thiruvananthpuram


    ഇക്കൊല്ലത്തെ കാന്‍ ചലച്ചിത്രോത്സവത്തിലെഇന്ത്യന്‍ പവലിയന്‍ഉദ്ഘാടനം ചെയ്തു. ഫ്രാന്‍സിലെ ഇന്ത്യന്‍ സ്ഥാനപതി ശ്രീ. വിനയ് മോഹന്‍ ക്വാത്ര, കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിലെ ജോയിന്റ് സെക്രട്ടറി ശ്രീ. അശോക് കുമാര്‍ പാര്‍മര്‍ എന്നിവര്‍ ചേര്‍ന്നാണ് ഉദ്ഘാടനം നിര്‍വ്വഹിച്ചത്. പ്രമുഖ ചലച്ചിത്ര നടന്‍ ശരദ് കേല്‍ക്കറുടെ നേതൃത്വത്തിലുള്ള ഇന്ത്യന്‍ പ്രതിനിധി സംഘത്തിലെ പ്രമുഖ എഴുത്തുകാരനും, കവിയും, സെന്‍സര്‍ ബോര്‍ഡ് അദ്ധ്യക്ഷനുമായ ശ്രീ. പ്രസൂണ്‍ ജോഷി, സെന്‍സര്‍ ബോര്‍ഡ് അംഗം ശ്രീമതി വാണി ത്രിപാഠി ടിക്കു, നടി ഹുമാ ഖുറേഷി, സംവിധായകരായ ഷാജി.എന്‍. കരുണ്‍, ജാനു ബറുവ, ഭരത് ബാലാ എന്നിവര്‍ക്ക് പുറമേ കാന്‍ ഫിലിം മാര്‍ക്കറ്റ് എക്‌സിക്യുട്ടീവ് ഡയറക്ടറും, നിര്‍മ്മാതാവും സംവിധായകനുമായ ജെറാം പൈലാര്‍ഡ് തുടങ്ങിയവരും സംബന്ധിച്ചു. തദവസരത്തില്‍ സംസാരിക്കവെ സാങ്കേതികവിദ്യയിലും, സമ്പദ്ഘടനയിലും ഇദപര്യന്തം ഉണ്ടായിട്ടില്ലാത്ത തരത്തിലുള്ള പരിവര്‍ത്തനമാണ് ഇന്ത്യയില്‍ നടക്കുന്നതെന്നും അതിന്റെ പ്രതിഫലനം ഇന്ത്യന്‍ സിനിമയില്‍ ദൃശ്യമാണെന്നും ഫ്രാന്‍സിലെ ഇന്ത്യന്‍ സ്ഥാനപതി ശ്രീ. വിനയ് മോഹന്‍ ക്വാത്ര പറഞ്ഞു.


    ഇന്ത്യയും ഫ്രാന്‍സും തമ്മിലുള്ള സംയുക്ത ചലച്ചിത്ര നിര്‍മ്മാണ സാധ്യതകള്‍ ആരായാന്‍ ഇന്ത്യന്‍ പ്രതിനിധി സംഘം ഫിലിം ഫ്രാന്‍സ് സി.ഇ.ഒ.യുമായി ചര്‍ച്ച നടത്തി.


    ബ്രസീല്‍, ഫിലിപ്പൈന്‍സ്, ഓസ്ട്രിയ, നോര്‍വേ, സ്വീഡന്‍, തായ്‌വാന്‍, കാനഡ, ന്യൂസിലന്‍ഡ് എന്നീ രാജ്യങ്ങളുടെ പ്രതിനിധികളുമായും സംയുക്ത ചലച്ചിത്ര നിര്‍മ്മാണത്തിനുള്ള സാധ്യതകള്‍ ഇന്ത്യന്‍ പ്രതിനിധി സംഘം ചര്‍ച്ച ചെയ്കു,
    ND/MRD

    
    
    (Release ID: 1532014) Visitor Counter : 2
    
    
      Read this release in: Tamil , English , Hindi , Marathi