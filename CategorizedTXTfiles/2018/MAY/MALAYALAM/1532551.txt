      PIB Headquarters

      കേന്ദ്ര പദ്ധതികള്‍ : പ്രദര്‍ശനവും ബോധവല്‍ക്കരണ പരിപാടികളും ഉദ്ഘാടനം ചെയ്തു
      Posted On: 16 MAY 2018 4:59PM by PIB Thiruvananthpuram

      കേന്ദ്ര വികസന ക്ഷേമ പദ്ധതികളെക്കുറിച്ച് ത്രിദിന പ്രദര്‍ശനവും ബോധവല്‍ക്കരണ പരിപാടികളും തൃക്കപുരം കോട്ടുവള്ളി ഗ്രാമ പഞ്ചായത്ത് കമ്മ്യൂണിറ്റി ഹാളില്‍ കോട്ടുവള്ളി ഗ്രാമ പഞ്ചായത്ത് പ്രസിഡന്റ് ശ്രീമതി. കെ. കെ. ശാന്ത ഉദ്ഘാടനം ചെയ്തു. ഉദ്ഘാടന സമ്മേളനത്തിന് ശേഷം കേന്ദ്ര സര്‍ക്കാര്‍ പ്രഖ്യാപിച്ച വിവിധ സാമൂഹിക സുരക്ഷാ പദ്ധതികളെക്കുറിച്ചും കറന്‍സി രഹിത ഇടപാടുകളെക്കുറിച്ചും അങ്കമാലി ബ്ലോക്ക് സാമ്പത്തിക സാക്ഷരതാ കൗണ്‍സിലര്‍ ശ്രീ ജോണ്‍സണ്‍ ക്ലാസ് എടുത്തു. കോട്ടുവള്ളി ഗ്രാമ പഞ്ചായത്ത് ക്ഷേമകാര്യ കാര്യ സ്റ്റാന്‍ഡിംഗ് കമ്മറ്റി ചെയര്‍മാന്‍ ശ്രീ. ജമാല്‍, ഫീല്‍ഡ് ഔട്ട്‌റീച്ച് ബ്യൂറോ അസിസ്റ്റന്റ് ഡയറക്ടര്‍ ശ്രീമതി കെ. എ. ബീന, റീജിണല്‍ ഔട്ട്‌റീച്ച് ബ്യൂറോ ഫീല്‍ഡ് എക്‌സിബിഷന്‍ ഓഫീസര്‍ ശ്രീ. എല്‍. സി. പൊന്നുമോന്‍, എക്‌സിബിഷന്‍ അസിസ്റ്റന്റ് ശ്രീ. പ്രജിത്ത് കുമാര്‍, ഫീല്‍ഡ് പബ്ലിസിറ്റി അസിസ്റ്റന്റ് ശ്രീ. ജയറാം തുടങ്ങിയവര്‍ സംസാരിച്ചു.
      നാളെ (മെയ് 17) രാവിലെ 10.30ന് സ്വയം തൊഴില്‍ പദ്ധതികളെക്കുറിച്ചും സംരഭകത്വത്തെക്കുറിച്ചും 18ന് രാവിലെ 10.30ന് കുട്ടികളുടെ മാനസിക, ശാരീരിക വികാസത്തെക്കുറിച്ചും ക്ലാസുകള്‍ ഉണ്ടായിരിക്കും. കേന്ദ്ര സര്‍ക്കാറിന്റെ വിവിധ ക്ഷേമ പദ്ധതികളെക്കുറിച്ചുള്ള വിവരങ്ങള്‍ ആണ് പ്രദര്‍ശനത്തില്‍ ഉള്‍ക്കൊള്ളിച്ചിരിക്കുന്നത്. കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴില്‍ പുതുതായി രൂപവല്‍ക്കരിച്ച റീജിണല്‍ ഔട്ട്‌റീച്ച് ബ്യൂറോ സംഘടിപ്പിക്കുന്ന പരിപാടി 18ാം തീയതി (വെള്ളിയാഴ്ച) സമാപിക്കും. ഫീല്‍ഡ് പബ്ലിസിറ്റി വിഭാഗം, കേന്ദ്ര പരസ്യ ദൃശ്യ പ്രചാരണ വിഭാഗം (ഡിഎവിപി), സോംഗ് ആന്റ് ഡ്രാമാ ഡിവിഷന്‍ തുടങ്ങിയ കേന്ദ്ര സര്‍ക്കാറിന്റെ വിവിധ മാധ്യമ വിഭാഗങ്ങള്‍ ഒരുമിച്ച് ചേര്‍ത്ത് രൂപം കൊടുത്ത മാധ്യമ വിഭാഗമാണ് റീജിണല്‍ ഔട്ട്‌റീച്ച് ബ്യൂറോ.
      ***
      ഫോട്ടോ ക്യാപ്ഷന്‍: കേന്ദ്ര വികസന ക്ഷേമ പദ്ധതികളെക്കുറിച്ച് ത്രിദിന പ്രദര്‍ശനവും ബോധവല്‍ക്കരണ പരിപാടികളും തൃക്കപുരം കോട്ടുവള്ളി ഗ്രാമ പഞ്ചായത്ത് കമ്മ്യൂണിറ്റി ഹാളില്‍ കോട്ടുവള്ളി ഗ്രാമ പഞ്ചായത്ത് പ്രസിഡന്റ് ശ്രീമതി. കെ. കെ. ശാന്ത ഉദ്ഘാടനം ചെയ്യുന്നു.
    
    
    (Release ID: 1532551) Visitor Counter : 3