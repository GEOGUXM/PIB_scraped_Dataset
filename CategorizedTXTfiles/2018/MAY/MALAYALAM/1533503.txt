      ധനകാര്യ മന്ത്രാലയം

      28 കോടിയുടെ ജി.എസ്.ടി വെട്ടിപ്പ്; ഡല്‍ഹിയില്‍ അച്ഛനും മകനും അറസ്റ്റില്‍
      Posted On: 24 MAY 2018 10:44AM by PIB Thiruvananthpuram


    
    ചെമ്പു വ്യവസായവുമായി ബന്ധപ്പെട്ട് വ്യാജ ഇന്‍പുട്ട് ക്രെഡിറ്റ് ഇന്‍വോയിസുകള്‍ നിര്‍മ്മിച്ച് ഏകദേശം 28 കോടി രൂപയുടെ നികുതി വെട്ടിപ്പ് നടത്തിയ കേസില്‍ ശഹ്ദാര സ്വദേശികളായ അച്ഛനെയും മകനേയും ജി.എസ്.ടി ഡല്‍ഹി ഈസ്റ്റ് കമീഷണറേറ്റ് അറസ്റ്റ് ചെയ്തു. 2017 ജൂലെ ഒന്നിന് നിലവില്‍ വന്ന ചരക്കു സേവന നിയമത്തിനു കീഴില്‍ ഇതാദ്യമായാണ് അറസ്റ്റ് രേഖപ്പെടുത്തിയത്. ജി.എസ്.ടി ആക്ടിലെ സെക്ഷന്‍ 69 (1) പ്രകാരം അറസ്റ്റു ചെയ്യപ്പെട്ട ഇവരെ പട്യാല ഹൗസിലെ ചീഫ് മെട്രോപൊളിറ്റന്‍ കോടതി 14 ദിവസത്തെ ജുഡീഷ്യല്‍ കസ്റ്റഡിയില്‍ റിമാന്റ് ചെയ്തു.


    സി.ജി.എസ്.ടി നിയമത്തിലെ 132ാം വകുപ്പനുസരിച്ച് 5 കോടി രൂപയില്‍ കൂടുതല്‍ മൂല്യമുള്ള സാധനങ്ങള്‍ വിതരണം ചെയ്യാതെ ഇന്‍വോയിസോ, ബില്ലോ നല്‍കുന്നത് ജാമ്യമില്ലാ കുറ്റമാണ്.
    AM/MRD

    
    
    (Release ID: 1533503) Visitor Counter : 6
    
    
      Read this release in: Hindi , Marathi , English , Tamil