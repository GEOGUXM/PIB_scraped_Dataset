      PIB Headquarters

      കേരളത്തിലെ തദ്ദേശ സ്വയം ഭരണ സ്ഥാപനങ്ങളുടെ പ്രവര്‍ത്തനം മാതൃകാപരം- ധനകാര്യ കമ്മീഷന്‍ ചെയര്‍മാന്‍ എന്‍.കെ സിംഗ്
      Posted On: 28 MAY 2018 7:38PM by PIB Thiruvananthpuram


    കേരളത്തിലെ തദ്ദേശസ്വയം ഭരണ സ്ഥാപനങ്ങളുടെ പ്രവര്‍ത്തനം മാതൃകാപരവും മറ്റു സംസ്ഥാനങ്ങള്‍ക്ക് അനുകരണീയവുമാണെന്ന് പതിനഞ്ചാം ധനകാര്യ കമ്മീഷന്‍ ചെയര്‍മാന്‍ ശ്രീ. എന്‍.കെ സിംഗ് പറഞ്ഞു. തിരുവനന്തപുരത്ത് തദ്ദേശസ്വയം ഭരണ വകുപ്പിലെ ഉദ്യോഗസ്ഥരുടെയുംതെരഞ്ഞെടുക്കപ്പെട്ട ജനപ്രതിനിധികളുടേയുംയോഗത്തില്‍ സംസാരിക്കുകയായിരുന്നു അദ്ദേഹം. സംസ്ഥാന ഗവണ്‍മെന്റും തദ്ദേശ ഭരണ സ്ഥാപനങ്ങളും തമ്മില്‍ മികച്ച ഏകോപനമുണ്ടെന്നും കമ്മീഷന്‍ നിരീക്ഷിച്ചു. കമ്മീഷന്‍ അംഗങ്ങളായ ശ്രീ. ശക്തികാന്ത് ദാസ്, ഡോ. അനൂപ്‌സിംഗ്, ഡോ. അശോക് ലാഹിരി, ഡോ. രമേഷ്ചന്ദ്, കമ്മീഷന്‍ സെക്രട്ടറി ശ്രീ. അരവിന്ദ് മെഹ്ത്ത എന്നിവരുംയോഗത്തില്‍ പങ്കെടുത്തു.

    കേരളത്തിലെതദ്ദേശസ്വയംഭരണ സ്ഥാപനങ്ങളുടെ പ്രവര്‍ത്തനം, ഫണ്ട് വിനിയോഗം, നേരിടുന്ന വെല്ലുവിളികള്‍ എന്നിവ വ്യക്തമാക്കുന്ന അവതരണം അഡീഷണല്‍ ചീഫ് സെക്രട്ടറി ശ്രീ. ടി. കെ ജോസ്‌ ഐ.എ.എസ് നടത്തി. ഹരിത കേരളം മിഷന്‍, കുടുംബശ്രീ മിഷന്‍, ഇന്‍ഫര്‍മേഷന്‍ കേരള മിഷന്‍ എന്നിവയുടെ പ്രവര്‍ത്തനങ്ങള്‍ ധനകാര്യ കമ്മീഷനു മുമ്പാകെ അവതരിപ്പിച്ചു.
    പ്രൊഫഷനല്‍ ടാക്‌സ് കണക്കാക്കുന്നതിലെ അപാകതകള്‍ തിരുത്തി യുക്തിസഹമാക്കണമെന്ന് തിരുവനന്തപുരം മേയര്‍ ശ്രീ. വി.കെ പ്രശാന്ത് ആവശ്യപ്പെട്ടു.
    ധനകാര്യ വകുപ്പ് പ്രിന്‍സിപ്പല്‍ സെക്രട്ടറി ശ്രീ.മനോജ്‌ജോഷി, കുടുംബശ്രീ എക്‌സിക്യൂട്ടീവ് ഡയറക്ടര്‍ ശ്രീ. എസ്. ഹരികിഷോര്‍, തദ്ദേശസ്വയംഭരണവകുപ്പ് ഡെപ്യൂട്ടി സെക്രട്ടറി ശ്രീമതി. ദിവ്യാ എസ് അയ്യര്‍, തിരുവനന്തപുരംഡെപ്യൂട്ടി മേയര്‍ ശ്രീമതി രാഖി രവികുമാര്‍, ജില്ലാ ഞ്ചായത്ത് ചേംബര്‍ ശ്രീ. വി.കെ മധു, ബ്ലോക്ക് പഞ്ചായത്ത് പ്രസിഡന്റ് അസോസിയേഷന്‍ പ്രസിഡന്റ് ശ്രീ. സുഭാഷ്, ഗ്രാമ പഞ്ചായത്ത് പ്രസിഡന്റ് അസോസിയേഷന്‍ പ്രസിഡന്റ്ശ്രീമതി. തുളസി, നെയ്യാറ്റിന്‍കര നഗരസഭാ ചെയര്‍പേഴ്‌സണ്‍ ശ്രീമതി ഡബ്ല്യു. ആര്‍ ഹീബ തുടങ്ങിയവര്‍ പങ്കെടുത്തു.
    ചൊവ്വാഴ്ച രാവിലെ 10 മണിക്ക് തൈക്കാട് ഗവണ്‍മെന്റ് ഗസ്റ്റ്ഹൗസില്‍വെച്ച് ധനകാര്യകമ്മീഷന്‍ മുഖ്യമന്ത്രി, മന്ത്രിമാര്‍, സെക്രട്ടറിമാര്‍ എന്നിവരുമായികൂടിക്കാഴ്ച നടത്തും. ഉച്ചയ്ക്കു ശേഷംവിവിധ രാഷ്ട്രീയ കക്ഷി പ്രതിനിധികളുമായുംവ്യാപാര, വ്യവസായ സംഘടനാ പ്രതിനിധികളുമായുംകൂടിക്കാഴ്ച നടത്തും. തുടര്‍ന്ന് അടുത്ത ദിവസങ്ങളില്‍ കമ്മീഷന്‍ കൊച്ചി സന്ദര്‍ശിക്കും.


    AM/MRL

    
    
    (Release ID: 1533714) Visitor Counter : 6