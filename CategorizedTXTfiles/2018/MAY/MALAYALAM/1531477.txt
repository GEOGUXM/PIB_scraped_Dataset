      PIB Headquarters

      വെങ്ങാനൂര്‍ പഞ്ചായത്തിലെ ഗ്രാമസ്വരാജ് അഭിയാന്‍ പദ്ധതികള്‍ കേന്ദ്ര സഹമന്ത്രിശ്രീ. അല്‍ഫോണ്‍സ് കണ്ണന്താനം ഉദ്ഘാടനം ചെയ്തു
      Posted On: 05 MAY 2018 6:36PM by PIB Thiruvananthpuram


    

    രാജ്യത്ത് കഴിഞ്ഞ നാലുവര്‍ഷമായി വിപ്ലവകരമായ മാറ്റങ്ങളാണ് സംഭവിക്കുന്നതെന്നും അതിന്റെ പ്രയോജനങ്ങള്‍ താഴേക്കിടയിലെത്തുന്നുണ്ടെന്നും കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനംപറഞ്ഞു. കേന്ദ്ര സംസ്ഥാന സര്‍ക്കാരുകളുടെയും ത്രിതല പഞ്ചായത്തുകളുടെയും സംയോജിത പ്രവര്‍ത്തനം മൂലമാണ് ഈ നേട്ടങ്ങള്‍ കൈവരിക്കാനായതെന്നും അദ്ദേഹം പറഞ്ഞു.


    കേന്ദ്ര ഗവണ്‍മെന്റിന്റെ ഗ്രാമസ്വരാജ് അഭിയാന്റെ ഭാഗമായി വെങ്ങാനൂര്‍ പഞ്ചായത്തില്‍ നടപ്പാക്കുന്ന കേന്ദ്രാവിഷ്‌കൃത പദ്ധതികളുടെ ഉദ്ഘാടനം നിര്‍വഹിക്കുകയായിരുന്നു അദ്ദേഹം.കേന്ദ്ര ഗവണ്‍മെന്റ് കൂടുതല്‍ പണം ചെലവഴിക്കുന്നത് പാവങ്ങളുടെ ക്ഷേമത്തിനാണെന്നും ശ്രീ. കണ്ണന്താനം കൂട്ടിച്ചേര്‍ത്തു.
    
    വെങ്ങാനൂര്‍ പെരിങ്ങമല സിഎസ്‌ഐ കമ്മ്യൂണിറ്റി ഹാളില്‍ ചേര്‍ന്ന ചടങ്ങില്‍ പഞ്ചായത്ത് പ്രസിഡന്റ് ശ്രീമതി. ജിഎസ് ശ്രീകല അധ്യക്ഷയായി. ജില്ലാ കളക്ടര്‍ ഡോ. എസ് കാര്‍ത്തികേയന്‍, ഗ്രാമസ്വരാജ് അഭിയാന്‍ നോഡല്‍ ഓഫീസര്‍ ജെ ജയചന്ദ്രന്‍ എന്നിവര്‍ സംബന്ധിച്ചു. തുടര്‍ന്ന വിവിധ കേന്ദ്രാവിഷ്‌കൃത പദ്ധതികളെക്കുറിച്ചുള്ള അവതരണവും, ഫിലിം പ്രദര്‍ശനവും ഉണ്ടായിരുന്നു.


    
    GK/SMMRL

    
    
    (Release ID: 1531477) Visitor Counter : 3