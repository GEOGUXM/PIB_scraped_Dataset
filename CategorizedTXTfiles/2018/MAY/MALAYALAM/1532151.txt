      വാണിജ്യ വ്യവസായ മന്ത്രാലയം

      മൊത്തവില സൂചിക പ്രകാരമുള്ള പണപ്പെരുപ്പം 3.18 ശതമാനമായി
      Posted On: 14 MAY 2018 12:00PM by PIB Thiruvananthpuram


    രാജ്യത്ത് മൊത്തവില സൂചിക പ്രകാരമുള്ള പണപ്പെരുപ്പം കഴിഞ്ഞ മാസം 3.18 ശതമാനമായി ഉയര്‍ന്നു. പെട്രോള്‍, ഡീസല്‍, പച്ചക്കറികള്‍ എന്നിവയുടെ വിലയിലുണ്ടായ വര്‍ദ്ധനയെ തുടര്‍ന്നാണിത്.


    മാര്‍ച്ചില്‍ 2.47 ശതമാനവും, കഴിഞ്ഞ വര്‍ഷം ഏപ്രിലില്‍ 3.85 ശതമാനവുമായിരുന്നു പണപ്പെരുപ്പം. വാണിജ്യ മന്ത്രാലയം ഇന്ന് പുറത്തിറക്കിയ കണക്കുകള്‍ പ്രകാരം കഴിഞ്ഞ മാസം ഭക്ഷ്യ വസ്തുക്കളുടെ വിലക്കയറ്റം 0.87 ശതമാനമായിരുന്നു. ഇന്ധന, ഊര്‍ജ്ജ വിലക്കയറ്റം മാര്‍ച്ചിലെ 4.70 ശതമാനത്തില്‍ നിന്ന് 7.85 ശതമാനമായി കുത്തനെ ഉയര്‍ന്നു. പഴവര്‍ഗ്ഗങ്ങളുടെ വിലക്കയറ്റം മാര്‍ച്ചിലെ 9.26 ശതമാനത്തില്‍ നിന്ന് ഏപ്രിലില്‍ 19.47 ശതമാനത്തിലേയ്ക്ക് കുതിച്ച് കയറി.
    ND MRD –371
    ***


    

    
    (Release ID: 1532151) Visitor Counter : 1
    
    
      Read this release in: English