      ഭവന, നഗരദാരിദ്ര ലഘൂകരണ മന്ത്രാലയം

      സ്മാര്‍ട്ട് സിറ്റി പദ്ധതികള്‍ക്ക് 100 ദശലക്ഷം യൂറോ സഹായം
      Posted On: 15 MAY 2018 3:47PM by PIB Thiruvananthpuram


    രാജ്യത്തെ തിരഞ്ഞെടുത്ത 30 മുതല്‍ 80 വരെ സ്മാര്‍ട്ട് സിറ്റി പദ്ധതികള്‍ക്ക് 100 ദശലക്ഷം യൂറോ സഹായം നല്‍കാന്‍ ഫ്രഞ്ച് ഏജന്‍സിയായ എ.എഫ്.ഡി. തീരുമാനിച്ചു. സാങ്കേതിക സഹായമായി 6 ദശലക്ഷം യൂറോയും നല്‍കും.


    ഭോപ്പാലില്‍ അടുത്തിടെ നടന്ന സ്മാര്‍ട്ട് സിറ്റി സി.ഇ.ഒ. മാരുടെ ആദ്യ ദേശീയ സമ്മേളനത്തിലാണ് ഏജന്‍സി ഇക്കാര്യം വെളിപ്പെടുത്തിയത്. സ്മാര്‍ട്ട് സിറ്റികളില്‍ സുസ്ഥിരത, നവീനാശയം, പങ്കാളിത്ത സമീപനം എന്നിവ പ്രോത്സാഹിപ്പിക്കുകയാണ് ഇതിന്റെ ലക്ഷ്യം.


    സ്മാര്‍ട്ട് സിറ്റികളില്‍ കാല്‍നട യാത്രക്കാര്‍ക്ക് മാത്രമായി പ്രത്യേക പാത നിര്‍മ്മിക്കുക, ഏവര്‍ക്കും പ്രാപ്യമായ പൊതു സ്ഥലങ്ങള്‍ സൃഷ്ടിക്കുക, കമ്പ്യൂട്ടര്‍ വഴി ബന്ധിപ്പിച്ച് സംയുക്ത സ്മാര്‍ട്ട് സിറ്റി സെന്ററുകള്‍ സ്ഥാപിക്കുക, സ്മാര്‍ട്ട് സിറ്റികളിലെ വനിതാ സുരക്ഷിതത്വം, നഗര പ്രദേശങ്ങളിലെ അടിസ്ഥാന സൗകര്യ വികസനത്തിന് പൊതു സ്വകാര്യ പങ്കാളിത്തവും ബോണ്ടുകളും മുതലായ വിഷയങ്ങള്‍ സമ്മേളനം ചര്‍ച്ച ചെയ്തു.
    ND/MRD

    
    
    (Release ID: 1532222) Visitor Counter : 8
    
    
      Read this release in: English , Tamil