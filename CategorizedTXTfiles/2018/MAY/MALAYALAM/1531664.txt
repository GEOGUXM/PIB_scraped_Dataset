      വാര്‍ത്താവിതരണ പ്രക്ഷേപണ മന്ത്രാലയം

      പതിനഞ്ചാമത് ഏഷ്യാ മാധ്യമഉച്ചകോടിക്ക്‌വ്യാഴാഴ്ച ന്യൂഡല്‍ഹിയില്‍ തിരശീല ഉയരും
      Posted On: 08 MAY 2018 10:31AM by PIB Thiruvananthpuram


    ഏഷ്യന്‍ മേഖലയിലെ മാധ്യമ രംഗത്ത് ചര്‍ച്ചകളും സഹകരണവും പ്രോത്സാഹിപ്പിക്കാന്‍ ലക്ഷ്യമിട്ടുള്ള പതിനഞ്ചാമത് ഏഷ്യാ മാധ്യമ ഉച്ചകോടിഈ മാസം 10 മുതല്‍ 12 വരെ ന്യൂഡല്‍ഹിയില്‍ നടക്കും.ക്വലാലംപൂരിലെ ഏഷ്യാ പസഫിക് ഇന്‍സ്റ്റിറ്റ്യൂട്ട് ഓഫ് ബ്രോഡ്കാസ്റ്റിംഗ്‌ ഡെവലപ്‌മെന്റ് (എ.ഐ.ബി.ഡി.) എല്ലാവര്‍ഷവും സംഘടിപ്പിക്കുന്ന ഏഷ്യാ മാധ്യമ ഉച്ചകോടി, ഏഷ്യാ പസഫിക് മേഖലയില്‍ നടക്കുന്നസുപ്രധാന സമ്മേളനമാണ്. ഇതാദ്യമായാണ് ഉച്ചകോടിക്ക് ഇന്ത്യ ആഥിത്വമരുളുന്നത്.


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയം, ന്യൂഡല്‍ഹിയിലെ ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് മാസ് കമ്യൂണിക്കേഷന്‍ (ഐ.ഐ.എം.സി), ബ്രോഡ്കാസ്റ്റ് എഞ്ചിനീയറിംഗ് കണ്‍സള്‍ട്ടന്റ്‌സ് ഇന്ത്യ ലിമിറ്റഡ് (ബി.ഇ.സി.ഐ.എല്‍)എന്നിവയുടെസഹകരണത്തോടെയാണ്ഉച്ചകോടിസംഘടിപ്പിച്ചിട്ടുള്ളത്.


    'ടെല്ലിംഗ് അവര്‍സ്‌റ്റോറീസ്- ഏഷ്യആന്റ്‌മോര്‍'എന്നതാണ് ഉച്ചകോടിയുടെപ്രമേയം. ഏഷ്യന്‍ രാജ്യങ്ങളിലെവാര്‍ത്താവിതരണ, പ്രക്ഷേപണ മന്ത്രാലയങ്ങള്‍, അന്താരാഷ്ട്ര സംഘടനകള്‍, യുനസ്‌ക്കോ, ഭക്ഷ്യ കാര്‍ഷികസംഘടന (എഫ്.എ.ഒ), ഐക്യരാഷ്ട്രസഭാ റെഗുലേറ്റര്‍മാര്‍, ദേശീയ, പൊതു, സ്വകാര്യ ബ്രോഡ്കാസ്റ്റിംഗ് കമ്പനികള്‍, ടെലിവിഷന്‍ ചാനലുകളുംശൃംഖലകളും, വാര്‍ത്താവിതരണരംഗത്ത് പ്രവര്‍ത്തിക്കുന്ന സ്ഥാപനങ്ങള്‍, മാധ്യമ ഗവേഷകര്‍, കമ്യൂണിറ്റിറേഡിയോ ഗ്രൂപ്പുകള്‍, മാധ്യമങ്ങള്‍, ബ്രോഡ്കാസ്റ്റിംഗ് ഉപകരണ നിര്‍മ്മാതാക്കള്‍ തുടങ്ങിയവര്‍ ഉച്ചകോടിയില്‍ പങ്കെടുക്കും.


    മേഖലയിലെ പ്രക്ഷേപണരംഗത്തുള്ളവെല്ലുവിളികള്‍ നേരിടുന്നതിന് മേഖലാ, ഉഭയകക്ഷി ചര്‍ച്ചകള്‍ പ്രോത്സാഹിപ്പിക്കുന്നതിന് ഉച്ചകോടി ലക്ഷ്യമിടുന്നു. പ്രക്ഷേപണത്തിന്റെസോഫ്റ്റ്‌വെയര്‍, ഹാര്‍ഡ്‌വെയര്‍ വശങ്ങളെക്കുറിച്ചുള്ള തങ്ങളുടെചിന്തകള്‍ പങ്കുവെക്കാന്‍ ഏഷ്യന്‍ മേഖലയില്‍ നിന്നുള്ള പ്രക്ഷേപകര്‍ക്ക്ഉച്ചകോടി അവസരമൊരുക്കും. ബിസിനസ്ടു ബിസിനസ്മീറ്റിംഗുകള്‍ക്കും, ഇവയിലെ ചര്‍ച്ചകള്‍ വ്യാപാര, സാമ്പത്തിക ബന്ധങ്ങളായി പരിവര്‍ത്തനം ചെയ്യുന്നതിനും അവസരമുണ്ടാകും.


    ബംഗ്ലാദേശ് വാര്‍ത്താ വിതരണ മന്ത്രി ശ്രീ. ഹസനുല്‍ ഹഖ് ഇനു, കമ്പോഡിയയുടെവാര്‍ത്താ വിതരണ മന്ത്രി ഡോ. ഖിയു കന്‍ഹാരിത്, കൊറിയ കമ്യൂണിക്കേഷന്‍സ് കമ്മീഷന്‍ സ്റ്റാന്റിംഗ് കമ്മീഷണര്‍ ശ്രീ. സാംസിയോഗ്‌കോ, ഇറാന്‍ പ്രസിഡന്റിന്റെ ഉപദേഷ്ടാവും അന്താരാഷ്ട്ര വകുപ്പിന്റെ ഡയറക്ടര്‍ ജനറലുമായഡോ.അബ്ബാസ് നാസേരി തഹേരി, യുനെസ്‌കോ ന്യൂഡല്‍ഹിഓഫീസ് ഡയറക്ടര്‍ ഷിഗേരു അയാഗിതുടങ്ങിയവര്‍ ഉദ്ഘാടനച്ചടങ്ങില്‍ പങ്കെടുക്കും. കേന്ദ്ര വാര്‍ത്താ വിതരണ പ്രക്ഷേപണ മന്ത്രി ശ്രീമതിസ്മൃതി സുബിന്‍ ഇറാനി അധ്യക്ഷത വഹിക്കും.


    സാര്‍ക്ക്, ആസിയാന്‍ രാജ്യങ്ങള്‍ക്കു പുറമേ, ഓഷ്യാനിയ(ആസ്‌ട്രേലിയ, ഫിജി, ന്യൂസിലാന്റ്, പാപ്വാആന്റ് ന്യൂഗിനിയ) യൂറോപ്പ്, സിറിയ, ഉസ്‌ബെകിസ്താന്‍, അമേരിക്ക, ചൈന എന്നിവിടങ്ങളില്‍നിന്നുള്ള 200 വിദേശ പ്രതിനിധികള്‍ ഉച്ചകോടിയില്‍ പങ്കെടുക്കും. നൂറില്‍കൂടുതല്‍ ഇന്ത്യന്‍ പ്രതിനിധികളും ഉച്ചകോടിയില്‍സംബന്ധിക്കും.


    മാധ്യമ നിയന്ത്രണ നയങ്ങള്‍, ധാര്‍മ്മികത, ചട്ടങ്ങളും നിയമങ്ങളും, ആവേശം ജനിപ്പിക്കുന്ന കഥകള്‍ എന്നിവയാണ് പ്ലീനറിസെഷനിലെകാര്യപരിപാടികള്‍. പ്രക്ഷേപണ പ്രമേയങ്ങളായി ഏഷ്യന്‍ മൂല്യങ്ങള്‍ സ്വീകരിക്കല്‍, എല്ലാ നല്ല കഥകളുംവാണിജ്യപരമായിവിജയിക്കുമോ? കഥ പറച്ചില്‍മെച്ചപ്പെടുത്താന്‍ പ്രക്ഷേപണ, ചലച്ചിത്ര വ്യവസായരംഗത്തെ പുതിയ സാങ്കേതികവിദ്യകള്‍, പുതിയ കാലഘട്ടത്തിലെ മാധ്യമ ബിസിനസ് മാതൃകകള്‍, ആകര്‍ഷകമായ കഥ പറച്ചില്‍: വെല്ലുവിളികളും അവസരങ്ങളും, റേഡിയോയും കമ്യൂണിറ്റിറേഡിയോയും, സുസ്ഥിര വികസന കഥകള്‍- പ്രത്യേക ഊന്നല്‍, സിഇ.ഒ വട്ടമേശാ കഥപറച്ചിലും മാധ്യമങ്ങളുടെവിജയവും എന്നീ വിഷയങ്ങളില്‍ സമാന്തര സെഷനുകളും നടക്കും.


    ഉച്ചകോടിയുടെ സമാപനച്ചടങ്ങില്‍കേന്ദ്ര വാര്‍ത്താ വിതരണ പ്രക്ഷേപണ സഹമന്ത്രി ശ്രീ.രാജ്യവര്‍ദ്ധന്‍ സിംഗ്‌രാത്തോഡ് 2018 ലെ ലോക ടെലിവിഷന്‍ അവാര്‍ഡുകള്‍ വിതരണംചെയ്യും. അടുത്ത ഏഷ്യന്‍ മാധ്യമ സമ്മേളനം ഫിലിപ്പൈന്‍സിലാണ് നടക്കുക.


    ഏഷ്യന്‍ മാധ്യമ സമ്മേളനനത്തിന്റെ ഉദ്ഘാടന, സമാപന ചടങ്ങുകളും മറ്റുസുപ്രധാന സെഷനുകളും : https://www.youtube.com/pibindiaഎന്ന യൂട്യൂബ് ചാനല്‍ വഴി തത്സമയംകാണാം. https: www.facebook.com/pibindiaഎന്നതാണ് ഫേസ്ബുക്ക് വിലാസം. ട്വിറ്റര്‍വിലാസം; https://twitter.com/asiamediasummit.


    
    AM/MRD

    
    
    (Release ID: 1531664) Visitor Counter : 10
    
    
      Read this release in: Marathi , English , Hindi , Tamil , Bengali , Gujarati , Kannada