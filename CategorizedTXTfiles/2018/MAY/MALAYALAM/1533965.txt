      PIB Headquarters

      കേന്ദ്ര പദ്ധതികള്‍ : പ്രദര്‍ശനവും ബോധവല്‍ക്കരണ പരിപാടികളും മണീടില്‍ ആരംഭിച്ചു
      Posted On: 31 MAY 2018 2:13PM by PIB Thiruvananthpuram


    കേന്ദ്ര വികസന ക്ഷേമ പദ്ധതികളെക്കുറിച്ചുള്ള ത്രിദിന പ്രദര്‍ശനവും ബോധവല്‍ക്കരണ പരിപാടികളും മണീട് ഗ്രാമ പഞ്ചായത്തില്‍ ആരംഭിച്ചു. പഞ്ചായത്ത് അംബേദ്കര്‍ ഓഡിറ്റോറിയത്തില്‍ മണീട് ഗ്രാമ പഞ്ചായത്ത് വൈസ് പ്രസിഡന്റ് ശ്രീ വി.ജെ. ജോസഫ് പരിപാടി ഉദ്ഘാടനം ചെയ്തു. കേന്ദ്ര പദ്ധതികള്‍ പലതും ജനങ്ങളിലേക്ക് എത്തുന്നില്ലെന്നും പദ്ധതികളുടെ ഗുണഫലങ്ങള്‍ എല്ലാവരിലും എത്തിക്കാനായി സര്‍ക്കാര്‍ കൂടുതല്‍ പ്രയത്‌നിക്കണമെന്നും അദ്ദേഹം അഭിപ്രായപ്പെട്ടു. സ്റ്റാന്റിംഗ് കമ്മറ്റി ചെയര്‍മാന്‍ ശ്രീ കെ.എസ്. രാജേഷ് അധ്യക്ഷത വഹിച്ചു. റീജിണല്‍ ഔട്ട്‌റിച്ച് ബ്യൂറോ കേരള-ലക്ഷദ്വീപ് റീജിണല്‍ ഡയറക്ടര്‍ ശ്രീ എസ്. സുബ്രമണ്യന്‍ മുഖ്യ പ്രഭാഷണം നടത്തി. മണീട് ഗ്രാമ പഞ്ചായത്ത് മെമ്പര്‍മാരായ ശ്രീമതി സിന്ദു അനില്‍, ശ്രീമതി ഓമന വര്‍ഗീസ്, ശ്രീ. ഏലിയാസ്, സ്റ്റാന്റിംഗ് കമ്മറ്റി ചെയര്‍പേഴ്‌സണ്‍ ശ്രീമതി ആലീസ് ബേബി, ദേശീയ ആരോഗ്യ ദൗത്യം കോര്‍ഡിനേറ്റര്‍ ശ്രീ ബിജു എം.ജെ. തുടങ്ങിയവര്‍ ആശംസകളര്‍പ്പിച്ചു. റീജിണല്‍ ഔട്ട്‌റീച്ച് ബ്യൂറോ ഫീല്‍ഡ് എക്‌സിബിഷന്‍ ഓഫീസര്‍ ശ്രീ. എല്‍.സി. പൊന്നുമോന്‍ സ്വാഗതവും സിഡിഎസ് ചെയര്‍പേഴ്‌സണ്‍ ശ്രീമതി ഷിബി ജോസ് നന്ദിയും പറഞ്ഞു. ഉദ്ഘാടന സമ്മേളനത്തിന് ശേഷം സ്വയം തൊഴില്‍ സാധ്യതകളെക്കുറിച്ചും അവയ്ക്കായുള്ള ബാങ്ക് വായ്പകളെക്കുറിച്ചും ഗ്രാമീണ സ്വയം തൊഴില്‍ പരിശീലന കേന്ദ്രം സീനിയര്‍ ഫാക്കല്‍റ്റി ശ്രീ അനില്‍കുമാര്‍ ക്ലാസ് എടുത്തു.


    ജൂണ്‍ 1-ന് രാവിലെ 10.30ന് വിവിധ സാമൂഹ്യ സുരക്ഷാ പദ്ധതികളെക്കുറിച്ചും 2-ന് രാവിലെ 10.30ന് നൈപുണ്യ വികസനത്തെക്കുറിച്ചും ക്ലാസ് ഉണ്ടായിരിക്കുന്നതാണ്. കേന്ദ്ര സര്‍ക്കാറിന്റെ വിവിധ ക്ഷേമ പദ്ധതികളെക്കുറിച്ചുള്ള വിവരങ്ങള്‍ ആണ് പ്രദര്‍ശനത്തില്‍ ഉള്‍ക്കൊള്ളിച്ചിരിക്കുന്നത്. കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴില്‍ പുതുതായി രൂപവല്‍ക്കരിച്ച റീജിണല്‍ ഔട്ട്‌റീച്ച് ബ്യൂറോ സംഘടിപ്പിക്കുന്ന പരിപാടി നാളെ (ജൂണ്‍ 2)സമാപിക്കും. മണീട് ഗ്രാമ പഞ്ചായത്തിന്റേയും ഐസിഡിഎസ്, കുടുംബശ്രീ, ദേശീയ ആരോഗ്യദൗത്യം എന്നിവയുടേയും സഹകരണത്തോടയാണ് പരിപാടി സംഘടിപ്പിക്കുന്നത്.
    
    *****************************


    

    
    (Release ID: 1533965) Visitor Counter : 2