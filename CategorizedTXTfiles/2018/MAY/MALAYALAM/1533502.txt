      വാണിജ്യ വ്യവസായ മന്ത്രാലയം

      സോഫ്റ്റ്‌വെയര്‍, ഇലക്ട്രോണിക്‌സ് കയറ്റുമതി വര്‍ദ്ധിപ്പിക്കാന്‍ ഗവണ്‍മെന്റ് ഊന്നല്‍ നല്‍കും: കേന്ദ്രമന്ത്രി സുരേഷ് പ്രഭു
      Posted On: 24 MAY 2018 11:57AM by PIB Thiruvananthpuram


    

    പരമ്പരാഗത വിപണികള്‍ക്കു പുറമേ, ആഫ്രിക്ക, ലാറ്റിന്‍ അമേരിക്ക, കോമണ്‍വെല്‍ത്ത് രാജ്യങ്ങള്‍ എന്നിവിടങ്ങളിലേക്ക് വാര്‍ത്താവിതരണ, ആശയവിനിമയ സാങ്കേതികവിദ്യകളുടെ (ഐ.സി.ടി) കയറ്റുമതി വര്‍ദ്ധിപ്പിക്കുന്നതിന് കേന്ദ്ര ഗവണ്‍മെന്റ് സാധ്യമായ എല്ലാ സഹായവും നല്‍കുമെന്ന് കേന്ദ്ര വാണിജ്യ, വ്യവസായ മന്ത്രി ശ്രീ.സുരേഷ് പ്രഭു പറഞ്ഞു. 2022 ഓടെ സോഫ്റ്റ്‌വെയര്‍ കയറ്റുമതി 178 ശതകോടി ഡോളറാക്കുന്നത് ലക്ഷ്യമിട്ട് ഇലക്ട്രോണിക്‌സ് ആന്റ് കമ്പ്യൂട്ടര്‍ സോഫ്റ്റ്‌വെയര്‍ പ്രമോഷന്‍ കൗണ്‍സില്‍ തയാറാക്കിയ സ്ട്രാറ്റജി പേപ്പര്‍ പ്രകാശനം ചെയ്യുകയായിരുന്നു അദ്ദേഹം. ഐ.സി.ടി കയറ്റുമതി കൂടുതല്‍ ക്രിയാത്മകമാക്കാനും കൂടുതല്‍ യൂണിറ്റുകളെ കയറ്റുമതിക്ക് പ്രോത്സാഹിപ്പിക്കാനും ഗവണ്‍മെന്റ് നിരവധി നടപടികള്‍ സ്വീകരിച്ചുവരികയാണെന്ന് ശ്രീ. സുരേഷ് പ്രഭു അറിയിച്ചു.


    അമേരിക്കയുമായുള്ള വിസാ പ്രശ്‌നങ്ങള്‍ പരിഹരിക്കല്‍, യൂറോപ്യന്‍ രാജ്യങ്ങളിലേക്ക് പ്രഫഷനലുകള്‍ക്ക് എളുപ്പത്തില്‍ എത്തിച്ചേരാനാവല്‍, പ്രധാന ഐ.ടി ഹബ്ബുകളില്‍ ഇന്‍ക്യുബേഷന്‍ സെന്ററുകളും ഭാഷാ നൈപുണ്യ സൗകര്യങ്ങളും സ്ഥാപിക്കല്‍ തുടങ്ങി നയങ്ങളിലാവശ്യമായ മാറ്റങ്ങള്‍ ഈ സ്ട്രാറ്റജിക് പേപ്പര്‍ മുന്നോട്ടുവെക്കുന്നു.
    AM/MRD

    
    
    (Release ID: 1533502) Visitor Counter : 5
    
    
      Read this release in: English , Marathi , Tamil