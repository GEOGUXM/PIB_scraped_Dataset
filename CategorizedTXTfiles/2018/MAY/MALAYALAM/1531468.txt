      ജലവിഭവ മന്ത്രാലയം

      ജല വിഭവങ്ങളുടെ ഏറ്റവും പുതിയ വിവരത്തിനായി ഏകജാലക സംവിധാനം
      Posted On: 04 MAY 2018 12:41PM by PIB Thiruvananthpuram


    കേന്ദ്ര മന്ത്രിസഭാ തീരുമാനത്തെ തുടര്‍ന്ന് കേന്ദ്ര ജലവിഭവ, നദീവികസന, ഗംഗാ പുനരുദ്ധാരണ മന്ത്രാലയത്തിന്റെ കീഴില്‍ അടുത്തിടെ രൂപീകരിച്ച നാഷണല്‍ വാട്ടര്‍ ഇന്‍ഫോര്‍മാറ്റിക്‌സ് സെന്റര്‍ (എന്‍.ഡബ്യൂ.ഐ.സി) ആയിരിക്കും രാജ്യത്തൊട്ടാകെയുള്ള ജലവിഭവങ്ങളുടെ സംഗ്രഹാലയം. കേന്ദ്ര ജലവിഭവ മന്ത്രാലയത്തിന് കീഴില്‍ ഒരു ഉപ ഓഫീസായിട്ടായിരിക്കും ഇത് പ്രവര്‍ത്തിക്കുക. ഒരു ജോയിന്റ് സെക്രട്ടറിതല ഉദ്യോഗസ്ഥനായിരിക്കും ഈ കേന്ദ്രത്തിന് നേതൃത്വം നല്‍കുക.


    ജലവിഭവ മാനേജ്‌മെന്റ് അതീവ സങ്കീര്‍ണ്ണവും വിവിധ മേഖലകളിലെ വൈദഗ്ധ്യം ആവശ്യമുള്ളതുമായ ഒരു പ്രക്രിയയാണ്. ഇതിന്റെ ആദ്യ പടിയായിട്ടാണ് സമഗ്ര ജലവിഭവ വിവര സംവിധാനം സൃഷ്ടിക്കുന്നത്. ശാസ്ത്രീയ വിലയിരുത്തല്‍, നിരീക്ഷണം, സംയോജിത ജലവിഭവ മാനേജ്‌മെന്റ് എന്നിവയ്ക്കും ഇത് അത്യാവശ്യമാണ്. ഈ പശ്ചാത്തലത്തിലാണ് ജലവിഭവങ്ങളെ കുറിച്ചും ബന്ധപ്പെട്ട മറ്റ് വിഷയങ്ങളെ കുറിച്ചുമുള്ള ഏറ്റവും പുതിയ വിവരങ്ങളടങ്ങുന്ന ഏകജാലക സംവിധാനമായി നാഷണല്‍ വാട്ടര്‍ ഇന്‍ഫോര്‍മാറ്റിക്ക് സെന്റര്‍ മാറുക.
    ND/MRD

    
    
    (Release ID: 1531468) Visitor Counter : 2
    
    
      Read this release in: English , Urdu , Marathi , Bengali , Tamil