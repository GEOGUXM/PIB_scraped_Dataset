      റെയില്‍വേ മന്ത്രാലയം

      ട്രെയിനിലെ ചായയില്‍ ശുചിമുറിയിലെ വെള്ളം കലര്‍ത്തിയതിന് കരാറുകാരന് ഒരു ലക്ഷം രൂപയുടെ പിഴ
      Posted On: 03 MAY 2018 1:39PM by PIB Thiruvananthpuram


    ട്രെയിന്‍ ശുചിമുറിയിലെ ടാപ്പില്‍ നിന്ന് വെള്ളമെടുത്ത് ചായയുണ്ടാക്കി യാത്രക്കാര്‍ക്ക് വിതരണം ചെയ്ത സംഭവത്തില്‍ കാറ്ററിംഗ് കരാറുകാരന് റെയില്‍വെ ഒരു ലക്ഷം രൂപ പിഴ ചുമത്തി. ആന്ധ്രാ പ്രദേശ് സ്വദേശി പി. ശിവപ്രസാദിനോടാണ് പിഴയടയ്ക്കാന്‍ റെയില്‍വേ ബോര്‍ഡ് ഉത്തരവിട്ടത്.


    സംഭവത്തിന്റെ ദൃശ്യങ്ങള്‍ സമൂഹ മാധ്യമങ്ങളില്‍ വ്യാപകമായി പ്രചരിച്ചതിനെ തുടര്‍ന്ന് റെയില്‍വേ നടത്തിയ അന്വേഷണത്തില്‍ ചെന്നൈ സെന്‍ട്രല്‍ - ഹൈദരാബാദ് ചാര്‍മിനാര്‍ എക്‌സ്പ്രസ്സ് സെക്കന്തരാബാദ് സ്റ്റേഷനില്‍ എത്തിയപ്പോഴാണ് സംഭവമെന്ന് കണ്ടെത്തി. ദൃശ്യങ്ങളില്‍ കണ്ട മറ്റ് രണ്ട് പേര്‍ അനധികൃത കച്ചവടക്കാരാണെന്നും റെയില്‍വേ കണ്ടെത്തി. കഴിഞ്ഞ ഡിസംബറിലാണ് സംഭവം നടന്നത്. ട്രെയിനിലെ ചായ വിതരണക്കാരന്‍ ചായയുടെയും, കാപ്പിയുടെയും പാത്രങ്ങള്‍ എടുത്ത് ശുചിമുറിയില്‍ നിന്ന് വെള്ളമെടുത്ത് പുറത്തേയ്ക്ക് വരുന്ന ദൃശ്യങ്ങളാണ് സമൂഹ മാധ്യമങ്ങളില്‍ പ്രചരിച്ചത്.


    ഇത്തരം സംഭവങ്ങള്‍ ആവര്‍ത്തിക്കാതിരിക്കാന്‍ റെയില്‍വേ കര്‍ശന നിര്‍ദ്ദേശം നല്‍കിയിട്ടുണ്ട്.
    ND MRD –348
    ***

    
    
    (Release ID: 1531298) Visitor Counter : 6
    
    
      Read this release in: Hindi , English , Urdu , Marathi , Bengali , Tamil