      നിതി ആയോഗ്‌

      അടല്‍ ടിങ്കറിംഗ് മാരത്തണ്‍; 30 നവീനാശയങ്ങള്‍ തെരഞ്ഞെടുക്കപ്പെട്ടു
      Posted On: 09 MAY 2018 2:22PM by PIB Thiruvananthpuram


    രാജ്യത്തെ ഏറ്റവും മികച്ച നവീനാശയങ്ങളുള്ള വിദ്യാര്‍ത്ഥികളെ കണ്ടെത്താനായി നിതി ആയോഗിനു കീഴിലുള്ള അടല്‍ ഇന്നവേഷന്‍ മിഷന്‍ സംഘടിപ്പിച്ച അടല്‍ ടിങ്കറിംഗ് മാരത്തോണില്‍ 30 വിദ്യാര്‍ത്ഥികള്‍ തെരഞ്ഞെടുക്കപ്പെട്ടു. അവര്‍ സമര്‍പ്പിച്ച ആശയങ്ങളും ഈ ആശയങ്ങള്‍ക്ക് പിന്നില്‍ പ്രവര്‍ത്തിച്ചവര്‍ക്കുള്ള പുരസ്‌കാരവും നിതി ആയോഗ് ഉപാധ്യക്ഷന്‍ ശ്രീ. രാജീവ് കുമാര്‍ പിന്നീട് പ്രഖ്യാപിക്കും.


    ദേശീയതലത്തില്‍ 6 മാസം നീണ്ട പ്രക്രിയയിലൂടെ ശുദ്ധോര്‍ജ്ജം, ജല വിഭവങ്ങള്‍, മാലിന്യ സംസ്‌കരണം, ആരോഗ്യ പരിരക്ഷ, സ്മാര്‍ട്ട് മൊബിലിറ്റി, കാര്‍ഷിക സാങ്കേതിക വിദ്യ എന്നീ മേഖലകളിലാണ് മാരത്തോണ്‍ സംഘടിപ്പിച്ചത്.


    650 ലേറെ നവീനാശയങ്ങള്‍ ലഭിച്ചതില്‍ നിന്ന് നവീനത്വവും, പ്രവര്‍ത്തനക്ഷമതയും മുന്‍നിര്‍ത്തി 100 ആശയങ്ങള്‍ ആദ്യം ചുരുക്കപ്പട്ടികയിലുള്‍പ്പെടുത്തുകയായിരുന്നു. തങ്ങള്‍ സമര്‍പ്പിച്ച ആശയങ്ങളും മൂലരൂപങ്ങളും പുനരവലോകനം ചെയ്ത് മാതൃകകള്‍ വീണ്ടും സമര്‍പ്പിക്കാന്‍ ഈ സംഘങ്ങള്‍ക്ക് ഒരു മാസം സമയം അനുവദിച്ചു. വ്യാവസായിക, വിദ്യാഭ്യാസ മേഖലകളിലെ വിദഗ്ദ്ധരടങ്ങുന്ന ജഡ്ജിംഗ് പാനല്‍ ഈ നവീനാശയങ്ങള്‍ വിലയിരുത്തി ഏറ്റവും മികച്ച 30 എണ്ണം തെരഞ്ഞെടുക്കുകയായിരുന്നു. ഇരുപത് സംസ്ഥാനങ്ങളില്‍നിന്നുള്ള നവീനാശയങ്ങള്‍ തെരഞ്ഞെടുക്കപ്പെട്ടവയില്‍പ്പെടും.
    തെരഞ്ഞെടുക്കപ്പെട്ട ആശയങ്ങള്‍ക്ക് വ്യാവസായിക പങ്കാളിത്തത്തിലൂടെ പിന്തുണ നല്‍കും.
    പ്രോത്സാഹനവും പുരസ്‌കാരങ്ങളും നല്‍കി വിദ്യാര്‍ത്ഥികള്‍ക്കിടയില്‍ നവീനാശയങ്ങളും സംരംഭകത്വവും പ്രോത്സാഹിപ്പിക്കാന്‍ ലക്ഷ്യമിട്ടാണ് അടല്‍ ഇന്നൊവേഷന്‍ മിഷന് കീഴില്‍ ടിങ്കറിംഗ് ലാബുകള്‍ സ്ഥാപിച്ചിട്ടുള്ളത്.
    AM MRD –361
    ***


    

    
    (Release ID: 1531769) Visitor Counter : 2
    
    
      Read this release in: Tamil , English , Marathi , Hindi , Bengali