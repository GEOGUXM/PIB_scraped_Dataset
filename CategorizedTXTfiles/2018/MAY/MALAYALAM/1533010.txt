      ഉപരാഷ്ട്രപതിയുടെ കാര്യാലയം

      സന്തോഷ വര്‍ദ്ധനവിനും ജീവിതത്തിന്റെ ഗുണനിലവാരം മെച്ചപ്പെടുത്തുന്നത്തിനും ശാസ്ത്ര സാങ്കേതിക വിദ്യയെ പ്രയോജനപ്പെടുത്തണമെന്ന് ഉപരാഷ്ട്രപതി ; ആദി ശങ്കരന്‍ മഹാനായ തത്വചിന്തകന്‍ മാത്രമല്ല അസാമാന്യ കവി കൂടിയായിരുന്നുവെന്ന് വെങ്കയ്യ നായിഡു
      Posted On: 21 MAY 2018 1:48PM by PIB Thiruvananthpuram


    മൊത്തം ദേശീയ വരുമാനത്തോടൊപ്പം സന്തോഷ വര്‍ദ്ധനവിനും, ജീവിതത്തിന്റെ ഗുണനിലവാരം മെച്ചപ്പെടുത്താനും, ഏവരെയും ഉള്‍ക്കൊള്ളുന്ന സ്വരചേര്‍ച്ചയുള്ള സമൂഹങ്ങള്‍ സൃഷ്ടിക്കാനും ശാസ്ത്ര സാങ്കേതിക വിദ്യ എപ്രകാരം വിനിയോഗിക്കാം എന്നതിന് ഊന്നല്‍ നല്‍കണമെന്ന് ഉപരാഷ്ട്രപതി ശ്രീ. എം. വെങ്കയ്യ നായിഡു അഭിപ്രായപ്പെട്ടു. എറണാകുളം ജില്ലയിലെ കാലടിയില്‍ ആദി ശങ്കര ഇന്‍സ്റ്റിറ്റ്യൂട്ട് ഓഫ് എഞ്ചിനീയറിംഗ് ടെക്‌നോളജിയില്‍ യുവശാസ്ത്രജ്ഞര്‍ക്കുള്ള ഇക്കൊല്ലത്തെ ആദി ശങ്കര പുരസ്‌കാരങ്ങള്‍ സമ്മാനിക്കുകയായിരുന്നു അദ്ദേഹം. നാം ആര്‍ജ്ജിക്കുന്ന വിജ്ഞാനം നമ്മുടെ ജീവിതം മെച്ചപ്പെടുത്തുന്നതിന് വേണ്ടി ഉപയോഗിക്കുന്നതിനുള്ള ബുദ്ധി നമുക്ക് ഉണ്ടാകണം. ആദി ശങ്കരന്‍ ഒരു മഹാനായ തത്വചിന്തകന്‍ മാത്രമായിരുന്നില്ല അസാധാരണ കവി കൂടിയായിരുന്നുവെന്ന് ശ്രീ. വെങ്കയ്യ നായിഡു അഭിപ്രായപ്പെട്ടു. വിജ്ഞാനത്തിലൂടെ മനുഷ്യര്‍ക്ക് ദിവ്യത്വം കൈവരിക്കാനാകുന്ന അദ്വൈത സിദ്ധാന്തം അദ്ദേഹം പ്രചരിപ്പിച്ചു. സത്യത്തിലും ഉയര്‍ന്ന ധര്‍മ്മബോധത്തിലും നിന്നുള്ള പരമാനന്ദം അനുഭവിക്കുകയാണ് ആത്യന്തിക ലക്ഷ്യമെന്ന് ആദി ശങ്കരന്‍ പറഞ്ഞു. 'മൊത്തം ദേശീയ ആനന്ദ'ത്തെ കുറിച്ച് നാം പറയുമ്പോള്‍ ഈ ആനന്ദമാണ് നാം കാംഷിക്കുന്നതെന്നും ഉപരാഷ്ട്രപതി പറഞ്ഞു. പുരസ്‌ക്കാര ജേതാക്കളെ അദ്ദേഹം അഭിനന്ദിച്ചു.


    ഗവര്‍ണര്‍ ശ്രീ. ജസ്റ്റിസ് (റിട്ട) പി. സദാശിവം, മന്ത്രി ശ്രീ. കടകംപള്ളി സുരേന്ദ്രന്‍ എന്നിവരും സംബന്ധിച്ചു.
    പടം കൂടെ…


    ND MRD –408

    
    
    (Release ID: 1533010) Visitor Counter : 4
    
    
      Read this release in: English , Urdu , Marathi , Hindi , Tamil