      PIB Headquarters

      ശാന്തിഗിരി ആശ്രമത്തിലെ നവ ഒലി ജ്യോതിര്‍ദിന ആഘോഷങ്ങള്‍ കേന്ദ്ര ആഭ്യന്തര മന്ത്രി ഉദ്ഘാടനം ചെയ്തു
      Posted On: 01 MAY 2018 6:07PM by PIB Thiruvananthpuram


    ആത്മീയമായിട്ടുള്ള ഉണര്‍വ്വിന്റെ സന്ദേശം പകരുന്നതോടൊപ്പം മനുഷ്യന്റെ സമഗ്ര ആരോഗ്യ സംരക്ഷണത്തിനായി ശാന്തിഗിരി ആശ്രമം നടത്തുന്ന പ്രവര്‍ത്തനങ്ങള്‍ ശ്ലാഘനീയമാണെന്ന് കേന്ദ്ര ആഭ്യന്തരമന്ത്രി ശ്രീ. രാജ്‌നാഥ് സിംഗ് പറഞ്ഞു. ഇതേ ആശയം ഉള്‍ക്കൊണ്ടുകൊണ്ടാണ് കേന്ദ്ര ഗവണ്‍മെന്റും ഒരു വ്യക്തിയുടെ സര്‍വതോമുഖവും സമഗ്രവുമായ ആരോഗ്യസംരക്ഷണത്തിനുള്ള പദ്ധതികള്‍ ആവിഷ്‌കരിച്ചുകൊണ്ടിരിക്കുന്നതെന്ന് അദ്ദേഹം പറഞ്ഞു. പത്തൊമ്പതാമത് നവ ഒലി ജ്യോതിര്‍ ദിനാഘോഷങ്ങള്‍ തിരുവനന്തപുരത്തെ പോത്തന്‍കോട്ടുള്ള ശാന്തിഗിരി ആശ്രമത്തില്‍ ഉദ്ഘാടനം ചെയ്യുകയായിരുന്നു കേന്ദ്ര ആഭ്യന്തര മന്ത്രി.


    ശാന്തിഗിരി ആശ്രമത്തിന്റെ പ്രേരണാ സ്രോതസ്സായ കരുണാകര ഗുരു ഭാരതത്തിലെ ആത്മീയ ഉണര്‍വ്വിന്റെ പ്രതീകമാണെന്നും അദ്ദേഹം അഭിപ്രായപ്പെട്ടു.


    പ്രതിപക്ഷ നേതാവ് ശ്രീ. രമേശ് ചെന്നിത്തല അധ്യക്ഷത വഹിച്ച ചടങ്ങില്‍ ബഹറിന്‍ ഉപപ്രധാനമന്ത്രി ശ്രീ. ഷെയ്ഖ് ഖാലിദ് ബിന്‍ അബ്ദുള്ള അല്‍ ഖലീഫ, ശ്രീ. വി മുരളീധരന്‍ എംപി, സ്വാമി ഗുരുരത്‌ന ജ്ഞാന തപസ്വി, ബിജെപി സംസ്ഥാന പ്രസിഡന്റ് ശ്രീ. കുമ്മനം രാജശേഖരന്‍ തുടങ്ങിയവര്‍ സംബന്ധിച്ചു. നേരത്തെ താമരപര്‍ണശാലയില്‍ പുഷ്പാര്‍ച്ചന നടത്തിയ ശ്രീ. രാജ്‌നാഥ് സിംഗ് ഗുരുസ്ഥാനീയ ശിഷ്യപൂജിത അമൃത ജ്ഞാന തപസ്വിനിയെ സന്ദര്‍ശിക്കുകയും ചെയ്തു.


    
    ND MRL–169
    ***

    
    
    (Release ID: 1530927) Visitor Counter : 2