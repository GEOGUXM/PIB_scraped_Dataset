      ശാസ്ത്ര സാങ്കേതിക മന്ത്രാലയം

      സാങ്കേതികവിദ്യയുടെ ഫലങ്ങള്‍ എല്ലാവര്‍ക്കും പ്രാപ്യമാകണം - രാഷ്ട്രപതി രാം നാഥ് കോവിന്ദ്
      Posted On: 11 MAY 2018 4:18PM by PIB Thiruvananthpuram


    സാങ്കേതിക വിദ്യയുടെ ഫലങ്ങള്‍ എല്ലാവര്‍ക്കും പ്രാപ്യമാകണമെന്നും, ലബോറട്ടറികളില്‍നിന്ന് ഷോറൂമുകളിലേക്ക് തങ്ങളുടെ ഉല്‍പ്പന്നങ്ങള്‍ എത്തിക്കാനാഗ്രഹിക്കുന്ന, സംരംഭകരാകാന്‍ ആഗ്രഹിക്കുന്ന എല്ലാ സാങ്കേതിക വിദഗ്ദര്‍ക്കും ധനസഹായവും വിഭവങ്ങളും ലഭ്യമാകേണ്ടതുണ്ടെന്നും രാഷ്ട്രപതി ശ്രീ. രാം നാഥ് കോവിന്ദ് പറഞ്ഞു. ന്യൂഡല്‍ഹിയില്‍ ദേശീയ സാങ്കേതികവിദ്യാ ദിനാഘോഷത്തെ അഭിസംബോധന ചെയ്യുകയായിരുന്നു അദ്ദേഹം. സ്വാതന്ത്ര്യത്തിനുശേഷം ബഹിരാകാശ, ആണവോര്‍ജ്ജ മേഖലകളില്‍ സാങ്കേതികവിദ്യയുടെ സഹായത്തോടെ മുന്നേറാന്‍ രാജ്യത്തിന് സാധിച്ചു. വിവര സാങ്കേതികവിദ്യ, ഔഷധ നിര്‍മ്മാണം, ജൈവ സാങ്കേതികവിദ്യ എന്നീ മേഖലകളിലും ഏറ്റവും മികച്ച സൗകര്യങ്ങള്‍ സ്വായത്തമാക്കാന്‍ രാജ്യത്തിന് കഴിഞ്ഞു. ഇന്ത്യയെക്കുറിച്ചുള്ള കാഴ്ചപ്പാട് മാറ്റാനും രാജ്യത്തിന്റെ സാമ്പത്തികരംഗത്തിന് കരുത്ത് പകരാനും സാങ്കേതികവിദ്യ സഹായിച്ചതായി രാഷ്ട്രപതി ചൂണ്ടിക്കാട്ടി.


    ചെലവുകുറഞ്ഞ കണ്ടുപിടിത്തങ്ങളെ നിലവാരമില്ലാത്തതായി കണക്കാക്കിയിരുന്ന മനോഭാവം മാറേണ്ടതുണ്ടെന്ന് രാഷ്ട്രപതി ചൂണ്ടിക്കാട്ടി. ഉല്‍പ്പന്നങ്ങള്‍ക്കും പ്രക്രിയകള്‍ക്കുമപ്പുറം, നമ്മുടെ സാങ്കേതികവിദ്യാ ഇന്‍കുബേറ്റര്‍മാര്‍ പകരുന്ന ഊര്‍ജ്ജം ഏറെ ഉണര്‍വ് പകരുന്നതാണെന്ന് ശ്രീ. രാം നാഥ് കോവിന്ദ് പറഞ്ഞു.


    സാങ്കേതികവിദ്യയുടെ പുതിയ മേഖലകള്‍ സ്വായത്തമാക്കേണ്ടതിന്റെ ആവശ്യകത രാഷ്ട്രപതി എടുത്തു പറഞ്ഞു. റോബോട്ടിക്‌സ്, ആര്‍ട്ടിഫിഷ്യല്‍ ഇന്റലിജന്‍സ്, ഡിജിറ്റല്‍ നിര്‍മ്മാണം, ബിഗ് ഡാറ്റാ അനലിറ്റിക്‌സ്, ക്വാണ്ടം കമ്യൂണിക്കേഷന്‍, ഇന്റര്‍നെറ്റ് ഓഫ് തിങ്‌സ് എന്നിവയില്‍ യുവ സാങ്കേതികവിദഗ്ധര്‍ക്ക് പരിശീലനം നല്‍കാന്‍ ഗവണ്‍മെന്റ് മികവിന്റെ കേന്ദ്രങ്ങള്‍ സ്ഥാപിക്കുന്ന കാര്യം രാഷ്ട്രപതി ചൂണ്ടിക്കാട്ടി. ദേശീയ സാങ്കേതികവിദ്യാ ദിനാഘോഷത്തോടനുബന്ധിച്ചുള്ള പുരസ്‌കാരങ്ങള്‍ നേടിയവരെ രാഷ്ട്രപതി അഭിനന്ദിച്ചു. നവീനതയിലും സാങ്കേകതികവിദ്യയിലും ഗുണനിലവാരം ഉറപ്പുവരുത്തേണ്ടതിന്റെ പ്രാധാന്യംഅദ്ദേഹം ഊന്നിപ്പറഞ്ഞു.


    
    AM/MRD

    
    
    (Release ID: 1532011) Visitor Counter : 2
    
    
      Read this release in: Tamil , English , Marathi