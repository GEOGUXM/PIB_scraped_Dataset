      ഭവന, നഗരദാരിദ്ര ലഘൂകരണ മന്ത്രാലയം

      സ്മാര്‍ട്ട്‌സിറ്റി സി.ഇ.ഒ. മാരുടെ ആദ്യ സമ്മേളനം നാളെ ഭോപ്പാലില്‍
      Posted On: 07 MAY 2018 10:43AM by PIB Thiruvananthpuram


    

    രാജ്യത്ത് വിവിധ സംസ്ഥാനങ്ങളില്‍ നിര്‍മ്മാണത്തിലിരിക്കുന്ന സ്മാര്‍ട്ട്‌സിറ്റി പദ്ധതികളുടെ ചീഫ് എക്‌സിക്യുട്ടീവ് ഓഫീസര്‍മാരുടെ ആദ്യ യോഗം നാളെ ഭോപ്പാലില്‍ കേന്ദ്ര ഭവന നിര്‍മ്മാണ, നഗരകാര്യ സഹമന്ത്രി ശ്രീ. ഹര്‍ദ്ദീപ് പുരി ഉദ്ഘാടനം ചെയ്യും.


    സ്മാര്‍ട്ട്‌സിറ്റി നിര്‍മ്മാണവുമായി ബന്ധപ്പെട്ട് വിവിധ സംസ്ഥാനങ്ങളിലെ അനുഭവങ്ങള്‍ പരസ്പരം പങ്കിടാനും അവയിലെ നല്ല മാതൃകകള്‍ വ്യാപിപ്പിക്കാനും സി.ഇ.ഒ. മാര്‍ക്ക് ഒരു പൊതു വേദി ഒരുക്കുകയാണ് സമ്മേളനത്തിന്റെ ലക്ഷ്യം. സി.ഇ.ഒ. മാര്‍ക്ക് പുറമെ കേന്ദ്ര, സംസ്ഥാന, മുനിസിപ്പല്‍ ഭരണ പ്രതിനിധികള്‍, പൊതുസമൂഹത്തിലെ വിവിധ വിഭാഗങ്ങളുടെ പ്രതിനിധികള്‍ നിരവധി രാജ്യങ്ങളിലെ സ്ഥാനപതിമാര്‍, ഐക്യരാഷ്ട്ര സഭയുടെ പ്രതിനിധികള്‍, ധനസഹായ ഏജന്‍സികളുടെ പ്രതിനിധികള്‍ മുതലായവര്‍ യോഗത്തില്‍ സംബന്ധിക്കും.


    സ്മാര്‍ട്ട്‌സിറ്റി ദൗത്യത്തിന് കീഴില്‍ നടപ്പിലാക്കി വരുന്ന വിവിധ പദ്ധതികളെ കുറിച്ചുള്ള പ്രദര്‍ശനവും ഇതിനോടനുബന്ധിച്ച് സംഘടിപ്പിച്ചിട്ടുണ്ട്.
    ND/MRD

    
    
    (Release ID: 1531586) Visitor Counter : 1
    
    
      Read this release in: Marathi , English , Hindi , Bengali , Tamil