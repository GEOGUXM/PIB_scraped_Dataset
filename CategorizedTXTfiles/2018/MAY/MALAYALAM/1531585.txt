      ന്യൂനപക്ഷകാര്യ മന്ത്രാലയം

      പ്രധാനമന്ത്രി ജനവികാസ പരിപാടി വഖഫ് വസ്തുവകകള്‍ സമൂഹ നന്മയ്ക്കായി ഉപയോഗിക്കുന്നത് ത്വരിതപ്പെടുത്തും
      Posted On: 07 MAY 2018 3:08PM by PIB Thiruvananthpuram


    

    കേന്ദ്ര മന്ത്രിസഭ അംഗീകാരം നല്‍കിയ പ്രധാനമന്ത്രി ജനവികാസ പരിപാടിക്ക് (പി.എം.ജെ.വി.കെ) കീഴില്‍ രാജ്യത്തുടനീളമുള്ള വഖഫ് വസ്തുവകകളില്‍ സ്‌കൂളുകള്‍, കോളേജുകള്‍, ഐ.റ്റി.ഐ.കള്‍, നൈപുണ്യ വികസന കേന്ദ്രങ്ങള്‍, വിവിധോദേശ്യ സാമൂഹിക കേന്ദ്രങ്ങളായ സദ്ഭാവ് മണ്ഡപങ്ങള്‍, ഹൂണാര്‍ ഹബ്ബുകള്‍, ആശുപത്രികള്‍, ബിസിനസ്സ് കേന്ദ്രങ്ങള്‍ മുതലായവ നിര്‍മ്മിക്കുമെന്ന് കേന്ദ്ര ന്യൂനപക്ഷകാര്യ മന്ത്രി ശ്രീ. മുഖ്താര്‍ അബ്ബാസ് നഖ്‌വി പറഞ്ഞു. ന്യൂഡല്‍ഹിയില്‍ ദേശീയ വഖഫ് സമ്മേളനത്തെ അഭിസംബോധന ചെയ്യവേ സ്വാതന്ത്ര്യത്തിന് ശേഷം ആദ്യമായിട്ടായിരിക്കും ഇത്തരമൊരു നടപടിയെന്ന് അദ്ദേഹം ചൂണ്ടിക്കാട്ടി. വഖഫ് സ്വത്ത് വകകള്‍ സമൂഹത്തിന്റെ സാമൂഹിക, സാമ്പത്തിക, വിദ്യാഭ്യാസ ശാക്തീകരണത്തിന് വിവിധ അടിസ്ഥാന സൗകര്യ സൃഷ്ടിക്കായി വിനിയോഗിക്കുന്നതിന് പ്രധാനമന്ത്രി ജനവികാസ് പരിപാടിയില്‍ വ്യവസ്ഥയുണ്ട്. രാജ്യത്തൊട്ടാകെ ഏകദേശം 5,71,000 വഖഫ് വസ്തുവകകളാണ് രജിസ്റ്റര്‍ ചെയ്തിട്ടുള്ളത്. ഇവയെ സമൂഹ നന്മയ്ക്കായി വിനിയോഗിക്കുന്നത് പി.എം.ജെ.വി.കെ. ത്വരിതപ്പെടുത്തും.


    നിരവധി പതിറ്റാണ്ടുകളായി നിയമക്കുരുക്കില്‍പ്പെട്ട് കിടക്കുന്ന വഖഫ് വസ്തുക്കളുടെ മെച്ചപ്പെട്ടതും, ഫലപ്രദവുമായ വിനിയോഗം ഉറപ്പ് വരുത്തുന്നതിന് ചടങ്ങളില്‍ ആവശ്യമായ ഭേദഗതികള്‍ വരുത്തുമെന്ന് ശ്രീ. നഖ്‌വി അറിയിച്ചു. സങ്കീര്‍ണമായ നിയമങ്ങള്‍ കാരണം നിരവധി സംസ്ഥാനങ്ങളിലെ വഖഫ് വസ്തുക്കള്‍ ഫലപ്രദമായി ഉപയോഗിക്കപ്പെടുന്നില്ലെന്ന് അദ്ദേഹം ചൂണ്ടിക്കാട്ടി. വഖഫ് വസ്തുക്കളെ സമൂഹ നന്മയ്ക്കായി പ്രയോജനപ്പെടുത്തുന്ന, പ്രത്യേകിച്ച് പെണ്‍കുട്ടികളുടെ ശാക്തീകരണത്തിനായി വിനിയോഗിക്കപ്പെടു ന്നുവെന്ന് ഉറപ്പ് വരുത്തുന്ന മുത്തവല്ലികള്‍ക്ക് കേന്ദ്ര ഗവണ്‍മെന്റ് പുരസ്‌ക്കാരം നല്‍കും. രാജ്യത്തുടനീളമുള്ള വഖഫ് വസ്തുക്കളുടെ സൂക്ഷിപ്പുകാരായ വഖഫ് മുത്തവല്ലികള്‍ ഈ സ്വത്തുക്കള്‍ മുസ്ലീം സമുദായത്തിന്റെ അഭിവൃദ്ധിക്കായി ഉപയോഗപ്പെടുത്തുന്നുവെന്ന് ഉറപ്പ് വരുത്തണമെന്ന് കേന്ദ്ര മന്ത്രി പറഞ്ഞു.
    വഖഫ് രേഖകളുടെ ഡിജിറ്റല്‍ വല്‍ക്കരണം സുതാര്യമായി പൂര്‍ത്തിയാക്കാനും അവയുടെ കൈയേറ്റം തടയാനുമായി കേന്ദ്ര ഗവണ്‍മെന്റ് ഏകദേശം 48 കോടിയോളം രൂപ സംസ്ഥാന വഖഫ് ബോര്‍ഡുകള്‍ക്ക് അനുവദിച്ചിട്ടുണ്ടെന്നും ശ്രീ. നഖ്‌വി അറിയിച്ചു.
    ND/MRD

    
    
    (Release ID: 1531585) Visitor Counter : 4
    
    
      Read this release in: English , Bengali , Tamil