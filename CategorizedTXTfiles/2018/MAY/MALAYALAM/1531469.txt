      ധനകാര്യ മന്ത്രാലയം

      ഡിജിറ്റല്‍ ഇടപാടുകള്‍ക്കുള്ള ജി.എസ്.റ്റി. നിരക്കിലെ മാറ്റവും, പഞ്ചസാര ചുങ്കവും ജി.എസ്.റ്റി. കൗണ്‍സില്‍ ചര്‍ച്ച ചെയ്തു
      Posted On: 04 MAY 2018 4:10PM by PIB Thiruvananthpuram


    ന്യൂഡല്‍ഹിയില്‍ ഇന്ന് ചേര്‍ന്ന 27-ാമത് ജി.എസ്.റ്റി. കൗണ്‍സില്‍ യോഗം ഡിജിറ്റല്‍ പണമിടപാടിനുള്ള ജി.എസ്.റ്റി. നിരക്കില്‍ രണ്ട് ശതമാനത്തിന്റെ ഇളവനുവദിക്കണമെന്ന നിര്‍ദ്ദേശം വിശദമായി ചര്‍ച്ച ചെയ്തു. ഇന്നത്തെ ചര്‍ച്ചയില്‍ ഉയര്‍ന്ന നിര്‍ദ്ദേശത്തിന്റെ അടിസ്ഥാനത്തില്‍ ശുപാര്‍ശകള്‍ സമര്‍പ്പിക്കാന്‍ സംസ്ഥാന മന്ത്രിമാരുടെ ഒരു സമിതിയെ നിയോഗിക്കാന്‍ തീരുമാനിച്ചു.


    നടപ്പ് സീസണിലെ പഞ്ചസാരയുടെ റെക്കോര്‍ഡ് ഉല്‍പ്പാദനം, തുടര്‍ന്നുള്ള പഞ്ചസാരയുടെ വിലയിടിവ്, കരിമ്പ് കര്‍ഷകര്‍ക്കുള്ള കുടിശിക എന്നിവ കണക്കിലെടുത്ത് പഞ്ചസാര ചുങ്കം ഏര്‍പ്പെടുത്താനും എഥനോളിന്റെ ജിഎസ്.റ്റി. നിരക്ക് കുറയ്ക്കാനുമുള്ള നിര്‍ദ്ദേശവും ജി.എസ്.റ്റി. കൗണ്‍സില്‍ വിശദമായി ചര്‍ച്ച ചെയ്തു. ഇത് സംബന്ധിച്ച ശുപാര്‍ശകള്‍ രണ്ട് ആഴ്ചയ്ക്കുള്ളില്‍ സമര്‍പ്പിക്കാന്‍ സംസ്ഥാന മന്ത്രിമാരുടെ ഒരു സമിതിയെ നിയോഗിക്കാനും ധാരണയായി.


    
    ND/MRD

    
    
    (Release ID: 1531469) Visitor Counter : 6
    
    
      Read this release in: English , Tamil