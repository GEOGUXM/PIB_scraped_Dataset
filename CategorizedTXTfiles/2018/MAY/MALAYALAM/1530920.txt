      ധനകാര്യ മന്ത്രാലയം

      കഴിഞ്ഞ മാസത്തെ ജി.എസ്.റ്റി. പിരിവ് ഒരു ലക്ഷം കോടി രൂപ കവിഞ്ഞു
      Posted On: 01 MAY 2018 12:36PM by PIB Thiruvananthpuram


    കഴിഞ്ഞ മാസം (2018 ഏപ്രില്‍) രാജ്യത്ത് മൊത്തം പിരിച്ചെടുത്ത ജി.എസ്.റ്റി. 1,03,458 കോടി രൂപയാണ്. 18,652 കോടി രൂപയുടെ കേന്ദ്ര ജി.എസ്.റ്റി. യും, 25,704 കോടി രൂപയുടെ സംസ്ഥാന ജി.എസ്.റ്റി.യും, 50,548 കോടി രൂപയുടെ അന്തര്‍ സംസ്ഥാന ജി.എസ്.റ്റി.യും (ഇറക്കുമതികളില്‍ നിന്നുള്ള 21,246 കോടി രൂപയുമടക്കം) ഇതിലുള്‍പ്പെടും.


    മാര്‍ച്ച് മാസത്തെ 60.47 ലക്ഷം ജി.എസ്.റ്റി.ആര്‍. ത്രി.ബി. റിട്ടേണുകള്‍ 2018 ഏപ്രില്‍ 30 വരെ ഫയല്‍ ചെയ്തിട്ടുണ്ട്. മാര്‍ച്ച് മാസത്തില്‍ മൊത്തം 87.12 റിട്ടേണുകള്‍ സമര്‍പ്പിക്കേണ്ടിയിരുന്നിടത്ത് 69.5 ശതമാനമാണ് സമര്‍പ്പിക്കപ്പെട്ടത്.


    കേന്ദ്ര ജി.എസ്.റ്റി. ഇനത്തില്‍ 32,493 കോടി രൂപയും, സംസ്ഥാന ജി.എസ്.റ്റി. ഇനത്തില്‍ 40,257 കോടി രൂപയുമാണ് 2018 ഏപ്രില്‍ മാസത്തെ സെറ്റില്‍മെന്റിന് ശേഷം കേന്ദ്ര, സംസ്ഥാന ഗവണ്‍മെന്റുകള്‍ക്ക് ലഭിച്ച മൊത്തം വരുമാനം.
    ND MRD –339
    ***


    

    
    (Release ID: 1530920) Visitor Counter : 4
    
    
      Read this release in: Tamil , English , Hindi