      PIB Headquarters

      തിരുവനന്തപുരം ജിപി.ഒയില്‍ സി.ഐ.എസ് സംവിധാനത്തിന് തുടക്കമായി
      Posted On: 01 MAY 2018 6:10PM by PIB Thiruvananthpuram


    
    തപാല്‍ മേഖലയിലെ എല്ലാ പ്രവര്‍ത്തനങ്ങളും പൂര്‍ണ്ണമായും ഓണ്‍ലൈനാക്കി മാറ്റുന്ന കോര്‍ സിസ്റ്റം ഇന്റഗ്രേഷന്‍ (സി.എസ്.ഐ) തിരുവനന്തപുരം നോര്‍ത്ത് പോസ്റ്റല്‍ ഡിവിഷന്റെ കീഴിലുള്ള 77 പോസ്റ്റ് ഓഫീസുകളില്‍ നടപ്പിലാക്കും. പൈലറ്റ് അടിസ്ഥാനത്തില്‍ നടപ്പിലാക്കുന്ന ഈ പദ്ധതി കേരള സര്‍ക്കിള്‍ ചീഫ് പോസ്റ്റ് മാസ്റ്റര്‍ ജനറല്‍ ശ്രീമതി ശാരദാ സമ്പത്ത് തിരുവനന്തപുരം ജി.പി.ഒയില്‍ ഉദ്ഘാടനം ചെയ്തു.
    പോസ്റ്റ് ഓഫീസ് കൗണ്ടറുകളിലെ പ്രവര്‍ത്തനങ്ങള്‍, പോസ്റ്റല്‍ ബാങ്കിംഗ്, ഇന്‍ഷുറന്‍സ്, അക്കൗണ്ടുകളുടെ ഏകോപനം, മനുഷ്യ വിഭവ വിനിയോഗം എന്നിവ ഒരൊറ്റ പ്ലാറ്റ്‌ഫോമില്‍ കൊണ്ടുവരാന്‍ ഈ സോഫ്റ്റ്‌വെയര്‍ വഴി സാധിക്കും. ഇതു വഴി ഉപഭോക്താക്കള്‍ക്ക് വേഗത്തിലുള്ള സേവനം ലഭ്യമാകും. തിരുവനന്തപുരം നോര്‍ത്ത് ഡിവിഷനില്‍ ചാല മുതല്‍ ഇടവ വരെയുള്ള പോസറ്റ് ഓഫീസുകളിലാണ് സി.എസ്.ഐ നടപ്പിലാക്കുന്നത്. ചീഫ് പോസ്റ്റ് മാസ്റ്റര്‍ ജനറലിന്റെ ഓഫീസും പോസ്റ്റല്‍ അക്കൗണ്ട്‌സ് ഓഫീസും ഈ സംവിധാനത്തിലേക്ക് മാറും. ഭാവിയില്‍ ഉപഭോക്താക്കള്‍ക്ക് തങ്ങളുടെ വീടുകളിലിരുന്ന് തപാല്‍ സേവനങ്ങള്‍ ഓണ്‍ലൈനായി പ്രയോജനപ്പെടുത്താന്‍ ഇതു വഴി സാധിക്കും. പോസ്റ്റ് ചെയ്ത വസ്തുക്കള്‍ കൃത്യമായി പിന്തുടരാനും ഈ സംവിധാനം ഉപഭോക്താക്കളെ സഹായിക്കും.


    AM MRL–173
    ***


    

    
    (Release ID: 1530931) Visitor Counter : 3