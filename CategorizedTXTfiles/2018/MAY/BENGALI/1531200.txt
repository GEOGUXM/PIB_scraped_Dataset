      স্বরাষ্ট্র মন্ত্রক

      বিপর্যয়ের ঝুঁকি হ্রাসের লক্ষ্যে তথ্য ও পরিসংখ্যানের ভূমিকা : এনডিএমএ আয়োজিত দু’দিনের জাতীয় কর্মশালার আজ সমাপ্তি হল
      Posted On: 03 MAY 2018 5:11PM by PIB Kolkata


    নয়াদিল্লি, ৩ মে, ২০১৮


    বিপর্যয়ের ঝুঁকি হ্রাসের লক্ষ্যে তথ্য ও পরিসংখ্যানের প্রয়োজনীয়তা সম্পর্কে আয়োজিত দু’দিনের এক জাতীয় কর্মশালা আজ শেষ হল। রাষ্ট্রসঙ্ঘের ইউনিসেফ, ইউএনডিপি এবং ইউএনআইএসডিআর-এর সহযোগিতায় অনুষ্ঠিত হয় এই জাতীয় কর্মশালাটি।


    সম্মেলনের টেকনিক্যাল পর্যায়ের আলোচনাপর্বে বিপর্যয়ের ক্ষয়ক্ষতির মাত্রা নিরূপণের ক্ষেত্রে যে ঘাটতি রয়ে গেছে, তা পূরণের পন্থাপদ্ধতি উদ্ভাবন সম্পর্কে বিশ্লেষণ ও মতবিনিময়ের ওপর বিশেষ জোর দেওয়া হয়। তথ্য ও পরিসংখ্যান সম্পর্কিত বিভিন্ন বিষয়, তথ্য সংগ্রহের উপায় ও পদ্ধতি এবং পরিসংখ্যানগত তথ্য সংরক্ষণের জন্য তথ্যপ্রযুক্তি মঞ্চের সমস্যা ও সম্ভাবনা সম্পর্কে আলোচনা স্থান পায় এই বিশেষ পর্বে।


    আয়োজিত এই কর্মশালার ভিত্তিতে একটি স্টিয়ারিং গ্রুপ গড়ে তোলার পথও প্রশস্ত হল বলে তথ্যাভিজ্ঞ মহলের ধারণা। বিপর্যয় মোকাবিলার তথ্য ও পরিসংখ্যানের ভিত্তিতে সংশ্লিষ্ট রাজ্যগুলিকে চিহ্নিত করে বিপর্যয়রোধী ব্যবস্থা গ্রহণের জন্য সুপারিশ ও পরামর্শ দেওয়ার দায়িত্ব বর্তাবে এই স্টিয়ারিং গ্রুপের ওপর।


    সম্মেলনে যোগ দেন এনডিএমএ-র কর্তাব্যক্তিরা ছাড়াও বিভিন্ন কেন্দ্রীয় দপ্তর ও মন্ত্রকের সংশ্লিষ্ট আধিকারিক, রাজ্য সরকারগুলির প্রতিনিধি, রাষ্ট্রসঙ্ঘের বিভিন্ন সংস্থা, প্রশাসনিক প্রশিক্ষণ প্রতিষ্ঠান, বিপর্যয় মোকাবিলা সম্পর্কিত বিভিন্ন সংস্থা এবং বিশ্ববিদ্যালয়গুলির প্রতিনিধিরা।


    CG/SKD/DM/…

    
    
    (Release ID: 1531200) Visitor Counter : 8
    
    
      Read this release in: English