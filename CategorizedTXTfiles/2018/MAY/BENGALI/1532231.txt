      প্রতিরক্ষামন্ত্রক

      দিল্লির সেনা হাসপাতালে আন্তর্জাতিক সেবিকা দিবস পালন
      Posted On: 16 MAY 2018 11:58AM by PIB Kolkata


    নয়াদিল্লি, ১৫ মে , ২০১৮


    আন্তর্জাতিক সেবিকা দিবস উপলক্ষে দিল্লির সেনা হাসপাতালে আজ (১৫ মে, ২০১৮) একটি অনুষ্ঠানের আয়োজন করা হয়। হাসপাতালের কমান্ডেন্ট লেফ্টেন্যান্ট জেনারেল ইউ কে শর্মা বলেন, সেবিকারা স্বাস্হ্যকর্মীদের মধ্যে সবচেয়ে গুরুত্বপূর্ণ সদস্য হিসেবে রোগীকে সুস্হ করে তোলায় গুরুত্বপূর্ণ ভূমিকা পালন করেন। অনুষ্ঠানে মিলিটারি নার্সিং সার্ভিসেস-এর অতিরিক্ত মহানির্দেশক মেজর জেনারেল আন্না কুট্টিবাবু বলেন, সাম্প্রতিককালে সমাজের চাহিদা ও প্রভাব অনুযায়ী সেবিকাদের পেশাদারি কাজে বহু পরিবর্তন এসেছে। সেই ফ্লোরেন্স নাইটিঙ্গেলের সময় থেকে সেবিকারা অবদান রেখে আসছেন। সেবিকা দিবস এই অসাধারণ পেশার অপরিসীম গুরুত্ব সম্বন্ধে চিন্তাভাবনার সুযোগ এনে দেয় বলে তিনি মন্তব্য করেন। আন্তর্জাতিক সেবিকা দিবস উপলক্ষে এই বছর ‘ নার্সেস : অ্যা ভয়েস টু লিড, হেল্থ ইজ আ হিউম্যান রাইট ’ শীর্ষক বিষয়ে আলাপচারিতার আয়োজন করা হয়। অনুষ্ঠানের স্মারক হিসেবে লেফ্টেন্যান্ট জেনারেল শর্মা নার্সিং আধিকারিকদের হাতে শংসাপত্র তুলে দেন।


    CG/SC /NS/…

    
    
    (Release ID: 1532231) Visitor Counter : 1
    
    
      Read this release in: English