      কেন্দ্রীয়লোকসেবাআয়োগ

      সিভিল সার্ভিস প্রিলিমিনারি পরীক্ষা আগামী ৩রা জুন, রবিবার
      Posted On: 08 MAY 2018 1:21PM by PIB Kolkata


    নয়াদিল্লি, ০৭ মে , ২০১৮


    ২০১৮ সালের সিভিল সার্ভিস প্রিলিমিনারি পরীক্ষা আগামী তেসরা জুন দেশজুড়ে গ্রহন করা হবে। ইউনিয়ন পাবলিক সার্ভিস কমিশন (ইউপিএসসি)এই পরীক্ষা গ্রহন করবে। পরীক্ষার্থীদের সুবিধার্থে কমিশনের ওয়েবসাইটে ( http://www.upsc.gov.in ) ই-অ্যাডমিট কার্ড ইতিমধ্যেই আপলোড করা হয়েছে। পরীক্ষার্থীদের ই-অ্যাডমিট কার্ড ডাউনলোড করে, এর একটি প্রিন্টআউট বের করে নিতে বলা হয়েছে। পরীক্ষায় বসার জন্য পরীক্ষার্থীদের এই অ্যাডমিট কার্ড পরীক্ষা গ্রহন কেন্দ্রে দেখাতে হবে।


    ই-অ্যাডমিট কার্ডে ফটো পরিস্কার না আসলে বা বোঝা না গেলে সেক্ষেত্রে পরীক্ষার্থীকে দুটি ফটো নিয়ে আসার জন্য বলা হচ্ছে। সেইসঙ্গে প্রমাণ হিসেবে আধার কার্ড, ড্রাইভিং লাইসেন্স, পাসপোর্ট, ভোটার কার্ডের মতো পরিচয়পত্রও নিয়ে আসতে হবে। এই পরীক্ষার জন্য ই-অ্যাডমিট কার্ড ছাড়া অন্য কোনও অ্যাডমিট কার্ড গ্রাহ্য করা হবে না। ই-অ্যাডমিট কার্ডে কোনওরকম ভুল-ত্রুটি থাকলে, তৎক্ষনাৎ পরীক্ষার্থীকে ই-মেল মারফ ( uscsp-upsc@nic.in) কমিশনের সঙ্গে যোগাযোগ করতে পরামর্শ দেওয়া হচ্ছে। শেষ মূহুর্তের ব্যস্ততা এড়াতে আগে থেকেই ই-অ্যাডমিট কার্ডের প্রিন্ট-আউট সংগ্রহ করতে বলা হচ্ছে।


    উল্লেখ করা যেতে পারে যে, প্রথমার্ধের পরীক্ষার জন্য পরীক্ষার্থীদের পরীক্ষা শুরুর ১০ মিনিট আগে অর্থাৎ সকাল ৯টা ২০ মিনিটের মধ্যে পরীক্ষার হলে প্রবেশ করতে হবে। দ্বিতীয়ার্ধের পরীক্ষার ক্ষেত্রেও পরীক্ষার্থীদের বেলা ২টো ২০ মিনিটের মধ্যে পরীক্ষা কক্ষে প্রবেশ করতে হবে। পরীক্ষার হলে প্রবেশের নির্ধারিত সময় পার হয়ে গেলে কোনও পরীক্ষার্থীকে আর প্রবেশের অনুমতি দেওয়া হবে না।


    ই-অ্যাডমিট কার্ডে যে পরীক্ষাগ্রহন কেন্দ্রের নাম উল্লেখ থাকবে পরীক্ষার্থীদের কেবলমাত্র সেখানেই পরীক্ষা দিতে হবে। অন্য কোনও পরীক্ষা গ্রহন কেন্দ্রে পরীক্ষা গ্রহণ করা হবে না।


    একইসঙ্গে, পরীক্ষার্থীদের কালো কালির বল পেন নিয়ে পরীক্ষায় বসতে বলা হয়েছে।


    CG/BD /NS/…

    
    
    (Release ID: 1531572) Visitor Counter : 5
    
    
      Read this release in: English