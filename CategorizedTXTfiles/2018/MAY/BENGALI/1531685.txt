      ভূ-বিজ্ঞানমন্ত্রক

      দেশে আবহাওয়াজনিত বর্তমান পরিস্থিতি ও আগামী পাঁচদিনের সতর্কবার্তা
      Posted On: 08 MAY 2018 1:57PM by PIB Kolkata


    জম্মু ও কাশ্মীর এবং সংলগ্ন অঞ্চলে পশ্চিমী ঝঞ্ঝার প্রভাব, সেইসঙ্গে হরিয়ানা ও পার্শ্ববর্তী এলাকায় ঘূর্নিঝড়ের দরুণ বিগত ২৪ ঘন্টায় জম্মু ও কাশ্মীর, হিমাচল প্রদেশ, উত্তরাখণ্ড এবং পশ্চিম রাজস্থানে হালকা থেকে মাঝারি বৃষ্টি হয়েছে । বিক্ষিপ্তভাবে বৃষ্টির খবর পাওয়া গেছে পাঞ্জাব, হরিয়ানা ও পূর্ব রাজস্থান থেকে।


    বজ্রবিদ্যুৎ সহ বৃষ্টি হয়েছে জম্মু ও কাশ্মীর, হিমাচল প্রদেশ, চণ্ডীগড় ও দিল্লি এবং পশ্চিম রাজস্থানের কিছু কিছু জায়গায়।


    ধূলিঝড় বয়ে গেছে পূর্ব রাজস্থান, হরিয়ানা, দিল্লি ও সংলগ্ন উত্তরপ্রদেশের কিছু অংশে।


    বর্তমানে পশ্চিমী ঝঞ্ঝা জম্মু ও কাশ্মীরের ওপর অবস্থান করছে। আগামী ২৪ ঘন্টায় সেটি ধীরে ধীরে পূব দিকে সরে গিয়ে নিষ্ক্রিয় হয়ে পড়বে।


    হরিয়ানা ও পার্শ্ববর্তী অঞ্চলের বায়ুমণ্ডলের নিচের দিকে যে ঘূর্নিঝড় পরিবেষ্টিত রয়েছে, তা ধীরে ধীরে সরে যাবে।


    পশ্চিমী ঝঞ্ঝা ও ঘূর্নিঝড়ের প্রভাবে দেশের উত্তর-পশ্চিম, মধ্য, পূর্ব উত্তর-পূর্ব ও ভারতীয় উপদ্বীপ এলাকায় বিস্তীর্ণ অংশ জুড়ে বজ্রবিদ্যুৎ সহ বৃষ্টিপাতের সম্ভাবনা রয়েছে।


    এছাড়াও, আগামী ২৪ ঘন্টায় হিমাচল প্রদেশ ও উত্তরাখণ্ডের অধিকাংশ জায়গায় বৃষ্টি বা বজ্রবিদ্যুৎ সহ বৃষ্টির পূর্বাভাস রয়েছে। এমনকি, আগামী ৪-৫ দিন উত্তর-পূর্বাঞ্চলের রাজ্যগুলির বহু জায়গায় এবং পশ্চিমবঙ্গ, সিকিম, ওড়িশা ও ঝাড়খণ্ডের কিছু কিছু অংশে বৃষ্টি বা বজ্রবিদ্যুৎ সহ বৃষ্টির সম্ভাবনা রয়েছে।


    আগামী ৮ থেকে ১২ তারিখ পর্যন্ত পশ্চিমবঙ্গ ও সিকিমের হিমালয়ের পাদদেশ অঞ্চলে ঝড়ো হাওয়ার (ঘন্টায় গতি ৫০-৭০ কিলোমিটার) সঙ্গে বজ্রবিদ্যুৎ সহ বৃষ্টির সম্ভাবনা রয়েছে। ১০ তারিখ গাঙ্গেয় পশ্চিমবঙ্গের বিক্ষিপ্তভাবে কিছু জায়গায় বজ্রবিদ্যুৎ সহ বৃষ্টির এবং ঘন্টায় ৫০-৭০ কিলোমিটার বেগে ঝড়ো হাওয়া বয়ে যাওয়ার পূর্বাভাস দেওয়া হয়েছে।


    অন্যদিকে, মহারাষ্ট্রের বিদর্ভ অঞ্চল ও রাজস্থানে তাপপ্রবাহের সতর্কবার্তা দেওয়া হয়েছে।

    
    
    (Release ID: 1531685) Visitor Counter : 2
    
    
      Read this release in: English