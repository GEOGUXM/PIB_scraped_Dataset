      কেন্দ্রীয়মন্ত্রিসভা

      দেশে তামাকজাত পণ্যের অবৈধ বাণিজ্য বন্ধে হু-এর নিয়মনীতি মেনে চলার ব্যাপারে কেন্দ্রীয় মন্ত্রিসভার সম্মতি
      Posted On: 03 MAY 2018 1:55PM by PIB Kolkata


    নয়াদিল্লি , ০ ২ মে, ২০১ ৮


    তামাকজাত পণ্যের অবৈধ বাণিজ্য বন্ধ করার লক্ষ্যে বিশ্ব স্বাস্থ্য সংস্থা (হু)-র তামাক নিয়ন্ত্রণ সংক্রান্ত নিয়মাবলী মেনে চলার বিষয়টিকে সম্মতি সম্মতি দিল কেন্দ্রীয় মন্ত্রিসভা । বুধবার নতুন দিল্লিতে প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে এ বিষয়ে সিদ্ধান্ত হয়। বিশ্ব স্বাস্থ্য সংস্থার ফ্রেমওয়ার্ক কনভেনশন অন টোবাকো কন্ট্রোল, ডব্লুএইচওএফসিটিসি-র ১৫ নম্বর ধারার আওতায় ধোঁয়া ও ধোঁয়াহীন, সবধরণের তামাকজাত পণ্যের ক্ষেত্রেই এই নিয়ম-কানুন প্রযোজ্য হবে। উল্লেখ করা যেতে পারে যে, ভারত বিশ্ব স্বাস্থ্য সংস্থার তামাক নিয়ন্ত্রণ সংক্রান্ত ফ্রেমওয়ার্ক কনভেনশনের অংশীদার।


    বিশ্ব স্বাস্থ্য সংস্থার তামাক নিয়ন্ত্রণ সংক্রান্ত নিয়ম-কানুন মেনে চলা প্রতিটি অংশীদার দেশের দায়িত্ব। তামাকজাত পণ্যের অবৈধ বাণিজ্য বন্ধে ঐ নিয়ম-কানুনে পণ্যসামগ্রী বাজেয়াপ্ত, নির্মূলকরণ ও আইনি ব্যবস্থা গ্রহণের কথা বলা হয়েছে। এমনকি, তথ্য আদান-প্রদানে আন্তর্জাতিক সহযোগিতা, প্রযুক্তিগত সহায়তা, তথ্যের গোপনীয়তা বজায় রাখার কথাও উল্লেখ রয়েছে।


    কঠোর নিয়মনীতির মাধ্যমে তামাকজাত পণ্যের অবৈধ বাণিজ্য বন্ধ করা গেলে, তা তামাক নিয়ন্ত্রণ ব্যবস্থাকে আরও সুসংহত ও শক্তিশালী করে তুলবে। সেইসঙ্গে, তামাক সেবনজনিত অসুখ-বিসুখ এবং মৃত্যুর সংখ ্যা হ্রাস করতেও কার্যকর হবে।


    বিশ্ব স্বাস্থ্য সংস্থার এই নিয়মনীতিকে মান্যতা দেওয়া হলে, তা অবৈধ বাণিজ্যের বিরুদ্ধে বিকল্প ব্যবস্থা গ্রহণের ক্ষেত্রেও সহায়ক হবে। এমনকি, এ ধরণের অবৈধ বাণিজ্য নিয়ন্ত্রণের ক্ষেত্রে অগ্রণী দেশ হিসাবে আন্তর্জাতিক সংগঠনগুলিতে ভারতের ভূমিকা ও প্রভাব বৃদ্ধি পাবে।


    CG/ BD / SB…

    
    
    (Release ID: 1531164) Visitor Counter : 5
    
    
      Read this release in: English