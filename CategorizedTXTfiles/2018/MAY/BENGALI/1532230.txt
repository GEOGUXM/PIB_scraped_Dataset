      বৈদ্যুতিন ও তথ্যপ্রযুক্তি মন্ত্রক

      কমন সার্ভিস সেন্টারগুলির কাজকর্মে আমূল পরিবর্তন নিয়ে আসতে গ্রামস্তরীয় শিল্পোদ্যোগীদের প্রচেষ্টার প্রশংসা করলেন রবিশঙ্কর প্রসাদ
      Posted On: 16 MAY 2018 11:55AM by PIB Kolkata


    নয়াদিল্লি, ১৫ মে , ২০১৮


    গ্রামাঞ্চলের শিল্পোদ্যোগীরা দেশে কমন সার্ভিস সেন্টারগুলির (সিএসসি) কাজকর্মে আমূল পরিবর্তন নিয়ে আসতে গুরুত্বপূর্ণ ভূমিকা নিয়েছেন বলে মন্তব্য করলেন কেন্দ্রীয় ইলেকট্রনিক্স ও তথ্যপ্রযুক্তি মন্ত্রী শ্রী রবিশঙ্কর প্রসাদ। সোমবার নতুন দিল্লিতে ‘ টেলি-সেন্টার এন্টাপ্রুন্যরশিপ কোর্স ’ শীর্ষক দু ’ দিনের এক কর্মশিবিরের উদ্বোধন করে শ্রী প্রসাদ আরও বলেন নতুন ভারত গঠনের ক্ষেত্রে মূল চালিকাশক্তি হয়ে উঠতে পারেন এই শিল্পোদ্যোগী।


    তৃণমূল স্তরে গুরুত্বপূর্ণ পরিষেবা প্রদানে গ্রামীন এলাকার শিল্পোদ্যোগীদের প্রচেষ্টার প্রশংসা করে শ্রী প্রসাদ জানান, কেন্দ্রীয় ও আঞ্চলিক পর্যায়ে সেরা শিল্পোদ্যোগীদের জন্য পুরস্কার চালু করা হচ্ছে। আগামী বছর থেকেই সেরা শিল্পোদ্যোগীদের নগদ এক লক্ষ টাকা করে পুরস্কার দেওয়া হবে।


    মন্ত্রী জানান, বর্তমান কেন্দ্রীয় সরকার ক্ষমতায় আসার সময় সারা দেশে ৮৩ হাজার কমন সার্ভিস সেন্টার ছিল। এখন এই সংখ্যা বেড়ে হয়েছে ২ লক্ষ ৯২ হাজার। গ্রামীন এলাকায় ‘ ডিজিটাল ভারত ’ কর্মসূচির লক্ষ্যপূরনে গ্রামাঞ্চলের ৫৪ হাজার মহিলা শিল্পোদ্যোগী কঠোর পরিশ্রম করে চলেছেন। ২০১৭-১৮-তে এই সমস্ত শিল্পোদ্যোগীদের লেনদেনের পরিমান দাঁড়িয়েছে ১৯ হাজার কোটি টাকা। এমনকি, সারা দেশে ১০ লক্ষ মানুষের কর্মসংস্হান হয়েছে বলেও তিনি জানান। শ্রী প্রসাদ বলেন, ‘ চলতি বছরে সমস্ত গ্রামস্তরীয় শিল্পোদ্যোগীদের লেনদেনের পরিমান ১ লক্ষ কোটি টাকায় পৌঁছাবে বলে তিনি আশাবাদী ’ ।


    শ্রী প্রসাদ আরও জানান, ডিজিটাল অর্থনীতিকে এক লক্ষ কোটি টাকায় নিয়ে যাওয়াই সরকারের লক্ষ্য। কয়েকদিনের মধ্যেই, কমন সার্ভিস সেন্টারের মাধ্যমে রেলে আসন সংরক্ষন ব্যবস্হা চালু হয়ে যাবে। এমনকি, কমন সার্ভিস সেন্টারগুলি সারা দেশে ৩১টি বি.পি.ও. চালু করেছে এবং শীঘ্রই এ ধরনের আরও কেন্দ্র চালু করার পরিকল্পনা রয়েছে বলে তিনি উল্লেখ করেন। শ্রী প্রসাদ স্বাস্হ্য বিমা ক্ষেত্রে কমন সার্ভিস সেন্টারগুলিকে সামিল করার সম্ভাবনা খুঁজে বের করতে পরামর্শ দেন।


    CG/BD /NS/…

    
    
    (Release ID: 1532230) Visitor Counter : 2
    
    
      Read this release in: English