      অর্থমন্ত্রক

      গত মাসে পণ্য ও পরিষেবা কর বাবদ মোট আদায়ের পরিমাণ ১ লক্ষ কোটি টাকা অতিক্রান্ত
      Posted On: 01 MAY 2018 5:22PM by PIB Kolkata


    নয়াদিল্লি, ১ মে, ২০১৮


    এ বছরের এপ্রিল মাসে জিএসটি বাবদ মোট আদায়ের পরিমাণ দাঁড়িয়েছে ১,০৩,৪৫৮ কোটি টাকা। এর মধ্যে সিজিএসটি, এসজিএসটি এবং আইজিএসটি বাবদ আদায়ের পরিমাণ হল যথাক্রমে ১৮,৬৫২ কোটি, ২৫,৭০৪ কোটি এবং ৫০,৫৪৮ কোটি টাকা। অন্যদিকে, মার্চ থেকে এপ্রিলের শেষ পর্যন্ত জিএসটিআর-৩বি রিটার্ন দাখিলের সংখ্যা দাঁড়িয়েছে ৬০ লক্ষ ৪৭ হাজার। এক্ষেত্রে রিটার্ন দাখিল করার কথা ছিল মোট ৮৭ লক্ষ ১২ হাজার। সুতরাং, রিটার্ন পেশ করার নিরিখে সাফল্যের হার পরিলক্ষিত হয়েছে ৬৯.৫ শতাংশ।


    এক পরিসংখ্যানগত তথ্যে প্রকাশ যে মোট জিএসটি আদায়ের পরবর্তী পর্যায়ের হিসাবনিকাশের শেষে এ বছরের এপ্রিল মাসে সিজিএসটি বাবদ কেন্দ্রীয় সরকারের মোট রাজস্ব অর্জিত হয়েছে ৩২,৪৯৩ কোটি টাকা। অন্যদিকে, রাজ্যগুলির ঐ মাসে এসজিএসটি খাতে রাজস্ব অর্জনের পরিমাণ দাঁড়িয়েছে ৪০,২৫৭ কোটি টাকা।


    CG/SKD/DM/…

    
    
    (Release ID: 1530861) Visitor Counter : 1