      মানবসম্পদবিকাশমন্ত্রক

      সিবিএসই-এর দশম শ্রেণীর পরীক্ষার ফল প্রকাশিত ; পাশের হারের দিক থেকে তিরুবনন্তপুরম সবার থেকে এগিয়ে ৪৯৯ নম্বর পেয়ে ৪ ছাত্রছাত্রী প্রথম স্হানে ; পাশের হারে ছেলেদের তুলনায় মেয়েরা এগিয়ে
      Posted On: 30 MAY 2018 11:53AM by PIB Kolkata


    নয়াদিল্লি, ২৯ মে , ২০১৮


    কেন্দ্রীয় মাধ্যমিক শিক্ষাপর্ষদ বা সিবিএসই দশম শ্রেণীর পরীক্ষার ফল আজ (মঙ্গলবার, ২৯ মে)প্রকাশিত হয়েছে। দেশের সমস্ত অঞ্চলের মধ্যে তিরুবনন্তপুরম পাশের হারের দিক থেকে এগিয়ে রয়েছে। এখানে পাশের হার ৯৯.৬০ শতাংশ। দ্বিতীয় স্হানে রয়েছে চেন্নাই, পাশের হার ৯৭.৩৭ শতাংশ। আজমেড় রয়েছে তৃতীয় স্হানে, যেখানে শতকরা পাশের হার ৯১.৮৬ শতাংশ। এবারের দশম শ্রেণীর পরীক্ষায় মোট ছাত্রছাত্রীর সংখ্যা ছিল ১৬ লক্ষ ২৪ হাজার ৬৮২। এদের মধ্যে ১৪ লক্ষ ০৮ হাজার ৫৯৪ জন পড়ুয়া পরীক্ষায় পাশ করেছে। সার্বিক পাশের হার ৮৬.৭০ শতাংশ। ৪ জন ছাত্রছাত্রী ৪৯৯ নম্বর পেয়ে শীর্ষস্হান দখল করেছে। এরা হল- ডিএসপি গুরগাঁওয়ের প্রখর মিত্তল, বিজনোর পাবলিক স্কুলের রিমঝিম আগরওয়াল, শামলি স্কটিশ ইন্টারন্যাশনাল স্কুলের নন্দিনী গর্গ এবং কোচিনের ভবনস বিদ্যালয়ের শ্রীলক্ষ্মী জি।


    এবারের দশম শ্রেণীর পরীক্ষায় ছেলেদের তুলনায় মেয়েদের পাশের হার বেশী। মেয়েদের পাশের হার ৮৮.৬৭ শতাংশ ও ছেলেদের পাশের হার ৮৫.৩২ শতাংশ। পরীক্ষায় ৯০ শতাংশের বেশি নম্বর পাওয়া ছাত্রছাত্রীর সংখ্যা ১ লক্ষ ৩১ হাজার ৪৯৩। অন্যদিকে, ৯৫ শতাংশের বেশি নম্বর পেয়েছে ২৭ হাজার ৪৭৬ জন পড়ুয়া।


    উল্লেখ করা যেতে পারে এবারের সিবিএসই দশম শ্রেণীর পরীক্ষার গত ৫ই মার্চ থেকে ৪ঠা এপ্রিল পর্যন্ত নেওয়া হয়েছিল। ছাত্রছাত্রীরা নিম্নলিখিত ওয়েবসাইটগুলি থেকে ফলাফল জানতে পারছেন।


    www.results.nic.in


    www.cbseresults.nic.in


    www.cbse.nic.in


    টেলিফোন করেও পরীক্ষার ফলাফল জানা যাবে। টেলিফোন নম্বর ০১১২৪৩০০৬৯৯। এছাড়াও, এসএমএস মারফত ফলাফল জানা যেতে পারে। এসএমএস করতে হবে- cbse10 <rollno> <dob> <sch no> <center no> লিখে। পাঠাতে হবে 7738299899 নম্বরে। সিবিএসই-র পক্ষ থেকে এবার ডিজিটাল মার্কশিট-ও দেওয়া হবে। এই মার্কশিট পাওয়া যাবে- https://digilocker.gov.in . ওয়েবসাইট থেকে।


    CG/BD /NS/…

    
    
    (Release ID: 1533826) Visitor Counter : 2
    
    
      Read this release in: English