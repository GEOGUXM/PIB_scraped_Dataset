      বিজ্ঞানওপ্রযুক্তিমন্ত্রক

      ডঃ হর্ষবর্ধন কল্যাণীতে ন্যাশনাল ইন্সটিটিউট অফ বায়োমেডিকেল জিনোমিক্স-এর নতুন ক্যাম্পাসের উদ্বোধন করলেন
      Posted On: 07 MAY 2018 3:54PM by PIB Kolkata


    কলকাতা, ০৭ মে, ২০১ ৮


    কেন্দ্রীয় বিজ্ঞান ও প্রযুক্তি, পরিবেশ, বন ও আবহাওয়া পরিবর্তন এবং ভূ-বিজ্ঞান মন্ত্রী ডঃ হর্ষবর্ধন আজ ৭ মে কল্যাণীতে ন্যাশনাল ইন্সটিটিউট অফ বায়োমেডিকেল জিনোমিক্স-এর নতুন ক্যাম্পসের উদ্বোধন করেন। কেন্দ্রীয় সরকারের বায়ো টেকনোলজি দপ্তরের অধীনস্থ দেশের একমাত্র জিন ও চিকিৎসা-বিজ্ঞান সংক্রান্ত এই প্রতিষ্ঠানটি ১৫০ কোটি টাকা ব্যয়ে নির্মিত হয়েছে। তবে, এই নতুন ক্যাম্পাসের জন্য কেন্দ্রীয় সরকার মোট ২১০ কোটি টাকা মঞ্জুর করেছে বলে জানান প্রতিষ্ঠানের অধিকর্তা ডঃ শর্মিলা সেনগুপ্ত।


    কেবলমাত্র বায়ো মেডিকেল জেনোমিক্সের ক্ষেত্রে গবেষণা, প্রশিক্ষণ ও এই বিষয় সংক্রান্ত সবরকম পরিষেবার ক্ষমতার প্রসারের জন্য সারা ভারতের মধ্যে একমাত্র এই প্রতিষ্ঠানই কাজ করছে। ইতিপূর্বে প্রতিষ্ঠানটির কাজ চলছিল কল্যাণী টিবি হাসপাতালের প্রাঙ্গণ থেকে। ৩০ একর জমিতে নির্মিত ক্যাম্পাসটির মধ্যে রয়েছে পঠন-পাঠন, ছাত্রাবাস, সভাঘর, অতিথিশালা ইত্যাদির ব্যবস্থা। প্রতিষ্ঠানে অত্যাধুনিক গবেষণাগার, জিন গবেষণা ক্ষেত্রের বিশেষ বিশেষ সরঞ্জাম, উন্নত কম্প্যুটিং ব্যবস্থা, বায়োব্যাঙ্কিং ব্যবস্থা, টিস্যু কালচার ও স্টেমসেলের অত্যাধুনিক গবেষণাগার এবং আধুনিক মানের শ্রেণী কক্ষ রয়েছে।


    CG/ SC / SB……

    
    
    (Release ID: 1531490) Visitor Counter : 5