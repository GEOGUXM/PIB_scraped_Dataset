      জলসম্পদমন্ত্রক

      পশ্চিমবঙ্গ-সহ পাঁচটি রাজ্যের রাজ্য দূষণ পর্ষদকে শক্তিশালী করার ব্যবস্হা নিল এনএমসিজি
      Posted On: 07 MAY 2018 11:56AM by PIB Kolkata


    নয়াদিল্লি, ০৪ মে , ২০১৮


    পশ্চিমবঙ্গ-সহ গঙ্গা অববাহিকাবাহী পাঁচটি রাজ্যের রাজ্য দূষণ নিয়ন্ত্রণ পর্ষদকে শক্তিশালী করার একটি প্রকল্প অনুমোদন করেছে নির্মল গঙ্গা বিষয়ক জাতীয় মিশন বা এনএমসিজি। পশ্চিমবঙ্গ ছাড়া বাদবাকি রাজ্যগুলি হল উত্তরাখন্ড, উত্তরপ্রদেশ, বিহার ও ঝাড়খন্ড। একইসঙ্গে গঙ্গা পুনরুজ্জীবনের কাজকে ত্বরান্বিত করতে এই মিশন দেশের সুপ্রাচীন বৈজ্ঞানিক বিগ সার্ভে অফ ইন্ডিয়ার ভৌগোলিক তথ্য ব্যবস্হা বা জিআইএস প্রযুক্তিকে ব্যবহার করছে। সম্প্রতি নির্বাহী সমিতির একাদশতম বৈঠকে এই প্রকল্পের অনুমোদন পাওয়া যায়। এই প্রযুক্তি গঙ্গা পুনরুজ্জীবনের কাজে ব্যবহার করার জন্য হিসেব মতো ৮৬.৮৪ কোটি টাকা খরচ হবে। প্রকল্পটিতে ডিজিটাল এলিভেশন মডেল বা ডিইএম প্রযুক্তি ব্যবহার করা হবে, যার ফলে, সঠিক তথ্য সংগ্রহ করা যাবে। এই প্রযুক্তির সাহায্যে একটি এলাকার সম্পূর্ণ ভৌগোলিক বিবরণ চিহ্নিত করা সম্ভব হবে এবং এর ফলে, নীতি নির্ধারকরা প্রাপ্ত তথ্যের পর্যালোচনা করতে পারবেন এবং সেই তথ্যের ভিত্তিতে সঠিক সিদ্ধান্তে পৌঁছতে পারবেন। এই জিআইএস প্রযুক্তি নমামী গঙ্গে কর্মসূচিতে ব্যবহারের ফলে বিকেন্দ্রীকরণও সম্ভব হবে। এছাড়াও, এই প্রযুক্তি ব্যবহারের ফলে জনসাধারণ এ বিষয়ে তাদের মতামত জাতীয় স্তরে পৌঁছে দিতে পারবে।


    পাশাপাশি, গঙ্গা অববাহিকাবাহী পাঁচটি রাজ্যে রাজ্য দূষণ নিয়ন্ত্রণ পর্ষদকে শক্তিশালী করার প্রকল্পটি রূপায়িত হলে পশ্চিমবঙ্গ সহ পাঁচটি রাজ্য প্রায়শই গঙ্গা জলের মান নির্ধারণ করতে পারবে এবং যদি কোন পার্থক্য থাকে জলে, তখন যথাযথ ব্যবস্হা নিতে পারবে।


    প্রসঙ্গত, পশ্চিমবঙ্গে ৩৫৮.৪৩ কোটি টাকার দুটি প্রকল্প অনুমোদিত হয়েছে যাতে হুগলি-চুঁচুড়া এবং মহেশতলা পৌর এলাকায় নিকাশী ব্যবস্হার বিকাশ ঘটানো যায়। দুটি প্রকল্প রূপায়ণের ফলে দিন প্রতি প্রায় ৫৬ মিলিয়ন লিটার নোংরা জল সরাসরি গঙ্গা জলে মিশে যাওয়া রোখা সম্ভব হবে।


    মহেশতলায় এই প্রকল্পের আওতায় নিকাশী নালা ভিন্নমুখী করার কাজ হবে(২৭কিমি)। একইসঙ্গে পরিকাঠামোর পুনর্বাসনের কাজ এবং রক্ষণাবেক্ষণের কাজও হবে। এর জন্য খরচ হবে ১৯৮.৪৩ কোটি টাকা। হুগলি-চুঁচুড়ার ২০ কিমি লম্বা নিকাশী নালা, দুটি পাম্পিং স্টেশন, পরিকাঠামোর পুনর্বাসন প্রভৃতির কাজ হবে। এর জন্য হিসেব মতো ১৬০ কোটি টাকা খরচ হবে।


    SSS /NS/…

    
    
    (Release ID: 1531461) Visitor Counter : 8
    
    
      Read this release in: English