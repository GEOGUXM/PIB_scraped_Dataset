      শিল্পওবাণিজ্যমন্ত্রক

      সুরেশ প্রভুর সঙ্গে স্টার্ট আপ ইন্ডিয়া বিষয়ে সরাসরি সোশ্যাল মিডিয়ায় আলোচনা
      Posted On: 18 MAY 2018 10:59AM by PIB Kolkata


    নয়াদিল্লি, ১৭ মে, ২০১৮


    কেন্দ্রীয় শিল্প-বাণিজ্য এবং অসামরিক উড়ান দপ্তরের মন্ত্রী শ্রী সুরেশ প্রভু সোশ্যাল মিডিয়ায় এক সরাসরি আলাপচারিতায় ‘স্টার্ট আপ ইন্ডিয়া’বিষয়ে উচ্চাকাঙ্ক্ষী শিল্পোদ্যোগীদের বিভিন্ন প্রশ্নের উত্তর দিয়েছেন। ১৬ই মে বুধবার, বিকেল ৪-৩০ মিনিট থেকে ৫টা পর্যন্ত আয়োজিত এই অনুষ্ঠানে শ্রী প্রভু কোন কোন ক্ষেত্রে সরকার উদ্যোগপতিদের সাহায্য করতে পারে, সে বিষয়ে বিস্তারিত জানিয়েছেন। এই অনুষ্ঠানে অংশগ্রহণকারীরা #AskPrabhu ব্যবহার করে তাঁদের বিভিন্ন বিষয়ে প্রশ্ন তুলে ধরেন।


    মন্ত্রী, উদ্যোগপতিদের জন্য সরকারের পক্ষ থেকে কি ধরণের সুযোগ-সুবিধা দেওয়া হচ্ছে সে বিষয়ে প্রশ্নের উত্তর দেন এবং সরকার তাঁদের সহায়তার জন্য কি ব্যবস্থা করেছে তাও জানান। তিনি, এই আলোচনায় দেশের উদ্যোগী মানসিকতাকে ছড়িয়ে দেওয়ার ওপর জোর দেন। তিনি উদ্যোগপতিদের কাছে ‘স্টার্ট আপ ইন্ডিয়া’ বিষয়ে বিভিন্ন তথ্য ও পরামর্শের জন্য ‘স্টার্ট আপ ইন্ডিয়া’ হাবের ওয়েবসাইট ব্যবহারের কথা বলেন। শ্রী প্রভু স্টার্ট আপ-এর জন্য করের ছাড়, এই ধরণের শিল্পোদ্যোগে মহিলাদের অংশগ্রহণ, এ সংক্রান্ত নিয়মকানুন এবং ব্যবসার প্রতি আমাদের সমাজের সাধারণ মানসিকতার কথাও তুলে ধরেন।


    যে সব অংশগ্রহণকারীর প্রশ্নের তিনি জবাব দিয়েছেন, তাঁদের প্রত্যেকের কাছে তাঁর স্বাক্ষরিত একটি করে শংসাপত্র পাঠানো হয়েছে।


    CG/PB/DM/…

    
    
    (Release ID: 1532698) Visitor Counter : 6
    
    
      Read this release in: English