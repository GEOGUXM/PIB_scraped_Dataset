      তথ্যওসম্প্রচারমন্ত্রক

      এশিয়ার, সমস্ত প্রতিকূলতার বিরুদ্ধে মানবিক সংগ্রামের নিজস্ব কাহিনী রচনা এবং তাদের ভবিষ্যৎ উজ্জ্বল করার সময় এসেছে – বললেন, কর্ণেল রাজ্যবর্ধন সিং রাঠোর কর্ণেল রাঠোর ২০১৮-র বিশ্ব টেলিভিশন পুরস্কার প্রদান করলেন
      Posted On: 15 MAY 2018 2:15PM by PIB Kolkata


    নয়াদিল্লি , ১১ মে, ২০১ ৮


    কেন্দ্রীয় যুব বিষয়ক ও ক্রীড়া (স্বাধীন দায়িত্বপ্রাপ্ত) দপ্তরের প্রতিমন্ত্রী এবং তথ্য সম্প্রচার মন্ত্রী কর্ণেল রাজ্যবর্ধন সিং রাঠোর আজ নতুন দিল্লিতে পঞ্চদশ এশীয় গণমাধ্যম শীর্ষবৈঠক ২০১৮-র সমাপ্তি অধিবেশনে ভাষণ দিয়ে বলেন যে, এশিয়ার সমস্ত প্রতিকূলতার বিরুদ্ধে মানবিক সংগ্রামের নিজস্ব কাহিনী রচনা এবং তাদের উজ্জ্বল ভবিষ্যৎ গড়ে তোলার সময় এসেছে। সামাজিক ও অর্থনৈতিক দিক থেকে এশিয়া শক্তিশালী হয়ে উঠছে। মানুষের উন্নয়নের জন্য প্রয়োজনীয় তথ্য যাতে পাওয়া যায়, গণমাধ্যমে সেই কাজে সহায়তা করতে হবে। সোশ্যাল মিডিয়ার এই যুগে গণমাধ্যমেই এই কাজই দু’দিনের এই শীর্ষ বৈঠকের গুরুত্বপূর্ণ মর্মবস্তু বলে মন্ত্রী মন্তব্য করেন।


    কর্ণেল রাঠোর সংগঠক ও ৪১টি দেশের ৩৯৫ জন প্রতিনিধিকে শীর্ষ বৈঠকে গুরুত্বপূর্ণ আলোচনার আয়োজন করার জন্য অভিনন্দন জানান। গণমাধ্যম প্রযুক্তি, বিষয় বস্তু এবং নতুন মঞ্চ বিষয়ে বিভিন্ন দেশে সবচেয়ে সেরা কাজগুলির অভিজ্ঞতা এই শীর্ষ বৈঠকে আলোচিত হয়েছে। এর ফলে, এশিয়ার লক্ষ লক্ষ বঞ্চিত মানুষ যাতে তাঁদের উন্নয়নের লক্ষ্যে গুরুত্বপূর্ণ তথ্য ব্যবহার করতে পারেন, এই লক্ষ্যে আঞ্চলিক সহযোগিতার পরিবেশ তৈরি হবে বলে তিনি অভিমত প্রকাশ করেন।


    সমাপ্তি অধিবেশনে মন্ত্রী মানবিক শ্রেণীতে শ্রেষ্ঠ টেলিভিশন তথ্যচিত্র ‘মাইগ্রেশন অর ইমিগ্রেশন’ এবং ‘ক্লিন ওয়াটার ফর লাইফ’ বিষয়ে শ্রেষ্ঠ বিজ্ঞান/পরিবেশ বিভাগে টেলিভিশন অনুষ্ঠান, এই দুটি শ্রেণীতে ‘বিশ্ব টেলিভিশন পুরস্কার ২০১৮’ প্রদান করেন। মানবিক শ্রেণীতে ‘মাইগ্রেশন অর ইমিগ্রেশন’ সংক্রান্ত শ্রেষ্ঠ টেলিভিশন তথ্যচিত্রের জন্য হ্যাং সেওক পরিচালিত ‘জার্নি অন ফুট’ “হোমওয়ার্ডস” নির্বাচিত হয়েছে। কোরিয়ার টেলিভিশন সংস্থা এটি সম্প্রচার করেছে।


    সিঙ্গাপুরের চ্যানেল নিউজ এশিয়া কর্তৃক সম্প্রচারিত ‘ক্লিন ওয়াটার ফ্র লাইফ’ শ্রেণীতে মাক ইং কোয়ান পরিচালিত ফর সার্ভাইবেল : এনই ওয়াটার তথ্যচিত্রটি সর্বশ্রেষ্ঠ টেলিভিশন অনুষ্ঠানের পুরস্কার পেয়েছে।


    অনুষ্ঠান শেষে এশিয়া প্যাসিফিক ইন্সটিটিউট অফ ব্রডকাস্টিং ডেভেলপমেন্টের অধিকর্তা মিঃ চ্যাং জিন শীর্ষ বৈঠকে আলোচ্য বিষয়ের সংক্ষিপ্ত সার পরিবেশন করেন।


    CG/ PB / SB……

    
    
    (Release ID: 1532124) Visitor Counter : 2
    
    
      Read this release in: English