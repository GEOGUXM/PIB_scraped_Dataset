      আবাসনএবংশহরাঞ্চলেরদারিদ্র্যদূরীকরণমন্ত্রক

      কেন্দ্রীয় আবাসন ও নগরায়ন মন্ত্রকের বিভিন্ন প্রকল্প ও কর্মসূচির ব্যয়বরাদ্দের সদ্ব্যবহার সম্পর্কিত তথ্য
      Posted On: 18 MAY 2018 11:01AM by PIB Kolkata


    নয়াদিল্লি, ১৭ মে, ২০১৮


    কেন্দ্রীয় আবাসন মন্ত্রকের ছ’টি প্রকল্পে ব্যয়বরাদ্দের মাত্র ২২ শতাংশ ব্যয় করা হয়েছে বলে গত ১২ই মে একটি সংবাদপত্রে প্রকাশিত নিবন্ধের প্রতি কেন্দ্রীয় আবাসন ও নগরায়ন মন্ত্রকের দৃষ্টি আকৃষ্ট হয়েছে। নগরোন্নয়ন সম্পর্কে সংসদীয় স্থায়ী কমিটির কাছে দেওয়া এক তথ্যের ভিত্তিতে এই প্রতিবেদনটি প্রকাশ করা হয়েছে। কিন্তু, ঐ প্রতিবেদনে কেন্দ্রীয় আবাসন ও নগরায়ন মন্ত্রকের উদ্যোগে রূপায়িত প্রকল্পগুলির আর্থিক সংস্থান ও তার সদ্ব্যবহার সম্পর্কিত পরিসংখ্যানের অপব্যাখ্যা করা হয়েছে বলে মন্ত্রকের পক্ষ থেকে জানানো হয়েছে। কোন প্রকল্প বা কর্মসূচির জন্যব্যয়বরাদ্দ অনুমোদন বা ব্যয় সংস্থানের বিষয়টি একটি স্বাভাবিক সরকারি প্রক্রিয়া মাত্র । এটি কোনভাবেই কোন সরকারি প্রকল্প বা কর্মসূচির সঠিক অগ্রগতির একটি মাপকাঠি হতে পারে না। কারণ, কর্মসূচিগুলির অধিকাংশই ব্যয় বা আর্থিক মূলধনের ওপর নির্ভরশীল এবং এক একটি প্রকল্প সম্পূর্ণ করতে ১ থেকে ৩ বছর পর্যন্ত সময় লাগতে পারে।


    অন্যদিকে, প্রকল্প ও কর্মসূচি রূপায়ণের উদ্দেশ্য বা লক্ষ্যমাত্রার নিরিখে বলা যায় যে আর্থিক তথা ব্যবহারিক দিক থেকে কেন্দ্রীয় আবাসন ও নগরায়ন মন্ত্রক বেশ কিছু উল্লেখযোগ্য অগ্রগতির স্বাক্ষর রেখেছে। একটি আর্থিক বছর শেষ হওয়ার ১২ মাসের মধ্যে ব্যয়বরাদ্দের সদ্ব্যবহার সম্পর্কিত একটি শংসাপত্র পেশ করার রীতি বা নিয়ম চালু রয়েছে। এর পরিপ্রেক্ষিতে ২০১৭-১৮ অর্থ বছরে মন্ত্রকের প্রকল্পগুলির জন্য মিলিত বরাদ্দের পরিমাণ যেখানে ছিল ৪৬৬৬৩ কোটি টাকা, সেখানে ব্যয়বরাদ্দের সদ্ব্যবহার সম্পর্কিত শংসাপত্র পেশ করা হয় ২০১৬-র মার্চ পর্যন্ত। প্রকৃত তথ্য হল এই যে, ঐ এক বছরের সময়কালের মধ্যে মোট ব্যয়বরাদ্দের ১০৩৬৫ কোটি টাকার সদ্ব্যবহার সম্পূর্ণ হয়েছে। সংসদীয় স্থায়ী কমিটির কাছে ব্যয়বরাদ্দের সদ্ব্যবহার সম্পর্কিত যে পরিসংখ্যান পেশ করা হয়েছিল তা ছিল ২০১৫-১৬ অর্থ বছরের। সুতরাং, এ সম্পর্কিত শংসাপত্র পেশের সময়কাল ছিল ২০১৭-১৮।


    মন্ত্রকের উদ্যোগে যে সমস্ত প্রকল্প ও কর্মসূচি বর্তমানে রূপায়িত হচ্ছে তার মধ্যে রয়েছে – স্মার্ট নগরী মিশন, অম্রুত, প্রধানমন্ত্রী আবাস যোজনা (শহরাঞ্চল), দীনদয়াল অন্ত্যোদয় যোজনা, শহরাঞ্চলে জীবিকার্জন সম্পর্কিত জাতীয় কর্মসূচি, হৃদয় এবং স্বচ্ছ ভারত মিশন।


    CG/SKD/DM/…

    
    
    (Release ID: 1532699) Visitor Counter : 6
    
    
      Read this release in: English