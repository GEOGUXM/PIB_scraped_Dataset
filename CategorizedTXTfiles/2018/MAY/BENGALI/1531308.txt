      বিজ্ঞানওপ্রযুক্তিমন্ত্রক

      বিজ্ঞান ও প্রযুক্তি দপ্তরের পরিবেশ অনুকূল এক নতুন ভবন নির্মাণের শিলান্যাস করলেন ডঃ হর্ষ বর্ধন
      Posted On: 04 MAY 2018 2:20PM by PIB Kolkata


    নয়াদিল্লি, ৩ মে, ২০১৮


    বিজ্ঞান ও প্রযুক্তি দপ্তরের এক নতুন ভবন নির্মাণের আজ শিলান্যাস করলেন কেন্দ্রীয় বিজ্ঞান ও প্রযুক্তি তথা ভূ-বিজ্ঞান মন্ত্রী ডঃ হর্ষ বর্ধন। অত্যাধুনিক প্রযুক্তিতে গড়ে তোলা হবে এই নতুন ভবনটি। অনুষ্ঠানে এই প্রসঙ্গে দপ্তরের সচিব অধ্যাপক আশুতোষ শর্মা বলেন যে মাত্র ১৫ মাসের মধ্যে এই নতুন ভবন নির্মাণ প্রকল্পটির প্রথম পর্যায়ের কাজ সম্পূর্ণ করার প্রতিশ্রুতি দিয়েছে ইরকন। কেন্দ্রীয় বিজ্ঞান ও প্রযুক্তি দপ্তরের সুবর্ণ জয়ন্তীর আগেই ২০২১ সালের ৩ মে-র মধ্যে পুরো ভবনটির নির্মাণ কাজ শেষ হয়ে যাওয়া উচিৎ বলে মন্তব্য করেন ডঃ হর্ষ বর্ধন। সবুজায়নের লক্ষ্যে কেন্দ্রীয় সরকার যে বিশেষ পদক্ষেপ গ্রহণ করেছে, তার সঙ্গে সাযুজ্য রেখে নতুন এই ভবনটি পরিবেশসম্মতভাবে নির্মিত হবে বলে জানিয়েছেন তিনি।


    আজকের শিলান্যাস অনুষ্ঠানে অন্যান্যদের মধ্যে উপস্থিত ছিলেন সিআইএসআর-এর সচিব ডঃ গিরিশ সাহনি, ভূ-বিজ্ঞান মন্ত্রকের সচিব ডঃ এম রাজীবন, ইরকন-এর সিএমডি শ্রী এস কে চৌধুরি, বিজ্ঞান ও প্রযুক্তি দপ্তরের যুগ্ম সচিব তথা আর্থিক উপদেষ্টা শ্রী জে বি মহাপাত্র, দপ্তরের যুগ্ম সচিব শ্রীমতী অঞ্জু ভাল্লা এবং দপ্তরের দুই প্রাক্তন সচিব ডঃ পি রামারাও এবং অধ্যাপক ভি এস রামমূর্তি।


    প্রসঙ্গত উল্লেখ্য, ‘স্বচ্ছ ভারত মিশন’ কর্মসূচির এক বিশেষ অঙ্গ হিসাবে এ মাসের ১ থেকে ১৫ তারিখ পর্যন্ত ‘স্বচ্ছতা পক্ষ’ উদযাপন করছে বিজ্ঞান ও প্রযুক্তি দপ্তর।


    CG/SKD/DM/…

    
    
    (Release ID: 1531308) Visitor Counter : 3
    
    
      Read this release in: English