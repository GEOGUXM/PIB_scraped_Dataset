      বিজ্ঞানওপ্রযুক্তিমন্ত্রক

      কলকাতায় ভারতীয় যাদুঘরে সংস্কারের পর সুসজ্জিত গ্যালারির উদ্বোধন করলেন ডঃ হর্ষবর্ধন
      Posted On: 11 MAY 2018 12:49PM by PIB Kolkata


    কলকাতা, ০৯ মে , ২০১৮


    কেন্দ্রীয় বিজ্ঞান ও প্রযুক্তি, পরিবেশ, বন ও জলবায়ু পরিবর্তন এবং ভূ-বিজ্ঞানমন্ত্রী ডঃ হর্ষবর্ধন আজ বুধবার কলকাতায় ভারতীয় যাদুঘরে সংস্কারের পর নতুন চারটি গ্যালারি উদ্বোধন করেন। সুসজ্জিত এই গ্যালারিগুলি হল- ইনভার্টিব্রেট, ম্যামাল, ইকোসিস্টেম এবং বোটানিক্যাল। পশ্চিমবঙ্গের রাজ্যপাল শ্রী কেশরি নাথ ত্রিপাঠীও তাঁর সঙ্গে ছিলেন। এরপর, দু ’ জনেই নতুন গ্যালারিগুলি ঘুরে দেখেন এবং আনুষ্ঠানিক উদ্বোধনের পর এ বিষয়ক তিনটি পুস্তিকা প্রকাশ করেন।


    কলকাতায় ভারতীয় যাদুঘরের গ্যালারিগুলি সফলভাবে সংস্কারের জন্য ডঃ হর্ষবর্ধন জুলজিক্যাল সার্ভে, বোটানিক্যাল সার্ভে ও যাদুঘর কর্তৃপক্ষের ভূমিকার প্রশংসা করেন। প্রথম তিনটি গ্যালারি সংস্কারে ব্যয় হয়েছে ১৭ কোটি টাকা। কেন্দ্রীয় পরিবেশ, বন ও জলবায়ু পরিবর্তন বিষয়ক মন্ত্রকের কাছ থেকে আর্থিক সাহায্য পাওয়ার পর ২০১৫-তে গ্যালারি সংস্কারের কাজ শুরু হয়।


    বিশ্ব উষ্ণায়ন ও জলবায়ু পরিবর্তন বিষয়ে উদ্বেগ প্রকাশ করে ডঃ হর্ষবর্ধন আগামী প্রজন্মের শিশুদের স্বার্থে মুক্ত বায়ু, গভীর জঙ্গলের প্রয়োজনীয়তার কথা বলেন। তিনি বলেন, সকলের ছোট ছোট কিন্তু ইতিবাচক প্রয়াসের মাধ্যমে পরিবেশের অবক্ষয় রোধ করা সম্ভব। তাঁর নামাঙ্কিত ‘ ডঃ হর্ষবর্ধন ’ অ্যাপটি এই ধরনের সমস্যার সমাধানে সদ্ব্যবহার করা যেতে পারে। গুগল প্লে স্টোর থেকে এই অ্যাপটি বিনামূল্যে ডাউনলোড করা যেতে পারে। এই অ্যাপের মাধ্যমে যে কেউ পরিবেশের সুরক্ষা ও নিরাপত্তায় ‘ ৫০০ গ্রীন গুড ডিডস ’ আন্দোলনে সামিল হতে পারেন। অনুষ্ঠানে উপস্হিত সকলের উদ্দেশে তিনি ভবিষ্য ৎ প্রজন্মের শিশুদের জন্য পরিবেশ সুরক্ষিত রাখতে গ্রীন সোস্যাল রেসপনসিবিলিটি বা সবুজায়নের স্বার্থে সামাজিক কর্তব্যের কথা স্মরণ করিয়ে দিয়ে পরিবেশ-সহায়ক কাজকর্মের অভ্যাস তৈরি করার আহ্বান জানান।


    অনুষ্ঠানে ভারতীয় যাদুঘরের অছি পরিষদের সভাপতি ও পশ্চিমবঙ্গের রাজ্যপাল শ্রী কেশরি নাথ ত্রিপাঠিও ভাষণ দেন। এই উপলক্ষে, জুলজিক্যাল সার্ভের নির্দেশক ডঃ কৈলাস চন্দ্র, বোনাটিক্যাল সার্ভের নির্দেশক ডঃ পরমজি ৎ সিং, ভারতীয় যাদুঘরের নির্দেশক শ্রী রাজেশ পুরোহিত প্রমুখ উপস্হিত ছিলেন।


    SSS/BD /NS/…

    
    
    (Release ID: 1531867) Visitor Counter : 3