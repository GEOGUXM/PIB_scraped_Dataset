      নারীওশিশুবিকাশমন্ত্রক

      উত্তর-পূর্বাঞ্চলের মিজোরাম ও নাগাল্যান্ড সহ দেশের আরও কয়েকটি রাজ্যে অতিরিক্ত মহিলা সহায়তা কেন্দ্র গড়ে তোলা হবে
      Posted On: 08 MAY 2018 1:36PM by PIB Kolkata


    নয়াদিল্লি , ০৭ মে, ২০১ ৮


    আজ কেন্দ্রীয় নারী ও শিশু কল্যাণ মন্ত্রকের কর্মসূচি অনুমোদন পর্ষদের বৈঠকে আরও ১০০টি মহিলা সহায়তা কেন্দ্র স্থাপনের প্রস্তাবটি গৃহীত হয়। এই কেন্দ্রগুলি গড়ে তোলা হবে হরিয়ানা, হিমাচল প্রদেশ, মধ্যপ্রদেশ, মহারাষ্ট্র, মিজোরাম, নাগাল্যান্ড, ওড়িশা, তামিলনাডু এবং উত্তর প্রদেশে। এই কর্মসূচির আওতায় এ পর্যন্ত এই ধরণের কেন্দ্র রয়েছে ১৮২টি। ২০১৫-র এপ্রিল থেকে যে সমস্ত মহিলা হিংসা ও নির্যাতনের শিকার হয়েছেন, তাঁদের কল্যাণে এগুলি কাজ করে চলেছে। এর মাধ্যমে আজ পর্যন্ত দেশের ৩৩টি রাজ্য ও কেন্দ্রশাসিত অঞ্চলে এই ধরণের ১ লক্ষ ৩০ হাজার মহিলাকে নানাভাবে সহায়তা দেওয়া হয়েছে ।


    হিংসার কারণে নির্যাতিতা মহিলাদের সহায়তাদানের কাজে চিকিৎসা, মানসিক তথা সামাজিক দিক থেকে পরামর্শদান, আইনি সহায়তা ও পরামর্শদান, ৫ দিনের জন্য অস্থায়ী আশ্রয়ের ব্যবস্থা ইত্যাদির পাশাপাশি পুলিশি সহায়তাও যোগানো হয়।


    এ বছর কেন্দ্রীয় মন্ত্রিসভার ২১ এপ্রিলের এক সিদ্ধান্তক্রমে স্থির হয়েছে যে, আগামী বছরগুলিতে দেশের প্রত্যেকটি জেলায় এই ধরণের একটি করে সহায়তা কেন্দ্র স্থাপন করা হবে। প্রাথমিক চিকিৎসা ও শুশ্রূষা খাতে কেন্দ্রগুলিকে দেওয়া হবে বছরে অতিরিক্ত ৫০ হাজার টাকার আর্থিক অনুদান।


    মহিলাদের জন্য বিশেষ হেল্পলাইন ১৮১ বর্তমানে চালু রয়েছে দেশের ৩০টি রাজ্য ও কেন্দ্রশাসিত অঞ্চলে। প্রতিটি সহায়তা কেন্দ্রকেই যুক্ত করা হয়েছে এই হেল্পলাইনের সঙ্গে। এর মাধ্যমে এ পর্যন্ত উপকৃত হয়েছেন ১৬ লক্ষ ৫০ হাজারেরও বেশি মহিলা।


    CG/ S KD / SB…

    
    
    (Release ID: 1531579) Visitor Counter : 8
    
    
      Read this release in: English