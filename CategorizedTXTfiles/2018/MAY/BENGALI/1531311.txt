      রাষ্ট্রপতিরসচিবালয়

      মহাত্মা গান্ধীর সার্ধশত জন্মবার্ষিকী উদযাপন কমিটির প্রথম বৈঠক অনুষ্ঠিত
      Posted On: 04 MAY 2018 2:29PM by PIB Kolkata


    নয়াদিল্লি, ০৩ মে , ২০১৮


    জাতির জনক মহাত্মা গান্ধীর জন্মের সার্ধশতবার্ষিকী উদযাপন উপলক্ষে গঠিত কমিটির বৈঠক বুধবার রাষ্ট্রপতি ভবনে অনুষ্ঠিত হয়। বৈঠকে রাষ্ট্রপতি শ্রী রামনাথ কোবিন্দ সভাপতিত্ব করেন। কমিটিতে রাষ্ট্রপতি, উপরাষ্ট্রপতি, প্রধানমন্ত্রী, একাধিক কেন্দ্রীয়মন্ত্রী, প্রাক্তন প্রধানমন্ত্রীরা ছাড়াও বিভিন্ন রাজ্যের মুখ্যমন্ত্রী, বর্ষীয়ান সাংসদ, রাজনৈতিক দলের নেতৃবৃন্দ, বিশিষ্ট গান্ধীবাদী, সমাজ-চিন্তক ও সমাজসেবী, সমাজ-প্রতিনিধিরা রয়েছেন। এছাড়া, কমিটিতে ন ’ জন আন্তর্জাতিক সদস্য রয়েছেন। এদের মধ্যে রয়েছেন রাষ্ট্রসঙ্ঘের দুই প্রাক্তন মহাসচিব কোফি আন্নান ও বান কি মুন, দক্ষিণ আফ্রিকার নোবেলজয়ী আর্চবিশপ ডেসমন্ড টুটু, প্রাক্তন মার্কিন উপ-রাষ্ট্রপতি আলগোরে প্রমুখ। বৈঠকে কমিটির ৮২জন সদস্য উপস্হিত ছিলেন।


    সভাপতির ভাষণে রাষ্ট্রপতি বলেন, মহাত্মা গান্ধী কেবলমাত্র ভারতের প্রতিনিধিই ছিলেন না। তিনি ছিলেন মানবজাতির কাছে ভারতের সবচেয়ে বড় উপহার। তাঁর নামের অনুরনণ বিভিন্ন মহাদেশে শোনা যায়। বিংশ শতকে মহাত্মা গান্ধী ছিলেন সবচেয়ে প্রভাবশালী ভারতীয়। অহিংস, সার্বিক ও গণতান্ত্রিক স্বাধীনতা আন্দোলনে তিনি ছিলেন বড় প্রেরনা। গান্ধীর ব্যক্তিত্ব ও প্রভাব এতটাই সমৃদ্ধ ও সুবিস্তৃত ছিল যে কয়েকদিন বা কয়েক ঘন্টার সাক্ষাতে তাঁকে জানা সম্ভব নয়।


    রাষ্ট্রপতি আরও বলেন, মহাত্মা গান্ধীর জন্মের সার্ধশতবার্ষিকী পালন এক মহান ব্যক্তির জীবনের উদযাপনের চেয়েও বড় ঘটনা। দেশে ও বিদেশে এক সুষ্ঠু, সততাপূর্ণ ও নিরপেক্ষ সমাজ গঠনের লক্ষ্যে গান্ধীজি নতুন অঙ্গীকার গ্রহন করেছিলেন। মহাত্মা গান্ধী আমাদের অতীত, আমাদের বর্তমান এবং আমাদের ভবিষ্যৎ। তাঁর ধ্যান-ধারনা ও চিন্তাভাবনা ছিল তৎকালিন সময়ের চেয়ে অনেকটাই এগিয়ে। আজও সেগুলি সমান প্রাসঙ্গিক বলে শ্রী কোবিন্দ মন্তব্য করেন।


    স্বচ্ছ ভারত, ধর্ম ও নিরপেক্ষ ভারত গঠনের কথা যখন আমরা বলি, তখন গান্ধীজির কথাই স্মরণে আসে। মহিলা ও শিশুদের অধিকারের কথাও যখন বলি, তখনও গান্ধীজিকেই বারবার মনে পড়ে।


    বৈঠকে উপস্হিত সকলকের কাছে মহাত্মা গান্ধীর জন্মের সার্ধশতবর্ষ কিভাবে উদযাপন করা যায়, সে বিষয়ে রাষ্ট্রপতি প্রত্যেকের মতামত ও প্রস্তাব চান।


    ২০১৮-র ২ অক্টোবর থেকে ২০২০-র ২ অক্টোবর পর্যন্ত মহাত্মা গান্ধীর সার্ধশতবর্ষ উদযাপনের যে কর্মসূচি হাতে নেওয়া হয়েছে, সে ব্যাপারে কেন্দ্রীয়মন্ত্রী, মুখ্যমন্ত্রী ও অন্যান্যরা তাদের মতামত জানান।


    গান্ধীজির জন্ম সার্ধশতবর্ষবাষিকী উদযাপন কমিটির বৈঠকে যেহেতু অল্প সময়ের ব্যবধানে বারংবার আয়োজন করা সম্ভব নয়, তাই সিদ্ধান্ত হয়েছে যে প্রধানমন্ত্রীর নেতৃত্বে একটি ছোট কার্যনির্বাহী কমিটি গঠন করা হবে। এই কমিটি সার্ধশতবর্ষ জন্মবার্ষিকী উদযাপনের যাবতীয় কর্মসূচিকে এগিয়ে নিয়ে যাবে।


    বৈঠকের সিদ্ধান্ত প্রসঙ্গে প্রধানমন্ত্রী শ্রী নরেন্দ্র মোদী বলেন, গান্ধীজির সার্ধশত জন্মবার্ষিকী এমনভাবে উদযাপন হওয়া প্রয়োজন যাতে ভবিষ্যৎ প্রজন্মের কাছেও তিনি অনুপ্রেরণার উৎস হয়ে উঠতে পারেন। এই উদযাপন কর্মসূচি বিশ্বজুড়েও গান্ধীজি সম্পর্কে সচেতনতা বাড়াতে সাহায্য করবে বলে প্রধানমন্ত্রী অভিমত প্রকাশ করেন।


    প্রধানমন্ত্রী বলেন, গান্ধীজির সার্ধশত জন্মবার্ষিকী উদযাপনের সঙ্গে যুক্ত সমস্ত কর্মসূচি তথা ‘ কার্যাঞ্জলি ’- কে মূল বিষয়বস্তু মেনে পরিচালিত হওয়া প্রয়োজন। তিনি বলেন, মহাত্মা গান্ধী ও তাঁর মতাদর্শ কালোত্তীর্ণ। মহাত্মা গান্ধীরকে জানলে বিশ্ববাসী জানতে পারবেন। মহাত্মা গান্ধীর দেখানো পথ অনুসরন করে সমসাময়িক বিভিন্ন সমস্যার সমাধান খুঁজে পাওয়া সম্ভব বলেও প্রধানমন্ত্রী মন্তব্য করেন।


    গান্ধীজির সার্ধশত জন্মবার্ষিকী উদযাপনে প্রযুক্তির ব্যবহারের প্রয়োজনীয়তার ওপর গুরুত্ব দিয়ে প্রধানমন্ত্রী বলেন, এর ফলে, এ ব্যাপারে সমগ্র বিশ্বের দৃষ্টি আকর্ষন সম্বভ হবে এবং তারাও কর্মসূচিতে অংশ নিতে পারবেন। তিনি এই উদযাপন কর্মসূচিকে সরকারি অনুষ্ঠানের রীতির বাইরে নিয়ে গিয়ে এক গণ-আন্দোলনের রূপ দেওয়ার আহ্বান জানান। রাজ্য সরকারগুলিকেও একই ধরনের আলাপ-আলোচনা প্রক্রিয়াগ্রহন ও পরিকল্পনা তৈরির জন্য প্রধানমন্ত্রী অনুরোধ জানান।


    CG/BD /NS/…

    
    
    (Release ID: 1531311) Visitor Counter : 6
    
    
      Read this release in: English