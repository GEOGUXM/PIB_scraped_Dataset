      আদিবাসীবিষয়কমন্ত্রক

      দেশের উপজাতি অধ্যুষিত জেলাগুলিতে ‘বন ধন বিকাশ কেন্দ্র’ সম্প্রসারিত করা হবে
      Posted On: 08 MAY 2018 2:55PM by PIB Kolkata


    কেন্দ্রীয় উপজাতি বিষয়ক মন্ত্রক ‘ বন ধন বিকাশ কেন্দ্র ’ কর্মসূচি দেশের বিভিন্ন জেলায় সম্প্রসারনের সিদ্ধান্ত নিয়েছে। ৫০ শতাংশের বেশি উপজাতি গোষ্ঠীভুক্ত মানষের বসবাস রয়েছে এমন ৩৯টি জেলায় অগ্রাধিকারের ভিত্তিতে এই ধরনের কেন্দ্র গড়ে তোলার প্রস্তাব দেওয়া হয়েছে। ধীরে ধীরে এই কর্মসূচি দেশের অন্যান্য উপজাতি প্রধান জেলাতেও সম্প্রসারিত করা হবে। এই কর্মসূচি রূপায়নের পন্হা-পদ্ধতি স্হির করতে সম্প্রতি মন্ত্রকের সচিব শ্রীমতী লীনা নায়ার-এর পৌরহিত্যে একটি বৈঠক অনুষ্ঠিত হয়েছে। বনাঞ্চলে ঘেরা উপজাতি অধ্যুষিত জেলাগুলিতে প্রথম দু ’ বছরে প্রায় তিন হাজার ‘ বন ধন বিকাশ কেন্দ্র ’ স্হাপনের প্রস্তাব রয়েছে।


    এ ধরনের কর্মসূচি রূপায়নের উদ্দেশ্য হল, তৃণমূল স্তরে বিভিন্ন বনজ পণ্য সামগ্রীতে মূল্য সংযুক্তি ঘটিয়ে উপজাতি মানুষজনকে অর্থনীতির মূল স্রোতে নিয়ে আসা। এই উদ্যোগের ফলে কাঠ বর্হিভূত বনজ পণ্যসামগ্রীর মূল্য ব্যবস্হায় উপজাতি মানুষের অংশীদ্বারিত্ব ২০ থেকে ৬০ শতাংশ পর্যন্ত বৃদ্ধি ঘটবে।


    কেন্দ্রীয় স্তরে এই কর্মসূচি রূপায়ন করবে উপজাতি বিষয়ক মন্ত্রক এবং জাতীয় স্তরে মূল সংস্হা হিসেবে থাকবে ট্রাইফেড। পরিকল্পনা অনুযায়ী ট্রাইফেড বিভিন্ন বনজ পণ্যসামগ্রী ভিত্তিক বহু উদ্দেশ্য সাধক বন ধন কেন্দ্র স্হাপন করবে। প্রতিটি কেন্দ্রে বিভিন্ন বনজ সামগ্রী সংগ্রাহক ৩০ জন উপজাতির মানুষকে নিয়ে গঠিত ১০টি স্বনির্ভর গোষ্ঠীর একটি ক্লাস্টার গড়ে উঠবে। স্হানীয় পর্যায়ে এই কেন্দ্রগুলি বন ধন স্বনির্ভর গোষ্ঠীর প্রতিনিধিদের নিয়ে গঠিত একটি পরিচালন সমিতির মাধ্যমে পরিচালনার প্রস্তাব করা হয়েছে।


    উল্লেখ করা যেতে পারে, ছত্তিশগড়ের বিজাপুর জেলায় গত ১৪ এপ্রিল এক অনুষ্ঠানে প্রধানমন্ত্রী শ্রী নরেন্দ্র মোদী ‘ বন ধন বিকাশ কেন্দ্র ’ উদ্যোগের সূচনা করেছিলেন।

    
    
    (Release ID: 1531696) Visitor Counter : 4
    
    
      Read this release in: English