      কেন্দ্রীয়মন্ত্রিসভা

      দ্রুত এবং স্বচ্ছ পদ্ধতিতে তুরস্ক থেকে পোস্তদানা আমদানির জন্য ভারত ও তুরস্কের মধ্যে এ সংক্রান্ত একটি সমঝোতা কেন্দ্রীয় মন্ত্রিসভার অনুমোদিত হয়েছে
      Posted On: 24 MAY 2018 1:20PM by PIB Kolkata


    নয়াদিল্লি, ২৩ মে , ২০১৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা ভারত ও তুরস্কের মধ্যে পোস্তদানা ব্যবসা সংক্রান্ত একটি সমঝোতা অনুমোদন করেছে। এই সমঝোতায় তুরস্ক থেকে দ্রুত ও স্বচ্ছ পদ্ধতিতে পোস্তদানা আমদানির বিষয়টি নিশ্চিত করার কথা বলা হয়েছে।


    এই সমঝোতা অনুসারে তুরস্কের শস্য পর্ষদ তুরস্ক থেকে ভারতে পোস্তদানা রপ্তানি নিয়ন্ত্রনে একটি অনলাইন ব্যবস্হার প্রচলন করবে। এই অনলাইন ব্যবস্হার সদস্যপদের জন্য রপ্তানিকারক কোম্পানীগুলি দায়িত্বপ্রাপ্ত সংগঠনের মাধ্যমে আবেদন জানাবে। প্রতি বছর কত পরিমান পোস্তদানা ভারত তুরস্ক থেকে আমদানি করবে তা দুই দেশের সরকারের মধ্যে আলোচনার ভিত্তিতে স্হির করা হবে। তুরস্কে রপ্তানিকারক ও ভারতে আমদানিকারক কোম্পানীগুলির মধ্যে বিক্রয়সংক্রান্ত চুক্তি তুরস্কের শস্য পর্ষদে অনলাইন ব্যবস্হার মাধ্যমে নথিভুক্তির পর লেনদেনের কাজ হবে। প্রতি বছর উভয় পক্ষ আমদানি-রপ্তানির পরিমান নির্ধারন করবে। ভারত সরকারের অর্থমন্ত্রকের নীতি নির্দেশিকা অনুসারে তুরস্কের শস্য পর্ষদের অনলাইন ব্যবস্হা থেকে প্রাপ্ত তথ্য অনুসারে সেন্ট্রাল ব্যুরো অফ নারকোটিক্স পোস্তদানা বিক্রয় সংক্রান্ত চুক্তিগুলি নথিভুক্ত করবে। পরে এ সংক্রান্ত বিস্তারিত তথ্য অনলাইনে দেওয়া হবে। ভারতের সেন্ট্রাল ব্যুরো অফ নারকোটিস্কের অনুমোদিত চুক্তিগুলি-ই কেবলমাত্র তুরস্কের শস্য পর্ষদ রূপায়নের অনুমতি দেবে। বিক্রয় সংক্রান্ত চুক্তি এবং অন্যান্য প্রয়োজনীয় পদক্ষেপ নেওয়ার পর তুরস্কের শস্য পর্ষদ রপ্তানিকারকদের এ সংক্রান্ত একটি আইনগত সার্টিফিকেট প্রদান করবে।


    এই সমঝোতার ফলে তুরস্ক থেকে নির্দিষ্ট নিয়ম মেনে দ্রুত এবং স্বচ্ছ পদ্ধতিতে ভারতে পোস্তদানা আনা সম্ভব হবে। আইনগত জটিলতায় আমদানিতে বিলম্ব এড়ানোও সম্ভব হবে। এই সমঝোতা রূপায়নের ফলে ভারতের অভ্যন্তরীন বাজার পোস্তদানার সরবরাহ নিশ্চিত হবে এবং ভারতীয় গ্রাহকরা এর ফলে উপকৃত হবেন।


    CG/PB /NS/…

    
    
    (Release ID: 1533295) Visitor Counter : 1
    
    
      Read this release in: English