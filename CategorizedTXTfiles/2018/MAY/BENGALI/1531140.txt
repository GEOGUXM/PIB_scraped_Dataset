      কেন্দ্রীয়মন্ত্রিসভা

      ভারতীয় খনন ব্যুরোর পুর্নগঠনে মন্ত্রিসভার অনুমোদন
      Posted On: 03 MAY 2018 11:23AM by PIB Kolkata


    নয়াদিল্লি, ০২ মে , ২০১৮


    ভারতীয় খনন ব্যুরোর (আই.বি.এম.)-র মানোন্নয়ন, নতুন পদসৃষ্টি বা যুগ্ম সচিব বা তার উর্দ্ধে কয়েকটি পদের অবলুপ্তি ঘটিয়ে এই সংস্হার পুর্নগঠনে কেন্দ্রীয় মন্ত্রিসভা অনুমোদন দিয়েছে। বুধবার নতুন দিল্লিতে প্রধানমন্ত্রী শ্রী নরেন্দ্র মোদীর সভাপতিত্বে অনুষ্ঠিত কেন্দ্রীয় মন্ত্রিসভার বৈঠকে এই সিদ্ধান্ত গৃহীত হয়। বর্তমানে এই সংস্হার মোট আধিকারিক ও কর্মী সংখ্যা ১ হাজার ৪৭৭-এর মধ্যে সীমিত রয়েছে।


    পুর্নগঠনের এই সিদ্ধান্তের ফলে খনিজ ক্ষেত্রের সংস্কার-ও নিয়ম-নীতির পরিবর্তনে সংস্হার কাজকর্ম সম্পাদন সহজ হবে। সেইসঙ্গে, তথ্যপ্রযুক্তি ও মহাকাশ প্রযুক্তির প্রয়োগ ঘটিয়ে খনিজ ক্ষেত্রের সামগ্রিক নিয়ন্ত্রন ও উন্নয়নে সংস্হার কার্যকারিতা বৃদ্ধি পাবে। এছাড়াও, সংস্হার কাজকর্ম ও পরিচালনায় নতুন পদসৃষ্টি তৈরি ও কিছু পদের অবলুপ্তি, সিদ্ধান্ত গ্রহণ ও দায়বদ্ধতা বৃদ্ধির ক্ষেত্রে বড় ভূমিকা নেবে।


    সংস্হার পুনগর্ঠনের এই প্রস্তাবে প্রযুক্তিবিদদের সরাসরি কর্মসংস্হানের সুযোগ তৈরী হবে। একইসঙ্গে, খনিজ ক্ষেত্রের দ্রুত উন্নয়নে তারা বড় অবদান রাখতে পারবেন। এর পরিনতি স্বরূপ, এই ক্ষেত্রে সামগ্রীকভাবে কর্মসংস্হানের নতুন সুযোগ তৈরি হবে।


    সংস্হার জন্য কিছু নতুন পদ তৈরি ও যুগ্মসচিব পর্যায়ের কিছু পদসৃষ্টি বিলুপ্তির মধ্যে রয়েছে- লেভেল ১৫ অনুযায়ি খনন সংক্রান্ত একটি মুখ্য নিয়ামক পদ তৈরি এবং লেভেল ১৪ অনুযায়ী খনন সংক্রান্ত তিনটি মুখ্য নিয়ামক পদসৃষ্টি।


    লেভেল ১৪ ও ১৬ থেকে ১১টি পদের ক্ষেত্রে পদোন্নতি, যার একটি হবে কন্ট্রোলার জেনারেল পদ সৃষ্টি, ১৪ ও ১৫ লেভেল থেকে দুটি করে চিফ কন্ট্রোলার অফ্ মাইনস ও ডাইরেক্টর পদ সৃষ্টি এবং লেভেল ১৩ ও ১৪ থেকে আটটি পদের ক্ষেত্রে পদোন্নতি।


    এছাড়াও, ডেপুটি ডাইরেক্টর জেনারেল (পরিসংখ্যান) সংক্রান্ত একটি পদের অবলুপ্তির প্রস্তাব রয়েছে।


    CG /BD /NS/…

    
    
    (Release ID: 1531140) Visitor Counter : 4
    
    
      Read this release in: English