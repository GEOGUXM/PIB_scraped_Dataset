      বিজ্ঞানওপ্রযুক্তিমন্ত্রক

      সমাধান করা যায় না এমন বিষয়েরও মীমাংসা সম্ভব বিজ্ঞানের দ্বারা : ডঃ হর্ষবর্ধন
      Posted On: 08 MAY 2018 2:42PM by PIB Kolkata


    সমাধান করা যায় না এমন বিষয়েরও বিজ্ঞানের মাধ্যমে মীমাংসা সম্ভব। একইসঙ্গে, কোন ব্যক্তির উদ্ভাবন বা আবিস্কারকে মানুষের কল্যাণে ব্যবহার করতে হবে। এজন্য, নিরন্তর চিন্তাভাবনা করার প্রয়োজন আছে যাতে নতুন কিছু উদ্ভাবন করা সম্ভব হয় এবং যেটি মানুষের কল্যাণে ব্যবহার করা যায়। অতএব আমাদের নতুন কিছু করে দেখানোর প্রচেষ্টা অবশ্যই নতুন কিছু করে দেখানোর প্রচেষ্টা অবশ্যই চালাতে হবে। এ ধরনের উদ্ভাবন বা আবিস্কারে অবশ্যই সহযোগিতা করবে সরকার। কেন্দ্রীয় বিজ্ঞান ও প্রযুক্তি, বন ও পরিবেশ, জলবায়ু পরিবর্তন এবং ভূ-বিজ্ঞান মন্ত্রী ডঃ হর্ষবর্ধন আজ এখানে একথা জানান ভারতীয় প্রাণীতত্ব সর্বেক্ষণ (জেডএসআই) পরিদর্শন করার পর। এ প্রসঙ্গে মন্ত্রী বলেন, পরিবেশের অবক্ষয় নিয়ন্ত্রনে আনতে দেশবাসীকে সচেষ্ট হতে হবে। একইসঙ্গে নজর রাখতে হবে যাতে জলবায়ুর ওপর কোনও নেতিবাচক প্রভাব না পড়ে। তিনি ‘ ডঃ হর্ষবর্ধন ’ নামাঙ্কিত অ্যাপের উল্লেখ করে ঐ অ্যাপের সাহায্যে পরিবেশ-সহায়ক ‘ গ্রীন গুড ডিডস ’ আন্দোলনে যোগ দেওয়ার আহ্বান জানান, যে আন্দোলনের ফলে আগামী প্রজন্মের শিশু এবং পরিবেশকে সুরক্ষিত রাখা সম্ভব হবে। তিনি দেশের নাগরিকদের পরিবেশ সহায়ক দায়িত্বগুলির কথা স্মরণ করিয়ে তাদের আচার-ব্যবহার যাতে ক্রমে পরিবেশ-বান্ধব হয়ে ওঠে সে ব্যাপারে নজর দিতে বলেন।


    এই উপলক্ষ্যে ডঃ হর্ষবর্ধন ভারতীয় প্রাণীতত্ব সর্বেক্ষনের ‘ এসচুয়াবাইন বায়ো ডাইভারসিটি ইন ইন্ডিয়া ’ বইটির আনুষ্ঠানিক প্রকাশ করেন। সংস্হার নির্দেশক ডঃ কৈলাশ চন্দ্রের হাতে পোলিও দুর করা নিয়ে নিজের লেখা বই ‘ এ টেল অফ টু ড্রপস ’ তুলে দেন। ডঃ চন্দ্র সংস্হার দেশব্যাপি কাজকর্ম সম্পর্কেও মন্ত্রীকে অবগত করেন। দেশে এখনও পর্যন্ত ১ লক্ষ ৬৯৩টি প্রজাতির প্রাণীর অস্তিত্ব পাওয়া গেছে। তা সত্ত্বেও বহু প্রজাতির অস্তিত্ব এখনও মেলে নি বলে ডঃ চন্দ্র জানান। অনুষ্ঠানে প্রাণী বিজ্ঞানী (এফ)কে সি গোপ-ও উপস্হিত ছিলেন।


    

    
    (Release ID: 1531691) Visitor Counter : 1
    
    
      Read this release in: English