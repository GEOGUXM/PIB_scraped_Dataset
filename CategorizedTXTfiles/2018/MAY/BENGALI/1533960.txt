      রাষ্ট্রপতিরসচিবালয়

      এনডিএ-এর ১৩৪তম কোর্সের পাসিং আউট প্যারেডে রাষ্ট্রপতি ভারতের বহুত্ববাদের প্রতীক সেনাবাহিনীগুলি
      Posted On: 31 MAY 2018 1:58PM by PIB Kolkata


    নয়াদিল্লি , ৩০ মে, ২০১ ৮


    রাষ্ট্রপতি শ্রী রামনাথ কোবিন্দ আজ সকালে (বুধবার, ৩০ মে) পুণের কাছে খাডকওয়াসালা-তে ন্যাশনাল ডিফেন্স অ্যাকাডেমির ১৩৪তম কোর্সের সেনানীদের পাসিং আউট প্যারেড পর্যবেক্ষণ করেন।


    এই উপলক্ষে রাষ্ট্রপতি বলেন, এই পাসিং আউট প্যারেড পর্যবেক্ষণ করে তিনি অত্যন্ত আনন্দিত। সশস্ত্র বাহিনীগুলির সর্বাধিনায়ক হিসাবে, এই ধরণের অনুষ্ঠানে উপস্থিত থাকতে পারা তাঁর কাছে নিঃসন্দেহে সন্তুষ্টির বিষয়। সমগ্র দেশের কাছে সশস্ত্র বাহিনীগুলি উৎকর্ষ ও নিষ্ঠার এক প্রতীক।


    দেশের বিভিন্ন প্রান্ত থেকে আগত এই প্যারেডে সামিল ক্যাডেটরা সমগ্র জাতির একতার মধ্যে সম্প্রীতি ও সামাজিক বহুত্ববাদকে প্রতিফলিত করে।


    রাষ্ট্রপতি আরও বলেন, পুরুষ বা মহিলা নির্বিশেষে সেনাবাহিনী, নৌ-বাহিনী বা বিমান বাহিনীর উর্দি পরিহিত একজন সেনানী বা আধিকারিক দেশের সর্বত্র শ্রদ্ধা ও আস্থার উদ্রেক করে থাকেন। সেনাবাহিনীর কোনও একজন সদস্যকে সাধারণ মানুষ যখন রেল স্টেশন বা বাজার অথবা অন্যত্র কোথাও দেখে থাকেন, তখনই তার মনে গর্ব ও আত্মবিশ্বাসের সঞ্চার হয়। এটা হওয়ার কারণ, জাতির প্রতি সেনানীদের অতুলনীয় ও প্রশ্নাতীত সেবা। ভারতীয় আদর্শের উজ্জ্বল প্রতিনিধি সশস্ত্র বাহিনীগুলি।


    ন্যাশনাল ডিফেন্স অ্যাকাডেমি (এনডিএ) কেবলমাত্র প্রশিক্ষণ প্রতিষ্ঠান নয়। এই প্রতিষ্ঠান শৌর্য ও সাহসিকতার পীঠস্থান। প্রজন্মের পর প্রজন্ম ধরে এই প্রতিষ্ঠান জাতীয় সেবার প্রতি দৃঢ় সংকল্পবোধ দেখিয়ে এসেছে।


    পাসিং আউট ক্যাডেটদের উদ্দেশে রাষ্ট্রপতি বলেন, সশস্ত্র বাহিনীগুলি কেবল নিজেদের কাজই করেছে না, সেই সঙ্গে যে কোনও আপৎকালীন পরিস্থিতিতে সাহায্যের হাত বাড়িয়ে দিয়েছে। বর্তমান সময়ে ক্যাডেটরা যুবসম্প্রদায়ের কাছে রোল মডেল, দেশের শান্তি ও সমৃদ্ধির সুরক্ষাধারী এবং সমগ্র জাতির পথ-প্রদর্শক হয়ে উঠেছে। সদ্য পাশ করা এই ক্যাডেটরা নির্ভিক ও সাহসী আধিকারিকদের যোগ্য উত্তরসুরী হয়ে উঠবে বলেও শ্রী কোবিন্দ দৃঢ় প্রত্যয় ব্যক্ত করেন।


    CG/BD/SB……

    
    
    (Release ID: 1533960) Visitor Counter : 2
    
    
      Read this release in: English