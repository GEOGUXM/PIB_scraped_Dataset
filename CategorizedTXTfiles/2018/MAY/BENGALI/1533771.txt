      প্রধানমন্ত্রীরদপ্তর

      সারা দেশের ‘মুদ্রা যোজনা’র সুফল ভোগীদের সঙ্গে প্রধানমন্ত্রীর মতবিনিময় ও আলাপচারিতা
      Posted On: 29 MAY 2018 5:10PM by PIB Kolkata


    নয়াদিল্লি, ২৯ মে , ২০১৮


    প্রধানমন্ত্রী শ্রী নরেন্দ্র মোদী আজ (মঙ্গলবার ২৯ মে) ভিডিও কনফারেন্সের মাধ্যমে দেশ জুড়ে ‘ মুদ্রা যোজনা ’ র সুফলভোগীদের সঙ্গে মত-বিনিময় করেন। সরকারি প্রকল্প ও কর্মসূচিগুলির সুফলভোগীদের সঙ্গে ভিডিও কনফারেন্সের মাধ্যমে প্রধানমন্ত্রীর এটি দ্বিতীয় আলাপচারিতা।


    এই যোজনার সুফলভোগীদের সঙ্গে মতবিনিময়ে সন্তোষপ্রকাশ করে প্রধানমন্ত্রী বলেন, মুদ্রা যোজনা বিভিন্ন ধরনের কর্মসংস্হানের উৎস হয়ে উঠেছে। তিনি আরও বলেন, এই কর্মসূচির মাধ্যমে সুদ কারবারি ও দালালদের জাল থেকে শিল্পোদ্যোগীরা রেহাই পেয়েছেন। যুব সম্প্রদায়, মহিলা এবং যারা নিজস্ব ব্যবস্হা শুরু বা ব্যবসার পরিধি বাড়াতে চান তাদের জন্য এই কর্মসূচি নতুন সুযোগ এনে দিয়েছে বলেও তিনি মন্তব্য করেন।


    প্রধানমন্ত্রী মুদ্রা যোজনার মাধ্যমে এখনও পর্যন্ত ৫ লক্ষ ৭৫ হাজার কোটি টাকা মূল্যের ১২ কোটি ঋণ দেওয়া হয়েছে। এর মধ্যে, ২৮ শতাংশ অর্থাৎ, ৩ লক্ষ ২৫ হাজার কোটি টাকা মূল্যের ঋণ প্রথমবার শিল্প বা ব্যবসা করতে চলেছেন এমন উদ্যোগীদের দেওয়া হয়েছে। এখন পর্যন্ত প্রদেয় মোট ঋণ সহায়তার মধ্যে ৭৪ শতাংশই মহিলা সুবিধাভোগী। এমনকি, তপশিলী জাতি, উপজাতি ও অন্যান্য অনগ্রসর শ্রেণীর মানুষজনকে মোট প্রদেয় ঋণের ৫৫ শতাংশ দেওয়া হয়েছে।


    মুদ্রা যোজনার উপভোক্তাদের উদ্দেশে প্রধানমন্ত্রী বলেন, এই উদ্যোগ গরিব মানুষের জীবনযাত্রা পাল্টে দিয়েছে। ছোট ও অতিক্ষুদ্র ব্যবসাকেও এই উদ্যোগে সামিল করার ফলে মানুষের আর্থ-সামাজিক অবস্হাকে শক্তিশালী করতে সাহায্য করেছে। সেইসঙ্গে তা সাফল্যের দিশা দেখিয়েছে বলেও প্রধানমন্ত্রী অভিমত প্রকাশ করেন।


    স্বনিযুক্তির ওপর জোর দিয়ে প্রধানমন্ত্রী বলেন, নিজেই নিজের কর্মসংস্হানের ব্যবস্হা করা অত্যন্ত গর্বের বিষয়। এটি মানুষকে নিজের লক্ষ্য অর্জনে সাহায্য করেছে। এক সময় স্ব-নিযুক্তির বিষয়টিকে অসম্ভব বলে মনে করা হত।


    আলাপচারিতা ও মত-বিনিময়ের সময় প্রধানমন্ত্রী বলেন, মুদ্রা যোজনা যদি কয়েক বছর আগেই রূপায়ন করা যেত তাহলে, লক্ষ লক্ষ মানুষকে নিজস্ব ব্যবসা চালু করতে তা সাহায্য পারত। এমনকি, কাজের খোঁজে মানুষের স্হানান্তরও অনেকাংশে রোধ করা যেত।


    প্রধানমন্ত্রীর সঙ্গে আলাপচারিতার সময় সুবিধাভোগীরা জানান, মুদ্রা যোজনা কিভাবে তাদের নিজস্ব ব্যবসা চালু করতে এবং অন্যদের কর্মসংস্হনে সাহায্য করেছে।


    কর্পোরোট বহির্ভুত, অতিক্ষুদ্র ও ছোট শিল্পোদ্যোগীদের ১০ লক্ষ টাকা ঋণ সহায়তা প্রদানের লক্ষ্যে ২০১৫-র ৮ এপ্রিল প্রধানমন্ত্রী মোদী ‘ মুদ্রা যোজনা ’ র সূচনা করেন।


    CG/BD /NS/…

    
    
    (Release ID: 1533771) Visitor Counter : 8
    
    
      Read this release in: English