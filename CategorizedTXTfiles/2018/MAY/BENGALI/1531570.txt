      তথ্যওসম্প্রচারমন্ত্রক

      ২০১৮-র ১০ থেকে ১২ মে নতুন দিল্লিতে পঞ্চদশ এশীয় গণমাধ্যম শীর্ষ বৈঠক অনুষ্ঠিত হবে
      Posted On: 08 MAY 2018 1:18PM by PIB Kolkata


    নয়াদিল্লি, ০ 8 মে , ২০১৮


    আগামী ১০-ই মে থেকে ১২-ই মে নতুন দিল্লিতে তথ্য সম্প্রচার মন্ত্রক, ইন্ডিয়ান ইন্সিটিটিউট অফ মাস কমিউনিকেশন এবং ব্রডকাস্ট ইঞ্জিনিয়ারিং কনসালটেন্ট ইন্ডিয়া লিমিটেডের যৌথ উদ্যোগে পঞ্চদশ এশীয় গণমাধ্যম শীর্ষ বৈঠক অনুষ্ঠিত হবে। তথ্য সম্প্রচার এবং বস্ত্র দপ্তরের মন্ত্রী ১০ মে বৃহস্পতিবার শ্রীমতী স্মৃতি জুবিন ইরানী এই শীর্ষ বৈঠকের উদ্বোধনী অনুষ্ঠানে প্রধান অতিথি হিসাবে উপস্হিত থাকবেন।


    এই প্রথম কুয়ালালামপুরের এশিয়া-প্যাসিফিক ইন্সিটিটিউট ফর ব্রডকাস্টিং ডেভলপমেন্টের বার্ষিক শীর্ষ বৈঠক ‘ এশীয় গণমাধ্যম শীর্ষ বৈঠক ২০১৮ ’ ভারতে অনুষ্ঠিত হতে চলেছে। এই বৈঠকের মূল সুর হবে ‘ আমাদের কাহিনী বর্ণনা-এশিয়া এবং অন্যান্যরা ’ । এই উপলক্ষ্যে প্রাক শীর্ষ বৈঠক ওয়ার্কশপ (৮ ও ৯ মে) এবং শীর্ষ বৈঠক (১০ থেকে ১২ মে) এই দুটি ভাগে সমগ্র অনুষ্ঠানটি পরিচালিত হবে। এশীয় অঞ্চলের তথ্য সম্প্রচার ব্যবস্হার সঙ্গে যুক্ত বিভিন্ন মন্ত্রকের প্রতিনিধি, ইউনেস্কোর আন্তর্জাতিক সংগঠন, খাদ্য এবং কৃষি সংগঠন, রাষ্ট্রসঙ্ঘ, বিভিন্ন নিয়ন্ত্রক সংস্হা, জাতীয় পর্যায়ের সরকারি ও বেসরকারি রেডিও এবং টেলিভিশন সম্প্রচার কোম্পানী, টেলিভিশন চ্যানেল ও নেটওয়ার্ক, যোগাযোগ বিদ্যার সঙ্গে যুক্ত বিভিন্ন সংস্হা ও শিক্ষা প্রতিষ্ঠান, গণমাধ্যম গবেষনাকেন্দ্র, বিভিন্ন ধরনের গণমাধ্যম এবং সম্প্রচার সংক্রান্ত যন্ত্রপাতি উ ৎপাদক সংস্হার প্রতিনিধিরা এই শিখর বৈঠকে অংশ নেবেন।


    এই অঞ্চলের সম্প্রচার ক্ষেত্রে বিভিন্ন ধরনের চ্যালেঞ্জ মোকাবিলায়, আঞ্চলিক এবং দ্বিপাক্ষিক পর্যায়ের আলোচনা এবং সহযোগিতাকে উৎসাহ দিতে এই শিখর বৈঠকে মত বিনিময় হবে। সম্প্রচারের সফ্টওয়্যার এবং হার্ডওয়্যার সংক্রান্ত ক্ষেত্রে এশীয় অঞ্চলে কর্মরত সম্প্রচারকারীরা বিভিন্ন বিষয়ে তাদের অভিজ্ঞতা ভাগাভাগি করার সুযোগ পাবেন এই শিখর বৈঠকে। এছাড়া নেটওয়ার্কিং, ব্যবসায়িক যোগাযোগ এবং এইসব আলোচনার ভিত্তিতে শিখর বৈঠকের পরে বাণিজ্যিকভাবে বিভিন্ন ধরনের প্রস্তাব রূপায়নের সুযোগ-সুবিধাও সৃষ্টি হবে।


    এই শিখর বৈঠকে বাংলাদেশের তথ্যমন্ত্রী মাননীয় শ্রী হাসানুল হক ইনু, কাম্বোডিয়ার তথ্যমন্ত্রী মাননীয় ডঃ খিউ কানহারিথ, কোরিয়ার যোগাযোগ কমিশনের স্হায়ী কমিশনার মিস্টার স্যাম সেওগ কো, ইরানের রাষ্ট্রপতির উপদেষ্টা এবং আন্তর্জাতিক বিভাগে মহানির্দেশক ডঃ আব্বাস নাসেরি তাহেরি, ইউনেস্কোর নতুন দিল্লি অফিসের অধিকর্তা মিস্টার সিগেরু আয়োয়াগি প্রমুখ অংশগ্রহন করবেন।


    এ ছাড়াও সার্ক (আফগানিস্তান, বাংলাদেশ, ভূটান, ভারত, মালদ্বীপ, নেপাল, পাকিস্হান, শ্রীলঙ্কা) ; আশিয়ান (কাম্বোডিয়া, ইন্দোনেশিয়া, লাওস, মালয়েশিয়া, মায়ানমার, ফিলিপিন্স, সিঙ্গাপুর, থাইল্যান্ড এবং ভিয়েতনাম) ; পূর্ব এশিয়া (কোরিয়া, হংকং, জাপান) ; আফ্রিকা (মরিশাস, নাইজেরিয়া, সেশেলস, দক্ষিণ আফ্রিকা, সুদান এবং তিউনিশিয়া) ; ওশিয়ানিয়া (অস্ট্রেলিয়া, ফিজি, নিউজিল্যান্ড ও পাপুয়া নিউগিনি) ; ইউরোপ (ফ্রান্স, জার্মানী, নেদারল্যান্সড, সুইডেন, ব্রিটিশ যুক্তরাজ্য), সিরিয়া, উজবেকিস্তান, মার্কিন যুক্তরাষ্ট্র এবং চীন সহ মোট ৩৯টি দেশের ২০০-র ও বেশি প্রতিনিধি এই শিখর বৈঠকে অংশ নেবেন। এছাড়াও ভারতে ১০০ জনেরও বেশি প্রতিনিধি এই শিখর বৈঠকে অংশ নেবেন।


    শিখর বৈঠকের আলোচ্য সূচির মধ্যে রয়েছে গণমাধ্যম নিয়ন্ত্রণ সংক্রান্ত নীতি সমূহ, এথিক্স বা ন্যায়-নীতি, নিয়ম-কানুন এবং উত্তেজক কাহিনীসমূহ (বর্ধিত অধিবেশনের আলোচ্য)। সমান্তরাল অধিবেশনে সম্প্রচারের মূল বিষয়ে এশীয় মূল্যবোধ নিয়ে আলোচনা হবে। এছাড়া সমস্ত ভালো সংবাদ কাহিনীই কি বাণিজ্যিকভাবে সফল হতে হবে ? সম্প্রচার এবং চলচ্চিত্র শিল্পে নতুন প্রযুক্তি ব্যবহার করে গল্প বলার উন্নত ব্যবস্হা করা সম্ভব কি না ; নতুন যুগে গণমাধ্যম ব্যবসার নতুন মডেল ; আকর্ষণীয় কাহিনী উপস্হাপনের চ্যালেঞ্জ এবং সুযোগ ; রেডিও এবং কমিউনিটি রেডিও ; সুষম উন্নয়নের কাহিনীর বিষয়গুলিও বৈঠকের সমালোচনায় উঠবে। আলোচ্য সূচিতে বিশেষ জোর দেওয়া হবে সিইও-দের গোল টেবিলে কাহিনী উপস্হাপনা এবং গণমাধ্যমের সাফল্য।


    সমাপ্তি অধিবেশনে তথ্য সম্প্রচার প্রতিমন্ত্রী, যুব বিষয়ক এবং ক্রীড়া দপ্তরের মন্ত্রী কর্নেল রাজ্যবর্ধন রাঠোর, ‘ বিশ্ব টেলিভিশন পুরস্কার ২০১৮ প্রদান করবেন। সমাপ্তি অনুষ্ঠানে পরবর্তী এশীয় গণমাধ্যম শীর্ষ বৈঠক অনুষ্ঠানের জন্য বেটন তুলে দেওয়া হবে ফিলিপিন্সের হাতে ’ ।


    hppt://www.youtube.com/pibindia


    hppt://www.facebook.com/pibindia


    hppt://twitter.com/asiamediasummit


    CG/PB /NS/…

    
    
    (Release ID: 1531570) Visitor Counter : 4
    
    
      Read this release in: English