      প্রধানমন্ত্রীরদপ্তর

      উজ্জ্বলা যোজনার সুবিধাভোগীদের সঙ্গে আলাপচারিতায় প্রধানমন্ত্রী
      Posted On: 29 MAY 2018 12:45PM by PIB Kolkata


    নয়াদিল্লি , ২ ৮ মে, ২০১ ৮


    প্রধানমন্ত্রী নরেন্দ্র মোদী আজ সোমবার (২৮ মে) ভিডিও কনফারেন্সের মাধ্যমে সারা দেশের ‘উজ্জ্বলা যোজনা’র সুবিধাভোগীদের সঙ্গে কথাবার্তা বলেন।


    প্রধানমন্ত্রীর সঙ্গে আলাপচারিতার জন্য সারা দেশ জুড়ে ৬০০টিরও বেশি কেন্দ্রের প্রত্যেকটিতে তিন জন করে উপভোক্তা উপস্থিত ছিলেন।


    প্রায় ১০ লক্ষ মানুষ এই আলাপচারিতা পর্বটি নরেন্দ্র মোদী অ্যাপ, বিভিন্ন টিভির সংবাদ চ্যানেল ও অন্যান্য সোশ্যাল মিডিয়ার মাধ্যমে দেখেছেন।


    উজ্জ্বলা যোজনার সুবিধাভোগীদের সঙ্গে আলাপচারিতায় সন্তোষ প্রকাশ করে এবং প্রযুক্তির মাধ্যমে তাঁদের অভিজ্ঞতা ভাগ করে নিয়ে প্রধানমন্ত্রী বলেন, এই কর্মসূচিটি অগ্রগতির প্রতীক হয়ে উঠেছে। শুধু তাই নয়, সামাজিক রূপান্তরের ক্ষেত্রেও এটি চালিকাশক্তি হিসাবে কাজ করছে। এর ফলে, দেশের সার্বিক উন্নয়নও প্রভাবিত ও ত্বরান্বিত হচ্ছে বলে তিনি অভিমত প্রকাশ করেন।


    ‘উজ্জ্বলা যোজনা’র মাধ্যমে প্রায় ৪ কোটি গ্রামীণ মহিলা রান্নার গ্যাস সংযোগ পেয়েছেন। বিগত চার বছরে প্রায় ১০ কোটি নতুন রান্নার গ্যাসের সংযোগ দেওয়া হয়েছে। বিগত প্রায় ছয় দশকে ১৯৫৫-২০১৪ পর্যন্ত কেবল ১৩ কোটি রান্নার গ্যাস সংযোগ দেওয়া হয়েছিল।


    উপভোক্তাদের সঙ্গে আলাপচারিতার শুরুর দিকে প্রধানমন্ত্রী ১৯৩৩ সালে লেখা মুন্সি প্রেমচাঁদের একটি গল্পের কথা উল্লেখ করেন। গৃহকর্তীদের দৈনন্দিন জীবনযাপনকে সহজ ও সরল করে তোলার গুরুত্ব তুলে ধরতেই তাঁর ঐ গল্পের অবতারণা। এ প্রসঙ্গে প্রধানমন্ত্রী বলেন, সুস্বাস্থ্য বজায় রাখার ক্ষেত্রে বিষাক্ত ধোঁয়া থেকে মুক্তি ও দূষণমুক্ত জ্বালানি যোগানের দিক থেকে ‘উজ্জ্বলা যোজনা’ কার্যকর হয়েছে। রান্নার সময় হ্রাস পাওয়ার ফলে মহিলাদের সামনে এখন অতিরিক্ত উপার্জনের ভালো সুযোগ এসেছে বলেও তিনি অভিমত প্রকাশ করেন।


    প্রধানমন্ত্রী জানান, ‘উজ্জ্বলা যোজনা’য় তৃতীয় কোনও ব্যক্তির ভূমিকা দূর করতে সরকার সর্বাদাই নজর দিয়ে এসেছে। স্বচ্ছতা বজায় রেখে উপভোক্তাদের চিহ্নিত করাই এর উদ্দেশ্য।


    তিনি আরও জানান যে, দেশের ৬৯ শতাংশ গ্রামে রান্নার গ্যাসের ১০০ শতাংশ সংযোগ পৌঁছে গেছে। তবে, ৮১ শতাংশ গ্রামে এই পরিষেবার হার ৭৫ শতাংশের বেশি।


    প্রধানমন্ত্রীর সঙ্গে আলাপচারিতার সময় সুবিধাভোগীরা জানান, রান্নার গ্যাসের সংযোগের ফলে রান্নার সময় যেমন কমেছে, তেমনই তাঁদের পরিবারগুলির জীবনযাপনের মানও বেড়েছে।


    CG/BD/SB……

    
    
    (Release ID: 1533723) Visitor Counter : 4
    
    
      Read this release in: English