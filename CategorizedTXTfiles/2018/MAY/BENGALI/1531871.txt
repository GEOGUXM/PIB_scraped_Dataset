      প্রতিরক্ষামন্ত্রক

      বিমানবাহিনীতে এয়ারম্যান নিয়োগের পরীক্ষা প্রথমবার অনলাইনে করা হল
      Posted On: 11 MAY 2018 1:04PM by PIB Kolkata


    নয়াদিল্লি, ১০ মে , ২০১৮


    বিমানবাহিনীতে এয়ারম্যান নিয়োগের পরীক্ষা এই বছর ৩ থেকে ৬ মে প্রথমবার অনলাইন মাধ্যমে নেওয়া হল। কেন্দ্রীয় সরকারের ডিজিটাল ভারত উদ্যোগকে আর এক কদম এগিয়ে নিয়ে যেতে বৈদ্যুতিন ও তথ্যপ্রযুক্তি মন্ত্রকাধীন পুনে শহরে অবস্হিত সংস্হা সেন্টার ফর ডেভলপমেন্ট অফ্ অ্যাডভান্সড কম্পিউটিং (সি.ডি.এ.সি.)-এর সঙ্গে যৌথভাবে বিমানবাহিনী এয়ারম্যান পদের নিয়োগের পরীক্ষা ‘ সেডিউলড টেস্ট ফর এয়ারম্যান রিক্রুটমেন্ট ’ রূপায়ন করেছে। প্রতিরক্ষার তিনটি বাহিনীর মধ্যেও বিমানবাহিনীতেই এই প্রথম অনলাইনে নিয়োগ পরীক্ষা চালু হল। এরফলে দেশের বিভিন্ন প্রান্ত থেকে প্রার্থীদের পক্ষেও বিমানবাহিনীতে যোগ দেওয়ার পরীক্ষায় বসতে সুবিধা হবে। এই প্রথমবারের অনলাইনে পরীক্ষায় মোট ৪০৯১৬৯ জন প্রার্থী যোগ দিয়েছে। ১০২টি শহরে মোট ৪৩৯টি পরীক্ষাকেন্দ্র থেকে অনলাইনে পরীক্ষা দেওয়ার ব্যবস্হা করা হয়। এরমধ্যে ১০০টি কেন্দ্র উত্তরপূর্ব, জম্মু-কাশ্মীর এবং সেসব রাজ্যে অবস্হিত যেখান থেকে অল্প সংখ্যক প্রার্থী বিমানবাহিনীতে যোগ দিয়েছে। ৮০ শতাংশেরও বেশি প্রার্থী পছন্দমত কেন্দ্র থেকে অনলাইন পরীক্ষা দিতে পেরেছে। এই অনলাইন ব্যবস্হা পরীক্ষা গ্রহনের পদ্ধতিতে স্বচ্ছতা আনবে এবং পদ্ধতিগত ব্যয়ও কমাবে।


    এর আগের যুগে এয়ারম্যান নিয়োগের জন্য প্রার্থীদের যখন নির্দিষ্ট পরীক্ষাকেন্দ্রে উপস্হিত হওয়ার রীতি ছিল, তখন ৪ লক্ষেরও বেশি আবেদন থেকে বাছবিচার করে ৮০ হাজার থেকে ১ লক্ষ আবেদনকারীকে পরীক্ষায় ডাক দেওয়া হত। এর কারণ, তার বেশি প্রার্থীর পরীক্ষা নেওয়া সম্ভব হত না। সেইজন্য, সেই যুগে প্রার্থীদের ১২ ক্লাসের ফলের ভিত্তিতে এয়ারম্যান নিয়োগ পরীক্ষায় ডাকা হত। এই অনলাইন ব্যবস্হার ফলে প্রার্থীরাও বাসস্হানের কাছাকাছি কেন্দ্র থেকে পরীক্ষা দেওয়ার সুবিধা পেলেন। এই নতুন অনলাইন ব্যবস্হার ফলে বিমানবাহিনী সবচেয়ে বেশি লাভবান হয়েছে কারণ, বহু প্রার্থীর মধ্য থেকে যোগ্যতম প্রার্থীদেরকেই নিয়োগ করা যাবে। সেইজন্য বিমানবাহিনীর সদর দপ্তর থেকে অনলাইনে পরীক্ষা গ্রহণ ব্যবস্হার পক্ষে নীতিগত সিদ্ধান্ত নেওয়া হয়েছে। এই প্রথমবারের অনলাইন পরীক্ষার পর্যবেক্ষন বিমানবাহিনীর উচ্চ পর্যায় থেকে করা হয়েছে। প্রতিরক্ষামন্ত্রী ও বিমানবাহিনীর প্রধান অনলাইন পরীক্ষা ব্যবস্হা রূপায়নের দায়িত্বে থাকা দলকে অভিনন্দন জানিয়েছেন। বিমানবাহিনীর ইতিহাসে এটি একটি বিশেষ মাইলফলক যা ভবিষ্যতে দেশের প্রান্তিক স্হানেও বাসবাসকারী যোগ্যতম যুবকদের বাহিনীতে যোগ দেওয়ার সুযোগ করে দেবে।


    CG/SC /NS/…

    
    
    (Release ID: 1531871) Visitor Counter : 1