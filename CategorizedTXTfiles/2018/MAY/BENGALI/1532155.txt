      বস্ত্রমন্ত্রক

      বস্ত্র ক্ষেত্রে দক্ষতা বৃদ্ধির জন্য ‘সমর্থ’ প্রকল্প নিয়ে বৈঠক
      Posted On: 15 MAY 2018 4:49PM by PIB Kolkata


    নয়াদিল্লি , ১ ৫ মে, ২০১ ৮


    বস্ত্র ও পোশাক ক্ষেত্রে দক্ষতা বৃদ্ধির লক্ষ্যে ‘সমর্থ’ প্রকল্প সম্পর্কে সংশ্লিষ্ট সবপক্ষের অবগতির জন্য সোমবার নতুন দিল্লিতে এক বৈঠকের আয়োজন করা হয়। বৈঠকে পৌরহিত্য করেন কেন্দ্রীয় বস্ত্রবয়ন মন্ত্রী শ্রীমতী স্মৃতি জুবিন ইরানি। নতুন এই প্রকল্প চালু করার উদ্দেশ্য হ’ল – বস্ত্র ও পোশাক শিল্পে লাভজনক ও ধারাবাহিক কর্মসংস্থানের জন্য যুবক-যুবতীদের দক্ষ করে তোলা।


    বস্ত্র ও পোশাক শিল্পের সঙ্গে যুক্ত বিভিন্ন ব্যক্তি ও সংস্থা ইতিপূর্বেই পুরনো প্রকল্পগুলি রূপায়ণের ক্ষেত্রে যে সমস্ত সমস্যার সম্মুখীন হয়েছেন, তা নিয়ে বৈঠকে আলোচনা হয়। বস্ত্র ক্ষেত্রের উন্নতিতে ও দক্ষতা বিকাশে নতুন ‘সমর্থ’ প্রকল্প কিভাবে অবদান রাখতে পারে, সে বিষয়েও বৈঠকে আলোচনা করা হয়। উল্লেখ করা যেতে পারে যে, গত বছর ২০ ডিসেম্বর কেন্দ্রীয় মন্ত্রিসভার অর্থনৈতিক কমিটির বৈঠকে ‘সমর্থ’ প্রকল্প অনুমোদিত হয়েছিল।


    নতুন এই প্রকল্পের মাধ্যমে তিন বছরে (২০১৭ থেকে ২০২০ পর্যন্ত) ১০ লক্ষ ব্যক্তিকে দক্ষতা বৃদ্ধির প্রশিক্ষণ দেওয়ার লক্ষ্যমাত্রা ধার্য হয়েছে। এর মধ্যে ৯ লক্ষ ব্যক্তিকে সংগঠিত ক্ষেত্রের জন্য এবং ১ লক্ষ ব্যক্তিকে পরম্পরাগত শিল্পের জন্য প্রশিক্ষণ দেওয়া হবে। প্রকল্প রূপায়ণে খরচ ধরা হয়েছে ১ হাজার ৩০০ কোটি টাকা


    CG/ BD / SB……

    
    
    (Release ID: 1532155) Visitor Counter : 3
    
    
      Read this release in: English