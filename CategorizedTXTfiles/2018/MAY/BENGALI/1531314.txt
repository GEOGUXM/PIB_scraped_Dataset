      মানবসম্পদবিকাশমন্ত্রক

      জয়েন্ট এনট্রান্স মেন পরীক্ষায় জহর নবোদয় বিদ্যালয়ের ছাত্রছাত্রীদের ব্যাপক সাফল্য
      Posted On: 04 MAY 2018 2:35PM by PIB Kolkata


    নয়াদিল্লি, ০৩ মে , ২০১৮


    ২০১৮-র জয়েন্ট এনট্রান্স মেন (জেইই) পরীক্ষায় জহর নবোদয় বিদ্যালয়ের ছাত্রছাত্রীরা ব্যাপক সাফল্য পেয়েছেন। বিজ্ঞান, প্রযুক্তি ও কারিগরি শিক্ষার ক্ষেত্রে দেশের অগ্রণী প্রতিষ্ঠান যেমন- আইআইটি, এনআইটিগুলিতে ভর্তির জন্য এই পরীক্ষা নেওয়া হয়। বৃহস্পতিবার এক ট্যুইট বার্তায় কেন্দ্রীয় মানব সম্পদ উন্নয়ন মন্ত্রী শ্রী প্রকাশ জাভড়েকর বলেছেন, এবছর নবোদয় বিদ্যালয়ের ৪ হাজার ৩শো ৬০ জন গ্রামাঞ্চলের ছাত্রছাত্রী জেইই পরীক্ষায় উত্তীর্ণ হয়েছেন। গতবছর এই সংখ্যা ছিল ৩ হাজার ৬শো ৫৩। ছাত্রছাত্রীদের সংখ্যার দিক থেকে এবছর নবোদয় বিদ্যালয়ের সাফল্য ২২ শতাংশ বেড়েছে। সকল ছাত্রছাত্রীদের অভিনন্দন জানিয়ে মন্ত্রী বলেন, গুণগতমানের শিক্ষার ক্ষেত্রে সরকারের অগ্রাধিকারের প্রতিফলন ঘটেছে এই সাফল্যে।


    এবছর নবোদয় বিদ্যালয়ের ১১ হাজার ৬শো ৫৩ জন ছাত্রছাত্রী জেইই মেন পরীক্ষায় অংশ নেন। এদের মধ্যে ৪ হাজার ৩শো ৬০ জন ছাত্রছাত্রী অ্যাডভান্স বা পরবর্তী পরীক্ষায় বসার জন্য উত্তীর্ণ হয়েছেন।


    উল্লেখ করা যেতে পারে, তামিলনাড়ু বাদে সারা দেশে ৬২৫টি জহর নবোদয় বিদ্যালয় চালু হয়েছে। এই বিদ্যালয়ের ছাত্রছাত্রীদের শিক্ষা ও তাদের থাকা-খাওয়ার পুরো খরচ কেন্দ্রীয় সরকার বহন করে থাকে। জেইই মেন পরীক্ষায় উত্তীর্ণ নবোদয় বিদ্যালয়ের ছাত্রছাত্রীদের সংখ্যা অন্যান্য বিদ্যালয়ের তুলনায় অনেক এগিয়ে।


    CG/BD /NS/…

    
    
    (Release ID: 1531314) Visitor Counter : 5
    
    
      Read this release in: English