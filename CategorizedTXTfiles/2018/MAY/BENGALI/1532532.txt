      কেন্দ্রীয়মন্ত্রিসভা

      কেন্দ্রীয় রাষ্ট্রায়ত্ত সংস্থাগুলির বাণিজ্যিক বিরোধ নিষ্পত্তি ব্যবস্থা শক্তিশালী করার সিদ্ধান্ত কেন্দ্রীয় মন্ত্রিসভায় অনুমোদিত
      Posted On: 17 MAY 2018 12:41PM by PIB Kolkata


    নয়াদিল্লি , ১ ৬ মে, ২০১ ৮


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে কেন্দ্রীয় রাষ্ট্রায়ত্ত সংস্থাগুলির বাণিজ্যিক বিরোধ নিষ্পত্তি ব্যবস্থা এবং সংশ্লিষ্ট সংস্থাগুলির সঙ্গে বিভিন্ন সরকারি বিভাগ ও সংগঠনের মধ্যেকার বাণিজ্যিক বিরোধ নিষ্পত্তি ব্যবস্থাকে শক্তিশালী করার সিদ্ধান্ত অনুমোদিত হয়েছে। সচিবদের কমিটির সুপারিশের ভিত্তিতে এই সিদ্ধান্ত নেওয়া হয়েছে। এরফলে, কেন্দ্রীয় রাষ্ট্রায়ত্ত সংস্থাগুলির মধ্যে বাণিজ্যিক বিরোধ দ্রুত নিষ্পত্তিকল্পে একটি প্রাতিষ্ঠানিক ব্যবস্থা গড়ে তোলা হবে এবং আদালতের কাছে না গিয়েই এগুলি মিটিয়ে ফেলা সম্ভব হবে।


    রেল, আয়কর, আমদানি ও রপ্তানি শুল্ক সংক্রান্ত বিভাগের বিরোধগুলি বাদে কেন্দ্রীয় রাষ্ট্রায়ত্ত সংস্থাগুলির মধ্যেকার এবং সংশ্লিষ্ট সংস্থার সঙ্গে সরকারি দপ্তর ও সংগঠনের বাণিজ্যিক বিরোধ, আদালতে না গিয়েই মিটিয়ে ফেলার জন্য একটি দ্বিস্তরীয় ব্যবস্থা গড়ে তোলা হবে। অবশ্য, প্রচলিত স্থায়ী সালিশি ব্যবস্থার সঙ্গে নতুন এই দ্বিস্তরীয় ব্যবস্থাটি যুক্ত হবে।


    প্রথম পর্যায়ে যে কোনও বাণিজ্যিক বিরোধ বিভিন্ন প্রশাসনিক মন্ত্রক ও বিভাগের সচিবদের কমিটির কাছে পাঠানো হবে। এই কমিটির কাছে বিবদমান দুটি দপ্তর/মন্ত্রকের আর্থিক উপদেষ্টারা এই বিবাদ বিষয়ে তাঁদের মন্ত্রকের পক্ষে বক্তব্য জানাবেন। কোন্‌ কোন্‌ বিবাদের ক্ষেত্রে কোন্‌ মন্ত্রকের বা বিভাগের সচিব বা আর্থিক উপদেষ্টারা সংশ্লিষ্ট কমিটির কাছে বক্তব্য রাখবেন, সে বিষয়েও একটি নীতি-নির্দেশিকা স্থির করা হয়েছে।


    প্রথম পর্যায়ে আলাপ-আলোচনার মাধ্যমে বিবাদ নিষ্পত্তি না হলে দ্বিতীয় স্তরে এই বিবাদটি ক্যাবিনেট সচিবের কাছে পাঠানো হবে এবং তাঁর সিদ্ধান্তই চূড়ান্ত বলে সংশ্লিষ্ট সকল পক্ষকে মেনে নিতে হবে। দ্রুত বিবাদ নিষ্পত্তির জন্য প্রথম পর্যায়ের ব্যবস্থায় সালিশি বা আলোচনার মাধ্যমে বিবাদ মেটানোর জন্য তিন মাস সময়সীমা থাকবে। সমস্ত কেন্দ্রীয় রাষ্ট্রায়ত্ত সংস্থার কাছে খুব শীঘ্রই তাঁদের সংশ্লিষ্ট প্রশাসনিক মন্ত্রক/বিভাগ এবং রাজ্য সরকার ও কেন্দ্রশাসিত অঞ্চলগুলির সরকারের কাছে এ বিষয়ে একটি বিস্তারিত নীতি-নির্দেশিকা পাঠানো হবে। নতুন এই ব্যবস্থা সমতার ভিত্তিতে বাণিজ্যিক বিরোধ মেটানোর ক্ষেত্রে এবং আদালতে গিয়ে এই ধরণের বিরোধ মেটানোর জন্য মামলা-মকদ্দমার সংখ্যা হ্রাস করবে এবং সরকারি অর্থের অপব্যয় কমাবে।


    CG/PB/SB…

    
    
    (Release ID: 1532532) Visitor Counter : 2
    
    
      Read this release in: English