      নারীওশিশুবিকাশমন্ত্রক

      যৌন হয়রানির শিকার অল্প বয়সী ছেলেদের কাছেও সময় মতো ক্ষতি পূরণের অর্থ পৌঁছে দেওয়ার জন্য রাজ্যগুলির কাছে আর্জি জানালেন শ্রীমতী মানেকা সঞ্জয় গান্ধী
      Posted On: 31 MAY 2018 2:03PM by PIB Kolkata


    নয়াদিল্লি , ৩০ মে, ২০১ ৮


    যৌন হয়রানির শিকার হয়েছে এই ধরণের অল্প বয়সী ছেলেদেরও সংশ্লিষ্ট ক্ষতি পূরণ দান কর্মসূচি বা তহবিলের আওতায় নিয়ে আসার জন্য সবকটি রাজ্য ও কেন্দ্রশাসিত অঞ্চলের মুখ্যমন্ত্রীদের কাছে চিঠি পাঠিয়েছেন কেন্দ্রীয় নারী ও শিশু বিকাশ মন্ত্রী শ্রীমতী মানেকা সঞ্জয় গান্ধী। ঐ চিঠিতে অন্তর্বর্তীকালীন সহায়তা সহ ক্ষতি পূরণের অর্থ সঠিক সময়ে পৌঁছে দেওয়ার জন্য অনুরোধ জানিয়েছেন তিনি।


    কেন্দ্রীয় মন্ত্রী তাঁর চিঠিতে উল্লেখ করেছেন যে, পস্‌কো আইনে লিঙ্গভেদ বা বৈষম্যের কোনও স্থান নেই। ছেলে ও মেয়ে উভয়েরই স্বার্থ রক্ষার সংস্থান রয়েছে এই বিশেষ আইনটিতে। শ্রীমতী মানেকা সঞ্জয় গান্ধী আরও উল্লেখ করেছেন যে, এনসিপিসিআর পরিসংখ্যান অনুযায়ী ৩১টি রাজ্য যদিও ২০১২-র পস্‌কো আইনের আওতায় ৭ নম্বর নিয়মনীতি অনুসারে ক্ষতি পূরণ দানের বিষয়টি বিজ্ঞাপিত করেছে, তা সত্ত্বেও বাস্তবে ক্ষতি পূরণদানের বিষয়টি কিন্তু সমতা রক্ষা করে চলেনি এবং এ সম্পর্কিত কাজকর্মও মোটেই সন্তোষজনক নয়।


    যৌন হয়রানির শিকার শিশুদের অন্তর্বর্তীকালীন ক্ষতি পূরণ বা সহায়তাদানের ক্ষেত্রে কয়েকটি রাজ্য ঠিক মতো কাজ করছে না বলেও শ্রীমতী মানেকা সঞ্জয় গান্ধী উল্লেখ করেছেন তাঁর ঐ চিঠিতে। অথচ, তাৎক্ষণিক চিকিৎসা এবং ত্রাণ ও পুনর্বাসনের কাজে অন্তর্বর্তী ক্ষতি পূরণদান একান্ত জরুরি। বিশেষত, যৌন হয়রানির শিকার অল্প বয়সী ছেলেদের ক্ষতি পূরণদানের বিষয়টি বিশেষ অবহেলার চোখে দেখা হচ্ছে বলে অভিযোগ জানিয়েছেন তিনি।


    CG/SKD/SB……

    
    
    (Release ID: 1533962) Visitor Counter : 3
    
    
      Read this release in: English