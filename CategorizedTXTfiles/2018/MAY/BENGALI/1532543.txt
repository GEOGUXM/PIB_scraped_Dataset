      মন্ত্রিসভারঅর্থনৈতিকবিষয়সংক্রান্তকমিটি

      অণু সেচ প্রকল্প গড়ে তুলতে পাঁচ হাজার কোটি টাকার তহবিল গঠনের প্রস্তাবে সম্মতি কেন্দ্রীয় মন্ত্রিসভার
      Posted On: 17 MAY 2018 12:51PM by PIB Kolkata


    নয়াদিল্লি, ১৬ মে, ২০১৮


    ‘প্রধানমন্ত্রী কৃষি সিচাঁই যোজনা’র আওতায় একটি বিশেষ উদ্দেশ্যসাধক অণু সেচ প্রকল্প গড়ে তুলতে প্রাথমিক পর্যায়ে ৫ হাজার কোটি টাকা অনুমোদনের একটি প্রস্তাবে সম্মতি দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির এক বৈঠকে ন্যাবার্ডের আর্থিক সহায়তাক্রমে এই বিশেষ সেচ প্রকল্প রূপায়ণের বিষয়টি অনুমোদন লাভ করে। বৈঠকে স্থির হয়েছে যে মোট ৫ হাজার কোটি টাকা তহবিলের মধ্যে ২ হাজার কোটি টাকা ব্যয় করা ২০১৮-১৯ অর্থ বছরে। বাকি ৩ হাজার কোটি টাকা প্রকল্প রূপায়ণের কাজে ব্যবহার করা হবে পরবর্তী অর্থ বছরে অর্থাৎ, ২০১৯-২০ সালে। ন্যাবার্ডের কাছ থেকে পাওয়া এই ঋণ সহায়তা সাত বছরে পরিশোধযোগ্য। তবে, ঋণ মিটিয়ে দেওয়ার কাজে আরও দু’বছর অতিরিক্ত সময় পাওয়া যাবে। ঋণ পরিশোধের জন্য ন্যাবার্ডকে সুদবাবদ সরকারের পক্ষ থেকে প্রায় ৭৫০ কোটি টাকা মিটিয়ে দিতে হবে বলে হিসাব করা হয়েছে।


    অণু সেচ প্রকল্প তহবিলের অর্থে ‘প্রধানমন্ত্রী কৃষি সিচাঁই যোজনা’র ‘বিন্দুপ্রতি অধিকতর ফলন’ কর্মসূচিটি নির্দিষ্ট মেয়াদের মধ্যে সাফল্যের সঙ্গেই বাস্তবায়িত হবে বলে মনে করা হচ্ছে। তহবিলের অর্থে রাজ্যগুলিও তাদের সহায়সম্পদগুলিকে অণু সেচ সম্প্রসারণের কাজে ব্যবহারের সুযোগ পাবে।


    CG/SKD/DM/…

    
    
    (Release ID: 1532543) Visitor Counter : 3