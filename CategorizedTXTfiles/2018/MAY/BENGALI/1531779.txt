      নীতিআয়োগ

      অটল টিঙ্কারিং ম্যারাথন-এর মাধ্যমে সেরা ৩০টি উদ্ভাবন প্রচেষ্টাকে পুরস্কৃত করার সিদ্ধান্ত
      Posted On: 10 MAY 2018 2:46PM by PIB Kolkata


    নয়াদিল্লি, ৯ মে, ২০১৮


    ছাত্রছাত্রীদের মধ্যে সেরা উদ্ভাবন প্রতিভা খুঁজে বের করতে নীতি আয়োগের ‘অটল উদ্ভাবন মিশন’-এর আওতায় যে ‘অটল টিঙ্কারিং ল্যাব্‌স’ কর্মসূচি রূপায়িত হচ্ছে, তারই অঙ্গ হিসাবেবিশুদ্ধ জ্বালানি, জলসম্পদ, বর্জ্য ব্যবস্থাপনা, স্বাস্থ্য পরিচর্যা, কৃষি প্রযুক্তি তথা উন্নত পরিবহণ ব্যবস্থার ওপর ছ’মাস ধরে জাতীয় পর্যায়ে ‘অটল টিঙ্কারিং ম্যারাথন’-এর আয়োজন করা হয়। এর মধ্য থেকে যে ৬৫০টি উদ্ভাবন প্রচেষ্টার হদিশ পাওয়া যায়, তার মধ্যে মৌলিক গুনাবলীবিশিষ্ট ১০০টিকে বেছে নেওয়া হয় উদ্ভাবনের চমৎকারিত্ব এবং কাজকর্মে ব্যবহারের উপযোগের ভিত্তিতে।সংশ্লিষ্ট ১০০টিদলকে আরও এক মাস সময় দেওয়া হয় তাদের উদ্ভাবনগুলিকে আরও উন্নত করে তোলার মাধ্যমে নতুন করে উপস্থাপনার জন্য। শিক্ষা ও শিল্প জগতের বিশিষ্ট ব্যক্তিদের নিয়ে গঠিত এক বিচারকমণ্ডলীর সিদ্ধান্তের ভিত্তিতেশীর্ষস্থানীয় ৩০টি আবিষ্কারকে বেছে নেওয়া হয়। দেশের ২০টি রাজ্য ও কেন্দ্রশাসিত অঞ্চল থেকে এগুলি চিহ্নিত করা হয় । বিশেষ উদ্ভাবনী প্রতিভাগুলিকে পুরস্কৃত করার কথা ঘোষণা করবেন নীতি আয়োগের ভাইস চেয়ারম্যান শ্রী রাজীব কুমার।


    CG/SKD/DM/…

    
    
    (Release ID: 1531779) Visitor Counter : 3
    
    
      Read this release in: English