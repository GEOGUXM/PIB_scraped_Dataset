      দক্ষতাউন্নয়নওশিল্পোদ্যোগমন্ত্রক

      মানুষের সাধারণ ও স্বাভাবিক দক্ষতার ব্যবহারিক স্বীকৃতিদানের ওপর জোর দিলেন শ্রী ধর্মেন্দ্র প্রধান
      Posted On: 08 MAY 2018 1:30PM by PIB Kolkata


    নয়াদিল্লি , ০৭ মে, ২০১ ৮


    দক্ষতা বিকাশ কর্মসূচির আওতায় মানুষের আবহমানকালের সাধারণ ও স্বাভাবিক দক্ষতাকে ব্যবহারিক দিক থেকে স্বীকৃতি দেওয়া প্রয়োজন। দেশ ও দেশবাসীর কল্যাণে তথা অর্থনৈতিক অগ্রগতির লক্ষ্যে এই সমস্ত দক্ষতার যথাযথ বিকাশে প্রশিক্ষণ দেওয়ারও প্রয়োজন রয়েছে।


    আজ ‘ওড়িশা দক্ষতা সম্মেলন’-এর উদ্বোধনী পর্বে ভাষণদানকালে এই মন্তব্য করেন কেন্দ্রীয় দক্ষতা বিকাশ ও শিল্পোদ্যোগ তথা পেট্রোলিয়াম ও প্রাকৃতিক গ্যাস বিষয়ক মন্ত্রী শ্রী ধর্মেন্দ্র প্রধান। তিনি বলেন, বৈদেশিক বিনিয়োগের ক্ষেত্রে একটি পছন্দের স্থান হিসাবে নিজেকে তুলে ধরতে পেরেছে এই রাজ্যটি। এখানে রয়েছে এক সুদীর্ঘ উপকূলরেখা এবং অফুরন্ত প্রাকৃতিক সহায়সম্পদ। তাছাড়াও, ওড়িশার রয়েছে এক সমৃদ্ধ ঐতিহ্য ও সংস্কৃতি। হস্তশিল্প, হস্ত চালিত তাঁত এবং মন্দির স্থাপত্যের জন্য খুবই সুপরিচিত এই রাজ্যটি।


    শ্রী ধর্মেন্দ্র প্রধান বলেন, দক্ষতা বিকাশের বিষয়টি একটি জাতীয় কর্মসূচি। কিন্তু তা সত্ত্বেও এই কর্মসূচিকে এগিয়ে নিয়ে যাওয়ার ক্ষেত্রে ওড়িশা এ পর্যন্ত স্বতন্ত্রভাবে চেষ্টাও চালিয়ে গেছে। কিন্তু এখন থেকে আমাদের প্রচেষ্টা হবে রাজ্যের এই প্রচেষ্টার সঙ্গে জাতীয় পর্যায়ের উদ্যোগের মেল-বন্ধনকে সম্ভব করে তোলা। কারণ, আমাদের মূল লক্ষ্যই হ’ল দক্ষতার সার্বিক বিকাশ।


    প্রসঙ্গত উল্লেখ্য, প্রধানমন্ত্রীর ‘সবকা সাথ, সবকা বিকাশ’ চিন্তাভাবনার সঙ্গে সাযুজ্য রেখে কেন্দ্রীয় শিল্পোদ্যোগ ও দক্ষতা বিকাশ মন্ত্রক ভুবনেশ্বরের অদূরে জাতনি’তে দু’দিনের এই সম্মেলনের আয়োজন করে। ১০০-রও বেশি বিশেষজ্ঞ, শিল্প প্রতিনিধি, শিক্ষাবিদ এবং পেশাদার ব্যক্তিরা যোগ দেন সেখানে ।


    CG/ S KD / SB……

    
    
    (Release ID: 1531576) Visitor Counter : 2
    
    
      Read this release in: English