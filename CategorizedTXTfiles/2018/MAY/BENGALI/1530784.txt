      তথ্যওসম্প্রচারমন্ত্রক

      উন্নয়নমূলক সাংবাদিকতায় ভারতীয় বংশোদ্ভূত যে সব ব্যক্তি অসাধারণ কাজ করেছেন তাঁদের জন্য দীনদয়াল উপাধ্যায় স্কলারশিপ ঘোষণা
      Posted On: 01 MAY 2018 12:57PM by PIB Kolkata


    নয়াদিল্লি, ২৭ এপ্রিল, ২০১৮


    তথ্য ও সম্প্রচার মন্ত্রী শ্রীমতী স্মৃতি জুবিন ইরানি আজ নতুন দিল্লিতে ইন্ডিয়ান ইনস্টিটিউট অফ মাস কমিউনিকেশন (আইআইএমসি)-তে উন্নয়নমূলক সাংবাদিকতা পাঠ্যক্রমের ৬৯তম সমাপ্তি অনুষ্ঠানে ভাষণ দিয়েছেন। এই সময় মন্ত্রী দীনদয়াল উপাধ্যায়ের স্মরণে উন্নয়নমূলক সাংবাদিকতায় ভারতীয় বংশোদ্ভূত যে সব ব্যক্তি অসাধারণ কাজ করেছেন, তাঁদের জন্য ২৫ হাজার টাকা করে একটি স্কলারশিপের ঘোষণা করেন। তিনি এই অনুষ্ঠানে ১৬টি দেশের ২৫ জন উন্নয়নমূলক সাংবাদিকতার ছাত্রছাত্রীকে সার্টিফিকেট প্রদান করেন। এই উপলক্ষে তিনি আইআইএমসি ক্যাম্পাসে ন্যাশনাল মিডিয়া ফ্যাকাল্টি ডেভেলপমেন্ট সেন্টারের উদ্বোধন করেন। তিনি, ‘ইকো’ নিউজ লেটার, সমাচার মাধ্যমে এবং কমিউনিনিকেটর ম্যাগাজিনও প্রকাশ করেন।


    অনুষ্ঠানে তাঁর ভাষণে বলেন যে, ১৬টি দেশের সাংবাদিকদের এক ছাতার তলায় জমায়েতের এই অনুষ্ঠানে আসতে পেরে তিনি সম্মানিত বোধ করছেন। তিনি বলেন, মানুষকে সর্বদাই নতুন নতুন বিষয়ে শিক্ষা নিতে হবে। মন্ত্রী বলেন, উন্নয়নমূলক সাংবাদিকতা হচ্ছে এমন এক বিষয়, যার ওপর আরও বেশি করে জোর দেওয়া উচিৎ।


    আইআইএমসি-কে তাদের ম্যাগাজিনটি নিয়মিত প্রকাশ করার জন্য প্রশংসা করে তিনি বলেন, যোগাযোগের ক্ষেত্রে আইআইএমসি-র বিশ্বব্যাপী পরিচিতি রয়েছে। তিনি, তৃণমূলস্তরে যোগাযোগের ওপর জোর দেন। তাঁর ভাষণে মন্ত্রী জানান, একজন ভারতীয় গড়ে প্রতিদিন ২০০ মিনিট করে মোবাইল অ্যাপ-এর পিছনে ব্যয় করেন এবং আমাদের দেশের ৬৫ শতাংশের বেশি ভিডিও গ্রামাঞ্চলের মানুষের মধ্যেই প্রচারিত হয়। এই পরিমাণ আগামীদিনে আরও বাড়বে বলে তিনি জানান। এই পরিপ্রেক্ষিতে গণমাধ্যম এবং বিনোদন শিল্পকে গ্রাহকদের জন্য নিত্যনতুন বিষয়ের অনুষ্ঠান উপহার দেওয়ার জন্য চিন্তাভাবনা করা উচিৎ বলে তিনি অভিমত প্রকাশ করেন।


    শ্রীমতী ইরানি আরও বলেন, একটা সময় ছিল যখন সাংবাদিকতার মূল বয়ানের ক্ষেত্রে সম্পাদকদেরই শেষ কথা বলার অধিকার ছিল। সেই দিন এখন পরিবর্তন হয়েছে। বর্তমানে গ্রাহকরাও সাংবাদিকতার বয়ান কেমন হবে, সে বিষয়ে সিদ্ধান্ত নিতে পারেন এবং তাঁরা তথ্যের উৎস বিষয়েও জানতে চান। তথ্য বিষ্ফোরণের এই যুগে অনেকেই গুগ্‌ল থেকে সব ধরণের তথ্য সংগ্রহ করতে পারেন। তাই, আমাদের মূলানুগ থাকা এবং সঠিক তথ্য পরিবেশন


    বিশেষভাবে জরুরি।


    আইআইএমসি-র মহানির্দেশক শ্রী কে জি সুরেশ বলেন যে, এই সংস্থার পক্ষ থেকে এখনও পর্যন্ত ১২৭টি দেশের ছাত্রছাত্রীদের উন্নয়নমূলক সাংবাদিকতা পাঠ্যক্রমে প্রশিক্ষণ দেওয়া হয়েছে। এ থেকেই এই পাঠ্যক্রমের গুরুত্ব বোঝা যায়।আইআইএমসি-কে এশিয়ার প্রাচীনতম গণমাধ্যম গবেষণা কেন্দ্র হিসাবে বর্ণনা করে তিনি বলেন, এই সংস্থাকে যোগাযোগের হাব এবং চিন্তাকেন্দ্র হিসাবে কাজ করতে হবে। উন্নয়নমূলক সাংবাদিকতাকে তিনি দক্ষিণ-দক্ষিণ সহযোগিতার এক প্রতীক হিসাবে বর্ণনা করেন এবং বলেন এখান থেকে প্রশিক্ষণপ্রাপ্ত সাংবাদিকরা ভারতের বেসরকারি দূত হিসাবে কাজ করেন।


    CG/PB/DM/…

    
    
    (Release ID: 1530784) Visitor Counter : 5