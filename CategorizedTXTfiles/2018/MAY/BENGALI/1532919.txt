      পেট্রোলিয়ামওপ্রাকৃতিকগ্যাসমন্ত্রক

      কেন্দ্রীয় পেট্রোলিয়াম ও প্রাকৃতিক গ্যাস মন্ত্রীর সঙ্গে সৌদি তেলমন্ত্রীর টেলিফোনে কথা
      Posted On: 21 MAY 2018 2:46PM by PIB Kolkata


    নয়াদিল্লি, ১৮ মে, ২০১৮


    দুই দেশের মধ্যে যৌথ সহযোগিতার নানা দিক নিয়ে বিশেষ করে, তেল বাজারের বর্তমান পরিস্থিতি সম্পর্কে আলোচনা করতে সৌদি আরবের শক্তি, শিল্প ও খনিজ সম্পদ মন্ত্রী খালিদ আল-ফালিহ আজ শুক্রবার কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধানের সঙ্গে টেলিফোনে কথা বলেন। ওপেক গোষ্ঠীভুক্ত ও গোষ্ঠী বহির্ভুত প্রধান তেল উৎপাদনকারী দেশগুলির মন্ত্রীদের সঙ্গে তাঁর আলাপ-আলোচনার বিষয়ে শ্রী আল-ফালিহ বিস্তারিতভাবে শ্রী প্রধানকে জানান।


    পেট্রোপণ্যের ক্রমবর্ধমান মূল্যবৃদ্ধি এবং এর ফলে ভারতীয় অর্থনীতি ও গ্রাহকদের মনে নেতিবাচক প্রভাব সম্পর্কে শ্রী প্রধান উদ্বেগ প্রকাশ করেন। পেট্রোপণ্যের মূল্য স্থিতিশীল রাখার ওপর তিনি জোর দেন। ভারতকে ধারাবাহিকভাবে তেল সরবরাহের ব্যাপারে তাঁর প্রতিশ্রুতির কথা পুনরায় উল্লেখ করে শ্রী আল-ফালিহ জানান, ভারতে তেলের সম্ভাব্য ঘাটতি এড়াতে পর্যাপ্ত পরিমাণে যোগান সুনিশ্চিত করা হবে। এ ব্যাপারে তাঁর দেশ ও অন্যান্য উৎপাদনকারী দেশগুলি এগিয়ে আসবে যাতে ভারতে তেলের ন্যায্য দাম বজায় থাকে।


    CG/BD/DM/….

    
    
    (Release ID: 1532919) Visitor Counter : 1
    
    
      Read this release in: English