      পরিবেশওঅরণ্যমন্ত্রক

      পশ্চিমবঙ্গের হুগলি নদীর তটবর্তী অঞ্চল এবং বকখালি ও তাজপুর সমুদ্রসৈকতকে দূষণমুক্ত করে তুলতে বিশেষ উদ্যোগ
      Posted On: 18 MAY 2018 10:56AM by PIB Kolkata


    নয়াদিল্লি, ১৭ মে, ২০১৮


    দেশের বিভিন্ন সমুদ্রসৈকত, নদী তটবর্তী এলাকা এবং হ্রদ ও জলাশয়গুলিকে দূষণমুক্তকরতে এক বিশেষ উদ্যোগ গ্রহণ করেছে কেন্দ্রীয় পরিবেশ, অরণ্য ও জলবায়ু মন্ত্রক। এই লক্ষ্যে ১৯টি টিম গঠন করা হয়েছে। দেশের ন’টি উপকূলবর্তী রাজ্যের ২৪টি সমুদ্রসৈকত এবং ১৯টি রাজ্যের ২৪টি নদী তটবর্তী অঞ্চলকে দূষণমুক্ত করে তোলা হচ্ছে বিশ্ব পরিবেশ দিবস, ২০১৮ উদযাপনের একটি অঙ্গ হিসাবে। এছাড়াও, দিল্লির যমুনা তটবর্তী অঞ্চলকে দূষণমুক্ত করতে এক বিশেষ অভিযান চালানোরও সিদ্ধান্তনেওয়া হয়েছে। দূষণমুক্তির তালিকাভুক্ত প্রতিটি হ্রদ, সৈকত এলাকা এবং নদী তটবর্তী অঞ্চলের জন্য সংস্থান রাখা হয়েছে১০ লক্ষ টাকা। পুরাতাত্ত্বিক দিক থেকে গুরুত্বপূর্ণ এলাকা ও অঞ্চলগুলিতেও এই অভিযান চালানো হবে । এ মাসের ১৫ তারিখে শুরু হওয়া এই অভিযান শেষ হবে আগামী ৫ই জুন ।


    দূষণমুক্তি কর্মসূচির আওতায় রয়েছে পশ্চিমবঙ্গের হুগলি নদী এবং বকখালি ও তাজপুর – এই দুটি সমুদ্রসৈকত ।


    প্রসঙ্গত উল্লেখ্য যে কেন্দ্রীয় পরিবেশ, অরণ্য ও জলবায়ু মন্ত্রী ডঃ হর্ষ বর্ধন দেশের স্কুলগুলিকে প্লাস্টিকমুক্ত করতে প্রিন্সিপালদের কাছে ইতিমধ্যেই এক চিঠি পাঠিয়েছেন । কোন স্কুলেই যাতে জমা প্লাস্টিকের আবর্জনা থেকে দূষণ ছড়াতে না পারে, তা নিশ্চিত করতে মন্ত্রকের পক্ষ থেকে বিশেষ উদ্যোগ গ্রহণ করা হয়েছে। বিশ্ব পরিবেশ দিবস উপলক্ষে দেশব্যাপী বিভিন্ন অনুষ্ঠান ও কর্মসূচির মধ্যে রয়েছে – নয়াদিল্লির বিজ্ঞান ভবনে এক বিশেষ অনুষ্ঠান এবং রাজপথে এক বিশেষ প্রদর্শনী। রাজ্য পর্যায়েও ঐদিন বিভিন্ন অনুষ্ঠান ও কর্মসূচির আয়োজন করা হয়েছে।


    CG/SKD/DM/…

    
    
    (Release ID: 1532696) Visitor Counter : 15
    
    
      Read this release in: English