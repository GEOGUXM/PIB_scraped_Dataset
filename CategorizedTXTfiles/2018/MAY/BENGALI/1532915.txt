      আবাসনএবংশহরাঞ্চলেরদারিদ্র্যদূরীকরণমন্ত্রক

      অব্যবহারিক ক্ষেত্রের চ্যালেঞ্জ ও সমস্যা সম্পর্কে আয়োজিত এক কর্মশালায় শহরাঞ্চলের দরিদ্রদের জীবিকার্জনের সুস্থ পরিবেশের ওপর জোর দিলেন শ্রী হরদীপ এস পুরী
      Posted On: 21 MAY 2018 2:41PM by PIB Kolkata


    নয়াদিল্লি, ১৮ মে, ২০১৮


    শহরাঞ্চলে জীবিকার্জন সম্পর্কিত জাতীয় কর্মসূচি এনইউএলএম-এর মূল লক্ষ্য হল দারিদ্র্য লাঘব করার জন্য প্রচেষ্টা চালিয়ে যাওয়া এবং দরিদ্র শহরবাসীর জন্য স্বনির্ভর কর্মসংস্থানের ব্যবস্থা করা। সেইসঙ্গে, দক্ষতা অর্জনের মাধ্যমে তাঁরা যাতে অন্যান্য ক্ষেত্রেও কর্মসংস্থানের সুযোগ লাভ করতে পারেন, তা নিশ্চিত করাও এই কর্মসূচির আরেকটি উদ্দেশ্য। তবে, অব্যবহারিক অর্থনীতির আরও বেশ কয়েকটি ক্ষেত্রকে এই কর্মসূচির আওতায় বর্তমানে নিয়ে আসা হয়েছে।


    আজ নতুন দিল্লীতে নগরায়ন সম্পর্কিত জাতীয় প্রতিষ্ঠানের (এনআইইউএফ) এক কর্মশালায় একথা জানান কেন্দ্রীয় আবাসন ও নগরায়ন প্রতিমন্ত্রী শ্রী হরদীপ এস পুরী । তিনি বলেন, সামাজিক নিরাপত্তা সুনিশ্চিত করা ছাড়াও বিভিন্ন অব্যবহারিক ক্ষেত্রের মূল পরিকাঠামো তথা জনপরিষেবা উন্নত করে তুলতেও এই ধরণের কর্মসূচি বিশেষভাবে উপযোগী। কারণ, তা দরিদ্র সাধারণ মানুষের দুঃখ-দুর্দশা লাঘব করে কাজের পরিস্থিতিকে আরও উন্নত করে তুলতে পারে ।


    শ্রী পুরী বলেন, রাস্তায় আবর্জনা কুড়িয়ে বেড়ানো ভবঘুরে, ফুটপাথের সাধারণ হকার ও ফেরিওয়ালা, ইটভাটার কর্মী এবং ঘর-গৃহস্থালির কাজে নিযুক্ত পরিচারক ও পরিচারিকারা এই ধরণের অব্যবহারিক ক্ষেত্রগুলির প্রতিনিধি । বর্তমান কর্মশালার মূল উদ্দেশ্য হল এই ধরণের অব্যবহারিক ক্ষেত্রগুলির সমস্যাকে চিহ্নিত করে কাজের পরিবেশ যাতে জীবন ও জীবিকার পক্ষে উপযোগী হয়ে উঠতে পারে, তার দিশা খুঁজে বের করা। অব্যবহারিক ক্ষেত্রের মহিলাদের সমস্যার ওপর বিশেষ দৃষ্টি দেওয়া হবে এই আলোচনা ও মতবিনিময়ের অনুষ্ঠানে। একইসঙ্গে বিভিন্ন চ্যালেঞ্জ ও উদ্ভাবন প্রচেষ্টা, নগর পরিকল্পনার ভূমিকা এবং ব্যবহারিক ক্ষেত্রের নানা সমস্যা ও সম্ভাবনাও রয়েছে কর্মশালার আলোচ্যসূচির মধ্যে। বিশেষভাবে চেষ্টা করা হবে ভারতে কাজের ভবিষ্যৎ সম্পর্কে একটি নির্দিষ্ট দিশা খুঁজে বের করা।


    এদিনের ভাষণে শ্রী হরদীপ এস পুরী পথে-ঘাটে আবর্জনা কুড়িয়ে বেড়ানো এবং কঠিন বর্জ্য ব্যবস্থাপনার সঙ্গে যুক্ত ব্যক্তিদের সামাজিক অবদানের ওপর বিশেষ গুরুত্ব আরোপ করে বলেন যে নানা ধরণের কঠিন পরিস্থিতিতে অব্যবহারিক ক্ষেত্রের এই ধরণের মানুষদের রুটি-রুজির ব্যবস্থা করতে হয়। এদের মধ্যে আবার অধিকাংশই হলেন মহিলা, যাঁরা অবহেলিত এবং সুযোগ-সুবিধা থেকে বঞ্চিত মানুষদেরই প্রতিনিধি। স্বচ্ছ ভারত মিশনকে সফল করে তোলার কাজে তাঁদের অবদান অনস্বীকার্য বলে মন্তব্য করেন তিনি।


    CG/SKD/DM/….

    
    
    (Release ID: 1532915) Visitor Counter : 6
    
    
      Read this release in: English