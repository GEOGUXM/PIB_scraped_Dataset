      সংখ্যালঘুবিষয়কমন্ত্রক

      প্রধানমন্ত্রী জনবিকাশ কার্যক্রমের আওতায় সমাজ কল্যাণের লক্ষ্যে ওয়াকফ সম্পত্তি ব্যবহারের উদ্যোগ
      Posted On: 08 MAY 2018 1:26PM by PIB Kolkata


    নয়াদিল্লি , ০৭ মে, ২০১ ৮


    কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নকভি বলেছেন যে, প্রধানমন্ত্রী জন বিকাশ কার্যক্রমের আওতায় তাঁর মন্ত্রক সারা দেশে স্কুল-কলেজ, প্রযুক্তি শিক্ষা প্রতিষ্ঠান, দক্ষতা বিকাশ কেন্দ্র, বহু উদ্দেশ্যসাধক সমষ্টি কেন্দ্র ‘ সদ্ভাব মণ্ডপ’, ‘হুনার হাব’, হাসপাতাল, ব্যবসা-বাণিজ্য কেন্দ্র ইত্যাদি গড়ে তুলবে ওয়াকফ সম্পত্তি ব্যবহারের মাধ্যমে। স্বাধীনতা পরবর্তীকালে এই ধরণের উদ্যোগ এই প্রথম বলে জানিয়েছেন তিনি।


    শ্রী নকভি আজ নয়াদিল্লিতে জাতীয় ওয়াকফ সম্মেলনে ভাষণ দিচ্ছিলেন। তিনি প্রসঙ্গত উল্লেখ করেন যে, গত সপ্তাহে কেন্দ্রীয় মন্ত্রিসভার বৈঠকে অনুমোদিত প্রধানমন্ত্রী জনবিকাশ কার্যক্রম কর্মসূচিটিতে ওয়াকফ সম্পত্তির সদ্ব্যবহারের সংস্থান রাখা হয়েছে। সমাজে শিক্ষা তথা আর্থ-সামাজিক ক্ষমতায়নের লক্ষ্যে বিভিন্ন পরিকাঠামো গড়ে তুলতেই এই ব্যবস্থা। এই বিশেষ কর্মসূচির আওতায় নিয়ে আসা হয়েছে দেশের ৩০৮টি জেলা, ৮৭০টি ব্লক, ৩৩১টি শহর এবং হাজার হাজার গ্রামকে। সুতরাং, সমাজের সার্বিক কল্যাণেই ওয়াকফ সম্পত্তি ব্যবহার করা হবে প্রধানমন্ত্রী জনবিকাশ কার্যক্রমের আওতায়। দেশে বর্তমানে নথিভুক্ত ওয়াকফ সম্পত্তি রয়েছে ৫ লক্ষ ৭১ হাজারের কাছাকাছি। ওয়াকফ সম্পত্তিগুলিকে যাতে সমাজের কল্যাণে যথাযথভাবে ব্যবহার করা যায়, তা নিশ্চিত করতে ওয়াকফ আইন ও নিয়ম-নীতিতেও প্রয়োজনীয় পরিবর্তন নিয়ে আসা হবে বলে জানান কেন্দ্রীয় সংখ্যালঘু বিষয়ক মন্ত্রী।


    CG/ S KD / SB…

    
    
    (Release ID: 1531575) Visitor Counter : 5
    
    
      Read this release in: English