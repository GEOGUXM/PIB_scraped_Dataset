      পর্যটনমন্ত্রক

      অতুল্য ভারত সংক্রান্ত ৩৬০ ডিগ্রি ভার্চ্যুয়াল ভিডিও প্রকাশ
      Posted On: 01 MAY 2018 12:47PM by PIB Kolkata


    নয়াদিল্লি , ২৭ এপ্রিল, ২০১ ৮


    কেন্দ্রীয় পর্যটন মন্ত্রক ইন্টারনেট পরিষেবা প্রদানকারী সংস্থা গুগল ইন্ডিয়ার সহযোগিতায় ‘অতুল্য ভারত’ সংক্রান্ত একটি ৩৬০ ডিগ্রি ভার্চ্যুয়াল রিয়ালিটি ভিডিও প্রকাশ করেছে। এই উপলক্ষে, বৃহস্পতিবার নতুন দিল্লিতে এক অনুষ্ঠানে কেন্দ্রীয় পর্যটন প্রতিমন্ত্রী শ্রী কে জে আলফোন্স বলেন, ভারত এমন এক পর্যটন-বান্ধব গন্তব্য, যেখানে জলবায়ু, ভৌগোলিক পরিবেশ, সংস্কৃতি, শিল্প, সাহিত্য ও সুস্বাদু খাদ্যের নানান সম্ভার রয়েছে। দেশ-বিদেশের পর্যটকদের কাছে ভারতের সমৃদ্ধ ঐতিহ্য তুলে ধরতে কেন্দ্রীয় সরকার সচেষ্ট রয়েছে। এই লক্ষ্যকে সামনে রেখেই গুগল-এর সঙ্গে অংশীদারিত্ব গড়ে তুলে বিশ্বের শ্রোতা-দর্শকদের কাছে ভারতের এমন অভিনব রূপ তুলে ধরা হয়েছে, যা আগে কখনও দেখা যায়নি। তিনি আরও বলেন, ৩৬০ ডিগ্রি এই ভার্চ্যুয়াল রিয়েলিটি ভিডিও-র ফলে ভারতে আগত পর্যটকদের সংখ্যা বৃদ্ধি পাবে। ভিডিও-টিতে হাম্পি, গোয়া, দিল্লি, অমৃতসরের মতো জায়গাগুলিকে তুলে ধরা হয়েছে। অতুল্য ভারত সংক্রান্ত আরও ভিডিও দেখা যাবে https://g.co/incredibleindia ওয়েবসাইটে।


    অনুষ্ঠানে পর্যতন সচিব শ্রীমতী রেশমি ভার্মা সহ মন্ত্রকের উচ্চ পদস্থ আধিকারিক ও গুগল ইন্ডিয়ার প্রতিনিধিরা উপস্থিত ছিলেন।


    CG/BD/SB…

    
    
    (Release ID: 1530771) Visitor Counter : 2