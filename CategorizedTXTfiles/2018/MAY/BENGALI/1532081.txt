      উপ-রাষ্ট্রপতিরসচিবালয়

      ল্যাটিন আমেরিকার তিন দেশের সঙ্গে ভারতের উচ্চপর্যায়ে যোগাযোগের ঘাটতি তার এই সফর দূর করবে : উপরাষ্ট্রপতি
      উপরাষ্ট্রপতি

      Posted On: 14 MAY 2018 6:57PM by PIB Kolkata

    ল্যাটিন আমেরিকার তিন দেশে তাঁর সফর পারস্পরিক স্বার্থে দ্বি-পাক্ষিক বাণিজ্য ও বিনিয়োগের উন্নতিতে সহায়ক বলে অভিমত প্রকাশ করলেন উপরাষ্ট্রপতি শ্রী এম. ভেঙ্কাইয়া নাইডু। এই সফরের ফলে ঐ তিন দেশের সঙ্গে ভারতের উচ্চপর্যায়ে যোগাযোগের ক্ষেত্রে যে ঘাটতি ছিল তাও দূর বলে শ্রী নাইডুর অভিমত। ল্যাটিন আমেরিকার তিন দেশ- গুয়াতেমালা, পানামা ও পেরুতে সপ্তাহব্যাপি সফর শেষ করে দিল্লি ফেরার আগে জার্মানীর ফ্রাঙ্কফোর্টে সাংবাদিকদের মুখোমুখি হয়ে উপরাষ্ট্রপতি এ কথা বলেন।


    শ্রী নাইডু আরও বলেন, বিশ্বের সুনির্দিষ্ট কয়েকটি দেশ ও অঞ্চলে ভারতীয় নেতৃবৃন্দের উচ্চপর্যায়ে সফর পারস্পরিক স্বার্থে সহযোগিতা গড়ে তোলার আগ্রহকেই প্রতিফলিত করে। বিগত চার বছর ধরে ভারত এ ধরনের উদ্যোগ গ্রহন করে চলেছে। ল্যাটিন আমেরিকার তিন দেশে তাঁর এই সফর ঐ উদ্যোগেরই অঙ্গ বলে তিনি জানান। সকলের স্বার্থে সমবেত প্রয়াস গ্রহনের মাধ্যমে উন্নত বিশ্ব ব্যবস্হা গড়ে তোলার লক্ষ্যে ভারতের দৃষ্টিভঙ্গিই এই উদ্যোগে প্রতিফলিত হয়।


    উপরাষ্ট্রপতি বলেন, ল্যাটিন আমেরিকার এই তিন দেশেই ভারতের জন্য প্রচুর সুযোগ রয়েছে। সংশ্লিষ্ট দেশগুলির সরকারের পক্ষ থেকে প্রয়োজনীয় ব্যবস্হা গ্রহনের মাধ্যমে পারস্পরিক বাণিজ্য ও বিনিয়োগ প্রবাহ বৃদ্ধিতে তাঁর এই সফর সহায়ক হবে বলে শ্রী নাইডু আশাপ্রকাশ করেন।


    তিনি আরও জানান, ল্যাটিন আমেরিকার ঐ তিন দেশের শীর্ষ নেতৃবৃন্দরা বিভিন্ন ক্ষেত্রে ভারতের সক্ষমতা ও অভিজ্ঞতার বিষয়টিকে স্বীকার করেছেন। দ্রুত বিকাশশীল অর্থনীতি হিসেবে ভারতকে স্বীকার করে তারা বলেছেন, পারস্পরিক যোগাযোগ বৃদ্ধি পেলে তারাও এর থেতে লাভবান হতে পারেন।


    ল্যাটিন আমেরিকায় তাঁর তিন দেশ সফরের সময় পাঁচটি সমঝোতাপত্র সাক্ষরিত হয়েছে। এর মধ্যে রয়েছে- গুয়াতেমালর কূটনীতিক ও ইংরেজির শিক্ষক-শিক্ষিকাদের প্রশিক্ষণ, ভারত ও পানামার কূটনীতিক, সরকারি আধিকারিক ও কনস্যুলার পাসপোর্টধারীদের ভিসায় ছাড়া, কৃষি গবেষনায় সহযোগিতার জন্য পেরুর সঙ্গে কর্মপরিকল্পনা তৈরি প্রভৃতি।


    এছাড়াও, পানামাতে একটি বায়ো-ডাইভার্সিটি ও ড্রাগ ট্র্যাকিং সেন্টার এবং উদ্ভাবন ও প্রযুক্তি প্রতিষ্ঠান স্হাপনে ভারতের তরফে ২৫ মিলিয়ন মার্কিন ডলার ঋণ সহায়তা দেওয়ার কথাও শ্রী নাইডু সেদেশের নেতৃবৃন্দকে জানান।


    উল্লেখ করা যেতে পারে, এই তিনটি দেশে রাষ্ট্রসঙ্ঘের নিরাপত্তা পরিষদে ভারতের স্হায়ী সদস্যপদ পাওয়ার বিষয়টিকে জোরালো সমর্থন জানিয়েছে।

    
    
    (Release ID: 1532081) Visitor Counter : 5
    
    
      Read this release in: English