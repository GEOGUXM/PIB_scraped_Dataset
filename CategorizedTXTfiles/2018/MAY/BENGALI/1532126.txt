      যুবওক্রীড়াবিষয়কমন্ত্রক

      ২০২২-এর কমনওয়েল্থ গেমস-এ শুটিংকে রেখে দেওয়ার জন্য ব্রিটিশ ক্রীড়ামন্ত্রীর কাছে আর্জি কর্নেল রাঠোরের
      Posted On: 15 MAY 2018 2:19PM by PIB Kolkata


    নয়াদিল্লি, ১১ মে , ২০১৮


    ২০২২-এর কমনওয়েল্থ গেমস-এ শুটিং প্রতিযোগিতা বহাল রাখার ব্যাপারে অবিলম্বে হস্তক্ষেপ করার জন্য ব্রিটিশ ক্রীড়া, সংস্কৃতি, গণমাধ্যম ও ডিজিটাল বিষয়ক মন্ত্রী শ্রী ম্যাট হ্যাঙ্কককে আর্জি জানালেন কেন্দ্রীয় ক্রীড়ামন্ত্রী কর্নেল রাজ্যবর্ধন রাঠোর। ভারত সফররত ব্রিটিশ মন্ত্রী আজ শুক্রবার (১১ই মে) নতুন দিল্লিতে কর্নেল রাঠোরের সঙ্গে দেখা করলে তাঁকে ঐ বিষয়ে আর্জি জানানো হয়। দুই মন্ত্রীর মধ্যে আধঘন্টার বৈঠকে ক্রীড়াক্ষেত্রে সহযোগিতাকে আরও শক্তিশালী করে তোলার নানা দিক নিয়ে আলোচনা হয়।


    কর্নেল রাঠোর ভারতে ক্রীড়াক্ষেত্রের প্রসারে যে সমস্ত পদক্ষেপ নেওয়া হচ্ছে, সে বিষয়ে ব্রিটিশ মন্ত্রীকে অবহিত করেন। ‘ খেলো ইন্ডিয়া ’ কর্মসূচির বিষয়েও তাঁকে বিস্তারিত জানানো হয়। কর্নেল রাঠোর বলেন, কিশোর বয়সে প্রতিভা সম্পন্ন ছেলেমেয়েদের খুঁজে বের করে তাদের সময়সীমা মেনে উপযুক্ত প্রশিক্ষণ দেওয়ার লক্ষ্যে এই কর্মসূচি গ্রহণ করা হয়েছে। কেন্দ্রীয় সরকার প্রকল্পের সমস্ত খরচ বহন করে বলেও তিনি জানান।


    ব্রিটিশ ক্রীড়াবিদ ও প্রশিক্ষকদের ভারতে এসে মরশুমি আবহাওয়ার সুবিধা গ্রহণের জন্য কর্নেল রাঠোর আহ্বান জানান। দুই দেশের মধ্যে ক্রীড়া উন্নয়ন কর্মসূচিতে সহযোগিতা গড়ে তোলার সম্ভাবনা খুঁজে বের করার জন্যও তিনি ব্রিটিশ মন্ত্রীকে অনুরোধ জানান।


    আসন্ন ক্রিকেট বিশ্বকাপ ও ২০২২-এর কমনওয়েল্থ গেমস — এর প্রচার ও প্রসারের কাজে ব্রিটিশ মন্ত্রী ভারত সফর করছেন।


    CG/BD /NS/…

    
    
    (Release ID: 1532126) Visitor Counter : 1
    
    
      Read this release in: English