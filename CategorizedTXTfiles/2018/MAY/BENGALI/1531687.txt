      রেলমন্ত্রক

      সজাগ ট্রেনচালক দুর্ঘটনা এড়ালেন, সহায়ক চালক আহত হয়েছেন
      Posted On: 08 MAY 2018 5:06PM by PIB Kolkata


    রেলকর্মী ডি এল ব্রহ্মের অসাধারণ কর্মনিষ্ঠা, উপস্থিত বুদ্ধি ও দায়িত্বজ্ঞান তাঁর সহকর্মীদের প্রেরণা যোগায়। ৬ মে, ২০১৮, রবিবার বিকাল ৪-৫৬ মিনিট নাগাদ তালানি ও ধমনগাঁও-এর মাঝামাঝি ১২৮১০ হাওড়া-সিএসটি ট্রেনে দায়িত্বরত লোকো পাইলট ব্রহ্মে লক্ষ্য করেন যে ইঞ্জিন থেকে ধোঁয়া বেরোচ্ছে। তিনি সঙ্গে সঙ্গে আপৎকালীন ব্রেক কষে ট্রেন থামান এবং অগ্নিনির্বাপক ব্যবহার করে আগুন আয়ত্তে আনেন । এইভাবে তিনি একটি বড় ধরণের দুর্ঘটনার হাত থেকে বহু যাত্রীকে বাঁচান। দুর্ঘটনা এড়ানোর পর সেই একই ইঞ্জিনে ট্রেন চালিয়ে তিনি যাত্রীদের নিরাপদভাবে মুম্বাই পৌঁছে দেন। সেন্ট্রাল সার্কেলের রেল নিরাপত্তা কমিশনারের নেতৃত্বে এক উচ্চ পর্যায়ের কমিটিকে এই দুর্ঘটনার তদন্তের নির্দেশ দেওয়া হয়েছে।


    সেই একই ঘটনার সময় অ্যাসিস্ট্যান্ট লোকো পাইলট এস কে বিশ্বকর্মা নিয়ম অনুযায়ী ইঞ্জিন পর্যবেক্ষণের সময় দুর্ঘটনাবশতঃ ট্রেন থেকে পড়ে যান। তাঁকে সঙ্গে সঙ্গে অ্যাম্বুলেন্সে করে হাসপাতালে নিয়ে যাওয়া সত্ত্বেও তিনি মারা যান। দায়িত্ব পালনের সময় ট্রেনের দুর্ঘটনা এড়াতে ও শত শত যাত্রীর প্রাণ বাঁচাতে গিয়ে বিশ্বকর্মা নিজে প্রাণ হারান। নাগপুরের অ্যাসিস্ট্যান্ট লোকো পাইলট শ্রী এস কে বিশ্বকর্মার দুঃখজনক মৃত্যুর জন্য নাগপুর সহ সেন্ট্রাল রেলের প্রতিটি ডিভিশনে শোকসভা পালন করা হয়।


    সেইসব রেলকর্মীদের কুর্নিশ জানাতে যাঁরা এইভাবে বহুবার প্রমাণ করেছেন যে যাত্রীদের নিরাপত্তা ও নিরাপদ যাত্রাই সর্বাগ্রে। ভারতীয় রেল সততই দেশের জীবনরেখা।

    
    
    (Release ID: 1531687) Visitor Counter : 1