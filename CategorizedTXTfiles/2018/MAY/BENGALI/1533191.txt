      স্বরাষ্ট্র মন্ত্রক

      কেন্দ্রীয় স্বরাষ্ট্রমন্ত্রী বিএসএফ-এর অভিষেক অনুষ্ঠানে পুরস্কার বিতরন করেছেন : বিএসএফ-কে তিনি দেশের প্রতিরক্ষার প্রথম প্রাচীর বলে বর্ণনা করেছেন
      Posted On: 23 MAY 2018 5:44PM by PIB Kolkata


    নয়াদিল্লি, ২৩ মে , ২০১৮


    কেন্দ্রীয় প্রতিরক্ষামন্ত্রী শ্রী রাজনাথ সিং মঙ্গলবার ২২শে মে নতুন দিল্লিতে বি এসএফ-এর অভিষেক অনুষ্ঠানে সাহসীকতা এবং নিষ্ঠার জন্য পুলিশ মেডাল বিতরন করেছেন। সাহসীকতার জন্য ১৪টি পুলিশ মেডালের মধ্যে ৪টি ছিল মরনোত্তর।


    অনুষ্ঠানে তাঁর ভাষণে শ্রী রাজনাথ সিং বলেন, দেশকে রক্ষার জন্য নিরাপত্তা বাহিনী যে আত্মত্যাগ করে থাকে তার জন্য সারা দেশ গর্বিত। দেশের জন্য জীবন বিসর্জন দেওয়ার চাইতে আরও বড় কোনও আত্মত্যাগ থাকতে পারে না। তিনি বিএসএফ-কে দেশের প্রতিরক্ষার ক্ষেত্রে প্রথম প্রাচীর বলে উল্লেখ করেন। দেশের সীমান্তের সুরক্ষায় বিএসএফ-এর বিএসএফ-এর ভূমিকার প্রশংসা করে তিনি বলেন, তাদের কাজের কোনও সীমা পরিসীমা নেই। চোরাচালান এবং জাল টাকার সমস্যা মোকাবিলায় তিনি এই বাহিনীর বিশেষ ভূমিকার উল্লেখ করেন।


    মন্ত্রী জানান, সেনাবাহিনীর ধাঁচে আধা সামরিক বাহিনীতেও ‘ অপারেশনাল ক্যাজুয়ালিটি সার্টিফিকেট ’ দেওয়ার কথা বিবেচনা করছে সরকার। এই ব্যবস্হা চালু হলে কেন্দ্রীয় সশস্ত্র বাহিনীর জওয়ানরা সীমান্ত সংঘর্ষে বা সন্ত্রাসবাদীদের বিরুদ্ধে লড়াই-এ মারা গেলে তাঁদের পরিবার বিশেষ কিছু সুযোগ-সুবিধা পাবেন। তিনি জানান, সশস্ত্র কেন্দ্রীয় পুলিশ বাহিনীর জওয়ানদের অভিযোগ মোকাবিলায় একটি ওয়েব পোর্টাল চালু করা হয়েছে। অনুষ্ঠানে বিএসএফ-র মহানির্দেশক শ্রী কে কে শর্মা, ইন্টেলিজেন্স ব্যুরোর অধিকর্তা শ্রী রাজীব জৈন এবং স্বরাষ্ট্র মন্ত্রকের পদস্হ আধিকারিকরা উপস্হিত ছিলেন।


    CG/PB /NS/…

    
    
    (Release ID: 1533191) Visitor Counter : 2
    
    
      Read this release in: English