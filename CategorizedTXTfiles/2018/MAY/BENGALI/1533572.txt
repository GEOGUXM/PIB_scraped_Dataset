      জলসম্পদমন্ত্রক

      ভারত নেদারল্যান্ড্‌স গঙ্গা ফোরামের উদ্বোধন করলেন নেদারল্যান্ডস-এর প্রধানমন্ত্রী
      Posted On: 26 MAY 2018 11:09AM by PIB Kolkata


    নয়াদিল্লি, ২৫ মে, ২০১৮


    ‘নমামি গঙ্গে’ কর্মসূচির আওতায় যে কর্মপ্রচেষ্টা শুরু হয়েছে তার ভূয়সী প্রশংসা করেছেন নেদারল্যান্ডস-এর প্রধানমন্ত্রী মিঃ মার্ক রুট। বিভিন্ন প্রকল্পের কাজ এগিয়ে নিয়ে যাওয়ার লক্ষ্যে বর্জ্য থেকে সম্পদ আহরণ প্রচেষ্টাকেও সমর্থন জানান তিনি।


    মিঃ রুট ভারত-নেদারল্যান্ডস গঙ্গা ফোরামের উদ্বোধন উপলক্ষে ভাষণ দিচ্ছিলেন। গত বছর জুন মাসে ভারতের জলসম্পদ, নদী বিকাশ ও গঙ্গার পুনরুজ্জীবন মন্ত্রক এবং নেদারল্যান্ডস-এর পরিকাঠামো ও পরিবেশ মন্ত্রকের মধ্যে স্বাক্ষরিত মউটিকে আরও এগিয়ে নিয়ে যাওয়ার লক্ষ্যে এই ফোরামের সূচনা।


    নেদারল্যান্ডস-এর প্রধানমন্ত্রী বলেন যে ভারত ও নেদারল্যান্ডস সরকারকে সহযোগিতা প্রসারের জন্য স্থানীয় ও আঞ্চলিক পর্যায়ের প্রশাসনিক কর্তৃপক্ষ এবং আর্থিক ও বেসরকারি ক্ষেত্রগুলিকে এগিয়ে আসতে হবে।


    কেন্দ্রীয় জলসম্পদ, নদী বিকাশ এবং গঙ্গার পুনরুজ্জীবন মন্ত্রকের সচিব শ্রী ইউ পি সিং অনুষ্ঠানে বলেন যে গঙ্গায় জলজ প্রাণী ও প্রজাতির সংখ্যা ২ হাজারেরও বেশি। এছাড়াও প্রতিদিন গঙ্গায় অবগাহন করেন প্রায় ২০ লক্ষ মানুষ। তাই, গঙ্গাকে দূষণমুক্ত করার প্রচেষ্টা একটি বিশেষ নিরন্তর প্রক্রিয়া।


    অনুষ্ঠানে ভাষণ দেন এনএমসিজি-র মহানির্দেশক মিঃ রাজীব রঞ্জন মিশ্রও।


    CG/SKD/DM/…

    
    
    (Release ID: 1533572) Visitor Counter : 5
    
    
      Read this release in: English