      প্রতিরক্ষামন্ত্রক

      প্রতিরক্ষামন্ত্রী জাতীয় নিরাপত্তা এবং প্রতিরক্ষা ক্ষেত্রে কৃত্রিম মেধা বিষয়ে এক কর্মশালার উদ্বোধন করেছেন
      Posted On: 23 MAY 2018 5:43PM by PIB Kolkata


    নয়াদিল্লি, ২৩ মে , ২০১৮


    প্রতিরক্ষামন্ত্রী শ্রীমতি নির্মলা সীতারামন সম্প্রতি নতুন দিল্লিতে জাতীয় নিরাপত্তা এবং প্রতিরক্ষা ক্ষেত্রে কৃত্রিম মেধা বিষয়ে এক কর্মশালার উদ্বোধন করেন। প্রতিরক্ষা গবেষনা এবং উন্নয়ন সংগঠন, ডিআরডিও-র চেয়ারম্যান এবং প্রতিরক্ষা গবেষনা এবং উন্নয়ন দপ্তরের সচিব ডঃ এস ক্রীষ্টোফার, প্রতিরক্ষা উৎপাদন দপ্তরের সচিব ডঃ অজয় কুমার এবং প্রতিরক্ষা মন্ত্রক এবং সেনাবাহিনীর অন্যান্য পদস্হ আধিকারিকরা এই কর্মশালায় উপস্হিত ছিলেন।


    কম্পিউটার বিজ্ঞানের যে শাখাটি কম্পিউটারের মেধা বিষয়ক ব্যবহার নিয়ে কাজ করে থাকে, সেই কৃত্রিম মেধার বিষয়ে বিভিন্ন উন্নত দেশে উল্লেখযোগ্য অগ্রগতি হয়েছে। মেশিন লার্নিং নামে কৃত্রিম মেধার অন্তর্গত একটি শাখায় উন্নয়নের জন্যই এই অগ্রগতি সম্ভব হয়েছে। কৃত্রিম মেধা নিয়ে গবেষনা অধিকাংশ ক্ষেত্রেই বেসকারি উদ্যোগ এবং গবেষনা প্রতিষ্ঠানের উদ্যোগে চলছে।


    জাতীয় নিরাপত্তার ওপর এই কৃত্রিম মেধা প্রযুক্তির এক গুরুত্বপূর্ণ রূপান্তরের সম্ভাবনা রয়েছে। দুই ভাবে ব্যবহারের উপযুক্ত এই প্রযুক্তি একদিকে যেমন অর্থনৈতিক বৃদ্ধির সহায়ক হতে পারে, অন্যদিকে সামরিক ক্ষেত্রেও এর গুরুত্বপূর্ণ ব্যবহার রয়েছে। ভারতের একটি অত্যন্ত শক্তিশালী তথ্যপ্রযুক্তি শিল্প রয়েছে এবং বিরাট সংখ্যক প্রতিভাবান ইঞ্জিনিয়ারা দেশে আমাদের দেশে কাজ করে চলেছে। এদের এই কাজে লাগানো যেতে পারে। জাতীয় নিরাপত্তার প্রেক্ষিতে কৃত্রিম মেধার কৌশলগত ব্যবহারের বিষয় নিয়ে সংশ্লিষ্ট সকল পক্ষের প্রতিনিধিত্ব সহ একটি বহু উদ্দেশ্যসাধক টাস্ক ফোর্স গঠন করা হয়েছে। সরকার, সেনাবাহিনী, শিক্ষা গবেষনা প্রতিষ্ঠান, শিল্প সংস্হার সঙ্গে যুক্ত পেশাদার এবং স্টার্ট-আপের প্রতিনিধিদের নিয়ে এই টাস্ক ফোর্সটি প্রতিরক্ষামন্ত্রীর অনুমোদন অনুসারে গড়ে উঠেছে।


    এই অঞ্চলে কৌশলগত প্রতিরোধ গড়ে তোলা, কৃত্রিম মেধার শান্তিপূর্ণ এবং বাণিজ্যিক ব্যবহার, ধ্বংসাত্মক ঝুঁকি মোকাবিলা, ভবিষ্যতের অত্যাধুনিক অস্ত্রশস্ত্র নির্মাণের সম্ভাবনা, রাষ্ট্রের বাইরে বিভিন্ন সংগঠনকে নিয়ন্ত্রণ করা, বুদ্ধিমান এবং স্বাধীন রোবট ব্যবস্হা গড়ে তোলা, তথ্য সংগ্রহ, তার বিশ্লেষন এবং এমনকি তথ্য সৃজন এবং সাইবার প্রতিরক্ষাকে জোরদার করার মতো গুরুত্বপূর্ণ দায়িত্ব এই টাস্ক ফোর্সের হাতে দেওয়া হয়েছে। কিভাবে এই টাস্ক ফোর্স কাজ করবে সে বিষয়েও নীতি নির্দেশিকা জারি করা হয়েছে। এর মধ্যে বিভিন্ন দেশে কোন পদ্ধতিতে কৃত্রিম মেধাকে কাজে লাগানো হচ্ছে সে বিষয়ে খোঁজ খবর করে আমাদের দেশের উন্নয়নে এবং প্রতিরক্ষার প্রয়োজনে কৃত্রিম মেধার ব্যবহার বিষয়ে সুপারিশ করার দায়িত্ব দেওয়া হয়েছে এই সংস্হার হাতে। উড়ান, নৌ-চালনা, ভূমি ব্যবস্হা, সাইবার, পারমানবিক এবং জৈব যুদ্ধের ক্ষেত্রে কৃত্রিম মেধাকে প্রতিরক্ষার জন্য ব্যবহার করে ভারতকে এক সুপার পাওয়ার হিসেবে গড়ে তোলার বিষয়েও টাস্ক ফোর্সকে পরামর্শ দেওয়ার জন্য বলা হয়েছে।


    ২০১৮ সালে ১০ই ফেব্রুয়ারী এবং ২৮ এপ্রিল দু বার টাটা সন্স-এর চেয়ারম্যান সি চন্দ্রশেখরনের পৌরহিত্যে টাস্ক ফোর্সের বৈঠক অনুষ্ঠিত হয়েছে। এই দুটি বৈঠকে কৃত্রিম মেধার প্রতিরক্ষা ক্ষেত্রের ভবিষ্যৎ ব্যবহার বিষয়ে আলোচনা হয়েছে।


    CG/PB /NS/…

    
    
    (Release ID: 1533189) Visitor Counter : 1
    
    
      Read this release in: English