      উপ-রাষ্ট্রপতিরসচিবালয়

      রাষ্ট্রসঙ্ঘের নিরাপত্তা পরিষদে ভারতের অস্থায়ী সদস্যপদকে সমর্থন গুয়াতেমালার
      Posted On: 08 MAY 2018 7:02PM by PIB Kolkata


    রাষ্ট্রসঙ্ঘের নিরাপত্তা পরিষদে (ইউএনএসসি) ভারতের অস্থায়ী সদস্যপদকে সমর্থন জানিয়েছে ল্যাটিন আমেরিকার দেশ গুয়াতেমালা। এই পরিষদে ২০২১-২২-এর সদস্যপদের জন্য ঐ দেশ ভারতকে সমর্থন সিদ্ধান্ত নিয়েছে। একইভাবে, ২০৩১-৩২-এ গুয়াতেমালার সদস্যপদের দাবীকে ভারত সমর্থন করবে বলে স্থির হয়েছে।


    গুয়াতেমালা সফররত উপ-রাষ্ট্রপতি শ্রী ভেঙ্কাইয়া নাইডু’র সঙ্গে সোমবার ৭ই মে সে দেশের রাষ্ট্রপতি, উপ-রাষ্ট্রপতি ও সংসদের স্পিকারের বিভিন্ন বিষয় নিয়ে ব্যাপক আলাপ-আলোচনা হয়। আলোচনা থেকে যে সমস্ত বিষয়ে দুই দেশ সম্মত হয়েছে, তার মধ্যে নিরাপত্তা পরিষদে সদস্যপদ লাভের বিষয়টি অন্যতম। ১৯৭২-এ দুই দেশের মধ্যে কূটনৈতিক সম্পর্ক স্থাপিত হওয়ার পর থেকে উভয়পক্ষের মধ্যে শ্রী নাইডুর এই সফর সর্বোচ্চ পর্যায়ের।


    গুয়াতেমালার নেতৃবৃন্দের সঙ্গে বৈঠকে শ্রী নাইডু বলেন, ল্যাটিন আমেরিকার দেশগুলির সঙ্গে সম্পর্ক ও যোগাযোগ বাড়াতে ভারত আগ্রহী। মধ্য আমেরিকায় প্রবেশ দ্বার হিসেবে এই অঞ্চলের সবচেয়ে বড় অর্থনীতিধর দেশটির দিকে ভারতের বিশেষ নজর রয়েছে। বাণিজ্যিক প্রণালী ও খরচের চাহিদার দিক থেকে দুই দেশের মধ্যে অভিন্নতা রয়েছে বলে উল্লেখ করে শ্রী নাইডু বলেন, পারস্পরিক স্বার্থে দ্বিপাক্ষিক সম্পর্ককে এক নতুন উচ্চতায় নিয়ে যেতে হবে।


    গুয়াতেমালার রাষ্ট্রপতি শ্রী জিমি মোরেলস বলেন, ভারতের সফল আর্থিক ঘটনাগুলি থেকে তাঁর দেশ উপকৃত হতে পারে। ভারতের জনপ্রিয় টিভি সিরিয়াল ‘কৌন বনেগা ক্রোড়পতি’, বিখ্যাত সিনেমা ‘স্লামডগ মিলিওনিয়ার’, ‘দ্য লাইফ অফ পাই’-এর কথাও তিনি উল্লেখ করেন।


    সে দেশের উপ-রাষ্ট্রপতি ডঃ জেথেথে ক্যাবরেরা ফ্রাঙ্কো ও সংসদের স্পিকার শ্রী আলভারো আরজু এসকোবরা-এর সঙ্গেও শ্রী নাইডুর বিভিন্ন বিষয় নিয়ে বিস্তারিত আলোচনা হয়।


    

    
    (Release ID: 1531686) Visitor Counter : 5
    
    
      Read this release in: English