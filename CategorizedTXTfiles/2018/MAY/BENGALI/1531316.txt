      রেলমন্ত্রক

      চা ও কফিতে ট্রেনের শৌচালয়ের জল মেশানোর বিরুদ্ধে কঠোর ব্যবস্থা গ্রহণ রেল কর্তৃপক্ষের
      Posted On: 04 MAY 2018 2:41PM by PIB Kolkata


    নয়াদিল্লি , ০৩ মে, ২০১ ৮


    ট্রেনের শৌচালয় থেকে চা ও কফির পাত্র নিয়ে এক ভেন্ডরের বেরিয়ে আসার একটি ভিডিও চিত্র গত কয়েকদিন ধরে সোশ্যাল মিডিয়ায় বিশেষ আলোড়ন সৃষ্টি করেছে । এর মাধ্যমে বোঝাতে চাওয়া হয়েছ ে যে, শৌচাগারের জল দিয়ে ঐ ভেন্ডর চা ও কফি তৈরি করে থাকেন। এর বিরুদ্ধে সরকারিভাবে প্রয়োজনীয় ব্যবস্থাও গ্রহণ করা হয়েছে।


    ২০১৭-র ডিসেম্বরে এই ঘটনাটি ঘটে ১২৭৫৯ চেন্নাই সেন্ট্রাল – হায়দরাবাদ চারমিনার এক্সপ্রেস ট্রেনের সেকেন্দ্রাবাদ রেল স্টেশনে। এ সম্পর্কে তদন্ত করে ঐ ভেন্ডরের বিরুদ্ধে উপযুক্ত পদক্ষেপ গ্রহণের সিদ্ধান্ত গ্রহণ করা হয়।


    তদন্ত ও অনুসন্ধানের ভিত্তিতে সেকেন্দ্রাবাদ এবং কাজিপেট সেকশনে চলাচলকারী ট্রেনের ভেন্ডিং ঠিকাদারের বিরুদ্ধে কঠোর ব্যবস্থা গ্রহণ করা হয়েছে । পি শিবপ্রসাদ নামে ঐ ঠিকাদারের অধীনে ঐ ভেন্ডর কাজ করতেন। আইআরসিটিসি’র মাধ্যমে অভিযুক্তের বিরুদ্ধে ১ লক্ষ টাকার জরিমানা ধার্য করা হয়। এছাড়াও, তাঁর লাইসেন্স কেন বাতিল করা হবে না, তার কারণ দর্শানোরও নোটিশ দেওয়া হয় ঐ ঠিকাদারকে। শো-কজটি জারি করা হয় গতকালই। ঠিকাদারকে কারণ দর্শাতে বলা হয়েছে এক পক্ষকালের মধ্যে।


    ঐ ভিডিও চিত্রটিতে আরও দুই ব্যক্তিকে দেখানো হয়েছে যারা হকার হিসাবে রেলের কোনও রকম অনুমোদনই লাভ করেনি । এই ধরণের অননুমোদিত হকারদের বিরুদ্ধে গত কয়েক মাস ধরে জোরদার অভিযানও চালানো হয়েছে। অন্যান্য বেআইনি হকারদের সঙ্গে ভিডিও চিত্রের দু-জনকেও রেল চত্বর থেকে সরে যেতে নির্দেশ দেওয়া হয় ।


    এই ধরণের ঘটনার যাতে ভবিষ্যতে পুনরাবৃত্তি না ঘটে, তা নিশ্চিত করতে বিশেষ নজরদারির ব্যবস্থা করা হয়েছে রেল কর্তৃপক্ষের তরফ থেকে।


    CG/ SKD / SB…

    
    
    (Release ID: 1531316) Visitor Counter : 4
    
    
      Read this release in: English