      সংস্কৃতিমন্ত্রক

      কবিগুরুর জন্মবার্ষিকী উপলক্ষে দিল্লীর ন্যাশনাল গ্যালারি অফ মডার্ন আর্টে প্রদর্শনী
      ন্যাশনাল গ্যালারি অফ মডার্ন আর্টে প্রদর্শনী

      Posted On: 08 MAY 2018 8:35PM by PIB Kolkata

    কবিগুরু রবীন্দ্রনাথ ঠাকুরের জন্মবার্ষিকী উপলক্ষে কেন্দ্রীয় সংস্কৃতি মন্ত্রকাধীন দ্য ন্যাশনাল গ্যালারি অফ মডার্ন আর্ট (এনজিএমএ)-এ সোমবার, ৭ মে, ‘গুরুদেব : দ্য জার্নি অফ দ্য মেস্ট্রো’ শীর্ষক প্রদর্শনীর সূচনা হয়েছে। এর আনুষ্ঠানিক উদ্বোধন করেন আর্জেন্টিনার রাষ্ট্রদূত মিঃ জেফরি সেক্সটন সহ বিভিন্ন দেশের দূতাবাসের সাংস্কৃতিক উপদেষ্টা ও আধিকারিকগণ।


    অনুষ্ঠানে এনজিএমএ-এর মহানির্দেশক শ্রী অদ্বৈত গরণ্যক কবিগুরু প্রসঙ্গে বলেন, বহু গুণের অধিকারী রবীন্দ্রনাথ সাহিত্য জগতে বিশেষ অবদানের পরিচয় দেয়েছেন । রবীন্দ্রনাথ বাল্যকাল থেকেই সাহিত্য, শিল্পকলা, সঙ্গীত ও নৃত্যকলার প্রতি আকৃষ্ট হয়েছিলেন বলে তিনি উল্লেখ করেন । শ্রী গরণ্যক বলেন, ১৯১৩ সালে তাঁর রচিত গীতাঞ্জলি ভারতকে সেই প্রথম সাহিত্যের জন্য নোবেল পুরস্কার এনে দেয়। রবীন্দ্রনাথের শিল্পকর্মে তাঁর বিরল প্রতিভার নজির পাওয়া যায়।


    তাঁর কাজ পরবর্তীকালে শিল্পকলায় পরিবর্তন আনার ক্ষেত্রে বিশেষ ভূমিকা পালন করে এবং শিল্পকলা জগতে আধুনিক যুগের প্রবর্তন হয় ।


    উদ্বোধনী অনুষ্ঠানের পরে শিশুরা “একলা চলো রে” গানটি পরিবেশন করে এবং হাঙ্গেরীয় শিল্পীদ্বয় পিয়ানোবাদক মিসেস বিরাগ কিস এবং সেলবাদক মিঃ স্যান্ডো ডেসো রবীন্দ্র সঙ্গীত পরিবেশন করেন।


    ৮ মে থেকে ১০ জুন পর্যন্ত এমজিএমএ-তে সোমবার ও জাতীয় ছুটির দিন ছাড়া প্রতিদিন বেলা ১১টা থেকে সন্ধ্যা ৬-৩০ মিনিট পর্যন্ত এই প্রদর্শনী চলবে ।

    
    
    (Release ID: 1531689) Visitor Counter : 6
    
    
      Read this release in: English