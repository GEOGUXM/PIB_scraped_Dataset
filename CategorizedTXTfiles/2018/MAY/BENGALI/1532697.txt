      পানীয়জলওস্বাস্থ্যব্যবস্থামন্ত্রক

      টুইন পিট টয়লেট ব্যবহারে গ্রামবাসীদের উৎসাহিত করতে শৌচাগার পরিষ্কারের কাজে অংশ দিলেন কেন্দ্র ও রাজ্য পর্যায়ের বরিষ্ঠ আধিকারিকরা
      Posted On: 18 MAY 2018 10:58AM by PIB Kolkata


    নয়াদিল্লি, ১৭ মে, ২০১৮


    দেশের কম্পট্রোলার অ্যান্ড অডিটর জেনারেলশ্রী রাজীব মহর্ষি এবং কেন্দ্রীয় পানীয় জল ও স্বাস্থ্য ব্যবস্থা মন্ত্রকের সচিব শ্রী পরমেশ্বরন আয়ার আজ সকালে মহারাষ্ট্রের এক গ্রামে একটি শৌচাগার পরিষ্কারের কাজে অংশগ্রহণ করেন। মহারাষ্ট্র, উত্তরপ্রদেশ এবং তামিলনাড়ুর অতিরিক্ত মুখ্যসচিব পর্যায়ের সরকারি আধিকারিকরাও তাঁদের সংশ্লিষ্ট এলাকাগুলিতে শৌচাগার পরিষ্কার কর্মসূচিতে যোগ দেন। শৌচাগার ব্যবহারের ওপর জোর দিতে এবং তা সর্বদা পরিষ্কার-পরিচ্ছন্ন রাখতে গ্রামবাসীদের উদ্বুদ্ধ করার লক্ষ্যেই এই বিশেষ উদ্যোগ।


    উল্লেখ্য, দেশের পল্লী অঞ্চলে শৌচাগার নির্মাণ ও ব্যবহারের ক্ষেত্রে টুইন পিট টয়লেট হল সবচেয়ে নিরাপদ এক প্রযুক্তি। এই প্রযুক্তির প্রয়োগ ও ব্যবহারের সুপারিশ করেছে বিশ্ব স্বাস্থ্য সংস্থা এবং ভারত সরকার। ব্যয়সাশ্রয়ী এই প্রযুক্তির সাহায্যে টুইন পিট টয়লেট নির্মাণ সম্ভব হলেও সময়ে সময়ে পিট খালিকরা সম্পর্কে গ্রামবাসীদের মধ্যে এক দ্বিধা, সংশয় ও সংস্কার কাজ করে। তা দূর করতেই কেন্দ্র ও রাজ্য পর্যায়ের আধিকারিকরা নিজেরা শৌচাগার পরিষ্কারের কাজে অংশগ্রহণ করে গ্রামবাসীদের মধ্যে উৎসাহ যোগান। এ সম্পর্কে বিভিন্ন প্রচারমাধ্যমকে নিয়ে এক ব্যাপক অভিযানেরও সূচনা করা হবে। তাতে অংশগ্রহণ করবেন বিশিষ্ট অভিনেতা শ্রী অক্ষয় কুমার এবং শ্রীমতী ভূমি পেড়নেকর।


    CG/SKD/DM/….

    
    
    (Release ID: 1532697) Visitor Counter : 9
    
    
      Read this release in: English