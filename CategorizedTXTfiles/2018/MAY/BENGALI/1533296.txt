      প্রধানমন্ত্রীরদপ্তর

      ২৫মে প্রধানমন্ত্রী শান্তিনিকেতনে আসছেন বিশ্বভারতীর সমাবর্তনে, শেখ হাসিনার সঙ্গে উদ্বোধন করবেন বাংলাদেশ ভবন-ও
      Posted On: 24 MAY 2018 1:31PM by PIB Kolkata


    কলকাতা, ২৩ মে , ২০১৮


    প্রধানমন্ত্রী শ্রী নরেন্দ্র মোদী শুক্রবার একদিনের সফরে পশ্চিমবঙ্গে আসছেন। ঐদিন তিনি বিশ্বভারতীর সমাবর্তন উৎসবে যোগ দেবেন। এরপর বাংলাদেশের প্রধানমন্ত্রী শেখ হাসিনার সঙ্গে যৌথভাবে বাংলাদেশ ভবনের উদ্বোধন করবেন।


    প্রধানমন্ত্রী প্রথমে বিশ্বভারতীয় আচার্য হিসেবে সমাবর্তন উৎসবের পৌরহিত্য করবেন। এরপর তিনি বাংলাদেশের প্রধানমনত্রী শেখ হাসিনার সঙ্গে, বিশ্ববিদ্যালয় চত্ত্বর থেকেই বাংলাদেশ ভবনের উদ্বোধন করবেন। এরপর দুই প্রধানমন্ত্রী, দ্বিপাক্ষিক বিভিন্ন বিষয় নিয়ে আলাপ-আলোচনা করবেন।


    প্রসঙ্গত, আচার্য হিসেবে প্রধানমন্ত্রী শ্রী নরেন্দ্র মোদী এই প্রথম বিশ্বভারতীতে আসছেন। বিশ্বভারতীর শেষ সমাবর্তনটি হয় বিগত ২০১৩ সালে। এ বছর সমার্বতন অনুষ্ঠানে প্রায় ১০ হাজার ছাত্রছাত্রীকে ডিগ্রি দেওয়া হবে। সমাবর্তন শুরু হবে সকাল পৌনে এগারোটায়। চলবে সকাল সাড়ে এগারোটা পর্যন্ত। এ বছর সমাবর্তনে দেশিকোত্তম উপাধি প্রদান করা হবে না বলে জানিয়ে দিয়েছে বিশ্বভারতী কর্তৃপক্ষ।


    রবীন্দ্রনাথ ঠাকুরের গীতাঞ্জলি কাব্য সংগ্রহের প্রথম সংস্করণের প্রতিরূপটি অন্যান্য স্মারকের সঙ্গে প্রধানমন্ত্রীর হাতে তুলে দেবেন বিশ্বভারতী কর্তৃপক্ষ। এই কাব্যগ্রন্হটি ১৯১২-তে লন্ডনে প্রকাশিত হয়েছিল। বিশ্বভারতী কর্তৃপক্ষ এছাড়াও কবিগুরুর ‘ চিত্ত যেথা ভয়শূন্য ’ কবিতাটির প্রতিরূপ (বাংলা এবং ইংরেজিতে) প্রধানমন্ত্রীর হাতে তুলে দেবে। একইসঙ্গে প্রায় ছ-সাতটি রবীন্দ্র সঙ্গীতের একটি সংকলনের সিডি তুলে দেওয়া হবে প্রধানমন্ত্রীর হাতে। এই গানগুলি গেয়েছেন সঙ্গীত ভবনের ছাত্রছাত্রীরা। এই সংকলনের মধ্যে রয়েছে ‘ আগুনের পরশমনি ছোঁয়াও প্রাণে ’ , ‘ আনন্দলোকে মঙ্গলালোকে ’ , ‘ আজি বাংলাদেশের হৃদয় হতে কখন আপনি ?’ বেদমন্ত্র ‘ তমিশ্বরনাং ’ প্রভৃতি। বলা আবশ্যক প্রধানমন্ত্রী আকাশবাণীতে তাঁর শেষ ‘ মন কি বাত ’ অনুষ্ঠানে ‘ আগুনের পরশমনি ’ এবং ‘ আনন্দলোকে মঙ্গলালোকে ’ গান দুটির উল্লেখ করেছিলেন।


    অন্যান্য বিশিষ্ট ব্যক্তিবর্গের মধ্যে উপস্হিত থাকবেন পশ্চিমবঙ্গের রাজ্যপাল শ্রী কেশরীনাথ ত্রিপাঠী এবং মুখ্যমন্ত্রী শ্রীমতী মমতা বন্দোপাধ্যায়।


    SSS /NS/…

    
    
    (Release ID: 1533296) Visitor Counter : 1