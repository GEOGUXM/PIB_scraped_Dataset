      মানবসম্পদবিকাশমন্ত্রক

      ‘গ্রীষ্মকালীন শিক্ষামূলক উদ্যোগ-স্বচ্ছতার ১০০ ঘন্টা’ কর্মসূচিতে বেশি করে ছাত্রছাত্রীদের যোগদানের ডাক দিলেন কেন্দ্রীয় মন্ত্রী প্রকাশ জাভড়েকর
      Posted On: 11 MAY 2018 1:02PM by PIB Kolkata


    নয়াদিল্লি, ১০ মে , ২০১৮


    স্বচ্ছ ভারত মিশনের অঙ্গ হিসেবে ‘ গ্রীষ্মকালীন শিক্ষামূলক উদ্যোগ-স্বচ্ছতার ১০০ ঘন্টা ’ শীর্ষক অভিযানে ছাত্রছাত্রীদের অংশগ্রহনের ডাক দিলেন কেন্দ্রীয় মানবসম্পদ উন্নয়ন মন্ত্রী শ্রী প্রকাশ জাভড়েকর। এই উদ্যোগের উদ্দেশ্য হল, স্বচ্ছতা বিষয়ক কর্মকান্ড ও গ্রামীন স্তরে উন্নয়ের জন্য দেশের যুব সম্প্রদায়কে সামিল করা। এই কর্মসূচিটি গত পয়লা মে দেশ জুড়ে শুরু হয়েছে, চলবে ৩১ জুলাই পর্যন্ত। স্বচ্ছতা বিষয়ক কর্মসূচিতে ছাত্রছাত্রীদের দক্ষতার বিকাশ ঘটিয়ে এই অভিযানে সামিল করে জাতির সেবায় লক্ষ্যনীয় অবদান রাখাও এর উদ্দেশ্য। সেইসঙ্গে, মহাত্মা গান্ধীর জন্ম সার্ধশতবর্ষ উদযাপন উপলক্ষে গ্রামীন এলাকায় সামাজিক পরিষেবার জন্য যুব সম্প্রদায়কে একত্রিত করা এর উদ্যোগের লক্ষ্য।


    নাম নথীভুক্তকরন ফর্ম পূরণের মাধ্যমে কলেজ ও বিশ্ববিদ্যালয়ের পড়ুয়ারা ‘ স্বচ্ছ ভারত গ্রীষ্মকালীন উদ্যোগ ’ -এ সামিল হতে পারবেন। পড়ুয়ারা ব্যক্তিগতভাবে বা দল গঠন করেও এই উদ্যোগে অংশ নিতে পারেন। সংশ্লিষ্ট শিক্ষা প্রতিষ্ঠানের কেন্দ্রীয় আধিকারিকদের সঙ্গে আলাপ-আলোচনার মাধ্যমে দলের সদস্য সংখ্যা ও কর্মসূচি রূপায়নের স্হান স্হির করা যেতে পারে। গ্রামীণ এলাকায় কমপক্ষে ১০০ ঘন্টা স্বচ্ছতা সংক্রান্ত কাজকর্মের জন্য তাদের স্বেচ্ছায় সময় দিতে হবে। নাম নথীভুক্তকরনের শেষ তারিখ আগামী ১৫ই মে।


    স্বচ্ছতা সংক্রান্ত কাজকর্ম শেষ হওয়ার পর ১৫ দিনের মধ্যে নির্দিষ্ট বয়ানে ছাত্রছাত্রীদের একটি প্রতিবেদন অনলাইন পোর্টালে জমা দিতে হবে। ভালো কাজের স্বীকৃতিস্বরূপ শংসাপত্র ও পুরস্কারের জন্য সংশ্লিষ্ট শিক্ষা প্রতিষ্ঠানের নোডাল আধিকারিক অনলাইনে জমা পড়া প্রতিবেদন পর্যালোচনা করে তা অনুমোদন করবেন। উদ্যোগে সামিল সকলকে নির্দিষ্ট কাজ শেষ হওয়ার পর শংসাপত্র দেওয়া হবে। কলেজ, বিশ্ববিদ্যালয়, রাজ্য ও জাতীয় স্তরে সেরা তিন জন পড়ুয়া বা তিনটি দলকে আর্থিক পুরস্কার ও শংসাপত্র দেওয়া হবে। কলেজ স্তরে বিজয়ীদের শিল্ড বা কাপ দেওয়া হবে।


    বিশ্ববিদ্যালয় স্তরে প্রথম, দ্বিতীয় ও তৃতীয় স্হানাধিকারি পড়ুয়া বা দলকে যথাক্রমে ৩০ হাজার, ২০ হাজার ও ১০টাকা পুরস্কার ও শংসাপত্র দেওয়া হবে। রাজ্যস্তরে জয়ীদের একইভাবে ৫০ হাজার, ৩০ হাজার ও ২০ হাজার টাকা আর্থিক পুরস্কার ও শংসাপত্র দেওয়া হবে। জাতীয় স্তরে জয়ীরা পাবেন যথাক্রমে ২ লক্ষ, ১ লক্ষ ও ৫০ হাজার টাকা পুরস্কার ও মানপত্র।


    CG/BD /NS/…

    
    
    (Release ID: 1531870) Visitor Counter : 3
    
    
      Read this release in: English