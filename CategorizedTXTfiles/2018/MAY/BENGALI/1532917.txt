      রেলমন্ত্রক

      জল সংরক্ষণে তেজাস এক্সপ্রেসের বেসিন-কলগুলিতে ‘এরেটর’ বসানো হল
      Posted On: 21 MAY 2018 2:44PM by PIB Kolkata


    নয়াদিল্লি, ১৮ মে, ২০১৮


    চলন্ত ট্রেনে জলের খরচ সংক্রান্ত অভিযোগ এড়ানোর ক্ষেত্রে জলের সীমিত ব্যবহার কেবলমাত্র একটি কার্যকর উপায়ই নয়, সেইসঙ্গে বহুমূল্য জলসম্পদ সংরক্ষণের দিক থেকেও গুরুত্বপূর্ণ পদক্ষেপ। তাই, চলন্ত ট্রেনে জলের খরচে রাশ টানতে ভারতীয় রেলের ভুসাওয়াল ডিভিশন তেজাস এক্সপ্রেসের (ট্রেন নং – ২২১১৯/২২১২০) বেসিন কলগুলিতে বিশেষভাবে নির্মিত ‘এরেটর’ লাগানো হচ্ছে । নতুন এই ব্যবস্থার ফলে কল থেকে ছোট ছোট নালি দিয়ে বেরিয়ে আসা জলের প্রবাহ এরেটর-এর মাধ্যমে ভেঙে গিয়ে পরিশ্রুত উপ-ধারায় পরিণত হবে। এইভাবে, কলে বসানো এরেটর অতিরিক্ত জল প্রবাহ কমিয়ে জলের অপচয় রোধ করবে।


    এককালীন ব্যবস্থা হিসাবে এরেটর লাগানো হবে। তেজাস এক্সপ্রেসে বর্তমানে যে সমস্ত বেসিন-কল রয়েছে, সেগুলি না পালটিয়েই এই এরেটর বসানো হবে। এরেটরের মাধ্যমে প্রতিটি কলে এক-চতুর্থাংশ পর্যন্ত জল সংরক্ষণ সম্ভব হবে। জল সংরক্ষণের দিক থেকে নিঃসন্দেহে এটি একটি গুরুত্বপূর্ণ পদক্ষেপ।


    CG/BD/DM/.....

    
    
    (Release ID: 1532917) Visitor Counter : 2
    
    
      Read this release in: English