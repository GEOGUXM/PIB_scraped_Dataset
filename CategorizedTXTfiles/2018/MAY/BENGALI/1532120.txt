      উপ-রাষ্ট্রপতিরসচিবালয়

      নতুন বিশ্ব ব্যবস্থা গড়ে তোলার ব্যাপারে ভারতের দৃষ্টিভঙ্গীর কথা জানালেন উপ-রাষ্ট্রপতি
      Posted On: 15 MAY 2018 2:07PM by PIB Kolkata


    নয়াদিল্লি , ১১ মে, ২০১ ৮


    পারস্পরিক সম্পর্কযুক্ত এই বিশ্বে ক্রমবর্ধমান সংযোগহীনতার বর্তমান পরিস্থিতিতে গভীর উদ্বেগ প্রকাশ করলেন উপ-রাষ্ট্রপতি শ্রী এম ভেঙ্কাইয়া নাইডু। দারিদ্র্য ও সামাজিক অসাম্যের মতো মৌলিক সমস্যাগুলি দূর করতে বিশ্বব্যাপী প্রয়াসকে আরও জোরদার করার জন্য তিনি আহ্বান জানান। শ্রী নাইডু গতকাল ১০ই মেপানামাসিটি-তে বিশ্বের বিভিন্ন দেশের রাষ্ট্রদূত ও পড়ুয়াদের এক অনুষ্ঠানে ভাষণ দিচ্ছিলেন। তিনি আরও বলেন, দেশের প্রাচীন জ্ঞান ও মূল্যবোধের ওপর ভিত্তি করে ভারত এক নতুন বিশ্ব ব্যবস্থা ও শৃঙ্খল গড়ে তোলার পক্ষপাতি । বিশ্বব্যাপী বর্তমান চ ্যালেঞ্জগুলির সমাধানে ভারতের দৃষ্টিভঙ্গীর কথাও শ্রী নাইডু গুরুত্বের সঙ্গে উল্লেখ করেন।


    শ্রী নাইডু জানান, বৈজ্ঞানিক ও প্রযুক্তিগত অগ্রগতি এবং জ্ঞানের প্রসারের পাশাপাশি সাইবার নিরাপত্তা, সন্ত্রাস, পারমাণবিক ও রাসায়নিক যুদ্ধের মতো নতুন নতুন চ্যালেঞ্জ সামনে এসেছে । এগুলি সবই মানবজাতির অস্তিত্বকে বিপদের মুখে ঠেলে দিয়েছে। সমসাময়িক সমস্যাগুলির সমাধানের পন্থা -পদ্ধতি খুঁজে বের করা প্রসঙ্গে তিনি বলেন, সমগ্র বিশ্ব জুড়েই দুর্নীতি, বৈষম্য, নিপিড়ণ, হিংসা ও মানবাধিকার লঙ্ঘনের মতো ঘটনাগুলি নিরবচ্ছিন্নভাবে সামাজিক অবক্ষয়ের কারণ হয়ে উঠেছে। আর এর ফলেই অশান্তি, ক্ষোভ, বিদ্রোহ ও উগ্রপন্থা বৃদ্ধি পাচ্ছে। যত দ্রুত সম্ভব এই সমস্যাগুলির সমাধান করা গেলে সমগ্র বিশ্বের ভবিষ্যৎ উজ্জ্বল হবে বলে তিনি অভিমত প্রকাশ করেন।


    নতুন বিশ্ব ব্যবস্থা ও শৃঙ্খলা প্রসঙ্গে উপ-রাষ্ট্রপতি বলেন, ভারত চায় ক্ষমতা ও দায়িত্ব সমানভাবে বন্টিত হোক, মতামত ও প্রস্তাবগুলিকে যথাযথ মর্যাদা দেওয়া হোক। সেইসঙ্গে, বিশ্ব সম্পদের ভাগ বাটোয়ারার ক্ষেত্রে সামঞ্জস্য বজায় থাকুক। শ্রী নাইডু বলেন, আন্তর্জাতিক কোনও সিদ্ধান্ত গ্রহণের ক্ষেত্রে যেন কোনও একটি দেশ বা কয়েকটি দেশকে নিয়ে গঠিত রাষ্ট্রগোষ্ঠীর প্রভাব না পড়ে। এ ব্যাপারে সতর্ক করে দিয়ে তিনি বিশ্বের গুরত্বপূর্ণ বিষয়গুলিতে সিদ্ধান্ত গ্রহণের ক্ষেত্রে আরও বেশি প্রতিনিধিত্বমূলক ব্যবস্থার লক্ষ্যে রাষ্ট্রসঙ্ঘের দ্রুত সংস্কারের ওপর জোর দেন।


    অনুষ্ঠান শেষে, প্রায় ৪০টি দেশের রাষ্ট্রদূতরা শ্রী নাইডুর সঙ্গে মতবিনিময় করেন। তাঁরা প্রত্যেকেই কেন্দ্রীয় সরকারের গুরুত্বপূর্ণ উদ্যোগগুলির প্রশংসা করেন । গুয়াতেমালা ও পানামা সফর শেষে ঐদিনই শ্রী নাইডু পেরুর রাজধানী লিমা-তে এসে পৌঁছন।


    CG/ BD / SB……

    
    
    (Release ID: 1532120) Visitor Counter : 1
    
    
      Read this release in: English