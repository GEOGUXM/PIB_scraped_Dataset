      শিল্পওবাণিজ্যমন্ত্রক

      আগামীকাল সোশ্যাল মিডিয়ায় স্টার্ট আপ সম্পর্কিত লাইভ সেশন-এ সুরেশ প্রভু
      Posted On: 15 MAY 2018 5:48PM by PIB Kolkata


    নয়াদিল্লি, ১৫ মে, ২০১৮


    কেন্দ্রীয় বাণিজ্য ও শিল্পমন্ত্রী সুরেশ প্রভু আগামীকাল ১৬ই মে স্টার্ট আপ সম্পর্কিত বিভিন্ন প্রশ্নের সরাসরি উত্তর দেবেন সোশ্যাল মিডিয়ায়। বিকেল ৪-৩০ মিনিট থেকে সরাসরি প্রশ্নোত্তরের লাইভ সেশন শুরু হবে। সুরেশ প্রভুর সোশ্যাল হ্যান্ডেল – ট্যুইটার ও ফেসবুকের পাশাপাশি ‘স্টার্ট আপ ইন্ডিয়া’র সোশ্যাল হ্যান্ডেল – ট্যুইটার, ফেসবুক ও ইউটিউব-এর মাধ্যমে প্রশ্নোত্তর পর্বে অংশ নেওয়া যাবে।


    এ ধরণের লাইভ সেশন আয়োজনের উদ্দেশ্য হল, শিল্পোদ্যোগীদের উদ্বেগ দূর করা এবং স্টার্ট আপ ইন্ডিয়া উদ্যোগের মাধ্যমে সহায়তা দেওয়া।


    এই লাইভ সেশনে অংশগ্রহণকারীরা হ্যাশট্যাগ # আস্ক প্রভু ব্যবহার করে নিজেদের প্রশ্ন মন্ত্রীর সামনে রাখতে পারবে। এর মধ্যে নির্দিষ্ট কিছু প্রশ্নের উত্তর দেবেন স্বয়ং সুরেশ প্রভু।


    CG/BD/DM/….

    
    
    (Release ID: 1532174) Visitor Counter : 2
    
    
      Read this release in: English