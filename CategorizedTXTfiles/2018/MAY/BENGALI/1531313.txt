      উত্তর-পূর্বাঞ্চলেরউন্নয়নসংক্রান্তমন্ত্রক

      দিল্লিতে শীঘ্রই গড়ে উঠবে উত্তর পূর্বাঞ্চল সাংস্কৃতিক এবং তথ্যকেন্দ্র : ডঃ জীতেন্দ্র সিং
      Posted On: 04 MAY 2018 2:33PM by PIB Kolkata


    নয়াদিল্লি, ০৩ মে , ২০১৮


    শীঘ্রই উত্তর পূর্বাঞ্চল সাংস্কৃতিক এবং তথ্যকেন্দ্র দিল্লিতে গড়ে উঠবে বলে আজ এখানে জানিয়েছেন স্বাধীন দায়িত্বপ্রাপ্ত কেন্দ্রীয় উত্তর পূর্বাঞ্চল উন্নয়ন, প্রধানমন্ত্রীর দপ্তর, কর্মচারী, গণ-অভিযোগ ও পেনশন প্রতিমন্ত্রী ডঃ জীতেন্দ্র সিং। উত্তর পূর্বাঞ্চল পর্ষদের প্রকল্পগুলির মন্ত্রিসভা অনুমোদন রূপায়ণের দিকচিহ্ন পর্যালোচনা করার জন্য বৈঠকটি বসে আজ। সেই অনুষ্ঠানে পৌরহিত্য করার পর মন্ত্রী এই মন্তব্য করেন।


    ডঃ জীতেন্দ্র সিং এ প্রসঙ্গে আরও বলেন, কেন্দ্রীয় সরকার উত্তর পূর্বাঞ্চলকে অত্যন্ত গুরুত্ব দিয়ে থাকে এবং এই পদক্ষেপ উত্তর পূর্বাঞ্চলের জনগণের কাছে যথাযর্থই নতুন উপহার। তিনি এও জানান, এই কেন্দ্র দিল্লিতে সাংস্কৃতিক অধিবেশন এবং তথ্যকেন্দ্রের আকারে কাজ করবে। এখানেই দ্বারকায় ১.৩২ একর জমির ওপর কেন্দ্রটি গড়ে উঠবে। এই কেন্দ্রে একই সঙ্গে থাকবে পাঠাগার, আর্ট গ্যালারি, প্রদর্শনী গৃহ, গবেষণা কেন্দ্র, বিক্রয়কেন্দ্র এবং গেস্ট হাউস। ৫০ কোটি টাকা থেকে ৫৫ কোটি ব্যয়ে কেন্দ্রটি গড়ে উঠবে বলেও মন্ত্রী জানান।


    অনুষ্ঠানে উপস্হিত ছিলেন উত্তর পূর্বাঞ্চল উন্নয়ন মন্ত্রকের সচিব শ্রী নবীন বর্মা-সহ বহু বিশিষ্ট ব্যক্তি।


    SSS /NS/…

    
    
    (Release ID: 1531313) Visitor Counter : 3
    
    
      Read this release in: English