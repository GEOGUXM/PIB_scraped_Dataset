      উপ-রাষ্ট্রপতিরসচিবালয়

      সুস্থ ভারত গড়ে তোলার পূর্ব শর্তই হল স্বচ্ছ ভারত – অভিমত উপ-রাষ্ট্রপতির
      Posted On: 21 MAY 2018 2:48PM by PIB Kolkata


    নয়াদিল্লি, ১৮ মে, ২০১৮


    ‘সুস্থ ভারত’ গড়ে তোলার পূর্ব শর্তই হল স্বচ্ছ ভারত। নতুন দিল্লীতে আজ (১৮ই মে) লেডি হার্ডিঞ্জ মেডিকেল কলেজের সমাবর্তন অনুষ্ঠানে একথা বলেন উপ-রাষ্ট্রপতি শ্রী এম ভেঙ্কাইয়া নাইডু।


    এই কলেজের শিক্ষকমণ্ডলীর উদ্দেশে উপ-রাষ্ট্রপতি বলেন, কেবল চিকিৎসাজ্ঞান ও দক্ষতা আহরণের মধ্যেই কর্মকাণ্ড সীমিত রাখলে হবে না। তরুণ পড়ুয়াদের সঠিক দিশা দেখানোর গুরুদায়িত্বও তাঁদের নিতে হবে যাতে তরুণ-তরুণীরা উচ্চ নৈতিকতা, নৈতিক আদর্শ ও আপসহীন অখণ্ডতার মানসিকতা নিয়ে সচেতন নাগরিক হয়ে উঠতে পারেন।


    উপ-রাষ্ট্রপতি বলেন, স্বচ্ছ ভারত গড়ে তোলার জন্য সমস্ত স্বাস্থ্য বিশেষজ্ঞ, স্বাস্থ্য পরিচর্যা পেশাদার, স্থানীয় সংস্থা ও সম্প্রদায়গুলিকে সুস্বাস্থ্যের প্রসারে হাতে হাত রেখে এগিয়ে আসার সময় এসেছে। সুস্থ ভারত গড়ে তোলার ক্ষেত্রে এগুলি পূর্ব শর্ত বলে তিনি মন্তব্য করেন। তিনি বলেন, গ্রামীণ এলাকায় পর্যাপ্ত চিকিৎসার সুযোগ-সুবিধার অভাব, দেশে চিকিৎসক ও আধা-চিকিৎসাকর্মীর বিপুল ঘাটতি এখনও বড় চ্যালেঞ্জ হয়ে রয়েছে। এ কারণেই, স্বাস্থ্যক্ষেত্রে বিপুল সংখ্যায় মানবসম্পদের প্রয়োজন বলে তিনি অভিমত প্রকাশ করেন।


    চিকিৎসকদের দেশে ঈশ্বরের পরেই স্থান দেওয়া হয় বলে স্মরণ করিয়ে দিয়ে উপ-রাষ্ট্রপতি তাঁদের প্রত্যেককে তাঁদের পেশার প্রতিটি স্তরে সর্বোচ্চ নৈতিকতা বজায় রাখার পরামর্শ দেন। লেডি হার্ডিঞ্জ কলেজের প্রত্যেক পড়ুয়া মর্যাদাপূর্ণ এই প্রতিষ্ঠানের উত্তরাধিকার বহন করে এক সুস্থ-সবল ভারত গঠনে অবদান রাখবে বলে শ্রী নাইডু আশা প্রকাশ করেন ।


    CG/BD/DM/….

    
    
    (Release ID: 1532921) Visitor Counter : 3
    
    
      Read this release in: English