      রাষ্ট্রপতিরসচিবালয়

      অ্যাকাউন্টস ও ফিনান্স সার্ভিসের ক্লাস-১ পদমর্যাদার প্রশিক্ষনাধীন আধিকারিকরা রাষ্ট্রপতির সঙ্গে দেখা করলেন
      Posted On: 10 MAY 2018 1:51PM by PIB Kolkata


    নয়াদিল্লি, ০৯ মে , ২০১৮


    অ্যাকাউন্টস ও ফিনান্স সার্ভিসের ৪১ জন ক্লাস-১ পদমর্যাদার প্রশিক্ষনরত আধিকারিক আজ বুধবার রাষ্ট্রপতি ভবনে গিয়ে রাষ্ট্রপতি শ্রী রামনাথ কোবিন্দের সঙ্গে দেখা করেন। বর্তমানে এই আধিকারিকরা ফরিদাবাদের ন্যাশনাল ইন্সিটিটিউন অফ্ ফিনান্সিয়াল ম্যানেজমেন্টে ২৫-তম প্রফেশনাল ট্রেনিং কোর্সে প্রশিক্ষণ নিচ্ছেন।


    শিক্ষানবিশ আধিকারিকদের উদ্দেশ্যে রাষ্ট্রপতি বলেন, দেশে সুপ্রশাসনের সীমানা নির্দেশের ক্ষেত্রে এদের দায়িত্ব ও কর্তব্যের বড় ভূমিকা রয়েছে। সঙ্গত কারনেই নিজেদের কাজকর্মে সর্বদাই এদের সর্বোচ্চ নৈতিকতা, দায়বদ্ধতা ও স্বচ্ছতা বজায় রাখতে হবে। সরকারি কর্মসূচি ও প্রকল্প রূপায়নের ক্ষেত্রেও এদের ভূমিকা সমান গুরুত্বপূর্ণ বলে শ্রী কোবিন্দ মন্তব্য করেন।


    রাষ্ট্রপতি বলেন, সরকারের মন্ত্রই হল ‘ নূন্যতম সরকার, সর্বাধিক সুপ্রশাসন ’ । একইসঙ্গে, সরকারি সুযোগ-সুবিধা প্রদানের ক্ষেত্রেও সর্বোচ্চ দক্ষতার ব্যাপারে নাগরিকদের প্রত্যাশা ক্রমবর্ধমান। তাই, সরকারি কৃত্যকদের হাতে থাকা কাজের চাহিদা বাড়ছে। এই চাহিদা বৃদ্ধির সঙ্গে প্রযুক্তির মেলবন্ধন ঘটিয়ে নির্দিষ্ট সময়েই প্রত্যাশিত ফল পাওয়া সম্ভব বলে তিনি মন্তব্য করেন। বিশ্বের সেরা কার্য সম্পাদন প্রণালীর সঙ্গে তাল মিলিয়ে দেশের অ্যাকাউন্ট, বাজেট ও অডিট ব্যবস্হার নিরন্তর সংস্কারের বিষয়টিও এদের অগ্রাধিকারের তালিকায় থাকা প্রয়োজন বলে রাষ্ট্রপতি অভিমত প্রকাশ করেন।


    CG/BD /NS/…

    
    
    (Release ID: 1531773) Visitor Counter : 5
    
    
      Read this release in: English