      কেন্দ্রীয়লোকসেবাআয়োগ

      কম্বাইন্ড ডিফেন্স সার্ভিসেস পরীক্ষা ২০১৭-র ফলপ্রকাশ
      Posted On: 17 MAY 2018 1:11PM by PIB Kolkata


    নয়াদিল্লি, ১৬ মে , ২০১৮


    ইউনিয়ন পাবলিক সার্ভিস কমিশন ২০১৭ সালের দ্বিতীয় পর্যায়ের কম্বাইন্ড ডিফেন্স সার্ভিস পরীক্ষায় সফল ১৯২ জন প্রার্থীর নামের তালিকা প্রকাশ করেছে। ইউপিএসসি-র ওয়েবসাইট http://www.upsc.gov.in. -এ পরীক্ষার ফলাফল ও প্রার্থীদের তালিকা দেওয়া হয়েছে।


    ২০১৭-র নভেম্বর মাসে ইউপিএসসি প্রতিরক্ষার তিনটি বাহিনীতে প্রবেশিকার জন্য লিখিত পরীক্ষার আয়োজন করেছিল এবং তারপর প্রতিরক্ষা মন্ত্রকের সার্ভিস সিলেকশন বোর্ডর মাধ্যমে ইন্ডিয়ান মিলিটারি অ্যাকাডেমি, ইন্ডিয়ান ন্যাভাল অ্যাকাডেমি ও এয়ারফোর্স অ্যাকাডেমিতে প্রবেশিকা ইন্টারভিউ গ্রহন করা হয়।


    সরকারি বিজ্ঞপ্তি অনুযায়ী ইন্ডিয়ান মিলিটারি অ্যাকাডেমিতে ১০০ জন, ইন্ডিয়ান ন্যাভাল অ্যাকাডেমিতে ৪৫ জন ও এয়ারফোর্স অ্যাকাডেমিতে ৩২ জনকে প্রশিক্ষনের জন্য এইবছর ডাক দেওয়া হবে।


    ওয়েবসাইটে প্রকাশিত তালিকায় সফল প্রার্থীদের মেডিক্যাল পরীক্ষায় ফলাফলের কোনও উল্লেখ করা হয় নি। তাছাড়া, বর্তমানে প্রার্থীদের জন্ম তারিখ, শিক্ষাগত যোগ্যতা ও অন্য আবশ্যিক তথ্য সেনাবাহিনীর সদর দপ্তরে খতিয়ে দেখা হচ্ছে। এই কারণে তালিকায় প্রকাশিত সফল প্রার্থীদের প্রাথমিকভাবে উত্তীর্ণ বলে ধরা হচ্ছে। পরীক্ষায় উত্তীর্ণ প্রার্থীদের জন্মতারিখ, ঠিকানা ও অন্য আবশ্যিক তথ্যের স্বপ্রত্যায়িত প্রমানপত্র ও ছবি সেনাবাহিনী, নৌবাহিনী বা বিমানবাহিনীর সদর দপ্তরে পাঠাতে বলা হয়েছে।


    CG/SC /NS/…

    
    
    (Release ID: 1532563) Visitor Counter : 4
    
    
      Read this release in: English