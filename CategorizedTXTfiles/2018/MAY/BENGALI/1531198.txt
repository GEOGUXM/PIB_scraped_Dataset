      শ্রমওকর্মসংস্থানমন্ত্রক

      ‘উমঙ্গ অ্যাপ’-এর মাধ্যমে পেনশনারদের জন্য ‘ভিউ পেনশন পাসবুক’ পরিষেবা চালু করল ইপিএফও
      Posted On: 03 MAY 2018 5:09PM by PIB Kolkata


    নয়াদিল্লি, ৩ মে, ২০১৮


    ‘উমঙ্গ অ্যাপ’ নামে একটি নতুন পরিষেবা চালু করেছে কর্মচারী ভবিষ্যনিধি সংস্থা ইপিএফও। এই অ্যাপ-এ গিয়ে ‘ভিউ পাসবুক’ অপশনটি বেছে নিতে হবে। সেখানে পেনশনারের পিপিও নম্বর এবং জন্ম তারিখ উল্লেখ করার পর তাঁর নথিভুক্ত মোবাইল ফোন নম্বরে একটি ওটিপি চলে আসবে। ওটিপি-টি উল্লেখ করার পর ‘পেনশনার পাসবুক’-এ পেনশনারের নাম, জন্ম তারিখ, পেনশন জমা পড়ার সাম্প্রতিকতম তারিখ ইত্যাদি বিভিন্ন তথ্যের খোঁজ পাওয়া যাবে। অর্থবর্ষ অনুযায়ী কপি ডাউনলোড করে পাসবুক সম্পর্কিত সম্পূর্ণ তথ্যের হদিশ পাওয়া যাবে।


    ‘উমঙ্গ অ্যাপ’-এর মাধ্যমে অন্যান্য যে সমস্ত বৈদ্যুতিন পরিষেবা ইতিমধ্যেই চালু রয়েছে সেগুলি হল – সংশ্লিষ্ট কর্মচারীকেন্দ্রিক পরিষেবা, নিয়োগ কর্তাকেন্দ্রিক পরিষেবা, সাধারণ পরিষেবা এবং ই-কেওয়াইসি পরিষেবা।


    CG/SKD/DM/…

    
    
    (Release ID: 1531198) Visitor Counter : 5
    
    
      Read this release in: English