      মন্ত্রিসভারঅর্থনৈতিকবিষয়সংক্রান্তকমিটি

      কৃষিক্ষেত্রে ১১টি ভিন্ন ভিন্ন কর্মসূচি রূপায়ণে ‘সবুজ বিপ্লব – কৃষোন্নতি যোজনা’ নামে এক বিশেষ প্রকল্প রূপায়ণের প্রস্তাবে সম্মতি কেন্দ্রীয় মন্ত্রিসভার
      Posted On: 03 MAY 2018 11:14AM by PIB Kolkata


    নয়াদিল্লি, ২ মে, ২০১৮


    ‘সবুজ বিপ্লব – কৃষোন্নতি যোজনা’নামে কৃষিক্ষেত্রের একটি ছত্র প্রকল্প বা কর্মসূচি রূপায়ণের প্রস্তাবে আজ সবুজ সঙ্কেত দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত এই বৈঠকে স্থির হয়েছে যে দ্বাদশ যোজনাকালের পরবর্তী সময়েও কেন্দ্রীয় পর্যায়ে ৩৩,২৬৯ কোটি ৯৭৬ লক্ষটাকা ব্যয়ে এই কর্মসূচিটি রূপায়িত হবে ২০১৭-১৮ থেকে ২০১৯-২০ অর্থ বছর পর্যন্ত।


    এই ছত্র প্রকল্পের আওতায় রয়েছে মোট ১১টি ভিন্ন ভিন্ন কর্মসূচি। কৃষকদের আয় ও উপার্জন বৃদ্ধির কাজেসহায়তা প্রসারের লক্ষ্যেসার্বিকভাবে এক বৈজ্ঞানিক পদ্ধতির আশ্রয় গ্রহণের মাধ্যমে কৃষি এবং কৃষি সম্পর্কিত উন্নয়ন প্রচেষ্টার ওপর জোর দেওয়া হবে। এজন্য কৃষির উৎপাদন ও উৎপাদনশীলতা বৃদ্ধির পাশাপাশি, কৃষিপণ্যের অধিকতর ফলনের ওপর নজর দেওয়া হবে।


    এই ছত্র কর্মসূচির আওতায় যে সমস্ত প্রকল্প ও কর্মসূচিগুলিকে অন্তর্ভুক্ত করা হয়েছে তার মধ্যে রয়েছে – সুসংহত বাগিচা উন্নয়ন কর্মসূচি (এমআইডিএইচ), জাতীয় খাদ্য নিরাপত্তা মিশন (এনএফএসএম), নিরন্তর কৃষি বিকাশ সম্পর্কিত জাতীয় কর্মসূচি (এনএমএসএ), কৃষি সম্প্রসারণ কর্মসূচি (এসএমএই), বীজ ও চারার উৎপাদন বৃদ্ধি সম্পর্কিত কর্মসূচি (এসএমএসপি), কৃষি ব্যবস্থা সম্পর্কিত কর্মসূচি (এসএনএএম), চারা গাছের সুরক্ষা ও বিশেষ সংরক্ষণ ব্যবস্থা (এসএমপিপিকিউ), কৃষি গণনা সম্পর্কিত অর্থনীতি ও পরিসংখ্যান বিষয়ক সুসংহত কর্মসূচি (আইএসএসিইএস), সুসংহত কৃষি সহযোগিতা সম্প্রসারণ কর্মসূচি (আইএসএসই), সুসংবদ্ধ কৃষি বিপণন ব্যবস্থা (আইএসএএম) এবং জাতীয় বৈদ্যুতিন ব্যবস্থাপনা পরিকল্পনা (এনইজিপিএ) ।


    এই কর্মসূচিগুলির মধ্যে এমআইডিএইচ প্রকল্পটির রূপায়ণে কেন্দ্রীয় সরকারি বিনিয়োগের পরিমাণ দাঁড়াবে ৭,৫৩৩ কোটি ৪ লক্ষ টাকা। এনএফএসএম কর্মসূচি রূপায়ণে ৬,৮৯৩ কোটি ৩৮ লক্ষ টাকা, এনএমএসএ-র রূপায়ণে ৩,৯৮০ কোটি ৮২ লক্ষ টাকা, এসএমএই রূপায়ণে ২,৯৬১ কোটি ২৬ লক্ষ টাকা, এসএমএসপি রূপায়ণে ৯২০ কোটি ৬০ লক্ষ টাকা, এসএসএএম প্রকল্পটির বাস্তবায়নে ৩,২৫০ কোটি টাকা, এসএমপিপিকিউ কর্মসূচি রূপায়ণে ১,০২২ কোটি ৬৭ লক্ষ টাকা, আইএসএসিইএস প্রকল্পের রূপায়ণে ৭৩০ কোটি ৫৮ লক্ষ টাকা, আইএসএসই-র রূপায়ণে ১,৯০২ কোটি ৬৩৬ লক্ষ টাকা, আইএসএএম-র বাস্তবায়নে ৩,৮৬৩ কোটি ৯৩ লক্ষ টাকা এবং এনইজিপিএ কর্মসূচির বাস্তবায়নে ২১১ কোটি ৬ লক্ষ টাকার কেন্দ্রীয় বরাদ্দের লক্ষ্যমাত্রা অনুমোদিত হয়েছে।


    এই ১১টি ভিন্ন ভিন্ন কর্মসূচি রূপায়ণে যে বিষয়গুলির ওপর বিশেষভাবে জোর দেওয়া হবে তার মধ্যে রয়েছে –বাগিচাপালন ক্ষেত্রটির সার্বিক বিকাশ প্রচেষ্টা; বাগিচাজাত ফসলের উৎপাদন বৃদ্ধি; কৃষক পরিবারগুলিকে পুষ্টি সংক্রান্ত নিরাপত্তাদান; কৃষক সাধারণের আয় ও উপার্জন বৃদ্ধি; চাল, গম, ডালশস্য, মোটা দানাশস্য এবং বাণিজ্যিক শস্যের উৎপাদন বৃদ্ধি; কৃষি জমি তথা মাটির উর্বরতা বৃদ্ধি; ভোজ্য তেলের আমদানি কমিয়ে আনার লক্ষ্যে ভোজ্য তেলের উৎপাদন বৃদ্ধি; কৃষি জলবায়ুর প্রকার ভেদে নিরন্তর কৃষি প্রচেষ্টার উপযোগী শ্রেষ্ঠ পন্থাপদ্ধতির আশ্রয় গ্রহণ; রাজ্য সরকার এবং আঞ্চলিক পর্যায়ের সংস্থাগুলির কৃষি সম্প্রসারণ কর্মসূচির ওপর বিশেষ গুরুত্বদান; কৃষিজীবি মানুষের আর্থ-সামাজিক ক্ষমতায়ন; কৃষি উদ্যোগ ও প্রচেষ্টায় মানবসম্পদের বিকাশ; কৃষি পদ্ধতি সম্পর্কিত তথ্যের প্রচার ও প্রসারে বৈদ্যুতিন এবং মুদ্রণ মাধ্যমের উদ্ভাবনী প্রয়োগ ও ব্যবহার; ব্যক্তিগত পর্যায়ে কৃষক সাধারণকে আধুনিক পন্থাপদ্ধতি সম্পর্কে শিক্ষাদান; বীজ শস্যের মানোন্নয়ন; বীজের উৎপাদনবৃদ্ধির লক্ষ্যে নতুন নতুন প্রযুক্তি ও পন্থাপদ্ধতি ব্যবহারের ওপর গুরুত্ব; ক্ষুদ্র এবং প্রান্তিক কৃষকদের কাছে কৃষি পদ্ধতির কৃৎকৌশল পৌঁছে দেওয়া; উচ্চ প্রযুক্তির এবং উন্নতমানের কৃষি উপকরণ ও সাজসরঞ্জাম উৎপাদনের কেন্দ্র গড়ে তোলা; কীট পোকা এবং রোগ পোকার আক্রমণ থেকে কৃষি শস্যকে রক্ষা করার উদ্দেশ্যে প্রয়োজনীয় ব্যবস্থা গ্রহণ; দেশের কৃষি-অর্থনীতি ও তার সমস্যা সম্পর্কে সমীক্ষা ও গবেষণা চালানো; বিশিষ্ট অর্থনীতিবিদ, কৃষি বিজ্ঞানী এবং কৃষি বিশেষজ্ঞদের নিয়ে আলোচনা ও কর্মশালার আয়োজন; কৃষি সমবায় প্রতিষ্ঠানগুলির আর্থিক অবস্থার উন্নয়ন; সমাজের দুর্বলতর শ্রেণীর মানুষদের জন্য কৃষি সুরক্ষা ব্যবস্থা গড়ে তোলা; কৃষি বিপণন পরিকাঠামোর প্রসার ও উন্নয়ন; সারা দেশে কৃষি বিপণন সম্পর্কিত তথ্য ব্যবস্থার এক জাতীয় নেটওয়ার্ক গঠন; জাতীয় পর্যায়ে কৃষিপণ্যের উৎপাদনের লক্ষ্যে একটি অনলাইন বিপণন মঞ্চ গড়ে তোলা; কৃষি উৎপাদনশীলতা বৃদ্ধির লক্ষ্যে কৃষকদের কাছে প্রাসঙ্গিক তথ্যের সুযোগ পৌঁছে দেওয়া ইত্যাদি।


    একইসঙ্গে, কৃষি উৎপাদন পরিকাঠামো সৃষ্টি ও তার প্রসার, উৎপাদন ব্যয় হ্রাস এবং কৃষি ও সহায়ক পণ্যের বিপণনের উপযোগী এক বিপণন ব্যবস্থা গড়ে তোলার ওপরও বিশেষ গুরুত্ব দেওয়া হবে।


    CG/SKD/DM/…

    
    
    (Release ID: 1531135) Visitor Counter : 12
    
    
      Read this release in: English