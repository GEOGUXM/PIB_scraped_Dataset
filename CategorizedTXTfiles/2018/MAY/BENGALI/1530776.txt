      নারীওশিশুবিকাশমন্ত্রক

      শিশুদের ওপর যৌন হয়রানির ঘটনা রুখতে এনসিপিসিআর আলাপ-আলোচনা চালালো
      Posted On: 01 MAY 2018 12:50PM by PIB Kolkata


    নয়াদিল্লি , ২৭ এপ্রিল, ২০১ ৮


    শিশুদের ওপর যৌন হয়রানির ঘটনা রুখতে উপযুক্ত কৌশল গ্রহণের জন্য শিশু অধিকার রক্ষা সংক্রান্ত জাতীয় কমিশন বা এনসিপিসিআর বৃহস্পতিবার একটি আলোচনাসভার আয়োজন করে। এই সভায় পৌরহিত্য করেন সংস্থার চেয়ারপার্সন শ্রীমতী স্তুতি কাক্কর। দেশে শিশুদের ওপর যৌন হয়রানির ঘটনা বেড়ে যাওয়ায় তাঁরা উদ্বেগ প্রকাশ করেন। বৈঠকে বিভিন্ন বক্তা শিশুদের ওপর যৌন হয়রানি এবং এর শিশু অধিকার লঙ্ঘন নিয়ে জাতীয় স্তরে গ্রাম ও শহরাঞ্চলে একটি সুসংহত এবং সার্বিক অভিযান শুরু করার জন্য সুপারিশ করেন ।


    প্রসঙ্গত, এনসিপিসিআর শিশুদের ওপর যৌন হয়রানি রুখতে জনতার কাছ থেকে পরামর্শ নেওয়ার প্রচেষ্টাও চালিয়েছিল। এই তৎপরতার ফলে ১৫৩টি পরামর্শ পাওয়া যায়, যার মধ্যে ৭০টিই ছিল সচেতনতা সৃষ্টির আহ্বান-সংশ্লিষ্ট।


    বলা আবশ্যক, শিশুদের ওপর যৌন হয়রানির ঘটনা একটি বহুমুখী সমস্যা, যাতে নিহিত রয়েছে আইনি, সামাজিক, চিকিৎসামূলক এবং মনস্তাত্ত্বিক তাৎপর্য। এই ধরণের ঘটনা বন্ধ করতে শিশু ও জনসাধারণের মধ্যে সচেতনতা সৃষ্টি, শিক্ষার প্রসার, শিশুদের সঙ্গে অভিভাবকদের বন্ধুত্ব বাড়িয়ে তোলার মতো প্রয়াস অব্যাহত রাখার প্রয়োজন রয়েছে । একই সঙ্গে , এ ধরণের অপরাধের মোকাবিলায় কঠোর আইনি ব্যবস্থা নেওয়ারও প্রয়োজন রয়েছে ।


    CG/SSS/SB……

    
    
    (Release ID: 1530776) Visitor Counter : 1