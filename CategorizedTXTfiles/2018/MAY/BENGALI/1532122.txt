      সংখ্যালঘুবিষয়কমন্ত্রক

      সংখ্যালঘু জনগোষ্ঠীর মেধাবী যুবকদের উন্নতি সরকারের অন্যতম অগ্রাধিকার; কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি মন্ত্রকের নিঃশুল্ক কোচিং-এর মাধ্যমে সিভিল সার্ভিসে সংখ্যালঘু জনগোষ্ঠীর নির্বাচিত প্রার্থীদের সংবর্ধনা জানিয়েছেন
      Posted On: 15 MAY 2018 2:11PM by PIB Kolkata


    নয়াদিল্লি , ১১ মে, ২০১ ৮


    কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি জানিয়েছেন যে, সংখ্যালঘু জনগোষ্ঠীর মেধাবী যুবকদের অগ্রগতির লক্ষ্যে তাঁর মন্ত্রক যথোপযুক্ত উদ্যোগ গ্রহণ করেছে।


    ২০১৭-র সিভিল সার্ভিস পরীক্ষায় সংখ্যালঘু জনগোষ্ঠীর যেসব প্রার্থী তাঁর মন্ত্রকের নিঃশুল্ক কোচিং-এর সহায়তায় সফল হয়েছেন, আজ নতুন দিল্লিতে শ্রী নাকভি তাঁদের সংবর্ধনা জানান। তিনি বলেন, সংখ্যালঘু বিষয়ক মন্ত্রক দেশের বিখ্যাত সংস্থা ও প্রতিষ্ঠানের সঙ্গে সহযোগিতায় সংখ্যালঘু জনগোষ্ঠীর যুবসম্প্রদায়ের জন্য সিভিল সার্ভিস, মেডিকেল, ইঞ্জিনিয়ারিং, অন্যান্য প্রশাসনিক পরিষেবা এবং ব্যাঙ্কিং পরিষেবার পরীক্ষায় প্রস্তুতির লক্ষ্যে নিঃশুল্ক কোচিং-এর কর্মসূচি পরিচালনা করছে। দুর্বলতর শ্রেণীর ১ জন উপযুক্ত যুবকও যাতে শ্রেষ্ঠ কোচিং-এর সুবিধা ও ভালো চাকরির সম্ভাবনা থেকে বঞ্চিত না হয়, সেই লক্ষ্যেই এই কোচিং-এর কর্মসূচি চালানো হয়ে থাকে।


    সংখ্যালঘু জনগোষ্ঠীর যেসব যুবক-যুবতী ইউপিএসসি পরিচালিত সিভিল সার্ভিস পরীক্ষায় সফল হয়েছেন, তাঁরা সংশ্লিষ্ট গোষ্ঠী ও সমাজের দুর্বলতর অংশের কাছে আদর্শ হিসাবে বিবেচিত হন। তিনি বলেন, সংখ্যালঘু জনগোষ্ঠী বিশেষ করে মুসলমানদের মধ্যে প্রচুর প্রতিভাবান যুবক-যুবতী রয়েছেন। তাঁদের ভরসা যোগানোর মতো পরিবেশ গড়ে তোলার উদ্যোগ নেওয়া হয়েছে। প্রধানমন্ত্রী শ্রী নরেন্দ্র মোদীর সরকার সংখ্যালঘু জনগোষ্ঠীর যুবকদের সুরক্ষা এবং উৎসাহ প্রদানের মতো উপযুক্ত পরিবেশ গড়ে তোলাতেই, এই গোষ্ঠীর এত বিরাট সংখ্যক যুবক দেশের সর্বোচ্চ প্রশাসনিক পরিষেবায় নির্বাচিত হয়েছেন।


    শ্রী নাকভি বলেন, কোনও রকম বৈষম্য ছাড়াই ‘মর্যাদার সঙ্গে উন্নয়ন’-এর নীতি স্বাধীনতার পরবর্তী সময়ে একসঙ্গে এতজন সংখ্যালঘু জনগোষ্ঠীর যুবক চলতি বছরে সিভিল সার্ভিস পরীক্ষায় সফল হয়েছেন। এবারের সিভিল সার্ভিস পরীক্ষায় মুসলিম সম্প্রদায়ের ৫১ জন সহ সংখ্যালঘু জনগোষ্ঠির মোট ১৩১ জন যুবক এবারের সিভিল সার্ভিস পরীক্ষায় সফল হয়েছেন। শ্রী নাকভি বলেন, গত বছরও মুসলিম জনগোষ্ঠীর ৫২ জন সহ সংখ্যালঘু সম্প্রদায়ের মোট ১২৬ জন সিভিল সার্ভিস পরীক্ষায় নির্বাচিত হয়েছিলেন। গত বছর সিভিল সার্ভিসে সফল মোট ১০৯৯ জন প্রার্থীর মধ্যে ৫২ জন মুসলিম প্রার্থী সফল হন, যা মোট নির্বাচিত প্রার্থীর ৪.৫ শতাংশ। এ বছর ৯৯০ জন সফল প্রার্থীর মধ্যে শতাংশের হিসাবে ৫.১৫ শতাংশ মুসলিম প্রার্থী নির্বাচিত হয়েছেন। এ বছর শীর্ষস্থানীয় ১০০ জনের মধ্যে ৩ জন মহিলা সহ মোট ৬ জন মুসলিম প্রার্থী জায়গা করে নিয়েছেন।


    ২


    মন্ত্রী বলেন, সংখ্যালঘু সংক্রান্ত মন্ত্রক ইউপিএসসি পরীক্ষায় বিজ্ঞাপিত সংখ্যালঘু জনগোষ্ঠীর প্রতিভাবান যুবকদের জন্য ব্যাপক হারে নিঃশুল্ক কোচিং-এর ব্যবস্থা করেছে। দেশের বিখ্যাত সংগঠন ও প্রতিষ্ঠানের মাধ্যমে তাঁর মন্ত্রক সিভিল সার্ভিস ও ইউপিএসসি পরিচালিত অন্যান্য পরীক্ষা, মেডিকেল, ইঞ্জিনিয়ারিং এবং প্রশাসনিক পরীক্ষার জন্য ‘নয়ী উড়ান’ এবং ‘নয়া সবেরা’ নামে কোচিং কর্মসূচি চালাচ্ছে। ২০১৭-১৮ বর্ষে বিজ্ঞাপিত সংখ্যালঘু জনগোষ্ঠীর যে ১০৫ জন যুবক-যুবতী সিভিল সার্ভিসের প্রাথমিক পরীক্ষায় উত্তীর্ণ হয়েছিলেন, তাঁদের ‘নয়ী উড়ান’ প্রকল্পে আর্থিক সহায়তা দেওয়া হয়েছে।


    টেলিভিশন চ্যানেল, সংবাদপত্র এবং বিভিন্ন প্রতিষ্ঠানের মাধ্যমে সংখ্যালঘু জনগোষ্ঠীর যুবক-যুবতীদের এইসব পরীক্ষায় বসার জন্য উদ্বুদ্ধ করতে একটি প্রচার কর্মসূচিও চালানো হচ্ছে। এবছর সারা দেশের ১৫ হাজারেরও বেশি যুবক-যুবতীকে নিঃশুল্ক কোচিং দেওয়া হবে। বিগত তিন বছরে এই ধরণের নিঃশুল্ক কোচিং-এর কর্মসূচিতে উৎসাহ-ব্যঞ্জক সাড়া ও ফলাফল পাওয়ায় প্রতিভাবান যুবকদের আরও বেশি করে উৎসাহ দিতে এবং আরও সুযোগ-সুবিধা দিতে নিঃশুল্ক কোচিং-এর ব্যবস্থা সহজতর করা হয়েছে। গত বছর ‘নয়ী উড়ান’ এবং ‘নয়া সবেরা’ প্রকল্প দুটিকে সংশোধন করে ইউপিএসসি প্রাথমিক পরীক্ষায় উত্তীর্ণ ছাত্রছাত্রীদের জন্য আর্থিক সহায়তার পরিমাণ ৫০ হাজার টাকা থেকে বাড়িয়ে ১ লক্ষ টাকা করা হয়েছে। ‘নয়া সবেরা’ কর্মসূচিতে সংখ্যালঘু বিষয়ক মন্ত্রক নামী প্রতিষ্ঠান ও সংগঠনের সহায়তায় সংখ্যালঘু সম্প্রদায়ের যুবকদের নিঃশুল্ক কোচিং দেওয়ার ব্যবস্থা চালিয়ে যাচ্ছে।


    CG/ PB / SB…

    
    
    (Release ID: 1532122) Visitor Counter : 2
    
    
      Read this release in: English