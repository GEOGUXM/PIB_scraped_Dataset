      স্বরাষ্ট্র মন্ত্রক

      আসাম, সিকিম, হিমাচলপ্রদেশ, রাজস্হান ও লাক্ষাদ্বীপের জন্য কেন্দ্রীয় সহায়তা
      Posted On: 16 MAY 2018 11:53AM by PIB Kolkata


    নয়াদিল্লি, ১৫ মে , ২০১৮


    বিভিন্ন ধরনের প্রাকৃতিক বিপর্যয়ে ক্ষতিগ্রস্হ আসাম, হিমাচলপ্রদেশ, সিকিম, লাক্ষাদ্বীপ ও রাজস্হানের জন্য ১ হাজার ১৬১ কোটি ১৭ লক্ষ টাকার কেন্দ্রীয় সহায়তাদানের বিষয়টি কেন্দ্র অনুমোদন করেছে। কেন্দ্রীয় স্বরাষ্ট্রমন্ত্রী শ্রী রাজনাথ সিং-এর পৌরহিত্যে সোমবার নতুন দিল্লিতে এক উচ্চপর্যায়ের বৈঠকে এ বিষয়ে সিদ্ধান্ত গৃহিত হয়।


    উল্লেখ করা যেতে পারে, ২০১৭-১৮র বন্যায় আসামে ব্যাপক ক্ষয়ক্ষতি হয়েছিল। এই প্রেক্ষিতে কেন্দ্র আসামকে ৪৮০ কোটি ৮৭ লক্ষ টাকা সহায়তা দানের বিষয়টি মঞ্জুর করে। বন্যা ও ভূমিধ্বসে ক্ষতিগ্রস্হ হিমাচলপ্রদেশকে জাতীয় বিপর্যয় মোকাবিলা তহবিল থেকে ৮৪ কোটি ৬০ লক্ষ টাকা অনুদান দেওয়ার সিদ্ধান্ত হয়েছে। সিকিম, লাক্ষাদ্বীপকে যথাক্রমে ৬৭ কোটি ৪০ লক্ষ টাকা ও ২ কোটি ১৬ লক্ষ টাকা অনুদান দেওয়া হচ্ছে। খরিফ মরশুমে খরায় ক্ষতিগ্রস্হ রাজস্হান অনুদান হিসেবে পাচ্ছে ৪২৬ কোটি ১৪ লক্ষ টাকা।


    বৈঠকে কৃষিমন্ত্রী শ্রী রাধা মোহন সিং, স্বরাষ্ট্র সচিব শ্রী রাজীব গাউবা, ব্যয় দপ্তরের সচিব শ্রী অজয় নারায়ন ঝা ছাড়াও উচ্চপদস্হ আধিকারিরা উপস্হিত ছিলেন।


    CG/BD /NS/…

    
    
    (Release ID: 1532227) Visitor Counter : 2
    
    
      Read this release in: English