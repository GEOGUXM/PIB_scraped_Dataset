      পরিসংখ্যানএবংকর্মসূচিরূপায়ণমন্ত্রক

      সরকারি পরিসংখ্যান পদ্ধতি ও প্রক্রিয়ার নির্দিষ্ট গুণমান নিশ্চিত করার লক্ষ্যে বিশেষ রূপরেখা ঘোষিত
      Posted On: 22 MAY 2018 12:38PM by PIB Kolkata


    নয়াদিল্লি, ২১ মে, ২০১৮


    সরকারি পরিসংখ্যান পদ্ধতি ও প্রক্রিয়ার প্রতিটি পর্যায়ে যাতে নির্দিষ্ট গুণমান নিশ্চিত করা যায়, সেজন্য সরকারি পরিসংখ্যানের কাজে গুণমান নিশ্চিতকরণ সম্পর্কিত একটি সাধারণ রূপরেখা প্রকাশ করেছে কেন্দ্রীয় সরকার। কেন্দ্রীয় পরিসংখ্যান ও কর্মসূচি রূপায়ণ মন্ত্রকের উদ্যোগে একটি বিজ্ঞপ্তির আকারে এটি প্রকাশিত হয়েছে ৬ই এপ্রিল, ২০১৮-র সরকারি গেজেটে। প্রশাসনিক পরিসংখ্যান সহ যে কোন ধরণের পরিসংখ্যান সম্পর্কিত বিষয়ে সরকারি কার্যালয়গুলি এখন থেকে এই রূপরেখা অনুসরণ করতে পারবে।


    পরিসংখ্যান সম্পর্কিত কোন সংগ্রহ বা সঙ্কলন তৈরির সঙ্গে যুক্ত সরকারি কর্মীদের কাছে এই রূপরেখা খুবই গুরুত্বপূর্ণ বলে সরকার মনে করে। এছাড়াও, পরিসংখ্যান সম্পর্কিত বিভিন্ন তথ্য ও সিদ্ধান্ত গ্রহণের কাজে একটি গুরুত্বপূর্ণ নথি হিসাবেও এটি কাজ করে যাবে।


    কেন্দ্র ও রাজ্য তথা কেন্দ্রশাসিত অঞ্চল কর্তৃপক্ষের পরিসংখ্যান সংস্থাগুলিকে পরামর্শ দেওয়া হয়েছে এই রূপরেখা অনুসরণ করে কাজ করে যাওয়ার।


    পরিসংখ্যান সম্পর্কিত এই বিশেষ রূপরেখাটির হদিশ পাওয়া যাবে http://mospi.nic.in/sites/default/files/main_menu/gazette_notification/notification_6apr18.pdf - এই ওয়েবসাইটটিতে।


    CG/SKD/DM/…

    
    
    (Release ID: 1533014) Visitor Counter : 4
    
    
      Read this release in: English