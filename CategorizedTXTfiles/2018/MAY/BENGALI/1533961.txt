      অর্থমন্ত্রক

      জিএসটি-র অর্থ ফেরৎ দেওয়ার জন্য একপক্ষকালের বিশেষ অভিযান ৩১ মে থেকে ১৪ জুন পর্যন্ত
      Posted On: 31 MAY 2018 2:00PM by PIB Kolkata


    নয়াদিল্লি , ৩০ মে, ২০১ ৮


    জিএসটি-র অর্থ ফেরতের বিষয়টি নিয়ে গত কয়েক মাস ধরেই চিন্তাভাবনা করে চলেছে সরকার ও বাণিজ্য মহল। জিএসটি-র অর্থ ফেরৎ দেওয়ার জন্য এ পর্যন্ত ৩০ হাজার কোটি টাকারও বেশি অর্থ মঞ্জুর করেছে কেন্দ্রীয় সরকার। এর মধ্যে রয়েছে – আইজিএসটি-র ১৬ হাজার কোটি টাকা এবং আইটিসি-র ১৪ হাজার কোটি টাকা। আইটিসি বাবদ অর্থ ফেরৎ দেওয়ার ক্ষেত্রে অবশ্য কেন্দ্র ও রাজ্য উভয়েরই অনুমোদন প্রয়োজন।


    অর্থ ফেরৎ দেওয়ার জন্য প্রয়োজনীয় অনুমোদন দেওয়ার বিষয়টিতে আশানুরূপভাবে কাজ হচ্ছে না বলে এ বছর মার্চ মাসে সংবাদ মাধ্যমে একটি খবর প্রকাশিত হয়েছিল। কিন্তু তথ্য ও পরিসংখ্যান অনুযায়ী জানা গেছে যে, এ বছর মে মাসে জিএসটি-র অর্থ ফেরৎ দেওয়ার জন্য মঞ্জুর করা হয়েছে ৮ হাজার কোটি টাকা। তবে, আজ পর্যন্ত অর্থ ফেরৎ সংক্রান্ত ১৪ হাজার কোটি টাকার যে দাবিদাওয়া পেশ করা হয়েছে, তা ফেরৎ দেওয়ার বিষয়টি এখনও বকেয়া থেকে গেছে। অবশ্য সংবাদপত্রের প্রতিবেদন অনুযায়ী এক্ষেত্রে বকেয়া অর্থ ফেরতের পরিমাণ দাঁড়িয়েছে ২০ হাজার টাকার মতো।


    অর্থ ফেরৎ দেওয়ার এই সমস্যা কাটিয়ে উঠতে এবং বকেয়া টাকা দ্রুত মঞ্জুরি ও মিটিয়ে দেওয়ার লক্ষ্যে ৩১ মে, ২০১৮ থেকে ১৪ জুন, ২০১৮ পর্যন্ত এক পক্ষকালের এক বিশেষ অভিযান শুরু করতে চলেছে কেন্দ্রীয় সরকার। পক্ষকালের এই অভিযানে জিএসটি-র আওতায় সমস্ত ধরণের অর্থ ফেরতের বিষয়টির ওপর বিশেষ নজর দেওয়া হবে। কাস্টমস্‌ কর্তৃপক্ষ এবং কেন্দ্র ও রাজ্য পর্যায়ের জিএসটি আধিকারিকরা এই কাজের সঙ্গে যুক্ত থাকবেন। এ বছর ৩০ এপ্রিল অথবা তার আগে অর্থ ফেরতের দাবি জানিয়ে যে সমস্ত আবেদন জমা পড়েছে, সেগুলিরই নিষ্পত্তি করা হবে একপক্ষকালের এই বিশেষ অভিযানে।


    CG/SKD/SB…

    
    
    (Release ID: 1533961) Visitor Counter : 2
    
    
      Read this release in: English