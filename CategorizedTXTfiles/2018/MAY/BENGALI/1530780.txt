      শ্রমওকর্মসংস্থানমন্ত্রক

      শ্রম ও কর্মসংস্থান মন্ত্রকের পক্ষ থেকে শ্রম দিবস পালন
      Posted On: 01 MAY 2018 12:54PM by PIB Kolkata


    নয়াদিল্লি, ২৭ এপ্রিল, ২০১৮


    সামাজিক ক্ষেত্রের সঙ্গে যুক্ত বিভিন্ন অংশীদারদের মধ্যে সুস্থ পরিবেশের প্রসারে সারা বিশ্ব জুড়ে আন্তর্জাতিক শ্রম দিবস বা মে দিবস পালন করা হয়। মার্কিন যুক্তরাষ্ট্রের শিকাগোতে ১৮৮৬ সালের চৌঠা মে, হেমার্কেটে নির্বিচারে হত্যার ঘটনা স্মরণে রাখতে প্রতি বছর মে মাসের প্রথম দিনটি আন্তর্জাতিক শ্রম দিবস হিসেবে পালিত হয়ে থাকে।


    মে দিবস উপলক্ষে কেন্দ্রীয় শ্রম ও কর্মসংস্থান মন্ত্রী শ্রী সন্তোষ কুমার গাঙ্গোয়ার শ্রমজীবী মানুষকে শুভেচ্ছা জানিয়ে বলেছেন, “আপনাদের কঠোর পরিশ্রম ও আন্তরিকতার পরিণামেই এই দেশ গঠন”।


    এই উপলক্ষে, নতুন দিল্লীর প্রবাসী ভারতীয় কেন্দ্রে আগামী পয়লা মে, বেলা ১০টায় এক কর্মসূচির আয়োজন করা হয়েছে। যেখানে বিগত চার বছরের সাফল্য ও উদ্যোগগুলি তুলে ধরা হবে। ‘শ্রমসুবিধা’ পোর্টালের মাধ্যমে একাধিক অনলাইন পরিষেবারও সূচনা হবে সেদিন। সেইসঙ্গে, কর্মচারী ভবিষ্যনিধি তহবিল সংগঠন (ইপিএফও)-এর বেশ কয়েকটি নতুন উদ্যোগও চালু হবে। ভি ভি গিরি জাতীয় শ্রম প্রতিষ্ঠানের পক্ষ থেকে ‘শ্রমিক শ্রেণীর কাছে সামাজিক সুরক্ষার চ্যালেঞ্জ’ শীর্ষক একটি বইও এই উপলক্ষে প্রকাশিত হবে। মন্ত্রী আরও একবার দেশের শ্রমিক মহলকে শুভেচ্ছা জানিয়ে তাঁদের ‘কঠোর পরিশ্রম ও আন্তরিকতা দিয়ে ভারতকে বিশ্বের শ্রেষ্ঠ দেশে পরিণত করার’ আহ্বান জানান।


    CG/BD/DM/…

    
    
    (Release ID: 1530780) Visitor Counter : 2