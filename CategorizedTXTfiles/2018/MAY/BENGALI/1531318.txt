      শিল্পওবাণিজ্যমন্ত্রক

      বৈদেশিক বাণিজ্যে মহানির্দেশালয়কে নিয়ন্ত্রক নয়, সুযোগ-সুবিধা প্রদানকারী হতে হবে : সুরেশ প্রভু
      Posted On: 04 MAY 2018 2:45PM by PIB Kolkata


    নয়াদিল্লি , ০৩ মে, ২০১ ৮


    বর্তমানে বৈদেশিক বাণিজ্য ভারতের কাছে একটি কৌশলগত বিষয় হয়ে উঠেছে। এরফলে, দেশের অর্থনীতি বিকাশের পাশাপাশি ভারত আন্তর্জাতিক বাণিজ্যের সঙ্গেও যুক্ত হচ্ছে । বাণিজ্য দপ্তরের অন্তর্গত বিদেশি বাণিজ্যের মহানির্দেশালয় বা ডিজিএফটি আয়োজিত একটি বৈঠকে আজ একথা বলেন কেন্দ্রীয় শিল্প ও বাণিজ্য এবং অসামরিক বিমান পরিষেবা মন্ত্রী শ্রী সুরেশ প্রভু।


    বৈঠকে ভারতের বিভিন্ন প্রান্ত থেকে আগত ডিজিএফটি-র আঞ্চলিক আধিকারিকদের মন্ত্রী বলেন, রপ্তানি বাড়াতে রাজ্য সরকারগুলির সঙ্গে একত্রে কাজ করতে হবে। শ্রী প্রভু বলেন, ডিজিএফটি-র আধিকারিকদের নিয়ন্ত্রকের পরিবর্তে বরং সুযোগ-সুবিধা প্রদানকারীর ভূমিকা পালন করতে হবে। পরিবহণ ব্যবস্থার উন্নতি সহ রপ্তানির প্রসারের জন্য প্রত্যেকটি রাজ্যে মুখ্যসচিবদের নেতৃত্বে কমিটি গঠনের পরামর্শ দেন মন্ত্রী।


    শ্রী প্রভু আরও বলেন, ডিজিএফটি-কে সেসব জেলাকে চিহ্নিত করতে হবে, যেখানে নানা বিশেষ ধরণের সামগ্রী উৎপাদনের ক্ষমতা রয়েছে। ডিজিএফটি-র আধিকারিকরা এই কাজের লক্ষ্যমাত্রা পূরণ করলে পুরস্কৃত হবেন বলেও মন্ত্রী ঘোষণা করেন।


    CG/ SC / SB…

    
    
    (Release ID: 1531318) Visitor Counter : 11
    
    
      Read this release in: English