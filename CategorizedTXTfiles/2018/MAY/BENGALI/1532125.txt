      রেলমন্ত্রক

      অসাধারন সাহসিকতার তার জন্য রেলমন্ত্রীর পদক পাচ্ছেন আর.পি.এফ. কন্সটেবল শ্রী শিবাজী
      Posted On: 15 MAY 2018 2:17PM by PIB Kolkata


    নয়াদিল্লি, ১১ মে , ২০১৮


    অসাধারন সাহসিকতা ও কর্তব্যে নিষ্ঠা প্রদর্শনের জন্য রেল সুরক্ষা বাহিনীর (আর.পি.এফ.) কন্সটেবল শ্রী শিবাজী ‘ রেলমন্ত্রীর পদক ’ ও নগদ এক লক্ষ টাকা পুরস্কার পাচ্ছেন। গত ২৩ এপ্রিল শ্রী শিবাজী দক্ষিন রেলের ভালচেরি স্টেশন থেকে একটি ট্রেনের পাহারার দায়িত্বে ছিলেন। চলন্ত ট্রেনের যে কামরায় তিনি ছিলেন তার পাশের কামরায় রাত্রি ১১টা ৪৫ মিনিট নাগাদ এক মহিলার চি ৎ কার শুনতে পান। ট্রেনটি পরের স্টেশনে পৌঁছালে তিনি সেই কামরায় উঠে পড়েন। কামরায় ঢোকার পর লক্ষ্য করেন এক ব্যক্তি একজন মহিলার শ্লীলতাহানীর চেষ্টা করছে। এই দেখে কনস্টেবল শিবাজী অবিলম্বে ঐ ব্যক্তিকে ধরে ফেলেন এবং মহিলার সম্মান রক্ষা করতে সমর্থ হন। অভিযুক্ত ঐ ব্যক্তিকে চেন্নাই এগমোরে সরকারি রেল পুলিশের হাতে তুলে দেওয়া হয়। শ্রী শিবাজীর অভিযোগের ভিত্তিতে ঐ ব্যক্তির বিরুদ্ধে এফ.আই.আর দাখিল করা হয়েছে। চিকি ৎ সার জন্য ঐ মহিলা যাত্রীকে চেন্নাইয়ের রাজীব গান্ধী জেনারেল হাসপাতালে নিয়ে যাওয়া হয়।


    সময়মত হস্তক্ষেপ করে, ঐ মহিলা যাত্রীর সম্মান রক্ষা করে কনস্টেবল শিবাজী বহু মানুষের মন জয় করেছিলেন। এই সাহসিকতার জন্য রেলের ইন্সপেক্টর জেনারেল (আই.জি.) শ্রী পন মনিকা ভেল কন্সটেবল শিবাজীর ভূমিকার প্রশংসা করে তার হাতে পাঁচ হাজার টাকার পুরস্কার তুলে দেন।


    CG/BD /NS/…

    
    
    (Release ID: 1532125) Visitor Counter : 4
    
    
      Read this release in: English