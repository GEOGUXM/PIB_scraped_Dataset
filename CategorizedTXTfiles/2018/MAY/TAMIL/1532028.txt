      குடியரசுத் துணைத் தலைவர் செயலகம்

      லத்தீன் அமெரிக்காவின் மூன்று நாடுகள் பயணம் உயர் மட்டத்திலான தொடர்பு பற்றாக்குறையை குறைத்துள்ளது - குடியரசுத் துணைத் தலைவர் திரு. எம். வெங்கையா நாயுடு
      Posted On: 14 MAY 2018 12:50PM by PIB Chennai


    லத்தீன் அமெரிக்காவின் மூன்று நாடுகள் பயணம் இந்த முக்கியமான மண்டலத்துடன் ஏற்பட்டிருந்த " உயர் மட்டத்திலான தொடர்புப் பற்றாக்குறையை" குறைத்திருப்பதாக குடியரசுத் துணைத் தலைவர் திரு. எம். வெங்கையா நாயுடு கூறினார். குவாதிமாலா, பனாமா, பெரு ஆகிய மூன்று நாடுகளில் தமது ஒருவார கால சுற்றுப் பயணத்தை முடித்துக்கொண்டு புதுதில்லி திரும்பும் வழியில் ஜெர்மனியின் ஃப்ராங்பர்ட் நகரில் செய்தியாளர்களிடம் இன்று (14.05.2018) பேசிய அவர், இப்பயணம் இருதரப்பு வர்த்தகம் மற்றும் முதலீடுகளை மேம்படுத்தி பரஸ்பரம் பயனளிப்பதாக இருக்கும் என்று கூறினார்.


    உயர்நிலை இந்தியத் தலைவர்கள் குறிப்பிட்ட நாடுகளுக்கும், உலகின் மண்டலங்களுக்கும் பயணம் மேற்கொள்வது அவற்றுடன் பரஸ்பர நன்மைக்கான ஒத்துழைப்பை மேம்படுத்தும் நோக்கத்திற்கானது. கடந்த நான்காண்டுகளாக இந்தியா இத்தகைய பயண நடவடிக்கைகளை மேற்கொண்டிருப்பதாகவும், தமது இந்தப் பயணம் நன்கு சிந்தித்து எடுக்கப்பட்ட முடிவின் ஒரு பகுதி என்றும் கூறினார். பரஸ்பர நன்மைக்கான ஒருங்கிணைந்த நடவடிக்கைகள் மூலம் மேலும் சிறந்த உலகை உருவாக்கும் இந்தியாவின் நெடுநோக்கத்திற்கு ஏற்ப அமைந்துள்ளது என்றார்.


    பனாமா நாட்டுத் தலைவர்களுடன் நடத்திய பேச்சுக்களின்போது திரு. வெங்கையா நாயுடு உயிரி பன்முகத் தன்மை மற்றும் போதை மருந்து நடமாட்டத்தை காண்பதற்கான மையம் மற்றும் புதுமைப் படைப்புத் தொழில்நுட்ப மையம் ஆகியவற்றை அமைப்பதற்கான அமெரிக்க டாலர் 250 மில்லியன் கடன் வழங்குவதற்கான திட்டத்தை அறிவித்தார்.


    கூடுதல் விவரங்களுக்கு www.pib.nic.in வலைதளத்தைப் பார்க்கவும்.


    ==============


    

    
    (Release ID: 1532028) Visitor Counter : 26
    
    
      Read this release in: English , Marathi , Hindi , Bengali