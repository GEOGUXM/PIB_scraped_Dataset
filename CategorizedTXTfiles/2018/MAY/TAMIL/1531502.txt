      மத்திய பணியாளர் தேர்வாணையம்

      இந்தியக்குடியியல் பணிகள் (முதல்நிலை) தேர்வு – 2018
      Posted On: 07 MAY 2018 12:22PM by PIB Chennai


    இந்திய நடுவணரசின் ஒன்றிய அரசுப் பணியாளர் தேர்வாணையம், இந்தியக்குடியியல் பணிகள் (முதல்நிலை) தேர்வு – 2018 –ஐ இந்தியாவெங்கும் 03.06.2018 (ஞாயிறு) அன்று நடத்தவுள்ளது. தேர்வு எழுத அனுமதிக்கப்பட்டவர்களின் வசதிக்காக மின்னணு அனுமதி அட்டையைத் தேர்வாணையம் தனது வலைத்தளத்தில் ( http://www.upsc.gov.in ) பதிவேற்றியுள்ளது. தேர்வு எழுதுவோர் தங்கள் மின்னணு அனுமதி அட்டையைப் பதிவிறக்கம் செய்து அச்சுப்படியை எடுத்துவைத்துக்கொள்ளும்படி அறிவுறுத்தப்பட்டுள்ளனர். இந்த அச்சுப்படியைத் தேர்வெழுதுவதற்காகத் தங்களுக்கு ஒதுக்கப்பட்ட இடத்திற்கு வரும்போது கொண்டுவந்து காட்டவேண்டும்.


    மின்னணு அனுமதி அட்டையில் புகைப்படங்கள் தெளிவாக இல்லாவிட்டாலோ, மங்கலாக இருந்தாலோ, புகைப்படம் இல்லாமல் இருந்தாலோ ஒரே மாதிரியான இரண்டு (2) புகைப்படங்களைத் (ஒவ்வொரு அமர்வுக்கும் ஒன்று வீதம்) தங்கள் ஆதார் அட்டை, ஓட்டுநர் உரிமம், பாஸ்போர்ட், வாக்காளர் அடையாள அட்டை போன்ற அடையாளச் சான்றுடன் தேர்விடத்திற்கு ஒப்புறுதி ஒன்றுடன் கொண்டுவர வேண்டும். இந்தத் தேர்வுக்கு காகித அனுமதி அட்டை வழங்கப்பட மாட்டாது. மின்னணு அனுமதி அட்டையில் முரண்பாடு ஏதும் இருந்தால், அதனை முடிவெடுப்பதற்காகத் தேர்வாணையத்திற்கு உடனடியாக மின்னஞ்சல் (மின்னஞ்சல் முகவரி : uscsp-upsc@nic.in ) மூலம் தெரியப்படுத்த வேண்டும்.


    கடைசி நேர நெருக்கடியைத் தவிர்ப்பதற்காக மின்னணு அனுமதி அட்டையின் அச்சுப்படியை முன்கூட்டியே எடுத்துவைத்துக்கொள்ளும்படி அறிவுறுத்தப்படுகின்றனர்.


    தேர்வு தொடங்குவதற்கு 10 நிமிடங்களுக்கு முன்பாகவே, அதாவது முற்பகல் தேர்வுக்குக் காலை 9.20 மணிக்கும், பிற்பகல் தேர்வுக்கு மதியம் 2.20 மணிக்கும் தேர்விட நுழைவு முடிவடையும். அதற்குப் பிறகு அனுமதி மறுக்கப்படும்.


    மின்னணு அனுமதி அட்டையில் குறிப்பிடப்பட்ட தேர்விடம் தவிர வேறெங்கும் தேர்வெழுத அனுமதி கிடையாது.


    ஓஎம்ஆர் விடைத்தாள்களை நிரப்ப கறுப்பு பால்பாயிண்ட் பேனாவைப் பயன்படுத்த வேண்டும். வருகைப்பதிவுப் பட்டியலுக்கும் கறுப்பு பால்பாயிண்ட் பேனாவையே பயன்படுத்த வேண்டும்.


    இந்தத் தேர்வின் கேள்வித்தாள்களில் இடம்பெற்ற கேள்விகள் தொடர்பான முறையீடுகள் எதுவும் இருப்பின், தேர்வாணையத்தின் “Online Question Paper Representation Portal (QPRep)” – க்கு URL: http://upsconline.nic.in/miscellaneous/QPRep/ ஐ அணுகி 2018 ஜூன் 4 முதல் 10 ஆம் தேதி வரை முறையிடலாம். 2018 ஜூன் 10 ஆம் தேதிக்குப் பின் எந்த வகையிலும் எம்முறையீடும் தேர்வாணையத்தால் ஏற்கப்பட மாட்டாது.


    கைபேசி (அணைக்கப்பட்ட நிலையிலும்), பேஜர் அல்லது வேறெந்த மின்னணுச் சாதனமும் அல்லது பென்டிரைவ், திறன் கடிகாரங்கள் போன்றவை அல்லது வேறெந்த இது போன்ற தொடர்புச்சாதனங்களும் கால்குலேட்டர்களும் செயல்படும் நிலையில் அல்லது அணைத்துவைக்கப்பட்ட நிலையிலும்கூட தேர்வறையில் அனுமதிக்கப்படமாட்டாது. இந்த விதிகளை மீறுவோர் மீது ஒழுங்குநடவடிக்கை எடுக்கப்படும் என்பதுடன், எதிர்காலத்தில் தேர்வெழுதுவதிலிருந்தும் அவர்கள் விலக்கிவைக்கப்படுவார்கள்.


    விலைமதிப்புள்ள பொருட்களும் பைகளும் தேர்வறையில் அனுமதிக்கப்படமாட்டாது.


    

    
    (Release ID: 1531502) Visitor Counter : 56
    
    
      Read this release in: English , Urdu , Marathi , Hindi , Bengali , Malayalam