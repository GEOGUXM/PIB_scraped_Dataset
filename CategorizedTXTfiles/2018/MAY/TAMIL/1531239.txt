      தொலைதொடர்பு மற்றும் தகவல் தொழில்நுட்ப அமைச்சகம்

      விமானப் பயணத்தின்போது தொடர்பு கொள்ளலாம்
      Posted On: 02 MAY 2018 5:11PM by PIB Chennai


    விமானப் பயணத்தின்போது, தகவல் தொடர்பு குறித்து 2018, மே 1ஆம் தேதி நடைபெற்ற கூட்டத்தில் தொலைத்தொடர்பு ஒழுங்குமுறை ஆணையகம் முன் வைத்த ( TRAI ) அனைத்து பரிந்துரைகளையும் தொலைத்தொடர்பு ஆணையம் ( Telecom Commission ) ஏற்றுக் கொண்டுள்ளது. இதன் மூலம் 3 ஆயிரம் மீட்டர் உயரத்தில் பறக்கும்போது, விமானத்தின் உள்ளே பயணம் செய்தபடியே குரல்வழியாகவோ, தகவல் பரிமாற்றம் வாயிலாகவோ தகவல் தொடர்பு கொள்ளலாம். பயன்படுத்தலாம். இது நான்கு அல்லது ஐந்து மாதங்களில் நடைமுறைக்கு வரும் என எதிர்பார்க்கப்படுகிறது.


    இதற்கு முன் செயலாளர்களைக் கொண்ட கமிட்டிக் கூட்டத்தில் எடுக்கப்பட்ட முடிவின் தொடர்ச்சியாக இந்த அறிவிப்பு வெளியாகியிருக்கிறது. விமானத்தில் பயணம் செய்யும்போது, இந்திய செயற்கைக்கோள்கள் அல்லது இந்திய விண்வெளித் துறையின் ஒப்புதலுடன் இயங்கும் செயற்கைக்கோள்கள் மூலம் குரல்வழி மற்றும் தகவல் சேவை வழி தொடர்புகொள்ள வழியேற்படுத்தலாம் என்று அக்கூட்டத்தில் முடிவெடுக்கப்பட்டது.


    இதற்காக விமானத்தின் உள்ளே தகவல் தொடர்புக்கான வசதியை அமைக்க தனி உரிம முறையையும் ஏற்படுத்தலாம். குரல் வழி அல்லது தகவல்வழி தொடர்புக்கான அடையாள உரிமக் கட்டணமாக ரூ.1 வசூலிக்கலாம். இத்தகைய தகவல் தொடர்பு வசதியை கப்பல் பயணத்திலும் இதர வாகனங்களில் பயணம் செய்யும்போதும் ஏற்படுத்தலாம் என்றும் முடிவெடுக்கப்பட்டது.

    
    
    (Release ID: 1531239) Visitor Counter : 29
    
    
      Read this release in: English