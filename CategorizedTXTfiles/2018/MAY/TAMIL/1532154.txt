      சுற்றுச்சூழல் மற்றும் வனத்துறை அமைச்சகம்

      நொய்டா தாவரவியல் பூங்கா நவீன நிலக்காட்சியுடன் கூடிய மிகவும் சிறப்பான பூங்காக்களில் ஒன்றாகத் திகழும் : டாக்டர் ஹர்ஷ் வர்தன்
      Posted On: 13 MAY 2018 7:51PM by PIB Chennai


    நொய்டாவிலுள்ள இந்தியக் குடியரசின் தாவரவியல் பூங்கா (பிஜிஐஆர்) நவீன நிலக்காட்சியுடன் கூடிய மிகவும் சிறப்பான பூங்காக்களில் ஒன்றாகத் திகழும் என மத்தியச் சூழலியல், வனம் மற்றும் பருவ மாற்றத் துறை அமைச்சர் டாக்டர் ஹர்ஷ் வர்தன் கூறியுள்ளார். நொய்டாவில் தாவரவியல் பூங்காவின் மேம்பாடு மற்றும் பொலிவாக்கத்திற்கான அடிக்கல் நாட்டுவிழாவில் டாக்டர் ஹர்ஷ் வர்தன் உரையாற்றினார். தாவரப் பல்லுயிரியப் பாதுகாப்பு மூலம் தாவர இனங்களைத் திரட்டுதல், ஆராய்ச்சி, பயிற்சி, சூழலியல் கல்வி, பொதுமக்கள் விழிப்புணர்வு, அழகியல் மற்றும் பொழுதுபோக்கு ஆகியவற்றை நோக்கமாகக் கொண்டு தாவரவியல் பூங்காவின் மேம்பாடு மற்றும் பொலிவாக்கம் மேற்கொள்ளப்பட்டுவருகிறது என்றார் அமைச்சர். அரிதான, அழியும் நிலையிலுள்ள, அச்சுறுத்தலுக்குள்ளான தாவரங்களையும் உள்ளூர் தாவர இனங்களையும் பேணிப் பாதுகாப்பது என்னும் நோக்கிலும் சிறப்பு வாய்ந்த மையமான நொய்டா தாவரவியல் பூங்காவின் மேம்பாட்டுப் பணிகள் நடைபெற்றுவருகிறது என்று அமைச்சர் கூறினார். தாவரப் பல்லுயிரியம் பற்றிய கல்வி மற்றும் அதன் அவசியம் மூலம் பொதுமக்களிடையே விழிப்புணர்வை ஏற்படுத்துவதும் மற்றொரு நோக்கமாகும் என்று டாக்டர் ஹர்ஷ் வர்தன் குறிப்பிட்டார்.


    

    
    (Release ID: 1532154) Visitor Counter : 30
    
    
      Read this release in: English , Urdu