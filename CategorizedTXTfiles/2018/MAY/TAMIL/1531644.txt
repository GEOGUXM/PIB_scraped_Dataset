      வணிகம் மற்றும் தொழில்துறை அமைச்சகம்

      அனைத்துலக சந்தைகளில் இந்திய மருந்துப் பொருட்கள் கிடைக்கச் செய்ய அரசு உறுதிபூண்டுள்ளது: சுரேஷ் பிரபு
      Posted On: 08 MAY 2018 4:30PM by PIB Chennai


    ஐபெக்ஸ் எனும் மருந்து மற்றும் மருத்துவச் சேவை அனைத்துலகக் கண்காட்சியைத் தொடங்கி வைத்து மத்திய தொழில் வர்த்தக மற்றும் விமானப் போக்குவரத்துத் துறை அமைச்சர் திரு. சுரேஷ் பிரபு உரையாற்றுகிறார்


    புதுதில்லியில் இன்று (08.05.2018) மருந்து மற்றும் மருத்துவ சேவை அனைத்துலக கண்காட்சியை தொடங்கி வைத்த பின் உரையாற்றிய மத்திய தொழில் வர்த்தக மற்றும் விமானப் போக்குவரத்துத் துறை அமைச்சர் திரு. சுரேஷ் பிரபு உலகம் முழுவதும் இந்திய மருந்து உற்பத்தித் தொழில் நிறுவனங்களை நிறுவிட தொழில் வர்த்தக அமைச்சகம் முழுமையாக உறுதிபூண்டுள்ளது என்றார். 6 ஆம் ஆண்டு மருந்து மற்றும் மருத்துவச் சேவைகளை அனைத்துலக கண்காட்சியில் ஒழுங்கு முறை அமைப்புகள் உள்பட 130 நாடுகளிலிருந்து 650-க்கும் மேலான பிரதிநிதிகள் கலந்து கொண்டுள்ளனர். இந்திய மருந்துப் பொருள்கள் சந்தையில் கிடைக்க வழிவகை செய்வதற்கும் உயர்நிலை இருதரப்பு பேச்சுவார்த்தை நடத்துவதற்கும் தங்களின் மிகப்பெரிய சந்தையில் பரவலாக்குவதற்கும் ஒப்புக் கொண்டுள்ள சீனா உள்பட இதுவரை பயன்படுத்தப்படாமல் இருக்கும் சந்தைகளுக்கு மருந்துப் பொருள்களை ஏற்றுமதி செய்ய அரசு உறுதிபூண்டுள்ளது என்றும் அமைச்சர் கூறினார்.


    வர்த்தகத் துறை செயலாளர் திருமதி. ரீட்டா தியோத்தியா, இந்திய மருந்துகள் கட்டுப்பாட்டுத் தலைவர் டாக்டர் ஈஸ்வர ரெட்டி, இந்திய மருந்துப் பொருள்கள் ஏற்றுமதி மேம்பாட்டுக் கவுன்சிலின் தலைவர் திரு. மதன் மோகன் ரெட்டி, துணைத் தலைவர் திரு. தினேஷ் துவா ஆகியோரும் இந்த நிகழ்ச்சியில் கலந்து கொண்டனர்.


    மேலும் விவரங்களுக்கு www.pib.nic.in என்ற இணையதளத்தைக் காணலாம்.

    
    
    (Release ID: 1531644) Visitor Counter : 53
    
    
      Read this release in: English , Hindi , Malayalam