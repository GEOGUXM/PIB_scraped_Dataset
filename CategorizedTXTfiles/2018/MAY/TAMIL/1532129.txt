      சுகாதாரம் மற்றும் குடும்ப நலத்துறை அமைச்சகம்

      பிரதமரின் தேசிய சுகாதார பாதுகாப்பு இயக்கம் (பிஎம்ஆர்எஸ்எஸ்எம்) அமல்படுத்துவதற்கென மாநிலங்களுடனான புரிந்துணர்வு ஒப்பந்தம் கையெழுத்திடும் நிகழ்ச்சிக்கு திரு. ஜே.பி. நட்டா தலைமையேற்றார்
      Posted On: 14 MAY 2018 6:42PM by PIB Chennai


    சுகாதார ப் பராமரிப்பு அனைவருக்கும் கட்டுப்படியாகும் விலையில் சமமான அளவு கிடைப்பதை நாங்கள் உறுதி செய்கிறோம் : ஜே.பி. நட்டா


    ஆயுஷ்மான் பாரத், பிரதமரின் தேசிய சுகாதார பாதுகாப்பு இயக்க அமலாக்கத்திற்காக இமாச்சல பிரதேசம், ஹரியானா, ஜம்மு கஷ்மீர், உத்ராகாண்ட், சண்டிகர் யூனியன் பிரதேசம் ஆகியவற்றுடன் புரிந்துணர்வு ஒப்பந்தம் கையெழுத்திடும் நிகழ்ச்சியில் மத்திய சுகாதார குடும்பநலத்துறை அமைச்சர் திரு. ஜே.பி. நட்டா தலைமைத் தாங்கினார். இந்த நிகழ்ச்சி சிம்லாவில் இன்று (14.05.2018) வடமாநிலங்களுக்கான மண்டல பயிலரங்கில் நடைபெற்றது.


    நிகழ்ச்சியில் பேசிய திரு. ஜே.பி. நட்டா, ஆயுஷ்மான் பாரத் திட்டத்தின் முதலாவது புரிந்துணர்வு ஒப்பந்தம் கையெழுத்திடும் இந்த நிகழ்ச்சியில் இங்கே வரலாறு உருவாவதைக் காண்கிறோம் என்று கூறினார். சுகாதாரப் பராமரிப்பில் இந்த திட்டம் பெரிய மாற்றத்தைக் கொண்டுவரும் என்று அவர் கூறினார். மத்திய அரசு மேற்கொண்டுள்ள இந்தத் திட்டம் இந்தியாவில் மக்கள்தொகையை கணக்கில் கொண்ட நாளடைவில் உலகின் மிகப்பெரியத் திட்டமாக உருவெடுக்கும் என்று திரு. நட்டா கூறினார். மத்திய அரசின் காசநோய், தொழுநோய் ஒழிப்புத் திட்டங்களைப் பற்றியும் அமைச்சர் குறிப்பிட்டார். அரசின் திட்டங்கள் மூலம் சுகாதார பராமரிப்பு, அனைவருக்கும் கட்டுப்படியாகும் விலையில் சமமான அளவு கிடைப்பதை நாங்கள் உறுதி செய்கிறோம் என்று திரு நட்டா கூறினார்.


    இமாச்சல பிரதேச முதலமைச்சர் திரு. ஜெயராம் தாக்கூர், உத்ரா காண்ட் முதலமைச்சர் திரு. திரிவேந்திரசிங் ராவத், பஞ்சாப் சுகாதார அமைச்சர் திரு. பிராம் மொஹிந்திரா, ஜம்மு கஷ்மீர் சுகாதார அமைச்சர் டாக்டர். தேவேந்தர் குமார் மன்யால், இமாச்சல பிரதேச சுகாதார அமைச்சர் திரு. விபின் சிங் பார்மர், நாடாளுமன்ற உறுப்பினர் திரு. வீரேந்திர காஷ்யப் ஆகியோர் முன்னிலையில் புரிந்துணர்வு ஒப்பந்தம் கையெழுத்திடப்பட்டது. இந்த நிகழ்ச்சியில் நித்தி ஆயோக்கின் சுகாதாரத் துறை உறுப்பினர் டாக்டர் வினோத் பால், சுகாதாரம், குடும்பநலத்துறை செயலாளர் திருமதி. ப்ரீத்தி சூடன், தேசிய சுகாதார ஆணையத்தின் முதன்மை நிர்வாக அதிகாரி திருமதி. இந்து பூஷன், சம்பந்தப்பட்ட மாநிலங்களின் சுகாதாரத்துறை செயலாளர்கள் மற்றும் திட்ட இயக்குநர்கள் நிகழ்ச்சியில் பங்கேற்றனர்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ===========
    

    
    (Release ID: 1532129) Visitor Counter : 36
    
    
      Read this release in: English