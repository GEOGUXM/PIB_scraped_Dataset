      பிரதமர் அலுவலகம்

      இந்திய பிரதமர் நேபாள அரசுமுறைப் பயணத்தின்போது வெளியிடப்பட்ட இந்தியா - நேபாள கூட்டறிக்கை (மே 11-12, 2018)
      Posted On: 12 MAY 2018 9:40PM by PIB Chennai

     1. நேபாள பிரதமர் மாண்புமிகு கே . பி . ஷர்மா ஒலி , அழைப்பின்பேரில் இந்திய பிரதமர் திரு . நரேந்திர மோடி , நேபாளத்தில் 2018 மே 11 மற்றும் 12 ஆம் தேதிகளில் அரசுமுறைப் பயணம் மேற்கொண்டார் .
     2. 2018- ல் இரண்டாவது இருதரப்பு உச்சிமாநாட்டை குறிக்கும் வகையில் 11.05.2018 அன்று இரு பிரதமர்களும் குழு நிலை பேச்சுக்களை நடத்தினார்கள் . மிகவும் அன்பான , சுமூகமான சூழ்நிலையில் இரு நாடுகளுக்கும் இடையிலான ஆழ்ந்த நட்புறவு , புரிந்துணர்வு ஆகியவற்றை பிரதிபலிக்கும் வகையில் இந்த பேச்சுக்கள் நடைபெற்றன .
     3. 2018 ஏப்ரலில் பிரதமர் திரு . ஒலி , இந்தியாவில் அரசுமுறைப் பயணம் மேற்கொண்டபோது , புதுதில்லியில் இரண்டு பிரதமர்களும் நடத்திய கூட்டத்தை நினைவுக்கூர்ந்தனர் . இந்த பயணத்தில் உருவாக்கப்பட்ட உறவுகள் வளர்ச்சி வேகத்தை பராமரிக்க இரு பிரதமர்களும் ஒப்புக்கொண்டனர் . கடந்த காலங்களில் ஏற்பட்ட ஒப்பந்தங்கள் , புரிந்துணர்வுகள் ஆகியவற்றை அமல்படுத்துவதற்கான திறம்பட்ட நடவடிக்கைகளை எடுத்து உறவுகள் வளர்ச்சி வேகத்தை பராமரிக்க ஒப்புக்கொண்டனர் . வேளாண்மை , ரயில் இணைப்புகள் , உள்நாட்டு நீர்வழிப்பாதை மேம்பாடு ஆகியவை தொடர்பாக பிரதமர் திரு . ஒலியின் இந்திய பயணத்தின்போது ஏற்பட்ட ஒப்பந்தங்களை அமல்படுத்துவதற்கான இருதரப்பு முயற்சிகள் இந்த துறைகளில் மாற்றத்தை நோக்கமாக கொண்ட தாக்கத்தை ஏற்படுத்தும் என்று இரு பிரதமர்களும் தெரிவித்தனர் .
     4. இரு நாடுகளுக்கும் இடையே பல்வேறு நிலைகளில் நிலவும் , நெருங்கிய , பன்முகத் தன்மை கொண்ட உறவுகளை ஆய்வு செய்தபோது , இருதரப்பு உறவுகளை மேலும் உயர் நிலைக்கு கொண்டு செல்ல உறுதி ஏற்பதாக இரு பிரதமர்களும் தெரிவித்தனர் . பல்வேறு துறைகளில் தற்போது உள்ள ஒத்துழைப்பை வலுப்படுத்துதல் , சமூக பொருளாதார மேம்பாட்டுக்கான கூட்டாண்மையை விரிவுப்படுத்துதல் , இவற்றை சமத்துவம் , பரஸ்பர நம்பிக்கை , மரியாதை , பரஸ்பர நன்மை கொள்கைகள் அடிப்படையில் மேற்கொள்வது என்றும் இரு பிரதமர்களும் உறுதியளித்தனர் .
     5. வெளியுறவு அமைச்சர்கள் நிலையிலான இந்தியா – நேபாளம் கூட்டுக்குழு உள்ளிட்ட இருதரப்பு அமைப்புகளின் கூட்டத்தை முறைப்படி நடத்தவேண்டியதன் அவசியத்தை இரு பிரதமர்களும் வலியுறுத்தினார்கள் . பொருளாதார , மேம்பாட்டு ஒத்துழைப்புத் திட்டங்களை விரைந்து அமல்படுத்துவதற்கு இருதரப்பு உறவுகளின் அனைத்து அம்சங்களை ஆய்வு செய்யவும் , அவர்கள் உடன்பட்டனர் .
     6. இந்தியாவுக்கும் நேபாளத்திற்கும் இடையிலான வர்த்தக பொருளாதார முக்கியத்துவத்தை இரு பிரதமர்களும் வலியுறுத்தினார்கள் . இந்தியாவுடனான நேபாளத்தின் வர்த்தகப் பற்றாக்குறை வளர்ந்து வருவது பற்றி கவலைத் தெரிவித்த பிரதமர் திரு . ஒலி , இந்த குறைப்பாட்டை சரி செய்வதற்கான நடவடிக்கைகள் மேற்கொள்ளவேண்டியது அவசியம் என்று கூறினார் . இந்த வகையில் வர்த்தகம் , சரக்குப் போக்குவரத்து , கூட்டுறவு ஆகியவை குறித்து சமீபத்தில் நடைபெற்ற அரசுகளுக்கு இடையிலான கூட்டத்தின் முடிவுகளை வரவேற்பதாக இரு பிரதமர்களும் தெரிவித்தனர் . அனுமதியற்ற வர்த்தகத்தை கட்டுப்படுத்துவதற்கு இருதரப்பு வர்த்தக ஒப்பந்தத்தை விரிவாக ஆய்வு செய்யும் நடவடிக்கையை கூட்டாக மேற்கொள்ளவும் , சரக்குப் போக்குவரத்து ஒப்பந்தம் மற்றும் அது சார்ந்த ஒப்பந்தங்களில் தகுந்த திருத்தங்களை கொண்டு வருவது குறித்து ஆலோசிக்கவும் , இரு பிரதமர்களும் ஒப்புக்கொண்டனர் . இதன் மூலம் இந்திய சந்தைகளுக்கு நேபாளத்தின் வாய்ப்புகளை அதிகரிக்கவும் , ஒட்டுமொத்த இருதரப்பு வர்த்தகத்தை அதிகரிக்கவும் நேபாளத்தின் வழியாக நடைபெறும் வர்த்தகத்திற்கு வசதி செய்து தரவும் இயலும் என்று அவர்கள் தெரிவித்தனர் .
     1. இரு நாட்டுப் பிரதமர்களும் பொருளாதார வளர்ச்சியைத் தூண்டுவதிலும் மக்களின் போக்குவரத்தை உயர்த்துவதிலும் இணைப்பு வகிக்கும் ஊக்கப் பாத்திரத்தை வலியுறுத்தினர் . வானிலும் நிலத்திலும் நீர்வழியிலும் இணைப்பை மேம்படுத்துவது மற்றும் பொருளாதார விஷயங்களில் உயர்வை ஏற்படுத்துவது ஆகியவற்றில் மேற்கொண்டு நடவடிக்கைகளை எடுக்க அவர்கள் ஒப்புக் கொண்டனர் . மக்களுக்கிடையேயான உயிர்த் துடிப்புள்ள தொடர்புகளையும் இணக்கமான உறவுகளையும் அங்கீகரித்த அவர்கள் , சிவில் விமானப் போக்குவரத்துத் துறையில் தொடர்புடைய தொழில்நுட்பக் குழுக்கள் மூலம் நேபாளத்திற்குக் கூடுதல் வான்வழி நுழைவு குறித்த முன்னதான தொழில்நுட்ப விவாதங்கள் உள்ளிட்ட ஒத்துழைப்பை விரிவாக்குமாறு சம்பந்தப்பட்ட அதிகாரிகளுக்கு உத்தரவு பிறப்பித்தனர் .

     1. ஆற்றுப் பயிற்சிப் பணிகள் , வெள்ளப் பெருக்கு மற்றும் வெள்ள மேலாண்மை , நீர்ப்பாசனம் போன்ற துறைகளில் பரஸ்பர நன்மைக்காக நீர்வளத்தில் ஒத்துழைப்பை முன்னேற்றுவதன் முக்கியத்துவத்தையும் நடைமுறையில் இருந்துவரும் இருதரப்புத் திட்டங்களின் கட்டத்தை உயர்த்துவது குறித்தும் பிரதமர்கள் இருவரும் வலியுறுத்தினர் . வெள்ளப்பெருக்கு மற்றும் வெள்ளத்தால் பாதிக்கப்பட்ட பகுதிகளுக்குச் சென்று , நீடித்த தீர்வுக்கான உகந்த நடவடிக்கைகளை மேற்கொள்ளும் கூட்டுக் குழுக்களை அமைத்திருப்பதற்கும் இருவரும் திருப்தி தெரிவித்தனர் .


     1. நேபாளத்தில் 900 மெகாவாட் நீர் - மின்சக்தித் திட்டத்திற்கான ( அருண் -III) அடிக்கல்லை இரு பிரதமர்களும் இணைந்து நாட்டினர் . இரு நாடுகளுக்கும் இடையேயான மின் உற்பத்தியிலும் வணிகத்திலும் ஒத்துழைப்பை உயர்த்துவதற்கு இந்தத் திட்டத்தின் அமலாக்கம் உதவும் என அவர்கள் நம்பிக்கை தெரிவித்தனர் . 2018 ஏப்ரல் 17 அன்று நடைபெற்ற மின் துறையில் ஒத்துழைப்புக்கான கூட்டு வழிகாட்டுதல் குழுக் கூட்டத்தில் மேற்கொள்ளப்பட்ட முடிவுகளுக்கு அவர்கள் வரவேற்பு தெரிவித்தனர் . இரு தரப்பு மின் வணிக ஒப்பந்தத்தின்படி , மின் துறையில் இருதரப்பு ஒத்துழைப்பை உயர்த்த அவர்கள் ஒப்புக் கொண்டனர் .


     1. பிரதமர் மோடி ஜனக்பூர் , முக்திநாத் ஆகிய இடங்களுக்கும் சென்றார் . காத்மண்டு மற்றும் ஜனக்பூரில் பொதுமக்களின் வரவேற்பை அவர் பெற்றுக்கொண்டார் .


     1. இரு நாடுகளுக்கும் மக்களுக்கும் இடையிலான நெருக்கமான மத உறவுகளையும் கலாச்சாரப் பிணைப்புகளையும் மேலும் வலுப்படுத்தும் நோக்கில் , இரு நாட்டுப் பிரதமர்களும் நேபாளம் – இந்தியா ராமாயணச் சுற்றுவட்டத்தைத் துவக்கினர் . இது சீதை பிறந்த ஜனகபுரியையும் அயோத்தியையும் ராமாயண காவியத்துடன் தொடர்புடைய பிற பகுதிகளையும் இணைக்கிறது . ஜனகபுரிக்கும் அயோத்தியாவுக்கும் இடையிலான பேருந்துச் சேவையை இரு நாட்டுப் பிரதமர்களும் கொடியசைத்துத் தொடங்கிவைத்தனர் .


     1. அனைத்துப் பகுதிகளிலும் ஒத்துழைப்பை உயர்த்தும் நோக்கத்துடன் , 2018 செப்டம்பர் மாதத்திற்குள் நிலுவையிலுள்ள விஷயங்களைக் கவனிக்கும்படி சம்பந்தப்பட்ட அதிகாரிகளுக்குப் பிரதமர்கள் இருவரும் உத்தரவிட்டனர் .


     1. அடையாளம் காணப்பட்ட துறைகளில் பொருள் செறிந்த ஒத்துழைப்பை பிம்ஸ்டெக் , சார்க் , பிபிஐன் ஆகியவற்றின் கீழ் பிராந்திய மற்றும் பிராந்தியத்திற்குட்பட்ட ஒத்துழைப்பின் முக்கியத்துவத்தைப் பிரதமர்கள் இருவரும் வலியுறுத்தினர் .


     1. இரு நாடுகளுக்கும் இடையில் நீண்ட நாட்களாக இருந்துவரும் இணக்கமான உறவை நேபாளத்திற்கு மூன்றாவது முறையாக வருகை தந்திருக்கும் பிரதமர் மோடியின் சிறப்பு வாய்ந்த பயணம் மேலும் வலுப்படுத்தும் என்று இரு நாட்டுப் பிரதமர்களும் ஒப்புக் கொண்டனர் . நமது வளர்ந்துவரும் நட்புறவில் ஒரு புதிய உத்வேகத்தை இது ஊட்டும் என அவர்கள் கூறினர் .


     1. நேபாளப் பிரதமர் ஒலியின் அன்பான அழைப்புக்கும் உபசரிப்புக்கும் பிரதமர் மோடி நன்றி தெரிவித்தார் .


     1. இந்தியாவுக்கு வருகை தருமாறு நேபாளப் பிரதமருக்குப் பிரதமர் மோடி அழைப்பு விடுத்தார் . அதனை ஒலி ஏற்றுக் கொண்டார் . தேதிகள் பின்னர் முடிவு செய்யப்படும் .


    =========

    
    
    (Release ID: 1532044) Visitor Counter : 116
    
    
      Read this release in: English , Marathi , Kannada
    
    
    

1.