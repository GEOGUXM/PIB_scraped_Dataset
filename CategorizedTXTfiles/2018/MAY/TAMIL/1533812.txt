      சுற்றுலா அமைச்சகம்

      ஸ்பெயின் நாட்டின் சான் செபாஸ்டியன் நகரில் 2018 மே 23 முதல் 25 வரை நடைபெற்ற ஐ.நா. உலக சுற்றுலா அமைப்பின் 108-வது செயற்குழுக் கூட்டத்தில் மத்திய சுற்றுலாத்துறை அமைச்சர் கலந்துகொண்டார்
      Posted On: 28 MAY 2018 5:33PM by PIB Chennai


    ஸ்பெயின் நாட்டின் சான் செபாஸ்டியன் நகரில் 2018 மே 23 முதல் 25 வரை நடைபெற்ற ஐ . நா . உலக சுற்றுலா அமைப்பின் 108- வது செயற்குழுக் கூட்டத்தில், மத்திய சுற்றுலாத்துறை இணை அமைச்சர் ( தனிப்பொறுப்பு) திரு.கே.ஜே.அல்போன்ஸ், மூத்த அதிகாரிகள் அடங்கிய தூதுக்குழுவினருடன் கலந்துகொண்டார். சுற்றுலாத்துறையில் உருவாகும் புதிய சவால்கள் மற்றும் போக்குகளை எதிர்கொள்வதில், புதுமைகளை புகுத்துதல் மற்றும் டிஜிட்டல் மயமாக்கலை அதிகரிப்பதற்கு, உலக சுற்றுலா அமைப்பு சிறப்பு கவனம் செலுத்துவதென, இந்த செயற்குழுக் கூட்டத்தில் முடிவு செய்யப்பட்டது.


    3 நாட்கள் நடைபெற்ற இந்த செயற்குழுக் கூட்டத்தில், ஐ.நா. உலக சுகாதார அமைப்பின்” திட்டம் மற்றும் நிதிநிலை அறிக்கைக் குழு” கூட்டத்திற்கு திரு. கே.ஜே.அல்போன்ஸ் தலைமை வகித்தார். கூட்டத்தில் தொடக்க உரையாற்றிய அமைச்சர், வேலை வாய்ப்புகளை உருவாக்குதல், நிறுவனங்கள் மற்றும் சுற்றுச்சூழல் மேம்பாடு மற்றும் அந்நிய செலாவணி ஈட்டுதல், போன்றவற்றின் மூலம் சமூக – பொருளாதார வளர்ச்சியில் சுற்றுலாத்துறையின் பங்களிப்புக் குறித்து எடுத்துரைத்தார். புதுமைகள் மற்றும் புதிய தொழில்நுட்பங்களால் ஏற்படும் விளைவுகள் குறித்து சுட்டிக்காட்டிய அமைச்சர், சுற்றுலாத்துறை உட்பட பொருளாதாரம் சார்ந்த ஒவ்வொரு துறையின் போட்டித்தன்மைக்கு இவைதான் முக்கிய காரணமாக திகழ்கின்றன என்றும் தெரிவித்தார்.


    கூடுதல்விவரங்களுக்கு www.pib.nic.in என்ற வலைதளத்தைப் பார்க்கவும்.


    ---

    
    
    (Release ID: 1533812) Visitor Counter : 38
    
    
      Read this release in: English