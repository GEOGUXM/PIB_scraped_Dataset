      உள்துறை அமைச்சகம்

      பேரிடர் அபாய குறைப்புத் தரவு அமைப்புக்கான பயிலரங்கு தொடங்கியது
      Posted On: 02 MAY 2018 1:14PM by PIB Chennai


    பேரிடர் அபாய குறைப்புத் தரவு அமைப்புக்கான தேசிய பயிலரங்கு இன்று (02.05.2018) புதுதில்லியில் தொடங்கியது. யுனிசெப், யு.என்.டி.பி மற்றும் ஐநாவின் பேரிடர் குறைப்புக்கான சர்வதேச அணுகுமுறை திட்டம் ஆகியவற்றின் ஒத்துழைப்புடன் தேசிய பேரிடர் மேலாண்மை ஆணையம் இந்த பயிலரங்கை ஏற்பாடு செய்து நடத்தியது. ஒரே சீரான நம்பத்தகுந்த தேசிய நிலை பேரிடர் தரவு அடிப்படையில் உருவாக்கும் நோக்கத்துடன் இப்பயிலரங்கு நடைபெற்றது.


    அக்கறையுள்ள பல்வேறு தரப்பினரிடையே பேரிடர்கள், அவற்றின் வரையறை எல்லைகள், மற்றும் தகவல் சேகரிப்பு அவற்றின் மேம்பாடு, அவற்றை மதிப்பீடு செய்தல் ஆகியவற்றில் கருத்து ஒருமைப்பாடு ஏற்படுத்துவது இந்த இரண்டு நாள் பயிலரங்கின் நோக்கமாகும். இதன்மூலம் தரவுகளின் தரமும் துல்லியமான நிலையும் மேம்படும் என எதிர்பார்க்கப்படுகிறது.


    தேசிய பேரிடர் மேலாண்மை ஆணைய அதிகாரிகள், சம்பந்தப்பட்ட மத்திய அமைச்சகங்கள், துறைகள் ஆகியவற்றின் பிரதிநிதிகள், மாநில அரசுகள், ஐநா அமைப்புகள், நிர்வாக பயிற்சி நிறுவனங்கள், பேரிடர் மேலாண்மை நிறுவனங்கள், பல்கலைக் கழகங்கள் ஆகியவற்றின் பிரதிநிதிகளும் இந்த பயிலரங்கில் பங்கேற்றனர்.


    மேலும் விவரங்களுக்கு www.pib.nic.in என்ற வலைதளத்தை பார்க்கவும்.

    
    
    (Release ID: 1531081) Visitor Counter : 21
    
    
      Read this release in: English