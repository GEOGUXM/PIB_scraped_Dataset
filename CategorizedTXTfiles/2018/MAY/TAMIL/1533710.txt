      நிதி அமைச்சகம்

      2017 ஜூலையிலிருந்து விவசாயிகள் தொடர்பான ஜிஎஸ்டி சட்டம் மற்றும் வரிவிதிப்பில் மாற்றம் இல்லை; வேளாண்மை, வன வளர்ப்பு, மீன்பிடித்தல் அல்லது கால்நடை வளர்ப்புக்கு துணையான சேவைகளுக்கு ஜிஎஸ்டியிலிருந்து விதிவிலக்கு: ஜிஎஸ்டி பதிவு செய்வதிலிருந்து விவசாயிகளுக்கும் விதிவிலக்கு
      Posted On: 28 MAY 2018 5:52PM by PIB Chennai


    விவசாயிகள் தொடர்பாக ஜிஎஸ்டி சட்டத்தில் சில மாற்றங்கள் செய்யப்பட்டிருப்பதாகவும், இது 1.06.2018 முதல் அமலுக்கு வருவதாகவும், இதன்படி, விவசாயிகள் தங்களின் நிலத்திலிருந்து பெறும் பயன்களுக்கு 18% ஜிஎஸ்டி செலுத்தவேண்டும். விவசாயிகள் பதிவு செய்துகொள்ளவேண்டும் என்றும் சில பத்திரிகைகளில் செய்தி வெளியாகியுள்ளது.


    இந்த செய்தி உண்மைக்கு புறம்பானது, தவறாக வழிகாட்டுவது. ஜி எஸ் டி அமலாக்கப்பட்ட ஜூலை 2017லிருந்து விவசாயிகள் தொடர்பாக ஜிஎஸ்டி சட்டத்திலும், வரிவிதிப்பிலும் எந்த மாற்றமும் செய்யப்படவில்லை. வேளாண்மை, வன வளர்ப்பு, மீன்பிடித்தல் அல்லது கால்நடை வளர்ப்புக்கு துணையான சேவைகளுக்கு ஜிஎஸ்டியிலிருந்து விதிவிலக்கு அளிக்கப்பட்டுள்ளது. இந்த விதிவிலக்கு காலியாக உள்ள நிலத்தை வாடகைக்கு அல்லது குத்தகைக்கு விடுவதையும் உள்ளடக்கியது. இதன் மூலம் விவசாயிகளால் வேளாண்மைக்கு, வன வளர்ப்புக்கு, மீன் வளர்ப்பு அல்லது கால்நடை வளர்ப்பு, கூட்டாக பயிரிடுதல் அல்லது இன்னபிறவற்றுக்கு வாடகை அல்லது குத்தகைக்கு விடுவதும் ஜிஎஸ்டியிலிருந்து விலக்கு பெறுகிறது.


    மேலும், ஜிஎஸ்டி பதிவு செய்வதிலிருந்து விவசாயிகளுக்கு விலக்கு அளிக்கப்பட்டுள்ளது.

      * சொந்த உடல் உழைப்பில்,
      * குடும்பத்தின் உடல் உழைப்பில்,
      * பண்ணையாட்கள் அல்லது ரொக்கம் அல்லது பிறவகையில் கூலி தந்து அல்லது தனிப்பட்ட மேற்பார்வையின்கீழ் கூலிக்கு தொழிலாளரை வேலைக்கு அமர்த்தி, அல்லது தனிப்பட்ட மேற்பார்வையில் குடும்பத்தில் யாராவது ஒரு உறுப்பினரை ஈடுபடுத்தி விவசாயம் செய்யும் தனிநபர் அல்லது பாகம் பிரிக்காத இந்து குடும்பத்தைச் சேர்ந்த ஒருவர், விவசாயம் செய்யும் நிலத்தைப் பெற்றிருந்தால், விவசாயி என பொருள்படும்.

    ================

    
    
    (Release ID: 1533710) Visitor Counter : 31
    
    
      Read this release in: English
    
    
    

*