      குடியரசுத் துணைத் தலைவர் செயலகம்

      ஆசியான் உடன் வடகிழக்கு மாநிலங்களின் தொடர்பும் பொருளாதார ஒருங்கிணைப்பும் நீண்ட கால முன்னேற்றம், நிலைத்த தன்மை மற்றும் சிறந்த வாழ்க்கைத் தரத்திற்கு முக்கியம்: குடியரசு துணைத் தலைவர்
      Posted On: 23 MAY 2018 8:23PM by PIB Chennai


    ஆசியான் உடன் நமது வடகிழக்கு பிராந்தியத்தின் தொடர்பும் பொருளாதார ஒருங்கிணைப்பு நீண்ட கால முன்னேற்றம், நிலைத்ததன்மை மற்றும் வடகிழக்கு பிராந்தியத்தில் உள்ள அனைவரின் சிறந்த வாழ்க்கைத் தரம் ஆகியவற்றுக்கு முக்கியம் எனக் குடியரசு துணைத் தலைவர் திரு. எம். வெங்கையா நாயுடு கூறியுள்ளார். திரிபுராவின் அகர்தலாவில் உள்ள திரிபுரா பல்கலைக்கழகத்தின் பட்டமளிப்பு விழாவில் அவர் இன்று உரையாற்றினார். நிகழ்ச்சியில் திரிபுராவின் ஆளுநர் பேராசிரியர் தத்தங்கட ராய் மற்றும் இதர பிரமுகர்கள் பங்கேற்றனர்.


    வடகிழக்கு பிராந்தியத்தில் ஏராளமான இயற்கை ஆதாரங்கள் உள்ள போதிலும், கரடுமுரடான நிலப்பரப்பு, சிதறிக்கிடக்கும் குடியிருப்புகள், மோசமான தொடர்பு வசதி மற்றும் உள்கட்டமைப்புப் போதாமை ஆகியவை, இயல்பாக பெற வேண்டிய வாய்ப்புகளைப் பெறுவதற்கான தடையாக உள்ளன என குடியரசு துணைத் தலைவர் கூறினார். எல்லை வணிக முனையங்களை அமைத்து வட கிழக்கு மாநிலங்களுக்கும் அண்டை நாடுகளுக்கும் இடையே தேவையான வசதிகளை ஏற்படுத்திக் கொடுக்க மத்திய அரசு உறுதியுடன் இருப்பதாக அவர் தெரிவித்தார்.


    ஆதாரங்கள் வளம் கொண்ட வட கிழக்கு மாநிலங்களில் உள்ள முதலீட்டு வாய்ப்புகள் பற்றிக் குறிப்பிட்ட குடியரசு துணைத் தலைவர் இது தொடர்பாக மத்திய மாநில அரசுகள் இணைந்து செயல்பட வேண்டும் என்றும் கோரினார்.


    

    
    (Release ID: 1533420) Visitor Counter : 25
    
    
      Read this release in: English , Hindi