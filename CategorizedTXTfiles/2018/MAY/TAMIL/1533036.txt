      தேர்தல் ஆணையம்

      முன்னாள் தலைமைத் தேர்தல் ஆணையர்கள் / தேர்தல் ஆணையர்களுடன், தேர்தல் ஆணையம் வட்டமேஜை மாநாடு நடத்தியது
      Posted On: 21 MAY 2018 4:43PM by PIB Chennai


    முன்னாள் தலைமைத் தேர்தல் ஆணையர்கள் / தேர்தல் ஆணையர்களுடன், இன்று தேர்தல் ஆணையம் வட்டமேஜை மாநாடு நடத்தியது. இந்தக் கலந்தாலோசனைக் கூட்டத்தில், முன்னாள் தலைமைத் தேர்தல் ஆணையர்கள் திருவாளர்கள் எம்.எஸ்.கில், ஜே. எம். லிங்டோ, டி.எஸ்.கிருஷ்ணமூர்த்தி, பி.பி.தாண்டன், டாக்டர் எஸ்.ஒய்.குரேஷி, வி.எஸ். சம்பத், எச். ஆர். பிரம்மா, டாக்டர் நஸீம் ஜைதி, மற்றும் முன்னாள் தேர்தல் ஆணையர் ஜி.வி.ஜி.கிருஷ்ணமூர்த்தி ஆகியோர் கலந்து கொண்டனர்.


    தலைமைத் தேர்தல் ஆணையர் திரு ஓ.பி. ராவத், தேர்தல் ஆணையர்கள் திரு சுனில் அரோரா, மற்றும் திரு அசோக் லாவாசா ஆகியோர், கூட்டத்தில் பங்கேற்ற முன்னாள் தலைமைத் தேர்தல் ஆணையர்கள் / தேர்தல் ஆணையர்களை வரவேற்றனர். கூட்டத்தில் பங்கேற்ற சிறப்பு அழைப்பாளர்கள், இது போன்ற ஒரு முன்முயற்சியை மேற்கொண்டதற்காக, தேர்தல் ஆணையத்திற்கு பாராட்டு தெரிவித்ததுடன், வருங்காலத்திலும் இது போன்ற ஆலோசனைகள் தொடர்ந்து மேற்கொள்ளப்படுமென நம்பிக்கை தெரிவித்தனர்.


    இந்தக் கூட்டத்தில், தேர்தல் மேலாண்மை தொடர்பான பல்வேறு அம்சங்கள் குறித்து விவாதிக்கப்பட்டது.


    இந்தக் கூட்டத்தின்போது, தேர்தல் ஆணையத்தால் மேற்கொள்ளப்பட்டு வரும், தேர்தல் அறிவு மன்றங்கள், போலி வாக்காளர் சேர்ப்பை தடுப்பதற்கான ஈரோ –நெட் இணையதளம், தேர்தல் நடவடிக்கைகளை திறம்பட கையாள்வதற்கான ஆர் ஓ –நெட் வலைதளம் மற்றும் குறைதீர்ப்பு நடைமுறைகளின் சாராம்சங்களை மூத்த துணைத் தேர்தல் ஆணையர் திரு உமேஷ் சின்ஹா எடுத்துரைத்தார்.


    கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    ----------

    
    
    (Release ID: 1533036) Visitor Counter : 58
    
    
      Read this release in: English , Marathi