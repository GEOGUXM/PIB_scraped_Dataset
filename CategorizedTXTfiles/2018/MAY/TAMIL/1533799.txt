      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      பிரதமரின் வீட்டு வசதி திட்டத்தின் கீழ் 2015-18 காலக்கட்டத்தில் கடன் சார்ந்த மானிய உதவி திட்டம் மூலம் 1,65,000க்கும் மேற்பட்டோர் பயனடைந்துள்ளனர்; ரூ.3,559 கோடி மானியத்தொகை விடுவிப்பு
      Posted On: 29 MAY 2018 2:58PM by PIB Chennai


    கடன் சார்ந்த மானிய உதவித்திட்டத்தின் மூலம் 2015-18 காலக்கட்டத்தில் 1,65,000க்கும் மேற்பட்டோர் பயனடைந்திருப்பதன் மூலம், இத்திட்டம் வெற்றிகரமாக செயல்படுத்தப்படுவது உறுதியாகியுள்ளது. 2008-2013 காலக்கட்டத்தில் செயல்படுத்தப்பட்ட வட்டி மானியம் மூலம் 18,166 பேர் மட்டுமே பயனடைந்துள்ள நிலையில், இத்திட்டத்தின் மூலம், ஏராளமானோர் பயனடைந்துள்ளனர்.


    கடன் சார்ந்த மானிய உதவி திட்டத்திற்கு ரூ.31,505 கோடி (பட்ஜெட் ஆதாரங்கள் மூலம் ரூ.6,505 கோடி மற்றும் கூடுதல் ஆதாரங்கள் மூலம் ரூ.25,000 கோடி) ஒதுக்கீடு செய்யப்பட்டிருப்பதுடன், இந்த நிதியாண்டின் கூடுதல் ஆதாரங்கள் மூலம் ரூ.25,000 கோடிக்கு மேல் கூடுதலாக நிதி ஒதுக்கப்பட்டிருப்பதன் வாயிலாக, இந்த இயக்கத்திற்கு போதுமான நிதி கிடைப்பது உறுதி செய்யப்பட்டுள்ளது.


    கூடுதல் ஆதாரங்களின் கீழ், ஒதுக்கப்பட்ட நிதி, தேவைக்கேற்ப, பல்வேறு கட்டங்களாக நிதியாண்டு முழுவதும் பெற்றுக்கொள்ள வகை செய்யப்பட்டுள்ளது. இந்த இயக்கத்தின் கீழ் ஒதுக்கப்படும் நிதியை உகந்த முறையில் பயன்படுத்திக் கொள்வதற்கான வழிமுறைகளும் வகுக்கப்பட்டுள்ளன. இந்த ஆண்டு பட்ஜெட்டில், கடன் சார்ந்த மானிய உதவித்திட்டத்திற்கு ரூ.1,900 கோடி ஒதுக்கப்பட்டுள்ள நிலையில், நிர்ணயிக்கப்பட்ட ரூ.25,000 கோடியைவிட கூடுதல் ஆதாரங்கள் மூலம், நிதி பெறுவதற்கு வழி வகை செய்யப்பட்டுள்ளது. மிக முக்கியமான இந்தத் திட்டத்திற்கு தடையின்றி நிதி கிடைப்பதை உறுதி செய்ய இந்த நடவடிக்கை மேற்கொள்ளப்பட்டுள்ளது.


    -----

    
    
    (Release ID: 1533799) Visitor Counter : 27
    
    
      Read this release in: English , Marathi