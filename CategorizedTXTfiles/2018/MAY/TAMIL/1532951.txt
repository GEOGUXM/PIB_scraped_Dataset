      சுகாதாரம் மற்றும் குடும்ப நலத்துறை அமைச்சகம்

      நிப்பா வைரஸ் பரவுவதை சமாளிக்க கேரள அரசுக்கு அனைத்து உதவிகளும் அளிக்கப்படும் என திரு ஜே.பி.நட்டா உறுதி அளித்துள்ளார் ; நோய் பரவுதல் குறித்து விசாரிக்க மத்தியக் குழுவை அவர் அனுப்புகிறார்
      Posted On: 21 MAY 2018 1:51PM by PIB Chennai


    கேரள மாநிலம் கோழிக்கோட்டில் நிப்பா வைரஸ் தாக்குதலால் பாதிப்பு அதிகரித்து வருவதையும் , உயிரிழப்பு ஏற்படுவதையும் கருத்தில் கொண்டு மத்திய சுகாதாரம் மற்றும் குடும்பநலத்துறை அமைச்சர் திரு ஜே . பி . நட்டா கேரள அரசுக்கு அனைத்து உதவிகளும் வழங்கப்படும் என்று உறுதி அளித்துள்ளார் . மேலும் கோழிக்கோடு மாவட்டத்தில் உடனடியாக பயணம் மேற்கொண்டு நோய் பரவுவதைத் தடுக்கும் நடவடிக்கை மேற்கொள்ள வேண்டும் என தேசிய நோய்த் தடுப்பு மையத்தைச் சேர்ந்த குழுவினருக்கு அவர் உத்தரவிட்டுள்ளார். நிலைமையைக் கண்காணித்து மாநில அரசுக்கு உதவுவதற்காக அந்தக்குழு இன்று கேரளா செல்கிறது.


    “நிலைமையை உன்னிப்பாக கண்காணித்து வருகிறோம், திரு அல்போன்ஸ் மற்றும் கேரள சுகாதார அமைச்சர் திருமதி கே.ஷைலஜா ஆகியோருடன் நான் பேசினேன், மத்திய அரசு அனைத்துவிதமான உதவிகளையும் வழங்கும் என்று அவர்களுக்கு நான் உறுதி அளிக்கிறேன். உடனடியாக தேவைப்படும் நடவடிக்கைகளை மேற்கொள்வதில் மாநில அரசுக்கு உதவுவதற்காக மத்தியக்குழு ஒன்றையும் நான் அனுப்பியுள்ளேன்” என்று மத்திய சுகாதார அமைச்சர் ஜெனிவாவில் இருந்து வெளியிட்ட அறிக்கையில் தெரிவித்துள்ளார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ----

    
    
    (Release ID: 1532951) Visitor Counter : 72
    
    
      Read this release in: Malayalam , English , Urdu