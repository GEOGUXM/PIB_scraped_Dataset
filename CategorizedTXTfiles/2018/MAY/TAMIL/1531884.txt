      குடியரசுத் தலைவர் செயலகம்

      தேசிய தொழில்நுட்ப தின விழாவில் குடியரசுத் தலைவர் உரை
      Posted On: 11 MAY 2018 1:38PM by PIB Chennai


    புது தில்லியில் இன்று (2018, மே 11) நடைபெற்ற தேசிய தொழில்நுட்ப தின விழாவில் இந்தியக் குடியரசுத் தலைவர் திரு. ராம் நாத் கோவிந்த் பங்கேற்றுச் சிறப்பித்தார்.


    நிகழ்ச்சியில் பேசிய குடியரசுத் தலைவர், “சுதந்திரம் அடைந்த பிறகு இந்தியா விண்வெளித் துறை, அணுசக்தித் துறை ஆகியவற்றில் தொழில்நுட்பம் மற்றும் அறிவு உருவாக்கத்தின் விழுமியங்களின் உச்சத்தை எட்டத் தொடங்கிவிட்டது.


    இன்று, தகவல் பரிமாற்றத் தொழில்நுட்பம் ( communication technology ), தகவல் தொழில்நுட்பம் ( communication technology ), மருந்துகள், பயோடெக்னாலஜி ஆகிய துறைகளில் மிகச் சிறந்த திறன் வாய்ந்தவர்களாக விஸ்வரூபம் அடைந்துள்ளோம். இது நம் நாட்டைப் பற்றிய பார்வையை மாற்றிவிட்டது. நம் மக்களுக்கும் நமது பொருளாதாரத்துக்கும் அது பேருதவியாக இருக்கிறது. கடந்த ஆண்டு, இந்திய மண்டல வழிகாட்டி செயற்கைக்கோளை ( Indian Regional Navigation Satellite System - 1L ) செலுத்தி சாதனை புரிந்தோம். தற்போது சந்திரனுக்குச் செல்லும் சந்திரயான் -2 என்ற திட்டத்துக்கான ஏற்பாடுகளை மேற்கொண்டு வருகிறோம். மருந்து, தடுப்பூசி மருந்துகளைத் தயாரிப்பதிலும் வலுவான நற்பெயர் நமக்கு இருக்கிறது.


    நமது புதுமையாக்கும் செயல்கள், தொழில்நுட்ப முயற்சிகளில் உறுதியாகக் கடைப்பிடிக்கப்படும் தரம் குறித்து விவாதமே தேவையில்லை. ஒரு காலத்தில் நிதியைப் பற்றியெல்லாம் குழம்பினோம். அத்தகைய மனோ பாவத்திலிருந்து நாம் விடுபடவேண்டும்.


    ஆனால், இன்று நாம் எப்படி துணிச்சலோடும் புத்திக் கூர்மையோடும் ஆபத்துகளை எதிர்கொண்டு முன்னேறி வருகிறோம் என்பதற்கு இன்று விருது பெறுவோர் உதாரணங்களாக இருக்கின்றனர் ” என்றார்.


    தொடர்ந்து பேசிய குடியரசுத் தலைவர், “ தற்போது புதிய முயற்சிகள், திட்டங்களில் நாம் ஈடுபட வேண்டும். ரோபாடிக், செயற்கை அறிவு, டிஜிட்டல் உற்பத்தி, பெரிய அளவிலான தரவுப் பதிவுகள் ஆய்வுகள், இணையம், நவீன தகவல் பரிமாற்றம் ஆகியவற்றில் இளைஞர்களுக்குப் பயிற்சி தருவதற்கான மையங்களை அமைப்பதற்கு அரசு திட்டமிட்டுள்ளது.


    சுத்தமான மின்சார உற்பத்திக்காகவும் குடிநீர்த் தேவைக்காகவும் வெற்றிகரமான தொழில்நுட்பத் தீர்வுகளை அறிமுகப்படுத்தி, பயன்படுத்துவதற்கு நடவடிக்கை எடுத்து வருகிறது. இவை 21-ம் நூற்றாண்டு எதிர்கொள்ளும் சவால்கள் ஆகும். அதற்கான தீர்வுகளும் 21ம் நூற்றாண்டில்தான் உருவாகும்.


    தொழில்நுட்பம்தான் நாம் அடையவேண்டிய இறுதி இலக்கு. அதன் பயனும் பயன்பாடும் அனைவரையும் சென்றடைய வேண்டும். தொழில்முனைவோராக மாற விரும்பும் எல்லாத் தொழில்நுட்ப வல்லுநர்களுக்கும் போதுமான நிதி, வசதி, வளங்கள் கிடைக்கவேண்டும்.


    எல்லாவற்றையும் விட தொழில்நுட்ப உற்பத்தி, தொழில்நுட்ப பகிர்வு ஆகியவற்றில் பாலின சமன்பாடு இருக்க வேண்டும். தொழில்நுட்பத்திலும் புதுமையாக்கத்திலும் ஈடுபடுவதற்கு நமது இளைய தலைமுறைப் பெண்கள் தேவைப்படுகிறார்கள். இப்போது பணிபுரிவோர் சிறந்தவகையில் செயல்படுகிறார்கள். எனினும் எண்ணிக்கை அதிகரிக்க வேண்டும். அது அவசரமாக நிகழ வேண்டும் ” என்று வலியுறுத்தினார்.


    ******

    
    
    (Release ID: 1531884) Visitor Counter : 71
    
    
      Read this release in: English