      ரெயில்வே அமைச்சகம்

      தேநீர், காபி கேன்களுடன் ரயில் வண்டியின் கழிப்பறையிலிருந்து வியாபாரி வெளியே வருவதான வீடியோ காட்சி சமூக ஊடகத்தில் பரவியதை அடுத்து நடவடிக்கை எடுக்கப்பட்டுள்ளது
      Posted On: 03 MAY 2018 1:39PM by PIB Chennai


    ரயில் வண்டியின் கழிப்பறைக்குள் தண்ணீரை கலந்ததாக பொருள்படும் விதத்தில் தேநீர், காபி கேன்களுடன் வியாபாரி ஒருவர் கழிப்பறையிலிருந்து வெளியே வரும் வீடியோ காட்சி கடந்த சில நாட்களாக சமூக ஊடகத்தில் பரவி வருவது கவனத்திற்கு வந்துள்ளது. இதுதொடர்பாக, கீழ்காணும் நடவடிக்கை எடுக்கப்பட்டு, தற்போதைய நிலவரம் குறித்து அறிக்கை வெளியிடப்பட்டுள்ளது.


    “2017 டிசம்பர் மாதத்தில் 12759 எண்ணுடைய சென்னை சென்ட்ரல் – ஹைதராபாத் சார்மினார் எக்ஸ்பிரஸ் ரயில் வண்டியில் செகந்திராபாத் ரயில் நிலையத்தில் இந்த சம்பவம் நடந்துள்ளது. தவறு செய்தவர்களை அடையாளம் கண்டு உரிய நடவடிக்கை எடுப்பதற்காக விசாரணை நடத்தப்பட்டது.


    இந்த விசாரணை அடிப்படையில் செகந்திராபாத்-காசிபேட் இடையேயான பிரிவுக்கு ரயில் வண்டியில் விற்பனை ஒப்பந்ததாரரான பி சிவபிரசாத்துக்கு எதிராக கடுமையான நடவடிக்கை எடுக்கப்பட்டுள்ளது. வீடியோவில் உள்ள வியாபாரியை இவர் பணியில் ஈடுபடுத்தியது அடையாளம் காணப்பட்டது. ஒப்பந்த முகவரான ஐ.ஆர்.சி.டி.சி. மூலம் உரிமம் பெற்றவருக்கு ரூ.1,00,000 (ஒரு லட்சம் ரூபாய்) அபராதம் விதிக்கப்பட்டுள்ளது. செகந்திராபாத்-காசிபேட், செகந்திராபாத்-நாடிகுடி-குண்டூர் பிரிவில் ரயில் வண்டியில் பொருட்கள் விற்பனை செய்யும் அவரது ஒப்பந்தத்தை ஏன் ரத்து செய்யக்கூடாது என்று விளக்கம் கேட்டு உரிமதாரரான பி சிவபிரசாத்துக்கு நோட்டீஸ் அனுப்பப்பட்டுள்ளது. நோட்டீஸ் அனுப்பப்பட்ட 02.05.2018-லிருந்து 15 நாட்களுக்குள் விளக்கம் அளிக்குமாறு கோரப்பட்டுள்ளது.


    இந்த வீடியோவில் காணப்படும் மற்ற இரண்டு நபர்கள் அதிகாரப்பூர்வமற்ற வியாபாரிகள் ஆவர். செகந்திராபாத் ரயில் நிலையத்தில் அதிகாரப்பூர்வமற்ற வியாபாரம் செய்பவர்களுக்கு எதிராக கடந்த சில மாதங்களாக தெற்கு மத்திய ரயில்வேயின் வணிகத்துறை விரிவான சோதனைகளை நடத்தியது. இந்த சம்பவத்தில் தொடர்புடைய இரண்டு நபர்கள் உட்பட அதிகாரப்பூர்வமற்ற வியாபாரிகள் அனைவரும் வெளியேற்றப்பட்டனர்.


    இத்தகைய சம்பவங்கள் மீண்டும் நிகழாமல் இருப்பதை உறுதி செய்ய பல்வேறு நிலைகளில் தொடர்ச்சியாக கடும் கண்காணிப்பு மேற்கொள்ளப்படுகிறது.”

    
    
    (Release ID: 1531219) Visitor Counter : 69
    
    
      Read this release in: Hindi , English , Urdu , Marathi , Bengali , Malayalam