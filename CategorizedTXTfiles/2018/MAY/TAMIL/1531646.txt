      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      நாடு முழுவதும் உள்ள பொலிவுறு நகர இயக்கத்தினை விரைவுபடுத்த மற்ற நகரத் தலைவர்களின் அனுபவங்களிலிருந்தும் சிறந்த நடைமுறைகளிலிருந்தும் பொலிவுறு நகரத் தலைமை நிர்வாகிகள் கற்றிட வேண்டுமென்று திரு.ஹர்தீப் பூரி வலியுறுத்தியுள்ளார்
      Posted On: 08 MAY 2018 4:00PM by PIB Chennai


    நாடு முழுவதும் நிகழ்ந்துவரும் பொலிவுறு நகர இயக்கத்தினை விரைவுப்படுத்திட மற்றபிற நகரத் தலைவர்களின் அனுபவங்களிலிருந்தும் சிறந்த நடைமுறைகளிலிருந்தும் பொலிவுறு நகரத் தலைமை நிர்வாகிகள் கற்றிட வேண்டுமென்று மத்திய வீட்டு வசதி மற்றும் நகர்ப்புற விவகாரங்கள் துறை இணையமைச்சர் (தனிப்பொறுப்பு) திரு.ஹர்தீப் பூரி வலியுறுத்தியுள்ளார். மத்தியப்பிரதேச முதலமைச்சர் திரு.ஷிவ்ராஜ் சிங் சவ்கானுடன் போபாலில் இன்று (08.05.2018) பொலிவுறு நகரங்களின் தலைமை நிர்வாக அதிகாரிகளுக்கான முதலாவது 2 நாள் உச்ச நிலைக் கருத்தரங்கை தொடங்கி வைத்து அவர் உரையாற்றினார். பிரதமர் திரு.நரேந்திர மோடி தலைமையின் கீழ் மேற்கொள்ளப்பட்டிருக்கும் திட்டமிட்ட நகரமயமாதல் முயற்சியில் மத்திய வீட்டு வசதி மற்றும் நகர்ப்புற விவகாரங்கள் அமைச்சகத்தின் விரிவான நன்கு வடிவமைக்கப்பட்ட முக்கிய இயக்கம் இது என்று குறிப்பிட்ட திரு.பூரி, திட்டமிட்ட காலத்திற்கு முன்பாகவே இலக்குகளை எட்டுகிற வகையில் அமைச்சகம் செயல்பட்டு வருகிறது என்றார். போபால் நகர மேயரும், மத்திய- மாநில அரசு அலுவலர்களும் இந்த கருத்தரங்கில் பங்கேற்கின்றனர்.


    இந்த நிகழ்ச்சியில் பேசிய ம.பி. முதலமைச்சர் திரு.ஷிவ்ராஜ் சிங் சவ்கான், பிரதமர் திரு. மோடி தலைமையின் கீழ் பாரதம் ஆக்கப்பூர்வமான மாற்றத்தை கண்டு வருகிறது என்றும், மத்திய பிரதேசம் அனைத்துத் துறைகளிலும் வளர்ச்சிப் பாதையில் வேகமாக வளர்ச்சி அடைந்து வருகிறது என்றும் கூறினார். மத்திய பிரதேச நகரங்களில் தூய்மை முதல் பொலிவுறு நகரம் வரையிலான இயக்கங்களில் மாநில நகர்ப்புற வளர்ச்சி அமைச்சகம் வெகுவான மாற்றங்களை செய்து வருவதற்கு பாராட்டுத் தெரிவித்த அவர், மத்திய பிரதேசத்தின் 7 பொலிவுறு நகரங்களிலும் அடுத்த 2 மாதங்களில் ஒருங்கிணைந்த கட்டளை மற்றும் கட்டுப்பாட்டு மையங்கள் அமைக்கப்பட்டு விடும் என்று உறுதி அளித்தார். நாட்டின் 9-வது பொலிவுறு நகர மையமாக போபால் பொலிவுறு நகரத்தின் ஒருங்கிணைந்த கட்டளை மற்றும் கட்டுப்பாட்டு மையமும் கோவிந்தபுராவில் இன்று தொடங்கப்பட்டது.


    மேலும் விவரங்களுக்கு www.pib.nic.in என்ற இணையதளத்தில் காணலாம்.

    
    
    (Release ID: 1531646) Visitor Counter : 74
    
    
      Read this release in: English , Urdu , Marathi , Bengali