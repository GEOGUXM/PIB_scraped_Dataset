      குடியரசுத் துணைத் தலைவர் செயலகம்

      நாட்டை கட்டியமைத்தலில் ஆசிரியர்களின் பங்கு மகத்தானது: குடியரசுத் துணைத் தலைவர்
      Posted On: 29 MAY 2018 7:31PM by PIB Chennai


    நாட்டை கட்டியமைத்தலில் ஆசிரியர்களின் பங்களிப்பு மகத்தானதாகவும், போற்றுதலுக்குரியதாகவும் இருப்பதாக குடியரசுத் துணைத் தலைவர் திரு. எம். வெங்கையா நாயுடு தெரிவித்துள்ளார். புதுதில்லியில் இன்று (29.05.2018) நடைபெற்ற நிகழ்ச்சியில், பஞ்சாப் அரசுப் பள்ளிகளில், சிறப்பாக கற்பித்த 15 ஆசிரியர்களுக்கு மாலதி ஞான பீட புரஷ்கார் விருதுகளை வழங்கி அவர் பேசினார். மத்திய மகளிர் மற்றும் குழந்தைகள் மேம்பாட்டுத்துறை அமைச்சர் திருமதி. மேனகா சஞ்ஜய் காந்தி, மத்திய ஊரக வளர்ச்சித்துறை இணையமைச்சர் திரு. ராம் க்ரிபால் யாதவ் உள்ளிட்டோர் இந்த நிகழ்ச்சியில் கலந்துகொண்டனர்.


    நிகழ்ச்சியில் பேசிய குடியரசுத் துணைத் தலைவர், நமது கலாச்சாரத்தில் ஆசிரியர்களுக்கு மிகுந்த மரியாதையும், கவுரவமும் அளிக்கப்படுவதாகக் கூறினார். “குரு“ என்ற வார்த்தைக்கு ” ஒளியின் ஆதாரம் “ என்பது பொருள் என்று குறிப்பிட்ட அவர், மாணவர்களுக்கு கல்வி அறிவு புகட்டுவதோடு மட்டுமின்றி, மாணவர்களை அறிவு வளம் மிகுந்தவர்களாக மாற்றுவதும், ஆசிரியர்களின் கடமை என்றார். மாணவர்களின் மனதில், அறிவுத் திறன் என்ற வார்த்தையை புகட்டுவதோடு, மரபுகள், உறுதிப்பாடு, சுய நலமின்மை மற்றும் விழிப்புணர்வுப் பாடங்களையும் அவர்கள் புகட்டுவதாக திரு. வெங்கையா நாயுடு தெரிவித்தார்.


    கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    ============

    
    
    (Release ID: 1533891) Visitor Counter : 33
    
    
      Read this release in: English , Urdu