      சமூக நிதி மற்றும் அதிகாரமளித்தல் அமைச்சகம்

      கடந்த நான்கு ஆண்டுகளில் 1149 செவிஉள்வைப்பு அறுவைச் சிகிச்சைகள் வெற்றிகரமாக நடத்தப்பட்டுள்ளன : அமைச்சர் திரு. கிருஷ்ணன் பால் குர்ஜார்
      Posted On: 06 MAY 2018 3:24PM by PIB Chennai


    கடந்த நான்கு ஆண்டுகளில் (2014-15 இலிருந்து 2017- 18 வரை), உள்காதின் ஒலிநரம்பைத் தூண்டும் 1149 செவிஉள்வைப்பு அறுவைச் சிகிச்சைகள் வெற்றிகரமாக நடத்தப்பட்டுள்ளன என்று மத்திய சமூகநீதி மற்றும் ஆளுகைத் துறை இணையமைச்சர் திரு. கிருஷ்ணன் பால் குர்ஜார் கூறியுள்ளார். இந்த கோஹ்லியர் உள்வைப்பு அறுவைச் சிகிச்சைக்கு, மும்பையிலுள்ள பேசுதல் மற்றும் கேட்டல் குறைபாடுகளுக்கான அலி யவர் ஜங்க் தேசிய நிறுவனம் ஒருங்கிணைப்பு முகமையாகச் செயல்பட்டுவருகிறது. நாடெங்கும் உள்ள 172 மருத்துவமனைகள் ( அரசு மற்றும் தனியார் ) இந்த அறுவைச் சிகிச்சைக்கான பட்டியலில் இடம்பெற்றுள்ளன. ‘ஸ்வர ஸ்வாகதம்’ என்ற கோஹ்லியர் உள்வைப்பு விழிப்புணர்வுத் திட்டத்தைத் துவக்கிவைத்த பின்னர் அமைச்சர் உரையாற்றினார்.


    உடல்குறைபாடுள்ளவர்களை ஆளுகைப்படுத்தும் துறையின் ஏடிஐபி திட்டத்தின் கீழ், 5 வயது வரையிலான குழந்தைகளுக்குச் செவி உள்வைப்பு அறுவை சிகிச்சை மேற்கொள்வதற்கு அலகு ஒன்றிற்கு ரூ. 6 லட்சம் அளிக்க வகைசெய்யப்பட்டுள்ளது என்று அமைச்சர் தெரிவித்தார். இந்த அறுவைச் சிகிச்சையை வெற்றிகரமாக மேற்கொண்ட குழந்தையானது, பிற குழந்தைகளைப்போல் இயல்பாகக் கேட்கவும் பேசவும் முடிகிறது என்றார் அமைச்சர். இதுபோன்ற விழிப்புணர்வுத் திட்டங்கள் மக்களிடையே கோஹ்லியர் அறுவைச் சிகிச்சை குறித்து விழிப்புணர்வை உருவாக்குவதில் மிகுந்த முக்கியத்துவத்தைக் கொண்டுள்ளன என்றும் அமைச்சர் கூறினார்.


    ******

    
    
    (Release ID: 1531558) Visitor Counter : 19
    
    
      Read this release in: English