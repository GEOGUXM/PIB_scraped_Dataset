      ஜவுளித்துறை அமைச்சகம்

      ஜவுளித்துறையில் திறன் மேம்பாட்டுத் திட்டமான " சாமர்த் " திட்டம் சார்ந்தவர்களுடன் நடைபெற்ற கூட்டத்திற்கு திருமதி. ஸ்மிருதி இரானி தலைமைத் தாங்கினார்
      Posted On: 14 MAY 2018 6:28PM by PIB Chennai


    ஜவுளித்துறையில் திறன் மேம்பாட்டுத்திட்டமான சாமர்த் தொடர்புடையோர் கூட்டம் இன்று (14.05.2018) புதுதில்லியில் நடைபெற்றது. கூட்டத்திற்கு மத்திய ஜவுளித்துறை அமைச்சர் திருமதி. ஸ்மிருதி ஜூபின் இரானி தலைமைத் தாங்கினார்.


    ஜவுளித்துறை இணையமைச்சர் திரு. அஜய் டம்டா, ஜவுளித்துறை செயலாளர் திரு. அனந்த்குமார் சிங் ஆகியோரும் கூட்டத்தில் கலந்துகொண்டனர். ஜவுளி அமைச்சகத்தின் நிறுவனங்கள், அமைப்புகள், ஜவுளித் தொழில்துறை, மாநில அரசுகள், பயிற்சி நிறுவனங்கள் ஆகியவற்றின் பிரதிநிதிகள் கூட்டத்தில் பங்கேற்றனர்.


    இந்த க் கூட்டத்தில் திட்டம் சம்பந்தப்பட்டவர்கள் தெரிவித்த விஷயங்கள், திட்ட அமலாக்கத்தின்போது அவர்கள் எதிர்கொண்ட சவால்கள் குறித்து விவாதிக்கப்பட்டது. இவர்கள் தெரிவித்த கருத்துக்களும் கூட்டத்தில் விவாதிக்கப்பட்டது.


    சென்ற ஆண்டு டிசம்பர் 20ஆம் தேதி இந்த திட்டத்திற்கு பொருளாதார விவகாரங்களுக்கான மத்திய அமைச்சரவை ஒப்புதல் அளித்த்து. இதன்படி, தேவை அடிப்படையில், வேலைவாய்ப்புகளை


    நோக்கமாக கொண்ட தேசிய திறன் தகுதி கட்டமைப்பு உருவாக்கப்படும். ஜவுளித் துறையில் வேலைவாய்ப்புகளை உருவாக்கும் தொழில் துறையினருக்கு ஊக்குவிப்புகள் வழங்கப்படும். மூன்றாண்டு காலத்தில் (2017 - 20) பத்து லட்சம் பேருக்கு பயிற்சி அளிப்பதை இலக்காக கொண்ட இத்திட்டத்திற்கு மொத்தம் ரூ.1300 கோடி ஒதுக்கீடு செய்யப்பட்டுள்ளது. இத்திட்டத்திற்கான நெறிமுறைகள் சென்ற மாதம் வெளியிடப்பட்டது.


    ===========

    
    
    (Release ID: 1532132) Visitor Counter : 63
    
    
      Read this release in: English , Hindi , Bengali