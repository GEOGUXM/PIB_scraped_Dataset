      நீர்வளத் துறை அமைச்சகம்

      நீர் ஆதாரங்கள் குறித்த மேம்படுத்தப்பட்ட தகவலுக்கான ஒற்றைச் சாளர அமைப்பாக தேசிய நீர் தகவல் மையம் நிறுவப்பட்டது
      Posted On: 04 MAY 2018 12:41PM by PIB Chennai


    மத்திய அமைச்சரவையின் ஒப்புதலின் தொடர்ச்சியாகத் தேசிய நீர் தகவல் மையம் அண்மையில் உருவாக்கப்பட்டுள்ளது. இந்த மையம் நாடு தழுவிய நீர் ஆதாரங்களின் தகவல் குறித்த களஞ்சியமாகத் திகழும். மேலும் மத்திய நீர்வளத்துறை, நதி மேம்பாடு மற்றும் கங்கை நதி புத்துயிர் அமைச்சகத்தின் துணை அமைப்பாக இது செயல்படும்.


    தேசிய நீர் தகவல் மையம் நீர் ஆதாரங்களின் தகவல்களை உடனுக்குடன் வழங்கும் வகையில் ஒற்றைச் சாளர அமைப்பாக செயல்படும் என எதிர்பார்க்கப்படுகிறது. நீடித்த மேம்பாடு மற்றும் நீர் பராமரிப்புடன் தொடர்புடையவர்களுக்குத் தொண்டாற்றும் வகையில் தகவல்களை இது வழங்கும்.


    தண்ணீர் பற்றிய நம்பகமான தரவுகள் விஷயத்தில் ஒவ்வொரு குடிமகனும் விரல்நுனியில் விவரங்களை வைத்திருக்கும் வகையில் தகவல்களைப் பெறுவதற்கு இது வழிவகுக்கும். இந்திய நீர் ஆதார தகவல் முறை என்னும் பொது இணையதளத்தின் மூலமாக நீர்வளம் பற்றிய தகவல்களைத் தெரிந்துக் கொள்ளலாம். ஆராய்ச்சி, திறன் மேம்பாடு, இணைப்புகள் மக்களைச் சென்றடையும் பிரச்சாரம், நீர்வளத் துறையில் சிறந்த நிர்வாகம் ஆகியவற்றின் மூலமாக ஒருங்கிணைந்த நீர்வள மேலாண்மை குறித்த அனைத்து அம்சங்களையும் மேம்படுத்தி நாட்டுக்குச் சேவை புரிய இந்த அமைப்பு பேருதவி புரியும்.


    

    
    (Release ID: 1531478) Visitor Counter : 127
    
    
      Read this release in: English , Urdu , Marathi , Bengali , Malayalam