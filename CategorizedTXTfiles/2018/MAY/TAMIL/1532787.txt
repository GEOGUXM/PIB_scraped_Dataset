      குடியரசுத் துணைத் தலைவர் செயலகம்

      மக்களின் சிந்தனை நடைமுறையை ஊடகங்கள் வளமிக்கதாக செய்து நேர்மறை மனநிலையை மேம்படுத்த வேண்டும் : குடியரசுத் துணைத் தலைவர்
      Posted On: 16 MAY 2018 5:55PM by PIB Chennai


    ஊடகங்கள், மக்களின் சிந்தனை நடைமுறையை வளமிக்கதாகச் செய்து நேர்மறை மனநிலையை மேம்படுத்த வேண்டும் என்று குடியரசுத் துணைத் தலைவர் திரு.எம்.வெங்கையாநாயுடு கூறியிருக்கிறார். சத்தீஷ்கர் மாநிலம் ராய்ப்பூரில் இன்று (16.05.2018) குஷாபாவ் தாக்கரே பத்ரிகாரிதா ஆவம் ஜன்ஸ்சன்சார் விஷ்வ வித்யாலயாவின் 3-ஆவது பட்டமளிப்பு விழாவில் மாணவர்களுக்குப் பட்டங்களை வழங்கிய பின் உரையாற்றினார்.


    சமுதாயத்தின் தீமைகள் குறித்து மிகுந்த கவனத்துடன் ஊடகங்கள் செயல்படவேண்டும் என்று குடியரசுத் துணைத்தலைவர் கேட்டுக்கொண்டார். சாதிவாதம், இனவாதம், ஊழல், பெண்களுக்கு எதிரான கொடுமைகள் போன்ற தற்காலத்திய சமூகக் கொடுமைகள் குறித்த விழிப்புணர்வை ஊடகங்கள் ஏற்படுத்த வேண்டும் என்று அவர் கேட்டுக் கொண்டார். நன்கு ஆலோசித்த செயல்கள் மூலமாக மேம்பாட்டுக்கான அதிகாரமளித்தலுக்கு ஒரு வழியாக ஊடகங்கள் செயல்பட வேண்டும் என்றும் அவர் கேட்டுக் கொண்டார். நாடாளுமன்றத்தை முடக்குபவர்கள், அதன் செயல்பாட்டை அனுமதிக்காதவர்கள் ஆகியோர் ஊடகங்களில் முக்கிய கவனம் பெறக்கூடாது என்றும் அவர் கூறினார்.


    குடியரசுத் துணைத் தலைவரின் ஹிந்தி மொழியிலான முழு உரைக்கு www.pib.nic.in என்ற வலைதளத்தைப் பார்க்கவும்.


    ----
    
    
    

    
    (Release ID: 1532787) Visitor Counter : 61
    
    
      Read this release in: English