      தகவல் மற்றும் ஒலிபரப்பு அமைச்சகம்

      திரைப்படம் & கலாச்சாரத் துறைகளில் ஒத்துழைப்புக்கான வாய்ப்புகளை கண்டறிய ஆசியான் இந்தியா திரைப்படத் திருவிழா
      Posted On: 23 MAY 2018 3:35PM by PIB Chennai


    ஆசியான் – இந்தியா திரைப்பட விழாவை, மத்திய தகவல் & ஒலிபரப்பு மற்றும் விளையாட்டு & இளைஞர் நலத்துறை (தனிப்பொறுப்பு) இணையமைச்சர் கர்னல் ராஜ்யவர்தன் ரத்தோர், புதுதில்லி, சிரிஃபோர்ட் கலையரங்கில் 2018, மே 25 அன்று தொடங்கி வைக்கவுள்ளார். இந்தத் திரைப்பட விழா, ஆசியான் நாடுகளைச் சேர்ந்த திரைப்படத் துறையினர், திரைப்படம் மற்றும் கலாச்சார ஒத்துழைப்புக்கான வாய்ப்புகளை ஆராய ஒரு வாய்ப்பை ஏற்படுத்துவதாக அமையவுள்ளது. ஆசியான் உறுப்பு நாடுகளைச் சேர்ந்த பல்வேறு திரைப்படங்களை திரையிடுவதன் மூலம், திரைப்படத்தின் சிறப்பம்சங்கள் இந்த விழாவில் கொண்டாடப்படவுள்ளது.


    ஆசியான் – இந்தியா திரைப்பட விழா, ஆசியான் நாடுகளிடையே இணைப்பை ஏற்படுத்துவதுடன் நல்லிணக்கத்தை உருவாக்கவும் வழிவகுக்கும். அத்துடன் ஆசியான் உறுப்பு நாடுகளைச் சேர்ந்த மக்களிடையே, குறிப்பாக இளைஞர்களிடையே நேரடித் தொடர்புகளை ஏற்படுத்தவும் இந்த விழா ஒரு வாய்ப்பாக அமையும்.


    இந்த விழாவில் 11 நாடுகளைச் சேர்ந்த 32 திரைப்படங்கள் திரையிடப்படவுள்ளன. அதுதவிர, திரைப்படங்கள் சார்ந்த பல்வேறு அம்சங்கள் குறித்த குழு விவாதங்களும் நடைபெறவுள்ளது.


    கூடுதல் விபரங்களுக்கு www.pib.nic.in என்ற வலைதளத்தைப் பார்க்கவும்.


    ------
    

    
    (Release ID: 1533172) Visitor Counter : 41
    
    
      Read this release in: English , Hindi , Marathi , Malayalam