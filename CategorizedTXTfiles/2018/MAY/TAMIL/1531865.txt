      ரெயில்வே அமைச்சகம்

      ரயில்வே பாதுகாப்புப் படைக் காவலர் திரு. சிவாஜிக்கு ரயில்வே அமைச்சரின் வீரச்செயல் விருது வழங்கப்பட உள்ளது.
      Posted On: 10 MAY 2018 5:41PM by PIB Chennai


    ரயில்வே பாதுகாப்புப் படைக் காவலர் திரு. சிவாஜிக்கு ரயில்வே அமைச்சரின் வீரச்செயல் விருது வழங்கப்பட உள்ளது. இந்த விருதுடன் அவருக்கு ரூ. 1 லட்சம் ரொக்கமும் வழங்கப்படும். ரயில்வே பாதுகாப்புப் படையில் நிகரற்ற வீரம், திறன் அல்லது தீரச் செயல் புரிந்து கடமைப் பற்றினை வெளிப்படுத்தியதற்காக இந்த விருது வழங்கப்படுகிறது.


    23.04.2018 அன்று ரயில்வே பாதுகாப்புப் படைக் காவலர் திரு. சிவாஜி தெற்கு ரயில்வேயின் வேளச்சேரி ரயில் நிலையத்திலிருந்து புறப்பட்ட ரயிலில் பாதுகாப்புப் பணியில் ஈடுபட்டிருந்தார். இந்த ரயில் சிந்தாதிரிப் பேட்டை நிலையத்திலிருந்து புற்பட்டபோது இரவு மணி 11.45 வாக்கில் பக்கத்துப் பெட்டியிலிருந்து ஒரு பெண்ணின் அலறல் சத்தத்தை அவர் கேட்டார். அடுத்த ரயில் நிலையமான பார்க் டவுன் நிலையத்தை வண்டி வந்தடைந்தவுடன் திரு. சிவாஜி பெண்ணின் குரல் வந்த பெட்டிக்குத் தாவினார். அதில் பெண் பயணி ஒருவரை ஆண் ஒருவர் பாலியல் பலாத்காரம் செய்ய முயற்சித்ததைக் கண்டு உடனடி நடவடிக்கையில் இறங்கினார். இந்த நபரை காவலர் சிவாஜி மடக்கிப் பிடித்து அந்தப் பெண்ணைக் காப்பாற்றினார். சென்னை எழும்பூர் ரயில் நிலையத்தின் அரசு ரயில்வே காவல் துறையிடம் இந்த நபரை ஒப்படைத்தார். காவலர் சிவாஜி அளித்த புகாரின் அடிப்படையில் முதல் தகவல் அறிக்கை பதிவு செய்யப்பட்டது. பாதிக்கப்பட்ட பெண் பயணி சென்னை ராஜீவ் காந்தி அரசு மருத்துவமனைக்கு சிகிச்சைக்கென கொண்டு செல்லப்பட்டார்.


    பெண் பயணி ஒருவரை உரிய நேரத்தில் தீரத்துடன் காப்பாற்றிய ரயில்வே பாதுகாப்புப் படைக் காவலர் திரு. சிவாஜிக்கு ஏராளமானோர் பாராட்டுத் தெரிவித்தனர்.

    
    
    (Release ID: 1531865) Visitor Counter : 77
    
    
      Read this release in: English , Bengali