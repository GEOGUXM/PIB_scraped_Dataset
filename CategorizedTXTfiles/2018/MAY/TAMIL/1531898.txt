      பாதுகாப்பு அமைச்சகம்

      கடற்படைத் தளபதிகள் மாநாடு நிறைவடைந்தது.
      Posted On: 11 MAY 2018 3:33PM by PIB Chennai


    2018 – ம் ஆண்டுக்கான முதலாவது அரையாண்டுக் கடற்படைத் தளபதிகள் மாநாடு இன்று (11.05.2018) நிறைவடைந்தது. இந்த 4 நாள் மாநாட்டில் பல்வேறு பிரச்சினைகள் குறித்து தீவிர விவாதங்கள் நடைபெற்றன. இந்த மாநாட்டைப் பாதுகாப்பு அமைச்சர் திருமதி. நிர்மலா சீதாராமன் தொடங்கி வைத்தார். நிகழ்ச்சியில் பேசிய அவர் இந்தோ – பசிபிக் மண்டலத்தில் இந்தியக் கடற்படை முக்கியமான சக்தியாக திகழ்கிறது என்று கூறினார். கடற்படையில் உள்ள போர்க்கப்பல் ஹெலிகாப்டர்கள், போர்க்கப்பல்களுக்கு உதவும் கப்பல்கள், நீர்மூழ்கிக்கப்பல்கள் போன்றவற்றின் தேவைக் குறைபாடுகளைக் அரசு சரிசெய்யும் என்று கடற்படைத் தளபதிகளுக்கு பாதுகாப்பு அமைச்சர் உறுதி அளித்தார். கடற்படையின் இந்தோ -பசிபிக் மண்டலத்துக்கான பாதுகாப்பு முக்கியத்துவம் வாய்ந்த நீண்டகால திறன் வளர்ப்புத் திட்டத்துக்கு பாதுகாப்பு அமைச்சகம் ஆதரவு அளிக்கும் என்று அவர் கூறினார். கடற்படைக்கு 2 – வது உள்நாட்டிலேயே தயாரிக்கப்பட்ட விமானம் தாங்கிக் கப்பலுக்கு அனுமதி அளிக்க வேண்டிய அவசியம் குறித்தும் மாநாட்டில் விவாதிக்கப்பட்டது. இந்த திட்டமும் இதர நடைமுறையில் உள்ள கப்பல் கட்டும் திட்டங்களான கன்னிவெடி எதிர்நடவடிக்கை கப்பல், கரைசேரும் நடைமேடைத்துறை, நீர்மூழ்கி எதிர்ப்பு குறைந்த ஆழத்தில் செல்லும் சிறு கப்பல்கள், நீர்மூழ்கி ஆதரவுக் கப்பல்கள், ஆராய்ச்சிக் கப்பல்கள் போன்றவை அரசின் இந்தியாவில் தயாரிப்போம் திட்டத்துக்கு முக்கியப் பங்கு அளிக்கும் என எதிர்பார்க்கப்படுகிறது.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்


    ---

    
    
    (Release ID: 1531898) Visitor Counter : 40
    
    
      Read this release in: English , Urdu , Malayalam