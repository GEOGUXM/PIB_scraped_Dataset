      பெட்ரோலியம் மற்றம் இயற்கை எரிவாயு அமைச்சகம்

      2014 – ம் ஆண்டு முதல் நகர்ப் பகுதி எரிவாயு விநியோகத்தை இரு மடங்கு ஆக்கியுள்ளோம் – தர்மேந்திர பிரதான்
      Posted On: 08 MAY 2018 6:34PM by PIB Chennai


    2014 – ம் ஆண்டு மே மாதம் தங்கள் அரசு பதவி ஏற்றதிலிருந்து 130 மாவட்டங்களைச் சேர்ந்த 94 பகுதிகளைக் கொண்ட நகர்ப்புற எரிவாயு விநியோகம் இரு மடங்காக அதிகரித்துள்ளது என்று மத்தியப் பெட்ரோலியம் மற்றும் இயற்கை வாயு, திறன் மேம்பாட்டுத்துறை அமைச்சர் திரு தர்மேந்திரப் பிரதான் கூறினார். எரிவாயு விநியோக 9 – வது ஏலச்சுற்று நிகழ்ச்சியில் பேசிய அவர், இயற்கை எரிவாயு வருங்காலத்திற்கான எரிசக்தி தேவையாக உள்ளது என்றும் இந்தியாவின் முக்கிய எரிசக்தி ஆதாரமான எரிவாயு விநியோகம் 6.5 சதவீதத்திலிருந்து 15 சதவீதமாக உயர்த்த வேண்டிய கட்டாயம் ஏற்பட்டுள்ளது என்றும் கூறினார். இதுபற்றி விளக்கிய அமைச்சர், 2014 – ம் ஆண்டு 73 மாவட்டங்களைச் சேர்ந்த 47 பகுதிகளில் நகர்ப்புற எரிவாயுக் கட்டமைப்பு இருந்ததாக கூறினார். இந்த 9 –வது ஏலச்சுற்று மூலமாக மேலும் 86 பகுதிகளை உள்ளடக்கிய 174 மாவட்டங்களில் விநியோகம் தொடங்கப்படும் என்று அமைச்சர் தெரிவித்தார். இந்தச் சுற்று முடிவடையும் போது நாட்டின் 640 மாவட்டங்களில் 50 சதவீத அளவுக்கு 61 கோடி பேருக்கு நகர்ப்புற எரிவாயு விநியோகம் இருக்கும் வகையில் அதிகரிக்கும் என்றும் அவர் தெரிவித்தார்.


    இது வரையில் இல்லாத அளவுக்கு எரிவாயு விநியோகம் 20 மாநிலங்கள் மற்றும் 2 யூனியன் பிரதேசங்களை உள்ளடக்கியதாக இருக்கிறது என்று அமைச்சர் கூறினார்.


    மேலும் விவரங்களுக்கு www.pib.nic.in . என்ற வலைதளத்தைப் பார்க்கவும்.

    
    
    (Release ID: 1531672) Visitor Counter : 31
    
    
      Read this release in: Marathi , English