      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      நீரிழிவு நோய் கட்டுப்பாட்டு நிர்வாகத்திற்கான இந்திய வழிகாட்டு நெறிமுறைகள் கையேட்டினை டாக்டர் ஜிதேந்திர சிங் வெளியிட்டார்
      Posted On: 09 MAY 2018 6:33PM by PIB Chennai


    இந்தியாவில் நீரிழிவு நோய் குறித்து ஆய்வு செய்யும் சங்கத்தால் (ஆர் எஸ் எஸ் டி ஐ) தயாரிக்கப்பட்ட நீரிழிவு நோய் கட்டுப்பாட்டு நிர்வாகத்திற்கான இந்திய வழிகாட்டு நெறிமுறைகள் என்ற தொகுப்பு நூலினை தேசிய அளவில் பிரபலமாக அறியப்படும் நீரிழிவு நோயியல் வல்லுநரும், வடகிழக்கு பிராந்திய மேம்பாட்டு அமைச்சக தனிப்பொறுப்பு இணையமைச்சரும் பிரதமர் அலுவலகம், ஊழியர் நலன், பொதுமக்கள் குறைதீர்ப்பு, ஓய்வூதியங்கள், அணுசக்தி, விண்வெளித்துறை இணையமைச்சருமான டாக்டர் ஜிதேந்திர சிங் வெளியிட்டார்.


    பேராசிரியர் வி விஸ்வநாதன், பேராசிரியர் சாம் ஜி.பி. மோசஸ், பேராசிரியர் பி.பி. திரிபாதி, பேராசிரியர் எச் பி சந்தாலியா, பேராசிரியர் எம்.எம்.எஸ். அஹூஜா, பேராசிரியர் வி.சேஷையா உள்ளிட்ட ஆர் எஸ் எஸ் டி ஐ-யின் நிறுவனப் பிதாக்களிலிருந்து மரபுரிமை பெற்றுள்ள நாம் அவர்களுக்கு செலுத்தும் புகழஞ்சலியாக இன்று (09.05.18) இந்திய வழிகாட்டு நெறிமுறைகள் என்ற நூல் வெளியிடப்பட்டுள்ளது என டாக்டர் ஜிதேந்திர சிங் கூறினார்.


    இந்தியாவின் மக்கள் தொகையில் 40 வயதிற்கும் குறைவானவர்கள் 70 சதவீதத்திற்கும் அதிகமாக இருக்கும் நிலையில் நீரிழிவு நோய் கட்டுப்பாட்டை இறுக்குவது குறிப்பாக, இளைஞர்களிடத்தில் இதைச் செய்வது தேசிய முன்னுரிமையாக உள்ளது என்று டாக்டர் ஜிதேந்திர சிங் தெரிவித்தார்.


    மேலும் விவரங்களை www.pib.nic.in என்ற இணையதளத்தில் காணலாம்.

    
    
    (Release ID: 1531792) Visitor Counter : 26
    
    
      Read this release in: English