      இளைஞர் நலன் மற்றும் விளையாட்டு அமைச்சகம்

      2022 – ம் ஆண்டு காமன்வெல்த் போட்டிகளில் துப்பாக்கி சுடுதலை தொடர்ந்து இடம்பெறச் செய்வதை உறுதி செய்யுமாறு இங்கிலாந்து விளையாட்டு அமைச்சருக்கு கர்னல் ராத்தோர் வலியுறுத்தல்
      Posted On: 11 MAY 2018 4:53PM by PIB Chennai


    2022 – ம் ஆண்டு காமன்வெல்த் போட்டிகளில் துப்பாக்கி சுடுதலை தொடர்ந்து இடம்பெறச் செய்வதை உறுதி செய்யும் வகையில் உடனடியாக தலையிடுமாறு இங்கிலாந்து டிஜிட்டல், பண்பாடு, ஊடகம், விளையாட்டுத்துறை அமைச்சர் திரு. மேட் ஹேன்காக் – ஐ மத்திய இளைஞர் விவகாரங்கள் மற்றும் விளையாட்டுத்துறை அமைச்சர் கர்னல் (ஓய்வு) ராஜ்யவர்த்தன் ராத்தோர் வலியுறுத்திக் கேட்டுக் கொண்டுள்ளார். திரு. ஹேன்காக் புதுதில்லியில் இன்று கர்னல் ராத்தோரை சந்தித்தபோது இந்தப் பிரச்சினை எழுப்பப்பட்டது. இவர்களது அரைமணி நேரச் சந்திப்பின்போது விளையாட்டுத்துறையில் உறவுகளை மேலும் வலுப்படுத்தும் ஒத்துழைப்புகள் குறித்து விவாதிக்கப்பட்டது.


    இந்தியாவில் விளையாட்டு மேம்பாட்டுக்கென எடுக்கப்பட்டுள்ள நடவடிக்கைகள் குறித்தும் கேலோ இந்தியாத் திட்டம் குறித்தும் கர்னல் ராத்தோர் இங்கிலாந்து அமைச்சரிடம் எடுத்துரைத்தார். கேலோ இந்தியா திட்டம் விளையாட்டுத் திறனுள்ள இளம் வயதினைரைக் கண்டுபிடித்து காலக்கெடுவுடன் கூடிய பயிற்சி அளிப்பதுடன் அரசு நிதி ஆதரவும் அளிக்கப்படுகிறது என்றும் கர்னல் ராத்தோர் கூறினார்.

    
    
    (Release ID: 1531932) Visitor Counter : 37
    
    
      Read this release in: Bengali , English , Urdu , Hindi