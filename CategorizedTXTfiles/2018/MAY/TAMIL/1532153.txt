      மின்னணு மற்றும் தகவல் தொழில்நுட்பம்

      தூய்மை இந்தியா, சுகாதார இந்தியா ஆகியன பொதுச் சேவை மையங்கள் மூலமான மக்கள் இயக்கங்களாக மாறவேண்டும்: திரு. ரவி சங்கர் பிரசாத்
      Posted On: 14 MAY 2018 4:59PM by PIB Chennai


    நாட்டில் பொதுச் சேவை மைய இயக்கத்தினைப் புரட்சிகரமாக மாற்றுவதில் கிராம நிலைத் தொழில் முனைவோர் பெரும் பங்காற்றி இருப்பதாக மத்திய மின்னணுவியல், தகவல் தொழில்நுட்பம், சட்டம் மற்றும் நீதித்துறை அமைச்சர் திரு. ரவி சங்கர் பிரசாத் கூறியிருக்கிறார். புதுதில்லியில் இன்று (14.05.2018) தொலை மைய தொழில் முனைவுத் திறன் படிப்பு சம்பந்தப்பட்ட இரண்டு நாள் பயிலரங்கைத் தொடங்கி வைத்து அவர் பேசினார். அரசு திட்டமிட்டுள்ளபடி புதிய இந்தியாவை உருவாக்குவதில், இந்த தொழில் முனைவோர் முக்கிய சக்தியாக மாறவேண்டிய தருணம் வந்துவிட்டது என்றார்.


    அடித்தள நிலையில் முக்கிய சேவைகளை வழங்குவதில் கிராமநிலைத் தொழில் முனைவோர் எடுத்துள்ள முயற்சிகளுக்கு அவர் பாராட்டுத் தெரிவித்தார். சிறப்பாகச் செயல்படும் தொழில் முனைவோருக்கு மத்திய மற்றும் மண்டல நிலைகளில் பரிசுகள் அறிமுகப்படுத்தப்படும் என்றும் அமைச்சர் அறிவித்தார். அடுத்தாண்டு முதல் சிறப்பாக செயலாற்றிய கிராமநிலை தொழில் முனைவோர் ஒரு லட்சம் ரூபாய் ரொக்கப் பரிசு பெறுவார்கள் என்றார். இந்த விருதுகள் மண்டல அடிப்படையில் அமையும் என்றும், செயல் அடிப்படையிலான ஐந்து விருதுகள் வழங்கப்படும் என்றும் திரு. ரவி சங்கர் பிரசாத் தெரிவித்தார்.


    ===========
    

    
    (Release ID: 1532153) Visitor Counter : 19
    
    
      Read this release in: English , Marathi , Bengali