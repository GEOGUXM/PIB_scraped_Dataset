      நீர்வளத் துறை அமைச்சகம்

      நாட்டில் உள்ள 91 பெரும் நீர்த்தேக்கங்களின் மொத்த நீர் இருப்பு ஒரு சதவீதம் குறைவு
      Posted On: 24 MAY 2018 4:46PM by PIB Chennai


    2018 மே 24 உடன் முடிந்த வாரத்தில் நாட்டின் 91 பெரும் நீர்தேக்கங்களில் நீர் இருப்பு அளவு 29.296 பி.சி.எம். ஆக உள்ளது. இது இந்த நீர்த்தேக்கங்களின் மொத்த நீர் சேமிப்பு திறனில் 18 சதவீதமாகும். 2018 மே 17 உடன் முடிந்த வாரத்தில் இந்த சதவீதம் 19 ஆக இருந்தது. 2018 மே 24 உடன் முடிந்த வாரத்தில் நீர் இருப்பு அளவு முந்தைய ஆண்டு இணையான வாரத்தில் இருந்த இருப்பில் 83 சதவீதமாகவும் கடந்த 10 ஆண்டு சராசரியில் 91 சதவீதமாகவும் உள்ளது.


    இந்த 91 நீர்த்தேக்கங்களின் மொத்த இருப்புத் திறன் 161.993 பி.சி.எம். ஆகும். இது மொத்த இருப்புத் திறனான 257.812 பி.சி.எம்.மில் 63 சதவீதமாகும். இந்த 91 நீர்த்தேக்கங்களில் 37 நீர்த்தேக்கங்களில் 60 மெகாவாட்டுக்கும் அதிகமான நிறுவப்பட்ட நீர்மின் திறன் உள்ளது.


    தென்பகுதி


    ஆந்திரப் பிரதேசம், தெலங்கானா, ஏ.பி.&டி.ஜி. (இரு மாநிலங்களிலும் இணைந்த இரு திட்டங்கள்), கர்நாடகா, கேரளா, தமிழ்நாடு ஆகியவற்றை உள்ளடக்கியது தென்பகுதி. மத்திய நீர் ஆணையத்தின் கண்காணிப்பின் கீழ் 31 நீர்த்தேக்கங்கள் மொத்த நேரடி சேமிப்புத் திறன் 51.59 பி.சி.எம்.மை கொண்டுள்ளன. இந்த நீர்த்தேக்கங்களில் மொத்த சேமிப்பு 6.19 பி.சி.எம். ஆகும். இது மொத்த திறனில் 12 சதவீதமாகும். இதே காலக்கட்டத்தில் கடந்த ஆண்டு 8 சதவீதமாகவும் பத்தாண்டு சராசரி 17 சதவீதமாகவும் இருந்தது. நடப்பு ஆண்டில் நீர் இருப்பு கடந்த ஆண்டின் இதே காலக்கட்டத்தை விட சிறப்பாக உள்ள போதிலும் பத்தாண்டுக் கால சராசரியுடன் ஒப்பிடுகையில் குறைவாகவும் உள்ளது.


    கூடுதல் விவரங்கள் பெற www.pib.nic.in என்ற இணையதளத்தைப் பார்க்கவும்.


    ****

    
    
    (Release ID: 1533411) Visitor Counter : 23
    
    
      Read this release in: English