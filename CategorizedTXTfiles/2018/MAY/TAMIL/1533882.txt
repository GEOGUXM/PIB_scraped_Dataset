      குடியரசுத் துணைத் தலைவர் செயலகம்

      டாக்டர் அம்பேத்கரின் எண்ணங்களும், போதனைகளும் எந்த காலத்திற்கும் ஏற்றவை: குடியரசுத் துணைத்தலைவர்
      Posted On: 30 MAY 2018 1:49PM by PIB Chennai


    டாக்டர் அம்பேத்கரின் எண்ணங்களும், போதனைகளும் எந்தக் காலத்திற்கும் ஏற்றவை என குடியரசுத் துணைத்தலைவர் திரு. எம். வெங்கையா நாயுடு தெரிவித்துள்ளார். அரசியல் சாசன சிற்பியும், சமூக சீர்திருத்தவாதியுமான அம்பேத்கருக்கு மரியாதை செலுத்தும் விதமாக, பஞ்சதீர்த்த நினைவகங்களின் ஒரு பகுதியாக, புதுதில்லியில் கட்டப்பட்டுள்ள டாக்டர் அம்பேத்கர் தேசிய நினைவகம் மற்றும் டாக்டர் அம்பேத்கர் சர்வதேச மையத்தை இன்று (30.05.2018) அவர் பார்வையிட்டார். மத்திய சமூக நீதி மற்றும் அதிகாரமளித்தல் துறை அமைச்சர் திரு. தாவர்சந்த் கெலாட், இணையமைச்சர் திரு. விஜய் சாம்ப்லா உள்ளிட்டோர் உடனிருந்தனர். அம்பேத்கர் தேசிய நினைவகத்தில் நீண்ட நேரம் இருந்த குடியரசுத் துணைத் தலைவர், அங்கு அமைக்கப்பட்டுள்ள அம்பேத்கரின் வாழ்க்கை வரலாற்றை விளக்கும் 27 கண்காட்சிகள் அடங்கிய அருங்காட்சியகத்தைப் பார்வையிட்டார். அம்பேத்கர் பற்றிய குறும்படங்களை திரையிட ஏதுவாக இந்த அருங்காட்சியகத்தின் சுவர்கள் எல்.இ.டி. சுவர்களாக அமைக்கப்பட்டுள்ளன. அத்துடன், அம்பேத்கரின் வாழ்க்கையை சித்தரிக்கும் ரோபோடிக் கருவி மற்றும் 1949 ஜூலை 25 அன்று அரசியல் நிர்ணய சபையில் அவர் ஆற்றிய உரைகளை மறுஒளிபரப்பு செய்யும் வசதிகளும் இங்கு ஏற்படுத்தப்பட்டுள்ளது.


    பின்னர், டாக்டர் அம்பேத்கர் சர்வதேச மையம் மற்றும் அங்குள்ள கலையரங்கம் மற்றும் மாபெரும் நூலகம் போன்றவற்றையும் குடியரசுத் துணைத் தலைவர் சுற்றிப் பார்த்தார்.


    கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    =============

    
    
    (Release ID: 1533882) Visitor Counter : 45
    
    
      Read this release in: English , Hindi