      உள்நாட்டு விமானப் போக்குவரத்து அமைச்சகம்

      விமானத்தினுள் தொலைதொடர்பு இணைப்பு அளிக்கும் தொலைத் தொடர்பு ஆணையத்தின் முடிவுக்கு திரு. சுரேஷ் பிரபு பாராட்டு
      Posted On: 01 MAY 2018 5:20PM by PIB Chennai


    இந்திய வான்வெளியில் விமானங்களுக்குள் இருந்து தொலை தொடர்பு இணைப்பு அளிக்க தொலைத்தொடர்பு ஆணையம் ஒப்புதல் அளித்திருப்பதை மத்திய உள்நாட்டு விமான போக்குவரத்து அமைச்சர் திரு. சுரேஷ் பிரபு வரவேற்றுள்ளார். இந்த முடிவு விமான பயணிகள் இந்திய வான்வெளி எல்லையில் விமானங்கள் பயணிக்கும் போது தரவு மற்றும் குரல்வழி சேவைகளை பெற உதவும் என்றும் அரசு தற்போது உள் விமான இணைப்பு அளிப்பவர்கள் என்ற சேவை அளிப்பவர்களின் தனிப்பிரிவுக்கான உரிம கட்டமைப்பை உருவாக்க நடவடிக்கை எடுக்கும் என்றும் அவர் கூறினார்.


    இந்த முன்னேற்றம் விமான நிறுவனங்கள் பயணிகளுக்கு பெரிய அளவில் குறைந்த செலவிலான சேவைகளை அளிக்க உதவும் என்பதுடன், பயணிகள் தாங்கள் சென்றடையும் இடத்தில் தாங்களுக்கு தேவையான பொருட்களை விரைவாக பெறும் வகையில் அவற்றை தங்கள் கைபேசி அல்லது டேப்லெட்களில் இருந்து ஆர்டர் செய்யலாம் என்று அவர் குறிப்பிட்டார். தரையில் உள்ள விமான நிலைய ஊழியர்களுடன் இணைப்பின் மூலம் பயணிகளின் தொடர் பயண திட்டம் அல்லது விமான மாற்றம் போன்றவற்றை விமானத்தில் பறந்தபடியே மேற்கொள்ளலாம்.


    இதனை விரைவில் நடைமுறைப்படுத்துவதை உறுதிப்படுத்த உறுதியளித்த திரு. பிரபு, இந்த முடிவில் தொடர்புடைய அனைவருக்கும் பாராட்டு தெரிவித்தார். விமான பயணிகளுக்கு அளிக்கும் சேவைகளை மேம்படுத்துவதில் அரசின் உறுதியை மறு உறுதி செய்த அவர் புதிய இந்தியா தற்போது பிரதமர் நரேந்திர மோடி தலைமையில் உருவாக்கப்பட்டு வருகிறது என்றும் சிந்தனை முதல் செயல்முறை வரை அனைத்தும் நேர்மறையான மாற்றத்தை சந்தித்து வருகிறது என்றும் தெரிவித்தார்.


    ***

    
    
    (Release ID: 1530877) Visitor Counter : 37
    
    
      Read this release in: English , Hindi