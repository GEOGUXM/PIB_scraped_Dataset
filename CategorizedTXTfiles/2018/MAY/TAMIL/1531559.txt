      உள்துறை அமைச்சகம்

      போதை மருந்து கட்டுப்பாட்டில் எதிர்கால ஒத்துழைப்புக்கான பகுதிகளை இந்தியா இலங்கை போதை மருந்து தடுப்பு அமைப்புகள் அடையாளம் கண்டன
      Posted On: 04 MAY 2018 6:22PM by PIB Chennai


    இந்தியாவின் போதை மருந்துத் தடுப்பு அமைப்பு மற்றும் இலங்கையின் காவல்துறை போதை மருந்து அமைப்புகளுக்கு இடையே மூன்றாவது இருதரப்பு கூட்டம் இன்று தொடங்கியது. இந்த கூட்டத்தில் போதை மருந்துகள், மனத்தடுமாற்றத்தை ஏற்படுத்தும் மற்றும் அது தொடர்பான பொருள்கள் குறித்து விவாதிக்கப்படுகிறது. இந்தக் கூட்டத்தில் பங்கேற்கும் இந்திய பிரதிநிதிகளுக்கு போதை மருந்து தடுப்பு அமைப்பின் தலைமை இயக்குனர் திரு. அபய் மற்றும் இலங்கைப் பிரதிநிதிகளுக்கு போலீஸ் போதை மருந்து அமைப்பின் துணைத் தலைவர் திரு. சஜீவா மெடவட்டே தலைமை ஏற்றுள்ளனர். இந்தியப் பிரதிநிதிகள் தரப்பில் தமிழக காவல்துறை அதிகாரிகள், கடலோர காவல் படை அதிகாரிகள், உள்துறை மற்றும் வெளியுறவு அமைச்சக அதிகாரிகள் மற்றும் போதை மருந்து தடுப்பு அமைப்பின் அதிகாரிகள் இடம்பெற்றுள்ளனர்.


    இந்த பேச்சுகள் இணக்கமான மற்றும் ஆக்கப்பூர்வமான சூழலில் நடைபெற்றன. இந்திய இலங்கைப் பகுதியில் நடைபெறும் போதை மருந்து கடத்தல் தொடர்பான சமீபத்திய போக்குகள், தகவல் பரிவர்த்தனை, புலனாய்வுத் தகவல்கள் பரிமாற்றம், இந்தியா மற்றும் இலங்கையில் முக்கியமான நகரங்களில் போதை மருந்து பறிமுதல் செய்யப்பட்ட போது அதில் தொடர்புடைய இந்திய/இலங்கை பிரஜைகளை கண்டுபிடிப்பது, சிறந்த நடைமுறை மற்றும் பயிற்சி தேவைகளை பகிர்ந்து கொள்வது உள்ளிட்டவை குறித்து ஆலோசனைகள் நடத்தப்பட்டன.


    இந்தப் பிராந்தியத்தில் உள்ள சவால் நிறைந்த போதை மருந்து சூழல் குறித்து அங்கீகரித்த இரு நாட்டு அமைப்புகளும் எதிர்கால ஒத்துழைப்புக்கான பகுதிகளை அடையாளம் கண்டு தொடர்ந்து ஒத்துழைக்க முடிவு செய்தன.


    *****


    

    
    (Release ID: 1531559) Visitor Counter : 32
    
    
      Read this release in: English