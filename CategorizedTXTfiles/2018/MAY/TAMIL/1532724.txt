      விவசாயத்துறை அமைச்சகம்

      கடலோர மாநிலங்களின் மீன்வளத்துறை அமைச்சர்கள் தேசிய மாநாட்டில் மத்திய வேளாண்மை மற்றும் விவசாயிகள் நலத்துறை அமைச்சர் திரு. ராதா மோகன் சிங் உரை
      Posted On: 17 MAY 2018 4:43PM by PIB Chennai


    கடந்த பத்தாண்டு காலத்தில், மீன் மற்றும் மீன்வளப் பொருள்களை ஏற்றுமதி செய்வதில் 14% அளவுக்குச் சராசரி ஆண்டு வளர்ச்சியை எட்டி, இந்தியா முதலிடத்தை அடைந்துள்ளது. 2010 – 14 ஆம் வருடங்களோடு ஒப்பிடும்போது 2014 – 18 இல் இந்தியாவில் மீன் உற்பத்தி 27% அளவுக்கு வளர்ச்சியும் பெற்றுள்ளது. கடலோர மாநிலங்கள் மற்றும் யூனியன் பிரதேசங்களின் மீன்வளத்துறை அமைச்சர்கள் தேசிய மாநாட்டில் மத்திய வேளாண்மை மற்றும் விவசாயிகள் நலத்துறை அமைச்சர் திரு. ராதா மோகன் சிங் உரையாற்றுகையில் இத்தகவலைத் தெரிவித்தார். கடலோரங்களில் மீன்வளத்திற்கான வாய்ப்பு குறைந்து காணப்படுவதால், அரசு ஆழ்கடல் மீன்பிடிப்பை ஊக்குவிக்கிறது என்றும் நீலப் புரட்சித் திட்டத்தின் கீழ், ஆழ்கடல் மீன்பிடிப்புக்கு உதவும் ஒரு துணை அமைப்பை அறிமுகப்படுத்தியுள்ளது என்றும் அமைச்சர் திரு. சிங் மேலும் கூறினார்.


    இந்தத் திட்டத்தின் கீழ், பாரம்பரிய மீனவர்களின் சுய உதவிக் குழுக்களுக்குப் படகு விலையில் 50 சதவிகிதம் அதாவது ரூ. 80 லட்சம் விலையுள்ள படகுக்கு ரூ. 40 லட்சத்திற்கான மத்திய அரசின் நிதி உதவி வழங்கப்படுகிறது என்றும் உள்நாட்டுத் தொழில்நுட்பத்தின் மூலம் நமது நாட்டில் நவீன ஆழ்கடல் மீன்பிடிப் படகுகள் கட்டப்படும் என்றும் அமைச்சர் மேலும் கூறினார். தமிழ்நாடு, ஆந்திரப் பிரதேசம், குஜராத் போன்ற மாநிலங்களிலுள்ள மீனவர்கள் பயன் பெறும் வகையில் ரூ.300 கோடிக்கும் மேற்பட்ட தொகையை மத்திய அரசு முதலாண்டில் வழங்கியுள்ளது என்றும் அமைச்சர் தெரிவித்தார்.


    மேலும் விவரங்களுக்கு www.pib.in வலைத்தளத்தைப் பார்க்கவும்.

    
    
    (Release ID: 1532724) Visitor Counter : 44
    
    
      Read this release in: English , Malayalam