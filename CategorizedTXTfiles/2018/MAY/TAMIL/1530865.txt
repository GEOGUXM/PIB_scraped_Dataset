      தொழிலாளர் மற்றும் வேலைவாய்ப்பு அமைச்சகம்

      அமைப்பு சாரா தொழிலாளர்களின் சமூக பாதுகாப்புக்கு தமது அமைச்சகம் உயர் முன்னுரிமை அளிக்கிறது: திரு. சந்தோஷ் கங்குவார்
      Posted On: 01 MAY 2018 4:01PM by PIB Chennai


    தொழிலாளர்களின் நல்வாழ்வுக்கு புதுமையான வழிமுறைகளுக்கு மத்திய சாலை போக்குவரத்து மற்றும் நெடுஞ்சாலைத் துறை அமைச்சர் திரு. நிதின் கட்கரி இன்று அழைப்பு விடுத்தார். சர்வதேச தொழிலாளர் தின நிகழ்ச்சி ஒன்றுக்கு இன்று தலைமையேற்று பேசிய திரு. கட்கரி, தொழிலாளர்கள் சிறந்த நல்வாழ்வு மற்றும் வீட்டுவசதியைப் பெற அவர்கள் ஆயுஷ்மான் பாரத் மற்றும் பிரதமர் வீட்டு வசதி திட்டத்துடன் இணைக்கப்பட வேண்டும் என்றார். அமைப்புசாரா துறையில் உள்ள தொழிலாளர்களுக்கு சமூக பாதுகாப்பு அளிப்பதில் தமது உறுதிப்பாட்டை மத்திய தொழிலாளர் மற்றும் வேலைவாய்ப்புத் துறை இணையமைச்சர் (தனிப்பொறுப்பு) திரு. சந்தோஷ் கங்குவார் குறிப்பிட்டார். தொழிலாளர் தினத்தில் தொழிலாளர்களுக்கு தமது வாழ்த்துகளைத் தெரிவித்த அவர், தமது அமைச்சகம் மற்றும் மத்திய அரசு தொழிலாளர்களுக்கு உயர் முன்னுரிமை அளிப்பதாக கூறினார்.


    மத் தி ய தொழிலாளர் ஆணையர் மற்றும் தொழிலாளர் வருங்கால வைப்பு நிதி அமைப்பின் பல்வேறு முயற்சிகளை திரு. கட்கரி தொடங்கி வைத்தார்.


    இவற்றில் தொழிலாளர் வருங்கால வைப்பு நிதி நிறுவனம் அறிமுகம் செய்துள்ள ஒருங்கிணைந்த தணிக்கை மென்பொருள் அடங்கும். இது மையப்படுத்தப்பட்ட தரவுகளில் பணம் செலுத்துதல், பணம் பெறுதல், கோரிக்கைகளுக்கு தீர்வு காணுதல், ஓய்வூதியம் அளித்தல், வருங்கால வைப்பு நிதியில் சேர்ந்துள்ள தொகையை மாற்றம் செய்தல் உள்ளிட்ட நடைமுறைகளை உடனுக்குடன் தணிக்கை செய்யலாம்.


    சர்வதேச தொழிலாளர் தினத்தில் மெட்லைஃப் குளோபல் ஆபரேஷன்ஸ் சப்போர்ட் செண்டர் மற்றும் ஐ.டி.எஃப்.சி. வங்கி ஆகியவை விலக்கு அளிக்கப்பட்ட துறையின் மாதிரி நிறுவனங்களாக பாராட்டப்பட்டன. விலக்கு அளிக்கப்படாத துறையில் குஜராத் மாநில உர நிறுவனத்திற்கு பாராட்டு தெரிவிக்கப்பட்டது.


    தில்லியில் உள்ள தொழுநோய் இயக்க சமூக மருத்துவமனை, நந்தகிரி, வாபியில் உள்ள வெல்ஸ்பான் இந்தியா லிமிடெட், புதுச்சேரியின் டி.வி.எஸ். லூகாஸ் நிறுவனங்கள் இ.எஸ்.ஐ.சி. நிறுவனத்தால் பாராட்டுதலுக்கு தேர்வு செய்யப்பட்டன. இந்த நிறுவனங்கள் தங்களது பங்களிப்பை உரிய நேரத்தில் செலுத்துவதுடன் தகுதிவாய்ந்த தொழிலாளர்களை 100 சதவீதம் உள்ளடக்கியுள்ளன.


    இந்த விழாவில் தொழிலாளர் அமைப்புகள், சர்வதேச தொழிலாளர் அமைப்பு பிரதிநிதிகள் மற்றும் அமைச்சகத்தின் உயரதிகாரிகள் கலந்து கொண்டனர்.


    *****

    
    
    (Release ID: 1530865) Visitor Counter : 84
    
    
      Read this release in: English , Hindi , Marathi