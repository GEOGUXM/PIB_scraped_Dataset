      குடியரசுத் துணைத் தலைவர் செயலகம்

      இந்தியாவும் செர்பியாவும் பரஸ்பர நம்பிக்கை மற்றும் புரிதல் அடிப்படையில் ஒரு சிறப்பான உறவைக் கொண்டிருக்கிறது : குடியரசுத் துணைத் தலைவர்
      Posted On: 03 MAY 2018 6:04PM by PIB Chennai


    இந்தியாவும் செர்பியாவும் பரஸ்பர நம்பிக்கை மற்றும் புரிதல் அடிப்படையில் ஒரு சிறப்பான உறவைக் கொண்டிருக்கிறது என்றும் நமது நாட்டுடன் செர்பியா கொண்டுள்ள பெருமிதம் நிறைந்த வரலாற்று முக்கியத்துவம் வாய்ந்த 70 ஆண்டு கால ராஜீய உறவை அது நினைவுக்குக் கொண்டுவருகிறது என்றும் குடியரசுத் துணைத் தலைவர் கூறியுள்ளார். செர்பிய முதல் துணைப்பிரதமர் மற்றும் வெளியுறவு விவகாரங்களுக்கான அமைச்சர் திரு. இவிகா டாசிக் தலைமையிலான பிரதிநிதிகள் குழுவினரிடம் அவர் இன்று ( 03.05.2018 ) கலந்துரையாடினார்.


    கொசோவோ பிரச்சினை தொடர்பாக செர்பிய துணைப் பிரதமருக்குக் குடியரசுத் துணைத் தலைவர் உறுதியளித்ததுடன், இந்தியாவின் கொள்கை நிலைப்பாட்டில் எந்த மாற்றமும் இல்லையென்றும் கொசோவோவின் ஒருதரப்புச் சுதந்திரப் பிரகடனத்தை அங்கீகரிக்கவில்லை என்றும் கூறினார். யுனெஸ்கொ, உலகச் சுங்க அமைப்பு, இன்டெர்போல் உள்ளிட்ட பல்வேறு சர்வதேச அமைப்புகளில் அங்கம் வகிப்பதற்கான கொசோவோவின் விண்ணப்பத்திற்கு இந்தியா எதிர்ப்பு தெரிவித்திருந்தது.


    இந்தியாவுக்கு வருகை தந்த செர்பியத் துணைப் பிரதமர் தங்கள் நாட்டுக்கு வருகை தரும்படி குடியரசுத் துணைத் தலைவரைக் கேட்டுக்கொண்டார். அழைப்பை அவர் ஏற்றுக் கொண்டார்.

    
    
    (Release ID: 1531358) Visitor Counter : 31
    
    
      Read this release in: English