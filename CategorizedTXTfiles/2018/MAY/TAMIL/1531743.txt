      குடியரசுத் தலைவர் செயலகம்

      கணக்கு மற்றும் நிதி சேவை முதல் வகுப்பு அதிகாரி பயிற்சி பெற்றவர்கள் குடியரசுத் தலைவருடன் சந்திப்பு
      Posted On: 09 MAY 2018 2:41PM by PIB Chennai


    பரிதாபாத், தேசிய நிதி மேலாண்மை நிறுவனத்தின்
    25-வது தொழில்முறை பயிற்சி வகுப்பில் பங்கேற்ற கணக்கு மற்றும் நிதி சேவை பயிற்சி பெற்ற 41 முதல் வகுப்பு அதிகாரிகள், குடியரசுத் தலைவர் மாளிகையில், இன்று (2018 மே 9) குடியரசுத் தலைவர் திரு. ராம் நாத் கோவிந்த்தை சந்தித்தனர்.


    பயிற்சி அதிகாரிகளிடையே பேசிய குடியரசுத் தலைவர், புதிதாக பணியில் சேரும் அதிகாரிகள், தங்களது பணி மற்றும் பொறுப்புகளை உணர்ந்து நாட்டில் நல் ஆளுகையை மேலும் செழுமைப்படுத்தும் வகையில் அமைய வேண்டும். எனவே, பயிற்சி அதிகாரிகள் தங்களது பணி காலத்தில் அவரவர் துறைகளில், உயர்ந்த நெறிமுறைகள், பொறுப்புணர்வு மற்றும் வெளிப்படைத்தன்மையை பின்பற்றி பணியாற்ற வேண்டும்.


    “குறைந்தபட்ச அரசாங்கம், அதிகபட்ச ஆளுகை” என்பது மத்திய அரசின் தாரக மந்திரமாக உள்ளது என குடியரசுத் தலைவர் தெரிவித்தார். அதே வேளையில், பொதுச் சேவைகளை வழங்குவதில் சிறப்பான திறமையை வெளிப்படுத்த வேண்டும் என்ற எதிர்பார்ப்பு தற்போது நம்நாட்டு மக்களிடையே அதிகரித்து வருகிறது. குடிமைப் பணியாளர்களின் கையில் உள்ள பொறுப்பு கோரிக்கைகளை நிறைவேற்றுவதாகும். ஆனால், அவர்களது பணியில், நவீன தகவல் தொழில்நுட்ப நடைமுறைகள், பணப்பட்டுவாடா நடைமுறைகள் அல்லது முடிவில்லா இணையவெளி வாய்ப்பு என தொழில்நுட்பத்தை பெருமளவு ஒருங்கிணைத்தாலே, நாம் விரும்பும் விளைவுகளை அடையலாம். நமது கணக்கியல் நடைமுறைகள், நிதிநிலை அறிக்கை மற்றும் தணிக்கை முறைகளை சீரமைப்பதுடன், சர்வதேச அளவிலான சிறந்த நடைமுறைகளை அவ்வப்போது உடனுக்குடன் பின்பற்றி பணியாற்ற வேண்டியதும் அவசியமாகும்.

    
    
    (Release ID: 1531743) Visitor Counter : 33
    
    
      Read this release in: English , Hindi , Bengali