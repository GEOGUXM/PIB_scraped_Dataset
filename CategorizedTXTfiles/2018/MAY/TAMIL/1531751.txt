      மனித வள மேம்பாட்டு அமைச்சகம்

      “தூய்மை இந்தியா கோடைக்காலப் பயிற்சி முகாம் – நூறு மணி நேர தூய்மைப் பணி” – தூய்மைப் பணியில் மாணவர்கள் அதிகளவில் பங்கேற்குமாறு மனித வள மேம்பாட்டுத் துறை அமைச்சர் திரு. பிரகாஷ் ஜவடேகர் அழைப்பு
      Posted On: 09 MAY 2018 4:39PM by PIB Chennai


    “தூய்மை இந்தியா கோடைக்காலப் பயிற்சி முகாம் – நூறு மணி நேர தூய்மைப் பணி” இயக்கத்தில் பங்கேற்பதன் மூலம், நாடு தழுவிய தூய்மை இயக்கத்தில் பங்கேற்க முன்வருமாறு மத்திய மனித வள மேம்பாட்டுத் துறை அமைச்சர் திரு. பிரகாஷ் ஜவடேகர் மாணவர்களுக்கு வேண்டுகோள் விடுத்துள்ளார். துப்புரவு சார்ந்த பணிகள் மற்றும் கிராம அளவிலான வளர்ச்சிப் பணிகளில் நாடு முழுவதும் உள்ள இளைஞர்களை ஈடுபடுத்தும் நோக்கில், “தூய்மை இந்தியா கோடைக்காலப் பயிற்சி முகாம் – நூறு மணி நேர தூய்மைப் பணி” மத்திய மனித வள மேம்பாட்டுத் துறையால், குடிநீர் மற்றும் துப்புரவுத் துறை ஒத்துழைப்புடன் தொடங்கப்பட்டுள்ளது. 2018 மே 1 முதல் ஜூலை 31 வரை நடைபெற உள்ள இந்த முகாம், இளைஞர்களின் திறன் மற்றும் பயிற்சியை மேம்படுத்தி, துப்புரவு சார்ந்த பணிகளில் ஈடுபடச் செய்வதுடன் தூய்மைப் புரட்சியில் குறிப்பிடத்தக்க பங்களிப்பை ஆற்ற செய்யவும், மகாத்மா காந்தியின் 150-வது பிறந்தநாள் நிறைவு வரை, இளைஞர்களை ஊரக சமுதாய சேவையில் ஈடுபடச் செய்வதற்காகவும் நடத்தப்படுகிறது.


    இதில் வெற்றி பெறுவோருக்கு கல்லூரி அளவில் கேடயம்/சுழற்கோப்பை மற்றும் சிறப்புச் சான்றிதழ்கள் வழங்கப்படும்:


    பாராட்டுச் சான்றிதழ்களுடன், கீழ்கண்ட விவரப்படி ரொக்கப் பரிசு மற்றும் உரிய சான்றிதழ்களும் வழங்கப்படும்:


    பல்கலைக்கழக அளவில்: ரூ.30,000, ரூ.20,000, ரூ.10,000 மற்றும் தகுந்த சான்றிதழ்கள்.


    மாநில அளவில்: ரூ.50,000, ரூ.30,000, ரூ.20,000 மற்றும் தகுந்த சான்றிதழ்கள்.


    தேசிய அளவில்: ரூ.2 லட்சம், ரூ.1 லட்சம், ரூ.50,000 மற்றும் தகுந்த சான்றிதழ்கள்.


    கூடுதல் விவரங்களுக்கு www.pib.nic.in என்ற இணையதளத்தில் காணலாம்.

    
    
    (Release ID: 1531751) Visitor Counter : 37
    
    
      Read this release in: Bengali , Marathi , English , Malayalam