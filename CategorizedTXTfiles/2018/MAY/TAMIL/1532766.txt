      குடியரசுத் துணைத் தலைவர் செயலகம்

      ஆரோக்கியமான இந்தியாவை உருவாக்குவதற்கு முன்தேவையாக தூய்மை இந்தியா உள்ளது: குடியரசுத் துணைத் தலைவர்
      Posted On: 18 MAY 2018 12:24PM by PIB Chennai


    ஆரோக்கியமான இந்தியாவை உருவாக்குவதற்கு முன்தேவையாக தூய்மை இந்தியா உள்ளது என்று குடியரசுத் துணைத் தலைவர் திரு. எம்.வெங்கையா நாயுடு கூறியிருக்கிறார். புதுதில்லியில் இன்று (18.05.2018) ஹார்டிங்கே சீமாட்டி மருத்துவக் கல்லூரியின் பட்டமளிப்பு விழாவில் அவர் உரையாற்றினார். சுகாதாரம் மற்றும் குடும்ப நலத்துறை இணையமைச்சர் திரு.அஷ்வினி குமார் சவ்பே, சுகாதாரம் மற்றும் குடும்ப நலத்துறை இணையமைச்சர் திருமதி. அனுப்ரியா படேல் மற்றும் பிரமுகர்கள் இந்த விழாவில் பங்கேற்றனர்.


    பேராசிரியர்களின் பணி என்பது மருத்துவ அறிவையும், திறன்களையும் அளிப்பது மட்டுமல்ல என்றும் ஒருமைப்பாடு, உயர்ந்த பண்பு, தரமான நெறிமுறை ஆகியவற்றுடன் இளம் மனங்களில் நேர்மையான குடிமக்கள் என்ற எண்ணத்தை வார்த்து உருவாக்குவதும் அவர்களின் பெரும் பொறுப்பு என்றும் குடியரசுத் துணைத் தலைவர் தெரிவித்தார். ஒராண்டுக்குத் திட்டமிடும் ஒருவர் தானியங்களை விதைக்கிறார். பத்தாண்டுகளுக்குத் திட்டமிடும் ஒருவர் பழங்கள் தரும் மரங்களை நடுகிறார். தலைமுறைகளுக்குத் திட்டமிடும் ஒருவர் மனிதர்களை மேம்படுத்துகிறார் என்றும் அவர் கூறினார்.


    மேலும் விவரங்களை www.pib.nic.in என்ற இணையதளத்தில் காணலாம்.

    
    
    (Release ID: 1532766) Visitor Counter : 29
    
    
      Read this release in: Marathi , English , Urdu , Bengali