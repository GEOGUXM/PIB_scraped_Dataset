      நுகர்வோர் நலன், உணவு மற்றும் பொது விநியோகம் அமைச்சகம்

      டிஜிட்டல் தரப்படுத்துதல் நிறுவனத் தலைவர்கள் பேரவைக் கூட்டத்தில் அமைச்சர் திரு. ரவிசங்கர் பிரசாத்
      Posted On: 09 MAY 2018 6:48PM by PIB Chennai


    மின்வழிப் பரிமாற்றங்கள் ( e- Transactions ), தகவல் தொழில்நுட்ப ஏற்றுமதி ( IT exports ) ஆகியவற்றில் இந்தியா வேகமான வளர்ச்சி பெற்று வருகிறது என்று மத்திய சட்டம் நீதி, மின்னணு, தகவல் தொழில்நுட்பம், நுகர்வோர் விவகாரம் ஆகிய துறைகளின் அமைச்சர் திரு. ரவிசங்கர் பிரசாத் குறிப்பிட்டார்.


    “டிஜிட்டல் வெளியைத் தரப்படுத்துதல்” என்ற தலைப்பில் இந்திய தரநிர்ணய அமைவனம் ( Bureau of Indian Standards ) தில்லியில் செவ்வாய்க்கிழமை ஏற்பாடு செய்த “நிறுவனங்களின் தலைவர்கள் பேரவை” ( CxO Forum ) கூட்டத்தில் பேசினார். நிகழ்ச்சியில் நுகர்வோர் விவகாரம், உணவு மற்றும் பொது விநியோகத் துறை இணையமைச்சர் திரு. சி.ஆர். சவுத்ரி, பல்வேறு தகவல் தொழில்நுட்ப நிறுவனங்களின் தலைவர்கள், முதன்மைச் செயல் அலுவலர்கள் பங்கேற்றனர்.


    பல்வேறு நிறுவனங்களின் தலைவர்கள், முதன்மைச் செயல் அலுவலர்கள் பங்கேற்ற இக்கூட்டத்தில் இந்தியாவில் தகவல் தொழில்நுட்பத் துறையின் எதிர்காலம் பல்வேறு டிஜிட்டல் வெளியில் எதிர்கொள்ளும் பல்வேறு சவால்கள், பிரச்சினைகள் குறித்து விவாதிக்கப்பட்டது. 35 நாடுகளைச் சேர்ந்த தொழில்நிறுவனங்களின் வல்லுநர்கள், தலைவர்கள், உயர் அதிகாரிகள் பங்கேற்றனர்.


    தகவல் தொழில்நுட்பத்தில் வேகமாக வளர்ச்சி பெற்றுவரும் இந்தியா டிஜிட்டல் வெளியை வலுவாக்கிக் கொண்டிருக்கிறது என்றார். டிஜிட்டல் வெளியில் தரப்படுத்துவதன் அவசியத்தையும் அவர் வலியுறுத்தினார். இது குறித்த விவாதத்துக்கு ஏற்பாடு செய்த இந்திய தர நிர்ணய அமைவனம் உலகத் தரநிர்ணயத்தில் ISO/IEC JTC1/SC7 அளவீட்டில் இந்தியா முன்னணியில் இருப்பதில் செலுத்திய பங்களிப்பை அவர் பாராட்டினார்.


    *************

    
    
    (Release ID: 1531793) Visitor Counter : 30
    
    
      Read this release in: English