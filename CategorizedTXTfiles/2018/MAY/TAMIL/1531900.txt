      சிறுபான்மையினர் நலன் அமைச்சகம்

      சிறுபான்மையின சமுதாயங்களின் சிறப்பான இளைஞர்களின் முன்னேற்றமும் வளர்ச்சியுமே அரசின் முன்னுரிமை
      சிறுபான்மையினர் விவகாரங்கள் அமைச்சகத்தின் இலவச பயிற்சியின் மூலம் மத்திய குடிமைப் பணிகளுக்கு தேர்வு செய்யப்பட்ட இளைஞர்களை மத்திய சிறுபான்மையினர் விவகாரங்கள் துறை அமைச்சர் திரு. முக்தார் அப்பாஸ் நக்வி பாராட்டினார்.

      Posted On: 11 MAY 2018 3:50PM by PIB Chennai

    சிறுபான்மையின சமுதாயங்களின் சிறப்பான இளைஞர்களின் முன்னேற்றத்தலும் வளர்ச்சியிலும் மத்திய அரசின் சிறுபான்மையினர் விவகாரங்கள் அமைச்சகம் முன்னுரிமை திறம்பட்ட பல நடவடிக்கைகளை எடுத்து வருகிறது என்று இத்துறை அமைச்சர் திரு. முத்தார் அப்பாஸ் நக்வி கூறியிருக்கிறார்.


    புதுதில்லியில் இன்று (11.05.2018) சிறுபான்மையினர் விவகாரங்கள் அமைச்சகத்தின் இலவச பயிற்சியின் மூலம் மத்திய குடிமைப் பணிகளுக்கு தேர்வு செய்யப்பட்ட இளைஞர்களை அமைச்சர் பாராட்டினார். சிறுபான்மையினர் விவகாரங்கள் அமைச்சகம் நாட்டின் சிறந்த நிறுவனங்கள் / அமைப்புகள் ஆகியவற்றின் ஒத்துழைப்புடன் குடிமைப் பணிகள், மருத்துவ, பொறியியல், இதர நிர்வாகப் பணிகள் மற்றும் வங்கித் தேர்வுகள் ஆகியவற்றுக்கு சிறுபான்மையினச் சமூகத்தைச் சேர்ந்த சிறந்த மாணவர்களுக்கு இலவச பயிற்சிக்கு ஏற்பாடு செய்து வருகிறது என்றார். இதன் மூலம் நலிந்த பிரிவுகளைச் சேர்ந்த உரிய திறன் கொண்ட ஒரு மாணவன் கூட சிறப்பான பயிற்சி இன்றி நல்ல அரசு வேலை வாய்ப்புகளை இழந்துவிடக் கூடாது என்பது உறுதி செய்யப்படுகிறது என்றார்.


    மத்தியப் பணியாளர் தேர்வு ஆணையத்தின் தேர்வுகளில் வெற்றிபெற்ற சிறுபான்மையின மாணவர்கள் சமுதாயத்தின் இதர நலிந்த பிரிவு மாணவர்களுக்கு முன் உதாரணங்கள் என்று திரு. நக்வி கூறினார். சிறுபான்மை சமுதாயத்தினரிடையே, குறிப்பாக முஸ்லீம் இளைஞர்களிடையே பெரிய அளவில் திறன்கள் இருப்பதாகவும் அமைச்சர் கூறினார். இத்தகையோரின் தன்னம்பிக்கையை மேம்படுத்தும் சூழலை உருவாக்க நடவடிக்கைகள் எடுக்கப்படுவதாகவும் அவர் தெரிவித்தார். சிறுபான்மை சமுதாய இளைஞர்களின் திறன்களை பாதுகாத்து மேம்படுத்தும் சுற்றுச்சூழலைப் பிரதமர் திரு நரேந்திர மோடி தலைமையிலான அரசு ஏற்படுத்தி உள்ளது என்றார் அவர். இதனை அடுத்து சிறுபான்மையின சமுதாயத்தின் பெரும் எண்ணிக்கையிலான இளைஞர்கள் உயர் நிர்வாக பணிகளுக்கு தேர்ந்தெடுக்கப்பட்டு வருகின்றனர் என்றும் அமைச்சர் கூறினார்.


    மேலும் விவரங்களுக்கு www.pib.nic.in . என்ற வலைதளத்தைப் பார்க்கவும்.

    
    
    (Release ID: 1531900) Visitor Counter : 65
    
    
      Read this release in: English , Urdu , Hindi , Marathi , Bengali