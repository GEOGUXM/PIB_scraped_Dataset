      ரெயில்வே அமைச்சகம்

      தென்மேற்கு ரயில்வேக்கு 2017-18ம் ஆண்டுக்கான பாதுகாப்பான பயணத்திற்கான கேடயம்
      Posted On: 10 MAY 2018 4:55PM by PIB Chennai


    ரயில் போக்குவரத்தில் அனைத்து மண்டலங்களிலும் பாதுகாப்பு நடவடிக்கைகளைச் சரியாகக் கடைப்பிடித்ததில் 2017-18ம் ஆண்டில் தென்மேற்கு ரயில்வே சாதனை புரிந்தது. இதை அங்கீகரிக்கும் வகையில், தென்மேற்கு ரயில்வேக்கு ரயில்வே மற்றும் நிலக்கரித் துறை அமைச்சர் பியுஷ் கோயல் 2017-18ம் ஆண்டுக்கான பாதுகாப்புக் கேடயத்தை வழங்கினார். தில்லியில் நடைபெற்ற நிகழ்ச்சியில் இந்தக் கேடயம் அளிக்கப்பட்டது.


    தென்மேற்கு ரயில்வே மண்டலத்தில் விபத்து எண்ணிக்கை ஆண்டுக்கு ஆண்டு குறைந்து வந்துள்ளது. 2014-15ம் ஆண்டில் தென்மேற்கு ரயில்வேயில் 11 விபத்துகள் நடந்தன. அது 2015-16ம் ஆண்டில் அந்த எண்ணிக்கை 8 ஆகக் குறைந்தது. 2016-17ம் ஆண்டில் 3 விபத்துகள் ஏற்பட்டன. 2017-18ம் ஆண்டில் ஒரே ஒரு விபத்துதான் நேர்ந்துள்ளது.


    நிகழ்ச்சியில் பேசிய தென்மேற்கு ரயில்வே மண்டல பொது மேலாளர் திரு. ஏ.கே. குப்தா, “பாதுகாப்புதான் நமக்கு முதன்மையானது. கூட்டான விருப்பம், நீடித்த மற்றும் கடும் முயற்சிகள் ஆகியவை காரணமாக தென்மேற்கு ரயில்வேயில் பாதுகாப்பு நடவடிக்கையில் மிகுந்த முன்னேற்றம் ஏற்பட்டது. விபத்தேயில்லாத நிலைமையைக் குறிக்கோளாகக் கொண்டு செயல் திட்டம் தயாரிக்கப்பட்டது. அதன்படி கடுமையாக அமல்படுத்தப்பட்டு, ஆய்வு செய்யப்பட்டு வருகிறது” என்று கூறினார்.


    ***

    
    
    (Release ID: 1531833) Visitor Counter : 24
    
    
      Read this release in: Bengali , English