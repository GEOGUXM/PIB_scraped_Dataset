      சிறுபான்மையினர் நலன் அமைச்சகம்

      தேசிய வக்பு மாநாடு வக்பு தொடர்பான திட்டங்களையும் அவற்றின் அமலாக்கத்தையும் மதிப்பிட்டது
      Posted On: 07 MAY 2018 3:08PM by PIB Chennai


    ’பிரதான் மந்திரி ஜன் விகாஸ் கார்யகிராம்’ திட்டத்தின் கீழ், சிறுபான்மை விவகாரங்களுக்கான அமைச்சகம், பள்ளிகள், கல்லூரிகள், தொழிற்பயிற்சி நிறுவனங்கள், திறன் மேம்பாட்டு மையங்கள், பல்நோக்குச் சமுதாய மையங்கள், சத்பவ் மண்டபங்கள், ஹுனார் ஹப்கள், மருத்துவமனைகள், வணிக மையங்கள் போன்று நாடெங்கும் உள்ள வக்பு சொத்துக்களைக் கட்டுமானம் செய்யும் என மத்தியச் சிறுபான்மை விவகாரங்களுக்கான அமைச்சர் திரு. முக்தார் அப்பாஸ் நக்வி கூறியுள்ளார். சுதந்திரத்திற்குப் பின்னர் இது முதன்முறையாக நடத்தப்பெறுகிறது என்றும் அமைச்சர் தெரிவித்தார்.


    புதுதில்லியில் நடைபெற்ற ஒருநாள் தேசிய வக்பு மாநாட்டில் அமைச்சர் திரு. நக்வி உரையாற்றுகையில் “ கடந்த வாரம் மத்திய அமைச்சரவை, சமுதாயத்தின் சமூக – பொருளாதார – கல்வி ஆளுகைக்கான பல்வேறு உள்கட்டமைப்புக்காக வக்பு சொத்துக்களைப் பயன்படுத்துவதற்கு வகைசெய்யும் ‘பிரதான் மந்திரி ஜன் விகாஸ் கார்யகிராம்’ திட்டத்திற்கு ஒப்புதல் வழங்கியது. ‘பிரதான் மந்திரி ஜன் விகாஸ் கார்யகிராம்’ திட்டத்தின் கீழ், 308 மாவட்டங்கள், 870 கோட்டங்கள், 331 நகரங்கள், ஆயிரக்கணக்கான கிராமங்கள் இடம்பெற்றுள்ளன. சமுதாயத்தின் பயன்பாட்டிற்காக வக்பு சொத்துக்களைப் பயன்படுத்துவதை ‘பிரதான் மந்திரி ஜன் விகாஸ் கார்யகிராம்’ திட்டம் தூண்டியுள்ளது. நாடெங்கும் 5,71,000 பதிவு செய்யப்பட்ட வக்பு சொத்துக்கள் உள்ளன “ என்றார்.


    மேலும் விவரங்களுக்கு www.pib.nic.in வலைத்தளத்தைப் பார்க்கவும்.

    
    
    (Release ID: 1531556) Visitor Counter : 34
    
    
      Read this release in: English , Bengali , Malayalam