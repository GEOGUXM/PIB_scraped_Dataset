      நுகர்வோர் நலன், உணவு மற்றும் பொது விநியோகம் அமைச்சகம்

      நலவாழ்வு நிறுவனங்களுக்கும், தாழ்த்தப்பட்டோர் / பழங்குடியினர் / பிற்படுத்தப்பட்டோர் விடுதிகளுக்கும் போதுமான ஊட்டச்சத்துத் தரத்தை உத்தரவாதம் செய்ய மானியவிலையில் உணவுதானியம் ஒதுக்கீடு செய்யப்படுகிறது : திரு. ராம் விலாஸ் பாஸ்வான்
      Posted On: 31 MAY 2018 3:59PM by PIB Chennai


    நலவாழ்வுக்கும் சமுதாயத்தின் நலிந்த பிரிவினரின் மேம்பாட்டுக்கும் என நல்வாழ்வு நிறுவனங்களுக்கும் தாழ்த்தப்பட்டோர் / பழங்குடியினர் / பிற்படுத்தப்பட்டோர் விடுதிகளுக்கும் போதுமான ஊட்டச்சத்துத் தரத்தை உத்தரவாதம் செய்ய மானியவிலையில் உணவுதானியம் ஒதுக்கீடு செய்யப்படுகிறது என்று மத்திய நுகர்வோர் நலன், உணவு & பொதுவினியோகத் துறை அமைச்சர் திரு. ராம் விலாஸ் பஸ்வான் உறுதிபடுத்தியுள்ளார். இன்று (31.05.2018) புது தில்லியில் நலவாழ்வு நிறுவனங்கள் மற்றும் விடுதிகளின் திட்டங்கள் நடைமுறைப்படுத்தப்படுவது குறித்து விவாதிப்பதற்காக நடைபெற்ற மாநிலங்கள் / யூனியன் பிரதேசங்களின் உணவுச் செயலாளர்கள் கூட்டத்திற்குத் திரு. பாஸ்வான் தலைமை தாங்கினார்.


    பொதுவினியோக முறை அல்லது வேறெந்த நலத்திட்டங்களின் கீழும் வராத, இரவலர் விடுதிகள், மகளிர் காப்பகங்கள் மற்றும் அதைப் போன்று மாநில அரசுகளாலும் / யூனியன் பிரதேச நிர்வாகங்களாலும் ஆதரவளிக்கப்படாத நல நிறுவனங்கள் மற்றும் தாழ்த்தப்பட்டோர் / பழங்குடியினர் / பிற்படுத்தப்பட்டோர் விடுதிகளின் தேவையைச் சமாளிக்கும் வகையில் போதுமான ஊட்டச்சத்துத் தரத்தை உத்தரவாதம் செய்ய மானியவிலையில் உணவுதானியத்தைக் கூடுதலாக ஒதுக்கீடு செய்யும் வகையில் மத்திய அரசு அதன் திட்டத்தைச் சீரமைப்பு செய்துள்ளது.


    இந்தத் திட்ட வழிகாட்டுதல்களின்படி, குறைந்தபட்சம் 2 / 3 பங்கு தாழ்த்தப்பட்டோர் / பழங்குடியினர் / பிற்படுத்தப்பட்டோர் விடுதி உறைவிட மாணவர்கள் மற்றும் பிற பிரிவு மாணவர்களையும் கொண்ட விடுதிகள் உணவு தானிய மானியத்தைப் பெறத் தகுதி பெற்றவை ஆகும். இந்தத் திட்டத்தின் கீழான உணவு தானியத்தின் மத்திய வெளியீட்டு விலையானது வறுமைக் கோட்டிற்குக் கீழான விலையில் நிர்ணயிக்கப்படுகிறது எனத் திரு. பாஸ்வான் தெரிவித்தார்.


    அரிசி அல்லது கோதுமை ஆகியவற்றை வினியோகிக்கும் அளவு (வெவ்வேறு பகுதிகளின் உணவுப் பழக்கத்தின் அடிப்படையில் விகிதாச்சாரம் முடிவு செய்யப்படும்) அப்பகுதி மக்களின் ஊட்டச்சத்துத் தேவையின் பிரகாரம் அதிகப்பட்சம் மாதம் ஒன்றுக்கு தலா 15 கிலோ ஆகும்.


    இந்தத் திட்டத்தின் விவரங்கள் துறையின் வலைத்தளத்தில் ( http://dfpd.nic.in/1sGbO2W68mUlunCgKmpnLF5WHm/newpolicy-070917.pdf) காணக் கிடைக்கிறது.

    
    
    (Release ID: 1534257) Visitor Counter : 38
    
    
      Read this release in: English , Marathi , Malayalam