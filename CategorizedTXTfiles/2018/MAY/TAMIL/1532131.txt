      சுற்றுச்சூழல் மற்றும் வனத்துறை அமைச்சகம்

      “நாட்டின் மக்கள் தொகை லாப ஈவினை அடைவதற்கு பசுமைத் திறன் மேம்பாட்டுத் திட்டம் ( ஜிஎஸ்டிபி ) பெரிதும் உதவும்: 2021 வாக்கில் ஜிஎஸ்டிபி மூலம் ஐந்து லட்சம் பேர் பயனடைவார்கள்”: டாக்டர் ஹர்ஷ் வர்தன்
      Posted On: 14 MAY 2018 5:46PM by PIB Chennai


    நாட்டின் மக்கள் தொகை லாப ஈவினை அடைவதற்கு பசுமைத் திறன் மேம்பாட்டுத் திட்டம் ( ஜிஎஸ்டிபி ) பெரிதும் உதவும் என்று வலியுறுத்திய மத்திய சுற்றுச்சூழல், வனம், பருவநிலை மாற்றம் துறை அமைச்சர் டாக்டர் ஹர்ஷ் வர்தன், சுற்றுச்சூழல் துறையில் திறன் இடைவெளியை நிரப்புவதையும், எண்பதாயிரம் பேருக்கு பசுமைத் திறன் பயிற்சி அளிப்பதையும் ஜிஎஸ்டிபி நோக்கமாக கொண்டது என்றார். புதுதில்லியில் இன்று (14.05.2018) அமைச்சக வளாகத்தில் ஜிஎஸ்டிபி மொபைல் செயலியை தொடங்கி வைத்து அவர் பேசினார். இத்திட்டத்தின்கீழ் முப்பதுக்கும் மேற்பட்ட பயிற்சித் திட்டங்கள் அடையாளம் காணப்பட்டுள்ளதாகவும், நாடெங்கிலும் உள்ள 84 நிறுவனங்களில் இப்பயிற்சி அளிக்கப்படும் என்றும் தெரிவித்தார். இத்தகைய முயற்சிகள் பிரதமர் திரு நரேந்திர மோடியின் நெடுநோக்கான இளைஞர்களுக்கு திறன் அளிப்பதை நிறைவு செய்ய உதவும் என்றார். சுற்றுச்சூழலை பாதுகாக்கவேண்டும் என்ற தீர்மானத்திற்கும், இந்த முயற்சி வலுசேர்க்கும் என்றும் அவர் கூறினார்.


    ஜிஎஸ்டிபி –ன்கீழ் வேலை பெறுவோர் எண்ணிக்கை அடுத்த ஆண்டு 2.25 லட்சமாக உயர்த்தப்படும் என்றும், 2021ல் அது ஐந்து லட்சமாக இருக்கும் என்றும் அமைச்சர் தெரிவித்தார். இந்தியாவின் இளைஞர்களுக்கு திறன் அளிப்பதும், நாட்டில் பயிற்சி பெற்ற பணியாளர்கள் கிடைப்பதை உயர்த்துவதும், ஜிஎஸ்டிபி-ன் நோக்கமாகும் என்று டாக்டர் ஹர்ஷ் வர்தன் கூறினார்.


    இத்திட்டத்தின்கீழ் முன்னோடிப் பயிற்சி பெற்றவர்களை கொல்கத்தாவில் சமீபத்தில் இந்திய தாவரவியல் ஆய்வு நிறுவனம், இந்திய விலங்கியல் ஆய்வு நிறுவனம் ஆகியவற்றுக்குச் சென்றபோது, சந்தித்து பேசியதை அமைச்சர் நினைவுகூர்ந்தார். இந்த பயிற்சியை பெற்றவர்கள் மட்டுமன்றி இந்தத் திறன் பயிற்சியை அளித்தவர்களும் மிகவும் உற்சாகத்துடன் காணப்பட்டதாக டாக்டர் ஹர்ஷ் வர்தன் தெரிவித்தார். இந்தத் திட்டம் அவ்வப்போது மாற்றியமைக்கப்பட்டு வலுப்படுத்தப்படும் என்றும் அவர் கூறினார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    ============

    
    
    (Release ID: 1532131) Visitor Counter : 37
    
    
      Read this release in: English