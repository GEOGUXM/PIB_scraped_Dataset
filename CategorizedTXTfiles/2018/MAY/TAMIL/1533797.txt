      குடியரசுத் துணைத் தலைவர் செயலகம்

      நாடாளுமன்றம் மற்றும் சட்டமன்றங்களில் பெண்களுக்கு போதிய பிரதிநிதித்துவம் அளிக்கப்பட வேண்டும்: குடியரசுத் துணைத்தலைவர்
      Posted On: 29 MAY 2018 2:34PM by PIB Chennai


    நாடாளுமன்றம் மற்றும் சட்டமன்றங்களில் பெண்களுக்கு போதிய பிரதிநிதித்துவம் அளிக்கப்பட வேண்டியது அவசியம் என குடியரசுத் துணைத்தலைவர் திரு. எம். வெங்கையா நாயுடு வலியுறுத்தியுள்ளார். டாக்டர் அஸ்வினி சாஸ்திரி எழுதிய ”பாரத் ராஜ்நீதி கே 50 ஷிக்கர் மஹிளாயென்” என்ற இந்தி நூலை வெளியிட்டு பேசிய அவர், பெண்களுக்கு அரசியல் மற்றும் பொருளாதார அதிகாரமளிக்கப்பட வேண்டியது அவசியம் என வலியுறுத்தினார். அனைத்துத் துறைகளிலும் சம வாய்ப்புகள் வழங்கப்பட வேண்டும் என்றும் அவர் தெரிவித்தார்.


    சட்டமன்றங்களில் பெண்களுக்கு பிரதிநிதித்துவம் அளித்தால், சிக்கலான மற்றும் உணர்ச்சிமிக்க சமுதாய – பொருளாதார விவகாரங்களை தீர்ப்பதற்கு பெரும் உதவிகரமாக இருப்பார்கள் என்பது உலகம் முழுவதும் அங்கீகரிக்கப்பட்ட ஒன்று என்றார்.


    நாடாளுமன்றம் மற்றும் சட்டமன்றங்களில் பெண்களுக்கு இடஒதுக்கீடு அளிக்கப்பட வேண்டும் என்பதை அனைத்து அரசியல் கட்சிகளும் ஒப்புக்கொண்டுள்ள போதிலும், இப்பிரச்சினையை அவர்கள் முன்னெடுத்துச் செல்லாதது ஏன் என்பது வியப்பாக உள்ளது என்றும் அவர் குறிப்பிட்டார்.


    பெண்களுக்கு அரசியல் அதிகாரம் அளிப்பது எவ்வளவு முக்கியமானதோ, பொருளாதார அதிகாரம் அளிப்பதும் அவ்வளவு முக்கியத்துவம் வாய்ந்தது என்று குறிப்பிட்ட வெங்கையா நாயுடு, பெற்றோர்களின் சொத்துக்களில் பெண்களுக்கும் சமபங்கு வழங்கப்பட வேண்டும் என்றும் வலியுறுத்தினார்.


    கூடுதல் விவரங்களுக்கு www.pib.nic.in என்ற வலைதளத்தைப் பார்க்கவும்.


    -----

    
    
    (Release ID: 1533797) Visitor Counter : 28
    
    
      Read this release in: English