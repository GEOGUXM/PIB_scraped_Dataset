      கலாசாரத்துறை அமைச்சகம்

      புதுதில்லி தேசிய அருங்காட்சியகத்தில் நாளை இந்திய நகரம் குறித்த பிரத்யேக கண்காட்சியைத் தொடங்கி வைக்கிறார் டாக்டர் மகேஷ் சர்மா
      Posted On: 04 MAY 2018 4:49PM by PIB Chennai


    கண்காட்சியில் பிரிட்டிஷ் அருங்காட்சியம் மற்றும் 20 அருங்காட்சியகத்தில் இருந்து கொண்டுவரப்பட்ட பொருட்கள் கண்காட்சியில் காட்சிப்படுத்தப்படும்


    லண்டனில் உள்ள பிரிட்டிஷ் அருங்காட்சியகம், புதுதில்லியில் உள்ள தேசிய அருங்காட்சியகம் மற்றும் மும்பையில் உள்ள சத்ரபதி சிவாஜி மஹராஜ் வாஸ்து சங்கிரஹாலயா கலாச்சார அமைச்சகத்தின் ஆதரவுடன் புதுதில்லியில் ஏற்பாடு செய்துள்ள இந்தியாவும் உலகமும்: ஒன்பது கதைகளின் வரலாறு என்ற தலைப்பிலான கண்காட்சியை மத்திய கலாச்சாரத் துறை (தனிப்பொறுப்பு), சுற்றுச்சூழல், வனம் மற்றும் பருவநிலை மாற்றத்திற்கான இணையமைச்சர் திரு. மகேஷ் சர்மா புதுதில்லியில் நாளை தொடங்கி வைக்கிறார். புதுதில்லியில் உள்ள தேசிய அருங்காட்சியக அரங்கத்தில் இந்தக் கண்காட்சி மாலை 5.00 மணிக்கு தொடங்கி வைக்கப்படும்.


    இந்தக் கண்காட்சி இந்திய நாகரிகத்தின் வளர்ச்சியை காலவரிசைப்படி அதன் பழமை தொடங்கி இந்தியா மற்றும் வெளிநாடுகளில் அதனுடைய இணைப்புகள் குறித்து காலவரிசை அடிப்படையில் எடுத்துக் காட்டுகிறது. இந்தியாவும் உலகமும்: ஒன்பது கதைகளின் வரலாறு கண்காட்சி, 20 லட்சம் ஆண்டு கால வரலாற்றை எடுத்துக்காட்டுகிறது. இந்தியா சுதந்திரம் அடைந்து 70 ஆண்டுகள் ஆவது மற்றும் இந்தியா – யு.கே இடையே கலாச்சார பரிவர்த்தனைக்கான ஆண்டையொட்டி இந்தக் கண்காட்சி திட்டமிடப்பட்டுள்ளது.


    இந்தக் கண்காட்சி மும்பையில் இருந்து தேசத்தின் தலைநகருக்கு பயணித்திருப்பதுடன் இது கலாச்சார அமைச்சகம், டாடா அற்க்கட்டளை, கெட்டி அறக்கட்டளை மற்றும் நியூட்டன் பாபா நிதி ஆகியவற்றின் ஆதரவைப் பெற்றுள்ளது. ஜூன் 30ம் தேதி வரை இரண்டு மாதங்களுக்கு நடைபெறும் இந்தக் கண்காட்சியை திங்கள்கிழமை மற்றும் பொது விடுமுறை நாட்கள் தவிர அனைத்து நாட்களிலும் காலை 10 மணி முதல் மாலை 6 மணி வரை பொதுமக்கள் பார்வையிடலாம்.


    *****


    

    
    (Release ID: 1531544) Visitor Counter : 101
    
    
      Read this release in: English , Bengali