      பழங்குடியினர் நலத்துறை அமைச்சகம்

      வன நிதி வளர்ச்சி மையங்களை நாடு முழுவதும் விரிவுபடுத்த பழங்குடி விவகாரங்கள் துறை அமைச்சகம் திட்டம்
      Posted On: 07 MAY 2018 4:20PM by PIB Chennai


    கடந்த 2018 ஏப்ரல் 14ம் தேதி பீஜப்பூரில் வன நிதி வளர்ச்சி மையத்தை (வன் தன் விகாஸ் கேந்திரா) பிரதமர் திரு. நரேந்திர மோடி தொடங்கி வைத்த பின்னர், மக்கள் நிதி, வன நிதி மற்றும் கோவர்தன் திட்டங்களை ஒருங்கிணைக்க அவர் விடுத்த அழைப்பைத் தொடர்ந்து நாடு முழுவதும் பழங்குடி மாவட்டங்களில் வன நிதி மையங்களை விரிவுபடுத்த இந்திய அரசின் பழங்குடி விவகாரங்கள் துறை அமைச்சகம் திட்டமிட்டுள்ளது. இதற்கான நடைமுறைகளை முடிவு செய்வதற்காக பழங்குடி விவகாரங்கள் அமைச்சகத்தின் செயலர் திருமதி லீனா நாயர் தலைமையில் கூட்டம் ஒன்று சமீபத்தில் நடத்தப்பட்டது.


    இந்தத் திட்டத்தின்படி, குறைந்தபட்ச வனத் தயாரிப்புக்களைக் கொண்ட பன்னோக்கு வன் தன் விகாஸ் கேந்திராக்களை பழங்குடி கூட்டுறவு சந்தைப்படுத்தும் கூட்டமைப்பு உருவாக்கும். இதில் 10 சுய உதவிக் குழுக்கள் மற்றும் குறைந்தபட்ச வன தயாரிப்புகளை சேகரிப்போர் இடம்பெறும் ;தொகுப்பாக இருக்கும். கீழ் மட்டத்தில் குறைந்தபட்ச வனத் தயாரிப்புக்கு மதிப்புக் கூடுதலை முதல் கட்டத்தில் மேம்படுத்தி பழங்குடியினரை தேசிய நீரோட்டத்தில் கொண்டு வருவது இந்த முயற்சியின் நோக்கமாகும். இந்த முயற்சியின் மூலம் மூங்கில் அல்லாத வனத் தயாரிப்பு மதிப்புச் சங்கிலியில் பழங்குடியினரின் பங்களிப்பு தற்போதுள்ள 20 சதவீதத்தில் இருந்து 60 சதவீதமாக அதிகரிக்கும். நாட்டில் உள்ள வனம் சார்ந்த பழங்குடிப் பகுதிகளில் இரண்டு ஆண்டுகளில் இத்தகைய 3000 வன் தன் கேந்திராக்கள் அமைக்க திட்டமிடப்பட்டுள்ளது. தொடக்கமாக இந்த முயற்சி 50 சதவீதத்துக்கும் கூடுதலான பழங்குடியின மக்கள் வசிக்கும் 39 மாவட்டங்களில் முன்னுரிமை அடிப்படையில் மேற்கொள்வது எனவும், பின்னர் இதனைப் படிப்படியாக நாட்டில் உள்ள இதர மாவட்டங்களுக்கு விரிவுபடுத்துவது எனவும் திட்டமிடப்பட்டுள்ளது.


    மேலும் விவரங்களுக்கு: pib.gov.in.

    
    
    (Release ID: 1531588) Visitor Counter : 72
    
    
      Read this release in: English , Marathi , Bengali