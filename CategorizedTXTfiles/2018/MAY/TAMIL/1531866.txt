      நீர்வளத் துறை அமைச்சகம்

      நாடு முழுவதும் உள்ள 91 பெரிய நீர்த்தேக்கங்களில் நீர் இருப்பு மட்டம் இரண்டு சதவீதம் குறைந்துள்ளது
      Posted On: 10 MAY 2018 5:40PM by PIB Chennai


    நாட்டில் உள்ள 91 பெரிய நீர்த்தேக்கங்களின் நீர் இருப்பு அளவு 2018 மே 10-ஆம் தேதி முடிந்த வாரத்தில் 33.186 பி.சி.எம். ஆக உள்ளது. இது இந்த நீர்த்தேக்கங்களின் மொத்த கொள்ளளவில் 20 சதவீதமாகும். 2018 மே 3-ஆம் தேதி முடிந்த வாரத்தில் இது 22 சதவீதமாக இருந்தது. இந்த நீரின் இருப்பு அளவு கடந்த ஆண்டு இதே காலகட்டத்தில் இருந்த அளவில் 88 சதவீதமாகவும் கடந்த 10 ஆண்டுகளில் இருந்த சராசரி அளவுடன் ஒப்பிடுகையில் 92 சதவீதமாகவும் உள்ளது.


    இந்த 91 நீர்த்தேக்கங்களின் மொத்த இருப்பு திறன் 161.993 பி.சி.எம். ஆகும். இது நாட்டில் உருவாக்கப்பட்ட 257.812 பி.சி.எம். என்ற மொத்த இருப்புத் திறனில் 63 சதவீதமாகும். இந்த 91 நீர்த்தேக்கங்களில் 37 ல் , 60 மெகா வாட் திறனுடைய நீர் மின்சார உற்பத்தி ஆலைகள் நிறுவப்பட்டுள்ள ன .


    தென் மண்டலத்தின் நீர் சேமிப்பு நிலை:


    தென் மண்டலத்தில் தமிழ்நாடு, ஆந்திர பிரதேசம் , தெலங்கானா, ஆந்திர பிரதேசம் மற்றும் தெலங்கானா இணைந்த திட்டங்கள் கர்நாடகா மற்றும் கேரளா ஆகியவை அடங்கும். மத்திய நீர் ஆணையத்தின் கண்காணிப்பின் கீழ் 31 நீர்த்தேக்கங்கள் 51.59 பி.சி.எம். மொத்த கொள் அளவு த் திறன் கொண்டுள்ளன. இதில் உள்ள நீரின் அளவு 6.85 பி.சி.எம். ஆக இருப்பதுடன் இது இந்த நீர்த்தேக்கங்களின் மொத்த கொள் திறனில் 13 சதவீதமாகும். கடந்த ஆண்டு இதே காலக்கட்டத்தில் நீர் இருப்பு 8 சதவீதமாகவும் இதே காலக்கட்டத்தில் கடந்த 10 ஆண்டு சராசரி 18 சதவீதமாகவும் இருந்தது. கடந்த ஆண்டு இதே காலக்கட்டத்தில் இருந்ததை விட நடப்பு ஆண்டில் நீர் இருப்பு சிறப்பாக உள்ளது என்றாலும் கடந்த 10 ஆண்டுகளின் சராசரியுடன் ஒப்பிடுகையில் குறைவாக உள்ளது.


    தமிழ்நாடு, கேரளா , கர்நாடகா, ஆந்திர பிரதேசம், ஆந்திர பிரதேசம் மற்றும் தெலுங்கானா (இரு மாநிலங்க ள் இணைந்த இரு திட்டங்கள் , ராஜஸ்தான் , மேற்கு வங்கம் , திரிபுரா , மகாராஷ்டிரா , உத்தராகண்ட் ஆகிய மாநிலங்களில் கடந்த ஆண்டைவிட நீர் இருப்பு சிறப்பாக உள்ளது. இமாச்சல பிரதேசம், பஞ்சாப் , ஜார்க்கண்ட் , ஒடிசா , குஜராத் , உத்தரப் பிரதேசம் , மத்திய பிரதேசம் , சத்தீஸ்கர் மற்றும் தெலங்கானா மாநிலங்களில் கடந்த ஆண்டை விட நீர் இருப்பு குறைவாக உள்ளது.


    ****


    

    
    (Release ID: 1531866) Visitor Counter : 88
    
    
      Read this release in: English , Marathi