      PIB Headquarters

      ஷெட்யூல்டு வகுப்பு / பழங்குடியினருக்கான தேசிய வேலைவாய்ப்பு சேவை மையம், சென்னை
      Posted On: 02 MAY 2018 4:14PM by PIB Chennai


    சென்னை 600 004, இலக்கம் 56, சாந்தோம் நெடுஞ்சாலை, தமிழ்நாடு குடிசை மாற்று வாரியக் கட்டடம், 3 ஆவது மாடியில் இயங்கி வரும் ஷெட்யூல்டு வகுப்பு / பழங்குடியினருக்கான தேசிய வேலைவாய்ப்பு சேவை மையம் (தொலைபேசி எண்: 044 24615112) சுருக்கெழுத்து பயிற்சி அளிப்பதற்கென ஆர்வமுள்ள நிறுவனங்களிடம் இருந்து விண்ணப்பங்களை வரவேற்கிறது. மத்திய அரசின் தொழிலாளர் நலன் மற்றும் வேலைவாய்ப்பு அமைச்சகத்தின் வேலை வாய்ப்பு தலைமை இயக்குநரின் கீழ் இயங்கும் இந்த அமைப்பு 25 ஆவது கட்ட சிறப்பு பயிற்சித் திட்டத்தின் கீழ் ஷெட்யூல்டு வகுப்பு பழங்குடியினர் மாணவர்கள் 60 பேருக்கு சுருக்கெழுத்து பயிற்சியை வழங்க திட்டமிட்டுள்ளது. இந்தப் பயிற்சியை வழங்க விரும்பும் பயிற்சி நிலையங்கள் / பயிற்சி நிறுவனங்கள், திறமையான பயிற்சியாளர்கள், அடிப்படை வசதி, போக்குவரத்து வசதியுள்ள இடம் ஆகிய தகுதிகளை நிறைவு செய்தால் இதற்கு விண்ணப்பிக்கலாம்.


    தெரிவு செய்யப்படும் பயிற்சி நிறுவனம் கீழ்கண்டவற்றில் பயிற்சி அளிக்க வேண்டும்.

     1. பொது அறிவு
     2. பொது ஆங்கிலம்
     3. கணக்கு திறன்
     4. சுருக்கெழுத்து மற்றும் தட்டச்சு
     5. கணினி அடிப்படை அறிவு

    ஷெட்யூல்டு வகுப்பு / பழங்குடியின பிரிவுகளைச்சேர்ந்த கல்வித் தகுதியுள்ள மாணவர்கள் தமிழ்நாட்டில் பல்வேறு போட்டித் தேர்வுகளை எதிர்கொள்ளும் வகையில் இப்பயிற்சிகள் அளிக்கப்பட வேண்டும். தெரிவு செய்யப்பட்ட பயிற்சி நிறுவனத்திற்கு ஒரு விண்ணப்பதாரருக்கு ஒரு மாதத்திற்கு ரூ.800 வீதம் தொழில் கட்டணங்கள் வழங்கப்படும்.


    ஆர்வமுள்ள பயிற்சி நிறுவனங்கள் மேலே பத்தி ஒன்றில் குறிப்பிட்ட முகவரியில் இயங்கி வரும் ஷெட்யூல்டு வகுப்பு / பழங்குடியினருக்கான தேசிய வேலைவாய்ப்பு சேவை மையத்தின் துணை மண்டல வேலைவாய்ப்பு அதிகாரிக்கு இந்த மாதம் (மே 2018) 31 ஆம் தேதிக்குள் விண்ணப்பிக்க வேண்டும்

    
    
    (Release ID: 1530979) Visitor Counter : 68
    
    
      Read this release in: English
    
    
    

5.