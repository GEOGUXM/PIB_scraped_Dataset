      உள்துறை அமைச்சகம்

      “பாதுகாப்புப் படையின் முதல் சுவராகத் திகழும் எல்லைப் பாதுகாப்புப் படை”: திரு ராஜ்நாத் சிங்
      Posted On: 22 MAY 2018 4:23PM by PIB Chennai


    புது தில்லியில் இன்று (22.05.2018) நடைபெற்ற விழாவில், எல்லைப் பாதுகாப்புப் படை வீரா்களுக்கு, வீரதீர சாகசம் புரிந்து மற்றும் சிறப்பாக சேவை ஆற்றியதற்கான காவலா் பதக்கங்களை மத்திய உள்துறை அமைச்சா் திரு. ராஜ்நாத் சிங் வழங்கினார். வீரதீரச் செயலுக்கான 14 காவலா் பதக்கங்களில், நான்கு பதக்கங்கள் மரணத்திற்குப் பின் வழங்கப்பட்டுள்ளது.


    நிகழ்ச்சியில் பேசிய திரு.ராஜ்நாத் சிங், நாட்டைப் பாதுகாக்க, பாதுகாப்புப் படையினா் ஆற்றிய தியாகங்களால் நாடு பெருமிதம் அடைவதாக கூறினார். பணியின் போது எல்லை பாதுகாப்பு வீரர்களின் அதிகபட்சத் தியாகங்கள் புரிந்துள்ளதாக பாராட்டுத் தெரிவித்த அவர், நாட்டிற்காக ஒருவர் தன்னுடைய உயிரையே துறப்பதை விட வேறு எந்தப் பெரிய தியாகமும் இல்லை என்றார். நாட்டின் ஒற்றுமை, இறையாண்மை மற்றும் ஒருமைப்பாடு மிகவும் முக்கியமானவை என்றும் இதில் எவ்வித சமரசத்திற்கும் இடமில்லை என்றும் தெரிவித்தார்.


    எல்லைப் பாதுகாப்புப் படை, “பாதுகாப்பின் முதல் வரிசை” என்ற அளவோடு இல்லாமல் நமது நாட்டின் “பாதுகாப்பின் முதல் சுவராக” திகழ்கிறது என்றும் திரு. ராஜ்நாத் சிங் தெரிவித்தார். நாட்டின் எல்லைகளை பாதுகாப்பதில் எல்லைப் பாதுகாப்புப் படையினரின் பங்களிப்பைச் சுட்டிக்காட்டிய அவர், எல்லையைப் பாதுகாப்பது நமது கடமையாக இருக்கும் வேலையில், நமது கடமைக்கு எல்லை கிடையாது என்றும் தெரிவித்தார். எல்லைப் பகுதிகளில் நடைபெறும் கடத்தல் மற்றும் கள்ளநோட்டுப் புழக்கத்தைக் கட்டுப்படுத்துவதில் எல்லைப் பாதுகாப்புப் படையின் பங்கு மகத்தானது என்றும் அவர் புகழாரம் சூட்டினார்.


    கூடுதல் விவரங்களுக்கு www.pib.nic.in என்ற இணையதளத்தைக் காணவும்.


    *****

    
    
    (Release ID: 1533076) Visitor Counter : 51
    
    
      Read this release in: English , Marathi , Bengali , Malayalam