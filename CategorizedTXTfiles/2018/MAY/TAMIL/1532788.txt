      நிதி அமைச்சகம்

      நிதி ஒருங்கிணைப்பு திட்டத்தின் கீழ் மத்திய மாநில அரசுகள் கடன் பெறுவதில் சமத்துவத்துடன் வரையறுக்கப்பட்ட வரையற
      Posted On: 17 MAY 2018 6:30PM by PIB Chennai


    ஒட்டுமொத்த பெரும் பொருளாதார கட்டமைப்பு விஷயத்தில் நிதி ஒருங்கிணைப்பு திட்டத்தின் கடன் வாங்குவதற்கான ஏற்கத்தக்க வரையறைகள் மத்திய மாநில அரசுகளுக்கு சம அளவில் பொருந்துவதாக இருக்க வேண்டும் என இன்று நடந்த பதினைந்தாவது நிதி ஆணையத்தின் கூட்டத்தில் முன்னணி பொருளாதார நிபுணர்கள் கருத்து தெரிவித்துள்ளனர் . தற்கால மக்கள் தொகை தரவுகளை பயன்படுத்துவது யதார்த்தம் கொண்டதாக இருக்கும் என்றும் ஆனால் மக்கள் தொகைக்கு அழுத்தம் கொடுக்கப்படுவதுடன் மக்கள் தொகையை நிலைப்படுத்தும் கொள்கைக்கு வெகுமதிகள் கொடுக்கப்பட வேண்டும் என்றும் பொருளாதார நிபுணர்கள் கருத்து தெரிவித்துள்ளனர் . இதனை ஆணையத்தால் உரிய முறையில் உறுதிப்படுத்தலாம் . சமத்துவம் மற்றும் திறனை ஆணையம் சமன்படுத்த வேண்டும் .


    பொருளாதார நிபுணர்கள் மற்றும் துறை சார்ந்த நிபுணர்களுடன் பதினைந்தாவது நிதி ஆணையம் தொடர்ந்து ஆலோசனை நடத்தி வருகிறது . இன்று எழுப்பப்பட்ட குறிப்பிடத்தக்க விவகாரங்கள் வருமாறு :

     1. திட்டக் கமிஷன் நீக்கப்பட்ட பின்னர் புதிய சூழலில் ஆதார ஒதுக்கீட்டுக்கான முறை திருத்தியமைக்கப்பட்டு , அதன் தொடர்ச்சியாக திட்ட மற்றும் திட்டமில்லா நிதி ஒதுக்கீட்டில் ஏற்றத்தாழ்வுகள் நீக்கம் .
     2. மேலும் ஜி . எஸ் . டி . தொடர்பான நிச்சயமற்ற விவகாரங்கள் முழுமையாக போக்கப்பட வேண்டும் .
     3. முந்தைய செயல்திறனுக்கான வெகுமதி விவகாரம் எதிர்கால செயல்திறனுக்கு ஊக்கம் அளிக்கப்படுவதுடன் சமன் செய்யப்பட வேண்டும் .
     4. போதிய தரவுகள் இன்மை மற்றும் அதன் நம்பகத்தன்மை வருவாய் கணிப்பிலும் இதர முக்கிய அம்சங்களான வேலைவாய்ப்பு மற்றும் அளவிடத்தக்க அம்சங்களில் குறிப்பிடத்தக்க இடர்பாட்டை ஏற்படுத்தியுள்ளது .
     5. மாநிலங்களின் வரித் திறன் மற்றும் அதிகார பரவலுக்கான இதர சூத்திரங்கள் சமத்துவம் , நீதி மற்றும் சமநிலையில் உருவாக்கப்பட வேண்டும் .
     6. டி . ஓ . ஆர் . பரவலாக இருப்பதால் , அரசியல் சட்டத்தின் கீழ் தனது பணி நடைமுறைகளை உறுதிப்படுத்துவதில் ஆணையத்திற்கு குறிப்பிடத்தக்க பங்கு உள்ளது .
     7. ஒட்டுமொத்த உள்நாட்டு உற்பத்தி கணிப்புகள் , ஓய்வூதிய பொறுப்பு , வருவாய் ஆதாரங்கள் இருப்பு ஆகியவற்றை மானியங்கள் அளிப்பதற்கு அப்பால் செய்வதில் பல்வேறு முக்கிய சவால்கள் உள்ளன .
     8. மின்சாரத் துறையின் செயல்பாடு மற்றும் உதய் பத்திரங்களில் மாநிலங்களின் வட்டி பொறுப்பு தாக்கங்கள் காரணமாக மாநில நிதியில் தாக்கம் ஏற்பட்டுள்ளது .
     9. நிதி அளிப்பதற்கான வடிவத்தில் ஏற்படும் மாற்றம் காரணமாக மத்திய அரசு திட்டங்களின் எதிர்காலம் பிரச்சனையாக இருப்பதுடன் அவற்றுக்கான முழுமையான கண்ணோட்டம் தேவைப்படுகிற்து .
    
    
    (Release ID: 1532788) Visitor Counter : 102
    
    
      Read this release in: English , Urdu
    
    
    

9.