      PIB Headquarters

      பத்திரிகை குறிப்பு
      Posted On: 23 MAY 2018 5:32PM by PIB Chennai


    வேலூர் மாவட்டத்தைச் சேர்ந்தவர்கள் பயன் பெறும் வகையில் அவர்கள் தங்களது பாஸ்போர்ட் விண்ணப்பங்களை திருவண்ணாமலையில் உள்ள அஞ்சலக பாஸ்போர்ட் சேவை மையத்தில் தாக்கல் செய்யலாம் என அறிவிக்கப்பட்டுள்ளது . இது மே 21- ஆம் தேதி முதல் அமலுக்கு வருகிறது .


    திருவண்ணாமலை அஞ்சலக பாஸ்போர்ட் சேவை மையம் முன்னதாக திருவண்ணாமலை , கிருஷ்ணகிரி மற்றும் தர்மபுரி மாவட்ட மக்களுக்குப் பயனளித்து வந்தது . தற்போது இந்த சேவை வேலூர் மாவட்ட மக்களுக்கும் விரிவாக்கப்பட்டுள்ளது .


    வேலூரில் பாஸ்போர்ட் கோரி ஏராளமான விண்ணப்பங்கள் வந்ததையடுத்து இந்த முடிவு எடுக்கப்பட்டது . மே 21- ஆம் தேதி முதல் வேலூர் மாவட்ட மக்கள் , வேலூர் அல்லது திருவண்ணாமலை அஞ்சலக பாஸ்போர்ட் சேவை மையங்களில் பாஸ்போர்ட்டுக்காக விண்ணப்பிக்கலாம் . ஏற்கெனவே நடைமுறையில் உள்ளபடி அவர்கள் சாலிகிராமம் , தாம்பரம் , சென்னை அமைந்தக்கரை , புதுச்சேரி ஆகிய இடங்களில் உள்ள பாஸ்போர்ட் சேவை மையங்களிலும் தங்கள் விண்ணப்பங்களை அளிக்கலாம் .


    திருவண்ணாமலை அஞ்சலக பாஸ்போர்ட் சேவை மையத்தில் சாதாரண முறையிலான புதிய மற்றும் மறு பாஸ்போர்ட் புதுப்பித்தலுக்கு (Re-issue) மட்டுமே விண்ணப்பங்கள் ஏற்றுக்கொள்ளப்படும் . தத்கால் சேவைகள் சென்னை மண்டல பாஸ்போர்ட் அலுவலகத்தில் மட்டுமே தொடர்ந்து வழங்கப்படும் . காவல்துறை ஒப்புகை சான்றிதழ் விண்ணப்பங்களுக்கு விண்ணப்பதாரர்கள் சென்னை மற்றும் புதுச்சேரியில் உள்ள நான்கு பாஸ்போர்ட் சேவை மையங்களை அணுகலாம் .


    திருவண்ணாமலை அஞ்சலக பாஸ்போர்ட் சேவை மையம் , திண்டிவனம் சாலை , தியாகி அண்ணாமலையார் தெருவில் உள்ள திருவண்ணாமலை தலைமை அஞ்சலகத்தில் இயங்குகிறது .


    ****

    
    
    (Release ID: 1533183) Visitor Counter : 51