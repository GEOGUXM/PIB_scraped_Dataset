      தொழிலாளர் மற்றும் வேலைவாய்ப்பு அமைச்சகம்

      மாற்றுத் திறனாளிகளுக்கான இலவசப் பயிற்சி முகாம்
      Posted On: 09 MAY 2018 6:41PM by PIB Chennai


    மாற்றுத் திறனாளிகளுக்கான தேசிய வேலைவாய்ப்பு சேவை மையத்தின் சென்னைப் பிரிவு குறுகியகால இலவச பயிற்சி முகாமுக்கு ஏற்பாடு செய்துள்ளது. உடல்திறன் குறைபாடு உள்ளவர்கள் மற்றும் கேட்கும் திறன் அற்றவர்களுக்கு கைபேசி பழுதுபார்த்தல், தையல்கலை, வீட்டுஉபகரணங்கள், ஸ்கிரீன் பிரிண்டிங், புக் பைண்டிங், சில்லறை விற்பனைப் பிரிவு ஆகியவற்றில் பயிற்சி வழங்கப்படுகிறது.


    கைபேசி பழுதுபார்த்தல் பயிற்சிக்கு உடல் குறைபாடு உள்ளவர்கள் தேர்வு செய்யப்படுவார்கள். 15 முதல் 35 வயதுக்குட்பட்டவர்களுக்கு 14.05.2018 அன்று இந்தப் பயிற்சி அளிக்கப்படுகிறது. பன்னிரண்டாம் வகுப்பு தேர்ச்சி பெற்றவர்கள், ஐ டி ஐ பட்டயப் படிப்பு படித்தவர்கள் இதில் பங்கேற்கலாம். இந்தப் பயிற்சி சென்னை கிண்டியில் உள்ள மாற்றுத் திறனாளிகளுக்கான தேசிய வேலை வாய்ப்பு சேவை மையத்தில் நடைபெறும்.


    சில்லறை விற்பனைப் பிரிவுப் பயிற்சியில் மாற்றுத் திறனாளிகளும், செவித்திறன் குறைபாடு உள்ளவர்களும் கலந்து கொள்ளலாம். வயது வரம்பு 18 முதல் 35 வயது. 8 – வது தேர்ச்சி பெற்றவர்களுக்கு 17.05.18 அன்று சாந்தோம் ஹெல்ப் டிரஸ்ட் அலுவலகத்தில் பயிற்சி நடைபெறும்.


    குறைந்த அளவு இடங்கள் மற்றும் விடுதி வசதி உள்ளதால் ஆர்வமுள்ளவர்கள் 14.05.18 முன்பாக மையத்தை அணுகலாம்.


    *****

    
    
    (Release ID: 1531746) Visitor Counter : 54