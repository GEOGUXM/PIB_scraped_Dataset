      உள்துறை அமைச்சகம்

      நான்கு ஆண்டுகளில் வியக்கத்தக்க சாதனை: திரு. ராஜ்நாத் சிங்
      Posted On: 29 MAY 2018 7:25PM by PIB Chennai


    மத்திய அரசு கடந்த 48 மாதங்களில் பல வியக்கத் தக்க வெற்றிகளை ஈட்டியிருக்கிறது என்று மத்திய உள்துறை அமைச்சர் திரு. ராஜ்நாத் சிங் குறிப்பிட்டார்.


    மேலும், தூய்மையான நோக்கத்துடன் முழுமையான உறுதிப்பாட்டுடனும் அரசு வெளிப்படையாகச் செயல்பட்டது என்றும் அவர் கூறினார்.


    லக்னோவில் செய்தியாளர்களிடம் இன்று (மே 29) பேசிய திரு. ராஜ்நாத் சிங், “பொருளாதார வளரச்சியில் உலகில் முன்னணியில் உள்ள ஏழு பெரிய நாடுகளில் இந்தியா இடம்பெற்றுள்ளது. அடுத்த சில ஆண்டுகளில் ஐந்து இடங்களில் இடம்பெற்றுவிடும் என்று சில ஆய்வுகள் மூலம் தெரியவந்துள்ளது” என்றும் கூறினார்.


    நிதிப் பற்றாக்குறை கட்டுப்பாட்டுக்குள் இருப்பதாகக் குறிப்பிட்ட திரு. ராஜ்நாத் சிங், அமெரிக்க டாலரின் மதிப்பு அதிகரிப்பதாலும், கச்சா எண்ணெய் விலை உயர்வதாலும் சில நெருக்கடிகள் இருக்கத்தான் செய்கின்றன என்று கூறினார்.


    “எண்ணெய் விலை உயர்வு குறித்து அரசு தீவிரமாக ஆராய்ந்து வருகிறது. எனினும், நமது அன்னியச் செலாவணி இருப்பு விஷயத்தில் பிரச்சினை ஏதுமில்லை. தற்போது, 40,000 கோடி டாலர் இருப்பதால், திருப்திகரமான நிலையில் இருக்கிறோம். வசீகரமான பொருளாதாரக் கொள்கைகளால் நம் நாட்டில் 15,600 கோடி அமெரிக்க டாலர் முதலீடு கிடைத்துள்ளது” என்றும் உள்துறை அமைச்சர் கூறினார்.


    **************

    
    
    (Release ID: 1533889) Visitor Counter : 29
    
    
      Read this release in: English , Urdu