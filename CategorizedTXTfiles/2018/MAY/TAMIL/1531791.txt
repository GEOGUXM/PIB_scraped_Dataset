      நுகர்வோர் நலன், உணவு மற்றும் பொது விநியோகம் அமைச்சகம்

      கரும்பு விவசாயிகளின் நிலுவைத் தொகையை வழங்குவதற்கான உதவியை நீடிப்பதற்கு மத்திய அரசு உத்தரவு பிறப்பித்துள்ளது
      Posted On: 09 MAY 2018 9:04PM by PIB Chennai


    நடப்பு (2017-18) சர்க்கரைப் பருவத்தில், நுகர்வு மதிப்பீட்டை விட சர்க்கரை உற்பத்தி அதிகமாக இருந்ததால், உள்நாட்டில் சர்க்கரை விலை பருவகாலத் தொடக்கத்திலிருந்தே வீழ்ச்சி அடைந்திருந்தது. இதன் விளைவாக விவசாயிகளுக்கு வழங்கவேண்டிய நிலுவைத்தொகை அதிகரித்து ரூ.20,000 கோடி என்ற அளவை எட்டியுள்ளது.


    நியாயமான அளவில் சர்க்கரை விலையை நிலைநிறுத்தவும், விவசாயிகளின் கரும்பு விலைக்கான நிலுவைத்தொகை வழங்கி ஆலைகளின் கடன் நிலைமையைச் சரிசெய்யவும், கடந்த மூன்று மாதங்களில் கீழ்க்காணும் நடவடிக்கைகளை அரசு மேற்கொண்டுள்ளது.


    ( அ ) சர்க்கரை இறக்குமதிக்கான சுங்கத்தீர்வை 50 சதவீதத்திலிருந்து 100 சதவீதமாக அதிகரிக்கப்பட்டுள்ளது.


    ( ஆ ) சர்க்கரை விலையை நிலைப்படுத்த 2018 பிப்ரவரி, மார்ச் மாதங்களில் சர்க்கரை உற்பத்தியாளர்களின் இருப்பு அளவை பழைய நிலைக்கே கொண்டுவந்திருப்பது.


    ( இ ) சர்க்கரை ஏற்றுமதி வாய்ப்பைக் கண்டறியும் தொடக்கமாக சர்க்கரை ஆலைகளுக்கு ஊக்கமளிக்கும் விதத்தில் சர்க்கரை ஏற்றுமதிக்கான சுங்கத்தீர்வையை அரசு முற்றிலுமாகத் திரும்பப் பெற்றுள்ளது.


    ( ஈ ) சர்க்கரை ஆலைகளின் சரக்கு இருப்பு நிலைமைகளை கருத்தில் கொண்டும், நிதிச்சுமையை குறைப்பதற்கும் 2017-18 சர்க்கரை பருவத்திற்கு ஆலை வாரியாக குறைந்தபட்ச ஏற்றுமதி ஒதுக்கீடு 20 லட்சம் மெட்ரிக் டன்னாக நிர்ணயிக்கப்பட்டுள்ளது.


    ( உ ) மேலும், சர்க்கரை ஆலைகளால் உபரியாக வைக்கப்பட்டிருக்கும் சர்க்கரையை ஏற்றுமதி செய்வதற்கும், ஊக்கப்படுத்துவதற்கும் சர்க்கரைக்கான வரி இல்லாத ஏற்றுமதி அதிகார திட்டத்தை அரசு அனுமதித்துள்ளது.


    மேலும் விவரங்களுக்கு www.pib.nic.in என்ற இணையதளத்தில் காணலாம்.

    
    
    (Release ID: 1531791) Visitor Counter : 27
    
    
      Read this release in: English , Urdu , Marathi