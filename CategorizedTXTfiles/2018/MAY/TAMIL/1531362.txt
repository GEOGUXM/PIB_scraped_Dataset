      நீர்வளத் துறை அமைச்சகம்

      91 முக்கிய நீர்த் தேக்கங்களில் தண்ணீர் அளவு ஒரு சதவீதம் குறைவு
      Posted On: 03 MAY 2018 4:56PM by PIB Chennai


    நாட்டில் உள்ள 91 முக்கிய நீர்த் தேக்கங்களில் (அணைகள்) தண்ணீர் அளவு குறைந்துவிட்டது. கடந்த மே 3ம் தேதி வரையிலான வார இறுதியில் மொத்தம் 3521.9 கோடி கன மீட்டர் நீர்தான் இருக்கிறது. இது நீர்த் தேக்கங்களின் மொத்த கொள்ளளவில் 22 சதவீதம்தான். கடந்த ஏப்ரல் மாதம் 3ம் தேதி வரையிலான காலத்தில் நீரின் அளவு 23 சதவீதம் இருந்தது. மே 3ம் தேதி வரையிலான வார இறுதியில் நீரின் இருப்பு கடந்த ஆண்டில் இதே கால கட்டத்தில் இருந்த அளவில் 85 சதவீதம்தான் இருக்கிறது. இந்த நீரின் இருப்பு கடந்த பத்தாண்டு கால சராசரி அளவில் 90 சதவீதம்தான்.


    நாட்டின் 91 நீர்த்தேக்கங்களின் மொத்த கொள்ளளவு 16,199.3 கோடி கன மீட்டர் ஆகும். இது நாட்டில் புதிதாக உருவாக்கப்பட்டுள்ள நீர்த்தேக்கங்களின் மொத்த கொள்ளளவான 25,781.2 கோடி கன மீட்டர் என்ற அளவில் 63 சதவீதம்தான். இந்த 91 அணைகளில் 37 அணைகள் நீர் மின் திட்டத்திற்காகப் பயன்படுத்தப்படுகின்றன. இவற்றிலிருந்து மொத்தம் 60 மெகாவாட் மின்சாரத்துக்கும் மேல் மின்சாரம் உற்பத்தி செய்யப்படுகிறது.


    தென் மண்டலம்


    தென் மண்டலத்தில் ஆந்திரப் பிரதேசம், தெலுங்கானா மற்றும் இரு மாநிலங்களும் ஒருங்கிணைந்த அணைத் திட்டங்கள், கர்நாடகம், கேரளம், தமிழ்நாடு ஆகியவற்றின் அணைகள் இடம்பெற்றுள்ளன. இவற்றில் மத்திய நீர் ஆணையத்தின் கண்காணிப்பில் 31 அணைகள் இருக்கின்றன. இவற்றின் மொத்த நீர்க் கொள்ளளவு 5,159 கோடி கன மீட்டர் ஆகும். தற்போது நீரின் அளவு 700 கோடி கன மீட்டர் ஆகும். இது மொத்த கொள்ளளவில் 14 சதவீதம்தான். இதே காலக் கட்டத்தில் கடந்த ஆண்டு 9 சதவீதம் நீர் இருந்தது. கடந்த பத்தாண்டுகளில் நீரின் சராசரி இருப்பு அளவு 19 சதவீதம் ஆகும். எனவே, நடப்பு ஆண்டில் நீரின் இருப்பு கடந்த ஆண்டைக் காட்டிலும் திருப்திகரமாகவே இருக்கிறது. எனினும், பத்தாண்டுகளில் நிலவிய சராசரி அளவை விடக் குறைவாகும்.

    
    
    (Release ID: 1531362) Visitor Counter : 51
    
    
      Read this release in: English