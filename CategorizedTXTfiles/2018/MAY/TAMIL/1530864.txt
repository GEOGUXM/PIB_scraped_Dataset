      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      2017 சிவில் சர்வீஸ் தேர்வுகளில் சிறப்பாக தேர்ச்சி பெற்றவர்களை டாக்டர் ஜிதேந்திர சிங் கவுரவித்தார்
      Posted On: 01 MAY 2018 4:37PM by PIB Chennai


    மத்தியப் பணியாளர் நலன், பொதுமக்கள் குறைதீர்வு மற்றும் ஓய்வூதிய அமைச்சகத்தின் பணியாளர் நலன் மற்றும் பயிற்சித்துறை, 2017 சிவில் சர்வீஸ் தேர்வுகளில் அதிக மதிப்பெண்களுடன் சிறப்பாக தேர்ச்சிப்பெற்றவர்களுக்கு பாராட்டு விழாவுக்கு ஏற்பாடு செய்திருந்தது. புதுதில்லியில் நடைபெற்ற இந்த விழாவில் மத்திய வடகிழக்குப் பிராந்திய (தனிப்பொறுப்பு), பிரதமர் அலுவலகம், பணியாளர் நலன், பொதுமக்கள் குறைதீர்வு மற்றும் ஓய்வூதியங்கள், அணுசக்தி மற்றும் விண்வெளித்துறை இணை அமைச்சர் டாக்டர் ஜிதேந்திர சிங் கலந்துகொண்டு, சிறப்பாக தேர்வுகளைப் பெற்றவர்களைப் பாராட்டினார்.


    இந்த நிகழ்ச்சியில் டாக்டர் ஜிதேந்திர சிங், சிவில் தேர்வுகளில் வெற்றிப்பெற்றவர்களுக்கு வாழ்த்துத் தெரிவித்தார். புதிய இந்தியாவின் சிற்பிகள் என அவர்களை அமைச்சர் புகழ்ந்துரைத்தார். உலகின் மிகப்பெரும் அதிகார மையமாக உருவெடுக்க இருக்கும் புதிய இந்தியாவைக் கட்டமைக்கும் நீண்டகாலப் பணியில் கிடைக்கும் வாய்ப்புகளை பயன்படுத்திக்கொள்ள வேண்டுமென்று அவர்களை கேட்டுக்கொண்டார். கடந்த நான்கு ஆண்டுகளாக மத்திய அரசு ஏற்பாடு செய்துவரும் இளம் சாதானையாளர்களுடன் கலந்துரையாடும்போது ஏற்படும் அனுபவத்தின் மூலம் கற்றுக்கொண்டுள்ளதாக அமைச்சர் தெரிவித்தார்.


    இந்த பாராட்டுவிழாவில் பணியாளர் நல அமைச்சகத்தின் மூத்த அதிகாரிகள், இளம் சாதனையாளர்களின் பெற்றோர் மற்றும் உறவினர்கள் கலந்துகொண்டனர்.


    மேலும் விவரங்களுக்கு www.pib.nic.in வலை த் தளத்தை அணுகவும்.


    ******

    
    
    (Release ID: 1530864) Visitor Counter : 36
    
    
      Read this release in: English , Hindi