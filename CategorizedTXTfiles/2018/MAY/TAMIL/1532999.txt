      மின்னணு மற்றும் தகவல் தொழில்நுட்பம்

      தகவல் தொழில்நுட்பம் குறித்த நாடாளுமன்ற நிலைக்குழு (2017-18) தரவு பாதுகாப்பு மற்றும் தனியுரிமை பற்றிய பொது மக்களின் கருத்தைக் கோருகிறது
      Posted On: 18 MAY 2018 5:54PM by PIB Chennai


    மக்களவை உறுப்பினர் திரு அனுராக் சிங் தாகூர் தலைமையிலான , தகவல் தொழில்நுட்பம் குறித்த நாடாளுமன்ற நிலைக்குழு, மக்களின் தரவு பாதுகாப்பு மற்றும் தனியுரிமை பற்றிய பல்வேறு அம்சங்களை ஆய்வு செய்து வருகிறது .


    இதன் முக்கியத்துவத்தைக் கருத்தில் கொண்டு , பொதுவாக மக்களிடமிருந்தும் , குறிப்பாக நிபுணர்கள் , தொழில்முறை வல்லுநர்கள் , அமைப்புகள் , சார்பு நிறுவனங்கள் , இதனுடன் தொடர்புடையவர்களிடமிருந்தும் விரிவான ஆலோசனைகளையும் , யோசனைகளையும் வரவேற்கிறது .


    குழுவுக்கு மனு அளிக்க விரும்புபவர்கள் , தங்களது கருத்துகள் மற்றும் யோசனைகள் அடங்கிய 2 பிரதிகளை ( ஆங்கிலத்திலோ அல்லது இந்தியிலோ ) இயக்குநர் , (C&IT), மக்களவை செயலகம் அறை எண் G-1, நாடாளுமன்ற வளாக இணைப்புக் கட்டிடம் , புதுதில்லி - 110001 ( தொலைபேசி எண்கள் . 011-23034388/5235) சீலிடப்பட்ட மனுக்களை இந்த செய்திக்குறிப்பு வெளியிடப்பட்ட தேதியிலிருந்து இரண்டு வார காலத்திற்குள் அனுப்பலாம் . இந்த மனுவை comit@sansad.nic.in என்ற மின்னஞ்சல் முகவரிக்கும் அல்லது (Fax No. 011-23792726) என்ற தொலை நகலிக்கும் அனுப்பலாம் .


    குழுவில் சமர்ப்பிக்கப்படும் மனு நிலைக்குழுவின் ஆவணமாக கருதப்படும் என்பதால் அது மிகவும் ரகசியமாக வைக்கப்படும் . அதில் அடங்கிய விவரங்களை பிறருக்கு தெரியப்படுத்துவது குழுவின் உரிமையை மீறுவதாக அமையும் .


    குழுவுக்கு மனு அனுப்பியதுடன் , வாய்மொழி ஆதாரங்களை சமர்ப்பிக்க விரும்புபவர்கள் மேற்கண்ட முகவரியில் உள்ள மக்களவை செயலகத்தை முன்கூட்டியே அணுகலாம் . இருப்பினும் , இந்த விஷயத்தில் குழுவின் முடிவே இறுதியானதாகும் .


    ******

    
    
    (Release ID: 1532999) Visitor Counter : 31
    
    
      Read this release in: English , Marathi , Gujarati