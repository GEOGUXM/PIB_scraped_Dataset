      உள்துறை அமைச்சகம்

      பெண்களுக்கு எதிரான குற்றங்களைத் தடுக்க கடுமையான சட்டங்கள் மட்டும் போதாது, கால தாமதமற்ற நீதி வழங்கல் அவசியமாகும்: மத்திய உள்துறை இணையமைச்சர் திரு.ஹன்ஸ்ராஜ் கங்காராம் ஆஹிர்
      Posted On: 21 MAY 2018 4:28PM by PIB Chennai


    மக்களின் உணர்வுகளுக்கு மதிப்பளித்து, பெண்களுக்கு எதிரான குற்றங்களுக்கு கடுமையான தண்டனை வழங்கும் வகையில், இந்திய தண்டனைச் சட்டத்தின் 326-வது பிரிவை திருத்தும் வகையிலான அவசரச் சட்டத்தை மத்திய அரசு அண்மையில் பிறப்பித்துள்ளதாக மத்திய உள்துறை இணையமைச்சர் திரு. ஹன்ஸ்ராஜ் கங்காராம் ஆஹிர் தெரிவித்துள்ளார். காவல் துறை ஆராய்ச்சி மற்றும் மேம்பாட்டுப் பிரிவு புதுதில்லியில் ஏற்பாடு செய்திருந்த “குற்றவியல் சட்டத்தில் பாலின நீதி” என்னும் தலைப்பிலான தேசிய மாநாட்டு தொடக்க விழாவில் உரையாற்றிய அவர், மிகக் கடுமையான சட்டங்களை இயற்றிய போதிலும், குற்றவியல் நீதி பரிபாலன முறையின் விரைவான தீர்வுகள் மூலமே குற்றங்களைக் களையவும், அவை மீண்டும் நிகழாத வண்ணம் தடுக்கவும் முடியும் என்று கூறினார். இருப்பினும் வழக்குகளில் தண்டனை வழங்கும் விகிதம் குறைவாக இருப்பது, தொடர்ந்து கவலையளிக்கும் விஷயம் என்று அவர் குறிப்பிட்டார்.


    பெண்களின் பாதுகாப்பில் மத்திய அரசு அக்கறையுடன் உள்ளது என்று குறிப்பிட்ட அமைச்சர், நிர்பயாவுக்கு எதிரான கொடூரமான சம்பவத்திற்குப் பின்னரே சட்டம் கடுமையான அளவுக்கு திருத்தப்பட்டது என்று கூறினார். ஆனால் அண்மையில் சிறுமிகளுக்கு எதிரான பாலியல் குற்றங்கள் அதிகரித்தது சமுதாயத்தில் பெரும் கொந்தளிப்பை ஏற்படுத்தியதாகவும், இத்தகைய குற்றங்களுக்கு மரண தண்டனை உள்ளிட்ட கடுமையான தண்டனைகளை மத்திய அரசு அறிமுகம் செய்துள்ளதாகவும் அவர் தெரிவித்தார்.


    மேலும் விவரங்களுக்கு www.pib.nic.in என்ற இணையதளத்தை அணுகவும்.

    
    
    (Release ID: 1533000) Visitor Counter : 47
    
    
      Read this release in: English , Marathi