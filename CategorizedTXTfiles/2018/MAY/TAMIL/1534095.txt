      ரெயில்வே அமைச்சகம்

      ‘விகல்ப்’ திட்டத்தை விரிவு செய்யும் வகையில் ரயில் முன்பதிவுக்கான படிவத்திலும் மாற்றம்
      Posted On: 31 MAY 2018 4:56PM by PIB Chennai


    ரயில் பயணத்துக்காக கவுண்டர்களின் மூலம் முன்பதிவு செய்வதற்கான விண்ணப்பப் படிவத்தில் ரயில்வே அமைச்சகம் மாற்றம் கொண்டுவந்துள்ளது. இதன்படி ‘ விகல்ப் ’ திட்டத்தின் பயனை அவர்களும் பெறலாம்.


    தற்போது ஆன்லைன் மூலம் விண்ணப்பிப்போருக்கு ‘ விகல்ப் ’ திட்டம் நடைமுறையில் உள்ளது. இனி, கவுண்ட்டர் மூலம் ரயில் பயணத்துக்கு முன்பதிவு செய்வோரும் இத்திட்டத்தைப் பயன்படுத்திக் கொள்ளலாம்.


    ‘ விகல்ப் ’ திட்டத்தின் கீழ் விண்ணப்பிக்கும் பயணிகள் குறிப்பிட்ட ரயிலில் பயணம் உறுதி செய்யப்படாவிட்டால் மாற்று ரயிலில் செல்லலாம். அதன்படி குறிப்பிட்ட அந்த ரயில் புறப்படும் நேரத்திலிருந்து 12 அல்லது 24 அல்லது 48 மணி நேரத்தில் புறப்படும் அதே மார்க்கத்துக்கான வேறொரு ரயிலில் பயணம் செய்யலாம். தற்போது ஆன்லைன் மூலம் முன்பதிவு செய்வோருக்கு மட்டுமே இந்த வசதி இருக்கிறது. இனி, கவுண்ட்டர்களில் படிவத்தை நிரப்பி முன்பதிவு செய்வோர் மாற்றியமைக்கப்பட்ட படிவத்தில் ‘ விகல்ப் ’ திட்டத்தைத் ‘தேர்ந்தெடுக்க விருப்பமா’ என்பதற்குத் தனிப் பிரிவு இருக்கும். அதில் ‘ஆம்’ அல்லது ‘இல்லை’ என்ற பிரிவில் தங்களது விருப்பத்தைக் குறிப்பிடலாம்.


    முன்பதிவுக்கான படிவத்தில் ஆதார் எண்ணை விருப்பம் இருந்தால் குறிப்பிடலாம். மேலும் விவரங்களுக்கு : http://www.pib.nic.in


    ***

    
    
    (Release ID: 1534095) Visitor Counter : 52
    
    
      Read this release in: English , Marathi