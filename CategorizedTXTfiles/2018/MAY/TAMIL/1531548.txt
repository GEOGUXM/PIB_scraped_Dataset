      குடியரசுத் தலைவர் செயலகம்

      சென்னையில் உள்ள சென்னை பல்கலைக் கழகத்தின் 160-வது பட்டமளிப்பு விழா மற்றும் குருநானக் கல்லூரியின் 42-வது பட்டளிப்பு விழாக்களில் கலந்துகொண்டார் இந்திய குடியரசுத் தலைவர்; ஆராய்ச்சி மற்றும் புத்தாக்கத்தில் பெருமையளிக்கும் கலாச்சாரத்தை தமிழகம் கொண்டிருப்பதாக பேச்சு
      Posted On: 05 MAY 2018 1:55PM by PIB Chennai


    சென்னையில் உள்ள சென்னை பல்கலைக் கழகத்தின் 160-வது பட்டமளிப்பு விழாவில் குடியரசுத் தலைவர் திரு.ராம்நாத் கோவிந்த் இன்று (மே 5, 2018) கலந்துகொண்டு உரையாற்றினார்.


    நிகழ்ச்சியில் பேசிய குடியரசுத் தலைவர், 19-ம் நூற்றாண்டின் மத்தியிலிருந்து நமது தேசத்தைக் கட்டமைக்கும் திட்டத்தில் மைல்கல்லாக சென்னைப் பல்கலைக் கழகம் இருந்துள்ளது என்றார். இந்தியாவில், குறிப்பாக நமது நாட்டின் தெற்குப்பகுதியில் கல்வி, அறிவுசார் முன்னேற்றம், அறிவு வளர்ச்சி ஆகியவற்றுக்கு வலுவான அடித்தளத்தை ஏற்படுத்தும் பொறுப்பில் ஈடுபட்ட கல்வி நிறுவனங்களில் ஒன்றாக இருந்தது என்று தெரிவித்தார். இந்தப் பிராந்தியத்தில், இது பல்கலைக் கழகங்களின் தாய் என அழைக்கப்படுவதை அவர் குறிப்பிட்டார்.


    வெளிப்பாடு என்பது தொடரும் நிலைக்கேற்ப மாறுபடும் என்றும், இது அடிக்கடி பயன்படும் மற்றும் சில நேரங்களில் அதிகமாக பயன்படுத்தப்படும் என்று குடியரசுத் தலைவர் தெரிவித்தார். ஆனால், இது சென்னை பல்கலைக் கழகத்தைப் போன்று சில கல்வி நிறுவனங்களில் மட்டுமே பயனுள்ள வகையில் இருக்கும். அடிப்படை மதிப்புகளை அப்படியே வைத்துக் கொள்வதுடன், மாற்றங்களை ஏற்றுக் கொள்ளும் திறனை பெற்றிருப்பதே இந்தப் பல்கலைக் கழகத்தின் குறியீடுகளில் ஒன்றாக உள்ளது. இந்த செயல்பாடே, இது சமகாலத்துக்கு ஏற்பவும், மாணவர்கள் மற்றும் சமூகத்தின் தேவை வளர்ந்துவருவதற்கு ஏற்பவும் தொடர்ந்து இருப்பதற்கு உதவியாக உள்ளது. இங்கு நடத்தப்படும் பாடப் பிரிவுகள் மற்றும் வகுப்புகள் இதற்கு அடையாளமாக திகழ்கின்றன. மற்றும் பாரம்பரிய முற்போக்கு கலைகளை 21-ம் நூற்றாண்டு பாடத் திட்டங்களுக்கு விரிவுபடுத்தியுள்ளது என்று அவர் கூறினார்.


    தமிழகத்தின் அடையாளமான பாரம்பரியத்துக்கு சென்னை பல்கலைக் கழகம் பங்களிப்பை செய்ததுடன், பாரம்பரியத்தால் பயன் அடைந்துள்ளதாகவும் குடியரசுத் தலைவர் தெரிவித்தார். மாநிலத்தில் உள்ள சாதாரண குடும்பங்களில் இருப்பவர்கள் கூட, கல்வியின் மதிப்பை வலியுறுத்துகின்றனர். இது சமூக மேம்பாட்டு குறியீடுகள் மற்றும் பொருளாதாரத்தில் நேரடித் தாக்கத்தை ஏற்படுத்தியது. முழுமையான அறிவியல் அல்லது மருத்துவம் மற்றும் பொறியியல், உற்பத்தி என எதுவாக இருந்தாலும் ஆராய்ச்சி மற்றும் புத்தாக்கத்தில் பெருமைப்படும் கலாச்சாரத்தை தமிழகம் கொண்டுள்ளது. இது மிகவும் சிறப்பான தகவல் தொழில்நுட்பத் துறை மற்றும் வளரும் டிஜிட்டல் பொருளாதாரத்தை கொண்டுள்ளது. இவை அனைத்தும், மனிதர்களிடையே சிறப்பிடம் பெறச் செய்தது. உலகில் உள்ள மிகவும் பழமையான மொழிகளில் ஒன்றாக தமிழ் உள்ளது என்பதில் ஆச்சரியம் இல்லை. நூற்றாண்டுகளுக்கு முன்பு, பல்வேறு மொழிகளும் இலக்கியம் மற்றும் தத்துவத்தில் வாய்ப்புகளை ஆராய்ந்தன.


    கல்வியை தொடர்வதை இறுதியானதாக வைத்திருக்கும் திறனும், நமது குடிமக்களின் தினசரி வாழ்க்கையில் உள்ள இடைவெளியை நிரப்புவதற்கு உதவச் செய்வதும் பாராட்டுக்குரியது என்று குடியரசுத் தலைவர் தெரிவித்தார். இந்த சூழலில், தமிழக மக்களும், சென்னை பல்கலைக் கழகம் போன்ற கல்வி நிறுவனங்களும், நமது நாட்டுக்கு மாதிரியாக திகழ்கின்றன. 21-ம் நூற்றாண்டின் தொடக்கத்தில் பாதையை மாற்றவும், தலைமைப் பண்புக்கும் இதுபோன்ற கல்வி நிறுவனங்கள் தவிர்க்க முடியாதவை. இந்தப் பயணத்தில் சென்னை பல்கலைக் கழகம் போன்ற பல்கலைக் கழகங்கள் நமது வழிகாட்டியாக இருக்கும் என்று எதிர்பார்க்கப்படுகிறது. பொறியாளர்கள் மற்றும் பிற தகுதிவாய்ந்த இளைஞர்களை தொழில்முனைவோராகவும், வேலைவாய்ப்புகளை உருவாக்குவோராகவும் மாற்றுவதற்கு உதவும் சுற்றுச்சூழல் அமைப்பை விரைந்து ஏற்படுத்தும் திறனை தமிழகத்தில் உள்ள கல்வி நிறுவனங்கள் சிறப்பான முறையில் வெளிப்படுத்துவது பாராட்டத்தக்கது. இதுதான் எதிர்காலத்திற்கான பாதை மற்றும் நமது நாட்டின் இளைஞர்களின் நடைபாதையாக உள்ளது என்று குடியரசுத் தலைவர் கூறினார்.


    பின்னர், சென்னை வேளச்சேரியில் உள்ள குருநானக் கல்லூரியில் நடைபெற்ற 42-வது பட்டமளிப்பு விழாவில் கலந்துகொண்டதுடன், கல்லூரியில் குரு அமர் தாஸ் கட்டிடம் மர்றும் பாபா தீப் சிங் கலையரங்கை குடியரசுத் தலைவர் திறந்துவைத்தார்.


    அங்கு கூடியிருந்தவர்கள் மத்தியில் பேசிய குடியரசுத் தலைவர், கல்லூரியை நடத்திவரும் அரசுசாரா அமைப்பான குருநானக் கல்வி சங்கத்துக்கு சென்னையில் வாழும் 250 சீக்கிய குடும்பங்கள் ஆதரவு அளித்து வருவதை மகிழ்ச்சியுடன் குறிப்பிட்டார். சமூகத்தில் சிறிய அளவாக இருந்தாலும், மாநிலத்துக்கும், சமூகத்துக்கும், அதேபோல கல்வித் துறைக்கு பங்களிப்பை செய்து வருவது பாராட்டத்தக்கது என்று குடியரசுத் தலைவர் தெரிவித்தார்.


    பஞ்சாப் மற்றும் சீக்கிய சமூகத்தினருக்கும், தமிழகத்துக்கும் இடையேயான நீண்டகால மற்றும் சிறப்பான பிணைப்பை குருநானக் கல்லூரி முன்னோக்கி எடுத்துச் செல்வதாக அவர் குறிப்பிட்டார். நா ட்டை கட்டமைத்தவர்கள் மற்றும் மிகப்பெரும் மதத் தலைவர்களில் ஒருவரான குருநானக் தேவ் அவர்கள், தென்னிந்தியாவுக்கு மேற்கொண்ட பயணத்தின் ஒரு அங்கமாக தமிழகத்துக்கு பயணம் மேற்கொண்ட காலத்தை நோக்கி வரலாறு செல்கிறது. அவர் புனித நகரான ராமேஸ்வரத்தில் சில நாட்கள் தங்கியிருப்பார் என்று நம்பப்படுகிறது என்று அவர் கூறினார்.


    100 ஆண்டுகளுக்கு முன்பு, மறைந்த ஏ.ஜி.ராம் சிங்கின் குடும்பம் அமிர்தசரஸிலிருந்து சென்னைக்கு இடம்பெயர்ந்ததை இங்கு நினைவுகூர்வது மதிப்புமிகுந்ததாக இருக்கும் என்று குடியரசுத் தலைவர் கூறினார். நமது நாட்டின் முன்னோடி கிரிக்கெட் வீரர்களில் ஒருவராக ராம்சிங் உருவானார். இந்த நகரத்தில் பல்வேறு உள்ளூர் வீரர்களுக்கு ஆலோசனை வழங்கினார். பின்னர், அவரது இரண்டு மகன்களான ஏ.ஜி.மில்கா சிங், ஏ.ஜி.கிரிபால் சிங் ஆகியோர் இந்தியாவுக்காக விளையாடினர். ஒரு சமயத்தில், தமிழகத்தில் முன்னணி கிரிக்கெட் குடும்பம் என்பது சீக்கிய குடும்பமாக இருந்தது. அனைவரும் ஒன்றே என்ற உணர்வு, வேற்றுமையில் ஒற்றுமை ஆகியவை நமது நாட்டை சிறப்பானதாக மாற்றியுள்ளது என்று குடியரசுத் தலைவர் தெரிவித்தார்.


    குருநானக் கல்லூரி வளாகத்திற்குள் இடம்பெற்றுள்ள குருத்வாரா-வில், நாள்தோறும் 700 மாணவர்களுக்கு இலவச உணவு வழங்கும் சமூக சமையல் கூடம் செயல்பட்டு வருவதை குடியரசுத் தலைவர் மகிழ்ச்சியுடன் குறிப்பிட்டார். பள்ளிகளில் மதிய உணவு வழங்கும் திட்டத்தை கொண்டுவரும் யோசனையை வழங்கிய மாநிலம் தமிழ்நாடு. ஆனால், கல்லூரி மட்டத்தில் மதியஉணவு வழங்குவது தனிச்சிறப்பு வாய்ந்தது என்று குடியரசுத் தலைவர் தெரிவித்தார்.


    முன்னதாக காலையில், சென்னை ராஜ் பவனில், இந்திய முன்னாள் குடியரசுத் தலைவர் கியானி ஜெயில் சிங்கின் உருவப்படத்துக்கு அவரது பிறந்த நாளையொட்டி, குடியரசுத் தலைவர் மரியாதை செலுத்தினார்.


    ***

    
    
    (Release ID: 1531548) Visitor Counter : 120
    
    
      Read this release in: English