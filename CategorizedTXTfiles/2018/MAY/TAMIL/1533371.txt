      குடியரசுத் துணைத் தலைவர் செயலகம்

      பல்வேறு பேரிடர் சவால்களை எதிர்கொள்ள தென்மாநிலங்கள் உள்கட்டமைப்பை உருவாக்க தேசிய பேரிடர் நிர்வாக மையம் உதவும்: குடியரசு துணைத் தலைவர்
      Posted On: 22 MAY 2018 4:59PM by PIB Chennai


    நாட்டின் தென்பகுதி பல்வேறு பேரிடர் சவால்களை எதிர்கொள்ள வேண்டி இருப்பதால், பேரிடர்களை எதிர்கொள்ளும் வகையில் உள்கட்டமைப்புகளை உருவாக்கிக் கொள்ள இந்த மாநிலங்களுக்கு உதவும் வகையில் தேசிய பேரிடர் நிர்வாக மையம் தேவைப்படுகிறது என குடியரசு துணைத் தலைவர் திரு. எம். வெங்கையா நாயுடு கூறியுள்ளார். ஆந்திரப் பிரதேச மாநிலம் கொண்டபாவலூருவில் பேரிடர் நிர்வாகத்திற்கான தேசியப் பயிற்சி நிறுவனத்திற்கு இன்று அடிக்கல் நாட்டி கூடியிருந்தவர்களிடையே அவர் உரையாற்றினார். நிகழ்ச்சியில் மத்திய உள்துறை இணையமைச்சர் திரு. கிரண் ரிஜுஜு, ஆந்திர பிரதேச சட்டம் மற்றும் நீதித்துறை அமைச்சர் திரு. கொள்ளு ரவீந்திரா மற்றும் இதர பிரமுகர்கள் பங்கேற்றனர்.


    பேரிடர்களை எதிர்கொள்வதற்கான உள்கட்டமைப்பு மற்றும் மிகவும் பாதிக்கப்பட்ட சமூகங்களுக்கு வாழ்வாதார சேவைகளை அளிக்க வேண்டிய தேவை இந்தியாவில் இருப்பதாக குடியரசு துணைத் தலைவர் குறிப்பிட்டார். இயற்கைப் பேரிடர் நிகழ்வுகள் அதிகரித்து வருகின்றன எனவும் இந்தியா மிகவும் பாதிப்புக்குள்ளாகும் பகுதியாக உள்ளது என அவர் மேலும் கூறினார். வெள்ளம் தொடங்கி பூகம்பங்கள், நிலச்சரிவுகள், புயல்கள் குறிப்பாக 1999ல் ஏற்பட்ட மோசமான புயல், 2001 குஜராத் பூகம்பம், 2004 தென்னிந்தியாவை தாக்கிய சுனாமி, 2005 மும்பை வெள்ளம், 2005 காஷ்மீர் பூகம்பம், 2008 கோசி வெள்ளம், 2011 சிக்கிம் பூகம்பம், 2016 மற்றும் 2014ல் ஃபாயிலின் மற்றும் ஹுட் ஹுட் என பரவலான தேசிய பேரிடர்களை கடந்த காலங்களில் நாம் பார்த்திருக்கிறோம் என அவர் குறிப்பிட்டார்.


    ***

    
    
    (Release ID: 1533371) Visitor Counter : 33
    
    
      Read this release in: English