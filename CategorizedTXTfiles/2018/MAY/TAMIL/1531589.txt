      குடியரசுத் துணைத் தலைவர் செயலகம்

      ஐ.நா. பாதுகாப்பு கவுன்சிலில் நிரந்தரமில்லாத உறுப்பினர் ஆக பரஸ்பர ஆதரவு அளித்துக் கொள்ள இந்தியா – கவுதமாலா ஒப்புதல்
      Posted On: 08 MAY 2018 10:09AM by PIB Chennai


    பெருகி வரும் வாய்ப்புகளில் இருந்து இருநாடுகளும் பயன் பெறும் வகையில் பரஸ்பர மற்றும் போட்டி அற்ற இயல்பு கொண்ட இருதரப்பு உறவுகளை புதிய மட்டத்திற்கு கொண்டு செல்லும் வகையில் ஐக்கிய நாடுகள் பாதுகாப்பு கவுன்சிலில் நிரந்தரமற்ற உறுப்பினராக ஒரு நாடு மற்றொரு நாட்டிற்கு ஆதரவு தெரிவிக்க இந்தியாவும் கவுதமாலாவும் ஒப்புக் கொண்டுள்ளன. 2021-22ம் ஆண்டு கவுதமாலா ஐக்கிய நாடுகள் பாதுகாப்பு கவுன்சிலில் இந்தியா உறுப்பினராக ஆதரவளிக்கும். இதற்குப் பதிலாக 2031-32ம் ஆண்டு கவுதமாலா உறுப்பினராக, இந்தியா ஆதரவளிக்கும்.


    கவுதமாலா சென்றுள்ள குடியரசு துணைத் தலைவர் திரு. எம். வெங்கையா நாயுடு தலைநகர் கவுதமாலா நகரில் அந்நாட்டின் அதிபர், துணை அதிபர் மற்றும் நாடாளுமன்றத் தலைவர் ஆகியோருடன் 2018 மே 7ம் தேதி நடத்திய தனிப்பட்ட பேச்சு வார்த்தையின் போது எடுத்த முடிவுகளில் இதுவும் ஒன்றாகும். லத்தீன் அமெரிக்க நாடுகளுக்குச் சென்றடையும் முயற்சியை தொடங்கும்வகையில் குடியரசுத் துணைத் தலைவர் திரு. வெங்கையா நாயுடு, பல்வேறு விவகாரங்கள் குறித்து கவுதமாலா தலைவர்களுடன் இரண்டு மணி நேரத்திற்கும் மேலாக ஆலோசனை நடத்தினார். இந்தியா கவுதமாலா இடையே கடந்த 1972 முதல் தூதரக உறவுகள் நிலவுகின்ற போதிலும் இரு தரப்பிலிருந்தும் மேற்கொள்ளப்பட்டுள்ள உயர் மட்ட தலைவர் ஒருவரின் பயணமாக திரு. நாயுடுவின் பயணம் அமைந்துள்ளது.


    குடியரசுத் துணைத் தலைவராக முதல் முறையாக வெளிநாட்டு பயணம் மேற்கொண்டுள்ள திரு. வெங்கையா நாயுடு, “லத்தீன் அமெரிக்காவுடனான தனது ஈடுபாட்டை விரிவுபடுத்துவதில் இந்தியா உறுதியுடன் உள்ளது. மத்திய அமெரிக்காவின் நுழைவு வாயிலாக மிகவும் பெரிய மற்றும் புகழுக்குரிய பொருளாதாரமாக கவுதமாலா திகழ்கிறது” என அந்நாட்டு தலைவர்களிடம் குறிப்பிட்டார். “கவுதமாலாவிற்கு எனது பயணம் இந்தியச் சிந்தனையை தெளிவாக எடுத்துக்காட்டுகிறது. வர்த்தக வடிவங்கள் மற்றும் நுகர்வுத் தேவைகளைப் பொருத்தவரை நாம் பரஸ்பர மற்றும் போட்டி அற்ற இயல்பைக் கொண்டு இருக்கிறோம். நமது உறவுகளைப் புதிய உயரத்திற்கு கொண்டு செல்லும் வகையில் இரு நாடுகளிலும் பரஸ்பரப் பயன்களை பெறும் வகையில் புதிய வாய்ப்புக்களைப் பயன்படுத்திக் கொள்ள வேண்டும்” என்றும் அவர் கூறினார்.


    ***

    
    
    (Release ID: 1531589) Visitor Counter : 36
    
    
      Read this release in: English , Hindi , Marathi , Bengali