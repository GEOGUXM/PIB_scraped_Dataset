      குடியரசுத் துணைத் தலைவர் செயலகம்

      நாட்டின் வளர்ச்சிப் பயணத்துடன் சாமானிய மனிதனை இணைப்பது ஒரு வலிமையான தேசத்தை உருவாக்குவதற்கு மிகவும் அவசியம் : குடியரசுத் துணைத் தலைவர்
      Posted On: 26 MAY 2018 7:43PM by PIB Chennai


    நாட்டின் வளர்ச்சிப் பயணத்துடன் சாமானிய மனிதனை இணைப்பது வலிமையான தேசத்தை உருவாக்குவதற்கு மிகவும் அவசியம் என்று குடியரசுத் துணைத் தலைவர் திரு. எம். வெங்கையா நாயுடு கூறியுள்ளார். உத்தரப் பிரதேச மாநிலம், லக்னோவில் திரு. லால்ஜி தாண்டன் எழுதிய “ஆங்கஹா லக்னோ” என்னும் புத்தகத்தை வெளியிட்ட பின்னர், நிகழ்ச்சியில் கூடியிருந்தோரிடையே அவர் உரையாற்றினார். இந்த வெளியீட்டு விழாவில் உத்தரப் பிரதேச மாநில ஆளுநர் திரு. ராம் நாயக், உத்தரப் பிரதேச மாநில முதல்வர் யோகி ஆதித்யநாத், உத்தரப் பிரதேச மாநிலத் துணைமுதல்வர்கள் டாக்டர் தினேஷ் சர்மா, திரு.கேசவ் பிரசாத், மற்றும் முக்கியப் பிரமுகர்கள் கலந்துகொண்டனர்.


    திரு. தாண்டன் தமது வாழ்க்கையை லக்னோவிற்கு அர்ப்பணித்துக்கொண்டவர் என்றும் பொருளாதாரம், இலக்கியம், கலாச்சாரம் ஆகிய துறைகளில் லக்னோவை முன்னேற்றுவதற்கு மதிப்பு மிக்க பங்களிப்பை அவர் ஆற்றியுள்ளார் என்றும் குடியரசுத் துணைத் தலைவர் கூறினார். முன்னாள் பிரதமர் திரு. அடல் பிகாரி வாஜ்பாயின் இலக்கிய மரபை நூலாசிரியர் தொடர்வதற்கும் அவர் பாராட்டு தெரிவித்தார்.


    “ஆங்கஹா லக்னோ” என்னும் இந்தப் புத்தகம் நாட்டுப்புற இலக்கிய வரலாற்றுக்கான ஒரு மாபெரும் எடுத்துக்காட்டாகும் என்று குடியரசுத் துணைத் தலைவர் குறிப்பிட்டார். லக்னோவின் குடிமக்கள் தங்கள் பாரம்பரியத்திற்குப் புத்துயிரூட்ட வேண்டும் என்றும் இந்த மாபெரும் நகரின் மரபை முன்னெடுத்துச் செல்ல ஒருங்கிணைந்து பாடுபட வேண்டும் என்றும் அவர் வலியுறுத்தினார்.


    நாட்டின் மாபெரும் பாரம்பரியம், ஒளி மிகுந்த மற்றும் விலைமதிப்பற்ற மரபு ஆகியவற்றைக் குறித்து ஒவ்வொருவரும் விழிப்புணர்வு கொள்ள வேண்டும் எனவும் அப்படி இருந்தால் மட்டுமே நாடு விரும்பும் முன்னேற்றத்தை நோக்கி நடைபோட முடியும் என்றும் குடியரசுத் துணைத் தலைவர் கூறினார்.


    கடைக்கோடி ஏழைக்கும் வளர்ச்சியை எடுத்துச்செல்வது தீனதயாள் உபாத்யாய் அவர்களின் கனவை நனவாக்குவதற்கு மிகவும் அவசியம் என்றும் குடியரசுத் துணைத் தலைவர் குறிப்பிட்டார்.

    
    
    (Release ID: 1533621) Visitor Counter : 37
    
    
      Read this release in: English