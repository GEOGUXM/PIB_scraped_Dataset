      அறிவியல் மற்றும் தொழில்நுட்பத்துறை

      கண்டுபிடிப்பு முனைப்புக்கான அமைச்சர்கள் அளவிலான கூட்டத்தில், இந்திய பிரதிநி்திகள் குழுவிற்கு டாக்டர் ஹர்ஷ்வர்தன் தலைமை ஏற்பார்
      Posted On: 21 MAY 2018 10:16AM by PIB Chennai


    ஸ்வீடனின் மால்மோ நகரில் 2018 மே 22-23-ல் நடைபெற உள்ள அமைச்சர்கள் அளவிலான கண்டுபிடிப்பு முனைப்புக் கூட்டத்தி்ல் பங்கேற்கும் இந்திய தூதுக்குழுவிற்கு மத்திய அறிவியல் & தொழில்நுட்பம், புவி அறிவியல், சுற்றுச்சூழல், வனம் மற்றும் பருவநிலை மாற்றத்துறை அமைச்சர் டாக்டர் ஹர்ஷ்வர்தன் தலைமை ஏற்றுச் செல்கிறார்.


    கூடுதலான அரசின் நிதியுதவி, அரசு மற்றும் தனியார் துறையினரின் பெருமளவிலான ஒத்துழைப்பு மற்றும் கூடுதல் சர்வதேச ஒத்துழைப்புடன், தூய்மையான எரிசக்திக்கான கண்டுபிடிப்புகளை மேற்கொள்ள 23 நாடுகள் மற்றும் ஐரோப்பிய ஒன்றியம் ஆகியவை ஒன்றிணைந்து, கண்டுபிடிப்புக்கான முனைப்பு இயக்கம் என்ற சர்வதேச அமைப்பு ஒன்றை ஏற்படுத்தியுள்ளன. இந்த இயக்கத்தில், இந்தியா நிறுவன உறுப்பினராக இருப்பதுடன், செயல்பாட்டுக்குழுவின் அங்கத்தினராகவும், நவீன மின்தொகுப்புகள், மறைமுகத் தொகுப்பு மற்றும் நீடித்த உயிரி எரிபொருள் தொடர்பான கண்டுபிடிப்பு சவால்களை எதிர்கொள்ளும் குழுவின் இணைத்தலைவராகவும் திகழ்கிறது. இந்தக் கூட்டத்தின் போது, கண்டுபிடிப்பு முனைப்பு இயக்கத்தில் அங்கம் வகிக்கும் நாடுகளின் தூய்மையான எரிசக்திக்கான பல்வேறு அமைப்புகளின் ஒத்துழைப்புடன், தூய்மையான எரிசக்திக்கான ஆராய்ச்சி, வளர்ச்சி மற்றும் செயல்விளக்க திட்டங்களில் இந்தியாவின் உறுதிப்பாட்டை அமைச்சர் எடுத்துரைக்க உள்ளார்.


    மேலும் விவரங்களுக்கு www.pib.nic.in என்ற வலைதளத்தைப் பார்க்கவும்.


    -----

    
    
    (Release ID: 1533032) Visitor Counter : 34
    
    
      Read this release in: English , Urdu , Bengali