      தகவல் மற்றும் ஒலிபரப்பு அமைச்சகம்

      2018 கேன்ஸ் திரைப்பட விழாவில் இந்திய அரங்கு திறந்து வைக்கப்பட்டது.
      Posted On: 11 MAY 2018 3:04PM by PIB Chennai


    பிரான்ஸ் நாட்டில் 2018 கேன்ஸ் திரைப்பட விழாவில் இந்திய அரங்கின் தொடக்க அமர்வு இன்று (11.05.2018) நடைபெற்றது. இதில் பங்கேற்ற இந்தியக் குழுவுக்கு பிரபலத் திரைப்பட நடிகர் சரத் கேல்கர் விருந்து உபசாரம் அளித்தார். இந்தியாவிலிருந்து சென்றுள்ள குழுவினரின் முக்கிய அலுவல் நாட்டின் பன்முக திரைப்படங்களைக் காட்சிப்படுத்துவதும் இதர நாடுகளுடன் ஒத்துழைப்பை மேம்படுத்துவதும் ஆகும்.


    இந்நிகழ்ச்சியல் பேசிய பிரான்ஸில் உள்ள இந்தியத் தூதர் திரு. வினய் மோகன் குவாத்ரா நாட்டின் வளர்ச்சி நமது திரைப்படங்களின் மூலம் நன்கு தெரியவருகிறது என்ற கூறினார். தற்போது நமது நாட்டில் தொழில்நுட்பம் மற்றும் பொருளாதாரத்தில் முன் எப்போதும் இல்லாத மாற்றங்கள் ஏற்பட்டு வருவதாக அவர் கூறினார். இந்த இந்திய வளர்ச்சி இந்தியத் திரைப்படங்களிலும் எதிரொலிப்பதாக அவர் கூறினார்.


    நிகழ்ச்சியில் தொடக்க உரையாற்றிய மத்திய திரைப்பட சான்றளிப்பு வாரியத் தலைவர் திரு. பிரசூன் ஜோசி, கேன்ஸ் போன்ற திரைப்பட விழாக்களில் பங்கேற்க இயலாத இளம் திரைப்படத் தயாரிப்பாளர்களையும் சென்றடைய வேண்டியது அவசியம் என்று கூறினார். இதற்கென மென்மேலும் திரைப்படத் தயாரிப்பாளர்களுக்கு உதவும் வகையில் உலகெங்கும் பல சிறு கேன்னிஸ் திரைப்பட விழாக்கள் நடத்தப்பட வேண்டும் என்று அவர் வலியுறுத்தினார்.


    பிரேசில், பிலிப்பைன்ஸ், ஆஸ்திரியா, நார்வே, சுவீடன், தைவான், கன்னடா, நியூசிலாந்து போன்ற நாடுகளுடன் ஒத்துழைப்பு சாத்தியக் கூறுகள் குறித்து விவாதிக்க வட்டமேஜை விவாதம் ஒன்று நடைபெற்றது. இதில் இந்தியாவுடன் கூட்டாகத் திரைப்படத் தயாரிப்பில் உள்ள வாய்ப்புகள் மற்றும் சவால்கள் குறித்து இந்த நாடுகளின் திரைப்பட ஆணையாளர்கள் விவாதித்தனர். பல்வேறு இந்திய திரைப்படத் தயாரிப்பு அரங்குகள், திரைப்பட உற்பத்தி நிறுவனங்கள் ஆகியவற்றின் தலைவர்கள் மற்றும் நிர்வாகிகளுடன் பல்வேறு மொழிகளிலான திரைப்படங்களை எவ்வாறு குறைந்த செலவில் தயாரிப்பது என்பது குறித்தும் நாட்டின் திரைப்படத் தயாரிப்பாளர்களுக்கு அரசு எவ்வாறு உதவ முடியும் என்பது குறித்தும் விவாதிக்கப்பட்டது.

    
    
    (Release ID: 1531894) Visitor Counter : 62
    
    
      Read this release in: English , Hindi , Marathi , Malayalam