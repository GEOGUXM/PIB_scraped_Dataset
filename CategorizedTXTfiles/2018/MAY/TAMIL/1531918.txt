      அறிவியல் மற்றும் தொழில்நுட்பத்துறை

      "தொழில்நுட்பம்தான் விதி, ஆனால் தொழில்நுட்பம் பங்கு மூலதனமாகவும் இருக்க வேண்டும்" – குடியரசுத் தலைவர் திரு கோவிந்
      "உள்ளடக்கிய தொழில்நுட்ப விரைந்த வளர்ச்சி மூலம் குடிமக்களுக்கு அதிகாரம் அளிக்கவும் உறுதி மொழியை புதுப்பிப்போம்" – டாக்டர் ஹர்ஷ் வர்தன்
      20 – வது தேசியத் தொழில்நுட்ப தினம் கொண்டாடப்பட்டது.
      Posted On: 11 MAY 2018 4:18PM by PIB Chennai


    குடியரசுத் தலைவர் திரு ராம்நாத் கோவிந்த் தொழில்நுட்பம்தான் விதி என்று வலியுறுத்தி அதே சமயம் தொழில்நுட்பம் பங்கு மூலதனமாக இருக்க வேண்டும் என்றும் அதன் பலன்கள் அனைவருக்கும் கிடைக்க வேண்டும் என்றும் கூறியுள்ளார். புதுதில்லி விஞ்ஞான் பவனில் இன்று (11.05.2018) 20 – வது தேசிய தொழில்நுட்ப தினக் கொண்டாட்டங்களில் உரையாற்றிய குடியரசுத் தலைவர் தொழில்முனைவோராக விரும்பும் அனைத்து தொழில்நுட்பாளருக்கும் நிதியின் இதர ஆதாரங்களும் கிடைக்கச் செய்ய வேண்டும் என்ற கூறினார். இதன் மூலம் அவர்கள் சோதனைக் கூடத்திலிருந்து உற்பத்தி மையங்களுக்கு மாறிச்செல்ல வாய்ப்பு ஏற்படுகிறது என்றார். பாலினச் சமத்துவம் தொழில்நுட்ப உற்பத்தியுடன் ஒருங்கிணைக்கப்பட வேண்டும் என்று அவர் வலியுறுத்தினார்.


    புதிய தொழில்நுட்பங்கள் 3 பண்புகளைக் கொண்டவை என்றார் அவர் – (i) இந்தியா சார்ந்த பிரச்சினைகளுக்கு அவை தீர்வுகளை அளிக்க வேண்டும். மேலும் நமது மக்களின் சமூகப் பொருளாதாரத் தேவைகளுக்குப் பங்களிக்க வேண்டும். (ii) இவற்றையெல்லாம் குறைந்த செலவில் அடையச் செய்ய வேண்டும் (iii) அவை தரத்தில் எவ்வித சமரசமும் செய்து கொள்ளக் கூடாது.


    "ரோபோட்டிக்ஸ், செயற்கை அறிவு, டிஜிட்டல் உற்பத்தி, பிக் டேட்டா பகுப்பாய்வு, குவாண்டம் தகவல் தொடர்பு, பொருட்களின் இண்டர்நெட் போன்ற தொழில்நுட்பங்களில் இளைஞர்களுக்குப் பயிற்சி அளிக்க மிகச் சிறந்த மையங்களை உருவாக்க அரசு திட்டமிட்டுள்ளது. தூய்மையான எரிசக்திக்கான வெற்றிகரமான தொழில்நுட்பத் தீர்வுகளை எடுத்துக்காட்டி நிலைநிறுத்தும் திட்டங்களையும் அரச பின்பற்றி வருகிறது” என்று குடியரசுத் தலைவர் திரு கோவிந்த் கூறினார்.


    மத்திய அறிவியல், தொழில்நுட்பம், புவிஅறிவியல், சுற்றுச்சூழல், வனம், பருவநிலை மாற்றம், துறை அமைச்சர் டாக்டர் ஹர்ஷ் வர்தன் நிகழ்ச்சியில் பேசும்போது உள்ளடக்கிய தொழில்நுட்ப விரைவான வளர்ச்சி மூலம் குடிமக்களுக்கு அதிகாரம் அளிக்கும் உறுதி மொழியைப் புதுப்பிக்க வேண்டும் என அழைப்பு விடுத்தார்." நாட்டுக்கும் சமுதாயத்துக்குமான அறிவியல் தொழில்நுட்பத்தின் மாற்றம் சேர்க்கும் ஆற்றலை நமக்கு நினைவூட்டும் ஒரு சந்தர்ப்பம்தான் தேசியத் தொழில்நுட்ப தினம்" என்று கூறினார் டாக்டர் ஹர்ஷ்வர்தன். தூய்மையான, பசுமையான, மின்சார அடிப்படையிலான போக்குவரத்தை வழங்கும் அரசின் முயற்சிகளுக்கு தொழில்நுட்ப புதுமைப் படைப்புகள் மிகவும் உதவியாக இருக்கும் என்று அமைச்சர் கூறினார்.


    மேலும் விவரங்களுக்கு www.pib.nic.in . வலைதளத்தைப் பார்க்கவும்.

    
    
    (Release ID: 1531918) Visitor Counter : 65
    
    
      Read this release in: English , Marathi , Malayalam