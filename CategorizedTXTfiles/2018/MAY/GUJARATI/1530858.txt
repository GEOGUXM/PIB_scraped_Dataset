      માર્ગ પરિવહન અને રાજમાર્ગ મંત્રાલય

      પૃથ્વી પર પાણીની જેમ ન વાપરવા જેવું કોઇ તત્વ હોય તો એ હવે ‘પાણી’ છે.: કેન્દ્રીય મંત્રીશ્રી મનસુખ માંડવિયા
      જૂનાગઢ જીલ્લામાં જૂનાગઢ શહેર, ભેસાણ અને વંથલી ખાતે ‘સુજલામ્ સુફલામ્ જળસંગ્રહ’ કાર્યક્રમની શરૂઆત કરાવતા શ્રી માંડવીયા

      Posted On: 01 MAY 2018 5:18PM by PIB Ahmedabad

    અમદાવાદ, 0 1 -0 5 -2018


    કેન્દ્રીય માર્ગ પરિવહન અને રાજમાર્ગ, વહાણવટા તથા રસાયણ અને ખાતર રાજ્ય મંત્રી મનસુખભાઇ માંડવિયાએ આજે જૂનાગઢ જીલ્લામાં જુનાગઢ શહેર , ભેસાણ અને વંથલી ખાતે સુજલામ્ સુફલા મ્ જ ળસંગ્રહ કાર્યક્રમનો શુભારંભ કરાવ્યો હતો.


    આ પ્રસંગે સંબોધન કરતા કેન્દ્રીય મંત્રીશ્રી મનસુખ માંડવિયાએ જણાવ્યું હતું કે જળ એ પ્રભુનો આશીર્વાદ છે. મનુષ્ય ઉપરાંત સમગ્ર સૃષ્ટિનો આધાર પાણી છે. મનુષ્યનો દેહ પંચતત્વનો બનેલો છે , જેમાં પાણી મહત્વનું તત્વ છે અને માનવ શરીરમાં સૌથી વધુ પ્રમાણ પણ પાણીનું છે. માનવીએ કરેલી સૌથી મોટી ભૂલ એ પાણીનો બગાડ છે. પાણીનો અવિવેકી ઉપયોગ કરીને પોતાની જાત સામે જ જોખમ ઉભુ કર્યું છે.


    તેમણે વધુમાં જણાવ્યું હતું કે મારે ગુજરાતનાં મુખ્યમંત્રીશ્રી વિજયભાઇ રૂપાણી અને તેમની સમગ્ર ટીમને અભિનંદન આપવા છે , જેમણે સમયસર આ જળસંગ્રહ અભિયાન ઉપાડ્યું છે. આ જળસંગ્રહ અભિયાનનાં પરિણામે લાખો ક્યુબીક ફીટ પાણીનો અધિક સંગ્રહ કરી શકાશે જેના થકી આવનારા સમયમાં ગુજરાતની ખેતી અને વનરાજી ખીલી ઉઠશે. આ પ્રસંગે કેન્દ્રીય મંત્રી શ્રી મનસુખ માંડવિયાએ પહેલી મે, ગુજરાત સ્થાપના દિન તથા આંતરરાષ્ટ્રીય મજૂર દિવસની પણ શુભેચ્છા પાઠવી હતી.


    NP/ J.Khunt/GP

    
    
    (Release ID: 1530858) Visitor Counter : 76