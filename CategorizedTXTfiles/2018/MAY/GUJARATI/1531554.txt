      માહિતી અને પ્રસારણ મંત્રાલય

      ભારત 10 થી 12 મે દરમિયાન નવી દિલ્હી ખાતે 15મી એશિયા મીડિયા પરિષદની યજમાની કરશે
      'ટેલિંગ અવર સ્ટોરી - એશિયા એન્ડ મોર' ના વિષય પર આયોજિત આ પરિષદમાં મિડિયા ક્ષેત્રમાં સહકાર અને ચર્ચાને પ્રોત્સાહન મળશે

      Posted On: 08 MAY 2018 10:31AM by PIB Ahmedabad

    નવી દિલ્હી , તા . 8 મે , 2018


    ભારત સરકારના માહિતી અને પ્રસારણ મંત્રાલયના ઉપક્રમે અને ભારતીય જનસંચાર સંસ્થાન (IIMC), નવી દિલ્હી તથા બ્રોડકાસ્ટ એન્જિનિયરિંગ કન્સલ્ટન્ટ્સ ઇન્ડિયા લિમિટેડ (BECIL) ના સંયુક્ત ઉપક્રમે 10 થી 12 મે 2018 દરમિયાન નવી દિલ્હી ખાતે 15 મી એશિયા મીડિયા પરિષદ (AMC) નું આયોજન કરવામાં આવ્યું છે . 10 મી મેના રોજ પરિષદના ઉદઘાટન સમારંભમાં કેન્દ્રીય માહિતી અને પ્રસારણ તથા કાપડ મંત્રી શ્રીમતિ સ્મૃતિ ઝુબીન ઇરાની અધ્યક્ષ સ્થાન શોભાવશે .


    AMS 2018 એ એશિયા - પેસિફિક ઇન્સ્ટિટ્યૂટ ઓફ બ્રોડકાસ્ટિંગ વિભાગ (AIBD) કુઆલાલુમ્પુરની વાર્ષિક શિખર મંત્રણા છે . જે એશિયા પેસિફિક ક્ષેત્રની એક પ્રતિષ્ઠિત પરિષદ છે જેનું ભારત પહેલી વાર યજમાન બન્યું છે . ' ટેલિંગ અવર સ્ટોરી - એશિયા એન્ડ મોર ' ના વિષય પર આધારિત આ પરિષદ બે તબક્કામાં યોજાશે જેમાં આઠ અને નવમી મેએ પરિષદ અગાઉની કાર્યશાળા તથા 10 થી 12 મી મેના રોજ પરિષદ યોજાશે . આ પરિષદમાં ભાગ લેનારાઓમાં એશિયાના વિવિધ દેશના માહિતી અને પ્રસારણ મંત્રાલયના અધિકારીઓ , UNESCO, FAO, UN જેવા આંતરરાષ્ટ્રીય સંગઠનો , રેડિયો અને ટેલિવિઝન કંપનીઓ , રાષ્ટ્રીય / જાહેર અને ખાનગી પ્રસારણકર્તાઓ , ટેલિવિઝન ચેનલો અને નેટવર્ક , કમ્યુનિકેશનના સંસ્થાનો અને અકાદમીઓ , મીડિયા રિસર્ચ , સમૂદાય રેડિયો ગ્રૂપ , પ્રેસ અને મીડિયા તથા પ્રસારણ માટેના સાધનોના ઉત્પાદકો પણ તેમાં ભાગ લેશે .


    આ પરિષદ દ્વારા એશિયામાં પ્રસારણ ક્ષેત્રમાં આવતા પડકારોનો સામનો કરવા તથા સહકાર સંપાદન કરવા અને દ્વિપક્ષીય મંત્રણાને ઉત્તેજન આપવામાં આવશે . આ ઉપરાંત આ કાર્યક્રમ એશિયા ખંડના બ્રોડકાસ્ટર્સને બ્રોડકાસ્ટિંગના સોફ્ટવેર અને હાર્ડવરને લગતા પાસાઓમાં તેમના વિચારોનું આદાન પ્રદાન કરવાની ઉમદા તક પૂરી પાડશે . પરિષદ બાદ નેટર્કિંગની તકો , બિઝનેસ ટુ બિઝનેસ બેઠકો અને વેપાર અને આર્થિક સંબંધોમાં પણ સહકાર માટેની તકો વધી જશે .


    આ પરિષદમાં ઉપસ્થિત રહેનારા મહાનુભાવોમાં બાંગ્લાદેશના માહિતી મંત્રાલયના મંત્રી એચ . ઇ . શ્રી . હમનાલુ હસ ઇનુ , કમ્બોડિયાના માહિતી પ્રસારણ મંત્રી એચ . ઇ . ડૉ . ખિયુ કાન્હારિથ , એચ . ઇ , શ્રી . સામ સિયોગ કો , સ્ટેન્ડિંગ કમિશનર કોરિયા કમ્યુનિકેશન્સ કમિશન અને ડૉ . અબ્બાસ નાસેરી તાહેરી , ડાયરેક્ટર જનરલ , ઇન્ટરનેશનલ ડિપાર્ટમેન્ટ અને પ્રમુખના સલાહકાર , IRIB, ઇરાનનો સમાવેશ થાય છે . UNESCO ની નવી દિલ્હી કચેરીના ડાયરેક્ટર શ્રી . શિંગેરુ ઓયાગી ઉદઘાટન સમારંભમાં ઉપસ્થિત રહેશે .


    આ ઉપરાંત SAARC ના 39 દેશના 200 વિદેશી પ્રતિનિધિઓ પણ શિખરમાં હાજરી આપશે . જે આ મુજબ છે . SAARC ( અફઘાનિસ્તાન , બાંગ્લાદેશ , ભૂતાન , ભારત , માલદિવ્સ , નેપાળ , પાકિસ્તાન , શ્રીલંકા ). ASEAN ( કમ્બોડિયા , ઇન્ડોનેશિયા , લાઓસ , મલેશિયા , મ્યાનમાર , ફિલિપાઇન્સ , સિંગાપોર , થાઇલેન્ડ , વિયેતનામ ). ઇસ્ટ એશિયા ( કોરિયા , હોંગ કોંગ , જાપાન ); આફ્રિકા ( મોરેશિયસ , નાઇજિરિયા , સેશેલ્સ , સાઉથ આફ્રિકા , સુદાન , ટ્યુનિશિયા ); ઓસેનિયા ( ઓસ્ટ્રેલિયા , ફિજી , ન્યૂઝીલેન્ડ , પપુઆ ન્યૂ ગિની ). યુરોપ ( ફ્રાન્સ , જર્મની , નેધરલેન્ડ્સ , સ્વિડન , યુનાઇટેડ કિંગડમ ), સિરીયા , ઉઝબેકિસ્તાન , અમેરિકા , ચીન . આ ઉપરાંત 100 ભારતીય પ્રતિનિધિ પણ તેમાં ભાગ લેશે .


    પરિષદના એજન્ડામાં મીડિયા નિયમન નીતિઓના એક મર્યાદિત સત્રનો પણ સમાવેશ કરાશે જેમાં આચારસંહિતા , નિયમો અને કાયદાઓ તથા અમારી રોમાંચક વાર્તાઓ . બ્રોડકાસ્ટિંગ થીમ પર અન્ય કેટલાક સત્રો પણ યોજાશે જેમાં , દરેક સારી સ્ટોરી આર્થિક રીતે સફળ હોવી જોઇએ ? સ્ટોરી ટેલિંગનો વ્યાપ વધારવા માટે બ્રોડકાસ્ટિંગ અને ફિલ્મ ઉદ્યોગમાં નવી ટેકનોલોજી , નવા યુગમાં મીડિયા એ એક બિઝનેસ મોડેલ , રસપ્રદ સ્ટોરી , પડકારો અને તકો -- રેડિયો અને સમૂદાય રેડિયો , વિકાસ માટેની સ્ટોરી , ખાસ આકર્ષણ , સીઇઓ રાઉન્ડ ટેબલ સ્ટોરી અને મીડિયાની સફળતા વગેરેનો સમાવેશ થાય છે .


    સમાપન સત્રમાં રાજ્યકક્ષાના માહિતી અને પ્રસારણ , યુવા બાબતો અને રમત ગમત વિભાગના મંત્રી કર્નલ રાજ્યવર્ધન રાઠોરના હસ્તે વર્લ્ડ ટેલિવિઝન 2018 ના એવોર્ડ એનાયત કરાશે અને સમાપન સમારંભ દરમિયાન આગામી એશિયા મીડિયા શિખર (AMS) ના યજમાન ફિલિપાઇન્સને બેટન હસ્તગત કરાશે .


    ઇવેન્ટ માટેની સોશિયલ મીડિયા લિંક આ મુજબ છે .


    Hashtag : #AsiaMediaSummit


    યૂ - ટ્યૂબ : https://www.youtube.com/pibindia ( ઉદ્ઘાટન , સમાપન અને અન્ય મહત્વના સત્રોના જીવંત પ્રસારણ માટે )


    ફેસબુક : https://www.facebook.com/pibindia


    ટ્વિટર : https://twitter.com/asiamediasummit

    
    
    (Release ID: 1531554) Visitor Counter : 18
    
    
      Read this release in: Marathi , English , Hindi , Tamil , Bengali , Kannada , Malayalam