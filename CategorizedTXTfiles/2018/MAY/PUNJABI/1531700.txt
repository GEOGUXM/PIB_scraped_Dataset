      ਰੇਲ ਮੰਤਰਾਲਾ

      ਆਪਣੇ ਕਰਤੱਵ ਦੇ ਪ੍ਰਤੀ ਮਿਸਾਲੀ ਨਿਸ਼ਠਾ ਦਰਸਾਉਂਦੇ ਹੋਏ ਚੌਕੰਨੇ ਟ੍ਰੇਨ ਡਰਾਈਵਰ ਨੇ ਸੰਭਾਵਿਤ ਦੁਰਘਟਨਾ ਟਾਲੀ , ਡਿਊਟੀ ਨਿਭਾਉਂਦੇ ਸਮੇਂ ਜਖ਼ਮੀ ਹੋਏ ਸਹਾਇਕ ਟ੍ਰੇਨ ਡਰਾਈਵਰ ਦੀ ਮੌਤ
      Posted On: 08 MAY 2018 4:03PM by PIB Chandigarh


    Alert Loco Pilot Saves Potential Disaster – displays exemplary devotion to duty Assistant Loco Pilot succumbs to his injuries while discharging his duties


    ਆਪਣੇ ਕਰਤੱਵ ਦੇ ਪ੍ਰਤੀ ਮਿਸਾਲੀ ਨਿਸ਼ਠਾ ਦਰਸਾਉਂਦੇ ਹੋਏ ਚੌਕੰਨੇ ਟ੍ਰੇਨ ਡਰਾਈਵਰ ਨੇ ਸੰਭਾਵਿਤ ਦੁਰਘਟਨਾ ਟਾਲੀ , ਡਿਊਟੀ ਨਿਭਾਉਂਦੇ ਸਮੇਂ ਜਖ਼ਮੀ ਹੋਏ ਸਹਾਇਕ ਟ੍ਰੇਨ ਡਰਾਈਵਰ ਦੀ ਮੌਤ

      * ਰੇਲ ਕਰਮਚਾਰੀ ਦਾ ਮਿਸਾਲੀ ਦ੍ਰਿਸ਼ਟੀਕੋਣ , ਸੂਝ-ਬੂਝ ਅਤੇ ਆਪਣੇ ਕਰਤੱਵ ਦੇ ਪ੍ਰਤੀ ਪੂਰੀ ਨਿਸ਼ਠਾ ਉਨ੍ਹਾਂ ਦੇ ਸਾਥੀਆਂ ਲਈ ਵਾਰ - ਵਾਰ ਇੱਕ ਬਿਹਤਰੀਨ ਉਦਾਹਰਣ ਪੇਸ਼ ਕਰਦਾ ਰਿਹਾ ਹੈ । ਕੁੱਝ ਅਜਿਹੀ ਹੀ ਮਿਸਾਲੀ ਉਦਾਹਰਣ 6 ਮਈ , 2018 ਨੂੰ ਸ਼ਾਮ 16 . 56 ਵਜੇ ਉਦੋਂ ਦੇਖਣ ਨੂੰ ਮਿਲੀ ਜਦੋਂ ਸ਼੍ਰੀ ਡੀ ਐੱਲ ਬਰਮਹੇ ( Shri D L Bramhe ) , ਟ੍ਰੇਨ ਡਰਾਈਵਰ ( ਲੋਕੋ ਪਾਇਲਟ ) , ਨਾਗਪੁਰ ਦੀ ਨਜ਼ਰ ਤਲਨੀ - ਧਾਮਨਗਾਂਵ ਦਰਮਿਆਨ ਟ੍ਰੇਨ ਨੰ: 12810 ਹਾਵੜਾ - ਛਤਰਪਤੀ ਸ਼ਿਵਾਜੀ ਮਹਾਰਾਜ ਟਰਮੀਨਸ ਮੇਲ ਦੇ ਇੰਜਣ ਜਾਂ ਲੋਕੋ ( ਏਸਆਰਸੀ / ਡਬਲਿਊਏਪੀ - 4 ) ਵਿੱਚੋਂ ਨਿਕਲਦੇ ਧੁੰਏਂ ਉੱਤੇ ਪਈ । ਟ੍ਰੇਨ ਡਰਾਈਵਰ ਸ਼੍ਰੀ ਡੀ ਐੱਲ ਬਰਮਹੇ ਨੇ ਤਤਕਾਲ ਸੰਕਟਕਾਲੀਨ ਬ੍ਰੇਕ ਲਗਾਇਆ ਅਤੇ ਅੱਗ ਬੁਝਾਉਣ ਲਈ ਅਗਨੀਰੋਧਕ ਦੀ ਵਰਤੋਂ ਕੀਤੀ ਅਤੇ ਇਸ ਤਰ੍ਹਾਂ ਇੱਕ ਵੱਡੀ ਸੰਭਾਵਿਤ ਦੁਰਘਟਨਾ ਸਫ਼ਤਾਪੂਰਵਕ ਟਾਲ ਕੇ ਕਈ ਮੁਸਾਫ਼ਰਾਂ ਦੀ ਜਾਨ ਬਚਾਈ । ਟ੍ਰੇਨ ਡਰਾਈਵਰ ਦੀ ਇਸ ਸੂਝ-ਬੂਝ ਨਾਲ ਕਿਸੇ ਵੀ ਯਾਤਰੀ ਨੂੰ ਝਰੀਟ ਤੱਕ ਨਹੀਂ ਆਈ । ਫਿਰ ਇਸ ਤੋਂ ਬਾਅਦ ਇੰਜਣ ਨੂੰ ਬਦਲ ਦਿੱਤਾ ਗਿਆ ਅਤੇ ਟ੍ਰੇਨ ਅੱਗੇ ਦੀ ਯਾਤਰਾ ਦੇ ਤਹਿਤ ਮੁੰਬਈ ਲਈ ਰਵਾਨਾ ਹੋ ਗਈ । ਇਸ ਮਾਮਲੇ ਵਿੱਚ ਰੇਲ ਸੁਰੱਖਿਆ ਕਮਿਸ਼ਨਰ ( ਸੇਂਟਰਲ ਸਰਕਲ ) ਦੇ ਉੱਚਤਮ ਪੱਧਰ ਉੱਤੇ ਜਾਂਚ ਦੇ ਆਦੇਸ਼ ਦੇ ਦਿੱਤੇ ਗਏ ਹਨ ।

    ਇਸ ਪ੍ਰਕਿਰਿਆ ਦੌਰਾਨ ਸਹਾਇਕ ਟ੍ਰੇਨ ਡਰਾਈਵਰ ਸ਼੍ਰੀ ਐੱਸਕੇ ਵਿਸ਼ਵਰਕਰਮਾ ਆਪਣੇ ਇੱਕੋ ਜਿਹੇ ਪ੍ਰੋਟੋਕਾਲ ਜਾਂ ਆਧਿਕਾਰਿਕ ਕੰਮਕਾਜ ਤਹਿਤ ਇੰਜਣ ਦੀ ਜਾਂਚ ਕਰ ਰਹੇ ਸਨ ਅਤੇ ਇਸ ਪ੍ਰਕਿਰਿਆ ਵਿੱਚ ਉਹ ਬਦਕਿਸਮਤੀ ਨਾਲ ਟ੍ਰੇਨ ਤੋਂ ਹੇਠਾਂ ਡਿੱਗ ਗਏ । ਉਨ੍ਹਾਂ ਨੂੰ ਤਤਕਾਲ ਐਂਬੂਲੈਂਸ ਰਾਹੀਂ ਹਸਪਤਾਲ ਪਹੁੰਚਾਇਆ ਗਿਆ , ਪਰ ਬਦਕਿਸਮਤੀ ਨਾਲ ਉਨ੍ਹਾਂ ਦੀ ਜਾਨ ਨਹੀਂ ਬਚਾਈ ਜਾ ਸਕੀ । ਡਿਊਟੀ ਨਿਭਾਉਂਦੇ ਸਮੇਂ ਜਖ਼ਮੀ ਹੋਏ ਸ਼੍ਰੀ ਵਿਸ਼ਵਕਰਮਾ ਦੀ ਜਾਨ ਤਾਂ ਨਹੀਂ ਬਚਾਈ ਜਾ ਸਕੀ , ਪਰ ਉਨ੍ਹਾਂ ਨੇ ਇੱਕ ਵੱਡੀ ਦੁਰਘਟਨਾ ਟਾਲ ਕੇ ਇਸ ਟ੍ਰੇਨ ਦੇ ਅਣਗਿਣਤ ਮੁਸਾਫ਼ਰਾਂ ਦੀ ਜਾਨ ਬਚਾਈ । ਸਹਾਇਕ ਲੋਕੋ ਪਾਇਲਟ , ਨਾਗਪੁਰ ਸ਼੍ਰੀ ਐੱਸ ਕੇ ਵਿਸ਼ਵਕਰਮਾ ਦੀ ਮੰਦਭਾਗੀ ਮੌਤ ਉੱਤੇ ਨਾਗਪੁਰ ਅਤੇ ਮੱਧ ਰੇਲਵੇ ਦੀ ਹਰੇਕ ਡਿਵੀਜ਼ਨ ਵਿੱਚ ਸੋਗ ਸਭਾ ਆਯੋਜਿਤ ਕੀਤੀ ਗਈ ।


    ਅਸੀਂ ਰੇਲ ਯਾਤਰੀਆਂ ਦੀ ਸੁਰੱਖਿਆ ਅਤੇ ਸੁਰੱਖਿਅਤ ਆਵਾਜਾਈ ਲਈ ਇਸ ਤਰ੍ਹਾਂ ਦੀ ਉਦਹਾਰਨ ਵਾਰ-ਵਾਰ ਪੇਸ਼ ਕਰਨ ਵਾਲੇ ਨਿਸ਼ਠਾਵਾਨ ਰੇਲ ਕਰਮਚਾਰੀਆਂ ਦੇ ਸਾਹਸ ਨੂੰ ਸਲੂਟ ਕਰਦੇ ਹਾਂ। ਭਾਰਤੀ ਰੇਲਵੇ ਸਹੀ ਅਰਥਾਂ ਵਿੱਚ ਰਾਸ਼ਟਰ ਦੀ ਜੀਵਨ ਰੇਖਾ ਹੈ।


    *****

    
    
    (Release ID: 1531700) Visitor Counter : 1
    
    
    
    
    

*