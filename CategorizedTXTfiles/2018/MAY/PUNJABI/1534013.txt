      ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ

      ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਸ਼ਹਿਰੀ) ਤਹਿਤ 2015-18 ਦਰਮਿਆਨ 1,65,000 ਤੋਂ ਅਧਿਕ ਲੋਕਾਂ ਨੂੰ ਲਾਭ ਮਿਲਿਆ, 3,559 ਕਰੋੜ ਰੁਪਏ ਦੀ ਸਬਸਿਡੀ ਦਿੱਤੀ ਗਈ
      Posted On: 29 MAY 2018 6:25PM by PIB Chandigarh


    More than 1,65,000 benefit under CLSS vertical of PMAY(u) during 2015-18; Rs. 3,559 Crore subsidy released


    Rs. 31,505 Crore provided for the mission during 2018-19 with a provision for additional funding under EBR


    ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਸ਼ਹਿਰੀ) ਤਹਿਤ 2015-18 ਦਰਮਿਆਨ 1,65,000 ਤੋਂ ਅਧਿਕ ਲੋਕਾਂ ਨੂੰ ਲਾਭ ਮਿਲਿਆ, 3,559 ਕਰੋੜ ਰੁਪਏ ਦੀ ਸਬਸਿਡੀ ਦਿੱਤੀ ਗਈ
    
    2018-19 ਵਿੱਚ ਬਜਟ ਤੋਂ ਇਲਾਵਾ 31,505 ਕਰੋੜ ਰੁਪਏ ਜਾਰੀ ਕੀਤੇ ਗਏ


    ਕ੍ਰੈਡਿਟ ਲਿੰਕਡ ਯੋਜਨਾ ਤਹਿਤ ਵਰ੍ਹੇ 2015-18 ਦਰਮਿਆਨ, 1,65,000 ਤੋਂ ਅਧਿਕ ਲੋਕਾਂ ਨੂੰ ਲਾਭ ਪਹੁੰਚਿਆ ਹੈ। ਵਰ੍ਹੇ 2008 ਤੋਂ 2013 ਦਰਮਿਆਨ ਸਿਰਫ਼ 18,166 ਲੋਕਾਂ ਨੂੰ ਵਿਆਜ ਵਾਲੀ ਸਬਸਿਡੀ ਯੋਜਨਾ ਦਾ ਲਾਭ ਮਿਲਿਆ ਸੀ। ਵਰਤਮਾਨ ਯੋਜਨਾ ਦਾ ਪ੍ਰਦਰਸ਼ਨ ਸ਼ਾਨਦਾਰ ਰਿਹਾ ਹੈ ਅਤੇ ਪਹਿਲਾਂ ਦੀ ਤੁਲਨਾ ਵਿੱਚ ਅਧਿਕ ਲੋਕਾਂ ਨੂੰ ਲਾਭ ਪ੍ਰਾਪਤ ਹੋਇਆ ਹੈ।


    ਸੀਐੱਲਐੱਸਐੱਸ ਲਈ ਲੋੜੀਂਦੇ ਫੰਡ ਸੁਨਿਸ਼ਚਿਤ ਕਰਦਿਆਂ 31,505 ਕਰੋੜ ਰੁਪਏ ਜਾਰੀ ਕੀਤੇ ਗਏ (6,505 ਕਰੋੜ ਰੁਪਏ ਨਿਰਧਾਰਿਤ ਬਜਟ ਸੰਸਾਧਨਾਂ ਨਾਲ ਅਤੇ 25,000 ਕਰੋੜ ਰੁਪਏ ਬਜਟ ਦੇ ਹੋਰ ਸੰਸਾਧਨਾਂ (ਈਬੀਆਰ) ਨਾਲ ।) ਮੌਜੂਦਾ ਵਿੱਤ ਵਰ੍ਹੇ ਵਿੱਚ 25,000 ਕਰੋੜ ਰੁਪਏ ਤੋਂ ਅਧਿਕ ਦੇ ਫੰਡ ਲਈ ਹੋਰ ਵਿਵਸਥਾ ਵੀ ਕੀਤੀ ਗਈ ਹੈ। ਈਬੀਆਰ ਤਹਿਤ ਪੂਰੇ ਵਿੱਤ ਵਰ੍ਹੇ ਦੌਰਾਨ ਲੋੜ ਅਨੁਸਾਰ ਧਨ ਪ੍ਰਾਪਤ ਕੀਤਾ ਜਾ ਸਕਦਾ ਹੈ। ਮਿਸ਼ਨ ਤਹਿਤ ਧਨ ਦਾ ਬਿਹਤਰ ਇਸਤਮਾਲ ਕਰਨ ਲਈ ਇੱਕ ਵਿਵਸਥਾ ਬਣਾਈ ਗਈ ਹੈ। ਇਸ ਵਰ੍ਹੇ ਦੇ ਬਜਟ ਵਿੱਚ ਸੀਐੱਲਐੱਸਐੱਸ ਲਈ 1900 ਕਰੋੜ ਰੁਪਏ ਵੰਡੇ ਗਏ ਸਨ । ਹਾਲਾਂਕਿ , ਜ਼ਰੂਰਤ ਪੈਣ ‘ਤੇ ਹੋਰ ਧਨ ਪ੍ਰਾਪਤ ਕਰਨ ਦੀ ਰਿਆਇਤ ਦਿੱਤੀ ਗਈ ਹੈ। ਇਸ ਰਿਆਇਤ ਦਾ ਉਦੇਸ਼ ਇਹ ਸੁਨਿਸ਼ਚਿਤ ਕਰਨਾ ਹੈ ਕਿ ਇਸ ਮਹੱਤਵਪੂਰਨ ਮਿਸ਼ਨ ਲਈ ਧਨ ਦੀ ਕਮੀ ਨਾ ਆਏ। ਮਿਸ਼ਨ ਨੇ ਸੀਐੱਲਐੱਸਐੱਸ ਵਰਟੀਕਲ ਤਹਿਤ ਇੱਕ ਕਾਰਗਰ ਰਣਨੀਤੀ ਤਿਆਰ ਕੀਤੀ ਹੈ ਤਾਂ ਕਿ ਇਸ ਵਰ੍ਹੇ ਵੀ ਲਾਭਾਰਥੀਆਂ ਦੀ ਗਿਣਤੀ ਵਿੱਚ ਵਾਧਾ ਕੀਤਾ ਜਾ ਸਕੇ।


    ਇਸ ਮਿਸ਼ਨ ਦੀ ਸ਼ੁਰੂਆਤ ਜੂਨ 2015 ਵਿੱਚ ਕੀਤੀ ਗਈ ਸੀ। ਪਿਛਲੇ ਤਿੰਨ ਵਰ੍ਹਿਆਂ ਵਿੱਚ ਯਾਨੀ ਮਈ, 2018 ਤੱਕ 47.5 ਲੱਖ ਆਵਾਸਾਂ ਦੇ ਨਿਰਮਾਣ ਦੀ ਇਸ ਯੋਜਨਾ ਤਹਿਤ ਪ੍ਰਵਾਨਗੀ ਦਿੱਤੀ ਗਈ ਹੈ। ਪਹਿਲਾਂ ਦੀ ਯੋਜਨਾ ਦੀ ਤੁਲਨਾ ਵਿੱਚ ਇਹ ਸੰਖਿਆ ਬਹੁਤ ਅਧਿਕ ਹੈ ਕਿਉਂਕਿ ਪਹਿਲਾਂ ਦੀ ਯੋਜਨਾ ਵਿੱਚ ਦਸ ਵਰ੍ਹਿਆਂ ਵਿੱਚ ਸਿਰਫ਼ 12.4 ਲੱਖ ਮਕਾਨਾਂ ਦੇ ਨਿਰਮਾਣ ਨੂੰ ਪ੍ਰਵਾਨਗੀ ਦਿੱਤੀ ਗਈ ਸੀ। 27 ਲੱਖ ਮਕਾਨਾਂ ਦਾ ਨਿਰਮਾਣ ਪੂਰਾ ਹੋਣ ਦੇ ਵੱਖ-ਵੱਖ ਪੜਾਵਾਂ ਵਿਚ ਹੈ ਜਦੋਂ ਕਿ 8 ਲੱਖ ਤੋਂ ਅਧਿਕ ਮਕਾਨਾਂ ਦਾ ਇਸ ਮਿਆਦ ਵਿੱਚ ਨਿਰਮਾਣ ਕਾਰਜ ਪੂਰਾ ਹੋ ਚੁੱਕਾ ਹੈ। ਕਾਰਜ ਦੀ ਮੌਜੂਦਾ ਗਤੀ ਨੂੰ ਦੇਖਦੇ ਹੋਏ ਉਮੀਦ ਕੀਤੀ ਜਾ ਰਹੀ ਹੈ ਕਿ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਸ਼ਹਿਰੀ) ਤਹਿਤ ਮਕਾਨਾਂ ਦੀ ਕਮੀ ਦੀ ਸਮੱਸਿਆ ਨਾਲ ਕਾਰਗਰ ਤਰੀਕੇ ਨਾਲ ਨਿਪਟਿਆ ਜਾ ਸਕੇਗਾ। ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਪ੍ਰਦਰਸ਼ਨ ਦੀ ਸਮੇਂ-ਸਮੇਂ ‘ਤੇ ਸਮੀਖਿਆ ਕੀਤੀ ਜਾਂਦੀ ਹੈ। ਰਾਜਾਂ ਅਤੇ ਵੱਖ-ਵੱਖ ਖੇਤਰਾਂ ਦਾ ਪ੍ਰਦਰਸ਼ਨ ਵੱਖ-ਵੱਖ ਪਹਿਲੂਆਂ ਜਿਵੇਂ ਕਿ ਭੂਮੀ ਦੀ ਉਪਲੱਬਧਤਾ, ਵਿੱਤੀ ਸੰਸਾਧਨ ਅਤੇ ਹੋਰ ਸਥਾਨਕ ਸਮਾਜਿਕ-ਆਰਥਿਕ ਮੁੱਦਿਆਂ ‘ਤੇ ਨਿਰਭਰ ਕਰਦਾ ਹੈ। ਹਾਲਾਂਕਿ, ਮਿਸ਼ਨ ਤਹਿਤ ਸਾਰੇ ਰਾਜਾਂ/ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਨੂੰ ਹਰ ਸੰਭਵ ਮਦਦ ਪ੍ਰਦਾਨ ਕੀਤੀ ਜਾਂਦੀ ਹੈ।

    
    
    (Release ID: 1534013) Visitor Counter : 3