      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਅਸੀਂ ਮਾਰਚ 2019 ਤੱਕ ਗੰਗਾ ਨੂੰ 70 ਤੋਂ 80% ਸਵੱਛ ਬਣਾਉਣ ਦੀ ਉਮੀਦ ਰੱਖਦੇ ਹਾਂ : ਨਿਤਿਨ ਗਡਕਰੀ
      Posted On: 10 MAY 2018 3:54PM by PIB Chandigarh


    ਅਸੀਂ ਮਾਰਚ 2019 ਤੱਕ ਗੰਗਾ ਨੂੰ 70 ਤੋਂ 80 % ਸਵੱਛ ਬਣਾਉਣ ਦੀ ਉਮੀਦ ਰੱਖਦੇ ਹਾਂ : ਨਿਤਿਨ ਗਡਕਰੀ


    “ ਅਸੀਂ ਮਾਰਚ 2019 ਤੱਕ ਗੰਗਾ ਨੂੰ 70 ਤੋਂ 80 % ਸਵੱਛ ਬਣਾਉਣ ਦੀ ਉਮੀਦ ਕਰਦੇ ਹਾਂ । ਇਹ ਇੱਕ ਆਮ ਧਾਰਨਾ ਹੈ ਕਿ ਨਮਾਮਿ ਗੰਗੇ ਪ੍ਰੋਗਰਾਮ ਤਹਿਤ ਕੁਝ ਵੀ ਮਹੱਤਵਪੂਰਨ ਨਹੀਂ ਕੀਤਾ ਜਾ ਰਿਹਾ ਹੈ , ਲੇਕਿਨ ਇਹ ਠੀਕ ਨਹੀਂ ਹੈ । 251 ਪ੍ਰਦੂਸ਼ਣਕਾਰੀ ਉਦਯੋਗਾਂ (ਜੀਪੀਆਈ ) ਨੂੰ ਬੰਦ ਕੀਤਾ ਗਿਆ ਹੈ ਅਤੇ ਜੀਪੀਆਈ ਦੇ ਨਿਯਮਾਂ ਦੀ ਉਲੰਘਣਾ ਕਰਨ ਲਈ ਉਦਯੋਗਾਂ ਨੂੰ ਬੰਦ ਕਰਨ ਦੇ ਨਿਰਦੇਸ਼ ਜਾਰੀ ਕੀਤੇ ਗਏ ਹਨ ” ਉਪਰੋਕਤ ਗੱਲਾਂ ਕੇਂਦਰੀ ਜਲ ਸੰਸਾਧਨ , ਨਦੀ ਵਿਕਾਸ ਅਤੇ ਗੰਗਾ ਸੁਰੱਖਿਆ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਨੇ ਅੱਜ ਨਵੀਂ ਦਿੱਲੀ ਵਿੱਚ ਪੱਤਰਕਾਰ ਸੰਮੇਲਨ ਨੂੰ ਸੰਬੋਧਨ ਕਰਦੇ ਹੋਏ ਕਹੀ । ਇਹ ਪੱਤਰਕਾਰ ਸੰਮੇਲਨ ਵੀਡੀਓ ਦੇ ਜਰੀਏ ਪਟਨਾ , ਵਾਰਾਣਸੀ , ਲਖਨਊ ਅਤੇ ਕਾਨਪੁਰ ਨਾਲ ਜੁੜਿਆ ਸੀ । ਮੰਤਰੀ ਜੀ ਨੇ ਕਿਹਾ ਕਿ 938 ਉਦਯੋਗਾਂ ਵੱਲੋਂ ਕੀਤੇ ਜਾ ਰਹੇ ਪ੍ਰਦੂਸ਼ਣ ਦੀ ਸਹੀ ਸਮੇਂ ’ਤੇ ਨਿਗਰਾਨੀ ਕੀਤੀ ਜਾ ਰਹੀ ਹੈ । 211 ਅਜਿਹੇ ਨਾਲਿਆਂ ਦੀ ਪਹਿਚਾਣ ਕੀਤੀ ਗਈ ਹੈ ਜੋ ਗੰਗਾ ਨੂੰ ਪ੍ਰਦੂਸ਼ਿਤ ਕਰ ਰਹੇ ਹਨ । ਨਾਲੇ ਦੇ ਪਾਣੀ ਦੀ ਸ਼ੁੱਧਤਾ ਲਈ 20 ਐੱਸਟੀਪੀ ਲਗਾਏ ਗਏ ਹਨ ।


    ਕੇਂਦਰੀ ਪੇਅਜਲ ਅਤੇ ਸਵੱਛਤਾ ਮੰਤਰੀ ਸੁਸ਼੍ਰੀ ਉਮਾ ਭਾਰਤੀ ਨੇ ਕਿਹਾ ਕਿ ਗੰਗਾ ਤਟ ’ ਤੇ ਸਥਿਤ ਲਗਭਗ 4470 ਪਿੰਡ ਖੁੱਲ੍ਹੇ ਵਿੱਚ ਪਖ਼ਾਨੇ ਤੋਂ ਮੁਕਤ (ਓਡੀਐੱਫ) ਹੋ ਗਏ ਹਨ । ਅਸੀਂ ਲੋਕ ਹੁਣ ਓਡੀਐੱਫ ਪਲੱਸ ਦੀ ਰਣਨੀਤੀ ਤਹਿਤ ਕੰਮ ਕਰ ਰਹੇ ਹਨ । ਠੋਸ-ਤਰਲ ਕਚਰਾ ਪ੍ਰਬੰਧਨ , ਪੌਦੇ ਲਗਾਉਣਾ , ਪਿੰਡਾਂ ਅਤੇ ਸ਼ਹਿਰਾਂ ਨੂੰ ਪਲਾਸਟਿਕ ਮੁਕਤ ਬਣਾਉਣਾ ਅਤੇ ਜਨ ਜਾਗਰੂਕਤਾ ਅਭਿਆਨ ਚਲਾਉਣਾ ਵਰਗੇ ਪ੍ਰੋਗਰਾਮ ਆਯੋਜਿਤ ਕੀਤੇ ਜਾ ਰਹੇ ਹਨ । ਸੁਸ਼੍ਰੀ ਭਾਰਤੀ ਨੇ ਕਿਹਾ ਕਿ ਸਾਡਾ ਮੰਤਰਾਲਾ ਗੰਗਾ ਗਿਆਨ ਪ੍ਰੋਜੈਕਟ ’ਤੇ ਕੰਮ ਕਰ ਰਿਹਾ ਹੈ , ਜੋ ਗੰਗਾ ਤਟ ’ਤੇ ਵੱਸੇ ਪਿੰਡਾਂ ਦੇ ਸੰਪੂਰਣ ਵਿਕਾਸ ’ਤੇ ਅਧਾਰਿਤ ਹਨ । ਗੰਗਾ ਗ੍ਰਾਮ ਵਿੱਚ ਜੈਵਿਕ ਖੇਤੀ , ਸੁਰੱਖਿਆ ਪ੍ਰੋਜੈਕਟ , ਠੋਸ ਅਤੇ ਤਰਲ ਵੇਸਟ ਦਾ ਉਚਿਤ ਨਿਪਟਾਰਾ ਅਤੇ ਤਲਾਬਾਂ ਦੇ ਸੁਧਾਰ ’ ਤੇ ਵਿਸ਼ੇਸ਼ ਜ਼ੋਰ ਦਿੱਤਾ ਜਾਵੇਗਾ ।


    ਨਮਾਮਿ ਗੰਗੇ ਇੱਕ ਵੱਡਾ ਪ੍ਰੋਗਰਾਮ ਹੈ ਜਿਸ ਵਿੱਚ ਗੰਗਾ ਸੁਰੱਖਿਆ ਨਾਲ ਸਬੰਧਤ ਸਾਰੇ ਪੁਰਾਣੇ ਅਤੇ ਵਰਤਮਾਨ ਪ੍ਰੋਜੈਕਟਾਂ ਨੂੰ ਸ਼ਾਮਲ ਕੀਤਾ ਗਿਆ ਹੈ । ਇਸ ਪ੍ਰੋਗਰਾਮ ਲਈ 20,000 ਕਰੋੜ ਰੁਪਏ ਦੀ ਰਕਮ ਵੰਡੀ ਗਈ ਹੈ । ਇਸ ਪ੍ਰੋਗਰਾਮ ਅਗਲੇ ਪੰਜ ਸਾਲਾਂ ਤੱਕ ਲਾਗੂ ਕੀਤਾ ਜਾਵੇਗਾ ਅਤੇ ਇਹ ਦਸੰਬਰ 2020 ਨੂੰ ਖ਼ਤਮ ਹੋਵੇਗਾ ।


    ‘ ਨਮਾਮਿ ਗੰਗੇ ਪ੍ਰੋਗਰਾਮ ’ ਤਹਿਤ ਸੀਵਰ ਬੁਨਿਆਦੀ ਢਾਂਚਾ , ਘਾਟਾਂ ਅਤੇ ਸ਼ਮਸ਼ਾਨ ਘਾਟਾਂ ਦਾ ਵਿਕਾਸ , ਨਟੀ ਤਟ ਵਿਕਾਸ , ਨਦੀ ਸਤ੍ਹਾ ਦੀ ਸਾਫ਼-ਸਫਾਈ , ਜੈਵਿਕ ਵਿਭਿੰਨਤਾ ਦੀ ਸੁਰੱਖਿਆ , ਜੰਗਲ ਲਗਾਉਣੇ , ਗ੍ਰਾਮੀਣ ਸਵੱਛਤਾ ਵਰਗੀਆਂ ਗਤੀਵਿਧੀਆਂ ’ ਤੇ ਅਧਾਰਿਤ ਕੁਲ 195 ਪ੍ਰੋਜੈਕਟਾਂ ਨੂੰ ਮਨਜ਼ੂਰੀ ਦਿੱਤੀ ਗਈ ਹੈ ।


    195 ਵਿੱਚੋਂ 102 ਪ੍ਰੋਜੈਕਟਾਂ ਤਹਿਤ 2369 ਐੱਮਐੱਲਡੀ ਸਮਰੱਥਾ ਦੇ ਨਵੇਂ ਸੀਵਰ ਸ਼ੁੱਧਤਾ ਯੰਤਰਾਂ ਦਾ ਨਿਰਮਾਣ ਕੀਤਾ ਜਾਵੇਗਾ , 887 ਐੱਮਐੱਲਡੀ ਸਮਰੱਥਾ ਵਾਲੇ ਯੰਤਰਾਂ ਦੀ ਮੁਰੰਮਤ ਕੀਤੀ ਜਾਵੇਗੀ ਅਤੇ ਗੰਗਾ ਅਤੇ ਯਮੁਨਾ ਵਿੱਚ ਪ੍ਰਦੂਸ਼ਣ ਨੂੰ ਘੱਟ ਕਰਨ ਲਈ 4722 ਕਿਲੋਮੀਟਰ ਲੰਬਾ ਸੀਵਰ ਨੈੱਟਵਰਕ ਬਣਾਇਆ ਜਾਵੇਗਾ । ਇੱਕ ਮਹੱਤਵਪੂਰਨ ਪਹਿਲ ਦੇ ਤਹਿਤ 2 ਐੱਸਟੀਪੀ ਪ੍ਰੋਜੈਕਟਾਂ (ਵਾਰਾਣਸੀ ਅਤੇ ਹਰਿਦੁਆਰ) ਹਾਈਬ੍ਰਿਡ ਐੱਨਯੂਟੀ ਪੀਪੀਪੀ ਮੋਡ (ਐੱਚਏਐੱਮ) ਦੇ ਤਹਿਤ ਚਲਾਈ ਜਾ ਰਹੀ ਹੈ । ਐੱਚਏਐੱਮ ਦੇ ਤਹਿਤ ਮਨਜ਼ੂਰ ਕੀਤੇ ਗਏ ਪ੍ਰੋਜੈਕਟ ਹਨ - ਉੱਤਰ ਪ੍ਰਦੇਸ਼ ਵਿੱਚ ਨੈਨੀ , ਝੁਸੀ , ਫਾਫਮਾਊ , ਉਨਾਵ , ਸ਼ੁਕਲਗੰਜ , ਮਥੁਰਾ , ਕਾਨਪੁਰ , ਮਿਰਜਾਪੁਰ , ਗਾਜੀਪੁਰ ਅਤੇ ਫੱਰੁਖਾਬਾਦ ; ਬਿਹਾਰ ਵਿੱਚ ਦੀਘਾ , ਕੰਕੜਬਾਗ ਅਤੇ ਭਾਗਲਪੁਰ ; ਪੱਛਮ ਬੰਗਾਲ ਵਿੱਚ ਹਾਵੜਾ , ਬਾਲੀ ਅਤੇ ਟਾਲੀ ਨਾਲਾ (ਕੋਲਕਾਤਾ) , ਕਮਰਹਟੀ ਅਤੇ ਬੜਾਨਗਰ ।


    ਰਾਸ਼ਟਰੀ ਸਵੱਛ ਗੰਗਾ ਮਿਸ਼ਨ ਤਹਿਤ ‘ ਇੱਕ ਨਗਰ ਇੱਕ ਸੰਚਾਲਕ ’ ਨੂੰ ਅਪਣਾਇਆ ਗਿਆ ਹੈ । ਇਸ ਦੇ ਅਨੁਸਾਰ ਸੱਤ ਸ਼ਹਿਰਾਂ (ਕਾਨਪੁਰ , ਇਲਾਹਾਬਾਦ , ਪਟਨਾ , ਹਾਵੜਾ , ਭਾਗਲਪੁਰ , ਮਥੁਰਾ ਅਤੇ ਕੋਲਕਾਤਾ) ਦੇ ਐੱਸਟੀਪੀ ਪ੍ਰੋਜੈਕਟਾਂ ਨੂੰ ਏਕੀਕ੍ਰਿਤ ਕੀਤਾ ਗਿਆ ਹੈ ਅਤੇ ਐੱਚਏਐੱਮ ਦੇ ਤਹਿਤ ਟੈਂਡਰ ਜਾਰੀ ਕੀਤਾ ਗਿਆ ਹੈ। ਚਾਰ ਹੋਰਨਾਂ (ਕਾਨਪੁਰ , ਇਲਾਹਾਬਾਦ , ਮਥੁਰਾ ਅਤੇ ਕੋਲਕਾਤਾ) ਲਈ ਟੈਂਡਰ ਜਾਰੀ ਕੀਤੇ ਜਾ ਚੁੱਕੇ ਹਨ । ਨਮਾਮਿ ਗੰਗੇ ਪ੍ਰੋਗਰਾਮ ਦੇ ਤਹਿਤ ਉਨ੍ਹਾਂ ਦਸ ਸ਼ਹਿਰਾਂ ’ਤੇ ਵਿਸ਼ੇਸ਼ ਧਿਆਨ ਦਿੱਤਾ ਜਾ ਰਿਹਾ ਹੈ ਜਿਨ੍ਹਾਂ ਵੱਲੋਂ ਕੁੱਲ ਸੀਵਰ ਦਾ 64 % ਪ੍ਰਵਾਹਿਤ ਹੁੰਦਾ ਹੈ ।


    ਨਦੀ ਤਟ ਵਿਕਾਸ ਦੇ ਤਹਿਤ 152 ਘਾਟਾਂ ਅਤੇ 54 ਸ਼ਮਸ਼ਾਨ ਘਾਟਾਂ ਦਾ ਵਿਕਾਸ ਕੀਤਾ ਜਾ ਰਿਹਾ ਹੈ ਅਤੇ ਇਸ ਦੇ 2018 ਤੱਕ ਪੂਰੇ ਹੋਣ ਦੀ ਉਮੀਦ ਹੈ। ਇਸ ਦੀ ਅੰਦਾਜ਼ਨ ਲਾਗਤ 683.32 ਕਰੋੜ ਰੁਪਏ ਹੈ । 254.52 ਕਰੋੜ ਰੁਪਏ ਦੀ ਲਾਗਤ ਨਾਲ ਪਟਨਾ ਨਦੀ ਤਟ ਵਿਕਾਸ ਪ੍ਰੋਜੈਕਟ ਪੂਰੇ ਹੋਣ ਦੇ ਅੰਤਮ ਫੇਜ਼ ਵਿੱਚ ਹੈ। ਇਸ ਦੇ ਤਹਿਤ 20 ਘਾਟਾਂ ਅਤੇ 6.6 ਕਿਲੋਮੀਟਰ ਲੰਬਾ ਟਹਿਲਣ ਦਾ ਰਸਤਾ ਵਿਕਸਿਤ ਕੀਤਾ ਜਾ ਰਿਹਾ ਹੈ ।


    ਨਮਾਮਿ ਗੰਗੇ ਦੇ ਤਹਿਤ ਪਾਣੀ ਦੀ ਗੁਣਵੱਤਾ ਜਾਂਚ ਲਈ 44 ਜਲ ਗੁਣਵੱਤਾ ਨਿਗਰਾਨੀ ਸਟੇਸ਼ਨਾਂ ਦਾ ਸੰਚਾਲਨ ਕੀਤਾ ਜਾ ਰਿਹਾ ਹੈ ।


    ਪੌਦੇ ਲਗਾਉਣ ਦੇ ਪ੍ਰੋਗਰਾਮ ਤਹਿਤ ਗੰਗਾ ਬੇਸਿਨ ਵਿੱਚ ਪੰਜ ਕਰੋੜ ਤੋਂ ਜ਼ਿਆਦਾ ਪੌਦੇ ਲਗਾਏ ਗਏ ਹਨ । ਉਤਰਾਖੰਡ ਵਿੱਚ 31 ਪ੍ਰੋਜੈਕਟਾਂ ਨੂੰ ਮਨਜ਼ੂਰੀ ਦਿੱਤੀ ਗਈ ਹੈ। 13 ਪ੍ਰੋਜੈਕਟ ਪੂਰੇ ਹੋ ਚੁੱਕੇ ਹਨ ਅਤੇ ਬਾਕੀ 18 ਨਿਰਮਾਣ ਦੇ ਵੱਖਰੇ ਫੇਜ਼ਾਂ ’ਤੇ ਹਨ । ਜੂਨ 2018 ਤੱਕ ਰਿਸ਼ਿਕੇਸ਼ , ਨਵੰਬਰ 2018 ਤੱਕ ਜੋਸ਼ੀਮਠ , ਸ਼ੀਰੀਨਗਰ , ਹਰਿਦੁਆਰ ਅਤੇ ਦਸੰਬਰ 2018 ਤੱਕ ਬਦਰੀਨਾਥ , ਚਮੋਲੀ , ਨੰਦਪ੍ਰਯਾਗ , ਰੁਦਰਪ੍ਰਯਾਗ , ਕਰਣਪ੍ਰਯਾਗ , ਹਰਦੁਆਰ ਵਿੱਚ ਪ੍ਰੋਜੈਕਟ ਪੂਰੇ ਹੋਣ ਦੀ ਸੰਭਾਵਨਾ ਹੈ ।


    ਉੱਤਰ ਪ੍ਰਦੇਸ਼ ਵਿੱਚ 30 ਪ੍ਰੋਜੈਕਟਾਂ ਨੂੰ ਮਨਜ਼ੂਰੀ ਦਿੱਤੀ ਗਈ ਹੈ। 8 ਪ੍ਰੋਜੈਕਟ ਪੂਰੇ ਹੋ ਚੁੱਕੇ ਹਨ । 03 ਦੇ ਟੈਂਡਰਾਂ ਦੀ ਜਾਂਚ ਕੀਤੀ ਜਾ ਰਹੀ ਹੈ। 10 ਲਈ ਟੈਂਡਰ ਜਾਰੀ ਕੀਤੇ ਜਾਣਗੇ । ਇਲਾਹਾਬਾਦ , ਗੜਮੁਕਤੇਸ਼ਵਰ , ਕੰਨੌਜ , ਅਨੂਪਸ਼ਹਿਰ ਅਤੇ ਨਰੋਰਾ ਵਿੱਚ ਪ੍ਰੋਜੈਕਟ ਪੂਰੇ ਹੋ ਚੁੱਕੇ ਹਨ । ਇਲਾਹਾਬਾਦ (ਸੀ ਅਤੇ ਈ) , ਮੁਰਾਦਾਬਾਦ , ਵਾਰਾਣਸੀ , ਕਾਨਪੁਰ ਵਿੱਚ ਪ੍ਰੋਜੈਕਟ ਜਲਦੀ ਹੀ ਪੂਰੇ ਹੋ ਜਾਣਗੇ । ਚੁਨਾਰ ਅਤੇ ਮਥੁਰਾ ਦੇ ਟੈਂਡਰਾਂ ਦੀ ਜਾਂਚ ਕੀਤੀ ਜਾ ਰਹੀ ਹੈ ।


    ਬਿਹਾਰ ਵਿੱਚ 20 ਪ੍ਰੋਜੈਕਟਾਂ ਨੂੰ ਮਨਜ਼ੂਰੀ ਦਿੱਤੀ ਗਈ ਹੈ , ਜਿਨ੍ਹਾਂ ਵਿਚੋਂ 10 ਪ੍ਰੋਜੈਕਟਾਂ ’ਤੇ ਕੰਮ ਪ੍ਰਗਤੀ ’ਤੇ ਹੈ । 04 ਪ੍ਰੋਜੈਕਟਾਂ ਦਾ ਮੁਲਾਂਕਣ ਕੀਤਾ ਜਾ ਰਿਹਾ ਹੈ। 06 ਪ੍ਰੋਜੈਕਟਾਂ ਲਈ ਟੈਂਡਰ ਜਲਦੀ ਹੀ ਜਾਰੀ ਕੀਤੇ ਜਾਣਗੇ । ਬਕਸਰ ਅਤੇ ਪਟਨੇ ਦੇ ਵੱਖ-ਵੱਖ ਖੇਤਰਾਂ ਵਿੱਚ ਕੰਮ ਪ੍ਰਗਤੀ ’ਤੇ ਹੈ। ਬਾੜ੍ਹ , ਸੁਲਤਾਨਗੰਜ , ਮੋਕਾਮਾ , ਨੌਗਛੀਆ ਲਈ ਟੈਂਡਰ ਪ੍ਰਾਪਤ ਕੀਤੇ ਜਾ ਚੁੱਕੇ ਹਨ । ਭਾਗਲਪੁਰ , ਦੀਘਾ ਅਤੇ ਕੰਕੜਬਾਗ ( ਪਟਨਾ ) ਲਈ ਟੈਂਡਰ ਜਾਰੀ ਕੀਤੇ ਜਾਣਗੇ ।


    ਝਾਰਖੰਡ ਦੇ ਸਾਹਿਬਗੰਜ ਵਿੱਚ ਦੋ ਪ੍ਰੋਜੈਕਟ ਪ੍ਰਗਤੀ ’ਤੇ ਹਨ ਜਿੱਥੇ 12 ਐੱਮਐੱਲਡੀ ਸਮਰੱਥਾ ਵਾਲੇ ਇੱਕ ਐੱਸਟੀਪੀ , 55 ਕਿਲੋਮੀਟਰ ਲੰਬੇ ਸੀਵਰ ਦਾ ਨਿਰਮਾਣ ਕੀਤਾ ਜਾ ਰਿਹਾ ਹੈ । ਇਹ ਪ੍ਰੋਜੈਕਟ ਦਸੰਬਰ 2018 ਤੱਕ ਪੂਰੇ ਹੋ ਜਾਣਗੇ । ਰਾਜ ਮਹਿਲ ਪ੍ਰੋਜੈਕਟ ਨੂੰ ਹਾਲ ਹੀ ਵਿੱਚ ਮਨਜ਼ੂਰੀ ਦਿੱਤੀ ਗਈ ਹੈ । ਇਸ ਦੇ ਤਹਿਤ 3.5 ਐੱਮਐੱਲਡੀ ਐੱਸਟੀਪੀ ਅਤੇ 34 ਕਿਲੋਮੀਟਰ ਲੰਬੇ ਸੀਵਰ ਦਾ ਨਿਰਮਾਣ ਕੀਤਾ ਜਾਵੇਗਾ । ਇਸ ਦੇ ਜੂਨ 201 9 ਤੱਕ ਪੂਰਾ ਹੋਣ ਦੀ ਸੰਭਾਵਨਾ ਹੈ ।


    ਪੱਛਮ ਬੰਗਾਲ ਵਿੱਚ 15 ਪ੍ਰੋਜੈਕਟ ਮਨਜ਼ੂਰ ਕੀਤੇ ਗਏ ਹਨ । ਇਨ੍ਹਾਂ ਵਿੱਚੋਂ 2 ਪ੍ਰੋਜੈਕਟਾਂ ਨੂੰ ਪੂਰਾ ਕਰ ਲਿਆ ਗਿਆ ਹੈ। ਚਾਰ ਪ੍ਰੋਜੈਕਟਾਂ ਦਾ ਕੰਮ ਪ੍ਰਗਤੀ ’ਤੇ ਹੈ ਜਦੋਂ ਕਿ ਚਾਰ ਹੋਰ ਟੈਂਡਰਾਂ ਦੀ ਪ੍ਰਕਿਰਿਆ ਵਿੱਚ ਹਨ । ਪੰਜ ਪ੍ਰੋਜੈਕਟਾਂ ਲਈ ਟੈਂਡਰ ਜਾਰੀ ਕੀਤੇ ਜਾਣਗੇ ।


    

    
    (Release ID: 1531890) Visitor Counter : 1