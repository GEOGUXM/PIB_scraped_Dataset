      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਜਲ ਸੰਸਾਧਨਾਂ ‘ਤੇ ਅੱਪਡੇਟਡ ਡੇਟਾ ਦੇ ਇੱਕਲੀ ਖਿੜਕੀ ਸਰੋਤ ਵਜੋਂ ਐੱਨਡਬਲਿਯੂਆਈਸੀ ਦੀ ਸਥਾਪਨਾ
      Posted On: 04 MAY 2018 11:25AM by PIB Chandigarh


    NWIC setup as a single window source of updated data on water resources


    ਜਲ ਸੰਸਾਧਨਾਂ ‘ਤੇ ਅੱਪਡੇਟਡ ਡੇਟਾ ਦੇ ਇੱਕਲੀ ਖਿੜਕੀ ਸਰੋਤ ਵਜੋਂ ਐੱਨਡਬਲਿਯੂਆਈਸੀ ਦੀ ਸਥਾਪਨਾ

                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                         
ਮੰਤਰੀ ਮੰਡਲ ਤੋਂ ਮਨਜ਼ੂਰੀ ਮਿਲਣ ਦੇ ਬਾਅਦ ਰਾਸ਼ਟਰੀ ਜਲ ਸੂਚਨਾ ਵਿਗਿਆਨ ਕੇਂਦਰ ( ਐੱਨਡਬਲਿਯੂਆਈਸੀ) ਦੀ ਹਾਲ ਹੀ ਵਿੱਚ ਜਲ ਸੰਸਾਧਨ, ਨਦੀ ਵਿਕਾਸ ਤੇ ਗੰਗਾ ਕਾਇਆ ਕਲਪ ਮੰਤਰਾਲੇ ਵੱਲੋਂ ਨਵੀਂ ਦਿੱਲੀ ਵਿੱਚ ਸਿਰਜਣਾ ਕੀਤੀ ਗਈ ਹੈ। ਇਸ ਦੇ ਲਈ 28 ਮਾਰਚ, 2018 ਨੂੰ ਜਾਰੀ ਅਧਿਸੂਚਨਾ ਦੇਖੋ । ਐੱਨਡਬਲਿਯੂਆਈਸੀ ਰਾਸ਼ਟਰ ਵਿਆਪੀ ਜਲ ਸੰਸਾਧਨ ਡੇਟਾ ਦਾ ਇੱਕ ਸੰਗ੍ਰਹਿ ਹੋਵੇਗਾ ਅਤੇ ਇਹ ਜਲ ਸੰਸਾਧਨ, ਨਦੀ ਵਿਕਾਸ ਤੇ ਗੰਗਾ ਕਾਇਆ ਕਲਪ ਮੰਤਰਾਲੇ ਦੇ ਇੱਕ ਅਧੀਨ ਦਫ਼ਤਰ ਵਜੋਂ ਕੰਮ ਕਰੇਗਾ। ਇਸ ਕੇਂਦਰ ਦਾ ਪ੍ਰਮੁੱਖ, ਸੰਯੁਕਤ ਸਕੱਤਰ ਪੱਧਰ ਦਾ ਇੱਕ ਅਧਿਕਾਰੀ ਹੋਵੇਗਾ।
                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                         
ਜਲ ਸੰਸਾਧਨਾਂ ਦਾ ਪ੍ਰਬੰਧਨ ਇੱਕ ਅਤਿਅੰਤ ਜਟਿਲ ਤੇ ਕਠਿਨ ਕਾਰਜ ਹੈ ਜਿਸ ਵਿੱਚ ਬਹੁ-ਵਿਸ਼ਿਆਂ ਵਾਲੇ ਗਿਆਨ ਖੇਤਰਾਂ ਦੀ ਵਿਸ਼ੇਸ਼ੱਗਤਾ ਦੀ ਜ਼ਰੂਰਤ ਪੈਂਦੀ ਹੈ ਅਤੇ ਇਹ ਇਤਿਹਾਸਕ ਤੇ ਵਾਸਤਵਿਕ ਸਮੇਂ ਵਾਲੇ ਭਰੋਸੇਮੰਦ ਡੇਟਾ ਅਤੇ ਸੂਚਨਾਵਾਂ ‘ਤੇ ਨਿਰਭਰ ਰਹਿੰਦਾ ਹੈ।                                                                                                                                                                                                                                           
                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                         
ਇਸ ਦੇ ਲਈ ਪਹਿਲੀ ਜ਼ਰੂਰਤ ਇਹ ਹੈ ਕਿ ਇੱਕ ਵਿਆਪਕ ‘ਜਲ ਸੰਸਾਧਨ ਸੂਚਨਾ ਪ੍ਰਣਾਲੀ ( ਐੱਨਡਬਲਿਯੂਆਈਸੀ )’ ਨੂੰ ਵਿਕਸਿਤ ਕਰਕੇ ਉਸ ਦਾ ਪੂਰਾ ਰੱਖ-ਰਖਾਵ ਅਤੇ ਨਿਯਮਤ ਅੱਪਡੇਟ ਜਨਤਕ ਤੌਰ ’ਤੇ ਕੀਤਾ ਜਾਵੇ, ਤਾਂਕਿ ਜਲ ਸੰਸਾਧਨਾਂ ਦੇ ਕਾਰਗਰ ਏਕੀਕ੍ਰਿਤ ਪ੍ਰਬੰਧਨ ਲਈ ਜਾਗਰੂਕਤਾ ਵਧਾਉਣ ਦੇ ਨਾਲ-ਨਾਲ ਸਬੰਧਤ ਹਿਤਧਾਰਕਾਂ ਨੂੰ ਇਸ ਵਿੱਚ ਸ਼ਾਮਲ ਕੀਤਾ ਜਾ ਸਕੇ।                                                                                                                                                                  
                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                         
ਇਹ ਵਿਗਿਆਨਕ ਅੰਦਾਜੇ, ਨਿਗਰਾਨੀ, ਮਾਡਲਿੰਗ ਅਤੇ ਫੈਸਲਾ ਸਮਰਥਨ ਪ੍ਰਣਾਲੀ (ਡੀਐੱਸਐੱਸ) ਅਤੇ ਏਕੀਕ੍ਰਿਤ ਜਲ ਸੰਸਾਧਨ ਪ੍ਰਬੰਧਨ ਲਈ ਵੀ ਪਹਿਲੀ ਜ਼ਰੂਰਤ ਹੈ। ਇਸ ਨੂੰ ਧਿਆਨ ਵਿੱਚ ਰੱਖਦਿਆਂ ਐੱਨਡਬਲਿਯੂਆਈਸੀ ਵੱਲੋਂ ਜਲ ਸੰਸਾਧਨਾਂ ਤੇ ਸਬੰਧਤ ਵਿਸ਼ਿਆਂ ( ਥੀਮ ) ਉੱਤੇ ਅੱਪਡੇਟ ਡੇਟਾ ਦਾ ‘ਇੱਕਲੀ ਖਿੜਕੀ’ ਸਰੋਤ ਮੁਹੱਈਆ ਕਰਵਾਏ ਜਾਣ ਦੀ ਉਮੀਦ ਹੈ। ਇਸ ਦੇ ਨਾਲ ਹੀ ਐੱਨਡਬਲਿਯੂਆਈਸੀ ਵੱਲੋਂ ਇਸ ਦੇ ਪ੍ਰਬੰਧਨ ਤੇ ਨਿਰੰਤਰ ਵਿਕਾਸ ਲਈ ਸਾਰੇ ਹਿਤਧਾਰਕਾਂ ਨੂੰ ਮੁੱਲ-ਵਰਧਕ ਉਤਪਾਦ ਤੇ ਸੇਵਾਵਾਂ ਮੁਹੱਈਆ ਕਰਾਉਣ ਦੀ ਉਮੀਦ ਹੈ।                                
                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                         
ਉਪਰੋਕਤ ਕੇਂਦਰ ਜਲ ਅਤੇ ਜਲ ਵਿਗਿਆਨ ਸਬੰਧੀ ਚਰਮ ਜਾਂ ਭੀਸ਼ਣ ਸਥਿਤੀ ਨਾਲ ਨਿਪਟਣ ਲਈ ਐਮਰਜੈਂਸੀ ਉਪਾਅ ਕਰਨ ਵਾਲੇ ਹੋਰ ਕੇਂਦਰੀ ਅਤੇ ਰਾਜ ਸੰਗਠਨਾਂ ਨੂੰ ਤਕਨੀਕੀ ਸਹਾਇਤਾ ਪ੍ਰਦਾਨ ਕਰਨ ਲਈ ਰਾਸ਼ਟਰੀ ਤੇ ਅੰਤਰਰਾਸ਼ਟਰੀ ਪੱਧਰ ਦੇ ਪ੍ਰਮੁੱਖ ਅਨੁਸੰਧਾਨ ਸੰਸਥਾਨਾਂ ਨਾਲ ਸਹਿਯੋਗ ਕਰੇਗਾ।                                                                                                                                                                                                                           
                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                         
****                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                         
    
    
    (Release ID: 1531449) Visitor Counter : 1