      ਉਪ ਰਾਸ਼ਟਰਪਤੀ ਸਕੱਤਰੇਤ

      ਡਾ. ਅੰਬੇਡਕਰ ਦੇ ਵਿਚਾਰ ਅਤੇ ਸਿੱਖਿਆ ਹਮੇਸ਼ਾ ਉਚਿਤ ਹਨ : ਰਾਸ਼ਟਰਪਤੀ
      Posted On: 30 MAY 2018 6:58PM by PIB Chandigarh


    Dr. Ambedkar’s thoughts and teachings are relevant forever: Vice President
    
    Youth must visit Panch Theerthas to understand the life and philosophy of Dr. Ambedkar Compliments Government for the initiatives Visits Dr. Ambedkar National Memorial and Dr. Ambedkar International Centre and pays glowing tributes to the architect of the Indian Constitution


    ਡਾ. ਅੰਬੇਡਕਰ ਦੇ ਵਿਚਾਰ ਅਤੇ ਸਿੱਖਿਆ ਹਮੇਸ਼ਾ ਉਚਿਤ ਹਨ : ਰਾਸ਼ਟਰਪਤੀ


    ਨੌਜਵਾਨਾਂ ਨੂੰ ਡਾ. ਅੰਬੇਡਕਰ ਦੇ ਜੀਵਨ ਅਤੇ ਦਰਸ਼ਨ ਨੂੰ ਸਮਝਣ ਲਈ ਪੰਜ ਤੀਰਥ ਸਥਾਨਾਂ ਦੀ ਯਾਤਰਾ ਕਰਨੀ ਚਾਹੀਦੀ ਹੈ ਪਹਿਲ ਦੇ ਲਈ ਸਰਕਾਰ ਦੀ ਸਰਾਹਣਾ ਕੀਤੀ ਡਾ. ਅੰਬੇਡਕਰ ਰਾਸ਼ਟਰੀ ਸਮਾਰਕ ਅਤੇ ਡਾ. ਅੰਬੇਡਕਰ ਅੰਤਰਰਾਸ਼ਟਰੀ ਕੇਂਦਰ ਦਾ ਦੌਰਾ ਕਰਕੇ ਭਾਰਤੀ ਸੰਵਿਧਾਨ ਨਿਰਮਾਤਾ ਨੂੰ ਸ਼ਰਧਾਂਲੀਆਂ ਅਰਪਿਤ ਕੀਤੀਆਂ


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਡਾ. ਅੰਬੇਡਕਰ ਦੇ ਵਿਚਾਰ ਅਤੇ ਸਿੱਖਿਆ ਹਮੇਸ਼ਾਂ ਪ੍ਰਾਸੰਗਿਕ ਹਨ। ਉਨ੍ਹਾਂ ਨੇ ਅੱਜ ਇੱਥੇ ਡਾ. ਅੰਬੇਡਕਰ ਰਾਸ਼ਟਰੀ ਸਮਾਰਕ ਅਤੇ ਡਾ. ਅੰਬੇਡਕਰ ਅੰਤਰਰਾਸ਼ਟਰੀ ਕੇਂਦਰ ਦਾ ਦੌਰਾ ਕੀਤਾ। ਇਸ ਸਮਾਰਕ ਅਤੇ ਕੇਂਦਰ ਦਾ ਨਿਰਮਾਣ, ਸਮਾਜ ਸੁਧਾਰਕ ਅਤੇ ਭਾਰਤੀ ਸੰਵਿਧਾਨ ਨਿਰਮਾਤਾ ਪ੍ਰਤੀ ਸ਼ਰਧਾਂਜਲੀਆਂ ਦੇ ਤੌਰ ‘ਤੇ ਪੰਜ ਤੀਰਥ ਸਮਾਰਕਾਂ ਦੇ ਹਿੱਸੇ ਵਜੋਂ ਕੀਤਾ ਗਿਆ ਹੈ। ਇਸ ਮੌਕੇ ‘ਤੇ ਕੇਂਦਰੀ ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਨ ਮੰਤਰੀ ਸ਼੍ਰੀ ਥਾਵਰ ਚੰਦ ਗਹਿਲੋਤ, ਸਮਾਜਿਕ ਨਿਆ ਅਤੇ ਸਸ਼ਕਤੀਕਰਨ ਰਾਜ ਮੰਤਰੀ ਸ਼੍ਰੀ ਵਿਜੈ ਸਾਂਪਲਾ ਤੇ ਹੋਰ ਪਤਵੰਤੇ ਵੀ ਮੌਜੂਦ ਸਨ।


    ਉਪ ਰਾਸ਼ਟਰਪਤੀ, ਰਾਸ਼ਟਰੀ ਸਮਾਰਕ ਵਿੱਚ ਕਾਫੀ ਸਮਾਂ ਰਹੇ। ਉੱਥੇ ਡਾ. ਅੰਬੇਡਕਰ ਦੇ ਜੀਵਨ ਅਤੇ ਕਾਰਜਾਂ ਉੱਤੇ 27 ਪ੍ਰਦਰਸ਼ਨੀ ਵਸਤੂਆਂ ਦਾ ਅਜਾਇਬ ਘਰ ਵੀ ਹੈ। ਅਜਾਇਬ ਘਰ ਵਿੱਚ ਡਾ. ਅੰਬੇਡਕਰ ਉੱਤੇ ਲਘੂ ਫਿਲਮ ਪ੍ਰਦਰਸ਼ਿਤ ਕਰਨ ਲਈ ਐੱਲਈਡੀ ਵਾਲ ਹੈ। ਇਸ ਵਿੱਚ ਇੱਕ ਰੋਬੋਟਿਕ ਉਪਕਰਨ ਹੈ, ਜੋ ਡਾ. ਅੰਬੇਡਕਰ ਦੇ ਚਰਿੱਤਰ ਨੂੰ ਦਰਸਾਉਂਦਾ ਹੈ ਅਤੇ 25 ਜੁਲਾਈ, 1949 ਨੂੰ ਸੰਵਿਧਾਨ ਸਭਾ ਵਿੱਚ ਦਿੱਤੇ ਗਏ ਉਨ੍ਹਾਂ ਦੇ ਭਾਸ਼ਣ ਨੂੰ ਦੋਹਰਾਉਂਦਾ ਹੈ।


    ਇਸ ਤੋਂ ਬਾਅਦ ਉਪ ਰਾਸ਼ਟਰਪਤੀ ਡਾ. ਅੰਬੇਡਕਰ ਅੰਤਰਰਾਸ਼ਟਰੀ ਕੇਂਦਰ ਗਏ ਅਤੇ ਉੱਥੇ ਉਨ੍ਹਾਂ ਨੇ ਸਭਾਗਲ ਤੇ ਵਿਸ਼ਾਲ ਲਾਈਬ੍ਰੇਰੀ ਦਾ ਦੌਰਾ ਕੀਤਾ।


    ਉਨ੍ਹਾਂ ਨੇ ਡਾ. ਅੰਬੇਡਕਰ ਨੂੰ ਸ਼ਰਧਾਂਜਲੀ ਅਰਪਿਤ ਕੀਤੀ ਅਤੇ ਦੋਹਾਂ ਸਥਾਨਾਂ ਦੇ ਕਰਮਚਾਰੀਆਂ ਨਾਲ ਗੱਲਬਾਤ ਵੀ ਕੀਤੀ। ਉਨ੍ਹਾਂ ਨੇ ਪੰਜ ਤੀਰਥ ਸਥਾਨਾਂ ਦੇ ਰੂਪ ਵਿੱਚ ਡਾ. ਅੰਬੇਡਕਰ ਦੇ ਜਨਮ ਸਥਾਨ ਮਹੂ, ਮੱਧ ਪ੍ਰਦੇਸ਼; ਬ੍ਰਿਟੇਨ ਵਿੱਚ ਅਧਿਐਨ ਕਰਦੇ ਸਮੇਂ ਲੰਡਨ ਵਿੱਚ ਉਨ੍ਹਾਂ ਦਾ ਨਿਵਾਸ ਸਥਾਨ, ਨਾਗਪੁਰ ਵਿੱਚ ਦੀਕਸ਼ਾ ਭੂਮੀ, ਦਿੱਲੀ ਵਿੱਚ ਮਹਾਪਰਿਨਿਰਵਾਣ ਸਥਲ ਅਤੇ ਮੁੰਬਈ ਵਿੱਚ ਚੈਤਯ ਭੂਮੀ ਸਮਾਰਕਾਂ ਦਾ ਨਿਰਮਾਣ ਕਰਨ ਲਈ ਸਰਕਾਰ ਦੀ ਸ਼ਲਾਘਾ ਕੀਤੀ।


    ਸਮਾਰਕਾਂ ਨੂੰ ਦੇਸ਼ ਦੇ ਮਹਾਨ ਸਪੂਤ ਦੇ ਪ੍ਰਤੀ ਉਚਿਤ ਸ਼ਰਧਾਂਜਲੀਆਂ ਦੱਸਦਿਆਂ ਉਨ੍ਹਾਂ ਕਿਹਾ ਕਿ ਇਹ ਉਨ੍ਹਾਂ ਦਾ ਸੁਭਾਗ ਹੈ ਕਿ ਉਨ੍ਹਾਂ ਨੇ ਸਾਰੇ ਪੰਜਾਂ ਸਥੱਲਾਂ ਦਾ ਦੌਰਾ ਕੀਤਾ ਹੈ।


    ਅਜਾਇਬ ਘਰ ਵਿੱਚ ਡਾ. ਅੰਬੇਡਕਰ ਦੀ ਜੀਵਨੀ ਨੂੰ ਅਦਭੁਤ ਦੱਸਦਿਆਂ ਉਨ੍ਹਾਂ ਕਿਹਾ “ਇਸ ਮਹਾਨ ਰਾਸ਼ਟਰ ਦੇ ਮਹਾਨ ਸਪੂਤ ਦੀਆਂ ਯਾਦਾਂ ਨੂੰ ਸੰਜੋ ਕੇ ਰੱਖਣ ਲਈ ਇਸ ਸੁੰਦਰ ਅਜਾਇਬ ਘਰ ਦਾ ਨਿਰਮਾਣ ਕੀਤਾ ਗਿਆ ਹੈ। ” ਉਨ੍ਹਾਂ ਕਿਹਾ ਕਿ ਜਦ ਉਹ ਸ਼ਹਿਰੀ ਵਿਕਾਸ ਮੰਤਰੀ ਸੀ, ਓਦੋਂ ਇਹ ਪਰਿਯੋਜਨਾ ਸ਼ੁਰੂ ਹੋਈ ਸੀ ਅਤੇ ਇਸ “ ਸੁੰਦਰ ਅਜਾਇਬ ਘਰ” ਨੂੰ ਦੇਖਣਾ ਉਨ੍ਹਾਂ ਲਈ ਸੁਪਨਿਆਂ ਦੇ ਸਾਕਾਰ ਹੋਣ ਜਿਹਾ ਹੈ। ਉਨ੍ਹਾਂ ਕਿਹਾ ਕਿ ਹਰੇਕ ਭਾਰਤੀ ਨੌਜਵਾਨ ਨੂੰ ਇਹ ਅਜਾਇਬ ਘਰ ਜ਼ਰੂਰ ਦੇਖਣਾ ਚਾਹੀਦਾ ਹੈ। ਉਨ੍ਹਾਂ ਕਿਹਾ ਕੇ ਅਜਾਇਬ ਘਰ ਡਾ. ਬਾਬਾ ਸਾਹਿਬ ਦੇ ਜੀਵਨ, ਸਿੱਖਿਆ ਅਤੇ ਉਪਦੇਸ਼ ਨੂੰ ਸਮਝਣ ਦਾ ਸਰੇਸ਼ਠ ਸਥਾਨ ਹੈ।


    ਡਾ. ਅੰਬੇਡਕਰ ਅੰਤਰਰਾਸ਼ਟਰੀ ਕੇਂਦਰ ਦੇ ਸਭਾ-ਗਲ ਅਤੇ ਲਾਇਬ੍ਰੇਰੀ ਨੂੰ ਦੇਖਣ ਦੇ ਬਾਅਦ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਜਨਪਥ ਸਥਿਤ ਭਵਨ ਦੀ ਵਾਸਤੁਕਲਾ ਤੋਂ ਉਹ ਬਹੁਤ ਪ੍ਰਭਾਵਿਤ ਹੋਏ। ਉਨ੍ਹਾਂ ਕਿਹਾ ਕਿ ਡਾ. ਬਾਬਾ ਸਾਹਿਬ ਨਾਲ ਸਬੰਧਤ ਸੰਪੂਰਨ ਸਾਹਿਤ ਲਾਇਬ੍ਰੇਰੀ ਵਿੱਚ ਉਪਲੱਬਧ ਕਰਵਾਇਆ ਜਾਣਾ ਚਾਹੀਦਾ ਹੈ। ਉਨ੍ਹਾਂ ਨੇ ਅਧਿਕਾਰੀਆਂ ਨੂੰ ਸੁਝਾਅ ਦਿੱਤਾ ਕਿ ਡਾ. ਅੰਬੇਡਕਰ ‘ਤੇ ਨਿਯਮਤ ਰੂਪ ਵਿੱਚ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਸੰਮੇਲਨ ਆਯੋਜਿਤ ਕੀਤੇ ਜਾਣੇ ਚਾਹੀਦੇ ਹਨ ।


    ਉਨ੍ਹਾਂ ਨੇ ਇਸ ਸਮਾਰਕ ਭਵਨ ਦਾ ਨਿਰਮਾਣ ਕਰਨ ਲਈ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਅਤੇ ਕੇਂਦਰੀ ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰੀ ਸ਼੍ਰੀ ਥਾਵਰ ਚੰਦ ਗਹਲੋਤ ਤੇ ਹੋਰ ਵਿਅਕਤੀਆਂ ਦੀ ਸ਼ਲਾਘਾ ਕੀਤੀ। ਉਨ੍ਹਾਂ ਕਿਹਾ ਕਿ ਡਾ. ਅੰਬੇਡਕਰ ਦੇ ਯੋਗਦਾਨ ਨੂੰ ਸਮਝਣ ਅਤੇ ਉਨ੍ਹਾਂ ਉੱਤੇ ਖੋਜ ਕਰਨ ਲਈ ਨੌਜਵਾਨ ਪੀੜ੍ਹੀ ਲਈ ਇਹ ਸਥਾਨ ਮਹੱਤਵਪੂਰਨ ਹੋਵੇਗਾ।


    ***


    

    
    (Release ID: 1533917) Visitor Counter : 7