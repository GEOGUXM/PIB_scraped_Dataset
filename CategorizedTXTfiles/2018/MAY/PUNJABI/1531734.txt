      ਨੀਤੀ ਆਯੋਗ

      ਅਟਲ ਟਿੰਕਰਿੰਗ ਮੈਰਾਥਨ ਦੀਆਂ 30 ਸਰਵੋਤਮ ਖੋਜਾਂ ਦਾ ਪ੍ਰਦਰਸ਼ਨ
      Posted On: 09 MAY 2018 5:57PM by PIB Chandigarh


    Showcasing Top 30 Innovations of the Atal Tinkering Marathon


    On the eve of the National Technology Day, ATL Marathon’s Top 30 Innovations to be supported through industry partnerships


    ਅਟਲ ਟਿੰਕਰਿੰਗ ਮੈਰਾਥਨ ਦੀਆਂ 30 ਸਰਵੋਤਮ ਖੋਜਾਂ ਦਾ ਪ੍ਰਦਰਸ਼ਨ


    ਰਾਸ਼ਟਰੀ ਟੈਕਨੋਲੋਜੀ ਦਿਵਸ ਦੀ ਪੂਰਵ ਸੰਧਿਆ ’ ਤੇ ਏਟੀਐੱਲ ਮੈਰਾਥਨ ਦੀਆਂ 30 ਸਰਵੋਤਮ ਖੋਜਾਂ ਨੂੰ ਉਦਯੋਗਿਕ ਭਾਈਵਾਲੀ ਰਾਹੀਂ ਸਮਰਥਨ ਦਿੱਤਾ ਜਾਏਗਾ


    ਭਾਰਤ ਦੇ ਸਰਵ ਸ਼੍ਰੇਸ਼ਠ ਵਿਦਿਆਰਥੀ ਖੋਜਕਾਰਾਂ ਦੀ ਪਛਾਣ ਕਰਨ ਦੇ ਉਪਰਾਲੇ ਵਜੋਂ ਨੀਤੀ ਆਯੋਗ ਨੇ ਅਟਲ ਇਨੋਵੇਸ਼ਨ ਮਿਸ਼ਨ (ਏਆਈਐੱਮ ) ਤਹਿਤ ਛੇ ਮਹੀਨਿਆਂ ਦੀ ਲੰਬੀ ਰਾਸ਼ਟਰ ਵਿਆਪੀ ਚੁਣੌਤੀ ਵਜੋਂ ਛੇ ਅਲੱਗ ਅਲੱਗ ਵਿਸ਼ਿਆਂ ’ ਤੇ ਅਟਲ ਟਿੰਕਰਿੰਗ ਮੈਰਾਥਨ ( Atal Tinkering Marathon) ਦਾ ਆਯੋਜਨ ਕੀਤਾ। ਇਸ ਦੇ ਵਿਸ਼ਿਆਂ ਵਿੱਚ ਸਵੱਛ ਊਰਜਾ , ਜਲ ਸਰੋਤ , ਰਹਿੰਦ ਖੂੰਦ ਪ੍ਰਬੰਧਨ , ਸਿਹਤ ਸੰਭਾਲ , ਸਮਾਰਟ ਆਵਾਜਾਈ ਅਤੇ ਖੇਤੀ ਤਕਨੀਕਾਂ ਸ਼ਾਮਲ ਸਨ।


    ਇਸ ਤਹਿਤ 600 ਤੋਂ ਜ਼ਿਆਦਾ ਪ੍ਰਾਪਤ ਹੋਈਆਂ ਖੋਜਾਂ ਵਿੱਚੋਂ ਨਵੀਨਤਾ ਅਤੇ ਮੁੱਢਲੇ ਕਾਰਜ ਦੇ ਅਧਾਰ ’ ਤੇ ਸਰਵੋਤਮ 100 ਖੋਜਾਂ ਨੂੰ ਚੁਣਿਆ ਗਿਆ। ਉਸਤੋਂ ਬਾਅਦ 100 ਟੀਮਾਂ ਨੂੰ ਉਨ੍ਹਾਂ ਦੇ ਮੁੱਢਲੇ ਕਾਰਜ ਨੂੰ ਹੋਰ ਨਿਖਾਰਨ ਅਤੇ ਉਨ੍ਹਾਂ ਦੇ ਕਾਰਜ ਦੀ ਮੁੜ ਪ੍ਰਸਤੁਤੀ ਲਈ ਇੱਕ ਮਹੀਨੇ ਦਾ ਸਮਾਂ ਦਿੱਤਾ ਗਿਆ। ਇਸਦੇ ਬਾਅਦ ਸਰਵੋਤਮ 30 ਖੋਜਾਂ ਦੀ ਚੋਣ ਕਰਨ ਲਈ ਉਦਯੋਗ ਅਤੇ ਅਕਾਦਮਿਕ ਮਾਹਰਾਂ ਦੇ ਪੈਨਲ ਵੱਲੋਂ ਇਨ੍ਹਾਂ ਦੀ ਪਰਖ ਕੀਤੀ ਗਈ। ਇਨ੍ਹਾਂ 30 ਸਰਵੋਤਮ ਖੋਜਾਂ ਦੀ ਚੋਣ ਸਮੁੱਚੇ ਭਾਰਤ ਦੇ ਵਿਭਿੰਨ 20 ਰਾਜਾਂ ਅਤੇ ਕੇਂਦਰੀ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚੋਂ ਕੀਤੀ ਗਈ ਹੈ।


    ਇਹ ਸਰਵੋਤਮ 30 ਖੋਜਾਂ ਅਤੇ ਉਨ੍ਹਾਂ ਦੇ ਇਨਾਮ, ਨੀਤੀ ਆਯੋਗ ਦੇ ਉਪ ਚੇਅਰਮੈਨ ਸ਼੍ਰੀ ਰਾਜੀਵ ਕੁਮਾਰ ਵੱਲੋਂ ਐਲਾਨੇ ਜਾਣਗੇ।


    ਨੀਤੀ ਆਯੋਗ ਦੇ ਅਟਲ ਇਨੋਵੇਸ਼ਨ ਮਿਸ਼ਨ ਅਧੀਨ ਅਟਲ ਟਿੰਕਰਿੰਗ ਲੈਬਜ਼ ਇਸ ਵਿਚਾਰ ’ ਤੇ ਅਧਾਰਿਤ ਹਨ ਕਿ ਪ੍ਰੋਤਸਾਹਨ ਅਤੇ ਪੁਰਸਕਾਰ ਦੇਣਾ ਸਕੂਲੀ ਬੱਚਿਆਂ ਵਿਚਕਾਰ ਨਵੀਨਤਾ ਅਤੇ ਉੱਦਮਸ਼ੀਲਤਾ ਦੀ ਲਹਿਰ ਪੈਦਾ ਕਰਨ ਲਈ ਇੱਕ ਆਦਰਸ਼ ਸ਼ੁਰੂਆਤ ਹੈ। ਏਟੀਐੱਲ ਵਿਦਿਆਰਥੀ ਖੋਜੀ ਪ੍ਰੋਗਰਾਮ ਇੱਕ ਤੰਤਰ ਨੂੰ ਸੰਸਥਾਗਤ ਕਰਨ ਦੀ ਕੋਸ਼ਿਸ਼ ਹੈ ਜਿੱਥੇ ਹਾਈ ਸਕੂਲ ਦੇ ਵਿਦਿਆਰਥੀ ਆਪਣੀ ਸਿੱਖਿਆ ਦੇ ਨਾਲ ਨਾਲ ਆਪਣੇ ਨਵੀਨ ਅਤੇ ਉੱਦਮਸ਼ੀਲ ਵਿਚਾਰਾਂ ਨੂੰ ਅੱਗੇ ਵਧਾਉਣ ਲਈ ਯੂਨੀਵਰਸਿਟੀ ਨਾਲ ਕੰਮ ਕਰ ਸਕਣ। ਸਾਡਾ ਟੀਚਾ ਵਿਦਿਆਰਥੀ ਮਾਨਸਿਕਤਾ ਵਿੱਚ ਇੱਕ ਆਦਰਸ਼ ਤਬਦੀਲੀ ਲਿਆਉਣ ਲਈ ਭਾਰਤ ਵਿੱਚ ਹਿਤਧਾਰਕਾਂ ਨਾਲ ਉਨ੍ਹਾਂ ਦੇ ਗੂੜੇ ਸਬੰਧ ਸਥਾਪਿਤ ਕਰਕੇ ਨੌਜਵਾਨ ਖੋਜੀ ਅਤੇ ਉੱਦਮੀ ਤਿਆਰ ਕਰਨਾ ਹੈ।


    ***


    

    
    (Release ID: 1531734) Visitor Counter : 1