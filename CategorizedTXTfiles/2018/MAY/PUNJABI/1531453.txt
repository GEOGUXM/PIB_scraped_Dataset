      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਆਯੁਸ਼ਮਾਨ ਭਾਰਤ ’ਤੇ ਰਾਸ਼ਟਰੀ ਮਸ਼ਵਰਾ : ਵਿਆਪਕ ਪ੍ਰਾਥਮਿਕ ਸਿਹਤ ਦੇਖਭਾਲ ਪ੍ਰਦਾਨ ਕਰਨ ਲਈ ਸਿਹਤ ਅਤੇ ਕਲਿਆਣ ਕੇਂਦਰ ਕਾਰਜਸ਼ੀਲ
      Posted On: 03 MAY 2018 11:32AM by PIB Chandigarh


    National Consultation on Ayushman Bharat: Operationalizing Health and Wellness Centres to deliver Comprehensive Primary Health Care


    ਆਯੁਸ਼ਮਾਨ ਭਾਰਤ ’ਤੇ ਰਾਸ਼ਟਰੀ ਮਸ਼ਵਰਾ : ਵਿਆਪਕ ਪ੍ਰਾਥਮਿਕ ਸਿਹਤ ਦੇਖਭਾਲ ਪ੍ਰਦਾਨ ਕਰਨ ਲਈ ਸਿਹਤ ਅਤੇ ਕਲਿਆਣ ਕੇਂਦਰ ਕਾਰਜਸ਼ੀਲ


    ਸਿਹਤ ਅਤੇ ਪਰਿਵਾਰ ਕਲਿਆਣ ਮੰਤਰਾਲੇ ਵੱਲੋਂ ਹਾਲ ਹੀ ਵਿੱਚ ਰਾਸ਼ਟਰੀ ਸਿਹਤ ਪ੍ਰਣਾਲੀ ਸੰਸਾਧਨ ਕੇਂਦਰ ਦੇ ਤਕਨੀਕੀ ਸਹਿਯੋਗ ਨਾਲ ਆਯੁਸ਼ਮਾਨ ਭਾਰਤ ਦੇ ਤਹਿਤ ਵਿਆਪਕ ਸਿਹਤ ਦੇਖਭਾਲ ਦੇ ਪ੍ਰਬੰਧ ਲਈ ਸਿਹਤ ਅਤੇ ਕਲਿਆਣ ਕੇਂਦਰਾਂ ਨੂੰ ਕਾਰਜਸ਼ੀਲ ਕਰਨ ’ਤੇ ਦੋ ਦਿਵਸੀ ਰਾਸ਼ਟਰੀ ਮਸ਼ਵਰਾ ਸੰਮੇਲਨ ਦਾ ਆਯੋਜਨ ਕੀਤਾ ਗਿਆ। ਇਸ ਸੰਮੇਲਨ ਵਿੱਚ ਹਿੱਸਾ ਲੈਣ ਵਾਲਿਆਂ ਵਿੱਚ ਰਾਜਾਂ ਦੇ ਪ੍ਰਮੁੱਖ ਸਕੱਤਰ ਅਤੇ ਐੱਨਐੱਚਐੱਮ ਦੇ ਮਿਸ਼ਨ ਡਾਇਰੈਕਟਰ, ਰਾਸ਼ਟਰੀ ਗਿਆਨ ਭਾਈਵਾਲ, ਸੀਪੀਐੱਚਸੀ ਦੇ ਇਨੋਵੇਸ਼ਨ ਅਤੇ ਅਧਿਐਨ ਕੇਂਦਰਾਂ ਦੇ ਪ੍ਰਤੀਨਿੱਧੀ ਅਤੇ ਵਿਕਾਸ ਭਾਈਵਾਲ ਸ਼ਾਮਲ ਸਨ। ਕੰਸਲਟੇਸ਼ਨ ਸਮਾਰੋਹ ਦੀ ਪ੍ਰਧਾਨਗੀ ਵੀ ਨੀਤੀ ਆਯੋਗ ਦੇ ਮੈਂਬਰ ਡਾ. ਵਿਨੋਦ ਪਾਲ, ਸਕੱਤਰ (ਸਿਹਤ) ਸ਼੍ਰੀਮਤੀ ਪ੍ਰੀਤੀ ਸੂਡਾਨ ਤੇ ਏਐੱਸ ਅਤੇ ਐੱਮਡੀ ਦੇ ਸ਼੍ਰੀ ਮਨੋਜ ਝਾਲਾਨ ਵੱਲੋਂ ਕੀਤੀ ਗਈ।


    ਬੈਠਕ ਦਾ ਮੁੱਖ ਉਦੇਸ਼ ਐੱਚਡਬਲਿਯੂਸੀ ਨੂੰ ਵਿਆਪਕ ਸਿਹਤ ਦੇਖਭਾਲ ਦੇਣ ਵਿੱਚ ਸਮਰੱਥ ਬਣਾਉਣ ਲਈ ਅਤੇ ਡਰਾਫਟ ਕਾਰਜਸ਼ੀਲ ਦਿਸ਼ਾ-ਨਿਰਦੇਸ਼ਾਂ ਦੇ ਇਨਪੁੱਟ ਪ੍ਰਾਪਤ ਕਰਨ ਲਈ ਬਹੁਭਾਗੀ ਹਿੱਸੇਦਾਰਾਂ ਵਿੱਚ ਸਾਂਝੀ ਅਤੇ ਸਮਾਨ ਸਮਝ ਵਿਕਸਿਤ ਕਰਨਾ ਸੀ।


    ਕਾਰਜਸ਼ਾਲਾ ਦੀਆਂ ਕਾਰਵਾਈਆਂ ਵਿਆਪਕ ਪ੍ਰਾਥਮਿਕ ਸਿਹਤ ਦੇਖਭਾਲ ਦੇ ਵੱਖ-ਵੱਖ ਹਿੱਸਿਆਂ ਦੀਆਂ ਪੂਰਵ ਝਾਤ ਪ੍ਰਸਤੁਤੀਆਂ ਨਾਲ ਸ਼ੁਰੂ ਹੋਈਆਂ । ਇਸ ਵਿੱਚ ਮੰਝਲੇ ਪੱਧਰ ਦੇ ਸਿਹਤ ਪ੍ਰਦਾਨ ਕਰਤਾ ਜਿਵੇਂ ਕਿ ਪ੍ਰੇਰਿਤ ਉਮੀਦਵਾਰਾਂ ਨੂੰ ਚੁਣਨ ਅਤੇ ਬਹੁ ਉਦੇਸ਼ੀ ਵਰਕਰਾਂ (ਪੁਰਸ਼ ਅਤੇ ਔਰਤ) ਅਤੇ ਆਸ਼ਾ ( ASHA ) ਸਮੇਤ ਪ੍ਰਾਥਮਿਕ ਦੇਖਭਾਲ ਟੀਮ ਨੂੰ ਮਜ਼ਬੂਤ ਬਣਾਉਣ ਦੇ ਮਹੱਤਵ ’ਤੇ ਜ਼ੋਰ ਦਿੱਤਾ ਗਿਆ । ਜਨਤਕ ਸਿਹਤ ਪ੍ਰਣਾਲੀ ਵਿੱਚ ਭਰੋਸਾ ਅਤੇ ਵਿਸ਼ਵਾਸ ਪੈਦਾ ਕਰਨ ਅਤੇ ਨਿੱਜੀ ਖਰਚ ਵਿੱਚ ਕਮੀ ਲਿਆਉਣ ਲਈ ਵਰਨਾਤਮਕ ਤੋਂ ਵਿਆ‍ਪਕ ਸਿਹਤ ਦੇਖਭਾਲ ਵੱਲ ਪਲਟਾ , ਪੁਰਾਣੀਆਂ ਬਿਮਾਰੀਆਂ ਲਈ ਦਵਾਈਆਂ ਦੀ ਨਿਰਵਿਘਨ ਉਪਲੱਬਧਤਾ ਅਤੇ ਦੇਖਭਾਲ ਦੀ ਨਿਰੰਤਰ ਸਹੂਲਤ ਉਪਲੱਬਧ ਕਰਾਉਣ ਦੇ ਮਹੱਤਵ ਨੂੰ ਵੀ ਉਜਾਗਰ ਕੀਤਾ ਗਿਆ । ਪ੍ਰਸਤੁਤੀਆਂ ਵਿੱਚ ਰਾਸ਼ਟਰੀ ਸਿਹਤ ਮਿਸ਼ਨ ਤਹਿਤ ਉਸਾਰੇ ਮੰਚਾਂ ਵੱਲ ਵੀ ਧਿਆਨ ਆਕਰਸ਼ਿਤ ਕੀਤਾ ਗਿਆ , ਜਿਨ੍ਹਾਂ ਦਾ ਪ੍ਰਭਾਵਸ਼ਾਲੀ ਉਪਯੋਗ ਐੱਚਡਬਲਿਯੂਸੀ ਨੂੰ ਕਾਰਜਸ਼ੀਲ ਕਰਨ ਅਤੇ ਉਸ ਨੂੰ ਉਤਸ਼ਾਹਿਤ ਕਰਨ ਵਿੱਚ ਕੀਤਾ ਜਾ ਸਕਦਾ ਹੈ। ਇਸ ਦੇ ਇਲਾਵਾ , ਤਪਦਿਕ ਖ਼ਾਤਮੇ ਦੀ ਰਾਸ਼ਟਰੀ ਪ੍ਰਤੀਬੱਧਤਾ ਦੀ ਪੂਰਤੀ ਲਈ ਐੱਚਡਬਲਿਊਸੀ ਵਿੱਚ ਤਪਦਿਕ ਲਈ ਸਰਗਰਮ ਮਾਮਲਿਆਂ ਦੀਆਂ ਕਾਢਾਂ ਨੂੰ ਏਕੀਕ੍ਰਿਤ ਕਰਨ ’ਤੇ ਵੀ ਜ਼ੋਰ ਦਿੱਤਾ ਗਿਆ ।


    ਰਾਜਾਂ ਦੇ ਭਾਈਵਾਲਾਂ ਨੇ ਹੇਠ ਲਿਖੇ ਵਿਸ਼ਿਆਂ ’ਤੇ ਸਮੂਹ ਬਣਾ ਕੇ ਕੰਮ ਕੀਤਾ : ਐੱਚਡਬਲਿਊਸੀ ਦੇ ਲਈ ਬੁਨਿਆਦੀ ਢਾਂਚਾ ਅਤੇ ਯੋਜਨਾ ਨਿਰਮਾਣ, ਮਾਨਵ ਸੰਸਾਧਨ, ਮੱਧ ਦਰਜੇ ਦੇ ਸਿਹਤ ਪ੍ਰਦਾਨ ਕਰਤਾ ਨੂੰ ਸੰਸਥਾਗਤ ਬਣਾਉਣ, ਸ਼ਹਿਰੀ ਖੇਤਰਾਂ ਵਿੱਚ ਐੱਚਡਬਲਿਊ ਲਈ ਜ਼ਰੂਰੀ ਇਨਪੁੱਟ, ਰੈਫਰਲ ਅਤੇ ਦੇਖਭਾਲ ਦੀ ਨਿਰੰਤਰਤਾ ਸੁਨਿਸ਼ਚਿਤ ਕਰਨਾ, ਪ੍ਰਾਥਮਿਕ ਸਿਹਤ ਦੇਖਭਾਲ ਲਈ ਆਈਟੀ ਪ੍ਰਣਾਲੀਆਂ ਨੂੰ ਕਾਰਜਸ਼ੀਲ ਬਣਾਉਣਾ, ਜ਼ਰੂਰੀ ਦਵਾਈਆਂ ਅਤੇ ਜਾਂਚ ਤੱਕ ਪ੍ਰਾਥਮਿਕ ਸਿਹਤ ਦੇਖਭਾਲ ਪੱਧਰ ਨੂੰ ਵਧਾਉਣਾ ਅਤੇ ਵਿੱਤੀ ਸਹਾਇਤਾ । ਇਸ ਕਾਰਜਸ਼ਾਲਾ ਵਿੱਚ ਪ੍ਰਤੀਭਾਗੀਆਂ ਨੂੰ ਵੱਖ-ਵੱਖ ਮੁੱਦਿਆਂ ’ਤੇ ਸਪਸ਼ਟੀਕਰਨ ਮੰਗਣ ਦਾ ਮੌਕਾ ਵੀ ਉਪਲੱਬਧ ਕਰਾਇਆ ਗਿਆ।


    ਰਾਜਾਂ ਨੂੰ ਨਿਸ਼ਚਿਤ ਸਮਾਂ ਸੀਮਾ ਨਿਰਧਾਰਿਤ ਕਰਦਿਆਂ, ਰਾਜ ਵਿਸ਼ੇਸ਼ ਕਾਰਜ ਯੋਜਨਾਵਾਂ ਵਿਕਸਿਤ ਕਰਨ ਲਈ ਕਿਹਾ ਗਿਆ । ਲਾਗੂ ਕਰਨ ਦੇ ਪਹਿਲੇ ਸਾਲ ਵਿੱਚ, ਰਾਜਾਂ ਨੂੰ ਚੁਣੇ ਹੋਏ ਬਲਾਕਾਂ ਅਤੇ ਜ਼ਿਲ੍ਹਿਆਂ ਵਿੱਚ ਐੱਚਡਬਲਿਊਸੀ ਵਜੋਂ ਸਾਰੇ ਪੀਐੱਫਸੀਜ਼ ਦੀ ਪ੍ਰਾਥਮਿਕਤਾ ਤੈਅ ਕਰਨ ਲਈ ਕਿਹਾ ਗਿਆ, ਜਿੱਥੇ ਬੁਨਿਆਦੀ ਢਾਂਚੇ ਅਤੇ ਮਾਨਵ ਸੰਸਾਧਨ ਦਾ ਤੰਤਰ ਪਹਿਲਾਂ ਤੋਂ ਹੀ ਮੌਜੂਦ ਸੀ। ਅਕਾਂਖੀ ਜ਼ਿਲ੍ਹਿਆਂ ਨੂੰ ਪ੍ਰਾਥਮਿਕਤਾ ਤੈਅ ਕਰਨ ਲਈ ਕਿਹਾ ਗਿਆ। ਐੱਚਡਬਲਿਊਸੀ (ਐੱਚਡਬਲਿਊਸੀ-ਐੱਸਐੱਚਸੀ) ਵਜੋਂ ਉਪ-ਸਿਹਤ ਕੇਂਦਰਾਂ ਦਾ ਸਮੂਹਿਕ ਮਜ਼ਬੂਤੀਕਰਨ ਵੀ ਫੇਜ਼ਬੱਧ ਤਰੀਕੇ ਨਾਲ ਸ਼ੁਰੂ ਕੀਤਾ ਜਾਵੇਗਾ , ਜਿਸ ਨਾਲ ਕਿ 2022 ਤੱਕ 1 , 50 , 000 ਐੱਚਡਬਲਿਊ ਸੀ ਨੂੰ ਕਾਰਜਸ਼ੀਲ ਕਰਨ ਦੀ ਪ੍ਰਤੀਬੱਧਤਾ ਦੀ ਪੂਰਤੀ ਕੀਤੀ ਜਾ ਸਕੇ। ਇਸ ਤੋਂ ਇਲਾਵਾ , ਇਸ ਗੱਲ ' ਤੇ ਜ਼ੋਰ ਦਿੱਤਾ ਗਿਆ ਕਿ ਗ਼ੈਰ-ਸੰਚਾਰੀ ਰੋਗਾਂ ਦੀ ਜਾਂਚ , ਰੋਕਥਾਮ , ਕੰਟਰੋਲ ਅਤੇ ਪ੍ਰਬੰਧਨ , ਜੋ ਕਿ ਸੀਪੀਐੱਚਸੀ ਦੇ ਤਹਿਤ ਵਿਸਤ੍ਰਿਤ ਸੇਵਾਵਾਂ ਦੇ ਪੈਕੇਜ ਦਾ ਹਿੱਸਾ ਹੈ , ਪਰ ਐੱਚਡਬਲਿਊਸੀ ਵਿੱਚ ਵਿਆਪਕ ਤੌਰ ‘ਤੇ ਜ਼ੋਰ ਦਿੱਤਾ ਜਾਵੇ, ਜਿਸ ਨਾਲ ਕਿ ਪੁਰਾਣੀਆਂ ਬਿਮਾਰਿਆਂ ਦੇ ਵਧਦੇ ਪ੍ਰਕੋਪ ਨੂੰ ਰੋਕਿਆ ਜਾ ਸਕੇ।


    ਰਾਜਾਂ ਨੂੰ ਕਾਰਜਸ਼ੀਲਤਾ ਦੇ ਦਿਸ਼ਾ-ਨਿਰਦੇਸ਼ਾਂ ਦੇ ਡਰਾਫਟ ਲਈ ਇਨਪੁੱਟ ਪ੍ਰਦਾਨ ਕਰਨ ਲਈ ਕਿਹਾ ਗਿਆ, ਜਿਸ ਨੂੰ ਜਲਦੀ ਹੀ ਅੰਤਮ ਰੂਪ ਦਿੱਤੇ ਜਾਣ ਦੀ ਉਮੀਦ ਹੈ। ਰਾਜਾਂ ਨੂੰ ਸਿਹਤ ਅਤੇ ਕਲਿਆਣ ਕੇਂਦਰਾਂ ਦੇ ਜ਼ਰੀਏ ਵਿਆਪਕ ਪ੍ਰਾਥਮਿਕ ਸਿਹਤ ਦੇਖਭਾਲ ਦੀ ਧਾਰਨਾ ਅਤੇ ਵਿਜ਼ਨ ’ਤੇ ਰਾਜ ਅਤੇ ਜ਼ਿਲ੍ਹਾ ਟੀਮਾਂ ਦੀ ਓਰੀਐਂਟੇਸ਼ਨ ਆਰੰਭ ਕਰਨ ਲਈ ਵੀ ਕਿਹਾ ਗਿਆ।


    ***

    
    
    (Release ID: 1531453) Visitor Counter : 1