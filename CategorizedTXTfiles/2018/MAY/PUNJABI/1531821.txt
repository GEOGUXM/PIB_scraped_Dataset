      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵੜੇਕਰ ਨੇ ਵਿਦਿਆਰਥੀਆਂ ਨੂੰ ‘ ਸਵੱਛ ਭਾਰਤ ਗ੍ਰੀਸ਼ਮ ਪ੍ਰਸ਼ਿਕਸ਼ਣ-ਸਵੱਛਤਾ ਕੇ 100 ਘੰਟੇ’ ਪ੍ਰੋਗਰਾਮ ਵਿੱਚ ਵੱਡੇ ਪੈਮਾਨੇ ‘ਤੇ ਭਾਗ ਲੈਣ ਦੀ ਤਾਕੀਦ ਕੀਤੀ
      Posted On: 09 MAY 2018 5:51PM by PIB Chandigarh


    Human Resource Development Minister Shri Prakash Javadekar calls upon students for large scale participation in “Swachh Bharat Summer Internship- 100 Hours of Swachhata”


    ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵੜੇਕਰ ਨੇ ਵਿਦਿਆਰਥੀਆਂ ਨੂੰ ‘ ਸਵੱਛ ਭਾਰਤ ਗ੍ਰੀਸ਼ਮ ਪ੍ਰਸ਼ਿਕਸ਼ਣ-ਸਵੱਛਤਾ ਕੇ 100 ਘੰਟੇ’ ਪ੍ਰੋਗਰਾਮ ਵਿੱਚ ਵੱਡੇ ਪੈਮਾਨੇ ‘ਤੇ ਭਾਗ ਲੈਣ ਦੀ ਤਾਕੀਦ ਕੀਤੀ


    ਕੇਂਦਰੀ ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵੜੇਕਰ ਨੇ ਵਿਦਿਆਰਥੀਆਂ ਨੂੰ ਅੱਗੇ ਆ ਕੇ ਪੂਰੇ ਦੇਸ਼ ਵਿੱਚ ਚੱਲਣ ਵਾਲੇ ਪ੍ਰੋਗਰਾਮ ‘ਸਵੱਛ ਭਾਰਤ ਗ੍ਰੀਸ਼ਮ ਪ੍ਰਸ਼ਿਕਸ਼ਣ-ਸਵੱਛਤਾ ਕੇ 100 ਘੰਟੇ’ ਵਿੱਚ ਭਾਗ ਲੈਣ ਦੀ ਤਾਕੀਦ ਕੀਤੀ। ਪੇਅਜਲ ਤੇ ਸਵੱਛਤਾ ਮੰਤਰਾਲੇ ਦੇ ਸਹਿਯੋਗ ਨਾਲ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਨੇ ‘ਸਵੱਛ ਭਾਰਤ ਗ੍ਰੀਸ਼ਮ ਪ੍ਰਸ਼ਿਕਸ਼ਣ-ਸਵੱਛਤਾ ਕੇ 100 ਘੰਟੇ’ ਅਭਿਆਨ ਦਾ ਸ਼ੁਭ ਆਰੰਭ ਕੀਤਾ ਹੈ, ਤਾਂਕਿ ਸਵੱਛਤਾ ਸਬੰਧੀ ਕਾਰਜ ਅਤੇ ਪਿੰਡ ਦੇ ਵਿਕਾਸ ਲਈ ਨੌਜਵਾਨਾਂ ਨੂੰ ਜੋੜਿਆ ਜਾ ਸਕੇ।


    1 ਮਈ ਤੋਂ 31 ਮਈ 2018 ਤੱਕ ਚੱਲਣ ਵਾਲੇ ਇਸ ਪ੍ਰੋਗਰਾਮ ਦਾ ਉਦੇਸ਼ ਸਵੱਛਤਾ ਸਬੰਧੀ ਕਾਰਜਾਂ ਲਈ ਨੌਜਵਾਨਾਂ ਦੇ ਕੌਸ਼ਲ ਤੇ ਭਾਵਨਾ ਨੂੰ ਵਿਕਸਿਤ ਕਰਨਾ ਅਤੇ ਗ੍ਰਾਮੀਣ ਖੇਤਰਾਂ ਵਿੱਚ ਭਾਈਚਾਰਕ ਕਾਰਜਾਂ ਲਈ ਉਨ੍ਹਾਂ ਨੂੰ ਜੋੜਨਾ ਹੈ। ਇਸ ਪ੍ਰੋਗਰਾਮ ਨੂੰ ਮਹਾਤਮਾ ਗਾਂਧੀ ਦੀ 150ਵੀਂ ਜਯੰਤੀ ਨੂੰ ਧਿਆਨ ਵਿੱਚ ਰੱਖਦਿਆਂ ਤਿਆਰ ਕੀਤਾ ਗਿਆ ਹੈ।


    ਸ਼੍ਰੀ ਪ੍ਰਕਾਸ਼ ਜਾਵੜੇਕਰ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਵੱਲੋਂ ਲਾਂਚ ਕੀਤਾ ਗਿਆ ਸਵੱਛ ਭਾਰਤ ਪ੍ਰੋਗਰਾਮ, ਦੇਸ਼ ਵਿੱਚ ਜਨ-ਅੰਦੋਲਨ ਦਾ ਰੂਪ ਲੈ ਚੁੱਕਾ ਹੈ। ਇੱਕ ਟਵੀਟ/ਵੀਡੀਓ ਸੰਦੇਸ਼ ਵਿੱਚ ਸ਼੍ਰੀ ਜਾਵੜੇਕਰ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਨੇ ਸਵੱਛ ਭਾਰਤ ਅਭਿਆਨ ਦੀ ਸ਼ੁਰੂਆਤ 3 ਸਾਲ ਪਹਿਲਾਂ ਕੀਤੀ ਸੀ ਅਤੇ ਹੁਣ ਵੱਡੀ ਸੰਖਿਆ ਵਿੱਚ ਲੋਕ ਇਸ ਅਭਿਆਨ ਵਿੱਚ ਹਿੱਸਾ ਲੈ ਰਹੇ ਹਨ। ਮੰਤਰੀ ਜੀ ਨੇ ਕਿਹਾ ਕਿ ਹੁਣ ਨੌਜਵਾਨਾਂ ਦੀ ਵਾਰੀ ਹੈ ਕਿ ਉਹ ਗ੍ਰੀਸ਼ਮ ਪ੍ਰਸ਼ਿਕਸ਼ਣ ਪ੍ਰੋਗਰਾਮ ਵਿੱਚ ਭਾਗ ਲੈਣ ਅਤੇ ਆਪਣੇ ਆਸ-ਪਾਸ ਦੇ ਵਾਤਾਵਰਣ ਨੂੰ ਸਵੱਛ ਤੇ ਗੰਦਗੀ ਮੁਕਤ ਬਣਾਉਣ। ਉਨ੍ਹਾਂ ਇਹ ਵੀ ਕਿਹਾ ਕਿ ਇਹ ਸਵੈ-ਸਿੱਖਿਆ ਅਤੇ ਲੋਕਾਂ ਨੂੰ ਸਿੱਖਿਅਤ ਕਰਨ ਦੀ ਪ੍ਰਕਿਰਿਆ ਹੈ, ਤਾਂਕਿ ਵੱਡੇ ਪੈਮਾਨੇ ‘ਤੇ ਲੋਕਾਂ ਦੀ ਭਾਗੀਦਾਰੀ ਸੁਨਿਸ਼ਚਿਤ ਕੀਤੀ ਜਾ ਸਕੇ।


    (ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵੜੇਕਰ ਨੇ ਨੌਜਵਾਨਾਂ ਨੂੰ ਸਵੱਛ ਭਾਰਤ ਗ੍ਰੀਸ਼ਮ ਪ੍ਰਸ਼ਿਕਸ਼ਣ ਪ੍ਰੋਗਰਾਮ ਵਿੱਚ ਭਾਗ ਲੈਣ ਦੀ ਤਾਕੀਦ ਕੀਤੀ)


    ਕਾਲਜਾਂ ਅਤੇ ਯੂਨੀਵਰਸਿਟੀਆਂ ਵਿੱਚ ਅਧਿਐਨ ਕਰ ਰਹੇ ਵਿਦਿਆਰਥੀ, ਸਵੱਛ ਭਾਰਤ ਗ੍ਰੀਸ਼ਮ ਪ੍ਰਸ਼ਿਕਸ਼ਣ ਪ੍ਰੋਗਰਾਮ ਲਈ ਬਿਨੈ-ਪੱਤਰ ਦੇ ਸਕਦੇ ਹਨ। ਉਮੀਦਵਾਰ ਵਿਅਕਤੀਗਤ ਰੂਪ ਵਿੱਚ ਜਾਂ ਟੀਮ ਦੇ ਰੂਪ ਵਿੱਚ ਭਾਗ, ਲੈ ਸਕਦੇ ਹਨ। ਨੋਡਲ ਅਧਿਕਾਰੀਆਂ ਦੀ ਸਲਾਹ ‘ਤੇ ਸਥਾਨ ਅਤੇ ਟੀਮ ਦਾ ਅਕਾਰ ਤੈਅ ਕੀਤਾ ਜਾ ਸਕਦਾ ਹੈ। ਵੈੱਬਸਾਈਟ ਰਾਹੀਂ ਨਾਮਜ਼ਦਗੀਆਂ ਤੋਂ ਬਾਅਦ ਨੋਡਲ ਅਧਿਕਾਰੀ ਦੀ ਮਨਜੂਰੀ ਦੇ ਬਾਦ ਉਮੀਦਵਾਰ ਨੂੰ ਸਵੀਕਾਰ ਕੀਤਾ ਜਾਵੇਗਾ। ਉਮੀਦਵਾਰਾਂ ਨੂੰ ਗ੍ਰਾਮੀਣ ਖੇਤਰਾਂ ਵਿੱਚ ਸਵੱਛਤਾ ਸਬੰਧੀ ਗਤੀਵਿਧੀਆਂ ਵਿੱਚ ਘੱਟ ਤੋਂ ਘੱਟ 100 ਘੰਟੇ ਦੇਣੇ ਹੋਣਗੇ। ਨਾਮਜ਼ਦਗੀਆਂ ਦੀ ਆਖਰੀ ਤਾਰੀਖ 15 ਮਈ 2018 ਹੈ।


    ਕਾਰਜ ਸਮਾਪਤ ਹੋਣ ਦੇ 15 ਦਿਨਾਂ ਦੇ ਅੰਦਰ ਉਮੀਦਵਾਰ ਨੂੰ ਪੋਰਟਲ ਵਿੱਚ ਪ੍ਰਸ਼ਿਕਸ਼ਣ ਰਿਪੋਰਟ ਦੇਣੀ ਹੋਵੇਗੀ। ਇਸ ਲਈ ਪੋਰਟਲ ਵਿੱਚ ਫਾਰਮੈਟ ਦਿੱਤਾ ਗਿਆ ਹੈ। ਉਮੀਦਵਾਰ ਵੱਲੋਂ ਦਿੱਤੀ ਗਈ ਪ੍ਰਸ਼ਿਕਸ਼ਣ ਰਿਪੋਰਟ ਦੀ ਸਮੀਖਿਆ ਤੇ ਮਨਜੂਰੀ ਨੋਡਲ ਅਧਿਕਾਰੀ ਵੱਲੋਂ ਕੀਤੀ ਜਾਵੇਗੀ। ਇਸ ਦਾ ਉਦੇਸ਼ ਪੁਰਸਕਾਰ ਤੇ ਪ੍ਰਮਾਣ ਪੱਤਰ ਨਿਸ਼ਚਿਤ ਕਰਨਾ ਹੈ। ਪ੍ਰਸ਼ਿਕਸ਼ਣ ਸਮਾਪਤ ਹੋਣ ਦੇ ਬਾਅਦ ਸਾਰੇ ਉਮੀਦਵਾਰਾਂ ਨੂੰ ਪ੍ਰਸ਼ਿਕਸ਼ਣ ਪ੍ਰਮਾਣ ਪੱਤਰ ਦਿੱਤਾ ਜਾਵੇਗਾ। ਉਮੀਦਵਾਰਾਂ ਨੂੰ ਆਪਣੇ ਪਾਠਕ੍ਰਮ ਲਈ ਵੀ 2 ਕ੍ਰੈਡਿਟ ਪੁਆਇੰਟ ਦਿੱਤੇ ਜਾਣਗੇ। ਸਭ ਤੋਂ ਚੰਗੇ ਤਿੰਨ ਉਮੀਦਵਾਰਾਂ/ਟੀਮਾਂ ਨੂੰ ਕਾਲਜ, ਯੂਨੀਵਰਸਿਟੀ, ਰਾਜ ਤੇ ਰਾਸ਼ਟਰੀ ਪੱਧਰ ‘ਤੇ ਰਜਿਸਟਰ ਕੀਤਾ ਜਾਵੇਗਾ।

    ਕਾਲਜ ਪੱਧਰ ‘ਤੇ ਜੇਤੂਆਂ ਨੂੰ ਸ਼ੀਲਡ/ਕੱਪ ਤੇ ਵਿਸ਼ੇਸ਼ ਪ੍ਰਮਾਣ ਪੱਤਰ ਦਿੱਤੇ ਜਾਣਗੇ।


    ਪ੍ਰਮਾਣਪੱਤਰਾਂ ਦੇ ਅਤਿਰਿਕਤ ਨਗਦ ਪੁਰਸਕਾਰ ਹੇਠ ਲਿਖਿਆਂ ਅਨੁਸਾਰ ਦਿੱਤੇ ਜਾਣਗੇ।


    ਯੂਨੀਵਰਸਿਟੀ ਪੱਧਰ ‘ਤੇ ਉਪਯੁਕਤ ਪ੍ਰਮਾਣ-ਪੱਤਰਾਂ ਨਾਲ 30 ਹਜ਼ਾਰ ਰੁਪਏ, 20 ਹਜ਼ਾਰ ਰੁਪਏ ਤੇ 10 ਹਜ਼ਾਰ ਰੁਪਏ ਨੂੰ ਨਗਦ ਪੁਰਸਕਾਰ।


    ਰਾਜ ਪੱਧਰ ‘ਤੇ ਉਪਯੁਕਤ ਪ੍ਰਮਾਣ-ਪੱਤਰਾਂ ਨਾਲ 50 ਹਜ਼ਾਰ ਰੁਪਏ, 30 ਹਜ਼ਾਰ ਰੁਪਏ ਤੇ 20 ਹਜ਼ਾਰ ਰੁਪਏ ਨੂੰ ਨਗਦ ਪੁਰਸਕਾਰ।


    ਰਾਸ਼ਟਰੀ ਪੱਧਰ ‘ਤੇ ਉਪਯੁਕਤ ਪ੍ਰਮਾਣ-ਪੱਤਰਾਂ ਨਾਲ 2 ਲੱਖ ਰੁਪਏ, 1 ਲੱਖ ਰੁਪਏ ਤੇ 50 ਹਜ਼ਾਰ ਰੁਪਏ ਨੂੰ ਨਗਦ ਪੁਰਸਕਾਰ।


    *****


    

    
    (Release ID: 1531821) Visitor Counter : 1