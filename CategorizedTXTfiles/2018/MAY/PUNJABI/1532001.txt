      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਦੇਸ਼ ਦੇ 91 ਪ੍ਰਮੁੱਖ ਜਲ ਭੰਡਾਰਾਂ ਦੇ ਜਲ ਪੱਧਰ ਵਿੱਚ ਦੋ ਪ੍ਰਤੀਸ਼ਤ ਦੀ ਕਮੀ ਆਈ
      Posted On: 10 MAY 2018 11:11AM by PIB Chandigarh


    Water storage level of 91 major reservoirs of the country goes down by two percent


    ਦੇਸ਼ ਦੇ 91 ਪ੍ਰਮੁੱਖ ਜਲ ਭੰਡਾਰਾਂ ਦੇ ਜਲ ਪੱਧਰ ਵਿੱਚ ਦੋ ਪ੍ਰਤੀਸ਼ਤ ਦੀ ਕਮੀ ਆਈ


    10 ਮਈ , 2018 ਨੂੰ ਸਮਾਪਤ ਹਫ਼ਤੇ ਦੌਰਾਨ ਦੇਸ਼ ਦੇ 91 ਪ੍ਰਮੁੱਖ ਜਲ ਭੰਡਾਰਾਂ ਵਿੱਚ 33.186 ਬੀਸੀਐੱਮ (ਅਰਬ ਘਣ ਮੀਟਰ) ਜਲ ਭੰਡਾਰ ਮਾਪਿਆ ਗਿਆ। ਇਹ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ ਦਾ 20 % ਹੈ । ਇਹ 03 ਮਈ , 2018 ਨੂੰ ਸਮਾਪਤ ਹਫ਼ਤੇ ਵਿੱਚ 22 % ’ਤੇ ਸੀ । 10 ਮਈ , 2018 ਨੂੰ ਖ਼ਤਮ ਹੋਏ ਹਫ਼ਤੇ ਦੇ ਅੰਤ ਵਿੱਚ ਇਹ ਪਿਛਲੇ ਸਾਲ, ਇਸ ਸਮੇਂ ਦੇ ਕੁੱਲ ਭੰਡਾਰਨ ਦਾ 88 % ਅਤੇ ਪਿਛਲੇ 10 ਸਾਲਾਂ ਦੇ ਔਸਤ ਜਲ ਭੰਡਾਰ ਦਾ 92 % ਹੈ ।


    ਇਨ੍ਹਾਂ 91 ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ 161.993 ਬੀਸੀਐੱਮ ਹੈ , ਜੋ ਸਮੁੱਚੇ ਰੂਪ ਵਿੱਚ ਦੇਸ਼ ਦੀ ਅੰਦਾਜ਼ਨ ਕੁੱਲ ਜਲ ਭੰਡਾਰ ਸਮਰੱਥਾ 257.812 ਬੀਸੀਐੱਮ ਦਾ ਲਗਭਗ 63% ਹੈ । ਇਨ੍ਹਾਂ 91 ਜਲ ਭੰਡਾਰਾਂ ਵਿੱਚੋਂ 37 ਜਲ ਭੰਡਾਰ ਅਜਿਹੇ ਹਨ ਜੋ 60 ਮੈਗਾਵਾਟ ਤੋਂ ਜ਼ਿਆਦਾ ਦੀ ਸਥਾਪਿਤ ਸਮਰੱਥਾ ਨਾਲ ਪਨਬਿਜਲੀ ਸਬੰਧੀ ਲਾਭ ਦਿੰਦੇ ਹਨ।


    ਖੇਤਰ ਅਨੁਸਾਰ ਭੰਡਾਰਨ ਸਥਿਤੀ


    ਉੱਤਰੀ ਖੇਤਰ


    ਉੱਤਰੀ ਖੇਤਰ ਵਿੱਚ ਹਿਮਾਚਲ ਪ੍ਰਦੇਸ਼ , ਪੰਜਾਬ ਅਤੇ ਰਾਜਸਥਾਨ ਆਉਂਦੇ ਹਨ । ਇਸ ਖੇਤਰ ਵਿੱਚ 18.01 ਬੀਸੀਐੱਮ ਦੀ ਕੁੱਲ ਭੰਡਾਰਨ ਸਮਰੱਥਾ ਵਾਲੇ ਛੇ ਜਲ ਭੰਡਾਰ ਹਨ , ਜੋ ਕੇਂਦਰੀ ਜਲ ਕਮਿਸ਼ਨ (ਸੀਡਬਯੂਸੀ) ਦੀ ਨਿਗਰਾਨੀ ਵਿੱਚ ਹਨ। ਇਨ੍ਹਾਂ ਜਲ ਭੰਡਾਰਾਂ ਵਿੱਚ ਕੁੱਲ ਉਪਲੱਬਧ ਭੰਡਾਰਨ 3.19 ਬੀਸੀਐੱਮ ਹੈ , ਜੋ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ ਦਾ 18% ਹੈ । ਪਿਛਲੇ ਸਾਲ, ਇਸੇ ਸਮੇਂ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਭੰਡਾਰਨ ਸਥਿਤੀ 24% ਸੀ । ਪਿਛਲੇ 10 ਸਾਲਾਂ ਦਾ ਔਸਤ ਭੰਡਾਰਨ ਇਸੇ ਸਮੇਂ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਭੰਡਾਰਨ ਸਮਰੱਥਾ ਦਾ 26% ਸੀ। ਇਸ ਤਰ੍ਹਾਂ ਪਿਛਲੇ ਸਾਲ ਦੀ ਇਸੇ ਅਵਧੀ ਦੀ ਤੁਲਨਾ ਵਿੱਚ ਚਾਲੂ ਸਾਲ ਵਿੱਚ ਭੰਡਾਰਨ ਘੱਟ ਹੈ , ਅਤੇ ਨਾਲ ਹੀ ਪਿਛਲੇ 10 ਸਾਲਾਂ ਦੌਰਾਨ ਇਸੇ ਸਮੇਂ ਦੌਰਾਨ ਔਸਤ ਭੰਡਾਰਨ ਤੋਂ ਵੀ ਘੱਟ ਹੈ ।


    ਪੂਰਬੀ ਖੇਤਰ


    ਪੂਰਬੀ ਖੇਤਰ ਵਿੱਚ ਝਾਰਖ਼ੰਡ, ਓਡੀਸ਼ਾ, ਪੱਛਮੀ ਬੰਗਾਲ ਅਤੇ ਤ੍ਰਿਪੁਰਾ ਆਉਂਦੇ ਹਨ। ਇਸ ਖੇਤਰ ਵਿੱਚ 18.83 ਬੀਸੀਐੱਮ ਦੀ ਕੁੱਲ ਭੰਡਾਰਨ ਸਮਰੱਥਾ ਵਾਲੇ 15 ਜਲ ਭੰਡਾਰ ਹਨ, ਜੋ ਸੀਡਬਲਿਊਸੀ ਦੀ ਨਿਗਰਾਨੀ ਵਿੱਚ ਹਨ । ਇਨ੍ਹਾਂ ਜਲ ਭੰਡਾਰਾਂ ਵਿੱਚ ਕੁੱਲ ਉਪਲੱਬਧ ਭੰਡਾਰਨ 5.85 ਬੀਸੀਐੱਮ ਹੈ , ਜੋ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ ਦਾ 31 % ਹੈ । ਪਿਛਲੇ ਸਾਲ ਇਸੇ ਸਮੇਂ ਇਨ੍ਹਾਂ ਜਲ ਭੰਡਾਰਾਂ ਦੀ ਭੰਡਾਰਨ ਸਥਿਤੀ 37% ਸੀ । ਪਿਛਲੇ 10 ਸਾਲਾਂ ਦੇ ਔਸਤ ਭੰਡਾਰਨ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ 25% ਹੈ । ਇਸੇ ਤਰ੍ਹਾਂ ਪਿਛਲੇ ਸਾਲ ਇਸੇ ਸਮੇਂ ਦੀ ਤੁਲਨਾ ਵਿੱਚ ਚਾਲੂ ਸਾਲ ਵਿੱਚ ਭੰਡਾਰਨ ਘੱਟ ਹੈ ਅਤੇ ਇਹ ਪਿਛਲੇ 10 ਸਾਲਾਂ ਦੇ ਇਸੇ ਸਮੇਂ ਦੌਰਾਨ ਰਹੇ ਔਸਤ ਭੰਡਾਰਨ ਤੋਂ ਬਿਹਤਰ ਹੈ ।


    ਪੱਛਮੀ ਖੇਤਰ


    ਪੱਛਮੀ ਖੇਤਰ ਵਿੱਚ ਗੁਜਰਾਤ ਅਤੇ ਮਹਾਰਾਸ਼ਟਰ ਆਉਂਦੇ ਹਨ । ਇਸ ਖੇਤਰ ਵਿੱਚ 31.26 ਬੀਸੀਐੱਮ ਦੀ ਕੁੱਲ ਭੰਡਾਰਨ ਸਮਰੱਥਾ ਵਾਲੇ 27 ਜਲ ਭੰਡਾਰ ਹਨ , ਜੋ ਸੀਡਬਲਿਊਸੀ ਦੀ ਨਿਗਰਾਨੀ ਵਿੱਚ ਹਨ । ਇਨ੍ਹਾਂ ਜਲ ਭੰਡਾਰਾਂ ਵਿੱਚ ਕੁੱਲ ਉਪਲੱਬਧ ਸਮਰੱਥਾ 6.36 ਬੀਸੀਐੱਮ ਹੈ , ਜੋ ਕਿ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ ਦਾ 20% ਪ੍ਰਤਿਸ਼ਤ ਹੈ । ਪਿਛਲੇ ਸਾਲ ਇਸੇ ਸਮੇਂ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਭੰਡਾਰਨ ਸਥਿਤੀ 25% ਸੀ । ਪਿਛਲੇ 10 ਸਾਲਾਂ ਦੇ ਔਸਤ ਭੰਡਾਰਨ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ 25% ਹੈ । ਇਸੇ ਤਰ੍ਹਾਂ ਪਿਛਲੇ ਸਾਲ ਇਸੇ ਸਮੇਂ ਦੀ ਤੁਲਨਾ ਵਿੱਚ ਚਾਲੂ ਸਾਲ ਵਿੱਚ ਭੰਡਾਰਨ ਘੱਟ ਹੈ ਅਤੇ ਇਹ ਪਿਛਲੇ 10 ਸਾਲਾਂ ਦੇ ਇਸੇ ਸਮੇਂ ਦੌਰਾਨ ਰਹੇ ਔਸਤ ਭੰਡਾਰਨ ਤੋਂ ਵੀ ਘੱਟ ਹੈ ।


    ਮੱਧ ਖੇਤਰ


    ਮੱਧ ਖੇਤਰ ਵਿੱਚ ਉੱਤਰ ਪ੍ਰਦੇਸ਼, ਉੱਤਰਾਖੰਡ, ਮੱਧ ਪ੍ਰਦੇਸ਼ ਅਤੇ ਛਤੀਸਗੜ੍ਹ ਆਉਂਦੇ ਹਨ। ਇਸ ਖੇਤਰ ਵਿੱਚ 42.30 ਬੀਸੀਐੱਮ ਦੀ ਕੁੱਲ ਭੰਡਾਰਨ ਸਮਰੱਥਾ ਵਾਲੇ 12 ਜਲ ਭੰਡਾਰ ਹਨ , ਜੋ ਸੀਡਬਲਿਊਸੀ ਦੀ ਨਿਗਰਾਨੀ ਵਿੱਚ ਹਨ । ਇਨ੍ਹਾਂ ਜਲ ਭੰਡਾਰਾਂ ਵਿਚ ਕੁੱਲ ਉਪਲੱਬਧ ਭੰਡਾਰਨ 10.94 ਬੀਸੀਐੱਮ ਹੈ , ਜੋ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ ਦਾ 26% ਹੈ । ਪਿਛਲੇ ਸਾਲ ਇਸੇ ਸਮੇਂ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਭੰਡਾਰਨ ਸਥਿਤੀ 34% ਸੀ । ਪਿਛਲੇ 10 ਸਾਲਾਂ ਦੇ ਔਸਤ ਭੰਡਾਰਨ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ 23% ਹੈ । ਇਸੇ ਤਰ੍ਹਾਂ ਪਿਛਲੇ ਸਾਲ ਇਸੇ ਸਮੇਂ ਦੀ ਤੁਲਨਾ ਵਿੱਚ ਚਾਲੂ ਸਾਲ ਵਿੱਚ ਭੰਡਾਰਨ ਘੱਟ ਹੈ ਅਤੇ ਇਹ ਪਿਛਲੇ 10 ਸਾਲਾਂ ਦੇ ਇਸੇ ਸਮੇਂ ਦੌਰਾਨ ਰਹੇ ਔਸਤ ਭੰਡਾਰਨ ਤੋਂ ਬਿਹਤਰ ਹੈ ।


    ਦੱਖਣੀ ਖੇਤਰ


    ਦੱਖਣੀ ਖੇਤਰ ਵਿੱਚ ਆਂਧਰਾ ਪ੍ਰਦੇਸ਼ , ਤੇਲੰਗਾਨਾ ਆਂਧਰਾ ਪ੍ਰਦੇਸ਼ ਅਤੇ ਟੀਜੀ (ਦੋ ਰਾਜਾਂ ਵਿੱਚ ਦੋ ਸਾਂਝੇ ਪ੍ਰੋਜੈਕਟ) , ਕਰਨਾਟਕ , ਕੇਰਲ ਅਤੇ ਤਮਿਲਨਾਡੂ ਆਉਂਦੇ ਹਨ । ਇਸ ਖੇਤਰ ਵਿੱਚ 51.59 ਬੀਸੀਐੱਮ ਦੀ ਕੁੱਲ ਭੰਡਾਰਨ ਸਮਰੱਥਾ ਵਾਲੇ 31 ਜਲ ਭੰਡਾਰ ਹਨ , ਜੋ ਸੀਡਬਲਿਊਸੀ ਦੀ ਨਿਗਰਾਨੀ ਹੇਠ ਹਨ । ਇਨ੍ਹਾਂ ਜਲ ਭੰਡਾਰਾਂ ਵਿੱਚ ਕੁੱਲ ਉਪਲੱਬਧ ਭੰਡਾਰਨ ਸਮਰੱਥਾ 6.85 ਬੀਸੀਐੱਮ ਹੈ , ਜੋ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ ਦਾ 13% ਹੈ । ਪਿਛਲੇ ਸਾਲ ਇਸੇ ਸਮੇਂ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਭੰਡਾਰਨ ਸਥਿਤੀ 8% ਸੀ । ਪਿਛਲੇ 10 ਸਾਲਾਂ ਦੇ ਔਸਤ ਭੰਡਾਰਨ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ 18% ਸੀ । ਇਸ ਤਰ੍ਹਾਂ ਚਾਲੂ ਸਾਲ ਵਿੱਚ ਭੰਡਾਰਨ ਪਿਛਲੇ ਸਾਲ ਦੇ ਇਸੇ ਸਮੇਂ ਦੀ ਤੁਲਨਾ ਵਿੱਚ ਭੰਡਾਰਨ ਤੋਂ ਬਿਹਤਰ ਹੈ , ਅਤੇ ਇਹ ਪਿਛਲੇ ਦਸ ਸਾਲਾਂ ਦੇ ਇਸੇ ਸਮੇਂ ਦੌਰਾਨ ਰਹੇ ਔਸਤ ਭੰਡਾਰਨ ਤੋਂ ਘੱਟ ਹੈ ।


    ਪਿਛਲੇ ਸਾਲ ਇਸੇ ਸਮੇਂ ਦੀ ਤੁਲਨਾ ਵਿੱਚ ਜਿਨ੍ਹਾਂ ਰਾਜਾਂ ਵਿੱਚ ਜਲ ਭੰਡਾਰਨ ਬਿਹਤਰ ਹੈ ਉਨ੍ਹਾਂ ਵਿੱਚ ਰਾਜਸਥਾਨ , ਪੱਛਮੀ ਬੰਗਾਲ , ਤ੍ਰਿਪੁਰਾ , ਮਹਾਰਾਸ਼ਟਰ , ਉੱਤਰਾਖੰਡ , ਏਪੀ ਅਤੇ ਟੀਜੀ (ਦੋ ਰਾਜਾਂ ਵਿੱਚ ਦੋ ਸੰਯੁਕਤ ਪ੍ਰੋਜੈਕਟ) , ਆਂਧਰਾ ਪ੍ਰਦੇਸ਼ , ਕਰਨਾਟਕ , ਕੇਰਲ ਅਤੇ ਤਮਿਲਨਾਡੂ ਸ਼ਾਮਲ ਹਨ । ਇਸੇ ਸਮੇਂ ਲਈ ਪਿਛਲੇ ਸਾਲ ਦੀ ਤੁਲਨਾ ਵਿੱਚ ਘੱਟ ਭੰਡਾਰਨ ਕਰਨ ਵਾਲੇ ਰਾਜਾਂ ਵਿੱਚ ਹਿਮਾਚਲ ਪ੍ਰਦੇਸ਼ , ਪੰਜਾਬ , ਝਾਰਖੰਡ , ਓਡੀਸ਼ਾ , ਗੁਜਰਾਤ , ਉੱਤਰ ਪ੍ਰਦੇਸ਼ , ਮੱਧ ਪ੍ਰਦੇਸ਼ , ਛੱਤੀਸਗੜ੍ਹ ਅਤੇ ਤੇਲੰਗਾਨਾ ਸ਼ਾਮਲ ਹਨ ।


    ****

    
    
    (Release ID: 1532001) Visitor Counter : 1