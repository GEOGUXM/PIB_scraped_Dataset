      ਸੰਚਾਰ ਤੇ ਸੂਚਨਾ ਤਕਨਾਲੋਜੀ ਮੰਤਰਾਲਾ

      ਮੰਤਰੀ ਮੰਡਲ ਨੇ ਉੱਤਰ ਪੂਰਬੀ ਖੇਤਰ ਲਈ ਮੇਘਲਿਆ ਵਿੱਚ ਮੋਬਾਈਲ ਸੇਵਾਵਾਂ ਦੀ ਵਿਵਸਥਾ ਲਈ ਯੂਐੱਸਓਐੱਫ ਯੋਜਨਾ ਨੂੰ ਪ੍ਰਵਾਨਗੀ ਦਿੱਤੀ
      Posted On: 23 MAY 2018 6:33PM by PIB Chandigarh


    Cabinet approves USOF scheme for provision of mobile services in Meghalaya under CTDP for North Eastern Region


    ਮੰਤਰੀ ਮੰਡਲ ਨੇ ਉੱਤਰ ਪੂਰਬੀ ਖੇਤਰ ਲਈ ਮੇਘਲਿਆ ਵਿੱਚ ਮੋਬਾਈਲ ਸੇਵਾਵਾਂ ਦੀ ਵਿਵਸਥਾ ਲਈ ਯੂਐੱਸਓਐੱਫ ਯੋਜਨਾ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਿੱਚ ਕੇਂਦਰੀ ਮੰਤਰੀ ਮੰਡਲ ਨੇ 3911 ਕਰੋੜ ਰੁਪਏ ਦੀ ਅਨੁਮਾਨਤ ਲਾਗਤ ਨਾਲ ਮੇਘਾਲਿਆ ਵਿੱਚ ਉੱਤਰ ਪੂਰਬੀ ਖੇਤਰ ਲਈ ਵਿਸਤ੍ਰਿਤ ਦੂਰਸੰਚਾਰ ਵਿਕਾਸ ਯੋਜਨਾ (ਸੀਟੀਡੀਪੀ) ਨੂੰ ਲਾਗੂ ਕਰਨ ਅਤੇ ਉੱਤਰ ਪੂਰਬ ਦੇ ਸੀਟੀਡੀਪੀ ਪ੍ਰੋਜੈਕਟ ਲਈ ਵਧੀ ਹੋਈ 8120.81 ਕਰੋੜ ਰੁਪਏ ਦੀ ਰਾਸ਼ੀ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ(10.09.2014 ਨੂੰ ਮੰਤਰੀ ਮੰਡਲ ਵੱਲੋਂ 5336.18 ਕਰੋੜ ਰੁਪਏ ਦੀ ਪ੍ਰਵਾਨਗੀ ਦਿੱਤੀ ਜਾ ਚੁੱਕੀ ਹੈ) । ਇਸ ਲਈ ਧਨ ਰਾਸ਼ੀ ਸਰਬਵਿਆਪੀ ਸੇਵਾ ਅਨੁਗ੍ਰਹਿ ਕੋਸ਼ (ਯੂਐੱਸਓਐੱਫ) ਵੱਲੋਂ ਦਿੱਤੀ ਜਾਵੇਗੀ।


    ਮੁੱਖ ਵਿਸ਼ੇਸ਼ਤਾਵਾਂ:


    ਯੋਜਨਾ ਬਾਰੇ


    • ਮੇਘਾਲਿਆ ਰਾਜ ਦੇ ਪਹਿਚਾਣ ਕੀਤੇ ਗਏ ਅਜਿਹੇ ਖੇਤਰ ਜਿੱਥੇ ਮੋਬਾਈਲ ਸੇਵਾ ਨਹੀਂ ਹੈ , ਉੱਥੇ 2ਜੀ+4ਜੀ ਮੋਬਾਈਲ ਕਵਰੇਜ ਦੀ ਵਿਵਸਥਾ ਅਤੇ


    • ਮੇਘਾਲਿਆ ਵਿੱਚ ਰਾਸ਼ਟਰੀ ਰਾਜ ਮਾਰਗਾਂ ਨਾਲ 2ਜੀ+4ਜੀ ਮੋਬਾਈਲ ਕਵਰੇਜ ਦੀ ਵਿਵਸਥਾ ।


    ਲਾਭ:

     1. ਦੂਰਸੰਚਾਰ ਨੈੱਟਵਰਕ ਨੂੰ ਮਜ਼ਬੂਤ ਬਣਾਉਣ ਨਾਲ ਮੇਘਾਲਿਆ ਵਿੱਚ ਮੋਬਾਈਲ ਸੰਪਰਕ ਦੀ ਪੈਂਠ ਵਧੇਗੀ। ਸਿੱਟੇ ਵਜੋਂ ਲੋਕਾਂ ਦੀ ਸੰਚਾਰ , ਸੂਚਨਾ ਅਤੇ ਸੰਚਾਲਨ ਪ੍ਰਣਾਲੀ ਤੱਕ ਸਸਤੀ ਅਤੇ ਅਸਾਨ ਪਹੁੰਚ ਹਵੇਗੀ।
     2. ਮੇਘਾਲਿਆ ਦੇ ਅਜਿਹੇ ਖੇਤਰਾਂ ਵਿੱਚ ਜਿੱਥੇ ਜਨਤਕ ਮੋਬਾਈਲ ਨੈੱਟਵਰਕ ਦੀ ਪਹੁੰਚ ਨਹੀਂ ਹੈ , ਇਸ ਨੈੱਟਵਰਕ ਨੂੰ ਪਹੁੰਚਾਉਣ ਨਾਲ ਉੱਥੋਂ ਦੇ ਨਾਗਰਿਕਾਂ ਨੂੰ ਸਮਾਜਿਕ-ਆਰਥਿਕ ਵਿਕਾਸ ਨੂੰ ਵਧਾਉਣ ਵਿੱਚ ਸੂਚਨਾ ਅਤੇ ਸੰਚਾਰ ਟੈਕਨੋਲੋਜੀ ਦੇ ਲਾਭ ਮਿਲ ਸਕਣਗੇ।
     3. ਜਿਨ੍ਹਾਂ ਇਲਾਕਿਆਂ ਵਿੱਚ ਮੋਬਾਈਲ ਨੈੱਟਵਰਕ ਨਹੀਂ ਹੈ , ਉੱਥੇ ਇਸ ਨੂੰ ਬਰਾਡਬੈਂਡ ਅਤੇ ਇੰਟਰਨੈੱਟ ਜ਼ਰੀਏ ਵਧਾਇਆ ਜਾਵੇਗਾ।

    ****

    
    
    (Release ID: 1533218) Visitor Counter : 1
    
    
    
    
    

3.