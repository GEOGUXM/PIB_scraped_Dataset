      ਨੀਤੀ ਆਯੋਗ

      ਅਟਲ ਟਿੰਕਰਿੰਗ ਮੈਰਾਥਨ ਦੀਆਂ ਸਰਵਸ੍ਰੇਸ਼ਠ 30 ਇਨੋਵੇਸ਼ਨਾਂ ਨੂੰ ਪ੍ਰਦਰਸ਼ਿਤ ਕੀਤਾ ਗਿਆ
      Posted On: 10 MAY 2018 11:39AM by PIB Chandigarh


    Top 30 Innovations of the Atal Tinkering Marathon Showcase


    ਅਟਲ ਟਿੰਕਰਿੰਗ ਮੈਰਾਥਨ ਦੀਆਂ ਸਰਵਸ੍ਰੇਸ਼ਠ 30 ਇਨੋਵੇਸ਼ਨਾਂ ਨੂੰ ਪ੍ਰਦਰਸ਼ਿਤ ਕੀਤਾ ਗਿਆ


    ਭਾਰਤ ਦੇ ਸਰਵਸ੍ਰੇਸ਼ਠ ਵਿਦਿਆਰਥੀ ਨਵੀਨਤਾਕਾਰੀਆਂ (ਇਨੋਵੇਟਰਾਂ) ਦੀ ਪਹਿਚਾਨ ਦੇ ਉਦੇਸ਼ ਨਾਲ ਨੀਤੀ ਆਯੋਗ ਦੀ ਅਟਲ ਇਨੋਵੇਸ਼ਨ ਮਿਸ਼ਨ ਦੇ ਅਟਲ ਟਿੰਕਰਿੰਗ ਲੈਬ (ਏਟੀਐੱਲ) ਨੇ ਅਟਲ ਟਿਕਰਿੰਗ ਮੈਰਾਥਨ ਦਾ ਆਯੋਜਨ ਕੀਤਾ। ਛੇ ਮਹੀਨੇ ਤੱਕ ਚੱਲਣ ਵਾਲੀ ਇਹ ਪ੍ਰਤਿਯੋਗਤਾ ਛੇ ਵੱਖ-ਵੱਖ ਖੇਤਰਾਂ ’ਤੇ ਅਧਾਰਿਤ ਹੈ – ਸਵੱਛ ਊਰਜਾ, ਜਲ ਸੰਸਾਧਨ, ਕਚਰਾ ਪ੍ਰਬੰਧਨ, ਸਿਹਤ, ਸਮਾਰਟ ਆਵਾਗਮਨ ਅਤੇ ਖੇਤੀਬਾੜੀ ਟੈਕਨੋਲੋਜੀ ।


    ਰਾਸ਼ਟਰੀ ਟੈਕਨੋਲੋਜੀ ਦਿਵਸ ਦੇ ਮੌਕੇ ’ਤੇ ਏਟੀਐੱਲ ਮੈਰਾਥਨ ਦੀਆਂ ਸਰਵਸ੍ਰੇਸ਼ਠ 30 ਇਨੋਵੇਸ਼ਨਾਂ ਨੂੰ ਇੱਕ ਕਿਤਾਬ ਦੇ ਜਰੀਏ ਪ੍ਰਦਰਸ਼ਿਤ ਕੀਤਾ ਗਿਆ। ਇਸ ਕਿਤਾਬ ਵਿੱਚ ਬੱਚਿਆਂ, ਉਨ੍ਹਾਂ ਦੇ ਸਲਾਹਕਾਰ, ਅਧਿਆਪਕਾਂ ਅਤੇ ਸਕੂਲਾਂ ਦੇ ਕਾਰਜਾਂ ਦਾ ਵਰਣਨ ਹੈ। ਇਸ ਕਿਤਾਬ ਨੂੰ ਅਟਲ ਇਨੋਵੇਸ਼ਨ ਮਿਸ਼ਨ ਦੇ ਮਿਸ਼ਨ ਨਿਦੇਸ਼ਕ ਸ਼੍ਰੀ ਰਮਾਨਨ ਰਾਮਨਾਥਨ ਦੇ ਨਾਲ ਨੀਤੀ ਆਯੋਗ ਦੇ ਪ੍ਰਧਾਨ ਡਾ. ਰਾਜੀਵ ਕੁਮਾਰ ਨੇ ਜਾਰੀ ਕੀਤਾ।


    ਡਾ. ਕੁਮਾਰ ਨੇ ਕਿਹਾ “ਇਹ ਪੁਸਤਿਕਾ ਸ਼੍ਰੀ ਅਟਲ ਬਿਹਾਰੀ ਵਾਜਪੇਈ ਨੂੰ ਸਮਰਪਿਤ ਹੈ। ਉਨ੍ਹਾਂ ਨੇ 16 ਮਈ ਨੂੰ ਪ੍ਰਧਾਨ ਮੰਤਰੀ ਵਜੋਂ ਵਿੱਚ ਸਹੁੰ ਗ੍ਰਹਿਣ ਕੀਤੀ ਸੀ। ਉਨ੍ਹਾਂ ਦਾ ਮੰਨਣਾ ਸੀ ਕਿ ਇਸ ਦੇਸ਼ ਦਾ ਭਵਿੱਖ ਬੱਚਿਆਂ ਦੇ ਹੱਥ ਵਿੱਚ ਹੈ ਅਤੇ ਅਟਲ ਇਨੋਵੇਸ਼ਨ ਮਿਸ਼ਨ ਉਨ੍ਹਾਂ ਦੇ ਸੁਪਨਿਆਂ ਨੂੰ ਅਸਲੀਅਤ ਵਿੱਚ ਬਦਲਣ ਦਾ ਇੱਕ ਉਪਰਾਲਾ ਹੈ।” ਉਨ੍ਹਾਂ ਨੇ ਅੱਗੇ ਕਿਹਾ ਹੈ ਕਿ ਨਵੇਂ ਯੁੱਗ ਦੀ ਸ਼ੁਰੂਆਤ ਹੋਣ ਵਾਲੀ ਹੈ ਜਿੱਥੇ ਅਸੀਂ ਇੱਕ ਨਕਲ ਕਰਨ ਵਾਲੇ ਸਮਾਜ ਦੇ ਸਥਾਨ ’ਤੇ ਇੱਕ ਇਨੋਵੇਟਿਵ ਸਮਾਜ ਬਣੇਗਾ ।


    ਸਰਵਸ੍ਰੇਸ਼ਠ 30 ਟੀਮਾਂ ਨੂੰ ਕਈ ਪੁਰਸਕਾਰ ਪ੍ਰਦਾਨ ਕੀਤੇ ਗਏ ਜਿਨ੍ਹਾਂ ਵਿੱਚ ਉਦਯੋਗ ਜਗਤ ਅਤੇ ਸਟਾਰਟਅੱਪ ਇਨਕਿਊਬੇਟਰ ਦੇ ਸਹਿਯੋਗ ਨਾਲ ਤਿੰਨ ਮਹੀਨੇ ਦੀ ਅਵਧੀ ਵਾਲਾ ਏਟੀਐੱਲ ਵਿਦਿਆਰਥੀ ਇਨੋਵੇਟਰ ਪ੍ਰੋਗਰਾਮ ਸ਼ਾਮਲ ਹੈ। ਵਿਦਿਆਰਥੀ ਨੂੰ ਵਪਾਰ ਅਤੇ ਉੱਦਮਤਾ ਹੁਨਰ ਦੀ ਸਿਖਲਾਈ ਦਿੱਤੀ ਜਾਵੇਗੀ। ਇਸ ਦੇ ਅਧੀਨ ਏਟੀਐੱਲ ਸਕੂਲਾਂ ਨੂੰ ਵਿਸ਼ਵ ਰੋਬੋਟਿਕਸ ਓਲੰਪਿਆਡ ਵਿੱਚ ਸ਼ਾਮਲ ਹੋਣ ਦੇ ਲਈ ਵਾਊਚਰ ਦਿੱਤਾ ਜਾਵੇਗਾ।


    650 ਇਨੋਵੇਸ਼ਨ ਐਂਟਰੀਆਂ ਪ੍ਰਾਪਤ ਕੀਤੀਆਂ ਗਈਆਂ। ਸਰਵਸ੍ਰੇਸ਼ਠ 100 ਐਂਟਰੀਆਂ ਦੀ ਚੋਣ ਕੀਤੀ ਗਈ । 100 ਟੀਮਾਂ ਨੂੰ ਪ੍ਰਸਤੁਤੀ ਲਈ ਇੱਕ ਮਹੀਨੇ ਦਾ ਵਾਧੂ ਸਮਾਂ ਦਿੱਤਾ ਗਿਆ। ਇਸ ਦੇ ਬਾਅਦ ਉਨ੍ਹਾਂ ਦੀ ਇਨੋਵੇਸ਼ਨ ਨੂੰ ਜੱਜਾਂ ਦੇ ਪੈਨਲ ਵੱਲੋਂ ਪਰਖਿਆ ਗਿਆ ਅਤੇ ਸਰਵਸ੍ਰੇਸ਼ਠ 30 ਐਂਟਰੀਆਂ ਦੀ ਚੋਣ ਕੀਤੀ ਗਈ।


    ***

    
    
    (Release ID: 1532003) Visitor Counter : 1