      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਸ਼੍ਰੀ ਗਡਕਰੀ ਪੰਜਾਬ ਵਿੱਚ ਕਲ੍ਹ ਦੋ ਰਾਸ਼ਟਰੀ ਹਾਈਵੇਜ਼ ਦਾ ਉਦਘਾਟਨ ਕਰਨਗੇ ਅਤੇ ਇੱਕ ਹਾਈਵੇ ਪ੍ਰੋਜੈਕਟ ਦਾ ਨੀਂਹ ਪੱਥਰ ਰੱਖਣਗੇ
      Posted On: 13 MAY 2018 10:32AM by PIB Chandigarh


    Shri Gadkari to Inaugurate Two National Highways and Lay Foundation Stone of a Highway Project in Punjab Tomorrow


    ਸ਼੍ਰੀ ਗਡਕਰੀ ਪੰਜਾਬ ਵਿੱਚ ਕਲ੍ਹ ਦੋ ਰਾਸ਼ਟਰੀ ਹਾਈਵੇਜ਼ ਦਾ ਉਦਘਾਟਨ ਕਰਨਗੇ ਅਤੇ ਇੱਕ ਹਾਈਵੇ ਪ੍ਰੋਜੈਕਟ ਦਾ ਨੀਂਹ ਪੱਥਰ ਰੱਖਣਗੇ


    ਕੇਂਦਰੀ ਰੋਡ ਟ੍ਰਾਂਸਪੋਰਟ , ਹਾਈਵੇਜ਼, ਜਹਾਜ਼ਰਾਨੀ, ਪਾਣੀ ਸੋਮਿਆਂ ਅਤੇ ਗੰਗਾ ਦੀ ਕਾਇਆਕਲਪ ਬਾਰੇ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਕਲ੍ਹ ਪੰਜਾਬ ਵਿੱਚ ਅੰਮ੍ਰਿਤਸਰ ਤੋਂ ਬਠਿੰਡਾ ਦੀ ਐੱਨਐੱਚ-15 ਚਾਰ ਮਾਰਗੀ ਅੱਪਗਰੇਡ ਕੀਤੀ ਸੜਕ ਅਤੇ ਜ਼ੀਰਕਪੁਰ ਤੋਂ ਬਠਿੰਡਾ ਬਣਾਈ ਗਈ ਐੱਨਐੱਚ-64 ਦਾ ਉਦਘਾਟਨ ਕਰਨਗੇ ਅਤੇ ਮੂਨਕ-ਜਾਖਲ-ਬੁਢਲਾਨਾ ਸੈਕਸ਼ਨ ਦੀ ਐੱਨਐੱਚ-144 ਬੀ ਸੜਕ ਦੀ 2-ਲੇਨਿੰਗ ਵਿੱਦ ਪੇਵਡ ਸ਼ੋਲਡਰਜ਼ ਦਾ ਨੀਂਹ ਪੱਥਰ ਰੱਖਣਗੇ ।


    175 ਕਿਲੋਮੀਟਰ ਦੀ ਐੱਨਐੱਚ- 15 ਸੜਕ 2893 ਕਰੋੜ ਰੁਪਏ ਦੀ ਲਾਗਤ ਨਾਲ 24 ਮਹੀਨੇ ਦੇ ਸਮੇਂ ਵਿੱਚ ਪੂਰੀ ਹੋਈ ਹੈ । ਇਸ ਨਾਲ ਰੋਜ਼ਾਨਾ ਸਫਰ ਕਰਨ ਵਾਲੇ ਯਾਤਰੀਆਂ ਨੂੰ ਲਾਭ ਪਹੁੰਚੇਗਾ ਕਿਉਂਕਿ ਹੁਣ ਅੰਮ੍ਰਿਤਸਰ ਤੋਂ ਬਠਿੰਡਾ ਦਾ ਸਫਰ ਸਿਰਫ਼ 2 ਘੰਟੇ ਵਿੱਚ ਪੂਰਾ ਹੋ ਜਾਇਆ ਕਰੇਗਾ । ਐੱਨਐੱਚ ਉੱਤੇ ਹਰੀਕੇ ਬਾਈਪਾਸ ਨਾਲ ਟ੍ਰੈਫਿਕ ਵਿੱਚ ਕਮੀ ਆਵੇਗੀ ਅਤੇ ਨਤੀਜੇ ਵਜੋਂ ਹਰੀਕੇ ਸ਼ਹਿਰ ਵਿੱਚ ਪ੍ਰਦੂਸ਼ਣ ਘਟੇਗਾ । ਇਸਪ੍ਰੋਜੈਕਟਲਈ 3 ਆਰਓਬੀਜ਼, 12 ਅੰਡਰ ਪਾਸਿਜ਼ ਅਤੇ 31 ਲਾਰਜ ਜੰਕਸ਼ਨ ਤਿਆਰ ਕੀਤੇ ਗਏ ਹਨ ।


    ਇਸੇ ਤਰ੍ਹਾਂ 216 ਕਿਲੋਮੀਟਰ ਦਾ ਐੱਨਐੱਚ-64 ਹਿੱਸਾ 24 ਮਹੀਨੇ ਦੇ ਸਮੇਂ ਵਿੱਚ 2264 ਕਰੋੜ ਰੁਪਏ ਦੀ ਲਾਗਤ ਨਾਲ ਪੂਰਾ ਕਰ ਲਿਆ ਗਿਆ ਹੈ । ਇਸ ਐੱਨਐੱਚ ਨਾਲ ਬਠਿੰਡਾ , ਅੰਮ੍ਰਿਤਸਰ ਅਤੇ ਸ਼ਿਮਲਾ ਜਾਣ ਵਾਲੇ ਸੈਲਾਨੀਆਂ ਨੂੰ ਲਾਭ ਪਹੁੰਚੇਗਾ ਕਿਉਂਕਿ ਚੰਡੀਗੜ੍ਹ ਅਤੇ ਬਠਿੰਡਾ ਦੀ ਯਾਤਰਾ ਸਿਰਫ 3 ਘੰਟੇ ਦੀ ਰਹਿ ਜਾਵੇਗੀ । ਜ਼ਿਲ੍ਹਾ ਹੈੱਡਕਵਾਟਰ , ਜਿਵੇਂ ਕਿ ਮੋਹਾਲੀ, ਪਟਿਆਲਾ, ਸੰਗਰੂਰ, ਬਠਿੰਡਾ, ਫਰੀਦਕੋਟ ਅਤੇ ਅੰਮ੍ਰਿਤਸਰ ਨੂੰ ਇਸ 4-ਲੇਨ ਹਾਈਵੇ ਨਾਲ ਜੋੜਿਆ ਜਾਵੇਗਾ । ਇਸ ਪ੍ਰੋਜੈਕਟ ਵਿੱਚ ਇੱਕ ਆਰਓਬੀ , 12 ਫਲਾਈਓਵਰ, 22 ਅੰਡਰ ਪਾਸਿਜ਼ ਅਤੇ 42 ਲਾਰਜ ਜੰਕਸ਼ਨਜ਼ ਤਿਆਰ ਕੀਤੇ ਗਏ ਹਨ ।


    ਐੱਨਐੱਚ-144ਬੀ ਦੇ ਮੂਨਕ-ਜਾਖਲ-ਬਠਿੰਡਾ ਸੈਕਸ਼ਨ ਉੱਤੇ 45.89 ਕਿਲੋਮੀਟਰ ਦੀ 2-ਲੇਨਿੰਗ ਵਿੱਦ ਪੇਵਡ ਸ਼ੋਲਡਰਜ਼ 18 ਮਹੀਨੇ ਵਿੱਚ 293 ਕਰੋੜ ਰੁਪਏ ਦੀ ਲਾਗਤ ਨਾਲ ਪੂਰੀ ਕੀਤੀ ਜਾਵੇਗੀ । ਇਸ ਨਾਲ ਭੀਖੀ ਅਤੇ ਟੋਹਾਣਾ ਦਰਮਿਆਨ ਸਫ਼ਰ ਇੱਕ ਘੰਟੇ ਦਾ ਘਟ ਜਾਵੇਗਾ ਅਤੇ ਇਸ ਨਾਲ ਹਰਿਆਣਾ ਅਤੇ ਪੰਜਾਬ ਦਰਮਿਆਨ ਸਫ਼ਰ ਪੱਧਰਾ ਹੋ ਜਾਵੇਗਾ । ਇਸ ਪ੍ਰੋਜੈਕਟ ਵਿੱਚ ਗੁਰੂ ਨਾਨਕ ਕਾਲਜ ਸਾਹਮਣੇ ਇੱਕ ਫਲਾਈਓਵਰ ਉਸਾਰਿਆ ਜਾਵੇਗਾ ਅਤੇ ਬੁਢਲਾਨਾ ਵਿੱਚ ਇੱਕ ਵਿਸ਼ਾਲ ਸੈਪਰੇਟਰ , ਫੁੱਟਬਾਲ ਚੌਂਕ ਨੇੜੇ ਬਣਾਇਆ ਜਾਵੇਗਾ । ਇਸ ਵਿੱਚ 5 ਕਿਲੋਮੀਟਰ ਸਰਵਿਸ ਰੋਡਜ਼ , 2 ਵੀਯੂਪੀਜ਼ ਅਤੇ 6 ਛੋਟੇ ਪੁਲ ਤਿਆਰ ਕੀਤੇ ਜਾਣਗੇ ।

    
    
    (Release ID: 1531995) Visitor Counter : 4