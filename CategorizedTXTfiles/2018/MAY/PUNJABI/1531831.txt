      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਜੇਤੂ ਭਾਰਤੀ ਵੀਲ੍ਹਚੇਅਰ ਕ੍ਰਿਕੇਟ ਟੀਮ ਨੇ ਸ਼੍ਰੀ ਥਾਵਰ ਚੰਦ ਗਹਿਲੋਤ ਨਾਲ ਮੁਲਾਕਾਤ ਕੀਤੀ
      Posted On: 09 MAY 2018 6:41PM by PIB Chandigarh


    Victorious Indian Wheelchair Cricket Team Meets Shri Thaawarchand Gehlot


    ਜੇਤੂ ਭਾਰਤੀ ਵੀਲ੍ਹਚੇਅਰ ਕ੍ਰਿਕੇਟ ਟੀਮ ਨੇ ਸ਼੍ਰੀ ਥਾਵਰ ਚੰਦ ਗਹਿਲੋਤ ਨਾਲ ਮੁਲਾਕਾਤ ਕੀਤੀ


    ਜੇਤੂ ਭਾਰਤੀ ਵੀਲ੍ਹਚੇਅਰ ਕ੍ਰਿਕੇਟ ਟੀਮ ਨੇ ਕੇਂਦਰੀ ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਣ ਮੰਤਰੀ ਸ਼੍ਰੀ ਥਾਵਰ ਚੰਦ ਗਹਿਲੋਤ ਨਾਲ ਅੱਜ ਉਨ੍ਹਾਂ ਦੇ ਦਫ਼ਤਰ ਵਿੱਚ ਮੁਲਾਕਾਤ ਕੀਤੀ। ਢਾਕਾ, ਬੰਗਲਾਦੇਸ਼ ਦੇ ਢਾਕਾ ਯੂਨੀਵਰਸਿਟੀ ਸਟੇਡੀਅਮ ਵਿੱਚ ਆਯੋਜਿਤ ਤਿੰਨ ਮੈਚਾਂ ਦੀ ਵੀਲ੍ਹਚੇਅਰ ਕ੍ਰਿਕੇਟ ਸੀਰੀਜ਼-2018 ਵਿੱਚ ਭਾਰਤੀ ਵੀਲ੍ਹਚੇਅਰ ਕ੍ਰਿਕੇਟ ਟੀਮ ਨੇ ਬੰਗਲਾਦੇਸ਼ ਨੂੰ 2-0 ਨਾਲ ਹਰਾਇਆ। ਸ਼੍ਰੀ ਗਹਿਲੋਤ ਨੇ ਟਵੀਟ ਕੀਤਾ ‘ਭਾਰਤੀ ਵੀਲ੍ਹਚੇਅਰ ਕ੍ਰਿਕੇਟ ਟੀਮ ਨੇ ਦੂਜੇ ਅੰਤਰਰਾਸ਼ਟਰੀ ਟੀ-20 ਵੀਲ੍ਹਚੇਅਰ ਕ੍ਰਿਕੇਟ ਮੈਚ ਵਿੱਚ ਬੰਗਲਾਦੇਸ਼ ਨੂੰ ਹਰਾਇਆ । ਭਾਰਤੀ ਟੀਮ ਅਤੇ ਆਯੋਜਕ ਵੀਲ੍ਹਚੇਅਰ ਟੀਮ ਇੰਡੀਆ ਐਸੋਸੀਏਸ਼ਨ’ ਨੂੰ ਮੇਰੀ ਵਧਾਈ ।


    ਇਸ ਤੋਂ ਪਹਿਲਾਂ ਕੇਂਦਰੀ ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਣ ਰਾਜ ਮੰਤਰੀ ਸ਼੍ਰੀ ਕ੍ਰਿਸ਼ਨਪਾਲ ਗੁਰਜਰ ਨੇ ਦਿੱਲੀ ਹਵਾਈ ਅੱਡੇ ’ਤੇ ਟੀਮ ਨੂੰ ਫੁੱਲ ਅਤੇ ਸ਼ਾਲ ਦੇ ਕੇ ਸਨਮਾਨਿਤ ਕੀਤਾ। ਭਾਰਤੀ ਵੀਲ੍ਹਚੇਅਰ ਕ੍ਰਿਕੇਟ ਟੀਮ ਦਾ ਸੁਆਗਤ ਕਰਦਿਆਂ ਸ਼੍ਰੀ ਗੁਰਜਰ ਨੇ ਕਿਹਾ ਕਿ ਸਰਕਾਰ ਦਿਵਯਾਂਗਜਨਾਂ ਦੇ ਸਸ਼ਕਤੀਕਰਣ ਲਈ ਪ੍ਰਤੀਬੱਧ ਹੈ।


    ਭਾਰਤੀ ਵੀਲ੍ਹਚੇਅਰ ਕ੍ਰਿਕੇਟ ਟੀਮ ਨੇ ਫਾਈਨਲ ਮੈਚ ਵਿੱਚ ਬੰਗਲਾਦੇਸ਼ ਨੂੰ 10 ਰਨਾਂ ਨਾਲ ਹਰਾਇਆ। ਭਾਰਤ ਨੇ 153 ਰਨਾਂ ਦਾ ਟੀਚਾ ਦਿੱਤਾ ਸੀ ਲੇਕਿਨ ਮੇਜ਼ਬਾਨ ਟੀਮ 15 ਓਵਰਾਂ ਵਿੱਚ 143 ਰਨ ਹੀ ਬਣਾ ਸਕੀ। ਰੋਹਿਤ ਮਨਹੋਤਰਾ ਨੂੰ ਮੈਨ ਆਵ੍ ਦਾ ਮੈਚ ਅਤੇ ਮੈਨ ਆਵ੍ ਦ ਸੀਰੀਜ਼ ਚੁਣਿਆ ਗਿਆ। ਇੱਕ ਸ਼ਾਨਦਾਰ ਪ੍ਰੋਗਰਾਮ ਵਿੱਚ ਕਪਤਾਨ ਸੋਮਜੀਤ ਸਿੰਘ ਨੂੰ ਟ੍ਰਾਫੀ ਪ੍ਰਧਾਨ ਕੀਤੀ ਗਈ।


    ਇਹ ਸੀਰੀਜ਼ ਆਪਣੀ ਤਰ੍ਹਾਂ ਦਾ ਪਹਿਲਾ ਆਯੋਜਨ ਹੈ, ਜਿਸ ਵਿੱਚ ਦਿੱਵਿਯਾਂਗਜਨਾਂ ਨੂੰ ਆਪਣੀ ਖੇਡ ਪ੍ਰਤਿਭਾ ਦਿਖਾਉਣ ਦਾ ਮੌਕਾ ਮਿਲਿਆ ਹੈ।


    ਭਾਰਤੀ ਵੀਲ੍ਹਚੇਅਰ ਕ੍ਰਿਕੇਟ ਟੀਮ ਦੇ ਮੈਂਬਰ ਹਨ: ਸ਼੍ਰੀ ਸੋਮਜੀਤ ਸਿੰਘ (ਕਪਤਾਨ) , ਸ਼੍ਰੀ ਅਭੈ ਪ੍ਰਤਾਪ ਸਿੰਘ (ਉਪ-ਕਪਤਾਨ) , ਸ਼੍ਰੀ ਵੀਰ ਸਿੰਘ ਸੰਧੂ , ਸ਼੍ਰੀ ਰੋਹਿਤ ਅਨੋਤਰਾ , ਸ਼੍ਰੀ ਸੁਰੇਂਦਰ ਕਸਾਰੇ , ਸ਼੍ਰੀ ਸੁਖਵੰਤ ਸਿੰਘ , ਸ਼੍ਰੀ ਰਮੇਸ਼ ਕੁਮਾਰ , ਸ਼੍ਰੀ ਜੇਯਨ ਆਲਟ , ਸ਼੍ਰੀ ਅਨਮੋਲ ਵਸ਼ਿਸ਼ਠ , ਸ਼੍ਰੀ ਵਿਕੀ ਕੁਮਾਰ (ਵਿਕੇਟ ਕੀਪਰ) , ਸ਼੍ਰੀ ਗੌਰਵ ਯਾਦਵ , ਸ਼੍ਰੀ ਸੁਨੀਲ ਰਾਵ , ਸ਼੍ਰੀ ਭੀਮ ਲਕਸ਼ਮਣ ਖੁੰਟੀ ਅਤੇ ਸ਼੍ਰੀ ਜਗਰੂਪ ਸਿੰਘ ।


    ਡੀਈਪੀਡਬਲਿਊਡੀ ਦੇ ਸੰਯੁਕਤ ਸਕੱਤਰ , ਡਾ. ਪ੍ਰਬੋਧ ਸੇਠ , ਡੀਈਪੀਡਬਲਿਊਡੀ ਦੇ ਨਿਰਦੇਸ਼ਕ , ਸ਼੍ਰੀ ਵਿਕਾਸ ਪ੍ਰਸਾਦ ਅਤੇ ਭਾਰਤੀ ਵੀਲ੍ਹਚੇਅਰ ਕ੍ਰਿਕੇਟ ਟੀਮ ਦੇ ਜਨਰਲ ਸਕੱਤਰ ਸ਼੍ਰੀ ਪ੍ਰਦੀਪ ਰਾਜ ਨਵੀਂ ਦਿੱਲੀ ਹਵਾਈ ਅੱਡੇ ’ਤੇ ਆਯੋਜਿਤ ਸਨਮਾਨ ਸਮਾਰੋਹ ਵਿੱਚ ਮੌਜੂਦ ਸਨ ।


    *****

    
    
    (Release ID: 1531831) Visitor Counter : 1