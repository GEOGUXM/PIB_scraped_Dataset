      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਵੀਰ ਨਰਮਦ ਦੱਖਣ ਗੁਜਰਾਤ ਯੂਨੀਵਰਸਿਟੀ ਦੀ ਸਲਾਨਾ ਕਨਵੋਕੇਸ਼ਨ ਨੂੰ ਸੰਬੋਧਨ ਕੀਤਾ
      Posted On: 29 MAY 2018 6:35PM by PIB Chandigarh


    President of India in Surat; addresses annual convocation of Veer Narmad south Gujarat University; says objective of education should be to promote innovation and freedom in thinking


    ਰਾਸ਼ਟਰਪਤੀ ਨੇ ਵੀਰ ਨਰਮਦ ਦੱਖਣ ਗੁਜਰਾਤ ਯੂਨੀਵਰਸਿਟੀ ਦੀ ਸਲਾਨਾ ਕਨਵੋਕੇਸ਼ਨ ਨੂੰ ਸੰਬੋਧਨ ਕੀਤਾ


    ਸਿੱਖਿਆ ਦਾ ਉਦੇਸ਼ ਨਵਾਚਾਰ ਅਤੇ ਸੋਚਣ ਦੀ ਸੁਤੰਤਰਤਾ ਨੂੰ ਹੁਲਾਰਾ ਦੇਣਾ ਹੋਣਾ ਚਾਹੀਦਾ ਹੈ


    ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨੇ ਅੱਜ (29 ਮਈ , 2018) ਗੁਜਰਾਤ ਦੇ ਸੂਰਤ ਵਿੱਚ ਵੀਰ ਨਰਮਦ ਦੱਖਣ ਗੁਜਰਾਤ ਯੂਨੀਵਰਸਿਟੀ ਦੀ ਸਲਾਨਾ ਕਨਵੋਕੇਸ਼ਨ ਨੂੰ ਸੰਬੋਧਨ ਕੀਤਾ।


    ਰਾਸ਼ਟਰਪਤੀ ਨੇ ਨਰਮਦਾ ਸ਼ੰਕਰ ਦਵੇ ਜਾਂ ਵੀਰ ਨਰਮਦ ਦਾ ਉੱਲੇਖ ਕਰਦਿਆਂ ਕਿਹਾ ਕਿ ਉਹ ਸਿਰਫ ਇੱਕ ਕਵੀ ਜਾਂ ਲੇਖਕ ਹੀ ਨਹੀਂ ਸਨ ਬਲਕਿ ਇੱਕ ਸਮਾਜ ਸੁਧਾਰਕ ਵੀ ਸਨ ਜਿਨ੍ਹਾਂ ਦੇ ਨਾਮ ‘ ਤੇ ਇਸ ਯੂਨੀਵਰਸਿਟੀ ਦਾ ਨਾਮਕਰਣ ਹੋਇਆ। ਵੀਰ ਨਰਮਦ ਇੱਕ ਰਾਸ਼ਟਰ ਨਿਰਮਾਤਾ ਸਨ ਜਿਨ੍ਹਾਂ ਨੇ ਗੁਜਰਾਤ ਅਤੇ ਭਾਰਤੀ ਅਸਮਤ ਨੂੰ ਇੱਕ ਪਛਾਣ ਦਿੱਤੀ ਤੇ ਔਰਤਾਂ ਦੇ ਸਸ਼ਕਤੀਕਰਣ , ਵਿਧਵਾ ਵਿਆਹ ਜਿਹੇ ਮਹਾਨ ਸੁਧਾਰਾਂ ਲਈ ਕਾਰਜ ਕੀਤੇ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਦੱਖਣੀ ਗੁਜਰਾਤ ਖੇਤਰ ਰਾਜ ਦੀ ਅਰਥਵਿਵਸਥਾ ਦੀ ਰੀੜ੍ਹ ਹੈ। ਇਸ ਖੇਤਰ ਵਿੱਚ ਵੀ ਸੂਰਤ ਦਾ ਯੋਗਦਾਨ ਬਹੁਤ ਮਹੁੱਤਵਪੂਰਣ ਹੈ। ਕੱਪੜਾ ਅਤੇ ਹੀਰਾ ਉਦਯੋਗ ਸੂਰਤ ਦੀ ਪਛਾਣ ਹੈ ਜਿੱਥੇ ਦੇਸ਼ ਭਰ ਦੇ ਲੋਕ ਕੰਮ ਕਰ ਰਹੇ ਹਨ। ਇਸ ਲਈ ਇਸ ਸ਼ਹਿਰ ਨੂੰ ਮਿੰਨੀ ਭਾਰਤ ਵੀ ਕਿਹਾ ਜਾਂਦਾ ਹੈ। ਇੱਥੇ ਉੱਘੇ ਸਿੱਖਿਆ ਸੰਸਥਾਨ ਵੀ ਹਨ। ਵੀਰ ਨਰਮਦ ਦੱਖਣ ਗੁਜਰਾਤ ਯੂਨੀਵਰਸਿਟੀ ਦੇ ਉੱਪਰ ਮਹੱਤਵਪੂਰਨ ਜਿੰਮੇਵਾਰੀ ਹੈ। ਵੱਡੀ ਸੰਖਿਆ ਵਿੱਚ ਜਨਜਾਤੀ ਵਿਦਿਆਰਥੀਆਂ ਦਾ ਹੋਣਾ ਇਸ ਯੂਨੀਵਰਸਿਟੀ ਦੀ ਵਿਸ਼ੇਸ਼ਤਾ ਹੈ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸਿੱਖਿਆ ਦਾ ਉਦੇਸ਼ ਸੁਤੰਤਰ ਚਿੰਤਨ ਨੂੰ ਪੋਸ਼ਿਤ ਕਰਨਾ ਅਤੇ ਨਵਾਚਾਰ ਨੂੰ ਹੁਲਾਰਾ ਦੇਣ ਵਾਲਾ ਹੋਣਾ ਚਾਹੀਦਾ ਹੈ। ਸਿੱਖਿਆ ਦਾ ਅਰਥ ਦੂਜਿਆਂ ਦੀਆਂ ਭਾਵਨਾਵਾਂ ਦਾ ਸਨਮਾਨ ਕਰਨਾ ਅਤੇ ਸਮਾਜ ਦੀ ਭਲਾਈ ਲਈ ਕਾਰਜ ਕਰਨਾ ਹੈ।


    ਇਸ ਤੋਂ ਪਹਿਲਾਂ ਰਾਸ਼ਟਰਪਤੀ ਨੇ ਮ੍ਰਿਤਕਾਂ ਦੀ ਦੇਹ ਨੂੰ ਦਾਨ ਕਰਨ ਵਾਲੇ ਪਰਿਵਾਰਾਂ ਦੇ ਸਨਮਾਨ ਵਿੱਚ ਆਯੋਜਿਤ ਇੱਕ ਸਮਾਰੋਹ ਵਿੱਚ ਭਾਗ ਲਿਆ। ਇਸ ਸਮਾਰੋਹ ਦਾ ਆਯੋਜਨ ਇੱਕ ਗ਼ੈਰ - ਸਰਕਾਰੀ ਸੰਗਠਨ ਡੋਨੇਟ ਲਾਈਫ ਨੇ ਕੀਤਾ ਸੀ। ਸਮਾਰੋਹ ਨੂੰ ਸੰਬੋਧਨ ਕਰਦਿਆਂ ਰਾਸ਼ਟਰਪਤੀ ਨੇ ਅੰਗਦਾਨ ਦੇ ਪ੍ਰਤੀ ਲੋਕਾਂ ਨੂੰ ਪ੍ਰੋਤਸਾਹਿਤ ਕਰਕੇ ਸਮਾਜ ਸੇਵਾ ਦੀ ਤਾਕੀਦ ਕੀਤੀ।


    ਬਾਅਦ ਵਿੱਚ , ਰਾਸ਼ਟਰਪਤੀ ਨੇ ਇਸਰੋ ਦੇ ਚੇਅਰਮੈਨ ਡਾ . ਕਿਰਨ ਕੁਮਾਰ ਤੇ ਨੋਬਲ ਪੁਰਸਕਾਰ ਵਿਜੇਤਾ ਸ਼੍ਰੀ ਕੈਲਾਸ਼ ਸਤਿਆਰਥੀ ਨੂੰ ‘ ਸੰਤੋਕਬਾ ਮਾਨਵਵਾਦੀ ਪੁਰਸਕਾਰ ’ ਪ੍ਰਦਾਨ ਕੀਤੇ। ਇਹ ਪੁਰਸਕਾਰ ਐੱਸਆਰਕੇ ਫਾਊਂਡੇਸ਼ਨ ਵੱਲੋਂ ਦਿੱਤੇ ਜਾਂਦੇ ਹਨ।


    Speech for veer narmad university (ਰਾਸ਼ਟਰਪਤੀ ਦੇ ਵੀਰ ਨਰਮਦ ਦੱਖਣ ਗੁਜਰਾਤ ਭਾਸ਼ਣ ਲਈ ਇੱਥੇ ਕਲਿਕ ਕਰੋ)


    Speech- Santokbaa Award Surat (ਸੰਤੋਕਬਾ ਮਾਨਵਵਾਦੀ ਪੁਰਸਕਾਰ ਸਮਾਰੋਹ ਭਾਸ਼ਣ ਲਈ ਇੱਥੇ ਕਲਿਕ ਕਰੋ)


    Speech- Organ donation Surat (ਦੇਹ ਦਾਨ ਸਮਾਰੋਹ ਭਾਸ਼ਣ ਲਈ ਇੱਥੇ ਕਲਿਕ ਕਰੋ)


    ***

    
    
    (Release ID: 1533905) Visitor Counter : 1