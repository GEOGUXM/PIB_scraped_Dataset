      ਭਾਰਤ ਚੋਣ ਕਮਿਸ਼ਨ

      ਈਵੀਐੱਮ ਅਤੇ ਵੀਵੀਪੀਏਟੀ ਦੇ ‘ਵੱਡੇ ਪੈਮਾਨੇ’ ‘ਤੇ ਖ਼ਰਾਬ ਹੋਣ ਬਾਰੇ ਖ਼ਬਰਾਂ ਅਸਲੀਅਤ ਤੋਂ ਕੋਹਾਂ ਦੂਰ: ਭਾਰਤੀ ਚੋਣ ਕਮਿਸ਼ਨ
      Posted On: 28 MAY 2018 6:43PM by PIB Chandigarh


    News reports on alleged 'large scale' failure of EVMs and VVPATs - an exaggerated projection : ECI


    ਈਵੀਐੱਮ ਅਤੇ ਵੀਵੀਪੀਏਟੀ ਦੇ ‘ਵੱਡੇ ਪੈਮਾਨੇ’ ‘ਤੇ ਖ਼ਰਾਬ ਹੋਣ ਬਾਰੇ ਖ਼ਬਰਾਂ ਅਸਲੀਅਤ ਤੋਂ ਕੋਹਾਂ ਦੂਰ: ਭਾਰਤੀ ਚੋਣ ਕਮਿਸ਼ਨ


    ਵਰਤਮਾਨ ਉਪ ਚੋਣਾਂ ਵਿੱਚ ਈਵੀਐੱਮ ਅਤੇ ਵੀਵੀਪੀਏਟੀ ਦੇ ‘ਵੱਡੇ ਪੈਮਾਨੇ’ ‘ਤੇ ਖ਼ਰਾਬ ਹੋਣ ਅਤੇ ਮਹਾਰਾਸ਼ਟਰ ਤੇ ਉੱਤਰ ਪ੍ਰਦੇਸ਼ ਵਿੱਚ ਇਸ ਦੇ ਕਾਰਨ ਅੜਚਨ ਆਉਣ ਬਾਰੇ ਮੀਡੀਆ ਦੇ ਇੱਕ ਵਰਗ ਵਿੱਚ ਆਈਆਂ ਰਿਪੋਰਟਾਂ ਅਸਲੀਅਤ ਤੋਂ ਕੋਹਾਂ ਦੂਰ ਹਨ।


    ਭਾਰਤੀ ਚੋਣ ਕਮਿਸ਼ਨ ਨੇ ਕਿਹਾ ਹੈ ਕਿ ਕਮਿਸ਼ਨ ਲੋਕ ਸਭਾ ਜਾਂ ਰਾਜ ਵਿਧਾਨ ਸਭਾ ਲਈ ਹੋਣ ਵਾਲੀਆਂ ਹਰੇਕ ਆਮ/ਉਪ ਚੋਣਾਂ ਲਈ ਈਵੀਐੱਮ ਅਤੇ ਵੀਵੀਪੀਏਟੀ ਦਾ ਉਚਿਤ ਰਿਜ਼ਰਵ ਵਿਭਾਜਿਤ ਕਰਦਾ ਹੈ। ਵਰਣਨਯੋਗ ਹੈ ਕਿ ਈਵੀਐੱਮ ਅਤੇ ਵੀਵੀਪੀਏਟੀ ਨੂੰ ਪੇਸ਼ ਕਰਨ ਦੇ ਦੌਰਾਨ ਹਰੇਕ ਮੱਤਦਾਨ ਕੇਂਦਰ ਵਿੱਚ ਉਪਯੋਗ ਲਈ ਲੋੜੀਂਦੀਆਂ ਈਵੀਐੱਮਜ਼ ਅਤੇ ਵੀਵੀਪੀਏਟੀਜ਼ ਦਾ ਇੰਤਜ਼ਾਮ ਕਰਨ ਦੇ ਇਲਾਵਾ ਉਚਿਤ ਸੰਖਿਆ ਵਿੱਚ ਈਵੀਐੱਮ ਅਤੇ ਵੀਵਪੀਏਟੀ ਦਾ ਰਾਖਵਾਂ ਕੋਟਾ (ਲਗਭਗ 20-25%) ਤਿਆਰ ਕੀਤਾ ਜਾਂਦਾ ਹੈ ਤਾਂ ਕਿ ਮੱਤਦਾਨ ਕੇਂਦਰ ‘ਤੇ ਵੋਟਾਂ ਦੇ ਦਿਨ ਕਿਸੇ ਵੀ ਖ਼ਰਾਬ ਮਸ਼ੀਨ ਨੂੰ ਅਸਾਨੀ ਨਾਲ ਬਦਲਿਆ ਜਾ ਸਕੇ। ਰਿਜ਼ਰਵ ਸੰਖਿਆ ਵਾਲੀਆਂ ਇਨ੍ਹਾਂ ਈਵੀਐੱਮਜ਼/ਵੀਵੀਪੀਏਟੀਜ਼ ਨੂੰ ਸਬੰਧਿਤ ਖੇਤਰ ਦੇ ਅਧਿਕਾਰੀਆਂ (ਸੈਕਟਰ ਅਧਿਕਾਰੀ) ਕੋਲ ਰੱਖਿਆ ਜਾਂਦਾ ਹੈ, ਜੋ ਕਿਸੇ ਵੀ ਮੱਤਦਾਨ ਕੇਂਦਰ ‘ਤੇ ਕਿਸੇ ਵੀ ਈਵੀਐੱਮ/ਵੀਵੀਪੀਏਟੀ ਦੇ ਕੰਮ ਨਾ ਕਰਨ ‘ਤੇ ਖ਼ਰਾਬ ਈਵੀਐੱਮ/ਵੀਵੀਪੀਏਟੀ ਨੂੰ ਬਦਲ ਦਿੰਦੇ ਹਨ। ਹਰੇਕ ਸੈਕਟਰ ਅਧਿਕਾਰੀ ਨੂੰ ਕਿਉਂਕਿ ਕੇਵਲ 10-12 ਮੱਤਦਾਨ ਕੇਂਦਰਾਂ ਦੀ ਹੀ ਜ਼ਿੰਮੇਵਾਰੀ ਸੌਂਪੀ ਜਾਂਦੀ ਹੈ, ਇਸ ਲਈ ਕਿਸੇ ਵੀ ਮੱਤਦਾਨ ਕੇਂਦਰ ਵਿੱਚ ਕਿਸੇ ਈਵੀਐੱਮ/ਵੀਵੀਪੀਏਟੀ ਨੂੰ ਬਦਲਣ ਵਿੱਚ ਆਮ ਤੌਰ ‘ਤੇ 30 ਮਿੰਟ ਤੋਂ ਵੀ ਘੱਟ ਸਮਾਂ ਲਗਦਾ ਹੈ। ਵਾਸਤਵਿਕ ਮੱਤਦਾਨ ਦੌਰਾਨ ਖ਼ਰਾਬ ਜਾਂ ਘਟੀਆ ਈਵੀਐੱਮ/ਵੀਵੀਪੀਏਟੀ ਨੂੰ ਬਦਲਣਾ ਇੱਕ ਸਧਾਰਨ ਪ੍ਰਕਿਰਿਆ ਹੈ ਅਤੇ ਇਸ ਨਾਲ ਕਿਸੇ ਵੀ ਸੂਰਤ ਵਿੱਚ ਮੱਤਦਾਨ ਪ੍ਰਕਿਰਿਆ ਦੀ ਭਰੋਸੇਯੋਗਤਾ ‘ਤੇ ਆਂਚ ਨਹੀਂ ਆਉਂਦੀ ਹੈ।


    ਇਸ ਦੇ ਇਲਾਵਾ, ਕੁਝ ਸਮਾਚਾਰ ਚੈਨਲਾਂ ‘ਤੇ ਮਹਾਰਾਸ਼ਟਰ ਸਥਿਤ 11- ਭੰਡਾਰਾਂ ਗੋਂਦੀਆ ( 11-Bhandara-Gondiya ) ਸੰਸਦੀ ਚੋਣ ਖੇਤਰ ਵਿੱਚ 35 ਕੇਂਦਰਾਂ ‘ਤੇ ਵੋਟਾਂ ਨੂੰ ਰੱਦ ਕਰਨ ਦੀਆਂ ਖ਼ਬਰਾਂ ਪ੍ਰਸਾਰਿਤ ਕੀਤੀਆਂ ਜਾ ਰਹੀਆਂ ਹਨ, ਜੋ ਤੱਥਾਂ ‘ਤੇ ਅਧਾਰਤ ਨਹੀਂ ਹਨ। ਏਹੀ ਨਹੀਂ, ਇਸੇ ਸੰਸਦੀ ਖੇਤਰ ਵਿੱਚ 35 ਮੱਤਦਾਨ ਕੇਂਦਰਾਂ ਵਿੱਚ ਈਵੀਐੱਮ/ਵੀਵੀਪੀਏਟੀ ਦੇ ਫ਼ੇਲ ਹੋ ਜਾਣ ਦੇ ਬਾਰੇ ਵਿੱਚ ਮੀਡੀਆ ਦੇ ਇੱਕ ਵਰਗ ਵਿੱਚ ਖ਼ਬਰਾਂ ਆਈਆਂ ਹਨ, ਜੋ ਗ਼ਲਤ ਹਨ। ਇਹ ਸਪੱਸ਼ਟ ਕੀਤਾ ਜਾਂਦਾ ਹੈ ਕਿ 11- ਭੰਡਾਰਾ ਗੋਂਦੀਆ ( 11-Bhandara-Gondiya ) ਸੰਸਦੀ ਚੋਣ ਖੇਤਰ ਵਿੱਚ ਕਿਸੇ ਵੀ ਮੱਤਦਾਨ ਕੇਂਦਰ ਵਿੱਚ ਚੋਣ ਰੱਦ ਨਹੀਂ ਕੀਤੀ ਗਈ ਹੈ ਅਤੇ ਜਿੱਥੇ ਵੀ ਜ਼ਰੂਰਤ ਪਈ, ਉੱਥੇ ਮਸ਼ੀਨਾਂ ਨੂੰ ਬਦਲਣ ਦੇ ਬਾਅਦ ਮੱਤਦਾਨ ਸ਼ੁਚਾਰੂ ਢੰਗ ਨਾਲ ਜਾਰੀ ਹੈ। ਹਾਂਲਾਂਕਿ ਜਦ ਵੀ ਕਿਸੇ ਮੱਤਦਾਨ ਕੇਂਦਰ ‘ਤੇ ਵੋਟਾਂ ਪੈਣ ਵਿੱਚ ਲੰਮੇ ਸਮੇਂ ਤੱਕ ਅੜਚਨ ਆਉਣ ਬਾਰੇ ਆਰਓ/ਡੀਈਓ/ਸੀਈਓ ਤੋਂ ਕੋਈ ਰਿਪੋਰਟ ਮਿਲਦੀ ਹੈ, ਤਾਂ ਕਮਿਸ਼ਨ ਹਰ ਮਾਮਲੇ ‘ਤੇ ਵੱਖ-ਵੱਖ ਵਿਚਾਰ ਕਰਨ ਤੋਂ ਬਾਅਦ ਉਸ ਬਾਰੇ ਵਿੱਚ ਸਮੁੱਚਿਤ ਫ਼ੈਸਲਾ ਕਰਦਾ ਹੈ।


    ਭਾਰਤ ਦਾ ਚੋਣ ਕਮਿਸ਼ਨ ਮਸ਼ੀਨਾਂ ਵਿੱਚ ਕਿਸੇ ਤਰ੍ਹਾਂ ਦੀ ਖ਼ਰਾਬੀ ਦੀ ਸੂਚਨਾ ਮਿਲਣ ‘ਤੇ ਕਮਿਸ਼ਨ ਦੀ ਤਕਨੀਕੀ ਵਿਸ਼ੇਸ਼ੱਗ ਕਮੇਟੀ ਦੇ ਜਰੀਏ ਉਨ੍ਹਾਂ ਦੀ ਵਿਆਪਕ ਜਾਂਚ ਕਰਾਉਂਦਾ ਹੈ ਅਤੇ ਇਸ ਦੇ ਅਸਲੀ ਕਾਰਨ ਦਾ ਪਤਾ ਲਗਾਉਂਦਾ ਹੈ। ਇਸ ਦੇ ਨਾਲ ਹੀ ਚੋਣ ਪ੍ਰਕਿਰਿਆ ਸੁਚੱਜੇ ਢੰਗ ਨਾਲ ਸੰਪੰਨ ਕਰਵਾਉਣ ਲਈ ਜ਼ਰੂਰੀ ਸੁਧਾਰਾਤਮਕ ਕਦਮ ਚੁੱਕੇ ਜਾ ਰਹੇ ਹਨ।

    
    
    (Release ID: 1533798) Visitor Counter : 1