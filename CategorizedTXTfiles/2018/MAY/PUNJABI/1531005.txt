      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸ਼੍ਰੀ ਸਿਤਾਂਸ਼ੂ ਕਾਰ ਨੇ ਪੀਆਈਬੀ ਦੇ ਮਹਾਨਿਦੇਸ਼ਕ ਦਾ ਅਹੁਦਾ ਸੰਭਾਲਿਆ
      Posted On: 01 MAY 2018 5:24PM by PIB Chandigarh


    Shri Sitanshu Kar takes over as DG, PIB


    ਸ਼੍ਰੀ ਸਿਤਾਂਸ਼ੂ ਕਾਰ ਨੇ ਪੀਆਈਬੀ ਦੇ ਮਹਾਨਿਦੇਸ਼ਕ ਦਾ ਅਹੁਦਾ ਸੰਭਾਲਿਆ


    ਭਾਰਤੀ ਸੂਚਨਾ ਸੇਵਾ ਦੇ 1983 ਬੈਚ ਦੇ ਅਧਿਕਾਰੀ ਸ਼੍ਰੀ ਸਿਤਾਂਸ਼ੂ ਰੰਜਨ ਕਾਰ ਨੇ ਅੱਜ ਨਵੀਂ ਦਿੱਲੀ ਵਿੱਚ ਭਾਰਤ ਸਰਕਾਰ ਦੇ 27ਵੇਂ ਪ੍ਰਧਾਨ ਪ੍ਰਵਕਤਾ ਅਤੇ ਪੱਤਰ ਸੂਚਨਾ ਦਫਤਰ (ਪੀਆਈਬੀ) ਦੇ ਡਾਇਰੈਕਟਰ ਜਨਰਲ ਵਜੋਂ ਕਾਰਜਕਾਲ ਸੰਭਾਲਿਆ।


    ਉਨ੍ਹਾਂ ਨੇ ਸ਼੍ਰੀ ਫ੍ਰੈਂਕ ਨੋਰੋਨਹਾ ਦੇ ਸਥਾਨ ‘ਤੇ ਇਹ ਅਹੁਦਾ ਸੰਭਾਲਿਆ ਹੈ ਜੋ ਕਲ ਸੇਵਾਮੁਕਤ ਹੋ ਗਏ।


    ਲਗਭਗ 35 ਸਾਲਾਂ ਦੇ ਲੰਬੇ ਕਰੀਅਰ ਵਿੱਚ ਸ਼੍ਰੀ ਕਾਰ ਨੇ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਦੀ ਵੱਖ-ਵੱਖ ਮੀਡੀਆ ਯੂਨਿਟਾਂ ਦੇ ਮਹੱਤਵਪੂਰਨ ਅਹੁਦਿਆਂ ‘ਤੇ ਕੰਮ ਕੀਤਾ ਹੈ।


    ਮਸੂਰੀ ਸਥਿਤ ਲਾਲ ਬਹਾਦਰ ਸ਼ਾਸਤਰੀ ਰਾਸ਼ਟਰੀ ਪ੍ਰਸ਼ਾਸਨ ਅਕਾਦਮੀ ਵਿੱਚ ਫਾਉਂਡੇਸ਼ਨ ਕੋਰਸ ਅਤੇ ਨਵੀਂ ਦਿੱਲੀ ਸਥਿਤ ਭਾਰਤੀ ਜਨਸੰਚਾਰ ਸੰਸਥਾਨ ਵਿਚ ਓਰੀਐੱਨਟੇਸ਼ਨ ਕੋਰਸ ਵਿੱਚ ਭਾਗ ਲੈਣ ਤੋਂ ਬਾਅਦ ਸ਼੍ਰੀ ਕਾਰ ਥੋੜੇ ਸਮੇਂ ਲਈ ਆਕਾਸ਼ਵਾਣੀ ਦੇ ਸਮਾਚਾਰ ਸੇਵਾ ਪ੍ਰਭਾਗ ਨਾਲ ਜੁੜ ਗਏ ਸਨ। ਇਸ ਤੋਂ ਬਾਅਦ ਉਹ ਦੂਰਦਰਸ਼ਨ ਨਿਊਜ਼ ਨਾਲ ਜੁੜ ਗਏ ਸਨ।


    ਉਹ ਇਸ ਖੇਤਰ ਵਿੱਚ ਲਗਭਗ 17 ਸਾਲ ਤੱਕ ਜੁੜੇ ਰਹੇ। ਉਨ੍ਹਾਂ ਨੇ ਇਸ ਦੇ ਵਿਕਾਸ ਵਿੱਚ ਸ਼ਲਾਘਾਯੋਗ ਭੂਮਿਕਾ ਨਿਭਾਈ। ਉਹ ਸਾਲ 1988 ਵਿੱਚ ਆਯੋਜਿਤ ਵੈਸ਼ਵਿਕ ਪ੍ਰਤਿਯੋਗਤਾ ਵਿੱਚ ਲੰਡਨ ਦੀ ਪ੍ਰਸ਼ੀਢ ਵਿਸਨਿਊਜ਼ ਫੈਲੋਸ਼ਿਪ ਕਰਨ ਵਾਲੇ ਪਹਿਲੇ ਭਾਰਤੀ ਬਣੇ। ਉਨ੍ਹਾਂ ਨੇ ਅਗ੍ਰਣੀ ਪ੍ਰਸਾਰਣ ਕਰਤਾਵਾਂ ਵੱਲੋਂ ਟੈਲੀਵਿਜ਼ਨ ਸਮਾਚਾਰ ਤਿਆਰ ਕਰਨ ਵਿੱਚ ਉਪਯੋਗ ਕੀਤੀ ਜਾਣ ਵਾਲੀ ਆਧੁਨਿਕ ਟੈਕਨੋਲੋਜੀ ਦਾ ਅਨੁਭਵ ਕਰਨ ਲਈ ਯੂਰੋਪ ਅਤੇ ਉੱਤਰੀ ਅਮੇਰਿਕਾ ਦੀਆਂ ਯਾਤਰਾਵਾਂ ਕੀਤੀਆਂ ।


    ਸ਼੍ਰੀ ਕਾਰ ਸਾਲ 2003 ਵਿੱਚ ਪੱਤਰ ਸੂਚਨਾ ਦਫਤਰ ਨਾਲ ਜੁੜ ਗਏ। ਉਨ੍ਹਾਂ ਨੇ ਵਾਤਾਵਰਣ ਤੇ ਜੰਗਲਾਤ, ਗ੍ਰਾਮੀਣ ਵਿਕਾਸ, ਮਾਨਵ ਸੰਸਾਧਨ ਵਿਕਾਸ, ਵਿਗਿਆਨ ਤੇ ਟੈਕਨੋਲੋਜੀ, ਪਰਮਾਣੂ ਊਰਜਾ ਅਤੇ ਪੁਲਾੜ ਜਿਹੇ ਕਈ ਮਹੱਤਵਪੂਰਨ ਮੰਤਰਾਲਿਆਂ ਵਿੱਚ ਪ੍ਰਚਾਰ ਕਾਰਜਾਂ ਦੀ ਜ਼ਿਮੇਵਾਰੀ ਸੰਭਾਲੀ। ਇਸ ਤੋਂ ਬਾਦ ਉਹ ਅਗਸਤ 2005 ਵਿੱਚ ਰੱਖਿਆ ਮੰਤਰਾਲੇ ਦੋ ਜਨ ਸੰਪਰਕ ਨਿਦੇਸ਼ਾਲਿਆ ਨਾਲ ਮੁੱਖ ਪ੍ਰਵਕਤਾ ਵਜੋਂ ਜੁੜ ਗਏ।


    ਉਨ੍ਹਾਂ ਨੂੰ ਨਿਰੰਤਰ ਇੱਕ ਦਹਾਕੇ ਤੋਂ ਵੀ ਵਧ ਅਵਧੀ ਤੱਕ ਰੱਖਿਆ ਮੰਤਰਾਲੇ ਦੇ ਪ੍ਰਵਕਤਾ ਵਜੋਂ ਸਭ ਤੋਂ ਲੰਬੇ ਸਮੇਂ ਤੱਕ ਸੇਵਾਰਤ ਹੋਣ ਦਾ ਮਾਣ ਪ੍ਰਾਪਤ ਹੈ।


    ਉਨ੍ਹਾਂ ਨੂੰ ਦਸੰਬਰ 2015 ਵਿੱਚ ਆਕਾਸ਼ਵਾਣੀ ਦੇ ਸਮਾਚਾਰ ਸੇਵਾ ਪ੍ਰਭਾਗ ਦੇ ਮਹਾਨਿਦੇਸ਼ਕ ਨਿਯੁਕਤ ਕੀਤਾ ਗਏ ਸੀ ।


    ਸ਼੍ਰੀ ਕਾਰ ਨੇ ਬੀਜੇਬੀ ਕਾਲਜ, ਭੁਵਨੇਸ਼ਵਰ ਤੋਂ ਮਾਨਵਿਕੀ ਵਿੱਚ ਸਨਾਤਕ ਦੀ ਡਿਗਰੀ ਪ੍ਰਾਪਤ ਕੀਤੀ ਸੀ ਅਤੇ ਉਤਕਲ ਯੂਨੀਵਰਸਿਟੀ ਵਿੱਚ ਰਾਜਨੀਤੀ ਵਿਗਿਆਨ ਆਨਰਸ ਵਿੱਚ ਪਹਿਲਾ ਰੈਂਕ ਹਾਸਲ ਕੀਤਾ ਸੀ। ਉਨ੍ਹਾਂ ਨੇ ਰਾਜਨੀਤੀ ਵਿਗਿਆਨ ਵਿੱਚ ਪੋਸਟ ਗ੍ਰੈਜੂਏਸ਼ਨ ਦੀ ਡਿਗਰੀ ਹਾਸਲ ਕਰਨ ਦੇ ਨਾਲ-ਨਾਲ ਦਿੱਲੀ ਯੂਨੀਵਰਸਿਟੀ ਤੋਂ ਚੀਨੀ ਤੇ ਜਪਾਨੀ ਅਧਿਐਨ ਵਿੱਚ ਐੱਮ ਫ਼ਿਲ ਕਰਨ ਵਿੱਚ ਕਾਮਯਾਬੀ ਹਾਸਲ ਕੀਤੀ।


    *****

    
    
    (Release ID: 1531005) Visitor Counter : 1