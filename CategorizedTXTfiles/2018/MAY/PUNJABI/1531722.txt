      ਉਪ ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਅਤੇ ਗਵਾਟੇਮਾਲਾ ਸੰਯੁਕਤ ਰਾਸ਼ਟਰ ਸੁਰੱਖਿਆ ਦੀ ਅਸਥਾਈ ਮੈਂਬਰਸ਼ੀਪ ਲਈ ਇੱਕ ਦੂਸਰੇ ਦੇ ਸਹਿਯੋਗ ਲਈ ਸਹਿਮਤ
      Posted On: 08 MAY 2018 5:17PM by PIB Chandigarh


    India and Guatemala agree to support each other for Non-permanent membership of UNSC
    
    VP Shri Venkaiah Naidu kick starts high level Latin American outreach with wide ranging talks with top leaders of Guatemala
    
    Both sides agree to take ‘complementary’ relationship to a new high taking advantage of emerging opportunities in both countries
    
    Governance issues, terrorism in different forms, poverty, economic disparities identified as common challenges
    
    India agrees to Guatemala’s request for supplying solar panels to its airports
    
    India to train Guatemalan diplomats, English teachers; MoU and Letter of Intent signed
    
    India’s democracy a role model for harmonizing diversities, says Guatemalan Parliament Speaker


    ਭਾਰਤ ਅਤੇ ਗਵਾਟੇਮਾਲਾ ਸੰਯੁਕਤ ਰਾਸ਼ਟਰ ਸੁਰੱਖਿਆ ਦੀ ਅਸਥਾਈ ਮੈਂਬਰਸ਼ੀਪ ਲਈ ਇੱਕ ਦੂਸਰੇ ਦੇ ਸਹਿਯੋਗ ਲਈ ਸਹਿਮਤ
    ਉਪ ਰਾਸ਼ਟਰਪਤੀ ਸ਼੍ਰੀ ਵੈਂਕਈਆ ਨਾਇਡੂ ਨੇ ਗਵਾਟੇਮਾਲਾ ਦੇ ਉੱਘੇ ਨੇਤਾਵਾਂ ਨਾਲ ਉੱਚ ਪੱਧਰੀ ਗੱਲਬਾਤ ਦੀ ਸ਼ੁਰੂਆਤ ਕੀਤੀ
    
    ਭਾਰਤ ਅਤੇ ਗਵਾਟੇਮਾਲਾ ਨੇ ਸ਼ਾਸਨ ਪ੍ਰਣਾਲੀ, ਦਹਿਸ਼ਤਵਾਦ, ਗਰੀਬੀ, ਆਰਥਿਕ ਅਸਮਾਨਤਾ ਨੂੰ ਆਮ ਚੁਣੌਤੀ ਵਜੋਂ ਸਵੀਕਾਰ ਕੀਤਾ।
    
    ਭਾਰਤ ਨੇ ਗਵਾਟੇਮਾਲਾ ਹਵਾਈ ਅੱਡੇ ’ਤੇ ਸੌਰ ਪੈਨਲ ਸਪਲਾਈ ਕਰਨ ਦੀ ਬੇਨਤੀ ਨੂੰ ਸਵੀਕਾਰ ਕੀਤਾ
    ਭਾਰਤ, ਗਵਾਟੇਮਾਲਾ ਦੇ ਸਫ਼ੀਰਾਂ ਅਤੇ ਅੰਗ੍ਰੇਜ਼ੀ ਅਧਿਆਪਕਾਂ ਨੂੰ ਸਿਖਲਾਈ ਦੇਵੇਗਾ, ਸਹਿਮਤੀ ਅਤੇ ਸੰਕਲਪ ਪੱਤਰ ’ਤੇ ਦਸਤਖਤ ਕੀਤੇ


    ਭਾਰਤ ਅਤੇ ਗਵਾਟੇਮਾਲਾ ਸੰਯੁਕਤ ਰਾਸ਼ਟਰ ਸੁਰੱਖਿਆ ਦੀ ਅਸਥਾਈ ਮੈਂਬਰਸ਼ਿਪ ਲਈ ਇੱਕ ਦੂਸਰੇ ਦੇ ਸਹਿਯੋਗ ਲਈ ਸਹਿਮਤ ਹੋ ਗਏ ਹਨ । ਦੋਹਾਂ ਦੇਸ਼ਾਂ ਨੇ ‘ ਸਮਾਨ ’ ਅਤੇ ਬਿਨਾ ਮੁਕਾਬਲੇ ਦੇ ਦਵੱਲੇ ਸਬੰਧਾਂ ਨਾਲ ਮਿਲਣ ਵਾਲੇ ਅਵਸਰਾਂ ਦੇ ਲਾਭ ਉੱਤੇ ਸਹਿਮਤੀ ਵਿਅਕਤ ਕੀਤੀ ਹੈ । ਗਵਾਟੇਮਾਲਾ ਸਾਲ 2021 - 22 ਲਈ ਸੰਯੁਕਤ ਰਾਸ਼ਟਰ ਸੁਰੱਖਿਆ ਪਰਿਸ਼ਦ ਦੀ ਭਾਰਤ ਦੀ ਮੈਂਬਰਸ਼ੀਪ ਲਈ ਅਤੇ ਭਾਰਤ ਸਾਲ 2031 - 32 ਲਈ ਗਵਾਟੇਮਾਲਾ ਦੀ ਮੈਂਬਰਸ਼ੀਪ ਲਈ ਸਹਿਯੋਗ ਕਰੇਗਾ । ਉਪ ਰਾਸ਼ਟਰਪਤੀ ਸ਼੍ਰੀ ਵੈਂਕਈਆ ਨਾਇਡੂ ਦੀ ਗਵਾਟੇਮਾਲਾ ਦੇ ਰਾਸ਼ਟਰਪਤੀ , ਉਪ ਰਾਸ਼ਟਰਪਤੀ ਅਤੇ ਸੰਸਦ ਪ੍ਰਧਾਨ ਦੇ ਨਾਲ ਵਿਆਪਕ ਗੱਲਬਾਤ ਤੋਂ ਬਾਅਦ 7 ਮਈ , 2018 ਨੂੰ ਗਵਾਟੇਮਾਲਾ ਵਿੱਚ ਇਹ ਫ਼ੈਸਲਾ ਲਿਆ ਗਿਆ । ਸ਼੍ਰੀ ਨਾਇਡੂ ਨੇ ਗਵਾਟੇਮਾਲਾ ਦੇ ਬਾਕੀ ਨੇਤਾਵਾਂ ਦੇ ਨਾਲ ਵੱਖ-ਵੱਖ ਮੁੱਦਿਆਂ ਉੱਤੇ ਵਿਸਤ੍ਰਿਤ ਵਿਚਾਰ-ਵਟਾਂਦਰਾ ਕੀਤਾ । ਸਾਲ 1972 ਵਿੱਚ ਦੋਹਾਂ ਦੇਸ਼ਾਂ ਦਰਮਿਆਨ ਸਫ਼ਾਰਤੀ ਸਬੰਧਾਂ ਦੀ ਸਥਾਪਨਾ ਤੋਂ ਬਾਅਦ ਸ਼੍ਰੀ ਨਾਇਡੂ ਦਾ ਇਹ ਦੌਰਾ ਦੋਹਾਂ ਦੇਸ਼ਾਂ ਦਰਮਿਆਨ ਪਹਿਲਾ ਉੱਚ-ਪੱਧਰੀ ਦੌਰਾ ਹੈ ।


    ਉਪ ਰਾਸ਼ਟਰਪਤੀ ਸ਼੍ਰੀ ਨਾਇਡੂ ਨੇ ਆਪਣੇ ਪਹਿਲੇ ਵਿਦੇਸ਼ੀ ਦੌਰੇ ਦੇ ਸਬੰਧ ਵਿੱਚ ਗਵਾਟੇਮਾਲਾ ਦੇ ਨੇਤਾਵਾਂ ਨੂੰ ਸੰਬੋਧਨ ਕਰਦੇ ਹੋਏ ਕਿਹਾ ਕਿ “ ਭਾਰਤ ਲੈਟਿਨ ਅਮਰੀਕਾ ਦੇ ਨਾਲ ਰਿਸ਼ਤਿਆਂ ਨੂੰ ਸਸ਼ਕਤ ਕਰਨ ਲਈ ਦ੍ਰਿੜ ਸੰਕਲਪ ਹੈ ਅਤੇ ਗਵਾਟੇਮਾਲਾ ਨੂੰ ਮੱਧ ਅਮਰੀਕਾ ਵਿੱਚ ਪ੍ਰਵੇਸ਼ ਦਵਾਰ ਦੇ ਲਈ ਸਭ ਤੋਂ ਜ਼ਿਆਦਾ ਜਨਸੰਖਿਆ ਅਤੇ ਸਭ ਤੋਂ ਵੱਡੀ ਅਰਥ ਵਿਵਸਥਾ ਦੇ ਰੂਪ ਵਿੱਚ ਵੇਖਦਾ ਹੈ । ਮੇਰਾ ਗਵਾਟੇਮਾਲਾ ਦਾ ਦੌਰਾ ਨਵੀਂ ਦਿੱਲੀ ਦੇ ਇਸ ਵਿਚਾਰ ਨੂੰ ਸਪੱਸ਼ਟ ਕਰਦਾ ਹੈ । ਵਪਾਰ ਦੇ ਤਰੀਕਿਆਂ , ਅਤੇ ਖਪਤਕਾਰਾਂ ਦੀਆਂ ਜ਼ਰੂਰਤਾਂ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਅਸੀਂ ਸੁਭਾਅ ਪੱਖੋਂ ਬਰਾਬਰ ਹਾਂ ਅਤੇ ਪ੍ਰਤੀਯੋਗੀ ਨਹੀਂ ਹਾਂ । ਦੋਹਾਂ ਦੇਸ਼ਾਂ ਦੇ ਆਪਸੀ ਲਾਭ ਲਈ ਰਿਸ਼ਤਿਆਂ ਨੂੰ ਨਵੇਂ ਉੱਚ ਪੱਧਰ ਉੱਤੇ ਲੈ ਜਾਣ ਅਤੇ ਇਸ ਤੋਂ ਮਿਲਣ ਵਾਲੇ ਅਵਸਰਾਂ ਨੂੰ ਲੈਣ ਦੀ ਜ਼ਰੂਰਤ ਹੈ।”


    ਇਸ ਮੌਕੇ ਉੱਤੇ ਆਪਣੇ ਸੰਬੋਧਨ ਵਿੱਚ ਗਵਾਟੇਮਾਲਾ ਦੇ ਰਾਸ਼ਟਰਪਤੀ ਸ਼੍ਰੀ ਜਿਮਿ ਮੋਰੇਲਸ ਨੇ ਕਿਹਾ , ਉਨ੍ਹਾਂ ਦਾ ਦੇਸ਼ ‘ ਭਾਰਤ ਦੀ ਸਫਲ ਆਰਥਿਕ ਕਹਾਣੀ ’ ਤੋਂ ਲਾਭ ਉਠਾ ਸਕਦਾ ਹੈ । ਉਨ੍ਹਾਂ ਨੇ ਵੱਖ-ਵੱਖ ਖੇਤਰਾਂ ਵਿੱਚ ਦਵੱਲੀ ਗੱਲਬਾਤ ਨੂੰ ਸੁਧਾਰਨ ਉੱਤੇ ਜ਼ੋਰ ਦਿੱਤਾ । ਭਾਰਤ ਦੇ ਸਾਫਟਪਾਵਰ ਦੀ ਚਰਚਾ ਕਰਦੇ ਹੋਏ ਉਨ੍ਹਾਂ ਨੇ ਕਿਹਾ ਕਿ ਉਹ ਪ੍ਰਸਿੱਧ ਟੀਵੀ ਸੀਰੀਅਲ ਕੌਣ ਬਣੇਗਾ ਕਰੋੜਪਤੀ ਅਤੇ ਦ ਸਲਮ ਡਾਗ ਮਿਲੀਅਨੀਅਰ ਅਤੇ ਲਾਈਫ ਔਰ ਪਾਈ ਤੋਂ ਵਾਕਫ਼ ਹਨ । ਉਨ੍ਹਾਂ ਨੇ ਗਵਾਟੇਮਾਲਾ ਵਿੱਚ ਭਾਰਤ ਵੱਲੋਂ ਤਿਆਰ ਦੋ ਪਹੀਆ ਵਾਹਨਾਂ ਦੀ ਗੁਣਵੱਤਾ ਅਤੇ ਵਿਕਰੀ ਤੋਂ ਬਾਅਦ ਸੇਵਾ ਦੀ ਵੀ ਚਰਚਾ ਕੀਤੀ ਜਿਨ੍ਹਾਂ ਨੇ ਲੋਕਪ੍ਰਿਅ ਪ੍ਰਤੀਯੋਗੀਆਂ ਨੂੰ ਵੀ ਪਿੱਛੇ ਛੱਡ ਦਿੱਤਾ ਹੈ ।


    ਉਪ ਰਾਸ਼ਟਰਪਤੀ ਸ਼੍ਰੀ ਨਾਇਡੂ ਨੇ ਇਸ ਦੇ ਬਾਅਦ ਗਵਾਟੇਮਾਲਾ ਦੇ ਉਪ ਰਾਸ਼ਟਰਪਤੀ ਡਾ ਜਤੇਥ ਕਾਬਰੇਰਾ ਫਰੈਂਕੋਂ ਅਤੇ ਸੰਸਦ ਪ੍ਰਧਾਨ ਸ਼੍ਰੀ ਅਲਵੇਰੋਂ ਆਰਜੂ ਇਸਕੋਬਾਰ ਨਾਲ ਵਿਆਪਕ ਵਿਚਾਰ-ਵਟਾਂਦਰੇ ਕੀਤਾ । ਦੋਹਾਂ ਦੇਸ਼ਾਂ ਦੇ ਨੇਤਾਵਾਂ ਨੇ ਇਸ ਉੱਤੇ ਸਹਿਮਤੀ ਜਤਾਈ ਕਿ ਭਾਰਤ ਅਤੇ ਗਵਾਟੇਮਾਲਾ ਸਮਾਨ ਚੁਣੌਤੀਆਂ ਜਿਵੇਂ ਸ਼ਾਸਨ ਪ੍ਰਣਾਲੀ ਵਿਸ਼ੇ ’ਤੇ ਵੱਖ-ਵੱਖ ਰੂਪ ਵਿੱਚ ਆਤੰਕਵਾਦ , ਗਰੀਬੀ ਅਤੇ ਆਰਥਿਕ ਅਸਮਾਨਤਾ ਨਾਲ ਜੂਝ ਰਹੇ ਹਨ ਅਤੇ ਲੋਕਤੰਤਰਿਕ ਸ਼ਾਸਨ ਪ੍ਰਣਾਲੀ ਇਸ ਦੇ ਲਈ ਸਰਵੋਤਮ ਹੈ । ਗਵਾਟੇਮਾਲਾ ਦੇ ਉਪ ਰਾਸ਼ਟਰਪਤੀ ਡਾ ਫਰੈਂਕੋ ਨੇ ਦੱਸਿਆ ਕਿ ਉਨ੍ਹਾਂ ਦੀ ਸਰਕਾਰ ਭ੍ਰਿਸ਼ਟਾਚਾਰ ਦੀ ਜਾਂਚ ਲਈ ਠੋਸ ਕਦਮ ਉਠਾ ਰਹੀ ਹੈ ਅਤੇ ਉਨ੍ਹਾਂ ਦਾ ਦੇਸ਼ ਅਪਰਾਧਿਕ ਗਰੋਹਾਂ ਦੇ ਰੂਪ ਵਿੱਚ ਇੱਕ ਵੱਖਰੀ ਤਰ੍ਹਾਂ ਦੇ ਆਤੰਕਵਾਦ ਦਾ ਸਾਹਮਣਾ ਕਰ ਰਿਹਾ ਹੈ ।


    ਗਵਾਟੇਮਾਲਾ ਦੇ ਸੰਸਦ ਦੇ ਪ੍ਰਧਾਨ ਸ਼੍ਰੀ ਇਸਕੋਬਾਰ ਨੇ ਕਿਹਾ “ ਭਾਰਤ ਦਾ ਜੋਸ਼ਪੂਰਨ ਲੋਕਤੰਤਰ ਬੇਹੱਦ ਸਮੱਸਿਆਵਾਂ ਨੂੰ ਅਨੁਕੂਲ ਕਰਨ ਲਈ ਆਦਰਸ਼ ਹੈ ਅਤੇ ਭਾਰਤ ਦੀ ਆਰਥਿਕ ਸਫਲਤਾ ਪ੍ਰੇਰਣਾਦਾਇਕ ਹੈ । ” ਸ਼੍ਰੀ ਨਾਇਡੂ ਨੇ ਦੋਹਾਂ ਪੱਖਾਂ ਦੇ ਸੰਸਦ ਮੈਬਰਾਂ ਦਰਮਿਆਨ ਵਿਚਾਰ-ਵਟਾਂਦਰੇ ਨੂੰ ਵਿਕਸਿਤ ਕਰਨ ਲਈ ਸੰਸਦੀ ਮਿੱਤਰ ਸਮੂਹ ਦੀ ਸਥਾਪਨਾ ਦਾ ਸੁਝਾਅ ਵੀ ਦਿੱਤਾ ।


    ਗੱਲਬਾਤ ਦੇ ਦੌਰਾਨ ਭਾਰਤੀ ਪੱਖ ਨੇ ਹਵਾਈ ਅੱਡਿਆਂ ਉੱਤੇ ਸੌਰ ਪੈਨਲ ਦੀ ਸਪਲਾਈ ਲਈ ਗਵਾਟੇਮਾਲਾ ਦੀ ਬੇਨਤੀ ਉੱਤੇ ਸਹਿਮਤੀ ਦਿੱਤੀ । ਵਿਚਾਰ-ਵਟਾਂਦਰੇ ਤੋਂ ਬਾਅਦ ਉਪ ਰਾਸ਼ਟਰਪਤੀ ਦੀ ਹਾਜ਼ਰੀ ਵਿੱਚ ਦੋਹਾਂ ਪੱਖਾਂ ਨੇ ਰਾਜਨਾਇਕਾਂ ਦੀ ਸਿਖਲਾਈ ਲਈ ਸਮੱਝੌਤਾ ਮੀਮੋ ਉੱਤੇ ਹਸਤਾਖਰ ਕੀਤੇ ਅਤੇ ਭਾਰਤ ਵਿੱਚ ਗਵਾਟੇਮਾਲਾ ਦੇ ਅੰਗਰੇਜ਼ੀ ਅਧਿਆਪਕਾਂ ਦੀ ਸਿਖਲਾਈ ਲਈ ਸੰਕਲਪ - ਪੱਤਰ ਉੱਤੇ ਹਸਤਾਖਰ ਕੀਤੇ । ਇਹ ਅਨੁਬੰਧ ਤਿੰਨ ਸਾਲਾਂ ਤੱਕ ਵਾਜਬ ਰਹੇਗਾ ਅਤੇ ਲੋੜ ਮੁਤਾਬਿਕ ਬਾਅਦ ਵਿੱਚ ਵਧਾਇਆ ਜਾ ਸਕੇਗਾ । ਗੱਲਬਾਤ ਦੇ ਦੌਰਾਨ ਸ਼੍ਰੀ ਨਾਇਡੂ ਨੇ ਕਿਹਾ “ ਗਲੋਬਲਆਈਜੇਸ਼ਨ ਵਿੱਚ ਸਾਰੇ ਦੇਸ਼ਾਂ ਦੇ ਬਰਾਬਰ ਹਿਤਾਂ ਲਈ ਸਮਾਨ ਫਾਈਦਿਆਂ ਲਈ ਮਿਲ ਕੇ ਕਾਰਜ ਕਰਨ ਦੀ ਲੋੜ ਹੈ ਅਤੇ ਇਸ ਕਾਰਨ ਭਾਰਤ ਲੈਟਿਨ ਅਮਰੀਕਾ ਦੇ ਨਾਲ ਰਿਸ਼ਤੇ ਨੂੰ ਵਧਾਉਣ ਲਈ ਦ੍ਰਿੜ ਹੈ । ਭਾਰਤ ਦੀ ਸੁਦ੍ਰਿੜ ਸਰਕਾਰ ਅਤੇ ਯੋਗ ਅਗਵਾਈ ਦੇ ਨਾਲ ਤਰੱਕੀ ਅਤੇ ਬਦਲਾਅ ਉੱਤੇ ਦ੍ਰਿਸ਼ਟੀ ਨਾਲ ਤਰੱਕੀ ਦੇ ਰਸਤੇ ’ਤੇ ਅੱਗੇ ਹੈ । ਭਾਰਤ ਅਤੇ ਲੈਟਿਨ ਅਮਰੀਕਾ ਦੇਸ਼ ਦੇ ਵਪਾਰ ਅਤੇ ਨਿਵੇਸ਼ ਨੂੰ ਹੁਲਾਰਾ ਦੇਣ ਲਈ ਆਪਸੀ ਸਹਿਯੋਗ ਦੁਆਰਾ ਵੱਧ ਤੋਂ ਵੱਧ ਲਾਭਕਾਰੀ ਹੋ ਸਕਦੇ ਹਨ । ” ਦੌਰੇ ਉੱਤੇ ਆਏ ਪ੍ਰਤੀਨਿਧੀਆਂ ਦੇ ਭੋਜਨ ਦੀ ਮੇਜਬਾਨੀ ਦੇ ਦੌਰਾਨ ਗਵਾਟੇਮਾਲਾ ਦੇ ਉਪ ਰਾਸ਼ਟਰਪਤੀ ਡਾ ਫਰੈਂਕੋਂ ਨੇ ਇਸ ਸਾਲ ਨਵੰਬਰ ਵਿੱਚ ਗਵਾਟੇਮਾਲਾ ਦੇ ਸ਼ਹਿਰ ਵਿੱਚ ਹੋਣ ਜਾ ਰਹੇ ਆਇਬੇਰੋ ਅਮਰੀਕਾ ਸੰਮੇਲਨ ਵਿੱਚ ਪ੍ਰਤੀਨਿਧੀਆਂ ਨੂੰ ਭੇਜਣ ਲਈ ਭਾਰਤ ਨੂੰ ਸੱਦਿਆ ਹੈ । ਇਸ ਸੰਮੇਲਨ ਵਿੱਚ ਸਪੇਨ ਅਤੇ ਪੁਰਤਗਾਲ ਦੇ ਇਲਾਵਾ ਸਾਰੇ ਲੈਟਿਨ ਅਮਰੀਕਨ ਦੇਸ਼ ਭਾਗ ਲੈਣਗੇ । ਤਿੰਨ ਸਾਲਾਂ ਵਿੱਚ ਇੱਕ ਵਾਰ ਹੋਣ ਵਾਲੇ ਸੰਮੇਲਨ ਵਿੱਚ ਭਾਰਤ ਨੂੰ ਪਹਿਲੀ ਵਾਰ ਸੱਦਾ ਪ੍ਰਾਪਤ ਹੋਇਆ ਹੈ । ਸ਼੍ਰੀ ਨਾਇਡੂ ਨੇ ਗਵਾਟੇਮਾਲਾ ਨੂੰ ਅੰਤਰਰਾਸ਼ਟਰੀ ਸੌਰ ਗੱਠਬੰਧਨ ਵਿੱਚ ਜੁੜਨ ਲਈ ਕਿਹਾ ਅਤੇ ਦੱਸਿਆ ਕਿ ਪਹਿਲਾਂ ਤੋਂ ਹੀ 61 ਦੇਸ਼ ਇਸ ਨਾਲ ਜੁੜੇ ਹੋਏ ਹਨ ।


    ਪ੍ਰਤਿਨਿਧੀ ਪੱਧਰ ਦੀ ਗੱਲਬਾਤ ਵਿੱਚ ਕਬਾਇਲੀ ਮਾਮਲਿਆਂ ਦੇ ਰਾਜ ਮੰਤਰੀ ਸ਼੍ਰੀ ਜਸਵੰਤ ਸਿੰਘ ਭਭੋਰ ( Shri Jaswant Sinh Bhabor ) ਅਤੇ ਸੰਸਦ ਮੈਂਬਰ ਅਨਿਲ ਦੇਸਾਈ , ਸ਼੍ਰੀਮਤੀ ਛਾਇਆ ਵਰਮਾ , ਸ਼੍ਰੀ ਤਿਰੁਚੀ ਸਿਵਾ( Shri Tiruchi Siva ) ਅਤੇ ਸ਼੍ਰੀ ਕਮਲੇਸ਼ ਪਾਸਵਾਨ ਅਤੇ ਵਿਦੇਸ਼ ਸਕੱਤਰ ਸ਼੍ਰੀਮਤੀ ਪ੍ਰੀਤੀ ਸਰਨ ਅਤੇ ਉੱਘੇ ਅਧਿਕਾਰੀਆਂ ਨੇ ਭਾਗ ਲਿਆ ।


    ***

    
    
    (Release ID: 1531722) Visitor Counter : 1