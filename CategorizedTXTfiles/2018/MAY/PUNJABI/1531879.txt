      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਇਹ ਯਕੀਨੀ ਬਣਾਉਣ ਦਾ ਸਮਾਂ ਹੈ ਕਿ ਕੋਈ ਇੱਕ ਖਿਡਾਰੀ ਉਦਯੋਗ ’ਤੇ ਹਾਵੀ ਨਾ ਹੋਵੇ: ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ
      Posted On: 10 MAY 2018 2:10PM by PIB Chandigarh


    Time to put rules to ensure that no one player dominates the industry, Smt. Smriti Zubin Irani


    ਇਹ ਯਕੀਨੀ ਬਣਾਉਣ ਦਾ ਸਮਾਂ ਹੈ ਕਿ ਕੋਈ ਇੱਕ ਖਿਡਾਰੀ ਉਦਯੋਗ ’ ਤੇ ਹਾਵੀ ਨਾ ਹੋਵੇ: ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ


    ਨਵੀਂ ਦਿੱਲੀ ਵਿੱਚ 15 ਵੇਂ ਏਸ਼ੀਆ ਮੀਡੀਆ ਸਿਖਰ ਸੰਮੇਲਨ ਦਾ ਉਦਘਾਟਨ ਕਰਦਿਆਂ ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਨੇ ਉਸ ਪ੍ਰਤਿਭਾ ਨੂੰ ਆਕਰਸ਼ਿਤ ਕਰਨ , ਬਣਾਈ ਰੱਖਣ ਅਤੇ ਵਿਕਸਤ ਕਰਨ ਦੀ ਲੋੜ ’ ਤੇ ਜ਼ੋਰ ਦਿੱਤਾ ਜੋ ਚੰਗੇ ਸਮੱਗਰੀ ( content ) ਨੂੰ ਰੈਵਨਿਊ ਜਰੂਰਤਾਂ ਦੇ ਸਾਜ਼ੋ ਸਮਾਨ ਲੋੜਾਂ ਤੋਂ ਮੁਕਤ ਕਰਦੀ ਹੈ


    ਕੇਂਦਰੀ ਸੂਚਨਾ ਤੇ ਪ੍ਰਸਾਰਣ ਅਤੇ ਕੱਪੜਾ ਮੰਤਰੀ ਸ਼੍ਰੀਮਤੀ ਸਮ੍ਰਿਤੀ ਇਰਾਨੀ ਨੇ ਅੱਜ ਕਿਹਾ ਕਿ ਸਮਾਂ ਆ ਗਿਆ ਹੈ ਕਿ ਕਾਨੂੰਨ , ਨੈਤਿਕਤਾ ਅਤੇ ਨਿਯਮਾਂ ਨੂੰ ਲਾਗੂ ਕੀਤਾ ਜਾਵੇ ਜੋ ਮੀਡੀਆ ਇੰਡਸਟਰੀ ਨੂੰ ਸੰਤੁਲਿਤ ਕਰਨ ਵਿੱਚ ਮਦਦ ਕਰਨ ਤਾਂ ਜੋ ਪ੍ਰਮੁੱਖ ਖਿਡਾਰੀ ਆਪਣਾ ਦਬਦਬਾ ਨਾ ਬਣਾ ਸਕਣ। ਅੱਜ ਇੱਥੇ 15 ਵੇਂ ਏਸ਼ੀਆ ਮੀਡੀਆ ਸਿਖਰ ਸੰਮੇਲਨ (ਏਐੱਮਐੱਸ) 2018 ਦਾ ਉਦਘਾਟਨ ਕਰਦਿਆਂ ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਕੋਲ 2021 ਤੱਕ ਲਗਪਗ 969 ਮਿਲੀਅਨ ਇੰਟਰਨੈੱਟ ਉਪਯੋਗਕਰਤਾ ( user ) ਹੋਣਗੇ ਅਤੇ ਭਾਰਤੀ ਮੀਡੀਆ ਉਦਯੋਗ ਨਾ ਕੇਵਲ ਚੁਣੌਤੀ ਦੇ ਰੂਪ ਵਿੱਚ ਬਲਕਿ ਇੱਕ ਅਵਸਰ ਦੇ ਰੂਪ ਵਿੱਚ ਡਿਜੀਟਲ ਦੁਨੀਆ ਨੂੰ ਦੇਖਦਾ ਹੈ। ਮੰਤਰੀ ਨੇ ਅੱਗੇ ਪੁੱਛਿਆ ਕਿ ਅਸੀਂ ਕਿਵੇਂ ਪ੍ਰਤਿਭਾ ਨੂੰ ਆਕਰਸ਼ਿਤ ਕਰਨ , ਬਣਾਏ ਰੱਖਣ ਅਤੇ ਵਿਕਸਤ ਕਰਨ ਲਈ ਮਾਲੀਆ ਲੋੜਾਂ ਤੋਂ ਮੁਕਤ ਕਰਵਾ ਸਕਦੇ ਹਾਂ ਅਤੇ ਮੀਡੀਆ ਸੰਸਥਾਨਾਂ ਵਿੱਚ ਸੰਤੁਲਨ ਲਿਆ ਸਕਦੇ ਹਾਂ।


    15 ਵੇਂ ਏਸ਼ੀਆ ਮੀਡੀਆ ਸਿਖਰ ਸੰਮੇਲਨ ਦਾ ਆਯੋਜਨ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ , ਭਾਰਤ ਸਰਕਾਰ ਨੇ ਇੰਡੀਅਨ ਇੰਸਟੀਟਿਊਟ ਆਵ੍ ਮਾਸ ਕਮਿਊਨੀਕੇਸ਼ਨ (ਆਈਆਈਐੱਮਸੀ) , ਨਵੀਂ ਦਿੱਲੀ ਅਤੇ ਬਰਾਡਕਾਸਟਿੰਗ ਇੰਜਨੀਅਰਿੰਗ ਕੰਸਲਟੈਂਟ ਇੰਡੀਆ ਲਿਮਟਿਡ (ਬੀਈਸੀਆਈਐੱਲ) ਨਾਲ ਸੰਯੁਕਤ ਰੂਪ ਵਿੱਚ 10-12 ਮਈ , 2018 ਤੱਕ ਨਵੀਂ ਦਿੱਲੀ ਵਿਖੇ ਕੀਤਾ ਹੈ। ਇਸ ਸਾਲ ਦੇ ਸਿਖਰ ਸੰਮੇਲਨ ਦਾ ਵਿਸ਼ਾ ‘ ਟੈਲਿੰਗ ਆਵ੍ ਸਟੋਰੀਜ਼-ਏਸ਼ੀਆ ਐਂਡ ਅਦਰਜ਼ ’ ( Telling Our Stories – Asia and More ) ਹੈ ਜੋ ਇਸ ਖੇਤਰ ਵਿੱਚ ਪ੍ਰਸਾਰਣ ਖੇਤਰ ਦੀਆਂ ਚੁਣੌਤੀਆਂ ਦਾ ਜਵਾਬ ਦੇਣ ਲਈ ਖੇਤਰੀ ਅਤੇ ਦੁਵੱਲੀ ਵਾਰਤਾ ਅਤੇ ਸਹਿਯੋਗ ਨੂੰ ਪ੍ਰੋਤਸਾਹਿਤ ਕਰੇਗਾ।


    ਵਿਸ਼ਾਲ ਭਾਰਤੀ ਮੀਡੀਆ ਉਦਯੋਗ ਦੇ ਸਕੋਪ ਬਾਰੇ ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਨੇ ਕਿਹਾ , ‘ ਭਾਰਤ ਦੀ ਤੇਜੀ ਨਾਲ ਵਧ ਰਹੀ ਵਿਗਿਆਪਨ ਮਾਰਕੀਟ ਦੇ ਸਾਲ 2018 ਦੇ ਅੰਤ ਤੱਕ 10.59 ਬਿਲੀਅਨ ਅਮਰੀਕੀ ਡਾਲਰ ਤੱਕ ਪਹੁੰਚਣ ਦੀ ਉਮੀਦ ਹੈ ਅਤੇ ਸਾਲ 2018 ਵਿੱਚ ਮੋਬਾਈਲ ਖਰਚ 1.55 ਬਿਲੀਅਨ ਅਮਰੀਕੀ ਡਾਲਰ ਤੱਕ ਵਧਣ ਦਾ ਅਨੁਮਾਨ ਹੈ। ਸਾਡੇ ਕੋਲ ਇੱਕ ਜੀਵੰਤ ਮੀਡੀਆ ਉਦਯੋਗ ਹੈ ਜਿਸਦਾ 1.35 ਲੱਖ ਕਰੋੜ ਰੁਪਏ ਦਾ ਪ੍ਰਤੱਖ ਸਥਾਪਿਤ ਪ੍ਰਭਾਵ ਹੈ ਅਤੇ ਇਸ ਨਾਲ ਜੁੜੇ ਹੋਏ 4 ਮਿਲੀਅਨ ਲੋਕਾਂ ਨਾਲ 4.5 ਲੱਖ ਕਰੋੜ ਰੁਪਏ ਦਾ ਅਪ੍ਰਤੱਖ ਲਾਭ ਹੈ। ’’


    ਮੰਤਰੀ ਨੇ ਉਮੀਦ ਪ੍ਰਗਟਾਈ ਕਿ ਏਸ਼ੀਆ ਮੀਡੀਆ ਸਿਖਰ ਸੰਮੇਲਨ ਨਵੇਂ ਵਿਚਾਰਾਂ ਨੂੰ ਫੈਲਾਏਗਾ ਤਾਂ ਕਿ ਅਸੀਂ ਬਿਹਤਰ ਮਨੁੱਖੀ ਜਾਤੀ ਲਈ ਮੀਡੀਆ ਸੰਸਥਾਨਾਂ ਨੂੰ ਮਜ਼ਬੂਤ ਕਰਨ ਦੇ ਮਾਰਗ ਲੱਭ ਸਕੀਏ।


    ਉਦਘਾਟਨ ਸਮਾਰੋਹ ਨੂੰ ਸੰਬੋਧਨ ਕਰਦਿਆਂ ਬੰਗਲਾਦੇਸ਼ ਦੇ ਸੂਚਨਾ ਮੰਤਰੀ ਮਹਾਮਹਿਮ ਸ਼੍ਰੀ ਹੰਸੁਨਉਲ ਹੱਕ ਇਨੂ ( Mr. Hasanul Haq Inu) ਨੇ ਛੇ ਜਟਿਲ ਚੁਣੌਤੀਆਂ ਦਾ ਜ਼ਿਕਰ ਕੀਤਾ ਜਿਨ੍ਹਾਂ ਵਿੱਚ ਗਰੀਬੀ , ਲਿੰਗ ਅਸਮਾਨਤਾ , ਦਹਿਸ਼ਤਗਰਦੀ , ਆਈਸੀਟੀ ਕ੍ਰਾਂਤੀ , ਜਲਵਾਯੂ ਤਬਦੀਲੀ ਅਤੇ ਅਸਮਾਨ ਆਲਮੀਕਰਨ ਹੈ। ਸਾਈਬਰ ਅਪਰਾਧਾਂ ’ ਤੇ ਚਿੰਤਾ ਪ੍ਰਗਟ ਕਰਦੇ ਹੋਏ ਉਨ੍ਹਾਂ ਨੇ ਮੀਡੀਆ ਨੂੰ ਸੁਰੱਖਿਅਤ ਰੱਖਣ ਅਤੇ ਇਸਦਾ ਵਿਸਥਾਰ ਕਰਨ ਲਈ ਸਾਈਬਰ ਅਪਰਾਧੀਆਂ ਖਿਲਾਫ਼ ਲੜਾਈ ਲੜਨ ਦੀ ਲੋੜ ’ ਤੇ ਜ਼ੋਰ ਦਿੱਤਾ। ਕੰਬੋਡੀਆ ਦੇ ਸੂਚਨਾ ਮੰਤਰੀ ਮਹਾਮਹਿਮ ਡਾ. ਖਿਯੂ ਕਾਨਹਾਰਿਥ ( Dr. Khieu Kanharith) ਨੇ ਕਿਹਾ , ‘‘ ਅਸੀਂ ਕੰਬੋਡੀਆ ਵਿੱਚ ਪ੍ਰੈੱਸ ਦੀ ਸਥਿਤੀ ਵਿੱਚ ਸੁਧਾਰ ਕਰਨ ਦੀ ਕੋਸ਼ਿਸ਼ ਕਰ ਰਹੇ ਹਾਂ , ਅਸੀਂ ਚੌਥੇ ਥੰਮ ਨਾਲ ਮਜ਼ਬੂਤ ਸਬੰਧ ਬਣਾ ਕੇ ਰੱਖਣਾ ਚਾਹੁੰਦੇ ਹਾਂ। ” ਨਵੀਂ ਦਿੱਲੀ ਦੇ ਦਫ਼ਤਰ ਵਿਖੇ ਯੂਨੈਸਕੋ ਦੇ ਡਾਇਰੈਕਟਰ , ਸ਼੍ਰੀ ਸ਼ਿਗੇਰੂ ਓਯਾਗੀ ( Mr. Shigeru Aoyagi) ਨੇ ਗ੍ਰਹਿ ’ ਤੇ ਸ਼ਾਂਤੀ ਅਤੇ ਸਾਂਝੇਦਾਰੀ ਬਣਾਉਣ ਵਿੱਚ ਮੀਡੀਆ ਦੀ ਭੂਮਿਕਾ ਸਬੰਧੀ ਗੱਲ ਕੀਤੀ। ਯੂਨੈਸਕੋ ਸੰਵਿਧਾਨ ਨੂੰ ਕੋਟ ਕਰਦਿਆਂ ਸ਼੍ਰੀ ਓਯਾਗੀ ਨੇ ਕਿਹਾ , ‘‘ ਕਿਉਂਕਿ ਯੁੱਧ, ਪੁਰਸ਼ਾਂ ਦੇ ਦਿਮਾਗ ਵਿੱਚ ਪੈਦਾ ਹੁੰਦਾ ਹੈ , ਇਸ ਲਈ ਸਾਨੂੰ ਪੁਰਸ਼ਾਂ ਦੇ ਦਿਮਾਗ ਨੂੰ ਸ਼ਾਂਤ ਰੱਖਣਾ ਹੈ। ’’ ਉਨ੍ਹਾਂ ਨੇ ਮੀਡੀਆ ਨੂੰ ਜ਼ਿੰਮੇਵਾਰੀ ਅਤੇ ਬਹੁਤ ਹੀ ਰਚਨਾਤਮਕ ਢੰਗ ਨਾਲ ਖ਼ਬਰਾਂ ਬਣਾਉਣ ਦਾ ਸੱਦਾ ਦਿੱਤਾ।


    ਇਰਾਨ ਦੇ ਅੰਤਰਰਾਸ਼ਟਰੀ ਵਿਭਾਗ ਦੇ ਡਾਇਰੈਕਟਰ ਜਨਰਲ ਅਤੇ ਰਾਸ਼ਟਰਪਤੀ ਦੇ ਸਲਾਹਕਾਰ , ਆਈਆਰਆਈਬੀ ਡਾ. ਅੱਬਾਸ ਨਸੇਰੀ ਤਾਹੇਰੀ ( Dr. Abbas Naseri Taheri) ਨੇ ਅਤੀਤ ਅਤੇ ਵਰਤਮਾਨ ਦੇ ਵਿਚਕਾਰ ਸਬੰਧ ਬਣਾਏ ਰੱਖਣ ਲਈ ਏਸ਼ੀਆਈ ਸੰਸਕ੍ਰਿਤੀ ਵਿੱਚ ਸਮਾਜਿਕ ਕਹਾਣੀਆਂ ਦਾ ਉਪਯੋਗ ਕਰਕੇ ਨਵੀਨਤਾ ਦੀ ਲੋੜ ’ ਤੇ ਜ਼ੋਰ ਦਿੱਤਾ।


    ਸੰਯੁਕਤ ਰਾਸ਼ਟਰ ਦੀ ਡਿਪਟੀ ਸਕੱਤਰ ਜਨਰਲ ਅਮੀਨਾ ਜੇ. ਮੁਹੰਮਦ ( Ms. Amina J. Mohammed) ਨੇ ਇੱਕ ਵੀਡੀਓ ਰਾਹੀਂ ਸੰਦੇਸ਼ ਦਿੱਤਾ ਅਤੇ ਦੁਨੀਆ ਵਿੱਚ ਡਿਜੀਟਲ ਵੰਡ ਨੂੰ ਭਰਨ ਲਈ ਕਿਹਾ ਤਾਂ ਕਿ ਸਮੁਦਾਏ ਵਿੱਚ ਹਰ ਕੋਈ ਸਾਰਥਕ ਰੂਪ ਨਾਲ ਭਾਗ ਲੈਣ ਦੇ ਸਮਰੱਥ ਹੋਵੇ। ਉਨ੍ਹਾਂ ਨੇ ਟਿਕਾਊ ਗ੍ਰਹਿ ਬਣਾਉਣ ਵਿੱਚ ਮੀਡੀਆ ਦੀ ਭੂਮਿਕਾ ’ ਤੇ ਵੀ ਪ੍ਰਕਾਸ਼ ਪਾਇਆ।


    ਕੋਰੀਆ ਸੰਚਾਰ ਕਮਿਸ਼ਨ ਦੇ ਕਮਿਸ਼ਨਰ ਸ੍ਰੀ ਸੈਮ ਸਿਓਗ ਕੋ ( Mr. Sam Seog Ko) ਨੇ ਕਿਹਾ ਕਿ ਅੱਜ ਦੀ ਦੁਨੀਆ ਵਿੱਚ ਮੀਡੀਆ ਨੇ ਇੱਕ ਮਹੱਤਵਪੂਰਨ ਭੂਮਿਕਾ ਨਿਭਾਉਣੀ ਹੈ ਅਤੇ ਇਸ ਨੂੰ ਬਿਹਤਰ ਦੁਨੀਆ ਬਣਾਉਣ ਲਈ ਵਰਤਿਆ ਜਾਣਾ ਚਾਹੀਦਾ ਹੈ।


    ਟਾਈਮਜ਼ ਸਮੂਹ ਦੇ ਐੱਮ.ਡੀ. ਸ਼੍ਰੀ ਵਿਨੀਤ ਜੈਨ ਨੇ ਨਿਰਪੱਖ ਮਾਰਕੀਟ ਸਥਾਨ ਲਈ ਰੈਗੂਲੇਟਰੀ ਸੁਧਾਰਾਂ ’ ਤੇ ਚਰਚਾ ਕੀਤੀ ਜੋ ਉਪਭੋਗਤਾਵਾਂ ਨੂੰ ਫਾਇਦਾ ਪਹੁੰਚਾਉਂਦੇ ਹਨ। ਡੇਟਾ ਸੁਰੱਖਿਆ ’ ਤੇ ਬੋਲਦਿਆਂ ਉਨ੍ਹਾਂ ਕਿਹਾ ਕਿ ਅੱਜ ਵਿਸ਼ਵ ਮੰਚ ਰਾਹੀਂ ਡੇਟਾ ਚੋਰੀ ਕੀਤਾ ਜਾ ਰਿਹਾ ਹੈ ਅਤੇ ਸਾਨੂੰ ਇਹ ਸੁਨਿਸ਼ਚਤ ਕਰਕੇ ਆਪਣੇ ਰਾਸ਼ਟਰੀ ਹਿੱਤਾਂ ਦੀ ਸਰਗਰਮੀ ਨਾਲ ਰਾਖੀ ਕਰਨੀ ਚਾਹੀਦੀ ਹੈ ਕਿ ਡੇਟਾ ਭਾਰਤ ਦੇ ਅੰਦਰ ਰਹਿੰਦਾ ਹੈ ਅਤੇ ਇਹ ਸੁਰੱਖਿਅਤ ਹੈ।


    ਆਪਣੇ ਸਵਾਗਤੀ ਭਾਸ਼ਣ ਵਿੱਚ ਪੀਆਈਬੀ ਦੇ ਡੀ.ਜੀ. ਸ਼੍ਰੀ ਸੀਤਾਂਸ਼ੂ ਕਰ ( Sitanshu Kar ) ਨੇ ਆਪਣੀਆਂ 23 ਭਾਸ਼ਾਵਾਂ ਅਤੇ ਲਗਪਗ 720 ਉਪ ਬੋਲੀਆਂ ਵਿੱਚ ਕਹਾਣੀਆਂ ਸੁਣਾਉਣ ਦੀਆਂ ਭਾਰਤ ਦੀਆਂ ਮਜ਼ਬੂਤ ਪਰੰਪਰਾਵਾਂ ਦੀ ਗੱਲ ਕੀਤੀ। ਉਨ੍ਹਾਂ ਨੇ ਕਿਹਾ ਕਿ ਉੱਭਰਦੀ ਹੋਈ ਟੈਕਨੋਲੋਜੀ ਕਾਰਨ , ਅਸੀਂ ਕਿਸ ਤਰ੍ਹਾਂ ਸੋਚਦੇ ਹਾਂ ਅਤੇ ਕਿਵੇਂ ਅਸੀਂ ਆਪਣੀਆਂ ਕਹਾਣੀਆਂ ਕਹਿੰਦੇ ਹਾਂ , ਅਸੀਂ ਕ੍ਰਾਂਤੀਕਾਰੀ ਤਬਦੀਲੀਆਂ ਦੇ ਕੇਂਦਰ ਵਿੱਚ ਹਾਂ।


    ਇਹ ਪਹਿਲੀ ਵਾਰ ਹੈ ਕਿ ਏਸ਼ੀਆ ਮੀਡੀਆ ਸਿਖਰ ਸੰਮੇਲਨ ਭਾਰਤ ਵਿੱਚ ਹੋ ਰਿਹਾ ਹੈ। 39 ਦੇਸ਼ਾਂ (ਸਾਰਕ , ਆਸੀਆਨ , ਈਸਟ ਏਸ਼ੀਆ , ਅਫ਼ਰੀਕਾ , ਓਸ਼ਨਿਕਾ , ਯੂਰਪ , ਸੀਰੀਆ , ਉਜ਼ਬੇਕਿਸਤਾਨ , ਯੂ.ਐੱਸ.ਏ. ਚੀਨ) ਦੀ ਪ੍ਰਤੀਨਿਧਤਾ ਕਰਦੇ ਹੋਏ 220 ਤੋਂ ਜ਼ਿਆਦਾ ਡੈਲੀਗੇਟ ਅਤੇ ਸਰਕਾਰ ਦੇ ਸੀਨੀਅਰ ਅਧਿਕਾਰੀ ਅਤੇ ਭਾਰਤੀ ਮੀਡੀਆ ਇੰਡਸਟਰੀ ਦੇ ਮੈਂਬਰ ਇਸ ਸਮਾਰੋਹ ਵਿੱਚ ਹਿੱਸਾ ਲੈ ਰਹੇ ਹਨ।


    ਪ੍ਰੋਗਰਾਮ ਦੇ ਸੋਸ਼ਲ ਮੀਡੀਆ ਲਿੰਕ ਹੇਠ ਲਿਖੇ ਅਨੁਸਾਰ ਹਨ:


    The Social Media links for the event are as follows:


    Hashtag: #AsiaMediaSummit


    YouTube: https://www.youtube.com/pibindia (for LIVE WEBCAST of Important Sessions)


    Facebook: https://www.facebook.com/pibindia


    Twitter: https://twitter.com/asiamediasummit


    *****

    
    
    (Release ID: 1531879) Visitor Counter : 1