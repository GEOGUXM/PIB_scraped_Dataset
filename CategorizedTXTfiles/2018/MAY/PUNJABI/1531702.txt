      ਬਿਜਲੀ ਮੰਤਰਾਲਾ

      ਵਾਤਾਵਰਣ ਦੇ ਪੱਧਰ ‘ਤੇ ਸਿਹਤਮੰਦ ਅਤੇ ਸਵੱਛ ਭਾਰਤ, ਸਰਕਾਰ ਦਾ ਦੀਰਘਕਾਲੀਨ ਟੀਚਾ: ਆਰ ਕੇ ਸਿੰਘ
      Posted On: 08 MAY 2018 4:05PM by PIB Chandigarh


    Environmentally Healthy and Clean India is at the Core of the Government’s Long Terms Goals: RK Singh


    ਵਾਤਾਵਰਣ ਦੇ ਪੱਧਰ ‘ਤੇ ਸਿਹਤਮੰਦ ਅਤੇ ਸਵੱਛ ਭਾਰਤ , ਸਰਕਾਰ ਦਾ ਦੀਰਘਕਾਲੀਨ ਟੀਚਾ: ਆਰ ਕੇ ਸਿੰਘ


    ਕੇਂਦਰੀ ਬਿਜਲੀ ਅਤੇ ਅਖੁੱਟ ਊਰਜਾ ਰਾਜ ਮੰਤਰੀ (ਸੁੰਤਤਰ ਚਾਰਜ) ਸ਼੍ਰੀ ਆਰਕੇ ਸਿੰਘ ਨੇ ਕਿਹਾ ਕਿ ਵਾਤਾਵਰਣ ਦੇ ਪੱਧਰ ‘ਤੇ ਸਿਹਤਮੰਦ ਅਤੇ ਸਵੱਛ ਭਾਰਤ , ਸਰਕਾਰ ਦੇ ਦੀਰਘਕਾਲੀਨ ਉਦੇਸ਼ ਦਾ ਮਹੱਤਵਪੂਰਨ ਹਿੱਸਾ ਹੈ। ‘ਖੇਤੀਬਾੜੀ ਰਹਿੰਦ-ਖੂੰਦ ਅਤੇ ਠੋਸ ਕਚਰੇ ਨਾਲ ਊਰਜਾ’ ਵਿਸ਼ੇ ‘ਤੇ ਐੱਨਟੀਪੀਸੀ ਦੇ ਦੋ ਦਿਨਾ ਸੰਮੇਲਨ ਦਾ ਉਦਘਾਟਨ ਕਰਦਿਆਂ ਅੱਜ ਉਨ੍ਹਾਂ ਕਿਹਾ ਕਿ ਵਾਤਾਵਰਣ ਨੂੰ ਧਿਆਨ ਵਿੱਚ ਰੱਖਦਿਆਂ ਊਰਜਾ ਦਾ ਉਤਪਾਦਨ ਕਰਨਾ ਹੈ ਤਾਂਕਿ ਸਵੱਛ ਭਾਰਤ ਵਿੱਚ ਯੋਗਦਾਨ ਦਿੱਤਾ ਜਾ ਸਕੇ।


    ਉਨ੍ਹਾਂ ਨੇ ਕਿਹਾ ਕਿ ਸਮਾਜ ਦਾ ਉਦੇਸ਼ ਇੱਕ ਸਿਹਤਮੰਦ ਗ੍ਰਹਿ ਦਾ ਨਿਰਮਾਣ ਕਰਨਾ ਹੈ ਲੇਕਿਨ ਇਸ ਉਦੇਸ਼ ਦੀ ਪ੍ਰਾਪਤੀ ਲਈ ਕੁਝ ਕੀਮਤ ਚੁਕਾਉਣੀ ਹੋਵੇਗੀ। ਸ਼੍ਰੀ ਸਿੰਘ ਨੇ ਕਿਹਾ ਕਿ ਸਾਡਾ ਉਦੇਸ਼ ਅਜਿਹੀਆਂ ਨੀਤੀਆਂ ਤਿਆਰ ਕਰਨਾ ਹੈ ਜਿਸ ਨਾਲ ਕਿ ਸਵੱਛ ਭਾਰਤ ਦੇ ਉਦੇਸ਼ ਨੂੰ ਪੂਰਾ ਕੀਤਾ ਜਾ ਸਕੇ। ਖੇਤੀਬਾੜੀ ਰਹਿੰਦ-ਖੂੰਦ ਅਤੇ ਨਗਰਾਂ ‘ਚੋਂ ਨਿਕਲਣ ਵਾਲੇ ਠੋਸ ਕਚਰੇ ਤੋਂ ਊਰਜਾ ਪੈਦਾ ਕੀਤੀ ਜਾ ਸਕਦੀ ਹੈ, ਲੇਕਿਨ ਸਾਨੂੰ ਇਸ ਦਾ ਲਾਭ ਉਠਾਉਣ ਲਈ ਕੁਝ ਚੁਣੌਤੀਆਂ ਤੋਂ ਪਾਰ ਪਾਉਣਾ ਹੋਵੇਗਾ।


    ਇਸ ਮੌਕੇ ‘ਤੇ ਬਿਜਲੀ ਮੰਤਰਾਲੇ ਦੇ ਸਕੱਤਰ ਸ਼੍ਰੀ ਏਕੇ ਭੱਲਾ ਨੇ ਕਿਹਾ ਕਿ ਐੱਨਟੀਪੀਸੀ ਦੇਸ਼ ਦੀ ਮਹੱਤਵਪੂਰਨ ਕੰਪਨੀ ਹੈ ਅਤੇ ਸਵੱਛ ਵਾਤਾਵਰਣ ਲਈ ਨਵਾਚਾਰ ਨੂੰ ਪ੍ਰਤੀਬੱਧਤਾ ਨਾਲ ਅਪਣਾ ਰਹੀ ਹੈ। ਇਹ ਸੰਮੇਲਨ ਸਾਰੇ ਹਿਤ ਧਾਰਕਾਂ ਨੂੰ ਸਵੱਛ ਵਾਤਾਵਰਣ ਨਾਲ ਜੁੜੇ ਮੁੱਦਿਆਂ ‘ਤੇ ਚਰਚਾ ਅਤੇ ਸਹਿਯੋਗ ਲਈ ਮੌਕੇ ਪ੍ਰਦਾਨ ਕਰਦਾ ਹੈ।


    ਵਾਯੂ ਪ੍ਰਦੂਸ਼ਣ ਨੂੰ ਘੱਟ ਕਰਨ ਦੇ ਉਦੇਸ਼ ਤਹਿਤ ਐੱਨਟੀਪੀਸੀ ਨੇ ਖੇਤੀਬਾੜੀ ਰਹਿੰਦ-ਖੂੰਦ ਨੂੰ ਖਰੀਦਣ ਲਈ ਟੈਂਡਰ ਮੰਗੇ ਹਨ । ਕੰਪਨੀ ਨੂੰ ਲਗਭਗ 200 ਮੀਟ੍ਰਿਕ ਟਨ ਖੇਤੀਬਾੜੀ ਰਹਿੰਦ-ਖੂੰਦ ਪ੍ਰਾਪਤ ਹੋ ਰਿਹਾ ਹੈ। ਉਸ ਵਿੱਚ ਐੱਨਟੀਪੀਸੀ ਦੀ ਦਾਦਰੀ ਇਕਾਈ ਵਿੱਚ ਬਾਲਣ ਦਾ ਉਤਪਾਦਨ ਕੀਤਾ ਜਾ ਰਿਹਾ ਹੈ। ਇਸ ਨਾਲ ਪ੍ਰਤੀ ਸਾਲ 150 ਐੱਸਯੂ ਅਖੁੱਟ ਬਿਜਲੀ ਦਾ ਉਤਪਾਦਨ ਹੋਵੇਗਾ।


    ****

    
    
    (Release ID: 1531702) Visitor Counter : 1