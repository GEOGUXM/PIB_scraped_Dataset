      ਰੇਲ ਮੰਤਰਾਲਾ

      Ministry of Railways organizes a one day workshop ‘Mission Raftar’ aimed at raising the average speed of freight trains and coaching trains
      Posted On: 30 MAY 2018 2:44PM by PIB Chandigarh


    Ministry of Railways organizes a one day workshop ‘Mission Raftar’ aimed at raising the average speed of freight trains and coaching trains


    ਰੇਲ ਮੰਤਰਾਲੇ ਨੇ ਫ੍ਰੇਟ ਟ੍ਰੇਨਾਂ ਅਤੇ ਯਾਤਰੀ ਟ੍ਰੇਨਾਂ ਦੀ ਔਸਤ ਗਤੀ ਵਿੱਤ ਵਾਧਾ ਕਰਨ ਦੇ ਉਦੇਸ਼ ਨਾਲ ਇੱਕ ਦਿਨ ਦੀ ਕਾਰਜਸ਼ਾਲਾ,‘ਮਿਸ਼ਨ ਰਫ਼ਤਾਰ’ ਦਾ ਆਯੋਜਨ ਕੀਤਾ


    ਰੇਲ ਮੰਤਰਾਲੇ ਨੇ ਫ੍ਰੇਟ ਟ੍ਰੇਨਾਂ ਅਤੇ ਯਾਤਰੀ ਟ੍ਰੇਨਾਂ ਦੀ ਔਸਤ ਗਤੀ ਵਿੱਚ ਵਾਧਾ ਕਰਨ ਦੇ ਉਦੇਸ਼ ਨਾਲ ਨਵੀਂ ਦਿੱਲੀ ਵਿੱਚ ਇੱਕ ਦਿਨ ਦੀ ਕਾਰਜਸ਼ਾਲਾ, ‘ਮਿਸ਼ਨ ਰਫ਼ਤਾਰ’ ਦਾ ਸੰਚਾਲਨ ਕੀਤਾ। ਰੇਲ ਰਾਜ ਮੰਤਰੀ ਸ਼੍ਰੀ ਰਾਜੇਨ ਗੋਹੇਨ ਰੇਲਵੇ ਬੋਰਡ ਦੇ ਚੇਅਰਮੈਨ ਸ਼੍ਰੀ ਅਸ਼ਵਨੀ ਲੋਹਾਨੀ ਨੇ ਕਾਰਜਸ਼ਾਲਾ ਦਾ ਉਦਘਾਟਨ ਕੀਤਾ। ਰੇਲਵੇ ਬੋਰਡ ਦੇ ਸਾਰੇ ਮੈਂਬਰ, ਰੇਲ ਮੰਡਲਾਂ ਦੇ ਮਹਾਪ੍ਰਬੰਧਕ ਅਤੇ ਸੀਨੀਅਰ ਰੇਲ ਅਧਿਕਾਰੀ ਇਸ ਅਵਸਰ ‘ਤੇ ਹਾਜਰ ਸਨ।


    ਇਸ ਅਵਸਰ ‘ਤੇ ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਨੇ ਕਿਹਾ ਕਿ ਇਹ ਕਾਰਜਸ਼ਾਲਾ, ਭਾਰਤੀ ਰੇਲ ਦੇ ਉੱਚ ਪ੍ਰਬੰਧਨ ਦੇ ਨਾਲ ਫ੍ਰੇਟ ਤੇ ਯਾਤਰੀ ਟ੍ਰੇਨਾਂ ਦੀ ਔਸਤ ਗਤੀ ਵਧਾਉਣ ‘ਤੇ ਵਿਚਾਰ-ਵਟਾਂਦਰਾ ਕਰਨ ਦਾ ਇੱਕ ਪ੍ਰਯਤਨ ਹੈ। ਇਸ ਦੇ ਨਾਲ ਹੀ ਸਮੇਂ ਦੀ ਪਾਬੰਦੀ , ਟ੍ਰੈਫਿਕ ਦੇ ਸੰਦਰਭ ਵਿੱਚ ਗਤੀਰੋਧਾਂ ਨੂੰ ਦੂਰ ਕਰਨਾ, ਮਾਨਵ ਰਹਿਤ ਰੇਲਵੇ ਕ੍ਰਾਸਿੰਗ ਨੂੰ ਸਮਾਪਤ ਕਰਨ ਵਰਗੇ ਮਾਮਲਿਆਂ ‘ਤੇ ਚਰਚਾ ਕੀਤੀ ਗਈ। ਭਾਰਤੀ ਰੇਲਵੇ ਸਮੇਂ ਦੀ ਪਾਬੰਦੀ ਨਾਲ ਇਨ੍ਹਾਂ ਸਮੱਸਿਆਵਾਂ ਦੇ ਹੱਲ ਲੱਭਣ ਦਾ ਪ੍ਰਯਤਨ ਕਰ ਰਿਹਾ ਹੈ। ਉਨ੍ਹਾਂ ਨੇ ਕਿਹਾ ਕਿ 2017-2018 ਵਿੱਚ ਕੋਲੇ ਦੀ ਲੋਡਿੰਗ 555 ਮੀਟ੍ਰਿਕ ਟਨ ਸੀ ਜੋ ਸਭ ਤੋਂ ਵੱਧ ਹੈ। ਪਿਛਲੇ ਤਿੰਨ ਮਹੀਨਿਆਂ ਵਿੱਚ ਕੋਲਾ ਲੋਡਿੰਗ ਵਿੱਚ 18.7% ਦਾ ਵਾਧ ਹੋਇਆ ਹੈ। ਰੇਲ ਅਤੇ ਕੋਲਾ ਮੰਤਰਾਲਾ ਇੱਕ ਦੂਜੇ ਦੇ ਨਾਲ ਤਾਲਮੇਲ ਰੱਖ ਕੇ ਕਾਰਜ ਕਰ ਰਹੇ ਹਨ ਤਾਂ ਕਿ ਊਰਜਾ ਪਲਾਟਾਂ ਨੂੰ ਕੋਲੇ ਦੀ ਕਮੀ ਨਾ ਹੋਵੇ। ਆਯਾਤ ਵਿੱਚ ਕਮੀ ਆਉਣ ਨਾਲ ਕੋਲੇ ਦੀ ਮੰਗ ਵਧੀ ਹੈ। ਕੋਲੇ ਦੀ ਅਪੂਰਤੀ ਵਧਾਉਣ ਲਈ ਉਨ੍ਹਾਂ ਨੇ ਕੋਲ ਇੰਡੀਆ ਲਿਮਿਟਡ ਨੂੰ ਵਧਾਈ ਦਿੱਤੀ।


    ਆਪਣੇ ਉਦਘਾਟਨ ਸੰਬੋਧਨ ਵਿੱਚ ਰੇਲ ਰਾਜ ਮੰਤਰੀ ਸ਼੍ਰੀ ਰਾਜੇਨ ਗੋਹੇਨ ਨੇ ਕਿਹਾ ਕਿ ਭਾਰਤੀ ਰੇਲ ਸਮਰੱਥਾ ਨਿਰਮਾਣ ‘ਤੇ ਵਿਸ਼ੇਸ਼ ਧਿਆਨ ਦੇ ਰਹੀ ਹੈ। ਸਮਾਂ ਆ ਗਿਆ ਹੈ ਕਿ ਗਤੀਰੋਧਾਂ ਨੂੰ ਦੂਰ ਕੀਤਾ ਜਾਵੇ ਤਾਂਕਿ, ਰੇਲਾਂ ਦੀ ਗਤੀ ਵਧਾਈ ਜਾ ਸਕੇ। ਮਿਸ਼ਨ ਰਫ਼ਤਾਰ ਨੂੰ ਲਾਗੂ ਕਰਨ ਵਿੱਚ ਰੇਲ ਅਧਿਕਾਰੀਆਂ ਨੂੰ ਸਭ ਤੋਂ ਵਧੀਆ ਮੁਹਾਰਤ ਹਾਸਲ ਹੈ।


    ਰੇਲਵੇ ਬੋਰਡ ਦੇ ਚੇਅਰਮੈਨ ਸ਼੍ਰੀ ਅਸ਼ਵਨੀ ਲੋਹਾਨੀ ਨੇ ਕਿਹਾ ਕਿ ਇਸ ਕਾਰਜਸ਼ਾਲਾ ਦਾ ਉਦੇਸ਼ ਭਾਰਤੀ ਰੇਲ ਦੀਆਂ ਭਵਿੱਖ ਦੀਆਂ ਜਰੂਰਤਾਂ ‘ਤੇ ਵਿਚਾਰ ਕਰਨਾ ਹੈ। ਭਾਰਤੀ ਰੇਲ, ਯਾਤਰੀਆਂ ਦੀ ਸੁਰੱਖਿਆ ਨੂੰ ਪ੍ਰਾਥਮਿਕਤਾ ਦੇ ਰਹੀ ਹੈ। ਇਹ ਸਹੀ ਸਮਾਂ ਹੈ ਜਦੋਂ ਰੇਲਾਂ ਦੀ ਗਤੀ ਵਧਾਉਣ ਵਿੱਚ ਆਉਣ ਵਾਲੀਆਂ ਚੁਣੌਤੀਆਂ ‘ਤੇ ਵਿਚਾਰ ਕੀਤਾ ਜਾਵੇ। ਇਸ ਦੇ ਲਈ ਇੱਕ ਰਣਨੀਤੀ ਸੁਝਾਏ ਜਾਣ ਅਤੇ ਇਸ ਨੂੰ ਲਾਗੂ ਕੀਤੇ ਜਾਣ ਦੀ ਜ਼ਰੂਰਤ ਹੈ।


    ਮਿਸ਼ਨ ਰਫ਼ਤਾਰ ਦੇ ਬਾਰੇ :


    ਇਸ ਦਾ ਉਦੇਸ਼ ਫ੍ਰੇਟ ਅਤੇ ਯਾਤਰੀ ਟ੍ਰੇਨਾਂ ਦੀ ਔਸਤ ਗਤੀ ਨੂੰ ਅਗਲੇ ਪੰਜ ਵਰ੍ਹਿਆਂ ਦੌਰਾਨ 25 ਕਿਲੋਮੀਟਰ ਪ੍ਰਤੀ ਘੰਟਾ ਤੱਕ ਵਧਾਉਣਾ ਹੈ। ਫ੍ਰੇਟ ਟ੍ਰੇਨਾਂ ਦੀ ਔਸਤ ਗਤੀ 24 ਕਿਲੋਮੀਟਰ ਪ੍ਰਤੀ ਘੰਟਾ ਹੈ ਜਦੋਂ ਕਿ ਯਾਤਰੀ ਟ੍ਰੇਨਾਂ (ਉਪ-ਨਗਰੀ ਰੇਲਾਂ ਨੂੰ ਛੱਡ ਕੇ) ਦੀ ਔਸਤ ਗਤੀ 44 ਕਿਲੋਮੀਟਰ ਪ੍ਰਤੀ ਘੰਟਾ ਹੈ।


    ਯਾਤਰਾ ਮਿਆਦ ਨੂੰ ਘੱਟ ਕਰਨ, ਮਾਲ ਢੋਣ ਵਿੱਚ ਲੱਗਣ ਵਾਲੇ ਸਮੇਂ ਨੂੰ ਘੱਟ ਕਰਨ, ਸੰਚਾਲਨ ਲਾਗਤ ਨੂੰ ਘੱਟ ਕਰਨ, ਰੈਵੇਨਿਊ ਵਧਾਉਣ ਅਤੇ ਰੇਲਵੇ ਦੀ ਬਜ਼ਾਰ ਹਿੱਸੇਦਾਰੀ ਨੂੰ ਵਧਾਉਣ ਲਈ ਰੇਲਾਂ ਦੀ ਔਸਤ ਗਤੀ ਨੂੰ ਵਧਾਉਣਾ ਜ਼ਰੂਰੀ ਹੈ।


    ਸੜਕ ਅਤੇ ਹਵਾਈ ਮਾਰਗ ਨਾਲ ਮਿਲਣ ਵਾਲੇ ਮੁਕਾਬਲੇ ਨੂੰ ਦੇਖਦੇ ਹੋਏ ਆਪਣਾਈ ਜਾਣ ਵਾਲੀ ਰਣਨੀਤੀ ਦਾ ਇਹ ਇੱਕ ਹਿੱਸਾ ਹੈ। ਆਵਾਜਾਈ ਖੇਤਰ ਵਿੱਚ 45% ਦੀ ਹਿੱਸੇਦਾਰੀ ਭਾਰਤੀ ਰੇਲ ਦੇ ਲਈ ਫਾਇਦੇਮੰਦ ਮੰਨੀ ਜਾਂਦੀ ਹੈ ਕਿਉਂਕਿ ਇਹ ਵਾਤਾਵਰਣ ਅਨੁਕੂਲ ਅਤੇ ਆਵਾਜਾਈ ਦਾ ਸਸਤਾ ਸਾਧਨ ਹੈ।


    ਗੋਲਡਨ ਚਤੁਰਭੁਜ ਤਹਿਤ ਮੁੱਖ ਰੇਲ ਮਾਰਗ ਹਨ- ਦਿੱਲੀ-ਮੁੰਬਈ, ਦਿੱਲੀ-ਹਾਵੜਾ, ਹਾਵੜਾ-ਚੇਨਈ, ਚੇਨਈ-ਮੁੰਬਈ, ਦਿੱਲੀ-ਚੇਨਈ ਅਤੇ ਹਾਵੜਾ-ਮੁੰਬਈ। ਇਨ੍ਹਾਂ ਮਾਰਗਾਂ ਨਾਲ 58% ਫ੍ਰੇਟ ਆਵਾਜਾਈ ਅਤੇ 52% ਯਾਤਰੀ ਆਵਾਜਾਈ ਦਾ ਸੰਚਾਲਨ ਹੁੰਦਾ ਹੈ। ਇਹ ਰੇਲ ਨੈੱਟਵਰਕ ਦਾ ਸਿਰਫ਼ 15% ਹੈ ਅਤੇ ਇਸ ਨੂੰ ਪ੍ਰਾਰੰਭਕ ਕ੍ਰਿਆਸ਼ੀਲਤਾ ਲਈ ਚੁਣਿਆ ਗਿਆ ਹੈ।


    ***


    

    
    (Release ID: 1534247) Visitor Counter : 1