      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸ਼੍ਰੀ ਜੇਪੀ ਨੱਡਾ ਨੇ ਕੇਰਲਾ ਸਰਕਾਰ ਨੂੰ ਨਿਪਾਹ ਵਾਇਰਸ ਨਾਲ ਨਜਿੱਠਣ ਵਾਸਤੇ ਹਰ ਪ੍ਰਕਾਰ ਮਦਦ ਦੇਣ ਦਾ ਵਿਸ਼ਵਾਸ ਦਿਵਾਇਆ, ਮਹਾਮਾਰੀ ਸਬੰਧੀ ਜਾਂਚ ਕਰਨ ਵਾਸਤੇ ਬਹੁ-ਪ੍ਰਸ਼ਾਸਨਿਕ ਕੇਂਦਰੀ ਟੀਮ ਭੇਜੀ ਗਈ
      Posted On: 21 MAY 2018 5:34PM by PIB Chandigarh


    Shri J P Nadda assures all support to Kerala Government to manage Nipah Virus; Sends a multi-disciplinary Central team to investigate the outbreak


    ਸ਼੍ਰੀ ਜੇਪੀ ਨੱਡਾ ਨੇ ਕੇਰਲਾ ਸਰਕਾਰ ਨੂੰ ਨਿਪਾਹ ਵਾਇਰਸ ਨਾਲ ਨਜਿੱਠਣ ਵਾਸਤੇ ਹਰ ਪ੍ਰਕਾਰ ਮਦਦ ਦੇਣ ਦਾ ਵਿਸ਼ਵਾਸ ਦਿਵਾਇਆ , ਮਹਾਮਾਰੀ ਸਬੰਧੀ ਜਾਂਚ ਕਰਨ ਵਾਸਤੇ ਬਹੁ - ਪ੍ਰਸ਼ਾਸਨਿਕ ਕੇਂਦਰੀ ਟੀਮ ਭੇਜੀ ਗਈ


    ਕੇਰਲਾ ਦੇ ਕੋਜ਼ੀਕੋਡ ਵਿੱਚ ਨਿਪਾਹ ਵਾਇਰਸ ਬੀਮਾਰੀ ਦੇ ਵਧ ਰਹੇ ਕੇਸਾਂ ਅਤੇ ਰਿਪੋਟ ਕੀਤੀਆਂ ਗਈਆਂ ਮੌਤਾਂ ਨੂੰ ਧਿਆਨ ਵਿੱਚ ਰੱਖਦਿਆਂ ਹੋਇਆਂ ਸ੍ਰੀ ਜੇਪੀ ਨੱਡਾ ਕੇਂਦਰੀ ਮੰਤਰੀ ਸਿਹਤ ਅਤੇ ਪਰਿਵਾਰ ਭਲਾਈ ਨੇ ਕੇਰਲਾ ਸਰਕਾਰ ਨੂੰ ਹਰ ਪ੍ਰਕਾਰ ਦੀ ਮਦਦ ਕਰਨ ਦਾ ਵਿਸ਼ਵਾਸ ਦਿਵਾਇਆ ਹੈ , ਅਤੇ ਨੈਸ਼ਨਲ ਸੈਂਟਰ ਫਾਰ ਡਿਜ਼ੀਜ਼ ਕੰਟਰੋਲ ( ਐੱਨਸੀਡੀਸੀ ) ਤੋਂ ਇੱਕ ਬਹੁ - ਪ੍ਰਸ਼ਾਸਨਿਕ ਸੈਂਟਰਲ ਟੀਮ ਨੂੰ ਜ਼ਿਲ੍ਹੇ ਵਿੱਚ ਜਾ ਕੇ ਰਾਜ ਦੀ ਮਦਦ ਕਰਨ ਤੇ ਹਾਲਾਤ ਦੀ ਬਰੀਕੀ ਨਾਲ ਨਿਗਰਾਨੀ ਕਰਨ ਦੇ ਨਿਰਦੇਸ਼ ਦਿੱਤੇ ਹਨ । ਟੀਮ ਅੱਜ ਕੇਰਲਾ ਪਹੁੰਚ ਜਾਵੇਗੀ। ਜਨੇਵਾ ਤੋਂ ਇੱਕ ਬਿਆਨ ਰਾਹੀਂ ਕੇਂਦਰੀ ਸਿਹਤ ਮੰਤਰੀ ਨੇ ਕਿਹਾ ‘‘ ਅਸੀਂ ਹਾਲਾਤ ਤੇ ਨੇੜੇ ਤੋਂ ਨਜ਼ਰ ਰੱਖ ਰਹੇ ਹਾਂ। ਮੇਰੀ ਸ਼੍ਰੀ ਅਲਫੋਂਸ ਅਤੇ ਸ਼੍ਰੀ ਮਤੀ ਕੇ ਸੈਲਜਾ , ਸਿਹਤ ਮੰਤਰੀ ਕੇਰਲਾ ਨਾਲ ਗੱਲ ਹੋਈ ਹੈ ਅਤੇ ਮੈਂ ਉਨ੍ਹਾਂ ਨੂੰ ਕੇਂਦਰੀ ਸਰਕਾਰ ਵੱਲੋਂ ਹਰ ਮਦਦ ਦੇਣ ਦਾ ਯਕੀਨ ਦਿੱਤਾ ਹੈ । ਮੈਂ ਇੱਕ ਕੇਂਦਰੀ ਟੀਮ ਵੀ ਭੇਜ ਦਿੱਤੀ ਹੈ ਜੋ ਕਿ ਰਾਜ ਸਰਕਾਰ ਦੀ ਮਦਦ ਕਰੇਗੀ ਅਤੇ ਲੋੜੀਦੀਂ ਕਾਰਵਾਈ ਕਰੇਗੀ।


    ਸਿਹਤ ਮੰਤਰੀ ਦੇ ਨਿਰਦੇਸ਼ਾਂ ‘ ਤੇ ਸ੍ਰੀ ਮਤੀ ਪ੍ਰੀਤੀ ਸੁਦਾਨ , ਸਕੱਤਰ ( ਐੱਚਐੱਫ ਡਬਲਿਊ ) ਨੇ ਵੀ ਕੇਰਲਾ ਦੇ ਮੁੱਖ ਸਿਹਤ ਸਕੱਤਰ ਨਾਲ ਗੱਲਬਾਤ ਕੀਤੀ ਹੈ ਅਤੇ ਹਲਾਤ ਦਾ ਜਾਇਜਾ ਲਿਆ ਹੈ।


    ਕੇਂਦਰੀ ਟੀਮ ਵਿੱਚ ਡਾਕਟਰ ਸੁਜੀਤ ਕੇ ਸਿੰਘ , ਨਿਰਦੇਸ਼ਕ ਨੈਸ਼ਨਲ ਸੈਂਟਰ ਫਾਰ ਡਿਜ਼ੀਜ਼ , ਡਾਕਟਰ ਐੱਸ ਕੇ ਜੈਨ , ਮੁਖੀ ਐੱਪੀਡੇਮਿਆਲੌਜੀ , ਐੱਨਸੀਡੀਸੀ , ਡਾਕਟਰ ਪੀ ਰਵਿੰਦਰਨ ਨਿਰਦੇਸ਼ਕ , ਐਮਰਜੈਂਸੀ ਮੈਡੀਕਲ ਰਲੀਫ ( ਈਐੱਮਆਰ ), ਡਾਕਟਰ ਨਵੀਨ ਗੁਪਤਾ , ਮੁਖੀ ਜੂਨੋਸਿਸ , ( ਐੱਨਸੀਡੀਸੀ ) ਦੋ ਚਕਿਤਸਕ ਅਤੇ ਪਸ਼ੂ ਪਾਲਨ ਮੰਤਰਾਲੇ ਦੇ ਇੱਕ ਮਾਹਿਰ ਸ਼ਾਮਲ ਹਨ।


    ***

    
    
    (Release ID: 1534919) Visitor Counter : 1