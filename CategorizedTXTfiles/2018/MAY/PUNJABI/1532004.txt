      ਰੇਲ ਮੰਤਰਾਲਾ

      ਦੱਖਣ-ਪੱਛਮ ਰੇਲਵੇ ਨੇ 2017-18 ਵਿੱਚ ਟ੍ਰੇਨਾਂ ਦੇ ਓਪਰੇਸ਼ਨ ਨਾਲ ਸਬੰਧਤ ਸੁਰੱਖਿਆ ਸ਼ੀਲਡ ਹਾਸਲ ਕੀਤੀ
      Posted On: 10 MAY 2018 11:40AM by PIB Chandigarh


    South Western Railway bags Safety Shield pertaining to Train Operations for 2017-18


    ਦੱਖਣ-ਪੱਛਮ ਰੇਲਵੇ ਨੇ 2017-18 ਵਿੱਚ ਟ੍ਰੇਨਾਂ ਦੇ ਓਪਰੇਸ਼ਨ ਨਾਲ ਸਬੰਧਤ ਸੁਰੱਖਿਆ ਸ਼ੀਲਡ ਹਾਸਲ ਕੀਤੀ


    ਸਾਲ 2017-18 ਦੌਰਾਨ ਦੱਖਣ-ਪੱਛਮ ਰੇਲਵੇ ਨੇ ਟ੍ਰੇਨਾਂ ਦੇ ਸੰਚਾਲਨ ਨਾਲ ਸਬੰਧਤ ਸੁਰੱਖਿਆ ਦੇ ਪ੍ਰਮੁੱਖ ਖੇਤਰਾਂ ਵਿੱਚ ਸਾਰੇ ਜ਼ੋਨਲ ਰੇਲਵੇਜ਼ ਵਿਚਕਾਰ ਸਰਵਸ੍ਰੇਸ਼ਠ ਅੰਕੜੇ ਅਤੇ ਜ਼ਬਰਦਸਤ ਸੁਧਾਰ ਦਰਜ ਕੀਤਾ। ਬਿਹਤਰ ਸੁਰੱਖਿਆ ਲਈ ਦੱਖਣ-ਪੱਛਮ ਰੇਲਵੇ ਦੇ ਯਤਨਾਂ ਨੂੰ ਮਾਨਤਾ ਦਿੰਦਿਆਂ ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਊਸ਼ ਗੋਇਲ ਨੇ ਸਲਾਨਾ ਪੁਰਸਕਾਰ ਸਮਾਰੋਹ ਵਿੱਚ ਦੱਖਣ-ਪੱਛਮ ਰੇਲਵੇ ਨੂੰ 2017-18 ਲਈ ਰੇਲ ਮੰਤਰੀ ਦੀ ਸੁਰੱਖਿਆ ਸ਼ੀਲਡ ਪ੍ਰਦਾਨ ਕੀਤੀ। ਦੱਖਣ-ਪੱਛਮ ਰੇਲਵੇ ਵਿੱਚ ਦੁਰਘਟਨਾਵਾਂ ਦੀ ਸੰਖਿਆ ਵਿੱਚ ਕਮੀ ਆਈ ਹੈ। 2014 ਵਿੱਚ ਇਸ ਜ਼ੋਨ ਵਿੱਚ 11, 2015-16 ਵਿੱਚ 8, 2016-17 ਵਿੱਚ ਅਤੇ 2017-18 ਵਿੱਚ 1 ਦੁਰਘਟਨਾ ਹੋਈ।


    ਦੱਖਣ-ਪੱਛਮ ਰੇਲਵੇ ਦੇ ਉਪ ਪ੍ਰਬੰਧਕ ਸ਼੍ਰੀ ਏਕੇ ਗੁਪਤਾ ਨੇ ਕਿਹਾ, “ਸੁਰੱਖਿਆ ਸਾਡੀ ਪਹਿਲੀ ਅਤੇ ਸਰਵਉੱਚ ਪ੍ਰਾਥਮਿਕਤਾ ਹੈ। ਦੱਖਣ-ਪੱਛਮ ਰੇਲਵੇ ਦੇ ਟ੍ਰੇਨ ਪਰਿਚਾਲਨ ਸਦਕਾ ਜੁੜੇ ਸਾਰੇ ਕਰਮਚਾਰੀਆਂ ਦੀ ਸਮੂਹਿਕ ਇੱਛਾ ਸ਼ਕਤੀ, ਕਠੋਰ ਅਤੇ ਨਿਰੰਤਰ ਯਤਨਾਂ ਨਾਲ ਸੁਰੱਖਿਆ ਵਿੱਚ ਸੁਧਾਰ ਹੋਇਆ ਹੈ। “ਜੀਰੋ ਦੁਰਘਟਨਾਵਾਂ” ਦੇ ਆਦਰਸ਼ ਵਾਕ ਦੇ ਨਾਲ ਸੁਰੱਖਿਆ ਕਾਰਜ ਯੋਜਨਾ ਤਿਆਰ ਕੀਤੀ ਗਈ, ਉਸ ਨੂੰ ਸਖ਼ਤੀ ਨਾਲ ਲਾਗੂ ਕੀਤਾ ਗਿਆ ਅਤੇ ਸਮੇਂ-ਸਮੇਂ ’ਤੇ ਉਸ ਦੀ ਸਮੀਖੀਆ ਕੀਤੀ ਗਈ।”


    ਸੁਰੱਖਿਆ ਵਿੱਚ ਸੁਧਾਰ ਦੀ ਦਿਸ਼ਾ ਵਿੱਚ ਦੱਖਣ-ਪੱਛਮ ਰੇਲਵੇ ਵੱਲੋਂ ਹੱਥ ਵਿੱਚ ਲਈਆਂ ਗਈਆਂ ਗਤੀਵਿਧੀਆਂ ਅਤੇ ਨਿਰੰਤਰ ਯਤਨ

      * ਬਜਟ ਖ਼ਰਚ ਕੁਝ ਸਾਲ ਪਹਿਲਾਂ 1000 ਕਰੋੜ ਰੁਪਏ ਤੋਂ ਵਧਾ ਕੇ ਕਰੀਬ 3000 ਕਰੋੜ ਰੁਪਏ ਕੀਤਾ ਗਿਆ।
      * ਸਾਰੇ ਮਾਨਵ ਰਹਿਤ ਫਾਟਕਾਂ ’ਤੇ 24 ਘੰਟੇ ਗੇਟ ਮਿੱਤਰਾਂ ਦੀ ਤੈਨਾਤੀ
      * 2017-18 ਵਿੱਚ 25 ਦੇ ਟੀਚੇ ਨੂੰ ਸਾਹਮਣੇ ਰੱਖਦਿਆਂ ਆਰਓਬੀ/ਆਰਯੂਬੀ/ਸਬਵੇ ਦੇ ਨਿਰਮਾਣ ਰਾਹੀਂ 27 ਮਾਨਵ ਰਹਿਤ ਫਾਟਕਾਂ ਨੂੰ ਹਟਾਇਆ ਗਿਆ
      * ਰਾਸ਼ਟਰੀ ਰੇਲ ਸੁਰੱਖਿਆ ਕੋਸ਼ – ਮੰਤਰਾਲੇ ਨੇ ਕੋਸ਼ ਦੀ ਸਥਾਪਨਾ 2017-18 ਦੇ ਬਜਟ ਵਿੱਚ ਕੀਤੀ। ਇਸ ਦੇ ਅਧੀਨ ਦੱਖਣ-ਪੱਛਮ ਰੇਲਵੇ ਨੇ 2017-18 ਵਿੱਚ 687 ਕਰੋੜ ਰੁਪਏ ਦਾ ਕੋਸ਼ ਬਣਾਇਆ। ਸੁਰੱਖਿਆ ਲਈ ਇਸ ਕੋਸ਼ ਦੀ ਜ਼ਿਆਦਾਤਰ ਰਕਮ ਪਟਰੀਆਂ ਨੂੰ ਨਵੇਂ ਸਿਰੇ ਤੋਂ ਬਣਾਉਣ ਅਤੇ ਉਨ੍ਹਾਂ ਦੇ ਅੱਪਗ੍ਰੇਡ ਵਿੱਚ ਖ਼ਰਚ ਕੀਤੀ ਜਾ ਰਹੀ ਹੈ।
      * ਸੁਰੱਖਿਅਤ ਐੱਲਐੱਚਬੀ ਕੋਚਾਂ ਵੱਲ ਝੁਕਾਅ
      * ਸਾਂਭ-ਸੰਭਾਲ ਸੁਵਿਧਾਵਾਂ ਦੇ ਬੁਨਿਆਦੀ ਢਾਂਚੇ ਵਿੱਚ ਵਾਧਾ
      * ਦੱਖਣ-ਪੱਛਮ ਰੇਲਵੇ ਨੇ 2017-18 ਵਿੱਚ 202 ਟ੍ਰੈਕ ਕਿਲੋਮੀਟਰ ਪੂਰੇ ਕੀਤੇ, ਜੋ ਉਸ ਦੇ ਇਤਿਹਾਸ ਵਿੱਚ ਸਭ ਤੋਂ ਅਧਿਕ ਹੈ ਯਾਨਿ 2016-17 ਦੇ ਅੰਕੜਿਆਂ ਦੀ ਤੁਲਨਾ ਵਿੱਚ ਕਰੀਬ 115 % ਅਧਿਕ ਹੈ।

    ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਊਸ਼ ਗੋਇਲ, ਦੱਖਣ- ਪੱਛਮ ਰੇਲਵੇ ਦੇ ਮਹਾ ਪ੍ਰਬੰਧਕ ਸ਼੍ਰੀ ਏਕੇ ਗੁਪਤਾ ਨੂੰ ਸੁਰੱਖਿਆ ਸ਼ੀਲਡ ਪ੍ਰਦਾਨ ਕਰਦੇ ਹੋਏ


    ***

    
    
    (Release ID: 1532004) Visitor Counter : 1
    
    
    
    
    

*