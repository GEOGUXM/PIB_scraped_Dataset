      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      244 ਨਵੇਂ ਜ਼ਿਲ੍ਹਿਆਂ ਦੇ ਬੇਟੀ ਬਚਾਓ ਬੇਟੀ ਪੜ੍ਹਾਓ (ਬੀਬੀਬੀਪੀ) ਅਧੀਨ ਕੌਮੀ ਕਾਨਫਰੰਸ ਕੱਲ੍ਹ ਆਯੋਜਿਤ ਕੀਤਾ ਜਾਵੇਗਾ
      Posted On: 03 MAY 2018 11:08AM by PIB Chandigarh


    National Conference of 244 New Districts under BetiBachaoBetiPadhao (BBBP) to be held tomorrow


    244 ਨਵੇਂ ਜ਼ਿਲ੍ਹਿਆਂ ਦੇ ਬੇਟੀ ਬਚਾਓ ਬੇਟੀ ਪੜ੍ਹਾਓ (ਬੀਬੀਬੀਪੀ) ਅਧੀਨ ਕੌਮੀ ਕਾਨਫਰੰਸ ਕੱਲ੍ਹ ਆਯੋਜਿਤ ਕੀਤਾ ਜਾਵੇਗਾ


    ਔਰਤਾਂ ਅਤੇ ਬਾਲ ਵਿਕਾਸ ਮੰਤਰਾਲਾ ਕੱਲ੍ਹ ਨਵੀਂ ਦਿੱਲੀ ਵਿਖੇ 244 ਜ਼ਿਲ੍ਹਿਆਂ ਦੇ ਬੇਟੀ ਬਚਾਓ ਬੇਟੀ ਪੜ੍ਹਾਓ (ਬੀਬੀਬੀਪੀ) ਅਧੀਨ ਨੈਸ਼ਨਲ ਕਾਨਫਰੰਸ ਆਯੋਜਿਤ ਕਰੇਗਾ। 244 ਜ਼ਿਲ੍ਹਿਆਂ ਦੇ ਨੋਡਲ ਅਧਿਕਾਰੀ, ਰਾਜ ਨੋਡਰ ਅਫ਼ਸਰ ਅਤੇ ਸੀਨੀਅਰ ਅਫ਼ਸਰ ਕਾਨਫਰੰਸ ਵਿੱਚ ਹਾਜ਼ਰ ਹੋਣਗੇ। ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਮੁੱਖ ਮਹਿਮਨ ਹੋਣਗੇ ਅਤੇ ਮਹਿਲਾ ਅਤੇ ਬਾਲ ਵਿਕਾਸ ਰਾਜ ਮੰਤਰੀ ਅਤੇ ਡਾ. ਵਿਰੇਂਦਰ ਕੁਮਾਰ ਵਿਸ਼ੇਸ਼ ਮਹਿਮਾਨ ਹੋਣਗੇ।


    ਡਬਲਯੂਸੀਡੀ ਸਕੱਤਰ ਸ਼੍ਰੀ ਰਾਕੇਸ਼ ਸ਼੍ਰੀਵਾਸਤਵ ਬੀਬੀਬੀਪੀ ਦੇ ਅਧੀਨ ਹੁਣ ਤੱਕ ਦੀ ਯਾਤਰਾ ਨੂੰ ਸਾਂਝਾ ਕਰਨਗੇ। ਸਿਹਤ ਤੇ ਪਰਿਵਾਰ ਭਲਾਈ ਅਤੇ ਮਨੁੱਖੀ ਸਰੋਤ ਵਿਕਾਸ ਮੰਤਰਾਲੇ, ਜਨਮ ਵੇਲੇ ਲਿੰਗ ਅਨੁਪਾਤ ਨੂੰ ਸੁਧਾਰਨ ਸਬੰਧੀ ਅਤੇ ਲੜਕੀ ਸਿਖਿਆ ਸਬੰਧੀ ਉਪਰਾਲਿਆਂ ਉਪਰ ਆਪਣੇ ਖੇਤਰੀ ਤਜ਼ਰਬੇ ਨੂੰ ਸਾਂਝੇ ਕਰਨਗੇ। ਆਪਸੀ ਗੱਲਬਾਤ ਦੀ ਬੈਠਕ ਵਿੱਚ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਤੋਂ ਬੀਬੀਬੀਪੀ ਅਧੀਨ ਕੁਝ ਚੁਣੇ ਹੋਏ ਡਿਸਟ੍ਰਿਕਟ ਕਲੈਕਟਰ ਪਿਛਲੇ ਤਿੰਨ ਸਾਲਾਂ ਵਿੱਚ ਕੀਤੀਆਂ ਗਈਆਂ ਨਵੀਆਂ ਖੋਜਾਂ ਨੂੰ ਸਾਂਝਾ ਕਰਨਗੇ। ਹਰਿਆਣਾ ਰਾਜ ਪੱਧਰ ਦੇ ਤਜ਼ਰਬੇ ਨੂੰ ਸਾਂਝਾ ਕਰੇਗਾ। ਕਾਨਫਰੰਸ ਵਿੱਚ ਪ੍ਰਤੀਨਿਧੀ ਸਿਵਿਲ ਸੁਸਾਇਟੀ ਦੇ ਸਹਿਭਾਗੀ ਵੀ ਹਿੱਸਾ ਲੈਣਗੇ।


    ਕਾਨਫਰੰਸ ਅਨੁਭਵ ਨੂੰ ਸਾਂਝਾ ਕਰਨ ਲਈ ਇੱਕ ਮੌਕਾ ਪ੍ਰਦਾਨ ਕਰੇਗੀ ਅਤੇ ਨਵੇਂ ਜ਼ਿਲ੍ਹਿਆਂ ਨੂੰ ਪ੍ਰੋਗਰਾਮ ਦੀ ਸਫ਼ਲਤਾਪੂਰਵਕ ਯੋਜਨਾ ਬਣਾਉਣ ਅਤੇ ਲਾਗੂ ਕਰਨ ਲਈ ਪ੍ਰੇਰਿਤ ਕਰੇਗੀ। ਕਾਨਫਰੰਸ ਵਿੱਚ ਹਿੱਸਾ ਲੈਣ ਵਾਲਿਆਂ ਵਿੱਚ ਬਹੁਤ ਸਾਰੇ ਰਾਜਾਂ ਅਤੇ ਕੇਂਦਰੀ ਸ਼ਾਸ਼ਤ ਖੇਤਰਾਂ ਦੇ ਮਹਿਲਾ ਅਤੇ ਬਾਲ ਵਿਕਾਸ, ਸਮਾਜ ਭਲਾਈ, ਸਿੱਖਿਆ ਅਤੇ ਸਿਹਤ ਵਿਭਾਗ ਦੇ ਪ੍ਰਮੁੱਖ ਸਕੱਤਰ ਅਤੇ 244 ਜ਼ਿਲ੍ਹਿਆਂ ਦੇ ਡਿਪਟੀ ਕਮਿਸ਼ਨਰ/ਕੁਲੈਕਟਰ ਅਤੇ ਜ਼ਿਲ੍ਹਾ ਮੈਜਿਸਟਰੇਟ ਸ਼ਾਮਲ ਹੋਣਗੇ।


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਨੇ ਰਾਜਸਥਾਨ ਵਿੱਚ ਝੁੰਝੂਨੂ ਵਿਖੇ 8, ਮਾਰਚ 2018 ਨੂੰ ਦੇਸ਼ ਭਰ ਦੇ 640 ਜ਼ਿਲ੍ਹਿਆਂ ਵਿੱਚ (2011 ਦੀ ਮਰਦਮ ਸ਼ੁਮਾਰੀ ਅਨੁਸਾਰ) ਆਲ ਇੰਡੀਆ ਬੀਬੀਬੀਪੀ ਸਕੀਮ ਦੇ ਵਿਸਤਾਰ ਦੀ ਘੋਸ਼ਣਾ ਕੀਤੀ ਸੀ। ਦੇਸ਼ ਭਰ ਦੇ 244 ਨਵੇਂ ਜ਼ਿਲ੍ਹਿਆਂ ਨੂੰ ਬਹੁ-ਸੈਕਟਰਲ ਇੰਟਰਵੈਨਸ਼ਨ ਦੇ ਤਹਿਤ ਕਵਰ ਕੀਤਾ ਜਾਵੇਗਾ। ਇਹ ਪਹਿਲਾਂ ਹੀ ਕਵਰ ਕੀਤੇ 161 ਜ਼ਿਲ੍ਹਿਆਂ ਦੇ ਇਲਾਵਾ ਹੈ। ਬਾਕੀ 235 ਜ਼ਿਲ੍ਹਿਆਂ ਨੂੰ ਮੀਡੀਆ ਮੁਹਿੰਮ ਅਤੇ ਵਕਾਲਤ ਆਊਟਰੀਚ ਵੱਲੋਂ ਕਵਰ ਕੀਤਾ ਜਾਵੇਗਾ।


    ****

    
    
    (Release ID: 1531289) Visitor Counter : 1