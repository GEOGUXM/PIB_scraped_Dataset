      ਰੇਲ ਮੰਤਰਾਲਾ

      ਭਾਰਤੀ ਰੇਲਵੇਜ਼ ਕੱਲ੍ਹ ਮਹਿਲਾ ਸਪੈਸ਼ਲ ਉਪ-ਨਗਰੀ ਟ੍ਰੇਨ ਦੀ 26ਵੀਂ ਵਰ੍ਹੇਗੰਢ ਮਨਾਵੇਗਾ
      Posted On: 04 MAY 2018 11:25AM by PIB Chandigarh


    Indian Railways marks 26 years of Ladies Special Suburban Trains
    
    The first ever Ladies Special train in the world ran between Churchgate and Borivali on 5th May, 1992


    ਭਾਰਤੀ ਰੇਲਵੇਜ਼ ਕੱਲ੍ਹ ਮਹਿਲਾ ਸਪੈਸ਼ਲ ਉਪ-ਨਗਰੀ ਟ੍ਰੇਨ ਦੀ 26ਵੀਂ ਵਰ੍ਹੇਗੰਢ ਮਨਾਵੇਗਾ


    ਵਿਸ਼ਵ ਵਿੱਚ ਪਹਿਲੀ ਮਹਿਲਾ ਸਪੈਸ਼ਲ ਰੇਲ ਗੱਡੀ 5 ਮਈ, 1992 ਨੂੰ ਚਰਚਗੇਟ ਅਤੇ ਬੋਰੀਵਲੀ ਦਰਮਿਆਨ ਚੱਲੀ ਸੀ


    ਭਾਰਤੀ ਰੇਲਵੇਜ਼ ਅਤੇ ਮਹਿਲਾ ਯਾਤਰੀਆਂ ਲਈ 5 ਮਈ ਖੁਸ਼ੀ ਦਾ ਦਿਨ ਹੈ। ਕੱਲ੍ਹ ਮੁੰਬਈ ਦੇ ਚਰਚਗੇਟ ਅਤੇ ਬੋਰੀਵਲੀ ਦਰਮਿਆਨ 05 ਮਈ, 1992 ਨੂੰ ਚਲਾਈ ਗਈ ਪਹਿਲੀ ਮਹਿਲਾ ਸਪੈਸ਼ਲ ਰੇਲ ਗੱਡੀ ਦੀ 26ਵੀਂ ਵਰ੍ਹੇਗੰਢ ਹੈ। 05 ਮਈ, 1992 ਨੂੰ ਚਰਚਗੇਟ ਅਤੇ ਬੋਰਵਲੀ ਦਰਮਿਆਨ ਵਿਸ਼ਵ ਦੀ ਪਹਿਲੀ ਮਹਿਲਾ ਸਪੈਸ਼ਲ ਰੇਲ ਗੱਡੀ ਚਲਾਈ ਗਈ ਸੀ। ਭਾਰਤੀ ਰੇਲ ਵੱਲੋਂ ਪੂਰੀ ਤਰ੍ਹਾਂ ਮਹਿਲਾਵਾਂ ਨੂੰ ਸਮਰਪਿਤ ਇਹ ਟ੍ਰੇਨ ਮੀਲ ਦਾ ਪੱਥਰ ਹੈ। ਸ਼ੁਰੂ ਵਿੱਚ ਇਸ ਨੂੰ ਪੱਛਮ ਰੇਲਵੇ ਦੇ ਚਰਚਗੇਟ ਅਤੇ ਬੋਰੀਵਲੀ ਦਰਮਿਆਨ ਚਲਾਇਆ ਗਿਆ ਅਤੇ 1993 ਵਿੱਚ ਇਸ ਦਾ ਵਿਸਤਾਰ ਕਰ ਕੇ ਵੀਰਾਰ ਤੱਕ ਚਲਾਉਣਾ ਸ਼ੁਰੂ ਕੀਤਾ ਗਿਆ।


    ਮਹਿਲਾ ਸਪੈਸ਼ਲ ਟ੍ਰੇਨ, ਮਹਿਲਾਵਾਂ ਲਈ ਵਰਦਾਨ ਸਾਬਤ ਹੋਈ, ਕਿਉਂਕਿ ਪਹਿਲਾਂ ਉਨ੍ਹਾਂ ਨੂੰ ਨਿਯਮਿਤ ਰੇਲ ਗੱਡੀਆਂ ਵਿੱਚ ਮਹਿਲਾ ਕੰਪਾਰਟਮੈਂਟ ਵਿੱਚ ਚੜ੍ਹਨ ਲਈ ਸੰਘਰਸ਼ ਕਰਨਾ ਪੈਂਦਾ ਸੀ। ਇਸ ਟ੍ਰੇਨ ਨੂੰ ਪੂਰੀ ਤਰ੍ਹਾਂ ਸਮਰਪਿਤ ਕਰਨ ਦਾ ਉਦੇਸ਼ ਸੀ ਕਿ ਮਹਿਲਾਵਾਂ ਅਰਾਮ ਨਾਲ ਯਾਤਰਾ ਕਰ ਸਕਣ। ਕਾਫੀ ਵਿਅਸਤ ਉਪਨਗਰੀ ਲਾਈਨਾਂ ‘ਤੇ ਸਫਲਤਾਪੂਰਵਕ 26 ਸਾਲਾਂ ਤੋਂ ਚਲ ਰਹੀ ਮਹਿਲਾ ਸਪੈਸ਼ਲ ਟ੍ਰੇਨ ਨੂੰ ਮਹਿਲਾ ਯਾਤਰੀ ਵਰਦਾਨ ਮੰਨਦੀ ਹੈ।


    ਓਦੋਂ ਤੋਂ ਮਹਿਲਾ ਯਾਤਰੀਆਂ ਵਿੱਚ ਸੁਰੱਖਿਆ ਭਾਵ ਭਰਨ ਲਈ ਭਾਰਤੀ ਰੇਲਵੇਜ਼ ਨੇ ਅਨੇਕ ਨਵਾਚਾਰੀ ਉਪਾਅ ਕੀਤੇ । ਅਨੇਕ ਮਹਿਲਾ ਕੋਚ ਵਿੱਚ ਸੀਸੀਟੀਵੀ ਕੈਮਰੇ ਲਗਾਏ ਗਏ ਹਨ। ਪੱਛਮ ਰੇਲਵੇ ਨੇ ਅੰਤਰਰਾਸ਼ਟਰੀ ਮਹਿਲਾ ਦਿਵਸ ਦੇ ਮੌਕੇ ‘ਤੇ ਪਿਛਲੇ ਸਾਲ ਨਵੇਂ ਸੁਰੱਖਿਆ ਉਪਾਅ ਵਜੋਂ ਟਾਕ ਬੈਕ ਪ੍ਰਣਾਲੀ ਲਗਾਈ। ਇਸ ਪ੍ਰਣਾਲੀ ਵਿੱਚ ਸੰਕਟ ਦੀ ਸਥਿਤੀ ਵਿੱਚ ਇਕਾਈ ਵਿੱਚ ਸਥਾਪਤ ਬਟਨ ਨੂੰ ਦਬਾ ਕੇ ਕਿਸੇ ਵੀ ਲੈਡੀਜ਼ ਕੋਚ ਦੀਆਂ ਮਹਿਲਾ ਯਾਤਰੀਆਂ ਅਤੇ ਟ੍ਰੇਨ ਦੇ ਗਾਰਡ ਨਾਲ ਦੋ ਤਰਫਾ ਸੰਵਾਦ ਕਾਇਮ ਕੀਤਾ ਜਾ ਸਕਦਾ ਹੈ। ਇਹ ਮਹਿਲਾ ਯਾਤਰੀਆਂ ਲਈ ਸੁਰੱਖਿਆ ਅਤੇ ਚਿਕਿਤਸਾ ਦੀਆਂ ਸੰਕਟਕਾਲੀਨ ਸਥਿਤੀਆਂ ਵਿੱਚ ਲਾਭਕਾਰੀ ਹੈ।


    *****

    
    
    (Release ID: 1531450) Visitor Counter : 1