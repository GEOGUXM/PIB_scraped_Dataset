      ਉਪ ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਉਪ ਰਾਸ਼ਟਰਪਤੀ ਗੁਆਟੇਮਾਲਾ, ਪਨਾਮਾ ਅਤੇ ਪੇਰੂ ਦੇ 6 ਰੋਜ਼ਾ ਦੌਰੇ ਲਈ ਰਵਾਨਾ ਹੋਏ
      Posted On: 04 MAY 2018 11:27AM by PIB Chandigarh


    Vice President of India departs for a 6-day visit to Guatemala, Panama and Peru


    “India attaches significant importance to friendly relationship with these Latin American countries”: Shri M. Venkaiah Naidu


    ਭਾਰਤ ਦੇ ਉਪ ਰਾਸ਼ਟਰਪਤੀ ਗੁਆਟੇਮਾਲਾ, ਪਨਾਮਾ ਅਤੇ ਪੇਰੂ ਦੇ 6 ਰੋਜ਼ਾ ਦੌਰੇ ਲਈ ਰਵਾਨਾ ਹੋਏ


    ''ਭਾਰਤ ਇਨ੍ਹਾਂ ਲਤੀਨੀ ਅਮਰੀਕੀ ਦੇਸ਼ਾਂ ਨਾਲ ਦੋਸਤਾਨਾ ਸਬੰਧਾਂ ਨੂੰ ਮਹੱਤਵਪੂਰਨ ਥਾਂ ਦਿੰਦਾ ਹੈ'': ਸ਼੍ਰੀ ਐੱਮ. ਵੈਂਕਈਆ ਨਾਇਡੂ


    ਭਾਰਤ ਦੇ ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਅੱਜ ਗੁਆਟੇਮਾਲਾ, ਪਨਾਮਾ ਅਤੇ ਪੇਰੂ ਦੇ 6 ਰੋਜ਼ਾ ਦੌਰੇ ਲਈ ਰਵਾਨਾ ਹੋਏ। ਪਿਛਲੇ ਸਾਲ ਅਗਸਤ ਮਹੀਨੇ ਵਿੱਚ ਉਪ ਰਾਸ਼ਟਰਪਤੀ ਦਾ ਅਹੁਦਾ ਸੰਭਾਲਣ ਮਗਰੋਂ ਇਹ ਸ਼੍ਰੀ ਐੱਮ.ਵੈਂਕਈਆ ਨਾਇਡੂ ਦਾ ਪਹਿਲਾ ਸਰਕਾਰੀ ਵਿਦੇਸ਼ੀ ਦੌਰਾ ਹੈ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਉਨ੍ਹਾਂ ਦਾ ਦੌਰਾ ਇਨ੍ਹਾਂ ਲਤੀਨੀ ਅਮਰੀਕੀ ਦੇਸ਼ਾਂ ਨਾਲ ਸਬੰਧਾਂ ਨੂੰ ਮਜ਼ਬੂਤ ਕਰੇਗਾ।


    ਸ਼੍ਰੀ ਐੱਮ.ਵੈਂਕਈਆ ਨਾਇਡੂ ਨੇ ਕਿਹਾ, '' ਭਾਰਤ ਇਨ੍ਹਾਂ ਲਤੀਨੀ ਅਮਰੀਕੀ ਦੇਸ਼ਾਂ ਨਾਲ ਦੋਸਤਾਨਾ ਸਬੰਧਾਂ ਨੂੰ ਮਹੱਤਵਪੂਰਨ ਥਾਂ ਦਿੰਦਾ ਹੈ।''


    ਉਨ੍ਹਾਂ ਅੱਗੇ ਕਿਹਾ ''ਮੈਂ ਇਨ੍ਹਾਂ ਤਿੰਨੋਂ ਦੇਸ਼ਾਂ ਵਿੱਚ ਉੱਚ ਪੱਧਰੀ ਮੀਟਿੰਗਾਂ ਕਰਾਂਗਾ। ਮੈਂ ਸੰਸਦ ਮੈਂਬਰਾਂ, ਯੂਨੀਵਰਸਿਟੀ ਦੇ ਵਿਦਿਆਰਥੀਆਂ ਅਤੇ ਭਾਰਤੀ ਡਾਇਸਪੋਰਾ ਨਾਲ ਵੀ ਮੀਟਿੰਗਾਂ ਕਰਾਂਗਾ। ਰਾਜਨੀਤਕ ਗੱਲਬਾਤ, ਬਹੁਪੱਖੀ ਮਾਮਲੇ, ਵਪਾਰ ਅਤੇ ਵਣਜ, ਨਿਵੇਸ਼, ਸੂਚਨਾ ਤਕਨਾਲੋਜੀ, ਪਰੰਪਰਾਗਤ ਚਕਿਤਸਾ, ਪੁਲਾੜ, ਰੱਖਿਆ ਅਤੇ ਸੰਸਕ੍ਰਿਤੀ ਲਈ ਸੰਸਥਾਗਤ ਤੰਤਰ ਨੂੰ ਮਜ਼ਬੂਤ ਕਰਨ ਲਈ ਵਿਚਾਰ ਵਟਾਂਦਰੇ ਦੇ ਮੁੱਖ ਮੁੱਦੇ ਹੋਣਗੇ। ਮੈਂ ਇੱਕ ਉਪਯੋਗੀ ਯਾਤਰਾ ਲਈ ਉਤਸੁਕ ਹਾਂ।''


    ਭਾਰਤ ਵਿੱਚ ਗੁਆਟੇਮਾਲਾ, ਪਨਾਮਾ ਅਤੇ ਪੇਰੂ ਦੇ ਰਾਜਦੂਤ ਕ੍ਰਮਵਾਰ ਸ਼੍ਰੀ ਜਿਓਵਾਨੀ ਕੈਸਟਿਲੋ, ਡਾ. ਗਿਲਬਰਟੋ ਲਿਯਰੇਨਾ ਗਰਾਸੀਆ ਅਤੇ ਸ਼੍ਰੀ ਜੌਰਜ ਜੁਆਨ ਕਾਸਟੇਨੇਡਾ ਮੈਂਡੇਜ਼ ਉਪ ਰਾਸ਼ਟਰਪਤੀ ਦੇ ਪਹਿਲੇ ਦੌਰੇ ਲਈ ਹਵਾਈ ਅੱਡੇ 'ਤੇ ਉਨ੍ਹਾਂ ਦੇ ਸਵਾਗਤ ਲਈ ਮੌਜੂਦ ਹੋਣਗੇ।


    ****


    

    
    (Release ID: 1531451) Visitor Counter : 1