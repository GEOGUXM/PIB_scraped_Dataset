      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ 65ਵੇਂ ਰਾਸ਼ਟਰੀ ਫਿਲਮ ਪੁਰਸਕਾਰ ਪ੍ਰਦਾਨ ਕੀਤੇ
      Posted On: 03 MAY 2018 3:45PM by PIB Chandigarh


    President of India Presents 65th National Film Awards; Says our Films are one of our Foremost Cultural Exports and an Important Device for Connecting the Global Indian Community


    ਰਾਸ਼ਟਰਪਤੀ ਨੇ 65ਵੇਂ ਰਾਸ਼ਟਰੀ ਫਿਲਮ ਪੁਰਸਕਾਰ ਪ੍ਰਦਾਨ ਕੀਤੇ


    ਰਾਸ਼ਟਰਪਤੀ ਨੇ ਕਿਹਾ, ‘ਸਾਡੀਆਂ ਫਿਲਮਾਂ, ਸਾਡੇ ਪ੍ਰਮੁੱਖ ਸੱਭਿਆਚਾਰਕ ਨਿਰਯਾਤਾਂ ਵਿੱਚੋਂ ਇੱਕ ਹਨ ਅਤੇ ਗਲੋਬਲ ਭਾਰਤੀ ਭਾਈਚਾਰੇ ਨੂੰ ਜੋੜਨ ਦੀ ਮਹੱਤਵਪੂਰਨ ਤਰਕੀਬ’


    ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨੇ ਅੱਜ (03 ਮਈ, 2018) ਨਵੀਂ ਦਿੱਲੀ ਵਿੱਚ 65ਵੇਂ ਰਾਸ਼ਟਰੀ ਪੁਰਸਕਾਰ ਪ੍ਰਦਾਨ ਕੀਤੇ।


    ਇਸ ਮੌਕੇ ‘ਤੇ ਬੋਲਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਸਾਡੀਆਂ ਫਿਲਮਾਂ ਉਸ ਵਿਵਿਧਤਾ ਦੀ ਪ੍ਰਤੀਨਿੱਧਤਾ ਕਰਦੀਆਂ ਹਨ ਅਤੇ ਉਸ ਵਿੱਚ ਯੋਗਦਾਨ ਵੀ ਦਿੰਦੀਆਂ ਹਨ, ਜੋ ਭਾਰਤ ਦੀ ਸਭ ਤੋਂ ਵੱਡੀ ਤਾਕਤ ਹੈ। ਆਪਣੀਆਂ ਕਹਾਣੀਆਂ ਵਿੱਚ ਸਾਡੀਆਂ ਫਿਲਮਾਂ ਸਾਡੀ ਸੱਭਿਅਤਾ ਅਤੇ ਸਾਡੇ ਸਾਂਝੇ ਭਾਈਚਾਰੇ ਦੇ ਆਦਰਸ਼ਾਂ ਪ੍ਰਤੀ ਸੱਚਾ ਬਣੇ ਰਹਿਣ ਲਈ ਸਾਨੂੰ ਪ੍ਰੇਰਿਤ ਕਰਦੀਆਂ ਹਨ। ਉਹ ਸਾਨੂੰ ਸਿੱਖਿਅਤ ਕਰਦੀਆਂ ਹਨ ਅਤੇ ਸਾਡਾ ਮਨੋਰੰਜਨ ਵੀ ਕਰਦੀਆਂ ਹਨ । ਉਹ ਸਾਡੇ ਸਾਹਮਣੇ ਸਮਾਜਿਕ ਚੁਣੌਤੀਆਂ ਦਾ ਇੱਕ ਪ੍ਰਤੀਬਿੰਬ ਪੇਸ਼ ਕਰਦੀ ਆਂ ਹਨ, ਜਿਨ੍ਹਾਂ ਦਾ ਅਸੀਂ ਹਾਲੇ ਵੀ ਸਾਹਮਣਾ ਕਰਨਾ ਹੈ। ਅਤੇ ਉਹ ਅਜਿਹਾ ਇਸ ਭਾਸ਼ਾ ਵਿੱਚ ਕਰਦੀ ਹੈ, ਜੋ ਸਰਵਵਿਆਪਕ ਹੈ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਵਿੱਚ ਫਿਲਮਾਂ ਭੋਜਪੁਰੀ ਤੋਂ ਲੈ ਕੇ ਤਮਿਲ, ਮਰਾਠੀ ਤੋਂ ਲੈ ਕੇ ਮਲਿਆਲਮ ਤੇ ਹੋਰ ਕਈ ਭਾਸ਼ਾਵਾਂ ਵਿੱਚ ਬਣਾਈਆਂ ਜਾਂਦੀਆਂ ਹਨ । ਫਿਰ ਵੀ , ਸਿਨੇਮਾ ਆਪਣੇ ਆਪ ਵਿੱਚ ਇੱਕ ਭਾਸ਼ਾ ਹੈ। ਹਿੰਦੀ ਸਿਨੇਮਾ ਨੇ ਸ਼ਾਇਦ ਕਿਸੇ ਵੀ ਹੋਰ ਸੰਸਥਾਨ ਨਾਲੋਂ ਦੇਸ਼ ਭਰ ਵਿੱਚ ਇੱਕ ਭਾਸ਼ਾ ਦੇ ਰੂਪ ਵਿੱਚ ਹਿੰਦੀ ਨੂੰ ਲੋਕਪ੍ਰਿਅ ਬਣਾਉਣ ਵਿੱਚ ਸਭ ਤੋਂ ਵੱਧ ਯੋਗਦਾਨ ਦਿੱਤਾ ਹੈ।


    ਮਾਨਵਾਦ ਦੀ ਸ਼ਲਾਘਾ ਕਰਨ ਅਤੇ ਸੱਤਿਆਜੀਤ ਰੌਏ ਜਾਂ ਰਿਤਵਿਕ ਘਟਕ ਦੀਆਂ ਸੂਖਮ ਭਾਵਨਾਵਾਂ ਨੂੰ ਸਮਝਣ ਲਈ ਤੁਹਾਡਾ ਬੰਗਾਲੀ ਹੋਣਾ ਜ਼ਰੂਰੀ ਨਹੀਂ ਹੈ। ‘ਬਾਹੂਬਲੀ’ ਦੇ ਮਹਾਕਾਵਯ ਤੋਂ ਸੰਮੋਹਿਤ ਹੋਣ ਲਈ ਸਾਨੂੰ ਤੇਲਗੂ ਜਾਣਨ ਦੀ ਜ਼ਰੂਰਤ ਨਹੀਂ ਹੈ। ਅਤੇ ਸਾਨੂੰ ਇਹ ਨਹੀਂ ਭੁਲਣਾ ਚਾਹੀਦਾ ਕਿ ਏਆਰ ਰਹਿਮਾਨ ਜਿਨ੍ਹਾਂ ਨੇ ਇੱਕ ਵਾਰ ਫਿਰ ਰਾਸ਼ਟਰੀ ਪੁਰਸਕਾਰ ਜਿੱਤਿਆ ਹੈ ਉਨ੍ਹਾਂ ਨੇ ਉਨ੍ਹਾਂ ਲੋਕਾਂ ਦੇ ਦਿਲਾਂ ਵਿੱਚ ਵੀ ਆਪਣੀ ਆਰੰਭਿਕ ਛਾਪ ਛੱਡੀ ਸੀ, ਜੋ ਉਨ੍ਹਾਂ ਦੇ ਗਾਣਿਆਂ ਦੇ ਤਮਿਲ ਸ਼ਬਦਾਂ ਨੂੰ ਨਹੀਂ ਸਮਝਦੇ। ਫਿਰ ਵੀ, ਉਹ ਉਨ੍ਹਾਂ ਦੇ ਸੰਗੀਤ ਤੋਂ ਮੰਤਰਮੁਗਧ ਹੋ ਗਏ ਸਨ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸਿਨੇਮਾ ਸੱਭਿਆਚਾਰ ਹੈ ਅਤੇ ਇਸ ਦੇ ਨਾਲ ਹੀ ਸਿਨੇਮਾ ਵਣਜ ਵੀ ਹੈ । ਹਰ ਸਾਲ ਲਗਭਗ 1500 ਫਿਲਮਾਂ ਬਣਾਉਣ ਕਰਕੇ ਬਦੌਲਤ ਭਾਰਤੀ ਫਿਲਮ ਉਦਯੋਗ ਦੀ ਗਿਣਤੀ ਦੁਨੀਆ ਦੇ ਸਭ ਤੋਂ ਵੱਡੇ ਫਿਲਮ ਉਦਯੋਗਾਂ ਵਿੱਚ ਕੀਤੀ ਜਾਂਦੀ ਹੈ। ਇਹ ਭਾਰਤੀ ਸਾਫਟ ਪਾਵਰ ਦੀ ਇੱਕ ਅਭਿਵਿਅਕਤੀ ਹੈ ਅਤੇ ਇਸ ਨੇ ਕਈ ਮਹਾਦੀਪਾਂ ਵਿੱਚ ਆਪਣੀ-ਪੈੜ ਛੱਡੀ ਹੈ। ਸਾਡੀਆਂ ਫਿਲਮਾਂ ਜਪਾਨ, ਮਿਸਰ, ਚੀਨ, ਅਮਰੀਕਾ, ਰੂਸ ਅਤੇ ਆਸਟ੍ਰੇਲੀਆ ਦੇ ਨਾਲ-ਨਾਲ ਕਈ ਹੋਰ ਦੂਰ-ਦੁਰਾਢੇ ਦੇਸ਼ਾਂ ਵਿੱਚ ਵੀ ਦੇਖੀ ਤੇ ਸਲ੍ਹਾਹੀ ਜਾਂਦੀ ਹੈ। ਫਿਲਮਾਂ ਸਾਡੇ ਸਭ ਤੋਂ ਪ੍ਰਮੁੱਖ ਸੱਭਿਆਚਾਰਕ ਨਿਰਯਾਤਾਂ ਵਿੱਚੋਂ ਇੱਕ ਹਨ ਅਤੇ ਨਾਲ ਹੀ ਫਿਲਮਾਂ ਗਲੋਬਲ ਭਾਰਤੀ ਭਾਈਚਾਰੇ ਨੂੰ ਸਾਡੇ ਦੇਸ਼ ਵਿਚਲੇ ਜੀਵਨ ਦੀ ਲੈਅ ਨਾਲ ਜੋੜਨ ਦੀ
    ਇੱਕ ਮਹੱਤਵਪੂਰਨ ਤਰਕੀਬ ਹੈ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਅਸੀਂ ਸਿਨੇਮਾ ਅਤੇ ਵਿਆਪਕ ਮਨੋਰੰਜਨ ਅਰਥਵਿਵਸਥਾ ਦੇ ਰੋਮਾਂਚਕ ਅਤੇ ਪਰਿਵਰਤਨਸ਼ੀਲ ਸਮੇਂ ਵਿੱਚ ਕਹਿ ਰਹੇ ਹਾਂ। ਟੈਕਨੋਲੋਜੀ ਨੇ ਫਿਲਮ ਨਿਰਮਾਣ ਦੀ ਪ੍ਰਕਿਰਿਆ ਅਤੇ ਇਨ੍ਹਾਂ ਨੂੰ ਦੇਖੇ ਜਾਣ ਦੇ ਤਰੀਕਿਆਂ ਨੂੰ ਬਦਲ ਦਿੱਤਾ ਹੈ। ਘੱਟ ਲਾਗਤ ਵਾਲੇ ਡੇਟਾ, ਸਮਾਰਟ ਫੋਨ ਅਤੇ ਟੈਬਲੇਟ ਦੇ ਆਗਮਨ ਨਾਲ ਲੋਕਾਂ ਵੱਲੋਂ ਫਿਲਮਾਂ ਨੂੰ ਦੇਖੇ ਜਾਣ ਦੇ ਪੈਟਰਨ ਵਿੱਚ ਸਪਸ਼ਟ ਬਦਲਾਅ ਹੋਇਆ ਹੈ। ਭਾਰਤੀ ਫਿਲਮ ਉਦਯੋਗ ਇਨ੍ਹਾਂ ਬਦਲਾਵਾਂ ਅਨੁਸਾਰ ਬਦਲ ਰਿਹਾ ਹੈ। ਉਨ੍ਹਾਂ ਨੇ ਨਿਸ਼ਚਿੰਤ ਹੋ ਕੇ ਕਿਹਾ ਕਿ ਭਾਰਤੀ ਫਿਲਮ ਉਦਯੋਗ ਅਜਿਹੀਆਂ ਰਣਨੀਤੀਆਂ ਅਪਣਾਵੇਗਾ ਜੋ ਚੁਣੌਤੀਆਂ ਨੂੰ ਮੌਕਿਆਂ ਵਿੱਚ ਬਦਲ ਦੇਣਗੀਆਂ। ਫਿਲਮ ਨਿਰਮਾਤਾ ਵੀ ਇਹ ਅਨੁਭਵ ਕਰਨਗੇ ਕਿ ਵਿਸ਼ਿਸ਼ਟ ਸਮੱਗਰੀ ਨਿਰਮਾਣ (ਨੀਸ਼ ਪ੍ਰੋਡਕਸ਼ਨ) ਦੀ ਲਾਗਤ ਘੱਟ ਹੁੰਦੀ ਜਾ ਰਹੀ ਹੈ। ਉਮੀਦ ਹੈ ਕਿ ਇਹ ਉਨ੍ਹਾਂ ਦੇ ਪੱਧਰ ਨੂੰ ਉੱਚਾ ਚੁੱਕਣ ਵਿੱਚ ਪ੍ਰੋਤਸਾਹਨ ਪ੍ਰਦਾਨ ਕਰੇਗਾ।
    Click here to See President Speech


    *****


    

    
    (Release ID: 1531329) Visitor Counter : 15