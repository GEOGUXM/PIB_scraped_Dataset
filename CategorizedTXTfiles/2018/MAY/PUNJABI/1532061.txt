      ਜਲ ਸਪਲਾਈ ਅਤੇ ਸੈਨੀਟੇਸ਼ਨ ਮੰਤਰਾਲਾ

      ਮੱਧ ਪ੍ਰਦੇਸ਼ ਇਸ ਸਾਲ ਅਕਤੂਬਰ ਤੱਕ ਓਡੀਐੱਫ ਐਲਾਇਆ ਜਾਵੇਗਾ : ਮੁੱਖ ਮੰਤਰੀ
      Posted On: 13 MAY 2018 5:46PM by PIB Chandigarh


    Madhya Pradesh to be declared ODF by October this year: CM


    ਮੱਧ ਪ੍ਰਦੇਸ਼ ਇਸ ਸਾਲ ਅਕਤੂਬਰ ਤੱਕ ਓਡੀਐੱਫ ਐਲਾਇਆ ਜਾਵੇਗਾ : ਮੁੱਖ ਮੰਤਰੀ


    ਮੱਧ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਸ਼੍ਰੀ ਸ਼ਿਵਰਾਜ ਸਿੰਘ ਚੌਹਾਨ ਨੇ ਐਲਾਨ ਕੀਤਾ ਹੈ ਕਿ ਰਾਜ ਇਸ ਵਰ੍ਹੇ ਗਾਂਧੀ ਜਯੰਤੀ ਤੱਕ ਖੁੱਲ੍ਹੇ ਵਿੱਚ ਪਖਾਨੇ ਤੋਂ ਮੁਕਤ (ਓਡੀਐੱਫ) ਰਾਜ ਐਲਾਨਿਆ ਜਾਵੇਗਾ। ਇਸ ਦਾ ਅਰਥ ਇਹ ਹੋਇਆ ਕਿ ਰਾਜ ਮਹਾਤਮਾ ਗਾਂਧੀ ਦੀ 150ਵੀਂ ਜਯੰਤੀ, 2 ਅਕਤੂਬਰ, 2019 ਦੀ ਰਾਸ਼ਟਰੀ ਸਮਾਂ ਸੀਮਾ ਤੋਂ ਇੱਕ ਵਰ੍ਹਾ ਪਹਿਲਾਂ ਹੀ ਓਡੀਐੱਫ ਬਣ ਜਾਵੇਗਾ।


    ਇਹ ਐਲਾਨ ਭੋਪਾਲ ‘ਚ ਇੱਕ ਜਨਤਕ ਸਮਾਰੋਹ ਦੌਰਾਨ ਕੀਤਾ ਗਿਆ ਜਿਸ ਵਿੱਚ ਕੇਂਦਰੀ ਪੇਅਜਲ ਅਤੇ ਸਵੱਛਤਾ ਮੰਤਰੀ ਸੁਸ਼੍ਰੀ ਉਮਾ ਭਾਰਤੀ , ਰਾਜ ਦੇ ਮੰਤਰੀਆਂ, ਪੇਅਜਲ ਅਤੇ ਸਵੱਛਤਾ ਮੰਤਰਾਲੇ ਦੇ ਸਕੱਤਰ ਸ਼੍ਰੀ ਪਰਮੇਸ਼ਵਰਨ ਅਈਅਰ ਅਤੇ ਹੋਰ ਸੀਨੀਅਰ ਅਧਿਕਾਰੀਆਂ ਨੇ ਵੀ ਹਿੱਸਾ ਲਿਆ।


    ਰਾਜ ਦੇ ਵੱਖ-ਵੱਖ ਖੇਤਰਾਂ ਤੋਂ ਆਏ 5000 ਤੋਂ ਵੱਧ ਲੋਕਾਂ ਨੂੰ ਸੰਬੋਧਨ ਕਰਦਿਆਂ ਮੁੱਖ ਮੰਤਰੀ ਨੇ ਇਹ ਵੀ ਦੱਸਿਆ ਕਿ ਕਿਵੇਂ ਸਵੱਛ ਭਾਰਤ ਮਿਸ਼ਨ (ਗ੍ਰਾਮੀਣ) ਰਾਜ ਵਿੱਚ ਇੱਕ ਜਨ ਅੰਦੋਲਨ ਬਣ ਚੁੱਕਿਆ ਹੈ।


    ਕੇਂਦਰੀ ਪੇਅਜਲ ਅਤੇ ਸਵੱਛਤਾ ਮੰਤਰੀ ਸੁਸ਼੍ਰੀ ਉਮਾ ਭਾਰਤੀ ਨੇ ਜਨ ਸਮੂਹ ਨੂੰ ਸੰਬੋਧਨ ਕਰਦਿਆਂ ਕਿਹਾ ਕਿ ਰਾਸ਼ਟਰੀ ਸਵੱਛਤਾ ਕਵਰੇਜ ਹੁਣ 83% ਤੋਂ ਵੱਧ ਹੋ ਚੁੱਕਾ ਹੈ ਜੋ ਅਕਤੂਬਰ , 2018 ਵਿੱਚ ਮਿਸ਼ਨ ਸ਼ੁਰੂ ਕੀਤੇ ਜਾਣ ਦੇ ਸਮੇਂ, 39% ਦੇ ਅਧਾਰ ਰੇਖਾ ਕਵਰੇਜ ਦੀ ਤੁਲਨਾ ਵਿੱਚ ਦੁੱਗਣੇ ਤੋਂ ਵੀ ਵੱਧ ਹੈ।


    ਉਨ੍ਹਾਂ ਨੇ ਦੱਸਿਆ ਕਿ 3.7 ਲੱਖ ਤੋਂ ਵੱਧ ਪਿੰਡ , 383 ਜ਼ਿਲ੍ਹੇ ਅਤੇ ਦੇਸ਼ ਦੇ 17 ਰਾਜ/ਸੰਘ ਸ਼ਾਸਿਤ ਪ੍ਰਦੇਸ਼ ਪਹਿਲਾਂ ਹੀ ਓਡੀਐੱਫ ਐਲਾਨੇ ਜਾ ਚੁੱਕੇ ਹਨ। ਉਨ੍ਹਾਂ ਜ਼ੋਰ ਦੇ ਕੇ ਕਿਹਾ ਕਿ ਇਸ ਤੋਂ ਇਲਾਵਾ ਓਡੀਐੱਫ ਨਾਲ ਸਬੰਧਤ ਹੋਰ ਗਤੀਵਿਧੀਆਂ ਦੇ ਵੀ ਕੀਤੇ ਜਾਣ ਦੀ ਜ਼ਰੂਰਤ ਹੈ।


    ਪੇਅਜਲ ਅਤੇ ਸਵੱਛਤਾ ਮੰਤਰਾਲੇ ਦੇ ਸਕੱਤਰ ਸ਼੍ਰੀ ਪਰਮੇਸ਼ਵਰਨ ਅਈਅਰ ਨੇ ਇਸ ਮੌਕੇ ‘ਤੇ ਸੰਬੋਧਨ ਕਰਦਿਆਂ ਰਾਜ ਭਰ ਵਿੱਚ ਇਸ ਦਿਸ਼ਾ ਵਿੱਚ ਕੀਤੀ ਗਈ ਪ੍ਰਗਤੀ ਵਿੱਚ ਸਵੱਛਗ੍ਰਹਿਆਂ ਵੱਲੋਂ ਨਿਭਾਈ ਜਾਣ ਵਾਲੀ ਭੂਮਿਕਾ ਦੀ ਵੀ ਸ਼ਲਾਘਾ ਕੀਤੀ।


    <><><><><>

    
    
    (Release ID: 1532061) Visitor Counter : 1