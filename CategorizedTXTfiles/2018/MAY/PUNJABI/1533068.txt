      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਡਾ. ਹਰਸ਼ਵਰਧਨ ਮਿਸ਼ਨ ਇਨੋਵੇਸ਼ਨ ਮੰਤਰੀ ਪੱਧਰੀ ਬੈਠਕ ਵਿੱਚ ਭਾਰਤੀ ਵਫ਼ਦ ਦੀ ਅਗਵਾਈ ਕਰਨਗੇ
      Posted On: 21 MAY 2018 6:13PM by PIB Chandigarh


    Dr. Harsh Vardhan to lead the Indian delegation in the Mission Innovation Ministerial


    ਡਾ. ਹਰਸ਼ਵਰਧਨ ਮਿਸ਼ਨ ਇਨੋਵੇਸ਼ਨ ਮੰਤਰੀ ਪੱਧਰੀ ਬੈਠਕ ਵਿੱਚ ਭਾਰਤੀ ਵਫ਼ਦ ਦੀ ਅਗਵਾਈ ਕਰਨਗੇ


    ਕੇਂਦਰੀ ਵਿਗਿਆਨ ਅਤੇ ਟੈਕਨੋਲੋਜੀ, ਪ੍ਰਿਥਵੀ ਵਿਗਿਆਨ, ਵਾਤਾਵਰਨ, ਜੰਗਲ ਅਤੇ ਜਲਵਾਯੂ ਪਰਿਵਰਤਨ ਮੰਤਰੀ ਡਾ. ਹਰਸ਼ਵਰਧਨ ਸਵੀਡਨ ਦੇ ਮਾਲਮੋ ਵਿੱਚ 22-23 ਮਈ, 2018 ਤੱਕ ਆਯੋਜਿਤ ਹੋ ਰਹੇ ਮਿਸ਼ਨ ਇਨੋਵੇਸ਼ਨ ਮੰਤਰੀ ਪੱਧਰੀ ਬੈਠਕ ਵਿੱਚ ਭਾਰਤੀ ਵਫ਼ਦ ਦੀ ਅਗਵਾਈ ਕਰਨਗੇ।


    ਮਿਸ਼ਨ ਇਨੋਵੇਸ਼ਨ 23 ਦੇਸ਼ਾਂ ਅਤੇ ਯੂਰਪੀ ਸੰਘ ਦਾ ਇੱਕ ਵਿਸ਼ਵ ਪੱਧਰੀ ਮੰਚ ਹੈ ਜੋ ਅਧਿਕ ਸਰਕਾਰੀ ਸਹਾਇਤਾ, ਵੱਡੇ ਜਨਤਕ - ਨਿਜੀ ਖੇਤਰ ਦੀ ਭਾਈਵਾਲੀ ਅਤੇ ਅਧਿਕ ਵਿਸ਼ਵ ਸਹਿਯੋਗ ਰਾਹੀਂ ਸਵੱਛ ਊਰਜਾ ਇਨੋਵੇਸ਼ਨ ਨੂੰ ਗਤੀ ਦੇਣ ਦੇ ਉਦੇਸ਼ ਨਾਲ ਬਣਾਇਆ ਗਿਆ ਹੈ। ਭਾਰਤ ਇਸ ਮੰਚ ਦਾ ਸੰਸਥਾਪਕ ਮੈਂਬਰ ਹੈ ਅਤੇ ਸੰਚਾਲਨ ਕਮੇਟੀ ਵਿੱਚ ਹਿੱਸੇਦਾਰ ਹੈ। ਭਾਰਤ ਇਸ ਦੇ ਨਾਲ ਹੀ ਸਮਾਰਟ ਗ੍ਰਿਡ, ਆਫ਼ ਗ੍ਰਿਡ ਅਤੇ ਦੀਰਘਕਾਲੀਨ ਦੇ ਜੈਵਿਕ ਬਾਲਣ ਵਿੱਚ ਇਨੋਵੇਸ਼ਨ ਚੁਣੌਤੀਆਂ ਦੇ ਖੇਤਰ ਵਿੱਚ ਸੰਯੁਕਤ ਰੂਪ ਤੋਂ ਮੋਹਰੀ ਭੂਮਿਕਾ ਵਿੱਚ ਹੈ। ਆਪਣੇ ਦੌਰੇ ਦੌਰਾਨ ਸ਼੍ਰੀ ਹਰਸ਼ਵਰਧਨ ਸਵੱਛ ਊਰਜਾ ਦੇ ਖੇਤਰ ਵਿੱਚ ਭਾਰਤ ਵੱਲੋਂ ਮਿਸ਼ਨ ਇਨੋਵੇਸ਼ਨ ਦੇਸ਼ਾਂ ਦੇ ਨਾਲ ਹਿੱਸੇਦਾਰੀ ਦੀ ਪ੍ਰਤੀਬੱਧਤਾ ਨੂੰ ਖੋਜ, ਵਿਕਾਸ ਅਤੇ ਪ੍ਰਦਰਸ਼ਨੀ ਰਾਹੀਂ ਪ੍ਰਦਰਸ਼ਿਤ ਕਰਨਗੇ।


    ਸ਼੍ਰੀ ਹਰਸ਼ਵਰਧਨ ਕਿਫਾਇਤੀ ਸਾਫ ਊਰਜਾ ਇਨੋਵੇਸ਼ਨ ਲਈ ਮਿਸ਼ਨ ਇਨੋਵੇਸ਼ਨ ਦੇਸ਼ਾਂ ਦੇ ਨਾਲ ਖੋਜ ਦੇ ਖੇਤਰ ਵਿੱਚ ਨਵੇਂ ਮੌਕਿਆਂ ਦੀ ਖੋਜ ‘ਤੇ ਵੀ ਵਿਚਾਰ-ਵਟਾਂਦਰਾਂ ਕਰਨਗੇ। ਮਿਸ਼ਨ ਇਨੋਵੇਸ਼ਨ ਦੀ ਮੰਤਰੀ ਪੱਧਰੀ ਬੈਠਕ ਵਿੱਚ ਭਾਗ ਲੈਣ ਦੇ ਨਾਲ-ਨਾਲ ਸ਼੍ਰੀ ਹਰਸ਼ਵਰਧਨ ਡੈਨਮਾਰਕ, ਸਵੀਡਨ, ਕਨੇਡਾ ਅਤੇ ਯੂਰਪੀ ਸੰਘ ਦੇ ਮੰਤਰੀਆਂ ਦੇ ਨਾਲ ਦੁਵੱਲੀ ਬੈਠਕ ਵੀ ਕਰਨਗੇ।


    ***

    
    
    (Release ID: 1533068) Visitor Counter : 1