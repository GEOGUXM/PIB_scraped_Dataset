      ਵਿੱਤ ਮੰਤਰਾਲਾ

      ਜੀਐੱਸਟੀ ਪਰਿਸ਼ਦ ਦੀ 27ਵੀਂ ਬੈਠਕ ਵਿੱਚ ਡਿਜੀਟਲ ਲੈਣ -ਦੇਣ ਲਈ ਜੀਐੱਸਟੀ ਦਰ ਵਿੱਚ ਪਰਿਵਰਤਨ ਕਰਨ ਅਤੇ ਚੀਨੀ ’ਤੇ ਸੈੱਸ ਲਗਾਉਣ ਬਾਰੇ ਵਿਚਾਰ-ਵਟਾਂਦਰਾ ਕੀਤਾ ਗਿਆ
      Posted On: 04 MAY 2018 6:25PM by PIB Chandigarh


    27th GST council meeting discusses change in GST rate for digital transactions and imposition of Sugar Cess


    ਜੀਐੱਸਟੀ ਪਰਿਸ਼ਦ ਦੀ 27 ਵੀਂ ਬੈਠਕ ਵਿੱਚ ਡਿਜੀਟਲ ਲੈਣ -ਦੇਣ ਲਈ ਜੀਐੱਸਟੀ ਦਰ ਵਿੱਚ ਪਰਿਵਰਤਨ ਕਰਨ ਅਤੇ ਚੀਨੀ ’ਤੇ ਸੈੱਸ ਲਗਾਉਣ ਬਾਰੇ ਵਿਚਾਰ-ਵਟਾਂਦਰਾ ਕੀਤਾ ਗਿਆ

          + ਡਿਜੀਟਲ ਲੈਣ-ਦੇਣ ਨੂੰ ਹੁਲਾਰਾ ਦੇਣ ਲਈ ਪ੍ਰੋਤਸਾਹਨ: -
          + ਲੈੱਸ ਕੈਸ਼ ਅਰਥਵਿਵਸਥਾ ਵੱਲ ਅੱਗੇ ਵਧਣ ਦੀ ਜ਼ਰੂਰਤ ਨੂੰ ਧਿਆਨ ਵਿੱਚ ਰੱਖਦਿਆਂ ਪਰਿਸ਼ਦ ਨੇ ਉਨ੍ਹਾਂ ਬੀ2ਸੀ ਸਪਲਾਈ ’ਤੇ ਲਾਗੂ ਜੀਐੱਸਟੀ ਦਰ ਵਿੱਚ 2 % ਦੀ ਰਿਆਇਤ (ਜਿੱਥੇ ਜੀਐੱਸਟੀ ਦਰ 3 % ਜਾਂ ਉਸ ਤੋਂ ਜ਼ਿਆਦਾ ਹੈ , ਲਾਗੂ ਸੀਜੀਐੱਸਟੀ ਅਤੇ ਐੱਸਜੀਐੱਸਟੀ ਦਰਾਂ ਨਾਲ 1-1 % ਦੀ ਰਿਆਇਤ) ਦੇਣ ਦੇ ਪ੍ਰਸਤਾਵ ’ਤੇ ਵਿਸਤਾਰ ਨਾਲ ਵਿਚਾਰ ਕੀਤਾ ਜਿਸ ਦੇ ਲਈ ਭੁਗਤਾਨ, ਚੈੱਕ ਅਤੇ ਡਿਜੀਟਲ ਮੋਡ ਦੇ ਜ਼ਰੀਏ ਕੀਤਾ ਜਾਂਦਾ ਹੈ । ਹਾਲਾਂਕਿ , ਇਸ ਦੇ ਲਈ ਪ੍ਰਤੀ ਲੈਣ-ਦੇਣ 100 ਰੁਪਏ ਦੀ ਅਧਿਕਤਮ ਸੀਮਾ ਹੋਵੇਗੀ । ਇਸ ਦੇ ਪਿੱਛੇ ਮੁੱਖ ਉਦੇਸ਼ ਡਿਜੀਟਲ ਭੁਗਤਾਨ ਨੂੰ ਹੁਲਾਰਾ ਦੇਣ ਲਈ ਸਮੁਚਿਤ ਪ੍ਰੋਤਸਾਹਨ ਦੇਣਾ ਹੈ ।
          + ਪਰਿਸ਼ਦ ਨੇ ਸਬੰਧਤ ਪ੍ਰਸਤਾਵ ’ਤੇ ਵਿਚਾਰ ਕਰਨ ਅਤੇ ਸਿਫ਼ਾਰਸ਼ਾਂ ਕਰਨ ਲਈ ਰਾਜ ਸਰਕਾਰਾਂ ਵਲੋਂ ਇੱਕ ਮੰਤਰੀ ਸਮੂਹ ਦਾ ਗਠਨ ਕਰਨ ਦੀ ਸਿਫ਼ਾਰਸ਼ ਕੀਤੀ ਹੈ। ਜੀਐੱਸਟੀ ਪਰਿਸਰ ਵਿੱਚ ਵਿਅਕਤ ਕੀਤੇ ਗਏ ਵਿਚਾਰਾਂ ਨੂੰ ਧਿਆਨ ਵਿੱਚ ਰੱਖਦਿਆਂ ਪਰਿਸ਼ਦ ਦੀ ਅਗਲੀ ਬੈਠਕ ਤੋਂ ਪਹਿਲਾਂ ਇਸ ਮੰਤਰੀ ਸਮੂਹ ਦਾ ਗਠਨ ਕਰਨ ਦੀ ਸਿਫਾਰਸ਼ ਕੀਤੀ ਗਈ ਹੈ ।
     2. 5 ਪ੍ਰਤੀਸ਼ਤ ਜੀਐੱਸਟੀ ਦੇ ਇਲਾਵਾ ਚੀਨੀ ’ਤੇ ਸੈੱਸ ਲਗਾਉਣਾ ਅਤੇ ਐਥਨਾਲ ’ਤੇ ਲਾਗੂ ਜੀਐੱਸਟੀ ਦਰ ਵਿੱਚ ਕਮੀ ਕਰਨਾ

    ਮੌਜੂਦਾ ਚੀਨੀ ਸੀਜ਼ਨ ਵਿੱਚ ਰਿਕਾਰਡ ਉਤਪਾਦਨ ਅਤੇ ਇਸ ਦੇ ਕਾਰਨ ਚੀਨੀ ਦੀਆਂ ਕੀਮਤਾਂ ਵਿੱਚ ਭਾਰੀ ਗਿਰਾਵਟ ਦੇ ਨਾਲ-ਨਾਲ ਗੰਨੇ ਦੀ ਵਧਦੀ ਬਕਾਇਆ ਰਕਮ ਨੂੰ ਧਿਆਨ ਵਿੱਚ ਰੱਖਦਿਆਂ ਪਰਿਸ਼ਦ ਨੇ ਚੀਨੀ ’ਤੇ ਸੈੱਸ ਲਗਾਉਣ ਅਤੇ ਐਥਨਾਲ ’ਤੇ ਜੀਐੱਸਟੀ ਵਿੱਚ ਕਮੀ ਕਰਨ ਦੇ ਮੁੱਦੇ ’ਤੇ ਵਿਸਤਾਰ ਨਾਲ ਵਿਚਾਰ-ਵਟਾਂਦਰਾ ਕੀਤਾ।

          + ਜੀਐੱਸਟੀ ਪਰਿਸ਼ਦ ਦੀ ਬੈਠਕ ਵਿੱਚ ਇਸ ਸਬੰਧ ਵਿੱਚ ਵਿਅਕਤ ਕੀਤੇ ਗਏ ਵਿਚਾਰ ਨੂੰ ਧਿਆਨ ਵਿੱਚ ਰੱਖਦਿਆਂ ਪਰਿਸ਼ਦ ਨੇ ਇਸ ਪ੍ਰਸਤਾਵ ’ਤੇ ਵਿਚਾਰ ਕਰਨ ਅਤੇ ਦੋ ਹਫ਼ਤਿਆਂ ਦੇ ਅੰਦਰ ਸਿਫ਼ਾਰਿਸ਼ਾਂ ਕਰਨ ਲਈ ਰਾਜ ਸਰਕਾਰਾਂ ਵੱਲੋਂ ਇੱਕ ਮੰਤਰੀ ਸਮੂਹ ਦਾ ਗਠਨ ਕਰਨ ਦੀ ਸਿਫ਼ਰਸ਼ ਕੀਤੀ ਹੈ।

    ******


    

    
    (Release ID: 1531521) Visitor Counter : 1
    
    
    
    
    

+