      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਸ਼੍ਰੀ ਵੈਂਕਈਆ ਨਾਇਡੂ ਨੇ ਸੁਰੱਖਿਆ ਬਾਰੇ ਜਾਣਕਾਰੀ ਲੈਣ ਲਈ ਵਿਸ਼ਵ ਵਿਰਾਸਤ ਸ਼ਹਿਰ, ਪੁਰਾਣੇ ਗਵਾਟੇਮਾਲਾ ਦਾ ਦੌਰਾ ਕੀਤਾ
      Posted On: 09 MAY 2018 5:55PM by PIB Chandigarh


    VP Shri Venkaiah Naidu visits World Heritage city of Old Guatemala to know of conservation
    
    Addresses Municipal Council of 475 year old city
    
    Shri Naidu says the city stands for ‘life springing from the ruins’


    ਉਪ ਰਾਸ਼ਟਰਪਤੀ ਸ਼੍ਰੀ ਵੈਂਕਈਆ ਨਾਇਡੂ ਨੇ ਸੁਰੱਖਿਆ ਬਾਰੇ ਜਾਣਕਾਰੀ ਲੈਣ ਲਈ ਵਿਸ਼ਵ ਵਿਰਾਸਤ ਸ਼ਹਿਰ, ਪੁਰਾਣੇ ਗਵਾਟੇਮਾਲਾ ਦਾ ਦੌਰਾ ਕੀਤਾ
    475 ਸਾਲ ਪੁਰਾਣੇ ਸ਼ਹਿਰ ਦੀ ਨਗਰ-ਪਾਲਿਕਾ ਪਰਿਸ਼ਦ ਨੂੰ ਸੰਬੋਧਨ ਕੀਤਾ । ਇਹ ਸ਼ਹਿਰ ‘ਖੰਡਰ ਤੋਂ ਪੁਰਨ-ਜੀਵੰਤਤਾ’ ਦਾ ਪ੍ਰਤੀਕ ਹੈ- ਸ਼੍ਰੀ ਵੈਂਕਈਆ ਨਾਇਡੂ


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ 1979 ਵਿੱਚ ਯੂਨੈਸਕੋ ਵੱਲੋਂ ਪੁਰਾਣੇ ਗਵਾਟੇਮਾਲਾ ਸ਼ਹਿਰ ਨੂੰ ਸੰਸਾਰ ਵਿਰਾਸਤ ਸ਼ਹਿਰ ਘੋਸ਼ਿਤ ਕੀਤੇ ਜਾਣ ਤੋਂ ਬਾਅਦ ਇਸ ਦੀ ਵਿਰਾਸਤ ਦੇ ਪ੍ਰਬੰਧਨ ਬਾਰੇ ਜਾਣਕਾਰੀ ਲੈਣ ਲਈ 08 ਮਈ , 2018 ਨੂੰ ਇਤਿਹਾਸਿਕ ਐਂਟੀਗੂਆ ( Antigua ) ( ਪੁਰਾਨਾ ) ਗਵਾਟੇਮਾਲਾ ਸ਼ਹਿਰ ਦਾ ਦੌਰਾ ਕੀਤਾ । ਉਨ੍ਹਾਂ ਨੇ ਸ਼ਹਿਰ ਦੀ ਮੇਅਰ ਸ਼ੁਸ਼੍ਰੀ ਸੁਸਾਨਾ ਹਿਦੀ ਏਸੈਂਸੀਓ ਲਿਯੁਗ (Asencio Lueg) ਅਤੇ ਸਬੰਧਿਤ ਅਧਿਕਾਰੀਆਂ ਨਾਲ ਸੁਰੱਖਿਆ ਦੇ ਉਪਰਾਲਿਆਂ ਬਾਰੇ ਵਿਸਤਾਰ ਨਾਲ ਚਰਚਾ ਕੀਤੀ । ਉਨ੍ਹਾਂ ਨੇ ਸੰਰੱਖਿਆਤ ਅਤੇ ਸੰਰਖਣ ਕੀਤੇ ਜਾ ਰਹੇ ਵੱਖ-ਵੱਖ ਸਮਾਰਕਾਂ ਦਾ ਦੌਰਾ ਕੀਤਾ । 16 ਵੀਂ ਸਦੀ ਦੇ ਵਿਰਾਸਤ ਸ਼ਹਿਰ ਅਤੇ ਉਸ ਦੀ ਸੁਰੱਖਿਆ ਤੋਂ ਪ੍ਰਭਾਵਿਤ ਸ਼੍ਰੀ ਨਾਇਡੂ ਨੇ ਕਿਹਾ , ‘ ਇਹ ਖੰਡਰਾਂ ਤੋਂ ਪੁਨਰ-ਜੀਵੰਤਤਾ ਦੀ ਸਪਸ਼ਟ ਉਦਾਹਰਣ ਹੈ ’ ।


    1524 ਵਿੱਚ ਸਪੇਨ ਦੇ ਸ਼ਾਸਕਾਂ ਵੱਲੋਂ ਗਵਾਟੇਮਾਲਾ ਉੱਤੇ ਹਮਲੇ ਤੋਂ ਬਾਅਦ ਐਂਟੀਗੂਆ ਗਵਾਟੇਮਾਲਾ ਉਨ੍ਹਾਂ ਦੀ ਤੀਜੀ ਰਾਜਧਾਨੀ ਸੀ । ਪਹਿਲੀਆਂ ਦੋ ਰਾਜਧਾਨੀਆਂ ਕ੍ਰਮਵਾਰ : ਸਥਾਨਕ ਯੋਧਿਆਂ ਦੇ ਵਿਰੋਧ ਅਤੇ ਕੁਦਰਤੀ ਆਫ਼ਤਾਂ ਕਾਰਨ 1541 ਤੱਕ ਵੀਰਾਨ ਹੋ ਗਈਆਂ ਸਨ । ਪੁਰਾਣੇ ਗਵਾ‍ਟੇਮਾਲਾ ਵਿੱਚ 1565 ਤੋਂ ਕਈ ਭੁਚਾਲ ਆਏ ਅਤੇ 1773 ਵਿੱਚ ਸਾਂਤਾ ਮਾਰਤਾ ਭੁਚਾਲ ਨਾਲ ਇਹ ਸ਼ਹਿਰ ਨਸ਼ਟ ਹੋ ਗਿਆ ਸੀ , ਜਿਸ ਕਾਰਨ ਵਰਤਮਾਨ ਗਵਾਟੇਮਾਲਾ ਸ਼ਹਿਰ ਨੂੰ ਰਾਜਧਾਨੀ ਬਣਾਉਣਾ ਪਿਆ ਸੀ ।


    ਇੱਥੇ ਰਹਿ ਗਏ ਅਤੇ ਵਾਪਸ ਪਰਤ ਕੇ ਆਏ ਲੋਕਾਂ ਨੇ ਪੁਰਾਣੇ ਗਵਾਟੇਮਾਲਾ ਸ਼ਹਿਰ ਦੇ ਪੁਨਰਨਿਰਮਾਣ ਕਾਰਜ ਰਾਹੀਂ ਇਸ ਦੇ ਜ਼ਿਆਦਾਤਰ ਸਮਾਰਕਾਂ ਨੂੰ ਸੰਰੱਖਿਅਤ ਕਰਨਾ ਸ਼ੁਰੂ ਕਰ ਦਿੱਤਾ । ਯੂਨੈਸਕੋ ਨੇ 1979 ਵਿੱਚ ਇਸ ਨੂੰ ਸੰਸਾਰ ਵਿਰਾਸਤ ਸ਼ਹਿਰ ਐਲਾਨਿਆ ਸੀ ।


    ਐਂਟੀਗੂਆ ਗਵਾਟੇਮਾਲਾ ਦੀ ਨਗਰ ਪਾਲਿਕਾ ਪਰਿਸ਼ਦ ਨੂੰ ਸੰਬੋਧਨ ਕਰਦੇ ਹੋਏ ਸ਼੍ਰੀ ਨਾਇਡੂ ਨੇ ਗਵਾਟੇਮਾਲਾ ਦੀ ਪ੍ਰਾਚੀਨ ਮਹਾਨ ਸੱਭਿਅਤਾ ਅਤੇ ਭਾਰਤ ਦੀ ਸਿੰਧੂ ਸੱਭਿਅਤਾ ਦਾ ਉਲੇਖ ਕੀਤਾ ਅਤੇ ਉਨ੍ਹਾਂ ਦੇ ਖੁਸ਼ਹਾਲ ਸੰਸਕ੍ਰਿਤਕ ਮੂਲ ਨੂੰ ਸੁਰੱਖਿਅਤ ਕਰਨ ਦੀ ਜ਼ਰੂਰਤ ਉੱਤੇ ਜ਼ੋਰ ਦਿੱਤਾ , ਤਾਂਕਿ ਇਹ ਵਰਤਮਾਨ ਅਤੇ ਭਵਿੱਖ ਦੀਆਂ ਪੀੜੀਆਂ ਲਈ ਮਾਰਗ-ਦਰਸ਼ਕ ਬਣ ਸਕੇ । ਉਨ੍ਹਾਂ ਨੇ ਅਹਿਮਦਾਬਾਦ ਨੂੰ ਵੀ ਵਿਸ਼ਵ ਵਿਰਾਸਤ ਸ਼ਹਿਰ ਐਲਾਨੇ ਜਾਣ ਬਾਰੇ ਦੱਸਦਿਆਂ ਹੋਇਆਂ ਕਿਹਾ ਕਿ ਦੋਹਾਂ ਵਿਰਾਸਤੀ ਸ਼ਹਿਰਾਂ ਨੂੰ ਆਪਸ ਵਿੱਚ ਜੋੜਨ ਨਾਲ ਦੋਹਾਂ ਨੂੰ ਲਾਭ ਹੋਵੇਗਾ ।


    ਉਪ ਰਾਸ਼ਟਰਪਤੀ ਨੇ ਸੈਨ ਜੋਸ ਕੈਥੇਡਰਲ , ਮਿਊਜ਼ੀਅਮ ਆਵ ਕੋਲੋਨਿਅਲ ਆਰਟ , ਸਮਰਾਟ ਦਾ ਮਹਿਲ , ਬਰਬਾਦ ਹੋ ਚੁੱਕੀ ਇਮਾਰਤ ਦੀ ਮੁਕੰਮਤ ਕਰਕੇ ਬਣਾਏ ਗਏ ਹੋਟਲ ਸਹਿਤ ਸ਼ਹਿਰ ਦੇ ਵੱਖ-ਵੱਖ ਇਤਿਹਾਸਿਕ ਸਮਾਰਕਾਂ ਦਾ ਦੌਰਾ ਵੀ ਕੀਤਾ ।


    ਸ਼੍ਰੀ ਨਾਇਡੂ ਦੇ ਨਾਲ ਇੱਕ ਪ੍ਰਤੀਨਿ‍ਧੀ ਮੰਡਲ ਵੀ ਗਿਆ ਹੈ , ਜਿਸ ਵਿੱਚ ਕਬਾਇਲੀ ਕਾਰਜ ਰਾਜ ਮੰਤਰੀ ਸ਼੍ਰੀ ਜਸਵੰਤ ਸਿੰਘ ਭਾਬੋਰ ਅਤੇ ਸੰਸਦ ਮੈਂਬਰ ਸ਼੍ਰੀ ਤਿਰੁਚੀ ਸ਼ਿਵਾ , ਸ਼੍ਰੀ ਅਨਿਲ ਦੇਸਾਈ , ਸ਼੍ਰੀ ਕਮਲੇਸ਼ ਪਾਸਵਾਨ ਅਤੇ ਸ਼੍ਰੀਮਤੀ ਛਾਇਆ ਵਰਮਾ ਸ਼ਾਮਲ ਹਨ ।


    ***

    
    
    (Release ID: 1531733) Visitor Counter : 1