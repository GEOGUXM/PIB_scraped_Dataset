      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਖੇਤੀਬਾੜੀ ਖੇਤਰ ਵਿੱਚ ਛਤਰੀ ਯੋਜਨਾ ‘ਹਰਿਤ ਕ੍ਰਾਂਤੀ-ਕ੍ਰਿਸ਼ੋਨਤੀ ਯੋਜਨਾ’ ਨੂੰ ਜਾਰੀ ਰੱਖਣ ਦੀ ਪ੍ਰਵਾਨਗੀ ਦਿੱਤੀ
      Posted On: 02 MAY 2018 3:37PM by PIB Chandigarh


    Cabinet approves continuation of Umbrella Scheme ‘Green Revolution — Krishonnati Yojana’ in Agriculture Sector


    ਮੰਤਰੀ ਮੰਡਲ ਨੇ ਖੇਤੀਬਾੜੀ ਖੇਤਰ ਵਿੱਚ ਛਤਰੀ ਯੋਜਨਾ ‘ਹਰਿਤ ਕ੍ਰਾਂਤੀ-ਕ੍ਰਿਸ਼ੋਨਤੀ ਯੋਜਨਾ’ ਨੂੰ ਜਾਰੀ ਰੱਖਣ ਦੀ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਖੇਤੀਬਾੜੀ ਖੇਤਰ ਵਿੱਚ ਛਤਰੀ ਯੋਜਨਾ ‘ਹਰਿਤ ਕ੍ਰਾਂਤੀ-ਕ੍ਰਿਸ਼ੋਨਤੀ ਯੋਜਨਾ’ ਨੂੰ 12ਵੀਂ ਪੰਜ ਸਾਲਾ ਯੋਜਨਾ ਤੋਂ ਅੱਗੇ ਯਾਨੀ 2017-18 ਤੋਂ 2019-20 ਤੱਕ ਜਾਰੀ ਰੱਖਣ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਵਿੱਚ ਕੁੱਲ ਕੇਂਦਰੀ ਹਿੱਸਾ 33,269.976 ਕਰੋੜ ਰੁਪਏ ਦਾ ਹੈ।


    ਛਤਰੀ ਯੋਜਨਾ ਵਿੱਚ 11 ਯੋਜਨਾਵਾਂ / ਮਿਸ਼ਨ ਸ਼ਾਮਲ ਹਨ। ਇਨ੍ਹਾਂ ਯੋਜਨਾਵਾਂ ਦਾ ਉਦੇਸ਼ ਸਮੁੱਚੇ ਅਤੇ ਵਿਗਿਆਨਿਕ ਤਰੀਕੇ ਨਾਲ ਉਤਪਾਦਨ ਅਤੇ ਉਤਪਾਦਕਤਾ ਵਧਾ ਕੇ ਅਤੇ ਉਤਪਾਦ ’ਤੇ ਬਿਹਤਰ ਲਾਭ ਸੁਨਿਸ਼ਚਤ ਕਰ ਕੇ ਕਿਸਾਨਾਂ ਦੀ ਆਮਦਨ ਵਧਾਉਣਾ ਹੈ। ਇਹ ਯੋਜਨਾਵਾਂ 33,269.976 ਕਰੋੜ ਰੁਪਏ ਦੇ ਖਰਚ ਦੇ ਨਾਲ ਤਿੰਨ ਵਿੱਤੀ ਸਾਲਾਂ ਯਾਨੀ 2017-18, 2018-19 ਅਤੇ 2019-20 ਲਈ ਜਾਰੀ ਰਹਿਣਗੀਆਂ ।

     1. ਛਤਰੀ ਸਕੀਮ ਦੇ ਹਿੱਸੇ ਵਜੋਂ ਹੇਠ ਲਿਖੀਆਂ ਯੋਜਨਾਵਾਂ ਹਨ –
     1. ਬਾਗਬਾਨੀ ਦੇ ਏਕੀਕ੍ਰਿਤ ਵਿਕਾਸ ਲਈ ਮਿਸ਼ਨ (ਐੱਮਆਈਡੀਐੱਚ) – 7533.04 ਕਰੋੜ ਰੁਪਏ ਦੇ ਕੁੱਲ ਕੇਂਦਰੀ ਹਿੱਸੇ ਦੇ ਨਾਲ ਐੱਮਆਈਡੀਐੱਚ ਦਾ ਉਦੇਸ਼ ਬਾਗਬਾਨੀ ਉਤਪਾਦਨ ਵਧਾ ਕੇ, ਭੋਜਨ ਸੁਰੱਖਿਆ ਵਿੱਚ ਸੁਧਾਰ ਕਰ ਕੇ ਅਤੇ ਖੇਤੀਬਾੜੀ ਪਰਿਵਾਰਾਂ ਨੂੰ ਆਮਦਨ ਸਮਰਥਨ ਦੇ ਕੇ ਬਾਗਬਾਨੀ ਖੇਤਰ ਦੇ ਸਮੁੱਚੇ ਵਿਕਾਸ ਨੂੰ ਪ੍ਰੋਤਸਾਹਿਤ ਕਰਨਾ ਹੈ।
     1. ਤੇਲ ਬੀਜ ਅਤੇ ਤੇਲ ਪਾਮ ’ਤੇ ਰਾਸ਼ਟਰੀ ਮਿਸ਼ਨ (ਐੱਨਐੱਮਓਓਪੀ) ਸਮੇਤ ਰਾਸ਼ਟਰੀ ਭੋਜਨ ਸੁਰੱਖਿਆ ਮਿਸ਼ਨ (ਐੱਨਐੱਫਐੱਸਐੱਮ) ਵਿੱਚ ਕੁੱਲ ਕੇਂਦਰੀ ਹਿੱਸਾ 6893.38 ਕਰੋੜ ਰੁਪਏ ਦਾ ਹੈ। ਇਸ ਦਾ ਉਦੇਸ਼ ਦੇਸ਼ ਦੇ ਸ਼ਨਾਖਤ ਕੀਤੇ ਜ਼ਿਲ੍ਹਿਆਂ ਵਿੱਚ ਉਚਿਤ ਤਰੀਕੇ ਨਾਲ ਖੇਤਰ ਵਿਸਤਾਰ ਅਤੇ ਉਤਪਾਦਕਤਾ ਵਧਾ ਕੇ ਚਾਵਲ, ਕਣਕ , ਦਾਲਾਂ , ਮੋਟੇ ਅਨਾਜ ਅਤੇ ਵਪਾਰਕ ਫਸਲਾਂ ਦਾ ਉਤਪਾਦਨ ਵਧਾਉਣਾ ਹੈ। ਇਹ ਕੰਮ ਵਿਅਕਤੀਗਤ ਖੇਤੀਬਾੜੀ ਪੱਧਰ ’ਤੇ ਮਿੱਟੀ ਦਾ ਉਪਜਾਊਪਣ ਅਤੇ ਉਤਪਾਦਿਕਤਾ ਨੂੰ ਬਹਾਲ ਕਰ ਕੇ ਅਤੇ ਖੇਤੀਬਾੜੀ ਪੱਧਰ ‘ਤੇਅਰਥਵਿਵਸਥਾ ਵਧਾ ਕੇ ਕੀਤਾ ਜਾਵੇਗਾ। ਇਸ ਦਾ ਇੱਕ ਹੋਰ ਉਦੇਸ਼ ਖ਼ੁਰਾਕੀ ਤੇਲਾਂ ਦੀ ਉਪਲੱਬਧਤਾ ਨੂੰ ਯਕੀਨੀ ਬਣਾਉਣਾ ਅਤੇ ਇਨ੍ਹਾਂ ਦੇ ਆਯਾਤ ਨੂੰ ਘਟਾਉਣਾ ਹੈ।
     1. ਨਿਰੰਤਰ ਖੇਤੀਬਾੜੀ ਲਈ ਰਾਸ਼ਟਰੀ ਮਿਸ਼ਨ (ਐੱਨਐੱਮਐੱਸਏ) ਵਿੱਚ 3980.82 ਕਰੋੜ ਰੁਪਏ ਦਾ ਕੁੱਲ ਕੇਂਦਰੀ ਹਿੱਸਾ ਹੈ । ਐੱਨਐੱਮਐੱਸਏ ਦਾ ਉਦੇਸ਼ ਵਿਸ਼ੇਸ਼ ਖੇਤੀਬਾੜੀ ਵਾਤਾਵਰਣ ਵਿੱਚ ਏਕੀਕ੍ਰਿਤ ਖੇਤੀਬਾੜੀ , ਉਚਿਤ ਮਿੱਟੀ ਸਿਹਤ ਪ੍ਰਬੰਧਨ ਅਤੇ ਸੰਸਾਧਨ ਸੁਰੱਖਿਆ ਟੈਕਨੋਲੋਜੀ ਦੇ ਮੇਲਜੋਲ ਨਾਲ ਨਿਰੰਤਰ ਖੇਤੀਬਾੜੀ ਨੂੰ ਪ੍ਰੋਤਸਾਹਿਤ ਕਰਨਾ ਹੈ ।
     1. 2961.26 ਕਰੋੜ ਰੁਪਏ ਦੇ ਕੁੱਲ ਕੇਂਦਰੀ ਹਿੱਸੇ ਦੇ ਨਾਲ ਖੇਤੀਬਾੜੀ ਵਿਸਤਾਰ ’ਤੇ ਉਪ ਮਿਸ਼ਨ (ਐੱਸਐੱਮਏਈ) ਦਾ ਉਦੇਸ਼ ਰਾਜ ਸਰਕਾਰਾਂ , ਸਥਾਨਕ ਸੰਸਥਾਵਾਂ ਆਦਿ ਦੀ ਜਾਰੀ ਵਿਸਤਾਰ ਵਿਵਸਥਾ ਨੂੰ ਮਜ਼ਬੂਤ ਬਣਾਉਣਾ , ਭੋਜਨ ਅਤੇ ਭੋਜਨ ਸੁਰੱਖਿਆ ਹਾਸਲ ਕਰਨਾ ਅਤੇ ਕਿਸਾਨਾਂ ਦਾ ਸਮਾਜਿਕ-ਆਰਥਿਕ ਸਸ਼ਕਤੀਕਰਣ ਕਰਨਾ ਹੈ ਤਾਂ ਕਿ ਪ੍ਰੋਗਰਾਮ ਨਿਯੋਜਨ ਅਤੇ ਲਾਗੂ ਕਰਨ ਦੀ ਵਿਵਸਥਾ ਸੰਸਥਾਗਤ ਬਣਾਈ ਜਾ ਸਕੇ , ਵੱਖ-ਵੱਖ ਹਿਤਧਾਰਕਾਂ ਦਰਮਿਆਨ ਕਾਰਗਰ ਸੰਪਰਕ ਕਾਇਮ ਕੀਤਾ ਜਾ ਸਕੇ , ਮਾਨਵ ਸੰਸਾਧਨ ਵਿਕਾਸ ਨੂੰ ਸਮਰਥਨ ਦਿੱਤਾ ਜਾ ਸਕੇ ਅਤੇ ਇਲੈਕਟ੍ਰਾਨਿਕ ਅਤੇ ਪ੍ਰਿੰਟ ਮੀਡੀਆ , ਅੰਤਰ ਵਿਅਕਤੀਗਤ ਸੰਚਾਰ ਅਤੇ ਆਈਸੀਟੀ ਉਪਾਵਾਂ ਨੂੰ ਨਵਾਚਾਰੀ ਬਣਾਇਆ ਜਾ ਸਕੇ ।
     1. ਬੀਜ ਅਤੇ ਪਨੀਰੀ ’ਤੇ ਉਪ ਮਿਸ਼ਨ ਵਿੱਚ ਕੁੱਲ ਕੇਂਦਰੀ ਹਿੱਸੇਦਾਰੀ 920.6 ਕਰੋੜ ਰੁਪਏ ਦੀ ਹੈ। ਇਸ ਦਾ ਉਦੇਸ਼ ਪ੍ਰਮਾਣਿਤ/ਗੁਣਵੱਤਾ ਸੰਪੰਨ ਬੀਜ ਦਾ ਉਤਪਾਦਨ ਵਧਾਉਣਾ , ਐੱਸਆਰਆਰ ਵਿੱਚ ਵਾਧਾ ਕਰਨਾ , ਖੇਤੀਬਾੜੀ ਤੋਂ ਬਚੇ ਬੀਜਾਂ ਦੀ ਗੁਣਵੱਤਾ ਨੂੰ ਉੱਨਤ ਕਰਨਾ , ਬੀਜ ਪ੍ਰਜਨਨ ਸੀਰੀਜ਼ ਨੂੰ ਮਜ਼ਬੂਤ ਬਣਾਉਣਾ , ਬੀਜ ਉਤਪਾਦਨ ਵਿੱਚ ਨਵੀਂ ਟੈਕਨੋਲੋਜੀ ਅਤੇ ਤੌਰ-ਤਰੀਕੀਆਂ ਨੂੰ ਪ੍ਰੋਤਸਾਹਿਤ ਕਰਨਾ , ਪ੍ਰੋਸੈਸਿੰਗ ਪਰੀਖਣ ਆਦਿ ਨੂੰ ਹੁਲਾਰਾ ਦੇਣਾ ਹੈ । ਇਸ ਦਾ ਉਦੇਸ਼ ਬੀਜ ਉਤਪਾਦਨ, ਭੰਡਾਰਨ , ਪ੍ਰਮਾਣੀਕਰਨ ਅਤੇ ਗੁਣਵੱਤਾ ਲਈ ਸੰਰਚਨਾ ਨੂੰ ਮਜ਼ਬੂਤ ਅਤੇ ਆਧੁਨਿਕ ਬਣਾਉਣਾ ਹੈ ।
     1. ਖੇਤੀਬਾੜੀ ਮਸ਼ੀਨੀਕਰਣ ’ਤੇ ਉਪ ਮਿਸ਼ਨ (ਐੱਸਐੱਮਏਐੱਮ) ਵਿੱਚ ਕੁੱਲ ਕੇਂਦਰੀ ਹਿੱਸੇਦਾਰੀ 3250 ਕਰੋੜ ਰੁਪਏ ਦੀ ਹੈ। ਐੱਸਐੱਮਏਐੱਮ ਦਾ ਉਦੇਸ਼ ਛੋਟੇ ਅਤੇ ਮੰਝਲੇ ਕਿਸਾਨਾਂ ਤੱਕ ਖੇਤੀਬਾੜੀ ਮਸ਼ੀਨੀਕਰਣ ਦੀ ਪਹੁੰਚ ਵਿੱਚ ਵਾਧਾ ਕਰਨਾ , ਉਨ੍ਹਾਂ ਖੇਤਰਾਂ ਵਿੱਚ ਖੇਤੀਬਾੜੀ ਮਸ਼ੀਨੀਕਰਣ ਵਧਾਉਣਾ ਜਿੱਥੇ ਖੇਤੀਬਾੜੀ ਬਿਜਲੀ ਦੀ ਉਪਲੱਬਧਤਾ ਘੱਟ ਹੈ , ਜ਼ਮੀਨ ਦੇ ਛੋਟੇ ਪੱਟੇ ਅਤੇ ਵਿਅਕਤੀਗਤ ਮਲਕੀਅਤ ਦੀ ਉੱਚ ਲਾਗਤ ਦੇ ਕਾਰਨ ਹੋਣ ਵਾਲੇ ਆਰਥਿਕ ਨੁਕਸਾਨਾਂ ਦੀ ਭਰਪਾਈ ਲਈ ‘ ਕਸਟ‍ਮ ਹਾਇਰਿੰਗ ਸੈਂਟਰਾਂ ’ ਨੂੰ ਪ੍ਰੋਤਸਾਹਿਤ ਕਰਨਾ , ਉੱਚ ਟੈਕਨੋਲੋਜੀ ਅਤੇ ਉੱਚ ਮੁੱਲ ਦੇ ਖੇਤੀਬਾੜੀ ਉਪਕਰਨਾਂ ਦਾ ਕੇਂਦਰ ਬਣਾਉਣਾ , ਪ੍ਰਦਰਸ਼ਨ ਅਤੇ ਸਮਰੱਥਾ ਸਿਰਜਣ ਗਤੀਵਿਧੀਆਂ ਰਾਹੀਂ ਹਿਤਧਾਰਕਾਂ ਵਿੱਚ ਜਾਗਰੂਕਤਾ ਕਾਇਮ ਕਰਨਾ ਅਤੇ ਦੇਸ਼ ਭਰ ਵਿੱਚ ਸਥਾਪਤ ਨਿਰਧਾਰਿਤ ਪਰੀਖਣ ਕੇਂਦਰਾਂ ’ਤੇ ਅਥਾਰਟੀ ਅਤੇ ਪ੍ਰਦਰਸ਼ਨ , ਪਰੀਖਣ ਸੁਨਿਸ਼ਚਿਤ ਕਰਨਾ ਹੈ ।
     1. ਪੌਦ ਸੁਰੱਖਿਆ ਅਤੇ ਪੌਦਿਆਂ ਦੇ ਅਲਗਾਵ ’ਤੇ ਉਪਮਿਸ਼ਨ (ਐੱਸਐੱਮਪੀਪੀਕਿਊ) ਵਿੱਚ ਕੁੱਲ ਕੇਂਦਰੀ ਹਿੱਸੇਦਾਰੀ 1022.67 ਕਰੋੜ ਰੁਪਏ ਦੀ ਹੈ। ਐੱਸਐੱਮਪੀਪੀਕਿਊ ਦਾ ਉਦੇਸ਼ ਕੀੜੇ-ਮਕੌੜਿਆਂ , ਬੀਮਾਰੀਆਂ , ਅਣਚਾਹੇ ਪੌਦਿਆਂ , ਛੋਟੇ ਕੀਟਾਣੂਆਂ ਅਤੇ ਹੋਰ ਕੀਟਾਣੂਆਂ ਆਦਿ ਤੋਂ ਖੇਤੀਬਾੜੀ ਫਸਲਾਂ ਅਤੇ ਉਨ੍ਹਾਂ ਦੀ ਗੁਣਵੱਤਾ ਨੂੰ ਹੋਣ ਵਾਲੇ ਨੁਕਸਾਨ ਨੂੰ ਘੱਟ ਕਰਨਾ ਹੈ । ਇਸ ਦਾ ਉਦੇਸ਼ ਬਾਹਰੀ ਪ੍ਰਜਾਤੀ ਦੇ ਕੀੜੇ-ਮਕੌੜਿਆਂ ਦੇ ਹਮਲਿਆਂ ਨਾਲ ਖੇਤੀਬਾੜੀ ਜੈਵ ਸੁਰੱਖਿਆ ਕਰਨਾ ਅਤੇ ਵਿਸ਼ਵ ਬਜ਼ਾਰ ਵਿੱਚ ਭਾਰਤੀ ਖੇਤੀਬਾੜੀ ਸਮੱਗਰੀਆਂ ਦੇ ਨਿਰਯਾਤ ਵਿੱਚ ਸਹਾਇਤਾ ਕਰਨਾ ਅਤੇ ਸੁਰੱਖਿਆ ਰਣਨੀਤੀਆਂ ਦੇ ਨਾਲ ਸ੍ਰੇਸ਼ਠ ਖੇਤੀਬਾੜੀ ਵਿਵਹਾਰਾਂ ਨੂੰ ਪ੍ਰੋਤਸਾਹਿਤ ਕਰਨਾ ਹੈ ।
     1. ਖੇਤੀਬਾੜੀ ਗਣਨਾ , ਅਰਥਵਿਵਸਥਾਵਾਂ ਅਤੇ ਅੰਕੜੇ ’ਤੇ ਏਕੀਕ੍ਰਿਤ ਯੋਜਨਾ (ਆਈਐੱਸਏਸੀਈਐੱਸ) ਵਿੱਚ ਕੁੱਲ ਕੇਂਦਰੀ ਹਿੱਸੇਦਾਰੀ 730 .58 ਕਰੋੜ ਰੁਪਏ ਦੀ ਹੈ । ਇਸ ਦਾ ਉਦੇਸ਼ ਖੇਤੀਬਾੜੀ ਗਣਨਾ ਕਰਨਾ , ਪ੍ਰਮੁੱਖ ਫਸਲਾਂ ਦੀ ਉਪਜ/ ਲਾਗਤ ਦਾ ਅਧਿਐਨ ਕਰਨਾ , ਦੇਸ਼ ਦੀ ਖੇਤੀਬਾੜੀ ਆਰਥਿਕ ਸੱਮਸਿਆਵਾਂ ’ਤੇ ਸ਼ੋਧ ਅਧਿਐਨ ਕਰਨਾ , ਖੇਤੀਬਾੜੀ ਗਣਨਾ ਦੇ ਤੌਰ-ਤਰੀਕਿਆਂ ਵਿੱਚ ਸੁਧਾਰ ਕਰਨਾ ਅਤੇ ਫਸਲ ਰੋਪਣ ਤੋਂ ਲੈ ਕੇ ਫਸਲ ਦੇ ਕੱਟੇ ਜਾਣ ਤੱਕ ਦੀ ਹਾਲਤ ਦੇ ਬਾਰੇ ਵਿੱਚ ਕ੍ਰਮਵਾਰ ਸੂਚਨਾ ਪ੍ਰਣਾਲੀ ਬਣਾਉਣਾ ਹੈ ।
     1. ਖੇਤੀਬਾੜੀ ਸਹਿਯੋਗ ’ਤੇ ਏਕੀਕ੍ਰਿਤ ਯੋਜਨਾ (ਆਈਐੱਸਏਸੀ) ਵਿੱਚ ਕੁੱਲ ਕੇਂਦਰੀ ਹਿੱਸੇਦਾਰੀ 1902.636 ਕਰੋੜ ਰੁਪਏ ਦੀ ਹੈ । ਇਸ ਦਾ ਉਦੇਸ਼ ਸਹਿਕਾਰੀ ਕਮੇਟੀਆਂ ਦੀ ਆਰਥਕ ਸਥਿਤੀ ਸੁਧਾਰਨ ਲਈ ਵਿੱਤੀ ਸਹਾਇਤਾ ਉਪਲੱਬਧ ਕਰਾਉਣਾ , ਖੇਤਰੀ ਅਸੰਤੁਲਨ ਨੂੰ ਦੂਰ ਕਰਨਾ ਅਤੇ ਖੇਤੀਬਾੜੀ ਮਾਰਕੀਟਿੰਗ , ਪ੍ਰੋਸੈਸਿੰਗ , ਭੰਡਾਰਨ , ਕੰਮਪਿਊਟਰੀਕਰਨ ਅਤੇ ਕਮਜ਼ੋਰ ਵਰਗਾਂ ਲਈ ਪ੍ਰੋਗਰਾਮਾਂ ਵਿੱਚ ਸਹਿਕਾਰੀ ਵਿਕਾਸ ਵਿੱਚ ਤੇਜ਼ੀ ਲਿਆਉਣਾ ਹੈ । ਇਸ ਦਾ ਹੋਰ ਉਦੇਸ਼ ਕਪਾਹ ਉਤਪਾਦਕਾਂ ਨੂੰ ਉਨ੍ਹਾਂ ਦੇ ਉਤਪਾਦਨਾਂ ਦੇ ਲਈ ਲਾਭਕਾਰੀ ਮੁੱਲ ਦਿਵਾਉਣਾ ਅਤੇ ਵਿਕੇਂਦਰੀਕ੍ਰਿਤ ਬੁਣਕਰਾਂ ਨੂੰ ਉਚਿਤ ਦਰਾਂ ’ਤੇ ਗੁਣਵੱਤਾ ਸੰਪੰਨ ਰੂੰਈ ਦੀ ਸਪਲਾਈ ਸੁਨਿਸ਼ਚਿਤ ਕਰਨਾ ਹੈ ।
     1. ਖੇਤੀਬਾੜੀ ਮਾਰਕੀਟਿੰਗ ’ਤੇ ਏਕੀਕ੍ਰਿਤ ਯੋਜਨਾ (ਆਈਐੱਸਐੱਮ) ਵਿੱਚ ਕੁੱਲ ਕੇਂਦਰੀ ਹਿੱਸੇਦਾਰੀ 3863.93 ਕਰੋੜ ਰੁਪਏ ਦੀ ਹੈ। ਇਸ ਦਾ ਉਦੇਸ਼ ਖੇਤੀਬਾੜੀ ਮਾਰਕੀਟਿੰਗ ਸੰਰਚਨਾ ਵਿਕਸਿਤ ਕਰਨਾ , ਖੇਤੀਬਾੜੀ ਮਾਰਕੀਟਿੰਗ ਸੰਰਚਨਾ ਵਿੱਚ ਨਵਾਚਾਰ ਅਤੇ ਨਵੀਨਤਮ ਟੈਕਨੋਲੋਜੀ ਅਤੇ ਮੁਕਾਬਲਾ ਵਿਕਲਪਾਂ ਨੂੰ ਪ੍ਰੋਤਸਾਹਿਤ ਕਰਨਾ ਹੈ। ਆਈਐੱਸਏਐੱਮ ਦਾ ਉਦੇਸ਼ ਖੇਤੀਬਾੜੀ ਉਤਪਾਦਾਂ ਦੇ ਸ਼੍ਰੇਣੀਕਰਣ , ਮਾਨਕੀਕਰਨ ਅਤੇ ਗੁਣਵੱਤਾ ਪ੍ਰਮਾਣੀਕਰਣ ਲਈ ਸੰਰਚਨਾ ਸਹੂਲਤ ਉਪਲੱਬਧ ਕਰਾਉਣਾ , ਰਾਸ਼ਟਰ ਵਿਆਪੀ ਸੂਚਨਾ ਨੈੱਟਵਰਕ ਸਥਾਪਤ ਕਰਨਾ ਅਤੇ ਖੇਤੀਬਾੜੀ ਸਮੱਗਰੀਆਂ ਦੇ ਅਖਿਲ ਭਾਰਤੀ ਵਪਾਰ ਲਈ ਸਾਂਝੇ ਆਨਲਾਈਨ ਬਜ਼ਾਰ ਪਲੇਟਫਾਰਮ ਦੇ ਜ਼ਰੀਏ ਬਜ਼ਾਰਾਂ ਨੂੰ ਏਕੀਕ੍ਰਿਤ ਕਰਨਾ ਹੈ ।
     1. ਰਾਸ਼ਟਰੀ ਈ-ਗਵਰਨੈਂਸ (ਐੱਨਈਜੀਪੀ-ਏ) ਵਿੱਚ ਕੇਂਦਰ ਦੀ ਕੁੱਲ ਹਿੱਸੇਦਾਰੀ 211.06 ਕਰੋੜ ਰੁਪਏ ਦੀ ਹੈ ਅਤੇ ਇਸ ਦਾ ਉਦੇਸ਼ ਵੱਖ-ਵੱਖ ਪ੍ਰੋਗਰਾਮਾਂ ਦੇ ਅਧੀਨ ਕਿਸਾਨ ਅਤੇ ਕਿਸਾਨ ਕੇਂਦਰਿਤ ਸੇਵਾਵਾਂ ਨੂੰ ਲਿਆਉਣਾ ਹੈ। ਇਸ ਯੋਜਨਾ ਦਾ ਉਦੇਸ਼ ਵਿਸਤਾਰ ਸੇਵਾਵਾਂ ਦੀ ਪਹੁੰਚ ਅਤੇ ਪ੍ਰਭਾਵ ਨੂੰ ਵਧਾਉਣਾ , ਪੂਰੇ ਫਸਲ ਚੱਕਰ ਵਿੱਚ ਸੂਚਨਾਵਾਂ ਅਤੇ ਸੇਵਾਵਾਂ ਤੱਕ ਕਿਸਾਨਾਂ ਦੀਆਂ ਸੇਵਾਵਾਂ ਵਿੱਚ ਸੁਧਾਰ ਕਰਨਾ , ਕੇਂਦਰ ਅਤੇ ਰਾਜ ਦੀਆਂ ਵਰਤਮਾਨ ਆਈਸੀਟੀ ਪਹਿਲਾਂ ਨੂੰ ਵਧਾਉਣਾ ਅਤੇ ਏਕੀਕ੍ਰਿਤ ਕਰਨਾ ਅਤੇ ਉਤਪਾਦਿਕਤਾ ਵਧਾਉਣ ਲਈ ਕਿਸਾਨਾਂ ਨੂੰ ਸਮੇਂ ਸਿਰ ਸਬੰਧਤ ਸੂਚਨਾ ਉਪਲੱਬਧ ਕਰਾ ਕੇ ਪ੍ਰੋਗਰਾਮਾਂ ਦੀ ਸਮਰੱਥਾ ਅਤੇ ਪ੍ਰਭਾਵ ਵਿੱਚ ਵਾਧਾ ਕਰਨਾ ਹੈ ।

    ਇਨ੍ਹਾਂ ਯੋਜਨਾਵਾਂ /ਮਿਸ਼ਨਾਂ ਦਾ ਫੋਕਸ ਉਤਪਾਦਨ ਸੰਰਚਨਾ ਸਿਰਜਣ/ਮਜ਼ਬੂਤੀ , ਉਤਪਾਦਨ ਲਾਗਤ ਵਿੱਚ ਕਮੀ ਅਤੇ ਖੇਤੀਬਾੜੀ ਅਤੇ ਸਬੰਧਤ ਉਤਪਾਦ ਦੀ ਮਾਰਕੀਟਿੰਗ ’ਤੇ ਹੈ । ਇਹ ਯੋਜਨਾਵਾਂ/ਮਿਸ਼ਨ ਵੱਖ-ਵੱਖ ਮਿਆਦ ਲਈ ਪਿਛਲੇ ਕੁਝ ਸਾਲਾਂ ਤੋਂ ਸਥਾਪਤ ਕੀਤੀਆਂ ਜਾ ਰਹੀਆਂ ਹਨ ।


    ਇਨ੍ਹਾਂ ਸਾਰੀਆਂ ਯੋਜਨਾਵਾਂ/ਮਿਸ਼ਨਾਂ ਨੂੰ ਅਲੱਗ ਯੋਜਨਾ/ਮਿਸ਼ਨ ਦੇ ਰੂਪ ਵਿੱਚ ਜਾਣੂ ਕਰਾਇਆ ਗਿਆ ਅਤੇ ਸੁਤੰਤਰ ਰੂਪ ਨਾਲ ਮਨਜ਼ੂਰ ਕੀਤਾ ਗਿਆ । ਸਾਲ 2017-18 ਵਿੱਚ ਇਹ ਫ਼ੈਸਲਾ ਲਿਆ ਗਿਆ ਹੈ ਕਿ ਇਨ੍ਹਾਂ ਸਾਰੀਆਂ ਯੋਜਨਾਵਾਂ/ਮਿਸ਼ਨਾਂ ਨੂੰ ਇੱਕ ਛਤਰੀ ਯੋਜਨਾ ‘ ਹਰਿਤ ਕ੍ਰਾਂਤੀ-ਕ੍ਰਿਸ਼ੋਨਤੀ ਯੋਜਨਾ ’ ਦੇ ਅਧੀਨ ਲਿਆਂਦਾ ਜਾਵੇ ।


    ****

    
    
    (Release ID: 1531184) Visitor Counter : 4
    
    
    
    
    

1.