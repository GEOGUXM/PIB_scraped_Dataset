      ਵਣਜ ਤੇ ਉਦਯੋਗ ਮੰਤਰਾਲਾ

      ਸਰਕਾਰ ਮਹੱਤਵਪੂਰਨ ਬਜ਼ਾਰਾਂ ਵਿੱਚ ਭਾਰਤੀ ਦਵਾਈਆਂ ਦੀ ਪਹੁੰਚ ਸੁਨਿਸ਼ਚਿਤ ਕਰਨ ਲਈ ਪ੍ਰਤੀਬੱਧ : ਸ਼੍ਰੀ ਸੁਰੇਸ਼ ਪ੍ਰਭੂ
      Posted On: 08 MAY 2018 5:16PM by PIB Chandigarh


    Goverment Committed to get Access to Indian Pharma in Key Markets: Suresh Prabhu


    ਸਰਕਾਰ ਮਹੱਤਵਪੂਰਨ ਬਜ਼ਾਰਾਂ ਵਿੱਚ ਭਾਰਤੀ ਦਵਾਈਆਂ ਦੀ ਪਹੁੰਚ ਸੁਨਿਸ਼ਚਿਤ ਕਰਨ ਲਈ ਪ੍ਰਤੀਬੱਧ : ਸ਼੍ਰੀ ਸੁਰੇਸ਼ ਪ੍ਰਭੂ


    ਵਣਜ ਤੇ ਉਦਯੋਗ ਅਤੇ ਸ਼ਹਿਰੀ ਹਵਾਬਾਜ਼ੀ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭੂ ਫਾਰਮਾ ਅਤੇ ਹੈਲਥਕੇਅਰ ਦੀ ਅੰਤਰਰਾਸ਼ਟਰੀ ਪ੍ਰਦਰਸ਼ਨੀ ‘ਆਈਪੀਐੱਚਈਐੱਕਸ’ ਦੇ ਉਦਘਾਟਨ ਮੌਕੇ ‘ਤੇ ਬੋਲਦੇ ਹੋਏ


    ਵਣਜ ਤੇ ਉਦਯੋਗ ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਅੱਜ ਨਵੀਂ ਦਿੱਲੀ ਵਿੱਚ ‘ਆਈਪੀਐੱਚਈਐੱਕਸ’ ਦਾ ਉਦਘਾਟਨ ਕਰਨ ਦੇ ਬਾਅਦ ਕਿਹਾ ਕਿ ਵਣਜ ਤੇ ਉਦਯੋਗ ਮੰਤਰਾਲਾ ਵਿਸ਼ਵ ਪੱਧਰ ‘ਤੇ ਭਾਰਤੀ ਫਾਰਮਾਸਿਊਟੀਕਲਸ ਉਦਯੋਗ ਨੂੰ ਹੁਲਾਰਾ ਦੇਣ ਲਈ ਪੂਰੀ ਤਰ੍ਹਾਂ ਨਾਲ ਪ੍ਰਤੀਬੱਧ ਹੈ । ਫਾਰਮਾ ਤੇ ਹੈਲਥਕੇਅਰ ਦੀ ਛੇਂਵੀ ਸਲਾਨਾ ਅੰਤਰਰਾਸ਼ਟਰੀ ਪ੍ਰਦਰਸ਼ਨੀ (ਆਈਪੀਐੱਚਈਐੱਕਸ) ਵਿੱਚ 130 ਦੇਸ਼ਾਂ ਦੇ 650 ਤੋਂ ਵੀ ਅਧਿਕ ਪ੍ਰਤੀਨਿਧੀ ਭਾਗ ਲੈ ਰਹੇ ਹਨ ਜਿਨ੍ਹਾਂ ਵਿੱਚ ਕਈ ਨੇਮਕ ਵੀ ਸ਼ਾਮਲ ਹਨ ।


    ਮੰਤਰੀ ਜੀ ਨੇ ਕਿਹਾ ਕਿ ਸਰਕਾਰ ਉਨ੍ਹਾਂ ਸਾਰੇ ਬਜ਼ਾਰਾਂ ਵਿੱਚ ਫਾਰਮਾਸਿਊਟੀਕਲ ਉਤਪਾਦਾਂ ਦੇ ਨਿਰਯਾਤ ਨੂੰ ਹੁਲਾਰਾ ਦੇਣ ਲਈ ਪ੍ਰਤੀਬੱਧ ਹੈ ਜਿੱਥੇ ਇਨ੍ਹਾਂ ਦਾ ਪ੍ਰਵੇਸ਼ ਹੁਣ ਤੱਕ ਨਹੀਂ ਹੋ ਸਕਿਆ ਹੈ । ਇਨ੍ਹਾਂ ਬਜ਼ਾਰਾਂ ਵਿੱਚ ਚੀਨ ਵੀ ਸ਼ਾਮਲ ਹੈ ਜੋ ਭਾਰਤੀ ਦਵਾਈਆਂ ਦੀ ਬਜ਼ਾਰ ਤੱਕ ਪਹੁੰਚ ਅਤੇ ਆਪਣੇ ਵਿਸ਼ਾਲ ਬਜ਼ਾਰ ਵਿੱਚ ਇਨ੍ਹਾਂ ਦੇਦਾਖਲੇ ਦਾ ਰਾਹ ਪੱਧਰਾ ਕਰਨ ਲਈ ਇੱਕ ਉੱਚ ਪੱਧਰੀ ਦੁਵੱਲਾ ਗੋਲਮੇਜ਼ ਸੰਮੇਲਨ ਆਯੋਜਿਤ ਕਰਨ ‘ਤੇ ਸਹਿਮਤ ਹੋ ਗਿਆ ਹੈ ।


    ਸ਼੍ਰੀ ਪ੍ਰਭੂ ਨੇ ਗਲੋਬਲ ਫਾਰਮਾਸਿਊਟਿਕਲ ਕੰਪਨੀਆਂ ਤੇ ਨੇਮਕਾਂ( Regulators ) ਨੂੰ ਸਰਵੋਤਮ ਗੁਣਵੱਤਾਪੂਰਨ ਤੇ ਕਿਫਾਇਤੀ ਭਾਰਤੀ ਦਵਾਈਆਂ ਨੂੰ ਲੈ ਕੇ ਨਿਸ਼ਚਿੰਤ ਕੀਤਾ । ਉਨ੍ਹਾਂ ਨੇ ਨਵੇਂ ਬਜ਼ਾਰਾਂ ਨੂੰ ਖਾਸ ਕਰਕੇ ਅਫਰੀਕਾ ਦੇ ਬਜ਼ਾਰਾਂ ਵਿੱਚ ਪਹੁੰਚ ਸੁਨਿਸ਼ਚਿਤ ਕਰਨ ਦੀ ਜ਼ਰੂਰਤ ‘ਤੇ ਵਿਸ਼ੇਸ਼ ਬਲ ਦਿੱਤਾ ਜਿੱਥੇ ਦਵਾਈਆਂ ਦਾ ਕਿਫਾਇਤੀ ਹੋਣਾ ਇੱਕ ਵੱਡਾ ਮੁੱਦਾ ਹੈ । ਉਨ੍ਹਾਂ ਨੇ ਕਿਹਾ ਕਿ ਭਾਰਤੀ ਨਿਰਯਾਤਕ ਇਸ ਪੈਮਾਨੇ ‘ਤੇ ਖਰ੍ਹੇ ਉਤਰ ਸਕਦੇ ਹਨ ।


    ਉਨ੍ਹਾਂ ਨੇ ਮੁਕਾਬਲਾ ਤੇ ਪੂਰਕ ਦੋਵੇਂ ਹੀ ਤਰ੍ਹਾਂ ਦੀਆਂ ਰਣਨੀਤੀਆਂ ਦੀ ਜ਼ਰੂਰਤ ‘ਤੇ ਵਿਸ਼ੇਸ਼ ਜ਼ੋਰ ਦਿੱਤਾ , ਤਾਂਕਿ ਫਾਰਮਾਸਿਊਟਿਕਲ ਖੇਤਰ ਦਾ ਹਰ ਖੰਡ (ਸੈਗਮੈਂਟ) ਲਾਭਵੰਦ ਹੋ ਸਕੇ । ਉਨ੍ਹਾਂ ਨੇ ਕਿਹਾ ਕਿ ਆਪਸ ਵਿੱਚ ਮਿਲ ਕੇ ਕੰਮ ਕਰਨ ਲਈ ਪਰੰਪਰਿਕ ਤੇ ਨਿਵਾਰਕ ਦੋਹਾਂ ਹੀ ਤਰ੍ਹਾਂ ਦੀਆਂ ਦਵਾਈਆਂ ਬਣਾਉਣ ਦੀ ਜ਼ਰੂਰਤ ਹੈ । ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਇਹ ਵੀ ਕਿਹਾ ਕਿ ਜੀਨੋਮਿਕਸ , ਚਿਕਿਤਸਾ ਦੇ ਖੇਤਰ ਵਿੱਚ ਨਵੀਂ ਬ੍ਰਾਂਚ ਹੈ , ਜੋ ਭਾਰਤੀ ਫਾਰਮਾਸਿਊਟਿਕਲ ਖੇਤਰ ਲਈ ਪ੍ਰਮੁੱਖ ਭੂਮਿਕਾ ਨਿਭਾ ਸਕਦੀ ਹੈ ।


    ***

    
    
    (Release ID: 1531721) Visitor Counter : 1