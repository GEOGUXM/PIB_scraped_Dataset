      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਕਾਨਜ਼ (Cannes) ਫਿਲਮ ਮੇਲਾ, 2018 ਵਿਚ ਭਾਰਤੀ ਮੰਡਪ (Pavilion) ਦਾ ਉਦਘਾਟਨ
      Posted On: 11 MAY 2018 11:10AM by PIB Chandigarh


    India Pavilion Inaugurated at Cannes Film Festival 2018


    Co-production opportunities between India and France Explored


    ਕਾਨਜ਼ ( Cannes) ਫਿਲਮ ਮੇਲਾ, 2018 ਵਿਚ ਭਾਰਤੀ ਮੰਡਪ (Pavilion) ਦਾ ਉਦਘਾਟਨ


    ਭਾਰਤ ਅਤੇ ਫਰਾਂਸ ਦਰਮਿਆਨ ਸਹਿ.-ਨਿਰਮਾਣ ਦੇ ਮੌਕਿਆਂ ਦਾ ਜਾਇਜ਼ਾ ਲਿਆ ਗਿਆ


    ਕਾਨਜ਼ ਫਿਲਮ ਮੇਲਾ 2018 ਵਿਚ ਭਾਰਤੀ ਮੰਡਪ ਦਾ ਉੁਦਘਾਟਨੀ ਸਮਾਰੋਹ ਕਾਨਜ਼ , ਫਰਾਂਸ ਵਿਖੇ ਆਯੋਜਿਤ ਹੋਇਆ । ਇਸ ਦੀ ਮੇਜ਼ਬਾਨੀ ਪ੍ਰਸਿੱਧ ਅਭਿਨੇਤਾ ਸ੍ਰੀ ਸ਼ਰਦ ਕੇਲਕਰ ਨੇ ਕੀਤੀ । ਇਸ ਮੌਕੇ ਉੱਤੇ ਮੌਜੂਦ ਹਸਤੀਆਂ ਵਿਚ ਭਾਰਤ ਦੇ ਫਰਾਂਸ ਵਿਚ ਰਾਜਦੂਤ ਮਾਣਯੋਗ ਵਿਨੇ ਮੋਹਨ ਕਵਾਤਰਾ , ਭਾਰਤ ਸਰਕਾਰ ਦੇ ਸੂਚਨਾ ਅਤੇ ਟੈਕਨੋਲੋਜੀ ਮੰਤਰਾਲੇ ਦੇ ਜੁਆਇੰਟ ਸਕੱਤਰ ਸ੍ਰੀ ਅਸ਼ੋਕ ਕੁਮਾਰ ਪਰਮਾਰ, ਲੇਖਕ, ਕਵੀ ਅਤੇ ਚੇਅਰਮੈਨ ਸੈਂਟਰਲ ਬੋਰਡ ਆਫ ਫਿਲਮ ਸਰਟੀਫੀਕੇਸ਼ਨ ਇੰਡੀਆ ਸ੍ਰੀ ਪ੍ਰਸੂਨ ਜੋਸ਼ੀ, ਸੈਂਟਰਲ ਬੋਰਡ ਆਵ ਫਿਲਮ ਸਰਟੀਫੀਕੇਸ਼ਨ ਦੇ ਮੈਂਬਰ ਕੁਮਾਰੀ ਵਾਣੀ (Vani) ਤ੍ਰਿਪਾਠੀ ਟਿੱਕੂ, ਨਿਰਮਾਤਾ ਅਤੇ ਨਿਰਦੇਸ਼ਕ ਸ੍ਰੀ ਜਿਰੋਮ ਪਾਈਲਾਰਡ (Shri Jerome Paillard), ਐਗਜ਼ੈਕਟਿਵ ਡਾਇਰੈਕਟਰ ਮਾਰਚੇ ਡੂ (Executive Director, Marche Du) ਫਿਲਮ ਫੈਸਟੀਵਲ , ਕੇਨਜ਼ ਫਿਲਮ ਮਾਰਕੀਟ, ਕੁਮਾਰੀ ਹੁਮਾ ਕੁਰੈਸ਼ੀ,ਫਿਲਮ ਅਭਿਨੇਤਰੀ, ਸ੍ਰੀ ਸ਼ਾਜੀ ਕਰੁਨ,ਫਿਲਮ ਨਿਰਮਾਤਾ, ਸ੍ਰੀ ਜਾਹਨੂ ਬਰੂਆ, ਫਿਲਮ ਨਿਰਮਾਤਾ ਅਤੇ ਸ੍ਰੀ ਭਾਰਤ ਬਾਲਾ ਫਿਲਮ ਨਿਰਮਾਤਾ ਸ਼ਾਮਲ ਸਨ । ਭਾਰਤੀ ਵਫਦ ਲਈ ਇਸ ਸਾਲ ਦਾ ਏਜੰਡਾ ਸਾਡੇ ਦੇਸ਼ ਵਿਚ ਫਿਲਮਾਂ ਦੀ ਵਿਭਿੰਨਤਾ ਨੂੰ ਦਰਸਾਉਣਾ ਅਤੇ ਹੋਰ ਦੇਸ਼ਾਂ ਨਾਲ ਸਹਿਯੋਗ ਵਿਚ ਵਾਧਾ ਕਰਨਾ ਸੀ ।


    ਕਾਨਜ਼ ਫਿਲਮ ਮੇਲੇ 2018 ਦੇ ਭਾਰਤੀ ਮੰਡਪ ਵਿੱਚ ਮੌਜੂਦ ਭਾਰਤੀ ਵਫਦ


    ਸਾਡੇ ਦੇਸ਼ ਵਿਚ ਹੋ ਰਹੇ ਵਿਕਾਸ ਦੇ ਫਿਲਮਾਂ ਵਿਚ ਪੂਰੀ ਤਰ੍ਹਾਂ ਨਜ਼ਰ ਆਉਣ ਬਾਰੇ ਬੋਲਦੇ ਹੋਏ ਮਾਣਯੋਗ ਵਿਨੇ ਮੋਹਨ ਕਵਾਤਰਾ ਨੇ ਕਿਹਾ ਕਿ ਦੇਸ਼ ਵਿੱਚ ਇਸ ਵੇਲੇ ਜੋ ਕੁਝ ਵੀ ਵਾਪਰ ਰਿਹਾ ਹੈ ਉਹ ਟੈਕਨੋਲੋਜੀ ਅਤੇ ਆਰਥਿਕਤਾ ਵਿੱਚ ਆਈਆਂ ਬੇਮਿਸਾਲ ਤਬਦੀਲੀਆਂ ਕਰਕੇ ਹੋ ਰਿਹਾ ਹੈ ਅਤੇ ਇਹ ਵਧ ਰਿਹਾ ਬਾਹਰੀਪਣ ਭਾਰਤੀ ਸਿਨਮੇ ਵਿੱਚ ਨਜ਼ਰ ਆਉਂਦਾ ਹੈ । ਸ਼੍ਰੀ ਜਿਰੋਮ ਪਾਈਲਾਰਡ ਨੇ ਕਿਹਾ ਕਿ ਭਾਰਤੀ ਮੰਡਪ ਯੂਰਪੀ ਅਤੇ ਵਿਸ਼ਵ ਭਾਈਚਾਰੇ ਨੂੰ ਭਾਰਤ ਨਾਲ ਜੋੜਨ ਦਾ ਇੱਕ ਅਹਿਮ ਸਾਧਨ ਹੈ ।


    ਭਾਰਤ-ਫਰਾਂਸ ਸਿਨਮਾ ਸਹਿਯੋਗ ਬਾਰੇ ਬੋਲਦੇ ਹੋਏ ਕੁਮਾਰੀ ਵਾਣੀ ਤ੍ਰਿਪਾਠੀ ਟਿੱਕੂ ਨੇ ਕਿਹਾ ਕਿ ਭਾਰਤ ਦੇ ਕਾਨਜ਼ ਫਿਲਮ ਮੇਲੇ ਅਤੇ ਫਰਾਂਸੀਸੀ ਫਿਲਮ ਸਨਅਤ ਨਾਲ ਬਹੁਤ ਸ਼ਾਨਦਾਰ ਸਬੰਧ ਹਨ । ਉਨ੍ਹਾਂ ਹੋਰ ਕਿਹਾ ਕਿ ਬੀਤੇ ਦਿਨਾਂ ਵਿੱਚ ਤਮਾਸ਼ਾ ਅਤੇ ਬੇਫਿਕਰੇ ਵਰਗੀਆਂ ਫਿਲਮਾਂ ਦੀ ਸ਼ੂਟਿੰਗ ਦੁਨੀਆ ਦੇ ਇਸ ਹਿੱਸੇ ਵਿੱਚ ਕੀਤੀ ਗਈ ਅਤੇ ਦੋਹਾਂ ਦੇਸ਼ਾਂ ਵਿੱਚਕਾਰ, ਬਿਰਤਾਂਤਕ ਕਹਾਣੀ ਕਹਿਣ ਵਿੱਚ ਬਹੁਤ ਇਕਸਾਰਤਾ ਪਾਈ ਗਈ ।


    ਉਦਘਾਟਨੀ ਭਾਸ਼ਣ ਵਿੱਚ ਸ਼੍ਰੀ ਪ੍ਰਸੂਨ ਜੋਸ਼ੀ ਨੇ ਕਿਹਾ ਕਿ ਸਾਨੂੰ ਨੌਜਵਾਨ ਫਿਲਮ ਨਿਰਮਾਤਾਵਾਂ ਤੱਕ ਵੀ ਪਹੁੰਚ ਕਰਨੀ ਚਾਹੀਦੀ ਹੈ ਜਿਨ੍ਹਾਂ ਦੀ ਕਿ ਸ਼ਾਇਦ ਕਾਨਜ਼ ਵਰਗੇ ਫਿਲਮ ਮੇਲਿਆਂ ਤੱਕ ਪਹੁੰਚ ਨਾ ਹੋਵੇ ਅਤੇ ਸਾਨੂੰ ਕਈ ਮਿੰਨੀ ਕਾਨਜ਼ ਫਿਲਮ ਮੇਲੇ ਵਿਸ਼ਵ ਭਰ ਵਿੱਚ ਆਯੋਜਿਤ ਕਰਨੇ ਚਾਹੀਦੇ ਹਨ ਤਾਂ ਕਿ ਵੱਧ ਤੋਂ ਵੱਧ ਫਿਲਮ ਨਿਰਮਾਤਾਵਾਂ ਦੀ ਮਦਦ ਹੋ ਸਕੇ ।


    ਭਾਰਤੀ ਵਫਦ ਦੀ , ਕੁਮਾਰੀ ਈਜ਼ਾਬੈਲੇ ਗਿਓਰਡਾਨੋ (Ms. Isabelle Giordano), ਡਾਇਰੈਕਟਰ ਜਨਰਲ ਯੂਨੀਫਰਾਂਸ, ਐਮ ਲੋਇਕ ਵੋਂਗ (M. Loic Wong), ਡਾਇਰੈਕਟਰ ਆਵ ਇੰਟਰਨੈਸ਼ਨਲ ਡਿਪਾਰਟਮੈਂਟ ਸੀਐਨਸੀ, ਫਰਾਂਸ ਅਤੇ ਕੁਮਾਰੀ ਵੈਲੇਰੀ ਐੱਲ-ਪੀਨੇ-ਕਾਰਨਿਕ (Ms. Valerie L'Epine-Karnik,) ਸੀਈਓ, ਫਿਲਮ ਫਰਾਂਸ ਨਾਲ ਇੱਕ ਮੀਟਿੰਗ ਆਯੋਜਿਤ ਕਰਵਾਈ ਗਈ ਜਿਸ ਵਿੱਚ ਭਾਰਤ ਅਤੇ ਫਰਾਂਸ ਦਰਮਿਆਨ ਸਾਂਝੇ ਤੌਰ ਤੇ ਫਿਲਮ ਨਿਰਮਾਣ ਦੇ ਮੌਕਿਆਂ ਬਾਰੇ ਚਰਚਾ ਹੋਈ ।


    ਇਕ ਗੋਲਮੇਜ਼ ਵਿਚਾਰ ਵਟਾਂਦਰਾ ਵੀ ਆਯੋਜਿਤ ਕੀਤਾ ਗਿਆ ਜਿਸ ਵਿਚ ਕਿ ਬ੍ਰਾਜ਼ੀਲ , ਫਿਲੀਪੀਨਜ਼, ਆਸਟ੍ਰੀਆ, ਨਾਰਵੇ, ਸਵੀਡਨ, ਤਾਇਵਾਨ, ਕੈਨੇਡਾ ਅਤੇ ਨਿਊਜ਼ੀਲੈਂਡ ਦੇ ਫਿਲਮ ਕਮਿਸ਼ਨਰ ਸ਼ਾਮਲ ਹੋਏ ਅਤੇ ਭਾਰਤ ਵਿੱਚ ਫਿਲਮ ਸਹਿ-ਨਿਰਮਾਣ ਦੇ ਮੌਕਿਆਂ ਬਾਰੇ ਚਰਚਾ ਹੋਈ । ਵੱਖ ਵੱਖ ਭਾਰਤੀ ਸਟੂਡੀਓਜ਼ ਅਤੇ ਪ੍ਰੋਡਕਸ਼ਨ ਹਾਊਸਿਜ਼ ਦੇ ਮੁੱਖੀਆਂ ਅਤੇ ਪ੍ਰਬੰਧਕਾਂ ਨਾਲ ਵਿਚਾਰ ਵਟਾਂਦਰਾ ਵੀ ਆਯੋਜਿਤ ਕੀਤਾ ਗਿਆ ਜਿਸ ਵਿੱਚ ਵੇਖਿਆ ਗਿਆ ਕਿ ਵੱਖ ਵੱਖ ਭਾਸ਼ਾਵਾਂ ਦੀਆਂ ਫਿਲਮਾਂ ਕਿਵੇਂ ਲਾਹੇਵੰਦ ਢੰਗ ਨਾਲ ਬਣ ਸਕਦੀਆਂ ਹਨ ਅਤੇ ਸਰਕਾਰ ਫਿਲਮ ਨਿਰਮਾਤਾਵਾਂ ਦੀ ਮਦਦ ਲਈ ਦੇਸ਼ ਵਿੱਚ ਕੀ ਕਰ ਸਕਦੀ ਹੈ ।


    *****

    
    
    (Release ID: 1531999) Visitor Counter : 4