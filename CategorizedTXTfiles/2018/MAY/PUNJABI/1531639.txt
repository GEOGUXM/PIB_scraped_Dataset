      ਹੁਨਰ ਵਿਕਾਸ ਤੇ ਉੱਦਮ ਮੰਤਰਾਲਾ

      ਰਾਜ ਦੇ ਆਰਥਿਕ ਵਿਕਾਸ ਲਈ ਹੁਨਰ ਵਿਕਾਸ ਰਾਹੀਂ ਪਰੰਪਰਿਕ ਹੁਨਰ ਨੂੰ ਪਹਿਚਾਣ ਦਿੱਤੇ ਜਾਣ ਦੀ ਜ਼ਰੂਰਤ: ਸ਼੍ਰੀ ਧਰਮੇਂਦਰ ਪ੍ਰਧਾਨ
      Posted On: 07 MAY 2018 6:15PM by PIB Chandigarh


    Skill development needs to recognize traditional skills for economic growth of the state says Dharmendra Pradhan
    
    Odisha Skill Conclave highlights critical role of skill development in growth of the State


    ਰਾਜ ਦੇ ਆਰਥਿਕ ਵਿਕਾਸ ਲਈ ਹੁਨਰ ਵਿਕਾਸ ਰਾਹੀਂ ਪਰੰਪਰਿਕ ਹੁਨਰ ਨੂੰ ਪਹਿਚਾਣ ਦਿੱਤੇ ਜਾਣ ਦੀ ਜ਼ਰੂਰਤ: ਸ਼੍ਰੀ ਧਰਮੇਂਦਰ ਪ੍ਰਧਾਨ

    ਓਡੀਸ਼ਾ ਹੁਨਰ ਸੰਮੇਲਨ ਨੇ ਰਾਜ ਦੇ ਵਿਕਾਸ ਵਿੱਚ ਹੁਨਰ ਵਿਕਾਸ ਦੀ ਮਹੱਤਵਪੂਰਨ ਭੂਮਿਕਾ ਨੂੰ ਉਜਾਗਰ ਕੀਤਾ


    ਹੁਨਰ ਵਿਕਾਸ ਦੇ ਅੰਤਰਗਤ ਸਾਰੇ ਪਾਰੰਪਰਿਕ ਹੁਨਰਾਂ ਨੂੰ ਰਸਮੀ ਪਹਿਚਾਣ ਦਿੱਤੇ ਜਾਣ ਦੀ ਲੋੜ ਹੈ । ਪਾਰੰਪਰਿਕ ਹੁਨਰ ਲਈ ਵੀ ਸਿਖਲਾਈ ਦਿੱਤੀ ਜਾਣੀ ਚਾਹੀਦੀ ਹੈ ਇਸ ਨਾਲ ਰਾਜ ਅਤੇ ਇਸ ਦੇ ਲੋਕਾਂ ਦਾ ਆਰਥਿਕ ਵਿਕਾਸ ਹੋਵੇਗਾ । ਇਹ ਗੱਲਾਂ ਕੇਂਦਰੀ ਹੁਨਰ ਵਿਕਾਸ ਅਤੇ ਉਦੱਮਤਾ ਅਤੇ ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ ਮੰਤਰੀ ਸ਼੍ਰੀ ਧਰਮੇਂਦਰ ਪ੍ਰਧਾਨ ਨੇ ਕਹੀਆਂ। ਓਡੀਸ਼ਾ ਹੁਨਰ ਸੰਮੇਲਨ ਦੇ ਉਦਘਾਟਣ ਸੈਸ਼ਨ ਨੂੰ ਸੰਬੋਧਨ ਕਰਦੇ ਹੋਏ ਸ਼੍ਰੀ ਪ੍ਰਧਾਨ ਨੇ ਕਿਹਾ ਕਿ ਓਡੀਸ਼ਾ ਵਿੱਚ ਕੁਦਰਤੀ ਸੰਸਾਧਨ ਭਰਪੂਰ ਮਾਤਰਾ ਵਿੱਚ ਉਪਲੱਬਧ ਹਨ ਅਤੇ ਰਾਜ ਦਾ ਸਮੁੰਦਰ ਤੱਟ ਲੰਮਾ ਹੈ । ਵਿਦੇਸ਼ੀ ਨਿਵੇਸ਼ਕਾਂ ਲਈ ਓਡੀਸ਼ਾ ਪ੍ਰਾਥਮਿਕਤਾ ਦੀ ਸੂਚੀ ਵਿੱਚ ਹੈ , ਕਿਉਂ ਕਿ ਰਾਜ , ਦੇਸ਼ ਦੇ ਕੁੱਲ ਕੋਲਾ ਉਤਪਾਦਨ ਦਾ ਪੰਜਵਾਂ ਹਿੱਸਾ , ਲੋਹ ਅਇਸਕ ਦਾ ਚੌਥਾ ਹਿੱਸਾ , ਬਾਕਸਾਈਡ ਦਾ ਤੀਜਾ ਹਿੱਸਾ ਅਤੇ ਕਰੋਮਾਈਟ ਦਾ 100 ਫ਼ੀਸਦੀ ਉਤਪਾਦਨ ਕਰਦਾ ਹੈ । ਇਸ ਦੀ ਵਿਰਾਸਤ ਅਤੇ ਸੰਸਕ੍ਰਿਤੀ ਖੁਸ਼ਹਾਲ ਹੈ ਅਤੇ ਇਹ ਹਸਤਸ਼ਿਲਪ , ਹੈਂਡਲੂਮ ਵਸਤਰਾਂ ਅਤੇ ਮੰਦਿਰਾਂ ਲਈ ਪ੍ਰਸਿੱਧ ਹੈ । ਹੁਣ ਤੱਕ ਰਾਜ ਵਿੱਚ ਹੁਨਰ ਵਿਕਾਸ ਲਈ ਕਈ ਵੱਖ-ਵੱਖ ਕੋਸ਼ਿਸ਼ਾਂ ਕੀਤੀਆਂ ਗਈਆਂ ਹਨ । ਪਰ ਸਾਡੀ ਕੋਸ਼ਿਸ਼ ਹੈ ਕਿ ਅਸੀਂ ਸਾਰੇ ਹੁਨਰ ਵਿਕਾਸ ਪ੍ਰੋਗਰਾਮਾਂ ਨੂੰ ਮਿਲਾ ਕੇ ਇੱਕ ਠੋਸ ਵਿਸਤ੍ਰਿਤ ਅਤੇ ਸੰਯੁਕਤ ਕੋਸ਼ਿਸ਼ ਕਰੀਏ ।


    ਪ੍ਰਧਾਨ ਮੰਤਰੀ ਦੇ ਵਿਜਨ “ ਸਬਕਾ ਸਾਥ ਸਬਕਾ ਵਿਕਾਸ ” ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਹੁਨਰ ਵਿਕਾਸ ਅਤੇ ਉਦੱਮਤਾ ਮੰਤਰਾਲੇ ਨੇ ਭੁਵਨੇਸ਼ਵਰ ਦੇ ਨਜ਼ਦੀਕ ਜਤਨੀ ਵਿੱਚ ਓਡੀਸ਼ਾ ਹੁਨਰ ਸੰਮੇਲਨ ਦਾ ਪ੍ਰਬੰਧ ਕੀਤਾ ਤਾਂ ਜੋ ਓਡੀਸ਼ਾ ਨੂੰ ਭਾਰਤ ਦੇ ਹੁਨਰ ਵਿਕਾਸ ਅਤੇ ਉਦੱਮਤਾ ਦੇ ਪ੍ਰਮੁੱਖ ਕੇਂਦਰ ਦੇ ਰੂਪ ਵਿੱਚ ਵਿਕਸਤ ਕੀਤਾ ਜਾ ਸਕੇ । ਇਸ ਦੋ ਦਿਨਾ ਪ੍ਰੋਗਰਾਮ ਵਿੱਚ 100 ਤੋਂ ਜ਼ਿਆਦਾ ਮਾਹਰਾਂ , ਉਦਯੋਗ ਜਗਤ ਦੇ ਪ੍ਰਤੀਨਿਧੀਆਂ , ਸਿੱਖਿਆ ਸ਼ਾਸ਼ਤਰੀਆਂ ਅਤੇ ਹੁਨਰ ਵਿਕਾਸ ਨਾਲ ਜੁੜੇ ਪੇਸ਼ਾਵਰਾਂ ਨੇ ਭਾਗ ਲਿਆ ਅਤੇ “ ਰਾਜ ਵਿੱਚ ਹੁਨਰ ਵਿਕਾਸ ਲਈ ਚੁਣੌਤੀਆਂ ਅਤੇ ਮੌਕੇ ” ਵਿਸ਼ੇ ਉੱਤੇ ਚਿੰਤਨ ਕੀਤਾ ।


    ਨਾਲਕੋ , ਇੰਡਿਅਨ ਆਇਲ , ਰਿਲਾਇੰਸ , ਏਸੀਸੀ , ਆਦਿਤਿਆ ਬਿਰਲਾ , ਅੰਤਰਰਾਸ਼ਟਰੀ ਸ਼੍ਰਮ ਸੰਗਠਨ ਜਿਹੇ ਸੰਗਠਨਾਂ ਦੇ ਮਾਹਰਾਂ ਨੇ ਹੁਨਰ ਵਿਕਾਸ ਦੇ ਸੰਦਰਭ ਵਿੱਚ ਰਾਜ ਦੀਆਂ ਸਥਾਨਕ ਸਮਸਿਆਵਾਂ ਉੱਤੇ ਚਰਚਾ ਕੀਤੀ । ਪਹਿਲੇ ਦਿਨ ਦੇ ਸੈਸ਼ਨ ਵਿੱਚ ਰਾਜ ਵਿੱਚ ਉਪਲੱਬਧ ਚੁਣੌਤੀਆਂ ਅਤੇ ਅਵਸਰਾਂ ਨੂੰ ਉਜਾਗਰ ਕੀਤਾ ਗਿਆ ।


    ਜਨਸੰਖਿਆ , ਨੌਜਵਾਨਾਂ ਦਾ ਅਨੁਪਾਤ , ਸਿੱਖਿਆ ਦਾ ਔਸਤ , ਕਿਰਤੀਆਂ ਦੀ ਸਹਿਭਾਗਤਾ ਅਤੇ ਕਿਰਤੀਆਂ ਦਾ ਆਵਾਗਮਨ ਵਰਗੀਆਂ, ਰਾਜ ਦੀ ਸਮਾਜਕ - ਆਰਥਿਕ ਪਿੱਠ ਭੂਮੀ ਨਾਲ ਮਾਹਰਾਂ ਨੂੰ ਜਾਣੂ ਕਰਾਇਆ ਗਿਆ । ਓਡੀਸ਼ਾ ਵਿੱਚ 631 ਆਈਟੀਆਈ ਹਨ ਅਤੇ ਇਹਨਾਂ ਵਿੱਚ ਸੀਟਾਂ ਦੀ ਕੁੱਲ ਗਿਣਤੀ 1 , 67 , 753 ਹੈ । ਪ੍ਰਧਾਨ ਮੰਤਰੀ ਹੁਨਰ ਵਿਕਾਸ ਯੋਜਨਾ ਦੇ ਅਨੁਸਾਰ 2016 - 20 ਤੱਕ ਲਗਭਗ 80 ਹਜ਼ਾਰ ਲੋਕਾਂ ਨੂੰ ਸਿਖਲਾਈ ਦਿੱਤੀ ਗਈ । ਇਨ੍ਹਾਂ ਵਿਚੋਂ 50 ਫ਼ੀਸਦੀ ਉਮੀਦਵਾਰਾਂ ਨੂੰ ਰੋਜ਼ਗਾਰ ਪ੍ਰਾਪਤ ਹੋਇਆ । ਨੌਕਰੀ ਦੀ ਖੋਜ ਵਿੱਚ ਓਡੀਸ਼ਾ ਤੋਂ ਲਗਭਗ ਇੱਕ ਲੱਖ ਲੋਕ ਦੇਸ਼ ਦੇ ਹੋਰ ਹਿੱਸਿਆਂ ਵਿੱਚ ਚਲੇ ਗਏ । ਰਾਜ ਦੀ ਕੁਲ ਆਬਾਦੀ ਦੇ ਅੱਧੇ ਲੋਕ 25 ਸਾਲ ਨਾਲੋਂ ਘੱਟ ਉਮਰ ਦੇ ਹਨ । 2011 - 26 ਦੇ ਦੌਰਾਨ ਹੁਨਰ ਅੰਤਰ ਲਗਭਗ 40 ਲੱਖ ਰਹਿਣ ਦਾ ਅਨੁਮਾਨ ਹੈ । 2018 - 19 ਦੇ ਦੌਰਾਨ ਰਸਾਇਣ , ਟ੍ਰਾਂਸਪੋਰਟ , ਖੁਦਰਾ ਵਪਾਰ , ਊਰਜਾ ਅਤੇ ਸਿਹਤ ਜਿਹੇ ਖੇਤਰਾਂ ਵਿੱਚ ਕਿਰਤੀਆਂ ਦੀ ਜ਼ਿਆਦਾ ਮੰਗ ਰਹਿਣ ਦਾ ਅਨੁਮਾਨ ਜਤਾਇਆ ਗਿਆ ਹੈ ।


    ਹੁਨਰ ਵਿਕਾਸ ਪ੍ਰੋਗਰਾਮ ਤਿਆਰ ਕਰਦੇ ਸਮੇਂ ਸਮਾਜਕ - ਆਰਥਿਕ ਖੇਤਰਾਂ ਉੱਤੇ ਵੀ ਧਿਆਨ ਦਿੱਤਾ ਜਾਣਾ ਚਾਹੀਦਾ ਹੈ । ਓਡੀਸ਼ਾ ਦੀ ਕੁੱਲ ਜਨਸੰਖਿਆ ਦਾ 30 ਫ਼ੀਸਦੀ ਆਦਿਵਾਸੀ ਹਨ । ਔਰਤਾਂ ਦੀ ਜਨਸੰਖਿਆ ਅਤੇ ਆਰਥਿਕ ਵਿਕਾਸ ਵਿੱਚ ਉਨ੍ਹਾਂ ਦੇ ਸਹਿਯੋਗ ਉੱਤੇ ਵੀ ਧਿਆਨ ਦਿੱਤੇ ਜਾਣ ਦੀ ਲੋੜ ਹੈ । ਡਰਾਈਵਰ ਦੀ ਸਿਖਲਾਈ ਅਤੇ ਸੈਰ ਸਪਾਟਾ ਗਾਈਡ ਵਰਗੇ ਹੁਨਰ ਵਿਕਾਸ ਪ੍ਰੋਗਰਾਮਾਂ ਵਿੱਚ ਸਰਕਾਰ ਦੇ ਲਾਈਸੈਂਸ ਦੀ ਜ਼ਰੂਰਤ ਹੁੰਦੀ ਹੈ ।


    ਓਡੀਸ਼ਾ ਹੁਨਰ ਵਿਕਾਸ ਅਥਾਰਟੀ ਦੇ ਸਕੱਤਰ ਸ਼੍ਰੀ ਸੁਬਰਤੋ ਬਾਗਚੀ ਨੇ ਕਿਹਾ ਕਿ ਨਿਜੀ ਖੇਤਰ ਵਿੱਚ ਸ਼ੋਸ਼ਣ ਜ਼ਿਆਦਾ ਹੁੰਦਾ ਹੈ । ਨਿਜੀ ਖੇਤਰ ਨੂੰ ਆਪਣੀ ਇਸ ਮਾਨਸਿਕਤਾ ਵਿੱਚੋਂ ਬਾਹਰ ਨਿਕਲਣਾ ਚਾਹੀਦਾ ਹੈ ਅਤੇ ਮਜ਼ਦੂਰਾਂ ਨੂੰ ਉਨ੍ਹਾਂ ਦੇ ਯੋਗਦਾਨ ਲਈ ਭੁਗਤਾਨ ਕੀਤਾ ਜਾਣਾ ਚਾਹੀਦਾ ਹੈ । ਸਾਨੂੰ ਨੌਜਵਾਨਾਂ ਅਤੇ ਉਨ੍ਹਾਂ ਦੇ ਮਾਤਾ - ਪਿਤਾ ਨੂੰ ਸਲਾਹ ਦੇਣ ਦੀ ਲੋੜ ਹੈ ।


    ਇਸ ਮੌਕੇ ਉੱਤੇ ਸ਼੍ਰੀ ਪ੍ਰਧਾਨ ਨੇ “ ਓਡੀਸ਼ਾ , ਛੱਤੀਸਗੜ੍ਹ ਅਤੇ ਝਾਰਖੰਡ ਵਿੱਚ ਹੁਨਰ ਵਿਕਾਸ ਅਤੇ ਰੋਜ਼ਗਾਰ ” ਵਿਸ਼ੇ ਉੱਤੇ ਇੱਕ ਅਧਿਐਨ ਰਿਪੋਰਟ ਨੂੰ ਵੀ ਜਾਰੀ ਕੀਤਾ । ਸੈਂਟਰ ਫਾਰ ਯੂਥ ਸਕਿੱਲ ਡਿਵੈਲਪਮੈਂਟ ( ਸੀਵਾਈਐੱਸਡੀ ) , ਭੁਵਨੇਸ਼ਵਰ ਦੇ ਸਹਿਯੋਗ ਨਾਲ ਫੰਕਸ਼ਨਲ ਵੋਕੇਸ਼ਨਲ ਟ੍ਰੇਨਿੰਗ ਐਂਡ ਰਿਸਰਚ ਸੁਸਾਇਟੀ ( ਏਐੱਫਵੀਟੀਆਰਐੱਸ ) ਵੱਲੋਂ ਇਹ ਅਧਿਐਨ ਕੀਤਾ ਗਿਆ ਸੀ ।


    *******

    
    
    (Release ID: 1531639) Visitor Counter : 1