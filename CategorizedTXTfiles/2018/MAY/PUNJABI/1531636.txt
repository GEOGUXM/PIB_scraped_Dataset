      ਘੱਟ ਗਿਣਤੀ ਮਾਮਲੇ ਮੰਤਰਾਲਾ

      ਰਾਸ਼ਟਰੀ ਵਕਫ਼ ਸੰਮੇਲਨ ਨੇ ਵਕਫ਼ ਨਾਲ ਸਬੰਧਿਤ ਯੋਜਨਾਵਾਂ ਅਤੇ ਉਨ੍ਹਾਂ ਦੇ ਕਾਰਜਾਂ ਦੀ ਸਮੀਖਿਆ ਕੀਤੀ
      Posted On: 07 MAY 2018 6:09PM by PIB Chandigarh


    National WAQF Conference Reviewed the Progress of WAQF Related Schemes and their Implementation
    
    Union Minister for Minority Affairs Shri Mukhtar Abbas Naqvi Says- PMJVK will Accelerate the Utilisation of WAQF Properties for the Benefit of the Society


    ਰਾਸ਼ਟਰੀ ਵਕਫ਼ ਸੰਮੇਲਨ ਨੇ ਵਕਫ਼ ਨਾਲ ਸਬੰਧਿਤ ਯੋਜਨਾਵਾਂ ਅਤੇ ਉਨ੍ਹਾਂ ਦੇ ਕਾਰਜਾਂ ਦੀ ਸਮੀਖਿਆ ਕੀਤੀ


    
    ਘੱਟ ਗਿਣਤੀ ਮਾਮਲਿਆਂ ਦੇ ਕੇਂਦਰੀ ਮੰਤਰੀ ਸ਼੍ਰੀ ਮੁਖਤਾਰ ਅਬਾਸ ਨਕਵੀ ਨੇ ਕਿਹਾ ਕਿ ਸਮਾਜ ਦੀ ਭਲਾਈ ਲਈ ਵਕਫ਼ ਦੀ ਸੰਪਤੀਆਂ ਦੀ ਵਰਤੋਂ ਦੀ ਪ੍ਰਕਿਰਿਆ ਨੂੰ ਪ੍ਰਦਾਨ ਮੰਤਰੀ ਜਨ ਵਿਕਾਸ ਪ੍ਰੋਗਰਾਮ ਨਾਲ ਗਤੀ ਮਿਲੇਗੀ


    ਘੱਟ ਗਿਣਤੀ ਮਾਮਲਿਆਂ ਦੇ ਕੇਂਦਰੀ ਮੰਤਰੀ ਸ਼੍ਰੀ ਮੁਖਤਾਰ ਅਬਾਸ ਨਕਵੀ ਨੇ ਅੱਜ ਕਿਹਾ ਕਿ ਪ੍ਰਧਾਨ ਮੰਤਰੀ ਜਨ ਵਿਕਾਸ ਪ੍ਰੋਗਰਾਮ (ਪੀਏਐੱਮਜੇਵੀਕੇ) ਤਹਿਤ ਉਨ੍ਹਾਂ ਦਾ ਮੰਤਰਾਲਾ ਸਾਰੇ ਦੇਸ਼ ਵਿੱਚ ਵਕਫ਼ ਦੀਆਂ ਜ਼ਮੀਨਾਂ ’ਤੇ ਸਕੂਲਾਂ, ਕਾਲਜਾਂ, ਆਈਟੀਆਈ, ਕੌਸ਼ਲ ਵਿਕਾਸ ਕੇਂਦਰਾਂ, ਬਹੁਉਪਯੋਗੀ ਭਾਈਚਾਰਕ ਕੇਂਦਰਾਂ (ਸਦਭਾਵ ਮੰਡਪ), ਹੁਨਰ ਹਬ, ਹਸਪਤਾਲਾਂ ਅਤੇ ਵਪਾਰ ਕੇਂਦਰਾਂ ਆਦਿ ਦਾ ਨਿਰਮਾਣ ਕਰੇਗਾ। ਦੇਸ਼ ਵਿੱਚ ਆਜ਼ਾਦੀ ਤੋਂ ਬਾਅਦ ਪਹਿਲੀ ਵਾਰ ਅਜਿਹਾ ਹੋਵੇਗਾ।


    ਨਵੀਂ ਦਿੱਲੀ ਵਿੱਚ ਇੱਕ ਦਿਨੀ ਵਕਫ਼ ਸੰਮੇਲਨ ਨੂੰ ਸੰਬੋਧਨ ਕਰਦੇ ਹੋਏ ਸ਼੍ਰੀ ਨਕਵੀ ਨੇ ਕਿਹਾ ਕਿ ਇਸ ਹਫਤੇ ਕੇਂਦਰੀ ਮੰਤਰੀ ਮੰਡਲ ਵੱਲੋਂ ਜਿਸ ਪ੍ਰਧਾਨ ਮੰਤਰੀ ਜਨ ਵਿਕਾਸ ਪ੍ਰੋਗਰਾਮ ਨੂੰ ਮਨਜ਼ੂਰੀ ਦਿੱਤੀ ਗਈ ਉਸ ਤਹਿਤ ਵਕਫ਼ ਦੀਆਂ ਸਾਰੀਆਂ ਸੰਪਤੀਆਂ ਦੀ ਵਰਤੋਂ ਸਮਾਜਿਕ, ਆਰਥਿਕ ਅਤੇ ਸਿੱਖਿਆ ਪੱਖੋਂ ਦੇ ਸਮਾਜ ਨੂੰ ਸਸ਼ਕਤ ਬਣਾਉਣ ਲਈ ਜ਼ਰੂਰੀ ਢਾਂਚਿਆਂ ਦੇ ਨਿਰਮਾਣ ਲਈ ਕੀਤੇ ਜਾਣ ਦੀ ਵਿਵਸਥਾ ਹੈ । ਉਨ੍ਹਾਂ ਨੇ ਕਿਹਾ ਕਿ‍ 308 ਜ਼ਿਲ੍ਹਿਆਂ , 870 ਬਲਾਕਾਂ , 331 ਸ਼ਹਿਰਾਂ ਅਤੇ ਹਜਾਰਾਂ ਪਿੰਡਾਂ ਨੂੰ ਇਸ ਯੋਜਨਾ ਦੇ ਦਾਇਰੇ ਵਿੱਚ ਲਿਆਉਣ ਦੀ ਵਿਵਸਥਾ ਕੀਤੀ ਗਈ ਹੈ । ਇਸ ਨਾਲ ਵਕਫ਼ ਦੀਆਂ ਸੰਪਤੀਆਂ ਦੀ ਵਰਤੋਂ ਸਮਾਜ ਦੀ ਭਲਾਈ ਲਈ ਕੀਤੀ ਜਾ ਸਕੇਗੀ । ਦੇਸ਼ ਵਿੱਚ ਇਸ ਸਮੇਂ ਵਕਫ਼ ਦੀਆਂ ਕਰੀਬ ਪੰਜ ਲੱਖ 71 ਹਜ਼ਾਰ ਰਜਿਸਟ੍ਰਡ ਸੰਪਤੀਆਂ ਹਨ ।


    ਸ਼੍ਰੀ ਨਕਵੀ ਨੇ ਕਿਹਾ ਕਿ ਵਕਫ਼ ਦੀ ਸਾਰੀ ਸੰਪਤੀ ਦੀ ਬਿਹਤਰ ਵਰਤੋਂ ਅਤੇ ਦਹਾਕਿਆਂ ਤੋਂ ਵਿਵਾਦਾਂ ਵਿੱਚ ਉਲਝੀਆਂ ਕਈ ਵਕਫ਼ ਸੰਪਤੀਆਂ ਨੂੰ ਇਨ੍ਹਾਂ ਵਿਵਾਦਾਂ ਤੋਂ ਛੁਟਕਾਰਾ ਦਿਵਾਉਣ ਲਈ ਵਕਫ਼ ਨਿਯਮਾਂ ਨੂੰ ਸਰਲ ਬਣਾਇਆ ਗਿਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਕਠਨ ਨਿਯਮਾਂ ਦੇ ਕਾਰਨ ਹੀ ਵੱਖ-ਵੱਖ ਰਾਜਾਂ ਵਿੱਚ ਮੌਜ਼ੂਦ ਵਕਫ਼ ਸੰਪਤੀਆਂ ਦੀ ਸਹੀ ਵਰਤੋਂ ਨਹੀਂ ਹੋ ਸਕੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਕੇਂਦਰ ਸਰਕਾਰ ਅਜਿਹੇ ਮੁਤਵੱਲੀਆਂ ਨੂੰ ਇਨਾਮ ਦੇਵੇਗੀ ਜੋ ਸਮਾਜ ਦੀ ਭਲਾਈ ਅਤੇ ਖਾਸ ਤੌਰ ’ਤੇ ਬਾਲੜੀਆਂ ਨੂੰ ਸਿੱਖਿਅਤ ਕਰ ਕੇ ਉਨ੍ਹਾਂ ਨੂੰ ਸਮੱਰਥ ਬਣਾਉਣ ਲਈ ਵਕਫ਼ ਦੀਆਂ ਸੰਪਤੀਆਂ ਦਾ ਬਿਹਤਰ ਪਰਬੰਧਨ ਸੁਨਿਸ਼ਚਿਤ ਕਰਨਗੇ । ਸ਼੍ਰੀ ਨਕਵੀ ਨੇ ਕਿਹਾ ਕਿ ਇਹ ਪੁਰਸਕਾਰ ਹਰ ਸਾਲ ਦਿੱਤਾ ਜਾਵੇਗਾ । ਉਨ੍ਹਾਂ ਨੇ ਕਿਹਾ ਕਿ‍ ਵਕਫ਼ ਮੁਤਵੱਲੀ ਦੇਸ਼ ਭਰ ਵਿੱਚ ਵਕਫ਼ ਸੰਪਤੀਆਂ ਦੇ ਰੱਖਿਅਕ ਹੁੰਦੇ ਹਨ । ਅਜਿਹੇ ਵਿੱਚ ਉਨ੍ਹਾਂ ਨੂੰ ਇਹ ਨਿਸ਼ਚਿਤ ਕਰਨਾ ਚਾਹੀਦਾ ਹੈ ਕਿ‍ ਇਸ ਸੰਪਤੀ ਦੀ ਵਰਤੋਂ ਮੁਸਲਮਾਨ ਭਾਈਚਾਰੇ ਦੀ ਬਿਹਤਰੀ ਲਈ ਵੀ ਹੋਵੇ ।


    ਸ਼੍ਰੀ ਨਕਵੀ ਨੇ ਕਿਹਾ ਕਿ ਕੇਂਦਰੀ ਵਕਫ਼ ਪਰਿਸ਼ਦ ਰਾਜ ਦੇ ਵਕਫ਼ ਬੋਰਡਾਂ ਨੂੰ ਆਪਣੇ ਰਿਕਾਰਡਾਂ ਦਾ ਡਿਜੀਟਲੀਕਰਣ ਕਰਨ ਲਈ ਹਰ ਸੰਭਵ ਮਦਦ ਦੇ ਰਹੀ ਹੈ । ਅਜਿਹਾ ਇਸ ਲਈ ਕੀਤਾ ਜਾ ਰਿਹਾ ਹੈ ਤਾਂਕਿ ਵਕਫ‍ ਬੋਰਡ ਨਿਰਧਾਰਤ ਸਮੇਂ ਵਿੱਚ ਇਹ ਕੰਮ ਪੂਰਾ ਕਰ ਸਕਣ । ਹੁਣ ਤੱਕ 84 % ਵਕਫ਼ ਸੰਪਤੀਆਂ ਦੇ ਰਿਕਾਰਡ ਦਾ ਡਿਜਟਲੀਕਰਨ ਹੋ ਚੁੱਕਿਆ ਹੈ, ਬਾਕੀ ਦਾ ਕੰਮ ਵੀ ਜਲਦੀ ਹੀ ਪੂਰਾ ਕਰ ਲਿਆ ਜਾਵੇਗਾ । ਉਨ੍ਹਾਂ ਨੇ ਕਿਹਾ ਕਿ ਰਾਜ ਵਕਫ਼ ਬੋਰਡਾਂ ਨੂੰ ਵਕਫ਼ ਸੰਪਤੀਆਂ ਦੀ ਹਿਫਾਜ਼ਤ ਅਤੇ ਰੱਖ-ਰਖਾਵ ਅਤੇ ਉਨ੍ਹਾਂ ਦੇ ਵਿਕਾਸ ਅਤੇ ਉਨ੍ਹਾਂ ਨੂੰ ਕਾਨੂੰਨੀ ਵਿਵਾਦਾਂ ਤੋਂ ਛੁਟਕਾਰਾ ਦਿਵਾਉਣ ਲਈ ਕੇਂਦਰ ਵਲੋਂ ਦੋ ਕਾਨੂੰਨੀ ਸਲਾਹਕਾਰ ਅਧਿਕਾਰੀ , ਦੋ ਖੇਤਰੀ ਵਕਫ਼ ਅਧਿਕਾਰੀ ਅਤੇ ਦੋ ਸਰਵੇਖਕ ਮੁੱਹਈਆ ਕਰਾਏ ਗਏ ਹਨ । ਸ਼੍ਰੀ ਨਕਵੀ ਨੇ ਕਿਹਾ ਕਿ ਉਨ੍ਹਾਂ ਦਾ ਮੰਤਰਾਲਾ ਅਤੇ ਕੇਂਦਰੀ ਵਕਫ਼ ਪਰਿਸ਼ਦ ਅਜਿਹੀਆਂ ਸੰਸਥਾਵਾਂ ਦੀ ਮਦਦ ਕਰ ਰਹੀ ਹੈ ਜੋ ਵਕਫ਼ ਦੀਆਂ ਸੰਪਤੀਆਂ ਵਿੱਚ ਬਣਾਏ ਗਏ ਹਨ ਅਤੇ ਵਿਦਿਅਕ ਗਤੀਵਿਧੀਆਂ ਨਾਲ ਜੁੜੇ ਹਨ ਅਤੇ ਖ਼ਾਸ ਤੌਰ ’ਤੇ ਲੜਕੀਆਂ ਨੂੰ ਸਿੱਖਿਆ ਦੇਣ ਦਾ ਕੰਮ ਕਰ ਰਹੇ ਹਨ ।


    ਸੰਮੇਲਨ ਵਿੱਚ ਕੇਂਦਰੀ ਵਕਫ਼ ਪਰਿਸ਼ਦ ਰਾਹੀਂ ਲਾਗੂ “ਕੌਮੀ ਵਕਫ਼ ਬੋਰਡ ਤਰੱਕੀਯਾਤੀ ਯੋਜਨਾ ” ਦੀ ਸਥਿਤੀ ਦੀ ਵੀ ਸਮੀਖਿਆ ਕੀਤੀ ਗਈ। ਸੀਡਬਲਿਊਸੀ ਅਤੇ NAWADCO ਵੱਲੋਂ ਕ੍ਰਮਵਾਰ: ਦੋ ਯੋਜਨਾਵਾਂ ਲਾਗੂ ਕੀਤੀਆਂ ਗਈਆਂ, ਜਿਨ੍ਹਾਂ ਨੂੰ “ਰਾਜ ਵਕਫ਼ ਬੋਰਡ ਦੇ ਰਿਕਾਰਡ ਦਾ ਕੰਪੀਊਟਰੀਕਰਨ” ਅਤੇ “ਰਾਜ ਵਕਫ਼ ਬੋਰਡ ਨੂੰ ਦ੍ਰਿੜ ਬਣਾਉਣ ਦੀ ਯੋਜਨਾ” ਵਜੋਂ ਅਲੱਗ-ਅੱਲਗ ਲਾਗੂ ਕੀਤਾ ਗਿਆ ਸੀ, ਹੁਣ ਉਨ੍ਹਾਂ ਨੂੰ ਇੱਕ ਦੂਜੇ ਨਾਲ ਜੋੜ ਦਿੱਤਾ ਗਿਆ ਹੈ ਤਾਂ ਜੋ ਰਾਜ ਵਕਫ਼ ਬੋਰਡਾਂ ਨੂੰ ਸਮਾਜ ਦੀ ਬਿਹਤਰੀ ਲਈ ਕਲਿਆਣਕਾਰੀ ਯੋਜਨਾਵਾਂ ਲਾਗੂ ਕਰਨ ਦੇ ਵਾਸਤੇ” ਜ਼ਿਆਦਾ ਤੋਂ ਜ਼ਿਆਦਾ ਆਤਮ ਨਿਰਭਰ ਬਣਾਇਆ ਜਾ ਸਕੇ।


    ਕੌਮੀ ਵਕਫ਼ ਬੋਰਡ ਤਰੱਕੀਯਾਤੀ ਯੋਜਨਾ, ਵਕਫ਼ ਬੋਰਡ ਦੀਆਂ ਸੰਪਤੀਆਂ ਦੇ ਰਿਕਾਰਡ ਦਾ ਡਿਜਟਲੀਕਰਨ ਅਤੇ ਗ਼ੈਰ ਕਾਨੂੰਨੀ ਕਬਜ਼ੇ ਤੋਂ ਅਜਿਹੀ ਸੰਪਤੀਆਂ ਨੂੰ ਛੁਟਕਾਰਾ ਦਿਵਾਉਣ ਲਈ ਉਨ੍ਹਾਂ ਦੀ ਜੀਆਈਐੱਸ ਅਤੇ ਜੀਪੀਐੱਸ ਮੈਪਿੰਗ ਲਈ 48 ਕਰੋੜ ਰੁਪਏ ਮਨਜ਼ੂਰ ਕੀਤੇ ਗਏ ਹਨ।


    ਸੰਮੇਲਨ ਵਿੱਚ ਵਿਧਾਇਕ ਸ਼੍ਰੀ ਹੁਸੈਨ ਦਲਵਈ, ਜੰਮੂ ਕਸ਼ਮੀਰ ਦੇ ਘੱਟ ਗਿਣਤੀ ਮਾਮਲਿਆਂ ਦੇ ਮੰਤਰੀ ਚੌਧਰੀ ਜੁਲਫੀਕਾਰ ਅਲੀ, ਕੇਂਦਰੀ ਵਕਫ਼ ਪਰਿਸ਼ਦ ਦੇ ਸਕੱਤਰ ਸ਼੍ਰੀ ਬੀਐੱਮ ਜਮਾਲ ਅਤੇ ਸਾਰੇ ਰਾਜਾਂ ਦੇ ਵਕਫ਼ ਬੋਰਡਾਂ ਦੇ ਮੈਂਬਰ ਅਤੇ ਮੁੱਖ ਕਾਰਜਕਾਰੀ ਅਧਿਕਾਰੀਆਂ ਸਮੇਤ ਕਈ ਪਤਵੰਤੇ ਲੋਕ ਹਾਜ਼ਰ ਸਨ।


    ***

    
    
    (Release ID: 1531636) Visitor Counter : 1