      ਰੇਲ ਮੰਤਰਾਲਾ

      ਰੇਲ ਮੰਤਰਾਲੇ ਨੇ ਆਪਣੀ ਅਤਿ ਆਧੁਨਿਕ ਈ-ਟਿਕਟ ਪ੍ਰਣਾਲੀ ਦਾ ਨਵਾਂ ਯੂਜ਼ਰ ਇੰਟਰਫੇਸ ਲਾਂਚ ਕੀਤਾ
      Posted On: 30 MAY 2018 5:59PM by PIB Chandigarh


    Ministry of Railways Launches New User Interface of its Next Generation e-Ticketing System


    ਰੇਲ ਮੰਤਰਾਲੇ ਨੇ ਆਪਣੀ ਅਤਿ ਆਧੁਨਿਕ ਈ-ਟਿਕਟ ਪ੍ਰਣਾਲੀ ਦਾ ਨਵਾਂ ਯੂਜ਼ਰ ਇੰਟਰਫੇਸ ਲਾਂਚ ਕੀਤਾ

    ਸੂਚਨਾ ਟੈਕਨੋਲੋਜੀ ਉਦਯੋਗ ਵਿੱਚ ਅਪਣਾਈਆਂ ਜਾਣ ਵਾਲੀਆਂ ਸਰਵੋਤਮ ਪ੍ਰਥਾਵਾਂ ਨੂੰ ਅਪਣਾ ਕੇ ਉਪਭੋਗਤਾਵਾਂ (ਯੂਜ਼ਰਜ਼) ਨੂੰ ਬਿਹਤਰ ਅਨੁਭਵ ਸੁਨਿਸ਼ਚਿਤ ਕਰਨ ਸਬੰਧੀ ਕੇਂਦਰੀ ਰੇਲ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਦੇ ਵਿਜ਼ਨ ਦੇ ਅਨੁਰੂਪ ਰੇਲਵੇ ਦੇ ਆਨਲਾਈਨ ਟ੍ਰੈਵਲ ਪੋਰਟਲ www.irctc.co.in ਨੇ ਹੁਣ ਆਪਣੇ ਨਵੇਂ ਯੂਜ਼ਰ ਇੰਟਰਫੇਸ ਦਾ ਬੀਟਾ ਵਰਜਨ ਲਾਂਚ ਕੀਤਾ ਹੈ। ਨਵੇਂ ਲਿੰਕ ਵਿੱਚ ਯੂਜ਼ਰਜ਼ ਦੇ ਅਨੁਕੂਲ ਹੋਰ ਵੀ ਜ਼ਿਆਦਾ ਵਿਸ਼ੇਸ਼ਤਾਵਾਂ ਹਨ।


    ‘ਡਿਜੀਟਲ ਇੰਡੀਆ’ ਪਹਿਲ ਨੇ ਸਰਕਾਰੀ ਸੰਗਠਨਾਂ ਲਈ ਟੈਕਨੋਲੋਜੀ ਦੀ ਸ਼ਕਤੀ ਦਾ ਉਪਯੋਗ ਕਰਨ ਅਤੇ ਭਾਰਤ ਦੇ ਨਾਗਰਿਕਾਂ ਦੇ ਜੀਵਨ ਨੂੰ ਅਸਾਨ ਬਣਾਉਣ ਦਾ ਮਾਰਗ ਪ੍ਰਸ਼ਸਤ ਕਰ ਦਿੱਤਾ ਹੈ। ਅਤਿ ਆਧੁਨਿਕ ਈ-ਟਿਕਟ (ਐੱਨਜੀਈਟੀ) ਪ੍ਰਣਾਲੀ ਤਿਆਰ ਕਰਕੇ ਰੇਲਵੇ ਦੀ ਨਵੀਂ ਆਨਲਾਈਨ ਟਿਕਟ ਬੁਕਿੰਗ ਪ੍ਰਣਾਲੀ ਨੇ ਯਾਤਰਾ ਦੀ ਯੋਜਨਾ ਤੇ ਟਿਕਟਾਂ ਦੀ ਖਰੀਦ ਨੂੰ ਸਵੈਚਲਤ ਰੂਪ ਪ੍ਰਦਾਨ ਕਰਕੇ ਰੇਲ ਟਿਕਟਾਂ ਦੀ ਬੁਕਿੰਗ ਦੇ ਤੌਰ ਤਰੀਕਿਆਂ ਨੂੰ ਅਸਾਨ ਤੇ ਹੋਰ ਵੀ ਜ਼ਿਆਦਾ ਤੇਜ਼ ਕਰ ਦਿੱਤਾ ਹੈ।


    ਵਰਤਮਾਨ ਸਮੇਂ ਵਿੱਚ ਭਾਰਤੀ ਰੇਲਵੇ ਵਿੱਚ ਕੁੱਲ ਰਾਖਵੀਆਂ ਟਿਕਟਾਂ ਦੇ ਲਗਭਗ ਦੋ ਤਿਹਾਈ ਹਿੱਸੇ ਦੀ ਆਨਲਾਈਨ ਬੁਕਿੰਗ ਹੁੰਦੀ ਹੈ।


      * ਈ-ਟਿਕਟਿੰਗ ਵੈਬਸਾਈਟ ਦੇ ਨਵੇਂ ਇੰਟਰਫੇਸ ਦੀ ਲਾਂਚਿੰਗ ਦੇ ਨਾਲ ਹੀ ਯੂਜ਼ਰ ਹੁਣ ਬਿਨਾ ਲਾਗ-ਇਨ ਕੀਤੇ ਵੀ ਰੇਲ ਗੱਡੀਆਂ ਬਾਰੇ ਜਾਣਕਾਰੀ ਲੈ ਸਕਦੇ ਹਨ/ਸਰਚ ਕਰ ਸਕਦੇ ਹਨ ਅਤੇ ਸੀਟਾਂ ਦੀ ਉਪਲੱਬਧਤਾ ਬਾਰੇ ਜਾਣਕਾਰੀ ਲੈ ਸਕਦੇ ਹਨ। ਇਸ ਤਰ੍ਹਾਂ ਉਪਭੋਗਤਾਵਾਂ ਦਾ ਕੀਮਤੀ ਸਮਾਂ ਬਚੇਗਾ। ਯੂਜ਼ਰ ਹੁਣ ਵੈਬਸਾਈਟ ‘ਤੇ ਫੌਂਟ ਸਾਈਜ਼ ਬਦਲ ਸਕਦੇ ਹਨ, ਤਾਂਕਿ ਵੈਬਸਾਈਟ ਦੇਖਣ ਵਿੱਚ ਅਸਾਨੀ ਹੋਵੇ।


    *****

    
    
    (Release ID: 1533884) Visitor Counter : 2
    
    
    
    
    

  
  
*