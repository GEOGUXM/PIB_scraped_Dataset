      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਨੀਦਰਲੈਂਡ ਦੇ ਪ੍ਰਧਾਨ ਮੰਤਰੀ ਨੇ ਨਵੀਂ ਦਿੱਲੀ ਵਿਖੇ ਇੱਕ ਸਮਾਰੋਹ ਵਿੱਚ ਇੰਡੋ-ਡੱਚ ਗੰਗਾ ਫੋਰਮ ਦਾ ਉਦਘਾਟਨ ਕੀਤਾ
      Posted On: 25 MAY 2018 10:58AM by PIB Chandigarh


    Prime Minister of Netherlands Inaugurates Indo-Dutch Ganga Forum at a Function in New Delhi


    Use of Innovative Dutch Triple-Helix Model Contemplated for Barapullah Drain Project in Delhi


    ਨੀਦਰਲੈਂਡ ਦੇ ਪ੍ਰਧਾਨ ਮੰਤਰੀ ਨੇ ਨਵੀਂ ਦਿੱਲੀ ਵਿਖੇ ਇੱਕ ਸਮਾਰੋਹ ਵਿੱਚ ਇੰਡੋ-ਡੱਚ ਗੰਗਾ ਫੋਰਮ ਦਾ ਉਦਘਾਟਨ ਕੀਤਾ


    ਦਿੱਲੀ ਵਿੱਚ ਬਾਰਾਪੁਲ੍ਹਾ ਡਰੇਨ ਪ੍ਰੋਜੈਕਟ ਲਈ ਖੋਜਪੂਰਨ ਡੱਚ ਟ੍ਰਿਪਲ-ਹੈਲਿਕਸ ਮਾਡਲ ਦੀ ਵਰਤੋਂ ਬਾਰੇ ਵਿਚਾਰ


    ਨੀਦਰਲੈਂਡ ਦੇ ਪ੍ਰਧਾਨ ਮੰਤਰੀ ਸ਼੍ਰੀ ਮਾਰਕ ਰੁੱਤ ਨੇ ਅੱਜ ਇਥੇ ਇੰਡੋ-ਡੱਚ ਗੰਗਾ ਫੋਰਮ ਦਾ ਉਦਘਾਟਨ ਕੀਤਾ ਤਾਂ ਕਿ ਪਿਛਲੇ ਸਾਲ ਜੂਨ ਵਿੱਚ ਭਾਰਤ ਦੇ ਜਲ ਸੰਸਾਧਨ, ਦਰਿਆਈ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰਾਲਾ ਅਤੇ ਨੀਦਰਲੈਂਡ ਦੇ ਬੁਨਿਆਦੀ ਢਾਂਚਾ ਅਤੇ ਵਾਤਾਵਰਣ ਵਿਕਾਸ ਮੰਤਰਾਲਾ ਦਰਮਿਆਨ ਜਿਸ ਸਹਿਮਤੀ ਪੱਤਰ ਉੱਤੇ ਹਸਤਾਖਰ ਹੋਏ ਸਨ, ਉਸ ਨੂੰ ਅੱਗੇ ਵਧਾਇਆ ਜਾ ਸਕੇ।


    ਇਕੱਠ ਨੂੰ ਸੰਬੋਧਨ ਕਰਦਿਆਂ ਸ਼੍ਰੀ ਰੁੱਤ ਨੇ ਨਮਾਮੀ ਗੰਗਾ ਪ੍ਰੋਗਰਾਮ ਅਧੀਨ ਕੀਤੇ ਜਾ ਰਹੇ ਯਤਨਾਂ ਦੀ ਪ੍ਰਸ਼ੰਸਾ ਕੀਤੀ ਅਤੇ ਹੱਥ ਵਿੱਚ ਲਏ ਗਏ ਕਾਰਜ ਦੀ ਵਿਸ਼ਾਲਤਾ ਨੂੰ ਸਵੀਕਾਰਿਆ। ਉਨ੍ਹਾਂ ਕਿਹਾ ਕਿ ਸਥਾਨਕ ਸਰਕਾਰਾਂ, ਵਿੱਤ ਖੇਤਰ ਅਤੇ ਨਿਜੀ ਖੇਤਰ ਤੋਂ ਇਲਾਵਾ ਭਾਈਚਾਰਿਆਂ ਨੂੰ ਭਾਰਤ ਅਤੇ ਨੀਦਰਲੈਂਡ ਦੀਆਂ ਸਰਕਾਰਾਂ ਨਾਲ ਮਿਲ ਕੇ ਚੱਲਣ ਦੀ ਲੋੜ ਹੈ। ਉਨ੍ਹਾਂ ਨੇ ਪ੍ਰੋਜੈਕਟਾਂ ਨੂੰ ਕਾਇਮ ਰਹਿਣ ਯੋਗ ਬਣਾਉਣ ਲਈ 'ਵੇਸਟ ਟੂ ਵੈਲਥ' ਪਹੁੰਚ ਅਪਣਾਏ ਜਾਣ ਦੀ ਲੋੜ ਉੱਤੇ ਜ਼ੋਰ ਦਿੱਤਾ।


    ਨੀਦਰਲੈਂਡ ਦੇ ਜਲ ਅਤੇ ਬੁਨਿਆਦੀ ਢਾਂਚਾ ਮੰਤਰੀ ਸੁਸ਼੍ਰੀ ਕੋਰਾ ਵਾਨ ਨਿਊਵੈਨਹਿਊਜ਼ੇਨ ਨੇ ਵੀ 'ਟਰੈਸ਼ ਟੂ ਕੈਸ਼' ਪਹੁੰਚ ਅਪਣਾਏ ਜਾਣ ਦਾ ਸਮਰਥਨ ਕੀਤਾ। ਉਨ੍ਹਾਂ ਨੇ ਨੀਦਰਲੈਂਡ ਸਰਕਾਰ ਦੀ ਇਹ ਇੱਛਾ ਸਾਹਮਣੇ ਰੱਖੀ ਕਿ ਨੈਸ਼ਨਲ ਮਿਸ਼ਨ ਫਾਰ ਕਲੀਨ ਗੰਗਾ (ਐੱਨਐੱਮਸੀਜੀ) ਲਈ ਮਿਲ ਕੇ ਕੰਮ ਕੀਤਾ ਜਾਵੇ।


    ਜਲ ਸੰਸਾਧਨਾ, ਦਰਿਆਈ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰਾਲਾ ਦੇ ਸਕੱਤਰ ਸ਼੍ਰੀ ਯੂ ਪੀ ਸਿੰਘ ਨੇ ਕਿਹਾ ਕਿ ਦਰਿਆ ਗੰਗਾ ਵਿੱਚ ਪਾਣੀ ਵਿੱਚ ਰਹਿਣ ਵਾਲੇ ਜੀਵਾਂ ਦੀਆਂ 2,000 ਕਿਸਮਾਂ ਮੌਜੂਦ ਹਨ ਅਤੇ ਇਸ ਵਿੱਚ ਰੋਜ਼ਾਨਾ ਤਕਰੀਬਨ 2 ਮਿਲੀਅਨ ਲੋਕ ਇਸ਼ਨਾਨ ਕਰਦੇ ਹਨ। ਉਨ੍ਹਾਂ ਕਿਹਾ ਕਿ ਗੰਗਾ ਦੀ ਸਫਾਈ ਇੱਕ ਲਗਾਤਾਰ ਜਾਰੀ ਰਹਿਣ ਵਾਲਾ ਅਮਲ ਹੈ।


    *****


    

    

    
    (Release ID: 1533569) Visitor Counter : 4