      ਨੀਤੀ ਆਯੋਗ

      ਚੌਥੀ ਤਿਮਾਹੀ ਦੇ ਜੀਡੀਪੀ ਅਨੁਮਾਨ ਦੇਸ਼ ਵਿੱਚ ਵਿਕਾਸ ਦੀ ਤੇਜ਼ ਗਤੀ ਨੂੰ ਪ੍ਰਤੀਬਿੰਬਤ ਕਰਦੇ ਹਨ : ਪ੍ਰਧਾਨ ਮੰਤਰੀ ਦੀ ਆਰਥਿਕ ਸਲਾਹਕਾਰ ਪਰਿਸ਼ਦ
      Posted On: 31 MAY 2018 2:37PM by PIB Chandigarh


    Q4 Estimates of GDP a reflection of continuing momentum of growth: Economic Advisory Council to Prime Minister


    ਚੌਥੀ ਤਿਮਾਹੀ ਦੇ ਜੀਡੀਪੀ ਅਨੁਮਾਨ ਦੇਸ਼ ਵਿੱਚ ਵਿਕਾਸ ਦੀ ਤੇਜ਼ ਗਤੀ ਨੂੰ ਪ੍ਰਤੀਬਿੰਬਤ ਕਰਦੇ ਹਨ : ਪ੍ਰਧਾਨ ਮੰਤਰੀ ਦੀ ਆਰਥਿਕ ਸਲਾਹਕਾਰ ਪਰਿਸ਼ਦ


    ਪ੍ਰਧਾਨ ਮੰਤਰੀ ਦੀ ਆਰਥਿਕ ਸਲਾਹਕਾਰ ਪਰਿਸ਼ਦ ਦੇ ਚੇਅਰਮੈਨ ਡਾ. ਬਿਬੇਕ ਦੇਬਰੌਏ ਨੇ ਕਿਹਾ ਹੈ ਕਿ 2017-18 ਵਿੱਚ ਸਲਾਨਾ ਰਾਸ਼ਟਰੀ ਆਮਦਨ ਦੇ ਅੰਤਮ ਅਨੁਮਾਨ ਦੇ ਨਾਲ-ਨਾਲ ਰਾਸ਼ਟਰੀ ਆਮਦਨ ਦੇ ਚੌਥੀ ਤਿਮਾਹੀ (ਜਨਵਰੀ - ਮਾਰਚ 2018) ਦੇ ਅਨੁਮਾਨ ਵੀ ਇਸ ਤੱਥ ਨੂੰ ਪ੍ਰਤੀਬਿੰਬਤ ਕਰਦੇ ਹਨ ਕਿ ਦੇਸ਼ ਵਿੱਚ ਵਿਕਾਸ ਦੀ ਤੇਜ਼ ਗਤੀ ਹੁਣ ਵੀ ਜਾਰੀ ਹੈ।


    ਅੰਕੜਾ ਤੇ ਪ੍ਰੋਗਰਾਮ ਲਾਗੂ ਕਰਨ ਮੰਤਰਾਲੇ ਦੇ ਕੇਂਦਰੀ ਅੰਕੜੇ ਦਫ਼ਤਰ (ਸੀਐੱਸਓ) ਵੱਲੋਂ ਜਾਰੀ ਜੀਡੀਪੀ (ਕੁੱਲ ਘਰੇਲੂ ਉਤਪਾਦ) ਦੇ ਚੌਥੀ ਤਿਮਾਹੀ ਦੇ ਅਨੁਮਾਨਾਂ ਤਹਿਤ ਇਸ ਦੌਰਾਨ ਜੀਡੀਪੀ ਵਾਧਾ ਦਰ 7.7% ਰਹਿਣ ਦਾ ਕਿਆਸ ਲਗਾਇਆ ਗਿਆ ਹੈ। ਚੌਥੀ ਤਿਮਾਹੀ ਦੀ ਜੀਡੀਪੀ ਵਾਧਾ ਦਰ ਦਰਅਸਲ, ਪਿਛਲੇ ਵਿੱਤ ਵਰ੍ਹੇ ਦੀ ਸਭ ਤੋਂ ਵੱਧ ਤਿਮਾਹੀ ਵਾਧਾ ਦਰ ਨੂੰ ਦਰਸਾਉਂਦੀ ਹੈ ਜਿਸ ਨਾਲ ਤੇਜ਼ ਗਤੀ ਦੇ ਰੁਝਾਨ ਦੇ ਵਿਆਪਕ ਰੂਪ ਵਿੱਚ ਜਾਰੀ ਰਹਿਣ ਦੇ ਸੰਕੇਤ ਮਿਲਦੇ ਹਨ।


    ਡਾ. ਬਿਬੇਕ ਦੇਬਰੌਏ ਨੇ ਕਿਹਾ ਕਿ ਅਰਥਵਿਵਸਥਾ ਦੇ ਮਹੱਤਵਪੂਰਨ ਖੇਤਰਾਂ (ਸੈਕਟਰ) ਵਿੱਚ ਨਿਰੰਤਰ ਤੇਜ਼ ਗਤੀ ਨਾਲ ਵਿਕਾਸ ਜਾਰੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਸਾਹਸਿਕ ਢਾਂਚਾਗਤ ਸੁਧਾਰਾਂ ਨੂੰ ਲਾਗੂ ਕਰਨ ਦੀ ਦਿਸ਼ਾ ਵਿੱਚ ਸਰਕਾਰ ਵੱਲੋਂ ਨਿਰੰਤਰ ਪ੍ਰਯਤਨ ਜਾਰੀ ਰੱਖਣ ਦੀ ਬਦੌਲਤ ਹੀ ਜੀਡੀਪੀ ਵਾਧਾ ਦਰ ਦੇ ਅੰਕੜੇ ਬਿਹਤਰ ਹੋ ਸਕੇ ਹਨ। ਉਨ੍ਹਾਂ ਨੇ ਕਿਹਾ ਕਿ ਮਾਲ ਅਤੇ ਸਰਵਿਸ ਟੈਕਸ (ਜੀਐੱਸਟੀ) ਲਾਗੂ ਕਰਨ, ਨਾਗਰਿਕਤਾ ਅਤੇ ਦਿਵਾਲੀਆ ਕੋਡ ਲਾਗੂ ਕਰਨ, ਬੈਂਕਾ ਨੂੰ ਨਵੀਂ ਪੂੰਜੀ ਉਪਲੱਬਧ ਕਰਾਉਣ, 100% ਗ੍ਰਾਮੀਣ ਬਿਜਲੀਕਰਨ, ਪੁਰਾਣੇ ਕਾਨੂੰਨਾਂ ਨੂੰ ਰੱਦ ਕਰਨ, ਕਾਰੋਬਾਰ ਵਿੱਚ ਹੋਰ ਜ਼ਿਆਦਾ ਸਰਲਤਾ ਸੁਨਿਸ਼ਚਿਤ ਕਰਨ ਵਰਗੇ ਕਦਮਾਂ ਨੇ ਵਿਕਾਸ ਦੀ ਤੇਜ਼ ਗਤੀ ਵਿੱਚ ਜ਼ਿਕਰਯੋਗ ਯੋਗਦਾਨ ਦਿੱਤਾ ਹੈ।


    ***

    
    
    (Release ID: 1534245) Visitor Counter : 1