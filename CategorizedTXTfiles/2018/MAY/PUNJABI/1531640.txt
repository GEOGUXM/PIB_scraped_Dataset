      ਨੀਤੀ ਆਯੋਗ

      ਨੀਤੀ ਆਯੋਗ ਅਤੇ ਗੂਗਲ ਨੇ ਦੇਸ਼ ਵਿੱਚ ਆਰਟੀਫੀਸ਼ੀਅਲ ਇੰਟੈਲੀਜੈਂਸ ( ਏਆਈ ) ਵਧਾਉਣ ਲਈ ਸੰਕਲਪ ਪੱਤਰ (Statement of Intext) ਉੱਤੇ ਹਸਤਾਖਰ ਕੀਤੇ
      Posted On: 07 MAY 2018 6:17PM by PIB Chandigarh


    NITI Aayog and Google sign SoI to help grow AI ecosystem in India


    To focus on training, hackathons, mentoring startups, and providing research grants


    ਨੀਤੀ ਆਯੋਗ ਅਤੇ ਗੂਗਲ ਨੇ ਦੇਸ਼ ਵਿੱਚ ਆਰਟੀਫੀਸ਼ੀਅਲ ਇੰਟੈਲੀਜੈਂਸ ( ਏਆਈ ) ਵਧਾਉਣ ਲਈ ਸੰਕਲਪ ਪੱਤਰ ( Statement of Intext ) ਉੱਤੇ ਹਸਤਾਖਰ ਕੀਤੇ


    ਸਿਖਲਾਈ , ਹੈਕਾਥਾਨ , ਸਟਾਰਟਅੱਪ ਲਈ ਸਲਾਹ ਦੇਣ ਅਤੇ ਖੋਜ ਲਈ ਗਰਾਂਟ ਪ੍ਰਦਾਨ ਕਰਨ ਉੱਤੇ ਧਿਆਨ ਕੇਂਦਰਿਤ ਕੀਤਾ ਜਾਵੇਗਾ


    ਭਾਰਤ ਦੀ ਨਿੱਸਰ ਰਹੀ ਆਰਟੀਫੀਸ਼ੀਅਲ ਇੰਟੈਲੀਜੈਂਸ (ਏਆਈ) ਅਤੇ ਮਸ਼ੀਨੀ ਗਿਆਨ (ਐੱਮਐੱਲ) ਦੀ ਪਰਿਸਥਿਤੀ ਪ੍ਰਣਾਲੀ ਨੂੰ ਹੁਲਾਰਾ ਦੇਣ ਦੇ ਉਦੇਸ਼ ਨਾਲ ਨੀਤੀ ਆਯੋਗ ਅਤੇ ਗੂਗਲ ਕਈ ਪਹਿਲੂਆਂ ’ਤੇ ਇਕੱਠੇ ਕੰਮ ਕਰੇਗਾ, ਜਿਸ ਨਾਲ ਦੇਸ਼ ਵਿੱਚ ਏਆਈ ਪਰਿਸਥਿਤੀ ਤੰਤਰ ਦਾ ਨਿਰਮਾਣ ਕਰਨ ਵਿੱਚ ਮਦਦ ਮਿਲੇਗੀ।


    ਇਸ ਦੇ ਲਈ ਨੀਤੀ ਆਯੋਗ ਦੀ ਸਲਾਹਕਾਰ ਸੁਸ਼੍ਰੀ ਅੰਨਾ ਰਾਏ ਅਤੇ ਗੂਗਲ ਨੇ ਭਾਰਤ ਅਤੇ ਦੱਖਣ-ਪੂਰਬ ਏਸ਼ੀਆ ਦੇ ਉਪ-ਚੇਅਰਮੈਨ ਸ਼੍ਰੀ ਰਾਜਨ ਆਨੰਦਨ ਨੇ ਇੱਕ ਸੰਕਲਪ ਪੱਤਰ ’ਤੇ ਹਸਤਾਖਰ ਕੀਤੇ। ਇਸ ਮੌਕੇ ’ਤੇ ਨੀਤੀ ਆਯੋਗ ਦੇ ਮੁੱਖ ਕਾਰਜਕਾਰੀ ਅਧਿਕਾਰੀ (ਸੀਈਓ) ਸ਼੍ਰੀ ਅਮਿਤਾਭ ਕਾਂਤ ਵੀ ਹਾਜ਼ਰ ਸਨ।


    ਨੀਤੀ ਆਯੋਗ ਨੂੰ ਏਆਈ ਆਰਟੀਫੀਸ਼ੀਅਲ ਇੰਟੈਲੀਜੈਂਸ ਜਿਹੀ ਟੈਕਨੋਲੋਜੀ ਵਿਕਸਤ ਕਰਨ ਤੇ ਖੋਜ ਲਈ ਰਾਸ਼ਟਰੀ ਪ੍ਰੋਗਰਾਮ ਤਿਆਰ ਕਰਨ ਦੀ ਜ਼ਿੰਮੇਵਾਰੀ ਦਿੱਤੀ ਗਈ ਹੈ। ਇਸ ਜ਼ਿੰਮੇਵਾਰੀ ’ਤੇ ਨੀਤੀ ਆਯੋਗ, ਰਾਸ਼ਟਰੀ ਡੇਟਾ ਅਤੇ ਐੱਨਾਲਿਟਿਕਸ ਪੋਰਟਲ ਦੇ ਨਾਲ ਏਆਈ ’ਤੇ ਰਾਸ਼ਟਰੀ ਕਾਰਜ ਨੀਤੀ ਵਿਕਸਤ ਕਰ ਰਹੇ ਹਨ, ਤਾਂ ਜੋ ਵਿਆਪਕ ਰੂਪ ਵਿੱਚ ਏਆਈ ਦਾ ਉਪਯੋਗ ਕੀਤਾ ਜਾ ਸਕੇ।


    ਇਸ ਭਾਈਵਾਲੀ ਦੇ ਮਹੱਤਵ ਬਾਰੇ ਦੱਸਦੇ ਹੋਏ ਸ਼੍ਰੀ ਅਮਿਤਾਭ ਕਾਂਤ ਨੇ ਕਿਹਾ “ਆਰਟੀਫੀਸ਼ੀਅਲ ਇੰਟੈਲੀਜੈਂਸ ਦੇਸ਼ ਵਿੱਚ ਵਪਾਰ ਕਰਨ ਦੇ ਤਰੀਕੇ ਨੂੰ ਬਦਲਣ ਜਾ ਰਹੀ ਹੈ। ਵਿਸ਼ੇਸ਼ ਕਰਕੇ ਦੇਸ਼ ਦੀ ਸਮਾਜਿਕ ਅਤੇ ਸਮਾਵੇਸ਼ੀ ਭਲਾਈ ਲਈ ਨਵਾਚਾਰਾਂ ਵਿੱਚ ਖਾਸ ਤੌਰ ’ਤੇ ਏਆਈ ਦਾ ਉਪਯੋਗ ਕੀਤਾ ਜਾਵੇਗਾ। ਸਿਹਤ ਦੇਖਭਾਲ ਦੇ ਖੇਤਰ ਵਿੱਚ ਸਮੱਰਥਾ ਵਧਾਉਣ, ਸਿੱਖਿਆ ਵਿੱਚ ਸੁਧਰ ਲਿਆਉਣ, ਸਾਡੇ ਨਾਗਰਿਕਾਂ ਲਈ ਚੰਗੀ ਸ਼ਾਸਨ ਪ੍ਰਣਾਲੀ ਵਿਕਸਤ ਕਰਨ ਤੇ ਦੇਸ਼ ਦੀ ਸਾਰੀ ਆਰਥਿਕ ਉਤਪਾਦਕਤਾ ਵਿੱਚ ਸੁਧਾਰ ਲਈ ਦੇਸ਼, ਮਸ਼ੀਨੀ ਗਿਆਨ ਅਤੇ ਏਆਈ ਜਿਹੀਆਂ ਭਵਿੱਖ ਦੀਆਂ ਟੈਕਨੋਲੋਜੀਆਂ ਨੂੰ ਸਵੀਕਾਰ ਕਰ ਰਿਹਾ ਹੈ। ਗੂਗਲ ਨਾਲ ਨੀਤੀ ਆਯੋਗ ਦੀ ਭਾਈਵਾਲੀ ਕਰਕੇ ਸਿਖਲਾਈ ਸਬੰਧੀ ਕਈ ਪਹਿਲਕਦਮੀਆਂ ਹੋਣਗੀਆਂ। ਸਟਾਰਟਅੱਪ ਨੂੰ ਸਮਰਥਨ ਮਿਲੇਗਾ ਅਤੇ ਪੀਐੱਚਡੀ ਵਿਦਿਆਰਥੀਆਂ ਦੇ ਮਾਧਿਅਮ ਨਾਲ ਏਆਈ ਖੋਜ ਕਾਰਾਜ ਨੂੰ ਹੁਲਾਰਾ ਮਿਲੇਗਾ ਅਤੇ ਇਸ ਨਾਲ ਤਕਨੀਕੀ ਰੂਪ ਵਿੱਚ ਸਸ਼ਕਤ ਨਵੇਂ ਭਾਰਤ ਦੇ ਮਹਾਨ ਦ੍ਰਿਸ਼ਟੀਕੋਣ ਨੂੰ ਸਾਕਾਰ ਕਰਨ ਵਿੱਚ ਮਦਦ ਮਿਲੇਗੀ।”


    ***

    
    
    (Release ID: 1531640) Visitor Counter : 1