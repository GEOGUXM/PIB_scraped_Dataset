      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਮੰਤਰੀ ਮੰਡਲ ਨੇ ਦੇਵਘਰ(Deoghar), ਝਾਰਖੰਡ ਵਿਚ ਨਵਾਂ ਏਮਸ ਕਾਇਮ ਕਰਨ ਨੂੰ ਪ੍ਰਵਾਨਗੀ ਦਿੱਤੀ
      Posted On: 16 MAY 2018 6:00PM by PIB Chandigarh


    Cabinet approves setting up of a new AIIMS in Deoghar, Jharkhand


    ਮੰਤਰੀ ਮੰਡਲ ਨੇ ਦੇਵਘਰ( Deoghar ) , ਝਾਰਖੰਡ ਵਿਚ ਨਵਾਂ ਏਮਸ ਕਾਇਮ ਕਰਨ ਨੂੰ ਪ੍ਰਵਾਨਗੀ ਦਿੱਤੀ


    ਕੇਂਦਰੀ ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਝਾਰਖੰਡ ਦੇ ਦੇਵਘਰ ਵਿਖੇ ਇਕ ਨਵਾਂ ਆਲ ਇੰਡੀਆ ਇੰਸਟੀਟਿਊਟ ਆਵ੍ ਮੈਡੀਕਲ ਸਾਇੰਸਿਜ਼ (ਏਮਸ) ਕਾਇਮ ਕਰਨ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ । ਇਸ ਪ੍ਰੋਜੈਕਟ ਲਈ 1103 ਕਰੋੜ ਰੁਪਏ ਦੇ ਫੰਡਾਂ ਦੀ ਪ੍ਰਵਾਨਗੀ ਦਿੱਤੀ ਗਈ ਹੈ ਅਤੇ ਉਪਰੋਕਤ ਏਮਸ ਪ੍ਰਧਾਨ ਮੰਤਰੀ ਸਵਾਸਥਯ ਸੁਰਕਸ਼ਾ ਯੋਜਨਾ (ਪੀਐਮਐਸਐਸਵਾਈ) ਅਧੀਨ ਕਾਇਮ ਕੀਤਾ ਜਾਵੇਗਾ ।


    ਵੇਰਵੇ


    ਦੇਵਘਰ ਵਿਖੇ ਕਾਇਮਹੋਣ ਵਾਲੇ ਏਮਸ ਵਿੱਚ ਹੇਠ ਲਿਖੀਆਂ ਸਹੂਲਤਾਂ ਹੋਣਗੀਆਂ -


    * 750 ਬੈੱਡਾਂ ਵਾਲਾ ਇੱਕ ਹਸਪਤਾਲ ਹੋਵੇਗਾ ਜਿਸ ਵਿੱਚ ਟਰੌਮਾ ਸੈਂਟਰ ਸਹੂਲਤਾਂ ਹੋਣਗੀਆਂ ।


    * ਇੱਕ ਮੈਡੀਕਲ ਕਾਲਜ ਹੋਵੇਗਾ ਜਿਸ ਵਿੱਚ ਹਰ ਸਾਲ ਐੱਮਬੀਬੀਐੱਸ ਵਿੱਚ 100 ਵਿਦਿਆਰਥੀ ਦਾਖਲ ਹੋ ਸਕਣਗੇ ।


    * ਇੱਕ ਨਰਸਿੰਗ ਕਾਲਜ ਹੋਵੇਗਾ ਜਿਸ ਵਿੱਚ ਹਰ ਸਾਲ ਬੀਐਸਸੀ (ਨਰਸਿੰਗ) ਵਿੱਚ 60 ਵਿਦਿਆਰਥਣਾਂ ਨੂੰ ਦਾਖਲਾ ਦਿੱਤਾ ਜਾਵੇਗਾ । ਇਸ ਵਿੱਚ ਇੱਕ ਰਿਹਾਇਸ਼ੀ ਕੰਪਲੈਕਸ ਅਤੇ ਹੋਰ ਸਬੰਧਤ ਸਹੂਲਤਾਂ / ਸੇਵਾਵਾਂ ਹੋਣਗੀਆਂ ਜੋ ਕਿ ਨਵੀਂ ਦਿੱਲੀ ਦੇ ਏਮਸ ਦੇ ਪੈਟਰਨ ਉੱਤੇ ਹੋਣਗੀਆਂ । ਇਸ ਵਿੱਚ 20 ਸਪੈਸ਼ਲਟੀ / ਸੁਪਰ ਸਪੈਸ਼ਲਟੀ ਵਿਭਾਗ ਜਿਨ੍ਹਾਂ ਵਿੱਚ 15 ਅਪ੍ਰੇਸ਼ਨ ਥੀਏਟਰ ਵੀ ਸ਼ਾਮਲ ਹੋਣਗੇ ।


    * ਇੱਕ 30 ਬੈੱਡਾਂ ਵਾਲਾ ਆਯੁਸ਼ ਵਿਭਾਗ ਹੋਵੇਗਾ ਜਿਸ ਵਿੱਚ ਦਵਾਈਆਂ ਦਾ ਰਵਾਇਤੀ ਢੰਗਾਂ ਨਾਲ ਇਲਾਜ ਮੁਹੱਈਆ ਹੋਵੇਗਾ ।


    ਪ੍ਰਭਾਵ


    ਦੇਵਘਰ ਵਿਖੇ ਨਵਾਂ ਏਮਸ ਕਾਇਮ ਕੀਤੇ ਜਾਣ ਨਾਲ ਦੇ ਉਦੇਸ਼ ਪੂਰੇ ਹੋਣਗੇ । ਇੱਕ ਤਾਂ ਇਲਾਕੇ ਦੀ ਅਬਾਦੀ ਨੂੰ ਸੁਪਰ ਸਪੈਸ਼ਲਟੀ ਸਿਹਤ ਸੰਭਾਲ ਸੇਵਾ ਮੁਹੱਈਆ ਹੋ ਸਕੇਗੀ ਨਾਲ ਹੀ ਵੱਡੀ ਗਿਣਤੀ ਵਿੱਚ ਡਾਕਟਰਾਂ ਅਤੇ ਹੋਰ ਸਿਹਤ ਵਰਕਰਾਂ ਦਾ ਪੂਲ ਪ੍ਰਾਇਮਰੀ ਅਤੇ ਸੈਕੰਡਰੀ ਪੱਧਰ ਦੀਆਂ ਸੰਸਥਾਵਾਂ / ਸਹੂਲਤਾਂ ਲਈ ਰਾਸ਼ਟਰੀ ਸਿਹਤ ਮਿਸ਼ਨ (ਐੱਮਐੱਚਐੱਮ) ਅਧੀਨ ਤਿਆਰ ਹੋ ਸਕੇਗਾ ।

    
    
    (Release ID: 1532630) Visitor Counter : 2