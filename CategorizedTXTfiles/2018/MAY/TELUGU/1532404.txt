      ఆర్థిక మంత్రిత్వ శాఖ

      భార‌త‌దేశానికి మరియు బ్రూనే దారుస్సలామ్ కు మ‌ధ్య ప‌న్నుల‌ కు సంబంధించిన స‌మాచారం ఆదాన ప్ర‌దానం తో పాటు ప‌న్నుల వ‌సూలులో స‌హాయం అంద‌జేసుకోవ‌డానికి సంబంధించిన ఒప్పందం పై సంత‌కాల‌కు, ఆ ఒప్పందం అనుమోదానికి ఆమోదం తెలిపిన మంత్రివ‌ర్గం
      Posted On: 16 MAY 2018 3:39PM by PIB Hyderabad


    భార‌త‌దేశానికి మరియు బ్రూనే దారుస్సలామ్ కు మ‌ధ్య ప‌న్నుల‌కు సంబంధించిన స‌మాచారం ఆదాన ప్ర‌దానం తో పాటు ప‌న్నుల వ‌సూలు లో పరస్పరం స‌హాయాన్ని ఇచ్చి పుచ్చుకోవ‌డానికి సంబంధించిన ఒప్పందం పై సంత‌కాల‌కు మరియు ఆ ఒప్పందం అనుమోదానికి ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌న జ‌రిగిన కేంద్ర మంత్రివ‌ర్గ స‌మావేశం ఆమోదం తెలిపింది.


    వివ‌రాలు:
    
    ఈ ఒప్పందం లో భాగంగా అందుకొన్న స‌మాచారాన్ని గోప్యంగా ఉంచుతారు. ఇటువంటి సమాచారాన్ని మ‌దింపు, సేక‌ర‌ణ‌, ఎన్‌ఫోర్స్‌మెంట్‌, ప్రాసిక్యూష‌న్‌ లేదా అపీళ్ల నిర్ధార‌ణ‌కు సంబంధించిన వ్య‌క్తులకు లేదా ప్రాధికార సంస్థ‌లకు (న్యాయ స్థానాలు లేదా పాల‌క వ‌ర్గాల‌తో స‌హా) మాత్ర‌మే వెల్ల‌డించ‌డం జ‌రుగుతుంది.


    స‌మాచారాన్ని పంపిస్తున్న దేశం యొక్క ముంద‌స్తు లిఖిత పూర్వ‌క స‌మ్మ‌తితోనే ఏ వ్య‌క్తికైనా లేదా ఎన్‌టిటి కైనా లేదా ప్రాధికార సంస్థ‌కైనా స‌మాచారాన్ని వెల్ల‌డించేందుకు వీలు ఉంటుంది.


    ఆయా కేసుల కేట‌గిరీల‌ను బ‌ట్టి భార‌త‌దేశానికి మ‌రియు బ్రూనే కు మ‌ధ్య స‌మాచారం ఆటోమేటిక్ ఎక్స్ చేంజ్ కు ఈ ఒప్పందం వీలు క‌ల్పిస్తుంది.


    అంతేకాకుండా రెండు దేశాల మ‌ధ్య టాక్స్ రెవెన్యూ క్లెయిమ్ ల వ‌సూలులో కూడా ఈ ఒప్పందం త‌న వంతు స‌హాయాన్ని అందిస్తుంది.


    రెండు దేశాలకు చెందిన సంబంధిత చ‌ట్టాల ప్ర‌కారం పూర్తి చేసుకోవలసినటువంటి విధానాలు పూర్తి అయ్యాయని నోటిఫై చేసిన నాటి నుండి ఈ ఒప్పందం అమ‌లులోకి వ‌స్తుంది.


    ఈ ఒప్పందం ఫ‌లితంగా ప‌న్ను ఎగ‌వేత లకు మ‌రియు ప‌న్ను చెల్లించ‌కుండా త‌ప్పించుకొనే ధోర‌ణులకు అడ్డుక‌ట్ట వేయడం వీలుపడుతుంద‌ని ఆశిస్తున్నారు.


    ఈ ఒప్పందం వ‌ల్ల ఎటువంటి ఆర్థిక భారం ఉండ‌దు. ఒప్పందం లోని 9వ అధిక‌రణం ప్ర‌కారం అసాధార‌ణ వ్య‌యాలు 500 యుఎస్ డాల‌ర్ల కు మించిన ప‌క్షంలో మాత్ర‌మే ఆ వ్యయాన్ని భార‌త ప్ర‌భుత్వం భ‌రిస్తుంది.

    ***

    
    
    (Release ID: 1532404) Visitor Counter : 7
    
    
      Read this release in: English , Tamil , Kannada