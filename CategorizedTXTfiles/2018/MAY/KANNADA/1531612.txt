      ವಾರ್ತಾ ಮತ್ತು ಪ್ರಸಾರ ಸಚಿವಾಲಯ

      ಏಷ್ಯಾ ಮಾಧ್ಯಮ ಸಮಾವೇಶ ’ನಮ್ಮ ಕಥೆಗಳನ್ನು ಹೇಳುವೆವು - ಏಷ್ಯಾ ಮತ್ತು ಇನ್ನಷ್ಟು’
      Posted On: 08 MAY 2018 10:31AM by PIB Bengaluru


    ಭಾರತ ಸರಕಾರದ ವಾರ್ತಾ ಶಾಖೆ
    ಬೆಂಗಳೂರು


    ಬೆಂಗಳೂರು, 8 ನೇ , ಮೇ 2018.


    ಪತ್ರಿಕಾ ಹೇಳಿಕೆ


    ಏಷ್ಯಾ ಮಾಧ್ಯಮ ಸಮಾವೇಶ

    ’ನಮ್ಮ ಕಥೆಗಳನ್ನು ಹೇಳುವೆವು - ಏಷ್ಯಾ ಮತ್ತು ಇನ್ನಷ್ಟು’

    ಹೊಸದಿಲ್ಲಿಯಲ್ಲಿ ಮೇ 10-12 ರವರೆಗೆ 15 ನೇ ಏಷ್ಯಾ ಮಾಧ್ಯಮ ಸಮಾವೇಶ, ಭಾರತದ ಆತಿಥ್ಯ.


    ’ನಮ್ಮ ಕಥೆಗಳನ್ನು ಹೇಳುವೆವು-ಏಷ್ಯಾ ಮತ್ತು ಇನ್ನಷ್ಟು’ ಶೀರ್ಷಿಕೆಯೊಂದಿಗೆ ಎ.ಎಂ.ಎಸ್. 2018 ,
    ಈ ವಲಯದ ಮಾಧ್ಯಮ ರಂಗದಲ್ಲಿ ಸಮಾಲೋಚನೆ ಮತ್ತು ಸಹಕಾರಕ್ಕೆ ಪ್ರೋತ್ಸಾಹ ನೀಡಲಿದೆ.


    15 ನೇ ಏಶ್ಯಾ ಮಾದ್ಯಮ ಸಮಾವೇಶ (ಎ.ಎಂ.ಎಸ್.) 2018 ನ್ನು ಭಾರತ ಸರಕಾರದ ವಾರ್ತಾ ಮತ್ತು ಪ್ರಸಾರ ಮಂತ್ರಾಲಯವು ಹೊಸದಿಲ್ಲಿಯ ಭಾರತೀಯ ಸಮೂಹ ಸಂವಹನ ಸಂಸ್ಥೆ (ಐ.ಐ.ಎಂ.ಸಿ.) ಮತ್ತು ಭಾರತೀಯ ಪ್ರಸಾರ ತಂತಜ್ಞರ ಸಲಹಾ ಸಂಸ್ಥೆ (ಬಿ.ಇ.ಸಿ.ಎಲ್.) ಗಳೊಂದಿಗೆ ಜಂಟಿಯಾಗಿ ಆಯೋಜಿಸಿದೆ. ಹೊಸದಿಲ್ಲಿಯಲ್ಲಿ 2018 ರ ಮೇ 10-12 ರವರೆಗೆ ಆಯೋಜನೆಗೊಂಡಿರುವ ಈ ಸಮಾವೇಶದ ಮೊದಲ ದಿನವಾದ ದಿನಾಂಕ 10 ರಂದು ಏರ್ಪಟ್ಟಿರುವ ಉದ್ಘಾಟನಾ ಸಮಾರಂಭದಲ್ಲಿ ಕೇಂದ್ರ ವಾರ್ತಾ ಮತ್ತು ಪ್ರಸಾರ ಹಾಗು ಜವಳಿ ಸಚಿವರಾದ ಶ್ರೀಮತಿ ಸ್ಮೃತಿ ಜುಬಿನ್ ಇರಾನಿ ಅವರು ಮುಖ್ಯ ಅತಿಥಿಗಳಾಗಿ ಪಾಲ್ಗೊಂಡು ಸಮಾರಂಬದ ಅಧ್ಯಕ್ಷತೆ ವಹಿಸಲಿದ್ದಾರೆ.


    ಕೌಲಾಲಾಂಪುರದ ಏಶ್ಯಾ ಫೆಸಿಫಿಕ್ ಇನ್ಸ್ಟಿಟ್ಯೂಟ್ ಫಾರ್ ಬ್ರಾಡ್ ಕಾಸ್ಟಿಂಗ್ ( ಎ.ಐ.ಬಿ.ಡಿ.) ಸಂಸ್ಥೆಯ ವಾರ್ಷಿಕ ಸಮಾವೇಶವಾಗಿರುವ ಎ.ಎಂ.ಎಸ್. 2018 ಏಶ್ಯಾ ಫೆಸಿಫಿಕ್ ವಲಯದ ಪ್ರತಿಷ್ಟಿತ ಸಮಾವೇಶಗಳಲ್ಲಿ ಒಂದಾಗಿದೆ. ಮತ್ತು ಭಾರತವು ಇದರ ಆತಿಥ್ಯವಹಿಸಿ ಆಯೋಜಿಸುತ್ತಿರುವುದು ಇದೇ ಮೊದಲು. ಸಮಾವೇಶವು “ ನಮ್ಮ ಕಥೆಗಳನ್ನು ಹೇಳುವೆವು- ಏಶ್ಯಾ ಮತ್ತು ಇನ್ನಷ್ಟು” ಎಂಬ ಶೀರ್ಷಿಕೆಯಡಿ ಸಮಾವೇಶ ಪೂರ್ವ ಕಾರ್ಯಾಗಾರವನ್ನು ದಿನಾಂಕ 8 ಮತ್ತು 9 ರಂದು ಹಾಗು ಸಮಾವೇಶವನ್ನು 10 ರಿಂದ 12 ರವರೆಗೆ ಎರಡು ಭಾಗಗಳಲ್ಲಿ ಆಯೋಜಿಸಲಾಗಿದೆ. ಏಶ್ಯಾ ವಲಯದಲ್ಲಿ ವಾರ್ತಾ ಮತ್ತು ಪ್ರಸಾರ ಮಂತ್ರಾಲಯವನ್ನು ಪ್ರತಿನಿಧಿಸುವ ಸಂಸ್ಥೆಗಳು , ಯುನೆಸ್ಕೋ, ಎಫ್.ಎ.ಓ, ವಿಶ್ವಸಂಸ್ಥೆ, ರೇಡಿಯೋ ಮತ್ತು ಟೆಲಿವಿಶನ್ ವಾಹಿನಿಗಳು ಮತ್ತು ಜಾಲಗಳು ಹಾಗು ನಿಯಂತ್ರಣ ವ್ಯವಸ್ಥೆಗಳು , ಸಂವಹನ ಅಕಾಡೆಮಿಗಳು/ಸಂಸ್ಥೆಗಳು , ಮಾಧ್ಯಮ ಸಂಶೋಧನಾ ಸಂಸ್ಥೆಗಳು, ಸಮುದಾಯ ರೇಡಿಯೋ ಗುಂಪುಗಳು, ಮುದ್ರಣ ಮತ್ತು ಮಾಧ್ಯಮ , ಪ್ರಸಾರ ಸಲಕರಣೆಗಳ ಉತ್ಪಾದಕರು ಇದರಲ್ಲಿ ಪ್ರತಿನಿಧಿಗಳಾಗಿ ಪಾಲ್ಗೊಳ್ಳಲಿದ್ದಾರೆ.


    ಸಮಾವೇಶವು ಈ ವಲಯದಲ್ಲಿ ಪ್ರಸಾರ ಕ್ಷೇತ್ರದಲ್ಲಿರುವ ಸವಾಲುಗಳಿಗೆ ಪ್ರತಿಕ್ರಿಯೆಯಾಗಿ ಪ್ರಾದೇಶಿಕ ಮತ್ತು ದ್ವಿಪಕ್ಷೀಯ ಸಮಾಲೋಚನೆ ಹಾಗು ಸಹಕಾರಕ್ಕೆ ಉತ್ತೇಜನ ಕೊಡಲಿದೆ. ಏಶ್ಯನ್ ವಲಯದ ಪ್ರಸಾರ ಮಾಧ್ಯಮದ ಜನರಿಗೆ ಸಾಫ್ಟ್ ವೇರ್ ವಿಷಯಗಳಿಗೆ ಸಂಬಂಧಿಸಿದಂತೆ ಮತ್ತು ಪ್ರಸಾರ ಮಾಧ್ಯಮದ ಹಾರ್ಡ್ ವೇರ್ ವಿಷಯಗಳಿಗೆ ಸಂಬಂಧಿಸಿದಂತೆ ವಿಚಾರ ವಿನಿಮಯ ಮಾಡಲು ವಿಶಿಷ್ಟ ಅವಕಾಶವನ್ನೂ ಒದಗಿಸುತ್ತದೆ. ಜಾಲ ರೂಪಿಸುವಿಕೆ, ವ್ಯಾಪಾರೋದ್ಯಮ ಮತ್ತು ವ್ಯಾಪಾರೋದ್ಯಮಿಗಳ ಸಮಾಲೋಚನೆಗೆ ಅವಕಾಶಗಳು, ಈ ಸಭೆಯ ಮಾತುಕತೆಗಳನ್ನು ಸಮಾವೇಶದ ಬಳಿಕ ವ್ಯಾಪಾರ ಮತ್ತು ಆರ್ಥಿಕ ಸಂಬಂಧಗಳನ್ನಾಗಿ ಪರಿವರ್ತಿಸುವ ಅವಕಾಶ ಇದರಲ್ಲಿ ಲಭ್ಯವಿದೆ.


    ಬಾಂಗ್ಲಾ ದೇಶದ ವಾರ್ತಾ ಮಂತ್ರಿಗಳಾದ ಗೌರವಾನ್ವಿತ ಶ್ರೀ ಹಸಾನುಲ್ ಹಕ್ ಇನು, ಕಾಂಬೋಡಿಯಾದ ವಾರ್ತಾ ಮಂತ್ರಿಗಳಾದ ಗೌರವಾನ್ವಿತ ಡಾ. ಖಿಯು ಕನ್ನಾರಿತ್ , ಕೊರಿಯಾ ಕಮ್ಯುನಿಕೇಶನ್ ಕಮಿಷನ್ನಿನ ಸ್ಥಾಯೀ ಕಮಿಶನರ್ ಶ್ರೀ ಸಾಂ ಸಿಯೋಗ್ ಕೋ, , ಇರಾನಿನ ಐ.ಆರ್. ಐ.ಬಿ.ಯ ಅಧ್ಯಕ್ಷರ ಸಲಹೆಗಾರ ಮತ್ತು ಅಂತಾರಾಷ್ಟ್ರೀಯ ಇಲಾಖೆಗಳ ಮಹಾ ನಿರ್ದೇಶಕರಾದ ಡಾ. ಅಬ್ಬಾಸ್ ನಾಸೇರಿ ತಹೇರಿ , ಹೊಸದಿಲ್ಲಿಯ ಯುನೆಸ್ಕೋ ನಿರ್ದೇಶಕರಾದ ಶ್ರೀ ಶಿಗೇರು ಓಯಾಗಿ ಅವರು ಉದ್ಘಾಟನಾ ಸಮಾರಂಭದಲ್ಲಿ ಉಪಸ್ಥಿತರಿರುವರು.


    ಇದಲ್ಲದೆ 39 ಸಾರ್ಕ್ ದೇಶಗಳನ್ನು (ಅಪಘಾನಿಸ್ಥಾನ, ಬಾಂಗ್ಲಾದೇಶ, ಭೂತಾನ್, ಭಾರತ, ಮಾಲ್ದೀವ್ಸ್, ನೇಪಾಳ, ಪಾಕಿಸ್ಥಾನ, ಶ್ರೀಲಂಕಾ ) ಪ್ರತಿನಿಧಿಸುವ ಪ್ರತಿನಿಧಿಗಳೂ ಸೇರಿದಂತೆ 200 ಕ್ಕೂ ಅಧಿಕ ವಿದೇಶೀ ಪ್ರತಿನಿಧಿಗಳು, ಅಸಿಯಾನ ದೇಶಗಳ (ಕಾಂಬೋಡಿಯಾ,ಇಂಡೋನೇಶಿಯಾ, ಲಾವೋಸ್, ಮಲೇಶಿಯಾ, ಮ್ಯಾನ್ಮಾರ್, ಫಿಲಿಪ್ಫೀನ್ಸ್, ಸಿಂಗಾಪುರ, ಥೈಲ್ಯಾಂಡ್, ವಿಯೆಟ್ನಾಂ) ಪೂರ್ವ ಏಶಿಯಾ (ಕೊರಿಯಾ, ಹಾಂಕಾಂಗ್, ಜಪಾನ್) ಆಫ್ರಿಕಾ ( ಮಾರಿಷಸ್, ನೈಜೀರಿಯಾ, ಶಿಚಿಲ್ಲೆಸ್, ದಕ್ಷಿಣ ಆಫ್ರಿಕಾ, ಸೂಡಾನ್, ಟ್ಯುನಿಷಿಯಾ ) ಓಶಿಯಾನಿಯಾ ( ಆಸ್ಟ್ರೇಲಿಯಾ, ಫಿಜಿ, ನ್ಯೂಜಿಲ್ಯಾಂಡ್, ಪಪುವಾ ನ್ಯೂ ಗಿನಿಯಾ) ಯುರೋಪ್ (ಫ್ರಾನ್ಸ್, ಜರ್ಮನಿ, ನೆದರ್ಲ್ಯಾಂಡ್ಸ್, ಸ್ವೀಡನ್, ಯುನೈಟೆಡ್ ಕಿಂಗ್ಡಂ, ) ಸಿರಿಯಾ, ಉಜ್ಬೆಕಿಸ್ಥಾನ, ಯು.ಎಸ್.ಎ., ಚೀನಾ ದೇಶಗಳ ಪ್ರತಿನಿಧಿಗಳು ಇದರಲ್ಲಿ ಪಾಲ್ಗೊಳ್ಳುತ್ತಿವೆ. ಜೊತೆಗೆ ಸುಮಾರು ೧೦೦ ಮಂದಿ ಭಾರತೀಯ ಪ್ರತಿನಿಧಿಗಳೂ ಇದರಲ್ಲಿ ಪಾಲ್ಗೊಳ್ಳುತ್ತಿದ್ದಾರೆ.


    ಮತ್ತು ಕಾನೂನುಗಳು ಹಾಗು ನಮ್ಮ ರೋಮಾಂಚಕ ಕಥೆಗಳಿಗೆ ಸಂಬಂಧಿಸಿ ಪ್ರಾಥಮಿಕ ಅಧಿವೇಶನಗಳು ನಡೆಯಲಿವೆ. ಮತ್ತು ಸಮಾನಾಂತರ ಅಧಿವೇಶನಗಳು ಪ್ರಸಾರ ವಿಷಯಗಳಾಗಿ ಏಶ್ಯನ್ ಮೌಲ್ಯಗಳು : ಎಲ್ಲಾ ಉತ್ತಮ ವರದಿಗಳು/ ಕಥೆಗಳು ವ್ಯಾವಹಾರಿಕವಾಗಿ ಯಶಸ್ಸು ತರುತ್ತವೆಯೇ? , ಕಥಾ ನಿರೂಪಣೆ/ ವರದಿ ನಿರೂಪಣೆಯನ್ನು ಉತ್ತಮಗೊಳಿಸಲು ಪ್ರಸಾರ ಮತ್ತು ಚಲನಚಿತ್ರ ಮಾಧ್ಯಮದಲ್ಲಿ ಹೊಸ ತಂತ್ರಜ್ಞಾನಗಳು, ಹೊಸ ಶಕೆಯಲ್ಲಿ ಮಾಧ್ಯಮ ವ್ಯವಹಾರ ಮಾದರಿಗಳು: ಹೇಳಲೇ ಬೇಕಾದ ವರದಿಗಳು: ಸವಾಲುಗಳು ಮತ್ತು ಅವಕಾಶಗಳು-ರೇಡಿಯೋ ಮತ್ತು ಸಮುದಾಯ ರೇಡಿಯೋ; ಸಹ್ಯ ಅಭಿವೃದ್ಧಿಯ ವರದಿಗಳು –ವಿಶೇಷ ಗಮನ: ಸಿ.ಇ.ಓ. ದುಂಡು ಮೇಜಿನ ಕಥಾ, ವರದಿ ನಿರೂಪಣೆ ಮತ್ತು ಮಾಧ್ಯಮದ ಯಶೋಗಾಥೆಗಳು ಕುರಿತಂತೆ ವಿಚಾರ ಮಂಡನೆಗಳು ಇವೆ.


    ಸಮಾರೋಪ ಸಮಾರಂಭದಲ್ಲಿ 2018 ರ ಸಾಲಿನ ವಿಶ್ವ ಟೆಲಿವಿಶನ್ ಪ್ರಶಸ್ತಿ ಗಳನ್ನು ವಾರ್ತಾ ಮತ್ತು ಪ್ರಸಾರ ಖಾತೆ ಹಾಗು ಯುವಜನ ವ್ಯವಹಾರ ಮತ್ತು ಕ್ರೀಡಾ ಖಾತೆಗಳ ರಾಜ್ಯ ಸಚಿವರಾದ ಕರ್ನಲ್ ರಾಜ್ಯವರ್ಧನ ಸಿಂಗ್ ರಾಥೋರ್ ಅವರು ಪ್ರದಾನಿಸಲಿದ್ದಾರೆ. ಮುಕ್ತಾಯ ಕಾರ್ಯಕ್ರಮದಲ್ಲಿ ಮುಂದಿನ ಎ.ಎಂ.ಎಸ್. ಆತಿಥ್ಯವನ್ನು ವಹಿಸಿಕೊಳ್ಳಲಿರುವ ಫಿಲಿಪ್ಫೀನ್ಸ್ ಗೆ ಅಧಿಕಾರ ಸಂಕೇತವನ್ನು ಹಸ್ತಾಂತರಿಸಲಾಗುವುದು.


    The Social Media links for the events are as follows :


    Hashtag : #AsiaMediaSummit


    YouTube: https://www.youtube.com/pibindia (for LIVE WEBCAST of Inaugural, Closing and


    other important Sessions)


    Facebook : https://www.facebook.com/pibindia


    Twitter : https://twitter.com/asiamediasummit

    
    
    (Release ID: 1531612) Visitor Counter : 29
    
    
      Read this release in: Marathi , English , Hindi , Tamil , Bengali , Gujarati , Malayalam