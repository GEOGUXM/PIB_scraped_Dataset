      ଇସ୍ପାତ ମନ୍ତ୍ରଣାଳୟ

      ଏନଏମଡିସିକୁ କର୍ପୋରେଟ ସାମାଜିକ ଦାୟିତ୍ୱ ଶ୍ରେଣୀରେ 2018 ପାଇଁ ଏସଆଣ୍ଡପି ପ୍ଲେଟ୍ସ ଗ୍ଲୋବାଲ ମେଟାଲ ପୁରସ୍କାର
      Posted On: 18 MAY 2018 9:01PM by PIB Bhubaneshwar


    ସାର୍ବଜନୀକ ଉପକ୍ରମ ଏନଏମଡିସି ଲିମିଟେଡ କର୍ପୋରେଟ ସାମାଜିକ ଦାୟିତ୍ୱ ଶ୍ରେଣୀରେ 2018 ପାଇଁ ଏସଆଣ୍ଡପି ପ୍ଲେଟ୍ସ ଗ୍ଲୋବାଲ ମେଟାଲ ପୁରସ୍କାର ପ୍ରାପ୍ତ କରିଛି । କମ୍ପାନୀକୁ ଏହି ପୁରସ୍କାର 2018 ମେ 17ରେ ଲଣ୍ଡନରେ ଆୟୋଜିତ ଏକ ସମାରୋହରେ ପ୍ରଦାନ କରାଯାଇଛି । ଏନଏମଡିସି ପୁରସ୍କାର ପାଇଁ ନାମିତ ବିଶ୍ୱର 12ଟି ବଡ କମ୍ପାନୀମାନଙ୍କ ମଧ୍ୟରେ ଏହି ପୁରସ୍କାର ହାସଲ କରିଛି ।


    ଏହି ପୁରସ୍କାର ଆରମ୍ଭ ହେବା ପରେ କର୍ପୋରେଟ ସାମାଜିକ ଦାୟିତ୍ୱ ଶ୍ରେଣୀରେ ପ୍ରଥମ ଥର କୌଣସି ଭାରତୀୟ କମ୍ପାନୀକୁ ପୁରସ୍କୃତ କରାଯାଇଛି ।


    ଏସଆଣ୍ଡପି ପ୍ଲେଟ୍ସ ଗ୍ଲୋବାଲ ମେଟାଲ ପୁରସ୍କାର କମ୍ପାନୀମାନଙ୍କୁ ଏହାର ନବାଚାର ଏବଂ ଉତ୍କୃଷ୍ଟ ପ୍ରଦର୍ଶନର ଆଧାରରେ ପ୍ରଦାନ କରାଯାଇଥାଏ । ଏନଏମଡିସି ତରଫରୁ ଏହି ପୁରସ୍କାର କମ୍ପାନୀର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଏନ ବୈଜେନ୍ଦ୍ର କୁମାର ଏବଂ ନିର୍ଦ୍ଦେଶକ (କାର୍ମିକ) ସନ୍ଦୀପ ତୁଲା ପ୍ରାପ୍ତ କରିଛନ୍ତି ।


    ଏନଏମଡିସି ଲୌହ ଖଣିଜ ଖନନ କ୍ଷେତ୍ରରେ ଭାରତର ସବୁଠାରୁ ବଡ କମ୍ପାନୀ । ଏହାର ବାର୍ଷିକ ଉତ୍ପାଦନ ହେଉଛି 35 ନିୟୁତ ଟନ । ଘରୋଇ ବଜାରରେ ଏହାର ଅଂଶଧନ ଶତକଡା 25 ପ୍ରତିଶତ । ସମୟ ସହିତ ତାଳଦେଇ କମ୍ପାନୀର କର୍ପୋରେଟ ସାମାଜିକ ଦାୟିତ୍ୱବୋଧ ଗତିବିଧିରେ ଲଗାତର ବୃଦ୍ଧି ହୋଇଛି । 2011-12 ବର୍ଷରେ କମ୍ପାନୀ ଏ ବାବଦରେ 86 କୋଟି ଟଙ୍କା ଖର୍ଚ୍ଚ କରିଥିଲା ଯାହାକି ଗତ ତିନି ବର୍ଷ ମଧ୍ୟରେ ହାରାହାରି 190 କୋଟି ଟଙ୍କାରେ ପହଂଚିଛି ।


    **********


    

    
    (Release ID: 1532854) Visitor Counter : 1