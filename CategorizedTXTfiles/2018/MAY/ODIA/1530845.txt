      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ସିନ୍ଧୁଦୁର୍ଗ ବିମାନବନ୍ଦର କାମ ସମୀକ୍ଷା କଲେ ବାଣିଜ୍ୟ ମନ୍ତ୍ରୀ
      • ସିନ୍ଧୁଦୁର୍ଗ ବିମାନବନ୍ଦର ମହାରାଷ୍ଟ୍ରର ବିମାନ ଚଳାଚଳ କ୍ଷେତ୍ରର ଅଭିବୃଦ୍ଧିରେ ସହାୟକ ହେବ

      Posted On: 01 MAY 2018 4:46PM by PIB Bhubaneshwar

    2018ରେ ମହାରାଷ୍ଟ୍ରର ସିନ୍ଧୁଦୁର୍ଗ ଜିଲ୍ଲାର ପାରୁଲେଚିପିଠାରେ ଏକ ନୂତନ ବିମାନବନ୍ଦର କାର୍ଯ୍ୟକ୍ଷମ ହେବ । ଚଳିତ ବର୍ଷ ଜୁନରେ ମୌସୁମୀ ବର୍ଷା ଏବଂ ସେପ୍ଟେମ୍ବରର ଗଣେଷ ମହୋତ୍ସବ ପୂର୍ବରୁ ଏହି ବିମାନବନ୍ଦର କାର୍ଯ୍ୟ ଶେଷ କରିବାକୁ ଲକ୍ଷ୍ୟ ରଖାଯାଇଛି । ମହାରାଷ୍ଟ୍ର ଇଣ୍ଡଷ୍ଟ୍ରିଆଲ ଡେଭଲପମେଣ୍ଟ କର୍ପୋରେସନ ( MIDC ) ପାଇଁ ଆଇଆରବି ସିନ୍ଧୁଦୁର୍ଗ ଏୟାରପୋର୍ଟ ପ୍ରାଇଭେଟ ଲିମିଟେଡ୍ ଡିଜାଇନ୍-ବିଲ୍ଡ-ଫାଇନାନ୍ସ-ଅପରେଟ୍-ଟ୍ରାନ୍ସଫର ଭିତ୍ତିରେ ଏହି ବିମାନବନ୍ଦର ନିର୍ମାଣ କରୁଛି । ବିମାନବନ୍ଦରର 2500 ମିଟର ରନ୍-ୱେ ରହିବ ଯାହାର କି ଭବିଷ୍ୟତରେ ବିକାଶ ହୋଇପାରିବ । ବିମାନବନ୍ଦର ନିର୍ମାଣରେ ପ୍ରାୟ 520 କୋଟି ଟଙ୍କା ଖର୍ଚ୍ଚ ହେବ ।


    ନୂତନ ବିମାନବନ୍ଦରରେ ଭିଡ଼ ସମୟରେ 200 ଯାତ୍ରୀଙ୍କ ଆଗମନ ଏବଂ 200 ଯାତ୍ରୀଙ୍କ ପ୍ରସ୍ଥାନର ସୁବିଧା ରହିବ । ଭବିଷ୍ୟତରେ ଅତିରିକ୍ତ ନିର୍ମାଣ ବିନା 400 ଯାତ୍ରୀଙ୍କ ଆଗମନ ଏବଂ 400 ଯାତ୍ରୀଙ୍କ ପ୍ରସ୍ଥାନର ସୁବିଧା ହୋଇପାରିବ । ଦେଶ ଭିତରର ଯାତ୍ରୀମାନଙ୍କ ପାଇଁ ବିମାନବନ୍ଦର ଆରମ୍ଭ କରାଯାଉଥିଲେ ମଧ୍ୟ ଏଠାରେ ଆନ୍ତର୍ଜାତିକ ଚାର୍ଟର ଫ୍ଲାଇଟ ପାଇଁ ସୁବିଧା ମଧ୍ୟ ରହିବ ।


    ବିମାନ ବନ୍ଦର ନିର୍ମାଣ ପାଇଁ 2009ରେ ଏମ୍ଆଇଡିସି ଏବଂ ଆଇଆରବି ସିନ୍ଧୁଦୁର୍ଗ ଏୟାରପୋର୍ଟ ପ୍ରା.ଲିଃ ମଧ୍ୟରେ ବୁଝାମଣା ପତ୍ର ସ୍ୱାକ୍ଷର ହୋଇଥିଲା । ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ପକ୍ଷରୁ ଏହାକୁ ନୀତିଗତ ଭାବେ ଅନୁମୋଦନ ମିଳିଥିବା ବେଳେ ପରିବେଶ ଏବଂ ଜଙ୍ଗଲ ମନ୍ତ୍ରଣାଳୟ ମଧ୍ୟ ମଂଜୁରି ଦେଇଛି ।


    ବିମାନ ବନ୍ଦରରେ ଟ୍ୟାକ୍ସି ୱେ , ଆପ୍ରନ ଏବଂ ଆଇସୋଲେସନ ବେ ’ ନିର୍ମାଣ ଶେଷ ହୋଇଛି ଏବଂ ଗ୍ରାଉଣ୍ଡର ଆଲୋକୀକରଣ କାର୍ଯ୍ୟ ଚାଲିଛି । ପାସେଞ୍ଜର ଟର୍ମିନଲ ବିଲ୍ଡିଂ , ଏଟିସି ଟାୱାର ଏବଂ ଟେକ୍ନିକାଲ ବିଲ୍ଡିଂ କାମ ଜୋରସୋରରେ ଚାଲିଛି । ଅନ୍ୟାନ୍ୟ ପାର୍ଶ୍ଵବର୍ତ୍ତୀ ଆବଶ୍ୟକ ନିର୍ମାଣ କାର୍ଯ୍ୟ ମଧ୍ୟ ଆଗେଇ ଚାଲିଛି ଏବଂ ଠିକ୍ ସମୟରେ ଶେଷ ହୋଇଯିବ ।


    ମହାରାଷ୍ଟ୍ରର କୋଙ୍କଣ ଅଞ୍ଚଳ , ଗୋଆର କିଛି ଅଂଶ , ଉତ୍ତର କର୍ଣ୍ଣାଟକ ଏବଂ ପଶ୍ଚିମ ମହାରାଷ୍ଟ୍ରକୁ ଉତ୍ତମ ଯୋଗାଯୋଗ ବ୍ୟବସ୍ଥାର ସୁବିଧା ପାଇଁ ସିନ୍ଧୁଦୁର୍ଗରେ ବିମାନବନ୍ଦରର ଆବଶ୍ୟକତା ଥିଲା । ମହାରାଷ୍ଟ୍ରରେ ଏବେ 3ଟି ଆନ୍ତର୍ଜାତିକ ଏବଂ 13 ଟି ଡୋମେଷ୍ଟିକ୍ ବିମାନ ବନ୍ଦର ରହିଛି ।


    *************


    

    
    (Release ID: 1530845) Visitor Counter : 4