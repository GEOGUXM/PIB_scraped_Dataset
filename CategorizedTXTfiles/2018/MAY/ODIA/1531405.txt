      ଅର୍ଥ ମନ୍ତ୍ରଣାଳୟ

      ଜିଏସଟିଏନ ଅଂଶଧାରଣ ବ୍ୟବସ୍ଥାରେ ପରିବର୍ତ୍ତନ
      Posted On: 04 MAY 2018 5:34PM by PIB Bhubaneshwar


    ବସ୍ତୁ ଓ ସେବା କର ନେଟୱାର୍କ - ଦେଶରେ ବସ୍ତୁ ଏବଂ ସେବା କର (ଜିଏସଟି) କାର୍ଯ୍ୟକାରୀ କରିବା ଉଦ୍ଦେଶ୍ୟରେ କେନ୍ଦ୍ର ଓ ରାଜ୍ୟ ସରକାର , ଟିକସଦାତା ଏବଂ ଅନ୍ୟ ଅଂଶୀଦାରମାନଙ୍କୁ ସହଭାଗୀ ଆଇଟି ଭିତ୍ତିଭୂମି ଏବଂ ସେବା ଯୋଗାଇ ଦେବାର ଲକ୍ଷ୍ୟ ନେଇ 28 ମାର୍ଚ୍ଚ , 2013ରେ ଭାରତ ସରକାରଙ୍କ ଦ୍ୱାରା କମ୍ପାନୀଜ ଆଇନ 1956ର ଧାରା 25 (କମ୍ପାନୀଜ ଆଇନ , 2013ର ଧାରା 8) ଅଧୀନରେ ଏକ ପ୍ରାଇଭେଟ ଲିମିଟେଡ କମ୍ପାନୀ ଭାବେ ସ୍ୱତନ୍ତ୍ର ଉଦ୍ଦେଶ୍ୟ ବାହନ (ଜିଏସଟିଏନ-ଏସପିଭି) ଗଠନ କରାଯାଇଥିଲା । ଏହା ଏକ ଅଣଲାଭଜନକ କମ୍ପାନୀ ଥିଲା ।


    ବର୍ତ୍ତମାନ କେନ୍ଦ୍ର ସରକାର ଏବଂ ରାଜ୍ୟ ସରକାର ଯଥାକ୍ରମେ 24.5% ଇକ୍ୟୁଟି ଅଂଶଧନ ଧାରଣ କରିଛନ୍ତି । ବାକି 51% ପ୍ରତିଶତ ଅଂଶଧନ ଅଣ-ସରକାରୀ ସଂସ୍ଥା ଦ୍ୱାରା ଏବଂ ବିଭିନ୍ନ ମେକାନିଜମ ଜରିଆରେ ଧାରଣ କରାଯାଇଛି । ଜିଏସଟିଏନ ସରକାରଙ୍କ ରଣନୈତିକ ନିୟନ୍ତ୍ରଣରେ ରହିଛି । ଜିଏସଟି ପ୍ରକ୍ରିୟାର ବ୍ୟାପକ ଉପାଦାନ ଯେପରିକି ପଞ୍ଜିକରଣ , ରିଟର୍ଣ୍ଣ ଦାଖଲ , ଟିକସ ପଇଠ , ରିଫଣ୍ଡ ପ୍ରକ୍ରିୟାକରଣ ଆଦି ଆଇଟି ପରିଚାଳିତ । ଡାଟା ସଂକ୍ରାନ୍ତୀୟ ରପ୍ତାନି ଏବଂ ଆମଦାନୀ ସମେତ ଲକ୍ଷାଧିକ ସଂଖ୍ୟକ ବ୍ୟବସାୟିକ ସଂସ୍ଥାର ବ୍ୟାପକ କରିମାଣର ଇନଭଏସସ୍ତରୀୟ ଡାଟା ଜିଏସଟିଏନ ପରିଚାଳନା କରୁଛି । ଜିଏସଟିଏନ ଦ୍ୱାରା ସମ୍ପାଦିତ କାର୍ଯ୍ୟପ୍ରକ୍ରିୟା ‘ ସ୍ଥିତି ’ ର ପ୍ରକୃତିକୁ ଧ୍ୟାନରେ ରଖି ଜିଏସଟିଏନକୁ ସମ୍ପୂର୍ଣ୍ଣ ଭାବେ ସରକାରୀ ନିୟନ୍ତ୍ରିତ କମ୍ପାନୀରେ ପରିଣତ କରିବା ଲାଗି ପରିଷଦ ହୃଦବୋଧ କରିଛନ୍ତି ।


    ଉପରୋକ୍ତ ବିଷୟକୁ ଦୃଷ୍ଟିରେ ରଖି , ଆଜି ଅନୁଷ୍ଠିତ ଜିଏସଟି ପରିଷଦ ବୈଠକରେ ନିମ୍ନଲିଖିତ ନିଷ୍ପତ୍ତି ନିଆଯାଇଛି :


    ଅଣ-ସରକାରୀ ସଂସ୍ଥାଙ୍କ ଦ୍ୱାରା ଧାରଣ କରାଯାଇଥିବା 5.1 କୋଟି ଟଙ୍କା ମୂଲ୍ୟର ଜିଏସଟିଏନର 51% ଇକ୍ୟୁଟି ଅଂଶଧନ କେନ୍ଦ୍ର ଏବଂ ରାଜ୍ୟ ସରକାରଙ୍କ ଦ୍ୱାରା ସମାନ ଭାବେ ହାସଲ କରିବା ଲାଗି ନିଷ୍ପତ୍ତି ନିଆଯାଇଛି । ଘରୋଇ କମ୍ପାନୀ ଦ୍ୱାରା ଧାରଣ କରାଯାଇଥିବା ଅଂଶଧନ ହାସଲ କରିବାର ପ୍ରକ୍ରିୟା ଆରମ୍ଭ କରିବା ଲାଗି ଜିଏସଟିଏନ ବୋର୍ଡକୁ ଅନୁମତି ଦିଆଯାଇଛି ; ଏବଂ ବର୍ତ୍ତମାନର କର୍ମଚାରୀଙ୍କୁ ପ୍ରଚଳିତ ନିୟମ ଏବଂ ସର୍ତ୍ତାବଳୀ ଅନୁଯାୟୀ 5 ବର୍ଷ ପର୍ଯ୍ୟନ୍ତ ଜାରି ରଖିବା ଲାଗି ଜିଏସଟିଏନ ବୋର୍ଡକୁ ଅନୁମତି ପ୍ରଦାନ କରାଯିବ । ନିୟମିତ କର୍ମଚାରୀଙ୍କୁ ନିଯୁକ୍ତି ଦେବା ସହିତ ବର୍ତ୍ତମାନସୁଦ୍ଧା ଜିଏସଟିଏନ ଦ୍ୱାରା ବ୍ୟବହୃତ ସମାନ ନିୟମ ଏବଂ ସର୍ତ୍ତାବଳୀ ଆଧାରରେ ଠିକା ଭିତ୍ତିରେ ନିଯୁକ୍ତି ଦେବା ଲାଗି ଜିଏସଟିଏନ ବୋର୍ଡକୁ ନମନୀୟତା ପ୍ରଦାନ କରାଯିବ ।


    ଆଇଟି ବ୍ୟବସ୍ଥାର ପୁଞ୍ଜି ଏବଂ ଓଏଣ୍ଡଏମ ମୂଲ୍ୟ ବାଂଟିବା ଲାଗି କେନ୍ଦ୍ର ଏବଂ ରାଜ୍ୟ ଦ୍ୱାରା ଜିଏସଟିଏନଙ୍କୁ ଦିଆଯାଇଥିବା ପ୍ରଚଳିତ ଆର୍ଥିକ ପ୍ରତିବଦ୍ଧତା ଜାରି ରହିବ ।


    **********


    

    
    (Release ID: 1531405) Visitor Counter : 2