      ଶକ୍ତି ମନ୍ତ୍ରଣାଳୟ

      ଏନଟିପିସି 2018-19 ବର୍ଷ ପାଇଁ 268 ବିଲିଅନ ୟୁନିଟ ବିଜୁଳି ଉତ୍ପାଦନ ଲକ୍ଷ୍ୟ ରଖିଛି
      Posted On: 03 MAY 2018 2:51PM by PIB Bhubaneshwar


    ଭାରତର ସବୁଠାରୁ ବଡ ବିଦ୍ୟୁତ ଉତ୍ପାଦକ କମ୍ପାନୀ ଏନଟିପିସି 2018-19 ବର୍ଷରେ 268 ବିଲିଅନ ୟୁନିଟ ବିଜୁଳି ଉତ୍ପାଦନର ଲକ୍ଷ୍ୟ ରଖିଛି । ଏନଟିପିସି ଓ ବିଦ୍ୟୁତ ମନ୍ତ୍ରଣାଳୟ ମଧ୍ୟରେ ଆଜି ନୂଆଦିଲ୍ଲୀରେ ହସ୍ତାକ୍ଷର ହୋଇଥିବା ସହମତି ପତ୍ର ମାଧ୍ୟମରେ ଏହି ଲକ୍ଷ୍ୟ ନିର୍ଦ୍ଧାରିତ କରାଯାଇଛି ।


    ପରିଚାଳନା ମାଧ୍ୟମରେ 85 , 500 କୋଟି ଟଙ୍କାର ରାଜସ୍ୱ ଅର୍ଜନ କରାଯିବାର ଲକ୍ଷ୍ୟ ରଖାଯାଇଛି । ବିତୀୟ ପ୍ରଦର୍ଶନ , ପରିଚାଳନା ଦକ୍ଷତାରେ ସୁଧାର , ପୁଞ୍ଜିଗତ ବ୍ୟୟ , ପରିଯୋଜନା ଉପରେ ନଜର ରଖିବା , ବୈଷୟିକ ଜ୍ଞାନରେ ଉନ୍ନତି ଏବଂ ମାନବ ସମ୍ବଳର ପରିଚାଳନା ସହିତ ସମ୍ବନ୍ଧିତ ମାନଦଣ୍ଡ ମଧ୍ୟ 2018-19 ପାଇଁ ହସ୍ତାକ୍ଷର ହୋଇଥିବା ଏମଓୟୁର ଅଂଶବିଶେଷ ।


    ଏନଟିପିସି 21ଟି କୋଇଲା ଆଧାରିତ , 7ଟି ଗ୍ୟାସ ଆଧାରିତ , 11ଟି ସୋଲାର ପିଭି , ଗୋଟିଏ ଜଳ ବିଦ୍ୟୁତ , ଗୋଟିଏ ଛୋଟ ଜଳବିଦ୍ୟୁତ , ଗୋଟିଏ ପବନ ଚାଳିତ ଏବଂ 9ଟି ସବସିଡାରି/ସଂଯୁକ୍ତ ଉଦ୍ୟମ ପାୱାର ଷ୍ଟେସନରୁ ମୋଟ 53651 ମେଗାୱାଟର ସ୍ଥାପିତ ଉତ୍ପାଦନ କ୍ଷମତା ହାସଲ କରିଛି । ଏନଟିପିସି ସମ୍ପ୍ରତି ସମଗ୍ର ଦେଶର ବିଭିନ୍ନ ସ୍ଥାନରେ 21 , 000 ମେଗାୱାଟରୁ ମଧ୍ୟ ଅଧିକ ଅତିରିକ୍ତ ଉତ୍ପାଦନ କ୍ଷମତାର ନିର୍ମାଣ କରୁଛି ।


    **********

    
    
    (Release ID: 1531319) Visitor Counter : 2