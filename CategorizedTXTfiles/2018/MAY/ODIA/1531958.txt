      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନେପାଳର ଜନକପୁର ବରାହବିଗା ମୈଦାନରେ ନାଗରିକ ସମ୍ବର୍ଦ୍ଧନା ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 11 MAY 2018 5:41PM by PIB Bhubaneshwar


    ଏଠାରେ ଉପସ୍ଥିତ ସମସ୍ତ ମହାନୁଭବ ଆଉ ଏଠାକୁ ବିଶାଳ ସଂଖ୍ୟାରେ ଆସିଥିବା ଜନକପୁରର ମୋର ପ୍ରିୟ ଭାଇ ଓ ଭଉଣୀମାନେ-


    ଜୟ ସିୟାରାମ , ଜୟ ସିୟାରାମ ,


    ଜୟ ସିୟାରାମ , ଜୟ ସିୟାରାମ ,


    ଜୟ ସିୟାରାମ , ଜୟ ସିୟାରାମ ।


    ଭାଇ ଓ ଭଉଣୀମାନେ ,


    ଅଗଷ୍ଟ 2014ରେ ଯେତେବେଳେ ମୁଁ ପ୍ରଧାନମନ୍ତ୍ରୀ ଭାବେ ପ୍ରଥମଥର ନେପାଳ ଆସିଥିଲି ତ ସମ୍ବିଧାନ ସଭାରେ ହିଁ ମୁଁ କହିଥିଲି କି ମୁଁ ଶୀଘ୍ର ଜନକପୁର ଆସିବି । ମୁଁ ସର୍ବପ୍ରଥମେ ଆପଣମାନଙ୍କ ନିକଟରେ କ୍ଷମା ପ୍ରାର୍ଥନା କରିବାକୁ ଚାହୁଁଛି କାରଣ ମୁଁ ସଙ୍ଗେ ସଙ୍ଗେ ଆସି ପାରିଲି ନାହିଁ , ଆସିବାରେ ମୋର ଖୁବ ବିଳମ୍ବ ହୋଇଗଲା ଆଉ ସେଥିପାଇଁ ତ ମୁଁ ସବୁଠାରୁ ଆଗେ ଆପଣ ମାନଙ୍କ ନିକଟରେ କ୍ଷମା ପ୍ରାର୍ଥନା କରିବାକୁ ଚାହୁଁଛି । କିନ୍ତୁ ମନ କହୁଛି କି ବୋଧହୁଏ ସମ୍ଭବତଃ ସୀତା ମାତା ଆଜିର ଏହି ଭଦ୍ରକାଳୀ ଏକାଦଶୀ ତିଥିରେ ହିଁ ମୋତେ ଦର୍ଶନ ଦେବା ପାଇଁ ସ୍ଥିର କରିଥିଲେ । ମୋର ବହୁତ ସମୟ ଧରି ମନରେ ଥିଲା କି ରାଜା ଜନକଙ୍କର ରାଜଧାନୀ ଆଉ ଜଗତ ଜନନୀ ସୀତାଙ୍କର ପବିତ୍ର ଭୂମିକୁ ଆସି ସେମାନଙ୍କୁ ପ୍ରଣାମ କରିବି । ଆଜି ଜାନକୀ ମନ୍ଦିରରେ ଦର୍ଶନ କରି ମୋର ଯେଉଁ ବହୁ ବର୍ଷର କାମନା ଥିଲା , ସେହି ମନସ୍କାମନାକୁ ପୂରଣ କରି ଜୀବନ ଧନ୍ୟ ହୋଇଗଲା ବୋଲି ଅନୁଭବ କରୁଛି ।


    ଭାଇ ଓ ଭଉଣୀମାନେ ,


    ଭାରତ ଆଉ ନେପାଳ ଦୁଇଟି ଦେଶ , କିନ୍ତୁ ଆମର ମିତ୍ରତା ହେଉଛି ଆଜିର ନୁହେଁ ତ୍ରେତୟା ଯୁଗର । ରାଜା ଜନକ ଆଉ ରାଜା ଦଶରଥ କେବଳ ଜନକପୁର ଆଉ ଅଯୋଧ୍ୟାକୁ ହିଁ ନୁହେଁ , ଭାରତ ଆଉ ନେପାଳକୁ ମଧ୍ୟ ମିତ୍ରତା ଆଉ ପାରସ୍ପରିକ ବୁଝାମଣାର ବନ୍ଧନରେ ବାନ୍ଧି ଦେଇଥିଲେ । ଏହି ବନ୍ଧନ ହେଉଛି ରାମ-ସୀତାଙ୍କର , ଏହି ବନ୍ଧନ ହେଉଛି ବୁଦ୍ଧଙ୍କର ମଧ୍ୟ ଆଉ ମହାବୀରଙ୍କର ମଧ୍ୟ ଆଉ ଏହି ବନ୍ଧନ ରାମେଶ୍ୱରମ୍ ରେ ରହୁଥିବା ଲୋକମାନଙ୍କୁ ପଶୁପତିନାଥଙ୍କ ପାଖକୁ ଟାଣି ନେଇ ଆସୁଛି । ଏହି ବନ୍ଧନ ଲୁମ୍ବିନୀରେ ରହୁଥିବା ଲୋକମାନଙ୍କୁ ବୁଦ୍ଧଗୟା ନେଇ ଯାଏ ଆଉ ଏହି ବନ୍ଧନ , ଏହି ଆସ୍ଥା , ଏହି ସ୍ନେହ ଆଜି ମୋତେ ଜନକପୁରକୁ ଟାଣି ନେଇ ଆସିଛି ।


    ମହାଭାରତ , ରାମାୟଣ ସମୟରେ ଜନକପୁରର , ମହାଭାରତର ସମୟରେ ବିରାଟ ନଗରର , ତା ’ ପରେ ସିମରନ ଗଞ୍ଜର , ବୁଦ୍ଧକାଳରେ ଲୁମ୍ବିନୀର ; ଏ ସମ୍ବନ୍ଧ ଯୁଗ ଯୁଗ ଧରି ଚାଲି ଚାଲି ଆସିଛି । ଭାରତ-ନେପାଳ ସମ୍ବନ୍ଧ କୌଣସି ପରିଭାଷା ଦ୍ୱାରା ନୁହେଁ ବରଂ ସେହି ଭାଷା ଦ୍ୱାରା ବନ୍ଧା ହୋଇ ରହିଛି- ଏହି ଭାଷା ହେଉଛି ଆସ୍ଥାର , ଏହି ଭାଷା ହେଉଛି ନିଜଭଳି ଲାଗୁଥିବା ଭାବନାର , ଏହି ଭାଷା ହେଉଚି ରୁଟିର , ଏହି ଭାଷା ହେଉଛି ଅଲିଅଳି କନ୍ୟାର । ଏହା ହେଉଛି ମାଆ ଜାନକୀଙ୍କର ଧାମ , ଏହା ହେଉଛି ମାଆ ଜାନକୀଙ୍କର ଧାମ ଆଉ ଯାହା ବିନା ଅଯୋଧ୍ୟା ହେଉଛି ଅସମ୍ପୂର୍ଣ୍ଣ ।


    ଆମର ମାଆ ମଧ୍ୟ ହେଉଛି ଗୋଟିଏ-ଆମର ଆସ୍ଥା ମଧ୍ୟ ହେଉଛି ଏକ- ଆମର ସଂସ୍କୃତି ମଧ୍ୟ ହେଉଛି ଏକ ; ଆମର ରାସ୍ତା ମଧ୍ୟ ହେଉଛି ଏକ ଆଉ ଆମର ପ୍ରାର୍ଥନା ହେଉଛି ଏକ । ଆମର ପରିଶ୍ରମର ମଧ୍ୟ ବାସ୍ନା ରହିଛି ଆଉ ଆମର ପରାକ୍ରମର ମଧ୍ୟ ଗୁଞ୍ଜରଣ ରହିଛି । ଆମର ଦୃଷ୍ଟି ହେଉଛି ସମାନ ଏବଂ ଆମର ସୃଷ୍ଟି ମଧ୍ୟ ହେଉଛି ସମାନ । ଆମର ସୁଖ ମଧ୍ୟ ହେଉଛି ସମାନ ଏବଂ ଆମର ଆହ୍ୱାନଗୁଡ଼ିକ ମଧ୍ୟ ହେଉଛି ସମାନ । ଆମର ଆଶା ମଧ୍ୟ ହେଉଛି ସମାନ ଏବଂ ଆମର ଆକାଂକ୍ଷାଗୁଡ଼ିକ ମଧ୍ୟ ହେଉଛି ସମାନ । ଆମର ଆବଶ୍ୟକତା ମଧ୍ୟ ହେଉଛି ସମାନ ଏବଂ ଆମର ରାସ୍ତାଗୁଡ଼ିକ ମଧ୍ୟ ହେଉଛି ସମାନ । ..... ଆମର ମନ , ଆମର ଉଦ୍ଦେଶ୍ୟ , ଆଉ ଆମର ଲକ୍ଷ୍ୟ ହେଉଛି ଏକ । ଏହା ହେଉଛି ସେହି କର୍ମବୀରମାନଙ୍କର ଭୂମି ଯାହାଙ୍କର ଯୋଗଦାନ ଦ୍ୱାରା ଭାରତର ବିକାଶ ଗାଥାରେ ଆହୁରି ଅଧିକ ଗତି ଆସିଥାଏ । ନେପାଳର ସହଯୋଗ ବିନା ଭାରତର ଆସ୍ଥା ମଧ୍ୟ ଅସଂପୂର୍ଣ୍ଣ , ନେପାଳ ବିନା ଭାରତର ବିଶ୍ୱାସ ହେଉଛି ଅସଂପୂର୍ଣ୍ଣ , ଇତିହାସ ହେଉଛି ଅସଂପୂର୍ଣ୍ଣ , ନେପାଳ ବିନା ଆମର ଧାମ ହେଉଛି ଅସଂପୂର୍ଣ୍ଣ , ନେପାଳ ବିନା ଆମର ରାମ ମଧ୍ୟ ହେଉଛନ୍ତି ଅସଂପୂର୍ଣ୍ଣ ।


    ଭାଇ ଓ ଭଉଣୀମାନେ ,


    ଆପଣମାନଙ୍କର ଧର୍ମ ନିଷ୍ଠା ହେଉଛି ସାଗର ଠାରୁ ମଧ୍ୟ ଗଭୀର , ଆଉ ଆପଣଙ୍କର ସ୍ୱାଭିମାନ ହେଉଛି ସାଗର ମଥା ଠାରୁ ମଧ୍ୟ ଉଚ୍ଚ । ଯେପରି ମିଥିଳାର ତୁଳସୀ ଭାରତର ଅଗଣାରେ ପବିତ୍ରତା , ଶୁଦ୍ଧତା ଆଉ ମର୍ଯ୍ୟାଦାର ସୁଗନ୍ଧ ଭରି କରି ଆଣି ଥାଆନ୍ତି , ସେହିପରି ଭାବେ ନେପାଳ ପାଇଁ ଭାରତର ଆତ୍ମୀୟତା ଏହି ସଂପୂର୍ଣ୍ଣ କ୍ଷେତ୍ରକୁ ଶାନ୍ତି , ସୁରକ୍ଷା ଆଉ ସଂସ୍କାରର ତ୍ରିବେଣୀ ଦ୍ୱାରା ସିଂଚନ କରିଥାଏ ।


    ମିଥିଳାର ସଂସ୍କୃତି ଆଉ ସାହିତ୍ୟ , ମିଥିଳାର ଲୋକ କଳା , ମିଥିଳାର ସ୍ୱାଗତ-ସମ୍ମାନ ; ସବୁକିଛି ହିଁ ହେଉଛି ଅଦ୍ଭୁତ । ଆଉ ଆଜି ମୁଁ ଅନୁଭବ କରୁଛି , ଆପଣଙ୍କର ଭଲ ପାଇବା ଅନୁଭବ କରୁଛି , ଆପଣ ମାନଙ୍କର ଆଶୀର୍ବାଦର ଅନୁଭବ ମୋତେ ହେଉଛି । ସମଗ୍ର ଦୁନିଆରେ ମିଥିଳା ସଂସ୍କୃତିର ସ୍ଥାନ ହେଉଛି ବହୁତ ଉଚ୍ଚରେ । କବି ବିଦ୍ୟାପତିଙ୍କ ରଚନା ଗୁଡ଼ିକ ଆଜି ମଧ୍ୟ ଭାରତ ଏବଂ ନେପାଳ ମଧ୍ୟରେ ସମାନ ଭାବେ ମହତ୍ୱ ରଖିଥାଏ । ତାଙ୍କର ଶବ୍ଦର ମଧୁରତା ଆଜି ମଧ୍ୟ ଭାରତ ଏବଂ ନେପାଳ- ଦୁହିଁଙ୍କର ସାହିତ୍ୟରେ ଯୋଡ଼ି ହୋଇ ରହିଛି ।


    ଜନକପୁର ଧାମକୁ ଆସି , ଆପଣମାନଙ୍କର ଆପଣାର ପଣିଆକୁ ଦେଖି ଏଭଳି ଲାଗିଲା ନାହିଁ କି ମୁଁ କୌଣସି ଅଲଗା ଜାଗାରେ ଆସି ପହଂଚି ଯାଇଛି , ସବୁକିଛି ନିଜର ଭଳି , ସମସ୍ତେ ନିଜର ଭଳିଆ , ସବୁକିଛିରେ ନିଜର ପଣିଆ , ଏ ସମସ୍ତେ ତ ହେଉଛନ୍ତି ମୋର ନିଜର । ସାଥୀଗଣ , ନେପାଳ ଆଧ୍ୟାତ୍ମ ଆଉ ଦର୍ଶନର କେନ୍ଦ୍ର ଭାବେ ରହି ଆସିଛି । ଏହା ହେଉଛି ସେହି ପବିତ୍ର ଭୂମି-ଯେଉଁଠାରେ ଲୁମ୍ବିନୀ ରହିଛି , ସେହି ଲୁମ୍ବିନୀ , ଯେଉଁଠାରେ ଭଗବାନ ବୁଦ୍ଧଙ୍କର ଜନ୍ମ ହୋଇଥିଲା । ସାଥୀଗଣ , ଭୂମିକନ୍ୟା ମାତା ସୀତା ସେହି ମାନବୀୟ ମୂଲ୍ୟବୋଧ ଗୁଡ଼ିକର , ସେହି ଆଦର୍ଶ , ଆଉ ସେହି ପରମ୍ପରା ଗୁଡ଼ିକର ହେଉଛନ୍ତି ପ୍ରତୀକ ଯାହା ଆମ ଦୁଇ ରାଷ୍ଟ୍ରଙ୍କୁ ଜଣଙ୍କୁ ଅନ୍ୟ ଜଣଙ୍କ ସହିତ ଯୋଡ଼ୁଛି । ଜନକଙ୍କର ନଗରୀ ସୀତା ମାତାଙ୍କ କାରଣରୁ ସ୍ତ୍ରୀ-ଚେତନାର ଗଙ୍ଗୋତ୍ରୀ ହୋଇ ରହିଛି । ସୀତା ମାତା , ଅର୍ଥାତ ତ୍ୟାଗ , ତପସ୍ୟା , ସମର୍ପଣ ଆଉ ସଂଘର୍ଷର ମୂର୍ତ୍ତି । କାଠମାଣ୍ଡୁରୁ ନେଇ କନ୍ୟାକୁମାରୀ ପର୍ଯ୍ୟନ୍ତ ଆମେ ସମସ୍ତେ ହେଉଛେ ସୀତା ମାତାଙ୍କ ପରମ୍ପରାର ବାହକ । ଯେଉଁ ପର୍ଯ୍ୟନ୍ତ ତାଙ୍କ ମହିମାର କଥା ଆସେ ତ ତାଙ୍କର ଆରାଧନା କରୁଥିବା ଲୋକ ତ ସମଗ୍ର ଦୁନିଆରେ ଖେଳାଇ ହୋଇ ରହିଛନ୍ତି ।


    ଏହା ହେଉଛି ସେହି ଧରଣୀ ଯିଏ ଦେଖାଇଲା କି ଝିଅକୁ କିଭଳି ଭାବେ ସମ୍ମାନ ଦିଆଯାଏ । ଝିଅମାନଙ୍କୁ ସମ୍ମାନ ଦେବାର ଏହି ଶିକ୍ଷା ହେଉଛି ଆଜିର ସବୁଠାରୁ ବଡ଼ ଆବଶ୍ୟକତା । ସାଥୀଗଣ , ନାରୀ ଶକ୍ତିର ଆମର ଇତିହାସ ଆଉ ପରମ୍ପରାଗୁଡ଼ିକୁ ଯୋଡ଼ିବାରେ ମଧ୍ୟ ଏକ ବହୁତ ବଡ଼ ଭୂମିକା ରହି ଆସିଛି । ଏବେ ଯେପରି ଏଠାକାର ମିଥିଳା ଚିତ୍ରକଳାଗୁଡ଼ିକୁ , ଯଦି ସେଗୁଡ଼ିକୁ ଦେଖିବେ ତ ଏହି ପରମ୍ପରାକୁ ସବୁଠାରୁ ଆଗକୁ ବଢ଼ାଇବାରେ ସବୁଠାରୁ ଅଧିକ ଯୋଗଦାନ ଆମର ମାଆମାନଙ୍କର , ଭଉଣୀମାନଙ୍କର , ମହିଳାମାନଙ୍କର ରହିଛି । ଆଉ ମିଥିଳାର ଏହି କଳା ଆଜି ସମଗ୍ର ବିଶ୍ୱରେ ହେଉଛି ପ୍ରସିଦ୍ଧ । ଏହି କଳାରେ ମଧ୍ୟ ଆମକୁ ପ୍ରକୃତିର , ପର୍ଯ୍ୟାବରଣର ଚେତନା ପ୍ରତିକ୍ଷଣ ଦୃଷ୍ଟିକୁ ଆସେ । ଆଜି ମହିଳା ସଶକ୍ତିକରଣ ଆଉ ଜଳବାୟୁ ପରିବର୍ତ୍ତନର ଚର୍ଚ୍ଚା ଭିତରେ ମିଥିଳାର ଏହା ହେଉଛି ଦୁନିଆ ପାଇଁ ସବୁଠାରୁ ବଡ଼ ସନ୍ଦେଶ । ରାଜା ଜନକଙ୍କର ଦରବାରରେ ଗାର୍ଗୀଙ୍କ ଭଳି ବିଦୁଷୀ ଆଉ ଅଷ୍ଟବକ୍ରଙ୍କ ଭଳି ବିଦ୍ୱାନଙ୍କର ଉପସ୍ଥିତ ହେବା ଏହା ମଧ୍ୟ ପ୍ରମାଣିତ କରେ କି ଶାସନ ସହିତ ବିଦ୍ବତ୍ତା ଏବଂ ଆଧ୍ୟାତ୍ମିକତାକୁ କେତେ ମହତ୍ୱ ଦିଆ ଯାଉଥିଲା ।


    ରାଜା ଜନକଙ୍କ ଦରବାରରେ ଜନ କଲ୍ୟାଣକାରୀ ନୀତିଗୁଡ଼ିକ ଉପରେ ବିଦ୍ୱାନମାନଙ୍କ ମଧ୍ୟରେ ଆଲୋଚନା ଓ ତର୍କ ହେଉଥିଲା । ରାଜା ଜନକ ସ୍ୱୟଂ ସେହି ତର୍କରେ ଭାଗ ନେଉଥିଲେ । ଆଉ ସେହି ମନ୍ଥନ ଭିତରୁ ଯେଉଁ ନିର୍ଯ୍ୟାସ ବାହାରୁ ଥିଲା ତାହାକୁ ପ୍ରଜାଙ୍କ ହିତ ପାଇଁ , ଜନତାଙ୍କ ହିତ ପାଇଁ ଆଉ ଦେଶ ହିତ ପାଇଁ ସେ ଲାଗୁ କରୁଥିଲେ । ରାଜା ଜନକଙ୍କ ପାଇଁ ତାଙ୍କର ପ୍ରଜା ହିଁ ତାଙ୍କ ପାଇଁ ସବୁକିଛି ଥିଲେ । ତାଙ୍କୁ ତାଙ୍କ ପରିବାର ସହିତ , ସମ୍ପର୍କ , ବନ୍ଧନ , କାହା ସହିତ କୌଣସି ଉଦ୍ଦେଶ୍ୟ ନ ଥିଲା । କେବଳ ଦିନ-ରାତି ନିଜ ପ୍ରଜାମାନଙ୍କ ସମ୍ପର୍କରେ ଚିନ୍ତା କରିବାକୁ ହିଁ ସେ ନିଜର ରାଜଧର୍ମ କରି ନେଇ ଥିଲେ । ତେଣୁ କରି ରାଜା ଜନକଙ୍କୁ ବିଦେହ ବୋଲି ମଧ୍ୟ କୁହାଯାଉଥିଲା । ବିଦେହ ର ଅର୍ଥ ହେଲା ଯାହାଙ୍କର ନିଜ ଦେହ ଅଥବା ଶରୀର ସହିତ ମଧ୍ୟ କୌଣସି ଉଦ୍ଦେଶ୍ୟ ନ ଥିବ ଆଉ କେବଳ ଜନ ହିତରେ ହିଁ ନିଜକୁ ସମର୍ପିତ କରି ଦେବେ , ଲୋକ କଲ୍ୟାଣ ପାଇଁ ନିଜକୁ ନିଜେ ସମର୍ପିତ କରି ଦେବେ ।


    ଭାଇ ଓ ଭଉଣୀମାନେ ,


    ରାଜା ଜନକ ଆଉ ଜନ କଲ୍ୟାଣର ଏହି ସନ୍ଦେଶକୁ ନେଇ କରି ହିଁ ଆଜି ଭାରତ ଏବଂ ନେପାଳ ଆଗକୁ ବଢ଼ୁଛନ୍ତି । ଆପଣଙ୍କର ନେପାଳ ଆଉ ଭାରତର ସମ୍ବନ୍ଧ ରାଜନୀତି , କୁଟନୀତି , ସମର ନୀତି , ଏହାଠାରୁ ମଧ୍ୟ ଉର୍ଦ୍ଧ୍ଵରେ ଦେବନୀତି ସହିତ ବନ୍ଧା ହୋଇ ରହିଛି । ବ୍ୟକ୍ତି ଆଉ ସରକାର ଗୁଡ଼ିକ ଆସିବେ-ଚାଲିଯିବେ କିନ୍ତୁ ଆମର ସମ୍ବନ୍ଧ ଅଜର-ଅମର ହୋଇ ରହିବ । ଏ ସମୟ ଆମକୁ ମିଳିମିଶି ସଂସ୍କାର , ଶିକ୍ଷା , ଶାନ୍ତି , ସୁରକ୍ଷା ଆଉ ସମୃଦ୍ଧିର ଏହି ପଞ୍ଚବଟୀକୁ ରକ୍ଷା କରିବାର ଅଛି । ଆମେ ଏହା ମାନି ଚାଲିଛୁ କି ନେପାଳର ବିକାଶରେ ହିଁ ଆଂଚଳିକ ବିକାଶର ସୂତ୍ର ଯୋଡ଼ି ହୋଇ ରହିଛି । ଭାରତ ଏବଂ ନେପାଳର ମିତ୍ରତା କିଭଳି ରହି ଆସିଛି , ଏହାକୁ ରାମଚରିତ ମାନସର ଚୌପାଇ ଗୁଡ଼ିକ ମାଧ୍ୟମରେ ଆମେ ଖୁବ ଭଲ ଭାବରେ ବୁଝି ପାରିବା ।


    ଯେ ନ ମିତ୍ର ଦୁଃଖ ହୋହିଂ ଦୁଖାରୀ ।


    ତିନ୍ୟହି ବିଲୋକତ ପାତକ ଭାରୀ ।


    ନିଜ ଦୁଃଖ ଗିରି ସମର ଜ କରି ଜାନା ।


    ମିତ୍ରକ ଦୁଃଖ ରଜ ମେରୁ ସମାନ ।


    ଅର୍ଥାତ ଯେଉଁ ଲୋକମାନେ ମିତ୍ରର ଦୁଃଖରେ ଦୁଃଖୀ ହୁଅନ୍ତି ନାହିଁ ସେମାନଙ୍କୁ ଦେଖିଲା ମାତ୍ରକେ ହିଁ ପାପ ଲାଗିଥାଏ । ଆଉ ଏଥିପାଇଁ ଯଦି ଆପଣଙ୍କର ନିଜର ଦୁଃଖ ଯଦି ପାହାଡ଼ ଭଳି ବିରାଟ ବଡ଼ ମଧ୍ୟ ହୋଇଥିବ ତା ’ ହେଲେ ତାକୁ ଅଧିକ ଗୁରୁତ୍ୱ ଦିଅନ୍ତୁ ନାହିଁ , କିନ୍ତୁ ଯଦି ମିତ୍ରଙ୍କର ଦୁଃଖ ଧୂଳି ଯେତିକ ସେତିକି ଭଳି ହୋଇଥିଲେ ମଧ୍ୟ ତାକୁ ପର୍ବତ ଭଳି ବିବେଚନା କରି ଯାହା କରି ପାରିବେ , କରିବା ଦରକାର ।


    ସାଥୀଗଣ ,


    ଇତିହାସ ସାକ୍ଷୀ ରହିଛି କି ଯେବେ-ଯେବେ ଜଣକୁ ବା ଅନ୍ୟ ଜଣଙ୍କ ଉପରେ ବିପଦ ପଡ଼ିଛି , ଭାରତ ଆଉ ନେପାଳ , ଦୁଇ ଜଣ ମିଳିମିଶି ଠିଆ ହୋଇଛନ୍ତି । ଆମେ ପ୍ରତ୍ୟେକ ଅସୁବିଧା ସମୟରେ ଜଣେ ଅନ୍ୟ ଜଣଙ୍କୁ ସାହାଯ୍ୟ କରିଛୁ । ଭାରତ ଦଶକ-ଦଶକ ଧରି ନେପାଳର ଏକ ସ୍ଥାୟୀ ବିକାଶ ପାଇଁ ସହଯୋଗୀ ହୋଇ ରହି ଆସିଛି । ନେପାଳ ହେଉଛି ଆମର “ପଡ଼ୋଶୀ ପ୍ରଥମ” ଏହି ନୀତିରେ ସବୁଠାରୁ ଆଗରେ ଆସିଥାଏ , ସବୁଠାରୁ ପ୍ରଥମେ ଆସେ ।


    ଆଜି ଭାରତ , ଦୁନିଆର ତୃତୀୟ ବୃହତ , ସବୁଠାରୁ ବଡ଼ ଅର୍ଥ ବ୍ୟବସ୍ଥା ହେବା ଦିଗରେ ଦ୍ରୁତ ଗତିରେ ଆଗକୁ ବଢ଼ି ଚାଲିଛି ତ ଆପଣଙ୍କର ନେପାଳ ମଧ୍ୟ ତୀବ୍ର ଗତିରେ ବିକାଶର ଶିଖର ଆଗକୁ ଚଢ଼ି ଚାଲିଛି । ଆଜି ଏହି ସହଭାଗିତାକୁ ନୂତନ ଉର୍ଜ୍ଜା ଦେବା ପାଇଁ ମୋତେ ନେପାଳ ଆସିବାର ସୁଯୋଗ ମିଳିଲା ।


    ଭାଇ ଓ ଭଉଣୀମାନେ ,


    ବିକାଶର ପ୍ରଥମ ସର୍ତ୍ତ ହୋଇଥାଏ ଗଣତନ୍ତ୍ର । ମୁଁ ଖୁସି ଯେ ଲୋକତାନ୍ତ୍ରିକ ପ୍ରଣାଳୀକୁ ଆପଣ ସୁଦୃଢ଼ କରୁଛନ୍ତି । ଏଇ ନିକଟରେ ହିଁ ଆପଣଙ୍କର ନିର୍ବାଚନ ହୋଇ ଯାଇଛି । ଆପଣ ଏକ ନୂତନ ସରକାର ନିର୍ବାଚିତ କରିଛନ୍ତି । ଆପଣଙ୍କର ଆଶା ଆଉ ଆକାଂକ୍ଷାକୁ ପୂରଣ କରିବା ପାଇଁ ଆପଣ ଜନାଦେଶ ଦେଇଛନ୍ତି । ଗୋଟିଏ ବର୍ଷ ଭିତରେ ତିନି ସ୍ତରରେ ନିର୍ବାଚନ ସଫଳତା ପୂର୍ବକ କରାଯାଇଥିବାରୁ ମୁଁ ଆପଣମାନଙ୍କୁ ବହୁତ-ବହୁତ ଶୁଭକାମନା ଜଣାଉଛି । ନେପାଳର ଇତିହାସରେ ପ୍ରଥମ ଥର ପାଇଁ ନେପାଳର ସମସ୍ତ ସାତୋଟି ଯାକ ଅଂଚଳରେ ଆଂଚଳିକ ସରକାର ଗଠନ ହୋଇଛନ୍ତି । ଏହା ନା କେବଳ ନେପାଳ ପାଇଁ ଗର୍ବର ବିଷୟ ବରଂ ଭାରତ ଏବଂ ସଂପୂର୍ଣ୍ଣ କ୍ଷେତ୍ର ପାଇଁ ହେଉଛି ଗୋଟିଏ ଗର୍ବର ବିଷୟ । ନେପାଳ ସାମାଜିକ- ଅର୍ଥନୈତିକ ପରିବର୍ତ୍ତନ ପାଇଁ ଏକ ନୂତନ ସ୍ତରରେ ପ୍ରବେଶ କରୁଛି ଯାହା କି ସୁଶାସନ ଏବଂ ସମାବେଶୀ ବିକାଶ ଉପରେ ଆଧାରିତ ।


    ଏହି ବର୍ଷ , ଦଶ ବର୍ଷ ପୂର୍ବରୁ ନେପାଳର ଯୁବକମାନେ ଗୁଳିକୁ ଛାଡ଼ି ଭୋଟଦାନ/ମତାଧିକାରର ରାସ୍ତାକୁ ବାଛି ନେଇଛନ୍ତି । ଯୁଦ୍ଧରୁ ବୁଦ୍ଧ ପର୍ଯ୍ୟନ୍ତ ଏହି ସାର୍ଥକ ପରିବର୍ତ୍ତନ ପାଇଁ ମଧ୍ୟ ମୁଁ ନେପାଳର ଲୋକମାନଙ୍କୁ ହୃଦୟର ଗଭୀରତମ ପ୍ରଦେଶରୁ ବହୁତ-ବହୁତ ଶୁଭକାମନା ଜଣାଉଛି । ଲୋକତାନ୍ତ୍ରିକ ମୂଲ୍ୟ ହେଉଛି ଆଉ ଗୋଟିଏ ଶୃଙ୍ଖଳ ଯାହା ଭାରତ ଆଉ ନେପାଳର ପ୍ରାଚୀନ ସମ୍ବନ୍ଧଗୁଡ଼ିକୁ ଆହୁରି ଅଧିକ ଦୃଢ଼ତା ଆଣି ଦେଇଛି । ଲୋକତନ୍ତ୍ର ହେଉଛି ସେହି ଶକ୍ତି ଯାହା ସାଧାରଣରୁ ଅସାଧାରଣ ଜନସାଧାରଣଙ୍କୁ ସ୍ୱାଧୀନ ଭାବେ ନିଜର ସ୍ୱପ୍ନକୁ ପୂରଣ କରିବାର ସୁଯୋଗ ଆଉ ଅଧିକାର ଦେଇଥାଏ । ଭାରତ ଏହି ଶକ୍ତିର ଅନୁଭବ କରିଛି ଆଉ ଆଜି ଭାରତର ପ୍ରତ୍ୟେକ ନାଗରିକ ସ୍ୱପ୍ନକୁ ପୂରଣ କରିବା ଦିଗରେ ଲାଗି ପଡ଼ିଛନ୍ତି । ମୁଁ ଆପଣ ସମସ୍ତଙ୍କ ଆଖିରେ ସେ ଚମକ ଦେଖି ପାରୁଛି କି ଆପଣ ମଧ୍ୟ ନିଜର ନେପାଳକୁ ସେହି ରାସ୍ତାରେ ଆଗକୁ ବଢ଼ାଇବାକୁ ଚାହୁଁଛନ୍ତି । ମୁଁ ଆପଣମାନଙ୍କ ଆଖିରେ ନେପାଳ ପାଇଁ ସେହି ଭଳି ହିଁ ସ୍ୱପ୍ନ ଦେଖୁଛି ।


    ସାଥୀଗଣ ,


    ଏଇ ନିକଟରେ ନେପାଳର ପ୍ରଧାନମନ୍ତ୍ରୀ ଆଦରଣୀୟ ଶ୍ରୀମାନ ଓଲି ମହାଶୟଙ୍କୁ ସ୍ୱାଗତ କରିବାର ସୁଯୋଗ ମୋତେ ଦିଲ୍ଲୀରେ ମିଳିଥିଲା । ନେପାଳକୁ ନେଇ ତାଙ୍କର ଦୃଷ୍ଟିଭଙ୍ଗୀ କ ’ ଣ ରହିଛି , ଏହା ଜାଣିବାର ମୋତେ ସୁଯୋଗ ମିଳିଥିଲା । ଓଲି ମହାଶୟ ସମୃଦ୍ଧ ନେପାଳ, ସୁଖୀ ନେପାଳର ସ୍ୱପ୍ନ ସଜେଇଛନ୍ତି । ନେପାଳର ସମୃଦ୍ଧି ଆଉ ସୁଖ ସମୃଦ୍ଧିର କାମନା ଭାରତ ମଧ୍ୟ ସର୍ବଦା କରି ଆସିଛି , କରି ଚାଲିଥିବ । ପ୍ରଧାନମନ୍ତ୍ରୀ ଓଲି ମହାଶୟଙ୍କୁ , ତାଙ୍କର ଏହି ଦୃଷ୍ଟିଭଙ୍ଗୀକୁ ପୂରଣ କରିବା ପାଇଁ ଶହେ ପଚିଶ କୋଟି ହିନ୍ଦୁସ୍ଥାନୀଙ୍କ ତରଫରୁ , ଭାରତ ସରକାରଙ୍କ ତରଫରୁ ମୁଁ ବହୁତ-ବହୁତ ଶୁଭକାମନା ଜଣାଉଛି । ଏହା ହେଉଛି ଠିକ୍ ସେହି ଭଳି ଚିନ୍ତାଧାରା ଯେପରି ମୋର ଭାରତ ପାଇଁ ରହିଛି ।


    ଭାରତରେ ଆମ ସରକାର ସମସ୍ତଙ୍କ ସହିତ-ସମସ୍ତଙ୍କ ବିକାଶର ମୂଳମନ୍ତ୍ରକୁ ନେଇ ଆଗକୁ ବଢ଼ୁଛି । ସମାଜର ଗୋଟିଏ ହେଲେ ମଧ୍ୟ ଭାଗ , ଦେଶର ଗୋଟିଏ ହେଲେ ମଧ୍ୟ ଅଂଶ ବିକାଶର ଧାରାରୁ ଛାଡ଼ି ହୋଇ ରହି ନ ଯାଉ , ଏଭଳି ପ୍ରୟାସ ଆମେ ଲଗାତାର କରି ଚାଲିଛୁ । ପୂର୍ବ , ପଶ୍ଚିମ , ଉତ୍ତର , ଦକ୍ଷିଣ ; ପ୍ରତ୍ୟେକ ଦିଗରେ ବିକାଶର ରଥ ଦୌଡ଼ି ଚାଲିଛି । ବିଶେଷ ଭାବେ ଆମ ସରକାରଙ୍କର ଧ୍ୟାନ ସେହି ଅଂଚଳମାନଙ୍କରେ ଅଧିକ ରହିଛି ଯେଉଁଠାକୁ ଏ ପର୍ଯ୍ୟନ୍ତ ବିକାଶର କିରଣ ପହଂଚି ପାରିନାହିଁ । ଏଥିରେ ପୂର୍ବାଂଚଳ ଅର୍ଥାତ ପୂର୍ବ ଭାରତ ଯାହା ନେପାଳ ସୀମାରେ ଲାଗି ରହିଛି , ଏହା ଉପରେ ବିଶେଷ ଧ୍ୟାନ ଦିଆଯାଉଛି । ଉତ୍ତର ପ୍ରଦେଶରୁ ନେଇ ବିହାର ପର୍ଯ୍ୟନ୍ତ , ଉତ୍ତର-ପୂର୍ବାଂଚଳ , ପଶ୍ଚିମବଙ୍ଗରୁ ନେଇ ଓଡ଼ିଶା ପର୍ଯ୍ୟନ୍ତ , ଏହି ସଂପୂର୍ଣ୍ଣ କ୍ଷେତ୍ରକୁ ଦେଶର ଅନ୍ୟ ଅଂଚଳ ସହିତ ସମକକ୍ଷ ହୋଇ ଠିଆ କରାଇବାର ସଂକଳ୍ପ ଆମେ ନେଇଛୁ । ଏହି କ୍ଷେତ୍ରରେ ଯେଉଁ କାମ ମଧ୍ୟ କରାଯାଉଛି , ଏହାର ଲାଭ ନିଶ୍ଚିତ ଭାବେ ପଡ଼ୋଶୀ ହିସାବରେ ନେପାଳକୁ ସବୁଠାରୁ ଅଧିକ ମିଳିବାକୁ ଯାଉଛି ।


    ଭାଇ ଓ ଭଉଣୀମାନେ ,


    ଯେତେବେଳେ ମୁଁ ସମସ୍ତଙ୍କ ସହିତ-ସମସ୍ତଙ୍କ ବିକାଶର କଥା କହୁଛି ତ କେବଳ ଭାରତ ପାଇଁ ହିଁ ନୁହେଁ , ସମସ୍ତ ପଡ଼ୋଶୀ ଦେଶମାନଙ୍କ ପାଇଁ ମଧ୍ୟ ମୋର ଏହି ଅଭିଳାଷ ରହିଛି । ଆଉ ଏବେ , ଯେତେବେଳେ ନେପାଳରେ ‘ ସମୃଦ୍ଧ ନେପାଳ-ସୁଖୀ ନେପାଳ ’ ର କଥା ହୋଇଥାଏ ତ ମୋର ମନ ମଧ୍ୟ ଅଧିକ ଆନନ୍ଦିତ ହୋଇ ଯାଇଥାଏ । ଶହେ ପଚିଶ କୋଟି ଭାରତବାସୀଙ୍କୁ ମଧ୍ୟ ବହୁତ ଖୁସୀ ହୋଇଥାଏ । ଜନକପୁରର ମୋର ଭାଇ ଓ ଭଉଣୀମାନେ , ଆମେ ଭାରତରେ ଏକ ବହୁତ ବଡ଼ ସଂକଳ୍ପ ନେଇଛୁ , ଏହି ସଂକଳ୍ପ ହେଉଛି ନିଉ ଇଣ୍ଡିଆ ବା ନୂଆ ଭାରତର ।


    2022ରେ ଭାରତର ସ୍ୱାଧୀନତାର 75 ବର୍ଷ ପୂରଣ ହେଉଛି । ସେ ପର୍ଯ୍ୟନ୍ତ ଶହେ ପଚିଶ କୋଟି ହିନ୍ଦୁସ୍ଥାନୀଙ୍କୁ ନିଉ ଇଣ୍ଡିଆ ନିର୍ମାଣ କରିବାର ଲକ୍ଷ୍ୟ ରଖିଛୁ । ଆମେ ଏକ ନୂତନ ଭାରତ ନିର୍ମାଣ କରୁଛୁ ଯେଉଁଠାରେ ଗରିବରୁ ଅତି ଗରିବ ବ୍ୟକ୍ତିଙ୍କୁ ମଧ୍ୟ ପ୍ରଗତିର ସମାନ ସୁଯୋଗ ମିଳିବ । ଯେଉଁଠାରେ ଭେଦଭାବ , ଉଚ୍ଚ-ନିଚ୍ଚର କୌଣସି ସ୍ଥାନ ନଥିବ , ସମସ୍ତଙ୍କ ସମ୍ମାନ ହେଉ । ଯେଉଁଠାରେ ପିଲାଙ୍କ ପାଠ ପଢ଼ା , ଯୁବକମାନଙ୍କୁ ଆୟ ଏବଂ ବୟସ୍କ ମାନଙ୍କୁ ଔଷଧ , ଏହା ପ୍ରାପ୍ତ ହେଉ । ଜୀବନ ସହଜ ହେଉ , ସାଧାରଣ ଜନତାଙ୍କୁ ବ୍ୟବସ୍ଥା ସହିତ ସଂଘର୍ଷ କରିବାକୁ ନ ପଡ଼ୁ । ଭ୍ରଷ୍ଟାଚାର ଏବଂ ଦୂରାଚାର ରହିତ ସମାଜ ହେଉ ଆଉ ବ୍ୟବସ୍ଥା ମଧ୍ୟ ହେଉ , ଏଭଳି ନିଉ ଇଣ୍ଡିଆ ଆଡ଼କୁ ଆମେ ଅଗ୍ରସର ହେଉଛୁ ।


    ଆମେ ଭାରତ ଏବଂ ପ୍ରଶାସନରେ ଅନେକ ସଂସ୍କାର କରିଛୁ । ପ୍ରକ୍ରିୟା ଗୁଡିକୁ ସରଳ କରିଛୁ ଆଉ ଦୁନିଆ ଆମର ଏହି ପଦକ୍ଷେପକୁ , ଆମେ ଯେଉଁ ପଦକ୍ଷେପ ଉଠାଇଛୁ , ଆଜି ଦୁନିଆରେ ଚାରିଆଡେ ତାହାର ପ୍ରଶଂସା ହେଉଛି । ଆମେ ରାଷ୍ଟ୍ର ନିର୍ମାଣ ଆଉ ଜନ ଭାଗିଦାରୀର ସମ୍ବନ୍ଧ ଆହରି ମଜବୁତ କରୁଛୁ । ନେପାଳର ସାଧାରଣ ମଣିଷର ଜୀବନରେ ମଧ୍ୟ ହସଖୁସି ଭରି ଦେବା ପାଇଁ ଯୋଗଦାନ ନିମନ୍ତେ ଶହେ ପଚିଶ କୋଟି ହିନ୍ଦୁସ୍ଥାନୀଙ୍କୁ ମଧ୍ୟ ଖୁସି ଲାଗିବ , ଏହା ମୁଁ ଆପଣମାନଙ୍କୁ ବିଶ୍ୱାସ କରିବା ପାଇଁ କହିବାକୁ ଆସିଛି ।


    ସାଥୀଗଣ , ବନ୍ଧୁତା ସେତେବେଳେ ଆହୁରି ପ୍ରଗାଢ ହୋଇଥାଏ ଯେତେବେଳେ ଆମେ ଜଣେ-ଅନ୍ୟଜଣଙ୍କ ଘରକୁ ଯିବା-ଆସିବା କରିଥାଉ । ମୁଁ ଖୁସି ଯେ , ନେପାଳର ପ୍ରଧାନମନ୍ତ୍ରୀ ଭାରତ ଯାତ୍ରା କରିବାର ତୁରନ୍ତ ପରେ ଆଜି ମୋତେ ଏଠାକୁ ଆପଣମାନଙ୍କ ମଧ୍ୟକୁ ଆସିବାର ସୁଯୋଗ ସୁଯୋଗ ମିଳିଛି । ଯେପରି ମୁଁ ଏଠାକୁ ବାରମ୍ବାର ଆସୁଛି , ଠିକ ସେହିପରି ଦୁଇ ଦେଶର ଲୋକ ମଧ୍ୟ ବିନା ପ୍ରତିବନ୍ଧକରେ ଯିବା-ଆସିବା କରିବା ଦରକାର ।


    ଆମେ ହିମାଳୟ ପର୍ବତ ସହିତ ଯୋଡି ହୋଇଛୁ , ତରାଇର ବିଲ-ବାଡି ସହିତ ଯୋଡି ହୋଇଛୁ , ଅଗଣିତ କଚ୍ଚା-ପକ୍କା ରାସ୍ତା ସହିତ ଯୋଡି ହୋଇଛୁ । ଛୋଟ-ବଡ଼ ବାର-ବାରଟି ନଦୀ ସହିତ ଯୋଡି ହୋଇଛୁ ଆଉ ଆମେ ନିଜର ଉନ୍ମୁକ୍ତ ସୀମା ସହିତ ମଧ୍ୟ ଯୋଡି ହୋଇଛୁ । କିନ୍ତୁ ଆଜିର ଯୁଗରେ କେବଳ ଏତିକି ହିଁ ଯଥେଷ୍ଟ ନୁହେଁ । ମୋତେ ଯେତିକି ବିଷୟରେ ଅବଗତ କରାଗଲା , ମୁଁ ବହୁତ ସଂକ୍ଷିପ୍ତରେ ଶେଷ କରି ଦେବି । ଆମକୁ ରାଜପଥରେ ଯୋଡ଼ି ହେବାର ଅଛି , ଆମକୁ ସୂଚନା ପଥ ଅର୍ଥାତ୍ ଆଇ-ୱେ ସହିତ ଯୋଡ଼ି ହେବାର ଅଛି , ଆମକୁ ଟ୍ରାନ୍ସ ୱେଜ୍ ଅର୍ଥାତ୍ ବିଜୁଳି ଲାଇନ୍ ସହିତ ମଧ୍ୟ ଯୋଡ଼ି ହେବାର ଅଛି , ଆମକୁ ରେଳବାଇ ସହିତ ମଧ୍ୟ ଯୋଡ଼ି ହେବାର ଅଛି , ଆମକୁ ସୀମା ତନଖି ଫାଟକ ସହିତ ମଧ୍ୟ ଯୋଡ଼ି ହେବାର ଅଛି , ଆମକୁ ବିମାନ ସେବାର ସଂପ୍ରସାରଣ ସହିତ ମଧ୍ୟ ଯୋଡ଼ି ହେବାର ଅଛି । ଆମକୁ ଅନ୍ତର୍ଦ୍ଦେଶୀୟ ଜଳପଥ ସହିତ ମଧ୍ୟ ଯୋଡ଼ି ହେବାର ଅଛି , ଆମକୁ ଜଳପଥ ସହିତ ମଧ୍ୟ ଯୋଡ଼ି ହେବାର ଅଛି । ଜଳ ହେଉ , ସ୍ଥଳ ହେଉ , ଆକାଶ ହେଉ , ଅବା ମହାକାଶ ହେଉ , ଆମକୁ ନିଜ ମଧ୍ୟରେ ଯୋଡ଼ି ହେବାର ଅଛି । ଲୋକମାନଙ୍କ ମଧ୍ୟରେ ସଂପର୍କ ସୁଦୃଢ଼ ହେଉ , ପ୍ରସ୍ଫୁଟିତ ହେଉ , ଆଉ ମଜବୁତ ହେଉ , ଏଥିପାଇଁ ଯୋଗାଯୋଗ ହେଉଛି ଗୁରୁତ୍ୱପୂର୍ଣ୍ଣ । ଏହା ହେଉଛି କାରଣ କି ଭାରତ ଆଉ ନେପାଳ ମଧ୍ୟରେ ଯୋଗାଯୋଗକୁ ଆମେ ପ୍ରାଥମିକତା ଦେଉଛୁ ।


    ଆଜି ହିଁ ପ୍ରଧାନମନ୍ତ୍ରୀ ଓଲି ମହାଶୟଙ୍କ ସହିତ ମିଶି ମୁଁ ଜନକପୁରରୁ ଅଯୋଧ୍ୟା ମଧ୍ୟରେ ବସ୍ ସେବା ଉଦ୍ଘାଟନ କରିଛି । ଗତ ମାସରେ ପ୍ରଧାନମନ୍ତ୍ରୀ ଓଲି ମହାଶୟ ଆଉ ମୁଁ ବୀରଗଞ୍ଜରେ ପ୍ରଥମ ସମନ୍ୱିତ ତନଖି ଫାଟକ ଉଦ୍ଘାଟନ କରିଥିଲୁ । ଯେତେବେଳେ ଏହି ଫାଟକ ସଂପୂର୍ଣ୍ଣ ଭାବେ କାମ ଆରମ୍ଭ କରିବ , ସେତେବେଳେ ସୀମାରେ ବ୍ୟବସାୟ ଏବଂ ଯିବା ଆସିବା ଆହୁରି ସହଜ ହୋଇଯିବ । ଜୟନଗର-ଜନକପୁର ରେଳ ଲାଇନ୍ କାର୍ଯ୍ୟ ମଧ୍ୟ ଦ୍ରୁତ ଗତିରେ ଚାଲୁ ରହିଛି ।


    ଭାଇ ଓ ଭଉଣୀମାନେ ,


    ଏହି ବର୍ଷ ଶେଷ ସୁଦ୍ଧା ଏହି ଲାଇନକୁ ସଂପୁର୍ଣ୍ଣ କରିବାର ପ୍ରୟାସ କରାଯାଉଛି । ଯେତେବେଳେ ଏହି ରେଳ ଲାଇନ୍ ନିର୍ମାଣ ଶେଷ ହୋଇଯିବ , ସେତେବେଳେ ନେପାଳ-ଭାରତର ବିଶାଳ ନେଟୱାର୍କ , ରେଳ ନେଟୱାର୍କରେ ଯୋଡ଼ି ହୋଇଯିବ । ଏବେ ଆମେ ବିହାରର ରକ୍ସୌଲ ହୋଇ କାଠମାଣ୍ଡୁକୁ ଭାରତ ସହିତ ଯୋଡ଼ିବା ପାଇଁ ଦ୍ରୁତ ଗତିରେ ଆଗକୁ ବଢ଼ୁଛୁ । ଏତିକି ହିଁ ନୁହେଁ , ଆମେ ଜଳପଥରେ ମଧ୍ୟ ଭାରତ ଏବଂ ନେପାଳକୁ ଯୋଡ଼ିବା ପାଇଁ ପ୍ରୟାସ କରୁଛୁ । ନେପାଳର ଜଳ , ଭାରତର ଜଳପଥ ମାଧ୍ୟମରେ ସମୁଦ୍ର ସହିତ ମଧ୍ୟ ଯୋଡ଼ି ହୋଇଯିବ । ଏହିସବୁ ଜଳମାର୍ଗ ଦ୍ୱାରା ନେପାଳରେ ତିଆରି ଜିନିଷ ବିଶ୍ୱର ଅନେକ ଦେଶ ପର୍ଯ୍ୟନ୍ତ ସହଜରେ ପହଂଚି ପାରିବ । ଏହାଦ୍ୱାରା ନେପାଳରେ ଉଦ୍ୟୋଗ ପ୍ରତିଷ୍ଠା ହେବ , ରୋଜଗାରର ନୂତନ ସୁଯୋଗ ସୃଷ୍ଟି ହେବ । ଏହି ପ୍ରକଳ୍ପ ଗୁଡ଼ିକ ନେପାଳରେ ନା କେବଳ ସାମାଜିକ , ଆର୍ଥିକ ପରିବର୍ତ୍ତନ ପାଇଁ ଜରୁରୀ ଅଟେ , ବରଂ କାରବାର ହିସାବରେ ମଧ୍ୟ ବହୁତ ଆବଶ୍ୟକ ଅଟେ ।


    ଆଜି ଭାରତ ଏବଂ ନେପାଳ ମଧ୍ୟରେ ବଡ଼ ମାତ୍ରାରେ ବ୍ୟବସାୟ ହେଉଛି । ବ୍ୟବସାୟ ପାଇଁ ଲୋକ ଏଠାକୁ-ସେଠାକୁ ଯିବା-ଆସିବା ମଧ୍ୟ କରୁଛନ୍ତି । ଗତ ମାସରେ ଆମେ କୃଷି କ୍ଷେତ୍ରରେ ଏକ ନୂତନ ଭାଗିଦାରୀର ଘୋଷଣା କରିଛୁ । ମୁଖ୍ୟମନ୍ତ୍ରୀ ମହାଶୟ ଆପଣ କହୁଥିଲେ କି , ଆମେ ଏକ ନୂତନ ଭାଗିଦାରୀର ଘୋଷଣା କରିଛୁ ଆଉ ଏହି ଭାଗିଦାରୀର ଅଧୀନରେ କୃଷି କ୍ଷେତ୍ରରେ ସହଯୋଗକୁ ଆହୁରି ପ୍ରୋତ୍ସାହନ ଦିଆଯିବ । ଦୁଇ ଦେଶର କୃଷକମାନଙ୍କର ଆୟ କିପରି ବଢ଼ି ପାରିବ , ଏହି ବିଷୟ ଉପରେ ଧ୍ୟାନ ଦିଆଯିବ । କୃଷି କ୍ଷେତ୍ରରେ ବିଜ୍ଞାନ ଏବଂ ବୈଷୟିକ ଜ୍ଞାନ କୌଶଳ ବ୍ୟବହାରରେ ଆମେ ସହଯୋଗ ବଢ଼ାଇବା ।


    ଭାଇ ଓ ଭଉଣୀମାନେ ,


    ଆଜିର ଯୁଗରେ ଟେକ୍ନୋଲଜି ବିନା ବିକାଶ ସମ୍ଭବ ନୁହେଁ । ଭାରତ ମହାକାଶ ଟେକ୍ନୋଲଜିରେ ଦୁନିଆରେ ଶ୍ରେଷ୍ଠ ପାଞ୍ଚଟି ଦେଶ ମଧ୍ୟରେ ରହିଛି । ଆପଣମାନଙ୍କର ମନେଥିବ , ଯେତେବଳେ ମୁଁ ପ୍ରଥମ ଥର ନେପାଳ ଆସିଥିଲି , ସେତେବେଳେ ମୁଁ କହିଥିଲି କି ଭାରତ-ନେପାଳ ଭଳି ନିଜ ପଡ଼ୋଶୀମାନଙ୍କ ପାଇଁ ଏକ ଉପଗ୍ରହ ଭାରତ ପଠାଇବ । ନିଜର ପ୍ରତିଶୃତିକୁ ମୁଁ ଗତ ବର୍ଷ ପୂରଣ କରି ସାରିଛି । ଗତ ବର୍ଷ ପଠାଯାଇଥିବା ଦକ୍ଷିଣ ଏସିଆ ଉପଗ୍ରହ ଆଜି ସଂପୂର୍ଣ୍ଣ କ୍ଷମତାର ସହିତ ନିଜର କାର୍ଯ୍ୟ କରୁଛି ଆଉ ନେପାଳକୁ ଏଥିରୁ ସଂପୂର୍ଣ୍ଣ ଭାବେ ଲାଭ ମିଳୁଛି ।


    ଭାଇ ଓ ଭଉଣୀମାନେ ,


    ଭାରତ ଏବଂ ନେପାଳର ବିକାଶ ପାଇଁ ପାଞ୍ଚଟି ‘ ଟି ’, ଫାଇଭ୍ ‘ ଟି ’ ପଥରେ ଆମେ ଚାଲୁଛୁ । ପ୍ରଥମ ‘ ଟି ’ ହେଉଛି ( Tradition ) ପରମ୍ପରା , ଦ୍ୱିତୀୟ ‘ ଟି ’ ହେଉଛି ( Trade ) ବ୍ୟବସାୟ , ତୃତୀୟ ‘ ଟି ’ ହେଉଛି ( Tourism ) ପର୍ଯ୍ୟଟନ , ଚତୁର୍ଥ ‘ ଟି ’ ହେଉଛି ( Technology ) ଟେକ୍ନୋଲଜି ଆଉ ପଂଚମ ‘ ଟି ’ ହେଉଛି ( Transport ) ପରିବହନ ଅର୍ଥାତ୍ ପରମ୍ପରା , ବ୍ୟବସାୟ , ପର୍ଯ୍ୟଟନ , ପ୍ରଯୁକ୍ତି ଏବଂ ପରିବହନ ମାଧ୍ୟମରେ ଆମେ ନେପାଳ ଆଉ ଭାରତକୁ ବିକାଶ ପଥରେ ଆଗକୁ ନେଇ ଯିବାକୁ ଚାହୁଁଛୁ ।


    ସାଥୀଗଣ , ସଂସ୍କୃତି ବ୍ୟତୀତ ଭାରତ ଆଉ ନେପାଳ ମଧ୍ୟରେ ବ୍ୟବସାୟିକ ସଂପର୍କ ମଧ୍ୟ ହେଉଛି ଏକ ଗୁରୁତ୍ୱପୂର୍ଣ୍ଣ ଶୃଙ୍ଖଳ । ନେପାଳ ବିଜୁଳି ଉତ୍ପାଦନ କ୍ଷେତ୍ରରେ ଦ୍ରୁତ ଗତିରେ ବିକାଶ କରୁଛି । ଆଜି ଭାରତରୁ ପ୍ରାୟ 450 ମେଗାୱାଟ ବିଜୁଳି ନେପାଳକୁ ଯୋଗାଇ ଦିଆ ଯାଉଛି , ଏଥିପାଇଁ ଆମେ ନୂତନ ପରିବହନ ଲାଇନ୍ ବିଛାଇଛୁ ।


    ସାଥୀଗଣ , 2014ରେ ନେପାଳର ସମ୍ବିଧାନ ସଭାରେ ମୁଁ କହିଥିଲି କି ଟ୍ରକ ମାଧ୍ୟମରେ ତେଲ କାହିଁକି ଆସିବା ଦରକାର , ସିଧା ସଳଖ ପାଇପ୍ ଲାଇନ୍ ଦ୍ୱାରା କାହିଁକି ନୁହେଁ । ଆପଣମାନେ ଏହା ଜାଣି ଖୁସି ହେବେ କି ଆମେ ମୋତିହାରୀ-ଅମଲେଖଗଞ୍ଜ ତୈଳ ପାଇପ୍ ଲାଇନର କାମ ମଧ୍ୟ ଆରମ୍ଭ କରି ଦେଇଛୁ ।


    ଭାରତରେ ଆମ ସରକାର ସ୍ୱଦେଶ ଦର୍ଶନ ନାମରେ ଯୋଜନା ଚଳାଉଛନ୍ତି । ଯାହା ଅଧୀନରେ ଆମେ ନିଜର ଐତିହାସିକ କୀର୍ତ୍ତିରାଜି ଆଉ ଧର୍ମବିଶ୍ଵାସର ସ୍ଥାନକୁ ନିଜ ମଧ୍ୟରେ ଯୋଡ଼ୁଛୁ । ରାମାୟଣ ସର୍କିଟରେ ଆମେ ସେହି ସମସ୍ତ ସ୍ଥାନକୁ ଯୋଡ଼ୁଛୁ , ଯେଉଁ-ଯେଉଁଠାରେ ଭଗବାନ ରାମ ଏବଂ ମାତା ଜାନକୀଙ୍କର ପାଦ ପଡ଼ିଛି । ଏବେ ସେହି ଶୃଙ୍ଖଳରେ ନେପାଳକୁ ମଧ୍ୟ ଯୋଡ଼ିବା ଦିଗରେ ଆମେ ଆଗକୁ ବଢ଼ୁଛୁ । ଏଠାରେ ଯେଉଁ-ଯେଉଁଠାରେ ରାମାୟଣର ଚିହ୍ନ ଅଛି , ତାହାକୁ ଭାରତର ଅନେକ ଅଂଶ ସହିତ ଯୋଡ଼ି କରି ଶ୍ରଦ୍ଧାଳୁମାନଙ୍କୁ ଶସ୍ତା ଆଉ ଆକର୍ଷକ ଯାତ୍ରାର ଆନନ୍ଦ ମିଳୁ ଆଉ ସେମାନେ ବହୁତ ବଡ଼ ମାତ୍ରାରେ ନେପାଳ ଆସନ୍ତୁ , ଏଠାକାର ପର୍ଯ୍ୟଟନର ବିକାଶ ହେଉ ।


    ଭାଇ ଓ ଭଉଣୀମାନେ ,


    ପ୍ରତିବର୍ଷ ବିବାହ ପଞ୍ଚମୀରେ ଭାରତରୁ ହଜାର-ହଜାର ଶ୍ରଦ୍ଧାଳୁ ଅବଧରୁ ଜନକପୁର ଆସନ୍ତି । ବର୍ଷ ସାରା ପରିକ୍ରମା ପାଇଁ ଭକ୍ତମାନଙ୍କର ଧାଡ଼ି ଲାଗି ରହିଥାଏ । ଶ୍ରଦ୍ଧାଳୁମାନଙ୍କୁ କୌଣସି ଅସୁବିଧା ନ ହେଉ , ଏଥିପାଇଁ ମୁଁ ଏହି ଘୋଷଣା କରି ଖୁସି ହେଉଛି କି ଜନକପୁର ଆଉ ଏହାର ଆଖପାଖ ଅଂଚଳର ବିକାଶ ପାଇଁ ନେପାଳ ସରକାରଙ୍କର ଯୋଜନାରେ ଆମେ ସହଯୋଗ ଦେବୁ । ଭାରତ ତରଫରୁ ଏହି କାର୍ଯ୍ୟ ପାଇଁ ଏକ ଶହ କୋଟି ଟଙ୍କାର ସହାୟତା ଦିଆଯିବ । ଏହି କାର୍ଯ୍ୟରେ ନେପାଳ ସରକାର ଆଉ ପ୍ରାଦେଶିକ ସରକାରଙ୍କ ସହିତ ମିଶି ପ୍ରକଳ୍ପର ଚିହ୍ନଟ କରାଯିବ । ଏହା ରାଜା ଜନକଙ୍କ ସମୟରୁ ପରମ୍ପରା ଚାଲି ଆସିଛି କି ଜନକପୁର ଧାମ କେବଳ ଅଯୋଧ୍ୟାକୁ ହିଁ ନୁହେଁ , ସମଗ୍ର ସମାଜ ପାଇଁ କିଛି ନା କିଛି ଦେଇଛନ୍ତି । ଜନକପୁର ଧାମ ଦେଇଛି , ମୁଁ ତ କେବଳ ଏଠି ମାଆ ଜାନକୀଙ୍କୁ ଦର୍ଶନ କରିବାକୁ ଆସିଥିଲି । ଜନକପୁର ପାଇଁ ଏହି ଘୋଷଣା ଭାରତର ଶହେ ପଚିଶ କୋଟି ଜନତାଙ୍କ ତରଫରୁ ମାଆ ଜାନକୀଙ୍କ ପାଦ ତଳେ ମୁଁ ସମର୍ପିତ କରୁଛି ।


    ଏହିଭଳି ହିଁ ଆଉ ଦୁଇଟି କାର୍ଯ୍ୟକ୍ରମ ଅଛି । ବୁଦ୍ଧ ସର୍କିଟ ଆଉ ଜୈନ ସର୍କିଟ , ଏହା ମାଧ୍ୟମରେ ବୁଦ୍ଧ ଏବଂ ମହାବୀର ଜୈନଙ୍କ ସହିତ ଜଡ଼ିତ ଯେତେସବୁ ସଂସ୍ଥା ଭାରତରେ ରହିଛି , ସେମାନଙ୍କୁ ପରସ୍ପର ମଧ୍ୟରେ ଯୋଡ଼ା ଯାଉଛି । ନେପାଳରେ ବୌଦ୍ଧ ଆଉ ଜୈନ ଆସ୍ଥା ଓ ଧର୍ମବିଶ୍ଵାସର ଅନେକ ସ୍ଥାନ ଅଛି । ଏହା ମଧ୍ୟ ଦୁଇ ଦେଶର ଶ୍ରଦ୍ଧାଳୁ ଏବଂ ପର୍ଯ୍ୟଟକମାନଙ୍କ ପାଇଁ ଏକ ଭଲ ବନ୍ଧନ ସୃଷ୍ଟି କରିବାର କାର୍ଯ୍ୟ ହୋଇ ପାରିବ । ଏହା ଦ୍ୱାରା ନେପାଳରେ ଯୁବକମାନଙ୍କ ପାଇଁ ରୋଜଗାରର ସୁଯୋଗ ଯୋଡ଼ି ହେବ ।


    ଭାଇ ଓ ଭଉଣୀ ମାନେ ,


    ଆମର ଖାଦ୍ୟ ପାନୀୟ ଏବଂ କଥାବାର୍ତ୍ତାରେ ବହୁତ ଗୁଡ଼ିଏ ସମାନତା ରହିଛି । ମୈଥିଳୀ ଭାଷାଭାଷୀଙ୍କ ସଂଖ୍ୟା ଆମ ଭାରତରେ ଯେତିକି ଅଛି , ଏଠାରେ ନେପାଳରେ ମଧ୍ୟ ସେତିକି ଅଛନ୍ତି । ମୈଥିଳୀ କଳା , ସଂସ୍କୃତି ଆଉ ସଭ୍ୟତାର ଚର୍ଚ୍ଚା ବିଶ୍ୱ ସ୍ତରରେ ହୋଇଥାଏ । ଦୁଇ ଦେଶ ଯେତେବେଳେ ମୈଥିଳୀର ବିକାଶ ପାଇଁ ଯେତେବେଳେ ମିଳିମିଶି ସାମୁହିକ ପ୍ରୟାସ କରିବେ , ତେବେ ଏହି ଭାଷାର ବିକାଶ ଆହୁରି ଅଧିକ ସମ୍ଭବ ହେବା ସହଜ ହୋଇଯିବ । ମୁଁ ଜାଣି ପାରୁଛି କିଛି ମୈଥିଳୀ ଫିଲ୍ମ ନିର୍ମାତା ଏବେ ନେପାଳ-ଭାରତ ସମେତ କତାର ଆଉ ଦୁବାଇରେ ମଧ୍ୟ ଏକ ସଙ୍ଗେ ନୂତନ ମୈଥିଳୀ ଫିଲ୍ମ ରିଲିଜ୍ କରିବାକୁ ଯାଉଛନ୍ତି । ଏହା ହେଉଛି ଏକ ସ୍ୱାଗତ ଯୋଗ୍ୟ ପଦକ୍ଷେପ , ଏହାକୁ ପ୍ରୋତ୍ସାହନ ଦେବାର ଆବଶ୍ୟକତା ରହିଛି । ଯେଉଁ ପ୍ରକାରରେ ଏଠାରେ ମୈଥିଳୀ କହୁଥିବା ଲୋକଙ୍କ ସଂଖ୍ୟା ବହୁତ ଅଧିକ ଅଛି , ଠିକ୍ ସେହିପରି ଭାରତରେ ନେପାଳୀ କହୁଥିବା ଲୋକଙ୍କ ସଂଖ୍ୟା ହେଉଛି ଅଧିକ । ନେପାଳୀ ଭାଷାର ସାହିତ୍ୟର ଅନୁବାଦକୁ ମଧ୍ୟ ପ୍ରୋତ୍ସାହନ ଦେବାର ପ୍ରୟାସ ମଧ୍ୟ ଜାରି ରହିଛି । ଆପଣମାନଙ୍କୁ ଏହା ମଧ୍ୟ କହି ଦେଉଛି କି ନେପାଳୀ ଭାରତର ସେହି ଭାଷାମାନଙ୍କ ମଧ୍ୟରେ ସାମିଲ ଅଛନ୍ତି ଯେଉଁ ଭାଷା ଗୁଡ଼ିକୁ ଭାରତୀୟ ସମ୍ବିଧାନ ମାନ୍ୟତା ଦେଇଛି ।


    ଭାଇ ଓ ଭଉଣୀ ମାନେ ,


    ଆଉ ଏକ କ୍ଷେତ୍ର ଅଛି ଯେଉଁଠାରେ ଆମର ଏହି ଭାଗିଦାରୀ ଆହୁରି ଆଗକୁ ବଢ଼ି ପାରିବ । ଭାରତର ଜନତା ସ୍ୱଚ୍ଛତାର ଏକ ବହୁତ ବଡ଼ ଅଭିଯାନ ଆରମ୍ଭ କରିଛନ୍ତି । ଏଠାରେ ବିହାର ଏବଂ ପଡ଼ୋଶୀ ଅନ୍ୟ ରାଜ୍ୟଗୁଡ଼ିକରେ , ଯେତେବେଳେ ଆପଣ ନିଜ ସମ୍ପର୍କୀୟଙ୍କ ପାଖକୁ ଯାଆନ୍ତି , ସେତେବେଳେ ଆପଣ ମଧ୍ୟ ଦେଖିଥିବେ ଆଉ ଶୁଣିଥିବେ-କେବଳ ତିନି ଚାରି ବର୍ଷରେ ହିଁ 80 ପ୍ରତିଶତରୁ ଅଧିକ ଭାରତର ଗାଁ ଗୁଡ଼ିକ ଖୋଲା ଶୌଚରୁ ମୁକ୍ତ ହୋଇସାରିଛି । ଭାରତର ପ୍ରତ୍ୟେକ ସ୍କୁଲରେ ଝିଅମାନଙ୍କ ପାଇଁ ଅଲଗା ଶୌଚାଳୟ ସୁନିଶ୍ଚିତ କରାଯାଇଛି । ମୁଁ ଏହା ଜାଣି ବହୁତ ଖୁସି ଯେ ସ୍ୱଚ୍ଛ ଭାରତ ଆଉ ସ୍ୱଚ୍ଛ ଗଙ୍ଗା ଭଳି ଆପଣମାନେ ମଧ୍ୟ , ଆଉ ମେୟର ମହାଶୟଙ୍କୁ ମୁଁ ଶୁଭେଚ୍ଛା ଜଣାଉଛି , ଜନକପୁରର ଐତିହାସିକ , ଧାର୍ମିକ ସ୍ଥାନଗୁଡ଼ିକୁ ପରିଷ୍କାର କରିବାର ସଫଳ ଅଭିଯାନ ଚଲାଇଛନ୍ତି । ପୌରାଣିକ ମହତ୍ୱ ଥିବା ସ୍ଥାନଗୁଡ଼ିକୁ ସଜାଡ଼ିବାର ପ୍ରୟାସରେ ନେପାଳର ଯୁବକମାନଙ୍କୁ ଯୋଡ଼ିବା ହେଉଛି ଆହୁରି ଖୁସିର କଥା ।


    ମୁଁ ବିଶେଷ କରି ଏଠାକାର ମେୟରଙ୍କୁ ଶୁଭେଚ୍ଛା ଜଣାଇବାକୁ ଚାହୁଁଛି , ସେମାନଙ୍କ ସାଥୀମାନଙ୍କୁ ଶୁଭେଚ୍ଛା ଜଣାଇବାକୁ ଚାହୁଁଛି , ଏଠାକାର ଯୁବକମାନଙ୍କୁ ଶୁଭେଚ୍ଛା ଜଣାଇବାକୁ ଚାହୁଁଛି , ଏଠାକାର ବିଧାୟକମାନଙ୍କୁ , ସାଂସଦମାନଙ୍କୁ ଶୁଭେଚ୍ଛା ଜଣାଇବାକୁ ଚାହୁଁଛି ଯେଉଁମାନେ ସ୍ୱଚ୍ଛ ଜନକପୁର ଅଭିଯାନକୁ ଆଗକୁ ବଢ଼ାଇଛନ୍ତି ।


    ଭାଇ ଓ ଭଉଣୀ ମାନେ , ଆଜି ମୁଁ ମାଆ ଜାନକୀଙ୍କର ଦର୍ଶନ କଲି । କାଲି ମୁକ୍ତିନାଥ ଧାମ ଆଉ ପୁଣି ପଶୁପତିନାଥଙ୍କର ମଧ୍ୟ ଆଶୀର୍ବାଦ ନେବାର ମୋତେ ସୁଯୋଗ ମିଳିବ । ମୋର ବିଶ୍ୱାସ ଅଛି କି ଦେବତାଙ୍କର ଆଶୀର୍ବାଦ ଆଉ ଜନତା ଜନାର୍ଦ୍ଦନଙ୍କ ଆଶିଷ , ଯାହା ମଧ୍ୟ , ଯାହା ମଧ୍ୟ ବୁଝୁଥିବେ , ତାହା ସମୃଦ୍ଧ ନେପାଳ ଆଉ ସୁଖ ଶାନ୍ତିରେ ପରିପୂର୍ଣ୍ଣ ଭାରତର ସଂକଳ୍ପକୁ ସାକାର କରିବାରେ ସହାୟକ ହେବ ।


    ପୁଣି ଥରେ ମୁଁ ନେପାଳର ପ୍ରଧାନମନ୍ତ୍ରୀ ଆଦରଣୀୟ ଓଲି ମହାଶୟଙ୍କର , ରାଜ୍ୟ ସରକାରଙ୍କର , ନଗର ସରକାରଙ୍କର ଏବଂ ଏଠାକାର ଜନତା-ଜନାର୍ଦ୍ଦନଙ୍କୁ ଅନ୍ତଃକରଣ ପୂର୍ବକ କୃତଜ୍ଞତା ଜଣାଉଛି , ଆପଣମାନଙ୍କୁ ଧନ୍ୟବାଦ ଜଣାଉଛି ।


    ଜୟ ସିୟାରାମ । ଜୟ ସିୟାରାମ ।


    **********

    
    
    (Release ID: 1531958) Visitor Counter : 1