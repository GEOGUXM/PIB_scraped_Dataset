      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇର ସହରତଳି ଟ୍ରେନରେ ଲେଡିଜ୍ ସ୍ପେସାଲର 26 ବର୍ଷ ପୂରଣ
      • 1992 ମେ 5 ତାରିଖରେ ବିଶ୍ୱର ପ୍ରଥମ ଲେଡିଜ୍ ସ୍ପେସାଲ ଟ୍ରେନ୍ ଚର୍ଚ୍ଚଗେଟ୍ ଏବଂ ବୋରିଭାଲି ମଧ୍ୟରେ ଚାଲିଥିଲା ।

      Posted On: 04 MAY 2018 6:53PM by PIB Bhubaneshwar

    ମେ 5 ତାରିଖ ଭାରତୀୟ ରେଳବାଇରେ ମହିଳା ଯାତ୍ରୀମାନଙ୍କ ପାଇଁ ଏକ ଉତ୍ସାହର ଦିନ । 1992 ମସିହା ମେ ମାସ 5 ତାରିଖରେ ବିଶ୍ୱର ପ୍ରଥମ ଲେଡିଜ୍ ସ୍ପେସାଲ ଟ୍ରେନ୍ ଚର୍ଚ୍ଚଗେଟ୍ ଓ ବୋରିଭାଲି ମଧ୍ୟରେ ଚାଲିଥିଲା । ଏହା ପରେ 1993ରେ ବିରାର୍ ପର୍ଯ୍ୟନ୍ତ ସମ୍ପ୍ରସାରିତ ହୋଇଥିଲା । 2018 ମେ 5 ତାରିଖ 26ତମ ବାର୍ଷିକୀ ଅବସରରେ ସେହି ପୁରୁଣା ଦିନର ସ୍ମୃତିକୁ ତାଜା କରୁଛି ଯେଉଁ ଦିନକି ଭାରତୀୟ ରେଳବାଇ ଏକ ସମ୍ପୂର୍ଣ୍ଣ ଟ୍ରେନକୁ ମହିଳା ଯାତ୍ରୀଙ୍କ ପାଇଁ ଉତ୍ସର୍ଗ କରିଥିଲା ।


    ଲେଡିଜ୍ ସ୍ପେସାଲ ଟ୍ରେନ କର୍ମଜୀବୀ ମହିଳାମାନଙ୍କ ପାଇଁ ଏକ ଆଶୀର୍ବାଦ ହୋଇଥିଲା , ଯେଉଁମାନେ କି ପୂର୍ବରୁ ନିୟମିତ ଟ୍ରେନରେ ଲେଡିଜ୍ ବଗିରେ ଚଢ଼ିବା ପାଇଁ ନୟାନ୍ତ ହେଉଥିଲେ । ଏବେ ଲେଡିଜ୍ ସ୍ପେସାଲ ଟ୍ରେନରେ ମହିଳାମାନଙ୍କ ଯାତ୍ରା ଆରାମଦାୟକ ହୋଇପାରିଛି । ବିଗତ 26 ବର୍ଷ ଧରି ଏକ ବ୍ୟସ୍ତବହୁଳ ସହରତଳି ରୁଟରେ ଲେଡିଜ୍ ସ୍ପେସାଲ ଟ୍ରେନ୍ ସଫଳତାର ସହ ଦୌଡ଼ୁଛି , ଯାହାକି ମହିଳା ଯାତ୍ରୀମାନଙ୍କ ପାଇଁ ଆଶୀର୍ବାଦ ହୋଇଛି ।


    ମହିଳା ରେଳ ଯାତ୍ରୀମାନଙ୍କ ମଧ୍ୟରେ ସୁରକ୍ଷା ଓ ନିରାପତ୍ତାର ଭାବନା ସୃଷ୍ଟି କରିବା ଲକ୍ଷ୍ୟରେ ଭାରତୀୟ ରେଳବାଇ ଏପରି ଅନେକ ଗୁଡ଼ିଏ ପଦକ୍ଷେପ ନେଇଛି । ଅନେକ ଲେଡିଜ୍ ବଗିରେ ସିସିଟିଭି କ୍ୟାମେରା ଲଗାଯାଇଛି । ଗତ ଆନ୍ତର୍ଜାତିକ ମହିଳା ଦିବସ ଅବସରରେ ୱେଷ୍ଟର୍ଣ୍ଣ ରେଳବାଇ ଟକ୍-ବ୍ୟାକ୍ ସିଷ୍ଟମ ଆରମ୍ଭ କରିଛି । ଏହି ବ୍ୟବସ୍ଥାରେ ଜରୁରିକାଳୀନ ସ୍ଥିତିରେ ମହିଳା ବଗିରେ ଥିବା ବଟନ୍ ଦବାଇ ଯାତ୍ରୀ ଟ୍ରେନର ଗାର୍ଡଙ୍କୁ ପରିସ୍ଥିତି ସମ୍ପର୍କରେ ସଚେତ କରାଇପାରିବେ । ନିରାପତ୍ତାଜନିତ ଏବଂ ସ୍ୱାସ୍ଥ୍ୟଗତ ସମସ୍ୟା ବେଳେ ମହିଳା ଯାତ୍ରୀମାନଙ୍କୁ ଏହି ସିଷ୍ଟମରୁ ଫାଇଦା ମିଳିପାରୁଛି ।


    *********

    
    
    (Release ID: 1531416) Visitor Counter : 1