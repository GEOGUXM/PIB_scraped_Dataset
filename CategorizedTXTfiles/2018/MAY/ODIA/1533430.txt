      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ପାରାଦୀପ ବନ୍ଦର ନ୍ୟାସର ସରକାରୀ ଋଣ ଉପରେ ଦଣ୍ଡ ସୁଧ ଛାଡ଼ ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 23 MAY 2018 7:19PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ନିମ୍ନମତେ ପାରାଦୀପ ବନ୍ଦର ନ୍ୟାସ (ପିପିଟି)ର ସରକାରୀ ଋଣ ଉପରେ ଦଣ୍ଡ ସୁଧ ଛାଡ଼ କରିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି :


    31.03.2017 ସୁଦ୍ଧା ପିପିଟି ଉପରେ ଥିବା 1076.59 କୋଟି ଟଙ୍କାର ଜୋରିମାନା ସୁଧ ଛାଡ଼ ଏବଂ ଛାଡ଼ର ଅନୁମୋଦନ ତାରିଖ ପର୍ଯ୍ୟନ୍ତ ବର୍ଦ୍ଧିତ ଅର୍ଥରାଶି ଉପରେ ଛାଡ଼କୁ ଅନୁମୋଦନ ।


    ଦଣ୍ଡ ସୁଧ ଛାଡ଼ ଅନୁମୋଦନ ତାରିଖ ସୁଦ୍ଧା ହୋଇଥିବା ଦଣ୍ଡ ସୁଧର 0.25% ହାରରେ ପିପିଟି ପରିଶୋଧ କରିବ ।


    ରିହାତି ଅନୁମୋଦନ ତାରିଖ ସୁଦ୍ଧା 387.74 କୋଟି ଟଙ୍କାର ମୂଳଧନ ଏବଂ ବକେୟା ସୁଧ ପିପିଟି ପୁନଃପରିଶୋଧ କରିବା ଆରମ୍ଭ କରିବ । ଏହି ପୁନଃପରିଶୋଧ ପ୍ରକ୍ରିୟା 2018-19 ଏବଂ 2019-20 ଆର୍ଥିକ ବର୍ଷରେ ଦୁଇଟି କିସ୍ତିରେ ପୂରଣ ହେବ ।


    ସୂଚନାଯୋଗ୍ୟ ଯେ 1967 ରୁ 2002 ମଧ୍ୟରେ ବିଭିନ୍ନ ଭିତ୍ତିଭୂମି ପ୍ରକଳ୍ପ ଲାଗି ପାଣ୍ଠି ଆବଶ୍ୟକତା ପୂରଣ ନିମନ୍ତେ ପିପିଟି ବିଭିନ୍ନ ଉତ୍ସରୁ ସରକାରଙ୍କଠାରୁ 642.69 କୋଟି ଟଙ୍କାର ଋଣ ନେଇଥିଲା । 1987-88 ପର୍ଯ୍ୟନ୍ତ ପିପିଟି କ୍ଷତିରେ ଚାଲୁଥିଲା । 5 ବର୍ଷର ବର୍ଦ୍ଧିତ ଅବଧି ସହ 20 ବର୍ଷରେ କିସ୍ତି ଆକାରରେ ଏହି ଋଣ ପରିଶୋଧ କରାଯାଇଥାନ୍ତା । ତେବେ ଠିକଣା ସମୟରେ ଋଣ ପରିଶୋଧ ନହେବାରୁ 31.03.2017 ସୁଦ୍ଧା ପାରଦୀପ ବନ୍ଦର ଉପରେ ମୂଳଧନ ଏବଂ ସୁଧର ପରିମାଣ 1743.69 କୋଟି ଟଙ୍କାରେ ପହଁଚିଥିଲା ।


    ଭବିଷ୍ୟତର ବିକାଶମୂଳକ ପ୍ରକଳ୍ପ ଏବଂ କର୍ମଚାରୀଙ୍କ ପେନସନ ଦେୟତା ଲାଗି ପାରଦୀପ ବନ୍ଦରର 6 , 695କୋଟି ଟଙ୍କାର ଆବଶ୍ୟକତା ରହିଛି । ତେଣୁ ପିପିଟି ମୋଟ 1 , 743.69 କୋଟି ଟଙ୍କାର ଋଣ ପରିଶୋଧ କରିବା ସ୍ଥିତିରେ ନଥିବାରୁ କେନ୍ଦ୍ର ସରକାର ଏହି ନିଷ୍ପତ୍ତି ନେଇଛନ୍ତି ।


    **********

    
    
    (Release ID: 1533430) Visitor Counter : 1