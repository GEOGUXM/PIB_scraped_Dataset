      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ସିଟି ଗ୍ୟାସ ବିତରଣ ନେଟୱାର୍କ ହେଲା ଦ୍ୱିଗୁଣିତ : ଧର୍ମେନ୍ଦ୍ର ପ୍ରଧାନ
      Posted On: 08 MAY 2018 9:21PM by PIB Bhubaneshwar


    କେନ୍ଦ୍ର ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଓ ଉଦ୍ୟୋମୀତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଥିଲେ ଯେ ମଇ 2014ରେ ଏନଡିଏ ସରକାର ଶାସନକୁ ଆସିବା ପରଠାରୁ ସିଟି ଗ୍ୟାସ ବିତରଣ (ସିଜିଡି) ନେଟୱାର୍କ ଦ୍ୱିଗୁଣିତ କରି 130ଟି ଜିଲ୍ଲାର 94 ଟି ଭୌଗଳିକ କ୍ଷେତ୍ର ପର୍ଯ୍ୟନ୍ତ ବିସ୍ତାର ଲାଭ କରିଛି । ପ୍ରାକୃତିକ ବାଷ୍ପ ଭବିଷ୍ୟତର ଇନ୍ଧନ ଏବଂ ଭାରତର ପ୍ରାଥମିକ ଶକ୍ତି କ୍ଷେତ୍ରରେ ଏହାର ଅଂଶକୁ ବର୍ତ୍ତମାନ 6.5 ପ୍ରତିଶତରୁ ବୃଦ୍ଧି କରି 15 ପ୍ରତିଶତ କରିବାର ଆବଶ୍ୟକତା ରହିଛି । ଏହା ଉପରେ ଅଧିକ ସୂଚନା ଦେଇ ମନ୍ତ୍ରୀ କହିଥିଲେ ଯେ 2014 ପର୍ଯ୍ୟନ୍ତ ଭାରତ ପାଖରେ 73ଟି ଜିଲ୍ଲାର 47ଟି ଭୌଗଳିକ କ୍ଷେତ୍ରରେ ସିଟି ନେଟୱାର୍କ ଥିଲା । ନବମ ବିଡିଂ ରାଉଣ୍ଡ ଜରିଆରେ ଆହୁରୀ 174 ଟି ଜିଲ୍ଲାର 86ଟି ଭୌଗଳିକ କ୍ଷେତ୍ରରେ ସିଟି ଗ୍ୟାସ ନେଟୱାର୍କ ଆରମ୍ଭ କରାଯିବ । ପରବର୍ତ୍ତୀ ଅବସ୍ଥାରେ ଭାରତର ମୋଟ 640ଟି ଜିଲ୍ଲାର ପାଖାପାଖି 50 ପ୍ରତିଶତ ଏବଂ ଦେଶର ଜନସଂଖ୍ୟାର ପ୍ରାୟ 50 ପ୍ରତିଶତ (61 କୋଟି) ସିଜିଡି ନେଟୱାର୍କ କରାଯିବ ।


    ଆଜି ନବମ ସିଜିଡି ବିଡିଂ କାର୍ଯ୍ୟକ୍ରମକୁ ସମ୍ବୋଧିତ କରି ଶ୍ରୀ ପ୍ରଧାନ କହିଥିଲେ ଯେ ବର୍ତ୍ତମାନ ପର୍ଯ୍ୟନ୍ତ ଏହା ସବୁଠାରୁ ବଡ ରାଉଣ୍ଡ ଯାହା ଦେଶର 12ଟି ରାଜ୍ୟ ଏବଂ ଦୁଇଟି କେନ୍ଦ୍ରଶାସିତ ପ୍ରଦେଶକୁ କଭର କରୁଛି । ସେ କହିଥିଲେ ଯେ ନିଷ୍ଠାପର ବିଡରମାନଙ୍କୁ ଆକର୍ଷିତ କରିବା , ପ୍ରତିଯୋଗୀତାକୁ ପ୍ରୋତ୍ସାହିତ କରିବା ଉପରେ ଅଧିକ ଗୁରୁତ୍ୱ ପ୍ରଦାନ କରାଯାଉଛି । ବିଜେତା ନିର୍ଦ୍ଧାରଣ କରୁଥିବା ବ୍ୟାଙ୍କ ଗ୍ୟାରେଣ୍ଟି ଅର୍ଥ ଆଦି ଅନାବଶ୍ୟକ ମାନଦଣ୍ଡ ନ ରଖି ନିବେଶକମାନଙ୍କ ପାଇଁ ଅନୁକୂଳ ବାତାବରଣ ପ୍ରସ୍ତୁତ କରିବା ପାଇଁ ବିଡିଂ ପ୍ରକ୍ରିୟାକୁ ନ୍ୟାୟସଙ୍ଗତ କରାଯାଇଛି ।


    ମନ୍ତ୍ରୀ କହିଥିଲେ ଯେ ଭାରତରେ ପ୍ରାକୃତିକ ବାଷ୍ପ କ୍ଷେତ୍ରରେ ସଂସ୍କାର ଗୁରୁତ୍ୱପୂର୍ଣ୍ଣ ଏବଂ ପିଏନଜିଆରବି ଗ୍ୟାସ ବିଶୁଦ୍ଧିକରଣ କ୍ଷେତ୍ରରେ ମହତ୍ୱପୂର୍ଣ୍ଣ ଭୂମିକା ଗ୍ରହଣ କରିଛି । ଉତ୍ତର ପୂର୍ବାଂଚଳକୁ ସଂଯୋଗ କରୁଥିବା ଏକ ମିନି ଗ୍ୟାସ ଗ୍ରୀଡ 5ଟି କଂପାନୀର ମିଳିତ ଉଦ୍ୟମରେ ପ୍ରତିଷ୍ଠା କରାଯାଇଛି ଯାହା 1500 କିଲୋମିଟର ପର୍ଯ୍ୟନ୍ତ ସଂଯୋଗ କରିପାରିବ । ସେ କହିଥିଲେ ଯେ ରାଜ୍ୟଗୁଡିକ ପ୍ରଦୂଷଣ ମୁକ୍ତ କରିବା କ୍ଷେତ୍ରରେ ସିଟି ଗ୍ୟାସ ବିତରଣ ବ୍ୟବସ୍ଥାକୁ ସମର୍ଥନ କରିବା କ୍ଷେତ୍ରରେ ରାଜ୍ୟ ସରକାରମାନେ ସହଯୋଗ କରିବାର ଆବଶ୍ୟକତା ରହିଛି ।


    ପିଏନଜିଆରବି ଅଧ୍ୟକ୍ଷ ଶ୍ରୀ ଡି.କେ ସରାଫ କହିଥିଲେ ଯେ ବର୍ତ୍ତମାନ ଏଲଏନଜି ଭିତ୍ତିଭୂମି ଏକ ବଡ ଆହ୍ୱାନ ଏବଂ 26 ଏମଏମଟିପିଏରୁ ବୃଦ୍ଧି ହୋଇ 2022 ସୁଦ୍ଧା 50 ଏମଏମଟିପିଏ କରିବାର ଆବଶ୍ୟକତା ରହିଛି । ସରାଫ କହିଥିଲେ ଯେ ନବମ ସିଜିଡି ରାଉଣ୍ଡ 174 ଜିଲ୍ଲା (156 ଟି ସଂପୂର୍ଣ୍ଣ ଏବଂ 18ଟି କିଛି ମାତ୍ରାରେ) , 20 ଟି ରାଜ୍ୟ , 2 ଟି କେନ୍ଦ୍ରଶାସିତ ଅଂଚଳ ଏବଂ ଦେଶର 29 ପ୍ରତିଶତ ଜନସଂଖ୍ୟାକୁ କଭର କରିଛି ।


    **********

    
    
    (Release ID: 1531661) Visitor Counter : 4