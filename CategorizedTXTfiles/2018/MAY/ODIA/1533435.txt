      କ୍ୟାବିନେଟ

      ଭାରତ ଓ ସିଙ୍ଗାପୁର ମଧ୍ୟରେ କାର୍ମିକ ପରିଚାଳନା ଓ ଜନ ପ୍ରଶାସନ କ୍ଷେତ୍ରରେ ସହଯୋଗ ବୁଝାମଣାକୁ କ୍ୟାବିନେଟର ମଂଜୁରି
      Posted On: 23 MAY 2018 7:27PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଆଜି ଭାରତ ଓ ସିଙ୍ଗାପୁର ମଧ୍ୟରେ କାର୍ମିକ ପରିଚାଳନା ଓ ଜନ ପ୍ରଶାସନ କ୍ଷେତ୍ରରେ ସହଯୋଗ ପାଇଁ ସ୍ୱାକ୍ଷରିତ ବୁଝାମଣାକୁ ମଂଜୁରି ମିଳିଛି ।
    
    ମୌଳିକ ବୈଶିଷ୍ଟ୍ୟ:
    
    ଏହି ବୁଝାମଣା ପତ୍ରର ଉଦ୍ଦେଶ୍ୟ ହେଲା ବର୍ତ୍ତମାନ ପ୍ରଚଳିତ ପ୍ରଶାସନିକ ବ୍ୟବସ୍ଥା ବିଶେଷ କରି କର୍ମଶକ୍ତି, କର୍ମସ୍ଥଳୀ ଏବଂ ଚାକିରୀ, ଜନସେବା ଯୋଗାଣ, ମାନବ ସମ୍ବଳ ପରିଚାଳନା, ସରକାରୀ ସେକ୍ଟରରେ ସଂସ୍କାର, ନେତୃତ୍ୟ /ପ୍ରଜ୍ଞା ବିକାଶ ଏବଂ ଇପ୍ରଶାସନ/ ଡ଼ିଜିଟାଲ ପ୍ରଶାସନ ଆଦି କ୍ଷେତ୍ରରେ ଉନ୍ନତି ଘଟାଇବା ତଥା ଆବଶ୍ୟକ ସଂଶୋଧନ ଆଣିବା ।
    
    ଉପକାରୀତା: ଜନ ପ୍ରଶାସନ ଓ ପ୍ରଶାସନିକ କ୍ଷେତ୍ରରେ ସଂସ୍କାର ଆଣିବା ନିମନ୍ତେ ଭାରତ ଓ ସିଙ୍ଗାପୁର ମଧ୍ୟରେ ସହଯୋଗ ଲାଗି ଏହି ବୁଝାମଣା ପତ୍ର ଏକ ଢାଞ୍ଚା ଭାବେ କାର୍ଯ୍ୟ କରିବ । ଏହା ଦ୍ୱାରା ଜନ ପ୍ରଶାସନ, ସୁଶାସନ ଏବଂ ଜନସାଧାରଣଙ୍କୁ ସେବା ଯୋଗାଣ କ୍ଷେତ୍ରରେ ଯଥେଷ୍ଟ ଉନ୍ନତି ଅଣାଯାଇପାରିବ । ଏହା ଦ୍ୱାରା ସରକାର ଜନସାଧାରଣଙ୍କ ନିକଟରେ ଅଧିକ ଉତ୍ତରଦାୟୀ ହୋଇପାରିବେ । ଏହା ଫଳରେ ଅଭିନବ ଶ୍ରେଷ୍ଠ କର୍ମକୌଶଳ କାର୍ଯ୍ୟକାରୀ କରାଯାଇପାରିବ ତଥା ଜନ ପ୍ରଶାସନ କ୍ଷେତ୍ରରେ ଲୋକମାନଙ୍କୁ ଅନଲାଇନ୍‌ ଜନ ସେବା ଯୋଗାଣ ସୁନିଶ୍ଚିତ ହୋଇପାରିବ ।

    **********

    
    
    (Release ID: 1533435) Visitor Counter : 1