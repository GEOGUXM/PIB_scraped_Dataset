      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ଭାରତ ନୂଆଦିଲ୍ଲୀରେ ମେ 10-12 ଆୟୋଜନ କରୁଛି ପଞ୍ଚଦଶ ଏସିଆ ଗଣମାଧ୍ୟମ ଶିଖର ସମ୍ମିଳନୀ
      • ଏଥର ବିଷୟବସ୍ତୁ - “ଆମେ କହୁଛୁ ଆମ ଖବର-ଏସିଆ ଏବଂ ଅଧିକ” ନେଇ ହେବ ଆଲୋଚନା

      Posted On: 08 MAY 2018 1:33PM by PIB Bhubaneshwar

    ଭାରତ ସରକାରଙ୍କ ସୂଚନା ଏବଂ ପ୍ରସାରଣ ମନ୍ତ୍ରଣାଳୟ , ଭାରତୀୟ ଗଣଯୋଗାଯୋଗ ସଂସ୍ଥାନ ( IIMC ) , ନୂଆଦିଲ୍ଲୀ ଏବଂ ବ୍ରଡକାଷ୍ଟ ଇଞ୍ଜିନିୟରିଂ କନସଲଟାଂଟ ଇଣ୍ଡିଆ ଲିମିଟେଡ ( BECIL )ର ମିଳିତ ଆନୁକୂଲ୍ୟରେ 10ରୁ 12 ମେ , 2018 ପର୍ଯ୍ୟନ୍ତ ନୂଆଦିଲ୍ଲୀଠାରେ 15ତମ ଏସିଆ ଗଣମାଧ୍ୟମ ଶିଖର ସମ୍ମିଳନୀ ( AMS ) 2018 ଆୟୋଜନ କରାଯିବ । ମେ 10 ତାରିଖରେ ଶିଖର ସମ୍ମିଳନୀର ଉଦଘାଟନୀ ସମାରୋହରେ ମୁଖ୍ୟ ଅତିଥି ଭାବେ କେନ୍ଦ୍ର ସୂଚନା ଓ ପ୍ରସାରଣ ଏବଂ ବୟନଶିଳ୍ପ ମନ୍ତ୍ରୀ ଶ୍ରୀମତି ସ୍ମୃତି ଜୁବିନ ଇରାନୀ ଯୋଗଦେଇ ସଭାପତିତ୍ୱ କରିବେ ।


    ଏଏମଏସ 2018 ହେଉଛି କୁଆଲା-ଲୁମ୍ପୁରସ୍ଥିତ ଏସିଆ ପେସିଫିକ ଇନଷ୍ଟିଚ୍ୟୁଟ ଫର ବ୍ରଡକାଷ୍ଟିଂ ଡେଭଲପମେଣ୍ଟ ( AIBD )ର ଏକ ବାର୍ଷିକ ଶିଖର ସମ୍ମିଳନୀ । ଏହା ଏସୀୟ ପ୍ରଶାନ୍ତ ମହାସାଗର କ୍ଷେତ୍ରରେ ସମ୍ମାନଜନକ ଶିଖର ସମ୍ମିଳନୀ ଭାବେ ପରିଗଣିତ ହୋଇଥାଏ ଏବଂ ଭାରତ ପ୍ରଥମ ଥର ପାଇଁ ଏହାର ଆୟୋଜନ କରୁଛି । ଏହି ଶିଖର ସମ୍ମିଳନୀ “ ଆମେ କହୁଛୁ ଆମ ଖବର-ଏସିଆ ଏବଂ ଅଧିକ ” ର ବିଷୟବସ୍ତୁକୁ ନେଇ ଦୁଇଟି ଭାଗରେ ଆୟୋଜନ କରାଯିବ- ପ୍ରାକ୍ ସମ୍ମିଳନୀ କର୍ମଶାଳା (8ରୁ 9ତାରିଖ) ଏବଂ ଶିଖର ସମ୍ମିଳନୀ (10ରୁ 12ତାରିଖ) । ବିଭିନ୍ନ ସଂଗଠନ ଯେପରିକି ଏସୀୟ କ୍ଷେତ୍ରରେ ସୂଚନା ଏବଂ ପ୍ରସାରଣ ଦାୟିତ୍ୱରେ ଥିବା ମନ୍ତ୍ରଣାଳୟ , ୟୁନେସ୍କୋ , ଫାଓ , ମିଳିତ ଜାତିସଂଘ ଭଳି ଅନ୍ତର୍ଜାତୀୟ ସଂଗଠନ ; ନିୟନ୍ତ୍ରକ ; ଉଭୟ ସରକାରୀ ଏବଂ ଘରୋଇ ପ୍ରସାରଣ ସଂସ୍ଥା - ରେଡିଓ ଏବଂ ଟେଲିଭିଜନ ପ୍ରସାରଣକାରୀ କମ୍ପାନୀ ; ଟିଭି ଚାନେଲ ଏବଂ ନେଟୱାର୍କ , ଗଣମାଧ୍ୟମ ଗବେଷଣା , ଯୋଗାଯୋଗ ସଂସ୍ଥାନ/ଶିକ୍ଷାନୁଷ୍ଠାନ ; ଗୋଷ୍ଠୀ ରେଡିଓ ସଂଘ ; ପ୍ରେସ ଓ ଗଣମାଧ୍ୟମ ଏବଂ ପ୍ରସାରଣ ସରଞ୍ଜାମ ଉତ୍ପାଦନକାରୀ ସଂସ୍ଥାର ପ୍ରତିନିଧିମାନେ ଏଥିରେ ଅଂଶଗ୍ରହଣ କରିବେ ।


    ଏହି ଅଞ୍ଚଳରେ ପ୍ରସାରଣ କ୍ଷେତ୍ର ପ୍ରତି ଆସୁଥିବା ଆହ୍ୱାନଗୁଡ଼ିକର ମୁକାବିଲା କରିବା ଲାଗି ଆଞ୍ଚଳିକ ଏବଂ ଦ୍ୱିପାକ୍ଷିକ ଆଲୋଚନା ଏବଂ ସହଯୋଗକୁ ଏହି ଶିଖର ସମ୍ମିଳନୀ ପ୍ରୋତ୍ସାହିତ କରିବ । ପ୍ରସାରଣର ସଫ୍ଟୱେର ଏବଂ ହାର୍ଡୱେର ଦିଗ ସଂପର୍କରେ ସେମାନଙ୍କ ବିଚାର ରଖିବା ଲାଗି ଏହା ଏସୀୟ ପ୍ରସାରଣକାରୀମାନଙ୍କୁ ଅଭିନବ ସୁଯୋଗ ପ୍ରଦାନ କରିବ । ନେଟୱାର୍କିଂ , ବ୍ୟବସାୟରୁ ବ୍ୟବସାୟ ବୈଠକ ଏବଂ ଶିଖର ସମ୍ମିଳନୀ ପରେ ବାଣିଜ୍ୟ ଓ ଆର୍ଥିକ ସମ୍ପର୍କ ବୃଦ୍ଧି ଲାଗି ଏହି ବୈଠକର ସମ୍ଭାବ୍ୟ କାର୍ଯ୍ୟକାରୀତା ବେଶ ସମ୍ଭାବନା ସୃଷ୍ଟି ହେବ ।


    ଏହି ଶିଖର ସମ୍ମିଳନୀରେ ସମ୍ମାନିତ ଅତିଥି ଭାବେ ବାଂଲାଦେଶ ସୂଚନା ମନ୍ତ୍ରୀ ମହାମହିମ ମି. ହସାନୁଲ ହକ୍ ଇନୁ , କାମ୍ବୋଡ଼ିଆ ସୂଚନା ମନ୍ତ୍ରୀ ମହାମହିମ ଡ. ଖିଉ କାନାହାରିଥ , କୋରିଆ ଯୋଗାଯୋଗ ଆୟୋଗର ସ୍ଥାୟୀ ଆୟୁକ୍ତ ମହାମହିମ ମି. ସାମ ସିଓଗ କୋ , ଇରାନ ଆଇଆରଆଇବି ସଭାପତିଙ୍କ ପରାମର୍ଶଦାତା ଏବଂ ଅନ୍ତର୍ଜାତୀୟ ବିଭାଗ ମହାନିର୍ଦ୍ଦେଶକ ଡ. ଆବ୍ବସ ନାସେରୀ ତାହେରୀ ପ୍ରମୁଖ ଯୋଗଦେବେ । ୟୁନେସ୍କୋ ନୂଆଦିଲ୍ଲୀ କାର୍ଯ୍ୟାଳୟର ନିର୍ଦ୍ଦେଶକ ମି. ଶିଗେରୁ ଆୟାଗି ମଧ୍ୟ ଉଦଘାଟନୀ କାର୍ଯ୍ୟକ୍ରମରେ ଯୋଗଦେବେ ।


    ଆହୁରି ଏହି ଶିଖର ସମ୍ମିଳନୀରେ ସାର୍କ ରାଷ୍ଟ୍ର ସମୂହ(ଆଫଗାନିସ୍ତାନ , ବାଂଲାଦେଶ , ଭୂଟାନ , ଭାରତ , ମାଳଦ୍ୱୀପ , ନେପାଳ , ପାକିସ୍ତାନ , ଶ୍ରୀଲଙ୍କା) ; ଆସିଆନ(କାମ୍ବୋଡ଼ିଆ , ଇଣ୍ଡୋନେସିଆ , ଲାଓସ , ମାଲେସିଆ , ମିଆଁମାର , ଫିଲିପାଇନ୍ସ , ସିଙ୍ଗାପୁର , ଥାଇଲାଣ୍ଡ , ଭିଏତନାମ) ; ପୂର୍ବ ଏସିଆ (କୋରିଆ , ହଂକଂ , ଜାପାନ) ; ଆଫ୍ରିକା (ମରିସସ , ନାଇଜେରିଆ , ସିସିଲି , ଦକ୍ଷିଣ ଆଫ୍ରିକା , ସୁଦାନ , ଟୁନିସିଆ) ; ଓସେନିଆ (ଅଷ୍ଟ୍ରେଲିଆ , ଫିଜି , ନ୍ୟୁଜିଲାଣ୍ଡ , ଫିଜି , ପାପୁଆ ନ୍ୟୁଗିନି) ; ୟୁରୋପ (ଫ୍ରାନ୍ସ , ଜର୍ମାନୀ , ନେଦରଲାଣ୍ଡସ , ସ୍ୱିଡେନ , ବ୍ରିଟେନ) ; ସିରିୟା ; ଉଜବେକିସ୍ତାନ ; ଆମେରିକା ; ଚୀନ ଆଦି 39ଟି ରାଷ୍ଟ୍ରର 200ରୁ ଊର୍ଦ୍ଧ୍ଵ ପ୍ରତିନିଧି ଯୋଗଦେବେ । ଏଥିରେ 100ରୁ ଊର୍ଦ୍ଧ୍ଵ ଭାରତୀୟ ପ୍ରତିନିଧି ମଧ୍ୟ ଯୋଗଦେବେ ।


    ଏହି ସମ୍ମିଳନୀର କାର୍ଯ୍ୟସୂଚୀରେ “ ଗଣମାଧ୍ୟମ ନିୟନ୍ତ୍ରଣ ନୀତି : ନୈତିକତା , ନିୟମ ଏବଂ ଆଇନ ଏବଂ ଆମର ଉତ୍ସାହିତ କାହାଣୀ ” ଉପରେ ପୂର୍ଣ୍ଣ ଅଧିବେଶନ ରହିଛି । ପ୍ରସାରଣ ବିଷୟବସ୍ତୁ ଭାବେ ଏସୀୟ ନୈତିକତା ; ସମସ୍ତ ଭଲ ଖବର ବ୍ୟବସାୟିକ ଦୃଷ୍ଟିରୁ ସଫଳ ହେବା ଉଚିତ୍ କି ?; ଖବର ପ୍ରସାରଣକୁ ବ୍ୟାପକ କରିବା ଲାଗି ପ୍ରସାରଣ ଏବଂ ଚଳଚ୍ଚିତ୍ର ଶିଳ୍ପରେ ନୂତନ ପ୍ରଯୁକ୍ତି ; ନୂଆ ଯୁଗରେ ଗଣମାଧ୍ୟମ ବ୍ୟବସାୟ ମଡେଲ ; ଆକର୍ଷଣୀୟ ଖବର ପ୍ରସାରଣ : ଆହ୍ୱାନ ଏବଂ ସମ୍ଭାବନା-ରେଡିଓ ଏବଂ ଗୋଷ୍ଠୀ ରେଡିଓ ; ନିରନ୍ତର ବିକାଶ ଖବର-ସ୍ୱତନ୍ତ୍ର ଦୃଷ୍ଟି ; ସିଇଓ ଗୋଲଟେବୁଲ ଖବର ପ୍ରସାରଣ ଏବଂ ଗଣମାଧ୍ୟମର ସଫଳତା ଉପରେ ସମାନ୍ତରାଳ ଅଧିବେଶନ ଆୟୋଜନ କରାଯିବ ।


    ଉଦ୍ୟାପନୀ ଅଧିବେଶନରେ ବିଶ୍ୱ ଟେଲିଭିଜନ ପୁରସ୍କାର 2018 ପ୍ରଦାନ କରାଯିବ । ଏହାକୁ ପ୍ରଦାନ କରିବେ ସୂଚନା ଓ ପ୍ରସାରଣ , ଯୁବ ବ୍ୟାପାର ଏବଂ କ୍ରୀଡ଼ା ରାଷ୍ଟ୍ରମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ସିଂ ରାଠୋର । ଉଦ୍ୟାପନୀ ସମାରୋହରେ ଫିଲିପାଇନ୍ସରେ ପରବର୍ତ୍ତୀ ଏଏମଏସ ଆୟୋଜନ ଲାଗି ବେଟନ ହସ୍ତାନ୍ତର କରାଯିବ ।


    ଏହି କାର୍ଯ୍ୟକ୍ରମ ଲାଗି ସୋସିଆଲ ମିଡିଆ ଲିଙ୍କ ନିମ୍ନରେ ଦିଆଗଲା:


    Hashtag : #AsiaMediaSummit


    YouTube: https://www.youtube.com/pibindia (for LIVE WEBCAST of Important Sessions)


    Facebook : https://www.facebook.com/pibindia


    Twitter : https://twitter.com/asiamediasummit


    ********

    
    
    (Release ID: 1531578) Visitor Counter : 6