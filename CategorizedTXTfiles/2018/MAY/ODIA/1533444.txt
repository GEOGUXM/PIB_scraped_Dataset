      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ସାମାଜିକ ନ୍ୟାୟ ଓ ଶସକ୍ତିକରଣ ମନ୍ତ୍ରଣାଳୟର ଦିବ୍ୟାଙ୍ଗ ଶସକ୍ତିକରଣ ବିଭାଗ ମଧ୍ୟରେ 2018-19 ଆର୍ଥିକ ବର୍ଷ ପାଇଁ ବୁଝାମଣା ସ୍ୱାକ୍ଷରୀତ
      Posted On: 23 MAY 2018 7:52PM by PIB Bhubaneshwar


    ସାମାଜିକ ନ୍ୟାୟ ଏବଂ ଶସକ୍ତିକରଣ ମନ୍ତ୍ରଣାଳୟର ଦିବ୍ୟାଙ୍ଗ ଶସକ୍ତିକରଣ ବିଭାଗ ମଙ୍ଗଳବାର 2018-19 ଆର୍ଥିକ ବର୍ଷ ପାଇଁ ଭାରତୀୟ କୃତ୍ରିମ ଅଙ୍ଗ ନିର୍ମାଣ ନିଗମ ସହିତ ବୁଝାମଣା ସ୍ୱାକ୍ଷର କରିଛନ୍ତି । ଏଥିରେ ଦେଶରେ ଦିବ୍ୟାଙ୍ଗମାନଙ୍କ ଶସକ୍ତିକରଣ ପାଇଁ ଚଳିତ ବର୍ଷ ହାସଲ କରାଯିବାକୁ ଥିବା ପ୍ରମୁଖ ଲକ୍ଷ୍ୟ ରହିଛି । ଚୁକ୍ତି ପତ୍ରରେ ଦିବ୍ୟାଙ୍ଗ ଶସକ୍ତିକରଣ ବିଭାଗ ସଚିବ ଶ୍ରୀମତୀ ଶକୁନ୍ତଳା ଡି ଗମଲିନ ଏବଂ ଭାରତୀୟ କୃତ୍ରିମ ଅଙ୍ଗ ନିର୍ମାଣ ନିଗମର ସିଏମଡି ଶ୍ରୀ ଡି . ଆର . ସରିନ ସ୍ୱାକ୍ଷର କରିଥିଲେ । ଏହି ଅବସରରେ ଡିପିଡବ୍ଲୁଡିର ସଂଯୁକ୍ତ ସଚିବ ଡ . ପ୍ରବୋଧ ସେଠ ଏବଂ ଡିଇପିଡବ୍ଲୁଡିର ସଂଯୁକ୍ତ ସଚିବ ଶ୍ରୀମତୀ ଡଲି ଚକ୍ରବର୍ତୀ ମଧ୍ୟ ଉପସ୍ଥିତ ଥିଲେ ।


    ଦିବ୍ୟାଙ୍ଗ ଶସକ୍ତିକରଣ ବିଭାଗ ମୁଖ୍ୟତଃ ଦିବ୍ୟାଙ୍ଗଶସକ୍ତିକରଣ ପାଇଁ କାର୍ଯ୍ୟ କରିବା ସହିତ ଦିବ୍ୟାଙ୍ଗଜନ ସମ୍ବନ୍ଧୀତ ମାମଲାଗୁଡିକ ପାଇଁ ଏକ ନୋଡାଲ ଏଜେନ୍ସୀ ଭାବେ କାର୍ଯ୍ୟ କରୁଛି , ଯେଉଁଥିରେ ବିକଳାଙ୍ଗତା କ୍ଷେତ୍ରରେ ବିଭିନ୍ନ ହିତାଧିକାରୀ – ସମ୍ବନ୍ଧୀତ କେନ୍ଦ୍ର ମନ୍ତ୍ରଣାଳୟ , ରାଜ୍ୟ / କେନ୍ଦ୍ରଶାସିତ ଅଂଚଳ , ଏନଜିଓ ମଧ୍ୟରେ ସୁସଂପର୍କ ରକ୍ଷା କରିବାକୁ ସୁନିଶ୍ଚିତ କରାଯାଉଛି । ବିଭାଗର ଉଦ୍ଦେଶ୍ୟ ଏକ ସମେତସମାଜର ନିର୍ମାଣ କରିବା ଯେଉଁଥିରେ ଦିବ୍ୟାଙ୍ଗମାନଙ୍କ ବିକାଶ ପାଇଁ ସମାନ ସୁଯୋଗ ପ୍ରଦାନ କରାଯିବ, ଯାହାଫଳରେ ସେମାନେ ସମ୍ମାନିତ ଏବଂ ସୁରକ୍ଷିତ ଜୀବନ ଯାପନ କରିପାରିବେ ।


    ଆଲମିକୋ ସାର୍ବଜନୀନ କ୍ଷେତ୍ରର ଏକ ଅଣ - ଲାଭକାରୀ ଉପକ୍ରମ , ଯାହା ସାମାଜିକ ନ୍ୟାୟ ଏବଂ ଅଧିକାରୀତା ମନ୍ତ୍ରଣାଳୟର ପ୍ରଶାସନିକ ନିୟନ୍ତ୍ରଣ ଅଧିନରେ କାର୍ଯ୍ୟକରୁଛି । ବିଗତ 40 ବର୍ଷ ହେଲା ଏହା ଦିବ୍ୟାଙ୍ଗଜନଙ୍କ ଆବଶ୍ୟକତାକୁ ପୂରଣକରିବା ପାଇଁ ବିଭିନ୍ନ ପ୍ରକାରର ଉପକରଣ ନିର୍ମାଣ କରିଆସୁଛି , ଯେଉଁଥିରେ ଅସ୍ଥି , ଦୃଷ୍ଟି ସମ୍ବନ୍ଧୀତ ଏବଂ ଶ୍ରବଣ ଉପକରଣ ଆଦି କରାଯାଉଛି । ଏହାର ପ୍ରତିଷ୍ଠା ହେବା ପରେ ପ୍ରତିବର୍ଷ ପାଖାପାଖି ଦୁଇ ଲକ୍ଷ ଦିବ୍ୟାଙ୍ଗମାନଙ୍କୁ ସେବା ପ୍ରଦାନ କରିଆସୁଛି ଏବଂ 42 ଲକ୍ଷ ସହାୟକ ଉପକରଣ ପ୍ରଦାନ କରାଯାଇଛି ।


    **********

    
    
    (Release ID: 1533444) Visitor Counter : 1