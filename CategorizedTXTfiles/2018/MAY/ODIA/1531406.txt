      ଅର୍ଥ ମନ୍ତ୍ରଣାଳୟ

      27ତମ ଜିଏସଟି ପରିଷଦ ବୈଠକ ଡିଜିଟାଲ କାରବାର ପାଇଁ ଜିଏସଟି ଦରରେ ପରିବର୍ତ୍ତନ ଓ ଚିନି ସେସ ଲାଗୁ କରିବା ଲାଗି ବୈଠକରେ ଆଲୋଚନା
      Posted On: 04 MAY 2018 5:36PM by PIB Bhubaneshwar


    କମ ନଗଦ ଅର୍ଥବ୍ୟବସ୍ଥା ଦିଗରେ ଏକ ପଦକ୍ଷେପ ସ୍ୱରୂପ ଜିଏଟି ପରିଷଦ ବୈଠକରେ ଡିଜିଟାଲ କାରବାରକୁ ପ୍ରୋତ୍ସାହନ ଦେବା ଲାଗି ନିଷ୍ପତି ହୋଇଛି । ଚେକ କିମ୍ବା ଡିଜିଟାଲ ମୋଡରେ ପଇଠ କରାଯାଉଥିବା ବିଟୁସି ଯୋଗାଣ ଉପରେ 2% ଜିଏସଟି ରିହାତି (ବର୍ତ୍ତମାନ ଜିଏସଟି ଦର ଯେଉଁଠି 3% କିମ୍ବା ଅଧିକ ରହିଛି , ସିଜିଏସଟି ଏବଂ ଏସଜିଏସଟି ଦର ପାଇଁ 1% ଲେଖାଏଁ) ବା କାରବାର ପିଛା ସର୍ବାଧିକ 100 ଟଙ୍କା ପର୍ଯ୍ୟନ୍ତ ରିହାତି ଦେବାର ପ୍ରସ୍ତାବ ବିସ୍ତୃତ ଭାବେ ଆଲୋଚନା ହୋଇଛି । ଏହାଦ୍ୱାରା ଡିଜିଟାଲ ପଇଠ ବ୍ୟବସ୍ଥାକୁ ପ୍ରୋତ୍ସାହନ ମିଳିପାରିବ ।


    ଜିଏସଟି ପରିଷଦରେ ଉପସ୍ଥାପନ କରାଯାଇଥିବା ମତକୁ ଧ୍ୟାନରେ ରଖି ପରବର୍ତ୍ତୀ ପରିଷଦ ବୈଠକ ପୂର୍ବରୁ ଏହି ପ୍ରସ୍ତାବ ପ୍ରତି ଦୃଷ୍ଟି ଦେବା ଏବଂ ରାଜ୍ୟ ସରକାର ମାନଙ୍କ ପକ୍ଷରୁ ମନ୍ତ୍ରୀଗୋଷ୍ଠୀ ଗଠନ କରିବା ଲାଗି ପରିଷଦ ସୁପାରିସ କରିଛି ।


    ଚଳିତ ଚିନି ଋତୁରେ ରେକର୍ଡ ପରିମାଣର ଚିନି ଉତ୍ପାଦନ ହୋଇଛି । ଫଳସ୍ୱରୂପ ଚିନି ଦରରେ ମାନ୍ଦାବସ୍ଥା ଏବଂ ଆଖୁ ବକେୟା ପଇଠ କରିବାକୁ ଦୃଷ୍ଟିରେ ରଖି ଜିଏସଟି ପରିଷଦ ବୈଠକରେ ଚିନି ସେସ ଲାଗୁ କରିବା ଏବଂ ଇଥାନଲ ଉପରେ ଜିଏସଟି ଦର ହ୍ରାସ କରିବା ପ୍ରସଙ୍ଗ ବିସ୍ତୃତ ଭାବେ ଆଲୋଚନା ହୋଇଛି ।


    ଜିଏସଟି ପରିଷଦରେ ଏ ପ୍ରସଙ୍ଗରେ ଉପସ୍ଥାପନ କରାଯାଇଥିବା ମତକୁ ଧ୍ୟାନରେ ରଖି , ଦୁଇ ସପ୍ତାହ ମଧ୍ୟରେ , ପ୍ରସ୍ତାବ ଉପରେ ଧ୍ୟାନ ଦେବା ଏବଂ ଆବଶ୍ୟକ ସୁପାରିସ କରିବା ଲାଗି ରାଜ୍ୟ ସରକାରଙ୍କ ପକ୍ଷରୁ ଏକ ମନ୍ତ୍ରୀଗୋଷ୍ଠୀ ଗଠନ କରିବା ଲାଗି ପରିଷଦ ସୁପାରିସ କରିଛି ।


    **********

    
    
    (Release ID: 1531406) Visitor Counter : 1