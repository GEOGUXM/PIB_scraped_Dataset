      ଶ୍ରମ ଓ ନିୟୋଜନ ମନ୍ତ୍ରଣାଳୟ

      ଅଣ ସଂଗଠିତ କ୍ଷେତ୍ରରେ କାର୍ଯ୍ୟରତ ଶ୍ରମିକମାନଙ୍କର ସାମାଜିକ ସୁରକ୍ଷା ମନ୍ତ୍ରଣାଳୟର ପ୍ରାଥମିକତା : ସନ୍ତୋଷ ଗଙ୍ଗୱାର
      Posted On: 01 MAY 2018 8:54PM by PIB Bhubaneshwar


    କେନ୍ଦ୍ରସଡ଼କ ପରିବହନ ଏବଂ ରାଷ୍ଟ୍ରୀୟ ରାଜମାର୍ଗ ମନ୍ତ୍ରୀ ଶ୍ରୀ ନିତିନ ଗଡକରୀ ଆଜି ଶ୍ରମିକମାନଙ୍କ କଲ୍ୟାଣ ପାଇଁ ଭିନ୍ନ ଉପାୟରେ କାର୍ଯ୍ୟ କରିବାକୁ ଆହ୍ୱାନ କରିଥିଲେ । ଆଜି ଅନ୍ତର୍ରାଷ୍ଟ୍ରୀୟ ଶ୍ରମ ଦିବସ କାର୍ଯ୍ୟକ୍ରମରେ ଅଧ୍ୟକ୍ଷତା କରି ଶ୍ରୀ ଗଡକରୀ କହିଥିଲେ ଯେ ଉତ୍ତମ ସ୍ୱାସ୍ଥ୍ୟ ଏବଂ ଗୃହସୁବିଧା ପ୍ରଦାନ କରିବା ପାଇଁ ଶ୍ରମିକମାନଙ୍କୁ ଆୟୁଷ୍ମାନ ଭାରତ ଓ ପ୍ରଧାନମନ୍ତ୍ରୀ ଆବାସଯୋଜନାରେ ସାମିଲ କରିବାର ଆବଶ୍ୟକତା ରହିଛି । କେନ୍ଦ୍ରଶ୍ରମ ଏବଂ ନିୟୋଜନ ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ସନ୍ତୋଷ ଗଙ୍ଗୱାର ଅଣ ସଂଗଠିତ କ୍ଷେତ୍ରର ଶ୍ରମିକମାନଙ୍କର ସାମାଜିକ ସୁରକ୍ଷା ପାଇଁ ପ୍ରତିବଦ୍ଧତା ଉପରେ ଆଲୋକପାତ କରିଥିଲେ । ଏହି ଅବସରରେ ଶ୍ରମିକମାନଙ୍କୁ ଶୁଭେଚ୍ଛା ଜଣାଇ ସେ କହିଥିଲେ ଯେ ଆମ ମନ୍ତ୍ରଣାଳୟ ଏବଂ କେନ୍ଦ୍ରସରକାରଙ୍କ ପାଇଁ ଶ୍ରମିକମାନେ ହେଉଛନ୍ତି ସର୍ବୋଚ୍ଚ ପ୍ରାଥମିକତା ।


    ଶ୍ରୀ ଗଡକରୀ ଶ୍ରମ ଏବଂ ନିୟୋଜନ ମନ୍ତ୍ରଣାଳୟ ଦ୍ୱାରା ଆୟୋଜିତ କାର୍ଯ୍ୟକ୍ରମରେ ଇପିଏଫଓ ଏବଂ କେନ୍ଦ୍ରଶ୍ରମ ଆୟୋଗ ( CLC ) ଦ୍ୱାରା ଆରମ୍ଭ କରାଯାଇଥିବା ନୂତନ ପଦକ୍ଷେପର ଶୁଭାରମ୍ଭ କରିଥିଲେ ତଥା ଇଏସଆଇସି ଏବଂ ଇପିଏଫଓର ଆଦର୍ଶ ନିଯୁକ୍ତିଦାତାଙ୍କୁ ପୁରସ୍କାର ପ୍ରଦାନ କରିଥିଲେ ।


    ନୂତନ ପଦକ୍ଷେପଗୁଡିକ ମଧ୍ୟରେ ଇପିଏଫଓ ଦ୍ୱାରା ଆରମ୍ଭ କରାଯାଇଥିବା କନକରେଣ୍ଟ ଅଡିଟସଫ୍ଟଓୟାର ଅନ୍ୟତମ । ଏହା ଜରିଆରେ ଦେୟ , ପ୍ରାପ୍ତି ଏବଂ ଦାବି ବନ୍ଦୋବସ୍ତ , ପେନସନ ବାବଦକୁ ଦେୟ , ପିଏଫ ସଂଚୟର ହସ୍ତାନ୍ତରଣ ଆଦି ସଠିକ ସମୟରେ କରାଯାଇପାରିବ ।


    ଆଜି ଭବିଷ୍ୟନିଧି ଭବନ , ମାଲବିୟ ନଗର , ନୂଆଦିଲ୍ଲୀର ପୁନର୍ବିକାଶ ପ୍ରକଳ୍ପର ମଧ୍ୟ ଉଦଘାଟନ କରାଯାଇଥିଲା । ପୁନର୍ବିକାଶ ପ୍ରକଳ୍ପର ଆନୁମାନିକ ଅଟକଳ 60.47 କୋଟି ଟଙ୍କା ଥିଲାବେଳେ ଏହାର କାର୍ଯ୍ୟ 22 ମାସ ମଧ୍ୟରେ ସଂପୂର୍ଣ୍ଣ କରାଯିବ ବୋଲି ଅନୁମାନ କରାଯାଉଛି ।


    ଅନ୍ତର୍ରାଷ୍ଟ୍ରୀୟ ଶ୍ରମ ଦିବସ ଅବସରରେ ମେଟଲାଇଫ ଗ୍ଲୋବାଲ ଅପରେସନ୍ସ ସପୋର୍ଟ କେନ୍ଦ୍ର ଏବଂ ଆଇଡିଏଫସି ବ୍ୟାଙ୍କ ଲିମିଟେଡ ନିବୃତ୍ତ କ୍ଷେତ୍ରରେ ଆଦର୍ଶ ନିଯୁକ୍ତିଦାତା ଭାବେ ପୁରସ୍କୃତ କରାଯାଇଥିଲା । ସେହିଭଳି ଗୁଜୁରାଟ ରାଜ୍ୟ ଫର୍ଟିଲାଇଜର କୋ. ଲିମିଟେଡ VP/BRD/5238 କୁ ଅଣନିବୃତ୍ତ କ୍ଷେତ୍ରରେ ପୁରସ୍କୃତ କରାଯାଇଥିଲା ।


    ଅଣନିବୃତ୍ତ କ୍ଷେତ୍ରରେ ଦୁଇଟି ନିଯୁକ୍ତିଦାତା ଅଛନ୍ତି ଯାହାଙ୍କ ପାଖରେ 5 ହଜାରରୁ ଅଧିକ କର୍ମଚାରୀ ଅଛନ୍ତି ଏବଂ ଯେଉଁମାନେ ବିଗତ 12 ମାସର ଭବିଷ୍ୟନିଧି ପାଇଁ ଉଦ୍ଦିଷ୍ଟ ବାକି ଅର୍ଥ ସମୟନୁସାରେ ପଇଠ କରିଛନ୍ତି ଏବଂ କର୍ମଚାରୀମାନଙ୍କର ଆଧାର ସତ୍ୟାପନ ଜରିଆରେ ସଂପୂର୍ଣ୍ଣ ବିବରଣୀ ପ୍ରଦାନ କରିବାରେ ଉତ୍କୃଷ୍ଟତା ପ୍ରତିପାଦନ କରିଛନ୍ତି ।


    ନିବୃତ୍ତ କ୍ଷେତ୍ରରେ ପ୍ରତିଷ୍ଠାନ ଗୁଡିକର ଚୟନ ଇପିଏଫଓ ଗାଇଡଲାଇନ ରିଟର୍ଣ୍ଣ ଡ୍ୟାସବୋର୍ଡରେ ସେମାନଙ୍କ ରାଙ୍କିଙ୍ଗ ଆଧାରରେ କରାଯାଇଛି । ବିଗତ ଜୁଲାଇ 2017ରେ ଅନଲାଇନ ରାଙ୍କିଙ୍ଗ ପ୍ରଣାଳୀର ଆରମ୍ଭ ହେବାପରେ ବିଗତ 7 ମାସରେ ସର୍ବାଧିକ ସ୍କୋର ପ୍ରାପ୍ତ କରିଥିବା ପ୍ରତିଷ୍ଠାନଗୁଡିକୁ ବଛାଯାଇଛି ।


    ସିଏଲସି ଦ୍ୱାରା ଶୁଭାରମ୍ଭ କରାଯାଇଥିବା ଅନେକ କାର୍ଯ୍ୟକ୍ରମ ମଧ୍ୟରେ ଶ୍ରମସୁବିଧା ପୋର୍ଟାଲ ( SSP ) ଏସଏସପିର 8ଟି ଶ୍ରମ ଆଇନ ଅଧିନରେ ଅନଲାଇନ ବାର୍ଷିକ ରିଟର୍ଣ୍ଣ ପଇଠ , ଏସଏସପି ଜରିଆରେ ନିରୀକ୍ଷଣର ପାରଦର୍ଶୀ ଏବଂ ଉତ୍ତରଦାୟୀ ପ୍ରଣାଳୀ , ବିଓସିଡବ୍ଲୁ ( BocW ) ଅଧିନିୟମ 1996 , ଆଇଏସଏମଡବ୍ଲୁ ( ISMW ) ଅଧିନିୟମ 1979 ତଥା CLC (ଅନୁବନ୍ଧ ଶ୍ରମ ଅଧିନିୟମ) 1970 ଅଧିନରେ ଅନଲାଇନ ପଂଜୀକରଣ ପ୍ରମାଣପତ୍ର ଜାରୀ କରିବା ଆଦି ଅନ୍ୟତମ ।


    ଇଏସଆଇସି ମେସର୍ସ ଲେପ୍ରୋସି ମିଶନ କମ୍ୟୁନିଟି ହସ୍ପିଟାଲ. ନନ୍ଦନଗରୀ , ଦିଲ୍ଲୀ , ୱେଲସ୍ପୁନ ଇଣ୍ଡିଆ ଲିମିଟେଡ ଭାପି , ଗୁଜୁରାଟ ଏବଂ ମେସର୍ସ ଲୁକାସ ଟିଭିଏସ ପୁଡୁଚେରୀକୁ ମଡେଲ ନିଯୁକ୍ତିଦାତା ଭାବେ ଚୟନ କରାଯାଇଛି । ଏହିସବୁ ପ୍ରତିଷ୍ଠାନଗୁଡିକ ଶତ ପ୍ରତିଶତ ଯୋଗ୍ୟ କର୍ମଚାରୀମାନଙ୍କ ପାଇଁ ସମୟନୁସାରେ ଦେୟ ପଇଠ କରିଥିଲେ ।


    ଏହି ଅବସରରେ ବିନିର୍ମାଣ କ୍ଷେତ୍ରରେ କାର୍ଯ୍ୟରତ ପାଞ୍ଚ ଜଣ ଶ୍ରମିକ ଶ୍ରୀମତୀ ଅସମା , ଶ୍ରୀତଲସୀମ , ଶ୍ରୀମତୀ ବନ୍ଦନା ଦେବୀ , ଶ୍ରୀ ଧୀରସିଂହ ଏବଂ ଶ୍ରୀ ନନ୍ଦ କିଶୋରଙ୍କୁ ନଗଦ ଅର୍ଥ ପ୍ରଦାନ କରାଯାଇଥିଲା ।


    ଏହି ଅବସରରେ ଶ୍ରୀ ଗଡକରୀ ଏକ ନ୍ୟୁଜଲେଟର ‘ ଚାଇଲ୍ଡ ହୋପ ’ ର ଉନ୍ମୋଚନ କରିଥିଲେ । ଏଗୁଡିକ ମଧ୍ୟରେ ସଂପୂର୍ଣ୍ଣ ଦେଶର ଏନସିଏଲପି ଜିଲାଗୁଡିକରେ ବିଶେଷ ପ୍ରଶିକ୍ଷଣ କେନ୍ଦ୍ର ଏବଂ ରାଷ୍ଟ୍ରୀୟ ଶିଶୁଶ୍ରମ ପ୍ରକଳ୍ପ ସମିତିଗୁଡିକର ସଫଳ କାହାଣୀ ଏବଂ ସର୍ବୋତ୍ତମ ପ୍ରଥାଗୁଡିକର ଉଲ୍ଲେଖ କରାଯାଇଥାଏ । ‘ ଚାଇଲ୍ଡ ହୋପ ’ ର ଉଦ୍ଦେଶ୍ୟ ଶିଶୁଶ୍ରମ ସମ୍ବନ୍ଧୀତ ମାମଲାଗୁଡିକ ଉପରେ ସଚେତନତା କରାଇବା ଏବଂ ଶିଶୁଶ୍ରମିକ ଉନ୍ମୁଳନ ଦିଗରେ ଲୋକମାନଙ୍କୁ ସମ୍ବେଦନଶୀଳ କରାଇବା । ଏହି ଅବସରରେ VVGNLI POLICY PERSPECTIVES ମଧ୍ୟ ଉନ୍ମୋଚିତ ହୋଇଥିଲା ।


    ଏହି କାର୍ଯ୍ୟକ୍ରମରେ ଶ୍ରମିକ ସଂଗଠନ , ଅନ୍ତର୍ରାଷ୍ଟ୍ରୀୟ ଶ୍ରମିକ ସଂଗଠନ ଏବଂ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    **********

    
    
    (Release ID: 1531124) Visitor Counter : 3