      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଧାନବାଦ ଓ ପତ୍ରାତୁଠାରେ ବିଭିନ୍ନ ବିକାଶ ପ୍ରକଳ୍ପର ଶିଳାନ୍ୟାସ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 26 MAY 2018 6:33PM by PIB Bhubaneshwar


    ମଞ୍ଚ ଉପରେ ଉପସ୍ଥିତ ଝାଡ଼ଖଣ୍ଡର ରାଜ୍ୟପାଳ ଶ୍ରୀମତୀ ଦ୍ରୌପଦୀ ମୁର୍ମୁ ମହାଶୟା , ଏଠାକାର ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀଯୁକ୍ତ ରଘୁବର ଦାସ ମହାଶୟ , କେନ୍ଦ୍ର ମନ୍ତ୍ରିପରିଷଦରେ ମୋର ସାଥୀ ଶ୍ରୀଯୁକ୍ତ ଆର. କେ. ସିଂହ ମହାଶୟ , ଅଶ୍ୱିନୀ ମହାଶୟ , ସୁଦର୍ଶନ ଭଗତ ମହାଶୟ , ଝାଡ଼ଖଣ୍ଡ ସରକାରରେ ମନ୍ତ୍ରୀ ଶ୍ରୀ ଅମର କୁମାର ସିଂହ ମହାଶୟ , ରାମଚନ୍ଦ୍ର ମହାଶୟ , ଆମର ସାଂସଦ ଶ୍ରୀମାନ ପ୍ରେମ ସିଂହ ମହାଶୟ , ବିଧାୟକ ଭାଇ ଫୁଲଚନ୍ଦ ମହାଶୟ , ଆଉ ବିଶାଳ ସଂଖ୍ୟାରେ ଆସିଥିବା ମୋର ପ୍ରିୟ ଭାଇ ଓ ଭଉଣୀମାନେ ।


    ମୁଁ ସର୍ବ ପ୍ରଥମେ ଭଗବାନ ବିର୍ସାମୁଣ୍ଡାଙ୍କର ଏହି ବୀର ଧରଣୀକୁ ପ୍ରଣାମ କରୁଛି । ଏହି ଧରଣୀ ହେଉଛି ତ୍ୟାଗ ଏବଂ ବଳିଦାନର ଧରଣୀ । ଏହା ହେଉଛି ଜୟପାଲ ସିଂହ , ଶ୍ରୀ ମୁଣ୍ଡା ମହାଶୟଙ୍କ ସଂଘର୍ଷର ଭୂମି । ଆଉ ଏହା ହେଉଛି ଅଟଳ ବିହାରୀ ବାଜପେୟୀ ମହାଶୟଙ୍କ ସ୍ୱପ୍ନର ଭୂମି । ଏଠାକାର ଖଣିଜ ଭଣ୍ଡାର କୋଇଲାର ଖଣି , ଦେଶର ବିକାଶର ଇଞ୍ଜିନ ଭାବେ ଏକ ଉର୍ଜ୍ଜା ପ୍ରଦାନ କରିବା ଭଳି କାମ କରୁଛି ।


    ମୋତେ ଅବଗତ କରାଯାଇଛି କି ଆପଣମାନେ ଦୁଇ-ଦୁଇ , ତିନି-ତିନି ଘଣ୍ଟାଧରି ଆସି ଏଠାରେ ବସିଛନ୍ତି । ଏତେ ଅଧିକ ମାତ୍ରାରେ ଉଲ୍ଲାସର ସହିତ ଆସି ଆମର ସ୍ୱାଗତ କଲେ । ଆପଣମାନେ ଆଶୀର୍ବାଦ ଦେଲେ । ଆପଣମାନଙ୍କର ଏହି ଭଲ ପାଇବା ପାଇଁ , ମୁଁ ଆପଣମାନଙ୍କର ଏହି ଆଶୀର୍ବାଦ ପାଇଁ , ଆପଣ ମାନଙ୍କ ନିକଟରେ ବହୁତ - ବହୁତ ଋଣୀ । ଯେତେବେଳେ ନିର୍ବାଚନ ସମୟରେ ମୁଁ ଝାଡ଼ଖଣ୍ଡ ଆସିଥିଲି । ତ ମୁଁ ଝାଡ଼ଖଣ୍ଡ ପାଇଁ କହିଥିଲି । ଯେ ଝାଡ଼ଖଣ୍ଡର ବିକାଶ ପାଇଁ ଡବଲ ଇଞ୍ଜିନର ଆବଶ୍ୟକତା ରହିଛି । ଗୋଟିଏ ହେଉଛି ରାଞ୍ଚିବାଲା , ଆଉ ଅନ୍ୟଟି ହେଉଛି ଦିଲ୍ଲୀବାଲା , ଆଉ ନିଜର ଚାରି ବର୍ଷରେ ଦେଖିନେଲି । ଯେତେବେଳେ ଦୁଇଟି ଯାକ ସରକାର ମିଳିମିଶି ଗୋଟିଏ ଦିଗରେ ହିଁ ସବକା ସାଥ୍ ସବକା ବିକାଶ ଅର୍ଥାତ୍ ସମସ୍ତଙ୍କ ସହିତ ସମସ୍ତଙ୍କ ବିକାଶ ଏହି ମନ୍ତ୍ରକୁ ନେଇ କରି ଚାଲୁଛି । ଲକ୍ଷ୍ୟ ନିର୍ଦ୍ଧାରିତ କରୁଛି । ଆଉ ଲକ୍ଷ୍ୟକୁ ପ୍ରାପ୍ତ କରିବା ପାଇଁ କୌଣସି ବିଷୟ ଛାଡ଼େ ନାହିଁ । ବିକାଶର କିପରି ପରିଣାମ ପ୍ରାପ୍ତ ହୋଇଥାଏ , ତାହା ଝାଡ଼ଖଣ୍ଡର ଜନତା ଭଲ ଭାବରେ ଅନୁଭବ କରିଛନ୍ତି ।


    ମୋର ବିଶ୍ୱାସ ରହିଛି ଯେତେବେଳେ ଆମେ ସାର୍ବଜନିନ ଜୀବନରେ କାମ କରୁଛେ । ଆମର ରାସ୍ତା ସଠିକ୍ ଅଛି କି ନାହିଁ । ଆମର ଉଦ୍ଦେଶ୍ୟ ମହତ ରହିଛି କି ରହିନାହିଁ । ଆମେ ଲୋକଙ୍କର ମଙ୍ଗଳ ପାଇଁ କାମ କରୁଛୁ କି କରୁନାହୁଁ । ଏହାର ମାନଦଣ୍ଡ ଗଣତନ୍ତ୍ରରେ ଗୋଟିଏ ହିଁ ହୋଇଥାଏ ଆଉ ତା ’ ହୋଇଥାଏ ଜନ ସମର୍ଥନର । ମୁଁ ଝାଡ଼ଖଣ୍ଡ ସରକାରଙ୍କୁ , ମୁଖ୍ୟମନ୍ତ୍ରୀ ରଘୁବର ଦାସ ମହାଶୟଙ୍କୁ ଏବଂ ତାଙ୍କର ପୂରା ଟିମଙ୍କୁ ଶୁଭେଚ୍ଛା ଜଣାଇବାକୁ ଚାହୁଁଛି ଯେ ବିଗତ ଦିନମାନଙ୍କରେ ଏଠାରେ ଯେତେବେଳେ ସ୍ଥାନୀୟ ସ୍ୱାୟତ୍ତଶାସନ ନିର୍ବାଚନ ହେଲା , ପଞ୍ଚାୟତର ନିର୍ବାଚନ ହେଲା ଆଉ ଝାଡ଼ଖଣ୍ଡର ଜନତା ଯେଉଁ ଅଧିକ ଜନ ସମର୍ଥନ ଦେଲେ ତାହା ଝାଡ଼ଖଣ୍ଡ ସରକାର ଏବଂ ଦିଲ୍ଲୀ ସରକାରଙ୍କ କାର୍ଯ୍ୟ ପ୍ରତି ଜନସାଧାରଣଙ୍କ ଭାବନା କ ’ ଣ ରହିଛି ତାହା ପ୍ରକଟ କରୁଛି ।


    ଭାଇ ଓ ଭଉଣୀମାନେ , ମୁଁ ଯେତେବେଳେ ଏଠାକୁ 2014 ରେ ନିର୍ବାଚନ ସମୟରେ ଆସିଥିଲି । ସେତେବେଳେ ମୁଁ କହିଥିଲି କି ଝାଡ଼ଖଣ୍ଡ ମୋତେ ଯେଉଁ ଭଲ ପାଇବା ଦେଉଛି , ମୁଁ ତାକୁ ସୁଧ ସହିତ ଫେରସ୍ତ କରିବି । ଆଉ ବିକାଶ କରି ଫେରାଇବି । ଆଜି ଯେତେବେଳେ ଆମେ ଗୋଟିଏ ପରେ ଗୋଟିଏ ଆମେ ଯେଉଁ ସବୁ ପଦକ୍ଷେପ ଉଠାଇଛୁ । ସେଥିରୁ ଏହା ସ୍ପଷ୍ଟ ଭାବେ ଦୃଷ୍ଟିଗୋଚର ହେଉଛି । ଦିଲ୍ଲୀରେ ବସିଥିବା ସରକାର ଝାଡ଼ଖଣ୍ଡର ବିକାଶ ପାଇଁ କେତେ ବଦ୍ଧପରିକର । ଦଳିତ ହୁଅନ୍ତୁ , ପୀଡ଼ିତ ହୁଅନ୍ତୁ , ଶୋଷିତ ହୁଅନ୍ତୁ , ବଞ୍ଚିତ ହୁଅନ୍ତୁ । ମୋର ଆଦିବାସୀ ଭାଇ ଓ ଭଉଣୀମାନେ , ମହିଳା ହୁଅନ୍ତୁ , ଯୁବକ ହୁଅନ୍ତୁ , ପ୍ରତ୍ୟେକଙ୍କର କଲ୍ୟାଣ ପାଇଁ ଗୋଟିଏ ପରେ ଆଉ ଗୋଟିଏ ବିସ୍ତୃତ ଯୋଜନା ଗୁଡ଼ିକ ସହିତ ଆମେ ଆଗକୁ ବଢ଼ି ଚାଲିଛୁ ।


    ଆଜି ପାଖାପାଖି 27 ହଜାର କୋଟି ଟଙ୍କା , ଏହା ରାଜ୍ୟ ସରକାରଙ୍କ ବଜେଟଠାରୁ ମଧ୍ୟ ପରିମାଣରେ ହେଉଛି ବହୁତ ଅଧିକ । 27 ହଜାର କୋଟି ଟଙ୍କାର 5 ଟି ବଡ଼-ବଡ଼ ପ୍ରକଳ୍ପ । ଏହାର ଶିଳାନ୍ୟାସ ଝାଡ଼ଖଣ୍ଡର ଧରଣୀ ଉପରେ ହେଉଛି । ସିନ୍ଦ୍ରିରେ ସାର କାରଖାନା , ପତ୍ରାତୁର ଶକ୍ତି ପ୍ରକଳ୍ପ , ବାବା ଭୋଳାନାଥଙ୍କ ନଗରୀ , ଦେଓଘରରେ ବିମାନବନ୍ଦର ଏବଂ ଏମ୍ସ ତଥା ରାଞ୍ଚିରେ ପାଇପଲାଇନ ଦ୍ୱାରା ଗ୍ୟାସ ପହଞ୍ଚାଇବାର ପ୍ରକଳ୍ପ ଏକା ସହିତ 27 ହଜାର କୋଟି ଟଙ୍କାର କାମ ଆଜି ଝାଡ଼ଖଣ୍ଡର ଧରଣୀରେ ଏହାର ଶିଳାନ୍ୟାସ ହେଉଛି । ପାଖାପାଖି 80 ହଜାର କୋଟି ଟଙ୍କାର ଭିନ୍ନ ଭିନ୍ନ କାର୍ଯ୍ୟ ଯାହା ନିର୍ଦ୍ଧାରିତ ହୋଇଛି । 50 ରୁ ଅଧିକ କାମ ଚାଲୁ ରହିଛି । ଆପଣ କଳ୍ପନା କରି ପାରୁଥିବେ କି ଝାଡ଼ଖଣ୍ଡ ଦେଶର ଅନ୍ୟ ରାଜ୍ୟ ତୁଳନାରେ କେତେ ଆଗରେ ପହଞ୍ଚିଯିବ ।


    ମୁଁ ସବୁବେଳେ କହେ ଯେ ଝାଡ଼ଖଣ୍ଡର ଜନତା ହୀରା ଉପରେ ବସିଛନ୍ତି । ଡାଇମଣ୍ଡ ଉପରେ ବସିଛନ୍ତି । କଳା ହୀରା , ବ୍ଲାକ୍ ଡାଇମଣ୍ଡ , ଇଏ ଆମର ଯେଉଁ କୋଇଲା , ହୁଏତ କଳା ରଙ୍ଗରେ ରଙ୍ଗେଇ ହୋଇଛି , କିନ୍ତୁ ତାହାର ଶକ୍ତି ହେଉଛି ଉଜ୍ଜ୍ୱଳତା ବିଛୁରିତ କରିବା ପାଇଁ । ଆଲୋକ ସୃଷ୍ଟି କରିବାର ଶକ୍ତି ତା ’ ଠାରେ ରହିଛି । ଉର୍ଜ୍ଜା ଭରି ଦେବାର ଶକ୍ତି ତା ’ ଠାରେ ରହିଛି । ଆଉ ତାହାକୁ ଧ୍ୟାନରେ ରଖି 18 ହଜାର କୋଟି ଟଙ୍କାରୁ ଅଧିକ ମୂଲ୍ୟ ବିନିମୟରେ ଏଠାରେ ପତ୍ରାତୁରେ ଆଜି ଶକ୍ତି ପ୍ରକଳ୍ପର ଶିଳାନ୍ୟାସ କରାଯାଇଛି । ଏଠାକାର କୋଇଲା , ଏଠାକାର ଶକ୍ତି ଝାଡ଼ଖଣ୍ଡର ଆର୍ଥିକ ଶକ୍ତି ହେବ ହିଁ ହେବ , ଏହା ଝାଡ଼ଖଣ୍ଡର ଯୁବକଙ୍କୁ ରୋଜଗାର ମଧ୍ୟ ଦେବ । ଆଉ ବିକାଶର ନୂତନ ଦ୍ୱାର ଖୋଲିବାର କାର୍ଯ୍ୟ ଆଜି ଏହି ପତ୍ରାତୁର ପାୱାର ପ୍ଲାଂଟରୁ ଆରମ୍ଭ ହେଉଛି । କୋଇଲା ଖଣି ଅଂଚଳରୁ ଯେଉଁମାନେ ବିସ୍ଥାପିତ ହୋଇଛନ୍ତି , ସେମାନଙ୍କର ଆତ୍ମୀୟ ସ୍ୱଜନଙ୍କୁ ରୋଜଗାର ମିଳୁ । ସେହି ପରିବାର ଲୋକଙ୍କ ପାଇଁ ଚିନ୍ତା କରାଯାଉ ।


    ମୁଁ ଖୁସି ଯେ ଆଜି କିଛି ଯୁବକମାନଙ୍କୁ , ମୋତେ ସେମାନଙ୍କୁ ରୋଜଗାର ପତ୍ର ଦେବାର ମଧ୍ୟ ସୁଯୋଗ ମିଳିଛି । ଆଉ ଆଗାମୀ ଦିନମାନଙ୍କରେ ହଜାର ହଜାର ଯୁବକମାନଙ୍କ ପାଇଁ ରୋଜଗାରର ଅବସର ଏହାଦ୍ୱାରା ସୃଷ୍ଟି ହେବାକୁ ଯାଉଛି ।


    ଆମର ସ୍ୱପ୍ନ ଥିଲା କି ହିନ୍ଦୁସ୍ଥାନର ପ୍ରତ୍ୟେକ ଗାଁକୁ ବିଜୁଳି ପହଞ୍ଚାଇବା ପାଇଁ । 2014 ରେ ଯେତେବେଳେ ମୁଁ କାର୍ଯ୍ୟଭାର ଗ୍ରହଣ କଲି , ଏହି ଦେଶର 18 ହଜାର ଗାଁ ଏଭଳି ଥିଲା , ଯେଉଁଠାରେ ଶହ-ଶହ ବର୍ଷ ବିତି ଯାଇଥିଲେ ମଧ୍ୟ , ଜୀବନ ଅନ୍ଧାର ଭିତରୁ ବାହାରକୁ ବାହାରି ପାରି ନଥିଲା । ବିଜୁଳି ସେମାନେ ଦେଖି ନଥିଲେ । ବିଜୁଳିର ଖୁଣ୍ଟ ସେମାନେ ଦେଖି ନଥିଲେ । ବିଜୁଳିର ତାର ଆସି ନଥିଲା । ବିଜୁଳିର ବଲ୍ବ ସେମାନେ ଦେଖି ନଥିଲେ । ଏହି ହଜାର-ହଜାର ଗାଁକୁ ବିଜୁଳି ଆଲୋକ ଦେବାର କାର୍ଯ୍ୟର ଭାର ଆମେ ବହନ କଲୁ । ଏହା ଦୁର୍ଗମ ଅଞ୍ଚଳ ଥିଲା , ଅବହେଳିତ ସ୍ଥାନ ଥିଲା । ଭୋଟବ୍ୟାଙ୍କର ରାଜନୀତିରେ ବୁଡ଼ି ରହିଥିବା ଲୋକମାନଙ୍କୁ ଅବହେଳିତ ବା ଉପେକ୍ଷିତ ଲୋକମାନଙ୍କ ପାଇଁ କୌଣସି ଚିନ୍ତା ନଥାଏ , ସେମାନେ କେବଳ ନିଜର ଭୋଟବ୍ୟାଙ୍କର ହିଁ ଚିନ୍ତା କରିବାରେ ଅଭ୍ୟସ୍ତ । ଆମେ ହେଉଛୁ ସମସ୍ତଙ୍କ ସହିତ , ସମସ୍ତଙ୍କ ବିକାଶର ମନ୍ତ୍ରକୁ ନେଇ ଚାଲିବା ବାଲା ଲୋକ । ଆଉ ଏଥିପାଇଁ 18 ହଜାର ଗାଁକୁ ବିଜୁଳି ଆଲୋକ ପହଞ୍ଚିବା ଦରକାର । କେତେ ହିଁ ଦୁର୍ଗମ ଅଞ୍ଚଳ ହେଉ ନା କାହିଁକି , ଘନ ଜଙ୍ଗଲ ହୋଇଥାଉ ନା କାହିଁକି , କାରରେ ପହଂଚିବା ପାଇଁ ହଜାର-ହଜାର ଲକ୍ଷ-ଲକ୍ଷ ଟଙ୍କା ଖର୍ଚ୍ଚ କରିବାକୁ ପଡ଼ିଲେ ମଧ୍ୟ । କିନ୍ତୁ ଥରେ ଦେଶର ପ୍ରତ୍ୟେକ ଗାଁକୁ ବିଜୁଳି ପହଂଚାଇବାର ଅଛି ।


    ଆଉ ମୁଁ ଖୁସି ଯେ ନିର୍ଦ୍ଧାରିତ ସମୟ ପୂର୍ବରୁ 18 ହଜାର ଗାଁକୁ ବିଜୁଳି ଆଲୋକ ପହଞ୍ଚାଇ ଦେବାର ଅଛି । ଏହି ଦେଶରେ ଆଗରୁ କେବେ କାହାକୁ ସମୟ ନଥିଲା । ଯାଇ ପଚାରିବେ ଯେ ସ୍ୱାଧୀନତାର 50-60 ବର୍ଷ ପରେ ମଧ୍ୟ କେତେ ଗାଁ ଅଛି ଯେଉଁଠାରେ ବିଜୁଳି ପହଂଚି ନାହିଁ । କିନ୍ତୁ ଥରେ ଆମେ କଷ୍ଟ ଉଠାଇଲୁ ତ ଆଜି ଲୋକମାନେ ଗାଁ ଗାଁ ଯାଇ ଦେଖୁଛନ୍ତି କି ମୋଦୀ ଠିକ୍ କଥା କହୁଛନ୍ତି କି ଭୁଲ କଥା କହୁଛନ୍ତି । ମୁଁ ଏହାକୁ ଭଲ କଥା ବୋଲି ଗ୍ରହଣ କରୁଛି ଯେଉଁ 18 ହଜାର ଗାଁକୁ ଆଗରୁ କାହାକୁ ଦେଖିବା ପାଇଁ ସମୟ ନଥିଲା । ଆଜି ଲୋକମାନଙ୍କୁ କହୁଥିବା ଲୋକେ କହି ସେହି ଗାଁକୁ ଧୂଳି ଚାଟିବା ପାଇଁ ଯିବାକୁ ପଡ଼ୁଛି । ଏହାଠାରୁ ଅଧିକ ଖୁସିର କଥା ଆଉ କ ’ ଣ ହୋଇପାରେ । ଆଉ ତାହାଦ୍ୱାରା ସରକାରୀ ବାବୁମାନେ ମଧ୍ୟ ସତର୍କ ରହୁଛନ୍ତି , ସେମାନଙ୍କୁ ମଧ୍ୟ ଲାଗୁଛି କି କହିଛୁ ମାନେ ସମ୍ପୂର୍ଣ୍ଣ କରି ଦେଖାଇବାକୁ ପଡ଼ିବ । ଆଉ ସେହି କାରଣରୁ କାର୍ଯ୍ୟ ହେଉଛି । ଚାପ ସୃଷ୍ଟି ହୋଇଥାଏ । ଯେତେବେଳେ ଘୋଷଣା କରି କାମ କରନ୍ତି ତ ଚାପ ସୃଷ୍ଟି ହୋଇଥାଏ । ଯେତେବେଳେ ଆମେ 18 ହଜାର ଗାଁର କଥା କହୁଥିଲୁ ତ କିଛି ଲୋକ ଦେଶକୁ ପଥଭ୍ରଷ୍ଟ କରିବା ପାଇଁ କହୁଥିଲେ । କିନ୍ତୁ ଗାଁ ମାନଙ୍କରେ ଖୁଣ୍ଟ ପଡ଼ିଗଲା , ତାର ଲାଗିଗଲା । 5-25 ଘରେ ବିଜୁଳି ପହଞ୍ଚିଗଲା । ଏଭଳି କୌଣସି କାମ ହୋଇଛି କି ? ସେମାନଙ୍କର ଏହି ପ୍ରଶ୍ନ ମଧ୍ୟ ହେଉଛି ବଡ଼ ମହତ୍ୱପୂର୍ଣ୍ଣ ।


    ଏଭଳି ପ୍ରଶ୍ନ କରିବା ବାଲାଙ୍କୁ ଜଣାଥିବା ଦରକାର କି ସ୍ୱାଧୀନତାର 70 ବର୍ଷ ପରେ ଏହି ଦେଶରେ 20 ପ୍ରତିଶତରୁ ଅଧିକ ଘର ଏପରି ଅଛି , ପାଖାପାଖି 4 ହଜାର କୋଟି ଘର ଏପରି ଅଛି , ଯେଉଁଠି ବିଜୁଳି ସ୍ୱାଧୀନତାର 70 ବର୍ଷ ପରେ ନା ବିଜୁଳିର ତାର ପହଂଚିଛି ନା ବିଜୁଳିର ବଲ୍ବ ଲାଗିଛି , ନା ସେହି ପରିବାର କେବେ ଆଲୋକ ଦେଖିଛନ୍ତି । କିନ୍ତୁ ଏହି ମୋଦି ଆସି କାହାର ଘରେ ବିଜୁଳି ଥିଲା , ଆଉ କାଟି ଦେଲା , ତାହା ତ ନୁହେଁ । ଏହା ସେହି ଲୋକମାନଙ୍କର ପାପ ଥିଲା କି ଯେଉଁ କାରଣ ପାଇଁ 60 ବର୍ଷ ପର୍ଯ୍ୟନ୍ତ ଏହି ଲୋକମାନଙ୍କୁ ଅନ୍ଧକାରର ଜୀବନ ଅତିବାହିତ କରିବାକୁ ପଡ଼ିଲା । ଆମେ ତ ଦାୟିତ୍ୱ ନେଇଛୁ । ଯେ ଆମେ ଆମର ନିର୍ଦ୍ଧାରିତ ସମୟରେ ଯେପରି 18 ହଜାର ଗାଁରେ ବିଜୁଳି ପହଞ୍ଚାଇବାର କାର୍ଯ୍ୟ ସଂପୂର୍ଣ୍ଣ କଲୁ । ସୌଭାଗ୍ୟ ଯୋଜନା ମାଧ୍ୟମରେ ଚାରି କୋଟି ଘରେ ମଧ୍ୟ ବିଜୁଳି ପହଞ୍ଚାଇ ହିଁ ବିଶ୍ରାମ ନେବୁ । ଏହି ଦାୟିତ୍ୱ ଆମେ ଉଠାଇଛୁ ।


    ଯେଉଁ ଲୋକମାନେ ସକାଳେ-ସନ୍ଧ୍ୟାରେ ଧନୀ ଲୋକମାନଙ୍କୁ ମନେ ନ ପକାଇ ରହି ପାରନ୍ତି ନାହିଁ , ଯେଉଁ ଲୋକମାନଙ୍କର ଧନୀ ଲୋକଙ୍କୁ ଗାଳି ଦେଇ ନିଜର ଗରିବଙ୍କ ପ୍ରତି ଭକ୍ତି ଦେଖାଇବାର ସଉକ ରହିଛି । ଏକ ଫେସନ ହୋଇ ଯାଇଛି । ସେମାନେ ଦିନ-ରାତି କହୁଛନ୍ତି କି ମୋଦି ଧନୀ ଲୋକଙ୍କ ପାଇଁ କାମ କରୁଛି । ଯେଉଁ 18 ହଜାର ଗାଁରେ ବିଜୁଳି ପହଞ୍ଚିଛି ସେଠାରେ କେଉଁ ଧନୀ ବ୍ୟକ୍ତି ରହନ୍ତି , ମୁଁ ଟିକେ ଏଭଳି ଲୋକଙ୍କୁ ପଚାରିବାକୁ ଚାହୁଁଛି । ଯେଉଁ ଚାରି କୋଟି ଘରେ ଆଜି ମଧ୍ୟ ଅନ୍ଧକାର ଅଛି । ଯେଉଁଠାରେ ମୋଦି ବିଜୁଳି ପହଂଚାଇବା ପାଇଁ ଦିନ-ରାତି ଲାଗିଛନ୍ତି । ସେହି ଚାରି କୋଟି ଘରେ କେଉଁ ଧନୀ ମା-ବାପା ଅବା ପୁଅ ରହନ୍ତି । ମୁଁ ଟିକେ ସେହି ନାମକରା ଲୋକଙ୍କୁ ପଚାରିବାକୁ ଚାହୁଁଛି । ଯେଉଁମାନେ ପରିଶ୍ରମୀ ତଥା ଶ୍ରମିକ ବର୍ଗଙ୍କ କଷ୍ଟ ଜାଣନ୍ତି ନାହିଁ ଆଉ ଏଥିପାଇଁ ଭାଇ ଓ ଭଉଣୀମାନେ ମୁଁ କହିବାକୁ ଚାହୁଁଛି ।


    ଆମେ ସମାଜର ଶେଷ ଲୋକ ପାଖରେ , ଦଳିତ ହୁଅନ୍ତୁ , ଶେ । ଷିତ ହୁଅନ୍ତୁ , ବଂଚିତ ହୁଅନ୍ତୁ , ପୀଡିତ ହୁଅନ୍ତୁ , ତାଙ୍କୁ ଆମେ ବିକାଶ ଯାତ୍ରାରେ ଯୋଡିବାକୁ ଚାହୁଁଛୁ । ଝାଡଖଣ୍ଡରେ ମଧ୍ୟ ଏହି ଚାରି କୋଟି ପରିବାର ଗୁଡିକ ମଧ୍ୟରୁ 32 ଲକ୍ଷ ପରିବାର , ଝାଡଖଣ୍ଡରେ ଅଛନ୍ତି । ଆଉ ମୁଁ ଖୁସି ଯେ ମୁଖ୍ୟମନ୍ତ୍ରୀ ମହାଶୟ ମଧ୍ୟ ଭାରତ ସରକାରଙ୍କ ସହିତ ପାଦରେ ପାଦ ମିଶାଇ ସମୟ ସୀମା ମଧ୍ୟରେ ଏହି 32 ଲକ୍ଷ ଘରେ ମଧ୍ୟ ବିଜୁଳି ପହଂଚାଇବାର କଷ୍ଟ ଉଠାଇଛନ୍ତି ଆଉ ସଫଳ ହୋଇ କରି ରହିବେ । ଏହା ହେଉଛି ମୋର ବିଶ୍ୱାସ ।


    ଭାଇ ଓ ଭଉଣୀମାନେ , ଆଜି ମୋତେ ସିନ୍ଦ୍ରିରେ ୟୁରିଆ କାରଖାନା ପୁଣି ଥରେ ଆରମ୍ଭ କରିବାର ସୁଯୋଗ ମିଳିଛି । ପାଖାପାଖି 16 ବର୍ଷ , ଏହି କାରଖାନା ବନ୍ଦ ରହିଲା । କିନ୍ତୁ ଏହା ହେଉଛି ସେହି କାରଖାନା , ଯାହାକୁ ଭାରତୀୟ ଜନ ସଂଘ ସଂସ୍ଥାର ଡକ୍ଟର ଶ୍ୟାମା ପ୍ରସାଦ ମୁଖ । ର୍ଜୀ ଯେତେବେଳେ କେନ୍ଦ୍ର ସରକାରରେ ମନ୍ତ୍ରୀ ହୋଇଥିଲେ । ସେ ଏହି ସିନ୍ଦ୍ରିର ୟୁରିଆ କାରଖାନାର ଶିଳାନ୍ୟାସ କରିଥିଲେ । ପରେ ବନ୍ଦ ହୋଇଗଲା । ଆଉ ମୁଁ 2014 ନିର୍ବାଚନରେ ଆପଣମାନଙ୍କୁ କହିଥିଲି କି ଝାଡ଼ଖଣ୍ଡର ଏହି ସିନ୍ଦ୍ରି କାରଖାନାକୁ ଆମେ ଆଗକୁ ଯାଇ ଚାଲୁ କରିବା ।


    ଭାଇ ଓ ଭଉଣୀମାନେ , ସମୟ ସହିତ ଜ୍ଞାନ କୌଶଳ ବଦଳିବା ଆବଶ୍ୟକ । ସେ ବଦଳିଲା ନାହିଁ , ଆମେ ଗ୍ୟାସ ଆଧାରରେ କାମ କରିବା ଦିଗରେ ପଦକ୍ଷେପ ଉଠାଇଲୁ । ଆଉ ଆଗାମୀ କିଛି ସମୟ ମଧ୍ୟରେ ଏହି କାରଖାନା ମଧ୍ୟ ଚାଲୁ ହୋଇଯିବ । ପୂର୍ବ ଉତ୍ତରପ୍ରଦେଶର ଗୋରଖପୁରଠାରେ ମଧ୍ୟ ଏପରି ଏକ କାରଖାନା ଆରମ୍ଭ ହୋଇଯିବ ।


    ଭାଇ ଓ ଭଉଣୀମାନେ , ସିନ୍ଦ୍ରି ଏବଂ ଧାନବାଦ ଗୋଟିଏ ପ୍ରକାରରେ ଆଙ୍କର ସହରର ଧୃବତାରା ଭଳି ବାଣ୍ଟି ହୋଇ ପାରନ୍ତି । ପ୍ରଗତିର ଅପାର ସମ୍ଭାବନା ସେମାନଙ୍କ ମଧ୍ୟରେ ପଡ଼ି ରହିଛି । ଭାଇ ଓ ଭଉଣୀମାନେ , ଏହି ୟୁରିଆର କାରଖାନା ଗୁଡ଼ିକ , ଯେଉଁଗୁଡ଼ିକୁ ସହଜରେ ଗ୍ୟାସ ମିଳିବ । ବିହାରର ବରୌନୀ ହେଉ , ପୂର୍ବ ଉତ୍ତରପ୍ରଦେଶର ଗୋରଖପୁର ହେଉ , ଅଥବା ଝାଡ଼ଖଣ୍ଡର ସିନ୍ଦ୍ରି ହେଉ , ୟୁରିଆର ଏହି ତିନୋଟି କାରଖାନା ଆରମ୍ଭ ହେବ ତ ପୂର୍ବ ଭାରତରେ ଦୂର-ଦୂରାନ୍ତରୁ ଯେଉଁ ୟୁରିଆ ପରିବହନ କରି ଆଣିବାକୁ ପଡ଼ୁଛି , ସେହି ଖର୍ଚ୍ଚ କମ୍ ହୋଇଯିବ । ଏଠାକାର ଯୁବକମାନଙ୍କୁ ରୋଜଗାର ମିଳିବ । ଆଉ ୟୁରିଆ ପାଇବା ସହଜ ହେବା କାରଣରୁ ଦେଶରେ ଯେଉଁ ଦ୍ୱିତୀୟ କୃଷି ବିପ୍ଳବ ଯାହା ପୂର୍ବ ଭାରତରେ ହେବାର ଅଛି , ତାହାକୁ ବହୁତ ବଡ଼ ସହାୟତା କରିବ । ଆଉ ସେହି କାର୍ଯ୍ୟକୁ ମଧ୍ୟ ଆମେ ଆଗକୁ ବଢ଼ାଇବାକୁ ଚାହୁଁଛୁ ।


    ଆମେ ନିମ-ଲେପିତ ୟୁରିଆର କାମ ଆରମ୍ଭ କଲୁ । ପୂର୍ବରୁ କୃଷକଙ୍କ ନାମରେ ରିହାତି ଯାଉଥିଲା , ୟୁରିଆ କ୍ଷେତରେ ପହଂଚୁ ନଥିଲା । ଧନୀ ଲୋକଙ୍କ କାରଖାନାରେ ପହଂଚି ଯାଉଥିଲା । ଆଉ ଯେଉଁ ନାମକରା ଧନୀଙ୍କ ସେବାରେ 70 ବର୍ଷ ସରକାର ଚଲାଇଛନ୍ତି , ସେମାନେ କେବେ ଚିନ୍ତା କରି ନଥିଲେ କି ୟୁରିଆ ଚୋରି ହୋଇ କେମିକାଲ କାରଖାନାକୁ ଚାଲି ଯାଉଛି । ସରକାରୀ ରାଜକୋଷରୁ ହଜାର ହଜାର କୋଟି ଟଙ୍କାର ରିହାତି ଚାଲି ଯାଇଥାଏ , ଏହି ୟୁରିଆ ରୋକିବାର ରାସ୍ତା ଖୋଜିବା ଦରକାର । ଆମେ ଆସିବା ପରେ ଶତ ପ୍ରତିଶତ ୟୁରିଆକୁ ନିମ ଲେପିତ କରିଦେଲୁ । ନିମର ଯେଉଁ ଫଳ ଥାଏ , ତାହାର ତେଲ ଲଗାଇବା ଦ୍ୱାରା ୟୁରିଆ ଚୋରି ହୋଇ ପାରିବ ନାହିଁ , ୟୁରିଆ କୌଣସି କାରଖାନା କାମରେ ଆସିବ ନାହିଁ । ୟୁରିଆ କେବଳ ଚାଷ କାମରେ ଆସି ପାରିବ । ଆଉ ଏହି କାରଣରୁ ଚୋରି ବନ୍ଦ ହୋଇଗଲା ।


    ଧନୀ ଲୋକଙ୍କ ପାଇଁ ଜୀଇଁବା-ମରିବାବାଲା ଲୋକ , ଏବେ ଏହି ଚୋରି ବନ୍ଦ ହୋଇଗଲା ସେହି କାରଣରୁ ଚିନ୍ତିତ ଅଛନ୍ତି , କିନ୍ତୁ ମୋର ବିଶ୍ୱାସ ସେମାନଙ୍କର ଅଧିକାର ୟୁରିଆ ପାଇଁ ଏବେ ତାଙ୍କୁ ଧାଡ଼ିରେ ଠିଆ ହୋଇ ରହିବାକୁ ପଡ଼ୁ ନାହିଁ । କଳାବଜାରରେ ୟୁରିଆ ଆଣିବାକୁ ପଡ଼ୁ ନାହିଁ । ୟୁରିଆ ପାଇବା ପାଇଁ କେବେ ପୋଲିସର ଲାଠି ଖାଇବାକୁ ପଡ଼ୁଥିଲା । ଏବେ ସେ ସେଥିରୁ ବଂଚି ଯାଇଛି । ଆଜି ଦୁଇ ବର୍ଷ ହୋଇଗଲା । ହିନ୍ଦୁସ୍ଥାନରେ ୟୁରିଆ ନାହିଁ , ଏଭଳି ଏକ ସ୍ୱର ଉଠି ନାହିଁ । କାରଣ ଆମେ ଚୋରି ବନ୍ଦ କରି ଦେଇଛୁ ।


    ଭାଇ ଓ ଭଉଣୀମାନେ , ମୁଁ ହେଉଛି ଭ୍ରଷ୍ଟାଚାର ବିରୁଦ୍ଧରେ ଲଢ଼େଇ କରୁଥିବା ଲୋକ । ବେଇମାନୀ ବିରୁଦ୍ଧରେ ଲଢ଼େଇ କରୁଥିବା ଲୋକ । ଆଉ ଗୋଟିଏ ପରେ ଗୋଟିଏ ପଦକ୍ଷେପ ତା ’ ସହିତ ଜଡ଼ିତ ହୋଇ ଅଛି । ଆଜି ମୋତେ ରାଂଚିରେ ଘରେ-ଘରେ ପାଇପ୍ ଲାଇନରେ ଗ୍ୟାସ ପହଂଚାଇବାର ପ୍ରକଳ୍ପକୁ ମଧ୍ୟ ଶିଳାନ୍ୟାସ କରିବାର ସୁଯୋଗ ମିଳିବ । ଏକବିଂଶ ଶତାବ୍ଦୀର ଭିତ୍ତିଭୂମି କିପରି ହେବ , ଯେଉଁଥିରେ ଗ୍ୟାସ ଗ୍ରୀଡ଼୍ ହେଉ , ଅପ୍ଟିକାଲ ଫାଇବର ନେଟୱାର୍କ ହେଉ , ପାଣିର ଗ୍ରୀଡ଼୍ ହେଉ , ବିଜୁଳିର ଗ୍ରୀଡ଼୍ ହେଉ , ପ୍ରତ୍ୟେକ ପ୍ରକାରର ଆଧୁନିକ ବ୍ୟବସ୍ଥାମାନ ହେଉ । କ ’ ଣ କାରଣ ଅଛି କି ମୋ ଝାଡ଼ଖଣ୍ଡ ପଛରେ ରହିଯାଉ । ଆଉ ଏଥିପାଇଁ ରାଞ୍ଚି ହିନ୍ଦୁସ୍ଥାନରେ ଦ୍ରୁତ ଗତିରେ ଆଗକୁ ବଢ଼ୁଥିବା ସହରର ସମକକ୍ଷ ହେବାରେ ଲାଗିଯିବ । ସେହି ସ୍ୱପ୍ନକୁ ଦେଖି ଆମେ ଗ୍ୟାସ ଗ୍ରିଡର କାର୍ଯ୍ୟ କରିବାକୁ ଯାଉଛୁ । ଘରେ-ଘରେ ଗ୍ୟାସ ପହଂଚିବ ଆଉ ଆଗକୁ ଯାଇ ଏହି ଗ୍ୟାସ ୟୁପି , ବିହାର , ପଶ୍ଚିମବଙ୍ଗ , ଓଡ଼ିଶା ଆଉ ଆସାମ ପାଖାପାଖି 70 ଟି ଜିଲ୍ଲାରେ ପାଇପ୍ ଲାଇନ୍ ମାଧ୍ୟମରେ ଗ୍ୟାସ ପହଞ୍ଚିବ ।


    ଆପଣ କଳ୍ପନା କରି ପାରିବେ କି ଧୂଆଁ ମୁକ୍ତ ରୋଷେଇ ଘର , ଆମର ଏ ଯେଉଁ ସ୍ୱପ୍ନ ଥିଲା , ତାହାକୁ ପୂରଣ କରିବା ପାଇଁ ଆମେ ଉଜ୍ଜ୍ୱଳା ଯୋଜନା ଆରମ୍ଭ କଲୁ । ଏବେ ଦ୍ୱିତୀୟ ପଦକ୍ଷେପ ହେଉଛି ପାଇପ୍ ଲାଇନ୍ ମାଧ୍ୟମରେ ଗ୍ୟାସ ପହଂଚାଇବା ଏବଂ ଏକ ତୃତୀୟ ପଦକ୍ଷେପ ଉପରେ କାମ ଚାଲୁ ରହିଛି । ସ୍ୱଚ୍ଛ ରୋଷେଇ ବା ସୌର ଶକ୍ତି ଯୁକ୍ତ ଚୂଲା ଫଳରେ ଗରିବମାନଙ୍କ ପାଇଁ ସୂର୍ଯ୍ୟଙ୍କ ଶକ୍ତିରୁ ହିଁ ଖାଦ୍ୟ ରୋଷେଇ ହୋଇଯିବ । ସେମାନଙ୍କୁ ଇନ୍ଧନର ଖର୍ଚ୍ଚ ମଧ୍ୟ ନ ଲାଗୁ । ସେହି ଦିଗରେ ମଧ୍ୟ ଗବେଷଣା କାର୍ଯ୍ୟ ଚାଲୁ ରହିଛି ।


    ଆଜି ମୋତେ ଏଠାରେ ଦେଓଘରରେ ଏମ୍ସ ନିର୍ମାଣ କାର୍ଯ୍ୟର ଶିଳାନ୍ୟାସ କରିବାର ସୁଯୋଗ ମିଳିଛି । ସମଗ୍ର ପୂର୍ବ ଭାରତରୁ ବହୁତ ସଂଖ୍ୟାରେ ରୋଗୀଙ୍କୁ ଦିଲ୍ଲୀ ଏମ୍ସ ପର୍ଯ୍ୟନ୍ତ ପହଂଚାଇବାକୁ ପଡ଼ୁଥିଲା । ଗରିବଙ୍କ ପାଖରେ ପଇସା ନଥାଏ , ଅସୁବିଧା ହୋଇଥାଏ । ଆମେ ପୂର୍ବ ଭାରତରେ ଏମ୍ସର ନେଟୱାର୍କ ବିଛାଇ ଦେଶର ଗରିବରୁ ଗରିବ ବ୍ୟକ୍ତିଙ୍କୁ ଉତ୍ତମରୁ ଉତ୍ତମ ସୁବିଧା ମିଳୁ , ସେହି ଦିଗରେ କାମ ଆରମ୍ଭ କରିଛୁ । ତାହାଦ୍ୱାରା ଆଜି ଦେଓଘରରେ ଏମ୍ସର କାର୍ଯ୍ୟ ଆରମ୍ଭ ହେଉଛି , ଶିଳାନ୍ୟାସ ହେଉଛି । ଏଭଳି ଭାବେ ଦେଓଘର ହେଉଛି ଏକ ତୀର୍ଥସ୍ଥଳ , ବାବା ଭୋଳାନାଥଙ୍କର ଧରଣୀ । ଏହା ମଧ୍ୟ ଏକ ଶକ୍ତି ପୀଠ । ସାରା ଦେଶର ଯାତ୍ରୀ ଏଠାକୁ ଆସିବାକୁ ଚାହାଁନ୍ତି । ପର୍ଯ୍ୟଟନ ପାଇଁ ପ୍ରଚୁର ସମ୍ଭାବନା ରହିଛି । ଏଥିପାଇଁ ତାହାକୁ ବିମାନବନ୍ଦର ସହିତ ସଂଯୋଗ କରିବା ପାଇଁ ଆମେ କାର୍ଯ୍ୟ କରୁଛୁ ।


    ପର୍ଯ୍ୟଟନ ମନ୍ତ୍ରଣାଳୟ ମଧ୍ୟ ଏହି କାର୍ଯ୍ୟ କରୁଛି । ଆଉ ମୋର ସ୍ୱପ୍ନ ହେଉଛି କି ହାୱାଇ ଚପଲ ପିନ୍ଧୁଥିବା ଲୋକ ମଧ୍ୟ ଉଡାଜାହାଜ ବା ବିମାନରେ ଯାତ୍ରା କରୁ । ଏହା ହେଉଛି ଆମର ସ୍ୱପ୍ନ । ଆଉ ଆପଣମାନେ ଜାଣି ଖୁସି ହେବେ କି ବିଗତ ବର୍ଷ ରେଳବାଇର ଏସି ବଗିରେ ଯାତ୍ରା କରିଥିବା ଲୋକଙ୍କଠାରୁ ଅଧିକ ଲୋକ ଉଡ଼ାଜାହାଜରେ ଯାତ୍ରା କରିଥିବା ସଂଖ୍ୟା ବାହାରିଛି । ଏହା ସୂଚାଉଛି କି ଦେଶ , କିଭଳି ଭାବେ ସାଧାରଣ ଲୋକର ଜୀବନରେ ପରିବର୍ତ୍ତନ ଆଣୁଛି ।


    ଭାଇ ଓ ଭଉଣୀମାନେ , ବିକାଶର ଅନେକ ପ୍ରକଳ୍ପ ନେଇ କରି ଆଜି ଆମେ ଆଗକୁ ବଢ଼ୁଛୁ । ସେତେବେଳେ 2022 ପର୍ଯ୍ୟନ୍ତ ଗରିବ ମାନଙ୍କୁ ଘର ଦେବାର ସ୍ୱପ୍ନ ଅଛି । ଆଉ ଘର ହେଉ , ଶୌଚାଳୟ ହେଉ , ପାଣି ହେଉ , ବିଜୁଳି ହେଉ , ଆଉ ପିଲାମାନଙ୍କ ପାଇଁ ପାଖରେ ପାଠ ପଢ଼ିବାର ସୁବିଧା ମଧ୍ୟ ହେଉ , ଏପରି ଘରର ଯୋଜନା ବହୁତ ଦ୍ରୁତ ଗତିରେ ଆଗକୁ ବଢ଼ୁଛି । 2022 ସ୍ୱାଧୀନତାର 75 ବର୍ଷରେ ଦେଶର କୌଣସି ଲୋକ , ବାସହରା ହୋଇ ନ ରହୁ । ଏହି ସ୍ୱପ୍ନ ନେଇ କରି ଆମେ ଚାଲୁଛୁ ।


    ଭାଇ ଓ ଭଉଣୀମାନେ , ମୋର ଆପଣମାନଙ୍କୁ ଅନୁରୋଧ କି ଆମେ ବିକାଶ ଯାତ୍ରାରେ ଭାଗୀଦାରୀ ହେବା , ଆଜି ଦେଶ ସଚ୍ଚୋଟତା ଆଡ଼କୁ ଚାଲିବାରେ ଲାଗିଛି । ଆଉ ହିନ୍ଦୁସ୍ଥାନର ସାଧାରଣ ମଣିଷ ସଚ୍ଚୋଟତାର ସହିତ ବଂଚିଥାଏ । ସଚ୍ଚୋଟତା ପାଇଁ ଲଢ଼େଇ କରିଥାଏ । ଆଉ ଏହି ସରକାର ସେହି ସାଧାରଣ ଲୋକଙ୍କ ସହିତ ଠିଆ ହୋଇଛନ୍ତି , ଯେଉଁମାନେ ସଚ୍ଚୋଟତା ପାଇଁ ବଂଚି ଥାଆନ୍ତି ଏବଂ ସଚ୍ଚୋଟତା ପାଇଁ ଲଢ଼େଇ କରିଥାଆନ୍ତି । ଆଉ ଏଥିପାଇଁ ଭାଇ ଓ ଭଉଣୀମାନେ ଆପଣ ମାନଙ୍କର ସ୍ୱପ୍ନକୁ ସାକାର କରିବା ପାଇଁ ଏକ ଗୁରୁତ୍ୱପୂର୍ଣ୍ଣ ଦାୟିତ୍ୱ ସହିତ ଆମେ ଆଗକୁ ବଢ଼ୁଛୁ । ଏତେ ବଡ଼ ସଂଖ୍ୟାରେ ଆସି ଆପଣମାନେ ଆଶୀର୍ବାଦ ଦେଲେ , ଏତେ ବଡ଼ କାର୍ଯ୍ୟକ୍ରମ ମଧ୍ୟରେ ଆଜି ଝାଡ଼ଖଣ୍ଡ ଏକ ନୂତନ ଶିଖରରେ , ନୂତନ ଝାଡ଼ଖଣ୍ଡ ଆଡ଼କୁ ଅଗ୍ରସର ହେବ । ଏହି ବିଶ୍ୱାସର ସହିତ ଆପଣ ସମସ୍ତଙ୍କୁ ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1533787) Visitor Counter : 1