      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପଶ୍ଚିମବଙ୍ଗର ଶାନ୍ତିନିକେତନରେ ବାଂଲାଦେଶ ଭବନ ଉଦ୍ଘାଟନ ବେଳେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 25 MAY 2018 6:28PM by PIB Bhubaneshwar


    ମିତ୍ର ରାଷ୍ଟ୍ର ବାଂଲାଦେଶର ପ୍ରଧାନମନ୍ତ୍ରୀ ଶେଖ ହାସିନା ମହାଶୟା , ସମ୍ମାନନୀୟ ଅତିଥିଗଣ , ମୁଖ୍ୟମନ୍ତ୍ରୀ ମହାଶୟା , ପଶ୍ଚିମବଙ୍ଗର ରାଜ୍ୟପାଳ ମହାଶୟ , ସାଥୀଗଣ ।


    ‘ ବାଂଲାଦେଶ ଭବନ ’ ହେଉଛି ଭାରତ ଏବଂ ବାଂଲାଦେଶର ସାଂସ୍କୃତିକ ମୈତ୍ରୀର ପ୍ରତୀକ । ଏହି ଭବନ ଦୁଇ ଦେଶର କୋଟି କୋଟି ଲୋକଙ୍କ ମଧ୍ୟରେ କଳା , ଭାଷା , ସଂସ୍କୃତି , ଶିକ୍ଷା , ପାରିବାରିକ ସଂପର୍କ ଏବଂ ଅତ୍ୟାଚାର ବିରୁଦ୍ଧରେ ସମ୍ମିଳିତ ସଂଘର୍ଷରୁ ମଜବୁତ ହୋଇଥିବା ସଂପର୍କର ମଧ୍ୟ ପ୍ରତୀକ । ଏହି ଭବନର ନିର୍ମାଣ ପାଇଁ ମୁଁ ଶେଖ ହାସିନା ମହାଶୟାଙ୍କୁ ଏବଂ ବାଂଲାଦେଶର ଜନତାଙ୍କୁ ବହୁତ ବହୁତ ଧନ୍ୟବାଦ ଦେଉଛି ।


    ଗୁରୁଦେବ ଟାଗୋର , ଯିଏ ଭାରତ ଆଉ ବାଂଲାଦେଶ ଦୁଇଟିଯାକ ଦେଶର ରାଷ୍ଟ୍ରୀୟ ସଙ୍ଗୀତର ରଚୟିତା , ତାଙ୍କର କର୍ମଭୂମିରେ , ରମଜାନର ପବିତ୍ର ମାସରେ , ଏହି ଭବନର ଉଦ୍ଘାଟନ ହେଉଛି ବହୁତ ଖୁସିର ସମୟ ।


    ସାଥୀଗଣ , ଏହି ବିଶ୍ୱବିଦ୍ୟାଳୟ ଏବଂ ଏହି ପବିତ୍ର ଭୂମିର ଇତିହାସ ବାଂଲାଦେଶର ସ୍ୱାଧୀନତା , ଭାରତର ସ୍ୱାଧୀନତା , ଏବଂ ଉପନିବେଶବାଦ ସମୟରେ ବାଂଲାଦେଶର ବିଭାଜନଠାରୁ ମଧ୍ୟ ହେଉଛି ପୁରୁଣା । ଏହା ହେଉଛି ଆମର ସେହି ଦ୍ୱିପାକ୍ଷିକ ପରମ୍ପରାର ପ୍ରତୀକ ଯାହାକୁ ନା ତ , ଇଂରେଜମାନେ ବାଣ୍ଟି ପାରିଲେ ଆଉ ନା ହିଁ ବିଭାଜନ ରାଜନୀତି । ଏହି ଦ୍ୱିପାକ୍ଷିକ ପରମ୍ପରାର ଗଙ୍ଗାସାଗରର ଅଗଣିତ ଲହରିମାଳା ଦୁଇ ଦେଶର କୂଳକୁ ସମାନ ଭାବେ ସ୍ପର୍ଶ କରିଥାଏ । ଆମର ସମାନତା ହେଉଛି ଆମର ସମ୍ବନ୍ଧଗୁଡିକର ସୁଦୃଢ଼ତାର ସୂତ୍ର ।


    ବଙ୍ଗବନ୍ଧୁ ଶେଖ ମୁଜୀବୁର ରେହମାନଙ୍କୁ ଯେତିକି ସମ୍ମାନ ବାଂଲାଦେଶରେ ମିଳିଥାଏ ସେତିକି ମଧ୍ୟ ହିନ୍ଦୁସ୍ଥାନର ମାଟିରେ ମିଳିଥାଏ । ସ୍ୱାମୀ ବିବେକାନନ୍ଦ , ନେତାଜୀ ସୁଭାଷ ଚନ୍ଦ୍ର ବୋଷ ଏବଂ ମହାତ୍ମାଗାନ୍ଧିଙ୍କ ପାଇଁ ଯେଉଁ ଭାବନା ଭାରତରେ ରହିଛି , ଠିକ୍ ସେହିଭଳି ଭାବେ ବାଂଲାଦେଶରେ ମଧ୍ୟ ଦେଖିବାକୁ ମିଳେ ।


    ବିଶ୍ୱ କବି ଟାଗୋରଙ୍କ କବିତା ଆଉ ସଙ୍ଗୀତ ବାଂଲାଦେଶର ଗାଁ ଗାଁରେ ଗୁଞ୍ଜରିତ ହୋଇଥାଏ , ତ କାଜି ନଜରୁଲ୍ ଇସଲାମଙ୍କ ରଚନାଗୁଡ଼ିକ ଏଠାକାର ପଶ୍ଚିମବଙ୍ଗର ଗଳି କନ୍ଦିରେ ମଧ୍ୟ ଶୁଣିବାକୁ ମିଳେ ।


    ବାଂଲାଦେଶର କେତେକ ଗଣ୍ୟମାନ୍ୟ ପ୍ରତିଭାଙ୍କର ନାମ ଏହି ବିଶ୍ୱବିଦ୍ୟାଳୟ ସହିତ ଜଡ଼ିତ ହୋଇଛି । ଏମାନଙ୍କ ମଧ୍ୟରେ ରିଜୱାନା ଚୌଧୁରୀ , ଅଦିତି ମୋହସିନ , ଲିଲି ଇସଲାମ , ଲିନା ତପୋଶୀ , ଶର୍ମିଳା ବାନାର୍ଜି ଏବଂ ନିଶାର ହୁସେନଙ୍କ ଭଳି ବିଶିଷ୍ଟ ବ୍ୟକ୍ତି ସାମିଲ ଅଛନ୍ତି ।


    ଗୁରୁଦେବ ରବୀନ୍ଦ୍ର ନାଥ ଟାଗୋରଙ୍କ ଦୂର ଦୃଷ୍ଟିର ପରିଣାମ ଏହି ସନ୍ଧ୍ୟା ଆମର ରାଜନୈତକ ସୀମା ଏବଂ ବନ୍ଧନରୁ ବହୁ ଦୂରରେ । ଗରୁଦେବ ସ୍ୱୟଂ ଜଣେ ସ୍ୱତନ୍ତ୍ର ବିଚାରଧାରାର ବ୍ୟକ୍ତି ଥିଲେ , ଯାହାଙ୍କୁ କୌଣସି ସୀମାର ବନ୍ଧନ ବାନ୍ଧି ପାରିନାହିଁ । ସେ ହେଉଛନ୍ତି ଯେତିକି ଭାରତର , ସେତିକି ମଧ୍ୟ ବାଂଲାଦେଶର । ଗଗନ ହରକାରା ଏବଂ ଲାଲନ ଫକିରଙ୍କର ବେଙ୍ଗଲୀ ଲୋକ ସଙ୍ଗୀତରୁ ସେମାନଙ୍କର ପରିଚୟ ବାଂଲାଦେଶର ମାଟିରେ ହୋଇଥିଲା । ଆମାର ସୋନାର ବାଙ୍ଗଲା ସ୍ୱର (ଧୂନ୍) ପାଇଁ ତାଙ୍କୁ ଗଗନ ହରକାରାଙ୍କଠାରୁ ପ୍ରେରଣା ମିଳିଥିଲା । ବାଉଲ ସଙ୍ଗୀତର ପ୍ରଭାବ ରବୀନ୍ଦ୍ର ସଙ୍ଗୀତରେ ସ୍ପଷ୍ଟ ଶୁଣିବାକୁ ମିଳିଥାଏ ।


    ସ୍ୱୟଂ ବଙ୍ଗବନ୍ଧୁ ମଧ୍ୟ ଗୁରୁଦେବଙ୍କ ବିଚାର ଆଉ ତାଙ୍କ କଳାର ବହୁତ ବଡ଼ ପ୍ରଶଂସକ ଥିଲେ । ଏହା ଟାଗୋରଙ୍କ ସାର୍ବଭୌମ ମାନବବାଦର ବିଚାର ଥିଲା । ଯେଉଁଥିରୁ ବଙ୍ଗବନ୍ଧୁ ଶେଖ୍ ମୁଜିବୁର ରହମାନଙ୍କୁ ପ୍ରଭାବିତ କରିଥିଲା । ଗୁରୁଦେବଙ୍କର ‘ ସୋନାର ବାଙ୍ଗଲା ’ ବଙ୍ଗବନ୍ଧୁଙ୍କ ମନ୍ତ୍ରମୁଗ୍ଧ କରିଦେବା ଭଳି ଭାଷଣର ଏକ ଗୁରୁତ୍ୱପୂର୍ଣ୍ଣ ଅଂଶ ଥିଲା । ଟାଗୋରଙ୍କ ସାର୍ବଭୌମ ମାନବବାଦର ଚିନ୍ତାଧାରା ମଧ୍ୟ ଆମ ପାଇଁ ହେଉଛି ପ୍ରେରଣାର ଉତ୍ସ । ଆମେ ନିଜ ଶବ୍ଦରେ ତାହାକୁ ‘ ସବକା ସାଥ , ସବକା ବିକାଶ ’ ( ସମସ୍ତଙ୍କ ସହିତ , ସମସ୍ତଙ୍କର ବିକାଶ)ର ମୂଳମନ୍ତ୍ରରେ ପରିଲକ୍ଷିତ କରିଛୁ ।


    ସାଥୀଗଣ , ଆଗାମୀ ପିଢି , ସେ ବାଂଲାଦେଶର ହୁଅନ୍ତୁ , ଅବା ଭାରତର । ସେ ଏହି ସମୃଦ୍ଧ ପରମ୍ପରାଗୁଡ଼ିକ , ଏହି ମହାନ ଆତ୍ମାଗୁଡ଼ିକ ବିଷୟରେ ଜାଣନ୍ତୁ ଆଉ ବୁଝନ୍ତୁ । ଏଥିପାଇଁ ଆମ ସମସ୍ତଙ୍କୁ ପ୍ରୟାସ କରିବାକୁ ପଡ଼ିବ । ଆମ ସରକାରଙ୍କ ସମସ୍ତ ସମ୍ବନ୍ଧିତ ଅଙ୍ଗ ଯେପରି ଭାରତର ଉଚ୍ଚ ଆୟୋଗ ତଥା ଅନ୍ୟ ସଙ୍ଗଠନ ଏବଂ ବ୍ୟକ୍ତି , ଭାରତୀୟ ସାଂସ୍କୃତିକ ସମ୍ବନ୍ଧ ପରିଷଦ ଏହି କାର୍ଯ୍ୟରେ ଲାଗିଛନ୍ତି ।


    ଆଜି ଯେଭଳି ଏଠାରେ ‘ ବାଂଲାଦେଶ ଭବନ ’ ର ଲୋକାର୍ପଣ କରାଯାଇଛି , ସେହିଭଳି ବାଂଲାଦେଶର କୁସ୍ତିଆ ଜିଲ୍ଲାରେ ଗୁରୁଦେବ ଟାଗୋରଙ୍କ ବାସସ୍ଥାନ ‘ କୁଠିବାଡ଼ି ’ ର ପୁନଃନିର୍ମାଣର ଦାୟିତ୍ୱ ଆମେ ହାତକୁ ନେଇଛୁ ।


    ସାଥୀଗଣ , ଏହି ମିଳିତ ପରମ୍ପରା ଆଉ ରବୀନ୍ଦ୍ର ସଙ୍ଗୀତର ମଧୁରତା ଆମ ସମ୍ବନ୍ଧକୁ ଅମୃତ ଦ୍ୱାରା ସିଂଚନ କରୁଛି ଆଉ ଆମେ ଆମକୁ ସୁଖ ଦୁଃଖର ଏକ ସୂତ୍ରରେ ବାନ୍ଧି ରଖିଛି । ଏହା କାରଣ ହେଉଛି କି ବାଂଲାଦେଶର ମୁକ୍ତି ପାଇଁ ହୁଏତ ସଙ୍ଘର୍ଷ ସୀମାର ଆର ପଟରେ ହୋଇଥିଲା । କିନ୍ତୁ ପ୍ରେରଣାର ମଞ୍ଜି ଏହି ମାଟିରୁ ପଡ଼ିଥିଲା । ଅତ୍ୟାଚାରୀ କ୍ଷମତାରେ ନିଜ ସ୍ୱାର୍ଥ ପାଇଁ , ଆଘାତ ଯଦିଓ ବାଂଲାଦେଶର ଲୋକଙ୍କୁ ଦେଇଛନ୍ତି , କିନ୍ତୁ କଷ୍ଟ ଏପଟରେ ମଧ୍ୟ ଅନୁଭୂତ କରାଯାଇଛି । ଏହା ହେଉଛି କାରଣ କି ଯେତେବେଳେ ବଙ୍ଗବନ୍ଧୁ ମୁକ୍ତିର ବିଗୁଲ ବଜାଇଥିଲେ , ତ କୋଟି-କୋଟି ଭାରତୀୟଙ୍କ ଭାବନା ମଧ୍ୟ ସେହି ଆନ୍ଦୋଳନ ସହିତ ସ୍ୱତଃପ୍ରବୃତ ଭାବେ ଯୋଡ଼ି ହୋଇ ଯାଇଥିଲା । ଅତ୍ୟାଚାର ଏବଂ ଆତଙ୍କ ବିରୁଦ୍ଧରେ ଆମର ମିଳିତ ସଙ୍କଳ୍ପ ଆଉ ତାହାର ଇତିହାସ ଏହି ଭବନ ମାଧ୍ୟମରେ ଭବିଷ୍ୟତ ପିଢିକୁ ପ୍ରେରଣା ଦେଉଥିବ ।


    ସାଥୀଗଣ , ମୋର ମନେ ଅଛି ଗତବର୍ଷ ସେହି ସମୟରେ କେତେ ଭାବ ବିହ୍ୱଳ ବାତାବରର ସୃଷ୍ଟି ହୋଇଥିଲା , ଯେତେବେଳେ ଦିଲ୍ଲୀରେ ଭାରତୀୟ ସୈନିକଙ୍କୁ ବାଂଲାଦେଶ ସମ୍ମାନିତ କରିଥିଲା । ତାହା ସେହି 1661 ଭାରତୀୟ ସୈନିକମାନଙ୍କର କେବଳ ସମ୍ମାନ ନ ଥିଲା ଯେଉଁମାନେ ବାଂଲାଦେଶର ସ୍ୱାଧୀନତା ପାଇଁ ବଳିଦାନ ଦେଇଥିଲେ , ବରଂ ତାହା ସେହି କୋଟି କୋଟି ଭାବନାର ମଧ୍ୟ ସମ୍ମାନ ଥିଲା , ଯାହା ଏହି ସମ୍ପୂର୍ଣ୍ଣ ସଂଘର୍ଷରେ ବାଂଲାଦେଶର ଜଣେ ଜଣେ ମୁକ୍ତି ଯୋଦ୍ଧାଙ୍କ ସହିତ ଯୋଡି ହୋଇଥିଲା । ଏହା ବହୁତ କମ୍ ହୋଇଥାଏ ଯେତେବେଳେ ପଡୋଶୀ ଦେଶ ଜଣେ ଅନ୍ୟ ଦେଶର ସୈନିକମାନଙ୍କୁ ଏହି ପ୍ରକାରର ସମ୍ମାନ ଦେଇଥାନ୍ତି ।


    ସାଥୀଗଣ , ବିଗତ କିଛି ବର୍ଷ ହେବ ଭାରତ ଏବଂ ବାଂଲାଦେଶ ସମ୍ବନ୍ଧରେ ସ୍ଵର୍ଣ୍ଣିମ ଅଧ୍ୟାୟ ଲେଖା ଯାଉଛି । ସ୍ଥଳ ସୀମା ହେଉ ଅବା ସମୁଦ୍ର ସୀମା ଭଳି ଯେତେ ଜଟିଳ ଦ୍ୱୀପକ୍ଷୀୟ ବିଷୟ , ଯାହାକୁ ସମାଧାନ କରିବା କୌଣସି ଏକ ସମୟରେ ପ୍ରାୟ ଅସମ୍ଭବ ବୋଲି ବିବେଚନା କରାଯାଉଥିଲା , ତାହା ଏବେ ସମାଧାନ ହୋଇ ଯାଇଛି । ସଡ଼କ ହେଉ , ରେଳ ହେଉ , ଅଥବା ଅନ୍ତଃର୍ଦେଶୀୟ ଜଳମାର୍ଗ ହେଉ , ଅବା ଉପକୂଳ ଜାହାଜ ଚଳାଚଳ , ଆମେ ଯୋଗାଯୋଗ କ୍ଷେତ୍ରରେ ମଧ୍ୟ ଦ୍ରୁତ ଗତିରେ ଆଗକୁ ବଢୁଛୁ । 1965ରୁ ବନ୍ଦ ପଡିଥିବା ଯୋଗାଯୋଗ ପଥ ପୁଣି ଖୋଲି ଦିଆଯାଇଛି , ଆଉ ଯୋଗାଯୋଗ କ୍ଷେତ୍ରରେ ଏକ ନୂତନ ପରିସର ମଧ୍ୟ ବିକଶିତ ହେଉଛି ।


    ବିଗତ ବର୍ଷ ହିଁ କୋଲକାତାରୁ ଖୁଲନା ମଧ୍ୟରେ ଶୀତତାପ ନିୟନ୍ତ୍ରିତ ରେଳ ସେବା ଆରମ୍ଭ କରାଯାଇଛି । ଏହାକୁ ଆମେ ‘ ବନ୍ଧନ ’ ନାମ ଦେଇଛୁ , ଅର୍ଥାତ ମୈତ୍ରୀ । ଆଉ ବନ୍ଧନର ରାସ୍ତାରେ ଆମେ ଆମ ନିଜ ସଂପର୍କକୁ ଆଗକୁ ବଢାଉଛୁ ।


    ଭାରତରୁ ବାଂଲାଦେଶକୁ ନିରନ୍ତର ବିଜୁଳି ଯୋଗାଇ ଦିଆଯାଉଛି । ଏବେ ଏହା 600 ମେଗାୱାଟ ଅଛି । ଚଳିତ ବର୍ଷ ଏହାକୁ ବଢାଇ 1100 ମେଗାୱାଟ କରିବାର ଲକ୍ଷ୍ୟ ରହିଛି ।


    ଭାରତର ପୂର୍ବୋତ୍ତର ରାଜ୍ୟକୁ ଏକ ଇଣ୍ଟରନେଟ ସେବା ବାଂଲାଦେଶରୁ ମଧ୍ୟ ଆସୁଛି । ବାଂଲାଦେଶର ବିକାଶ ପାଇଁ ଯେଉଁ ପ୍ରାଥମିକତା ପ୍ରଧାନମନ୍ତ୍ରୀ ଶେଖ ହାସିନା ମହାଶୟା ବାଛିଛନ୍ତି , ସେଥିରେ ସହଯୋଗ ପାଇଁ ଭାରତ 8 ବିଲିୟନ ଡଲାର ଋଣ ସହାୟତା( Line of credit )ର ବ୍ୟବସ୍ଥା କରିଛି । ଏହାର କାର୍ଯ୍ୟାନ୍ୱୟନରେ ଭଲ ପ୍ରଗତି ହୋଇଛି , ପ୍ରକଳ୍ପ ଚିହ୍ନଟ ହୋଇସାରିଛି ଆଉ କେତେକଙ୍କ ପାଇଁ ତ ଋଣ ମଧ୍ୟ ଦିଆଯାଇଛି ।


    ବାଂଲାଦେଶ ମହାକାଶ ଟେକ୍ନୋଲଜି କ୍ଷେତ୍ରରେ ମଧ୍ୟ ଆଗକୁ ଅଗ୍ରସର ହେଉଛି । ନିକଟରେ ବାଂଲାଦେଶ ନିଜର ପ୍ରଥମ ଉପଗ୍ରହ ‘ ବଂଗବନ୍ଧୁ ’ ପ୍ରେରଣ କରିଛି । ଏଥିପାଇଁ ମଧ୍ୟ ପ୍ରଧାନମନ୍ତ୍ରୀ ମହାଶୟା ଏବଂ ବାଂଲାଦେଶର ଜନତାଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି । ଆଜି ଭାରତରେ ଆମେ ମହାକାଶ ଟେକ୍ନୋଲଜିର ବ୍ୟବହାର ଗରିବଙ୍କ ଜୀବନ ସ୍ତରରେ ଉତଥାନ ଏବଂ ବ୍ୟବସ୍ଥାରେ ପାରଦର୍ଶିତା ଆଣିବା ପାଇଁ କରୁଛୁ । ମୋର ବିଶ୍ୱାସ କି ଭବିଷ୍ୟତରେ ମହାକାଶ ଟେକ୍ନୋଲଜି କ୍ଷେତ୍ରରେ ମଧ୍ୟ ଆମ ଦୁଇ ଦେଶ ମଧ୍ୟରେ ସହଯୋଗର ନୂତନ ଦ୍ୱାର ଖୋଲିବ ।


    ମୁଁ ଖୁସି ଯେ ପ୍ରଧାନମନ୍ତ୍ରୀ ଶେଖ ହାସିନା ମହାଶୟା ଏବଂ ଆମ ମଧ୍ୟରେ ଲଗାତାର ସମ୍ପର୍କ ହେବା ଦ୍ୱାରା ଦୁଇ ଦେଶ ମଧ୍ୟରେ ସହଯୋଗକୁ ଆହୁରି ଅଧିକ ଉର୍ଜ୍ଜା ମିଳୁଛି । ସେ ଗତ ବର୍ଷ ମଧ୍ୟ ଭାରତ ଆସିଥିଲେ ଆଉ ଏହି କାର୍ଯ୍ୟକ୍ରମରେ ମଧ୍ୟ ତାଙ୍କର ସ୍ୱୟଂ ଉପସ୍ଥିତି , ଏହି କାର୍ଯ୍ୟକ୍ରମର ଗାରିମାକୁ ଆହୁରି ଅଧିକ ବୃଦ୍ଧି କରିଛି ।


    ସାଥୀଗଣ , ଆମମାନଙ୍କର ଆଶା ଏବଂ ଆକାଂକ୍ଷା ସବୁ ଯେତିକି ସମାନ ସେତିକି ମଧ୍ୟ ଆମର ଆହ୍ୱାନଗୁଡ଼ିକ । ଆମମାନଙ୍କ ସମ୍ମୁଖରେ ଜଳବାୟୁ ପରିବର୍ତ୍ତନର ଆହ୍ୱାନ ରହିଛି । କିନ୍ତୁ ଜଳୁଥିବା ସୂର୍ଯ୍ୟ ଯଦି ଆମମାନଙ୍କ ପାଇଁ ଆହ୍ୱାନ ଆଣିବାକୁ ଯାଉଛି , ସେହିଠାରେ ଅବସର ମଧ୍ୟ ତାହାର କିରଣରୁ ସୃଷ୍ଟି ହୋଇଥାଏ । ପ୍ରଧାନମନ୍ତ୍ରୀ ଶେଖ ହାସିନା ମହାଶୟା 2021 ମଧ୍ୟରେ ବାଂଲାଦେଶରେ ସମସ୍ତଙ୍କ ପାଇଁ ଶକ୍ତି ( Power To All )ର ଦୃଷ୍ଟିଭଙ୍ଗୀ ରଖିଛନ୍ତି । ଆଉ ଏଠାରେ ଭାରତରେ ଆମେ ଆଗାମୀ ବର୍ଷ ଭିତରେ ଦେଶର ପ୍ରତ୍ୟେକ ଘର ପର୍ଯ୍ୟନ୍ତ ବିଜୁଳି ସଂଯୋଗ ପହଂଚାଇବାର ଲକ୍ଷ୍ୟ ରଖିଛୁ । ଆମେ ଦେଶର ପ୍ରତ୍ୟେକ ଗାଁ ପର୍ଯ୍ୟନ୍ତ ବିଜୁଳି ସଂଯୋଗ ପହଂଚାଇବାର ଲକ୍ଷ୍ୟକୁ ଆଗରୁ ହିଁ ପୂରଣ କରି ଦେଇଛୁ । ଆମର ସଂକଳ୍ପ ହେଉଛି ସମାନ , ଆଉ ସେଗୁଡ଼ିକୁ ସିଦ୍ଧ କରିବାର ରାସ୍ତା ମଧ୍ୟ ଗୋଟିଏ ପ୍ରକାରର ।


    ସାଥୀଗଣ , ଭାରତ ଅନ୍ତର୍ଜାତୀୟ ସୌର ମେଣ୍ଟ ଭଳି ପଦକ୍ଷେପ ଆରମ୍ଭ କରିଛି । ଦୁନିଆର ଅନେକ ଦେଶ ଏହି ମେଣ୍ଟର ଅଂଶ ହୋଇ ସାରିଛନ୍ତି । ଏହି ମେଣ୍ଟ ସାରା ଦୁନିଆର ସୌରଶକ୍ତିର ଦକ୍ଷତାକୁ ବିକଶିତ କରିବ ଆଉ ଭିନ୍ନ-ଭିନ୍ନ ଦେଶଙ୍କୁ ପାଣ୍ଠି ଯୋଗାଣର ଏକ ପଦ୍ଧତି ମଧ୍ୟ ପ୍ରସ୍ତୁତ କରିବ । ମୁଁ ଆନନ୍ଦିତ ଯେ ବାଂଲାଦେଶ ମଧ୍ୟ ଏହି ସୌର ମେଣ୍ଟର ଗୋଟିଏ ଅଙ୍ଗ । ଚଳିତ ବର୍ଷ ମାର୍ଚ୍ଚ ମାସରେ ଦିଲ୍ଲୀରେ ଅନ୍ତର୍ଜାତୀୟ ସୌର ମେଣ୍ଟର ଶିଖର ସମ୍ମିଳନୀ ଅନୁଷ୍ଠିତ ହୋଇଥିଲା । ଆମେ ବହୁତ ଆନନ୍ଦିତ ଯେ ବାଂଲାଦେଶର ରାଷ୍ଟ୍ରପତି ଏହି ସମ୍ମିଳନୀରେ ସାମିଲ ହୋଇଥିଲେ । ଏହା ସ୍ପଷ୍ଟ ଦୃଶ୍ୟମାନ ହେଉଛି କି ସୀମାର ଦୁଇ ପଟେ ଆହ୍ୱାନର ଅବସରକୁ ପରିବର୍ତ୍ତିତ କରିବା ପାଇଁ ସହଯୋଗର କେତେ ପ୍ରବଳ ଇଚ୍ଛା ଅଛି ।


    ଗତ ମାସରେ ମୁଁ ବାଂଲାଦେଶର 100 ସଦସ୍ୟ ବିଶିଷ୍ଟ ଯୁବ ପ୍ରତିନିଧିମଣ୍ଡଳୀକୁ ଭେଟିଥିଲି । ମୁଁ ଅନୁଭବ କଲି ସେମାନଙ୍କ ଆକାଂକ୍ଷା , ସେମାନଙ୍କର ସ୍ୱପ୍ନ ଭାରତର ଯୁବକମାନଙ୍କର ଆକାଂକ୍ଷା ଏବଂ ସେମାନଙ୍କର ସ୍ୱପ୍ନ ଭଳି ସମାନ । ଆଉ ଦୁଇ ଦେଶର ବିକାଶ ପାଇଁ , ଆମ ଯୁବକମାନଙ୍କ ସ୍ୱପ୍ନକୁ ସାକାର କରିବା ପାଇଁ ଆମେ ଏକାଠି ମିଳିମିଶି କାମ କରିବା ପାଇଁ ପ୍ରତିବଦ୍ଧ ।


    ଆଜି ଯେତେବେଳେ ପ୍ରଧାନମନ୍ତ୍ରୀ ଶେଖ ହାସିନାଙ୍କ ନେତୃତ୍ୱରେ ବାଂଲାଦେଶ ବିକାଶର ନୂତନ ରାସ୍ତାରେ ଚାଲିବାରେ ଲାଗିଛି । ଆଜି ଯେତେବେଳେ ବାଂଲାଦେଶ ବିକାଶୋନ୍ମୁଖୀ ଅର୍ଥବ୍ୟବସ୍ଥାର ସ୍ତରକୁ ପ୍ରାପ୍ତ କରିବାର ସମସ୍ତ ମାନଦଣ୍ଡ ପୂରଣ କରି ସାରିଛନ୍ତି ତ ଯେତିକି ଗର୍ବ ବାଂଲାଦେଶକୁ ଅଛି , ସେତିକି ମଧ୍ୟ ଗର୍ବ ସମଗ୍ର ଭାରତକୁ ମଧ୍ୟ ହେଉଛି ।


    ବାଂଲାଦେଶ ନିଜର ସୌର ଶକ୍ତି କ୍ଷେତ୍ରରେ ଯେଭଳି ଭାବେ ପ୍ରଗତି କରିଛି , ଗରିବଙ୍କ ଜୀବନକୁ ସହଜ ଓ ସରଳ କରିବା ପାଇଁ ଯେତେ କାର୍ଯ୍ୟ କରିଛି , ମୁଁ ମାନୁଛି ତାହା ଆମ ଭାରତୀର ଲୋକଙ୍କ ପାଇଁ ମଧ୍ୟ ପ୍ରେରଣା ଦେଇ ପାରିବ , ଏଭଳି ଅଦ୍ଭୁତ କାର୍ଯ୍ୟ କରିଛନ୍ତି ।


    ସାଥୀଗଣ , ଆଜି ଭାରତ ଏବଂ ବାଂଲାଦେଶର ବିକାଶ ଯାତ୍ରାର ସୂତ୍ର , ଏକ ସୁନ୍ଦର ହାର ଭଳି ଗୋଟିଏ ଅନ୍ୟଟି ସହିତ ଗୁନ୍ଥି ହୋଇ ରହିଛନ୍ତି । ଦୁନିଆର କିଛି ଭାଗରେ ଯେଭଳି ଭାବେ ଅନିଶ୍ଚିତତାର ବାତାବରଣ ସୃଷ୍ଟି ହୋଇଛି , ବିଶ୍ୱରେ ପରିସ୍ଥିତିଗୁଡ଼ିକ ଦ୍ରୁତ ଗତିରେ ପରିବର୍ତ୍ତିତ ହେଉଛି । କିନ୍ତୁ ବିଗତ କିଛି ବର୍ଷ ମଧ୍ୟରେ ଏକ ଧ୍ରୁବ ସତ୍ୟ ଆମ ସାମ୍ନାକୁ ଆସିଛି , ଆଉ ତାହା ହେଉଛି ପ୍ରଗତି ଏବଂ ସମୃଦ୍ଧି ପାଇଁ , ଶାନ୍ତି ଆଉ ସ୍ଥିରତା ପାଇଁ , ସୁଖ ଏବଂ ସଦ୍ଭାବ ପାଇଁ , ଭାରତ ଏବଂ ବାଂଲାଦେଶର ମୈତ୍ରୀ ଆଉ ଆମର ପାରସ୍ପରିକ ସହଯୋଗ । ଏହି ସହଯୋଗର ବିକାଶ କେବଳ ଦ୍ୱିପକ୍ଷୀୟ ସ୍ତରରେ ନାହିଁ । ବିମଷ୍ଟେକ୍ ( Bimstec ) ଭଳି ମଞ୍ଚ ଜରିଆରେ ଆମର ସହଯୋଗ ଆଂଚଳିକ ପ୍ରଗତି ଆଉ ଯୋଗାଯୋଗକୁ ମଧ୍ୟ ପ୍ରୋତ୍ସାହନ ଦେଉଛି ।


    ବନ୍ଧୁଗଣ , ଏହି କ୍ଷେତ୍ରର ପ୍ରଗତି ସହିତ ପ୍ରତ୍ୟେକ ଦେଶର ପ୍ରଗତି ନିହିତ ଅଛି । ସମୟର ଏହି କାଳଖଣ୍ଡରେ ଏହା ଆମ ସମସ୍ତଙ୍କ ପାଇଁ ଏକ ସୁଯୋଗ ଭଳି ଆସିଛି । ଆଜି ଭାରତ ଏବଂ ବାଂଲାଦେଶ , ଯେଉଁ ମିତ୍ରତାର ସହିତ ଆଗକୁ ବଢ଼ୁଛନ୍ତି , ଜଣେ ଅନ୍ୟର ବିକାଶରେ ସହଯୋଗ କରୁଛନ୍ତି , ତାହା ଅନ୍ୟ ଦେଶ ପାଇଁ ମଧ୍ୟ ହେଉଛି ଏକ ଦୃଷ୍ଟାନ୍ତ , ହେଉଛି ଏକ ଉଦାହରଣ , ହେଉଛି ଏକ ଅଧ୍ୟୟନର ବିଷୟ ।


    ସାଥୀଗଣ , ପ୍ରଧାନମନ୍ତ୍ରୀ ଶେଖ ହାସିନା ମହାଶୟା , ବାଂଲାଦେଶକୁ 2041 ସୁଦ୍ଧା ବିକଶିତ ଦେଶ ଭାବେ ପ୍ରତିଷ୍ଠିତ କରିବା ପାଇଁ ଯେଉଁ ଲକ୍ଷ୍ୟ ରଖିଛନ୍ତି , ତାହା ତାଙ୍କର ଦୂରଦୃଷ୍ଟି ଏବଂ ବଙ୍ଗବନ୍ଧୁ , ହେଉଛି ସେହି ପରମ୍ପରାର ପ୍ରତୀକ , ଯାହାକି ପ୍ରତ୍ୟେକ ବାଂଲାଦେଶୀଙ୍କ ହିତ ପାଇଁ କ୍ରମାଗତ ଚିନ୍ତା କରିଥାନ୍ତି । ଏହି ଲକ୍ଷ୍ୟକୁ ପ୍ରାପ୍ତ କରିବା ପାଇଁ ଭାରତର ସଂପୂର୍ଣ୍ଣ ସହଯୋଗ ଅତୁଟ ରହିବ ।


    ଶେଖ ହାସିନା ମହାଶୟାଙ୍କର ଏଠାକୁ ଆଗମନ ପାଇଁ , ମୁଁ ପୁଣି ଥରେ କୃତଜ୍ଞତା ଜଣାଉଛି । ଆପଣ ସମସ୍ତଙ୍କୁ ବାଂଲାଦେଶ ଭବନର ଉଦ୍ଘାଟନ ପାଇଁ ପୁନଃ ବହୁତ-ବହୁତ ଶୁଭକାମନା ଜଣାଉଛି । ଧନ୍ୟବାଦ ।


    **********

    
    
    (Release ID: 1533786) Visitor Counter : 1