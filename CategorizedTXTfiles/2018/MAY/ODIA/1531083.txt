      ଅର୍ଥ ମନ୍ତ୍ରଣାଳୟ

      2018 ଏପ୍ରିଲରେ ଜିଏସଟି ଆଦାୟ 1 ଲକ୍ଷ କୋଟି ଟଙ୍କା ଟପିଲା
      Posted On: 01 MAY 2018 7:19PM by PIB Bhubaneshwar


    2018 ଏପ୍ରିଲ ମାସରେ ମୋଟ 1,03,458 କୋଟି ଟଙ୍କାର ଦ୍ରବ୍ୟ ଏବଂ ସେବା କର ( GST ) ଆଦାୟ ହୋଇଛି , ଯେଉଁଥିରେ କି ସିଜିଏସଟିର ପରିମାଣ ରହିଛି 18 , 652 କୋଟି ଟଙ୍କା , ଏସଜିଏସଟିର ପରିମାଣ 25 , 704 କୋଟି ଟଙ୍କା , ଆଇଜିଏସଟିର ପରିମାଣ 50 , 548 କୋଟି ଟଙ୍କା (ଆମଦାନୀ ଉପରେ ଆଦାୟ ହୋଇଥିବା 21 , 246 କୋଟି ଟଙ୍କା ସମେତ) ଏବଂ ଉପକର (ସେସ)ର ପରିମାଣ ହେଉଛି 8554 କୋଟି ଟଙ୍କା (ଆମଦାନୀ ଉପରେ ଆଦାୟ ହୋଇଥିବା 702 କୋଟି ଟଙ୍କା ସମେତ) ।


    2018 ମାର୍ଚ୍ଚରୁ ଏପ୍ରିଲ 30 ପର୍ଯ୍ୟନ୍ତ ଫାଇଲ ହୋଇଥିବା ଜିଏସଟିଆର 3 B ରିଟର୍ଣ୍ଣ ସଂଖ୍ୟା ହେଉଛି ରିଟର୍ଣ୍ଣ ଫାଇଲ କରିବା ପାଇଁ ଯୋଗ୍ୟ ମୋଟ 87.12 ଲକ୍ଷରୁ 60.47 ଲକ୍ଷ । ଏହା ହେଉଛି ଶତକଡା 69.5 ପ୍ରତିଶତ ।


    କମ୍ପୋଜିସନ ଡିଲରମାନଙ୍କ ପାଇଁ ତ୍ରୈମାସିକ ରିଟର୍ଣ୍ଣ ଫାଇଲ କରିବାର ମାସ ଥିଲା ଏପ୍ରିଲ । 19.31 ଲକ୍ଷ କମ୍ପୋଜିସନ ଡିଲରମାନଙ୍କ ମଧ୍ୟରୁ 11.47 ଲକ୍ଷ ସେମାନଙ୍କର ତ୍ରୈମାସିକ ରିଟର୍ଣ୍ଣ ( GSTR 4) ଫାଇଲ କରିଛନ୍ତି । ଏହାର ପରିମାଣ ହେଉଛି ଶତକଡା 59.40 ପ୍ରତିଶତ ଏବଂ ସେମାନେ ମୋଟ ଉପରେ 579 କୋଟି ଟଙ୍କାର ରାଜସ୍ୱ ପଇଠ କରିଛନ୍ତି ଏବଂ ଏହା ମଧ୍ୟ ଉପରୋକ୍ତ ମୋଟ 1.03 ଲକ୍ଷ ଟଙ୍କାର ଜିଏସଟି ଆଦାୟରେ ଅନ୍ତର୍ଭୁକ୍ତ କରାଯାଇଛି ।


    ଜିଏସଟି ଆଧାରରେ ରାଜସ୍ୱ ଆଦାୟରେ ପ୍ଳାବନତା ଅର୍ଥନୀତି କ୍ଷେତ୍ରରେ ପ୍ରଗତି ଏବଂ ଏହାର ସ୍ୱୀକୃତିକୁ ସୂଚାଉଛି । ତେବେ ସାଧାରଣତଃ ଦେଖାଯାଏ ଯେ ଆର୍ଥିକ ବର୍ଷର ଶେଷ ମାସରେ , ଲୋକେ ବିଗତ କେତେ ମାସର ବକେୟା ପରିଶୋଧ କରିଥା ’ ନ୍ତି ଏବଂ ସେଥିପାଇଁ ଏହି ମାସରେ ଆଦାୟ ହୋଇଥିବା ରାଜସ୍ୱକୁ ଭବିଷ୍ୟତର ଏକ ପ୍ରଚଳିତ ଧାରା ଭାବେ ଗ୍ରହଣ କରାଯାଇ ପାରିବ ନାହିଁ ।


    2018 ଏପ୍ରିଲରେ ସମସ୍ତ ହିସାବ ପରେ କେନ୍ଦ୍ର ସରକାର ଓ ସମସ୍ତ ରାଜ୍ୟ ସରକାର ସିଜିଏସଟି ବାବଦରେ 32 , 493 କୋଟି ଟଙ୍କା ଏବଂ ଏସଜିଏସଟି ବାବଦରେ 40 , 257 କୋଟି ଟଙ୍କାର ରାଜସ୍ୱ ଆୟ କରିଛନ୍ତି ।


    *************

    
    
    (Release ID: 1531083) Visitor Counter : 1