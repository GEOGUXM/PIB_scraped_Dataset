      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      2022 ରାଷ୍ଟ୍ରମଣ୍ଡଳ କ୍ରୀଡ଼ାରେ ସୁଟିଂ ଏକ ଅଂଶବିଶେଷ ଭାବେ ରହିବା ନିଶ୍ଚିତ କରିବା ନେଇ କର୍ଣ୍ଣେଲ ରାଠୋର ବ୍ରିଟିଶ କ୍ରୀଡ଼ା ସଚିବଙ୍କୁ ଅନୁରୋଧ କଲେ
      Posted On: 11 MAY 2018 6:45PM by PIB Bhubaneshwar


    ରାଷ୍ଟ୍ରମଣ୍ଡଳ କ୍ରୀଡ଼ାର 2022 ସଂସ୍କରଣରେ ସୁଟିଂ ଏକ ଅଂଶବିଶେଷ ଭାବେ ରହିବା ନିଶ୍ଚିତ କରିବା ନେଇ ତୁରନ୍ତ ହସ୍ତକ୍ଷେପ କରିବା ଲାଗି କ୍ରୀଡ଼ା ଓ ଯୁବସେବା ମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର ଇଂଲଣ୍ଡର ଡିଜିଟାଲ , ସଂସ୍କୃତି , ଗଣମାଧ୍ୟମ ଏବଂ କ୍ରୀଡ଼ା ସଚିବ ମ୍ୟାଟ୍ଟ ହାନକକଙ୍କୁ ଅନୁରୋଧ କରିଛନ୍ତି । ଏହି ଉଚ୍ଚପଦସ୍ତ ଅଧିକାରୀ ଜଣକ ଆଜି ଏଠାରେ କର୍ଣ୍ଣେଲ ରାଠୋରଙ୍କୁ ଭେଟିବା ଅବସରରେ ସେ ଏହି ବିଷୟ ଉପସ୍ଥାପନ କରିଥିଲେ । ସେମାନଙ୍କର ଅଧଘଂଟିଆ ବୈଠକ ଅବସରରେ ଉଭୟ ପକ୍ଷ କ୍ରୀଡା କ୍ଷେତ୍ରରେ ସେମାନଙ୍କର ସମ୍ପର୍କ ବୃଦ୍ଧି ନେଇ ଆଲୋଚନା କରିଥିଲେ ।


    କର୍ଣ୍ଣେଲ ରାଠୋର ଇଂଲଣ୍ଡର ମନ୍ତ୍ରୀଙ୍କୁ ଭାରତରେ କ୍ରୀଡ଼ାର ଉନ୍ନତି ପାଇଁ ଗ୍ରହଣ କରାଯାଇଥିବା ପଦକ୍ଷେପ ସମ୍ବନ୍ଧରେ ଅବଗତି କରାଇଥିଲେ ଏବଂ ଖେଲୋ ଇଣ୍ଡିଆ ଯୋଜନା ବାବଦରେ ପୁଙ୍ଖାନୁପୁଙ୍ଖ ଭାବେ ବୁଝାଇଥିଲେ । ସେ କହିଥିଲେ ଯେ ଏହି ଯୋଜନା ମାଧ୍ୟମରେ ଅତି କମ ବୟସରୁ ପ୍ରତିଭାମାନଙ୍କୁ ଚୟନ କରାଯାଇ ସେମାନଙ୍କୁ ସରକାରଙ୍କ ତରଫରୁ ଆର୍ଥିକ ସହାୟତା ମାଧ୍ୟମରେ ଏକ ନିର୍ଦ୍ଧିଷ୍ଟ ସମୟ ମଧ୍ୟରେ ଉପଯୁକ୍ତ ପ୍ରଶିକ୍ଷଣ ପ୍ରଦାନ କରାଯିବ ।


    ପାଣିପାଗର ବିବିଧତାର ଫାଇଦା ଉଠାଇ ନିରନ୍ତର ଭାବେ କ୍ରୀଡ଼ା ଜନିତ କାର୍ଯ୍ୟକଳାପ ଚାଲୁ ରଖିବା ପାଇଁ ସେ ବ୍ରିଟିଶ ଓ ଖେଳାଳି ଓ କୋଚମାନଙ୍କୁ ଭାରତ ନିମନ୍ତ୍ରଣ କରିଥିଲେ । ଉଭୟ ଦେଶର କ୍ରୀଡ଼ା ଉନ୍ନୟନ କାର୍ଯ୍ୟକ୍ରମ ମଧ୍ୟରେ ଟାଇ ଅପର ସମ୍ଭାବନା ଅନ୍ୱେଷଣ କରିବା ପାଇଁ ସେ ଅନୁରୋଧ କରିଥିଲେ ।


    ଆଗାମୀ କ୍ରିକେଟ ବିଶ୍ୱକପ ଏବଂ 2022 ରାଷ୍ଟ୍ରମଣ୍ଡଳ କ୍ରୀଡ଼ାର ପ୍ରସାର ପାଇଁ ଇଂଲଣ୍ଡର ମନ୍ତ୍ରୀ ଭାରତ ଗସ୍ତରେ ଆସିଛନ୍ତି ।


    **********

    
    
    (Release ID: 1531962) Visitor Counter : 2