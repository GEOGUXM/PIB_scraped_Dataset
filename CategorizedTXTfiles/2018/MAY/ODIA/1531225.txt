      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ‘ସବୁଜ କ୍ରାନ୍ତି-କୃଷୋନ୍ନତି ଯୋଜନା’ ଜାରି ରଖିବା ପ୍ରସ୍ତାବକୁ କେନ୍ଦ୍ର କ୍ୟାବିନେଟର ମଞ୍ଜୁରି
      Posted On: 02 MAY 2018 6:15PM by PIB Bhubaneshwar


    କୃଷି କ୍ଷେତ୍ରରେ ସାମଗ୍ରୀକ କାର୍ଯ୍ୟକ୍ରମ ‘ ସବୁଜ କ୍ରାନ୍ତି-କୃଷୋନ୍ନତି ଯୋଜନା ’ କୁ ଦ୍ୱାଦଶ 5-ବାର୍ଷିକ ଯୋଜନାଠାରୁ ଆଗକୁ ଅର୍ଥାତ 2017-18 ଠାରୁ 2019-20 ପର୍ଯ୍ୟନ୍ତ ଜାରି ରଖାଯିବ । ଏହି ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ (ସିସିଇଏ) ମଞ୍ଜୁରି ଦେଇଛନ୍ତି । ଏଥିରେ ମୋଟ କେନ୍ଦ୍ରୀୟ ଅଂଶଧନ 33 , 269.976 କୋଟି ଟଙ୍କା ।


    ଏହି ସାମଗ୍ରୀକ କାର୍ଯ୍ୟକ୍ରମରେ 11ଟି ଯୋଜନା/ମିଶନକୁ ସମ୍ମିଶ୍ରଣ କରାଯାଇଛି । ଏହି ଯୋଜନାର ଉଦ୍ଦେଶ୍ୟ ହେଉଛି ସାମଗ୍ରୀକ ଏବଂ ବୈଜ୍ଞାନିକ ଉପାୟରେ ଉତ୍ପାଦନ ଏବଂ ଉତ୍ପାଦକତା ବୃଦ୍ଧି କରିବା ତଥା ଉତ୍ପାଦ ଉପରେ ଉନ୍ନତ ଲାଭ ସୁନିଶ୍ଚିତ କରି କୃଷକମାନଙ୍କ ଆୟ ବୃଦ୍ଧି କରିବା । ଏହି ଯୋଜନା 33 , 269.976 କୋଟି ଟଙ୍କା ବ୍ୟୟ ସହିତ ତିନୋଟି ଆର୍ଥିକ ବର୍ଷ ଅର୍ଥାତ୍ 2017-18 , 2018-19 ଏବଂ 2019-20 ଲାଗି ଜାରି ରହିବ ।


    3. ନିମ୍ନଲିଖିତ ଯୋଜନା ଗୁଡିକ ସାମଗ୍ରୀକ କାର୍ଯ୍ୟକ୍ରମର ଅଂଶବିଶେଷ-


    1. ସମନ୍ୱିତ ଉଦ୍ୟାନ କୃଷି ବିକାଶ ମିଶନ (ଏମଆଇଡିଏଚ)- 7533.04 କୋଟି ଟଙ୍କାର ମୋଟ କେନ୍ଦ୍ର ଭାଗ ସହିତ ଏମଆଇଡିଏଚର ଉଦ୍ଦେଶ୍ୟ ହେଉଛି ଉଦ୍ୟାନ କୃଷି ଭିତ୍ତିକ ଉତ୍ପାଦନ ବୃଦ୍ଧି କରି , ଖାଦ୍ୟ ସୁରକ୍ଷାରେ ସୁଧାର ଆଣିବା ଏବଂ କୃଷକ ପରିବାରଗୁଡ଼ିକୁ ଆୟ ସମର୍ଥନ ଦେଇ ଏହି କ୍ଷେତ୍ରରେ ସାମଗ୍ରୀକ ବିକାଶକୁ ପ୍ରୋତ୍ସାହିତ କରିବା ।


    2. ତୈଳବୀଜ ଏବଂ ତାଳ ତେଲ ଜାତୀୟ ମିଶନ (ଏନଏମଓଓପି) ସହିତ ଜାତୀୟ ଖାଦ୍ୟ ସୁରକ୍ଷା ମିଶନ (ଏନଏଫଏସଏମ)ରେ ମୋଟ କେନ୍ଦ୍ରୀୟ ଭାଗ 6893.38 କୋଟି ଟଙ୍କା ରହିଛି । ଏହାର ଉଦ୍ଦେଶ୍ୟ ହେଉଛି ଦେଶର ଚିହ୍ନିତ ଜିଲ୍ଲାରେ ଉଚିତ ଉପାୟରେ କୃଷି କ୍ଷେତ୍ରର ବିସ୍ତାର ଏବଂ ଉତ୍ପାଦକତା ବୃଦ୍ଧି କରି ଚାଉଳ , ଗହମ , ଡାଲି , ମୋଟା ଶସ୍ୟ ଏବଂ ବାଣିଜ୍ୟିକ ଫସଲର ଉତ୍ପାଦନ ବୃଦ୍ଧି କରିବା । ଏହି କାର୍ଯ୍ୟ ବ୍ୟକ୍ତିଗତ କୃଷି ସ୍ତରରେ ମାଟିର ଉର୍ବରତା ଏବଂ ଉତ୍ପାଦକତା ବୃଦ୍ଧି କରି ଏବଂ କୃଷିସ୍ତରୀୟ ଅର୍ଥବ୍ୟବସ୍ଥା ବଢ଼ାଇ କରାଯିବ । ଏହାର ଆହୁରି ଏକ ଉଦ୍ଦେଶ୍ୟ ହେଉଛି ଖାଇବା ତେଲର ଉପଲବ୍ଧତାକୁ ସୁଦୃଢ଼ କରିବା ଏବଂ ଏହାର ଆମଦାନୀ ହ୍ରାସ କରିବା ।


    3. ନିରନ୍ତର କୃଷି ଲାଗି ଜାତୀୟ ମିଶନ (ଏନଏମଏସଏ)ରେ 3980.82 କୋଟି ଟଙ୍କାର ମୋଟ କେନ୍ଦ୍ରୀୟ ଭାଗ ରହିଛି । ଏନଏମଏସଏର ଉଦ୍ଦେଶ୍ୟ ହେଉଛି ସ୍ୱତନ୍ତ୍ର କୃଷି ପରିବେଶରେ ସମନ୍ୱିତ କୃଷି , ଉଚିତ ମୃତ୍ତିକା ସ୍ୱାସ୍ଥ୍ୟ ପରିଚାଳନା ଏବଂ ସମ୍ବଳ ସଂରକ୍ଷଣ ପ୍ରଯୁକ୍ତିର ତାଳମେଳରେ ନିରନ୍ତର କୃଷିକୁ ପ୍ରୋତ୍ସାହିତ କରିବା ।


    4. 2961.26 କୋଟି ଟଙ୍କାର ମୋଟ କେନ୍ଦ୍ରୀୟ ଭାଗ ସହିତ କୃଷିର ବିସ୍ତାର ଉପରେ ଉପ ମିଶନ (ଏସଏମଇ)ର ଉଦ୍ଦେଶ୍ୟ ହେଉଛି ରାଜ୍ୟ ସରକାର , ସ୍ଥାନୀୟ ସଂସ୍ଥା ଆଦିର ଜାରି ସମ୍ପ୍ରସାରଣ ବ୍ୟବସ୍ଥାକୁ ସୁଦୃଢ଼ କରିବା , ଖାଦ୍ୟ ଏବଂ ଆହାର ସୁରକ୍ଷା ହାସଲ କରିବା ଏବଂ କୃଷକମାନଙ୍କ ସାମାଜିକ-ଆର୍ଥିକ ସଶକ୍ତିକରଣ କରିବା ଯାହାଦ୍ୱାରା କାର୍ଯ୍ୟକ୍ରମର ନିୟୋଜନ ଏବଂ କାର୍ଯ୍ୟାନ୍ୱୟନ ବ୍ୟବସ୍ଥାକୁ ସଂସ୍ଥାଗତ କରାଯାଇପାରିବ , ବିଭିନ୍ନ ହିତାଧିକାରୀଙ୍କ ମଧ୍ୟରେ ପ୍ରଭାବୀ ସମ୍ପର୍କ ପ୍ରତିଷ୍ଠା କରାଯାଇପାରିବ , ମାନବ ସମ୍ବଳ ବିକାଶକୁ ସମର୍ଥନ ଦିଆଯାଇପାରିବ ଏବଂ ଇଲେକଟ୍ରୋନିକ୍ସ ଏବଂ ପ୍ରିଣ୍ଟ ମିଡିଆ , ଆନ୍ତଃବ୍ୟକ୍ତିଗତ ସଂଚାର ଓ ଆଇସିଟି ଉପାୟକୁ ଅଭିନବ କରାଯାଇପାରିବ ।


    5. ବିହନ ଏବଂ ଚାରା ରୋପଣ ସାମଗ୍ରୀ ଉପରେ ଉପମିଶନରେ ମୋଟ କେନ୍ଦ୍ରୀୟ ଭାଗ 920.6 କୋଟି ଟଙ୍କା ଅଟେ । ଏହାର ଉଦ୍ଦେଶ୍ୟ ପ୍ରମାଣିତ/ଗୁଣବତ୍ତା ସମ୍ପନ୍ନ ବିହନ ଉତ୍ପାଦନକୁ ବଢ଼ାଇବା , ଏସଆରଆରରେ ବୃଦ୍ଧି କରିବା , କୃଷିରୁ ବଳକା ବିହନର ଗୁଣବତ୍ତାକୁ ଉନ୍ନତ କରିବା , ବିହନ ପ୍ରଜନନ ଶୃଙ୍ଖଳାକୁ ସୁଦୃଢ଼ କରିବା , ବିହନ ଉତ୍ପାଦନରେ ନୂଆ ଟେକ୍ନୋଲଜି ଏବଂ ବିଧି-ଉପାୟକୁ ପ୍ରୋତ୍ସାହିତ କରିବା , ପ୍ରକ୍ରିୟାକରଣ , ପରୀକ୍ଷଣ ଆଦିକୁ ପ୍ରୋତ୍ସାହନ ଦେବା । ଏହାର ଉଦ୍ଦେଶ୍ୟ ବିହନ ଉତ୍ପାଦନ ସଂରକ୍ଷଣ , ପ୍ରାମାଣିକରଣ ଏବଂ ଗୁଣବତ୍ତା ଲାଗି ଭିତ୍ତିଭୂମିକୁ ସୁଦୃଢ଼ ଏବଂ ଆଧୁନିକ କରିବା ।


    6. କୃଷି ଯାନ୍ତ୍ରିକୀକରଣ ଉପରେ ଉପ ମିଶନ (ଏସଏମଏଏମ)ରେ ମୋଟ କେନ୍ଦ୍ରୀୟ ଭାଗ 3250 କୋଟି ଟଙ୍କା ଅଟେ । ଏସଏମଏଏମର ଉଦ୍ଦେଶ୍ୟ କ୍ଷୁଦ୍ର ଏବଂ ମଧ୍ୟମ କୃଷକମାନଙ୍କ ନିକଟରେ କୃଷି ଯାନ୍ତ୍ରିକୀକରଣର ପ୍ରସାରରେ ବୃଦ୍ଧି କରିବା , ସେହି କ୍ଷେତ୍ରରେ କୃଷି ଯାନ୍ତ୍ରିକୀକରଣକୁ ପ୍ରୋତ୍ସାହନ ଦେବା ଯେଉଁଠି କୃଷି ବିଦ୍ୟୁତର ଉପଲବ୍ଧତା କମ୍ ରହିଛି , ଭୂମିର କ୍ଷୁଦ୍ର ଖଣ୍ଡ କ୍ଷେତ୍ର ଏବଂ ବ୍ୟକ୍ତିଗତ ମାଲିକାନର ଉଚ୍ଚ ବ୍ୟୟ କାରଣରୁ ହେଉଥିବା ଆର୍ଥିକ କ୍ଷତି ପୂରଣ ଲାଗି ‘ କଷ୍ଟମ ହାୟରିଂ ସେଂଟରଗୁଡ଼ିକୁ ପ୍ରୋତ୍ସାହିତ କରିବା , ଉଚ୍ଚ ଜ୍ଞାନକୌଶଳ ଏବଂ ଉଚ୍ଚ ମୂଲ୍ୟର କୃଷି ଉପକରଣର କେନ୍ଦ୍ର ନିର୍ମାଣ କରିବା , ପ୍ରଦର୍ଶନ ଏବଂ କ୍ଷମତା ସୃଷ୍ଟି ଗତିବିଧି ମାଧ୍ୟମରେ ହିତାଧିକାରୀମାନଙ୍କ ମଧ୍ୟରେ ସଚେତନତା ବଜାୟ ରଖିବା ଏବଂ ସାରା ଦେଶରେ ପ୍ରତିଷ୍ଠିତ ନିର୍ଦ୍ଦିଷ୍ଟ ପରୀକ୍ଷଣ କେନ୍ଦ୍ରରେ ପ୍ରମାଣିକରଣ ଏବଂ ପ୍ରଦର୍ଶନ , ପରୀକ୍ଷା ସୁନିଶ୍ଚିତ କରିବା ।


    7. ଚାରା ସଂରକ୍ଷଣ ଏବଂ ଚାରା ଭିନ୍ନ ହେବା ଉପରେ ଉପମିଶନ (ଏସଏମପିପିକ୍ୟୁ)ରେ ମୋଟ କେନ୍ଦ୍ର ଭାଗ 1022.67 କୋଟି ଟଙ୍କା । ଏସଏମପିପିକ୍ୟୁର ଉଦ୍ଦେଶ୍ୟ କୀଟ-ପତଙ୍ଗ , ରୋଗ , ଅନାବନା ଗୁଳ୍ମ , ଛୋଟ ଜୀବାଣୁ ଏବଂ ଅନ୍ୟ ଜୀବାଣୁ ଆଦି ଦ୍ୱାରା କୃଷି ଫସଲ ଏବଂ ସେଗୁଡ଼ିକର ଗୁଣବତ୍ତା ନଷ୍ଟ ପରିମାଣକୁ ହ୍ରାସ କରିବା । ଏହାର ଉଦ୍ଦେଶ୍ୟ ବାହ୍ୟ ପ୍ରଜାତିର କୀଟ-ପତଙ୍ଗର ଆକ୍ରମଣରୁ କୃଷି ଜୈବ ସୁରକ୍ଷା କରିବା ଏବଂ ବିଶ୍ୱ ବଜାରରେ ଭାରତୀୟ କୃଷି ସାମଗ୍ରୀର ରପ୍ତାନିରେ ସହାୟତା କରିବା ଏବଂ ସଂରକ୍ଷଣ ରଣନୀତି ସହିତ ଶ୍ରେଷ୍ଠ କୃଷି ପ୍ରଚଳନକୁ ପ୍ରୋତ୍ସାହିତ କରିବା ଅଟେ ।


    8. କୃଷି ଗଣନା , ଅର୍ଥବ୍ୟବସ୍ଥା ଏବଂ ପରିସଂଖ୍ୟାନ ଉପରେ ସମନ୍ୱିତ ଯୋଜନା (ଆଇଏସଏସିଇଏସ)ରେ ମୋଟ କେନ୍ଦ୍ର ଭାଗ 730.58 କୋଟି ଟଙ୍କା । ଏହାର ଉଦ୍ଦେଶ୍ୟ କୃଷି ଗଣନା କରିବା , ପ୍ରମୁଖ ଫସଲର ଉତ୍ପାଦନ/ବ୍ୟୟରେ ଅଧ୍ୟୟନ କରିବା , ଦେଶର କୃଷି ଆର୍ଥିକ ସମସ୍ୟା ଉପରେ ଗବେଷଣା ଅଧ୍ୟୟନ କରିବା , କୃଷି ପରିସଂଖ୍ୟାନର ବିଧି-ଉପାୟରେ ସୁଧାର ଆଣିବା ଏବଂ ଫସଲ ରୋପଣଠାରୁ ଆରମ୍ଭ କରି ଫସଲ କାଟିବା ପର୍ଯ୍ୟନ୍ତ ସ୍ଥିତି ବିଷୟରେ ଅନୁକ୍ରମିକ ସୂଚନା ପ୍ରଣାଳୀ ପ୍ରସ୍ତୁତ କରିବା ।


    9. କୃଷି ସହଯୋଗ ଉପରେ ସମନ୍ୱିତ ଯୋଜନା (ଆଇଏସଏସି)ରେ ମୋଟ କେନ୍ଦ୍ରୀୟ ଭାଗ 1902.636 କୋଟି ଟଙ୍କା ଅଟେ । ଏହାର ଉଦ୍ଦେଶ୍ୟ ସମବାୟ ସମିତିର ଆର୍ଥିକ ସ୍ଥିତିରେ ସୁଧାର ଆଣିବା ଲାଗି ଆର୍ଥିକ ସହାୟତା ଉପଲବ୍ଧ କରାଇବା , ଆଂଚଳିକ ବୈଷମ୍ୟ ଦୂର କରିବା ଏବଂ କୃଷି ବିପଣନ , ପ୍ରକ୍ରିୟାକରଣ , ସଂରକ୍ଷଣ , କମ୍ପ୍ୟୁଟରୀକରଣ ଏବଂ ଦୁର୍ବଳ ବର୍ଗଙ୍କ ପାଇଁ କାର୍ଯ୍ୟକ୍ରମଗୁଡ଼ିକରେ ସମବାୟ ବିକାଶକୁ ତ୍ୱରାନ୍ୱିତ କରିବା । ଏହାର ଆହୁରି ଏକ ଉଦ୍ଦେଶ୍ୟ କପା ଉତ୍ପାଦକଗୁଡ଼ିକୁ ସେଗୁଡ଼ିକର ଉତ୍ପାଦ ଲାଗି ଲାଭକରୀ ମୂଲ୍ୟ ଦେବା ଏବଂ ବିକେନ୍ଦ୍ରୀକୃତ ବୁଣାକାରମାନଙ୍କୁ ଉଚିତ ଦରରେ ଗୁଣବତ୍ତା ସମ୍ପନ୍ନ ତୁଳାର ଯୋଗାଣ ସୁନିଶ୍ଚିତ କରିବା ।


    10. କୃଷି ବିପଣନ ଉପରେ ସମନ୍ୱିତ ଯୋଜନା (ଆଇଏସଏଏମ)ରେ ମୋଟ କେନ୍ଦ୍ରୀୟ ଭାଗ 3863.93 କୋଟି ଟଙ୍କା ଅଟେ । ଏହାର ଉଦ୍ଦେଶ୍ୟ ହେଉଛି ବିପଣନ ଢାଂଚା ବିକଶିତ କରିବା , କୃଷି ବିପଣନ ଢାଂଚାରେ ନବସୃଜନ ଏବଂ ନବୀନତମ ପ୍ରଯୁକ୍ତି ଏବଂ ପ୍ରତିଦ୍ୱନ୍ଦ୍ୱୀ ବିକଳ୍ପଗୁଡ଼ିକୁ ପ୍ରୋତ୍ସାହିତ କରିବା । ଆଇଏସଏଏମର ଉଦ୍ଦେଶ୍ୟ କୃଷି ଉତ୍ପାଦଗୁଡ଼ିକର ବର୍ଗୀକରଣ , ମାନକୀକରଣ ଏବଂ ଗୁଣବତ୍ତା ପ୍ରମାଣୀକରଣ ଲାଗି ବ୍ୟବସ୍ଥା ଉପଲବ୍ଧ କରାଇବା , ଦେଶବ୍ୟାପୀ ବିପଣନ ସୂଚନା ନେଟୱାର୍କ ପ୍ରତିଷ୍ଠା କରିବା ଏବଂ କୃଷିଜାତ ସମାଗ୍ରୀର ସର୍ବଭାରତୀୟ ବ୍ୟବସାୟ ଲାଗି ଭାଗିଦାରୀଭିତ୍ତିକ ଅନଲାଇନ ବଜାର ପ୍ଲାଟଫର୍ମ ଜରିଆରେ ବଜାରଗୁଡ଼ିକୁ ସମନ୍ୱିତ କରିବା ।


    11. ଜାତୀୟ ଇ. ଗଭର୍ଣ୍ଣାନ୍ସ ଯୋଜନା (ଏନଇଜିପି-ଏ)ରେ କେନ୍ଦ୍ରର ମୋଟ ଭାଗ 211.06 କୋଟି ଟଙ୍କା ଅଟେ ଏବଂ ଏହାର ଉଦ୍ଦେଶ୍ୟ ବିଭିନ୍ନ କାର୍ଯ୍ୟକ୍ରମ ଅନ୍ତର୍ଗତ କୃଷକ ଏବଂ କୃଷକ କୈନ୍ଦ୍ରିକ ସେବା ଆଣିବା । ଏହି ଯୋଜନାର ଉଦ୍ଦେଶ୍ୟ ବିସ୍ତାର ସେବାଗୁଡ଼ିକର ପ୍ରସାର ଏବଂ ପ୍ରଭାବକୁ ବୃଦ୍ଧି କରିବା , ସମ୍ପୂର୍ଣ୍ଣ ଫସଲ ଚକ୍ରରେ ସୂଚନା ଏବଂ ସେବା ପର୍ଯ୍ୟନ୍ତ କୃଷକମାନଙ୍କ ସେବାରେ ସୁଧାର ଆଣିବା , କେନ୍ଦ୍ର ଓ ରାଜ୍ୟର ବର୍ତ୍ତମାନ ଆଇସିଟି ପ୍ରୟାସକୁ ବଢ଼ାଇବା ଏବଂ ସମନ୍ୱିତ କରିବା ଏବଂ କୃଷି ଉତ୍ପାଦକତା ବଢ଼ାଇବା ଲାଗି କୃଷକମାନଙ୍କୁ ନିର୍ଦ୍ଧାରିତ ସମୟରେ ପ୍ରାସଙ୍ଗିକ ସୂଚନା ଉପଲବ୍ଧ କରାଇ କାର୍ଯ୍ୟକ୍ରମର କ୍ଷମତା ଏବଂ ପ୍ରଭାବରେ ବୃଦ୍ଧି କରିବା ଅଟେ ।


    ଏହି ଯୋଜନା/ମିଶନଗୁଡ଼ିକର ଫୋକସ ଉତ୍ପାଦନ ଢାଂଚା ସୃଷ୍ଟି ତଥା ସୁଦୃଢ଼ୀକରଣ , ଉତ୍ପାଦନ ବ୍ୟୟରେ ହ୍ରାସ ଏବଂ କୃଷି ଏବଂ ତତ୍ସମ୍ବନ୍ଧୀୟ ଉତ୍ପାଦର ବିପଣନ ଉପରେ ରହିଛି । ଏହି ଯୋଜନା/ମିଶନ ଭିନ୍ନ ଭିନ୍ନ ଅବଧି ଲାଗି ଗତ କିଛି ବର୍ଷ ଧରି କାର୍ଯ୍ୟକାରୀ କରାଯାଉଛି ।


    **********


    

    
    (Release ID: 1531225) Visitor Counter : 1