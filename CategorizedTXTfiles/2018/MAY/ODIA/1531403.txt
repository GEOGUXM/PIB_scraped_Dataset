      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ସ୍ୱୟଂ ମାଧ୍ୟମରେ ଉଚ୍ଚଶିକ୍ଷା ଫାକଲ୍ଟିଙ୍କ ଲାଗି ଅନଲାଇନ ରିଫ୍ରେସର କାର୍ଯ୍ୟକ୍ରମ ପାଇଁ ମାନବ ସମ୍ବଳ ବିକାଶ ମନ୍ତ୍ରଣାଳୟ ପକ୍ଷରୁ 75ଟି ଜାତୀୟ ସାଧନ କେନ୍ଦ୍ର ଚୟନ ଉତ୍କଳ ବିଶ୍ୱବିଦ୍ୟାଳୟ ନୃତତ୍ୱ ବିଭାଗ ହେଲା ଓଡିଶାର ପ୍ରଥମ ରାଷ୍ଟ୍ରୀୟ ସାଧନ କେନ୍ଦ୍ର
      Posted On: 04 MAY 2018 5:30PM by PIB Bhubaneshwar


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରଣାଳୟ ପକ୍ଷରୁ ଉତ୍କଳ ବିଶ୍ୱବିଦ୍ୟାଳୟର ନୃତତ୍ୱ (ଆନ୍ଥ୍ରୋପୋଲଜି) ବିଭାଗକୁ ଜାତୀୟ ସାଧନ କେନ୍ଦ୍ର (ଏନଆରସି) ଭାବେ ଚୟନ କରାଯାଇଛି । ମନ୍ତ୍ରଣାଳୟ ପକ୍ଷରୁ ଏମଓଓସି ପ୍ଲାଟଫର୍ମ ‘ ସ୍ୱୟଂ ’ ର ଉପଯୋଗ କରାଯାଇ 1.5 ନିୟୁତ ଅନଲାଇନ ଉଚ୍ଚ ଶିକ୍ଷା ଫାକଲ୍ଟି ପେସାଦାରଙ୍କ ବିକାଶ ପାଇଁ ବୃହତ ଏବଂ ଅଭିନବ କାର୍ଯ୍ୟକ୍ରମ ଆରମ୍ଭ କରାଯାଇଛି । ପ୍ରଥମ ପର୍ଯ୍ୟାୟରେ ସ୍ୱତନ୍ତ୍ର ବିଷୟ ଉପରେ 75ଟି ଜାତୀୟ ସାଧନ କେନ୍ଦ୍ର ଚିହ୍ନଟ କରାଯାଇଛି । ଏଥିରେ ରାଜ୍ୟର ସର୍ବପ୍ରଥମ ଉତ୍କଳ ବିଶ୍ୱବିଦ୍ୟାଳୟର ନୃତତ୍ୱ ବିଭାଗ ସ୍ଥାନ ପାଇଛି । ଏହି କେନ୍ଦ୍ରରେ ସ୍ୱତନ୍ତ୍ର ବିଷୟରେ ନବୀନତମ ବିକାଶ , ଉଦୀୟମାନ ଧାରା , ଶିକ୍ଷଣୀୟ ସଂସ୍କାର ଏବଂ ସଂଶୋଧିତ ପାଠ୍ୟକ୍ରମ ଲାଗୁ କରିବା ପାଇଁ ଉପାୟ-ପ୍ରଣାଳୀ ଉପରେ ଧ୍ୟାନ ଦିଆଯାଇ ଅନଲାଇନ ପ୍ରଶିକ୍ଷଣ ସାମଗ୍ରୀ ପ୍ରସ୍ତୁତ କରିବା ନିମନ୍ତେ କୁହାଯାଇଛି ।


    ବିଭିନ୍ନ ଶିକ୍ଷାନୁଷ୍ଠାନ ଯେପରିକି କେନ୍ଦ୍ରୀୟ ବିଶ୍ୱବିଦ୍ୟାଳୟରେ ଶିକ୍ଷାଦାନ ଏବଂ ପ୍ରଶିକ୍ଷଣ ଉପରେ ନିର୍ମିତ ପଣ୍ଡିତ ମଦନମୋହନ ମାଲବ୍ୟ ଜାତୀୟ ମିଶନ (ପିଏମଏମଏମଏନଏମଟିଟି) , ଆଇଆଇଏସସି , ଆଇୟୁସିଏ , ଆଇଆଇଟି , ଆଇଆଇଏସଇଆର , ଏନଆଇଟି , ରାଜ୍ୟ ବିଶ୍ୱବିଦ୍ୟାଳୟ , ବିଶ୍ୱବିଦ୍ୟାଳୟ ମଞ୍ଜୁରି ଆୟୋଗଙ୍କ ମାନବ ସମ୍ବଳ ବିକାଶ କେନ୍ଦ୍ର (ଏଚଆରଡିସି) , ଜାତୀୟ ବୈଷୟିକ ପ୍ରଶିକ୍ଷଣ ପ୍ରତିଷ୍ଠାନ (ଏନଆଇଟିଟିଟିଆର) , ଆଇଆଇଆଇଟି ଏବଂ ମୁକ୍ତ ବିଶ୍ୱବିଦ୍ୟାଳୟ ଆଦିକୁ ଜାତୀୟ ସାଧନ କେନ୍ଦ୍ର (ଏନଆରସି) ରୂପରେ ଚିହ୍ନଟ କରାଯାଇଛି । ଏହି ସାଧନ କେନ୍ଦ୍ରରେ ସମାଜ ବିଜ୍ଞାନ , ବିଜ୍ଞାନ , ଇଞ୍ଜିନିୟରିଂ ଏବଂ ଟେକ୍ନୋଲଜି , ଡିଜାଇନ ଏବଂ ବିନିର୍ମାଣ , କଳା , ମାନବ ବିଜ୍ଞାନ , ଭାଷା , ଶିକ୍ଷାଦାନ , ବାଣିଜ୍ୟ , ପ୍ରବନ୍ଧନ , ଶିକ୍ଷା ଯୋଜନା ଏବଂ ପ୍ରଶାସନ , ଲୋକ ନୀତି , ନେତୃତ୍ୱ ଏବଂ ଶାସନ ପରିଚାଳନା , ପୁସ୍ତକାଳୟ ଏବଂ ସୂଚନା ବିଜ୍ଞାନ , ମହାକାଶ ବିଜ୍ଞାନ ଏବଂ ମହାକାଶ ପଦାର୍ଥ ବିଜ୍ଞାନ , ନିର୍ଦ୍ଧାରଣ ଏବଂ ମୂଲ୍ୟାଙ୍କନ , ଅଧ୍ୟାପନା କଳା ଏବଂ ଗବେଷଣା ବିଧି , ନାନୋ ସାଇନ୍ସ , ଇଂଟରନେଟ ଅଫ ଥିଙ୍ଗସ୍ ଭଳି ବିଭିନ୍ନ ଅଧ୍ୟୟନ ବିଷୟ ରହିଛି ।


    ଏହି କାର୍ଯ୍ୟକ୍ରମ ଅନ୍ତର୍ଗତ ବିଷୟ ଏବଂ ବରିଷ୍ଠତାର ଊଦ୍ଧ୍ୱର୍କୁ ଯାଇ କାର୍ଯ୍ୟରତ ସମସ୍ତ ଶିକ୍ଷକମାନଙ୍କ ଲାଗି ପ୍ରଯୁକ୍ତି ଆଧାରିତ ଅନଲାଇନ ରିଫ୍ରେସର କୋର୍ସ ମାଧ୍ୟମରେ ନିଜ-ନିଜ ବିଷୟରେ ହୋଇଥିବା ନବୀନତମ ବିକାଶ ସମ୍ପର୍କରେ ଅବଗତ ହେବାର ସୂଚନା ମିଳିବ । ଜାତୀୟ ସମ୍ବଳ କେନ୍ଦ୍ରଗୁଡ଼ିକ ରିଫ୍ରେସର ମଡ୍ୟୁଲ ବିକଶିତ କରିବେ , ଏଥିରେ ପ୍ରତ୍ୟେକ ବର୍ଷର ଜୁନ୍ 15 ପର୍ଯ୍ୟନ୍ତ ନିର୍ଦ୍ଧାରିତ ବିଷୟଗୁଡ଼ିକର ନବୀନତମ ଧାରା ସାମିଲ କରାଯିବ । ପ୍ରତ୍ୟେକ ବର୍ଷ 01 ଅକ୍ଟୋବର ଠାରୁ ସମସ୍ତ ଶିକ୍ଷକମାନଙ୍କୁ ‘ ସ୍ୱୟଂ ’ ପ୍ଲାଟଫର୍ମ ମାଧ୍ୟମରେ ପ୍ରଶିକ୍ଷଣ ସାମଗ୍ରୀ ଅପଲୋଡ କରାଯାଇ ଉପଲବ୍ଧ କରାଯିବ । ଏହା ସଫଳ ହେବା ପରେ ଜାନୁଆରୀରେ ପୁଣିଥରେ ଆରମ୍ଭ ହେବ । ଏନଆରସି 31 ଡିସେମ୍ବର , 2018 ପର୍ଯ୍ୟନ୍ତ ପ୍ରମାଣିତ ଫାକଲ୍ଟିଙ୍କ ତାଲିକା ପ୍ରକାଶ କରିବ । ବିଶ୍ୱବିଦ୍ୟାଳୟ ମଞ୍ଜୁରି ଆୟୋଗ କ୍ୟାରିଅରର ପ୍ରଗତି ଏବଂ ସମୀକ୍ଷା ଉଦ୍ଦେଶ୍ୟରେ ଆଦେଶ/ନିୟମ ଜାରି କରିବ ।


    ଏହି କାର୍ଯ୍ୟକ୍ରମରୁ ଫାକଲ୍ଟିମାନେ ଲାଭ ପାଇପାରିବେ କାରଣ ଏହି କାର୍ଯ୍ୟକ୍ରମ ଅତ୍ୟଧିକ ନମନୀୟ ଅଟେ ଏବଂ ନିଜ ସ୍ଥାନ ଓ ସମୟ ଅନୁଯାୟୀ ଏହାକୁ ପୂରଣ କରାଯାଇପାରିବ । ଜାତୀୟ ସମ୍ବଳ କେନ୍ଦ୍ର ଆଇସିଟି ଏବଂ ‘ ସ୍ୱୟଂ ’ ଅନଲାଇନ ଟେକ୍ନୋଲଜି ପ୍ଲାଟଫର୍ମର ଲାଭ ଉଠାଇ ବ୍ୟାପକ ପରିମାଣର ଫାକଲ୍ଟି ପେସାଦାରଙ୍କ ବିକାଶ କାର୍ଯ୍ୟ କରିବ ।


    **********


    

    
    (Release ID: 1531403) Visitor Counter : 1