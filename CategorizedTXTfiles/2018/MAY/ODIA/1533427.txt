      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଗତି ମାଧ୍ୟମରେ ପ୍ରଧାନମନ୍ତ୍ରୀଙ୍କ ଭାବ ବିନିମୟ
      Posted On: 23 MAY 2018 7:13PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ପ୍ରଗତି ମାଧ୍ୟମରେ 26ତମ ବୈଠକରେ ଅଧ୍ୟକ୍ଷତା କରିଛନ୍ତି । ଏହି ବୈଠକରେ ସକାରାତ୍ମକ ସୁଶାସନ ତଥା ଯୋଜନାଗୁଡ଼ିକର ନିର୍ଦ୍ଧାରିତ ସମୟରେ କାର୍ଯ୍ୟକାରୀ କରାଯିବା ନେଇ ଆଇଟିସିଭିତ୍ତିକ , ବିବିଧ ମଡ଼େଲ ପ୍ଲାଟଫର୍ମ ସଂପର୍କରେ ଆଲୋଚନା କରାଯାଇଥିଲା ।


    ଏଯାବତ୍‌ “ ପ୍ରଗତି”ର 25ଟି ବୈଠକ ଅନୁଷ୍ଠିତ ହୋଇସାରିଛି ଏବଂ ପୁନଃପୌନିକ ଭାବେ ସେଥିରେ 227ଟି ପ୍ରକଳ୍ପର ସମୀକ୍ଷା କରାଯାଇଛି ଯେଉଁଥିରେ ମୋଟ 10 ଲକ୍ଷ କୋଟି ଟଙ୍କା ନିବେଶ କରାଯାଇଛି । ସେହିଭଳି ଅନେକ ସେକ୍ଟରରେ ଜନ ଅସୁବିଧା ସମାଧାନ ସଂପର୍କରେ ଏହି ବୈଠକମାନଙ୍କରେ ସମୀକ୍ଷା କରାଯାଇଆସୁଛି ।


    ଆଜିର ବୈଠକ ଏହି 26ତମ ସଂସ୍କରଣ ଥିଲା ଏବଂ ପ୍ରଧାନମନ୍ତ୍ରୀ ଶ୍ରୀ ମୋଦୀ ଏଥିରେ ଡ଼ାକଘର , ଏବଂ ରେଳବାଇ ସଂପର୍କୀତ ବିଭିନ୍ନ ଜନ ଅସୁବିଧାଗୁଡ଼ିକର ସମାଧାନଜନିତ କାର୍ଯ୍ୟକ୍ରମର ପ୍ରଗତି ସଂପର୍କରେ ସମୀକ୍ଷା କରିଥିଲେ । ଦେଶରେ ପୋଷ୍ଟ ଅଫିସ ତଥା ରେଳ ନେଟୱାର୍କରେ ବିଶେଷ କରି ଭୀମ ଆପ୍‌ ଜରିଆରେ ଡ଼ିଜିଟାଲ ଅର୍ଥ କାରବାର ବୃଦ୍ଧି ଉପରେ ପ୍ରଧାନମନ୍ତ୍ରୀ ଗୁରୁତ୍ୱ ଆରୋପ କରିଥିଲେ ।


    ପ୍ରଧାନମନ୍ତ୍ରୀ ଏହି ବୈଠକରେ ରେଳବାଇ , ସଡ଼କ , ପେଟ୍ରୋଲିୟମ ଓ ଶକ୍ତି ସେକ୍ଟରର ନଅଟି ଭିତ୍ତିଭୂମି ପ୍ରକଳ୍ପର କାର୍ଯ୍ୟପ୍ରଗତି ସଂପର୍କରେ ସମୀକ୍ଷା କରିଥିଲେ । ଏହିସବୁ ପ୍ରକଳ୍ପ ହରିଆନା , ରାଜସ୍ଥାନ , ଗୁଜରାଟ , ମହାରାଷ୍ଟ୍ର , ଉତ୍ତରପ୍ରଦେଶ , ଓଡ଼ିଶା , ବିହାର , ଝାଡ଼ଖଣ୍ଡ , ପଶ୍ଚିମ ବଙ୍ଗ , ତେଲଙ୍ଗାନା , ତାମିଲନାଡ଼ୁ ଓ ଆନ୍ଧ୍ରପ୍ରଦେଶ ଭଳି ରାଜ୍ୟରେ କାର୍ଯ୍ୟକାରୀ କରାଯାଉଛି । ସେଥି ମଧ୍ୟରେ ପଶ୍ଚିମ ଉତ୍ସର୍ଗୀକୃତ ମାଲ ପରିବହନ ସଡକ ଏବଂ ଚାରି ଧାମ ମହାମାର୍ଗ ବିକାଶ ପରିଯୋଜନା ସାମିଲ ।


    ସେହିଭଳି ପ୍ରଧାନମନ୍ତ୍ରୀ ଅମୃତ ମିଶନର କାର୍ଯ୍ୟାନ୍ୱୟନ ସଂପର୍କରେ ସମୀକ୍ଷା କରିଥିଲେ । ଏତଦବ୍ୟତୀତ ଲକ୍ଷ୍ୟ ବିନିର୍ଦ୍ଦିଷ୍ଟ ପିଡ଼ିଏସ କାର୍ଯ୍ୟକ୍ରମର ଆମୂଳଚୂଳ କାର୍ଯ୍ୟଧାରା ସଂପର୍କରେ ମଧ୍ୟ ପ୍ରଧାନମନ୍ତ୍ରୀ ସମୀକ୍ଷା କରିଥିଲେ ।


    **********

    
    
    (Release ID: 1533427) Visitor Counter : 1