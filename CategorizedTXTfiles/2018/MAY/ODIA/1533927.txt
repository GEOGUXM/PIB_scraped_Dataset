      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମୁଦ୍ରା ଯୋଜନା ହିତାଧିକାରୀଙ୍କ ସହିତ ମତ ବିନିମୟ ସମୟରେ ପ୍ରଧାନମନ୍ତ୍ରୀଙ୍କ ବକ୍ତବ୍ୟ
      Posted On: 29 MAY 2018 8:18PM by PIB Bhubaneshwar


    ଭାଇ ଓ ଭଉଣୀମାନେ ,


    ଏହା ହେଉଛି ମୋର ସୌଭାଗ୍ୟ କି ଯେଉଁ ଯୋଜନା ମୋ ହୃଦୟର ଅତି ନିକଟରେ ଅଛି , ସେହି ଯୋଜନାର କର୍ମଯୋଗୀମାନଙ୍କ ସହିତ , ଉଦ୍ୟମଶୀଳ ଯୁବକମାନଙ୍କ ସହିତ , ପରମ୍ପରାରୁ ବାହାରକୁ ବାହାରିଥିବା ଭଉଣୀମାନଙ୍କ ସହିତ କଥାବାର୍ତ୍ତା ହେବା ପାଇଁ ଆଜି ମୋତେ ସୁଯୋଗ ମିଳିଛି । ଆପଣମାନେ ହେଉଛନ୍ତି ସେହି ଲୋକ ଯେଉଁମାନେ ଚିରାଚରିତ ରାସ୍ତାରେ ଚାଲିବା ପରିବର୍ତ୍ତେ ନିଜର ପଥ ନିଜେ ସ୍ଥିର କରନ୍ତି , ନିଜର ସାହସ ଏବଂ ଇଚ୍ଛାଶକ୍ତି ଦ୍ୱାରା ମାର୍ଗ ପ୍ରସ୍ତୁତ କରନ୍ତି । ଦେଶର ସମୃଦ୍ଧି ଆଉ ସମାଜର ଖୁସିରେ ଆପଣ ସମସ୍ତଙ୍କର ବହୁତ ବଡ଼ ଯୋଗଦାନ ରହିଛି ।


    ଆଜି ମୋ ସହିତ ସମଗ୍ର ଦେଶ ଆପଣମାନଙ୍କର ସମସ୍ତଙ୍କର ଏହି ସାହସର , ଏହି ନିଷ୍ପତ୍ତିର , ଏହି ପଦକ୍ଷେପର , ଆପଣଙ୍କର ଏହି ଯାତ୍ରାର ସଂସ୍ମରଣ(ଗାଥା) ଶୁଣିବା ପାଇଁ ଏହି ଭିଡିଓ କନଫରେନ୍ସ ମାଧ୍ୟମରେ ଆପଣ ମାନଙ୍କ ସହିତ ଯୋଡ଼ି ହୋଇଛି । ଏବେ ଗତ ମାସରେ ହିଁ ପ୍ରଧାନମନ୍ତ୍ରୀ ବାସ ଭବନରେ ମୋତେ ମୁଦ୍ରା ଯୋଜନାର ହିତାଧିକାରୀ ମାନଙ୍କ ସହିତ କିଛି ସମୟ ଅତିବାହିତ କରିବାର ସୁଯୋଗ ମିଳିଥିଲା । ସେମାନଙ୍କର ଅନୁଭବ , ସେମାନଙ୍କର ସଂଘର୍ଷ , ସେମାନଙ୍କର ପ୍ରଗତିର କାହାଣୀ ଗୁଡ଼ିକ ଆତ୍ମସନ୍ତୋଷ ମଧ୍ୟ ଦେଇଥାଏ , ଆଉ ମନକୁ ଗର୍ବର ସହିତ ପ୍ରଫୁଲ୍ଲିତ ମଧ୍ୟ କରିଥାଏ । ସେହି ଦିନ ମୁଁ ସ୍ଥିର କରି ନେଇଥିଲି କି କେବେ କେବେ ଯଦି ସୁଯୋଗ ମିଳିଯିବ ତ ସାରା ଦେଶର ମୁଦ୍ରା ଯୋଜନାର ହିତାଧିକାରୀଙ୍କ ସହିତ କଥା ହେବା ପାଇଁ ମୁଁ ସୁଯୋଗ ଖୋଜୁଥିଲି , ସମଗ୍ର ଦେଶର ମୁଦ୍ରା ଯୋଜନାର ହିତାଧିକାରୀଙ୍କ ସହିତ କଥାବାର୍ତ୍ତା ହେବି , ଗପ କରିବି , ଆଲୋଚନା କରିବି । ଆଉ ଆଜି ଟେକ୍ନୋଲଜି ମାଧ୍ୟମରେ ଆପଣମାନଙ୍କର ମଧ୍ୟ ସମୟ ବଂଚିଗଲା , ମୋର ମଧ୍ୟ ସମୟ ବଂଚିଗଲା , ପୁଣି ମଧ୍ୟ ଆମମାନଙ୍କ ମଧ୍ୟରେ ସେହି ବନ୍ଧନ ବାନ୍ଧି ହୋଇଗଲା , ସେହି ଆତ୍ମୀୟତାର ସମ୍ପର୍କ ଯୋଡ଼ି ହୋଇଗଲା । ଆପଣମାନଙ୍କର ଅନୁଭବ ଆପଣ ମାନଙ୍କର ଭାବନା ସିଧା-ସଳଖ ମୋତେ ଶୁଣିବା ପାଇଁ ମିଳୁଛି , ମଝିରେ କୌଣସି ବ୍ୟବସ୍ଥାର ଆବଶ୍ୟକତା ନାହିଁ ।


    ଦେଶର ଅର୍ଥବ୍ୟବସ୍ଥାକୁ ସୁଦୃଢ଼ କରିବାରେ ଆପଣମାନଙ୍କ ଭଳି ଉଦ୍ୟମୀମାନଙ୍କର ଯୋଗଦାନ ହେଉଛି ଗୁରୁତ୍ୱପୂର୍ଣ୍ଣ କିନ୍ତୁ ପ୍ରଥମେ ତା ’ ଉପରେ କୌଣସି ଧ୍ୟାନ ଦିଆଗଲା ନାହିଁ । ଆପଣମାନଙ୍କୁ ଜଣାଅଛି ଆଜିଠାରୁ 25-30 ବର୍ଷ ପୂର୍ବେ ରାଜନୈତିକ ଲାଭ ପାଇଁ ଋଣ ମେଳା ସବୁ ଚାଲୁଥିଲା ଆଉ ଯେଉଁ ରାଜନୈତିକ ଉଦ୍ଦେଶ୍ୟ ରଖୁଥିବା ଲୋକ ଥିଲେ ସେମାନଙ୍କର ଚେଲା-ଚାମୁଣ୍ଡା , ଠିକାଦାର , ଭୋଟ ବ୍ୟାଙ୍କର ରାଜନୀତି , ଏସବୁ ବ୍ୟାଙ୍କରୁ ଟଙ୍କା ନେଇ ଯାଉଥିଲେ । ଖବର ମଧ୍ୟ ବହୁତ ଛପୁଥିଲା କେତେ ଟଙ୍କାର ବ୍ୟାଙ୍କ ଋଣ ଦିଆଗଲା । ପରେ କ ’ ଣ ହେଲା କେହି ମଧ୍ୟ ପଚାରିଲେ ନାହିଁ । ଆମେ ନା ଋଣ ମେଳା କଲୁ , ନା ହିଁ ମଧ୍ୟସ୍ଥିଙ୍କୁ ସ୍ଥାନ ଦେଲୁ । ଆମେ ଦେଶର ଯୁବକ , ଦେଶର ମାଆ-ଭଉଣୀ ମାନଙ୍କୁ ଯେଉଁମାନେ ନିଜସ୍ୱ ପଦକ୍ଷେପ ଦ୍ୱାରା କିଛି କରିବାକୁ ଚାହାଁନ୍ତି , ନିଜେ ବ୍ୟାଙ୍କ କାର୍ଯ୍ୟାଳୟକୁ ଯାଇ କଥା ହେବାକୁ ଚାହାଁନ୍ତି , ଆପଣ ନିଜ କଥା ନିଜେ ଉପସ୍ଥାପନ କରି ପାରିବେ । ମୁଦ୍ରା ଯୋଜନାକୁ ଏଭଳି ଏକ ପ୍ରକଳ୍ପ ଭାବେ ପ୍ରସ୍ତୁତ କରାଯାଇଛି , ଯେଉଁମାନେ ଆଗ୍ରହୀ , କିଛି କରିବା ପାଇଁ ଲକ୍ଷ୍ୟ ରଖିଥିବା ଦେଶବାସୀଙ୍କ ନିମନ୍ତେ ଏକ ବହୁତ ବଡ଼ ସୁଯୋଗ ପାଲଟି ଯାଇଛି । ଆମେ ଆମର ଛୋଟ ଉଦ୍ୟମୀମାନଙ୍କ ଉପରେ ବିଶ୍ୱାସ ରଖିଲୁ , ସେମାନଙ୍କର ବ୍ୟବସାୟ ଦକ୍ଷତା ଉପରେ ଭରସା କଲୁ । ମୁଦ୍ରା ଯୋଜନା ମାଧ୍ୟମରେ ସେମାନଙ୍କୁ ଋଣ ଦିଆଗଲା , ଫଳରେ ସେମାନେ ମଧ୍ୟ ନିଜ ବ୍ୟବସାୟ ଆରମ୍ଭ କରି ପାରିବେ , ତାହାର ସମ୍ପ୍ରସାରଣ କରି ପାରିବେ । ମୁଦ୍ରା ଯୋଜନା ଦ୍ୱାରା ନା କେବଳ ସ୍ୱରୋଜଗାରର ଅବସର ସୃଷ୍ଟି ହେଲା , ବରଂ ଆଜି ଏହା ନିଯୁକ୍ତିକୁ ବହୁଗୁଣିତ କରିବାର କାର୍ଯ୍ୟ ମଧ୍ୟ କରୁଛି ।


    ସ୍ୱାଧୀନତା ପରେ ହିଁ ଆମ ଦେଶରେ ଲାଇସେନ୍ସ ରାଜର ଏକ ବଡ଼ ବେମାରୀ ଦେଖିବାକୁ ମିଳିଥିଲା । ଋଣ ସେହିମାନଙ୍କୁ ମିଳୁଥିଲା , ଯେଉଁମାନଙ୍କର କେହି ପରିଚିତ ଲୋକ ଥିଲେ , କାମ ସେହିମାନଙ୍କର ହେଉଥିଲା , ଯେଉଁମାନଙ୍କର କିଛି ନାମ ଥିଲା । କେଉଁଠି ନା କେଉଁଠି ଏହି ପ୍ରଥା ଗରିବ ମାନଙ୍କୁ ବ୍ୟବସ୍ଥା ଭିତରୁ ବାହାରେ ହିଁ ଠିଆ କରାଇ ଦେଇଥିଲା , କାରଣ ନା ସେମାନଙ୍କ ପାଖରେ ବଡ଼ ନାମ ଥିଲା ଆଉ ନା ହିଁ କୌଣସି ପରିଚୟ ଅବା ସୁପାରିସ ଥିଲା । ଏହି ଏକ ବଡ଼ କାରଣ ଥିଲା କି ହଜାର-ହଜାର ଲକ୍ଷ-ଲକ୍ଷ ଛୋଟ ଉଦ୍ୟମୀ ଏତେ ବର୍ଷ ଧରି ନିଜର ଦକ୍ଷତା ଆଧାରରେ ନିଜର ବ୍ୟବସାୟ ଆରମ୍ଭ ହିଁ କରି ପାରୁ ନ ଥିଲେ କିମ୍ବା ତାହାର ସମ୍ପ୍ରସାରଣ ମଧ୍ୟ କରି ପାରୁ ନ ଥିଲେ । ଆର୍ଥିକ ସହାୟତା ପାଇଁ ସାହୁକାରଙ୍କ କବଳରେ ହିଁ ଫସି ରହି ଯାଉଥିଲେ ।


    ଏହି ଦେଶରେ ଏକ ଏଭଳି ସମୟ ଥିଲା ଯେତେବେଳେ ସ୍ୱୟଂ ଅର୍ଥମନ୍ତ୍ରୀ ଫୋନ କରି ବଡ଼ ଉଦ୍ୟୋଗୀମାନଙ୍କୁ ଋଣ ଦେଉଥିଲେ ଏବଂ ଅନ୍ୟ ପକ୍ଷରେ ଜଣେ ଛୋଟ ଉଦ୍ୟମୀ ସାହୁକାରମାନଙ୍କୁ 30-40 ପ୍ରତିଶତ ସୁଧ ଦେବା ଚକ୍ରାନ୍ତରେ ଏଭଳି ଫସି ଯାଉଥିଲା କି ସେ ସାରା ଜୀବନ ପାଇଁ ସେଥିରୁ ବାହାରି ପାରୁ ନ ଥିଲା । ଏହି ଦୁଶ୍ଚକ୍ର କେବେ ମଧ୍ୟ ଭାଙ୍ଗିବାର ଥିଲା , କାହାକୁ ତ , ଏହି ପରମ୍ପରାକୁ ଭାଙ୍ଗିବାର ଥିଲା , ଆମେ ଏ ଦିଗରେ ପ୍ରୟାସ କଲୁ ଏବଂ ଆମେ ଏଥିରେ ସଫଳ ହେଉଛୁ । ଏହି ଦୁଶ୍ଚକ୍ର ଆମେ ଭାଙ୍ଗୁଛୁ ।


    ଭରସାର , ବିଶ୍ୱାସର ଶକ୍ତିରେ । ସରକାରଙ୍କର ଗରିବ ଉପରେ ବିଶ୍ୱାସ , ଗରିବଙ୍କ ସ୍ୱପ୍ନ ଉପରେ ବିଶ୍ୱାସ , ଗରିବଙ୍କ ପରିଶ୍ରମ ଉପରେ ବିଶ୍ୱାସ ।


    ଯଦି ଯୁବକମାନଙ୍କୁ ଦଶ-ଦଶ ବର୍ଷ ପୂର୍ବରୁ ମୁଦ୍ରା ଭଳି ଯୋଜନାରେ ଋଣ ମିଳି ଯାଇଥାଆନ୍ତା , ତ ମୋର ସଂପୂର୍ଣ୍ଣ ବିଶ୍ୱାସ ରହିଛି କି ସହରାଭିମୁଖୀ ପଳାୟନର ସଂଖ୍ୟା ଏତେ ବିକଟାଳ ହୋଇ ନ ଥାଆନ୍ତା । ବିନା ବ୍ୟାଙ୍କ ଗ୍ୟାରେଂଟିରେ ଋଣ ମିଳିବା ଦ୍ୱାରା , କମ୍ ସୁଧରେ ଋଣ ମିଳିବା ଦ୍ୱାରା ଯୁବକମାନେ ନିଜ ଗାଁ ଅବା ସହରରେ ରହି ନିଜ ଶକ୍ତି ଅନୁସାରେ ରୋଜଗାର କରି ପାରି ଥାଆନ୍ତେ । ଆଜି ଗରିବରୁ ଗରିବ ବ୍ୟକ୍ତିଙ୍କୁ ବିନା କୌଣସି ବ୍ୟାଙ୍କ ଗ୍ୟାରେଂଟିରେ ମୁଦ୍ରା ଋଣ ମିଳୁଛି । ଆଜି ଏକ ସାଧାରଣ ଲୋକ ମଧ୍ୟ ବିନା କୌଣସି ସ୍ୱତନ୍ତ୍ର ନାମ ଏବଂ ଚିହ୍ନା-ପରିଚିତ ନ ଥିବା ବ୍ୟକ୍ତି ମଧ୍ୟ ମୁଦ୍ରା ଋଣ ସହାୟତାରେ ଉଦ୍ୟମୀ ହୋଇ ପାରୁଛନ୍ତି । ଆଉ ଆଜି ଏହାର ମଧ୍ୟ ଆବଶ୍ୟକତା ପଡ଼ୁନାହିଁ କି ଆପଣଙ୍କର କୌଣସି ବନ୍ଧୁ କିମ୍ବା କୌଣସି ସମ୍ପର୍କୀୟ ସରକାରରେ ହିଁ ଅଛନ୍ତି । ଆଜି ଦେଶରେ ପ୍ରତିଭାର କୌଣସି ଅଭାବ ନାହିଁ । ପ୍ରତ୍ୟେକଙ୍କ ପାଖରେ , ସେ ଯେକୌଣସି କ୍ଷେତ୍ର ହେଉ ନା କାହିଁକି , ଯେ କୌଣସି ବର୍ଗ ସହିତ ଜଡ଼ିତ ହୋଇଥାଆନ୍ତୁ ତାଙ୍କ ପାଖରେ କୌଣସି ନା କୌଣସି ବିଶେଷ ପ୍ରତିଭା ଅଛି । ସେହି ପ୍ରତିଭାକୁ ପରିଚୟ ଦେବା , ତାକୁ ପ୍ରେତ୍ସାହନ ଦେବା ପାଇଁ । ମୁଦ୍ରା ଯୋଜନାରେ ଲୋକମାନଙ୍କୁ , ବିଶେଷ କରି ଆମର ଯୁବକଙ୍କର ଏହି ପ୍ରତିଭାକୁ ଶକ୍ତି ମିଳୁଛି ।


    ଯେତେବେଳେ ପ୍ରତିଭାକୁ ପ୍ରୋତ୍ସାହନ ମିଳିଥାଏ , ତ ତାହାର ପ୍ରତିଭା ଆହୁରି ଅଧିକ ପ୍ରସ୍ଫୁଟିତ ହୋଇଥାଏ , ଜୀବନରେ ପରିବର୍ତ୍ତନ ଆସିଥାଏ । ଧରିନିଅନ୍ତୁ , କାହା ପାଖରେ କପଡ଼ାରେ ଏମ୍ରୋଡୋରୀ ସିଲାଇ କରିବାର ପ୍ରତିଭା ଥିଲା , ସେ ମୁଦ୍ରା ଯୋଜନା ଅଧୀନରେ ଋଣ ନେଇ କରି କପଡ଼ାରେ ଏମ୍ରୋଡୋରୀ ସିଲାଇ କରିବାର ବ୍ୟବସାୟ ଆରମ୍ଭ କଲା । ଧୀରେ-ଧୀରେ ସେ କପଡାରେ ବିଭିନ୍ନ ପ୍ରକାର ଡିଜାଇନର କାମ କରିବାରେ ଲାଗିବ । କାହାକୁ ନିଜର ହସ୍ତତନ୍ତର ବ୍ୟବସାୟ ଆରମ୍ଭ କରିବାର ସହାୟତା ମିଳିଲା । ମୁଦ୍ରା ଯୋଜନା ଗୋଟିଏ ପଟେ ଦେଶର ସାଧାରଣ ବ୍ୟକ୍ତିର ପ୍ରତିଭାକୁ ବିକଶିତ କରିବାର କାର୍ଯ୍ୟ କରିଛି , ସେହି ପ୍ରତିଭାକୁ ପରିଚୟ ଦେବାରେ ଏବଂ ଲୋକଙ୍କୁ ସଶକ୍ତ କରିବାର କାର୍ଯ୍ୟ କରିଛି । ମୁଦ୍ରା ଯୋଜନା ଅଧିନରେ ଲାଭ , ମୁଦ୍ରା ଯୋଜନା ଅଧିନରେ ଏ ପର୍ଯ୍ୟନ୍ତ ମୋଟ 12 କୋଟି ଋଣ ମାଧ୍ୟମରେ 5.75 ଲକ୍ଷ କୋଟି ଟଙ୍କାର ଧନ ରାଶି ଦିଆଯାଇଛି ।


    ଅନେକ ଥର ଏପରି ହୋଇଥାଏ କି ସରକାରଙ୍କ ପାଖରେ ଯୋଜନା ପାଇଁ ପାଣ୍ଠି ଥାଏ , କିନ୍ତୁ ତାହାର ସମ୍ପୂର୍ଣ୍ଣ ଉପଯୋଗ ହୋଇ ପାରି ନ ଥାଏ । କିନ୍ତୁ ଆପଣମାନେ ଜାଣି ଆଶ୍ଚର୍ଯ୍ୟ ହେବେ କି ‘ ମୁଦ୍ରା ’ ହେଉଛି ଏଭଳି ଏକ ଯୋଜନା ଯେଉଁଠାରେ ଲକ୍ଷ୍ୟଠାରୁ ଅଧିକ ଋଣ ଦିଆଯାଇଛି । ଏଥିରେ ମଧ୍ୟ 28 ପ୍ରତିଶତ ଅର୍ଥାତ୍ 3.25 କୋଟିରୁ ଅଧିକ ଋଣ ଏଭଳି ଲୋକଙ୍କୁ ଦିଆଯାଇଛି , ଯେଉଁମାନେ ପ୍ରଥମ ଥର ନିଜର କୌଣସି କାରବାର ଆରମ୍ଭ କରିଛନ୍ତି । ଏମାନେ ହେଉଛନ୍ତି ସେହି ଲୋକ ଯେଉଁମାନେ ଗୋଟିଏ ପଟରେ ବେକାରୀରୁ ବାହାରି ଆସି ରୋଜଗାର ସୃଷ୍ଟି କରିବାର ସ୍ଥିତିକୁ ଆସିଗଲେ । ସବୁଠାରୁ ଖୁସିର କଥା ଏହା ହେଉଛି କି ଏମାନଙ୍କ ମଧ୍ୟରୁ 74 ପ୍ରତିଶତ ହିତାଧିକାରୀ ହେଉଛନ୍ତି ମହିଳା ଅର୍ଥାତ୍ 9 କୋଟିରୁ ଅଧିକ ଋଣ କେବଳ ମହିଳାମାନଙ୍କୁ ଦିଆଯାଇଛି । ଯେତେବେଳେ ମହିଳାମାନେ ଆଗକୁ ବଢ଼ି ଥାଆନ୍ତି , ଆର୍ଥିକ କାର୍ଯ୍ୟକଳାପର କେନ୍ଦ୍ର ପାଲଟି ଥାଆନ୍ତି ତ ’ ସଂପୂର୍ଣ୍ଣ ପରିବାରର ଆତ୍ମବିଶ୍ୱାସ ବଢ଼ିଥାଏ , ଚିନ୍ତାଧାରା ବଦଳି ଯାଇଥାଏ , ସମାଜ ସଶକ୍ତ ହୋଇଥାଏ । ଏହିପରି ଭାବେ ମୁଦ୍ରା ଯୋଜନା ଅଧୀନରେ 55 ପ୍ରତିଶତ ଋଣ ସମାଜର ପଛୁଆବର୍ଗର ବ୍ୟକ୍ତିମାନଙ୍କୁ ଦିଆଯାଇଛି । ଅର୍ଥାତ୍ ମୋଟ 12 କୋଟି ଋଣ ମଧ୍ୟରୁ 55 ପ୍ରତିଶତ ଋଣ ଏସସି/ଏସଟି ଏବଂ ଓବିସି ବର୍ଗର ଉଦ୍ୟମୀମାନଙ୍କୁ ଦିଆଯାଇଛି । ଦଶକ ଦଶକ ଧରି ଆମେ ଗରିବଙ୍କ ନାମରେ ସ୍ଳୋଗାନ ଶୁଣି ଆସୁଥିଲେ , ଗରିବଙ୍କ ଉତ୍ଥାନ କଥା ଶୁଣିଛେ , କିନ୍ତୁ ମୁଦ୍ରା ଯୋଜନା ହେଉଛି ଏଭଳି ଏକ ଯୋଜନା ଯାହା ବିନା କୌଣସି ଭେଦଭାବରେ ସମାଜର ପଛୁଆବର୍ଗଙ୍କୁ ଆର୍ଥିକ ଏବଂ ସାମାଜିକ ଶକ୍ତି ଦେବାରେ , ସେମାନଙ୍କୁ ସଶକ୍ତ କରିବାର କାର୍ଯ୍ୟ କରୁଛି ।


    ଯେଉଁ ଧାରା ବ୍ୟାଙ୍କ ସହିତ ଆରମ୍ଭ ହୋଇଥିଲା , ସେଥିରେ ଧୀରେ-ଧୀରେ ଆଜି ଅନେକ ସଂସ୍ଥାନ ଯୋଡ଼ି ହେବାରେ ଲାଗିଛନ୍ତି । ଆଜି କେବଳ 110 ବ୍ୟାଙ୍କ ହିଁ ନୁହେଁ , ଏମାନଙ୍କ ବ୍ୟତୀତ 72 କ୍ଷୁଦ୍ର ଆର୍ଥିକ ସଂସ୍ଥା ଏବଂ 9 ଟି ଅଣ-ବ୍ୟାଙ୍କିଙ୍ଗ ଆର୍ଥିକ କମ୍ପାନୀ ମଧ୍ୟ ମୁଦ୍ରା ଋଣ ଦେଉଛନ୍ତି । ବ୍ୟାଙ୍କ ମଧ୍ୟ ‘ ମୁଦ୍ରା ’ ଋଣ ନେବାର ପ୍ରକ୍ରିୟାକୁ ଆହୁରି ଅଧିକ ସହଜ ଓ ସରଳ କରିବାର କାର୍ଯ୍ୟ କରିଛି । ନଥିପତ୍ର ଯୋଗାଡ଼ କରିବାର ଚିନ୍ତା ନ ରହୁ , ଏଥିପାଇଁ ଦସ୍ତାବିଜ ପ୍ରକ୍ରିୟାକରଣକୁ ମଧ୍ୟ ସରଳ କରାଯାଇଛି । ସ୍ୱରୋଜଗାରୀ ହେବା ଆଜି ହେଉଛି ଏକ ଗର୍ବର କଥା , ଆଉ ଏହାର ପ୍ରେରଣାର ସ୍ରୋତ ହେଉଛନ୍ତି ଆପଣମାନେ ସମସ୍ତେ ।


    **********

    
    
    (Release ID: 1533927) Visitor Counter : 2