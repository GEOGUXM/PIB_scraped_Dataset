      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ପଦ୍ମ ପୁରସ୍କାର-2019 ପାଇଁ ପ୍ରସ୍ତାବ ଆହ୍ୱାନ
      Posted On: 02 MAY 2018 1:59PM by PIB Bhubaneshwar


    2019 ଗଣତନ୍ତ୍ର ଦିବସରେ ଘୋଷିତ ହେବାକୁ ଥିବା ପଦ୍ମ ପୁରସ୍କାର ନିମନ୍ତେ 2018 ମେ 1 ତାରିଖରୁ ଅନଲାଇନରେ ନାମ ମନୋନୟନ ଏବଂ ସୁପାରିସ ପ୍ରକ୍ରିୟା ଆରମ୍ଭ ହୋଇଛି । ପଦ୍ମ ପୁରସ୍କାର ପାଇଁ ନାମ ମନୋନୟନ ଏବଂ ସୁପାରିସ ସକାଶେ ଶେଷ ତାରିଖ ରହିଛି 2018 ସେପ୍ଟେମ୍ବର 15 ।


    କେନ୍ଦ୍ରୀୟ ମନ୍ତ୍ରଣାଳୟ/ବିଭାଗ , ରାଜ୍ୟ/କେନ୍ଦ୍ର ଶାସିତ ଅଞ୍ଚଳର ସରକାର , ଭାରତ ରତ୍ନ ଏବଂ ପଦ୍ମଭୂଷଣ ପୁରସ୍କାର ପ୍ରାପ୍ତ ବ୍ୟକ୍ତିବିଶେଷ , ଉତ୍କର୍ଷ କେନ୍ଦ୍ର ଏବଂ ଅନ୍ୟାନ୍ୟ ବିଭିନ୍ନ ସୂତ୍ରରୁ ମନୋନୟନ ପ୍ରସ୍ତାବ ଆହ୍ୱାନ କରାଯାଇଛି । 2018 ଏପ୍ରିଲ 25 ତାରିଖରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ପକ୍ଷରୁ ଅନୁରୋଧ କରାଯାଇଥିଲା କି , ବାସ୍ତବରେ ଯେଉଁମାନେ ଉଲ୍ଲେଖନୀୟ କୃତିତ୍ୱ ହାସଲ କରିଛନ୍ତି କିମ୍ବା ଛାପ ଛାଡ଼ି ପାରିଛନ୍ତି , ସେମାନଙ୍କ ନାମ ସୁପାରିସ କରାଯାଉ ।


    ପଦ୍ମ ପୁରସ୍କାର ପାଇଁ ମନୋନୟନ/ସୁପାରିସ ପ୍ରସ୍ତାବ କେବଳ ଅନଲାଇନରେ ପଦ୍ମ ପୋର୍ଟାଲ www.padmaawards.gov.in ମାଧ୍ୟମରେ ଗ୍ରହଣ କରାଯିବ । ଯେକୌଣସି ନାଗରିକ ଅନ୍ୟର ନାମ ସହିତ ନିଜ ନାମ ସମ୍ପର୍କରେ ମଧ୍ୟ ପ୍ରସ୍ତାବ ପଠାଇ ପାରିବେ । ପୋର୍ଟାଲରେ ଥିବା ଫର୍ମାଟ ଅନୁଯାୟୀ ସୁପାରିସ ହେଉଥିବା ବ୍ୟକ୍ତିଙ୍କ ସମ୍ପର୍କରେ ବିସ୍ତୃତ ତଥ୍ୟ ସହିତ ସଂପୃକ୍ତ ବ୍ୟକ୍ତିଙ୍କ କାର୍ଯ୍ୟାବଳୀ ବାବଦରେ 800 ଶବ୍ଦର ଏକ ଲେଖା ରହିବା ଆବଶ୍ୟକ ।


    1954 ମସିହାରେ ପଦ୍ମବିଭୂଷଣ , ପଦ୍ମଭୂଷଣ ଏବଂ ପଦ୍ମଶ୍ରୀ ଆଦି ଦେଶର ସର୍ବୋଚ୍ଚ ବେସାମରିକ ପଦ୍ମ ସମ୍ମାନର ଶୁଭାରମ୍ଭ ହୋଇଥିଲା । ପ୍ରତିବର୍ଷ ଗଣତନ୍ତ୍ର ଦିବସ ଅବସରରେ ଏହି ସମ୍ମାନ ଘୋଷଣା କରାଯାଇଥାଏ । କଳା , ସଂସ୍କୃତି , ଶିକ୍ଷା , କ୍ରୀଡ଼ା , ଔଷଧ , ସମାଜସେବା , ବିଜ୍ଞାନ , ପ୍ରଯୁକ୍ତିବିଦ୍ୟା , ପବ୍ଲିକ ଆଫେୟାର୍ସ , ସିଭିଲ ସର୍ଭିସ୍ , ବାଣିଜ୍ୟ ଏବଂ ଉଦ୍ୟୋଗ ଆଦି କ୍ଷେତ୍ରରେ ଉଲ୍ଲେଖନୀୟ କାର୍ଯ୍ୟ କରିଥିବା ବ୍ୟକ୍ତିବିଶେଷଙ୍କୁ ଏହି ସମ୍ମାନ ମିଳିଥାଏ ।


    ଏ ସମ୍ପର୍କରେ ଅଧିକ ସୂଚନା ପାଇବାକୁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟର ୱେବସାଇଟ www.mha.nic.in. ର 'Awards and Medals' ରେ କ୍ଲିକ୍ କରନ୍ତୁ । ଏଥିସହ ପୁରସ୍କାରର ନିୟମାବଳୀ ୱେବସାଇଟର http://padmaawards. gov.in/SelectionGuidelines. aspx ଲିଙ୍କରେ ଉପଲବ୍ଧ ଅଛି ।


    ************

    
    
    (Release ID: 1531167) Visitor Counter : 3