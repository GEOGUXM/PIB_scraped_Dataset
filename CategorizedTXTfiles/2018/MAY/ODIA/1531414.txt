      ରେଳ ମନ୍ତ୍ରଣାଳୟ

      ଜାତୀୟ ରେଳ ସଂଗ୍ରହାଳୟ ଏବେ ସନ୍ଧ୍ୟାରେ ବି ଖୋଲା ରହିବ
      Posted On: 04 MAY 2018 6:50PM by PIB Bhubaneshwar


    ଏବେ ଜାତୀୟ ରେଳ ସଂଗ୍ରହାଳୟ ସନ୍ଧ୍ୟା ସମୟରେ ବି ଖୋଲା ରହିବ । ସପ୍ତାହାନ୍ତରେ ସଂଗ୍ରହାଳୟ ସନ୍ଧ୍ୟା 6ଟା ପରିବର୍ତ୍ତେ 9ଟା ପର୍ଯ୍ୟନ୍ତ ଖୋଲା ରହିବ । ଦିଲ୍ଲୀ ଏନସିଆରରେ ଜାତୀୟ ରେଳ ସଂଗ୍ରହାଳୟ ହିଁ ପର୍ଯ୍ୟଟକମାନଙ୍କ ପାଇଁ ମୁଖ୍ୟ ଆକର୍ଷଣ । ଚାଣକ୍ୟପୁରୀ ଅଞ୍ଚଳରେ 11 କିଲୋମିଟର ପରିବ୍ୟାପ୍ତ ଏହି ସଂଗ୍ରହାଳୟ ରେଳବାଇର ଅତୀତର ଗାଥା ଏବଂ ସୌନ୍ଦର୍ଯ୍ୟର କାହାଣୀ ବହନ କରୁଛି । ରେଲୱେର ଅତୀତ ସହ ଜଡ଼ିତ ଥିବା ପ୍ରାୟ 75ଟି ପ୍ରଦର୍ଶନ ସଂଗ୍ରହାଳୟରେ ସ୍ଥାନ ପାଇଛି ।


    ପର୍ଯ୍ୟଟକମାନେ ଏଠାରେ ଇନଡୋର ଗ୍ୟାଲେରୀ , ମ୍ୟୁଜିକାଲ ଫାଉଣ୍ଟେନ , ବହୁରଙ୍ଗୀୟ ଆଲୋକ ବ୍ୟବସ୍ଥା ଦେଖିପାରିବେ । ପ୍ରବେଶ ପଥ , ଟୟ ଟ୍ରେନ ଷ୍ଟେସନ ଏବଂ ନିକଟବର୍ତ୍ତୀ ଅଞ୍ଚଳ ସ୍ୱତନ୍ତ୍ର ଭାବେ ଆଲୋକରେ ସଜ୍ଜିତ ହୋଇଛି । ଏଥିସହ ‘ ଦ ରେଲ୍ସ ’ ରେଷ୍ଟୁରାଣ୍ଟରେ ସ୍ୱତନ୍ତ୍ର ଭାବେ ରେଲୱେ ଥିମ୍ ଭିତ୍ତିକ ଡିନର ଉପଲବ୍ଧ ହେଉଛି । ରେଷ୍ଟୁରାଣ୍ଟଟି ମୁମ୍ବାଇ ସିଏସଏମଟି ସ୍ଥିତୱାର୍ଲ୍ଡ ହେରିଟେଜ୍ ବିଲ୍ଡିଂ ଢାଞ୍ଚାରେ ନିର୍ମିତ ହୋଇଛି ।


    ପର୍ଯ୍ୟଟକମାନଙ୍କ ସୁବିଧା ପାଇଁ ସଂଗ୍ରହାଳୟ ପରିଦର୍ଶନ ସମୟ ସନ୍ଧ୍ୟାକୁ ବୃଦ୍ଧି କରିବାକୁ ରେଳମନ୍ତ୍ରୀ ପିୟୁଷ ଗୋୟଲ ନିର୍ଦ୍ଦେଶ ଦେଇଥିଲେ । ତାହା ଏବେ କାର୍ଯ୍ୟକାରୀ କରାଯାଇଛି । 2018 ମେ ମାସରୁ ସଂଗ୍ରହାଳୟ ସନ୍ଧ୍ୟାରେ ପର୍ଯ୍ୟଟକମାନଙ୍କ ପାଇଁ ଖୋଲା ରହିବ ବୋଲି ଗତ ମାସ ରେଲୱେ ବୋର୍ଡ ଚେୟାରମ୍ୟାନ୍ ଅଶ୍ୱନୀ ଲୋହାନୀ ଘୋଷଣା କରିଥିଲେ ।


    ନିକଟରେ ପର୍ଯ୍ୟଟକମାନଙ୍କ ପାଇଁ ରେଳବାଇ କମ୍ବୋ ଟିକେଟ (ଡାଏମଣ୍ଡ ଏବଂ ଗୋଲ୍ଡ) 30% ରିହାତି ସହ ଆରମ୍ଭ କରିଛି । ଏହା ପର୍ଯ୍ୟଟକମାନଙ୍କ ମଧ୍ୟରେ ଆଦୃତ ହୋଇପାରିଛି । 2015ରେ ଏହି ରେଳ ସଂଗ୍ରହାଳୟର ନବୀକରଣ କାର୍ଯ୍ୟ ଆରମ୍ଭ ହୋଇଥିଲା । ଏଥିରେ ପରେ କୋଚ ସିମୁଲେଟର , ଡିଜେଲ ଏବଂ ଷ୍ଟିମ୍ ସିମୁଲେଟର , ଇନଡୋର ଗ୍ୟାଲେରୀ ସ୍ଥାନ ପାଇଥିଲା ।


    ***********

    
    
    (Release ID: 1531414) Visitor Counter : 2