      କୌଶଳ ବିକାଶ ଓ ଉଦ୍ଯୋଗ ମନ୍ତ୍ରଣାଳୟ

      ଓଡିଶାର ଅର୍ଥନୈତିକ ଅଭିବୃଦ୍ଧି ଲାଗି ଦକ୍ଷତା ବିକାଶ ଅଧୀନରେ ପାରମ୍ପରିକ କୌଶଳକୁ ସ୍ଵୀକୃତି ଦିଆଯିବା ଉଚିତ୍ : ଧର୍ମେନ୍ଦ୍ର ପ୍ରଧାନ
      ଦକ୍ଷତା ବିକାଶର ଗୁରୁତ୍ୱପୂର୍ଣ୍ଣ ଭୂମିକା ଉପରେ ଓଡ଼ିଶା ସ୍କିଲ କନକ୍ଲେଭରେ ଗୁରୁତ୍ୱାରୋପ

      Posted On: 07 MAY 2018 8:52PM by PIB Bhubaneshwar

    ଦକ୍ଷତା ବିକାଶ ଅଧୀନରେ ପାରମ୍ପରିକ କୌଶଳକୁ ବିଧିବଦ୍ଧ ଭାବେ ସ୍ଵୀକୃତି ଦିଆଯିବା ଉଚିତ ଏବଂ ଏହି କଳାକୌଶଳର ପ୍ରସାର ଲାଗି ଉପଯୁକ୍ତ ତାଲିମ ଦିଆଯାଇ ଏହାକୁ ରାଜ୍ୟ ଏବଂ ରାଜ୍ୟବାସୀଙ୍କ ଅର୍ଥନୈତିକ ଅଭିବୃଦ୍ଧିରେ ଉପଯୋଗ କରାଯିବା ଆବଶ୍ୟକ ବୋଲି କହିଛନ୍ତି ଦକ୍ଷତା ବିକାଶ ଏବଂ ଉଦ୍ୟୋଗୀତା ତଥା ତୈଳ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ । ‘ ଓଡ଼ିଶା ସ୍କିଲ କନକ୍ଲେଭ ’ ର ଉଦ୍ଘାଟନୀ ସମାରୋହ ଅଭିଭାଷଣରେ ଶ୍ରୀ ପ୍ରଧାନ କହିଥିଲେ ଯେ , ଓଡ଼ିଶାରେ ବିପୁଳ ପ୍ରାକୃତିକ ସମ୍ପଦ ଏବଂ ଦୀର୍ଘ ସାମୁଦ୍ରିକ ବେଳାଭୂମି ରହିଛି । ପ୍ରାକୃତିକ ସମ୍ପଦ ବିଦେଶୀ ପୁଞ୍ଜିନିବେଶକଙ୍କ ପାଇଁ ରାଜ୍ୟ ପ୍ରଥମ ପସନ୍ଦର ନିବେଶ ଲକ୍ଷ୍ୟସ୍ଥଳୀ ଭାବେ ଉଭା ହୋଇଛି । ଭାରତର ମୋଟ ପ୍ରାକୃତିକ ସମ୍ପଦ ମଧ୍ୟରୁ ଓଡ଼ିଶାରେ ଏକ ପଞ୍ଚମାଂଶ କୋଇଲା , ଏକ ତୃତୀୟାଂଶ ଲୁହାପଥ , ଏକ ତୃତୀୟାଂଶ ବକ୍ସାଇଟ ଏବଂ ଅଧିକ ପରିମାଣର କ୍ରୋମାଇଟ ଏଠାରେ ମହଜୁଦ ହୋଇ ରହିଛି । ସମୃଦ୍ଧ ଐତିହ୍ୟ ଏବଂ ସଂସ୍କୃତି ତଥା ହସ୍ତଶିଳ୍ପ , ହସ୍ତତନ୍ତ ଏବଂ ମନ୍ଦିର ପାଇଁ ରାଜ୍ୟର ସ୍ୱତନ୍ତ୍ର ପରିଚୟ ରହିଛି । ଜାତୀୟ ସ୍ତରରେ ଦକ୍ଷତା ବିକାଶ ପାଇଁ ପଦକ୍ଷେପ ନିଆଯାଉଛି । ବର୍ତ୍ତମାନ ସୁଦ୍ଧା ରାଜ୍ୟରେ ଦକ୍ଷତା ବିକାଶ ଲାଗି ଭିନ୍ନ ଭିନ୍ନ ପ୍ରୟାସ କରାଯାଇଛି । କିନ୍ତୁ ଆମର ପ୍ରୟାସ ହେଉଛି ଆମ ସମସ୍ତଙ୍କୁ ଦକ୍ଷତା ବିକାଶ କାର୍ଯ୍ୟକ୍ରମରେ ମିଳିତ ଭାବେ ସୁଦୃଢ଼ , ବିସ୍ତୃତ ଏବଂ ଐକ୍ୟବଦ୍ଧ ପ୍ରୟାସ କରିବାର ଆବଶ୍ୟକତା ରହିଛି ।


    ପ୍ରଧାନମନ୍ତ୍ରୀଙ୍କ ସଂକଳ୍ପ “ ସବକା ସାଥ ସବକା ବିକାଶ ” କୁ ଦୃଷ୍ଟିରେ ରଖି ଦକ୍ଷତା ବିକାଶ ଏବଂ ଉଦ୍ୟୋଗୀତା ମନ୍ତ୍ରଣାଳୟ ଭୁବନେଶ୍ୱର ନିକଟବର୍ତ୍ତୀ ଜଟଣୀରେ ଓଡ଼ିଶା ସ୍କିଲ କନକ୍ଲେଭ ଆୟୋଜନ କରିଛି । ଯାହାଦ୍ୱାରା ଓଡ଼ିଶାକୁ ଭାରତର ଦକ୍ଷତା ବିକାଶ ଏବଂ ଉଦ୍ୟୋଗୀତାର ପ୍ରମୁଖ କେନ୍ଦ୍ର ଭାବେ ବିକଶିତ କରାଯାଇପାରିବ । ଏହି ଦୁଇ ଦିନିଆ କାର୍ଯ୍ୟକ୍ରମରେ 100ରୁ ଉର୍ଦ୍ଧ୍ଵ ବିଶେଷଜ୍ଞ , ଉଦ୍ୟୋଗ ଜଗତର ପ୍ରତିନିଧି , ଶିକ୍ଷାବିତ ଏବଂ ଦକ୍ଷତା ବିକାଶ ସହ ଜଡ଼ିତ ପେସାଦାର ଭାଗ ନେଇଥିଲେ ଏବଂ ରାଜ୍ୟରେ ଦକ୍ଷତା ବିକାଶ ଲାଗି ରହିଥିବା ଆହ୍ୱାନ ଏବଂ ସମ୍ଭାବନା ବିଷୟରେ ବିଚାର ବିମର୍ଶ କରିଥିଲେ ।


    ନାଲକୋ , ଇଣ୍ଡିଆନ ଅଏଲ , ରିଲାଏନ୍ସ , ଏସିସି , ଆଦିତ୍ୟ ବିରଲା , ଅନ୍ତର୍ଜାତୀୟ ଶ୍ରମ ସଂଗଠନ ଭଳି ସଂଗଠନର ବିଶେଷଜ୍ଞମାନେ ଦକ୍ଷତା ବିକାଶ ପ୍ରସଙ୍ଗରେ ରାଜ୍ୟର ସ୍ଥାନୀୟ ସମସ୍ୟା ବିଷୟରେ ଆଲୋଚନା କରିଥିଲେ । ପ୍ରଥମ ଦିନର ଅଧିବେଶନରେ ରାଜ୍ୟରେ ଉପଲବ୍ଧ ଆହ୍ୱାନ ଏବଂ ସୁଯୋଗଗୁଡ଼ିକ ଉପରେ ଆଲୋକପାତ କରାଯାଇଥିଲା ।


    ଜନସଂଖ୍ୟା , ଯୁବକମାନଙ୍କ ଅନୁପାତ , ଶିକ୍ଷା ଏବଂ ହାରାହାରି , ଶ୍ରମିକଙ୍କ ସହଭାଗୀତା ଏବଂ ଶ୍ରମିକମାନଙ୍କ ଯାତାୟାତ ଭଳି ରାଜ୍ୟର ସାମାଜିକ-ଆର୍ଥିକ ପୃଷ୍ଠଭୂମି ସମ୍ପର୍କରେ ବିଶେଷଜ୍ଞମାନଙ୍କୁ ଅବଗତ କରାଯାଇଥିଲା । ଓଡ଼ିଶାରେ 631 ଆଇଟିଆଇ ଏବଂ ଏଥିରେ ମୋଟ ସିଟ ସଂଖ୍ୟା 1 , 67 , 753ଟି ଥିବା ଜଣାପଡ଼ିଛି । ପ୍ରଧାନମନ୍ତ୍ରୀ ଦକ୍ଷତା ବିକାଶ ଯୋଜନା 2016-20 ଅଧୀନରେ ପାଖାପାଖି 80 ହଜାର ଜଣଙ୍କୁ ତାଲିମ ଦିଆଯାଇସାରିଛି । ଏମାନଙ୍କ ମଧ୍ୟରୁ ପ୍ରାୟ 50%ଙ୍କୁ ନିଯୁକ୍ତି ମିଳିସାରିଛି । ଚାକିରି ସନ୍ଧାନରେ ଓଡ଼ିଶାରୁ ପାଖାପାଖି ଏକ ଲକ୍ଷ ଲୋକ ଦେଶର ଅନ୍ୟ ଭାଗକୁ ଚାଲି ଯାଉଛନ୍ତି । ରାଜ୍ୟର ମୋଟ ଜନସଂଖ୍ୟାର ଅଧା ଲୋକଙ୍କ ବୟସ 25 ବର୍ଷରୁ କମ । ମାତ୍ର 6% ଶ୍ରମଶକ୍ତି ନିକଟରେ ଡିପ୍ଲୋମା , ପ୍ରମାଣପତ୍ର କିମ୍ବା ସ୍ନାତକ କିମ୍ବା ତଦୁର୍ଦ୍ଧ୍ଵ ଡିଗ୍ରୀ ରହିଛି । ଓଡ଼ିଶାର ବୃଦ୍ଧି ପାଉଥିବା ଦକ୍ଷତା ତାରତମ୍ୟ 2011-26 ସମୟରେ ପାଖାପାଖି 40 ଲକ୍ଷ ହେବାର ଅନୁମାନ କରାଯାଉଛି । 2018-19ରେ ଓଡ଼ିଶାର ଶ୍ରମ ଚାହିଦା ରାସାୟନିକ , ପରିବହନ , ଲଜିଷ୍ଟିକ୍ସ , ଖୁଚୁରା ବ୍ୟବସାୟୀ , ଶକ୍ତି ଏବଂ ସ୍ୱାସ୍ଥ୍ୟସେବା କ୍ଷେତ୍ରରେ ରହିବାର ଅନୁମାନ କରାଯାଉଛି ।


    ଦକ୍ଷତା ବିକାଶ କାର୍ଯ୍ୟକ୍ରମ ପାଇଁ ଯୋଜନା କରାଯିବା ସମୟରେ ସାମାଜିକ-ଆର୍ଥିକ ଦିଗ ପ୍ରତି ମଧ୍ୟ ଧ୍ୟାନ ଦେବା ଉପରେ ଆଲୋଚନା କରାଯାଇଥିଲା । ରାଜ୍ୟର ମୋଟ ଜନସଂଖ୍ୟାର ପାଖାପାଖି 30% ଅନୁସୂଚିତ ଜନଜାତି ଅଟନ୍ତି । ମହିଳାଙ୍କ ଜନସଂଖ୍ୟା ଏବଂ ଆର୍ଥିକ ବିକାଶରେ ସେମାନଙ୍କର ସହଭାଗୀତା ଉପରେ ଧ୍ୟାନ ଦେବାର ଆବଶ୍ୟକତା ରହିଛି । ରାଜ୍ୟ ପାଇଁ କାର୍ଯ୍ୟ ଯୋଜନା ପ୍ରସ୍ତୁତ କରିବା ସମୟରେ ପାରମ୍ପରିକ ଦକ୍ଷତା ସମ୍ପର୍କରେ ବିଚାର କରିବାର ଆବଶ୍ୟକତା ରହିଛି । ଆଲୋଚନା ସମୟରେ ଏଥିପ୍ରତି ମଧ୍ୟ ଗୁରୁତ୍ୱାରୋପ କରାଯାଇଥିଲା ଯେ ନିଦ୍ଦିଷ୍ଟ ଦକ୍ଷତା ଉପରେ ଆଇନର ନିୟନ୍ତ୍ରଣ କରୁଥିବା ଏବଂ ତାଲିମ ଦେଉଥିବା କର୍ତ୍ତୃପକ୍ଷଙ୍କ ମଧ୍ୟରେ ସମନ୍ୱୟ ରହିଲେ ତାଲିମ କାର୍ଯ୍ୟକ୍ରମଗୁଡ଼ିକର ଉତ୍ତମ ଫଳାଫଳ ମିଳିପାରିବ । ଡ୍ରାଇଭର ପ୍ରଶିକ୍ଷଣ ଏବଂ ପର୍ଯ୍ୟଟନ ଗାଇଡ ଭଳି ଦକ୍ଷତା ବିକାଶ କାର୍ଯ୍ୟକ୍ରମରେ ସରକାରଙ୍କ ଲାଇସେନ୍ସର ଆବଶ୍ୟକତା ପଡ଼ୁଛି ।


    ଓଡ଼ିଶା ଦକ୍ଷତା ବିକାଶ ପ୍ରାଧିକରଣର ଅଧ୍ୟକ୍ଷ ଶ୍ରୀ ସୁବ୍ରତ ବାଗଚୀ କହିଥିଲେ ଯେ ଘରୋଇ କ୍ଷେତ୍ରରେ ଶୋଷଣ ଅଧିକ ହୋଇଥାଏ । ଘରୋଇ କ୍ଷେତ୍ରଗୁଡ଼ିକ ନିଜର ଏହି ମାନସିକତାଠାରୁ ବାହାରକୁ ବାହାରିବା ଉଚିତ ଏବଂ ଶ୍ରମିକମାନଙ୍କୁ ସେମାନଙ୍କ ଯୋଗାଦାନ ଲାଗି ପରିଶୋଧ କରାଯିବା ଉଚିତ । ଆମକୁ ଯୁବକ ଏବଂ ସେମାନଙ୍କ ମାତାପିତାଙ୍କୁ ଉପଯୁକ୍ତ ପରାମର୍ଶ ଦେବାର ଆବଶ୍ୟକତା ରହିଛି ।


    ଏହି ଅବସରରେ ଶ୍ରୀ ପ୍ରଧାନ ଓଡ଼ିଶା , ଛତିଶଗଡ଼ ଏବଂ ଝାଡ଼ଖଣ୍ଡରେ ଦକ୍ଷତା ବିକାଶ ଏବଂ ରୋଜଗାର ବିଷୟ ଉପରେ ଏକ ଅଧ୍ୟୟନ ରିପୋର୍ଟ ମଧ୍ୟ ଜାରି କରିଥିଲେ । ସେଣ୍ଟର ଫର ୟୁଥ ସ୍କିଲ ଡେଭଲପମେଣ୍ଟ (ସିୱାଇଏସଡି) , ଭୁବନେଶ୍ୱରର ସହଯୋଗରେ ଫଙ୍କସନାଲ ଟ୍ରେନିଂ ଏଣ୍ଡ ରିସର୍ଚ୍ଚ ସୋସାଇଟି (ଏଫଭିଟିଆରଏସ) ଦ୍ୱାରା ଏହି ଅଧ୍ୟୟନ କରାଯାଇଥିଲା ।


    **********

    
    
    (Release ID: 1531540) Visitor Counter : 6