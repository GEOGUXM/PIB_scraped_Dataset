      ଜଳ ସମ୍ପଦ ମନ୍ତ୍ରଣାଳୟ

      ମହାନଦୀ ଜଳ ବିବାଦ ଆୟୋଗଙ୍କ ନୋଟିସ ଜାରି
      Posted On: 30 MAY 2018 9:12PM by PIB Bhubaneshwar


    ମହାନଦୀ ଜଳବିବାଦ ଆୟୋଗ ଆଜି ଆନ୍ତଃରାଜ୍ୟ ନଦୀ ଜଳ ବିବାଦ ଆଇନ , 1959ର ଧାରା 4 ଅନୁସାରେ ଓଡ଼ିଶା , ଛତିଶଗଡ଼ , ଝାଡ଼ଖଣ୍ଡ , ମଧ୍ୟ ପ୍ରଦେଶ ଏବଂ ମହାରାଷ୍ଟ୍ର ସରକାରଙ୍କୁ ନୋଟିସ ଜାରି କରିଛନ୍ତି । ଏହି ନୋଟିସରେ ସଂପୃକ୍ତ ରାଜ୍ୟ ସରକାରମାନେ ମହାନଦୀ ଜଳବିବାଦ ଘେନି ନ୍ୟାୟିକ ନିର୍ଣ୍ଣୟ ସକାଶେ ଅଗଷ୍ଟ 08 , 2018 ସୁଦ୍ଧା ନିଜ ନିଜର ପ୍ରତିନିଧି ମନୋନୀତ କରିବାକୁ ନିର୍ଦ୍ଦେଶ ଦିଆଯାଇଛି ।ଏହି ନୋଟିସରେ ଆହୁରି କୁହାଯାଇଛି ଯେ , ଯଦି ଏହି ନିର୍ଦ୍ଧାରିତ ଅବଧି ମଧ୍ୟରେ ରାଜ୍ୟମାନେ କୌଣସି ପ୍ରତିନିଧି ମନୋନୀତ ନ କରନ୍ତି , ସଂପୃକ୍ତ ରାଜ୍ୟ ସରକାରମାନଙ୍କ ପ୍ରତିନିଧିଙ୍କ ଅନୁପସ୍ଥିତିରେଏହି ପ୍ରସଙ୍ଗ ଉପରେ ନିର୍ଣ୍ଣୟ କରାଯିବ ।


    ପୂର୍ବରୁ ଓଡ଼ିଶା ସରକାରଙ୍କ ଅନୁରୋଧ କ୍ରମେ ଆନ୍ତଃରାଜ୍ୟ ନଦୀ ଜଳବିବାଦ (ଆଇଆରଏସଡ଼ବ୍ଲୁଡ଼ି) ଆଇନ , 1956ର ଧାରା 3 ଅନୁସାରେ କେନ୍ଦ୍ର ସରକାର ମାର୍ଚ୍ଚ 12 , 2018 ତାରିଖ ଦିନ ମହାନଦୀ ଜଳବିବାଦ ଆୟୋଗ ଗଠନ କରିଥିଲେ । କେନ୍ଦ୍ର ସରକାର ଆଇଏସଆରଡ଼ବ୍ଲୁଡ଼ି ଆଇନ , 1956ର ଧାରା 4 ଅନୁସାରେ ଆୟୋଗଙ୍କ ନ୍ୟାୟିକ ନିର୍ଣ୍ଣୟ ଗ୍ରହଣ କରିବା ସକାଶେ ଏପ୍ରିଲ 17 , 2018ରେ ସିଦ୍ଧାନ୍ତ ଗ୍ରହଣ କରିଥିଲେ ।


    **********

    
    
    (Release ID: 1533931) Visitor Counter : 4