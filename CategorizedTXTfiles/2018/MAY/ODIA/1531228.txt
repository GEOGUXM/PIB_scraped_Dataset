      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଲକ୍ଷ୍ନୌ, ଚେନ୍ନାଇ ଓ ଗୌହାଟୀ ବିମାନ ବନ୍ଦରର ଭିତ୍ତିଭୂମି ଉନ୍ନୟନ, ସମ୍ପ୍ରସାରଣକୁ କ୍ୟାବିନେଟ ଅନୁମୋଦନ
      Posted On: 02 MAY 2018 6:19PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ଲକ୍ଷ୍ନୌ , ଚେନ୍ନାଇ ଏବଂ ଗୌହାଟୀ ବିମାନ ବନ୍ଦରରେ ସମନ୍ୱିତ ଟର୍ମିନାଲର ଉନ୍ନୟନ ଏବଂ ସମ୍ପ୍ରସାରଣକୁ ମଞ୍ଜୁରି ଦେଇଛନ୍ତି । ଏଥିପାଇଁ ଯଥାକ୍ରମେ 2467 କୋଟି , 1383 କୋଟି ଏବଂ 1232 କୋଟି ଟଙ୍କା ଖର୍ଚ୍ଚ ହେବ ।


    ବିବରଣୀ : ତିନୋଟି ପ୍ରକଳ୍ପର ବିଶେଷତ୍ୱ ନିମ୍ନରେ ଦିଆଗଲା :


    ଲକ୍ଷ୍ନୌ ବିମାନ ବନ୍ଦର : ନୂତନ ସମନ୍ୱିତ ଟର୍ମିନାଲର ନିର୍ମାଣରେ 16 , 292 ବର୍ଗ ମିଟର ସହିତ ବର୍ତ୍ତମାନର ଟର୍ମିନାଲ ଭବନର ଆକାର 88 , 000 ବର୍ଗମିଟରର ଏକ କ୍ଷେତ୍ର ରହିବ ଏବଂ ଏହାର ବାର୍ଷିକ କ୍ଷମତା 2.6 ମିଲିୟନ ଅନ୍ତର୍ଜାତୀୟ ଏବଂ 11 ମିଲିୟନ ଘରୋଇ ଯାତ୍ରୀ ଟ୍ରାଫିକ ପରିଚାଳନା କରିପାରିବା ଭଳି ହେବ । ନୂଆ ଟର୍ମିନାଲ ଭବନ 2030-31 ପର୍ଯ୍ୟନ୍ତ ଯାତ୍ରୀଙ୍କ ସଂଖ୍ୟା ବୃଦ୍ଧି ଆବଶ୍ୟକତାକୁ ପୂରଣ କରିବ ।


    ଚେନ୍ନାଇ ବିମାନ ବନ୍ଦର : 197 , 000 ବର୍ଗ ମିଟର ପ୍ରସ୍ତାବ ସମେତ , ପ୍ରସ୍ତାବିତ ଟର୍ମିନାଲ ଭବନର ମୋଟ ନିର୍ମିତ କ୍ଷେତ୍ର 35 ଏମପିପିଏ ପରିଚାଳନା କରିବାର ବାର୍ଷିକ କ୍ଷମତା ସହିତ 336 , 000 ବର୍ଗମିଟର ହେବ । ନୂଆ ଟର୍ମିନାଲ ଭବନରେ ଗୃହ-4 ଷ୍ଟାର ରେଟିଂ ଅର୍ଜନ କରିବାର ଉଦ୍ଦେଶ୍ୟରେ ସବୁଜ ଭବନର ବିଶେଷତ୍ୱ ସାମିଲ ହେବ । ଏହି ଭବନ 2026-27 ପର୍ଯ୍ୟନ୍ତ ଯାତ୍ରୀଙ୍କ ସଂଖ୍ୟା ବୃଦ୍ଧିର ଆବଶ୍ୟକତାକୁ ପୂରଣ କରିବ ।


    ଗୌହାଟୀ ବିମାନ ବନ୍ଦର : ନୂଆ ଟର୍ମିନାଲ ଭବନରେ 9 ଏମପିପିଏର ମିଳିତ ବାର୍ଷିକ କ୍ଷମତା (ପୁରୁଣା ଏବଂ ନୂଆ ଟର୍ମିନାଲ)କୁ ପରିଚାଳିତ କରିବା ଲାଗି 102 , 500 ବର୍ଗମିଟରର କ୍ଷେତ୍ର ରହିବ । ଏହି ଭବନ ବର୍ଷ 2026-27 ପର୍ଯ୍ୟନ୍ତ ଯାତ୍ରୀଙ୍କ ସଂଖ୍ୟା ବୃଦ୍ଧି ଆବଶ୍ୟକତା ପୂରଣ କରିବ । ଏହା ‘ ଏକ୍ଟ ଇଷ୍ଟ ’ ନୀତି ଉପରେ ଗୁରୁତ୍ୱ ଦିଆଯିବା ସହିତ ଉତ୍ତରପୂର୍ବାଂଚଳରେ ନିବେଶ ଏବଂ ପର୍ଯ୍ୟଟନକୁ ପ୍ରୋତ୍ସାହିତ କରିବ ।


    **********

    
    
    (Release ID: 1531228) Visitor Counter : 1