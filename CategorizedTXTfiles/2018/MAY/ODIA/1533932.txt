      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାକର୍ତ୍ତାରେ ପ୍ରବାସୀ ଭାରତୀୟଙ୍କୁ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 30 MAY 2018 9:17PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଜାକର୍ତ୍ତାଠାରେ ପ୍ରବାସୀ ଭାରତୀୟମାନଙ୍କୁ ଉଦବୋଧନ ଦେଇଛନ୍ତି ।


    ସେ ଭାରତ ଏବଂ ଇଣ୍ଡୋନେସିଆ ମଧ୍ୟରେ ରହିଥିବା ସ୍ୱତନ୍ତ୍ର ସମ୍ପର୍କର ଅବତାରଣା କରିବା ସହିତ ଚଳିତ ବର୍ଷ ନୂଆଦିଲ୍ଲୀରେ ଆୟୋଜିତ ସାଧାରଣତନ୍ତ୍ର ଦିବସ ସମାରୋହର ସ୍ମୃତିଚାରଣ କରିଥିଲେ ଯେଉଁଠି ଇଣ୍ଡୋନେସିଆ ସମେତ 10ଟି ଆସିଆନ ରାଷ୍ଟ୍ରର ନେତାମାନେ ଯୋଗ ଦେଇଥିଲେ । ସେ ଉଲ୍ଲେଖ କରିଥିଲେ ଯେ 1950 ମସିହାରେ ଇଣ୍ଡୋନେସିଆର ରାଷ୍ଟ୍ରପତି ନୂଆଦିଲ୍ଲୀ ଠାରେ ସାଧାରଣତନ୍ତ୍ର ଦିବସ ପରେଡରେ ଯୋଗ ଦେବା ସଂଯୋଗବଶତଃ ନଥିଲା ।


    ସେ କହିଥିଲେ ଯେ ଇଣ୍ଡୋନେସିଆରେ ଥିବା ପ୍ରବାସୀ ଭାରତୀୟମାନେ ଏ ଦେଶର ଗର୍ବ , ତଥାପି ସେମାନେ ଭାରତରେ ଥିବା ସେମାନଙ୍କ ମୂଳସମ୍ପର୍କ ସହ ଯୋଡ଼ି ହୋଇ ରହିଛନ୍ତି ।


    ପ୍ରଧାନମନ୍ତ୍ରୀ କହିଥିଲେ ଯେ ଗତ ଚାରି ବର୍ଷ ମଧ୍ୟରେ ଭାତରେ ଅସମାନ୍ତରାଳ ରୂପାନ୍ତରଣ ଦେଖିବାକୁ ମିଳିଛି । ଏହି ପରିପ୍ରେକ୍ଷୀରେ , ସେ ଏଫଡିଆଇ , ଅର୍ଥ ବ୍ୟବସ୍ଥାର ଉନ୍ମୁଖତା , ଇଜ ଅଫ ଡୁଇଂ ବିଜନେସ ବା ସହଜ ବ୍ୟବସାୟ ପଦ୍ଧତି ଏବଂ ଭାରତୀୟ ଅର୍ଥ ବ୍ୟବସ୍ଥାର ପ୍ରତିଦ୍ୱନ୍ଦ୍ୱିତା ବିଷୟରେ କହିଥିଲେ ।


    ସେ କହିଥିଲେ ଯେ ଉଭୟ ଦେଶ ସେମାନଙ୍କ ଗଣତାନ୍ତ୍ରିକ ନୀତି ଏବଂ ବିବିଧତାକୁ ନେଇ ଗର୍ବିତ । ସେ ବାଲିଯାତ୍ରା , ଏବଂ ଖାଦ୍ୟ ଓ ଭାଷାରେ ରହିଥିବା ସମାନତାର ଉଦାହରଣ ଦେଇ ଦୁଇ ଦେଶର ସାଂସ୍କୃତିକ ସମ୍ପର୍କ ବିଷୟରେ ଉଲ୍ଲେଖ କରିଥିଲେ । ସେ ଉଲ୍ଲେଖ କରିଥିଲେ ଯେ ଆଜି ସେ ଏବଂ ରାଷ୍ଟ୍ରପତି ୱିଡୋଡୋ ମିଳିତ ଭାବେ ଗୁଡ଼ି ପ୍ରଦର୍ଶନୀ ଉଦଘାଟନ କରିଥିଲେ , ଯାହାର ବିଷୟବସ୍ତୁ ରାମାୟଣ ଏବଂ ମହାଭାରତ ରହିଛି ।


    ଭାରତରେ ହୋଇଥିବା ବିକାଶ ସମ୍ପର୍କରେ ସେ କହିଥିଲେ ଯେ କେନ୍ଦ୍ର ସରକାର ଏକ ବ୍ୟବସ୍ଥା ବିକଶିତ କରୁଛନ୍ତି ଯାହା ବିକାଶ ଅନୁକୂଳ ଏବଂ ଦୁର୍ନୀତିମୁକ୍ତ ହୋଇଥିବ । ସେ କହିଥିଲେ ଯେ ‘ ବ୍ୟବସାୟିକ ସୁଗମତା ’ ରୁ ଏବେ ‘ ସହଜ ଜୀବନଧାରଣ ’ ଉପରେ ଗୁରୁତ୍ୱାରୋପ କରାଯାଉଛି । ଆମର ପ୍ରକ୍ରିୟା ପାରଦର୍ଶୀ ଏବଂ ସମ୍ବେଦନଶୀଳ ବୋଲି ସେ କହିଥିଲେ । ବିଭିନ୍ନ ଭିତ୍ତିଭୂମି ବିକାଶ କ୍ଷେତ୍ରରେ ହୋଇଥିବା ଗଣତାନ୍ତ୍ରିକ ବିକାଶର ସେ ଉଦାହରଣ ଦେଇଥିଲେ । ଭାରତର ଉଜ୍ଜ୍ୱଳ ଷ୍ଟାର୍ଟ-ଅପ ଇକୋସିଷ୍ଟମ ଏବଂ ଅନ୍ତର୍ଜାତୀୟ ସୌର ମେଂଟ ବିଷୟରେ କହିଥିଲେ ।


    ବଞ୍ଚିତ ଲୋକମାନଙ୍କୁ ସହାୟତା ଲାଗି ଉଭୟ ଭାରତ ଏବଂ ଇଣ୍ଡୋନେସିଆ ସମ୍ବେଦନଶୀଳ ବୋଲି ସେ କହିଥିଲେ । ସେ କହିଥିଲେ ଯେ ଭାରତ କାହାର ପାସପୋର୍ଟର ରଙ୍ଗ ଦେଖିନଥାଏ , ଏବଂ ସହାୟତା ଆବଶ୍ୟକ କରୁଥିବା ସମସ୍ତ ନାଗରିକଙ୍କୁ ସହାୟତା କରିଥାଏ । ସେ କହିଥିଲେ ଯେ ଭାରତ ଏବଂ ଇଣ୍ଡୋନେସିଆ ନାମରେ କେବଳ ସମାନତା ନାହିଁ , ବରଂ ସେମାନଙ୍କ ସଂସ୍କୃତି , ପରମ୍ପରା ଏବଂ ଗଣତାନ୍ତ୍ରିକ ମୂଲ୍ୟବୋଧରେ ସମାନତା ରହିଛି ।


    ଭାରତରେ ହେଉଥିବା ପରିବର୍ତ୍ତନ ଦେଖିବା ଲାଗି ପ୍ରଧାନମନ୍ତ୍ରୀ ପ୍ରବାସୀ ଭାରତୀୟମାନଙ୍କୁ ନିମନ୍ତ୍ରଣ ଜଣାଇଥିଲେ ।


    **********

    
    
    (Release ID: 1533932) Visitor Counter : 5