      ରେଳ ମନ୍ତ୍ରଣାଳୟ

      ସତର୍କ ଲୋକୋ ପାଇଲଟଙ୍କ ଯୋଗୁ ବଡ଼ ଦୁର୍ଘଟଣାରୁ ରକ୍ଷା ପାଇଲା ଟ୍ରେନ୍
      Posted On: 08 MAY 2018 2:48PM by PIB Bhubaneshwar


    ଉପସ୍ଥିତ ବୁଦ୍ଧି ଏବଂ କର୍ତ୍ତବ୍ୟ ପ୍ରତି ଉତ୍ସର୍ଗୀକୃତ ମନୋଭାବର ଉଦାହରଣ ପୁଣି ଥରେ ଛିଡ଼ା କରିଛନ୍ତି ରେଳ କର୍ମଚାରୀ । 2018 ମେ 6 ତାରିଖ ଅପରାହ୍ଣ 4ଟା 56 ମିନିଟରେ ନାଗପୁରର ତାଲନି-ଧାମନଗାଓଁ ଷ୍ଟେସନ ମଝିରେ ହାୱଡ଼ା-ଛତ୍ରପତି ଶିବାଜୀ ମହାରାଜ ଟର୍ମିନସ୍ ଟ୍ରେନ (ନଂ-12810) ଇଞ୍ଜିନରେ ଧୂଆଁ ବାହାରୁଥିବା ଲକ୍ଷ୍ୟ କରିଥିଲେ ଲୋକୋ ପାଇଲଟ ଡି.ଏଲ୍. ବ୍ରାହ୍ମେ । ସେ ତତକ୍ଷଣାତ ଟ୍ରେନରେ ବ୍ରେକ୍ ଦେବା ସହ ଅଗ୍ନି ନିର୍ବାପକ ଯନ୍ତ୍ର ସହାୟତାରେ ନିଆଁକୁ ଆୟତ୍ତ କରିଥିଲେ । ଏହାଦ୍ୱାରା ଏକ ବଡ଼ ଦୁର୍ଘଟଣା ରୋକି ହୋଇଥିଲା ଏବଂ ବ୍ୟାପକ ଧନଜୀବନ ରକ୍ଷା ପାଇଯାଇଥିଲା । ପରେ ଇଞ୍ଜିନ ବଦଳାଯାଇ ଟ୍ରେନଟି ମୁମ୍ବାଇ ଅଭିମୁଖେ ଯାତ୍ରା କରିଥିଲା । କୌଣସି ଜଣେ ହେଲେ ଯାତ୍ରୀ ଏହି ଘଟଣାରେ ଆହତ ହୋଇନଥିଲେ । ଏହି ଘଟଣାର ଉଚ୍ଚସ୍ତରୀୟ ତଦନ୍ତ ପାଇଁ ରେଳ ନିରାପତ୍ତା କମିଶନର (ସେଣ୍ଟାଲ ସର୍କଲ)ଙ୍କୁ ଦାୟିତ୍ୱ ଦିଆଯାଇଛି ।


    ତେବେ ଅଗ୍ନି ନିର୍ବାପନ ପ୍ରକ୍ରିୟାରେ ଆସିଷ୍ଟାଣ୍ଟ ଲୋକୋ ପାଇଲଟ ଏସ୍.କେ. ବିଶ୍ୱକର୍ମା ଇଞ୍ଜିନ ନିରୀକ୍ଷଣ କରୁଥିବା ବେଳେ ଦୁର୍ଘଟଣାବଶତଃ ଟ୍ରେନରୁ ତଳକୁ ଖସି ପଡ଼ିଥିଲେ । ତାଙ୍କୁ ଆମ୍ବୁଲାନ୍ସ ଯୋଗେ ତୁରନ୍ତ ଡାକ୍ତରଖାନା ନିଆଯାଇଥିଲେ ମଧ୍ୟ ତାଙ୍କର ମୃତ୍ୟୁ ହୋଇଯାଇଥିଲା । ଶ୍ରୀ ବିଶ୍ୱକର୍ମା ଯାତ୍ରୀ ଓ ଧନସମ୍ପତ୍ତିର ସୁରକ୍ଷା ଦିଗରେ ନିଜର କର୍ତ୍ତବ୍ୟ ପାଳନ କରୁଥିବା ବେଳେ ପ୍ରାଣ ବଳି ଦେଇଛନ୍ତି । ନାଗପୁର ଏବଂ ସେଣ୍ଟ୍ରାଲ ରେଲୱେର ଅନ୍ୟ ସମସ୍ତ ଡିଭିଜନରେ ପରଲୋକଗତ ଏସ.କେ. ବିଶ୍ୱକର୍ମାଙ୍କ ଉଦ୍ଦେଶ୍ୟରେ ଶୋକସଭା କରାଯାଇ ତାଙ୍କୁ ଶ୍ରଦ୍ଧାଞ୍ଜଳି ଦିଆଯାଇଛି ।


    ଯାତ୍ରୀମାନଙ୍କ ଧନଜୀବନର ସୁରକ୍ଷା ପାଇଁ ବିଭିନ୍ନ ସମୟରେ ରେଳ କର୍ମଚାରୀଙ୍କ ଏହି କର୍ତ୍ତବ୍ୟପରାୟଣତାକୁ ଆମେ ପୁଣି ଥରେ ସାଲ୍ୟୁଟ କରୁଛୁ । ଭାରତୀୟ ରେଳବାଇ ବାସ୍ତବରେ ଦେଶର ଜୀବନରେଖା ।


    *********


    

    
    (Release ID: 1531590) Visitor Counter : 3