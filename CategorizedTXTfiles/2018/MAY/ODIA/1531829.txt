      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନେପାଳ ଗସ୍ତ ପୂର୍ବରୁ ପ୍ରଧାନମନ୍ତ୍ରୀଙ୍କ ବକ୍ତବ୍ୟ
      Posted On: 10 MAY 2018 6:30PM by PIB Bhubaneshwar


    ନେପାଳ ଗସ୍ତ ପୂର୍ବରୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ବକ୍ତବ୍ୟ ନିମ୍ନରେ ପ୍ରଦତ୍ତ କରାଗଲା –


    “ ନେପାଳ ପ୍ରଧାନମନ୍ତ୍ରୀ ମାହାମାନ୍ୟ କେ.ପି.ଶର୍ମା ଓଲିଙ୍କ ନିମନ୍ତ୍ରଣରେ ମୁଁ ମେ ’ 11-12 , 2018 ଦୁଇ ଦିନ ପାଇଁ ନେପାଳ ଗସ୍ତରେ ଯାଉଛି ।


    ପ୍ରଧାନମନ୍ତ୍ରୀ ଭାବରେ ଏହା ମୋର ତୃତୀୟ ନେପାଳ ଗସ୍ତ । ଏହା ପ୍ରତିଫଳିତ କରୁଛି ଯେ , ଭାରତ ଏବଂ ବିଶେଷକରି ମୁଁ ବ୍ୟକ୍ତିଗତ ଭାବେ ନେପାଳ ସହ ରହିଆସିଥିବା ଯୁଗ ଯୁଗର ସମ୍ବନ୍ଧ ଓ ମୈତ୍ରୀପୂର୍ଣ୍ଣ ସମ୍ପର୍କକୁ ଦୃଢ଼ୀଭୂତ କରିବାରେ ଆମେ କେତେ ଗୁରୁତ୍ୱ ଦେଉଛୁ ।


    ଗତ ମାସରେ ପ୍ରଧାନମନ୍ତ୍ରୀ ଓଲିଙ୍କ ଭାରତ ଗସ୍ତ ପରେ ମୁଁ ଏହି ଗସ୍ତରେ ଯାଉଛି । ନିୟମିତ ଭାବେ ଏଭଳି ଉଚ୍ଚସ୍ତରୀୟ ଗସ୍ତ ଓ ଆଲୋଚନା ଆମ ସରକାରଙ୍କ “ ପଡୋଶୀ ପ୍ରଥମ ” ନୀତି ପ୍ରତି ପ୍ରତିବଦ୍ଧତାକୁ ପ୍ରଦର୍ଶୀତ କରୁଛି , ଯାହାକି “ ସବ୍କା ସାଥ୍ ସବ୍କା ବିକାଶ ” ର ଅନୁରୂପ ।


    ମିଳିତ ଭାବେ ଆମର ଦୁଇ ଦେଶ ଗତ କିଛି ବର୍ଷ ମଧ୍ୟରେ ଅନେକ ବିକାଶମୂଳକ ଓ ଦ୍ୱିପାକ୍ଷିକ ସଂଯୋଗୀକରଣ ପ୍ରକଳ୍ପକୁ ସମ୍ପୂର୍ଣ୍ଣ କରିବାରେ ସମର୍ଥ ହୋଇଛୁ । ଦୁଇ ଦେଶର ଲୋକମାନଙ୍କର କଲ୍ୟାଣ ପାଇଁ ଏଭଳି ଅନେକ ରୂପାନ୍ତରଣ କାର୍ଯ୍ୟକ୍ରମ ହାତକୁ ନେଇଛୁ ।


    ପାରସ୍ପରିକ ସ୍ୱାର୍ଥ ଜଡିତ ପ୍ରସଙ୍ଗ ଓ ସେ ସମ୍ପର୍କରେ ସମ୍ପ୍ରତି ନୂଆଦିଲ୍ଲୀରେ ହୋଇଥିବା ବିସ୍ତାରିତ ବିଚାର ଆଲୋଚନାକୁ ଆହୁରି ଆଗେଇ ନେବା ତଥା ବିବିଧ କ୍ଷେତ୍ରରେ ଦୁଇ ଦେଶର ସହଯୋଗମୂଳକ ଭାଗୀଦାରିତାକୁ ତ୍ୱରାନ୍ୱିତ କରିବା ଦିଗରେ ପ୍ରଧାନମନ୍ତ୍ରୀ ଓଲି ଏବଂ ମୁଁ ବିଶେଷ ଭାବେ ଆଲୋଚନା କରିବୁ ।


    କାଠମାଣ୍ଡୁ ବ୍ୟତିତ ମୁଁ ଜନକପୁର ଓ ମୁକ୍ତିନାଥ ପରିଦର୍ଶନ କରିବା ଲାଗି ଉତ୍କଣ୍ଠିତ । ପ୍ରତିବର୍ଷ ଏହି ଦୁଇ ସ୍ଥାନକୁ ଅନେକ ତୀର୍ଥଯାତ୍ରୀ ଯାଇଥାନ୍ତି । ସେମାନେ ହିଁ ପ୍ରକୃତରେ ଭାରତ-ନେପାଳ ଦୃଢ଼ ସାଂସ୍କୃତିକ ଓ ଧାର୍ମିକ ସମ୍ବନ୍ଧର ଜ୍ୱଳନ୍ତ ନିଦର୍ଶନ ।


    ନେପାଳ ଲୋକତନ୍ତ୍ରକୁ ସମୃଦ୍ଧ କରିବାର ଲାଭ ଓ ଦେଶର ଦୃତ ଆର୍ଥକ ପ୍ରଗତିର ପୃଷ୍ଠଭୂମିରେ ଭାରତ କ୍ରମାଗତ ଭାବେ ନେପାଳ ସରକାରଙ୍କ “ ସମୃଦ୍ଧ ନେପାଳ , ସୁଖି ନେପାଳ ” ଦର୍ଶନକୁ ରୂପାୟିତ କରିବାରେ କାନ୍ଧକୁ କାନ୍ଧ ମିଳାଇ ଛିଡା ହୋଇଥିବ ।


    ଏହି ଗସ୍ତ କାଳରେ ନେପାଳର ରାଜନୈତିକ ନେତୃବୃନ୍ଦ ଏବଂ ମୋର ମିତ୍ରମାନଙ୍କୁ ଭେଟିବା ଲାଗି ମୁଁ ଖୁବ୍ ଆଗ୍ରହାନ୍ୱିତ । ମୋର ଦୃଢ଼ ବିଶ୍ୱାସ ଯେ , ଏହି ଗସ୍ତ ଭାରତ-ନେପାଳ ସମ୍ବନ୍ଧ ବିଶେଷକରି ଜନ-ଜନ ସମ୍ପର୍କକୁ ଦୃଢ଼ିଭୂତ କରିବା ଏବଂ ପାରସ୍ପରିକ ବୁଝାମଣା ଓ ସ୍ୱାର୍ଥ ଆଧାରିତ ବନ୍ଧୁତାକୁ ସଶକ୍ତ କରିବାରେ ବିଶେଷ ଭୂମିକା ଗ୍ରହଣ କରିବ ।


    **********


    

    
    (Release ID: 1531829) Visitor Counter : 1