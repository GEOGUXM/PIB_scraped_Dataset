      ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ

      ଏମଏନଆରଇ ଦ୍ୱାରା ଜାତୀୟ ପବନ-ସୌର ହାଇବ୍ରିଡ ନୀତି ଘୋଷଣା
      Posted On: 14 MAY 2018 5:31PM by PIB Bhubaneshwar


    ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ ଆଜି ଜାତୀୟ ପବନ-ସୌର ହାଇବ୍ରିଡ ନୀତି ଘୋଷଣା କରିଛନ୍ତି । ଏହି ନୀତିର ଉ ଦ୍ଦେ ଶ୍ୟ ହେଉଛି ସଂଚାରଣ ଭିତ୍ତି ଭୂମି ଏବଂ ଭୂମିର ଉଚ୍ଚ ସାମର୍ଥ୍ୟ ଯୁକ୍ତ ବ୍ୟବହାର ପାଇଁ ବୃହତ୍ ଗ୍ରୀଡ଼ ସଂଯୁକ୍ତ ପବନ- ସୌର ପିଭି ହାଇବ୍ରିଡ ପ୍ରକ୍ରିୟାର ପ୍ରସାର ପାଇଁ ଢାଞ୍ଚା ପ୍ରସ୍ତୁତ କରିବା । ଏହାର ଉଦ୍ଦେ ଶ୍ୟ ମଧ୍ୟ ହେଉଛି ଅକ୍ଷୟ ଶକ୍ତି ଉତ୍ପାଦନର ଅସ୍ଥିରତାକୁ ହ୍ରାସ କରିବା ଏବଂ ଉନ୍ନତ ଗ୍ରୀଡ଼ ସ୍ଥିରତାକୁ ହାସଲ କରିବା ।


    ବୈଷୟିକ ଜ୍ଞାନ ଭି ତ୍ତି ରେ ଏହି ନୀତି ଉଭୟ ଶକ୍ତି ଉତ୍ସ- ପବନ ଓ ସୌର ଶକ୍ତିକୁ ଉଭୟ ଏସି ଏବଂ ଡିସି ସ୍ତରରେ ସମନ୍ୱିତ କରିଥାଏ । ଏହି ନୀତି ମଧ୍ୟ ହାଇବ୍ରିଡ ପ୍ରକଳ୍ପରେ ପବନ ଓ ସୌର ଅଂଶବିଶେଷ ମାନଙ୍କରେ ତନ୍ୟତା ପ୍ରଦାନ କରିଥାଏ । ତେବେ ଏଥିପାଇଁ ସର୍ତ୍ତ ରହିଛି ଯେ ଗୋଟିଏ ସମ୍ପଦରୁ ମିଳୁଥିବା ଶକ୍ତିର ସାମର୍ଥ୍ୟ ଅନ୍ୟ ସମ୍ପଦରୁ ମିଳୁଥିବା ଶକ୍ତିର ସାମର୍ଥ୍ୟର ଅତି କମରେ ଶତକଡା 25 ପ୍ରତିଶତ ହୋଇଥିବ ଯାହାଫଳରେ କି ଏହାକୁ ଏକ ହାଇବ୍ରିଡ ପ୍ରକଳ୍ପ ଭାବେ ଚିହ୍ନିତ କରାଯାଇ ପାରିବ ।


    ଏହି ନୀତି ନୂତନ ହାଇବ୍ରିଡ ପ୍ରକଳ୍ପର ପ୍ରଚାର ସହିତ ଏପର୍ଯ୍ୟନ୍ତ ସ୍ଥାପିତ ହୋଇଥିବା ପବନ ଏବଂ ସୌର ଶକ୍ତି ସମ୍ପନ୍ନ ପ୍ରକଳ୍ପ ଗୁଡ଼ିକର ହାଇବ୍ରିଡକରଣ କରିବାର ଲକ୍ଷ୍ୟ ରଖିଛି । ନୂତନ ମଞ୍ଜୁରୀ ପ୍ରାପ୍ତ ପ୍ରକଳ୍ପ ତୁଳନାରେ ପୂର୍ବରୁ ପ୍ରତିଷ୍ଠିତ ହୋଇଥିବା ସୌର ଓ ପବନ ପ୍ରକଳ୍ପକୁ ଅଧିକ କ୍ଷମତା ସମ୍ପନ୍ନ କରାଯାଇ ପାରିବ ।


    ଏହି ନୀତି ମାଧ୍ୟମରେ ଶୁଳ୍କ ବ୍ୟବସ୍ଥା ଜନିତ ସ୍ୱଚ୍ଛ ପ୍ରକ୍ରିୟା ଦ୍ୱାରା ଶକ୍ତି କ୍ରୟ କରାଯାଇ ପାରିବ ଏବଂ ଏଥିପାଇଁ ସରକାର ବିଡ ଆହ୍ୱାନ କରିପାରିବେ । ଏହି ନୀତି ମଧ୍ୟ ହାଇବ୍ରିଡ ପ୍ରକଳ୍ପରେ ଉତ୍ପାଦନ ବୃଦ୍ଧି ଏବଂ ଅସ୍ଥିରତା ଦୂର କରିବା ପାଇଁ ବ୍ୟାଟେରୀ ସଂରକ୍ଷଣକୁ ଅନୁମତି ପ୍ରଦାନ କରିଥାଏ । ପବନ-ସୌର ହାଇବ୍ରିଡ ପ୍ରକଳ୍ପ ଗୁଡ଼ିକ ପାଇଁ ଆବଶ୍ୟକୀୟ ଷ୍ଟାଣ୍ଡାର୍ଡ ପ୍ରସ୍ତୁତ କରିବା ପାଇଁ ଏହା ନିୟାମକ ଅଧିକାରୀମାନଙ୍କୁ କ୍ଷମତା ପ୍ରଦାନ କରିଥାଏ ।


    ଭବିଷ୍ୟତରେ ଅକ୍ଷୟ ଶକ୍ତି ଏବଂ ହାଇବ୍ରିଡ ନୀତିରେ ଅଧିକ କ୍ଷମତା ଯୋଗ କରିବା ସହ ସମ୍ପଦ ଗୁଡ଼ିକର ଉତମ ବ୍ୟବହାର କରିବାର ଲକ୍ଷ୍ୟ ଧାର୍ଯ୍ୟ କରାଯାଇଛି । ଏହି ହାଇବ୍ରିଡ ନୀତି ଫଳରେ ଅକ୍ଷୟ ଶକ୍ତି ପ୍ରଚୁର ପରିମାଣରେ ଉପଲବ୍ଧ ହୋଇପାରିବ ଏବଂ ଅସ୍ଥିରତା ମଧ୍ୟ ହ୍ରାସ ପାଇବ । ଏହି ନୀତି ଅନ୍ତର୍ଗତ ନୂତନ ହାଇବ୍ରିଡ ପ୍ରକଳ୍ପ ପାଇଁ ନୂତନ ଯୋଜନା ଖୁବ ଶୀଘ୍ର କାର୍ଯ୍ୟକାରୀ ହେବ ବୋଲି ଆଶା କରାଯାଉଛି ।


    ****************


    

    
    (Release ID: 1532168) Visitor Counter : 2