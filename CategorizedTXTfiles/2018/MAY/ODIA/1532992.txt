      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନକ୍ସଲ ବିରୋଧୀ ଅପରେସନ ପାଇଁ ବସ୍ତରିୟା ବାଟାଲିଅନ ପ୍ରସ୍ତୁତ
      Posted On: 20 MAY 2018 7:45PM by PIB Bhubaneshwar


    ଛତିଶଗଡ଼ରେ ସିଆରପିଏଫର ବହୁ ପ୍ରତିକ୍ଷୀତ ‘ ବସ୍ତରିୟା ବାଟାଲିଅନ ’ ନକ୍ସଲ ବିରୋଧୀ ଅପରେସନ ପାଇଁ ପ୍ରସ୍ତୁତ । ଛତିଶଗଡ଼ର ଅମ୍ବିକାପୁରରେ ସୋମବାର ନୂତନ ଭାବେ ନିଯୁକ୍ତି ପାଇଥିବା ଯବାନମାନଙ୍କ ପାସିଂ ଆଉଟ ପରେଡ ପରେ ସେମାନେ ଅପରେସନ ପାଇଁ ସକ୍ରିୟ ରହିବେ । ଛତିଶଗଡ଼ ବସ୍ତର ଡିଭିଜନର ଆଭ୍ୟନ୍ତରୀଣ ଅଞ୍ଚଳରେ ନକ୍ସଲମାନଙ୍କ ମୁକାବିଲା ଲାଗି ସିଆରପିଏଫର ଏହି ‘ ବସ୍ତରିୟା ’ ଯବାନମାନଙ୍କୁ ମୁତୟନ କରାଯିବ । ସିଆରପିଏଫର ଏହି 241 ନମ୍ବର ବାଟାଲିଅନର ନାମ ‘ ବସ୍ତରିୟା ଡିଭିଜନ ’ ରଖାଯିବାର ନିର୍ଦ୍ଦିଷ୍ଟ କାରଣ ମଧ୍ୟ ରହିଛି । ଏଥିରେ ସାମିଲ ହୋଇଥିବା ଯୁବକମାନେ ମୁଖ୍ୟତଃ ଛତିଶଗଡ଼ର ସର୍ବାଧିକ ନକ୍ସଲ ପ୍ରବଣ ବିଜାପୁର , ଦାନ୍ତେୱାଡା , ନାରାୟଣପୁର ଏବଂ ସୁକମା ଜିଲ୍ଲାରୁ ଆସିଛନ୍ତି । ଏହି ବାଟାଲିଅନର ଅନ୍ୟ ଏକ ବିଶେଷତ୍ୱ ହେଲା , ସରକାରୀ ନିୟମ ଅନୁଯାୟୀ ଏଥିରେ ୩୩% ମହିଳାମାନଙ୍କୁ ସ୍ଥାନ ମିଳିଛି ।


    ଏହି ବାଟାଲିଅନରେ ମୋଟ 743 ଜଣ ଯବାନଙ୍କୁ ସାମିଲ କରିବାକୁ ଲକ୍ଷ୍ୟ ଥିଲା । ପ୍ରଥମ ପର୍ଯ୍ୟାୟରେ 2016 ଅକ୍ଟୋବରରୁ 2017 ଜାନୁଆରୀ ମାସ ମଧ୍ୟରେ ବସ୍ତର ଅଞ୍ଚଳରେ ସିଆରପିଏଫ ପକ୍ଷରୁ ନିଯୁକ୍ତି ପ୍ରକ୍ରିୟାରେ 739 ଜଣ ଯୁବକ/ଯୁବତୀଙ୍କୁ ଚୟନ କରାଯାଇଥିଲା । ଶେଷରେ 189 ଜଣ ଯୁବତୀଙ୍କୁ ମିଶାଇ ମୋଟ ମୋଟ 534 ଜଣଙ୍କୁ ଚୟନ କରାଯାଇ ଏଟିସି ବିଳାସପୁର ଏବଂ ଏଟିସି ଅମ୍ବିକାପୁରରେ ଦୀର୍ଘ 44 ସପ୍ତାହର କଠୋର ପ୍ରଶିକ୍ଷଣ ପ୍ରଦାନ କରାଯାଇଛି । ଯବାନମାନଙ୍କୁ ଗରିଲା ଯୁଦ୍ଧ ସମେତ ଜଙ୍ଗଲ ଅପରେସନର ସମସ୍ତ କଳାକୌଶଳ ସମ୍ପର୍କରେ ପ୍ରଶିକ୍ଷଣ ଦିଆଯାଇଛି । ପାସିଂ ଆଉଟ ପରେଡ ପରେ ଏହି ଯବାନ ମାନଙ୍କୁ ବସ୍ତରର ଆଭ୍ୟନ୍ତର ଅଞ୍ଚଳରେ ନକ୍ସଲ ମୁକାବିଲା ଲାଗି କୋବ୍ରା ଯବାନ ମାନଙ୍କ ସହ ମୁତୟନ କରାଯିବ ।


    2017 ଏପ୍ରିଲ 1 ତାରିଖରେ ଗଠନ କରାଯାଇଥିବା ଏହି ‘ ବସ୍ତରିୟା ବାଟାଲିଅନ୍ ’ ବସ୍ତରିୟା ଜାତିର ଯୁବକ/ଯୁବତୀଙ୍କୁ ନିଯୁକ୍ତି ଦେବା ସହ ନକ୍ସଲ ମୁକାବିଲାରେ ସାମିଲ କରାଯିବା ଲକ୍ଷ୍ୟ ରହିଛି । ଏହାର ନିଯୁକ୍ତି ପ୍ରକ୍ରିୟା ମଧ୍ୟ ସରଳ କରାଯାଇଥିଲା । ସ୍ଥାନୀୟ ଯୁବକଙ୍କୁ ସୁଯୋଗ ଦେବାକୁ ଶାରୀରିକ ଯୋଗ୍ୟତାକୁ କୋହଳ କରାଯାଇଥିଲା । ଆଦିବାସୀ ଯୁବକ/ଯୁବତୀଙ୍କୁ ପରୀକ୍ଷା ପାଇଁ ପ୍ରସ୍ତୁତ ହେବା ସକାଶେ ସ୍ୱତନ୍ତ୍ର ଭାବେ ସିଆରପିଏଫ୍ ପକ୍ଷରୁ ପ୍ରଶିକ୍ଷଣ ମଧ୍ୟ ଦିଆଯାଇଥିଲା ।


    **********

    
    
    (Release ID: 1532992) Visitor Counter : 2