      ରାଷ୍ଟ୍ରପତିଙ୍କ ସଚିବାଳୟ

      ପ୍ରେସ୍‌ ଇସ୍ତାହାର
      Posted On: 14 MAY 2018 5:40PM by PIB Bhubaneshwar


    ପ୍ରଧାନମନ୍ତ୍ରୀଙ୍କ ପରାମର୍ଶକ୍ରମେ ମହମହିମ ରାଷ୍ଟ୍ରପତି କେନ୍ଦ୍ର ମନ୍ତ୍ରୀ ପରିଷଦ ସଦସ୍ୟମାନଙ୍କ ମଧ୍ୟରେ ନିମ୍ନଲିଖିତ ମତେ ବିଭାଗର ପୁନଃଆବଣ୍ଟନ ପାଇଁ ନିର୍ଦ୍ଦେଶ ଦେଇଛନ୍ତି:-


    i . ଶ୍ରୀ ଅରୁଣ ଜେଟଲିଙ୍କ ଅସୁସ୍ଥତା ଅବଧିରେ , ସେ ନିର୍ବାହ କରି ଆସୁଥିବା ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରଣାଳୟର ଦାୟିତ୍ୱ ଶ୍ରୀ ପୀୟୂଷ ଗୋୟଲ ତାଙ୍କର ନିଜ ବିଭାଗ ସହ ଅତିରିକ୍ତ ଭାବେ ନିର୍ବାହ କରିବେ ।


    ii. ବର୍ତ୍ତମାନ ସୂଚନା ଓ ପ୍ରସାରଣ ଦାୟିତ୍ୱରେ ଥିବା ଶ୍ରୀମତୀ ସ୍ମୃତି ଜୁବିନ୍‌ ଇରାନୀଙ୍କ ସ୍ଥାନରେ ସୂଚନା ଓ ପ୍ରସାରଣ ରାଷ୍ଟ୍ରମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ସିଂହ ରାଠୋରଙ୍କୁ ଏହି ବିଭାଗର ସ୍ୱାଧୀନ ଦାୟିତ୍ୱ ପ୍ରଦାନ କରାଯାଉଛି ।


    iii . ଶ୍ରୀ ଏସ ଏସ ଆଲୁୱାଲିଆଙ୍କୁ ପାନୀୟ ଜଳ ଓ ପରିମଳ ରାଷ୍ଟ୍ରମନ୍ତ୍ରୀ ପଦରୁ ଦାୟିତ୍ୱ ମୁକ୍ତ କରାଯାଉଛି ଏବଂ ତାଙ୍କୁ ଇଲେକ୍ଟ୍ରୋନିକ୍ସ ଓ ସୂଚନା ପ୍ରଯୁକ୍ତି ମନ୍ତ୍ରଣାଳୟର ରାଷ୍ଟ୍ରମନ୍ତ୍ରୀ ଭାବେ ଅବସ୍ଥାପିତ କରାଯାଉଛି ।


    iv . ଶ୍ରୀ ଆଲଫୋନ୍ସ କାନ୍ନନଥାନମଙ୍କୁ ଇଲେକ୍ଟ୍ରୋନିକ୍ସ ଓ ସୂଚନା ପ୍ରଯୁକ୍ତି ମନ୍ତ୍ରଣାଳୟର ରାଷ୍ଟ୍ରମନ୍ତ୍ରୀ ପଦରୁ ଦାୟିତ୍ୱମୁକ୍ତ କରାଯାଉଛି ।


    ************************

    
    
    (Release ID: 1532171) Visitor Counter : 3