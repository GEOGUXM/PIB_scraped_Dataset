      କ୍ୟାବିନେଟ

      ଆନ୍ଧ୍ର ପ୍ରଦେଶରେ କେନ୍ଦ୍ରୀୟ ବିଶ୍ୱବିଦ୍ୟାଳୟ ପ୍ରତିଷ୍ଠାକୁ କ୍ୟାବିନେଟ ଅନୁମୋଦନ
      Posted On: 16 MAY 2018 6:34PM by PIB Bhubaneshwar


    ଆନ୍ଧ୍ର ପ୍ରଦେଶର ଅନନ୍ତପୁର ଜିଲ୍ଲାର ଜନ୍ଥାଲୁରୁ ଗ୍ରାମରେ “ ଆନ୍ଧ୍ରପ୍ରଦେଶ କେନ୍ଦ୍ରୀୟ ବିଶ୍ୱବିଦ୍ୟାଳୟ ” ନାମରେ ଏକ ବିଶ୍ୱବିଦ୍ୟାଳୟ ପ୍ରତିଷ୍ଠା ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ନୀତିଗତ ଅନୁମୋଦନ ମିଳିଛି । କଥିତ ବିଶ୍ୱବିଦ୍ୟାଳୟ ପ୍ରତିଷ୍ଠା ନିମନ୍ତେ ପ୍ରାରମ୍ଭିକ ବ୍ୟୟ ବାବଦରେ 450 କୋଟି ଟଙ୍କାର ପାଣ୍ଠି ବ୍ୟବସ୍ଥା କରାଯାଇଛି ।


    ତେବେ 2018-19 ଶିକ୍ଷା ବର୍ଷ ଠାରୁ ଏହି ବିଶ୍ୱ ବିଦ୍ୟାଳୟ ଏକ ଟ୍ରାଞ୍ଜିଟ କ୍ୟାମ୍ପସରେ କାର୍ଯ୍ୟକ୍ଷମ ହେବ । କେନ୍ଦ୍ରୀୟ ବିଶ୍ୱବିଦ୍ୟାଳୟ ଆଇନ , 2009ରେ ସଂଶୋଧନ ନହେବା ପର୍ଯ୍ୟନ୍ତ ଏହି ବିଶ୍ୱବିଦ୍ୟାଳୟକୁ ଏକ ଟ୍ରାଞ୍ଜିଟ କ୍ୟାମ୍ପସରେ ଚଳାଇବା ଲାଗି ଆଇନଗତ ଅନୁମତି ଦେବା ସକାଶେ ସୋସାଇଟିଜ ରେଜିଷ୍ଟ୍ରେସନ ଆଇନ , 1980 ଅନୁଯାୟୀ , ଏକ ସୋସାଇଟି ଗଠନ କରାଯିବ । ଏ ସଂକ୍ରାନ୍ତ ପ୍ରସ୍ତାବକୁ ମଧ୍ୟ କ୍ୟାବିନେଟ ମଞ୍ଜୁର କରିଛନ୍ତି । ନୂଆ ବିଶ୍ୱବିଦ୍ୟାଳୟର ପରିଚାଳଚନା ଢାଂଚା ଚୂଡ଼ାନ୍ତ ରୂପ ନ ନେବା ପର୍ଯ୍ୟନ୍ତ ବର୍ତ୍ତମାନର ଏକ କେନ୍ଦ୍ରୀୟ ବିଶ୍ୱବିଦ୍ୟାଳୟ ଅଧୀନରେ ଏହି ବିଶ୍ୱବିଦ୍ୟାଳୟ ପରିଚାଳିତ ହେବ ।


    ଏହି ଅନୁମୋଦନ ଫଳରେ ଉଚ୍ଚଶିକ୍ଷାର ମାନ ଏବଂ ଉପଲବ୍ଧତା ବୃଦ୍ଧି ପାଇବ । ଏହା ଶିକ୍ଷାଗତ ସୁବିଧା କ୍ଷେତ୍ରରେ ରହିଥିବା ଆଂଚଳିକ ତାରତମ୍ୟକୁ ଦୂର କରିବ ଏବଂ ଆନ୍ଧ୍ରପ୍ରଦେଶ ପୁନର୍ଗଠନ ଆଇନ , 2014ର ବ୍ୟବସ୍ଥା ଅନୁଯାୟୀ ହେବ ।


    **********


    

    
    (Release ID: 1532653) Visitor Counter : 1