      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା ଅଧିନରେ ନାବାର୍ଡ ସହିତ ଅତି କ୍ଷୁଦ୍ର ଜଳସେଚନ ପାଣ୍ଠି ଲାଗି କ୍ୟାବିନେଟର ଅର୍ଥରାଶି ମଞ୍ଜୁର
      Posted On: 16 MAY 2018 6:24PM by PIB Bhubaneshwar


    ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା (ପିଏମକେଏସୱାଇ) ଅଧିନରେ “ ଅତି କ୍ଷୁଦ୍ର ଜଳସେଚନ ପାଣ୍ଠି ” ପ୍ରତିଷ୍ଠା କରିବା ଲାଗି ନାବାର୍ଡ ସହିତ 5 ହଜାର କୋଟି ଟଙ୍କାର ପ୍ରାରମ୍ଭିକ ଅର୍ଥରାଶି ପ୍ରଦାନ କରିବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି (ସିସିଇଏ) ମଞ୍ଜୁରି ଦେଇଛନ୍ତି ।


    ବିବରଣୀ :


    -ଆବଂଟିତ 2 ହଜାର କୋଟି ଏବଂ 3 ହଜାର କୋଟି ଟଙ୍କାର ଅର୍ଥରାଶି ଉପଯୋଗ ଯଥାକ୍ରମେ : 2018-19 ଏବଂ 2019-20 ଆର୍ଥିକ ବର୍ଷ କାଳରେ କରାଯିବ । ନାବାର୍ଡ ଏହି ସମୟରେ ରାଜ୍ୟ ସରକାରଙ୍କୁ ଋଣ ଆବଂଟନ କରିବ । ନାବାର୍ଡରୁ ପ୍ରାପ୍ତ ଋଣ ରାଶି ଦୁଇ ବର୍ଷର ଛାଡ଼ ଅବଧି ସହିତ 7 ବର୍ଷରେ ଫେରସ୍ତ କରାଯାଇପାରିବ ।


    -ଏମଆଇଏଫ ଅନ୍ତର୍ଗତ ଋଣର ପ୍ରସ୍ତାବିତ ମୂଲ୍ୟ 3 ପ୍ରତିଶତ ରଖାଯାଇଛି ଯାହା ନାବାର୍ଡ ଦ୍ୱାରା ଅର୍ଥରାଶି ଯୋଗାଡ଼ ବ୍ୟୟଠାରୁ କମ ଅଟେ ।


    -ଏହାର ଖର୍ଚ୍ଚକୁ ବର୍ତ୍ତମାନର ନିର୍ଦ୍ଦେଶାବଳୀରେ ସଂଶୋଧନ ଆଣି ବର୍ତ୍ତମାନ ପିଏମକେଏସୱାଇ-ପିଡିଏମସି ଯୋଜନା ଦ୍ୱାରା ପୂରଣ କରାଯାଇପାରିବ ।


    -ଏହାର ସୁଧ ଦର ସହାୟତା ଉପରେ ମୋଟ ଆର୍ଥିକ ପ୍ରଭାବ ପାଖାପାଖି 750 କୋଟି ଟଙ୍କା ହେବ ।


    ଲାଭ :


    -ସମର୍ପିତ ଅତି କ୍ଷୁଦ୍ର ଜଳସେଚନ ପାଣ୍ଠି ପ୍ରଭାବଶାଳୀ ଢଙ୍ଗରେ ନିର୍ଦ୍ଧାରିତ ସମୟରେ ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନାର ‘ ପ୍ରତ୍ୟେକ ବୁନ୍ଦା ଅଧିକ ଶସ୍ୟ ’ ଉପାଦାନ (ପିଡିଏମସି)ର ପ୍ରୟାସରେ ବୃଦ୍ଧି କରିବ ।


    -ଅତି କ୍ଷୁଦ୍ର ଜଳସେଚନର ଉପଲବ୍ଧତା ଏମଆଇଏଫ , ନବୋନ୍ମେଷ ଯୌଗିକ/ ଜିନ୍ସ/ ସାମାଜିକ/ କ୍ଲଷ୍ଟର ଆଧାରିତ ଅତି କ୍ଷୁଦ୍ର ଜଳସେଚନ ପ୍ରକଳ୍ପ/ପ୍ରସ୍ତାବ ଲାଗି ଅତିରିକ୍ତ ନିବେଶ ଦ୍ୱାରା ପାଖାପାଖି 10 ଲକ୍ଷ ହେକ୍ଟର ଜମିରେ କରାଯିବ ।


    - ଏହି ପାଣ୍ଠି ଦ୍ୱାରା ସଚିବଙ୍କ ଗୋଷ୍ଠୀଙ୍କ ସୁପାରିସ ଆଧାରରେ ପିଏମକେଏସୱାର ପ୍ରତ୍ୟେକ ବୁନ୍ଦା ଅଧିକ ଶସ୍ୟ ଉପାଦାନ ଅନ୍ତର୍ଗତ ଚତୁର୍ଦ୍ଦଶ ଅର୍ଥ ଆୟୋଗର ଅବଶିଷ୍ଠ ଅବଧି କାଳରେ ପାଖାପାଖି 2 ନିୟୁତ ହେକ୍ଟର/ବର୍ଷର ବାର୍ଷିକ ଲକ୍ଷ୍ୟ ହାସଲ କରିବା ନିମନ୍ତେ ପିଏମକେଏସୱାଇ-ପିଡିଏମସିର କାର୍ଯ୍ୟକାରୀତାରେ ଅତିରିକ୍ତ (ଟପ ଅପ୍ ସବସିଡି) ସହିତ ରାଜ୍ୟଗୁଡ଼ିକୁ ନିଜ ପ୍ରୟାସ ଲାଗି ସମ୍ବଳ ଜୁଟାଇବାରେ ସହାୟତା ମିଳିପାରିବ ।


    କାର୍ଯ୍ୟାନ୍ୱୟନ ରଣନୀତି ଏବଂ ଲକ୍ଷ୍ୟ


    -ପିଏମକେଏସୱାଇ-ପିଡିଏମସିର ନିର୍ଦ୍ଦେଶାବଳୀ ଅନ୍ତର୍ଗତ ଉପଲବ୍ଧ ଅତିରିକ୍ତ (ଟପ ଅପ) ସବସିଡି ଜରିଆରେ ମାଇକ୍ରୋ ଜଳସେଚନକୁ ପ୍ରୋତ୍ସାହନ ଏବଂ ଅତିରିକ୍ତ ଅଂଚଳକୁ ସାମିଲ କରିବା ଲାଗି ସରକାରୀ ଘରୋଇ ଭାଗୀଦାରୀ (ପିପିପି) ମୋଡରେ ପ୍ରକଳ୍ପଗୁଡ଼ିକ ସହିତ ନବୋନ୍ମେଷ ସମ୍ବନ୍ଧୀୟ ପ୍ରକଳ୍ପ ଲାଗି ଏମଆଇଏଫ ପର୍ଯ୍ୟନ୍ତ ରାଜ୍ୟଗୁଡ଼ିକ ପହଁଚିପାରିବେ । ଏହା ପିଏମକେଏସୱାଇ-ପିଡିଏମସିରେ ରାଜ୍ୟଗୁଡ଼ିକର ଭାଗିଦାରୀର ପ୍ରତିକଳ୍ପ ହେବା ଉଚିତ ନୁହେଁ ।


    -କୃଷକ ଉତ୍ପାଦକ ସଂଗଠନ (ଏଫପିଓ)/ସମବାୟ ସମିତି/ରାଜ୍ୟସ୍ତରୀୟ ଏଜେନ୍ସିଗୁଡ଼ିକୁ ମଧ୍ୟ ସରକାରୀ ଗ୍ୟାରେଂଟି ସହିତ ପାଣ୍ଠିର ସୁବିଧା ମିଳିପାରିବ କିମ୍ବା ସେମାନେ ସମାନ ଭାଗିଦାର ହୋଇପାରିବେ । ନବୋନ୍ମେଷ କ୍ଲଷ୍ଟର ଆଧାରିତ ଗୋଷ୍ଠୀ ଜଳସେଚନ ପ୍ରକଳ୍ପର ସୁବିଧା କୃଷି ସମବାୟ ସମିତି ପାଇପାରିବେ ।


    -ରାଜ୍ୟ ସରକାରଙ୍କ ପ୍ରକଳ୍ପ/ପ୍ରସ୍ତାବର ଯାଂଚ ଏବଂ ମଞ୍ଜୁରି (ମୋଟ ବ୍ୟୟ , ରାଜ୍ୟ ଲାଗି ଯୋଗ୍ୟ ଋଣ ରାଶି ଏବଂ ପର୍ଯ୍ୟାୟ) , ସମନ୍ୱୟ ଏବଂ ଅନୁଧ୍ୟାନ ଲାଗି ସ୍ଥାୟୀ ସମିତି ସହିତ ନୀତି ସମ୍ବନ୍ଧୀୟ ନିର୍ଦ୍ଦେଶ ପ୍ରଦାନ କରିବା ଏବଂ ପ୍ରଭାବୀ ଯୋଜନା , ସମନ୍ୱୟ ଏବଂ ଅନୁଧ୍ୟାନ ସୁନିଶ୍ଚିତ କରିବା ଲାଗି ଏକ ପରାମର୍ଶଦାତା ସମିତି ଗଠନ କରାଯାଇଛି । ଯାହାଦ୍ୱାରା ମଞ୍ଜୁର କରାଯାଇଥିବା ବ୍ୟୟ ମଧ୍ୟରେ ସହାୟତା ପ୍ରକଳ୍ପ/ପ୍ରସ୍ତାବକୁ ଏକ ନିର୍ଦ୍ଧାରିତ ସମୟ ମଧ୍ୟରେ କାର୍ଯ୍ୟକାରୀ କରାଯାଇପାରିବ ।


    କଭରେଜ୍ :


    ଅନୁମୋଦନର ସାରା ଦେଶରେ ବିସ୍ତୃତ ସୂଚନା ରହିବା ଆବଶ୍ୟକ । ଏମଆଇଏଫର ପରିଚାଳନା ସହିତ ଏହା ଆଶା କରାଯାଉଛି ଯେ ମାଇକ୍ରୋ ଜଳସେଚନରେ ପଛୁଆ ରହିଥିବା ରାଜ୍ୟଗୁଡ଼ିକର କୃଷକମାନଙ୍କୁ ପ୍ରୋତ୍ସାହନ ଯୋଗାଇ ଦେବା ଲାଗି ଅର୍ଥରାଶିର ଲାଭ ଉଠାଇବା ନିମନ୍ତେ ପ୍ରୋତ୍ସାହନ ଯୋଗାଇ ଦିଆଯିବ । ଭଲ ପ୍ରଦର୍ଶନ କରୁଥିବା ରାଜ୍ୟଗୁଡ଼ିକ ଦ୍ୱାରା କରାଯାଉଥିବା ଅନୁରୂପ ଏହା କରାଯିବ । ଏଥିସହିତ ରାଜ୍ୟଗୁଡ଼ିକ ଦ୍ୱାରା ହାତକୁ ନିଆଯାଇଥିବା ଗୋଷ୍ଠୀ ଦ୍ୱାରା ପରିଚାଳିତ ଏବଂ ଅଭିନବ ମାଇକ୍ରୋ ଜଳସେଚନ ଲାଗି ଅତିରିକ୍ତ ସୂଚନା ରହିବ ।


    ଔଚିତ୍ୟ :


    ମାଇକ୍ରୋ ଜଳସେଚନ ଉପରେ ଗଠିତ ଟାସ୍କ ଫୋର୍ସ ମଇକ୍ରୋ ଜଳସେଚନ ଅନ୍ତର୍ଗତ 69.5 ନିୟୁତ ହେକ୍ଟର ସମ୍ଭାବାନ ବିଷୟରେ ଅନୁମାନ କରିଛନ୍ତି । ବର୍ତ୍ତମାନ ଆବୃତ କ୍ଷେତ୍ର ମାତ୍ର ପାଖାପାଖି 10 ନିୟୁତ ହେକ୍ଟର ( 14 ପ୍ରତିଶତ) ରହିଛି । ଏହାବ୍ୟତୀତ ସଚିବମାନଙ୍କ ଗୋଷ୍ଠୀ , 2017 ଆସନ୍ତା ପାଂଚ ବର୍ଷରେ ଅଣୁ ଜଳସେଚନ ଅନ୍ତର୍ଗତ 10 ମିଲିୟନ ହେକ୍ଟର ଲକ୍ଷ୍ୟ ଉପରେ ଗୁରୁତ୍ୱାରୋପ କରିଛନ୍ତି । ଏଥିପାଇଁ କାର୍ଯ୍ୟାନ୍ୱୟନ ଗତି ବର୍ତ୍ତମାନ ତୁଳନାରେ ପାଖାପାଖି 1 ନିୟୁତ ହେକ୍ଟର ବ୍ୟତୀତ ବାର୍ଷିକ କଭରେଜର ଆବଶ୍ୟକତା ପଡ଼ିବ । ଏହାକୁ ପିଏମକେଏସୱାଇ-ପିଡିଏମସି ଏବଂ ଏମଆଇଏଫର ସମ୍ବଳର ପ୍ରଭାବୀ ବ୍ୟବହାର ମଧ୍ୟରୁ ଯେକୌଣସି ଗୋଟିଏ ଅଥବା ଉଭୟରେ ନିମ୍ନଲିଖିତ ଉପାୟରେ କାର୍ଯ୍ୟକାରୀ କରାଯାଇପାରିବ ।


    -ସ୍ୱତନ୍ତ୍ର ଏବଂ ନବୋନ୍ମେଷ ପ୍ରକଳ୍ପକୁ ହାତକୁ ନେଇ ମାଇକ୍ରୋ ଜଳସେଚନର ପରିଧି ବୃଦ୍ଧି କରିବା ଲାଗି ସମ୍ବଳ ଯୋଗାଡ଼ରେ ରାଜ୍ୟଗୁଡ଼ିକୁ ଆଗକୁ ନେବା ।


    -ମାଇକ୍ରୋ ଜଳସେଚନ ବ୍ୟବସ୍ଥା ପ୍ରତିଷ୍ଠା କରିବା ଲାଗି କୃଷକମାନଙ୍କୁ ପ୍ରୋତ୍ସାହିତ କରିବା ଉଦ୍ଦେଶ୍ୟରେ ପିଏମକେଏସୱାଇ-ପିଡିଏମସି ଅନ୍ତର୍ଗତ ଉପଲବ୍ଧ ବ୍ୟବସ୍ଥା ବ୍ୟତୀତ ଅତି କ୍ଷୁଦ୍ର ଜଳସେଚନକୁ ପ୍ରୋତ୍ସାହିତ କରିବା ।


    **********


    

    
    (Release ID: 1532642) Visitor Counter : 1