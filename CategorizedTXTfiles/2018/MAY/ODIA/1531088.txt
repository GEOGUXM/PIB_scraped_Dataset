      ଶକ୍ତି ମନ୍ତ୍ରଣାଳୟ

      ନୂଆଦିଲ୍ଲୀରେ ନବମ ଭାରତ-ଜାପାନ ଉର୍ଜା ସମ୍ବନ୍ଧୀୟ ଆଲୋଚନା
      ଶକ୍ତି ସୁରକ୍ଷା ଏବଂ ଜଳବାୟୁ ପରିବର୍ତ୍ତନ ଦିଗରେ କାର୍ଯ୍ୟ କରିବା ନେଇ ସହମତି

      Posted On: 01 MAY 2018 7:26PM by PIB Bhubaneshwar

    ନୂଆଦିଲ୍ଲୀରେ ଆଜି ନବମ ଭାରତ-ଜାପାନ ଉର୍ଜା ସମ୍ବନ୍ଧୀୟ ଆଲୋଚନା ସମ୍ପନ୍ନ ହୋଇଛି । ଉର୍ଜା ଏବଂ ନୂତନ ଓ ଅକ୍ଷୟ ଉର୍ଜା ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଆରେ. କେ. ସିଂ ଏବଂ ଜାପାନର ଆର୍ଥିକ , ବ୍ୟବସାୟିକ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ହିରୋଶିଗେ ସେକୋ ବୈଠକ ଶେଷ ହେବା ପରେ ଏକ ସଂଯୁକ୍ତ ବକ୍ତବ୍ୟରେ ହସ୍ତାକ୍ଷର କରିଥିଲେ ।


    ବିଶ୍ୱର ତୃତୀୟ ବୃହତ୍ ଅର୍ଥନୈତିକ ଶକ୍ତି ଜାପାନ ଏବଂ ସପ୍ତମ ଅର୍ଥନୈତିକ ଶକ୍ତି ଭାରତ ଏହା ଅନୁଭବ କରିଛନ୍ତି ଯେ ବିଶ୍ୱସନୀୟ , ସ୍ୱଚ୍ଛ ଏବଂ ସୁଲଭ ଉର୍ଜା ଉପଲବ୍ଧ କରିବା ସେମାନଙ୍କର ଆର୍ଥିକ ବିକାଶ ପାଇଁ ଜରୁରୀ ଏବଂ ଏହାକୁ ହାସଲ କରିବା ପାଇଁ ଦୁଇ ମନ୍ତ୍ରୀ ଦୁଇ ଦେଶର ଉର୍ଜା ବିକାଶ ପାଇଁ ଦ୍ୱିପାକ୍ଷିକ ଉର୍ଜା ସହଯୋଗକୁ ଅଧିକ ମଜଭୁତ କରିବା ନେଇ ସହମତି ପ୍ରକାଶ କରିଛନ୍ତି । ଦୁଇ ଦେଶ ବିଶ୍ୱବ୍ୟାପୀ ଉର୍ଜା ସୁରକ୍ଷା , ଉର୍ଜା ଉପଲବ୍ଧି ଏବଂ ଜଳବାୟୁ ପରିବର୍ତ୍ତନ ବିଷୟରେ ଯୋଗଦାନ କରିବା ନେଇ ସହମତି ପ୍ରକାଶ କରିଛନ୍ତି ।


    ସଂଯୁକ୍ତ ରାଷ୍ଟ୍ର ର୍ଫେମୱାର୍କ କନଭେନସନ ଆଣ୍ଡ କ୍ଲାଇମେଟ ଚେଂଜ ( UNFCCC ) ଅଧୀନରେ ରାଷ୍ଟ୍ରୀୟ ସ୍ତରରେ ନିର୍ଦ୍ଧାରିତ ଯୋଗଦାନ ( NDC )କୁ ଲାଗୁ କରିବା ଉଦ୍ଦେଶ୍ୟରେ ଭାରତ ଓ ଜାପାନ ଉଭୟ ଡି-କାର୍ବୋନାଇଜେସନ ପାଇଁ ହାଇଡ୍ରୋଜେନ ସମେତ ଆଗାମୀ ପିଢ଼ିର ପ୍ରାଦ୍ୟୋଗିକୀର ବିକାଶ ଏବଂ ଏହାର ମହଜୁଦ ସମ୍ବନ୍ଧୀୟ ମହତ୍ୱର ଉପଲବ୍ଧି କରିଛନ୍ତି ।


    ଭାରତ ଏବଂ ଜାପାନ ଉଭୟ ପରିବର୍ତ୍ତନୀୟ ଅକ୍ଷୟ ଉର୍ଜାର ଉନ୍ନତ ଉପଲବ୍ଧ ପାଇଁ ଗ୍ରୀଡ ସ୍ଥିରତାର ପ୍ରାସଙ୍ଗିକତାକୁ ପ୍ରଶଂସା କରିଥିଲେ । ଦୁଇ ଦେଶ ଇଲେକ୍ଟ୍ରୋନିକ ବାହନର ବିକାଶ ଦିଗରେ ଆଲୋଚନା କରିବା ଉପରେ ସହମତି ପ୍ରକାଶ କରିଥିଲେ ।


    ଭାରତ ଓ ଜାପାନ ଦୁଇ ଦେଶ ଉର୍ଜା ମିଶ୍ରଣରେ କୋଇଲା ଆଧାରିତ ବିଜୁଳି ଉତ୍ପାଦନର ନିରନ୍ତର ମହତ୍ତ୍ଵ ଉପରେ ଜୋର ଦେଇଥିଲେ ଏବଂ କୋଇଲାରୁ ବାହାରୁଥିବା ବିଜୁଳି କାରଖାନା ସମ୍ବନ୍ଧୀୟ ପରିବେଶ ପ୍ରଦୂଷଣ ଦୂର କରିବା ଉପାୟ ସମ୍ବନ୍ଧରେ ସହଯୋଗ ବୃଦ୍ଧି କରିବା ଉପରେ ସହମତି ପ୍ରକାଶ କରିଥିଲେ ।


    ଭାରତ ଓ ଜାପାନ ଉର୍ଜା ବଜାରର ଉନ୍ନତ ସଂଚାଳନ ପାଇଁ ମିଳିତ ଭାବେ କାମ କରିବାର ପ୍ରତିବଦ୍ଧତା ସମ୍ବନ୍ଧରେ ବର୍ଣ୍ଣନା କରିଥିଲେ ଏବଂ ବିଭିନ୍ନ ରିହାତି ପ୍ରଦାନ ମାଧ୍ୟମରେ ପାରଦର୍ଶୀ ଓ ବିବିଧ ସରଳୀକୃତ ପ୍ରାକୃତିକ ଗ୍ୟାସ ( LNG ) ବଜାରକୁ ବୃଦ୍ଧି କରିବା ଉପରେ ଜୋର ଦେଇଥିଲେ ।


    **************

    
    
    (Release ID: 1531088) Visitor Counter : 2