      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ରୌଦ୍ରତାପ ଓ ବଜ୍ରପାତର ମୁକାବିଲା ପ୍ରସ୍ତୁତିର ସମୀକ୍ଷା କଲା ଏନଡିଏମ୍ଏ
      Posted On: 11 MAY 2018 6:48PM by PIB Bhubaneshwar


    ତାପମାତ୍ରା ଜନିତ ବିପର୍ଯ୍ୟୟ ମୁକାବିଲା ପାଇଁ 17ଟି ରୌଦ୍ରତାପ ପ୍ରବଣ ରାଜ୍ୟର ପ୍ରସ୍ତୁତିର ସମୀକ୍ଷା ବୈଠକ ଜାତୀୟ ବିପର୍ଯ୍ୟୟ ପରିଚାଳନା କର୍ତ୍ତୃପକ୍ଷ (ଏନଡିଏମ୍ଏ) ପକ୍ଷରୁ ଅନୁଷ୍ଠିତ ହୋଇଯାଇଛି । ନିକଟରେ ବିଭିନ୍ନ ରାଜ୍ୟରେ ହେଉଥିବା ବଜ୍ରପାତଜନିତ ଅଘଟଣର ମୁକାବିଲା ପାଇଁ ଏହି ପ୍ରସ୍ତୁତିର ଫଳ ନେଇ ମଧ୍ୟ ସମୀକ୍ଷା କରାଯାଇଥିଲା ।


    ରୌଦ୍ରତାପ ଓ ବଜ୍ରପାତ ବିପର୍ଯ୍ୟୟର ମୁକାବିଲାର ସହଜ ଉପାୟ ସମ୍ପର୍କରେ ସ୍ଥାନୀୟ ଭାଷାରେ ବ୍ୟାପକ ସଚେତନତା ସୃଷ୍ଟି କରିବାକୁ ଏନଡିଏମ୍ଏ ସଦସ୍ୟ ଆର କେ ଜୈନ ଭିଡିଓ କନଫରେନ୍ସିଂ ମାଧ୍ୟମରେ ସମୀକ୍ଷା ବେଳେ ରାଜ୍ୟମାନଙ୍କୁ ଅନୁରୋଧ କରିଥିଲେ । ବିପର୍ଯ୍ୟୟ ନେଇ ଆଗୁଆ ସତର୍କ ସୂଚନା ଜାରି ପଦ୍ଧତିରେ ବିକାଶ ପାଇଁ ମଧ୍ୟ କହିଥିଲେ ।


    ଭାରତୀୟ ପାଣିପାଗ ବିଭାଗ (ଆଇଏମଡି) ସୂଚନା ଦେଇଛି ଯେ , ସଂସ୍ଥା ପୂର୍ବଭଳି ପାଞ୍ଚ ଦିନ ଆଗୁଆ ପାଣିପାଗ ସମ୍ପର୍କରେ ପୂର୍ବାନୁମାନ ସୂଚନା ଦେବା ସହ ଏବେ ଦୈନିକ ସକାଳ ସାଢ଼େ 7ଟା ବେଳ ସେହି ଦିନର ରୌଦ୍ରତାପ ସମ୍ପର୍କରେ ସୂଚନା ଦେଉଛି , ଯଦ୍ୱାରା କି ଲୋକମାନେ ସେମାନଙ୍କ ପ୍ଲାନିଂ କରିପାରିବେ ।


    ଜିଲ୍ଲା ସ୍ତରରେ ରାଜ୍ୟଗୁଡ଼ିକ ପକ୍ଷରୁ ହୋଇଥିବା ବିଭିନ୍ନ ପ୍ରସ୍ତୁତି ଯଥା: ଆଶ୍ରୟ ସ୍ଥଳ , ପାନୀୟ ଜଳ , ରୌଦ୍ରତାପରୁ ରକ୍ଷା ପାଇବାକୁ ଶ୍ରମିକଙ୍କ କାର୍ଯ୍ୟ ସମୟ ପରିବର୍ତ୍ତନ , ଚିକିତ୍ସା ସୁବିଧା ଇତ୍ୟାଦିର ମଧ୍ୟ ସମୀକ୍ଷା କରାଯାଇଥିଲା ।


    ଜରୁରି ସ୍ଥିତିରେ ଏଭଳି ବିପର୍ଯ୍ୟୟର ମୁକାବିଲା ପାଇଁ ସମସ୍ତ ସଂସ୍ଥାଙ୍କ ଦକ୍ଷତା ବୃଦ୍ଧି ଉପରେ ଏନଡିଏମ୍ଏ ପକ୍ଷରୁ ଗୁରୁତ୍ୱ ଦିଆଯାଇଥିଲା । ବିଭିନ୍ନ ରାଜ୍ୟ ଏ ଦିଗରେ କରିଥିବା ପ୍ରସ୍ତୁତି ସମ୍ପର୍କରେ ମଧ୍ୟ ସୂଚନା ଦେବାକୁ କୁହାଯାଇଥିଲା , ଯଦ୍ୱାରା ଅନ୍ୟ ରାଜ୍ୟମାନେ ତାହାକୁ ଉଦାହରଣ ଭାବେ ଗ୍ରହଣ କରିପାରିବେ ।


    ଏଥିସହ ଏନଡିଏମ୍ଏ ପକ୍ଷରୁ ମଧ୍ୟ ରୌଦ୍ରତାପ ଓ ବଜ୍ରପାତ ବିପର୍ଯ୍ୟୟର ମୁକାବିଲା ପ୍ରସ୍ତୁତି ଦିଗରେ ‘ ବିଟ୍ ଦ ହିଟ୍ ’ ନାମରେ ବ୍ୟାପକ ସଚେନତନତା ସୃଷ୍ଟି ଜାରି ରହିଛି ।


    **********

    
    
    (Release ID: 1531964) Visitor Counter : 2