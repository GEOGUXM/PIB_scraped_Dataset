      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କ୍ୟାବିନେଟ ମଞ୍ଜୁରି
      ଚତୁର୍ଦ୍ଦଶ ଅର୍ଥ ଆୟୋଗଙ୍କ ଅବଶିଷ୍ଟ ଅବଧି କାଳରେ ବହୁକ୍ଷେତ୍ରୀୟ ବିକାଶ କାର୍ଯ୍ୟକ୍ରମ - ପ୍ରଧାନମନ୍ତ୍ରୀ ଜନ ବିକାଶ ଯୋଜନା ଜାରି ରହିବ
      Posted On: 02 MAY 2018 6:51PM by PIB Bhubaneshwar


    ଚତୁର୍ଦ୍ଦଶ ଅର୍ଥ ଆୟୋଗଙ୍କ ଅବଶିଷ୍ଟ ଅବଧି କାଳରେ ବହୁକ୍ଷେତ୍ରୀୟ ବିକାଶ କାର୍ଯ୍ୟକ୍ରମକୁ ପ୍ରଧାନମନ୍ତ୍ରୀ ଜନ ବିକାଶ କାର୍ଯ୍ୟକ୍ରମ(ପିଏମଜିଭିକେ) ଭାବେ ଜାରି ରଖାଯିବ ଲାଗି ଏହାର ପୁନର୍ଗଠନ କରାଯିବ । ଏ ସଂକ୍ରାନ୍ତ ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି(ସିସିଇଏ) ମଞ୍ଜୁରି ଦେଇଛନ୍ତି । ଏହାକୁ ଚତୁର୍ଦ୍ଦଶ ଅର୍ଥ ଆୟୋଗଙ୍କ ଅବଶିଷ୍ଟ ଅବଧି କାଳରେ ଜାରି ରଖିବା ଲାଗି ମଧ୍ୟ ସିସିଇଏ ମଞ୍ଜୁରି ପ୍ରଦାନ କରିଛନ୍ତି ।


    ପ୍ରଭାବ :


    - ପୁନର୍ଗଠିତ କାର୍ଯ୍ୟକ୍ରମ ସଂଖ୍ୟାଲଗୁ ସମ୍ପ୍ରଦାୟଙ୍କୁ ବିଶେଷ ଭାବେ ଶିକ୍ଷା , ସ୍ୱାସ୍ଥ୍ୟ ଏବଂ ଦକ୍ଷତା ବିକାଶ କ୍ଷେତ୍ରରେ ଉନ୍ନତ ସାମାଜିକ-ଆର୍ଥିକ ଭିତ୍ତିଭୂମି ସୁବିଧା ଉପଲବ୍ଧ କରାଇବ । ଏହାଦ୍ୱାରା ଅନଗ୍ରସରତା ମାମଲାରେ ଜାତୀୟ ହାରାହାରି ଏବଂ ସଂଖ୍ୟାଲଘୁ ସମ୍ପ୍ରଦାୟ ମଧ୍ୟରେ ଶୂନ୍ୟସ୍ଥାନକୁ ହ୍ରାସ କରାଯାଇପାରିବ । କାର୍ଯ୍ୟକ୍ରମରେ ନମନୀୟତାକୁ ସାମିଲ କରାଯିବା ଦ୍ୱାରା ଗୁରୁତ୍ୱପୂର୍ଣ୍ଣ ପ୍ରସଙ୍ଗର ସମାଧାନରେ ସହାୟତା ମିଳିପାରିବ ଏବଂ ଏହାଦ୍ୱାରା ସଂଖ୍ୟାଲଘୁ ସମ୍ପ୍ରଦାୟର ଅଧିକ ସମ୍ପୃକ୍ତି ସହିତ ଦ୍ରୁତଗତିରେ କାର୍ଯ୍ୟକ୍ରମକୁ ଲାଗୁ କରାଯାଇପାରିବ ।


    - ସଂଖ୍ୟାଲଘୁ ବହୁଳତା ଥିବା ଗ୍ରାମ କ୍ଲଷ୍ଟରଗୁଡ଼ିକୁ ଚିହ୍ନଟ କରିବାର ମାନଦଣ୍ଡକୁ ସଂଖ୍ୟାଲଘୁ ସମ୍ପ୍ରଦାୟର ଜନସଂଖ୍ୟା ପ୍ରତିଶତର ମାନଦଣ୍ଡକୁ ହ୍ରାସ କରି ବିବେକ ସଂଗତ କରାଯାଇଛି ଏବଂ ନିମ୍ନଲିଖିତ ଉପାୟରେ ଅନଗ୍ରସର ମାନଦଣ୍ଡକୁ ସମ୍ପୂର୍ଣ୍ଣ କରାଯାଇଛି:


    - ପୂର୍ବରୁ କେବଳ ମୌଳିକ ସୁବିଧା ଏବଂ ସାମାଜିକ ଆର୍ଥିକ ମାନଦଣ୍ଡରେ ପଛୁଆ ଥିବା ସହରଗୁଡ଼ିକୁ ସଂଖ୍ୟାଲଘୁ ବହୁଳତା ବୋଲି ବିବେଚନା କରାଯାଉଥିଲା । ଏବେ ଉଭୟ ମଧ୍ୟରୁ କୌଣସି ଗୋଟିଏ ସହର ସଂଖ୍ୟାଲଘୁ ବହୁଳତା ବିଶିଷ୍ଟ ସହର ବୋଲି ବିବେଚିତ ହେବ ।


    - ପୂର୍ବରୁ କେବଳ ସଂଖ୍ୟା ଲଘୁ ସମ୍ପ୍ରଦାୟର 50 ପ୍ରତିଶତ ସର୍ବନିମ୍ନ ଜନସଂଖ୍ୟା ଥିବା ଗ୍ରାମଗୁଡ଼ିକର କ୍ଲଷ୍ଟରଗୁଡ଼ିକୁ ସଂଖ୍ୟାଲଘୁ ବହୁଳ କ୍ଲଷ୍ଟର ଭାବେ ବିବେଚନା କରାଯାଉଥିଲା । କିନ୍ତୁ ଏବେ ଜନସଂଖ୍ୟା ମାନଦଣ୍ଡକୁ ହ୍ରାସ କରାଯାଇ 25 ପ୍ରତିଶତ କରିଦିଆଯାଇଛି ।


    - ମାନଦଣ୍ଡଗୁଡ଼ିକୁ ତର୍କସଂଗତ କରାଯିବା ଦ୍ୱାରା ସମ୍ପ୍ରଦାୟର ସାମଗ୍ରୀକ ବିକାଶ ଏବଂ ସାମାଜିକ ସୌହାର୍ଦ୍ଦ୍ୟ ପ୍ରତିଷ୍ଠାରେ ସହାୟତା ମିଳିପାରିବ ।


    - ପିଏମଜିଭିକେ ଅଧିନରେ ଆସୁଥିବା କ୍ଷେତ୍ର ବର୍ତ୍ତମାନ ବହୁକ୍ଷେତ୍ରୀୟ ବିକାଶ କାର୍ଯ୍ୟକ୍ରମର ତୁଳନାରେ 57 ପ୍ରତିଶତରୁ ଅଧିକ ହେବ ।


    - ବହୁକ୍ଷେତ୍ରୀୟ ବିକାଶ କାର୍ଯ୍ୟକ୍ରମରେ ଦେଶର 196ଟି ଜିଲ୍ଲା କଭର କରାଯାଇଥିଲା , ତେବେ ପିଏମଜିଭିକେ ଜରିଆରେ ଦେଶର 308ଟି ଜିଲ୍ଲାକୁ କଭର କରାଯିବ ।


    ବ୍ୟୟ :


    ବର୍ଷ 2017-18


    ଆବଶ୍ୟକ ଅର୍ଥରାଶି 1200 କୋଟି ଟଙ୍କା


    2018-19


    ଆବଶ୍ୟକ ଅର୍ଥରାଶି 1320 କୋଟି ଟଙ୍କା


    2019-20


    ଆବଶ୍ୟକ ଅର୍ଥରାଶି 1452 କୋଟି ଟଙ୍କା


    ମୋଟ ତିନି ବର୍ଷ ଲାଗି 3972 କୋଟି ଟଙ୍କା


    ଯୋଜନାରେ ନିର୍ଦ୍ଧାରିତ ପୁନରାବୃତ୍ତି/ରକ୍ଷଣାବେକ୍ଷଣ ବ୍ୟୟ ରାଜ୍ୟ ସରକାର/କେନ୍ଦ୍ର ଶାସିତ ପ୍ରଦେଶ/ସଂଗଠନ ଦ୍ୱାରା ବହନ କରାଯିବ ।


    ହିତାଧିକାରୀ :


    କାର୍ଯ୍ୟକ୍ରମର ଉଦ୍ଦେଶ୍ୟ ସଂଖ୍ୟାଲଘୁ ବହୁଳତା କ୍ଷେତ୍ରରେ ବିକାଶର ଅଭାବ ସମସ୍ୟା ସମାଧାନ କରିବା । ସଂଖ୍ୟାଲଘୁ ବହୁଳ କ୍ଷେତ୍ରର ଚିହ୍ନଟ 2011 ଜନଗଣନା ଆଧାରରେ ଅଧିସୂଚିତ ସଂଖ୍ୟାଲଘୁ ସମ୍ପ୍ରଦାୟର ଅଧିକ ଜନସଂଖ୍ୟା ଉପସ୍ଥିତି ଆଧାରରେ କରାଯାଇଛି । 2011ର ଜନଗଣନା ତଥ୍ୟ ଅନୁଯାୟୀ , ସଂଖ୍ୟାଲଘୁ ବହୁଳ ଜନଗଣନା ଅନୁସାରେ 25 ହଜାରରୁ ଅଧିକ ଜନସଂଖ୍ୟା ଥିବା ସଂଖ୍ୟାଲଘୁ ବହୁଳ ସହର , ସଂଖ୍ୟାଲଘୁ ବହୁଳ ବ୍ଲକ ଏବଂ ଗ୍ରାମର କ୍ଲଷ୍ଟର ସଂଖ୍ୟାଲଘୁ ସମ୍ପ୍ରଦାୟର ଜନସଂଖ୍ୟାର କଭରେଜକୁ ସମ୍ପ୍ରସାରିତ କରିବେ ।


    କଭର କରାଯାଉଥିବା ରାଜ୍ୟ/ଜିଲ୍ଲା:


    - ପିଏମଜିଭିକେ 32ଟି ରାଜ୍ୟ/କେନ୍ଦ୍ର ଶାସିତ ଅଂଚଳର 308ଟି ଜିଲ୍ଲାର ସଂଖ୍ୟାଲଘୁ ବହୁଳ ଜିଲ୍ଲା ମୁଖ୍ୟାଳୟ , ସଂଖ୍ୟାଲଘୁ ବହୁ ବ୍ଲକ , ସଂଖ୍ୟାଲଘୁ ବହୁଳ ସହରରେ ଲାଗୁ କରାଯିବ ।


    - କାର୍ଯ୍ୟାନ୍ୱୟନ ଲାଗି ୟୁନିଟ କ୍ଷେତ୍ରରେ ସଂଖ୍ୟାଲଘୁ ବହୁଳ 109ଟି ଜିଲ୍ଲା ମୁଖ୍ୟାଳୟ , 870 ବ୍ଲକ ଏବଂ 321 ସହର ସାମିଲ ହେବ ।


    - ଏହି ଯୋଜନା ସଂଖ୍ୟାଲଘୁ ବହୁଳତା ବିଶିଷ୍ଟ ଗ୍ରାମର ପଛୁଆ କ୍ଲଷ୍ଟରରେ ମଧ୍ୟ ଲାଗୁ ହେବ । ପିଏମଜିଭିକେ ମାନଦଣ୍ଡ ଅନୁଯାୟୀ , ବହୁସଂଖ୍ୟକ ବହୁଳତା ଗ୍ରାମର ପଛୁଆ କ୍ଲଷ୍ଟରକୁ ରାଜ୍ୟ/କେନ୍ଦ୍ରଶାସିତ ପ୍ରଦେଶଗୁଡ଼ିକର ପ୍ରସ୍ତାବ ଆଧାରରେ ଚିହ୍ନଟ କରାଯିବ ।


    - ପିଏମଜିଭିକେ ଏବେ ଅଧିକ 5ଟି ରାଜ୍ୟ/କେନ୍ଦ୍ର ଶାସିତ ପ୍ରଦେଶ-ହିମାଚଳ ପ୍ରଦେଶ , ତାମିଲନାଡ଼ୁ , ନାଗାଲାଣ୍ଡ , ଗୋଆ ଏବଂ ପୁଡୁଚେରୀକୁ କଭର କରିବ ।


    - ପିଏମଜିଭିକେ ଅନ୍ତର୍ଗତ 115 ଅଭିଳଷିତ ଜିଲ୍ଲା ମଧ୍ୟରୁ 61ଟି ଜିଲ୍ଲାର ସଂଖ୍ୟାଲଘୁ ବହୁଳତା କ୍ଷେତ୍ରକୁ କଭର କରାଯାଇଛି ।


    2011 ଜନଗଣନା ଡାଟା ଦ୍ୱାରା ଚିହ୍ନଟ କ୍ଷେତ୍ର


    ସଂଖ୍ୟାଲଘୁ ବହୁଳତା ଥିବା କ୍ଷେତ୍ର , ସହର ଏବଂ ଗ୍ରାମର କ୍ଲଷ୍ଟର ବ୍ୟତୀତ ଅତିରିକ୍ତ ସଂଖ୍ୟାଲଘୁ ବହୁଳ ଜିଲ୍ଲା ମୁଖ୍ୟାଳୟଗୁଡ଼ିକୁ ସାମିଲ କରି କାର୍ଯ୍ୟାନ୍ୱୟନ ସଂସ୍ଥା କ୍ଷେତ୍ରକୁ ବ୍ୟାପକ କରାଯାଇଛି ।


    - ଏମଏସଡିପିର ତୁଳନାରେ ପିଏମଜିଭିକେ 5ଟି ଅଧିକ ରାଜ୍ୟ କେନ୍ଦ୍ରଶାସିତ ଅଂଚଳକୁ ହିମାଚଳ ପ୍ରଦେଶ , ତାମିଲନାଡ଼ୁ , ନାଗାଲାଣ୍ଡ , ଗୋଆ ଏବଂ ପୁଡୁଚେରୀକୁ କଭର କରିବ ।


    - ପିଏମଜିଭିକେ ଅନ୍ତର୍ଗତ 32ଟି ରାଜ୍ୟର 308ଟି ଜିଲ୍ଲାରେ ସଂଖ୍ୟାଲଘୁ ବହୁଳତା ବ୍ଲକ ଏବଂ ସହରକୁ ସାମିଲ କରାଯାଇଛି ।


    - ପିଏମଜିଭିକେ ଅନ୍ତର୍ଗତ ସାମିଲ କରାଯାଇଥିବା କ୍ଷେତ୍ରରେ ସଂଖ୍ୟାଲଘୁ ବହୁଳତା ଥିବା 109ଟି ଜିଲ୍ଲା ମୁଖ୍ୟାଳୟ , 870ଟି ବ୍ଲକ ଏବଂ 321ଟି କ୍ଲଷ୍ଟର ରହିବ ।


    ଅର୍ଥ ନିର୍ଦ୍ଧାରଣ କରି ସ୍ୱତନ୍ତ୍ର ଫୋକସ:


    1. ପିଏମଜିଭିକେ ଅନ୍ତର୍ଗତ 80 ପ୍ରତିଶତ ସମ୍ବଳର ନିର୍ଦ୍ଧାରଣ ଶିକ୍ଷା , ସ୍ୱାସ୍ଥ୍ୟ ଏବଂ ଦକ୍ଷତା ବିକାଶ ସମ୍ବନ୍ଧୀୟ ପ୍ରକଳ୍ପ ଲାଗି ହେବ ।


    2. ପିଏମଜିଭିକେ ଅନ୍ତର୍ଗତ 33ରୁ 40 ପ୍ରତିଶତ ସମ୍ବଳ ସ୍ୱତନ୍ତ୍ର ଭାବେ ମହିଳା କୈନ୍ଦ୍ରିକ ପ୍ରକଳ୍ପ ଲାଗି ଆବଂଟନ କରାଯିବ ।


    କାର୍ଯ୍ୟକ୍ରମ ଅନୁଧ୍ୟାନ ବ୍ୟବସ୍ଥାକୁ ସୁଦୃଢ଼ କରିବା :


    1. ଜିଓ-ଟ୍ୟାଗିଂ ସହିତ ଅନଲାଇନ ମଡ୍ୟୁଲ ସାମିଲ କରି ଅନୁଧ୍ୟାନ ବ୍ୟବସ୍ଥା , ପାରଦର୍ଶିତା ଏବଂ ସୂଚନା ପ୍ରଚାର-ପ୍ରସାର ସମ୍ବନ୍ଧୀୟ ବ୍ୟବସ୍ଥା ସୁଦୃଢ଼ କରାଯାଇଛି ।


    2. ପିଏମଜିଭିକେରେ ଅର୍ଥ ଉପଯୋଗର ଅନୁଧ୍ୟାନ ସୁନିଶ୍ଚିତ କରିବା ଲାଗି କାର୍ଯ୍ୟକ୍ରମକୁ ଲାଗୁ କରୁଥିବା ସମସ୍ତ ଏଜେନ୍ସିକୁ ସାର୍ବଜନିକ ଅର୍ଥ ପରିଚାଳନା ପ୍ରଣାଳୀ (ପିଏଫଏମଏସ) ଅନ୍ତର୍ଗତ ଆଣିବା ଲାଗି ବ୍ୟବସ୍ଥା କରାଯାଇଛି ।


    **********

    
    
    (Release ID: 1531246) Visitor Counter : 1