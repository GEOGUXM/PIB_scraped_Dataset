      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      କେନ୍ଦ୍ର ସରକାର ଆଖୁ ଚାଷୀଙ୍କ ବକେୟା ରାଶି ପ୍ରଦାନ ପାଇଁ ଜାରି କଲେ ନିର୍ଦ୍ଦେଶନାମା
      Posted On: 09 MAY 2018 8:08PM by PIB Bhubaneshwar


    1. 2017-18 ଚିନି ଋତୁରେ ଉପଭୋକ୍ତାଙ୍କ ଆବଶ୍ୟକତା ନେଇ ହୋଇଥିବା ଆକଳନ ତୁଳନାରେ , ଅଧିକ ଚିନି ଉତ୍ପାଦନ କାରଣରୁ ଚଳିତ ଚିନି ଋତୁ ଆରମ୍ଭରୁ ଘରୋଇ ବଜାରରେ ଚିନି ଦର ନିରାଶାଜନକ ସ୍ତରରେ ରହିଥିଲା । ଫଳ ସ୍ୱରୂପ , କୃଷକମାନଙ୍କର ସଂଚିତ ବକେୟା ପରିମାଣ 20 , 000 କୋଟିରୁ ଅଧିକ ଟଙ୍କା ହୋଇଯାଇଛି ।


    2. ଉଚିତ ସ୍ତରରେ ଚିନି ମୂଲ୍ୟ ସ୍ଥିର ରଖିବା ଏବଂ ଚିନିକଳଗୁଡିକର କାରବାର ବା ଆର୍ଥିକ ସ୍ଥିତିରେ ସୁଧାର ଆଣି କୃଷକମାନଙ୍କୁ ବକେୟା ଦେୟ ପ୍ରଦାନ କରିବା ପାଇଁ ସରକାର ବିଗତ ତିନି ମାସ ମଧ୍ୟରେ ନିମ୍ନଲିଖିତ ପଦକ୍ଷେପ ନେଇଛନ୍ତି ।


    (କ) ଚିନି ଆମଦାନୀ ଉପରେ ସୀମା ଶଳ୍କ 50%ରୁ 100%କୁ ବୃଦ୍ଧି କରାଯାଇଛି


    (ଖ) 2018 ଫେବୃଆରୀ ଏବଂ ମାର୍ଚ୍ଚ ମାସରେ ଚିନି ଦର ସ୍ଥିର ରଖିବା ପାଇଁ ଚିନି ମହଜୁଦ ସୀମା ଉପରେ କଟକଣା ଲାଗୁ କରାଯାଇଥିଲା ।


    (ଗ) ଚିନି ରତ୍ପାନି ପାଇଁ ସମ୍ଭାବନା ସୃଷ୍ଟି କରିବା ନିମନ୍ତେ ଚିନି ଉଦ୍ୟୋଗକୁ ପ୍ରୋତ୍ସାହନ ଦେବାକୁ ସରକାର ଚିନି ରପ୍ତାନି ଉପରୁ ସଂମ୍ପୂର୍ଣ୍ଣ ଭାବେ ସୀମା ଶୁଳ୍କ ଛାଡ଼ କରି ଦେଇଛନ୍ତି ।


    (ଘ) 2017-18 ଚିନି ଋତୁରେ ଚିନି ଉଦ୍ୟୋଗଗୁଡିକର ସୂଚୀସ୍ତର ଏବଂ ଆର୍ଥିକ କାରବାର ବା ଲିକ୍ୟୁଡିଟି ଉପଲବ୍ଧ ପାଇଁ ଚିନିକଳ ପିଛା ସର୍ବନିମ୍ନ ସାଂକେତିକ ରପ୍ତାନି ପରିମାଣ ମୋଟ 20 ଲକ୍ଷ ଟନ ଧାର୍ଯ୍ୟ କରାଯାଇଥିଲା ।


    (ଙ) ପୁନଶ୍ଚ , ଚିନିକଳକୁ ପ୍ରୋତ୍ସାହନ ଦେବା ପାଇଁ ଅଧିକ ଉତ୍ପାଦିତ ଚିନି ରପ୍ତାନି ପାଇଁ ସରକାର ଶୁଳ୍କ ମୁକ୍ତ ରପ୍ତାନି ପ୍ରାଧିକରଣ ଯୋଜନାରେ ଅନୁମତି ପ୍ରଦାନ କରିଛନ୍ତି ।


    3. ଅପ୍ରେଲ 2015ରେ ଆଖୁ ଚାଷୀଙ୍କ ବକେୟା ରାଶି ବିପଦଜନକ ଭାବେ 22 , 000 କୋଟି ଟଙ୍କାରେ ପହଂଚିଥିଲା । କେନ୍ଦ୍ର ସରକାର 2015 ଡିସେମ୍ବରରେ , ଆଖୁ ଚାଷୀଙ୍କ ବକେୟା ରାଶି ପ୍ରଦାନ ପାଇଁ ଉତ୍ପାଦନଭିତିକ ରିହାତି ମଞ୍ଜୁରି ନେଇ ଅଧିସୂଚନା ଜାରି କରିଥିଲେ । ଆଖୁ ପେଡିବା ପାଇଁ କୃଷକମାନଙ୍କୁ କ୍ୱିଂଟାଲ ପ୍ରତି 4.50 ଟଙ୍କା ରିହାତି ପ୍ରଦାନ କରାଗଲା । ଏହି ପଦକ୍ଷେପର ପରିଣାମ ସ୍ୱରୂପ ଚିନି ଦର ସ୍ଥିର ରହିଲା ଏବଂ ବକେୟା ଦେୟ ନିରନ୍ତର ଭାବେ ହ୍ରାସ ପାଇଲା ।


    4. କୃଷକମାନଙ୍କର ଦେୟ ପଇଠ କରିବା ପାଇଁ ଚିନିକଳଗୁଡିକୁ ସହାୟତା ପ୍ରଦାନ ନିମନ୍ତେ ସରକାର 2017-18 ଚିନି ଋତୁରେ ଆଖୁ ପେଡିବା ପାଇଁ କ୍ୱିଂଟାଲ ପ୍ରତି 5.50 ଟଙ୍କା ଆର୍ଥିକ ସହାୟତା ପ୍ରଦାନ ଲାଗି ନିଷ୍ପତି ନେଇଛନ୍ତି । ଏହି ସହାୟତା ରାଶି ସିଧାସଳଖ କୃଷକମାନଙ୍କୁ ଚିନିକଳ ତରଫରୁ ପ୍ରଦାନ କରାଯିବ । ଏହାକୁ ପୂର୍ବ ବର୍ଷରେ କୃଷକମାନଙ୍କୁ ପ୍ରଦାନ କରାଯିବାକୁ ଥିବା ବକେୟା ସହିତ ମିଶାଇ ଉଚିତ ଏବଂ ଲାଭକାରୀ ମୂଲ୍ୟ ପ୍ରଦାନ କରାଯିବ ।


    5. ଚିନିକଳଗୁଡିକ ନିମ୍ନ ଲିଖିତ ସର୍ତ ପୂରଣ କରୁଥିଲେ , ଆଖୁ ପେଡିବା ପାଇଁ କ୍ୱିଂଟାଲ ପ୍ରତି 5.50 ଟଙ୍କା ଆର୍ଥିକ ସହାୟତା ପାଇବାକୁ ଯୋଗ୍ୟ ବିବେଚିତ ହେବେ :


    (କ) ଇଥାନଲ ଉତ୍ପାଦନ କ୍ଷମତା ଥିବା କାରଖାନା ଏବଂ ଇଥାନଲ ଯୋଗାଣ ପାଇଁ ତୈଳ ବିପଣନ କମ୍ପାନୀଗୁଡିକ ସହିତ ଚୁକ୍ତି ସ୍ୱାକ୍ଷର କରିଥିବେ , ଏବଂ 2017-18 ଇଥାନଲ ଋତୁ (ଡିସେମ୍ବର , 2017-ନଭେମ୍ବର , 2018)ରେ ଇଥାନଲ ଯୁକ୍ତ ପେଟ୍ରୋଲ ଯୋଗାଣ କାର୍ଯ୍ୟକ୍ରମ ଅଧିନରେ ସର୍ବନିମ୍ନ 80% ଇଥାନଲ ଯୋଗାଇଥିବେ ।


    (ଖ) ଚିନି (ନିୟନ୍ତ୍ରଣ) ଆଦେଶ 1966ର ବ୍ୟବସ୍ଥା ଅନୁସାରେ ସରକାରଙ୍କ ଦ୍ୱାରା ନିର୍ଦ୍ଧାରିତ ଆଖୁ ପେଡିବା , ଚିନି ଉତ୍ପାଦନ , ଚିନି ତଥା ତାହାର ଅନ୍ୟାନ୍ୟ ଉପ-ଉତ୍ପାଦ ବିକ୍ରି ଆଦି ଉପରେ ଦିଆଯାଇଥିବା ପ୍ରୋଫର୍ମା-2ରେ ଅନ୍ଲାଇନ ରିଟର୍ଣ୍ଣ ଦାଖଲ କରିଥିବା ଆବଶ୍ୟକ ।


    (ଗ) 2017-18 ଚିନି ଋତୁରେ ଚିନିମିଲଗୁଡିକ ଖାଦ୍ୟ ଓ ସାଧାରଣ ବଂଟନ ବିଭାଗର ସମସ୍ତ ଆଦେଶ/ନିର୍ଦ୍ଦେଶକୁ ସମ୍ପୂର୍ଣ୍ଣ ଭାବେ ପାଳନ କରିବା ଦରକାର ।


    6. ଏହି ସହାୟତା 2017-18 ଚିନି ଋତୁରେ ପେଡା ଯାଉଥିବା ଆଖୁରେ କ୍ୱିଂଟାଲ ପ୍ରତି 5.50 ଟଙ୍କା ପ୍ରଦାନ କରାଯିବ ଅଥବା ପୂର୍ବ ଆନୁମାନିକ 2800ଏଲଏମଟି ଆଖୁ ପେଡା ଅଥବା ଯାହା ସର୍ବନିମ୍ନ ସେହି କ୍ଷେତ୍ରରେ ଲାଗୁ ହେବ ।


    7. ସର୍ବମୋଟ 1540 କୋଟି ଟଙ୍କାର ସହାୟତା ସିଧାସଳଖ ବହୁତ ବଡ଼ ସଂଖ୍ୟାରେ କୃଷକମାନଙ୍କୁ ଲାଭବାନ କରାଇବ ଏବଂ କୃଷକମାନଙ୍କୁ ବକେୟା ପ୍ରଦାନ କ୍ଷେତ୍ରରେ ଚିନିକଳଗୁଡିକୁ ଦୀର୍ଘକାଳୀନ ସମୟ ପାଇଁ ସେମାନଙ୍କ ଋଣଭାର ହ୍ରାସ ଦିଗରେ ସହାୟତା କରିବ ।


    *************


    

    
    (Release ID: 1531850) Visitor Counter : 2