      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ଫରିଦାବାଦରେ ହେବ ଦିବ୍ୟାଙ୍ଗଜନମାନଙ୍କ ପାଇଁ Cochlear ରୋପଣ ସଚେତନତା କାର୍ଯ୍ୟକ୍ରମ
      Posted On: 03 MAY 2018 3:00PM by PIB Bhubaneshwar


    ସାମାଜିକ ନ୍ୟାୟ ଏବଂ ଅଧିକାରୀତା ମନ୍ତ୍ରଣାଳୟ ଅଧିନସ୍ଥ ଦିବ୍ୟାଙ୍ଗଜନମାନଙ୍କର ସଶକ୍ତିକରଣ ବିଭାଗ 6 ମଇ , 2018ରେ ଫରିଦାବାଦର ସେକ୍ଟର 12ସ୍ଥିତ ହୁଡା ସମ୍ମିଳନୀ କେନ୍ଦ୍ରରେ Cochlear ରୋପଣ ସଚେତନତା କାର୍ଯ୍ୟକ୍ରମ ଆୟୋଜିତ କରିବ । କେନ୍ଦ୍ରୀୟ ସାମାଜିକ ନ୍ୟାୟ ଏବଂ ଅଧିକାରୀତା ରାଷ୍ଟ୍ରମନ୍ତ୍ରୀ ଶ୍ରୀ କୃଷ୍ଣପାଲ ଗୁର୍ଜ୍ଜର କାର୍ଯ୍ୟକ୍ରମରେ ମୁଖ୍ୟ ଅତିଥି ଭାବେ ଯୋଗଦେବେ । କେନ୍ଦ୍ରୀୟ ଦିବ୍ୟାଙ୍ଗ ସଶକ୍ତିକରଣ ସଚିବ ଶ୍ରୀମତୀ ଶକୁନ୍ତଳା ଡୋଲେ ଗ୍ୟାମଲିନ ଏବଂ ବିଭାଗର ଅନ୍ୟ ବରିଷ୍ଠ ଅଧିକାରୀମାନେ ମଧ୍ୟ କାର୍ଯ୍ୟକ୍ରମରେ ଅଂଶଗ୍ରହଣ କରିବେ । ଏହି କାର୍ଯ୍ୟକ୍ରମ ବିଭାଗର ଏଡିଆଇପି ଯୋଜନା ଅନ୍ତର୍ଗତ Cochlear ପ୍ରତ୍ୟାରୋପଣ କାର୍ଯ୍ୟକ୍ରମ ସମ୍ବନ୍ଧରେ ସାଧାରଣ ଲୋକମାନଙ୍କ ମଧ୍ୟରେ ସଚେତନତା ବୃଦ୍ଧି କରିବାରେ ଗୁରୁତ୍ୱପୂର୍ଣ୍ଣ ।


    ଦିବ୍ୟାଙ୍ଗ ସଶକ୍ତିକରଣ ବିଭାଗର ଏଡିଆଇପି ଯୋଜନା ଅନ୍ତର୍ଗତ ପାଂଚ ବର୍ଷ ପର୍ଯ୍ୟନ୍ତ ଶ୍ରବ୍ୟ ବାଧିତ ପିଲାମାନଙ୍କ ମଧ୍ୟରେ 6 ଲକ୍ଷ ଟଙ୍କା ପ୍ରତି ୟୁନିଟର Cochlear ରୋପଣ ଶଲ୍ୟ ଚିକିତ୍ସା କରିବାର ବ୍ୟବସ୍ଥା ରହିଛି । ସଫଳ Cochlear ରୋପଣ ଶଲ୍ୟ ଚିକିତ୍ସା ପରେ ସଂପୃକ୍ତ ପିଲା ଅନ୍ୟ ପିଲାମାନଙ୍କ ଭଳି ଶୁଣିବା ଏବଂ କଥା କହିବା ପାଇଁ ସକ୍ଷମ ହୋଇପାରିବ । କେନ୍ଦ୍ର ସରକାର ଦେଶ ସାରା ଶଲ୍ୟ ଚିକିତ୍ସା ପାଇଁ 172 ଡାକ୍ତରଖାନା (ସରକାରୀ ଏବଂ ବେସରକାରୀ) ଡାକ୍ତରଖାନାଗୁଡିକର ଚୟନ କରିଛନ୍ତି ।


    Cochlear ରୋପଣ ଶଲ୍ୟ ଚିକିତ୍ସା ପାଇଁ ମୁମ୍ବାଇ ସ୍ଥିତ ଅଲୀ ୟାବର ଜଙ୍ଗ ରାଷ୍ଟ୍ରୀୟ ବାକ୍ ଏବଂ ଶବଚ୍ଚ ଦିବ୍ୟାଙ୍ଗଜନ ସଂଗଠନ ନୋଡାଲ ଏଜେନ୍ସୀ ଭାବେ କାର୍ଯ୍ୟ କରୁଛି । 2014-15ରୁ 2017-18 ମଧ୍ୟରେ 1149 Cochlear ରୋପଣ ଶଲ୍ୟ ଚିକିତ୍ସା ସଫଳତାର ସହ ସଂପନ୍ନ କରାଯାଇଛି ।


    **********

    
    
    (Release ID: 1531324) Visitor Counter : 2