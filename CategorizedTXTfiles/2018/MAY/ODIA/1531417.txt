      ଶକ୍ତି ମନ୍ତ୍ରଣାଳୟ

      ପାୱାର ଗ୍ରୀଡ 2018-19 ବର୍ଷ ପାଇଁ 25,000 କୋଟି ଟଙ୍କାର ପୁଞ୍ଜିଗତ ବ୍ୟୟ ଲକ୍ଷ୍ୟ ରଖିଛି
      Posted On: 04 MAY 2018 6:58PM by PIB Bhubaneshwar


    ପାୱାର ଗ୍ରୀଡ଼ କର୍ପୋରେସନ ଅଫ ଇଣ୍ଡିଆ ଲିମିଟେଡ (ପାୱାରଗ୍ରୀଡ) ଭାରତ ସରକାରଙ୍କ ବିଦ୍ୟୁତ ମନ୍ତ୍ରଣାଳୟ ସହିତ 2018-19 ପାଇଁ ଏକ ସହମତି ପତ୍ରରେ ହସ୍ତାକ୍ଷର କରିଛି । ଏହି ସହମତି ପତ୍ରରେ ଭାରତ ସରକାରଙ୍କ ତରଫରୁ ବିଦ୍ୟୁତ ମନ୍ତ୍ରଣାଳୟର ସଚିବ ଶ୍ରୀ ଅଜୟ କୁମାର ଭଲ୍ଲା ଏବଂ ପାୱାରଗ୍ରୀଡର ସିଏମଡି ଶ୍ରୀ ଆଇ ଏସ ଝା ହସ୍ତାକ୍ଷର କରିଥିଲେ । ବିଦ୍ୟୁତ ମନ୍ତ୍ରଣାଳୟ ଏବଂ ପାୱାରଗ୍ରୀଡର ବରିଷ୍ଠ ଅଧିକାରୀଙ୍କ ଉପସ୍ଥିତିରେ ଏହି ସହମତି ପତ୍ର ହସ୍ତାକ୍ଷର କରାଯାଇଥିଲା । ଏହି ଏମଓୟୁରେ ପାୱାରଗ୍ରୀଡ ଦ୍ୱାରା 2018-19 ଆର୍ଥିକ ବର୍ଷ ପାଇଁ ହାସଲ କରାଯିବାକୁ ଥିବା ବିଭିନ୍ନ ଲକ୍ଷ୍ୟର ଉଲ୍ଲେଖ କରାଯାଇଥିଲା । 2018-19 ଆର୍ଥିକ ବର୍ଷ ପାଇଁ ପୁଞ୍ଜିଗତ ବ୍ୟୟର ଲକ୍ଷ୍ୟ 25 , 000 କୋଟି ଟଙ୍କା ସ୍ଥିର କରାଯାଇଛି । ଏହି ଏମଓୟୁରେ ଉଲ୍ଲେଖିତ ଅନ୍ୟ ଲକ୍ଷ୍ୟମାନଙ୍କ ମଧ୍ୟରେ ମାନବ ସମ୍ବଳ , ପରିଯୋଜନା ପ୍ରବନ୍ଧନ , ଅନୁସନ୍ଧାନ ଏବଂ ବିକାଶ ତଥା ନବାଚାର ସହିତ ସମ୍ବନ୍ଧିତ ମାନଦଣ୍ଡ ଓ ଦକ୍ଷତା ଏବଂ ପରିଚାଳନା ପ୍ରଦର୍ଶନ ସହିତ ଜଡିତ ଅନ୍ୟ ମାନଦଣ୍ଡ ସାମିଲ ରହିଛି ।


    ପାୱାରଗ୍ରୀଡ ଏକ ନବରତ୍ନ ସିପିଏସଇ ଏବଂ ଦେଶର କେନ୍ଦ୍ରୀୟ ଟ୍ରାନ୍ସମିସନ ୟୁଟିଲିଟି ( CTU ) । ପାୱାରଗ୍ରୀଡ 1993-94 ବର୍ଷରେ ପ୍ରଥମ ଏମଓୟୁ ହସ୍ତାକ୍ଷର କରାଯିବା ପରେ ହିଁ ନିରନ୍ତର ଉଚ୍ଚତମ ରେଟିଂ ଅର୍ଥାତ୍ ଉତ୍କୃଷ୍ଟତା ହାସଲ କରିଛି । 2018 ମାର୍ଚ୍ଚ 31 ପର୍ଯ୍ୟନ୍ତ 148800ରୁ ଅଧିକ ସର୍କିଟ କିଲୋମିଟର ଟ୍ରାନ୍ସମିଶନ ଲାଇନ ଏବଂ 322000 ଏମଭିଏରୁ ମଧ୍ୟ ଅଧିକ ରୂପାନ୍ତରଣ କ୍ଷମତା ସମ୍ପନ୍ନ 236ଟି ଇଏଚଭି ଉପକେନ୍ଦ୍ର (ସବ-ଷ୍ଟେସନ)ର ମାଲିକାନା ଏବଂ ଏହାର ପରିଚାଳନା କାର୍ଯ୍ୟରେ ଏହି କମ୍ପାନୀର ହାତ ରହିଛି । ଏହି ବିଶାଳ ଟ୍ରାନ୍ସମିଶନ ନେଟୱର୍କର ଉପଲବ୍ଧତାକୁ 99.5 ପ୍ରତିଶତରୁ ମଧ୍ୟ ଅଧିକର ଉଚ୍ଚ ସ୍ତରରେ ନିରନ୍ତର ବଜାୟ ରଖାଯାଇଛି ।


    *************

    
    
    (Release ID: 1531417) Visitor Counter : 2