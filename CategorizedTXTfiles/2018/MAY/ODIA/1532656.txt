      କ୍ୟାବିନେଟ

      ଝାଡ଼ଖଣ୍ଡର ଦେଓଘରଠାରେ ନୂଆ ଏମ୍ସ ପ୍ରତିଷ୍ଠାକୁ କ୍ୟାବିନେଟ ମଞ୍ଜୁରି
      Posted On: 16 MAY 2018 6:37PM by PIB Bhubaneshwar


    ଝାଡ଼ଖଣ୍ଡର ଦେଓଘରଠାରେ ଏକ ନୂଆ ଅଖିଳ ଭାରତୀୟ ଆୟୁର୍ବିଜ୍ଞାନ ସଂସ୍ଥାନ (ଏମ୍ସ) ପ୍ରତିଷ୍ଠା କରାଯିବ । ଏଥିପାଇଁ ପ୍ରଧାନମନ୍ତ୍ରୀ ସ୍ୱାସ୍ଥ୍ୟ ସୁରକ୍ଷା ଯୋଜନା (ପିଏମଏସଏସୱାଇ) ଅଧୀନରେ 1103 କୋଟି ଟଙ୍କାର ପାଣ୍ଠି ବ୍ୟବସ୍ଥା କରାଯାଇଛି । ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଏ ସଂକ୍ରାନ୍ତ ପ୍ରସ୍ତାବକୁ ମଞ୍ଜୁରି ମିଳିଛି ।


    ବିବରଣୀ :


    ଦେଓଘରର ଏମ୍ସଠାରେ ରହିବ :


    ଜରୁରୀକାଳୀନ ଚିକିତ୍ସା ବ୍ୟବସ୍ଥା ଥିବା 750 ଶଯ୍ୟା ବିଶିଷ୍ଟ ଏକ ଡାକ୍ତରଖାନା ।


    ଏମବିବିଏସ ପାଠ୍ୟକ୍ରମରେ ବାର୍ଷିକ 100 ଛାତ୍ରଛାତ୍ରୀ ନାମ ଲେଖାଇବା ଭଳି ଏକ ମେଡ଼ିକାଲ କଲେଜ ।


    ବାର୍ଷିକ 60 ଜଣ ବିଏସସି ନର୍ସିଂ ଛାତ୍ରଛାତ୍ରୀଙ୍କ ନାମ ଲେଖାଇବା ପାଇଁ ଏକ ନର୍ସିଂ କଲେଜ , ଆବାସିକ କୋଠା ଏବଂ ନୂଆଦିଲ୍ଲୀ ଏମ୍ସ ଢାଂଚାରେ ଆନୁସଙ୍ଗିକ ସୁବିଧା/ସେବା ।


    15ଟି ଅପରେସନ ଥିଏଟର ସହିତ 20ଟି ସ୍ପେଶାଲିଟି/ସୁପରସ୍ପେଶାଲିଟି ବିଭାଗ ।


    30 ଶଯ୍ୟା ବିଶିଷ୍ଟ ଗୋଟିଏ ଆୟୁଷ ବିଭାଗ ଯେଉଁଠି ସମସ୍ତ ପାରମ୍ପରିକ ଚିକିତ୍ସା ପଦ୍ଧତିର ସ୍ୱାସ୍ଥ୍ୟସେବା ଉପଲବ୍ଧ ହେବ ।


    ପ୍ରଭାବ :


    ଦେଓଘରଠାରେ ନୂଆ ଏମ୍ସ ପ୍ରତିଷ୍ଠା ଦ୍ୱାରା ଦୁଇଟି ଉଦ୍ଦେଶ୍ୟ ସାଧିତ ହୋଇପାରିବ । ପ୍ରଥମତଃ ସ୍ଥାନୀୟ ଅଂଚଳର ଲୋକମାନେ ଉନ୍ନତମାନର ଆଧୁନିକ ଚିକିତ୍ସା ସୁବିଧା ପାଇପାରିବେ । ଦ୍ୱିତୀୟତଃ ଜାତୀୟ ସ୍ୱାସ୍ଥ୍ୟ ମିଶନ (ଏନଏଚଏମ) ଅନ୍ତର୍ଗତ ସ୍ଥାନୀୟ ଅଂଚଳରେ ଥିବା ପ୍ରାଥମିକ ଏବଂ ମାଧ୍ୟାମିକ ସ୍ତରର ସ୍ୱାସ୍ଥ୍ୟକେନ୍ଦ୍ର ଲାଗି ଆବଶ୍ୟକ ସଂଖ୍ୟକ ଡାକ୍ତର ଏବଂ ସ୍ୱାସ୍ଥ୍ୟକର୍ମୀ ଉପଲବ୍ଧ ହୋଇପାରିବେ ।


    **********

    
    
    (Release ID: 1532656) Visitor Counter : 1