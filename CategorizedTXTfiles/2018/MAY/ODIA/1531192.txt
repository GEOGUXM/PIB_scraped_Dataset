      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ-ଦକ୍ଷିଣ ଆଫ୍ରିକା ଶିଖର ସମ୍ମିଳନୀ ଜୋହାନ୍ସବର୍ଗରେ ଉଦଯାପିତ
      Posted On: 02 MAY 2018 4:50PM by PIB Bhubaneshwar


    ବାଣିଜ୍ୟ ଓ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏପ୍ରିଲ 29-30 ମଧ୍ୟରେ ଦକ୍ଷିଣ ଆଫ୍ରିକାର ଜୋହାନ୍ସବର୍ଗରେ ଆୟୋଜିତ ଭାରତ-ଦକ୍ଷିଣ ଆଫ୍ରିକା ବ୍ୟବସାୟିକ ଶିଖର ସମ୍ମିଳନୀରେ ଭାଗ ନେଇଥିଲେ । ଏହି ସମ୍ମିଳନୀର ଶୁଭାରମ୍ଭ ଏକ ଦ୍ୱିପାକ୍ଷିକ ବୈଠକ ସହିତ ହୋଇଥିଲା । ଶ୍ରୀ ସୁରେଶ ପ୍ରଭୁ ଦକ୍ଷିଣ ଆଫ୍ରିକାର ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଡଃ ରବ ଡେଭିସ ଏବଂ ସ୍ୱାଜିଲାଣ୍ଡ , ବୋଟସ୍ଵାନା ଏବଂ ଲେସୋଥୋର ମନ୍ତ୍ରୀମାନଙ୍କୁ ଭେଟିଥିଲେ ।


    ମନ୍ତ୍ରୀ ଭାରତ ଏବଂ ଉକ୍ତ ଦେଶମାନଙ୍କ ମଧ୍ୟରେ ଐତିହାସିକ ସମ୍ବନ୍ଧ ଉପରେ ଆଲୋକପାତ କରିଥିଲେ ତଥା ଆର୍ଥିକ ଭାଗିଦାରୀତାକୁ ଆଗକୁ ବଢ଼ାଇବା ନେଇ ସଂକଳ୍ପ ବ୍ୟକ୍ତ କରିଥିଲେ ।


    ମନ୍ତ୍ରୀ ଭାରତ-ଦକ୍ଷିଣ ଆଫ୍ରିକା ସିଇଓ ଫୋରମର ସଦସ୍ୟମାନଙ୍କୁ ମଧ୍ୟ ଭେଟିଥିଲେ ଯେଉଁମାନେ କି ଭାରତ-ଦକ୍ଷିଣ ଆଫ୍ରିକା ସମ୍ବନ୍ଧକୁ ମଜଭୁତ କରିବା ପାଇଁ ଭାରତ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା ପ୍ରୟାସ ଉପରେ ସମ୍ପୂର୍ଣ୍ଣ ଭରସା ପ୍ରକାଶ କରିଥିଲେ ଏବଂ ଏହି ସମ୍ବନ୍ଧକୁ ଆଗକୁ ବଢ଼ାଇବା ପାଇଁ ନିଜ ତରଫରୁ ସମ୍ପୂର୍ଣ୍ଣ ସମର୍ଥନ ପ୍ରଦାନ କରିବା ନେଇ ପ୍ରତିବଦ୍ଧତା ପ୍ରକାଶ କରିଥିଲେ ।


    ଶ୍ରୀ ସୁରେଶ ପ୍ରଭୁ ଦକ୍ଷିଣ ଆଫ୍ରିକା ବିକାଶ ସମୁଦାୟ ( SADC )ର ମନ୍ତ୍ରୀମାନଙ୍କୁ ଭେଟିଥିଲେ ଏବଂ ଭାରତ-ଏସଏଡିସି ସମ୍ବାଦରେ ଭାଗ ନେଇଥିଲେ ଯେଉଁଥିରେ କି ବିଭିନ୍ନ ମନ୍ତ୍ରୀ ଏବଂ କାରବାର ହସ୍ତୀମାନେ ଭାଗ ନେଇଥିଲେ । ମନ୍ତ୍ରୀ ଓ ବିଶିଷ୍ଟ ବ୍ୟକ୍ତିମାନେ ବାଣିଜ୍ୟ , ନିବେଶ ଏବଂ ଆର୍ଥିକ ସହଯୋଗ ଜରିଆରେ ସମୃଦ୍ଧି ହାସଲ କରିବା ପାଇଁ ନିଜ ତରଫରୁ ଭରପୁର ପ୍ରୟାସ କରିବା ପାଇଁ ସଂକଳ୍ପ ବ୍ୟକ୍ତ କରିଥିଲେ ।


    ମନ୍ତ୍ରୀ ମହୋଦୟ ଶିଖର ସମ୍ମିଳନୀର ପୂର୍ଣ୍ଣ ଅଧିବେଶନକୁ ସମ୍ବୋଧିତ କରିଥିଲେ ଏବଂ ଭାରତ ଓ ଦକ୍ଷିଣ ଆଫ୍ରିକା ମଧ୍ୟରେ ସମ୍ପର୍କ ବୃଦ୍ଧି କରିବା ନେଇ ଆଲୋଚନା କରିଥିଲେ । ଶ୍ରୀ ସୁରେଶ ପ୍ରଭୁ କହିଥିଲେ ଯେ ଏହି ଶିଖର ସମ୍ମିଳନୀ ଲାଭପ୍ରଦ ସାବ୍ୟସ୍ତ ହେବ ଏବଂ ଭାରତ-ଆଫ୍ରିକା ଆଗାମୀ କିଛି ବର୍ଷ ମଧ୍ୟରେ ଦ୍ରୂତ ଗତିରେ ବିକାଶ ପଥରେ ଅଗ୍ରସର ହେବେ ।


    ଗସ୍ତର ଶେଷ ସମୟରେ ଶ୍ରୀ ସୁରେଶ ପ୍ରଭୁ ସେଠାରେ ରହୁଥିବା ଭାରତୀୟ ଅଧିବାସୀମାନଙ୍କୁ ଭେଟିଥିଲେ ଏବଂ କହିଥିଲେ ଯେ ସେମାନେ 150 ବର୍ଷରୁ ଉର୍ଦ୍ଧ୍ଵ ସମୟ ଧରି ଦୁଇ ଦେଶ ମଧ୍ୟରେ ଏକ ପୋଲିର ଭୂମିକା ନିର୍ବାହ କରୁଛନ୍ତି ତଥା ଆର୍ଥିକ ଏବଂ ବାଣିଜ୍ୟିକ ସହଯୋଗର ଉଜ୍ଜ୍ୱଳ ଭବିଷ୍ୟତ ଦୃଷ୍ଟିରୁ ଭାରତୀୟ ଅଧିବାସୀଙ୍କଠାରୁ ଅନେକ ଆଶା ରହିଛି ।


    *************

    
    
    (Release ID: 1531192) Visitor Counter : 2