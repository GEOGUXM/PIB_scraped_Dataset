      PIB Headquarters

      ନୂଆ ପିଢିର ଓଡ଼ିଆ ପିଲାଙ୍କ ମେଧାଶକ୍ତି ଓଡ଼ିଶାକୁ ଆଗାମୀ ଦିନରେ ଭାରତର ଆଗୁଆ ରାଜ୍ୟଭାବେ ପରିଣତ କରିବ : ଧର୍ମେନ୍ଦ୍ର ପ୍ରଧାନ
      • ଗରିବ ପିଲାମାନଙ୍କୁ ରିହାତି ମୂଲ୍ୟରେ ପାଠ ପଢାଉଥିବା ସ୍କୁଲକୁ ସମାଜର ସବୁବର୍ଗ ସହଯୋଗ କରିବା ଆବଶ୍ୟକ
      • ୨୦୧୮-୧୯ ଶିକ୍ଷାବର୍ଷରେ ପୂର୍ଣ୍ଣାଙ୍ଗ ହେବ ବିଶ୍ୱମାନର ଦକ୍ଷତା ବିକାଶ କେନ୍ଦ୍ର
      Posted On: 07 MAY 2018 1:09PM by PIB Bhubaneshwar


    ଭୁବନେଶ୍ୱରର ଖଣ୍ଡଗିରିସ୍ଥିତ ଶିବାନନ୍ଦ ଶତବାର୍ଷିକ ବାଳକ ଉଚ୍ଚ ମାଧ୍ୟମିକ ବିଦ୍ୟାଳୟର ନୂଆ ଭବନର ଭି ତ୍ତି ପ୍ରସ୍ତର ସ୍ଥାପନ କରିଛନ୍ତି କେନ୍ଦ୍ରମନ୍ତ୍ରୀ ଧର୍ମେନ୍ଦ୍ର ପ୍ରଧାନ । ସାଧୁ , ମହାତ୍ମାମାନଙ୍କ ଦ୍ୱାରା ଚାଲୁଥିବା ଏହି ବିଦ୍ୟାଳୟ ଭାରତର ମୂଳ ବିଚାରକୁ ଆଧାରକରି ଭଲ ଛାତ୍ରସହ ଭଲମଣିଷ ନିର୍ମାଣରେ ନିୟୋଜିତ ରହିଛି ବୋଲି ଶ୍ରୀ ପ୍ରଧାନ ଏହି ଅବସରରେ କହିଛନ୍ତି ।


    ଶ୍ରୀ ପ୍ରଧାନ କହିଛନ୍ତି ଯେ ସ୍କୁଲରେ ବଢୁଥିବା ପିଲାମାନଙ୍କ ମଧ୍ୟରୁ 50 ଭାଗ ଆ ଦି ବାସୀ । ଦଳିତ , ପଛୁଆବର୍ଗର ଗରିବ ପିଲାମାନଙ୍କୁ ରିହାତି ମୂଲ୍ୟରେ ପାଠ ପଢାଇବାର ବ୍ୟବସ୍ଥାକୁ ସମାଜର ସବୁବର୍ଗ ସହଯୋଗ କରିବାର ଆବଶ୍ୟକତା ରହିଛି । ଶ୍ରୀ ପ୍ରଧାନ କହିଛନ୍ତି ଯେ ଓଡ଼ିଶାର ଜନସଂଖ୍ୟାର ୪୦ ଭାଗ ଆଦିବାସୀ ଓ ଦଳିତ ବର୍ଗର । ଏହା ଓଡ଼ିଶାର ଜନଜୀବନର ବାସ୍ତବତା । ସାଧାରଣ ଗରିବ ଓଡ଼ିଆ ପିଲାଙ୍କ ମେଧାଶକ୍ତିକୁ ସଠିକ ଭାବରେ ପରିଚାଳନା କରାଗଲେ ଏହି ପିଲାମାନେ ଓଡ଼ିଶା ପାଇଁ ପ୍ରଗତି ଆଣିପାରିବେ ବୋଲି ସେ କହିଛନ୍ତି ।


    ଶ୍ରୀ ପ୍ରଧାନ କହିଛନ୍ତି ଯେ ଓଡ଼ିଶା ଭୌତିକ ଦୃଷ୍ଟିରୁ ସମ୍ପନ୍ନ ନୁହେଁ । ଓଡ଼ିଶାର ଐତିହ୍ୟ , ପରମ୍ପରା ସମ୍ପନ୍ନତା ଓଡ଼ିଶାର ଶକ୍ତି । ଏହାସହ ଓଡ଼ିଆ ନୂଆ ପିଢିର ପିଲାର ମେଧାଶକ୍ତି ଓଡ଼ିଶାକୁ ଆଗାମୀ ଦିନରେ ଭାରତର ଆଗୁଆ ରାଜ୍ୟଭାବେ ପରିଣତ କରିବାପାଇଁ ମୂଳ ସମ୍ବଳ ।


    ଶ୍ରୀ ପ୍ରଧାନ କହିଛନ୍ତି ଯେ ଗଜପତି ମହାରା ଜା ଦିବ୍ୟସିଂହ ଦେବଙ୍କ ନିର୍ଦ୍ଦେଶ ରେ ସେ ଏହି ଆ ନ୍ଦୋଳ ନ ସହ ଯୋଡ଼ିହୋଇ ଗୁଣ୍ଡୁଚି ମୂଷା ଭଳି ଏହି ଶିକ୍ଷାନୁଷ୍ଠାନ ବିକାଶରେ ସାମିଲ ହୋଇଥିବାରୁ ସେ ନିଜକୁ ଗର୍ବିତ ମନେ କରୁଛନ୍ତି । ଶ୍ରୀ ପ୍ରଧାନ କହିଛନ୍ତି ଯେ 6 ରୁ 12 ଶ୍ରେଣୀ ପର୍ଯ୍ୟନ୍ତ ବର୍ଷକୁ 7 ଶହ ପିଲା ପଢୁଥିବା ଏହି ସ୍କୁଲରେ ଏକ ବିଶ୍ୱମାନର ଦକ୍ଷତା ବିକାଶ କେନ୍ଦ୍ର ସ୍ଥାପନ କରିବାକୁ ସେ ପ୍ରତିଶ୍ରୁତି ଦେଇଛନ୍ତି । ଚଳିତବର୍ଷ ଏହା ଆରମ୍ଭ ହୋଇ 2018-19 ଶିକ୍ଷାବର୍ଷରେ ଏକ ବିଶ୍ୱମାନର ସ୍କିଲ ଇକୋ ସିଷ୍ଟମର ଏହା ଅଙ୍ଗ ହେବ ବୋଲି ସେ କହିଥିଲେ ।


    ଶ୍ରୀ ପ୍ରଧାନ କହିଛନ୍ତି ଯେ ଚଳିତ ଗ୍ରୀଷ୍ମ ଛୁଟିରେ ଦଶମ ପାସ୍ କରିଥିବା ପିଲାମାନଙ୍କୁ ପାରାଦ୍ୱୀପକୁ ଇଣ୍ଡ ଷ୍ଟ୍ରି ଆଲ ଷ୍ଟଡି ଟୁରରେ ନେବାକୁ ସେ ପରାମର୍ଶ ଦେଇଛନ୍ତି । ଶିଳ୍ପାୟନର ଅପାର ସମ୍ଭାବନା ରଖୁଥିବା ପାରାଦ୍ୱୀପକୁ ନୂଆ ଓଡ଼ିଶାର ତୀର୍ଥକ୍ଷେତ୍ର ଭାବେ ବର୍ଣ୍ଣନା କରିଛନ୍ତି ଶ୍ରୀ ପ୍ରଧାନ । ଓଡ଼ିଆ ନୂଆ ପିଢି ପାରାଦ୍ୱୀପକୁ ଦେଖି ଓଡ଼ିଶା ଯେପରି ବିଶ୍ୱର ନେତୃତ୍ୱ ନେବ ସେଥିପାଇଁ ପ୍ରେରଣା ନେଇପାରିବେ ବୋଲି ଶ୍ରୀ ପ୍ରଧାନ କହିଛନ୍ତି । ଏହି ଭବନ ନିର୍ମାଣ ପାଇଁ ରାଷ୍ଟ୍ରାୟତ ଉଦ୍ୟୋଗ ଓଏନଜିସି ପକ୍ଷରୁ 4 କୋଟି 71 ଲକ୍ଷ ଟଙ୍କା ଖର୍ଚ୍ଚର ବ୍ୟୟବରାଦ କରାଯାଇଛି ।


    ************

    
    
    (Release ID: 1531567) Visitor Counter : 3