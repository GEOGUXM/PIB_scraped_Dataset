      ଖଣି ମନ୍ତ୍ରଣାଳୟ

      2018-19 ଆର୍ଥିକ ବର୍ଷ ପାଇଁ ଭାରତ ସରକାରଙ୍କ ସହ ନାଲକୋର ବୁଝାମଣା ପତ୍ର ସ୍ୱାକ୍ଷର
      Posted On: 15 MAY 2018 5:34PM by PIB Bhubaneshwar


    ପ୍ରମୁଖ ନବରତ୍ନ ସିପିଏସଇ ଜାତୀୟ ଆଲୁମିନିୟମ କମ୍ପାନୀ ଲିମିଟେଡ (ନାଲକୋ) ଭାରତ ସରକାରଙ୍କ ଖଣି ମନ୍ତ୍ରଣାଳୟ ସହ ଏକ ବୁଝାମଣା ପତ୍ର ସ୍ୱାକ୍ଷର କରିଛି । ଏହି ବୁଝାମଣା ପତ୍ର ମାଧ୍ୟମରେ 2018-19 ଆର୍ଥିକ ବର୍ଷରେ କମ୍ପାନୀର ପରିଚାଳନାରୁ 9350 କୋଟି ଟଙ୍କା ରାଜସ୍ୱ ହାସଲ କରିବାର ଲକ୍ଷ୍ୟ ଧାର୍ଯ୍ୟ କରାଯାଇଛି , ଯାହାକି ଗତବର୍ଷ ତୁଳନାରେ ଶତକଡା 15 ପ୍ରତିଶତ ଅଧିକ । ନୂଆଦିଲ୍ଲୀରେ ଗତ ସଂଧ୍ୟାରେ ଏହି ବୁଝାମଣା ପତ୍ର ଭାରତ ସରକାରଙ୍କ ଖଣି ମନ୍ତ୍ରଣାଳୟର ସଚିବ ଶ୍ରୀ ଅନିଲ ଗୋପିଶଙ୍କର ମୁକିମ ଏବଂ ନାଲକୋର ସିଏମଡି ଡଃ ତପନ କୁମାର ଚାନ୍ଦ ସ୍ୱାକ୍ଷର କରିଥିଲେ । କମ୍ପାନୀର ଚମତ୍କାର ପ୍ରଦର୍ଶନ , 2017-18ରେ କର୍ପୋରେଟ ପରିଚାଳନାର ଉତମ ସ୍ତର ଏବଂ 2018-19ର ବଳିଷ୍ଠ ବ୍ୟବସାୟିକ ଯୋଜନା ପାଇଁ ଖଣି ବିଭାଗର ସଚିବ ଶ୍ରୀ ମୁକିମ ନାଲକୋ ପରିଚାଳନା କମିଟିକୁ ପ୍ରଶଂସା କରିଥିଲେ । ଆନ୍ତଃ-ମନ୍ତ୍ରିସ୍ତରୀୟ କମିଟି ଏବଂ ଖଣି ମନ୍ତ୍ରଣାଳୟ ସହିତ ଆଲୋଚନା କରାଯିବା ପରେ ପବ୍ଲିକ ଏଣ୍ଟର ପ୍ରାଇଜର ନିର୍ଦ୍ଦେ ଶାବଳୀ ଅନୁଯାୟୀ ଏହି ବୁଝାମଣାପତ୍ର ସ୍ୱାକ୍ଷର କରାଯାଇଛି ।


    ଏହି ବୁଝାମଣା ପତ୍ରରେ 2.1 ମିଲିଅନ ଟନ କ୍ଷମତା ଆଲୁମିନା ଉତ୍ପାଦନର ଲକ୍ଷ୍ୟ ଧାର୍ଯ୍ୟ କରାଯାଇଛି । ଏଥିରେ ମଧ୍ୟ ଶତକଡା 100 ପ୍ରତିଶତ କ୍ଷମତାର ବ୍ୟବହାର ଏବଂ ସର୍ବାଧିକ 4.15 ଲକ୍ଷ ଟନ ଆଲୁମିନିୟମ ଉତ୍ପାଦନର ଲକ୍ଷ୍ୟ ନିର୍ଦ୍ଧାରିତ କରାଯାଇଛି । ଉତ୍ପାଦନ ଉ ତ୍କ ର୍ଷତା ସ୍ୱରୂପ କାର୍ବନ ନିର୍ଗମନ ହାର ହ୍ରାସ କରିବାର ମଧ୍ୟ ଲକ୍ଷ୍ୟ ଧାର୍ଯ୍ୟ କରାଯାଇଛି । ଏତଦବ୍ୟତୀତ ନୂତନ ଆର ଆଣ୍ଡ ଡି ଉତ୍ପାଦର ବ୍ୟବସାୟୀକରଣ ଉପରେ ଗୁରୁତ୍ୱ ପ୍ରଦାନ କରାଯିବ ।


    2018-19 ଆର୍ଥିକ ବର୍ଷ ପାଇଁ କମ୍ପାନୀ 1100 କୋଟି ଟଙ୍କାର ଆହ୍ୱାନ ପୂର୍ଣ୍ଣ କ୍ୟାପେକ୍ସ ଲକ୍ଷ୍ୟ ଧାର୍ଯ୍ୟ କରିଛି । ଏହି ଅର୍ଥକୁ ବିଭିନ୍ନ ପ୍ରକଳ୍ପରେ ଖର୍ଚ୍ଚ କରାଯିବ ଏବଂ ଏଗୁଡ଼ିକ ହେଉ ଛି 1 ମିଲିଅନ ଟନ ସମ୍ପନ ପଂଚମ ଷ୍ଟ୍ରିମର ବିଶୋଧନାଗାର , ଉ ତ୍କ ଳ-ଡି ଆଣ୍ଡ ଇ କୋଲ ବ୍ଲକ , ପବନ ଶକ୍ତି ସମ୍ପନ୍ନ ପ୍ରକଳ୍ପ , ଜେଭି ପ୍ରକଳ୍ପ ଏବଂ ପ୍ଲାଂଟ ଉପକରଣର ଅତ୍ୟାଧୁନିକରଣ । ମାନବୀୟ ସମ୍ପଦ କ୍ଷେତ୍ରରେ ଆଉ ଏକ ରଣନୈତିକ ପଦକ୍ଷେପ ସ୍ୱରୂପ ମାନବୀୟ ସାମର୍ଥ୍ୟ ପରିପକ୍ୱ ମଡେଲ (ପିସିଏମଏମ) ମାଧ୍ୟମରେ କର୍ମଚାରୀମାନଙ୍କର ଆକଳନ କରାଯିବ ଏବଂ ଅନଲାଇନ ମାନବୀୟ ସମ୍ପଦ ପରିଚାଳନା ପ୍ରକ୍ରିୟାର ପରିଚାଳନା କରାଯିବ । ଏହି ଲକ୍ଷ୍ୟ ଧାର୍ଯ୍ୟ କରାଯିବା ଫଳରେ ନୂତନ କର୍ପୋରେଟ କମ୍ପାନୀମାନଙ୍କ ସହିତ ତାଳଦେଇ ନାଲକୋ ଏହାର କର୍ମଚାରୀଙ୍କ କାର୍ଯ୍ୟ ଦକ୍ଷତାକୁ ବୃଦ୍ଧି କରିପାରିବ । ଏହି ଅବସରରେ ଖଣି ମନ୍ତ୍ରଣାଳୟର ଅତିରିକ୍ତ ସଚିବ ଡଃ କେ ରାଜେଶ୍ୱର ରାଓ , ଯୁଗ୍ମ ସମ୍ପାଦକ ଶ୍ରୀ ଅନିଲ କୁମାର ନାୟକ ଏବଂ ମନ୍ତ୍ରଣାଳୟ ଓ ନାଲକୋର ଅନ୍ୟାନ୍ୟ ବରିଷ୍ଠ ପଦାଧିକାରୀ ଉପସ୍ଥିତ ଥିଲେ ।


    ****************************

    
    
    (Release ID: 1532169) Visitor Counter : 5