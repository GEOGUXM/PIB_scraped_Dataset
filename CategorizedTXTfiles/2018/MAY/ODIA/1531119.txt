      କ୍ୟାବିନେଟ

      ଯୁଗ୍ମ ସଚିବସ୍ତରୀୟ ଏବଂ ତଦୁର୍ଦ୍ଧ୍ଵ ପାହ୍ୟାର ପଦବୀ ସୃଷ୍ଟି, ଉଚ୍ଛେଦ ଏବଂ ପାହ୍ୟାବୃଦ୍ଧି ଜରିଆରେ ଭାରତୀୟ ଖଣି ବ୍ୟୁରୋର ପୁନର୍ଗଠନ ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 02 MAY 2018 8:09PM by PIB Bhubaneshwar


    ଭାରତୀୟ ଖଣି ବ୍ୟୁରୋ (ଆଇବିଏମ)ର ପୁନର୍ଗଠନ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଅନୁମୋଦନ କରିଛନ୍ତି । ଯୁଗ୍ମ ସଚିବ ସ୍ତରୀୟ ଏବଂ ତଦୁର୍ଦ୍ଧ୍ଵ ପାହ୍ୟାର ପଦବୀ ସୃଷ୍ଟି , ଉଚ୍ଛେଦ ଏବଂ ପାହ୍ୟାବୃଦ୍ଧି ଜରିଆରେ ଏହି ପୁନର୍ଗଠନ କରାଯିବ । ତେବେ ଭାରତୀୟ ଖଣି ବ୍ୟୁରୋ ମୋଟ କ୍ୟାଡର କ୍ଷମତାକୁ ବର୍ତ୍ତମାନର 1477 ମଧ୍ୟରେ ରଖାଯାଇଛି ।


    ପୁନର୍ଗଠନ ଫଳରେ ଆଇବିଏମ ପ୍ରଭାବୀ ଢଙ୍ଗରେ ନିଜର ଦାୟିତ୍ୱ ତୁଲାଇପାରିବ । ଯାହା ଖଣିଜ ଦ୍ରବ୍ୟର ନିୟନ୍ତ୍ରଣ ବ୍ୟବସ୍ଥାରେ ସଂସ୍କାର ଏବଂ ପରିବର୍ତ୍ତନ ଆଣିବାରେ ଏହା ସହାୟକ ହୋଇପାରିବ । ଖଣିଜ ଦ୍ରବ୍ୟ ନିୟନ୍ତ୍ରଣ ଏବଂ ବିକାଶରେ ଏହାର ପ୍ରଭାବକୁ ବୃଦ୍ଧି କରିବା ଲାଗି ଆଇଟି ଏବଂ ମହାକାଶ ପ୍ରଯୁକ୍ତିର ଉପଯୋଗ ନିମନ୍ତେ ଏହା ଆଇବିଏମକୁ କ୍ଷମତା ପ୍ରଦାନ କରିବ । ଆହୁରି , ଏହା ସଂସ୍ଥାର ପରିଚାଳନାରେ ନିଷ୍ପତ୍ତି ନେବା ଏବଂ ଉତ୍ତରଦାୟିତ୍ୱ ବୃଦ୍ଧି କରିବାରେ ସହାୟକ ହୋଇପାରିବ ।


    ପ୍ରଭାବ -ଏହି ପ୍ରସ୍ତାବ ଦ୍ୱାରା ବୈଷୟିକ ପେସାଦାରଙ୍କ ପାଇଁ ପ୍ରତ୍ୟକ୍ଷ ନିଯୁକ୍ତି ସୁଯୋଗ ସୃଷ୍ଟି ହେବ । ଏଥିସହିତ ସେମାନେ ଖଣିଜ କ୍ଷେତ୍ରରେ ଯୋଗଦାନ ଲାଗି ଉଚ୍ଚସ୍ତରୀୟ ଦାୟିତ୍ୱ ପାଇପାରିବେ । ସାମଗ୍ରୀକ ଭାବେ ଏହି କ୍ଷେତ୍ରରେ ଅଧିକ ନିଯୁକ୍ତିର ସମ୍ଭାବନା ସୃଷ୍ଟି ହେବ । ଆଇବିଏମର ଉନ୍ନତ ଏବଂ ପରବର୍ଦ୍ଧିତ ପ୍ରଦର୍ଶନ ଖଣି ଖନନ କ୍ଷେତ୍ରକୁ ଲାଭାନ୍ୱିତ କରିବ ।


    ବିବରଣୀ :-ପାହ୍ୟାବୃଦ୍ଧି , ସୃଷ୍ଟି ଏବଂ ଉଚ୍ଛେଦ ହେବାକୁ ଥିବା ଆଇବିଏମର ଯୁଗ୍ମ ସଚିବସ୍ତରୀୟ ଏବଂ ତଦୁର୍ଦ୍ଧ୍ଵ ପାହ୍ୟାର କେତେକ ପଦବୀ ମଧ୍ୟରେ ରହିଛି : -


    1. ଲେଭଲ 15ସ୍ତରରେ ଗୋଟିଏ ମୁଖ୍ୟ ଖଣି ନିୟନ୍ତ୍ରକ ପଦବୀ ଏବଂ ଲେଭଲ 14 ସ୍ତରରେ 3ଟି ଖଣି ନିୟନ୍ତ୍ରକ ପଦବୀ ସୃଷ୍ଟି ;


    2. 11ଟି ପଦବୀର ପାହ୍ୟାବୃଦ୍ଧି: ସେଥିମଧ୍ୟରେ ରହିଛି ଲେଭଲ 15ରୁ 16 ପର୍ଯ୍ୟନ୍ତ ଗୋଟିଏ ସାଧାରଣ ନିୟନ୍ତ୍ରକ ପଦବୀ , ଲେଭଲ 14ରୁ 15 ପର୍ଯ୍ୟନ୍ତ 2ଟି ମୁଖ୍ୟ ଖଣି ନିୟନ୍ତ୍ରକ ଓ ନିର୍ଦ୍ଦେଶକ ପଦବୀ ଏବଂ ଲେଭଲ 13 ଏରୁ 14 ପର୍ଯ୍ୟନ୍ତ ଆଠଟି ପଦବୀର ପାହ୍ୟାବୃଦ୍ଧି (5ଟି ପଦବୀ ଖଣି ନିୟନ୍ତ୍ରକ , 1ଟି ମୁଖ୍ୟ ଖଣି ଅର୍ଥନୀତିଜ୍ଞ , ମୁଖ୍ୟ ଖଣିଜ ପଥର ଡ୍ରେସିଂ ଅଧିକାରୀ ଏବଂ ମୁଖ୍ୟ ଖଣିଜ ଖନନ ଭୂବିଜ୍ଞାନୀ) ଏବଂ ;


    3. ପେ-ମାଟ୍ରିକ୍ସରେ ସେବା ଲେଭଲ 14ରେ ଥିବା ଗୋଟିଏ ଭାରତୀୟ ପରିସଂଖ୍ୟାନ ସେବା ଅଧିକାରୀ ସ୍ତରର ଉପ ମହାନିର୍ଦ୍ଦେଶକ (ପରିସଂଖ୍ୟାନ) ପଦବୀ ଉଚ୍ଛେଦ ।


    **********


    

    
    (Release ID: 1531119) Visitor Counter : 1