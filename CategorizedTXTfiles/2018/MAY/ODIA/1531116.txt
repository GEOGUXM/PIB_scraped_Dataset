      କ୍ୟାବିନେଟ

      ସ୍ୱାସ୍ଥ୍ୟ ସେବା ଭିତ୍ତିଭୂମିକୁ ପ୍ରୋତ୍ସାହନ
      2019-20 ପର୍ଯ୍ୟନ୍ତ ପ୍ରଧାନମନ୍ତ୍ରୀ ସ୍ୱାସ୍ଥ୍ୟ ସୁରକ୍ଷା ଯୋଜନାର ସମ୍ପ୍ରସାରଣ

      Posted On: 02 MAY 2018 8:06PM by PIB Bhubaneshwar

    ଦେଶରେ ସ୍ୱାସ୍ଥ୍ୟସେବା ଭିତ୍ତିଭୂମି କ୍ଷେତ୍ରରେ ଏକ ବୃହତ ପ୍ରୋତ୍ସାହନ ମିଳିଛି । ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ପ୍ରଧାନମନ୍ତ୍ରୀ ସ୍ୱାସ୍ଥ୍ୟ ସୁରକ୍ଷା ଯୋଜନା (ପିଏମଏସଏସୱାଇ)କୁ 2019-20 ବର୍ଷ ପାଇଁ ଦ୍ୱାଦଶ 5-ବାର୍ଷିକ ଯୋଜନାଠାରୁ ଊଦ୍ଧ୍ୱର୍ରେ ଅନୁମୋଦନ କରିଛନ୍ତି । ଏଥିପାଇଁ ରାଜକୋଷରୁ 14 , 832 କୋଟି ଟଙ୍କା ଖର୍ଚ୍ଚ ହେବ । ଏହି ଯୋଜନା ଅଧୀନରେ ନୂଆ ଏମ୍ସ ପ୍ରତିଷ୍ଠା କରାଯିବ ଏବଂ ସରକାରୀ ମେଡ଼ିକାଲ କଲେଜଗୁଡ଼ିକର ଉନ୍ନତିକରଣ କରାଯିବ ।


    ଲକ୍ଷ୍ୟ:


    ପିଏମଏସଏସୱାଇ ଏକ କେନ୍ଦ୍ର ପ୍ରାୟୋଜିତ ଯୋଜନା । ସାମଗ୍ରୀକ ଭାବେ ଏହାର ଉଦ୍ଦେଶ୍ୟ ହେଉଛି ଦେଶର ବିଭିନ୍ନ ଭାଗରେ କ୍ଷେତ୍ରୀୟ ସ୍ୱାସ୍ଥ୍ୟସେବା ଉପଲବ୍ଧ କରାଇବ ଏବଂ ବିଶେଷ ଭାବେ ବଂଚିତ ରାଜ୍ୟଗୁଡ଼ିକରେ ଉନ୍ନତ ମାନର ଡାକ୍ତରୀ ଚିକିତ୍ସା ସୁବିଧା ଉପଲବ୍ଧ କରାଇବା ।


    ପ୍ରଭାବ :


    ନୂତନ ଏମ୍ସ ପ୍ରତିଷ୍ଠା ହେବା ଦ୍ୱାରା କେବଳ ଡାକ୍ତରୀ ଶିକ୍ଷା ଏବଂ ତାଲିମ କ୍ଷେତ୍ରରେ ପରିବର୍ତ୍ତନ ଆସିବ ନାହିଁ ବରଂ ଏହା ସେହି ଅଂଚଳରେ ସ୍ୱାସ୍ଥସେବା ପେସାଦାରମାନଙ୍କର ଅଭାବ ପୂରଣ କରିପାରିବ । ନୂତନ ଏମ୍ସ ପ୍ରତିଷ୍ଠା ଲାଗି କେନ୍ଦ୍ର ସରକାର ସମ୍ପୂର୍ଣ୍ଣ ସହାୟତା ଯୋଗାଇ ଦେବେ । ସେହିପରି ନୂଆ ଏମ୍ସର ପରିଚାଳନା ଏବଂ ରକ୍ଷଣାବେକ୍ଷଣ ଖର୍ଚ୍ଚ ମଧ୍ୟ କେନ୍ଦ୍ର ସରକାର ବହନ କରିବେ ।


    କେନ୍ଦ୍ର ଏବଂ ରାଜ୍ୟ ଭାଗ ଆଧାରରେ ପ୍ରଚଳିତ ଏବଂ ନୂତନ ସୁବିଧା ସହ ସୁପର ସ୍ପେଶାଲଟି ବ୍ଲକ/ଟ୍ରମା ସେଂଟର ଆଦି ନିର୍ମାଣ ଏବଂ ମେଡ଼ିକାଲ ସାମଗ୍ରୀ କ୍ରୟ ଜରିଆରେ ସ୍ୱାସ୍ଥ୍ୟ ଭିତ୍ତିଭୂମିରେ ସୁଧାର ଆଣିବା ଏହି ଉନ୍ନତିକରଣ କାର୍ଯ୍ୟକ୍ରମର ଉଦ୍ଦେଶ୍ୟ ।


    ନିଯୁକ୍ତି ସୁଯୋଗ ସୃଷ୍ଟି


    ବିଭିନ୍ନ ରାଜ୍ୟରେ ଏମ୍ସ ପ୍ରତିଷ୍ଠା କରାଯିବା ଦ୍ୱାରା ପ୍ରତ୍ୟେକ ଏମ୍ସରେ ପାଖାପାଖି 3 ହଜାର ଶିକ୍ଷକ ଏବଂ ଅଣ ଶିକ୍ଷକ ପଦବୀ ସୃଷ୍ଟି ମାଧ୍ୟମରେ ନିଯୁକ୍ତି ସୁଯୋଗ ବୃଦ୍ଧି ପାଇବ । ଆହୁରି , ନୂଆ ଏମ୍ସ ଆଖାପାଖରେ ସପିଂ ସେଂଟର , କ୍ୟାଂଟିନ ଭଳି ସେବା ଏବଂ ସୁବିଧା ଜରିଆରେ ପରୋକ୍ଷ ନିଯୁକ୍ତି ସୁଯୋଗ ମଧ୍ୟ ସୃଷ୍ଟି ହେବ ।


    କେନ୍ଦ୍ର ସରକାରଙ୍କ ପ୍ରତ୍ୟକ୍ଷ ତତ୍ୱାବଧାନରେ ଭାରତ ସରକାରଙ୍କ ଦ୍ୱାରା ନିଯୁକ୍ତ ସଂସ୍ଥା ଜରିଆରେ ଚୟନ କରାଯାଇଥିବା ସରକାରୀ ମେଡିକାଲ କଲେଜ (ଜିଏମସି)ଗୁଡ଼ିକରେ ଉନ୍ନତିକରଣ କାର୍ଯ୍ୟକ୍ରମ କାର୍ଯ୍ୟକାରୀ କରାଯିବ । ନିୟମ ଅନୁଯାୟୀ ସ୍ନାତୋକତର ଏବଂ ଅତିରିକ୍ତ ଶିକ୍ଷକ ପଦବୀ ସୃଷ୍ଟି କରାଯିବ ଏବଂ ସମ୍ପୃକ୍ତ ରାଜ୍ୟ/କେନ୍ଦ୍ର ଶାସିତ ପ୍ରଦେଶର ସରକାରଙ୍କ ଦ୍ୱାରା ଏହି ଜିଏମସିଗୁଡ଼ିକରେ ନୂଆ ପଦବୀରେ ନିଯୁକ୍ତି ଦିଆଯିବ ।


    ଏହି ଯୋଜନା ଅଧୀନରେ ବିଭିନ୍ନ ନୂଆ ଏମ୍ସ ଏବଂ ସରକାରୀ ମେଡ଼ିକାଲ କଲେଜ ଉନ୍ନତିକରଣ ପ୍ରକଳ୍ପଗୁଡ଼ିକ କାର୍ଯ୍ୟକାରୀ କରିବା ଉଦ୍ଦେଶ୍ୟରେ ଭିତ୍ତିଭୂମି ନିର୍ମାଣ କରାଯିବା ଫଳରେ ଏହାର ନିର୍ମାଣ କାଳରେ ମଧ୍ୟ ବ୍ୟାପକ ନିଯୁକ୍ତି ସୁଯୋଗ ସୃଷ୍ଟି ହେବ ବୋଲି ଆଶା କରାଯାଉଛି ।


    **********

    
    
    (Release ID: 1531116) Visitor Counter : 3