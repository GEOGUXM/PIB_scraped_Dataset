      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଆନ୍ତର୍ଜାତିକ ନର୍ସ ଦିବସରେ ରାଷ୍ଟ୍ରପତିଙ୍କ ସମ୍ବୋଧନ
      35 ଜଣ ନର୍ସଙ୍କୁ ଫ୍ଲୋରେନ୍ସ ନାଇଟଙ୍ଗେଲ ପୁରସ୍କାର ବିତରଣ କଲେ ସ୍ୱାସ୍ଥ୍ୟ ମନ୍ତ୍ରୀ

      Posted On: 12 MAY 2018 5:47PM by PIB Bhubaneshwar

    ଆନ୍ତର୍ଜାତିକ ନର୍ସ ଦିବସ ପାଳନ ଅବସରରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ମୁଖ୍ୟ ଅତିଥି ଭାବେ ଯୋଗ ଦେଇଥିଲେ । ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଦ୍ୱାରା ରାଷ୍ଟ୍ରପତି ଭବନରେ ଆୟୋଜିତ ଏହି କାର୍ଯ୍ୟକ୍ରମରେ ଦେଶର 35 ଜଣ ନର୍ସଙ୍କୁ ଫ୍ଲୋରେନ୍ସ ନାଇଟଙ୍ଗେଲ ପୁରସ୍କାର କେନ୍ଦ୍ର ମନ୍ତ୍ରୀ ଶ୍ରୀ ଜେ.ପି.ନଡ୍ଡା ପ୍ରଦାନ କରିଥିଲେ ।


    ରାଷ୍ଟ୍ରପତି ପୁରସ୍କାର ବିଜେତାମାନଙ୍କୁ ଶୁଭେଚ୍ଛା ଜଣାଇଥିଲେ ଏବଂ କହିଥିଲେ ଯେ ପୁରସ୍କାର ବିଜେତାମାନଙ୍କର ବିବିଧତାରେ ଭାରତର ଏକତା ପ୍ରଦର୍ଶିତ ହେଉଛି । ସେ କହିଥିଲେ ଯେ ଦେଶକୁ ସୁସ୍ଥ ରଖିବା କ୍ଷେତ୍ରରେ ନର୍ସିଂର ମହତ୍ୱପୂର୍ଣ୍ଣ ଭୂମିକା ରହିଛି । ରାଷ୍ଟ୍ରପତି କହିଥିଲେ ଯେ ସୁଦୂର ଗ୍ରାମାଞ୍ଚଳରେ ସାଂଘାତିକ ରୋଗରେ ପୀଡିତ ବ୍ୟକ୍ତିଙ୍କୁ ସେବା ଯୋଗାଇ ଦେଉଥିବା ନର୍ସମାନେ ହେଉଛନ୍ତି ଜଣେ ଜଣେ ରାଷ୍ଟ୍ର ନିର୍ମାତା ।


    ଦେଶରେ ନର୍ସିଂ ଶିକ୍ଷାରେ ସଂସ୍କାର ଆଣିବା କ୍ଷେତ୍ରରେ ସ୍ୱାସ୍ଥ୍ୟ ମନ୍ତ୍ରଣାଳୟର ପଦକ୍ଷେପଗୁଡିକ ପାଇଁ ବେଶ୍ ପ୍ରଂଶସା କରିଥିଲେ । ସେ କହିଥିଲେ ଯେ ବିଗତ କିଛି ବର୍ଷ ମଧ୍ୟରେ ନର୍ସିଂ ଶିକ୍ଷା ପାଇଁ ନୂତନ ଅନୁଷ୍ଠାନମାନ ଖୋଲାଯିବା ପରିଲକ୍ଷିତ ହୋଇଛି । ଯାହାଦ୍ୱାରା ପଂଜୀକୃତ ନର୍ସ ଏବଂ ଅନ୍ୟ ସ୍ୱାସ୍ଥ୍ୟ କର୍ମୀମାନଙ୍କ ସଂଖ୍ୟା 2017 ମାର୍ଚ୍ଚ ସୁଦ୍ଧା 27 ଲକ୍ଷରୁ ଉର୍ଦ୍ଧ୍ଵ ହୋଇପାରିଛି ।


    ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି. ନଡ୍ଡା ପୁରସ୍କାର ବିଜେତାମାନଙ୍କୁ ଶୁଭେଚ୍ଛା ଜଣାଇଥିଲେ ଏବଂ ସେମାନଙ୍କ ସେବା ଅନ୍ୟମାନଙ୍କ ପାଇଁ ଅନୁକରଣୀୟ ହେବ ବୋଲି କହିଥିଲେ । ନର୍ସିଂ ସମୁଦାୟର ସେବା ସୁଶ୍ରୁଷା ଏବଂ ଦୟାଳୁ ଭାବନାର ପ୍ରଶଂସା କରି ସେ କହିଥିଲେ ଯେ ବିଜେତାମାନଙ୍କ ପାଇଁ ଆମେ ସମସ୍ତେ ଗର୍ବିତ ଏବଂ ଆଶା କରୁଛି ଯେ ସେମାନେ ଦେଶର ଅନ୍ୟ ନର୍ସିଂ କର୍ମୀମାନଙ୍କ ପାଇଁ ପ୍ରେରଣାଦାୟୀ ହୁଅନ୍ତୁ ଏବଂ ସମସ୍ତଙ୍କୁ ଉତ୍ତମ ସେବା ପ୍ରଦାନ କରନ୍ତୁ ।


    ସ୍ୱାସ୍ଥ୍ୟ ମନ୍ତ୍ରୀ କହିଥିଲେ ଯେ ସରକାର ସ୍ୱାସ୍ଥ୍ୟ ହେଉଛି ‘ ମାନବାଧିକାର ’ ରେ ବିଶ୍ୱାସ ରଖନ୍ତି । ଏହି ବିଶ୍ୱାସ ଆଧାରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ସବୁଠାରୁ ବଡ ସ୍ୱାସ୍ଥ୍ୟ ଯୋଜନା ‘ ଆୟୁଷ୍ମାନ ଭାରତ ’ ର ଉତ୍ପତ୍ତି ହୋଇଥିଲା । ସ୍ୱାସ୍ଥ୍ୟ ମନ୍ତ୍ରଣାଳୟର ବିଭିନ୍ନ ପଦକ୍ଷେପଗୁଡିକ ବିଷୟରେ ଆଲୋକପାତ କରି ଶ୍ରୀ ନଡ୍ଡା କହିଥିଲେ ଯେ ସ୍ୱାସ୍ଥ୍ୟ ମନ୍ତ୍ରଣାଳୟ ଭାରତୀୟ ନର୍ସିଂ କାଉନସିଲ (ଆଇଏନସି) ଦ୍ୱାରା ବିକଶିତ ନର୍ସଂ ପ୍ରାକ୍ଟିସନର କାର୍ଯ୍ୟକ୍ରମଗୁଡିକର ପାଠ୍ୟକ୍ରମକୁ ମଂଜୁରୀ ପ୍ରଦାନ କରାଯାଇଥିଲା ଏବଂ ଭାରତୀୟ ନର୍ସ ଲାଇଭ ରେଜିଷ୍ଟର ନାମକ ଏକ ଉଦ୍ୟୋଗ ମଂଚ ବିକାଶର ମଧ୍ୟ ଶୁଭାରମ୍ଭ କରାଯାଇଛି । ଆଇଏନସି ଏବଂ ବିକାଶ ଅଂଶୀଦାରମାନଙ୍କ ସହଯୋଗ ଭାରତରେ ନର୍ସିଂ ବୃତ୍ତିଧାରୀମାନଙ୍କ ପାଇଁ ଜନଶକ୍ତି ଯୋଜନା ପ୍ରସ୍ତୁତ କରିବା କ୍ଷେତ୍ରରେ ଏବଂ ନୀତି ସ୍ତରରେ ନିଷ୍ପତ୍ତି ନେବାରେ ସରକାରଙ୍କ ସହଯୋଗ କରିବ । ଶିକ୍ଷା ତଥା ଅଭ୍ୟାସ କ୍ଷେତ୍ରରେ କାର୍ଯ୍ୟରତ ନର୍ସ ନେତାମାନଙ୍କୁ ଆହ୍ୱାନ କରିଥିଲେ ଯେ ଦେଶର ଉତ୍ତମ ମାନକ ଶିକ୍ଷା ପ୍ରଦାନ ଏବଂ ନର୍ସିଂ ସେବା ପ୍ରଦାନ କରନ୍ତୁ ।


    ଶ୍ରୀ ନଡ୍ଡା କହିଥିଲେ ଯେ ସରକାର ସ୍ୱାସ୍ଥ୍ୟର ଯତ୍ନ ବୃତ୍ତିଗତ , ବିଶେଷ ଭାବେ ନର୍ସମାନଙ୍କ ଦକ୍ଷତା ବିକାଶ କରିବା ପାଇଁ ପ୍ରତିଶୃତିବଦ୍ଧ । ପାଖାପାଖି 20-30 ଲକ୍ଷ ଜନସଂଖ୍ୟା ଥିବା ଜିଲ୍ଲାଗୁଡିକର ପ୍ରତି ବଡ ଜିଲ୍ଲା ବା କ୍ଲଷ୍ଟରରେ ନର୍ସିଂ ସ୍କୁଲ ପ୍ରତିଷ୍ଠା କରିବା , ନର୍ସିଂଗ ଶିକ୍ଷାର ମାନରେ ସଂସ୍କାର କରିବା , ବିଶେଷ ନର୍ସିଂ ପ୍ରଶିକ୍ଷଣ ପାଠ୍ୟକ୍ରମର ବିକାଶ କରିବା , ନର୍ସିଂ ଅଭ୍ୟାସ ଏବଂ ପବ୍ଳିକ ହେଲ୍ଥ ନର୍ସ ଭଳି କ୍ୟାଡର ପ୍ରତିଷ୍ଠା କରିବା ଏବଂ ନର୍ସ ପଂଜୀକରଣ ଏବଂ ଟ୍ରାକିଂ ବ୍ୟବସ୍ଥାର ଆରମ୍ଭ କରିବା ପାଇଁ ସରକାର ପଦକ୍ଷେପ ନେଉଛନ୍ତି ।


    ସମାଜରେ ନର୍ସମାନଙ୍କ ସେବାକୁ ମାନ୍ୟତା ପ୍ରଦାନ ତଥା ପ୍ରୋତ୍ସାହନ ପ୍ରଦାନ କରିବା ପାଇଁ ସରକାରଙ୍କ ଦ୍ୱାରା 1973 ମସିହାରେ ଫ୍ଲୋରେନ୍ସ ନାଇଟଆଙ୍ଗଲ ପୁରସ୍କାରର ଶୁଭାରମ୍ଭ କରାଯାଇଥିଲା । ଏହି ପୁରସ୍କାର ପ୍ରତି ବର୍ଷ ମଇ 12 ରେ ପ୍ରଦାନ କରାଯାଏ । 20 ଜଣ ନର୍ସ , 12 ଜଣ ଏଏନଏମ ଏବଂ 3 ଜଣ ମହିଳା ସ୍ୱାସ୍ଥ୍ୟ କର୍ମୀ ମୋଟ 35 ଜଣଙ୍କୁ ପୁରସ୍କୃତ କରାଯାଇଥିଲା । ଏହି ପୁରସ୍କାରରେ ମେଡାଲ , ମାନପତ୍ର , ଗୁଣୋଲ୍ଲେଖ ମାନପତ୍ର ଏବଂ 50 ହଜାର ନଗଦ ଅର୍ଥ ପ୍ରଦାନ କରାଯାଏ ।


    ଏହି ପୁରଷ୍କାର ବିତରଣ ଅବସରରେ ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ଅଶ୍ୱିନୀ କୁମାର ଚୌବେ , ସ୍ୱାସ୍ଥ୍ୟ ସଚିବ ଶ୍ରୀମତୀ ପ୍ରୀତି ସୁଦାନ , ସ୍ୱାସ୍ଥ୍ୟ ଅତିରିକ୍ତ ସଚିବ ଶ୍ରୀ ଅରୁଣ ସିଙ୍ଘଲ , ସ୍ୱାସ୍ଥ୍ୟ ଅତିରିକ୍ତ ସଚିବ ଶ୍ରୀ ସଂଜୀବ କୁମାର , ସ୍ୱାସ୍ଥ୍ୟ ଅତିରିକ୍ତ ସଚିବ ଏବଂ ଡିଜି (ସିଜିଏଚଏସ) ଡ. ଆର.କେ ଭାଟ୍ସଙ୍କ ସମେତ ଅନ୍ୟ ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    **********


    

    
    (Release ID: 1532063) Visitor Counter : 1