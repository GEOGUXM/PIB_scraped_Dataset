      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଦିଲ୍ଲୀ-ମୁମ୍ବାଇ ଶିଳ୍ପ କରିଡର ସଂଲଗ୍ନ ହରିୟାଣାର ନଙ୍ଗଲଚୌଧୁରୀରେ ସମନ୍ୱିତ ବହୁମୂଖୀ “ମାଲ ଗ୍ରାମ” ଲାଗି ମୌଳିକ ଭିତ୍ତି ବିକାଶ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 16 MAY 2018 6:27PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ବୈଠକରେ ଶିଳ୍ପ ନୀତି ଏବଂ ପ୍ରୋତ୍ସାହନ ବିଭାଗର ନିମ୍ନଲିଖିତ ପ୍ରସ୍ତାବକୁ ମଞ୍ଜୁର କରାଯାଇଛି ।


    1 . ହରିଆଣାର ନଙ୍ଗଲ ଚୌଧୁରୀରେ ପ୍ରକଳ୍ପ ସ୍ୱତନ୍ତ୍ର ଉଦ୍ଦେଶ୍ୟ ବାହନ (ଏସପିଭି) ଦ୍ୱାରା 886.78 ଏକର ଜମିରେ ମାଲ ଲଦିବା ଗ୍ରାମ (ଫ୍ରିଟ୍ ଭିଲେଜ)ର ସମନ୍ୱିତ ବହୁମୂଖୀ ମାଲ ପରିବହନ କେନ୍ଦ୍ରର ବିକାଶ ଦୁଇଟି ପର୍ଯ୍ୟାୟରେ କରାଯିବ ।


    2 . ପ୍ରଥମ ପର୍ଯ୍ୟାୟର ବିକାଶ ଲାଗି 1029.49 କୋଟି ଟଙ୍କାର ଆର୍ଥିକ ମଞ୍ଜୁରି ପ୍ରଦାନ କରାଯାଇଛି । ପ୍ରକଳ୍ପର ଦ୍ୱିତୀୟ ପର୍ଯ୍ୟାୟ ବିକଶିତ କରିବା ଲାଗି ନୀତିଗତ ମଞ୍ଜୁରି ଦିଆଯାଇଛି । ପ୍ରଥମ ପର୍ଯ୍ୟାୟର ଖର୍ଚ୍ଚରେ ଦ୍ୱିତୀୟ ପର୍ଯ୍ୟାୟର ବିକାଶ ଲାଗି ବ୍ୟବହୃତ ହେବାକୁ ଥିବା ଜମିର ମୂଲ୍ୟ ସହିତ ଜମିର ମୋଟ 266 କୋଟି ଟଙ୍କାର ମୂଲ୍ୟ ସାମିଲ ରହିଛି ।


    3 . ଜାତୀୟ ଶିଳ୍ପ କରିଡର ବିକାଶ ଏବଂ କାର୍ଯ୍ୟାନ୍ୱୟନ ଟ୍ରଷ୍ଟ (ଏନଆଇସିଡିଆଇଟି) ଦ୍ୱାରା 763 କୋଟି ଟଙ୍କାର ନିବେଶ ଯେଉଁଥିରେ ଇକ୍ୟୁଟି ଆକାରରେ 266 କୋଟି ଟଙ୍କା ଏବଂ ଏସପିଭିରେ ଋଣ ଆକାରରେ 497.49 କୋଟି ଟଙ୍କାର ସାମିଲ ରହିଛି ; ଏବଂ


    4 . ଇପିସି ଆଧାରରେ ଏସପିଭି ଦ୍ୱାରା ଟ୍ରଙ୍କ ମୌଳିକ ଭିତିଭୂମି ଢାଂଚା ବିକାଶ ଲାଗି ନିଲାମ ।


    ପ୍ରଭାବ :


    ପ୍ରତ୍ୟକ୍ଷ ଏବଂ ପରୋକ୍ଷ ଲାଭ କ୍ଷେତ୍ରରେ ପ୍ରକଳ୍ପର ଅସାଧାରଣ ମିତବ୍ୟୟୀ ଉପଯୋଗିତା ରହିଛି ଏବଂ ଏହା ଅର୍ଥବ୍ୟବସ୍ଥା ଉପରେ ବିଭିନ୍ନ ପ୍ରକାରର ପ୍ରଭାବ ପକାଇବ । ପ୍ରକଳ୍ପର ଆର୍ଥିକ ଲାଭରେ ରୋଜଗାର ସୃଷ୍ଟି , ଇନ୍ଧନ ଖର୍ଚ୍ଚରେ ହ୍ରାସ , ରପ୍ତାନିକୁ ପ୍ରୋତ୍ସାହନ , ବାହନ (ଟ୍ରକ)ର ପରିଚାଳନା ବ୍ୟୟରେ ହ୍ରାସ , ଦୁର୍ଘଟଣା ସହ ଜଡ଼ିତ ଖର୍ଚ୍ଚରେ ହ୍ରାସ , ରାଜ୍ୟ ସରକାରଙ୍କ ଦ୍ୱାରା ଟିକସ ସଂଗ୍ରହରେ ବୃଦ୍ଧି , ପ୍ରଦୂଷଣରେ ହ୍ରାସ ଆଦି ସାମିଲ ରହିଛି ।


    ସମନ୍ୱିତ ବହୁମୂଖୀ ମାଲ ପରିବହନ କେନ୍ଦ୍ର ରୂପେ ମାଲ ଗ୍ରାମ ର ପ୍ରସ୍ତାବିତ ବିକାଶ ଦ୍ୱାରା 4 ହଜାର ପ୍ରତ୍ୟକ୍ଷ ଏବଂ 6 ହଜାର ପରୋକ୍ଷ ରୋଜଗାର ସୃଷ୍ଟି ହେବ । ରୋଜଗାର ସୃଷ୍ଟି ମୌଳିକ ଲଜିଷ୍ଟିକ୍ସ ସୁବିଧା ପର୍ଯ୍ୟନ୍ତ ହିଁ ସୀମିତ ରହିବ ନାହିଁ , ବରଂ ସମଗ୍ର ଲଜିଷ୍ଟିକ୍ସ ଯୋଗାଣ ଶୃଙ୍ଖଳା ଲାଗି ଅବସର ପ୍ରଦାନ କରିବ ।


    ବିବରଣୀ :


    - ଟ୍ରଙ୍କ ମୌଳିକ ଭିତ୍ତିଭୂମିର ନିର୍ମାଣ ଦୁଇଟି ପର୍ଯ୍ୟାୟରେ କରାଯିବ । ପ୍ରଥମ ପର୍ଯ୍ୟାୟ 2020-21 ଆର୍ଥିକ ବର୍ଷ ସୁଦ୍ଧା ଶେଷ କରାଯିବ ।


    - ବିଭିନ୍ନ ନିର୍ମାଣ ପ୍ୟାକେଜ ଏପରି ଦିଆଯିବ ଯାହାଦ୍ୱାରା ଟ୍ରଙ୍କ ମୌଳିକ ଭିତ୍ତିଭୂମିର ସାମଗ୍ରିକ ନିର୍ମାଣ ଏକ ସଙ୍ଗେ ପୂରଣ ହେବ ।


    - ପ୍ରକଳ୍ପର ଦ୍ୱିତୀୟ ପୁନଃମୂଲ୍ୟାଙ୍କନ ଆବଶ୍ୟକତା ପଡ଼ିଲେ , ଉଚିତ ଆର୍ଥିକ ପ୍ରତିବନ୍ଧକ ଲାଗି 2028 ଅଥବା ଏହାର ପୂର୍ବରୁ କରାଯିବ ।


    - ପ୍ରସ୍ତାବିତ ମାଲ ଲଦିବା ଗ୍ରାମର କାର୍ଯ୍ୟାନ୍ୱୟନ ଲାଗି “ ଡିଏମଆଇସି ମଲ୍ଟିମଡେଲ ଲଜିଷ୍ଟିକ କେନ୍ଦ୍ର ପ୍ରୋଜେକ୍ଟ ଲିମିଟେଡ ” ନାମରେ ଏଚଏସଆଇଡିସି ଜରିଆରେ ଏନଆଇସିଡିଆଇଟି ଏବଂ ହରିୟାଣା ସରକାରଙ୍କ ଜରିଆରେ ସରକାରଙ୍କ 50:50 ଯୌଥ ଉଦ୍ୟୋଗ ରୂପରେ ଏକ ସ୍ଵତନ୍ତ୍ର ସଂସ୍ଥାକୁ ସାମିଲ କରାଯାଇଛି ।


    ମାଲ ପରିବହନ ଗ୍ରାମକୁ ଡବଲାରେ ଥିବା ପଶ୍ଚିମ ସମର୍ପିତ ମହାସୁଲ କରିଡର (ଡିଏଫସି) ସହିତ ଯୋଡ଼ାଯିବ ଯାହାର ଦୂରତ୍ୱ ପାଖାପାଖି 10 କିମି ଅଟେ । ଏହା ଲଜିଷ୍ଟିକ୍ସ କେନ୍ଦ୍ର ଡିଏଫସି ସହ ଯୋଡ଼ି ହୋଇଛି ଏଥିରେ ନିମ୍ନଲିଖିତ ଉପାଦାନ ସାମିଲ ରହିଛି ।


    1 . ପ୍ରମୁଖ ବନ୍ଦର ଶିଳ୍ପ କେନ୍ଦ୍ର ଲାଗି ଉଚ୍ଚ ଗତି ଯୋଗାଯୋଗ ;


    2 . ଯୋଗାଣ କରାଯାଉଥିବା ସାମଗ୍ରୀର ବ୍ୟୟ ହ୍ରାସ କରିବା ସାମଗ୍ରୀ ପରିବହନର ଦ୍ରୁତ ପରିଚାଳନା ଏବଂ ବହୁ-ହେଣ୍ଡଲିଂ ବ୍ୟୟକୁ ଶେଷ କରିବା ;


    3 . ଉତ୍ତମ ସେବା ଓ ଗୁଣବତ୍ତା ;


    4 . ବାସ୍ତବ ସମୟ ମାଲ ପରିବହନ ଭଡ଼ା ଉପରେ ନଜର ରଖିବା ଏବଂ ତଥ୍ୟର ବିଶ୍ଳେଷଣ ;


    5 . ଲଦିବା/ଜମା କରିବା/ପ୍ୟାକେଜିଂ/ସଂରକ୍ଷଣ ଭଳି ସମସ୍ତ ଲଜିଷ୍ଟିକ୍ସ ଆବଶ୍ୟକତାର ଗୋଟିଏ ସ୍ଥାନରେ ସମାଧାନ ;


    6 . ସମୁଦ୍ର ଉପକୂଳ କ୍ଷେତ୍ରରୁ ବନ୍ଦ ପର୍ଯ୍ୟନ୍ତ ଦ୍ରୁତ ଗତିରେ ପହଁଚ ;


    7 . ଯୋଗାଣ ଶୃଙ୍ଖଳା ପରିଚାଳନାରେ ଅଭିଯୋଗ ଏବଂ କମ ପରିଚାଳନା ସମୟ ସହିତ ଉତ୍ପାଦନ ବ୍ୟୟରେ ହ୍ରାସ ;


    8 . ସମୁଦ୍ର ଉପକୂଳ କ୍ଷେତ୍ରରୁ ଶେଷ ଦୂରତ୍ୱ ପ୍ରବେଶ ଦ୍ୱାର ବନ୍ଦ ଯୋଗାଯୋଗ ;


    9 . କଂଟେନର ମାଲ ଷ୍ଟେସନଗୁଡ଼ିକର ଅସଂଗଠିତ ବୃଦ୍ଧିକୁ ଅଟକାଇବା ।


    **********

    
    
    (Release ID: 1532646) Visitor Counter : 1