      କ୍ୟାବିନେଟ

      ଭାରତ ଏବଂ ବ୍ରୁନେଇ ଦାରୁସ୍ସଲାମ ମଧ୍ୟରେ ଟିକସ ସଂଗ୍ରହ ସୂଚନା ଆଦାନ-ପ୍ରଦାନ ଏବଂ ସହାୟତା ଲାଗି ଚୁକ୍ତିରେ ସ୍ୱାକ୍ଷର ଏବଂ ଅନୁସମର୍ଥନକୁ କ୍ୟାବିନେଟ ମଞ୍ଜୁରି
      Posted On: 16 MAY 2018 6:35PM by PIB Bhubaneshwar


    ଭାରତ ଏବଂ ବ୍ରୁନେଇ ଦାରୁସ୍ସଲାମ ମଧ୍ୟରେ ଟିକସ ସଂଗ୍ରହଜନିତ ସୂଚନା ଆଦାନ-ପ୍ରଦାନ ଏବଂ ସହାୟତା ଲାଗି ଚୁକ୍ତିରେ ସ୍ୱାକ୍ଷର ଏବଂ ଅନୁସମର୍ଥନକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ମଞ୍ଜୁର କରିଛନ୍ତି ।


    ବିବରଣୀ :


    1 . ଏହି ଚୁକ୍ତି ଭାରତ ଏବଂ ବ୍ରୁନେଇ ଦାରୁସ୍ସଲାମର ଅଧିକୃତ କର୍ତ୍ତୃପକ୍ଷଙ୍କୁ ପ୍ରଶାସନ ଏବଂ ଟିକସ ସମ୍ବନ୍ଧରେ ଉଭୟ ଦେଶର ଘରୋଇ ଆଇନକୁ ଲାଗୁ କରିବା ପାଇଁ ସୂଚନା ଆଦାନ-ପ୍ରଦାନ ମାଧ୍ୟମରେ ସହାୟତା ପ୍ରଦାନକୁ ସକ୍ଷମ କରିବ ।


    2 . ଚୁକ୍ତି ଅନ୍ତର୍ଗତ ହାସଲ ହୋଇଥିବା ସୂଚନା ଗୋପନୀୟ ରହିବ । ସୂଚନା କେବଳ ସେହି ବ୍ୟକ୍ତିମାନଙ୍କୁ ଏବଂ କର୍ତ୍ତୃପକ୍ଷ (ନ୍ୟାୟାଳୟ ଏବଂ ପ୍ରଶାସନିକ ସଂସ୍ଥା ସହିତ)ଙ୍କୁ ଦିଆଯାଇପାରିବ ଯେଉଁମାନେ ନିର୍ଦ୍ଧାରଣ , ସଂଗ୍ରହ , ଆଇନ ଲାଗୁ କରିବା , ମାମଲା ଚଳାଇବା କିମ୍ବା ଚୁକ୍ତି ଅନ୍ତର୍ଗତ କଭର କରାଯାଇଥିବା ଟିକସ ସମ୍ବନ୍ଧରେ ଅପିଲର ନିର୍ଦ୍ଧାରଣ ସହ ଜଡ଼ିତ ଅଛନ୍ତି । ସୂଚନା କୌଣସି ବ୍ୟକ୍ତି କିମ୍ବା କମ୍ପାନୀ କିମ୍ବା କର୍ତ୍ତୃପକ୍ଷ କିମ୍ବା କ୍ଷେତ୍ରାଧୀକାରଙ୍କୁ ସୂଚନା ପ୍ରେରଣକାରୀ ଦେଶର ପୂର୍ବ ଲିଖିତ ସହମତି ସହିତ ପ୍ରକଟ କରାଯାଇପାରିବ ।


    - ଚୁକ୍ତିରେ ମାମଲାର ଶ୍ରେଣୀ ସମ୍ବନ୍ଧରେ ଭାରତ ଏବଂ ବ୍ରୁନେଇ ମଧ୍ୟରେ ସ୍ୱତଃ ସୂଚନା ଆଦାନ-ପ୍ରଦାନର ବ୍ୟବସ୍ଥା ରହିଛି ।


    1 . ଉଭୟ ଦେଶ ଦ୍ୱାରା ଦାବି କରାଯାଇଥିବା ଟିକସ ରାଜସ୍ୱର ଆଦାୟରେ ସହାୟତା ବ୍ୟବସ୍ଥା ଚୁକ୍ତିରେ ରହିଛି ।


    2 . ଏହି ଚୁକ୍ତିରେ କୌଣସି ପ୍ରକାରର ମତଭେଦର ସମାଧାନ ଲାଗି କିମ୍ବା ଚୁକ୍ତି ଅନ୍ତର୍ଗତ ପ୍ରକ୍ରିୟାରେ ସହମତି ଲାଗି ପାରସ୍ପରିକ ଚୁକ୍ତି ପ୍ରକ୍ରିୟାର ବ୍ୟବସ୍ଥା ରହିଛି ।


    3 . ଚୁକ୍ତି ଉଭୟ ଦେଶରେ ସମ୍ବନ୍ଧୀୟ ଆଇନ ଦ୍ୱାରା ଆବଶ୍ୟକ ବୁଝାଯାଉଥିବା ପ୍ରକ୍ରିୟାକୁ ପୂରଣ ହେବାର ଅଧିସୂଚନା ତାରିଖ ଠାରୁ ଲାଗୁ ହେବ ।


    ଟିକସ ଉଦ୍ଦେଶ୍ୟରେ ଭାରତ ଏବଂ ବ୍ରୁନେଇ ମଧ୍ୟରେ ସୂଚନା ଆଦାନପ୍ରଦାନକୁ ତ୍ୱରାନ୍ୱିତ କରିବାକୁ ଏହି ଚୁକ୍ତି ପ୍ରୋତ୍ସାହନ ଦେବ । ଫଳରେ ଟିକସ ଚୋରି ଏବଂ ଟିକସ ଏଡ଼ାଇବାର ଅଭ୍ୟାସ ଉପରେ ଅଙ୍କୁଶ ଲଗାଇବାରେ ସହାୟତା ମିଳିପାରିବ । ଚୁକ୍ତି ଦୁଇ ଦେଶ ଦ୍ୱାରା କରାଯାଇଥିବା ଟିକସ ଆଦାୟ ସଂଗ୍ରହ ଦାବିରେ ସହାୟକ ହେବ ।


    ଏହିପରି ଚୁକ୍ତିରେ କୌରସି ପ୍ରକାରର ଆର୍ଥିକ ଜଟିଳତା ନାହିଁ । ଚୁକ୍ତିର ଧାରା 9 ଅନୁଯାୟୀ 500 ଆମେରିକୀୟ ଡଲାରରୁ ଅଧିକ ଅସାଧାରଣ ବ୍ୟୟର ସ୍ଥିତିରେ ଏହାର ବହ ଭାରତ ସରକାରଙ୍କ ଦ୍ୱାରା କରାଯିବ । ଟିକସ ସୂଚନା ଆଦାନ ପ୍ରଦାନର ଅନ୍ୟ ଚୁକ୍ତିରେ ମଧ୍ୟ ଭାରତ ଲାଗି ଏପରି ବ୍ୟବସ୍ଥା ରହିଛି ।


    **********

    
    
    (Release ID: 1532655) Visitor Counter : 1