      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇଣ୍ଡୋନେସିଆ ଗସ୍ତ ଅବସରରେ ପ୍ରଧାନମନ୍ତ୍ରୀଙ୍କ ବିବୃତି
      Posted On: 30 MAY 2018 5:42PM by PIB Bhubaneshwar


    ମହାମହିମ


    ରାଷ୍ଟ୍ରପତି ଜୋକୋ ୱ ିଡୋଡୋ


    ସମ୍ମାନନୀୟ ପ୍ରତିନିଧିଗଣ


    ଗଣମାଧ୍ୟମ ର ସଦସ୍ୟ


    ସେଲାମତ ସିୟାଙ୍ଗ


    ନମସ୍କାର ,


    ଏହି ମହାନ ଏବଂ ସୁନ୍ଦର ଦେଶକୁ ଏହା ମୋର ପ୍ରଥମ ଯାତ୍ରା । ମୁଁ ସର୍ବପ୍ରଥମେ ଏହି ଯାତ୍ରାର ଚମତ୍କାର ବ୍ୟବସ୍ଥା କରିବା ଏବଂ ଉଦାରତାର ସହିତ ମୋର ଆତିଥ୍ୟ ସତ୍କାର କରିବା ଲାଗି ରାଷ୍ଟ୍ରପତି ୱିଡୋଡୋଙ୍କ ପ୍ରତି କୃତଜ୍ଞତା ବ୍ୟକ୍ତ କରୁଛି । ଇଣ୍ଡୋନେସିଆର ବିବିଧତାକୁ ପ୍ରଦର୍ଶନ କରି , ନାଗରିକ ଏବଂ ଛୋଟ ଛୋଟ ଶିଶୁମାନେ ଯେପରି ଜାତୀୟ ପୋଷାକରେ ମୋର ସ୍ୱାଗତ କଲେ , ତାହା ବିଶେଷ କରି ମୋର ମନକୁ ଛୁଇଁଗଲା , ରାଷ୍ଟ୍ରପତି ମହୋଦୟଙ୍କ ଦୂରଦର୍ଶିତା ଲାଗି ତାଙ୍କର ଦୂରଦର୍ଶୀ ନେତୃତ୍ୱ ଲାଗି ଏବଂ ଆମ ଭାଗିଦାରୀକୁ ଆହୁରି ସୁଦୃଢ଼ କରିବା ଲାଗି ସେମାନଙ୍କ ବ୍ୟକ୍ତିଗତ ପ୍ରତିବଦ୍ଧତା ପ୍ରତି ମୋ ମନରେ ଗଭୀର ଆଦର ରହିଛି ।


    ବନ୍ଧୁଗଣ ,


    ନିକଟରେ ହୋଇଥିବା ଆତଙ୍କବାଦୀ ଆକ୍ରମଣରେ ଇଣ୍ଡୋନେସିଆର ନିର୍ଦ୍ଦୋଷ ଲୋକମାନଙ୍କ ମୃତ୍ୟୁରେ ମୁଁ ଦୁଃଖିତ । ଭାରତ ଏପରି ଆକ୍ରମଣକୁ କଠୋର ଭାଷାରେ ନିନ୍ଦା କରୁଛି । ଏହି ସଂକଟମୟ ପରିସ୍ଥିତିରେ ଭାରତ ଇଣ୍ଡୋନେସିଆ ସହିତ ଦୃଢ଼ ଭାବେ ଛିଡ଼ା ହୋଇଛି । ଏପରି ଭୟାବହ ଘଟଣା ଏହି ବାର୍ତ୍ତା ଦେଉଛି ଯେ ଆତଙ୍କବାଦ ସହ ଲଡ଼ିବା ଲାଗି ବିଶ୍ୱସ୍ତରରେ ମିଳିମିଶି କରାଯାଉଥିବା ପ୍ରୟାସରେ ଆହୁରି ଅଧିକ ତ୍ୱରାନ୍ୱିତ କରିବାର ଆବଶ୍ୟକତା ରହିଛି ।


    ବନ୍ଧୁଗଣ ,


    ଇଣ୍ଡୋନେସିଆର ପଞ୍ଚଶୀଳ ଦର୍ଶନ , ଇଣ୍ଡୋନେସିଆର ଲୋକମାନଙ୍କର ବିବେକ ଏବଂ ଦୂରଦର୍ଶୀତାର ଜୀବନ୍ତ ପ୍ରମାଣ ଅଟେ । ଏଥିରେ ଧାର୍ମିକ ବିଶ୍ୱାସ ସହିତ ସାଂସ୍କୃତିକ ପରମ୍ପରାର ମଧ୍ୟ ନିର୍ବାଧ ଏକୀକରଣ ହୋଇଛି । ସାମୁଦ୍ରିକ ପଡ଼ୋଶୀ ଏବଂ ସାମରିକ ଭାଗିଦାରୀ ଭାବେ ଆମର ଚିନ୍ତା ପ୍ରାୟ ଏକପ୍ରକାରର । ସାମୁଦ୍ରିକ ମାର୍ଗର ସୁରକ୍ଷା ଏବଂ ସଂରକ୍ଷଣ ସୁନିଶ୍ଚିତ କରିବା ଆମର କର୍ତ୍ତବ୍ୟ ଅଟେ । ଏହା ଆମର ଆର୍ଥିକ ସ୍ୱାର୍ଥ ରକ୍ଷା ଲାଗି ମଧ୍ୟ ଆବଶ୍ୟକ । ଆଜି ବଦଳୁଥିବା ଭାରତ-ପ୍ରଶାନ୍ତ ମହାସାଗର କ୍ଷେତ୍ର ଆମର ସ୍ୱତନ୍ତ୍ର ଭୂ-ରଣନୈତିକ କ୍ଷେତ୍ର ଅଟେ । ଆମେ ଏକପ୍ରକାର ବିକାଶ ଏବଂ ପରିବେଶ ଆହ୍ୱାନର ସମ୍ମୁଖୀନ ହେଉଛୁ । ଭାରତ-ପ୍ରଶାନ୍ତ ମହାସାଗରୀୟ କ୍ଷେତ୍ର ଲାଗି ସହଭାଗୀ ଦୂରଦୃଷ୍ଟି ଏବଂ ସିଦ୍ଧାନ୍ତରେ ସହମତ ହୋଇଛୁ । ବନ୍ଧୁଗଣ , ଭାରତର ଏକ୍ଟ ଇଷ୍ଟ ପଲିସି ସହିତ ‘ ସାଗର ’- କ୍ଷେତ୍ରରେ ସମସ୍ତଙ୍କ ପାଇଁ ସୁରକ୍ଷା ଏବଂ ଅଭିବୃଦ୍ଧି- ପାଇଁ ଆମର ଦୂରଦୃଷ୍ଟି , ରାଷ୍ଟ୍ରପତି ୱିଡୋଡୋଙ୍କ ସାମୁଦ୍ରିକ ଫଲକ୍ରମ ନୀତି ସହିତ ମେଳ ଖାଉଛି । ଡିସେମ୍ବର 2016 ରେ ରାଷ୍ଟ୍ରପତି ୱିଡୋଡୋ ଭାରତ ଯାତ୍ରା କରିବା ସମୟରେ ଆମେ ଏକ ମାର୍ଗଚିତ୍ର ପ୍ରସ୍ତୁତ କରିଥିଲୁ । ଆଜି ଆମ ଚର୍ଚ୍ଚାରେ ଆମେ ତାହାର କାର୍ଯ୍ୟାନ୍ୱୟନ ଉପରେ ହୋଇଥିବା ଅଗ୍ରଗତିର ଆକଳନ କରିଛୁ । ଆଜି ଆମ ଭିତରେ ହୋଇଥିବା ବୁଝାମଣାରୁ ଆମର ଦ୍ୱିପାକ୍ଷିକ ସମ୍ପର୍କକୁ ଆହୁରି ଉନ୍ନତ କରିବାରେ ସହାୟତା ମିଳିବ । ମୁଁ ପ୍ରସନ୍ନ ହେଲେ ଆମେ ନିଜ ଭାଗିଦାରୀକୁ ବିସ୍ତୃତ ରଣନୈତିକ ସହଭାଗୀତା ରୂପରେ ଅପଗ୍ରେଡ କରିବା ଲାଗି ନିଷ୍ପତ୍ତି ନେଇଛୁ । ଆମେ 2025 ସୁଦ୍ଧା ଦ୍ୱିପାକ୍ଷିକ ବ୍ୟବସାୟକୁ 50 ବିଲିୟନ ଡଲାର ସ୍ତର ପର୍ଯ୍ୟନ୍ତ ନେଇଯିବା ଲାଗି ନିଜର ପ୍ରୟାସକୁ ଦ୍ୱିଗୁଣିତ କରିବୁ । ଏବଂ ଏହି ପ୍ରୟାସରେ ସହାୟତା କରିବା ଲାଗି ମୁଁ ଆମର ସିଇଓ ମଞ୍ଚର ସକାରାତ୍ମକ ଯୋଗଦାନକୁ ମଧ୍ୟ ଅଭିବାଦନ ଜଣାଉଛି ।


    ବନ୍ଧୁଗଣ ,


    ଆମେ ଦୁଇ ଦେଶ ମଧ୍ୟରେ ହଜାର ହଜାର ବର୍ଷର ଦୃଢ଼ ସାଂସ୍କୃତିକ ସମ୍ପର୍କ ରହିଛି । ଏହାର ଗୋଟିଏ ଝଲକ ଚଳିତ ବର୍ଷ ଆମର ସାଧାରଣତନ୍ତ୍ର ଦିବସରେ ଆୟୋଜିତ ପରେଡରେ ମଧ୍ୟ ଦେଖିବାକୁ ମିଳିଥିଲା । ଚଳିତ ବର୍ଷର ପରେଡରେ ଆସିଆନ-ଭାରତ ସମ୍ପର୍କର ଦୃଶ୍ୟରେ ଭାରତର ଓଡ଼ିଶା ରାଜ୍ୟର ପର୍ବ “ ବାଲିଯାତ୍ରା ” କୁ ଦର୍ଶାଯାଇଥିଲା । ପ୍ରତିବର୍ଷ ପାଳନ କରାଯାଉଥିବା ଏହି ପର୍ବ ଆମର ହଜାର ହଜାର ବର୍ଷ ପୁରୁଣା ସାଂସ୍କୃତିକ ସମ୍ପର୍କର ଆଜି ମଧ୍ୟ ଜୀବନ୍ତ ଉଦାହରଣ ଦେଉଛି । ଆସନ୍ତା ବର୍ଷ 2019 ରେ ଆମେ ନିଜ କୂଟନୈତିକ ସମ୍ପର୍କ ପ୍ରତିଷ୍ଠାର 70 ତମ ବର୍ଷପୂର୍ତ୍ତି ପାଳନ କରିବୁ । ଏହି ଅବସରରେ ଦୁଇ ଦେଶ ମଧ୍ୟରେ ଅନେକ ସମାରୋହ ଆୟୋଜନ କରାଯିବ । ବହୁ ସଂଖ୍ୟାରେ ଭାରତୀୟ ପର୍ଯ୍ୟଟକ ଇଣ୍ଡୋନେସିଆ ଆସୁଛନ୍ତି , ବିଶେଷ କରି ବାଲିକୁ ଆସୁଛନ୍ତି । ଉତ୍ତରାଖଣ୍ଡ ଏବଂ ବାଲିକୁ ଦ୍ୱୈତ କରିବା ଲାଗି ଏହି ଆଦାନ-ପ୍ରଦାନରେ ଆହୁରି ଅଗ୍ରଗତି ହେବ । ଦୁଇ ଦେଶର ଅଧିକାଂଶ ଜନସଂଖ୍ୟା ଯୁବକ ଅଟନ୍ତି । ଏହି ଯୁବକାମାନଙ୍କ ସ୍ୱପ୍ନକୁ ସାକାର କରିବା ଲାଗି ଏବଂ ସେମାନଙ୍କ ଲାଗି ରୋଜଗାର ସୁଯୋଗୁ ଉତ୍ପନ୍ନ କରିବା ନିମନ୍ତେ ଆମେ ଶିକ୍ଷା ଏବଂ ଦକ୍ଷତା ବିକାଶ କ୍ଷେତ୍ରରେ ପରସ୍ପରଠାରୁ ଶିକ୍ଷା ଲାଭ କରିପାରିବା । ଆମେ ଶିକ୍ଷା ଏବଂ ବିଜ୍ଞାନ ପ୍ରଯୁକ୍ତିରେ ସହଯୋଗ ବୃଦ୍ଧି ଲାଗି ସହମତ ହୋଇଛୁ । ଆମେ ଭାରତର ଆଇଟି ସେବା କ୍ଷେତ୍ରରେ ସହଯୋଗ ବୃଦ୍ଧି କରିବା ଏବଂ ଏହାକୁ ସମ୍ପ୍ରସାରିତ କରିବା ଲାଗି ଇଣ୍ଡୋନେସିଆର ନେତୃତ୍ୱ ବିଚାରକୁ ସ୍ୱାଗତ କରୁଛୁ । ଏହା ଦୁଇ ଦେଶ ଲାଗି ଲାଭଦାୟକ ଭାଗିଦାରୀ ହେବ ।


    ବନ୍ଧୁଗଣ ,


    ଭାରତ-ଆସିଆନ ଭାଗିଦାରୀ ଏପରି ଏକ ଶକ୍ତି ଯାହା ଭାରତ-ପ୍ରଶାନ୍ତ ମହାସାଗରୀୟ କ୍ଷେତ୍ର ଏବଂ ଏଠାରୁ ଉର୍ଦ୍ଧ୍ଵରେ ଶାନ୍ତି ଏବଂ ସହଭାଗୀ ଉନ୍ନତି ଲାଗି ଉଦ୍ଦିଷ୍ଟ । ଆମେ ଆସିଆନରେ ଇଣ୍ଡୋନେସିଆର ସକାରାତ୍ମକ ଭୂମିକାକୁ ଗୁରୁତ୍ୱ ଦେଉଛୁ । ଏଥିସହିତ ବ୍ୟାପକ ଆଂଚଳିକ ସହଯୋଗ ଏବଂ ଏକୀକରଣ ଲାଗି ଏହି ସଂଘର ପ୍ରୟାସ ମଧ୍ୟ ଏହି ଉଦାହରଣ ଏବଂ ପ୍ରେରଣା ଅଟେ । ମୁଁ ଆସିଆନରେ ଭାରତର ରଣନୈତିକ ଭାଗିଦାରୀକୁ ବିକଶିତ କରିବାରେ ଇଣ୍ଡୋନେସିଆର ଦୃଢ଼ ସମର୍ଥନ ଲାଗି ରାଷ୍ଟ୍ରପତି ୱିଡୋଡୋଙ୍କ ସମ୍ମୁଖରେ କୃତଜ୍ଞତା ବ୍ୟକ୍ତ କରିଛି । ମୁଁ ଅଗଷ୍ଟରେ 18 ତମ ଏସୀୟ କ୍ରୀଡ଼ାର ଆୟୋଜନ ଲାଗି ଇଣ୍ଡୋନେସିଆକୁ ଶୁଭକାମନା ଜଣାଉଛି । ମୋର ବିଶ୍ୱାସ ଯେ ଏହା ଅତ୍ୟନ୍ତ ଚମତ୍କାର ଏବଂ ଐତିହାସିକ ଆୟୋଜନ ହେବ । ଆହୁରି ମୁଁ ରମଜାନର ଏହି ପବିତ୍ର ମାସରେ , ଭାରତର 125 କୋଟି ଲୋକଙ୍କ ତରଫରୁ ଇଣ୍ଡୋନେସିଆର ସବୁ ଲୋକମାନଙ୍କୁ ସମୃଦ୍ଧି , ଉତ୍ତମ ସ୍ୱାସ୍ଥ୍ୟ ଏବଂ ସଫଳତା କାମନା କରୁଛି ଏବଂ ସେମାନଙ୍କୁ ଆସନ୍ତା ଇଦ-ଉଲ-ଫିତର ପର୍ବ ପାଇଁ ଶୁଭକାମନା ଜଣାଉଛି ।


    ବହୁତ ବହୁତ ଧନ୍ୟବାଦ


    ତରୀମା କାସି ବନ୍ୟାକ ।


    **********

    
    
    (Release ID: 1533998) Visitor Counter : 1