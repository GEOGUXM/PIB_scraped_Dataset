      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇର ଟିକେଟ ସଂରକ୍ଷଣ ଫର୍ମରେ ପରିବର୍ତ୍ତନ, ସଂରକ୍ଷଣ କେନ୍ଦ୍ରରେ ମିଳୁଥିବା ଫର୍ମରେ ‘ବିକଳ୍ପ’ ସ୍ତମ୍ଭ ସାମିଲ;
      ଏବେ ଆଧାର ନମ୍ବର ହେଲା ଇଚ୍ଛାଧୀନ

      Posted On: 31 MAY 2018 7:14PM by PIB Bhubaneshwar

    ଦେଶବ୍ୟାପୀ ରେଳ ଷ୍ଟେସନର ଟିକେଟ କାଉଣ୍ଟରରେ ମିଳୁଥିବା ସଂରକ୍ଷର ଫର୍ମରେ ଯାତ୍ରୀଙ୍କ ସୁବିଧା ପାଇଁ ସଂଶୋଧନ କରାଯାଇଛି । ଏବେ ଟିକେଟ କାଉଣ୍ଟରରେ ଉପଲବ୍ଧ ଫର୍ମରେ ‘ ବିକଳ୍ପ ’ ସ୍ତମ୍ଭ ଉଲ୍ଲେଖ ରହିବ । ଏହା ପୂର୍ବରୁ କେବଳ ଅନ୍ ଲାଇନ ବୁକିଂ ଫର୍ମରେ ଉପଲବ୍ଧ ହେଉଥିଲା ।


    ସଂଶୋଧିତ ସଂରକ୍ଷଣ ଫର୍ମରେ ଯାତ୍ରୀ ‘ ୟେସ୍ ’ କିମ୍ବା ‘ ନୋ ’ ଉଲ୍ଲେଖ କରି ‘ ବିକଳ୍ପ ’ ସୁବିଧା ପାଇବାକୁ ଚାହୁଁଛନ୍ତି କି ନାହିଁ ତାହା ଜଣାଇବେ । ଯଦି ଯାତ୍ରୀ ଏହି ସୁବିଧା ଚାହୁଁଛନ୍ତି ତେବେ 12 ଘଣ୍ଟା , 24 ଘଣ୍ଟା ଏବଂ 48 ଘଣ୍ଟା ମଧ୍ୟରେ ଗନ୍ତବ୍ୟ ସ୍ଥଳକୁ ଯାଉଥିବା କୌଣସି ବିକଳ୍ପ ଟ୍ରେନର ନାମ ଉଲ୍ଲେଖ କରିବାକୁ ପଡ଼ିବ । ସେହିପରି ଆଧାର ନମ୍ବର ଏବେ ଉଲ୍ଲେଖ କରିବା ଯାତ୍ରୀଙ୍କ ଇଚ୍ଛାଧୀନ ବିଷୟ ହୋଇଛି ।


    ଉଲ୍ଲେଖ ଯୋଗ୍ୟ , ୱେଟିଂ ଲିଷ୍ଟରେ ରହୁଥିବା ଯାତ୍ରୀମାନଙ୍କ ପାଇଁ କନଫର୍ମ ଟ୍ରେନ ଟିକେଟ ଧାର୍ଯ୍ୟ କରିବାକୁ 2015 ନଭେମ୍ବର 1 ତାରିଖରୁ ରେଳବାଇ ଅଲଟରନେଟ ଟ୍ରେନ ଆକମୋଡେସନ ସ୍କିମ୍ ‘ ବିକଳ୍ପ ’ ଆରମ୍ଭ କରିଛି । ପ୍ରାରମ୍ଭିକ ପର୍ଯ୍ୟାୟରେ ଉତ୍ତରାଞ୍ଚଳ ରେଲୱେର ଦିଲ୍ଲୀ-ଲକ୍ଷ୍ନୌ ଏବଂ ଦିଲ୍ଲୀ-ଜାମ୍ମୁ ସେକ୍ଟରରେ ଇଣ୍ଟରନେଟରେ ବୁକିଂ ହେଉଥିବା ଟିକେଟରେ ଏହି ସୁବିଧା ପାଇଲଟ ପ୍ରକଳ୍ପ ଭାବେ ଆରମ୍ଭ କରାଯାଇଥିଲା । ପରେ ଏହାକୁ ରେଲୱେର ପ୍ରତି ଜୋନରେ ଆରମ୍ଭ କରାଯାଇଥିଲା ।


    ଏବେ କେବଳ ଅନ୍ ଲାଇନ ବୁକିଂ ସମେତ ଟିକେଟ କାଉଣ୍ଟରରେ ମିଳୁଥିବା ଫର୍ମରେ ମଧ୍ୟ ଏହି ସୁବିଧା ଉପଲବ୍ଧ କରାଯାଇଛି ।


    **********

    
    
    (Release ID: 1534030) Visitor Counter : 4