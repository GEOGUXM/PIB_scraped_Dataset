      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ବେଟୀ ବଚାଓ, ବେଟୀ ପଢାଓ ଯୋଜନାରେ 244 ନୂତନ ଜିଲାକୁ ନେଇ ହେବ ରାଷ୍ଟ୍ରୀୟ ସମ୍ମିଳନୀ
      Posted On: 03 MAY 2018 2:57PM by PIB Bhubaneshwar


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଶୁକ୍ରବାର ଦିନ ନୂଆଦିଲ୍ଲୀଠାରେ ବେଟୀ ବଚାଓ , ବେଟୀ ପଢାଓ ( BBBP ) ଯୋଜନା ଅନ୍ତର୍ଗତ 244 ନୂତନ ଜିଲ୍ଲାର ରାଷ୍ଟ୍ରୀୟ ସମ୍ମିଳନୀର ଆୟୋଜନ କରାଯାଉଛି । ଏହି ଏକ ଦିବସୀୟ ସମ୍ମିଳନୀରେ 244 ଜିଲ୍ଲାର ନୋଡାଲ ଅଧିକାରୀ , ରାଜ୍ୟ ନୋଡାଲ ଅଧିକାରୀ ତଥା ବରିଷ୍ଠ ଅଧିକାରୀ ଅଂଶଗ୍ରହଣ କରିବେ । କେନ୍ଦ୍ର ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ଏହି ସମ୍ମିଳନୀରେ ମୁଖ୍ୟ ଅତିଥି ଭାବେ ଅଂଶ ଗ୍ରହଣ କରିବେ । କେନ୍ଦ୍ର ମହିଳା ଏବଂ ଶିଶୁ ବିକାଶ ରାଷ୍ଟ୍ରମନ୍ତ୍ରୀ ଡା. ବିରେନ୍ଦ୍ର କୁମାର ବିଶିଷ୍ଟ ଅତିଥି ଭାବେ ଅଂଶଗ୍ରହଣ କରିବେ ।


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟର ସଚିବ ଶ୍ରୀ ରାକେଶ ଶ୍ରୀବାସ୍ତବ ବିବିବିପି ଯୋଜନା ବିଷୟରେ ଏ ପର୍ଯ୍ୟନ୍ତର ଅନୁଭୂତି ଜଣାଇବେ । ଜନ୍ମ ସମୟରେ ଲିଙ୍ଗ ଅନୁପାତକୁ ଆହୁରି ଉତ୍ତମ କରିବା ତଥା ବାଳିକା ଶିକ୍ଷାକୁ ପ୍ରୋତ୍ସାହନ ଦେବା ପାଇଁ ସଂଦର୍ଭରେ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ତଥା ମାନବ ସଂଶାଧନ ବିକାଶ ମନ୍ତ୍ରଣାଳୟ ଅନୁଭୂତି ଗୁଡିକ ଉପରେ ଆଲୋକପାତ କରିବେ । ବିବିବିପି ଚିହ୍ନଟ ହୋଇଥିବା ଜିଲ୍ଲାପାଳମାନେ ବିଗତ ତିନିବର୍ଷ ମଧ୍ୟରେ ନେଇଥିବା ବିଭିନ୍ନ ପଦକ୍ଷେପ ଗୁଡିକ ଉପରେ ଅନୁଭୂତି ଗୁଡିକ ଜଣାଇବେ । ହରିଆନା ରାଜ୍ୟସ୍ତରର ଅନୁଭୂତି ଉପରେ ଆଲୋକପାତ କରିବେ । ସହଯୋଗୀ ସିଭିଲ ସୋସାଇଟିର ସଦସ୍ୟ ମଧ୍ୟ ଏହି ସମ୍ମିଳନୀରେ ଅଂଶଗ୍ରହଣ କରିବେ ।


    ଏହି ସମ୍ମିଳନୀ ଅନୁଭୂତି ଗୁଡିକ ସମସ୍ତଙ୍କୁ ଜଣାଇବା ପାଇଁ ଏକ ଅବସର ପ୍ରଦାନ କରିବ ଏବଂ ନୂତନ ଜିଲ୍ଲାଗୁଡିକର କାର୍ଯ୍ୟକ୍ରମ ଗୁଡିକ ଯୋଜନା କରିବା ତଥା ଏହାର ସଫଳ କାର୍ଯ୍ୟାନ୍ୱୟନ ପାଇଁ ପ୍ରେରଣା ପ୍ରଦାନ କରିବ । ଏହି ସମ୍ମିଳନୀରେ ରାଜ୍ୟ , କେନ୍ଦ୍ରଶାସିତ ପ୍ରଦେଶଗୁଡିକର ମହିଳା ଏବଂ ଶିଶୁ ବିକାଶ , ସାମାଜିକ କଲ୍ୟାଣ , ଶିକ୍ଷା ତଥା ସ୍ୱାସ୍ଥ୍ୟବିଭାଗର ପ୍ରମୁଖ ସଚିବ ତଥା 244 ଜିଲ୍ଲାଗୁଡିକର ଜିଲ୍ଲା ଅଧିକାରୀମାନେ ଅଂଶଗ୍ରହଣ କରିବେ ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ 8 ମାର୍ଚ୍ଚ , 2018ରେ ରାଜସ୍ଥାନର ଝୁନଝୁନଠାରେ ଘୋଷଣା କରି କହିଥିଲେ ଯେ ବିବିବିପି ଯୋଜନାର ବିସ୍ତାର ସଂପୂର୍ଣ୍ଣ ଭାରତର 640ଟି ଜିଲ୍ଲା (2011ର ଜନଗଣନା ଅନୁଯାୟୀ) କରାଯିବ । ବର୍ତ୍ତମାନ ଏହି ଯୋଜନା 161 ଜିଲ୍ଲାରେ ଲାଗୁ କରାଯାଇଛି ଏବଂ ଏଥିରେ 244 ନୂତନ ଜିଲ୍ଲାକୁ ସାମିଲ କରାଯାଇଛି । ବାକି 235ଟି ଜିଲ୍ଲାକୁ ଗଣମାଧ୍ୟମ ଏବଂ ସଚେତନତା ଅଭିଯାନ ଦ୍ୱାରା ଯୋଡାଯିବ ।


    ***********

    
    
    (Release ID: 1531321) Visitor Counter : 3