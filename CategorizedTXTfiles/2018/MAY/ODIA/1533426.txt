      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆଇଏନଏସଭି ତାରିଣୀର ମହିଳା ନାବିକ ଦଳକୁ ଭେଟିଲେ ପ୍ରଧାନମନ୍ତ୍ରୀ
      Posted On: 23 MAY 2018 7:11PM by PIB Bhubaneshwar


    ଆଇଏନଏସଭି ତାରିଣୀ ଜାହାଜରେ ସଫଳତା ପୂର୍ବକ ପୃଥିବୀ ପରିକ୍ରମା କରିସାରିଥିବା ଭାରତୀୟ ନୌସେନାର 6 ଜଣ ମହିଳା ଅଧିକାରୀ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ସାକ୍ଷାତ କରିଛନ୍ତି ।


    ନାବିକ ସାଗର ପରିକ୍ରମା ନାମକ ଏହି ଅଭିଯାନ ଥିଲା ଭାରତର ପ୍ରଥମ ବିଶ୍ୱ ସାଗର ପରିକ୍ରମା ଯେଉଁଥିରେ କେବଳ ମହିଳାମାନେ ସାମିଲ ହୋଇଥିଲେ ।


    ଆଲୋଚନା କାଳରେ ନାବିକ ଦଳର ସଦସ୍ୟାମାନେ ସେମାନଙ୍କ ଅଭିଯାନର ବିଭିନ୍ନ ଦିଗ , ସେମାନଙ୍କ ପ୍ରସ୍ତୁତି , ତାଲିମ ଏବଂ ଯାତ୍ରା ସମୟର ଅଭିଜ୍ଞତା ସମ୍ପର୍କରେ ଏକ ଉପସ୍ଥାପନା କରିଥିଲେ ।


    ଅଭିଯାନର ସଫଳତା ପାଇଁ ପ୍ରଧାନମନ୍ତ୍ରୀ ନାବିକ ଦଳକୁ ଅଭିନନ୍ଦନ ଜଣାଇଥିଲେ । ଯାତ୍ରା ସମୟରେ ସେମାନଙ୍କ ଅଭିନବ ଅଭିଜ୍ଞତା ସମ୍ପର୍କରେ ଲେଖିବା ଏବଂ ଅନ୍ୟମାନଙ୍କୁ ଜଣାଇବା ଲାଗି ପ୍ରଧାନମନ୍ତ୍ରୀ ସେମାନଙ୍କୁ ଉତ୍ସାହିତ କରିଥିଲେ । ନୌସେନା ମୁଖ୍ୟ ଆଡମିରାଲ ସୁନୀଲ ଲାନବା ଏହି ଅବସରରେ ଉପସ୍ଥିତ ଥିଲେ ।


    ଲେଫ୍ଟନାଣ୍ଟ କମାଣ୍ଡର ବର୍ତ୍ତିକା ଯୋଶୀଙ୍କ ନେତୃତ୍ୱରେ ପରିଚାଳିତ ଏହି ନୌ-ଅଭିଯାନରେ ନାବିକ ଭାବେ ଲେଫ୍ଟନାଣ୍ଟ କମାଣ୍ଡର ପ୍ରତିଭା ଜାମୱାଲ , ପି. ସ୍ୱାତୀ , ଏବଂ ଲେଫ୍ଟନାଣ୍ଟ ଏସ ବିଜୟା ଦେବୀ , ବି ଐଶ୍ୱର୍ଯ୍ୟା ଏବଂ ପାୟଲ ଗୁପ୍ତା ପ୍ରମୁଖ ସାମିଲ ହୋଇଥିଲେ ।


    **********

    
    
    (Release ID: 1533426) Visitor Counter : 1