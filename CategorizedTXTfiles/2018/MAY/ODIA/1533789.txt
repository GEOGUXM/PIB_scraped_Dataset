      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତରପ୍ରଦେଶର ବାଗପତଠାରେ ‘ଇଷ୍ଟର୍ଣ୍ଣ ପେରିଫେରାଲ ଏକ୍ସପ୍ରେସ ୱେ’ ରାଷ୍ଟ୍ରକୁ ଉତ୍ସର୍ଗ କରିବା ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 27 MAY 2018 6:37PM by PIB Bhubaneshwar


    ଭାରତ ମାତା କୀ ଜୟ ,


    ଏତେ ବିଶାଳ ସଂଖ୍ୟାରେ ଆସିଥିବା ମୋର ପ୍ରିୟ ଭାଇ ଓ ଭଉଣୀମାନେ ।


    ଚାରି ବର୍ଷ ପୂର୍ବେ ଆପଣମାନେ ଅପାର ସମର୍ଥନ ସହିତ ମୋତେ ସମଗ୍ର ଦେଶର ସେବା କରିବାର ସୁଯୋଗ ଦେଇଥିଲେ । ମଇ ମାସର ଏହି ଗରମରେ ଆଉ ଦ୍ୱିପ୍ରହରରେ ଯେତେବେଳେ ସୂର୍ଯ୍ୟ ଏତେ ପରିମାଣରେ ତାତି ଉଠୁଛି । ଆପଣମାନେ ଏତେ ବଡ଼ ସଂଖ୍ୟାରେ ଆମ ସମସ୍ତଙ୍କୁ ଆଶୀର୍ବାଦ ଦେବା ପାଇଁ ଆସିବା ହେଉଛି ଏହି କଥାର ପ୍ରମାଣ ଯେ ଚାରି ବର୍ଷରେ ଆମ ସରକାର ଦେଶକୁ ସଠିକ ଦିଗକୁ ନେଇ ଯିବାକୁ ସମର୍ଥ ହୋଇଛନ୍ତି । ଭାଇ ଓ ଭଉଣୀମାନେ , ଏତେ ସ୍ନେହ , ଏତେ ଭଲ ପାଇବା ସେତେବେଳେ ହୋଇଥାଏ , ଯେତେବେଳେ ସେବକଠାରେ ତା ’ ର ବିଧାତା ଖୁସି ହୋଇଥାଏ । ଆଜି ଭାରତୀୟ ଜନତା ପାର୍ଟିର ନେତୃତ୍ୱରେ ଏନଡିଏ ସରକାରଙ୍କର ଚାରି ବର୍ଷ ପୂରଣ ହେବା ସମୟରେ ଆପଣଙ୍କର ଏହି ପ୍ରଧାନ ସେବକ ପୁଣି ଥରେ ଆପଣମାନଙ୍କ ସମ୍ମୁଖରେ ନତମସ୍ତକ ହୋଇ ଶହେ ପଚିଶ କୋଟି ଦେଶବାସୀଙ୍କର ଅଭିବାଦନ କରୁଛି ।


    ସାଥୀଗଣ , ଆଜି ବାଗପତ୍ ପଶ୍ଚିମ ଉତ୍ତରପ୍ରଦେଶ ଏବଂ ଦିଲ୍ଲୀ ଏନସିଆର ବାଲାଙ୍କ ପାଇଁ ହେଉଛି ଏକ ବହୁତ ବଡ଼ ଦିବସ । ଆଜି ଦୁଇଟି ବଡ଼ ସଡ଼କ ପ୍ରକଳ୍ପର ଲୋକାର୍ପଣ କରାଯାଇଛି । ଗୋଟିଏ ହେଉଛି ‘ ଦିଲ୍ଲୀ-ମିରଟ ଏକ୍ସପ୍ରେସ-ୱେ ’ ର ପ୍ରଥମ ପର୍ଯ୍ୟାୟ ଏବଂ ଅନ୍ୟଟି ‘ ଇଷ୍ଟର୍ଣ୍ଣ ପେରିଫେରଲ ଏକ୍ସପ୍ରେସ-ୱେ ’ ।


    ଇଷ୍ଟର୍ଣ୍ଣ ପେରିଫେରଲ ଏକ୍ସପ୍ରେସ-ୱେରେ 11 ହଜାର କୋଟି ଟଙ୍କା ଖର୍ଚ୍ଚ କରାଯାଇଛି । ଯେତେବେଳେ କି ଦିଲ୍ଲୀ-ମିରଟ ଏକ୍ସପ୍ରେସ-ୱେ ର ବର୍ତ୍ତମାନର ପ୍ରଥମ ପର୍ଯ୍ୟାୟ ପାଇଁ ସାଢ଼େ 800 କୋଟି ଟଙ୍କା ଖର୍ଚ୍ଚ କରାଯାଇଛି । ଏହି ସମଗ୍ର ପ୍ରକଳ୍ପ ପାଇଁ ପ୍ରାୟ ମୋଟ୍ 5000 କୋଟି ଟଙ୍କା ଖର୍ଚ୍ଚ ଅଟକଳ କରାଯାଇଛି । ଆଜି ଯେତେବେଳେ ମୋତେ ଏଇ ନୂଆ ସଡ଼କ ଉପରେ ଚାଲିବାର ସୁଯୋଗ ମିଳିଲା ତ ଅନୁଭବ କଲି କି 14 ଲେନ୍ ଯାତ୍ରା ଦିଲ୍ଲୀ ଏନସିଆରର ଲୋକମାନଙ୍କର ଜୀବନକୁ କେତେ ସୁଗମ କରିବାକୁ ଯାଉଛି । କୌଣସିଠାରେ କୌଣସି ପ୍ରକାରର ପ୍ରତିବନ୍ଧକ ନାହିଁ । ଗୋଟିଏରୁ ବଳି ଆଉ ଗୋଟିଏ ଆଧୁନିକ ଜ୍ଞାନ କୌଶଳର ବ୍ୟବହାର କରି କଂକ୍ରିଟ ସହିତ ସବୁଜିମାର ସମ୍ମିଶ୍ରଣ କରାଯାଇଛି ।


    ଭାଇ ଓ ଭଉଣୀମାନେ , କେବଳ 18 ମାସରେ ଏହାର କାମ ସଂପୂର୍ଣ୍ଣ କରାଯାଇଛି । ଆଜି 14 ଲେନ୍ ର 9 କିଲୋମିଟରର ସଡ଼କର ଲୋକାର୍ପଣ କରାଯାଇଛି । କିନ୍ତୁ ଏହି ନଅ କିଲୋମିଟରର ମଧ୍ୟ କେତେ ମହତ୍ୱ ରହିଛି । ତାହା ଦିଲ୍ଲୀର ପଟପଇଗଞ୍ଜ , ମୟୂରବିହାର , ଗାଜିଆବାଦ , ଇନ୍ଦ୍ରାପୁରମ୍ , ବୈଶାଳୀ ଏବଂ ନୋଏଡ଼ାର ଲୋକ ମାନଙ୍କୁ ଭଲ ଭାବେ ଜଣାଅଛି । ଭାଇ ଓ ଭଉଣୀମାନେ , ଯେଉଁ ଗତିରେ ଏହି 9 କିଲୋମିଟରର ସଡ଼କ ତିଆରି କରାଯାଇଛି । ସେହି ଗତିରେ ମିରଟ ପର୍ଯ୍ୟନ୍ତ ଏହି ସଂପୂର୍ଣ୍ଣ ଏକ୍ସପ୍ରେସ-ୱେ ର କାର୍ଯ୍ୟ ଶେଷ କରି ଖୁବଶୀଘ୍ର ହିଁ ଦ୍ୱିତୀୟ ପର୍ଯ୍ୟାୟକୁ ମଧ୍ୟ ଜନତାଙ୍କ ପାଇଁ ସମର୍ପିତ କରାଯିବ । ଆଉ ଯେତେବେଳେ ଏହା ସଂପୂର୍ଣ୍ଣ ହୋଇଯିବ , ମିରଟରୁ ଦିଲ୍ଲୀ ପର୍ଯ୍ୟନ୍ତ ଦୂରତା କେବଳ 40-50 ମିନିଟ୍ ମଧ୍ୟରେ ରହିଯିବ ।


    ସାଥୀଗଣ , ଦିଲ୍ଲୀ ଏନସିଆରରେ କେବଳ ଟ୍ରାଫିକ ହିଁ ସମସ୍ୟା ରହିନାହିଁ , ପ୍ରଦୂଷଣର ମଧ୍ୟ ଏକ ବହୁତ ବଡ଼ ସମସ୍ୟା ରହିଛି । ଯାହାକି ବର୍ଷକୁ ବର୍ଷ ଆହୁରି ବିକଟାଳ ରୂପ ନେଇ ଚାଲିଛି । ପ୍ରଦୂଷଣ ସମସ୍ୟାର ଏକ କାରଣ ଦିଲ୍ଲୀକୁ ଯିବା ଆସିବା କରୁଥିବା ଗାଡ଼ିଗୁଡ଼ିକ ଏବଂ ଦୀର୍ଘ ସମୟ ଧରି ଟ୍ରାଫିକ୍ ଜାମ୍ । ଆମ ସରକାର ଏହି ସମସ୍ୟାକୁ ଗମ୍ଭୀରତାର ସହ ଗ୍ରହଣ କରି ଦିଲ୍ଲୀର ଚାରିପଟକୁ ଏକ୍ସପ୍ରେସ-ୱେ ଦ୍ୱାରା ଘେରେଇ ଦେବା ପାଇଁ ଦାୟିତ୍ୱ ନେଇଛନ୍ତି । ଏହା ଦୁଇଟି ପର୍ଯ୍ୟାୟରେ ତିଆରି କରାଯାଉଛି । ଏଥିରୁ ଗୋଟିଏ ପର୍ଯ୍ୟାୟ ଅର୍ଥାତ ଇଷ୍ଟର୍ଣ୍ଣ ପେରିଫେରଲ ଏକ୍ସପ୍ରେସ-ୱେ । ଏବେ କିଛି ସମୟ ପୂର୍ବରୁ ମୋତେ ଲୋକାର୍ପଣ କରିବାର ଅବସର ମିଳିଲା । ଭାଇ ଓ ଭଉଣୀମାନେ , ଦିଲ୍ଲୀ ମଧ୍ୟକୁ ଆଜି ଯେତିକି ଗାଡ଼ି ଆସି ପହଂଚୁଛି , ସେଥିରୁ ଏବେ ପ୍ରାୟ 30 ପ୍ରତିଶତ ହ୍ରାସ ଘଟିବ । ସେଗୁଡ଼ିକ ବାହାରୁ ବାହାରକୁ ପଳାଇଯିବେ । ନା କେବଳ ବଡ଼ ଗାଡ଼ିସବୁ ଏବଂ ଟ୍ରକ ବରଂ 50 ହଜାରରୁ ଅଧିକ କାର୍ ଗୁଡ଼ିକୁ ମଧ୍ୟ ଏବେ ଦିଲ୍ଲୀ ସହର ମଧ୍ୟରେ ପ୍ରବେଶ କରିବାର ଆବଶ୍ୟକତା ପଡ଼ିବ ନାହିଁ । ଏଭଳି ବ୍ୟବସ୍ଥା ଏଠାରେ ନିର୍ମାଣ କରାଯାଇଛି । କେବଳ ଏତିକି ହିଁ ନୁହେଁ ଇଷ୍ଟର୍ଣ୍ଣ ପେରିଫେରଲ ଏକ୍ସପ୍ରେସ-ୱେ ହେଉଛି ନିଜକୁ ନିଜ ମଧ୍ୟରେ ଦେଶର ପ୍ରଥମ ଏକ୍ସପ୍ରେସ-ୱେ ଯାହା ଏକ୍ସିସ କଂଟ୍ରୋଲର ଗ୍ରୀନ ଫିଲ୍ଡ ଏକ୍ସପ୍ରେସ-ୱେ । ଏହି ସଡ଼କ କେବଳ 500 ଦିନରେ ତିଆରି ହୋଇ ପ୍ରସ୍ତୁତ ହୋଇଛି । ସାଥୀଗଣ , ଏଇ ଯେଉଁ ଦୁଇଟି ବଡ଼ ପ୍ରକଳ୍ପ ଆଜି ଆପଣମାନଙ୍କ ସେବା ପାଇଁ ପ୍ରସ୍ତୁତ ହୋଇ ରହିଛି , ଏହା ସଂପୂର୍ଣ୍ଣ ଭାବେ ଆଧୁନିକ ଜ୍ଞାନ କୌଶଳରେ ପରିପୂର୍ଣ୍ଣ । ବିଜୁଳିର ଆବଶ୍ୟକତା ଏଠାରେ ମଧ୍ୟ ସୌର ଶକ୍ତି ଏବଂ ଉର୍ଜ୍ଜା ଦ୍ୱାରା ପୂରଣ କରାଯିବ । ଅର୍ଥାତ ସମୟର ସଂଚୟ , ପ୍ରଦୂଷଣ ହ୍ରାସ , ଇନ୍ଧନ ମଧ୍ୟ କମ୍ ଖର୍ଚ୍ଚ ହେବ । ପଶ୍ଚିମ ୟୁପିରୁ ଦିଲ୍ଲୀକୁ କ୍ଷୀର , ପନିପରିବା , ଖାଦ୍ୟଶସ୍ୟ ପହଂଚାଇବା ମଧ୍ୟ ଏବେ ସହଜ ହୋଇଯିବ ।


    ଭାଇ ଓ ଭଉଣୀମାନେ , ଶହେ ପଚିଶ କୋଟି ଦେଶବାସୀଙ୍କ ଜୀବନ ସ୍ତରକୁ ଉପରକୁ ଉଠାଇବାରେ ଦେଶର ଆଧୁନିକ ଭିତ୍ତିଭୂମିର ବହୁତ ବଡ଼ ମହତ୍ୱପୂର୍ଣ୍ଣ ଭୂମିକା ରହିଛି ଆଉ ଏହା ହେଉଛି ସମସ୍ତଙ୍କ ସହିତ ସମସ୍ତଙ୍କର ବିକାଶର ରାସ୍ତା । କାରଣ ଭିତ୍ତିଭୂମି ଜାତି-ଅଜାତି , ପନ୍ଥ , ସମ୍ପ୍ରଦାୟ , ଉଚ୍ଚ-ନିଚ୍ଚ , ଧନୀ-ଗରିବ , ଏହା କାହା ମଧ୍ୟରେ ଭେଦଭାବ କରି ନଥାଏ । ଏହାଦ୍ୱାରା ସମସ୍ତଙ୍କ ପାଇଁ ସମାନତାର ସୁଯୋଗ ସୃଷ୍ଟି ହୋଇଥାଏ । ଏଥିପାଇଁ ଆମ ସରକାର ରାଜପଥ , ରେଳପଥ , ଆକାଶପଥ , ଜଳପଥ , ରାଜପଥ ଆଉ ବିଜୁଳି ସହିତ ଜଡ଼ିତ ଭିତ୍ତିଭୂମି ଉପରେ ସବୁଠାରୁ ଅଧିକ ଧ୍ୟାନ ଦେଇଛନ୍ତି । ସାଥୀଗଣ , ବିଗତ ଚାରି ବର୍ଷରେ ଆମେ ତିନି ଲକ୍ଷ କୋଟିରୁ ଅଧିକ ବ୍ୟୟ କରି 28 ହଜାର କିଲୋମିଟରରୁ ଅଧିକ ନୂତନ ରାସ୍ତା ନିର୍ମାଣ କରିଛୁ । ଚାରି ବର୍ଷ ପୂର୍ବରୁ ଯେଉଁଠି ଗୋଟିଏ ଦିନରେ ମୁଁ ଚାହିଁବି କି ଆପଣ ଏହି କଥାକୁ ଧ୍ୟାନର ସହିତ ଶୁଣନ୍ତୁ ଆଉ ମୋ ଦେଶର ନାଗରିକମାନେ ମଧ୍ୟ ଶୁଣନ୍ତୁ । ଚାରି ବର୍ଷ ପୂର୍ବରୁ ଯେଉଁଠି ଗୋଟିଏ ଦିନରେ କେବଳ 12 କିଲୋମିଟର ସଡ଼କ ନିର୍ମାଣ ହେଉଥିଲା । ଆଜି ପ୍ରାୟ 27 କିଲୋମିଟର ସଡ଼କ ଗୋଟିଏ ଦିନରେ ନିର୍ମାଣ ହେଉଛି । ଏହି ବର୍ଷର ବଜେଟରେ ଭାରତମାଳା ପ୍ରକଳ୍ପ ଅଧୀନରେ ପାଞ୍ଚ ଲକ୍ଷ କୋଟି ଟଙ୍କାର ବ୍ୟବସ୍ଥା କରାଯାଇଛି । ଏହା ଅଧୀନରେ ପ୍ରାୟ 35 ହଜାର କିଲୋମିଟର ରାଜପଥର ନିର୍ମାଣ ହେଉଛି । କେବଳ ରାଜପଥର କାମ ହିଁ ନୁହେଁ , ରେଳପଥରେ ମଧ୍ୟ ଅଦ୍ଭୁତପୂର୍ବ କାମ ହେଉଛି । ଯେଉଁଠାରେ ରେଳପଥର ସଂଯୋଗ ନଥିଲା , ସେଠାରେ ଦ୍ରୁତ ଗତିରେ ରେଳ ନେଟୱାର୍କ ବିଛା ଯାଉଛି । ଗୋଟିକିଆ ଲାଇନ୍କୁ ଦୁଇଟିକିଆ ଲାଇନରେ ପରିବର୍ତ୍ତନ କରିବା , ମିଟର ଗେଜକୁ ବ୍ରଡ଼୍ ଗେଜରେ ପରିବର୍ତ୍ତନ କରିବା , ଏହି କାମକୁ ଦ୍ରୁତ ଗତିରେ ଆମେ କରୁଛୁ । ରେଳ ଗୁଡ଼ିକର ଗତି ମଧ୍ୟ ବଢ଼ାଯାଉଛି । ପ୍ରାୟ ସାଢ଼େ ପାଞ୍ଚ ହଜାର ମାନବ ବିହୀନ ରେଳ ଫାଟକକୁ ବିଗତ ଚାରି ବର୍ଷରେ ଆମେ ହଟେଇ ଦେଇଛୁ । ଭାଇ ଓ ଭଉଣୀମାନେ , ବିମାନ ସେବାକୁ ଶସ୍ତା କରିବା ପାଇଁ ଆଉ ଦେଶରେ ନୂତନ ବିମାନ ପଥ ଆରମ୍ଭ କରିବା ପାଇଁ ଉଡ଼ାଣ ଯୋଜନା ଚାଲୁ କରାଯାଇଛି । ଗତ ବର୍ଷ ପ୍ରାୟ ଦଶ କୋଟି ଲୋକ ବିମାନ ଯାତ୍ରା କରିଥିଲେ ଅର୍ଥାତ୍ ଏସି ଟ୍ରେନରେ ରେଲୱେର ଶୀତତାପ ନିୟନ୍ତ୍ରିତ ବଗିରେ ଯେତିକି ଲୋକ ଯାତ୍ରା କରିଥିଲେ , ତା ’ ଠାରୁ ଅଧିକ ଲୋକ ବିମାନ ଯାତ୍ରା କରିଛନ୍ତି । ଏହା ମୁଁ ହିନ୍ଦୁସ୍ଥାନର ଚାରି ବର୍ଷର କଥାକୁ ଜଣାଇ ଆପଣ ମାନଙ୍କୁ କହୁଛି । ହାୱାଇ ଚପଲ ପିନ୍ଧୁଥିବା ଲୋକ ମଧ୍ୟ (ହାୱାଇ ଜାହାଜ) ବିମାନରେ ବସି ଯାତ୍ରା କରନ୍ତୁ , ଏହି ସ୍ୱପ୍ନ ନେଇ କାମ କରୁଛୁ । ଦେଶର ଜଳ ଶକ୍ତିର ମଧ୍ୟ ସମ୍ପୂର୍ଣ୍ଣ ବ୍ୟବହାର କରିବା ଉପରେ ଗୁରୁତ୍ୱ ଦିଆଯାଉଛି । ଦେଶରେ ଶହେରୁ ଅଧିକ ନୂତନ ଜଳପଥ ନିର୍ମାଣ କରାଯାଉଛି । ଏଠାରେ ୟୁପିରେ ମଧ୍ୟ ଗଙ୍ଗାମାତାଙ୍କ ମଧ୍ୟ ଦେଇ ଜାହାଜ ଚଳାଚଳ କରିବାରେ ଲାଗିଛି । ଗଙ୍ଗାମାତାଙ୍କ ମାଧ୍ୟମରେ ୟୁପି ସିଧାସଳଖ ସମୁଦ୍ର ସହିତ ଯୋଡ଼ି ହେବାକୁ ଯାଉଛି । ଖୁବ୍ ଶୀଘ୍ର ମାଲବାହୀ ଜାହାଜ ୟୁପିରୁ ତିଆରି ହେଉଥିବା ଜିନିଷ ବଡ଼-ବଡ଼ ବନ୍ଦର ପର୍ଯ୍ୟନ୍ତ ପହଂଚାଇବା ପାଇଁ ସାମର୍ଥ୍ୟବାନ ହୋଇଯିବ । ଗଙ୍ଗାମାତାଙ୍କ ଭଳି ଯମୁନା ମାତାଙ୍କୁ ନେଇ ମଧ୍ୟ ଗୋଟିଏ ପରେ ଗୋଟିଏ ନୂତନ ଯୋଜନା ପ୍ରସ୍ତୁତ କରାଯାଉଛି ।


    ସାଥୀଗଣ , ଯେଉଁଠି ଯେଉଁଠି ପରିବହନର ସୁବିଧା ସୃଷ୍ଟି କରାଯାଉଛି । ସେଠାରେ ନୂତନ ଉଦ୍ୟୋଗର ସୁଯୋଗ ମଧ୍ୟ ପ୍ରସ୍ତୁତ କରାଯାଉଛି । ଏହି ଚିନ୍ତାଧାରା ସହିତ ଚଳିତ ବର୍ଷ ବଜେଟରେ ଉତ୍ତର ପ୍ରଦେଶରେ ପ୍ରତିରକ୍ଷା ଉଦ୍ୟୋଗ କରିଡରର ନିର୍ମାଣ ପାଇଁ ମଧ୍ୟ ଘୋଷଣା କରାଯାଇଛି । ଏହି କରିଡରର ସମ୍ପ୍ରସାରଣ ଆଗ୍ରା , ଆଲିଗଡ଼ , ଲକ୍ଷ୍ନୌ , କାନପୁର , ଝାନ୍ସୀ ଏବଂ ଚିତ୍ରକୁଟ ପର୍ଯ୍ୟନ୍ତ ଏହାର ସମ୍ପ୍ରସାରଣ ହେବ । କେବଳ ଏହି କରିଡରେ ପାଖାପାଖି ଅଢ଼େଇ ଲକ୍ଷ ଲୋକଙ୍କ ପାଇଁ ରେଜଗାରର ନୂତନ ଅବସର ସୃଷ୍ଟି କରିବ ।


    ସାଥୀଗଣ , ନିଉ ଇଣ୍ଡିଆର ସମସ୍ତ ନୂତନ ବ୍ୟବସ୍ଥା ଗୁଡ଼ିକ ଦେଶର ଯୁବକ , ମଧ୍ୟମବର୍ଗଙ୍କ ଆଶା ଏବଂ ଆକାଂକ୍ଷା ଆଧାରରେ ନିର୍ମାଣ କରାଯାଉଛି । ଦେଶର ପ୍ରତ୍ୟେକ ଗାଁକୁ ଇଣ୍ଟରନେଟ ସହିତ ଯୋଡ଼ିବା ପାଇଁ ଭାରତ ନେଟ୍ ଯୋଜନା ଅଧୀନରେ କାମ ଦ୍ରୁତ ଗତିରେ ଆଗକୁ ବଢ଼ୁଛି । ଆମ ସରକାରଙ୍କ ଗତିର ଅନୁମାନ ଆପଣ ଏହା ସହିତ ଲଗାଇ ପାରିବେ କି କଂଗ୍ରେସ ସରକାର ଯେତେବେଳେ ନିଜ ଚାରି ବର୍ଷରେ ଏହା ମଧ୍ୟ ଯେପରି ମୁଁ ଆପଣମାନଙ୍କୁ ରାଜପଥ ନିର୍ମାଣର ପରିସଂଖ୍ୟାନ ଦେଇଥିଲି , ଏହି ପରିସଂଖ୍ୟାନ ମଧ୍ୟ ଟିକେ ଲେଖି ରଖିବା ଭଳି । କଂଗ୍ରେସର ୟୁପିଏ ସରକାର ନିଜ ଚାରିବର୍ଷ କାର୍ଯ୍ୟକାଳ ମଧ୍ୟରେ 59 ପଂଚାୟତ ଅର୍ଥାତ୍ ପ୍ରାୟ 60 ପଂଚାୟତ ଯାଏଁ ହିଁ ଅପ୍ଟିକାଲ ଫାଇବର ସହିତ ତାହାକୁ ଯୋଡ଼ି ପାରିଥିଲେ । କେଉଁଠି ଚାରି ବର୍ଷରେ 60ରୁ ମଧ୍ୟ କମ୍ ଗାଁ , ଏବଂ କେଉଁଠି ଚାରି ବର୍ଷରେ ଏକ ଲକ୍ଷ ଗାଁ । କାମ କିପରି ହୋଇଥାଏ । ମୋ ଦେଶ ଭଲ ଭାବରେ ଅନୁଭବ କରୁଛି । ମେକ୍ ଇନ୍ ଇଣ୍ଡିଆ ମାଧ୍ୟମରେ ଦେଶରେ ବିନିର୍ମାଣ ଉତ୍ପାଦନକୁ ପ୍ରୋତ୍ସାହନ ଦିଆଯାଉଛି । ଏହାର ପରିଣାମ ଏହା ହେଲା କି ଚାରିବର୍ଷ ପୂର୍ବେ ଦେଶରେ କେବଳ ଦୁଇଟି ମୋବାଇଲ ଫୋନ୍ ନିର୍ମାଣ କରିବା ଭଳି କାରଖାନା ଥିଲା । ଆପଣ ଅନୁମାନ କରି ପାରିବେ କି ଆଜି ଆମେ କେଉଁଠାରେ ପହଂଚି ପାରିଛୁ । ଆପଣ ମାନେ ଜାଣି ଖୁସି ହେବେ । ସେମାନଙ୍କ ସମୟରେ ଦୁଇଟି କାରଖାନା ମୋବାଇଲ ଫୋନ୍ ନିର୍ମାଣ କରୁଥିଲେ । ଆଜି 120ଟି କାରଖାନା ମୋବାଇଲ ଫୋନ୍ ନିର୍ମାଣ କରୁଛନ୍ତି । ଆଉ ସେଥିମଧ୍ୟରୁ ତ ଅନେକ ଏହି ଏନସିଆରରେ ହିଁ ଅଛନ୍ତି । ଯାହାଦ୍ୱାରା ଅନେକ ଯୁବକଙ୍କୁ ମଧ୍ୟ ରୋଜଗାର ମିଳିଛି । ସେମାନଙ୍କ ମଧ୍ୟରୁ ତ କେତେକ ବୋଧହୁଏ ଏଠାରେ ଉପସ୍ଥିତ ଅଛନ୍ତି ।


    ସାଥୀଗଣ , ରୋଜଗାର ସୃଷ୍ଟି କରିବାରେ ସୂକ୍ଷ୍ମ , ଲଘୁ ଏବଂ ମଧ୍ୟମ ଉଦ୍ୟୋଗ ଯାହାକୁ ଆମେ ଏମ୍ଏସଏମ୍ଇ ମଧ୍ୟ କହୁଛୁ । ସେମାନଙ୍କର ବହୁତ ବଡ଼ ଯୋଗଦାନ ଅଛି । ଚାଷବାସ ପରେ ଏମ୍ଏସଏମ୍ଇ କ୍ଷେତ୍ରରେ ହିଁ ରୋଜଗାରର ସବୁଠାରୁ ଅଧିକ ସୁଯୋଗ ଉପଲବ୍ଧ ହୋଇଥାଏ । ଆଉ ୟୁପିରେ ତ ପାଖାପାଖି 50 ଲକ୍ଷ ଛୋଟ-ଛୋଟ ଲଘୁ ଉଦ୍ୟୋଗ ଜାଲ ଭଳି ବିଛେଇ ହୋଇ ରହିଛି । ଏହି ଉଦ୍ୟୋଗ ଗୁଡ଼ିକର ଆହୁରି ଅଧିକ ସଂପ୍ରସାରଣ ହେଉ , ଏଥିପାଇଁ କେନ୍ଦ୍ର ଆଉ ଉତ୍ତରପ୍ରଦେଶ ସରକାର ମିଳିମିଶି କାର୍ଯ୍ୟ କରୁଛନ୍ତି । କେନ୍ଦ୍ର ସରକାର ଏମ୍ଏସଏମ୍ଇ କ୍ଷେତ୍ରକୁ ଟିକସରେ ମଧ୍ୟ ବଡ଼ ରିହାତି ଦେଇଛନ୍ତି । ଉତ୍ତରପ୍ରଦେଶର ବିଜେପି ସରକାର ଏକ ବଡ଼ ମହତ୍ୱପୂର୍ଣ୍ଣ ପଦକ୍ଷେପ ଯୋଗୀ ମହାଶୟଙ୍କ ସରକାର ନେଇଛନ୍ତି । ‘ ଗୋଟିଏ ଜିଲ୍ଲା ଗୋଟିଏ ପ୍ରକଳ୍ପ ’ ଯୋଜନା ନିଜକୁ ନିଜ ମଧ୍ୟରେ ହେଉଛି ବହୁତ ମହତ୍ୱପୂର୍ଣ୍ଣ । ଉତ୍ତରପ୍ରଦେଶ ସରକାରଙ୍କର ଏହି ଯୋଜନାକୁ କେନ୍ଦ୍ର ସରକାରଙ୍କର ସ୍କିଲ ଇଣ୍ଡିଆ ମିଶନ , ଷ୍ଟାଣ୍ଡ୍ ଅପ୍ ଇଣ୍ଡିଆ , ଷ୍ଟାର୍ଟ୍ ଅପ୍ ଇଣ୍ଡିଆ ମିଶନ ଏବଂ ପ୍ରଧାନମନ୍ତ୍ରୀ ରୋଜଗାର ପ୍ରୋତ୍ସାହନ ଯୋଜନା ସହିତ ଆମେ ତାକୁ ସହଯୋଗ କରିବା ପାଇଁ ସଂପୂର୍ଣ୍ଣ ମାର୍ଗ ଚିତ୍ର ପ୍ରସ୍ତୁତ କରିଛୁ । ସାଥୀଗଣ , ଭଲ ବ୍ୟବସାୟ ଏବଂ କାରବାର ସେତେବେଳେ ହୋଇଥାଏ , ଯେତେବେଳେ ସୁରକ୍ଷା ବ୍ୟବସ୍ଥା ସଠିକ୍ ଥିବ । ଏଠାରେ ପଶ୍ଚିମ ଉତ୍ତରପ୍ରଦେଶରେ ତ ଆପଣ ସାକ୍ଷାତ ମୁକସାକ୍ଷୀ ଅଟନ୍ତି କି ପୂର୍ବରୁ ସ୍ଥିତି କ ’ ଣ ଥିଲା । କିନ୍ତୁ ଆଜି ଯୋଗୀ ମହାଶୟଙ୍କ ନେତୃତ୍ୱାଧୀନ ସରକାରରେ ଖୋଦ ଅପରାଧୀ ନିଜେ ଆତ୍ମସମର୍ପଣ କରୁଛନ୍ତି । ଏବେ ଅପରାଧୀ ନିଜେ ଆଗକୁ କୌଣସି ଅପରାଧ ନ କରିବେ ତାହାର ଶପଥ ନେବାକୁ ଲାଗିଲେଣି । ଆଉ ମୁଁ ଯୋଗୀ ମହାଶୟ ଏବଂ ମନୋହର ଲାଲ ମହାଶୟ ଉଭୟଙ୍କୁ ଏହି କଥା ପାଇଁ ଶୁଭେଚ୍ଛା ଜଣାଉଛି । ସେ ଉତ୍ତରପ୍ରଦେଶରେ ଆଉ ମନୋହର ଲାଲ ମହାଶୟ ହରିୟାଣାରେ ଆଇନଶୃଙ୍ଖଳା ପ୍ରସଙ୍ଗରେ ଏତେ ଭଲ ସଂକଳନ କରିଛନ୍ତି , ଜଣେ ଅନ୍ୟ ଜଣଙ୍କୁ କେତେ ବଢ଼ିଆ ସମ୍ପର୍କର ସୂତ୍ରରେ ଯୋଡ଼ିଛନ୍ତି କି ପୂର୍ବରୁ ଅପରାଧୀ ଏଠାରେ ଖେଳ ଖେଳୁଥିଲେ ସେଠାକୁ ପଳାଇ ଯାଉଥିଲେ । ସେଠାରେ ଖେଳ ଖେଳୁଥିଲେ ଏଠାରେ ଶରଣ ନେଉଥିଲେ । ଏବେ ସେମାନଙ୍କର ସମସ୍ତ ରାସ୍ତା ଏହି ଦୁଇଜଣ ବନ୍ଦ କରି ଦେଇଛନ୍ତି । ମୁଁ ଦୁଇଜଣଙ୍କୁ ଶୁଭେଚ୍ଛା ଜଣାଉଛି ।


    ଭାଇ ଓ ଭଉଣୀମାନେ , ଆମେ ମହିଳା ମାନଙ୍କର ସମ୍ମାନ ଏବଂ ସଶକ୍ତିକରଣ ଏହି କଥାକୁ ଆମେ ପ୍ରାଥମିକତା ଦେଉଛୁ । ସ୍ୱଚ୍ଛ ଭାରତ ଅଭିଯାନ ମାଧ୍ୟମରେ ଆମେ ଦେଶରେ ସାଢ଼େ 7 କୋଟି ଶୌଚାଳୟ ନିର୍ମାଣ କରାଇଛୁ । ଉଜ୍ଜ୍ୱଳା ଯୋଜନା ଅଧୀନରେ ଦିଆ ଯାଇଥିବା ଚାରି କୋଟି ଗ୍ୟାସ ସଂଯୋଗ ହେଉ । ଏହା ମହିଳା ମାନଙ୍କର ଜୀବନକୁ ସହଜ ଓ ସରଳ କରିବାରେ ବହୁତ ସେବା କରୁଛି । ସେହିପରି ମୁଦ୍ରା ଯୋଜନା ଅଧୀନରେ ପାଖାପାଖି ଯେଉଁ 13 କୋଟି ଋଣ ଦିଆଯାଇଛି , ସେଥିରୁ 75 ପ୍ରତିଶତରୁ ଅଧିକ ମହିଳା ଉଦ୍ୟମୀଙ୍କୁ ଋଣ ମିଳିଛି । କେହି କଳ୍ପନା କରି ପାରିବେ । ହିନ୍ଦୁସ୍ଥାନରେ ମୁଦ୍ରା ଯୋଜନା ଅଧୀନରେ 13 କୋଟି ଋଣ ନେଲାବାଲାଙ୍କ ମଧ୍ୟରୁ 75 ପ୍ରତିଶତରୁ ଅଧିକ ହେଉଛନ୍ତି ମୋ ଦେଶର ଝିଅ , ଭଉଣୀ ଏବଂ ମାଆମାନେ । ବିଗତ ଚାରି ବର୍ଷରେ ଆମେ ଝିଅ ମାନଙ୍କୁ ସମ୍ମାନ ଦେଇଛୁ । ଆଉ ସେମାନଙ୍କୁ ଆହୁରି ସଶକ୍ତ କରିଛୁ । ସାଥୀଗଣ , ମହିଳାଙ୍କ ସହିତ ଦଳିତ ଏବଂ ପଛୁଆ ବର୍ଗର ସଶକ୍ତୀକରଣ ଦିଗରେ ଏବଂ ସେମାନଙ୍କର ସମ୍ମାନ ପାଇଁ ବିଗତ ଚାରି ବର୍ଷରେ ଆମେ ଗୋଟିଏ ପରେ ଗୋଟିଏ ମହତ୍ୱପୂର୍ଣ୍ଣ ପଦକ୍ଷେପ ଉଠାଇଛୁ । ସେ ସ୍ୱରୋଜଗାର ହେଉ , ଅବା ସାମାଜିକ ସୁରକ୍ଷା , ଆଜି ଅନେକ ଯୋଜନା ଏହି ଦିଗରେ କାର୍ଯ୍ୟ କରୁଛି । ମୁଦ୍ରା ଯୋଜନା ମାଧ୍ୟମରେ ଯେଉଁ ଋଣ ଦିଆଯାଇଛି , ସେଥିରୁ ଅର୍ଦ୍ଧାଧିକ ଋଣ ଦଳିତ ଏବଂ ପଛୁଆ ବର୍ଗର ଲୋକଙ୍କୁ ମିଳିଛି । ଷ୍ଟାଣ୍ଡ୍ ଅପ୍ ଇଣ୍ଡିଆ ମାଧ୍ୟମରେ ମଧ୍ୟ ଦଳିତ ମାନଙ୍କୁ , ମହିଳା ମାନଙ୍କୁ ଉଦ୍ୟମୀର ଏକ ନୂତନ ଯୋଜନାରୁ ଲାଭ ମିଳିଛି । ଏହା ଆମ ସରକାରଙ୍କ ପାଇଁ ସୌଭାଗ୍ୟର କଥା ହେଉଛି କି ଆମେ ବାବା ସାହେବ ଆମ୍ବେଦକର ମହାଶୟଙ୍କ ସହିତ ଜଡ଼ିତ ପାଂଚୋଟି ସ୍ଥାନକୁ ପଞ୍ଚ ତୀର୍ଥ ଭାବେ ବିକଶିତ କରିଛୁ । ସାଥୀଗଣ , ମୁଁ ଆପଣ ମାନଙ୍କୁ ଅନୁଭବ ଆଧାରରେ କହି ପାରୁଛି କି ଯେଉଁ ମାନଙ୍କ ମନରେ ସ୍ୱାର୍ଥ ଅଛି , ସେମାନେ କେବଳ କୁମ୍ଭୀର କାନ୍ଦଣା ଭଳି ରାଜନୀତି କରି ଆସୁଛନ୍ତି । ସେମାନେ ଲୋକ ଦେଖାଣିଆ ରାଜନୀତି କରି ଆସୁଛନ୍ତି । କିନ୍ତୁ ଯେଉଁମାନେ ପ୍ରକୃତ ଅର୍ଥରେ ଦଳିତ , ପୀଡିତ , ଶୋଷିତ , ବଂଚିତ , ଉପେକ୍ଷିତ , ଯଦି ସେମାନଙ୍କ ହିତ ପାଇଁ ଚିନ୍ତା କରୁଥାଆନ୍ତେ ତ , ସେମାନେ ଲୋକ ହିତ ପାଇଁ ରାଜନୀତି କରି ଥାଆନ୍ତି , ଲୋକରଂଜକ ରାଜନୀତି କରି ନ ଥାଆନ୍ତେ । ଦଳିତ ଏବଂ ପଛୁଆ ବର୍ଗ ଭାଇ ଭଉଣୀ ମାନଙ୍କ ପାଇଁ ସୁଯୋଗ ସହିତ ସେମାନଙ୍କର ସୁରକ୍ଷା ଏବଂ ନ୍ୟାୟ ପାଇଁ ମଧ୍ୟ ବିଗତ ଚାରି ବର୍ଷରେ କେତେକ ମହତ୍ୱପୂର୍ଣ୍ଣ ନିଷ୍ପତ୍ତି ନିଆଯାଇଛି ।


    ଦଳିତ ଏବଂ ଆଦିବାସୀମାନଙ୍କ ଉପରେ ଅତ୍ୟାଚାର ଆଇନକୁ ଆମେ ଆହୁରି କଠୋର କରିଛୁ । ଦଳିତ ମାନଙ୍କ ଉପରେ ହେଉଥିବା ଅତ୍ୟାଚାର ସୂଚୀରେ 22 ଭିନ୍ନ-ଭିନ୍ନ ଉପଧାରାକୁ ବୃଦ୍ଧି କରି 47 ପର୍ଯ୍ୟନ୍ତ ଆମେ ତାହାର ସମ୍ପ୍ରସାରଣ କରିଛୁ । ଦଳିତ ମାନଙ୍କ ଅତ୍ୟାଚାର ସହିତ ଜଡ଼ିତ ମାମଲା ଗୁଡ଼ିକର ଶୀଘ୍ର ଶୁଣାଣି କରିବା ପାଇଁ ସ୍ୱତନ୍ତ୍ର କୋର୍ଟ ଗଠନ କରାଯାଉଛି ।


    ଭାଇ ଓ ଭଉଣୀମାନେ , ସରକାର ପଛୁଆ ବର୍ଗ ଜାତି ଗୁଡ଼ିକର ଉପ ବର୍ଗୀକରଣ ପାଇଁ ଏକ କମିଶନ ଗଠନ କରିବାକୁ ନିଷ୍ପତ୍ତି ନେଇଛନ୍ତି । ସରକାର ଚାହୁଁଛନ୍ତି କି ଓବିସି ସମୁଦାୟରେ ଯେଉଁମାନେ ଅତି ପଛୁଆ ଅଛନ୍ତି , ସେମାନଙ୍କୁ ସରକାର ଏବଂ ଶିକ୍ଷା ସଂସ୍ଥାନ ଗୁଡ଼ିକରେ ସ୍ଥିରୀକୃତ ସୀମା ମଧ୍ୟରେ ସଂରକ୍ଷଣର ଆହୁରି ଅଧିକ ଲାଭ ପ୍ରାପ୍ତ ହେଉ । ଆଉ ଏଥିପାଇଁ ଓବିସି ସମୁଦାୟରେ ଉପ ବର୍ଗୀକରଣ କରିବା ପାଇଁ ଆମେ କମିଶନ ଗଠନ କରିବାକୁ ନିଷ୍ପତ୍ତି ନେଇଛୁ । ସାଥୀଗଣ , ସରକାର ଓବିସି କମିଶନକୁ ସାମ୍ବିଧାନିକ ମର୍ଯ୍ୟାଦା ଦେବାକୁ ଚାହୁଁଥିଲେ ଆଉ ଓବିସି ସମାଜର ଏହି ଦାବି ବିଗତ 20-25 ବର୍ଷ ଧରି ଚାଲିଥିଲା । କିନ୍ତୁ ତାହା ୟୁପିଏରେ ଥିବା ସରକାର ଉପରେ କୌଣସି ପ୍ରଭାବ ପକାଇ ପାରି ନଥିଲା । ଆମେ ସେଥିପାଇଁ ଆଇନ ଆଣିଲୁ । ସଂସଦରେ ଓବିସି କମିଶନକୁ ସାମ୍ବିଧାନିକ ଅଧିକାର ମିଳୁ , ଏଥିପାଇଁ ଗୁରୁତ୍ୱପୂର୍ଣ୍ଣ ଆଇନ୍ ଆଣିଲୁ । କିନ୍ତୁ କଂଗ୍ରେସ ଦଳର ଲୋକଙ୍କ ପାଇଁ ଏହା ଗ୍ରହଣ ଯୋଗ୍ୟ ନ ଥିଲା । ଆଉ ଏଥିପାଇଁ ସେମାନେ ପ୍ରତିବନ୍ଧକ ସାଜି ଠିଆ ହୋଇଗଲେ । ଆଉ ସେହି ଆଇନକୁ ଏ ପର୍ଯ୍ୟନ୍ତ ଅଟକାଇ ବସିଛନ୍ତି । କିନ୍ତୁ ମୁଁ ଓବିସି ସମାଜକୁ ବିଶ୍ୱାସ ଦେଉଛି । ଯେଉଁ ପଦକ୍ଷେପ ଉଠାଇଛୁ ତାହାକୁ ମୋଦି ସଂପୂର୍ଣ୍ଣ କରି ହିଁ ରହିବେ । ଭାଇ ଓ ଭଉଣୀମାନେ , ଏହା ହେଉଛି ସତ୍ୟ କି ଗରିବମାନଙ୍କ ପାଇଁ ଦଳିତ , ପଛୁଆ ବର୍ଗ , ଆଦିବାସୀମାନଙ୍କ ପାଇଁ ମଧ୍ୟ ଯେଉଁ କାର୍ଯ୍ୟ କରାଯାଉଛି , କଂଗ୍ରେସ ଆଉ ତା ’ ସହିତ ଚାଲୁଥିବା ଦଳ ସେଥିରେ ପ୍ରତିବନ୍ଧକ ସୃଷ୍ଟି କରିବାରେ ଲାଗିଛନ୍ତି ଅଥବା ସେମାନଙ୍କୁ ଦେଶର ବିକାଶ ମଧ୍ୟ ପରିହାସ ଭଳି ଲାଗୁଛି । ସେମାନଙ୍କୁ ସ୍ୱଚ୍ଛ ଭାରତ ପାଇଁ କରାଯାଉଥିବା କାର୍ଯ୍ୟ ପରିହାସ ଭଳି ଲାଗୁଛି , ସେମାନଙ୍କୁ ଗରିବ ମହିଳାଙ୍କ ପାଇଁ ତିଆରି କରାଯାଉଥିବା ଶୌଚାଳୟ ପରିହାସ ଭଳି ଲାଗୁଛି । ଯେତେବେଳେ ଆମ ସରକାର ଗରିବ ମହିଳା ମାନଙ୍କୁ ମାଗଣାରେ ଗ୍ୟାସ ସଂଯୋଗ ଦେଉଛନ୍ତି , ତାହାକୁ ମଧ୍ୟ ସେମାନେ ପରିହାସରେ ଉଡ଼ାଇ ଦେଉଛନ୍ତି । ଯେତେବେଳେ ଗରିବଙ୍କର ବ୍ୟାଙ୍କ ଖାତା ଖୋଲା ଯାଉଛି ତ ମଧ୍ୟ ଗରିବ ବିରୋଧି ମାନସିକତା ରଖୁଥିବା ଲୋକମାନେ ତାହାକୁ ମଧ୍ୟ ପରିହାସ କରୁଛନ୍ତି । ପିଢି ପରେ ପିଢି ପରିବାରରେ କ୍ଷମତା ଦେଖିବାରେ ଅଭ୍ୟସ୍ତ ଏହି ଲୋକ ଗରିବଙ୍କ ପାଇଁ କରାଯାଉଥିବା କାର୍ଯ୍ୟକୁ ପରିହାସ ଭଳି ଭାବୁଛନ୍ତି । କ୍ୟାବିନେଟରେ ଦସ୍ତାବିଜକୁ ଫାଡ଼ି ଫୋପାଡ଼ୁଥିବା ଲୋକ ସଂସଦରେ ସର୍ବସମ୍ମତରେ ଗୃହୀତ ହୋଇଥିବା ଆଇନକୁ ସମ୍ମାନ ଦେବା ଉଚିତ ମାନୁ ନାହାଁନ୍ତି ।


    ଆଜି ଦେଶର ଲୋକ ଦେଖୁଛନ୍ତି କି ନିଜର ରାଜନୈତିକ ଲାଭ ପାଇଁ ଏହି ଲେକ ସୁପ୍ରିମକୋର୍ଟଙ୍କ ଆଦେଶ ଉପରେ ମଧ୍ୟ ଖୋଲାଖୋଲି ଭାବେ ମିଥ୍ୟା କହିବାକୁ ସାହସ କରୁଛନ୍ତି । ଏହି ଲୋକମାନେ ଏହା ମଧ୍ୟ ଭାବୁ ନାହାନ୍ତି କି ସେମାନଙ୍କ ମିଥ୍ୟା କଥା ଯୋଗୁଁ ଦେଶରେ କିଭଳି ଅସ୍ଥିରତାର ବାତାବରଣ ସୃଷ୍ଟି ହୋଇପାରେ । ଦଳିତଙ୍କ ଉପରେ ଅତ୍ୟାଚାର ସହିତ ଜଡିତ ଆଇନ କଥା ହେଉ ଅବା ସଂରକ୍ଷଣର କଥା ହେଉ , ମିଛ କହି , ଅପପ୍ରଚାର କରି ଏମାନେ ଲେକମାନଙ୍କୁ ଭ୍ରମିତ କରିବାର ଷଡ଼ଯନ୍ତ୍ର କରୁଛନ୍ତି । ମୁଁ ତ ଶୁଣିବାକୁ ପାଉଛି ଏବେ ସେମାନେ ମୈଦାନକୁ କିଛି ନୂଆ ମିଥ୍ୟା କଥା ଆଣିଛନ୍ତି । ଆଉ ବୋଧ ହୁଏ ଏହି କ୍ଷେତ୍ରର ଲୋକଙ୍କ ପର୍ଯ୍ୟନ୍ତ ମଧ୍ୟ ଏହା ପହଂଚି ଯାଇଥିବ । ଆଉ ସେମାନେ ମିଥ୍ୟା କହିବାରେ ଲାଗିଛନ୍ତି । ଆଉ ତାହା ସେମାନେ କୃଷକଙ୍କ ପାଖରେ ପହଂଚାଇବାରେ ଲାଗିଛନ୍ତି । ଆଉ ଏପରି ମିଥ୍ୟା ପ୍ରଚାର କରୁଛନ୍ତି ଯେ , ଯେଉଁ କୃଷକ ଭାଗଚାଷ ଅବା ଠିକା ଚାଷ ପାଇଁ ଜମି ଦେବେ , ସେମାନଙ୍କଠାରୁ 18 ପ୍ରତିଶତ ଜିଏସଟି ଆଦାୟ କରାଯିବ । ନିର୍ବାଚନରେ ପରାଜିତ ହୋଇଥିବା ଲୋକ ରାଜନୀତି କରିବା ପାଇଁ କିଛି ତ ସୀମାରେ ରୁହନ୍ତୁ । ଏତେ ମିଛ... ମୋ ଦେଶର କୃଷକମାନଙ୍କୁ ବାଟବଣା କରୁଛ । ଆପଣମାନଙ୍କୁ ଜଣା ନାହିଁ ଆପଣ କେତେ ବଡ଼ ପାପ କରୁଛନ୍ତି । ମୁଁ ନିଜର କୃଷକ ଭାଇମାନଙ୍କୁ କହିବାକୁ ଚାହୁଁଛି ଏଭଳି କିଛି ଅପପ୍ରଚାରରେ ଧ୍ୟାନ ଦିଅନ୍ତୁ ନାହିଁ , ବରଂ ଯେଉଁମାନେ ଅପପ୍ରଚାର କରୁଛନ୍ତି ସେମାନଙ୍କ ବିରୁଦ୍ଧରେ ଅଭିଯୋଗ କରନ୍ତୁ । ଆଉ ମୁଁ ଆପଣମାନଙ୍କୁ ପ୍ରତିଶ୍ରୁତି ଦେଉଛି ଏଭଳି ମିଥ୍ୟା ଖେଳ ଖେଳୁଥିବା ଲୋକଙ୍କ ବିରୁଦ୍ଧରେ ଆଇନ ତା କାମ କରି ରହିବ ।


    ସାଥୀଗଣ , ଆମ ସରକାର ଗ୍ରାମୋଦୟରୁ ଭାରତ ଉଦୟର ଚିନ୍ତାଧାରା ଉପରେ କାର୍ଯ୍ୟ କରୁଛନ୍ତି । ଯେତେବେଳେ ଆମେ ଗ୍ରାମୋଦୟ ବିଷୟରେ କହୁ , ତ ତାହାର କେନ୍ଦ୍ରବିନ୍ଦୁ ହୋଇଥାନ୍ତି ମୋ ଦେଶର ଅନ୍ନଦାତା , ମୋର କୃଷକ । ମୋ ଗାଁରେ ଛୋଟ କାରିଗର ରହିଛନ୍ତି , ବିଲବାଡିରେ କାମ କରୁଥିବା ଶ୍ରମିକ ରହିଛନ୍ତି । ଚଳିତ ବର୍ଷ ବଜେଟରେ ଗାଁ ଏବଂ ଚାଷବାସ ସହିତ ଜଡିତ ଭିତିଭୂମିକୁ ସୁଦୃଢ କରିବା ପାଇଁ 14 ଲକ୍ଷ କୋଟି ଟଙ୍କାର ବ୍ୟବସ୍ଥା କରାଯାଇଛି ।


    ଏହା ବ୍ୟତିତ ୟୁରିଆକୁ ଶତ ପ୍ରତିଶତ ନିମ ଲେପିତ କରିବା , ପ୍ରଧାନମନ୍ତ୍ରୀ ସିଂଚାଇ ପରିଯୋଜନା , ପ୍ରଧାନମନ୍ତ୍ରୀ ଫସଲ ବୀମା ଯୋଜନାର ପରିସରକୁ ସଂପ୍ରସାରଣ କରାଯିବା ଦ୍ୱାରା ଏହା ମଧ୍ୟ କୃଷକମାନଙ୍କୁ ଏକ ଗ୍ୟାରେଣ୍ଟି ଦେଇଛି ଲାଭବାନ କରାଇଛି । କୃଷକମାନଙ୍କୁ ଚାଷବାସ ପାଇଁ ଖର୍ଚ୍ଚର ଦେଢ଼ଗୁଣା ସର୍ବନିମ୍ନ ସହାୟକ ମୂଲ୍ୟ ଦେବା ପାଇଁ ମଧ୍ୟ ଆମ ସରକାର ସୁନିଶ୍ଚିତ କରିବାକୁ ସ୍ଥିର କରିଛନ୍ତି । ଆଉ ମୁଁ ଆମର ଦୁଇ ମୁଖ୍ୟମନ୍ତ୍ରୀଙ୍କୁ ଶୁଭେଚ୍ଛା ଜଣାଉଛି କି ସେମାନେ ଏନସିଆରର ନୂତନ ନିୟମ ଅଧୀନରେ କୃଷକମାନଙ୍କର ଯେତେ ଜିନିଷ କିଣା ଯାଇ ପାରିବ , କିଣିବା ପାଇଁ ଯୋଜନା ପ୍ରସ୍ତୁତ କରିଛନ୍ତି ; ଅତୀତର ସମସ୍ତ ରେକର୍ଡ ଅତିକ୍ରମ କରି ଦେଇଛନ୍ତି । ଉଭୟ ଆମ କୃଷକମାନଙ୍କୁ ସମର୍ପିତ ସରକାରର ଦୁଇ ମୁଖ୍ୟମନ୍ତ୍ରୀଙ୍କୁ ଶୁଭେଚ୍ଛା ଜଣାଉଛି ।


    କ୍ଷେତରୁ ବାହାରି ବଜାରରେ ପହଂଚିବା ପୂର୍ବରୁ କୃଷକର ଉତ୍ପାଦିତ ଶସ୍ୟ ନଷ୍ଟ ନ ହେଉ , ଏଥିପାଇଁ 6 ହଜାର କୋଟି ଟଙ୍କାର ନିବେଶରେ ପ୍ରଧାନମନ୍ତ୍ରୀ କିଷାନ ସମ୍ପଦା ଯୋଜନା ଉପରେ କାର୍ଯ୍ୟ କରାଯାଉଛି । ଏହି ଯୋଜନା ପଶ୍ଚିମ ଉତ୍ତରପ୍ରଦେଶର ଆଳୁ ଉତ୍ପାଦନ କରୁଥିବା ଯେଉଁ କୃଷକମାନେ ଅଛନ୍ତି , ସେମାନଙ୍କୁ ସବୁଠାରୁ ଅଧିକ ସହାୟତା କରିବାର ଶକ୍ତି ରଖିଛି । ଚଳିତ ବଜେଟରେ ଯେଉଁ ଅପରେସନ୍ ଗ୍ରୀନର ଘୋଷଣା କରାଯାଇଛି , ତାହା ମଧ୍ୟ ନୂତନ ଯୋଗାଣ ଶୃଙ୍ଖଳ ବ୍ୟବସ୍ଥା ସହିତ ଯୋଡ଼ି ହୋଇଛି । ଏହା ଫଳ , ଫୁଲ ଏବଂ ପନିପରିବା ଉତ୍ପାଦନ କରିବା ବାଲା ଏଠାକାର କୃଷକମାନଙ୍କ ପାଇଁ ବହୁତ ବଡ଼ ଉପଯୋଗୀ ପ୍ରମାଣିତ ହେବ ।


    ଭାଇ ଓ ଭଉଣୀମାନେ , ଜୈବିକ କୃଷି , ମହୁମାଛି ପାଳନ , ସୌର ଫାର୍ମ , ଏଭଳି ଅନେକ ଆଧୁନିକ ବିକଳ୍ପ ଗୁଡ଼ିକୁ ପ୍ରୋତ୍ସାହନ ଦିଆଯାଉଛି । ଚାଷବାସର ଏହି ସମସ୍ତ କ୍ଷେତ୍ରରେ କାମ କରୁଥିବା କୃଷକମାନଙ୍କୁ ଋଣ ମିଳିବାରେ ଆହୁରି ସୁବିଧା ହେଉ , ଏହି ଦିଗରେ ମଧ୍ୟ ବିସ୍ତୃତ ଭାବେ ଯୋଜନା ଗୁଡ଼ିକ ପ୍ରସ୍ତୁତ କରାଯାଇଛି ।


    ଏଠାକାର ଆଖୁ ଚାଷୀମାନଙ୍କ ପାଇଁ ମଧ୍ୟ ଆମ ସରକାର ନିରନ୍ତର କାର୍ଯ୍ୟ କରୁଛନ୍ତି । ବିଗତ ବର୍ଷ ହିଁ ଆମେ ଆଖୁର ସମର୍ଥନ ମୂଲ୍ୟ ପ୍ରାୟ 11 ପ୍ରତିଶତ ବଢ଼ାଇଥିଲୁ । ଏହାଦ୍ୱାରା ଆଖୁ ଚାଷ କରୁଥିବା 5 କୋଟି କୃଷକମାନଙ୍କୁ ସିଧା ସଳଖ ଲାଭ ମିଳିଥିଲା । ଇଥେନଲ ସହିତ ଜଡ଼ିତ ନୀତିରେ ବଡ଼ ପରିବର୍ତ୍ତନ କରି ଏବେ ପେଟ୍ରୋଲରେ ଇଥେନଲର 10 ପ୍ରତିଶତ ବ୍ଲୋଣ୍ଡିଂକୁ ମଞ୍ଜୁରୀ ଦିଆଯାଇ ସାରିଛି । ଆଖୁ ଚାଷୀଙ୍କୁ ଚିନି କଳରୁ ବକେୟା ମିଳିବାରେ ବିଳମ୍ବ ନ ହେଉ , ଏହା ସହିତ ଜଡ଼ିତ ଏକ ବଡ଼ ନିଷ୍ପତି ନିକଟରେ ନିଆଯାଇଛି । ସରକାର ସ୍ଥିର କରିଛନ୍ତି କି ପ୍ରତି କୁଇଂଟାଲ ଆଖୁ ଉପରେ ଟ.5.50 ପଇସା ଆର୍ଥିକ ସହାୟତା ଚିନି କଳକୁ ଦିଆଯିବ । କିନ୍ତୁ ଏହା ଚିନି କଳର ମାଲିକଙ୍କ ହାତକୁ ଯିବନାହିଁ । ଏଥିରେ ମଧ୍ୟ କି ପ୍ରକାରର ଖେଳ ହେଉଥିଲା , ଏହା ଆମ ସମସ୍ତକୁ ଜଣାଅଛି । ଆଉ ଏଥିପାଇଁ ଆମେ ସ୍ଥିର କଲୁ କି , ଏହି ରାଶି ଚିନି କଳକୁ ଦେବା ପରିବର୍ତ୍ତେ ସିଧା ସଳଖ ଆଖୁଚାଷୀଙ୍କ ବ୍ୟାଙ୍କ ଜମା ଖାତାରେ ଜମା କରି ଦିଆଯିବ । ଏହାଦ୍ୱାରା ଆଖୁଚାଷୀଙ୍କ ପ୍ରାପ୍ୟ ଚିନି କଳ ଉପରେ ପଡ଼ି ରହିବ ନାହିଁ । ମୁଁ ଏଠାକାର ଆଖୁଚାଷୀଙ୍କୁ ଆଶ୍ୱସ୍ତ କରିବାକୁ ଚାହୁଁଛି କି ସରକାର ସେମାନଙ୍କ ଅସୁବିଧା ପ୍ରତି ସମ୍ବେଦନଶୀଳ ଅଛନ୍ତି ଆଉ ବହୁତ ଦୃଢ଼ତାର ସହିତ ଆଖୁଚାଷୀଙ୍କ ସମସ୍ୟା ଦୂର କରିବା ପାଇଁ ପ୍ରତିବଦ୍ଧ ଅଟନ୍ତି ।


    ଭାଇ ଓ ଭଉଣୀମାନେ , ଗାଁର ବିକାଶ ସହିତ ଆମେ ଆମ ସହରକୁ ମଧ୍ୟ ଏକବିଂଶ ଶତାବ୍ଦୀ ହିସାବରେ ପ୍ରସ୍ତୁତ କରୁଛୁ । ସ୍ମାର୍ଟ ସିଟି ମିଶନ , ଅମୃତ ଯୋଜନା ମାଧ୍ୟମରେ ସହରର ଭିତିଭୂମିକୁ ସୁଦୃଢ଼ କରାଯାଉଛି । ସହରରେ ରହୁଥି ô ବା ଗରିବ-ମଧ୍ୟମବର୍ଗର ଲୋକଙ୍କୁ ନିଜସ୍ୱ ଘର ମିଳୁ , ଏଥିପାଇଁ ଉଚ୍ଚ ସ୍ତରରେ ପ୍ରୟାସ କରୁଛୁ , କଂଗ୍ରେସ ସରକାର ତୁଳନାରେ କେତେ ଅଧିକ ଗତିରେ ଆମେ ଏହି କାମ କରୁଛୁ । 2004 ଆର୍ଥିକ ବର୍ଷରୁ ନେଇ 2014 ପର୍ଯ୍ୟନ୍ତ 10 ବର୍ଷରେ ମୋଟ ସାଢ଼େ 13 ଲକ୍ଷ ଘର ସହରରେ ନିର୍ମାଣ ପାଇଁ ମଞ୍ଜୁର କରାଯାଇଥିଲା , କିନ୍ତୁ ବିଗତ ଚାରି ବର୍ଷରେ ଆମେ 46 ଲକ୍ଷ ଘର ମଞ୍ଜୁର କରିଦେଇଛୁ । ଏହା ପାଖାପାଖି ପଚାଶ ଲକ୍ଷରେ ପହଂଚି ଯାଇଛି । କଂଗ୍ରେସ ସରକାରର 10 ବର୍ଷ ଠାରୁ ଅର୍ଥାତ୍ ତିନି ଗୁଣରୁ ଅଧିକ କାମ ଆମେ କରିଛୁ । କଂଗ୍ରେସ ସରକାରର 10 ବର୍ଷରେ ସାଢ଼େ 5 ଲକ୍ଷ ଘରର ଚାବି ସହରର ଲୋକଙ୍କୁ ଦେଇଥିଲା । ଯେତେବେଳେ କି ଆମ ସରକାର କେବଳ ଚାରି ବର୍ଷ ମଧ୍ୟରେ 8 ଲକ୍ଷରୁ ଅଧିକ ସହରାଂଚଳ ହିତାଧିକାରୀଙ୍କୁ ରହିବା ପାଇଁ ଘରର ଚାବି ଦେଇ ଦେଇଛି ।


    ଭାଇ ଓ ଭଉଣୀମାନେ , କ୍ରମବର୍ଦ୍ଧିଷ୍ଣୁ ଜନସଂଖ୍ୟା ଭଳି ଆହ୍ୱାନର ମୁକାବିଲା ପାଇଁ ମଧ୍ୟ ସହରାଂଚଳ ବ୍ୟବସ୍ଥା ଗୁଡ଼ିକୁ ପ୍ରସ୍ତୁତ କରାଯାଉଛି । ଗୋଟିଏ ପରିବାରର 38 ବର୍ଷର ଶାସନରେ କିଭଳି ସହରର ବେହିସାବୀ ବିକାଶ ହେଲା , ବିନା ଯୋଜନାରେ ଯୋଜନା ସବୁ ବଢ଼ି ଚାଲିଲା , ଏହି ଦେଶରେ ସମସ୍ୟା ଗୁଡ଼ିକର ମୂଳ କେଉଁଠି ଅଛି , ଏହା ଭଲ ଭାବେ ଦେଖିଛୁ । ସହର ଗୁଡ଼ିକରୁ ସ୍ୱରେଜ ପାଣି ନିସ୍କାସନର ବ୍ୟବସ୍ଥା , ନା ପାଣି ପରିଷ୍କାର କରିବାର । ଆମର ନଦୀ ଗୁଡ଼ିକର ସ୍ଥିତି କ ’ ଣ ହୋଇଛି , ସହରର ଅପରିଷ୍କାରକୁ ବୋହି ନେଇ ସମୁଦ୍ର ପର୍ଯ୍ୟନ୍ତ ନଦୀ ଗୁଡ଼ିକ ଟାଣି ନେଇ ଯାଉଛନ୍ତି । ବିଶେଷ କରି ଆମର ମାଆ ଗଙ୍ଗା ତ କ୍ରମବର୍ଦ୍ଧିଷ୍ଣୁ ଜନ ସଂଖ୍ୟା ଏବଂ ବୃଦ୍ଧି ପାଉଥିବା ଔଦ୍ୟୋଗିକ ପ୍ରଦୂଷଣ ଦ୍ୱାରା ଆବର୍ଜନାରେ ପରିପୂର୍ଣ୍ଣ ହୋଇ ପଡ଼ି ରହିଥିଲା । ଏଥିପାଇଁ ଏହି ସରକାର ନମାମୀ ଗଙ୍ଗେ କାର୍ଯ୍ୟକ୍ରମ ଆରମ୍ଭ କରିଛନ୍ତି । ସରକାର କେବଳ ଗଙ୍ଗାର ସଫେଇ କରିବା ପାଇଁ ହିଁ ପ୍ରାଥମିକତା ଦେଇ ନାହାଁନ୍ତି ବରଂ ଏବେ ଏହା ମଧ୍ୟ ସୁନିଶ୍ଚିତ କରାଯାଉଛି କି ସହରରୁ ବାହାରୁଥିବା ଆବର୍ଜନା ମଧ୍ୟ ଗଙ୍ଗାକୁ ଯିବା ଉଚିତ ନୁହେଁ । ସରକାରଙ୍କ ଦ୍ୱାରା ଏ ପର୍ଯ୍ୟନ୍ତ ପ୍ରାୟ 11 ହଜାର କୋଟିର 200ରୁ ଅଧିକ ପ୍ରକଳ୍ପକୁ ମଞ୍ଜୁରି ଦିଆଯାଇ ସାରିଛି । ଏହା ବ୍ୟତୀତ ଗଙ୍ଗାକୂଳରେ ଥିବା ଗାଁକୁ ପ୍ରାଥମିକତା ଆଧାରରେ ଖୋଲା ଶୌଚମୁକ୍ତ କରାଯାଉଛି । ଉତରାଖଣ୍ଡ , ଉତ୍ତର ପ୍ରଦେଶ , ବିହାର , ଝାଡଖଣ୍ଡ , ଏବଂ ପଶ୍ଚିମ ବଙ୍ଗ ଯେଉଁ ପାଂଚଟି ରାଜ୍ୟ ଦେଇ ଗଙ୍ଗାମାତା ପ୍ରବାହିତ ହେଉଛନ୍ତି , ସେଠାରେ ଗଙ୍ଗା ନଦୀ କୂଳରେ ଥିବା ଅନେକ ଗାଁରେ ଏହି ମିଶନ ସଫଳ ହୋଇଛି ।


    ସାଥୀଗଣ , ଗଙ୍ଗା ପରିଷ୍କାର ଉପରେ ଦେଶରେ ପୂର୍ବରୁ ମଧ୍ୟ ବହୁତ ବଡ଼ ବଡ଼ କଥା ହୋଇଛି । କିନ୍ତୁ ଏହି ସରକାର କଥାରେ ନୁହେଁ , କାମରେ କରି ତାହାକୁ ସିଦ୍ଧି କରିବା ଉପରେ ଗୁରୁତ୍ୱ ଦେଉଛନ୍ତି । ଏହା ହେଉଛି ଆମର କାର୍ଯ୍ୟ ସଂସ୍କୃତି , ଏହା ହେଉଛି ଆମର ପୁଞ୍ଜି । ଲୋକଙ୍କ ଆୟର ଗୋଟିଏ-ଗୋଟିଏ ପଇସା ଲୋକଙ୍କ ପାଇଁ ଖର୍ଚ୍ଚ ହେଉ , ଏହାର ଧ୍ୟାନ ରଖାଯାଉଛି । ଏଥିପାଇଁ , ଆମେ ଏହା ମଧ୍ୟ ସୁନିଶ୍ଚିତ କରୁଛୁ କି ଯେଉଁ ସିୱେଜ ପରିଚାଳନା ପ୍ଳାଣ୍ଟ ନିର୍ମାଣ କରାଯିବ , ତାହା ସଠିକ୍ ଭାବେ ଚାଲିବ , କାରଣ ଏହା ମଧ୍ୟ ଏକ କଂଗ୍ରେସ ସଂସ୍କୃତି ରହି ଆସିଛି କି ପ୍ଳାଣ୍ଟ ତ ନିର୍ମାଣ କରାଯାଇଥିଲା , କିନ୍ତୁ ନା ତ ନିଜ କ୍ଷମତା ସହିତ କାମ କରୁଥିଲା ଆଉ ନା ହିଁ ଦୀର୍ଘ ସମୟ ପର୍ଯ୍ୟନ୍ତ ଚାଲି ପାରୁଥିଲା , ଗଙ୍ଗାମାତାଙ୍କ ସହିତ ଜଡ଼ିତ ପ୍ରକଳ୍ପ ଗୁଡ଼ିକ ସହିତ ମଧ୍ୟ ଏବେ କଂଗ୍ରେସ ସଂସ୍କୃତିକୁ ହଟାଇବାର କାର୍ଯ୍ୟ କରାଯାଉଛି ।


    ସାଥୀଗଣ , ଏବେ ଯେକୌଣସି ମଧ୍ୟ ପ୍ଳାଣ୍ଟ ନିର୍ମାଣ କରାଯାଉଛି , ତାହା ସହିତ ଏହା ସୁନିଶ୍ଚିତ କରାଯାଉଛି କି ତାହା 15 ବର୍ଷ ପର୍ଯ୍ୟନ୍ତ ଆବଶ୍ୟକତାକୁ ଧ୍ୟାନରେ ରଖି କରାଯାଉଛି । ଅର୍ଥାତ୍ ଆମର ଗରୁତ୍ୱ ନା କେବଳ ସ୍ୱରେଜ ପରିଚାଳନା ପ୍ଲାଂଟ ନିର୍ମାଣ କରିବା ଉପରେ ରହିଛି , ତା ’ ନୁହେଁ । ବରଂ ତାକୁ ଚଲାଇ ରଖିବା ଉପରେ ମଧ୍ୟ ଗୁରୁତ୍ୱ ଦିଆଯାଉଛି ।


    ଭାଇ ଓ ଭଉଣୀମାନେ , ଯେଉଁମାନେ 70 ବର୍ଷ ଦେଶ ସହିତ , ଦେଶର ଗରିବଙ୍କ ସହିତ , ମଧ୍ୟମବର୍ଗଙ୍କ ସହିତ , କୃଷକ , ଯୁବକଙ୍କ ସହିତ ଛଳନା କରିଛନ୍ତି , ସେମାନଙ୍କୁ ଭ୍ରମିତ କରି ରଖିଛନ୍ତି , ସେମାନଙ୍କୁ ଧୋକା ଦେଇଛନ୍ତି , ସେମାନେ ଏବେ ଏନଡିଏ ସରକାର ଉପରେ ଜନତାଙ୍କ ବିଶ୍ୱାସକୁ ଦେଖି ବହୁତ ବିଚଳିତ ହୋଇ ଯାଇଛନ୍ତି । ସେମାନଙ୍କୁ ଚିନ୍ତା ହେଉଛି କି ଚାରି ବର୍ଷ ପରେ ଏତେ ଗରମରେ ଏତେ ବଡ଼ ଜନ ସମୁଦ୍ର ତାଙ୍କୁ ଶୋଇବାକୁ ଦେଉ ନାହିଁ । ସତ୍ୟ ଏହା ହେଉଛି କି ସେମାନଙ୍କୁ ନା କେବେ ଦେଶର ଲୋକତନ୍ତ୍ର ଉପରେ ବିଶ୍ୱାସ ରହିଛି ଆଉ ନା ହିଁ ସମ୍ବିଧାନ ଆଧାରରେ ଚାଲୁ ରହିଥିବା ସଂସ୍ଥା ଉପରେ ବିଶ୍ୱାସ । ବିଗତ ଚାରି ବର୍ଷରେ ବାରମ୍ବାର ସେମାନଙ୍କର ମାନସିକତା ଖୋଲାଖୋଲି ଭାବେ ସାମ୍ନାକୁ ଆସିଛି । ଦେଶର ସର୍ବୋଚ୍ଚ ଅଦାଲତ ଉପରେ କିଭଳି ଏହି ଲୋକଙ୍କର ବିଶ୍ୱାସର ସଙ୍କଟ ଠିଆ କରାଇଦେଲେ , ଏହା ଦେଶ ବିଗତ ଦିନରେ ଦେଖିଛି ।


    ଦେଶର ନିର୍ବାଚନ କମିଶନଙ୍କୁ , ଇଭିଏମକୁ କିଭଳି ସେମାନେ ସନ୍ଦେହ ଦୃଷ୍ଟିରେ ଠିଆ କରାଇଲେ , ଏହା ମଧ୍ୟ ଦେଶ ଭଲ ଭାବେ ଜାଣିଛି । ଦେଶର ରିଜର୍ଭ ବ୍ୟାଙ୍କକୁ , ତାହାର ନୀତି ଉପରେ ମଧ୍ୟ ସେମାନେ କିପରି ପ୍ରଶ୍ନବାଚୀ ଉଠାଇଲେ । ବିଶ୍ୱାସର ସଙ୍କଟ ଉତ୍ପନ୍ନ କରି ଏମାନେ ପାପ କରିଛନ୍ତି , ତା ’ ମଧ୍ୟ ଆମେ ଦେଖିଛୁ । ଦେଶର ଯେଉଁ ସଂସ୍ଥାଗୁଡ଼ିକ , ସେମାନଙ୍କର କଳା କାରନାମାର ଯାଞ୍ଚ କରୁଛନ୍ତି , ସେମାନେ ମଧ୍ୟ ତାହାକୁ କାଠଗଡ଼ାରେ ଠିଆ କରାଉଛନ୍ତି । ଆହୁରି ତ ଅଧିକ , ଏବେ ତ ସେମାନଙ୍କୁ ଦେଶର ମିଡ଼ିଆ ପକ୍ଷପାତୀ ବୋଲି ଦୃଷ୍ଟିଗୋଚର ହେଉଛି ।


    ଭାଇ ଓ ଭଉଣୀମାନେ , ଗୋଟିଏ ପରିବାରର ପୂଜା କରିବାବାଲା କେବେ ଗଣତନ୍ତ୍ରର ପୂଜା କରି ପାରିବେ ନାହିଁ । ଏମାନେ ସର୍ଜିକାଲ ଷ୍ଟ୍ରାଇକ୍ କରିଥିବା ଦେଶର ସେନାର ସାହସକୁ ମଧ୍ୟ ଅସ୍ୱୀକାର କରୁଛନ୍ତି । ଯେତେବେଳେ ଅନ୍ତରାଷ୍ଟ୍ରୀୟ ସଂସ୍ଥାଗୁଡ଼ିକ ଭାରତର ପ୍ରଶଂସା କରୁଛନ୍ତି , ତ ଏମାନେ ସେମାନଙ୍କ ଉପରକୁ ମଧ୍ୟ ଲାଠି ଧରି ଦୌଡ଼ୁଛନ୍ତି । ଦେଶର ଯେଉଁ ସଂସ୍ଥାଗୁଡ଼ିକ ସେମାନଙ୍କ ସମୟରେ ବିକାଶର ପରିସଂଖ୍ୟାନ ଦେଉଥିଲେ , ସେହି ସଂସ୍ଥା ଯେବେ ସେହିଭଳି ଭାବେ ନୂଆ ସରକାରଙ୍କୁ ପରିସଂଖ୍ୟାନ ଦେଉଛନ୍ତି , ତ କହୁଛନ୍ତି କି ଦେଶରେ ଦ୍ରୁତ ଗତିରେ ବିକାଶ ହେଉଛି ତ ଏମାନେ ସେମାନଙ୍କ ବିଶ୍ୱାସନୀୟତା ଉପରେ ମଧ୍ୟ ପ୍ରଶ୍ନ ଉଠାଇବାରେ ଲାଗୁଛନ୍ତି । ଏପରିକି ବିଦେଶରୁ ଆସିଥିବା କୌଣସି ଅତିଥି ମଧ୍ୟ ଯଦି ଏହି ସରକାରଙ୍କୁ ପ୍ରଶଂସା କରି କିଛି କହି ଦେଉଛନ୍ତି , ତ ସମସ୍ତ ମର୍ଯ୍ୟାଦା ଭୁଲିଯାଇ ତାହା ଉପରେ ମଧ୍ୟ ଏମାନେ ପ୍ରଶ୍ନ ଲଗାଇ ଦେଉଛନ୍ତି , ସମାଲୋଚନା କରି ଦେଉଛନ୍ତି ।


    ସାଥୀଗଣ , ଦେଶର ଜନତାଙ୍କର ବିଶ୍ୱାସ ଯେଉଁ ଲୋକଙ୍କ ଉପରୁ ଉଠି ଯାଇଛି , ସେମାନେ ଏତେ ବିଚଳିତ ହୋଇଯିବେ , ସେମାନଙ୍କର ଚିନ୍ତାର କାରଣ ଆପଣ ମଧ୍ୟ ଜାଣିଛନ୍ତି , ମୁଁ ମଧ୍ୟ ଜାଣିଛି । ମୋଦିଙ୍କ ବିରୁଦ୍ଧରେ ଦେଶକୁ ବିରୋଧ କରିବାରେ ଲାଗିବେ , ଏହି ଆଶା ଅତି କମ୍ରେ ମୋତେ ମଧ୍ୟ ନ ଥିଲା । କିନ୍ତୁ ଯେଉଁମାନଙ୍କ ସହିତ ଆପଣଙ୍କ ବିଶ୍ୱାସ ଅଛି , ଆପଣଙ୍କର ଆଶୀର୍ବାଦ ଅଛି , ଦେଶର ଶହେ ପଚିଶ କୋଟି ଲୋକଙ୍କର ବିଶ୍ୱାସ ଅଛି , ସେମାନେ ଏହି ଲୋକଙ୍କ ଦ୍ୱାରା ଲକ୍ଷ ଲକ୍ଷ ଆକ୍ରମଣରେ ମଧ୍ୟ କେବେ ହେଲେ ବିଚଳିତ ହୁଅନ୍ତି ନା କେବେ ଥକି ଯାଆନ୍ତି ନାହିଁ ।


    ସାଥୀଗଣ , ମୋ ଦେଶବାସୀଗଣ , ଆପଣମାନେ ପ୍ରତ୍ୟେକ ଜିନିଷକୁ ବାରମ୍ବାର ନିରିଖି ଦେଖି ନିଅନ୍ତୁ ସେପଟରେ କେଉଁ ଲୋକ ଅଛନ୍ତି ଏପଟେ କେଉଁ ଲୋକ ଅଛନ୍ତି । ଟିକେ ଭଲଭାବେ ଯାଞ୍ଚ କରି ଦେଖି ନିଅନ୍ତୁ ସେପଟରେ ସେହି ଲୋକ ଅଛନ୍ତି । ସେମାନଙ୍କ ପାଇଁ , ସେମାନଙ୍କ ପରିବାର ହିଁ ହେଉଛି ଦେଶ , ମୋ ପାଇଁ ମୋ ଦେଶ ହିଁ ହେଉଛି ମୋର ପରିବାର । ଶହେ ପଚିଶ କୋଟି ଲୋକ ହିଁ ହେଉଛନ୍ତି ମୋର ପରିବାରର ସଦସ୍ୟ । ଆୟ କରିବା ନିମନ୍ତେ ମୋ ପାଇଁ କେବଳ ଆପଣମାନଙ୍କର ଆଶୀର୍ବାଦ ହିଁ ଅଛି , ଆପଣଙ୍କର ଭଲ ପାଇବା ହିଁ ଅଛି , ଆପଣଙ୍କର ବିଶ୍ୱାସ ହିଁ ଅଛି । ଆଉ ମୋ ପାଖରେ କେବଳ ଦେଶବାସୀଙ୍କର ସେବା ହିଁ କରିବା ପାଇଁ ଅଛି । ଆପଣ ସମସ୍ତଙ୍କର ସହଯୋଗରେ , ଶହେ ପଚିଶ କୋଟି ଦେଶବାସୀଙ୍କ ସହିତ କାନ୍ଧରେ କାନ୍ଧ ମିଳାଇ ଚାଲିବା ଦ୍ୱାରା ଏକ ଭାରତ-ଶ୍ରେଷ୍ଠ ଭାରତର ସଂକଳ୍ପ ଆହୁରି ସୁଦୃଢ଼ ହୋଇ ରହିବ । ଆପଣମାନେ ବହୁ ସଂଖ୍ୟାରେ ଏଠାକୁ ଆସିଲେ , ଏଥିପାଇଁ ମୁଁ ଆପଣମାନଙ୍କୁ ବହୁତ-ବହୁତ ଧନ୍ୟବାଦ ଦେଉଛି । ଆଜି ଯେଉଁ ସଡ଼କର ଲୋକାର୍ପଣ ହେଲା ଏହାର ମହତ୍ୱ କେବଳ ଏହି ଅଂଚଳର ନୁହେଁ , ଏକବିଂଶ ଶତାବ୍ଦୀର ହିନ୍ଦୁସ୍ଥାନ କିପରି ହୋଇ ପାରିବ , ଏ ହେଉଛି ମଡେଲ , ଉଦାହରଣ , ଯାହା ଆପଣଙ୍କର ଘର ପାଖରେ ହିଁ ରହିଛି ।


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1533789) Visitor Counter : 1