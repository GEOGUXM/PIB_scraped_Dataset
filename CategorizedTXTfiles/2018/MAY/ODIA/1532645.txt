      କ୍ୟାବିନେଟ

      ଜାତୀୟ ଜୈବ ଇନ୍ଧନ ନୀତି-2018କୁ କେନ୍ଦ୍ର କ୍ୟାବିନେଟର ଅନୁମୋଦନ
      Posted On: 16 MAY 2018 6:25PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଜାତୀୟ ଜୈବ ଇନ୍ଧନ ନୀତି-2018କୁ ମଞ୍ଜୁରି ଦେଇଛନ୍ତି ।


    ପ୍ରମୁଖ ବିଶେଷତ୍ୱ :


    1. ଏହି ନୀତି ଜୈବ ଇନ୍ଧନକୁ “ ମୂଳ ଜୈବ ଇନ୍ଧନ ” ଭାବେ ବର୍ଗୀକରଣ କରୁଛି ଅର୍ଥାତ ପ୍ରଥମ ପିଢ଼ି (ୱାନ ଜି) ଜୈବ ଇଥାନଲ ଏବଂ ଜୈବଡିଜେଲ ଏବଂ “ ଉନ୍ନତ ଜୈବ ଇନ୍ଧନ ”- ଦ୍ୱିତୀୟ ପିଢ଼ି (ଟୁଜି) ଇଥାନଲ , ପୌରାଂଚଳ କଠିନ ବର୍ଜ୍ୟ (ଏମଏସଡବ୍ଲ୍ୟୁ)ରୁ ଡ୍ରପ-ଇନ ଇନ୍ଧନ , ତୃତୀୟ ପିଢ଼ି (ଥ୍ରୀଜି) ଜୈବଇନ୍ଧନ , ଜୈବ-ସିଏନଜି ଆଦିକୁ ସୂଚୀବଦ୍ଧ କରିଛି । ପ୍ରତ୍ୟେକ ବର୍ଗରେ ଉପଯୁକ୍ତ ଆର୍ଥିକ ଏବଂ ବିତ୍ତୀୟ ସମ୍ପ୍ରସାରଣକୁ ସକ୍ଷମ କରିବା ଲାଗି ଏପରି କରାଯାଇଛି ।


    2. ନୀତିରେ ଆଖୁ ରସ , ଚିନି ଥିବା ସାମଗ୍ରୀ ଯେପରିକି ସୁଗାର ବିଟ୍ , ସ୍ୱିଟ୍ ସୋରଘମ , ଷ୍ଟାର୍ଚ ଥିବା ବସ୍ତୁ ଯେପରିକି- ମକା , କସାଭା , ମନୁଷ୍ୟ ଉପଯୋଗ ପାଇଁ ଅନୁପଯୁକ୍ତ ଶସ୍ୟ ଯେପରିକି ଗହମ , ଭଙ୍ଗା ଚାଉଳ , ପଚା ଆଳୁର ବ୍ୟବହାରକୁ ଅନୁମତି ଦେଇ ଇଥାନଲ ଉତ୍ପାଦନ ଲାଗି କଂଚା ମାଲର ପରିଧି ବଢ଼ାଇଛି ।


    3. ଅତିରିକ୍ତ ଉତ୍ପାଦନ ପର୍ଯ୍ୟାୟ ସମୟରେ କୃଷକମାନଙ୍କୁ ସେମାନଙ୍କ ଉତ୍ପାଦର ଉଚିତ ମୂଲ୍ୟ ନମିଳିବାର ବିପଦ ଥାଏ । ଏହାକୁ ଦୃଷ୍ଟିରେ ରଖି ଏହି ନୀତିରେ ଜାତୀୟ ଜୈବ ଇନ୍ଧନ ସମନ୍ୱୟ ସମିତିର ମଞ୍ଜୁରି ଦ୍ୱାରା ଇଥାନଲ ଉତ୍ପାଦନ ଲାଗି ପେଟ୍ରୋଲ ସହିତ ଏହାକୁ ମିଶାଇବା ଲାଗି ଅତିରିକ୍ତ ଶସ୍ୟର ବ୍ୟବହାର ପାଇଁ ଅନୁମତି ଦିଆଯାଇଛି ।


    4. ଜୈବ ଇନ୍ଧନ ଲାଗି , ନୀତିରେ ଟୁଜି ଇଥାନଲ ଜୈବ ରିଫାଇନାରୀ ଲାଗି ୱାନ ଜି ଜୈବ ଇନ୍ଧନ ତୁଳନାରେ ଅତିରକ୍ତି ଟିକସ ପ୍ରୋତ୍ସାହନ , ଉଚ୍ଚ କ୍ରୟ ମୂଲ୍ୟ ବ୍ୟତୀତ 6 ବର୍ଷରେ 5 ହଜାର କୋଟି ଟଙ୍କାର ପାଣ୍ଠିଥିବା ଯୋଜନା ପାଇଁ ବ୍ୟବହାରୀକ ତାରତମ୍ୟ ସଂକେତ ଦିଆଯାଇଛି ।


    5. ଖାଦ୍ୟ ଅନୁପଯୋଗୀ ତୈଳ ବୀଜ , ବ୍ୟବହାର କରାଯାଇସାରିଥିବା ଖାଇବା ତେଲ , ଲଘୁ ଗର୍ଭାବଧି ଫସଲରୁ ଜୈବ ଡିଜେଲ ଉତ୍ପାଦନ ଲାଗି ଯୋଗାଣ ଶୃଙ୍ଖଳା ବ୍ୟବସ୍ଥା ବିକଶିତ କରିବା ଲାଗି ନୀତିରେ ପ୍ରୋତ୍ସାହନ ଦିଆଯାଇଛି ।


    6. ଏହି ପ୍ରୟାସ ଲାଗି ନୀତି ଦସ୍ତାବିଜରେ ଜୈବ ଇନ୍ଧନ ସହ ଜଡ଼ିତ ସମସ୍ତ ମନ୍ତ୍ରଣାଳୟ/ବିଭାଗର ଭୂମିକା ଏବଂ ଉତ୍ତରଦାୟିତ୍ୱର ଅଧିଗ୍ରହଣ କରାଯାଇଛି ।


    ସମ୍ଭାବ୍ୟ ଲାଭ :


    ଆମଦାନୀ ନିର୍ଭରଶୀଳତା ହ୍ରାସ ପାଇବ : 1 କୋଟି ଲିଟର ଇ-10 ବର୍ତ୍ତମାନର ମୂଲ୍ୟରେ 28 କୋଟି ଟଙ୍କାର ବୈଦେଶିକ ମୁଦ୍ରା ସଂଚୟ କରିବ । ଇଥାନଲ ଯୋଗାଣ ବର୍ଷ 2017-18ରେ ପାଖାପାଖି 150 କୋଟି ଲିଟର ଇଥାନଲ ଯୋଗାଣ ପରଲକ୍ଷିତ ହେବାର ଆଶା କରାଯାଉଛି । ଏହାଦ୍ୱାରା 4000 କୋଟି ଟଙ୍କାର ବୈଦେଶିକ ମୁଦ୍ରା ସଂଚୟ ହେବ ।


    ସ୍ୱଚ୍ଛ ପରିବେଶ : 1 କୋଟି ଲିଟର ଇ-10ରୁ ପାଖାପାଖି 20 , 000 ଟନ ଅଙ୍ଗାରକାମ୍ଳ ଗ୍ୟାସ ନିର୍ଗମନ ହ୍ରାସ ପାଇବ । 2017-18 ବର୍ଷରେ ଇଥାନଲ ଯୋଗାଣ ଲାଗି ଅଙ୍ଗାରକାମ୍ଳ ନିର୍ଗମନ ପରିମାଣ 30 ଲକ୍ଷ ଟନ ପର୍ଯ୍ୟନ୍ତ ହ୍ରାସ ପାଇବ । ଫସଲ ପୋଡ଼ିରେ ହ୍ରାସ ଆଣିବା ଏବଂ କୃଷି ସମ୍ବନ୍ଧୀୟ ଆବର୍ଜନା/ବର୍ଜ୍ୟବସ୍ତୁକୁ ଜୈବ ଇନ୍ଧନରେ ରୂପାନ୍ତରଣ କରି ଗ୍ରୀନ ହାଉସ ଗ୍ୟାସ ନିର୍ଗମନରେ ଆହୁରି ହ୍ରାସ କରାଯିବ ।


    ସ୍ୱାସ୍ଥ୍ୟ ସମ୍ବନ୍ଧୀୟ ଲାଭ : ଖାଦ୍ୟ ପ୍ରସ୍ତୁତି ଲାଗି ତେଲ , ବିଶେଷ କରି ଛାଣିବା ଲାଗି ଉଦ୍ଦିଷ୍ଟ ତେଲକୁ ଦୀର୍ଘ ସମୟ ପର୍ଯ୍ୟନ୍ତ ବାରମ୍ବାର ବ୍ୟବହାର କରିବା ଫଳରେ ସ୍ୱାସ୍ଥ୍ୟ ପାଇଁ ଘାତକ ବିପଦ ସୃଷ୍ଟି ହୋଇପାରେ । ଏହାଦ୍ୱାରା ଅନେକ ରୋଗ ମଧ୍ୟ ସୃଷ୍ଟି ହୋଇଥାଏ । ବ୍ୟବହୃତ ହୋଇସାରିଥିବା ଖାଇବା ତେଲ ଜୈବ ଇନ୍ଧନ ଲାଗି ସମ୍ବାବ୍ୟ ଫିଡଷ୍ଟକ ହୋଇପାରେ । ଜୈବ ଇନ୍ଧନ ପ୍ରସ୍ତୁତ କରିବା ଲାଗି ଏହାର ବ୍ୟବହାର ଦ୍ୱାରା ଖାଦ୍ୟ ଉଦ୍ୟୋଗରେ ଖାଦ୍ୟ ପ୍ରସ୍ତୁତି ତେଲର ପୁନଃବ୍ୟବହାର ବନ୍ଦ ହୋଇପାରିବ ।


    ଏମଏସଡବ୍ଲ୍ୟ ପରିଚାଳନା : ଏକ ଆକଳନ ଅନୁଯାୟୀ ଭାରତରେ ପ୍ରତି ବର୍ଷ 62 ଏମଏମଟି ପରିମାଣର ପୌରାଂଚଳ କଠିନ ବର୍ଜ୍ୟ ବାହାରୁଛି । ଏପରି ପ୍ରଯୁକ୍ତି ଉପଲବ୍ଧ ରହିଛି ଯାହା ଆବର୍ଜନ/ପ୍ଲାଷ୍ଟିକ , ଏମଏସଡବ୍ଲ୍ୟୁକୁ ଇନ୍ଧନରେ ପରିଣତ କରିପାରିବ । ଏପରି ଗୋଟିଏ ଟନ ଆବର୍ଜନରେ ଇନ୍ଧନ ଲାଗି ପାଖାପାଖି 20 ପ୍ରତିଶତ ବୁନ୍ଦା ପ୍ରଦାନ କରିବାର ସମ୍ଭାବନା ରହିଛି ।


    ଗ୍ରାମାଂଚଳରେ ମୌଳିକ ଭିତ୍ତିଭୂମିରେ ନିବେଶ : ଏକ ଆକଳନ ଅନୁଯାୟୀ ଗୋଟିଏ 100 କେଏଲପିଡି ଜୈବ ରିଫାଇନାରୀ ନିମନ୍ତେ ପାଖାପାଖି 800 କୋଟି ଟଙ୍କାର ପୁଞ୍ଜିନିବେଶର ଆବଶ୍ୟକତା ରହିଛି । ବର୍ତ୍ତମାନ ତୈଳ ବିପଣନ କମ୍ପାନୀଗୁଡ଼ିକ ପାଖାପାଖି 10 , 000 କୋଟି ଟଙ୍କାର ନିବେଶରେ 12ଟି ଟୁଜି ରିଫାଇନାରୀ ପ୍ରତିଷ୍ଠା କରିବାର ପ୍ରକ୍ରିୟାରେ ରହିଛନ୍ତି । ଏଥିସହିତ ଦେଶରେ ଟୁଜି ଜୈବ ରିଫାଇନାରୀ ଦ୍ୱାରା ଗ୍ରାମାଂଚଳରେ ମୌଳିକ ଭିତ୍ତିଭୂମିରେ ନିବେଶ ଲାଗି ପ୍ରୋତ୍ସାହନ ମିଳିପାରିବ ।


    ରୋଜଗାର ସୃଷ୍ଟି : ଗୋଟିଏ 100 କେଏଲପିଡି ଟୁଜି ଜୈବ ରିଫାଇନାର ପ୍ଲାଂଟ ପରିଚାଳନା , ଗ୍ରାମାଂଚଳ ସ୍ତରର ଉଦ୍ୟୋଗ ଏବଂ ଯୋଗାଣ ଶୃଙ୍ଖଳା ପରିଚାଳନାରେ 1200 ଲୋକଙ୍କ ପାଇଁ ନିଯୁକ୍ତି ସୁଯୋଗ ସୃଷ୍ଟି ହୋଇପାରିବ ।


    କୃଷକମାନଙ୍କ ଅତିରିକ୍ତ ଆୟ : ଟୁଜି ପ୍ରଯୁକ୍ତିଗୁଡ଼ିକୁ ଆପଣାଇ ଟିକସ କୃଷି ସମ୍ବନ୍ଧୀୟ ବର୍ଜ୍ୟ/ଆବର୍ଜନକୁ ଇଥାନଲରେ ପରିଣତ କରାଯାଇପାରିବ । ଯଦି ଏଥିପାଇଁ ବଜାର ବିକଶିତ କରାଯାଇପାରିବ ତା ’ ହେଲେ ଆବର୍ଜନା ପାଇଁ ମୂଲ୍ୟ ମଧ୍ୟ ମିଳିପାରିବ । ଯାହାକୁ କୃଷକମାନେ ଅଯଥାରେ ଜଳାଇ ଦେଉଛନ୍ତି । ଏଥିସହିତ ଅତିରିକ୍ତ ଉତ୍ପାଦନ ସମୟରେ ଅନେକ ଉତ୍ପାଦ ଲାଗି ଉଚିତ ମୂଲ୍ୟ ନମିଳିବାର ବିପଦ ରହିଥାଏ । ତେଣୁ ଅତିରିକ୍ତ ଶସ୍ୟକୁ ପରିବର୍ତ୍ତିତ କରିବା ଏବଂ କୃଷି ବାୟୋମାସ ମୂଲ୍ୟ ସ୍ଥିରତାରେ ସହାୟତା ମିଳିପାରିବ ।


    *********


    

    
    (Release ID: 1532645) Visitor Counter : 1