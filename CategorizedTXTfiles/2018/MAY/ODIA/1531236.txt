      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଭାରତର ଓଏଲଏପି ନିଲାମୀ ପ୍ରଥମ ପର୍ଯ୍ୟାୟର ସାଫଲ୍ୟ; ପ୍ରଥମ ପର୍ଯ୍ୟାୟରେ 55ଟି ଅନୁସନ୍ଧାନ ବ୍ଲକ୍ ନିଲାମୀ ପାଇଁ 110ଟି ଆବେଦନ ସଂଗ୍ରହ
      Posted On: 02 MAY 2018 6:33PM by PIB Bhubaneshwar


    ଓପନ୍ ଏକରେଜ୍ ଲାଇସେନ୍ସିଂ କାର୍ଯ୍ୟକ୍ରମ (ଓଏଲଏପି) ପ୍ରଥମ ରାଉଣ୍ଡ ନିଲାମୀ ପ୍ରକ୍ରିୟା ମେ 2 , 2018 ତାରିଖରେ ସଫଳତାର ସହ ସଂପନ୍ନ ହୋଇଛି । ଭାରତରେ ଓପନ୍ ଏକରେଜ୍ ଲାଇସେନ୍ସିଂ କାର୍ଯ୍ୟକ୍ରମ (ଓଏଲଏପି) ମାଧ୍ୟମରେ ଏହା ପ୍ରଥମ ନିଲାମୀ ଉପକ୍ରମ । ହାଇଡ଼୍ରୋକାର୍ବନ ଅନୁସନ୍ଧାନ ଏବଂ ଲାଇସେନ୍ସ ନୀତି (ହେଲ୍ପ) ଏ ଦିଗରେ ଏକ ଯୁଗାନ୍ତକାରୀ ପଦକ୍ଷେପ ଯାହାକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦିଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ମାର୍ଚ୍ଚ , 2016ରେ ସ୍ୱୀକୃତି ପ୍ରଦାନ କରିଥିଲା । ଦେଶରେ ଅପଷ୍ଟ୍ରିମ ତୈଳ ଓ ବାଷ୍ପ ସେକ୍ଟରରେ ସଂସ୍କାର ପ୍ରକ୍ରିୟା ଘେଟି ଏହା ମୂଳ ଆଧାର ବୋଲି କୁହାଯାଇପାରେ । ହାଇଡ଼୍ରୋକାର୍ବନ୍ ଅନୁସନ୍ଧାନ ଏବଂ ଲାଇସେନ୍ସିଂ ନୀତି (ହେଲ୍ପ) ଅଧୀନରେ ଓଏଲଏପି ମାଧ୍ୟମରେ ଭାରତକୁ ବିଶ୍ୱ ଇ ଏବଂ ପି ନିବେଶସ୍ଥଳୀର କେନ୍ଦ୍ରବିନ୍ଦୁ କରାଯିବାକୁ ସରକାର ଲକ୍ଷ୍ୟ ରଖିଛନ୍ତି ।


    ଏହି ପରିପ୍ରେକ୍ଷୀରେ ନିବେଶକମାନେ 55ଟି ବ୍ଲକ୍ ଯାହାକି ଦେଶର ବିଭିନ୍ନ ଭାଗରେ ଅବସ୍ଥିତ ସେଥିପାଇଁ ସେମାନଙ୍କର “ ଏକ୍ସପ୍ରେସନ୍ ଅଫ୍ ଇଣ୍ଟରେଷ୍ଟ୍ ” ପ୍ରଦାନ କରିଛନ୍ତି । ସେହିସବୁ ସ୍ଥାନରେ ସେମାନେ ହାଇଡ଼୍ରୋକାର୍ବନ୍ ଅନୁସନ୍ଧାନ ଓ ଉତ୍ପାଦନ କାର୍ଯ୍ୟ କରିବା ସକାଶେ ଆଗ୍ରହୀ । କେନ୍ଦ୍ର ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଏହି ପରିପ୍ରେକ୍ଷୀରେ ଏକ ଜାତୀୟ ଡ଼ାଟା ଡ଼ିପୋଜିଟୋରୀର ଶୁଭାରମ୍ଭ କରିଛନ୍ତି ଏବଂ 2017 ଜୁନ୍ ମାସରେ ଓଏଲଏପି ପ୍ରକ୍ରିୟା ଆରମ୍ଭ କରାଯାଇଥିଲା । 2018 ଜାନୁଆରୀ ମାସରେ ସରକାର ପାଇଥିବା 55ଟି ଇଓପି ନିଲାମ ଆବେଦନ ପାଇଥିଲେ । ସେହି 55ଟି ବ୍ଲକ୍ ଭାରତର 10ଟି ସେଡ଼ିମେଣ୍ଟାରୀ ବେସିନରେ ଅବସ୍ଥିତ । ପୁଣି ତାହା ଭୂପୃଷ୍ଠରେ , ଅଗଭୀର ଜଳରାଶି (ଅଫ୍ସୋର୍) ଏବଂ ଗଭୀର ଜଳରାଶି କ୍ଷେତ୍ରରେ ରହିଛି ଏବଂ ତାହା 60 , 000 ବର୍ଗ କିଲୋମିଟର କ୍ଷେତ୍ରରେ ବ୍ୟାପ୍ତ । ତାହା ଆସାମ- ଆରାକାନ୍ (19) , ମୁମ୍ବାଇ ଅଫ୍ସୋର (2) , କାମ୍ବେ (11) , ରାଜସ୍ଥାନ (9) , କେଜି (5) , କାବେରୀ (3) , କଚ୍ଛ (2) , ସୌରାଷ୍ଟ୍ର (2) , ହିମାଳୟ ଫୋରଲାଣ୍ଡ୍ (1) ଏବଂ ଗଙ୍ଗା ବେସିନ୍ (1) ।


    ଓଏଲଏପି ଯାହାକି ହେଲ୍ପ ନୀତି ଉପରେ ପର୍ଯ୍ୟବସିତ ସେଥିରେ ନିମ୍ନଲିଖିତ ସଂସ୍କାର ପ୍ରାବଧାନ ରହିଛି: (1) ରାଜସ୍ୱ ବଣ୍ଟନ ଚୁକ୍ତିନାମା ଉପରେ ଆଧାରିତ , ( 2) ପାରମ୍ପରିକ ଏବଂ ଅଣପାରମ୍ପରିକ ହାଇଡ଼୍ରୋକାର୍ବନ ସକାଣେ ସମନ୍ୱିତ ଲାଇସେନ୍ସିଂ ବ୍ୟବସ୍ଥାକରଣ , ( 3) ଜାତୀୟ ଡ଼ାଟା ରିପୋଜିଟୋରୀ (ଏନଡ଼ିଆର)ରୁ ଅହରିତ ତଥ୍ୟ ଆଧାରରେ ନିବେଶକମାନେ ସେମାନଙ୍କର ବ୍ଲକଗୁଡ଼ିକୁ ଚିହ୍ନିତ କରିଛନ୍ତି (4) ବଜାର ମୂଲ୍ୟାୟନ ଏବଂ ଉତ୍ପାଦ ପାଇଁ ବଜାରରେ ମୁକ୍ତ ପ୍ରବେଶାନୁମତି (5) ସ୍ୱଳ୍ପ ନିୟନ୍ତ୍ରକ ଭାର


    କେନ୍ଦ୍ର ପେଟ୍ରୋଲିୟମ୍ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଏବଂ ଡ଼ିଜିଏଚ ପରସ୍ପର ମଧ୍ୟରେ ପାରସ୍ପରିକ ଭାବ ବିନିମୟ କାର୍ଯ୍ୟକ୍ରମ ତଥା ଭାରତର ବିଭିନ୍ନ ସ୍ଥାନରେ (ମୁମ୍ବାଇ , ଅହମ୍ମଦାବାଦ , ଦିଲ୍ଲୀ , ହାଇଦ୍ରାବାଦ ଏବଂ କୋଲକାତା ) ତଥା ବିଦେଶରେ (ହୋଷ୍ଟନ୍ , ଲଣ୍ଡନ/ ଆବେରଦୀନ୍ , ଇସ୍ତାନବୁଲ , ଆବୁ ଧାବି) ଏବଂ ରୋଡ଼ ସୋ ମାଧ୍ୟମରେ ସରକାରଙ୍କ ନୀତି ସଂପର୍କରେ ସମସ୍ତଙ୍କୁ ଅବଗତ କରାଇଛନ୍ତି । ସେହିଭଳି ଓଏଲଏପିର ଉପକାରୀତା ଯାହାକି ଇ ଏବଂ ପି ନିବେଶକ ଗୋଷ୍ଠୀଙ୍କୁ ସହାୟକ ହେବ , ପେଟ୍ରୋଲିୟମ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନଙ୍କ ନେତୃତ୍ୱ ତଥା ନିର୍ଦ୍ଦେଶନାରେ ଏହି କାର୍ଯ୍ୟ ସଂପାଦନ କରାଯାଇଛି । ଅଧିକନ୍ତୁ , ଏହି ବିଡ଼ିଂ ଅବଧରେ ଡ଼ିଜିଟାଲ ମାର୍କେଟିଂ ଅଭିଯାନ ବିଭିନ୍ନ ୱେବସାଇଟ ମାଧ୍ୟମରେ ବିଶ୍ୱବ୍ୟାପୀ ପ୍ରଚାର କରାଯାଇଛି ଯାହା ବିଶ୍ୱବ୍ୟାପୀ ସମସ୍ତଙ୍କ ଦୃଷ୍ଟି ଆକର୍ଷଣ କରିଛି । ଡ଼ିଜିଏଚ ଫାସିଲିଟେସନ୍ ଡ଼େସ୍କକୁ ଅହୋରାତ୍ର ସକ୍ରିୟ ରଖାଯାଇ ସମସ୍ତ ପ୍ରକାର ସୂଚନା ତଥା ସହାୟତା ଯୋଗାଇ ଦିଆଯାଉଛି । ଡ଼ିଜିଏଚ ହେଉଛି ସେବା ଯୋଗାଣକାରୀ ପ୍ଲାଟଫର୍ମ । ସେମାନେ ସମ୍ଭାବ୍ୟ ନିଲାମଧାରୀମାନଙ୍କୁ ଏହା ସବୁପ୍ରକାର ସୂଚନା ଯୋଗାଇ ଦିଆଯାଉଛି ।


    ହେଲ୍ପ କାର୍ଯ୍ୟକ୍ଷମ ହେବାଠାରୁ ଯେତେଯେତେ ବଡ଼ ବଡ଼ ନିଲାମ ପ୍ରକ୍ରିୟା ସଂପାଦନ କରଯାଇଛି , ସେଥି ମଧ୍ୟରୁ 2009 ମସିହାରେ ସର୍ବାଧିକ ନିଲାମ ସଂପାଦନ ହୋଇଛି । 2016 ମସିହାରେ ଆବିଷ୍କୃତ କ୍ଷୁଦ୍ର କ୍ଷେତ୍ର (ଡ଼ିଏସଏଫ) ନିଲାମୀ ରାଉଣ୍ଡ ଆରମ୍ଭ ହେବା ପରଠାରୁ ପ୍ରଥମ ଥର ପାଇଁ ରାଜସ୍ୱ ବଣ୍ଟନ ବ୍ୟବସ୍ଥା ଅନୁସାରେ ଏବେ ନିଲାମ କାର୍ଯ୍ୟ ସଂପାଦନ କରାଯାଉଛି ଯାହାକି ଅନୁସନ୍ଧାନକୃତ ବ୍ଲକ୍ ପାଇଁ ଉଦ୍ଦିଷ୍ଟ । ଏଭଳି ବ୍ୟବସ୍ଥାରେ ନିଲାମଧାରୀମାନେ ରାଜସ୍ୱ ବଣ୍ଟନ ପ୍ରସ୍ତାବ ଦେବେ ଏବଂ ସେମାନଙ୍କର କାର୍ଯ୍ୟ ରୂପାନ୍ୱୟନ ପ୍ରତିବଦ୍ଧତା ପ୍ରକଟ କରିବେ । ସେମାନଙ୍କର ଏଭଳି ଖର୍ଚ୍ଚ ସକାଶେ କୌଣସି ପ୍ରକାର ଅଡ଼ିଟର ଆବଶ୍ୟକତା ରହିବନାହିଁ । ଏହି ପ୍ରକ୍ରିୟାରେ ସେମାନେ ଅନୁସନ୍ଧାନ ଏବଂ ବିକାଶ ସକାଶେ ନିର୍ଦ୍ଦିଷ୍ଟ ସମୟସୂଚୀ ପ୍ରଦାନ କରିବେ ।


    ବିଶ୍ୱ ବଜାରରେ ରହିଥିବା ଚାଲେଞ୍ଜିଂ ପରିସ୍ଥିତି ସତ୍ତ୍ୱେ , ଯେଉଁଠାରେ କି ଇ ଏବଂ ପି ନିବେଶ ବେଶ ମଜଭୁତ ସ୍ଥିତିରେ ରହିଛି , ହାଇଡ଼୍ରୋକାର୍ବନ ନିର୍ଦ୍ଦେଶାଳୟ (ଡ଼ିଜିଏଚ) ସେହି ଅବଧି ମଧ୍ୟରେ 55ଟି ବ୍ଲକ ସକାଣେ ମୋଟ 110ଟି ଇ ବିଡ଼ିଂ ପାଇଛି । ଏଥିପାଇଁ ମାର୍ଚ୍ଚ 2 , 2018 ରେ 1200 ଘଣ୍ଟା (ଆଇଏସଟି) ଚୂଡ଼ାନ୍ତ ସମୟସୀମା ଧାର୍ଯ୍ୟ କରାଯାଇଥିଲା । ଉପରୋକ୍ତ ଚାଲେଞ୍ଜ ସତ୍ତ୍ୱେ , ଓଏଲଏପି ନିଲାମୀ ରାଉଣ୍ଡ-1 ସକାଣେ ନିଲାମଧାରୀମାନଙ୍କ ମନରେ ବେଶ୍ ଉତ୍ସାହ ପରିଲକ୍ଷିତ ହୋଇଛି ଏବଂ ସେମାନେ ଭାରତୀୟ ଇ ଏବଂ ପି ସେକ୍ଟରରେ ନିବେଶ କରିବା ସକାଶେ ସେମାନଙ୍କର ଅନୁକୂଳ ମନୋଭାବ ପୋଷଣ କରିଥିବା ଜଣାପଡ଼ିଛି । ନିବେଶକ ଗୋଷ୍ଠୀଙ୍କ ପକ୍ଷରୁ ପ୍ରକାଟ ପାଇଥିବା ଏଭଳି ଆଶାନୁରୂପ ଉତ୍ସାହ ନିବେଶକମାନଙ୍କର ଭାରତ ସରକାର ଯେଉଁ ନୀତିଗତ ସଂସ୍କାର ଆଣିଛନ୍ତି ସେଥିପ୍ରତି ସେମାନଙ୍କର ପ୍ରତିବଦ୍ଧତା ପ୍ରକଟ ବୋଲି ବିବେଚନା କରାଯାଇପାରେ । ଏହାକୁ ଏକପ୍ରକାର ପ୍ରତିଯୋଗିତା ବୋଲି ଗ୍ରହଣ କରାଯାଇପାରେ ଯାହାକି ମାତ୍ର ଦୁଇଟି ବ୍ଲକ୍ ସକାଶେ ଗୋଟିଏ ଲେଖାଏଁ ନିଲାମ ଆବେଦନ ମିଳିଛି । ଅବଶିଷ୍ଟ ସବୁ ବ୍ଲକପାଇଁ ଦୁଇ ବା ତତୋଧିକ ନିଲାମ ଆବେଦନ ପ୍ରାପ୍ତ ହୋଇଛି ।


    ଏବେସୁଦ୍ଧା ରାଷ୍ଟ୍ରାୟତ୍ତ ତୈଳ କମ୍ପାନୀମାନଙ୍କ ଦ୍ୱାରା 87% ଖନନ ଲିଜ୍ କ୍ଷେତ୍ର ନିୟନ୍ତ୍ରଣ କରାଯାଇ ଆସୁଥିଲା । ତେବେ ହେଲ୍ପ ଏବଂ ଡ଼ିଏସଏପ ବ୍ୟବସ୍ଥା କାର୍ଯ୍ୟକାରୀ ହେବାପରଠାରୁ ନୂତନ ତଥା ଘରୋଇ କମ୍ପାନୀମାନେ ଭାରତୀୟ ଇ ଏବଂ ପି ସେକ୍ଟର ପ୍ରତି ଯଥେଷ୍ଟ ଆଗ୍ରହ ପ୍ରଦର୍ଶନ କରିଛନ୍ତି । ତେଣୁ ଏହି ସେକ୍ଟରରେ ଅଧିକ ଘରୋଇ ପୁଞ୍ଜି ନିବେଶ ପାଇଁ ପଥ ପରିଷ୍କାର ହୋଇଛି । ପୁନଶ୍ଚ ଏହି ନିଲାମୀ ରାଉଣ୍ଡରେ ବ୍ୟାପକ 60 , 000 ବର୍ଗ କିଲୋମିଟର ଅନୁସନ୍ଧାନ କ୍ଷେତ୍ର ସକାଶେ ନିଲାମ ଆବେଦନ କରାଯାଇଥିବା ପରିଲକ୍ଷିତ ହୋଇଛି ଯାହାକି ବର୍ତ୍ତମାନ ଅନୁସନ୍ଧାନ କରାଯାଉଥିବା ମୋଟ କ୍ଷେତ୍ରର ଶତକଡ଼ା ପ୍ରାୟ 60 ଭାଗ ।


    ମିଳିଥିବା ମୋଟ 110ଟି ଇ-ବିଡ଼ ଆବେଦନ ମଧ୍ୟରୁ 92ଟି ଇ-ବିଡ଼ ଭୂଭାଗରେ ଥିବା ବ୍ଲକମାନଙ୍କ ସକାଶେ ହୋଇଥିବା ବେଳେ 18ଟି ଇ-ବିଡ଼ ଅଫ୍ସୋର ବ୍ଲକ ପାଇଁ ମିଳିଛି । ଏହି ବିଡ଼ିଂ ରାଉଣ୍ଡରେ 9ଟି କମ୍ପାନୀ ( ବ୍ୟକ୍ତିଗତ ଭାବେ ହେଉ କିମ୍ବା ବିଡ଼ିଂ କନସୋର୍ଟିୟମର ସଦସ୍ୟ ଭାବେ ହେଉ) ଏହି ପ୍ରକ୍ରିୟାରେ ଅଂଶଗ୍ରହଣ କରିଛନ୍ତି । 2009-10 ମସିହାରେ ଏନଇଏଲପି ବ୍ୟବସ୍ଥାରେ ଯେଉଁ ଇ ଏବଂ ପି ନିଲାମ କରାଯାଇଥିଲା ତାହା ତୁଳନାରେ ଚଳିତ ପର୍ଯ୍ୟାୟ ଓଏଲଏପି ନିଲାମୀ ରାଉଣ୍ଡ ପ୍ରତି ନିଲାମଧାରଣ ସକାଶେ ଆଗ୍ରହୀ ପ୍ରାର୍ଥୀଙ୍କ ମନରେ ବିପୁଳ ଉତ୍ସାହ ପ୍ରକାଶ ପାଇଥିବା ଜଣାଯାଏ । ଏଥିପାଇଁ ମୁଖ୍ୟତଃ ନୂତନ ନୀତି ଏବଂ ସଂସ୍କାର ପ୍ରକ୍ରିୟା ଦାୟୀ ବୋଲି କୁହାଯାଇପାରେ । ଏହି ନୂତନ ନୀତି ଇଜ୍ ଅଫ ଡ଼ୁଇଂ ବିଜିନେସକୁ ତ୍ୱରାନ୍ୱିତ କରିଛି ତଥା ନୀତି ଓ ବ୍ୟବସ୍ଥାକୁ ଅଧିକ ସ୍ୱଚ୍ଛ କରିଛି । ଓଏଲଏପି ନିଲାମ ରାଉଣ୍ଡ-1ରେ ମୋଟ 55ଟି ବ୍ଲକ ସକାଶେ ନିଲାମ ଆବେଦନ କରାଯାଇଛି । ଏହାକୁ 100% ସଫଳତା ବୋଲି କୁହାଯାଇପାରେ । ଏହି 55ଟି ବ୍ଲକ ମଧ୍ୟରୁ 46ଟି ବ୍ଲକ୍ ଭୂଭାଗରେ ଏବଂ 8ଟି ବ୍ଲକ୍ ଅଗଭୀର ଜଳରାଶିରେ ଥିବା ବେଳେ ଗୋଟିଏ ବ୍ଲକ ଗଭୀର ଜଳରାଶିରେ ଥିବା ଜଣାଯାଏ ।


    ଏହି ନିଲାମ ଆବେଦନଗୁଡ଼ିକର ଟେକ୍ନିକାଲ ନଥି (ଅନଲାଇନ୍ ଏବଂ ହାର୍ଡ଼ କପି) ମେ 02 , 2018 ଦିନ ଡ଼ିଜିଏଚର ନୋଇଡ଼ାସ୍ଥିତ କାର୍ଯ୍ୟାଳୟରେ ଖୋଲାଯାଇଥିଲା । ସେହି ସମୟରେ ସମସ୍ତ ନିଲାମ ଆବେଦନକାରୀ ଉପସ୍ଥିତ ଥିଲେ । ଏକ ନିର୍ଦ୍ଦିଷ୍ଟ ସମୟସୀମାଯୁକ୍ତ ଅବଧି ମଧ୍ୟରେ ନିଲାମ ଆବେଦନଗୁଡ଼ିକୁ ତର୍ଜମା କରି ଦେଖାଯିବ । ବ୍ୟାବସାୟିକ ନିଲାମ ଆବେଦନଗୁଡ଼ିକ ଖୋଲାଯିବା ପରେ ସଚିବ ଏବଂ ମନ୍ତ୍ରୀଗୋଷ୍ଠୀମାନଙ୍କୁ ନେଇ ଗଠିତ କ୍ଷମତାପ୍ରାପ୍ତ କମିଟି ତାହାର ମୂଲ୍ୟାୟନ କରିବେ ।


    ଜୁନ୍ 2018 ସୁଦ୍ଧା ଏହିସବୁ ବ୍ଲକଗୁଡ଼ିକୁ ନିଲାମଧାରୀମାନଙ୍କୁ ପ୍ରଦାନ କରିବା ସକାଶେ ସରକାର ଚିନ୍ତା କରୁଛନ୍ତି । ଏହା ଫଳରେ ଅନୁସନ୍ଧାନ କାର୍ଯ୍ୟକୁ ତ୍ୱରାନ୍ୱିତ କରାଯାଇପାରିବ । ଭାରତରେ ଏବେ ସୁଦ୍ଧା 230 ବିଲିୟନ୍ ବାରେଲଲ ଓ+ଓଇଜି ପାରମ୍ପରିକ ହାଇଡ଼୍ରୋକାର୍ବନ ସଂପଦ “ ଏବେସୁଦ୍ଧା ଆବିଷ୍କୃତ ହେବାକୁ ରହିଛି ” ଅବସ୍ଥାରେ ଥିବା ଜଣାଯାଏ । ସେଥି ମଧ୍ୟରୁ କେତେକ କ୍ଷେତ୍ରରେ ଅନୁସନ୍ଧାନ କାର୍ଯ୍ୟ ଚଳିତ ପର୍ଯ୍ୟାୟ ନିଲାମୀ କାର୍ଯ୍ୟ ଶେଷ ହେବାପରେ ଆରମ୍ଭ ହୋଇପାରିବ ।


    ଏହି ନିଲାମ ଆଦେଶ ପ୍ରଦାନ କରାଯିବା ପରେ ଭାରତରେ ସେହିସବୁ ବ୍ଲକ୍ମାନଙ୍କରେ ଇ ଏବଂ ପି କାର୍ଯ୍ୟ ଯଥେଷ୍ଟ ମାତ୍ରାରେ ପ୍ରଗତି କରିପାରିବ । ଦୀର୍ଘକାଳୀନ ଭିତ୍ତିରେ ସେହିସବୁ ବ୍ଲକରୁ ତୈଳ ଓ ବାଷ୍ପ ଆବିଷ୍କୃତ ହେଲେ ତାହା ଘରୋଇ ଉତ୍ପାଦନ ବୃଦ୍ଧି କରିବା ସହ ବିଦେଶରୁ ଭାରତର ଆମଦାନି ନିର୍ଭରଶୀଳତାକୁ ଯଥେଷ୍ଟ ମାତ୍ରା ହ୍ରାସ କରିବ । ଯେହେତୁ ଓଏଲଏପି ଏକ କ୍ରମିକ ପ୍ରକ୍ରିୟା , ଏହି ରାଉଣ୍ଡର ସଫଳତା ଦ୍ୱିତୀୟ ତଥା ପରବର୍ତ୍ତୀ ରାଉଣ୍ଡର ନିଲାମୀରେ ନୂଆ ନୁଆ ନିଲାମଧାରୀଙ୍କୁ ଆକୃଷ୍ଟ କରିବାରେ ସହାୟକ ହେବ ।


    ଓଏଲଏପି ନିଲାମୀ ପ୍ରଥମ ରାଉଣ୍ଡ ଇ-ବିଡ଼ ଆହରଣର ସଂକ୍ଷିପ୍ତସାର


    ଅଂଶଗ୍ରହଣ କରିଥିବା କମ୍ପାନୀଙ୍କ ସଂଖ୍ୟା: 9 (ନଅ)

                                                                                             
Total Blocks on offer  Bids received for (No. of Blocks)  Total Number of e-Bids             
                                                                                             
                                                                                             
                                                                                                                                
Total                  55                                 55                                   110                              
                                                                                                                                
                                                                                                                                
                                                                                                                                
Onland                 46                                 46                                   92                               
                                                                                                                                
                                                                                                                                
                                                                                                                                
Offshore               9                                  9                                    18                               
                                                                                                                                
                                                                                                                                
                                                                                                                                
                                                                                                                                  
                       Total No. of Companies             Public Sector Units / Subsidiary     Indian Private Companies           
                                                                                                                                  
                                                                                                                                  
                                                                                                                                  
                       9                                  5                                    4                                  
                                                                                                                                  
                                                                                                                                  
                                                          (ONGC, OIL, GAIL India, IOCL, BPRL)  (Vedanta, Selan, HOEC, Sun Petro)  
                                                                                                                                  
                                                                                                                                  
                                                                                                                                        

    

    
    (Release ID: 1531236) Visitor Counter : 1