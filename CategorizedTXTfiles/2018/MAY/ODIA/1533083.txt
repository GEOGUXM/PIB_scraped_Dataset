      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କେରଳରେ ନିପାହ ଭାଇରସ ସ୍ଥିତିର ସମୀକ୍ଷା କଲେ ଶ୍ରୀ ଜେ.ପି.ନଡ୍ଡା
      ସ୍ଥିତି ନିୟନ୍ତ୍ରଣାଧୀନ ରହିଛି, ଆତଙ୍କିତ ହେବାର ଆବଶ୍ୟକତା ନାହିଁ : ଶ୍ରୀ ନଡ୍ଡା

      Posted On: 22 MAY 2018 7:39PM by PIB Bhubaneshwar

    କେନ୍ଦ୍ର ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀ ଜେ.ପି.ନଡ୍ଡା କେରଳରେ ନିପାହ ଭାଇରସ ମାମଲାରେ ବୃଦ୍ଧି ଏବଂ ଏହାଦ୍ୱାରା ଘଟୁଥିବା ମୃତ୍ୟୁ ସ୍ଥିତି ଉପରେ କଡା ନଜର ରଖିଛନ୍ତି । ମନ୍ତ୍ରଣାଳୟର ସଚିବ ସୁଶ୍ରୀ ପ୍ରୀତି ସୁଦାନ ଏବଂ ଆଇସିଏମଆରର ମହାନିର୍ଦ୍ଦେଶକ ଡ. ବଳରାମ ଭାର୍ଗବଙ୍କ ସହ ସ୍ଥିତିର ସମୀକ୍ଷା କରିଥିଳେ ଓ ଏହାର ନିୟନ୍ତ୍ରଣ ତଥା ପ୍ରବନ୍ଧନରେ କେରଳକୁ ସବୁ ପ୍ରକାର ସହଯୋଗ କରିବା ପାଇଁ ନିର୍ଦ୍ଦେଶ ଦେଇଥିଲେ । ରାଷ୍ଟ୍ରୀୟ ରୋଗ ନିୟନ୍ତ୍ରଣ କେନ୍ଦ୍ର (ଏନସିଡିସି) ଏକ ବହୁ ବିଶେଷଜ୍ଞ ଦଳ ବର୍ତ୍ତମାନ କେରଳରେ ପହଂଚିସାରିଛନ୍ତି ଏବଂ ଲଗାତାର ସ୍ଥିତିର ଅନୁଧ୍ୟାନ କରିବା ସହ ସମୀକ୍ଷା କରୁଛନ୍ତି ।


    କେନ୍ଦ୍ରୀୟ ଦଳରେ ଏନସିଡିସିର ନିର୍ଦ୍ଦେଶକ ଡ. ସୁଜିତ କେ. ସିଂହ , ଏପିଡେମିଓଲୋଜୀ ବିଭାଗ (ଏନସିଡିସି) ର ପ୍ରମୁଖ ଡ. ଏସ. କେ. ଜୈନ , ଜରୁରୀକାଳୀନ ଚିକିତ୍ସା ସୁବିଧା (ଇଏମଆର) ର ନିର୍ଦ୍ଦେଶକ ଡ.ଆର. ରବିନ୍ଦ୍ରନ , ଏନସିଡିସି ରେ ଜୁନୋସିସ ପ୍ରମୁଖ ଡ. ନବୀନ ଗୁପ୍ତା , ଏମ୍ସର ଇଣ୍ଟରନାଲ ମେଡିସିନର ଫୁସଫୁସ ସମ୍ବନ୍ଧୀତ ପ୍ରୋଫେସର ଡ. ଆଶୁତୋଷ ବିଶ୍ୱାସ , ସଫଦରଜଙ୍ଗ ହସ୍ପିଟାଲର ଡ. ଦୀପକ ଭଟ୍ଟାଚାର୍ଯ୍ୟ ତଥା ଦୁଇଜଣ ଚିକିତ୍ସା କର୍ମୀ ଏବଂ ପଶୁପାଳନ ମନ୍ତ୍ରଣାଳୟର ଜଣେ ବିଶେଷଜ୍ଞ ଅଛନ୍ତି ।


    ଏନସିଡିସି ଦଳ ପ୍ରଥମ ରୋଗୀର ମୃତ୍ୟୁ ଘଟିଥିବା ପେରାମ୍ବ୍ରାସ୍ଥିତ ଘରର ଅନୁଧ୍ୟାନ କରିଥିଲେ । ଅନୁଧ୍ୟାନରୁ ଜଣାପଡିଥିଲା ଯେ ମ୍ୟତ୍ୟୁ ଘଟିଥିବା ରୋଗୀର ପରିବାରବର୍ଗ ଯେଉଁ କୁଅରୁ ପାଣି ବ୍ୟବହାର କରୁଥିଲେ ସେଥିରେ ବାଦୁଡିମାନେ ରହୁଥିଲେ । କିଛି ବାଦୁଡିମାନଙ୍କୁ ଧରାଯାଇ ସେମାନଙ୍କଠାରୁ ରୋଗ ବ୍ୟାପିବା ନେଇ ଥିବା ସନ୍ଦେହ ଯୋଗୁ ଲାବୋଟରୀ ପଠାଯାଇଥିଲା । ଘଟଣାସ୍ଥଳରୁ 60 ଭିନ୍ନ ଭିନ୍ନ ନମୂନା ଏକତ୍ର କରାଯାଇଛି ଏବଂ ସେଗୁଡିକୁ ପରୀକ୍ଷଣ ପାଇଁ ପଠାଯାଇଛି । ପ୍ରଥମ ରୋଗୀ ସହିତ ସଂସ୍ପର୍ଶରେ ଆସିଥିବା ଅନ୍ୟ ଦୁଇଜଣ ରୋଗୀଙ୍କୁ ଡାକ୍ତରଖାନାରେ ଭର୍ତ୍ତି କରାଯାଇଥିଲା ଏବଂ ନିପାହ ଭାଇରସ ଯୋଗୁ ସେମାନଙ୍କ ମୃତ୍ୟୁ ଘଟିଥିଲା ବୋଲି ଜଣାପଡିଛି ।


    ମନ୍ତ୍ରଣାଳୟ ଏନସିଡିଡିର କୋଝିକୋଡ ଶାଖାରୁ ଏକ ସାର୍ବଜନୀନ ସ୍ୱାସ୍ଥ୍ୟ ଦଳକୁ ସ୍ଥିତିର ଅନୁଧ୍ୟାନ କରିବା ପାଇଁ ପଠାଇଛି । ଏହି ଦଳ ରାଜ୍ୟସ୍ତରୀୟ ଦଳ ସହିତ ସହଯୋଗ କରୁଛି । ବର୍ତ୍ତମାନ ପର୍ଯ୍ୟନ୍ତ ବି.ବି. ମେମୋରିଆଲ ଡାକ୍ତରଖାନା ଏବଂ କୋଝିକୋଡର ସରକାରୀ ମେଡିକାଲ କଲେଜ ତଥା ଏରନାକୁଲମସ୍ଥିତ ଅମୃତା ମେଡିକାଲ କଲେଜରେ 7 ଜଣ ରୋଗୀଙ୍କୁ ଭର୍ତ୍ତି କରାଯାଇଛି ।


    କେନ୍ଦ୍ରୀୟ ସ୍ୱାସ୍ତ୍ୟ ମନ୍ତ୍ରୀ ଜନସାଧାରଣଙ୍କୁ ଅନୁରୋଧ କରିଛନ୍ତି ଯେ ସେମାନେ ସୋସିଆଲ ମେଡିଆ ଜରିଆରେ ଆସୁଥିବା ବିଭିନ୍ନ ଗୁଜବ ଉପରେ ଧ୍ୟାନ ନ ଦିଅନ୍ତୁ ଏବଂ ଆତଙ୍କ ସୃଷ୍ଟି ନ କରନ୍ତୁ ।


    ଦଳ ଡାକ୍ତରଖାନାଗୁଡିକୁ ପରାମର୍ଶ ଦେଇଛନ୍ତି ଯେ ସେମାନେ ଇଣ୍ଟ୍ରାକ୍ରେନିୟଲ ପ୍ରେସର (ଆଇସିପି) ସମ୍ବନ୍ଧୀତ ଦିଶା-ନିର୍ଦ୍ଦେଶର ପାଳନ କରନ୍ତୁ , ସ୍ୱାସ୍ଥ୍ୟ ସେବା କ୍ଷେତ୍ରରେ ନିୟୋଜିତ ସମସ୍ତ କର୍ମକର୍ତ୍ତା ବ୍ୟକ୍ତିଗତ ସୁରକ୍ଷା ଉପକରଣର ବ୍ୟବହାର କରନ୍ତୁ , ଏକାସହ ଅନେକଙ୍କୁ ଜ୍ୱର ହେଲେ ତା ଉପରେ କଡା ନଜର ରଖନ୍ତୁ ଏବଂ ସେମାନଙ୍କ ସହାୟତା କରନ୍ତୁ , ଏଥିରେ ପୀଡିତ ରୋଗୀ , ସେମାନଙ୍କ ପରିବାରବର୍ଗ , ସ୍ୱାସ୍ଥ୍ୟ ସେବାରେ ନିୟୋଜିତ କର୍ମଚାରୀମାନଙ୍କ ଯୋଗାଯୋଗ ମାଧ୍ୟମକୁ ସୁଦୃଢ କରନ୍ତୁ , ରୋଗୀଙ୍କୁ ଏକାନ୍ତରେ ରଖିବାର ସୁବିଧା କରନ୍ତୁ , ଭେଣ୍ଟିଲେଟର , ସହାୟତା ତଥା ଡାକ୍ତରଖାନାରେ ସଂକ୍ରମଣ ନିୟନ୍ତ୍ରଣ ପ୍ରକ୍ରୀୟାକୁ ସୁନିଶ୍ଚିତ କରନ୍ତୁ ଏବଂ ପଶୁସମ୍ପଦ ସହିତ ସମନ୍ୱୟ ରକ୍ଷା କରନ୍ତୁ ଏବଂ ପଶୁମାନଙ୍କର ଅସମାନ୍ୟ ରୋଗଗୁଡିକ ଏବଂ ସେମାନଙ୍କ ମୃତ୍ୟୁ ଉପରେ କଡା ନଜର ରଖନ୍ତୁ ।


    ମନ୍ତ୍ରଣାଳୟ ରୋଗ ନିରୂପଣ ସହାୟକ କିଟ , ବ୍ୟକ୍ତିଗତ ସୁରକ୍ଷା ଉପକରଣଗୁଡିକର ଉପଲବ୍ଧତା ସୁନିଶ୍ଚିତ କରୁଛି । ସ୍ୱାସ୍ଥ୍ୟ ସେବା କର୍ମୀମାନଙ୍କୁ ଉଚ୍ଚ ମାନର ବ୍ୟକ୍ତିଗତ ସୁରକ୍ଷା ଉପକରଣ ପ୍ରଦାନ କରାଯାଇଛି । ବର୍ତ୍ତମାନ 9 ଜଣଙ୍କର ଚିକିତ୍ସା ଜାରୀ ରହିଛି । କୋଝିକୋଡର ଅନେକ ଡାକ୍ତରଖାନାରେ ସ୍ୱତନ୍ତ୍ର ୱାର୍ଡ ଖୋଲାଯାଇଛି । ସାର୍ବଜନୀନ ଏବଂ ଅନ୍ୟ ଡାକ୍ତରଖାନାଗୁଡିକରେ ବ୍ୟକ୍ତିଗତ ସୁରକ୍ଷା ଉପକରଣ ପ୍ରଦାନ କରାଯାଇଛି । ପୋଷା ପଶୁମାନଙ୍କ ମଧ୍ୟରେ ଏହି ଭାଇରସ ସଂକ୍ରମିତ ନହୋବ ପାଇଁ ପଦକ୍ଷେପ ନିଆଯାଉଛି ସେଥିପାଇଁ ଜନସାଧାରଣଙ୍କୁ ଏଥିନେଇ ଆତଙ୍କିତ ହେବାର ଆବଶ୍ୟକତା ନାହିଁ ।


    ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ତଥା କେରଳ ସରକାରଙ୍କ ଦ୍ୱାରା ମିଳିତ ଭାବେ ଅତିଶୀଘ୍ର ଏହାକୁ ନିୟନ୍ତ୍ରଣ କରିବା ସହିତ ଏହି ରୋଗ ଆଉ ଅଧିକ ସଂକ୍ରମିତ ନ ହେବା ପାଇଁ ପଦକ୍ଷେପ ନିଆଯାଉଛି । ମଣିପାଲ ଡାକ୍ତରଖାନାରେ ଭାଇରସ ଅନୁଧ୍ୟାନ ଡାଇଗ୍ନୋଷ୍ଟିକ ଲାବୋଟରୀ ତଥା ନ୍ୟାସନାଲ ଇନଷ୍ଟିଚ୍ୟୁଟ ଅଫ ଭାଇରୋଲୋଜୀକୁ କୌଣସି ପ୍ରକାରର ଆହ୍ୱାନର ସାମନା କରିବା ପାଇଁ ପ୍ରସ୍ତୁତ ରଖାଯାଇଛି ।


    **********

    
    
    (Release ID: 1533083) Visitor Counter : 5