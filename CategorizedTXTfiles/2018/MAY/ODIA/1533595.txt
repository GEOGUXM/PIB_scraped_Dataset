      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇରେ ଖାଦ୍ୟ ନିରାପତ୍ତା ପଦ୍ଧତିର ସମୀକ୍ଷା କଲେ ଅଶ୍ୱନି ଲୋହାନି
      Posted On: 25 MAY 2018 8:52PM by PIB Bhubaneshwar


    ଆସନ୍ତା ଏକ ମାସ ମଧ୍ୟରେ ଅନେକ ସଂସ୍କାରମୂଳକ ପଦକ୍ଷେପ ନିଆଯିବ । ସମସ୍ତ ଭେଣ୍ଡର ଅନଲାଇନ ଫୁଡ୍ ଲାଇସେନ୍ସ ରେଜିଷ୍ଟ୍ରେସନ ସିଷ୍ଟମରେ ସାମିଲ ହେବେ ।


    ଟ୍ରେନ ଏବଂ ଷ୍ଟେସନଗୁଡ଼ିକରେ କ୍ୟାଟରିଂ ସୁବିଧା ଏବଂ ଖାଦ୍ୟର ମାନାଙ୍କ ସମ୍ପର୍କରେ ରେଲୱେ ବୋର୍ଡ ଚେୟାରମ୍ୟାନ ଅଶ୍ୱନି ଲୋହାନିଙ୍କ ଅଧ୍ୟକ୍ଷତାରେ ଅନୁଷ୍ଠିତ ବୈଠକରେ ସମୀକ୍ଷା କରାଯାଇଛି । ରେଳଭବନରେ ଅନୁଷ୍ଠିତ ଏହି ବୈଠକରେ ଆଇଆରସିଟିସି ସିଏମଡି , ଫୁଡ୍ ସେଫଟି କମିସନର ଏବଂ ସିଇଓ , ରେଲୱେ ବୋର୍ଡ ଆଡିସିନାଲ ମେମ୍ବର (ବାଣିଜ୍ୟିକ) , ରେଲୱେ ବୋର୍ଡ ମହାନିର୍ଦ୍ଦେଶକ (ସ୍ୱାସ୍ଥ୍ୟ) ଏବଂ ଅନ୍ୟାନ୍ୟ ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ । କ୍ୟାଟରିଂ ବ୍ୟବସ୍ଥାରେ ଉନ୍ନତି ପାଇଁ ଅନେକ ସଂସ୍କାରମୂଳକ ପଦକ୍ଷେପ ନିଆଯିବାକୁ ବୈଠକରେ ନିଷ୍ପତ୍ତି ହୋଇଥିଲା । ନିଷ୍ପତ୍ତି ଅନୁସାରେ ଷ୍ଟେସନ ଏବଂ ଟ୍ରେନରେ ଯେକୌଣସି ଜିନିଷ କିମ୍ବା ଖାଦ୍ୟ ଜିନିଷର କାରବାର କରୁଥିବା ସ୍ଥାୟୀ କିମ୍ବା ଅସ୍ଥାୟୀ ଭେଣ୍ଡର ଓ ବ୍ୟବସାୟୀ , ଯାହାରକି ବାର୍ଷିକ କାରବାର 12 ଲକ୍ଷ ଟଙ୍କାରୁ ଅଧିକ ହୋଇ ନଥିବା ଏବଂ କ୍ଷମତା ଦିନକୁ 100 କିଲୋ/ଲିଟରରୁ ଅଧିକ ହୋଇ ନଥିବ , ଫୁଡ୍ ସେଫଟି କମିଶନରଙ୍କ ନିକଟରେ ପଞ୍ଜିକୃତ ହେବାକୁ ବାଧ୍ୟ । କ୍ୟାଟରିଂ ସେବା ଉପଲବ୍ଧ କରାଉଥିବା ସଂସ୍ଥା , ଯାହାର କି ବାର୍ଷିକ କାରବାର 12 ଲକ୍ଷ ଟଙ୍କାରୁ ଅଧିକ , ସେମାନଙ୍କ ପାଇଁ ମଧ୍ୟ ପଞ୍ଜିକରଣ ବାଧ୍ୟତାମୂଳକ । ଅନଲାଇନର ଭେଣ୍ଡରଙ୍କ ପଞ୍ଜିକରଣ ପ୍ରକ୍ରିୟା ଆଗାମୀ 15 ଦିନ ମଧ୍ୟରେ ଆରମ୍ଭ ହେବ ।


    ବୈଠକରେ ହୋଇଥିବା ନିଷ୍ପତ୍ତି ଅନୁଯାୟୀ ପ୍ରତ୍ୟେକ ଡିଭିଜନ ଫୁଡ ସେଫଟି କମିଶନରଙ୍କ ତଦାରଖରେ ରହିବ ଏବଂ ସେମାନଙ୍କୁ ସହାୟତା କରିବାକୁ ଦେଶବ୍ୟାପୀ 300 ହେଲ୍ଥ ଇନ୍ସପେକ୍ଟରଙ୍କୁ ନିଯୁକ୍ତି ଦିଆଯିବ । 2018 ଜୁଲାଇ 15 ତାରିଖ ସୁଦ୍ଧା ଭାରତୀୟ ରେଳବାଇରେ କ୍ୟାଟରର ଏବଂ ଖାଦ୍ୟ ଯୋଗାଣକାରୀ ସଂସ୍ଥାଙ୍କ ଡାଟାବ୍ୟାଙ୍କ ପ୍ରସ୍ତୁତ କରାଯିବ । ଏହି ଡାଟାବ୍ୟାଙ୍କରେ ଭେଣ୍ଡର , ଅନଲାଇନ ପଞ୍ଜିକରଣ ଏବଂ ନମୂନା ପରୀକ୍ଷା ସମ୍ପର୍କିତ ସମସ୍ତ ତଥ୍ୟ ଉପଲବ୍ଧ ହୋଇପାରିବ । ଡିଭିଜନ ସ୍ତରରେ ଡାଟାବ୍ୟାଙ୍କ ଦାୟିତ୍ୱରେ ଡିଆରଏମ୍ ଏବଂ ସିନିଅର ଡିସିଏମ୍ ରହିବେ । ଜୋନାଲ ସ୍ତରରେ ସିସିଏମ୍ ଏହି ଦାୟିତ୍ୱରେ ରହିବେ । ବିଭିନ୍ନ ସମସୟରେ ଅଚାନକ ଖାଦ୍ୟର ନମୂନା ସଂଗ୍ରହ କରାଯାଇ ପରୀକ୍ଷା ପରେ ଏହାର ତଥ୍ୟ ଡାଟାବ୍ୟାଙ୍କରେ ଉପଲବ୍ଧ କରାଯିବ । ଜିଓ ଟ୍ୟାଗିଂ ଟେକ୍ନୋଲଜି ଜରିଆରେ ନମୂନା ସଂଗ୍ରହ ପାଇଁ ମୋବାଇଲ ଆପ୍ ପ୍ରସ୍ତୁତ କରାଯିବ । ଭେଣ୍ଡରମାନଙ୍କ ଅଡିଟ ତୃତୀୟ ପକ୍ଷ ମାଧ୍ୟମରେ କରାଯିବାକୁ ବୈଠକରେ ନିଷ୍ପତ୍ତି ହୋଇଛି ।


    **********


    

    
    (Release ID: 1533595) Visitor Counter : 2