      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଯୌନ ଶୋଷଣ ପୀଡିତ ବାଳକଙ୍କ ପାଇଁ କ୍ଷତିପୂରଣ ଯୋଜନା
      • ପଦକ୍ଷେପ ନେବାକୁ ରାଜ୍ୟମାନଙ୍କୁ ପତ୍ର ଲେଖିଲେ ମନ୍ତ୍ରୀ ଶ୍ରୀମତୀ ମେନକା ସଞ୍ଜୟ ଗାନ୍ଧୀ

      Posted On: 30 MAY 2018 2:16PM by PIB Bhubaneshwar

    ଯୌନ ଶୋଷଣ ପୀଡିତ ମହିଳା ଏବଂ ବାଳକମାନଙ୍କୁ କ୍ଷତିପୂରଣ ଯୋଜନା/ପାଣ୍ଠିରେ ସାମିଲ କରିବା ପାଇଁ ସଂପୃକ୍ତ ବିଭାଗଗୁଡିକୁ ଆବଶ୍ୟକୀୟ ପଦକ୍ଷେପ ନେବା ପାଇଁ ନିର୍ଦ୍ଦେଶାବଳୀ ଜାରି କରିବା ନେଇ ମହିଳା ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ସମସ୍ତ ରାଜ୍ୟ/ କେନ୍ଦ୍ରଶାସିତ ଅଂଚଳଗୁଡିକର ମୁଖ୍ୟମନ୍ତ୍ରୀମାନଙ୍କୁ ପତ୍ର ଲେଖିଛନ୍ତି । ମଧ୍ୟବର୍ତ୍ତୀକାଳୀନ କ୍ଷତିପୂରଣ ସମେତ କ୍ଷତିପୂରଣ ପ୍ରଦାନ କରିବା ପତ୍ରରେ ଅନୁରୋଧ କରାଯାଇଛି ।


    ମନ୍ତ୍ରୀ କହିଥିଲେ ଯେ ପୋକ୍ସୋ ଅଧିନିୟମ ଲିଙ୍ଗଗତ ନିରପେକ୍ଷ ଏବଂ କନ୍ୟା ସନ୍ତାନଙ୍କ ସହିତ ଏହା ବାଳକମାନଙ୍କୁ ମଧ୍ୟ ସୁରକ୍ଷା ପ୍ରଦାନ କରିବ । ପତ୍ରରେ କୁହାଯାଇଛି ଯେ ଏନସିପିସିଆର ପରିସଂଖ୍ୟାନ ଅନୁଯାୟୀ 31ଟି ରାଜ୍ୟ ସରକାର ପୋକ୍ସୋ ନିୟମ 2012ର ନିୟମ 7 ଅନ୍ତର୍ଗତ ପୀଡିତମାନଙ୍କୁ କ୍ଷତିପୂରଣ ଯୋଜନାକୁ ଅଧିସୂଚିତ କରିଦେଇଛନ୍ତି କିନ୍ତୁ କ୍ଷତିପୂରଣ ବିତରଣରେ ଅସମାନତା ରହିଛି ଏବଂ ଏହା ସନ୍ତୋଷଜନକ ମଧ୍ୟ ନୁହେଁ ।


    ମହିଳା ଏବଂ ଶିଶୁ ବିକାଶ ମନ୍ତ୍ରୀ ପତ୍ରରେ ଦର୍ଶାଇଥିଲେ ଯେ କିଛି ରାଜ୍ୟରେ ଯୌନ ଅପରାଧର ଶିକାର ହୋଇଥିବା ପିଲାମାନଙ୍କୁ ମଧ୍ୟବର୍ତ୍ତୀକାଳୀନ କ୍ଷତିପୂରଣ ପ୍ରଦାନ କରାଯାଉନାହିଁ । ଯାହାଦ୍ୱାରା ପିଲାମାନଙ୍କର ଚିକିତ୍ସା ତଥା ଅନ୍ୟ ଆବଶ୍ୟକତାଗୁଡିକ ପୂରଣ କରିବାରେ ବାଧା ସୃଷ୍ଟି ହେଉଛି । ପତ୍ରରେ ଶିଶୁ ଯୌନ ଅପରାଧରେ ବାଳକମାନେ ସବୁଠାରୁ ଅଧିକ ପୀଡିତ ହେଉଛନ୍ତି । କ୍ଷତିପୂରଣ କ୍ଷେତ୍ରରେ ଏହା ଉପରେ ଧ୍ୟାନ ଦିଆଯାଉନାହିଁ ଏବଂ କ୍ଷତିପୂରଣ ଯୋଜନାରେ ବାଳକମାନଙ୍କୁ ସାମିଲ କରାଯିବାର ଆବଶ୍ୟକତା ରହିଛି ।


    **********

    
    
    (Release ID: 1533964) Visitor Counter : 2