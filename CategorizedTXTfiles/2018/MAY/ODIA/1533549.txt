      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ମେ 25 ରେ ଗସ୍ତ କରିବେ ପଶ୍ଚିମବଙ୍ଗ ଓ ଝାଡଖଣ୍ଡ
      Posted On: 24 MAY 2018 7:37PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ମେ 25 ରେ ପଶ୍ଚିମବଙ୍ଗ ଓ ଝାଡଖଣ୍ଡ ଗସ୍ତ କରିବେ ।


    ଶାନ୍ତିନିକେତନରେ ଥିବା ବିଶ୍ୱଭାରତୀ ବିଶ୍ୱବିଦ୍ୟାଳୟର ସମାବର୍ତ୍ତନ ଉତ୍ସବରେ ସେ ଯୋଗଦେବେ । ଶାନ୍ତିନିକେତନଠାରେ ଭାରତ ଓ ବାଂଲାଦେଶ ମଧ୍ୟରେ ସାଂସ୍କୃତିକ ସମ୍ପର୍କର ପ୍ରତୀକ - ବାଂଲାଦେଶ ଭବନ କୁ ସେ ଉଦଘାଟନ କରିବେ । ଉଭୟ ଉତ୍ସବରେ ବାଂଲାଦେଶର ପ୍ରଧାନମନ୍ତ୍ରୀ ଶେଖ ହାସିନା ଉପସ୍ଥିତ ରହିବେ ।


    ଏହାପରେ ଝାଡଖଣ୍ଡର ସିନ୍ଦ୍ରିଠାରେ ଆୟୋଜିତ ଏକ ଉତ୍ସବରେ ପ୍ରଧାନମନ୍ତ୍ରୀ ଭାରତ ସରକାର ଓ ଝାଡଖଣ୍ଡ ସରକାରଙ୍କ ବିଭିନ୍ନ ପ୍ରକଳ୍ପର ଆଧାରଶିଳା ସ୍ଥାପନ କରିବେ । ଏଗୁଡ଼ିକ ହେଉଛି -

      * ସିନ୍ଦ୍ରିଠାରେ ଥିବା ସାର ପ୍ରକଳ୍ପ - ହିନ୍ଦୁସ୍ତାନ ଉର୍ବରକ ଏବଂ ରସାୟନ ଲିମିଟେଡକୁ ପୁନଃ କାର୍ଯ୍ୟକ୍ଷମ କରାଇବା ;
      * ଜିଏଆଇଏଲ ଦ୍ୱାରା ରାଞ୍ଚି ସହର ଗ୍ୟାସ ବଣ୍ଟନ ପ୍ରକଳ୍ପ
      * ଅଖିଳଭାରତ ଆୟୁର୍ବିଜ୍ଞାନ ବିଜ୍ଞାନ ପ୍ରତିଷ୍ଠାନ (ଏଆଇଆଇଏମଏସ) , ଦେଓଘର
      * ଦେଓଘର ବିମାନବନ୍ଦରର ଉନ୍ନୟନ
      * ପତ୍ରାତୁ ସୁପର ତାପଜ ଶକ୍ତି ପ୍ରକଳ୍ପ (3 x 8୦୦ ମେଗାୱାଟ)

    ପ୍ରଧାନମନ୍ତ୍ରୀ ଏହି ଅବସରରେ ଜନ ଔଷଧି କେନ୍ଦ୍ରଗୁଡ଼ିକ ପାଇଁ ବୁଝାମଣା ପତ୍ର ବିନିମୟ କାର୍ଯ୍ୟକ୍ରମ ସମୟରେ ଉପସ୍ଥିତ ରହିବେ ।


    ସେଠାରେ ପ୍ରଧାନମନ୍ତ୍ରୀ ଏକ ସମ୍ମିଳନୀକୁ ମଧ୍ୟ ସମ୍ବୋଧିତ କରିବେ ।


    ପରେ ପ୍ରଧାନମନ୍ତ୍ରୀ ରାଞ୍ଚିଠାରେ ଝାଡଖଣ୍ଡର ସମସ୍ତ ଅଭିଳାଷୀ ଜିଲ୍ଲା( Aspirational District )ର ଜିଲ୍ଲାପାଳମାନଙ୍କ ସହ ଭାବ ବିନିମୟ କରିବେ ।


    *************

    
    
    (Release ID: 1533549) Visitor Counter : 1
    
    
    
    
    

*