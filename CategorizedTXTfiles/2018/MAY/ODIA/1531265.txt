      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଜାତୀୟ ସ୍ତରରେ ବିପର୍ଯ୍ୟୟ ଡାଟାବେସ ପାଇଁ ପ୍ରସ୍ତୁତି ଆରମ୍ଭ
      ବିପର୍ଯ୍ୟୟ ଡାଟାବେସ କର୍ମଶାଳା ଉଦଯାପିତ

      Posted On: 03 MAY 2018 7:45PM by PIB Bhubaneshwar

    ନୂଆଦିଲ୍ଲୀରେ ଅନୁଷ୍ଠିତ ଦୁଇ ଦିନିଆ ବିପର୍ଯ୍ୟୟ ବିପଦ ହ୍ରାସ ଡାଟାବେସ କର୍ମଶାଳା ଜାତୀୟ ସ୍ତରରେ ଡାଟାବେସ ପାଇଁ ପ୍ରସ୍ତୁତି ଆରମ୍ଭ ସହ ଶେଷ ହୋଇଛି ।


    ଆଂଚଳିକ ସ୍ତରରେ ଉପଲବ୍ଧ ହୋଇଥିବା ତଥ୍ୟକୁ ସଂଗ୍ରହ କରିବା ସହ ଏହାର ପ୍ରାମାଣିକତା ସିଦ୍ଧ କରିବା ନିତାନ୍ତ ଆବଶ୍ୟକ ।ଏହା ଦେଶର ବିକାଶରେ ସହାୟକ ହେବ ଏବଂ ଏହା ବିନା ଭାରତ ବିକାଶର ଲକ୍ଷ୍ୟ ହାସଲ କରିବା ସମ୍ଭବ ନୁହେଁ । 2016 ନଭେମ୍ବରରେ ବିପର୍ଯ୍ୟୟ ବିପଦ ହ୍ରାସ (ଡିଆରଆର) ଉପରେ ଅନୁଷ୍ଠିତ ଏସିଆନ ମିନିଷ୍ଟେରିଆଲ କନଫରେନ୍ସରେ ପ୍ରଧାନମନ୍ତ୍ରୀ ଉଦବୋଧନରେ ଉଲ୍ଳେଖ କରିଥିବା 10 ଦଫା କାର୍ଯ୍ୟସୂଚୀକୁ ପ୍ରଣୟନ କରିବାରେ ଏହାର ଭୂମିକା ଗୁରୁତ୍ୱପୂର୍ଣ୍ଣ ରହିବ ।


    ଜାତୀୟ ବିପର୍ଯ୍ୟୟ ପରିଚାଳନା କର୍ତ୍ତୃପକ୍ଷ (ଏନଡିଏମ୍ଏ) ପକ୍ଷରୁ ଆୟୋଜିତ ଏହି କର୍ମଶାଳାରେ ସହାୟତା କରିଥିଲେ ୟୁନିସେଫ୍ , ୟୁଏନଡିପି ଏବଂ ୟୁଏନଆଇଏସଡିଆର ।


    କର୍ମଶାଳାରେ ଆଲୋଚନା ବେଳେ ଡାଟାବେସ ପ୍ରସ୍ତୁତି ପ୍ରକ୍ରିୟା ପାଇଁ ଏକ ଷ୍ଟିଅରିଂଗ୍ରୁପ ଗଠନ ସକାଶେ ସ୍ଥିର ହୋଇଛି ।ଏହି ଗ୍ରୁପ ଡାଟାବେସର ପରିଚାଳନା , ରକ୍ଷଣାବେକ୍ଷଣ , ଅପଡେଟ କରିବା , ଦକ୍ଷତା ବିକାଶ ଏବଂ ପାଇଲଟ ପ୍ରୋଜେକ୍ଟ ପାଇଁ ରାଜ୍ୟ ଚିହ୍ନଟ କରିବ ।


    କର୍ମଶାଳାରେ ଏନଡିଏମ୍ଏର ଅଧିକାରୀ , କେନ୍ଦ୍ରୀୟ ମନ୍ତ୍ରିମଣ୍ଡଳ ଓ ବିଭିନ୍ନ ବିଭାଗର ପ୍ରତିନିଧି , ରାଜ୍ୟସରକାର , ଜାତିସଂଘର ବିଭିନ୍ନ ସଂସ୍ଥା , ଆଡମିନିଷ୍ଟ୍ରେଟିଭ ଟ୍ରେନିଂ ଇନଷ୍ଟିଚ୍ୟୁଟ , ଡିଜାଷ୍ଟର ମ୍ୟାନେଜମେଂଟ ଇନଷ୍ଟିଚ୍ୟୁଟ ଏବଂ ବିଶ୍ୱବିଦ୍ୟାଳୟ ପ୍ରତିନିଧି ଅଂଶଗ୍ରହଣ କରିଥିଲେ ।


    **********

    
    
    (Release ID: 1531265) Visitor Counter : 3