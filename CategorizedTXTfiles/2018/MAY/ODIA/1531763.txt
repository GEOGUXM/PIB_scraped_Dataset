      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଶିକ୍ଷାର୍ଥୀଙ୍କ ସ୍ୱଚ୍ଛ ଭାରତ ଗ୍ରୀଷ୍ମ ପ୍ରଶିକ୍ଷଣ
      100 - ଘଣ୍ଟିଆ ସ୍ୱଚ୍ଛତା କାର୍ଯ୍ୟକ୍ରମରେ ଯୋଗ ଦେବାକୁ କେନ୍ଦ୍ରମନ୍ତ୍ରୀ ପ୍ରକାଶ ଜାଭଡେକରଙ୍କ ଆହ୍ୱାନ

      Posted On: 09 MAY 2018 8:33PM by PIB Bhubaneshwar

    ଦେଶରେ ‘ ସ୍ୱଚ୍ଛ ଭାରତ ଗ୍ରୀଷ୍ମ ପ୍ରଶିକ୍ଷଣ ’ 100 - ଘଣ୍ଟିଆ ସ୍ୱଚ୍ଛତା କାର୍ଯ୍ୟକ୍ରମରେ ଛାତ୍ରଛାତ୍ରମାନେ ଅଂଶଗ୍ରହଣ କରିବା ପାଇଁ ଆଗେଇ ଆସିବାକୁ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆହ୍ୱାନ କରିଥିଲେ । ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ ସହଯୋଗରେ ମାନବ ସମ୍ବଳ ବିକାଶ ମନ୍ତ୍ରଣାଳୟ ‘ ସ୍ୱଚ୍ଛ ଭାରତ ଗ୍ରୀଷ୍ମ ପ୍ରଶିକ୍ଷଣ ସ୍ୱଚ୍ଛତାର 100 ଘଣ୍ଟିଆ ଅଭିଯାନର ଶୁଭାରମ୍ଭ କରିଛନ୍ତି । ଏହା ଜରିଆରେ ସ୍ୱଚ୍ଛତା ସମ୍ବନ୍ଧୀତ କାର୍ଯ୍ୟ ତଥା ଗ୍ରାମାଂଚଳ ବିକାଶ ପାଇଁ ଯୁବଗୋଷ୍ଠିଙ୍କୁ ସାମିଲ କରାଯିବ । 1 ମଇ ରୁ 31 ମଇ 2018 ପର୍ଯ୍ୟନ୍ତ ଚାଲିଥିବା ଏହି କାର୍ଯ୍ୟକ୍ରମରେ ସ୍ୱଚ୍ଛତା ସମ୍ବନ୍ଧୀତ କାର୍ଯ୍ୟ ପାଇଁ ଯୁବଗୋଷ୍ଠିଙ୍କ କୌଶଳ ତଥା ଭାବନାକୁ ବିକଶିତ କରିବା ସହିତ ଗ୍ରାମାଂଚଳରେ ସାର୍ବଜନୀନ କାର୍ଯ୍ୟ ପାଇଁ ସେମାନଙ୍କୁ ସାମିଲ କରିବାର ଉଦ୍ଦେଶ୍ୟ ରହିଛି । ଏହି କାର୍ଯ୍ୟକ୍ରମ ମହାତ୍ମା ଗାନ୍ଧୀଙ୍କର 150ତମ ଜୟନ୍ତୀକୁ ଲକ୍ଷ୍ୟ ରଖି କରାଯାଇଛି ।


    ଶ୍ରୀ ପ୍ରକାଶ ଜାଭଡେକର କହିଥିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଶୁଭାରମ୍ଭ କରିଥିବା ସ୍ୱଚ୍ଛ ଭାରତ କାର୍ଯ୍ୟକ୍ରମ , ଦେଶରେ ଜନ ଆନ୍ଦୋଳନର ରୂପ ନେଇ ସାରିଲାଣି । ଏକ ଟ୍ୱିଟ/ ଭିଡିଓ ବାର୍ତ୍ତାରେ ଶ୍ରୀ ଜାଭଡେକର କହିଥିଲେ ଯେ ପ୍ରଧାନମନ୍ତ୍ରୀ ସ୍ୱଚ୍ଛ ଭାରତ ଅଭିଯାନର ଶୁଭାରମ୍ଭ 3 ବର୍ଷ ପୂର୍ବରୁ କରାଯାଇଥିଲା ଏବଂ ଏବେ ଅନେକ ସଂଖ୍ୟାରେ ଲୋକମାନେ ଏହି ଅଭିଯାନରେ ଅଂଶଗ୍ରହଣ କରୁଛନ୍ତି । ମନ୍ତ୍ରୀ କହିଥିଲେ ଯେ ବର୍ତ୍ତମାନ ଯୁବଗୋଷ୍ଠିମାନଙ୍କର ସମୟ ଆସିଛି ସେମାନେ ଗ୍ରୀଷ୍ମ ଅବକାଶରେ 10 ରୁ 15 ଦିନ ପାଇଁ ଗାଁ ଭ୍ରମଣ କରି ସ୍ୱଚ୍ଛ ଭାରତ ଗ୍ରୀଷ୍ମ ପ୍ରଶିକ୍ଷଣ କାର୍ଯ୍ୟକ୍ରମରେ ଅଂଶଗ୍ରହଣ କରନ୍ତୁ ଯାହାଦ୍ୱାରା ନିଜ ଆଖ ପାଖ ବାତାବରଣକୁ ସ୍ୱଚ୍ଛ ତଥା ଆବର୍ଜନା ମୁକ୍ତ କରିପାରିବେ । ସେ କହିଥିଲେ ଯେ ଏହାଦ୍ୱାରା ସ୍ୱଶିକ୍ଷା ତଥା ଲୋକମାନଙ୍କୁ ଶିକ୍ଷିତ କରିବାର ପ୍ରକ୍ରୀୟା ସଠିକ ଭାବେ କରାଯାଇପାରିବ ଯାହାଦ୍ୱାରା ଅଧିକ ସଂଖ୍ୟାରେ ଲୋକମାନଙ୍କ ଅଂଶୀଦାରକୁ ସୁନିଶ୍ଚିତ କରିହେବ ।


    କଲେଜ ଏବଂ ବିଶ୍ୱବିଦ୍ୟାଳୟରେ ଶିକ୍ଷାଲାଭ କରୁଥିବା ଛାତ୍ରଛାତ୍ରୀ , ସ୍ୱଚ୍ଛ ଭାରତ ଗ୍ରୀଷ୍ମ ପ୍ରଶିକ୍ଷଣ କାର୍ଯ୍ୟକ୍ରମ ପାଇଁ ନିବେଦନ କରିପାରିବେ । ଏଥିରେ ବ୍ୟକ୍ତିଗତ ଭାବେ କିମ୍ବା ଟିମ ଭାବେ ଅଂଶଗ୍ରହଣ କରିପାରିବେ । ନୋଡାଲ ଅଧିକାରୀମାନଙ୍କ ପରାମର୍ଶରେ ହିଁ ସ୍ଥାନ ଏବଂ ଟିମର ଆକାର ନିର୍ଦ୍ଧାରୀତ କରାଯିବ । ୱେବସାଇଟ ଜରିଆରେ ନାମାଙ୍କନ ପରେ ନୋଡାଲ ଅଧିକାରୀମାନଙ୍କ ଦ୍ୱାରା ଅନୁମୋଦନ ହେବା ପରେ ପ୍ରତିଭାଗୀମାନଙ୍କୁ ଗ୍ରହଣ କରାଯିବ । ପ୍ରତିଭାଗୀମାନଙ୍କୁ ଗ୍ରାମୀଣ କ୍ଷେତ୍ରରେ ସ୍ୱଚ୍ଛତା ସମ୍ବନ୍ଧୀତ ଗତିବିଧିରେ ଅତି କମରେ 100 ଘଣ୍ଟା ଦେବାକୁ ହେବ । ପଞ୍ଜିକରଣର ଶେଷ ତାରିଖ 15 ମଇ 2018 ରଖାଯାଇଛି ।


    କାର୍ଯ୍ୟ ସମାପ୍ତ ହେବାର 15 ଦିନ ମଧ୍ୟରେ ପ୍ରତିଭାଗୀମାନଙ୍କୁ ପୋର୍ଟାଲରେ ପ୍ରଦତ ନିୟମାନୁସାରେ ପ୍ରଶିକ୍ଷଣ ରିପୋର୍ଟ ଦେବାକୁ ହେବ । ଏହି ରିପୋର୍ଟର ସମୀକ୍ଷା ଏବଂ ମଂଜୁରୀ ନୋଡାଲ ଅଧିକାରୀଙ୍କ ଦ୍ୱାରା ଦିଆଯିବ । ଏହାର ଉଦ୍ଦେଶ୍ୟ ପୁରସ୍କାର ଏବଂ ପ୍ରମାଣପତ୍ର ସୁନିଶ୍ଚିତ କରିବା । ପ୍ରଶିକ୍ଷଣ ସମାପ୍ତ ହେବା ପରେ ସମସ୍ତ ପ୍ରତିଭାଗୀମାନଙ୍କୁ ପ୍ରଶିକ୍ଷଣ ପ୍ରମାଣପତ୍ର ପ୍ରଦାନ କରାଯିବ । ପ୍ରତିଭାଗୀମାନଙ୍କୁ ନିଜ ପାଠ୍ୟକ୍ରମ ପାଇଁ ମଧ୍ୟ କ୍ରେଡିଟ ପ୍ରଦାନ କରାଯିବ । ସବୁଠାରୁ ଉତ୍ତମ ପ୍ରଦର୍ଶନ କରିଥିବା ତିନି ଜଣ ପ୍ରତିଭାଗୀ କିମ୍ବା ଟିମକୁ କଲେଜ , ବିଶ୍ୱବିଦ୍ୟାଳୟ , ରାଜ୍ୟ ତଥା ରାଷ୍ଟ୍ରୀୟ ସ୍ତରରେ ପଞ୍ଜିକୃତ କରାଯିବ ।


    କଲେଜ ସ୍ତରରେ ବିଜେତାମାନଙ୍କୁ ସିଲ କିମ୍ବା କପ ତଥା ବିଶେଷ ପ୍ରମାଣପତ୍ର ଦିଆଯିବ । ପ୍ରମାଣପତ୍ର ବ୍ୟତୀତ ନଗତ ଅର୍ଥ ପୁରସ୍କାର ମଧ୍ୟ ନିମ୍ନ ଅନୁଯାୟୀ ପ୍ରଦାନ କରାଯିବ । ବିଶ୍ୱବିଦ୍ୟାଳୟ ସ୍ତରରେ ଉପଯୁକ୍ତ ପ୍ରମାଣପତ୍ର ସହିତ 30 ହଜାର ଟଙ୍କା , 20 ହଜାର ଟଙ୍କା ତଥା 10 ହଜାର ଟଙ୍କା ପୁରସ୍କାର ବାବଦରେ ପ୍ରଦାନ କରାଯିବ ।


    ରାଜ୍ୟ ସ୍ତରରେ ଉପଯୁକ୍ତ ପ୍ରମାଣପତ୍ର ସହିତ 50 ହଜାର ଟଙ୍କା , 30 ହଜାର ଟଙ୍କା ତଥା 20 ହଜାର ଟଙ୍କା ନଗଦ ପୁରସ୍କାର ପ୍ରଦାନ କରାଯିବ । ରାଷ୍ଟ୍ରୀୟ ସ୍ତରରେ ଉପଯୁକ୍ତ ପ୍ରମାଣପତ୍ର ସହିତ 2 ଲକ୍ଷ ଟଙ୍କା , 1 ଲକ୍ଷ ଟଙ୍କା ତଥା 50 ହଜାର ଟଙ୍କାର ନଗଦ ପୁରସ୍କାର ପ୍ରଦାନ କରାଯିବ ।


    **********

    
    
    (Release ID: 1531763) Visitor Counter : 4