      କ୍ୟାବିନେଟ

      ନବୀକରଣଯୋଗ୍ୟ ଶକ୍ତି କ୍ଷେତ୍ରରେ ଭାରତ, ଫ୍ରାନ୍ସ ବୁଝାମଣାକୁ କେନ୍ଦ୍ର କ୍ୟାବିନେଟର ମଞ୍ଜୁରି
      Posted On: 23 MAY 2018 7:31PM by PIB Bhubaneshwar


    ନବୀକରଣ ଯୋଗ୍ୟ ଶକ୍ତି କ୍ଷେତ୍ରରେ ସହଯୋଗ ଲାଗି ଭାରତ ଏବଂ ଫ୍ରାନ୍ସ ମଧ୍ୟରେ ସ୍ୱାକ୍ଷରିତ ବୁଝାମଣା (ଏମଓୟୁ)କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ପିଛିଲା ଭାବେ ମଞ୍ଜୁରି ଦେଇଛନ୍ତି । ଏହି ବୁଝାମଣା 10 ମାର୍ଚ୍ଚ, 2018ରେ ସ୍ୱାକ୍ଷରିତ ହୋଇଥିଲା ।


    ଜାତୀୟ ସୌର ଶକ୍ତି ସଂସ୍ଥାନ (ଏନଆଇଏସଇ), ଭାରତ ଏବଂ ଆଇ ଏନର୍ଜି ଆଟମିକ ଆଟ ଅକ୍ସ ଏନର୍ଜି ଅଲଟରନେଟିଭ୍ସ (ସିଇଏ) ଫ୍ରାନ୍ସ ମଧ୍ୟରେ ଚୟନ କରାଯାଇଥିବା କ୍ଷେତ୍ରରେ ଗବେଷଣା/ପ୍ରଦର୍ଶନ/ପାଇଲଟ ପ୍ରକଳ୍ପର ଚିହ୍ନଟ କରିବା ଏହି ଏମଓୟୁର ଉଦ୍ଦେଶ୍ୟ । ପାରସ୍ପରିକ ଚୁକ୍ତି ଆଧାରରେ ଉଭୟ ପକ୍ଷ ଆଇ.ଏସ.ଏ ସଦସ୍ୟ ରାଷ୍ଟ୍ରରେ ପାଇଲଟ ପ୍ରକଳ୍ପର କାର୍ଯ୍ୟକାରୀତା ଏବଂ ପରିଚାଳନା ଦିଗରେ କାମ କରିବେ । ଏହି ସହଯୋଗ ମିଳିତ ଗବେଷଣା ପ୍ରକଳ୍ପ, ମିଳିତ ଗବେଷଣା ଏବଂ ବିକାଶ, ମିଳିତ କର୍ମଶାଳା, ଗବେଷଣା ଏବଂ ପ୍ରଯୁକ୍ତିର ଆଦାନପ୍ରଦାନ ବିଭିନ୍ନ ସମ୍ବଳର ବିଧି-ଉପାୟ ମାଧ୍ୟମରେ କରାଯିବ, ଯେଉଁଥିରେ ଉଭୟ ଦେଶର ବିଶେଷଜ୍ଞମାନଙ୍କ ବିନିମୟ ମଧ୍ୟ ସାମିଲ ରହିଛି । ବିଶେଷଜ୍ଞମାନଙ୍କ ମତବିନିମୟ ଏବଂ ସୂଚନାର ନେଟୱାର୍କିଂ ପ୍ରତିଷ୍ଠା କରିବା ମଧ୍ୟ ଏହି ଏମଓୟୁର ଉଦ୍ଦେଶ୍ୟ ।


    ଏମଓୟୁ ଦ୍ୱାରା ଉଭୟ ଦେଶ ମଧ୍ୟରେ ଦ୍ୱିପାକ୍ଷିକ ସହଯୋଗୁ ସୁଦୃଢ଼ କରିବାରେ ସହାୟତା ମିଳିପାରିବ ।


    **********

    
    
    (Release ID: 1533439) Visitor Counter : 1