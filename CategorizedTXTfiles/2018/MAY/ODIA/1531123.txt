      ଶକ୍ତି ମନ୍ତ୍ରଣାଳୟ

      ଗ୍ରାମ୍ୟ ବିଦ୍ୟୁତୀକରଣ ସ୍ଥିତି ନେଇ ସ୍ପଷ୍ଟୀକରଣ
      Posted On: 01 MAY 2018 8:52PM by PIB Bhubaneshwar


    ଦୀନ ଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନା ( DDUGJY ) ମାଧ୍ୟମରେ ସ୍ଥିର କରାଯାଇଥିବା ଗ୍ରାମ ବିଦ୍ୟୁତୀକରଣ ଲକ୍ଷ୍ୟକୁ ନିର୍ଦ୍ଧାରିତ ସମୟର ଅନେକ ପୂର୍ବରୁ ହାସଲ କରାଯାଇଛି । କେନ୍ଦ୍ର ସରକାର ଏବଂ ରାଜ୍ୟମାନଙ୍କର ଏଜେନ୍ସିମାନଙ୍କ ଦ୍ୱାରା ଏହି କାର୍ଯ୍ୟକ୍ରମରେ ପ୍ରତ୍ୟକ୍ଷ ଅଥବା ପରୋକ୍ଷ ରୂପରେ ଜଡିତ ଅନ୍ୟ ସମସ୍ତ ହିତାଧିକାରୀ ନିର୍ଦ୍ଧାରିତ ସମୟ ସୀମା ମଧ୍ୟରେ ଏହି ମହତ୍ୱପୂର୍ଣ୍ଣ କାର୍ଯ୍ୟର ପୂର୍ଣ୍ଣତା ସୁନିଶ୍ଚିତ କରିବା ପାଇଁ ସେମାନଙ୍କର ମହତ୍ୱପୂର୍ଣ୍ଣ ପ୍ରୟାସ ହେତୁ ପ୍ରଶଂସାର ପାତ୍ର ।


    ଉଲ୍ଲେଖନୀୟ ବିଷୟ ହେଉଛି ଯେ ବିଜୁଳି ପହଂଚାଇବା ଦୃଷ୍ଟିରୁ ଶେଷ ବଞ୍ଚିଥିବା ଗ୍ରାମ ଗୁଡ଼ିକ ମଧ୍ୟରୁ ଅଧିକାଂଶ ସୁଦୂର ତଥା ଦୁର୍ଗମ କ୍ଷେତ୍ରରେ ଅବସ୍ଥିତ । ଏହି ଗ୍ରାମଗୁଡ଼ିକ ଦୁର୍ଗମ ପାର୍ବତ୍ୟାଞ୍ଚଳ , ଘଞ୍ଚ ଜଙ୍ଗଲ କ୍ଷେତ୍ର ଏବଂ ବାମପନ୍ଥୀ ଉଗ୍ରବାଦ ଦ୍ୱାରା ପ୍ରଭାବିତ କ୍ଷେତ୍ରରେ ସ୍ଥିତ । ଏହି କାରଣରୁ ବିଦ୍ୟୁତୀକରଣ ଦୃଷ୍ଟିରୁ ଏହି ଗ୍ରାମଗୁଡ଼ିକୁ ଏପର୍ଯ୍ୟନ୍ତ ଉପେକ୍ଷା କରାଯାଇ ଆସୁଥିଲା ।


    ଦୀନଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନା ( DDUGJY )ର ଶୁଭାରମ୍ଭ ପୂର୍ବରୁ 2012-13ରୁ ଆରମ୍ଭ କରି 2014-15 ପର୍ଯ୍ୟନ୍ତ 3 ବର୍ଷ ମଧ୍ୟରେ ପ୍ରତ୍ୟେକ ବର୍ଷ ହାରାହାରି କେବଳ 1730ଟି ଗ୍ରାମକୁ ହିଁ ବିଦ୍ୟୁତୀକରଣ କରାଯାଇଥିଲା । ଏପରିକି 2013-14ରେ କେବଳ 1197ଟି ଗ୍ରାମର ବିଦ୍ୟୁତୀକରଣ ହୋଇଥିଲା , ଯାହାକି ଏ ପର୍ଯ୍ୟନ୍ତର ସବୁଠାରୁ କମ ସଂଖ୍ୟା । ।


    ଗଣମାଧ୍ୟମରେ ଏହିପରି ରିପୋର୍ଟ ପ୍ରକାଶ ପାଇଛି ଯେ ସରକାର ଶତକଡା ଶହେ ପ୍ରତିଶତ ଗ୍ରାମରେ ବିଜୁଳି ପହଞ୍ଚାଇବାର ଦାବି କରୁଥିଲେ ମଧ୍ୟ ଏପର୍ଯ୍ୟନ୍ତ କେତେକ ଗ୍ରାମରେ ବିଜୁଳି ପହଞ୍ଚି ପାରିନାହିଁ । ଏ ସମ୍ବନ୍ଧରେ ଏହି ବିଷୟ ଦୋହରା ଯାଉଛି ଯେ ସରକାର ଦୀନ ଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନା ( DDUGJY ) ଅଧୀନରେ ବାକି ରହିଥିବା ଅଣ-ବିଦ୍ୟୁତୀକରଣ ଗ୍ରାମ ଗୁଡ଼ିକରେ ବିଦ୍ୟୁତ ପହଂଚାଇବା ପାଇଁ ଯେଉଁ ଲକ୍ଷ୍ୟ ସ୍ଥିର କରିଥିଲେ , ଯାହାର ଚିହ୍ନଟ ଜନଗଣନା କୋଡ ଅନୁସାରେ କରାଯାଇଥିଲା ଏବଂ ଯାହା ସମ୍ବନ୍ଧରେ 2015 ଏପ୍ରିଲ 1 ପର୍ଯ୍ୟନ୍ତ ରାଜ୍ୟମାନଙ୍କ ଦ୍ୱାରା ସୂଚନା ପ୍ରଦାନ କରାଯାଇଥିଲା । ଏହି ସବୁ ଗ୍ରାମ ଗୁଡ଼ିକରେ ବିଦ୍ୟୁତୀକରଣ କାର୍ଯ୍ୟ ପୁରଣ ହେବା ବାବଦରେ ସୂଚନା ସମସ୍ତ ସମ୍ବନ୍ଧିତ ରାଜ୍ୟ ପ୍ରଦାନ କରିଛନ୍ତି । ଏପରି ହୋଇପାରେ ଯେ ଉପଗ୍ରାମ ଅଞ୍ଚଳ ଯେପରିକି ବସ୍ତି ଅଞ୍ଚଳରେ ଅବସ୍ଥିତ କେତେକ ଘରେ ଏବେବି ବିଜୁଳି ପହଞ୍ଚି ପାରିନାହିଁ ଏବଂ ଏହା ମନେ କରାଯାଉଛି ଯେ କିଛି ସମାଚାର ଏଜେନ୍ସି ଏହି ବସ୍ତି ଗୁଡ଼ିକ ବାବଦରେ ସୂଚନା ପ୍ରଦାନ କରିଛନ୍ତି ।


    ସରକାର ସାର୍ବଭୌମିକ ଘରୋଇ ବିଦ୍ୟୁତୀକରଣ ଲକ୍ଷ୍ୟ ପ୍ରାପ୍ତି ଉଦ୍ଦେଶ୍ୟରେ ଶେଷ ସୀମା ବା ଘର ପର୍ଯ୍ୟନ୍ତ ସଂଯୋଗ ଉପଲବ୍ଧ କରିବା ଏବଂ ଗ୍ରାମୀଣ ଓ ସହର ଦୁଇ କ୍ଷେତ୍ରରେ ସ୍ଥିତ ଶେଷ ବଞ୍ଚିଥିବା ସମସ୍ତ ଘରେ ବିଦ୍ୟୁତ ସଂଯୋଗ ସୁବିଧା ସୁଲଭ କରିବା ପାଇଁ ପୂର୍ବରୁ ‘ ପ୍ରଧାନମନ୍ତ୍ରୀ ସହଜ ବିଜୁଳି ହର ଘର ଯୋଜନା-ସୌଭାଗ୍ୟ ’ ର ଆରମ୍ଭ କରିଛନ୍ତି । ଶେଷ ବାକି ରହିଥିବା ସମସ୍ତ ଘର ଗୁଡ଼ିକୁ ସୌଭାଗ୍ୟ ମାଧ୍ୟମରେ କଭର କରାଯିବ , ଯେଉଁଥିରେ କି ଜନଗଣନା ଗ୍ରାମମାନଙ୍କ ସହିତ ସମ୍ବନ୍ଧିତ ବସ୍ତିମାନଙ୍କରେ ଅବସ୍ଥିତ ଘରମାନଙ୍କ ସହିତ ସହରୀ ବସ୍ତିମାନଙ୍କରେ ଥିବା ଘରଗୁଡ଼ିକ ମଧ୍ୟ ସାମିଲ ରହିଛନ୍ତି ।


    ଉପରୋକ୍ତ ସମାଚାରମାନଙ୍କରେ ଯେଉଁ ଗ୍ରାମ ଗୁଡ଼ିକର ଉଲ୍ଲେଖ କରାଯାଇଛି ସେମାନଙ୍କ ମଧ୍ୟରୁ ଅଧିକାଂଶ ଗ୍ରାମ ଜନଗଣନା ଗ୍ରାମ ନୁହେଁ ବରଂ ଅସଲରେ ସେଗୁଡ଼ିକ ହେଉଛି ବସ୍ତି ଅଞ୍ଚଳ । ଏଗୁଡ଼ିକର ନିମ୍ନରେ ଉଲ୍ଲେଖ କରାଯାଇଛି ।


    1. ମଧ୍ୟପ୍ରଦେଶ


    ଅଲୀରାଜପୁର ଜିଲ୍ଲାରେ ଅବସ୍ଥିତ 3 ଗ୍ରାମ ଯଥା ଝଣ୍ଡନା , ଅମ୍ବା ଏବଂ ଚମେଲୀ ସର୍ଦ୍ଦାର ସରୋବରର ବୁଡି ରହିଥିବା ଅଂଚଳରେ ଅବସ୍ଥିତ । ଏଠାରେ ରହୁଥିବା ଗ୍ରାମୀଣ ଅଧିବାସୀମାନଙ୍କର ପୁନର୍ବାସ କକରାନା ଗ୍ରାମରେ କରିଦିଆଯାଇଛି , ଯେଉଁଠାରେ କି ବିଜୁଳି ପହଂଚିଯାଇଛି । ଯଦିଓ କିଛି ଅଧିବାସୀ ନିକଟବର୍ତ୍ତୀ ଅଞ୍ଚଳକୁ ଚାଲିଯାଇଛନ୍ତି , ଯାହାକି ଏକ ବସ୍ତି ଯେଉଁଠାରେ ଏବେ ବି ବିଦ୍ୟୁତୀକରଣ କରାଯାଇନାହିଁ । ରାଇସେନ ଜିଲ୍ଲାରେ ଅବସ୍ଥିତ ଖନନପୁରା ଗ୍ରାମର ପ୍ରଥମରୁ ବିଦ୍ୟୁତୀକରଣ ହୋଇଯାଇଛି ଏବଂ ଏଥିସହିତ ଜଡିତ ଥିବା ଟୋଲରେ ବିଦ୍ୟୁତୀକରଣ କାର୍ଯ୍ୟ ଆଗେଇ ଚାଲିଛି । ରାଇସେନ ଜିଲ୍ଲାରେ ଅବସ୍ଥିତ ଅନ୍ୟ 5ଟି ଗ୍ରାମ ଯଥା ଜୈତଗଡ , ବିଲି , ପୋଣ୍ଡ , ରାମଗଡ ଏବଂ ଗୋପାଳପୁର ହେଉଛି ଜଙ୍ଗଲ ମଧ୍ୟରେ ଥିବା ଗ୍ରାମ , ଯେଉଁଠାରେ କି ଗୃହମାନଙ୍କୁ ସୌର ଉର୍ଜା ଜରିଆରେ ବିଜୁଳି ପହଞ୍ଚାଯାଇଛି ।


    2.ରାଜସ୍ଥାନ


    ଢ଼ୋଲପୁର ଜିଲ୍ଲାରେ ଅବସ୍ଥିତ ସମସ୍ତ ରାଜସ୍ୱ/ଜନଗଣନା ଗ୍ରାମ ଗୁଡ଼ିକର ବିଦ୍ୟୁତୀକରଣ କରାଯାଇଥିବାର ସୂଚନା ରହିଛି । ସମାଚାରରେ ଉଲ୍ଲେଖ କରାଯାଇଥିବା ଗ୍ରାମ ଗୁଡ଼ିକ ମଧ୍ୟରେ ରାଜସ୍ୱ/ଜନଗଣନା ଗ୍ରାମ ଗୁଡ଼ିକର ଉଲ୍ଲେଖ ନାହିଁ । ଗୋଲେକାପୁରା ଏବଂ ଶଙ୍କରପୁରାରେ ବିଦ୍ୟୁତୀକରଣ କାର୍ଯ୍ୟ ପୁରା ହୋଇଛି ଏବଂ ଶେଷ ବାକି ରହିଥିବା ଘୁରାଇଆ ହେରା , ହାତିୟାଖର , କେହରିକାନଗଲା , ହରିପୁରା ଏବଂ ଠାକୁରପୁରାରେ ବିଦ୍ୟୁତୀକରଣ କାର୍ଯ୍ୟ ପ୍ରଗତି ପଥରେ ଆଗେଇ ଚାଲିଛି ।


    ରାଜଘାଟ ଗ୍ରାମ ବର୍ତ୍ତମାନର ଢ଼ୋଲପୁରର ନଗରପାଳିକା କ୍ଷେତ୍ର ଅନ୍ତର୍ଗତ ରହିଛି । ତେଣୁ ସହରୀ କ୍ଷେତ୍ରରେ ସ୍ଥିତ ଘରଗୁଡ଼ିକରେ ବିଜୁଳିର ସୁବିଧା ରହିଛି ମାତ୍ର ସର୍ତ୍ତାବଳୀ ହେଲା ଏଗୁଡ଼ିକର ସଂଯୋଗ ଯେପରି କାଟି ନଦିଆଯାଇଥାଏ ।


    3. ଝାଡଖଣ୍ଡ


    ପ୍ରକାଶିତ ରିପୋର୍ଟମାନଙ୍କରେ ଯେଉଁ ସପରୁମ ଗ୍ରାମର ଉଲ୍ଲେଖ କରାଯାଇଛି , ତାହା ହେଉଛି ଏକ ବିଦ୍ୟୁତୀକୃତ ଗ୍ରାମ । ମାତ୍ର ଅନେକ ଦିନ ଧରି ଏଠାରେ ବିଦ୍ୟୁତ ସଂଯୋଗ ବ୍ୟାହତ ରହିଛି ।


    ************

    
    
    (Release ID: 1531123) Visitor Counter : 2