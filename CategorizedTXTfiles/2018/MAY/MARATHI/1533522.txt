      अन्न प्रक्रिया उदयोग मंत्रालय

      भारतीय खाद्य पदार्थांना जागतिक मान्यता मिळवण्यासाठी आंतरराष्ट्रीय प्रयोगशाळांमध्ये त्यांची चाचणी केली जाणार
      Posted On: 25 MAY 2018 6:09PM by PIB Mumbai


      नवी दिल्ली, 25 मे 201 8


      विविध प्रकारच्या भारतीय खाद्य पदार्थांना जागतिक स्तरावर मान्यता मिळावी यासाठी नॅशनल इन्स्टीट्यूट ऑफ फूड इंटरप्रिनरशिप ॲण्ड मॅनेजमेंट (एनआयएफटीईएम) या संस्थेने मंजूर केलेल्या उत्पादनांची चाचणी आंतरराष्ट्रीय प्रयोगशाळांमध्ये केली जाणार आहे. त्यासाठी अन्न प्रक्रिया मंत्रालय पुढाकार घेत असल्याची माहिती अन्न प्रक्रिया उद्योगमंत्री हरसिमरत कौर-बादल यांनी दिली. हरयाणामध्ये सोनिपत येथे एनआयएफटीईएम या संस्थेत अन्न प्रक्रिया उद्योगांशी संबंधित प्रयोगशाळेच्या उद्‌घाटनप्रसंगी त्या आज बोलत होत्या.


      संस्थेत उत्पादित झालेल्या उत्पादनांचे विपणन योग्य प्रकारे केले जावे अशी अपेक्षा त्यांनी व्यक्त केली. खाद्य पदार्थाची उत्पादने परवडण्याजोगी, ताजी आणि आरोग्याच्या दृष्टीने हितकर असावी असे सांगत या क्षेत्रात संस्था उत्कृष्टता केंद्र म्हणून नावारुपाला येऊ शकते, असा विश्वास त्यांनी व्यक्त केला. संस्थेच्या परिसरातील शेतकरी अन्न प्रक्रिया उद्योग शिकून घेण्यासाठी संस्थेकडे वळतील, अशी आशाही मंत्रिमहोदयांनी व्यक्त केली.


      N. Sapre / M.Pange /P.Kor


    

    
    (Release ID: 1533522) Visitor Counter : 12
    
    
      Read this release in: English