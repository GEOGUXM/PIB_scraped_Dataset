      आरोग्य आणि कुटुंब कल्याण मंत्रालय

      तंबाखू सेवनामुळे होणाऱ्या दुष्परिणामांबाबत जनजागृती करण्यासाठी ऑटो रिक्षा रॅली
      Posted On: 31 MAY 2018 5:56PM by PIB Mumbai


      नवी दिल्ली, 31 मे 201 8


      जागतिक तंबाखू विरोधी दिनानिमित्त तंबाखूच्या सेवनामुळे होणाऱ्या दुष्परिणामांबाबत माहिती देण्यासाठी आज नवी दिल्लीत ऑटो रिक्षा रॅलीचे आयोजन करण्यात आले. आरोग्य आणि कुटुंब कल्याण राज्यमंत्री अनुप्रिया पटेल यांनी या रॅलीला हिरवा झेंडा दाखवला. या उपक्रमात 100 वाहने सहभागी असून किमान महिनाभराच्या अवधीत या वाहनांच्या माध्यमातून दिल्लीमध्ये विविध ठिकाणी तंबाखू सेवनाच्या दुष्परिणामांबाबत जनजागृती केली जाणार आहे.


      देशात तंबाखू सेवनाच्या दुष्परिणामांबाबत जनजागृतीची आवश्यकता असल्याचे सांगत त्यासाठी अतिरिक्त प्रयत्न गरजेचे असल्याचे श्रीमती पटेल यांनी यावेळी सांगितले. तंबाखूमुळे कर्करोग, हृदयरोग तसेच मधुमेहासह अनेक आजार बळावतात. त्यामुळे वेळीच प्रतिबंधात्मक उपाययोजना आवश्यक असल्याचे मत त्यांनी व्यक्त केले.


      S.Tupe /M.Pange/P.Kor


    

    
    (Release ID: 1534001) Visitor Counter : 33
    
    
      Read this release in: English