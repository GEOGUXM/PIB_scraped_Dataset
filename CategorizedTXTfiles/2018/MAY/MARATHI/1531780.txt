      ग्राहक व्यवहार, अन्न आणि सार्वजनिक पुरवठा मंत्रालय

      ऊस उत्पादक शेतकऱ्यांना वाढीव अर्थसहाय्य देण्याचे केंद्र सरकारचे आदेश
      Posted On: 09 MAY 2018 9:30PM by PIB Mumbai


    नवी दिल्ली , 9 मे 201 8


     1. या वर्षीच्या 2017-18 च्या साखर गळीत हंगामामध्ये अपेक्षेपेक्षा साखर उत्पादन जास्त झाले आहे. त्याचबरोबर साखरेच्या देशांतर्गत किंमती उतरल्या आहेत. याचा परिणाम ऊस उत्पादक शेतकऱ्यांची थकबाकी 20 हजार कोटींपर्यंत गेली आहे.

     2. साखरेच्या किंमती स्थिर रहाव्यात आणि ऊस उत्पादक शेतकऱ्यांनाही त्यांची थकीत रक्कम मिळावी, यासाठी सरकारने गेल्या तीन महिन्यात पुढील योजना केल्या आहेत.
     1. साखरेच्या आयातीवरील सीमा शुल्क 50 टक्क्यांवरुन 100 टक्क्यांपर्यंत वाढ केली आहे.
     2. साखरेच्या किंमती स्थिर राहण्यासाठी फेब्रुवारी आणि मार्च 2018 मध्ये साठा करण्याची मर्यादा निश्चित करण्यात आली.
     3. साखरेची जास्तीत जास्त निर्यात करण्यासाठी प्रोत्साहन म्हणून साखरेवरचे निर्यात सीमा शुल्क संपूर्णपणे मागे घेण्यात आले आहे.
     4. साखर कारखान्यांनाही निर्यातीसाठी किमान निर्यात कोटा देण्यात आला आहे. त्यानुसार 2017-18 च्या साखर हंगामातील 20 लाख मेट्रिक टन साखर निर्यात होऊ शकेल.
     5. साखर कारखान्यांनी जास्त उत्पादित झालेली साखर जास्त निर्यात करावी, यासाठी प्रोत्साहनपर योजना आखली आहे.
     1. एप्रिल 2015 मध्ये ऊस उत्पादक शेतकऱ्यांची थकबाकी 22 हजार कोटी रुपयांपर्यंत जाऊन पोहोचली होती. वाढत्या थकबाकीमुळे निर्माण झालेली गंभीर परिस्थिती लक्षात घेऊन डिसेंबर 2015 मध्ये सरकारने ऊस उत्पादक शेतकऱ्यांना त्यांच्या गाळप झालेल्या ऊसाला प्रति क्विंटल 4.50 रुपये अनुदान देण्याचा निर्णय घेतला होता. यामुळे थकबाकी कमी होण्यास मदत झाली त्याचबरोबर साखरेच्या किंमतीही स्थिर राहू शकल्या.
     2. ऊस उत्पादक शेतकऱ्यांची थकबाकी साखर कारखान्यांनी शक्य तितक्या लवकर द्यावी, यासाठी 2017-18 च्या साखर हंगामात ऊस उत्पादक शेतकऱ्यांना गाळलेल्या ऊसाला 5.50 रुपये प्रति क्विंटल अर्थसहाय्य देण्याचा निर्णय घेतला आहे. ही मदत कारखान्याच्यावतीने शेतकऱ्यांच्या बँक खात्यामध्ये थेट जमा करण्यात येणार आहे.
     3. जे साखर कारखाने विशिष्ट अटी पूर्ण करणार आहेत, त्यांच्याच सभासदांना प्रति क्विंटल 5.50 रुपयांचे अनुदान देण्यात येणार आहे. यामध्ये कारखान्यांकडे इथेनॉल निर्मिती क्षमता असली पाहिजे. निर्मिती केलेल्या इथेनॉलपैकी 80 टक्के इथेनॉल ब्लेंडेड विथ पेट्रोलियम प्रोग्राम (ईबीपी) मध्ये देण्याची आवश्यकत आहे.

    ऊस उत्पादन शेतकऱ्यांना सरकार एकूण 1540 कोटींची मदत देणार आहे. हे पैसे शेतकऱ्यांच्या बँक खात्यामध्ये जमा होणार आहेत. त्यामुळे ऊस उत्पादक शेतकऱ्यांची दीर्घकाळ राहिलेली थकबाकी दिली जाणार आहे.


    N.Sapre/ S.Bedekar /P.Malandkar

    
    
    (Release ID: 1531780) Visitor Counter : 25
    
    
      Read this release in: English
    
    
    

3.