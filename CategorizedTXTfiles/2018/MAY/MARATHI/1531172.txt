      नागरी उड्डाण मंत्रालय

      मुंबईनंतरचे सर्वात मोठे विमानतळ गोव्यात मोपा येथे विकसित होणार
      Posted On: 02 MAY 2018 9:37PM by PIB Mumbai


      नवी दिल्ली, 2 मे 201 8


      भारतीय विमानतळ प्राधिकरण आणि वाणिज्य व्यवस्था विभागाचे संयुक्त प्रमुख येत्या 5 आणि 8 मे रोजी गोवा येथे जाणार असून मोपा येथे विकसित केल्या जाणाऱ्या कार्गो हब आणि विमानतळाच्या तयारीचा आढावा घेणार आहेत. ही चमू गोव्याच्या चेंबर ऑफ कॉमर्स आणि इंडस्ट्रीजच्या सदस्यांनाही भेटणार असून पश्चिम भारतात दळणवळणाची क्षमता वाढवणाऱ्या या विमानतळ आणि कार्गो हब प्रकल्पास सहकार्य करण्याची विनंती करणार आहे. मुंबईनंतरचे सर्वात मोठे विमानतळ मोपा येथे बांधले जाणार असून गोव्यासह महाराष्ट्र, कर्नाटक आणि केरळ या राज्यांना त्याचा फायदा होईल.


      गोव्यामधील हे दुसरे विमानतळ 2020 पर्यंत सुरू होणे अपेक्षित असून हे विमानतळ मालाची ने-आण करण्यासाठी अत्यंत उपयुक्त ठरेल. या विमानतळामुळे गोवा, मालाचे दळणवळण करणारे केंद्र म्हणून विकसित होईल, अशी घोषणा केंद्रीय वाणिज्य आणि उद्योग तसेच विमान वाहतूक मंत्री सुरेश प्रभू यांनी गेल्या आठवड्यात केली होती. मोपा विमानतळावरून दरवर्षी 20 दशलक्ष प्रवासी तसेच कार्गो वाहतूक होईल. केंद्र सरकार लवकरच कार्गो धोरण जाहीर करणार असून या धोरणांवर जागतिक व्यापारातून भारताच्या सकल राष्ट्रीय उत्पादनात 40 टक्क्यांपर्यंत वाढ होईल. गोव्यात सध्या असलेले दाबोलिम विमानतळाचेही 600 कोटी रुपये खर्च करून लवकरच आधुनिकीकरण केले जाणार आहे.


      N.Sapre /R.Aghor/P.Kor


    

    
    (Release ID: 1531172) Visitor Counter : 44
    
    
      Read this release in: English