      इलेक्ट्रॉनिक्स आणि माहिती तंत्रज्ञान मंत्रालय

      माहिती तंत्रज्ञानविषयक स्थायी समिती 2017-18 ने माहितीची सुरक्षितता आणि गोपनियतेसंदर्भात जनतेची मते मागवली
      Posted On: 18 MAY 2018 6:49PM by PIB Mumbai


    नवी दिल्ली , 18 मे 201 8


    लोकसभेतील खासदार अनुराग सिंग ठाकूर यांच्या अध्यक्षतेखालील माहिती तंत्रज्ञानविषयक संसदीय स्थायी समिती 2017-18 , नागरिकांच्या माहितीची सुरक्षा आणि गोपनियतेशी संबंधित बाबींच्या विविध पैलुंचे परिक्षण करीत आहे.


    या विषयाचे महत्व लक्षात घेत , समितीने सर्वसामान्य नागरिक , तज्ञ , व्यावसायिक , संस्था , संघटना आणि इतर संबंधित भागिदारांच्या सूचना मागविल्या आहेत.


    इच्छुकांनी आपल्या सूचनांच्या दोन प्रती (इंग्रजी किंवा हिंदी भाषेत) संचालक , ( माहिती तंत्रज्ञान संबंधी समिती) , लोकसभा सचिवालय , कक्ष क्र. जी -1 , संसद भवन अनेक्स , नवी दिल्ली -110001 (दूरध्वनी क्र. 011- 23034388/5235) येथे सीलबंद पाकिटात , हे प्रसिद्धी पत्रक जारी झाल्यापासून दोन आठवड्यांच्या अवधीत पाठवायच्या आहेत. आपल्या सूचना comit@sansad.nic.in या ई मेल आयडी वर किंवा (Fax No. 011-23792726) या फॅक्स क्रमांकावरही पाठवता येतील.


    पाठविलेल्या सूचना समितीसमोर सादर केल्या जातील , नोंदींच्या स्वरूपात समितीकडे राहतील तसेच त्याबाबत गोपनियता राखली जाईल. या नोंदी इतर कोणाहीसमोर उघड केल्या जाणार नाहीत आणि तसे करणे , हा समितीचा अनादर मानला जाईल.


    समितीसमोर मौखिक सादरीकरण करू इच्छिणाऱ्यांनी लेखी निवेदन पाठविण्याबरोबरच विहित वेळेत लोकसभेला वरील पत्त्यावर तसे सूचित करावे , ही विनंती. मात्र याबाबत समितीचा निर्णय अंतिम असेल.


    S.Tupe/M.Pange/D.Rane

    
    
    (Release ID: 1532969) Visitor Counter : 12
    
    
      Read this release in: English