      जलसंपदा, नदी विकास आणि गंगा पुनरुत्थान मंत्रालय

      जलस्रोतांची अद्ययावत आकडेवारी एकाच जागी उपलब्ध करण्यासाठी राष्ट्रीय जल माहिती केंद्राची स्थापना
      Posted On: 04 MAY 2018 4:01PM by PIB Mumbai


      नवी दिल्ली, 4 मे 201 8


      केंद्रीय मंत्रिमंडळाने दिलेल्या मंजुरीनुसार जलस्रोत, नदी विकास आणि गंगा पुनरुज्जीवन मंत्रालयाच्या अंतर्गत, राष्ट्रीय जल माहिती केंद्राची स्थापना करण्यात आली आहे. देशभरातल्या जलस्रोतांची आकडेवारी आणि माहिती एकाच ठिकाणी संकलित करण्याचे काम हा विभाग करेल. सहसचिव स्तराच्या अधिकाऱ्याची या विभागाच्या प्रमुखपदी नियुक्ती करण्यात येईल.


      देशभरातल्या जलाशयांची आणि इतर जलसाठ्याची अचूक माहिती ठेवणे अत्यंत क्लिष्ट काम असून त्यासाठी विविध क्षेत्रातील ऐतिहासिक आणि अद्ययावत माहिती असणे आवश्यक आहे.ही अचूक आकडेवारी एकाच जागी संकलित केली जावी तसेच जलसंवर्धनाच्या क्षेत्रात जनजागृती आणि जनसहभाग वाढवण्यासाठी ही आकडेवारी सार्वजनिक स्तरावर उपलब्ध करणे आवश्यक आहे. त्यादृष्टीने हे जल माहिती केंद्र काम करणार असून देशभरातल्या जलसाठ्याची सर्व अद्ययावत आकडेवारी जनतेला एकाच ठिकाणी मिळू शकेल. याशिवाय जल व्यवस्थापन आणि शाश्वत विकास याबाबतही आवश्यक ती माहितीही इच्छुकांना या केंद्रातून मिळेल.


      B.Gokhale /R.Aghor/P.Kor


    

    
    (Release ID: 1531330) Visitor Counter : 42
    
    
      Read this release in: English