      ग्राहक व्यवहार, अन्न आणि सार्वजनिक पुरवठा मंत्रालय

      अन्नधान्य सवलतीच्या रोख हस्तांतरणासंदर्भातील हस्तपुस्तिकेचे प्रकाशन
      Posted On: 31 MAY 2018 5:25PM by PIB Mumbai


    नवी दिल्ली, 31 मे 201 8


    अन्न आणि सार्वजनिक वितरणमंत्री रामविलास पासवान यांच्या हस्ते आज नवी दिल्लीत अन्नधान्य सवलतीच्या रोख हस्तांतरणासंदर्भातील हस्तपुस्तिकेचे प्रकाशन झाले. अन्न आणि सार्वजनिक वितरण विभाग तसेच जागतिक अन्न कार्यक्रमातर्फे संयुक्तपणे ही हस्त पुस्तिका तयार करण्यात आली आहे.


    सवलतीच्या दरात अन्नधान्य प्रदान करण्यासंदर्भात देशातील नियम, नियमने यांच्यावर आधारित ही हस्तपुस्तिका अन्नधान्य सवलतीच्या रोख हस्तांतरण अंमलबजावणीसंदर्भात मार्गदर्शक आहेत. केंद्र सरकारच्या संबंधित योजना राबवण्यासाठी ही हस्तपुस्तिका देशातील सर्व राज्ये आणि केंद्रशासित प्रदेशांना मार्गदर्शक ठरेल, असा विश्वास पासवान यांनी यावेळी व्यक्त केला. अन्नधान्य वितरण व्यवस्थेतील गळतीची कारणे शोधून त्यावर उपाययोजना करण्याबरोबरच सार्वजनिक वितरण व्यवस्थेच्या संपूर्ण संगणकीकरणासाठी सरकारने वेळोवेळी महत्त्वपूर्ण पावले उचलल्याचे पासवान यांनी अधोरेखित केले.


    S.Tupe /M.Pange/P.Kor

    
    
    (Release ID: 1533993) Visitor Counter : 34
    
    
      Read this release in: English