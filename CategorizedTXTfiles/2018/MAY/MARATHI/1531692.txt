      ऊर्जा मंत्रालय

      आरोग्यदायी पर्यावरण आणि स्वच्छ भारत निर्माण करणे हा सरकारचा मूळ उद्देश-आर.के.सिंग
      Posted On: 08 MAY 2018 2:44PM by PIB Mumbai


    नवी दिल्ली , 8 मे 201 8


    ऊर्जा निर्मिती करत असताना आरोग्यदायी पर्यावरण देणे आणि स्वच्छ भारत निर्माण करणे हा सरकारचा मूळ उद्देश आहे असे प्रतिपादन उर्जा आणि नवीन आणि नवीकरणीय ऊर्जा राज्यमंत्री (स्वतंत्र कार्यभार) आर.के.सिंग यांनी म्हटले आहे. ‘ एनटीपीसी ’ च्या वतीने आयोजित केलेल्या दोन दिवसीय परिषदेच्या उद्‌घाटनप्रसंगी ते बोलत होते. कृषी कचरा आणि महापालिकांचा घनकचरा यांच्यातून करण्यात येणारी वीज निर्मिती या विषयावर परिषदेचे आयोजन करण्यात आले आहे. अशा प्रकल्पातून स्वच्छ भारत संकल्पनेला प्रोत्साहन मिळेल आणि पर्यावरणाला हानी न पोहोचता वीज निर्मिती होऊ शकणार आहे. मात्र या प्रकल्पासमोर येणाऱ्या समस्यांना चांगल्या प्रकारे उत्तरे शोधली पाहिजेत, असेही आर.के.सिंग यावेळी म्हणाले.


    या कार्यक्रमात ऊर्जा मंत्रालयाचे सचिव ए.के.भल्ला यांचेही भाषण झाले. स्वच्छ पर्यावरणाचे आव्हान एन.पी.टी.पी.सी सारख्या कंपनीने पेलून नव संकल्पनांचा वापर करुन ऊर्जा निर्मिती करावी असे आवाहन केले.


    कृषी कचरा आणि महापालिकांचा घनकचरा यातून ऊर्जा निर्मितीसाठी एन.टी.पी.सी ने मोठ्या प्रमाणावर कार्य सुरु केले आहे. त्यासाठी ऊर्जा निर्मिती तज्ञ, ऊर्जा क्षेत्रातील व्यावसायिक अशा अनेक घटकांना सहभागी करुन घेण्यात आले आहे असे यावेळी सांगण्यात आले.


    N.Sapre/ S.Bedekar /P.Malandkar

    
    
    (Release ID: 1531692) Visitor Counter : 12
    
    
      Read this release in: English