      राष्ट्रपती कार्यालय

      भाभा अणु संशोधन केंद्रात अणु ऊर्जा तंत्रज्ञान विभागाच्या प्रदर्शनाला राष्ट्रपतींची भेट
      
      अणु ऊर्जा विभागाच्या सुविधांचे राष्ट्रपतींच्या हस्ते उद्‌घाटन

      Posted On: 15 MAY 2018 6:33PM by PIB Mumbai

    नवी दिल्ली , 15 मे 201 8


    राष्ट्रपती रामनाथ कोविंद यांनी आज मुंबईत ट्रॉम्बे येथे भाभा अणु संशोधन केंद्रात अणु ऊर्जा तंत्रज्ञान विभागाच्या प्रदर्शनाला भेट दिली. अणु ऊर्जा विभागाच्या सुविधांचे उद्‌घाटनही त्यांनी यावेळी केले.


    यावेळी बोलतांना राष्ट्रपती म्हणाले की, अणु तंत्रज्ञानाच्या वापरामध्ये भारत हा आघाडीच्या देशांमधील एक देश म्हणून ओळखला जातो. ऊर्जा ते कृषी आणि औषध विज्ञान ते कचरा व्यवस्थापन या विविध शाखांमध्ये उत्तम कामगिरीचा प्रवास बीएआरसीमध्ये सुमारे सहा दशकांपूर्वीच सुरु झाला आहे.


    आरोग्य, अन्न आणि कृषी, जलसंपदा व्यवस्थापन आणि पर्यावरण संरक्षण, या क्षेत्रात अणु तंत्रज्ञानाच्या वापरात भारतीय अणु शास्त्रज्ञांनी केलेल्या कामगिरीची राष्ट्रपतींनी प्रशंसा केली. राष्ट्र निर्मिती ही दीर्घकालीन आणि न संपणारी प्रक्रिया असून, आपल्या समोर अनेक आव्हाने आहेत. आपल्या राष्ट्र विकासाच्या प्रक्रियेत अणु ऊर्जा विभागाकडे महत्वाची जबाबदारी आहे, असे ते म्हणाले.


    B.Gokhale/ S.Kane /D.Rane


    

    
    (Release ID: 1532190) Visitor Counter : 24
    
    
      Read this release in: English