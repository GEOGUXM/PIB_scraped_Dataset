      मंत्रिमंडळ

      नवीकरणीय ऊर्जा क्षेत्रात भारत-मोरोक्को सहकार्याबाबत भारत आणि मोरोक्को यांच्यातील सामंजस्य कराराला केंद्रीय मंत्रिमंडळाची मंजुरी
      Posted On: 23 MAY 2018 5:01PM by PIB Mumbai


    नवी दिल्ली , 23 मे 201 8


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने नवीकरणीय ऊर्जा क्षेत्रात भारत-मोरोक्को सहकार्याबाबत भारत आणि मोरोक्को यांच्यातील सामंजस्य कराराला कार्योत्तर मंजुरी दिली आहे. या करारावर 10 एप्रिल 2018 रोजी नवी दिल्लीत स्वाक्षऱ्या करण्यात आल्या होत्या.


    परस्पर लाभ , समानता या आधारावर नवीन आणि नवीकरणीय ऊर्जा मुद्यांवर तांत्रिक द्विपक्षीय सहकार्याला प्रोत्साहन देण्यासाठी सहकार्यात्मक संस्थागत संबंधांचा पाया निर्माण करण्याचे उभय देशांचे उद्दिष्ट आहे. सहकार्याच्या क्षेत्रांशी संबंधित मुद्यांचा आढावा , देखरेख आणि चर्चा करण्यासाठी एक संयुक्त कृती समिती स्थापन करण्याची तरतूद या करारात आहे.


    या करारामुळे दोन्ही देशांदरम्यान द्विपक्षीय संबंध अधिक मजबूत व्हायला मदत होईल.


    B.Gokhale/S.Kane/D.Rane

    
    
    (Release ID: 1533167) Visitor Counter : 14
    
    
      Read this release in: English