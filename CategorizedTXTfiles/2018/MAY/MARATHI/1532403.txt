      मंत्रिमंडळ

      जैवइंधनविषयक राष्ट्रीय धोरण-2018 ला केंद्रीय मंत्रिमंडळाची मंजुरी
      Posted On: 16 MAY 2018 6:41PM by PIB Mumbai


    नवी दिल्ली , 16 मे 201 8


    पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत जैवइंधनविषयक राष्ट्रीय धोरण 2018 ला मंजुरी देण्यात आली.


    या धोरणाची ठळक वैशिष्ट्ये :

     1. या धोरणानुसार , जैवइंधनाचे , त्याच्या प्रकारानुसार वर्गीकरण करण्यात आले आहे. यात फर्स्ट जनरेशन जैव इंधन म्हणजे बायोइथेनॉल आणि अत्याधुनिक जैवइंधन , सेकंड जनरेशन इथेनॉल , महापालिकेचा घनकचरा , तसेच , थर्ड जनरेशन जैवइंधन म्हणजे , बायो सीएनजी इत्यादी. या वर्गीकरणामुळे , प्रत्येक प्रकारातील इंधनाला योग्य आर्थिक मदत किंवा सवलत देणे शक्य होईल.
     2. या धोरणामुळे , कृषी उत्पादने जसे की , ऊसाचा रस , बीटामधील साखर , शलगमसारख्या कंदमुळातील साखर , बटाटे , मका यातील स्टार्च , यासह , खाण्या योग्य नसलेल्या कृषी उत्पादनांचा उपयोग इथेनॉल निर्मितीसाठी करता येईल.
     3. शेतकऱ्याकडे असलेल्या अतिरिक्त धान्यसाठ्याचा उपयोग इथेनॉल निर्मितीसाठी करता येईल. मात्र , त्यासाठी राष्ट्रीय जैवइंधन समन्वय समितीची मान्यता लागेल.
     4. अत्याधुनिक आणि सुधारित जैवइंधनाच्या निर्मितीचा उद्देश्य डोळ्यांपुढे ठेवून , टू-जी दर्जाच्या इथेनॉल शुद्धीकरण प्रकल्पासाठी सरकार येत्या सहा वर्षात 5000 कोटी रुपये निधी खर्च करु शकेल.
     5. या धोरणामुळे , जैवइंधन निर्मितीपासून ते पुरवठ्यापर्यतची एक साखळीच तयार केली जाऊ शकेल.
     6. जैवइंधन निर्मितीसाठी एकत्रित प्रयत्न करण्याच्या हेतूने त्याच्याशी संबंधित मंत्रालये आणि विभागांच्या भूमिकाही निश्चित करण्यात आल्या आहेत.

    धोरणाचे लाभ :


    या धोरणामुळे देशाचे पेट्रोल-डीझेल सारख्या इंधनावरील अवलंबित्व कमी होईल आणि इंधनाची बचत होईल. पर्यावरणाच्या दृष्टीनेही जैवइंधन फायद्याचे आहे. या इंधनासाठी तळणीच्या तेलाचा वापर होणार आहे , त्यामुळे खाण्यास अपायकारक अशा या तेलाचा , अन्नप्रकिया उद्योगातील वापर कमी होऊन , जनतेच्या आरोग्याची काळजी घेतली जाईल. ह्या इंधनाची निर्मिती ग्रामीण भागात होणार असल्याने , ग्रामीण भागात पायाभूत सुविधा आणि रोजगार निर्मिती होईल. शेतकऱ्याना उत्पन्नाचा आणखी एक स्त्रोत मिळेल. तसेच घनकचरा व्यवस्थापनामुळे कचऱ्याचा प्रश्नही सुटू शकेल.


    N.Sapre/ R.Aghor /D.Rane

    
    
    (Release ID: 1532403) Visitor Counter : 51
    
    
      Read this release in: English
    
    
    

6.