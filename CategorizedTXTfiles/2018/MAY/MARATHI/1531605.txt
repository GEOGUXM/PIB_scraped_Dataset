      आदिवासी विकास मंत्रालय

      देशभरातल्या आदिवासी बहुल जिल्ह्यांमध्ये वन धन विकास केंद्रांचा करणार विस्तार
      Posted On: 07 MAY 2018 4:17PM by PIB Mumbai


    नवी दिल्ली , 7 मे 201 8


    देशभरातल्या आदिवासी बहुल जिल्ह्यांमध्ये वन धन विकास केंद्रांचा विस्तार करण्याची योजना आदिवासी विकास मंत्रालय तयार करत आहे. या संदर्भात या विभागाच्या सचिव लीना नायर यांच्या अध्यक्षतेखाली नुकतीच एक बैठक झाली. गेल्याच महिन्यात 14 एप्रिल रोजी पंतप्रधान नरेंद्र मोदी यांनी छत्तीसगडमधील बीजापूर येथे केलेल्या भाषणात जन धन, वन धन आणि गोवर्धन योजनेचा उल्लेख केला होता. त्या अनुषंगाने वन धन विकास केंद्रांचा विस्तार करण्यात येणार आहे.


    आदिवासी क्षेत्रात कार्यरत असलेले 10 स्वयंसेवा समूह आणि 30 आदिवासी वन उत्पादन संघ यांना एकत्र आणून त्यांना मुख्य प्रवाहामध्ये आणण्यासाठी योजना तयार करण्यात येणार आहे. ज्या जिल्ह्यांमध्ये आदिवासी लोकसंख्या जास्त आहे आणि वनौषधी किंवा तत्सम वन उत्पादनांचे प्रमाण जास्त आहे, अशा ठिकाणी “ वन धन विकास केंद्र ” सुरु करण्यात येणार आहेत. येत्या दोन वर्षात देशभरामध्ये 3,000 वन धन विकास केंद्रे सुरु करण्याचे उदिृष्ट निश्चित करण्यात आले आहे. प्रारंभी ज्या जिल्ह्यात 50 टक्क्यांपेक्षा जास्त लोकसंख्या आदिवासींची आहे अशा 39 जिल्ह्यांमध्ये वन धन केंद्रांची स्थापना करण्यात येणार आहे.


    वन धन विकास केंद्रांचे महत्वाचे घटक

      * स्वयंसेवा समूह आणि वन उत्पादन समूह यांचा संयुक्तपणे वन धन विकास समूह स्थापणार. यामध्ये वन उत्पादनासाठी आदिवासींना आवश्यक साहित्य देण्यात येणार आहे. लहान कटिंग यंत्र, चाळणी यंत्र, कापणी यंत्र, सुकवण्यासाठी साहित्य तसेच पॅकेजिंगसाठी साहित्य.

    वन धन विकास समुहामध्ये पुढील सोयी-सुविधा पुरवण्यात येणार आहेत

      * पायाभूत सुविधांसह चांगली इमारत
      * वन उत्पादनांसाठी लागणाऱ्या सर्व हत्यारांचा संच
      * एकाच वेळी 30 जणांच्या समुहाला प्रशिक्षण देण्यासाठी सर्व सुविधांनी युक्त प्रशिक्षण केंद्र, प्रशिक्षणार्थींसाठी आवश्यक कच्चा माल, प्रशिक्षा संच, साहित्य इत्यादी.
      * वन वस्तूंचा व्यवसाय करण्यासाठी प्रारंभी भांडवलाची सुविधा

    N.Sapre/ S.Bedekar /P.Malandkar


    

    
    (Release ID: 1531605) Visitor Counter : 23
    
    
      Read this release in: English
    
    
    

*