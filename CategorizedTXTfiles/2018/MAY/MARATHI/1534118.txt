      पंतप्रधान कार्यालय

      धनबाद आणि पत्रातू येथे विविध विकास प्रकल्पांच्या भूमिपूजन कार्यक्रमादरम्यान पंतप्रधानांचे भाषण
      Posted On: 26 MAY 2018 9:14PM by PIB Mumbai


    नवी दिल्ली, 26 मे 201 8


    व्यासपीठावर उपस्थितीत झारखंडच्या राज्यपाल श्रीमती द्रोपदी मुर्मुजी , येथील लोकप्रिय मुख्यमंत्री राघुबर दासजी, केंद्रातील मंत्रीपरिषदेतील माझे स्नेही आर. के. सिंहजी, अश्विनीजी, सुदर्शन भगतजी, झारखंड सरकारचे मंत्री अमरकुमारजी, रामचंद्रजी, आमचे खासदार प्रेम सिंहजी, आमदार भाई फुलचंदजी आणि मोठ्या संख्येने उपस्थितीत माझ्या बंधू आणि भगिनींनो.


    सर्वात आधी मी प्रभू बिरसा मुंडा यांच्या या शूर धरतीला प्रणाम करतो. ही भूमी त्याग आणि बलिदानाची भूमी आहे. ही जयपाल सिंह श्री मुंडा यांच्या संघर्षाची भूमी आहे आणि ही अटल बिहारी वाजपेयीजी यांच्या स्वप्नांची भूमी आहे. येथील खनिज भांडार , कोळशाच्या खाणी, देशाच्या विकास कार्य इंजिनाला उर्जा प्रदान करण्याचे करत आहेत.


    मला सांगितले की , तुम्ही सगळे लोकं दोन-दोन, तीन-तीन तासांपासून येथे येऊन बसला आहात. इतक्या मोठ्या संख्येने उपस्थितीत राहून उत्साहात आमचे स्वागत केलेत. आम्हाला आशीर्वाद दिलेत. तुमच्या या प्रेमासाठी, या आशीर्वादासाठी मी तुमचा खूप खूप आभारी आहे. निवडणुकांच्या वेळी जेव्हा मी झारखंडला आलो होतो. तेव्हा मी झारखंड विषयी नेहमी म्हणायचो की, झारखंडच्या विकासासाठी याला दुहेरी इंजिनाची गरज आहे. एक रांचीच आणि दुसरे दिल्लीचे; आणि या चार वर्षात तुम्ही पहिलेच असेल की, जेव्हा दोन्ही सरकारं एकत्र एकाच दिशेने ‘सबका साथ सबका विकास’ हा मंत्र घेऊन पुढे मार्गक्रमण करतात, लक्ष्य निर्धारित करतात आणि ते साध्य करण्यासाठी सर्वतोपरी प्रयत्न करतात तेव्हा विकासाचे सकारात्मक परिणाम दिसून येतात याचा चांगलाच अनुभव झारखंडच्या जनतेला मिळाला आहे.


    मला विश्वास आहे की , जेव्हा आपण सार्वजनिक आयुष्यात काम करतो तेव्हा आपला मार्ग बरोबर आहे की नाही, आपला उद्देश चांगला आहे की नाही, आपण लोकांच्या कल्याणासाठी काम करतोय की नाही, लोकशाहीमध्ये याचा निकष एकच असतो तो म्हणजे जनसमर्थन. मी झारखंड सरकारचे, मुख्यमंत्री रघुबर दासजी आणि त्यांच्या सर्व सहकाऱ्यांचे अभिनंदन करतो. मागे जेव्हा येथे स्थानिक स्वराज्य संस्थाच्या निवडणुका झाल्या, पंचायतींच्या निवडणुका झाल्या आणि त्यावेळी झारखंडच्या जनतेने जे मोठ्या संख्येने समर्थन दर्शविले तो त्यांचा झारखंड सरकार यानी दिल्ली सरकारप्रती असलेला विश्वास आहे.


    बंधू आणि भगिनींनो , २०१४ मध्ये जेव्हा निवडणुकीच्या कालवधीत मी येथे आलो होतो, तेव्हा मी सांगितले होते की, झारखंड मला जे प्रेम देत आहे ते मी व्याजासकट परत करेन आणि विकास करून त्याची मी परतफेड करेन. आणि आज जेव्हा आपण एका पाठोपाठ एक पावलं उचलत आहोत त्यावरून हे स्पष्ट होते की, दिल्लीतील सरकार झारखंडच्या विकासासाठी किती वचनबद्ध आहे. दलित असू दे, पीडीत असू दे, शोषित असू दे, वंचित असू दे. माझे आदिवासी बंधू भगिनी असू दे, महिला असो, युवक असो, प्रत्येकाच्या कल्याणासाठी लागोपाठ योजना घेत आम्ही पुढे मार्गक्रमण करत आहोत.


    आज अंदाजे 27 हजार कोटी रुपये, राज्य सरकारांच्या अर्थसंकल्पापेक्षा ही रक्कम खूप मोठी आहे. झारखंडच्या या भूमीवर 27 हजार कोटी रुपयांच्या ५ मोठ्या प्रकल्पांचे भूमिपूजन होत आहे. सिंदरी येथे हातांचा कारखाना, पत्रातूचा वीज प्रकल्प, भोलेनाथांची नगरी देवघर येथे विमानतळ आणि एम्स तसेच रांचीमध्ये पाईप लाईनने गॅस पोहोचवण्याचा प्रकल्प. एकाचवेळी 27 हजार कोटी रुपयांच्या कामाचे आज झारखंडच्या धरतीवर भूमिपूजन होत आहे. सुमारे 80 हजार कोटी रुपयांची अतिरिक्त काम निश्चित करण्यात आली आहेत त्यातील 50 पेक्षा अधिक काम चालू आहेत. देशाच्या इतर राज्यांशी तुलना करता झारखंड किती पुढे निघून जाईल याची तुम्ही कल्पना करू शकता.


    मी नेहमीच असे सांगत आलो आहे की झारखंडचे लोक हिऱ्यावर बसले आहेत. डायमंड वर बसलेले आहेत. काळा हिरा ब्लॅक डायमंड, आपला हा कोळसा जरी काळ्या रंगात रंगलेला असला तरीही त्याच्यात प्रकाश पसरवण्याची शक्ती आहे. उजेड निर्माण करण्याची ताकद आहे, उर्जा भरण्याची ताकद आहे आणि ह्याच गोष्टी लक्षात घेऊन 18 हजार कोटी रुपयांपेक्षा अधिक खर्चाच्या वीज प्रकल्पाचे भूमिपूजन आज येथे पत्रातूमध्ये केले आहे. इथलाच कोळसा, इथलीच वीज हे झारखंडची आर्थिक शक्ती तर बनेलच सोबतच झारखंडच्या युवकांना रोजगार देखील देईल. पत्रातू मधील या वीज प्रकल्पामुळे विकासाचे नवीन दरवाजे उघडण्याचे काम सुरु झाले आहे. कोळसा खाणीतून विस्थापित झालेल्यांच्या कुटुंबियांना रोजगार मिळेल, त्यांच्या नातेवाईकांची काळजी घेतली जाईल.


    मला आनंद आहे की काही तरुणांनी त्यांचे रोजगारपत्र देण्याची संधी आज मला मिळाली आणि येत्या काही दिवसांत हजारो तरुणांना नोकरीच्या संधी उपलब्ध होतील.


    भारताच्या प्रत्येक खेड्यात वीज पोहचवण्याचे आमचे स्वप्न होते. 2014 मध्ये जेव्हा मी कार्यभार स्वीकारला, त्यावेळी देशात 18000 गावे अशी होती जिथे शतकांपासून जीवन अंधकारमयचं आहे. वीज पाहिलीच नव्हती,विजेचा खांब पहिला नव्हता, विजेच्या तारा तिथे पोहोचल्या नव्हत्या. विजेचा दिवा पहिला नव्हता. या हजारो गावांना वीज पोहोचवण्याचा विडा आम्ही उचलला आहे. ही दुर्गम ठिकाणे होती, उपेक्षित ठिकाणे होती. मतांच्या राजकारणात व्यस्थ असणाऱ्या लोकांना उपेक्षित लोकांची काळजी नसते ते फक्त आपल्या मतांची काळजी करण्यात गुंतलेले असतात. आम्ही सबका साथ सबका विकास हा मंत्र घेऊन चालणारी लोकं आहोत. आणि म्हणूनच 18 हजार गावांमध्ये वीज पोहोचली पाहिजे. कितीही दुर्गम असुदे, डोंगरमाथ्यावर असुदे, दाट जंगलात असुदे. गाडी तिथपर्यंत जाण्यासाठी हजारो कोटी रुपये खर्च झाले तरी चालतील परंतु देशातील प्रत्येक गावात वीज पोहोचलीच पाहिजे.


    आणि मला आनंद आहे की निश्चित कालावधी पूर्वीच या 18 हजार गावांमध्ये वीज पोहोचवण्याचे काम पूर्ण होणार आहे. या देशात याआधी कोणाला वेळ नव्हता की जाऊन विचारावे, स्वातंत्र्याच्या 50-60 वर्षानंतरही किती गावांमध्ये वीज पोहोचली नाही; परंतु एकदा आम्ही विडा उचलल्यानंतर लोकं गावागावांमध्ये जाऊन बघत आहेत की, मोदी खर सांगत होते की खोट सांगत होते. मी ह्याला चांगलेच समजतो, ज्या १८ हजार गावांकडे याआधी बघायला कोणाला वेळ नव्हता आज तेच लोकं त्या गावांमध्ये जात आहेत. याच्याहून आनंदाची बाब अजून काय असू शकते. आणि यामुळे आता सरकारी अधिकारी देखील सतर्क राहतात; त्यांना देखील असे वाटते की जर घोषणा केली आहे तर टी पूर्ण देखील केली पाहिजे आणि यामुळेच काम होत आहेत. दबाव निर्माण होतो. जेव्हा घोषणा करून काम केले जाते तेव्हा दबाव निर्माण होतो. जेव्हा आम्ही 18 हजार गावांबद्दल बोललो तेव्हा काही लोकं देशाची दिशाभूल करण्यासाठी बोलत होते. गावात विजेचा खांब लागला, तारा लागल्या, 5-25 कुटुंबांना वीज मिळाली. हे काही काम झाले का? त्यांचा हा प्रश्न देखील फार महत्वाचा आहे.


    असा प्रश्न विचारणाऱ्यांना हे माहिती असले पाहिजे की, स्वातंत्र्याच्या 70 वर्षानंतर या देशात 20 टक्क्यांहून अधिक घर अशी आहेत, अंदाजे 4 कोटी घर अशी आहेत जिथे स्वातंत्राच्या 70 वर्षानंतरही तिथे ना विजेच्या तारा पोहोह्ल्या आहेत ना विजेचा दिवा लागला आहे, ना त्या कुटुंबांनी कधी प्रकाश पाहिला आहे. परंतु या मोदीने येऊन कोणाच्या घरात वीज होती आणि त्याची वीज कापली असे केले नाही. हे त्या लोकांचेच पाप होते ज्यामुळे ह्या लोकांना 60 वर्षांपर्यंत अंधारात आयुष्य घालवायला लागले. आम्ही तर जबाबदारी उचलली आहे की, ज्याप्रमाणे आम्ही निश्चित कालावधीत 18 हजार गावांना वीज पुरवण्याचे काम पूर्ण केले आहे. सौभाग्य यीजनेच्या माध्यमातून चार कोटी घरांमध्ये वीज पोहचवूनच आम्ही गप्प बसू आम्ही हा विडा उचलला आहे.


    ज्या लोकांना सकाळ संध्याकाळ श्रीमंताची आठवण काढल्याशिवाय झोप लागत नाही, त्या लोकांना सध्या श्रीमंताना शिव्या देवून गरीबंप्रती आपली भक्ती दाखवण्याची रुची निर्माण झाली आहे. फॅशन झाली आहे. ते लोकं दिवस रात्र सांगत आहेत की, मोदी श्रीमंतांसाठी काम करत आहे. मी ह्या लोकांना विचारु इच्छितो की, ज्या १८ हजार गावांमध्ये वीज पोहोचली तिथे कोणता श्रीमंत व्यक्ती राहतो. ज्या चार कोटी घरांमध्ये आजही काळोख आहे जिथे वीज पोहोचवण्यासाठी मोदी दिवस रात्र एक करत आहे. त्या चार कोटी घरांमध्ये कोणत्या श्रीमंताचा मुलगा राहतो. मी ह्या नामधारींना विचारू इच्छितो जे ह्या कामदारांचे दु:ख समजू शकत नाहीत आणि म्हणूनच बंधू आणि भगिनींनो मी सांगू इच्छितो की, आम्ही समाजातील शेवटची व्यक्ती मग ती दलित असो, पीडीत असो, शोषित असो, वंचित असो त्यांना आम्ही विकास यात्रेत सामावून घेऊ इच्छितो. या चार कोटी कुटुंबामध्ये 32 लाख कुटुंब ही झारखंडमधील आहेत. आणि मला आनंद आहे की मुख्यमंत्र्यांनी देखील केंद्र सरकार सोबत येऊन या 32 लाख कुटुंबाना निश्चित कालावधीत वीज पोहोचवण्याचा विडा उचलला आहे. आणि मला विश्वास आहे की आम्ही नक्की यशस्वी होऊ.


    बंधू भगिनींनो , आज मला सिंदरीमध्ये युरिया कारखाना पुन्हा सुरु करण्याची संधी मिळत आहे. सुमारे 16 वर्षांपासून हा कारखाना बंद होता. डॉक्टर श्यामा प्रसाद मुखर्जी जेव्हा केंद्र सरकार मध्ये मंत्री होते तेव्हा त्यांनी सिंदरीमध्ये या युरिया कारखान्याचे भूमिपूजन केले होते, हा तो कारखाना आहे. त्यानंतर तो बंद झाला. आणि मी २०१४ च्या निवडणुकांवेळी तुम्हाला सांगितले होते की, झारखंडमधील सिंदरी येथील हा कारखाना आम्ही पुन्हा सुरु करू.


    बंधू आणि भगिनींनो , काळानुरूप तंत्रज्ञान बदलले पाहिजे. आम्ही गॅसच्या आधारावर काम करण्यासाठी पावले उचलली आहेत आणि येत्या काही दिवसात हा कारखाना कार्यान्वित होईल. पूर्व उत्तर प्रदेशातील गोरखपूर येथे देखील असाच कारखाना सुरू होईल.


    बंधू भगिनींनो, सिंदरी आणि धनबाद हे दोन्ही सुकाणू शहर म्हणून विकसित होऊ शकतील. प्रगतीच्या अमाप संधी येथे आहेत. बंधू भगिनींनो, हे युरियाचे कारखाने त्यांना सहज गॅस उपलब्ध होईल. पूर्व भारतात लांबून जो युरिया आणायला लागतोय आणि त्याच्या वाहतुकीवर जो खर्च होतो, एकदा का बिहारमधील बरौनी, पूर्व उत्तर प्रदेशातील गोरखपूर किंवा झारखंडमधील सिंदरी हे तिन्ही कारखाने सुरू झाल्यनंतर, तो खर्च कमी होईल. इथल्या युवकांना रोजगार मिळेल; आणि सहजरीत्या युरिया उपलब्ध झाल्यामुळे पूर्व भारतात देशाची दुसरी हरित क्रांती घडून येईल.


    आम्ही निम लेपित युरियाचे काम सुरु केले आहे. पहिले शेतकऱ्यांच्या नावावर अनुदान जायचे परंतु युरिया शेतात पोहोचत नव्हता तो श्रीमंतांच्या कारखान्यात पोहोचायचा. आणि ज्या नामदारांनी 70 वर्ष श्रीमंतांची सेवा करण्यासाठी सरकार चालवले त्यांनी कधी विचार केला नाही की, युरियाची चोरी होऊन तो रसायन कारखान्यांमध्ये जात आहे. सरकारी तिजोरीतून हजारो कोटी रुपयांचे अनुदान जाते, युरियाची ही चोरी थांबवण्याचा काहीतरी मार्ग शोधायला हवा. आम्ही युरीयाला 100 टक्के निम लेपित केले. कडुनिंबाच्या तेलाचा वापर केल्याने कोणीही यूरिया चोरणार नाही, कोणत्याही कारखान्यात तो वापरला जाऊ शकत नाही. युरिया फक्त शेतीच्या कामीच येईल आणि यामुळे आता चोरी बंद झाली आहे.


    ही चोरी बंद झाल्यामुळे श्रीमंतांसाठी जगणारे लोकं नाराज आहेत. परंतु माझ्या शेतकऱ्याला आता त्याच्या हक्काच्या युरीयासाठी रांगेत उभे राहायला लागत नाही. काळ्या बाजारातून युरिया आणावा लागत नाही. युरिया मिळण्यासाठी पोलिसांच्या काठ्या झेलाव्या लागायच्या. आज दोन वर्ष झाली भारतात युरिया नाही असे ऐकू येत नाही. असा एकही आवाज येत नाही कारण चोरी बंद झाली आहे आम्ही बंद केली आहे.


    बंधू भगिनींनो, मी भ्रष्टाचाराविरुद्ध लढणारी व्यक्ती आहे. अप्रामाणिकपणा विरुद्ध लढणारी व्यक्ती आहे आणि एका पाठोपाठ पाऊले त्याच्याशी जोडली जात आहेत. घरोघरी पाईप लाईनने गॅस पोहोचवण्याच्या प्रकल्पाचे आज रांची येथे भूमिपूजन करण्याची संधी देखील मला मिळणार आहे. 21 व्या शतकातील पायाभूत सुविधा कशा असल्या पाहिजेत, त्यात गॅस ग्रिड, ऑप्टिकल फायबर नेटवर्क, वॉटर ग्रिड, विद्युत ग्रिड आणि प्रत्येक प्रकारच्या आधुनिक व्यवस्था असाव्यात. माझा झारखंड मागे असावा याचे कारण काय? आणि म्हणूनच भारतातील वेगाने विकसित होणाऱ्या शहरांसोबत आता रांची देखील स्पर्धा करेल. हेच स्वप्न बघून आम्ही गॅस ग्रिडचे काम सुरु केले आहे. घराघरात गॅस पोहोचणार आहे आणि भविष्यात उत्तर प्रदेश, बिहार, पश्चिम बंगाल, ओदिशा आणि आसाममधील सुमारे 70 जिल्ह्यांमध्ये पाईपलाईनमधून गॅस मिळणार आहे.


    तुम्ही कल्पना करू शकता धूरमुक्त स्वयंपाक घराचे आम्ही स्वप्न बघितले होते. तिला पूर्ण करण्यासाठी, आम्ही एक उज्ज्वल योजना सुरु केली. आता दुसरे पाऊल आहे पाइपलाइन मधून गॅस वितरीत करण्याचे आणि तिसऱ्यावर काम सुरू आहे, क्लीन कुकिंगचे - सौर चुलीचे. जेणेकरून गरिब व्यक्ती सौर उर्जेपासूनच जेवण बनवू शकतील आणि त्यांना इंधनाचा खर्च देखील येणार नाही. त्यादिशेनेही शोधकार्य सुरु आहे.


    आज, देवघरमध्ये एम्सची पायाभरणी करण्याची संधी मला मिळाली आहे. पूर्व भारतातील बऱ्याच रूग्णांना उपचारासाठी दिल्ली मधील एम्समध्ये जावे लागते. गरीबांकडे पैसे नसतात, त्यांना खूप त्रास होतो. आम्ही पूर्व भारतात एम्सचे जाळे पसरवून गरीबातील गरीब व्यक्तीला चांगली आरोग्य सुविधा मिळण्याच्या दिशेने काम सुरु केले आहे. आणि याचाच एक भाग म्हणून आज देवघर मध्ये एम्सची सुरवात होत आहे, त्याची पायाभरणी होत आहे. त्याचप्रमाणे देवघर हे एक तीर्थस्थानआहे, भोलेनाथाची भूमी आहे. हे शक्तिपीठ देखील आहे. देशभरातील पर्यटक येथे येऊ इच्छितात. पर्यटनासाठी भरपूर क्षमता आहे आणि म्हणून याला विमानसेवेने जोडण्याच्या दिशेने आम्ही काम करत आहोत.


    पर्यटन मंत्रालयही हे काम करीत आहे. आणि आमचे स्वप्न आहे की हवाई चप्पल घालणाऱ्या व्यक्तीने देखील विमानाने प्रवास करावा. हे आमचे स्वप्न आहे. आणि तुम्हाला हे जाणून आनंद होईल की गेल्या वर्षी रेल्वेच्या एसी डब्यांमध्ये प्रवास केलेल्या लोकांच्या संख्येपेक्षा विमानाने प्रवास करणाऱ्या लोकांची संख्या जास्त आहे. देश सामान्य माणसाच्या आयुष्यात कसा बदल घडवून आणतो आहे हे यावरून समजते.


    बंधू भगिनींनो विकासाच्या अनेक प्रकल्पांसह आम्ही पुढे जात आहोत, 2022 पर्यंत प्रत्येक गरिबाला घर देण्याचे आमचे स्वपन आहे. घर देखील असावे, शौचालय देखील असावे, पाणी देखील असावे, वीज देखील असावे आणि घराजवळच मुलांसाठी शाळा देखील असावी, अशा घरांची योजना आहे. 2022 स्वातंत्र्याच्या 75 व्या वर्षात देशातील प्रत्येक व्यक्तीचे घर असावे हे स्वपन घेऊन आम्ही काम करत आहोत.


    बंधू भगिनींनो, मी तुम्हाला या विकास यात्रेत सहभागी होण्याची विनंती करतो. देश आहे इमानदारीच्या मार्गावर चालत आहे. भारतातील सामान्य नागरिक इमानदारीने जगतो, इमानदारीसाठी झटतो. हे सरकार त्या सामन्य नागरिकांसोबत उभी आहे जे इमानदारीसाठी झटतात. आणि म्हणूनच बंधू भगिनींनो तुमची स्वप्ने पूर्ण करण्यासाठी एक मोठी जबाबदारी घेऊन आम्ही पुढे जात आहोत. इतक्या मोठ्या संख्येने उपस्थितीत राहून तुम्ही आशीर्वाद दिलेत. आज या भव्य कार्यक्रमात झारखंड नवीन उंचीवर पोहोचेल, नवीन झारखंडच्या दिशेने मार्गक्रमण करेल. याच विश्वासासह तुमच्या सर्वांचे खूप खूप धन्यवाद.!


    B.Gokhale /S.Mhatre /P.Kor

    
    
    (Release ID: 1534118) Visitor Counter : 4
    
    
      Read this release in: English