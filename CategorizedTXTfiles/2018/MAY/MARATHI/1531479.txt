      गृह आणि शहरी व्यवहार मंत्रालय

      “अपेक्स कॉन्फरन्स फॉर द सीईओज् ऑफ स्मार्ट सिटीज” चे उद्‌घाटन गृहनिर्माण आणि नगर विकास राज्यमंत्री श्री. हरदीप पुरी उद्या करणार
      Posted On: 07 MAY 2018 12:49PM by PIB Mumbai


    नवी दिल्ली , 7 मे 201 8


    गृहनिर्माण आणि नगर विकास राज्यमंत्री (स्वतंत्र कार्यभार) श्री. हरदीप पुरी उद्या पहिल्या “ अपेक्स कॉन्फरन्स फॉर द सीईओज् ऑफ स्मार्ट सिटीज ” चे उद्‌घाटन करणार आहेत. भोपाळ येथे ही दोन दिवसीय परिषद भरविण्यात येत आहे. शहरांचा वेगाने विकास घडवून आणण्यासाठी सरकारने 25 जून 2015 मध्ये एस सी एम म्हणजेच “ स्मार्ट सिटीज् मिशन ” सुरु केले आहे. यामध्ये रस्त्यांची पुनर्रचना करणे, इमारतींच्या छतांवर ऊर्जा संयंत्र बसवणे, शहरांमध्ये डिजिटल व्यवहारांसाठी सुविधा निर्माण करुन देणे अशी कामे करण्यात येणार आहेत. यासाठी स्मार्ट सिटीज् स्पेशल पर्पज व्हेहिकल (एस पीव्हीस्) तयार करण्यात आले असून प्रकल्पांची अंमलबजावणी मुख्य कार्यकारी अधिकाऱ्यांच्या मार्गदर्शनाखाली करण्यात येणार आहे.


    ही मोहीम यशस्वी करण्यासाठी म्हणजेच शहरे स्मार्ट बनवण्यासाठी कशा पद्धतीने कार्य करण्याची आवश्यकता आहे, या विषयाची चर्चा, विचार विनिमय करण्यासाठी ही दोन दिवसीय परिषद आयोजित केली आहे.


    परिषदेमध्ये सामुहिक शिक्षणावर भर देण्यात येणार आहे. त्यामुळे वेळेची बचत होणार आहे आणि कामेही वेगाने होऊ शकणार आहेत. एखाद्या व्यक्तीच्या चांगल्या अनुभवाचा इतरांनाही उपयोग होऊ शकणार आहे. त्याचबरोबर एखादा प्रकल्प राबवताना काही त्रुटी राहिल्या असतील तर त्या दूर करुन दुसऱ्यांना अधिक चांगल्या पद्धतीने तो प्रकल्प राबवणे शक्य होणार आहे.


    N.Sapre/ S.Bedekar /P.Malandkar


    

    
    (Release ID: 1531479) Visitor Counter : 33
    
    
      Read this release in: English