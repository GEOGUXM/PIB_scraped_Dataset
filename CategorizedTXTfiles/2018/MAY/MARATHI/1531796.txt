      विज्ञान आणि तंत्रज्ञान मंत्रालय

      मुंबईचे नेहरु विज्ञान केंद्र मनवणार राष्ट्रीय तंत्रज्ञान दिवस
      “इल्युमिनेटिंग इंडिया: 5000 इयर्स ऑफ सायन्स अँड इन्होवेशन” या विज्ञान प्रदर्शनाचे 11 ते 13 मे दरम्यान आयोजन

      Posted On: 10 MAY 2018 4:29PM by PIB Mumbai

    मुंबई , 10 मे 201 8


    समाजामध्ये विज्ञान आणि तंत्रज्ञान यांचा प्रसार करण्यासाठी मुंबईच्या नेहरु विज्ञान केंद्राच्या वतीने उद्या, 11 मे 2018 रोजी राष्ट्रीय तंत्रज्ञान दिवस साजरा करण्यात येत आहे.


    यानिमित्त “ इल्युमिनेटिंग इंडिया: 5000 इयर्स ऑफ सायन्स अँड इन्होवेशन ” या प्रदर्शनाचे आयोजन केले आहे. विशेष म्हणजे लंडनच्या विज्ञान संग्रहालयाने हे प्रदर्शन तयार केले . भारत-ग्रेट ब्रिटन संयुक्त सांस्कृतिक वर्षात हा मोठा प्रकल्प राबवण्यात आला होता. आता हे प्रदर्शन पहिल्यांदाच मुंबईत भरवण्यात येणार आहे.


    गेल्या महिन्यात राष्ट्रकुल परिषदेच्या वेळी पंतप्रधान नरेंद्र मोदी यांनी आपल्या युकेच्या दौऱ्यामध्ये 18 एप्रिल 2018 रोजी या प्रदर्शनाला भेट दिली होती.


    मुंबईत वरळीच्या नेहरु विज्ञान केंद्रामध्ये 11 ते 13 मे 2018 या कालावधीत सकाळी 11.00 ते सायंकाळी 6.00 वाजेपर्यंत नागरिकांना हे प्रदर्शन पाहता येणार आहे.


    B.Gokhale/ S.Bedekar /P.Malandkar

    
    
    (Release ID: 1531796) Visitor Counter : 33
    
    
      Read this release in: English