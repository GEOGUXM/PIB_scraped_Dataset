      उपराष्ट्रपती कार्यालय

      संयुक्त राष्ट्र संघाच्या अस्थायी सदस्यत्वासाठी भारत आणि ग्वाटेमाला परस्परांना सहकार्य करणार
      वैविध्यातील एकता दर्शवणारी भारतीय लोकशाही आदर्श – ग्वाटेमाला संसदेच्या सभापतींचे मत

      Posted On: 08 MAY 2018 5:08PM by PIB Mumbai

    नवी दिल्ली , 8 मे 201 8


    संयुक्त राष्ट्र संघाच्या अस्थायी सदस्यत्वासाठी भारत आणि ग्वाटेमाला परस्परांना सहकार्य करण्यास सहमत झाले आहेत तसेच उभय देशांनी विकासासाठी संयुक्तपणे कार्य करण्याचा निर्णय घेतला आहे. भारताचे उपराष्ट्रपती एम. व्यंकय्या नायडू सध्या ग्वाटेमाला भेटीवर आहेत. त्यांच्या या दौऱ्यात भारत आणि ग्वाटेमाला यांच्यातील संबंध अधिक सुदृढ करण्यावर भर देण्यात आला. विविधतेमध्येही एकता असणारी भारतीय लोकशाही आदर्श आहे, असा गौरव ग्वाटेमालाच्या संसदेचे सभापती इस्कोबार यांनी केला. भारतीय अर्थव्यवस्थेने गाठलेले यशाचे शिखर पाहता, या देशाकडून खूप प्रोत्साहन मिळते आणि अनेक गोष्टी शिकण्यासारख्या आहेत असेही इस्कोबार यावेळी म्हणाले.


    उभय देशांमधले मैत्रीचे धागे अधिक घट्ट व्हावेत यासाठी संसदीय सदस्यांचा एक मैत्री समूह स्थापन करुन त्यामार्फत उभय देशांमध्ये विचारांचे आदान-प्रदान करण्याची शिफारस उपराष्ट्रपती नायडू यांनी यावेळी केली.


    ग्वाटेमालाचे राष्ट्रपती जिमी मॉरेल्स यांनीही भारताच्या अर्थव्यवस्थेचे कौतुक केले. “ कौन बनेगा करोडपती ” सारखे दूरचित्रवाणी कार्यक्रम, “ स्लम डॉग मिलिनिअर ” यासारख्या लोकप्रिय भारतीय चित्रपटांचा जिमी यांनी आवर्जून उल्लेख केला तसेच भारतात तयार होणाऱ्या उत्कृष्ट दर्जाच्या दुचाकी वाहनांना ग्वाटेमालामध्ये मोठ्या प्रमाणावर मागणी असल्याचे त्यांनी यावेळी सांगितले.


    N.Sapre/ S.Bedekar /P.Malandkar


    

    
    (Release ID: 1531622) Visitor Counter : 29
    
    
      Read this release in: English