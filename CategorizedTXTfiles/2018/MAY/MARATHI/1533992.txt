      ग्राहक व्यवहार, अन्न आणि सार्वजनिक पुरवठा मंत्रालय

      कल्याणकारी संस्था आणि दुर्बल घटकांसाठीच्या वसतीगृहांमध्ये दर्जेदार आहारासाठी सवलतीच्या दरात धान्य उपलब्ध
      Posted On: 31 MAY 2018 5:24PM by PIB Mumbai


    नवी दिल्ली, 31 मे 201 8


    समाजातील दुर्बल घटकांना सकस आहार मिळावा यासाठी सवलतीच्या दरात अन्नधान्य उपलब्ध करून दिले जात असल्याची माहिती अन्न आणि सार्वजनिक वितरण मंत्री रामविलास पासवान यांनी दिली. ते आज नवी दिल्लीत, देशातील राज्ये आणि केंद्रशासित प्रदेशांच्या अन्न सचिवांच्या बैठकीत बोलत होते. या बैठकीत कल्याणकारी संस्था आणि वसतीगृहांना होणाऱ्या अन्नधान्य पुरवठ्यासंदर्भात चर्चा झाली.


    भिक्षेकरी गृहे, नारी निकेतने तसेच समाजातील दुर्बल घटकांसाठी राज्य सरकार आणि केंद्रशासित प्रदेशांच्या प्रशासनातर्फे चांगला आहार दिला जावा यासाठी अन्नधान्य वितरणात वाढ करण्यात आल्याचे पासवान यांनी सांगितले. अनुसूचित जाती/अनुसूचित जमाती आणि इतर मागास वर्गीय विद्यार्थ्यांचे प्रमाण 2/3 असेल, अशी सर्व वसतीगृहे सवलतीच्या दरात अन्नधान्य मिळण्यास पात्र असतील, अशी माहिती त्यांनी दिली. विभागाच्या संकेतस्थळावर ( http://dfpd.nic.in/1sGbO2W68mUlunCgKmpnLF5WHm/newpolicy-070917.pdf ) येथे या योजनेची सविस्तर माहिती उपलब्ध आहे.


    S.Tupe /M.Pange/P.Kor

    
    
    (Release ID: 1533992) Visitor Counter : 25
    
    
      Read this release in: English