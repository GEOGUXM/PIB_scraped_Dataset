      नवीन आणि नवीकरणीय ऊर्जा मंत्रालय

      अक्षय ऊर्जा क्षेत्रात वेगाने प्रगती
      2017-18 या वर्षात प्रथमच 100 अब्ज युनिटपेक्षा जास्त अक्षय ऊर्जेचे उत्पादन

      Posted On: 09 MAY 2018 6:12PM by PIB Mumbai

    नवी दिल्ली , 9 मे 201 8


    नवीन तसेच नवीकरणीय ऊर्जा मंत्रालयाने, उत्पादन क्षेत्रात सातत्याने प्रगती केली आहे. अक्षय ऊर्जा क्षेत्रात मंत्रालयाने निश्चित केलेली उद्दिष्टे आणि आत्तापर्यंत झालेल्या कार्याची माहिती पुढीलप्रमाणे आहे.

      * मंत्रालयाने 2022 पर्यंत 1,75,000 मेगावॅट अक्षय ऊर्जा उत्पादन करण्याचे लक्ष्य निश्चित केले आहे.
      * मंत्रालयाने जवळपास 70,000 मेगावॅट अक्षय ऊर्जेची निर्मिती केली आहे. त्यानंतर अतिरिक्त 38,000 मेगावॅट ऊर्जा निर्मिती करण्यात येत आहे.
      * गेल्या 4 वर्षात अक्षय ऊर्जा निर्मिती क्षमतेमध्ये दुप्पट वाढ झाली आहे.
      * संपलेल्या वर्षात सौर तसेच पवन वीज निर्मितीसाठी बोली लावण्यात आली. या माध्यमातून 32,500 मेगावॅट ऊर्जा निर्मिती करण्यात आली. ही वीज निर्मिती 2013-14 च्या तुलनेमध्ये 10 पट जास्त आहे.
      * पारदर्शी लिलाव पद्धतीमुळे गेल्या वर्षी पवन ऊर्जेसाठी 2.43 रुपये आणि सौर ऊर्जेसाठी 2.44 रुपये किमान शुल्क दर निर्धारित करण्यात आला होता.
      * 2017-18 या वर्षात प्रथमच 100 अब्ज युनिटपेक्षा जास्त अक्षय ऊर्जा उत्पादीत झाली. हे आत्तापर्यंतचे विक्रमी उत्पादन आहे.
      * संपलेल्या आर्थिक वर्षात 56,000 सौर ऊर्जा कृषी पंप बसवण्यात आले. एका वर्षात बसवलेल्या सौरपंपांची ही सर्वाधिक संख्या आहे.

    B.Gokhale/ S.Bedekar /P.Malandkar


    

    
    (Release ID: 1531737) Visitor Counter : 32
    
    
    
    
    

*