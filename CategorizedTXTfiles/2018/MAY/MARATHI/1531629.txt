      गृह आणि शहरी व्यवहार मंत्रालय

      स्मार्ट सिटीच्या मुख्‍य कार्यकारी अधिकाऱ्यांच्या पहिल्या परिषदेचे भोपाळमध्ये उद्‌घाटन
      स्मार्ट सिटीसाठी योजनांची वेगाने अंमलबजावणी करुन सहभाग वृद्धीसाठी 9 सल्लागार समित्यांची स्थापना

      Posted On: 08 MAY 2018 5:41PM by PIB Mumbai

    नवी दिल्ली , 8 मे 201 8


    आत्तापर्यंत आलेल्या अनुभवातून शिकून, सर्वात चांगले काम स्मार्ट सिटी अभियान देशामध्ये वेगाने पूर्ण करावे असे आवाहन गृहनिर्माण आणि शहर विकास राज्यमंत्री (स्वतंत्र कार्यभार) हरदीप पुरी यांनी आज मध्य प्रदेशातल्या भोपाळ येथे केले. स्मार्ट सिटीच्या मुख्य कार्यकारी अधिकाऱ्यांच्या पहिल्या राष्ट्रीय परिषदेच्या उद्‌घाटन कार्यक्रमात ते बोलत होते. या कार्यक्रमाला मध्यप्रदेशचे मुख्यमंत्री शिवराज सिंह चौहान उपस्थित होते.


    स्मार्ट सिटी अभियानामध्ये एकूण 936 प्रकल्प आहेत त्यासाठी 30 हजार कोटी रुपये खर्च करण्यात येणार आहे. वेगवेगळ्या 98 प्रकल्पांसाठी 6000 कोटी रुपये खर्च करण्यात येणार आहे असे सांगून पुरी यांनी या प्रकल्पाच्या यशस्वीतेसाठी जन आंदोलन आणि जनभागीदारी यांची आवश्यकता असल्याचे मत व्यक्त केले.


    स्मार्ट सिटी प्रकल्पांचे कार्य वेगाने होण्यासाठी या परिषदेत वेगवेगळ्या सल्लागार समित्या नियुक्त करण्यात आल्या. यामध्ये उद्योजकता आणि स्टार्ट अप्स्, महिला सशक्तीकरण, सुरक्षितता आणि संरक्षण, स्मार्ट शिक्षण आणि कौशल्य विकास, दिव्यांग स्नेही उपाय योजना आणि धोरण, कला प्रोत्साहन, हवामान बदल, कला आणि संस्कृती अशा विविध घटकांचा विचार करण्यात आला आहे.


    N.Sapre/ S.Bedekar /P.Malandkar


    

    
    (Release ID: 1531629) Visitor Counter : 35
    
    
      Read this release in: English