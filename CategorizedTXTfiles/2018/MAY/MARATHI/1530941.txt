      कंपनी व्यवहार मंत्रालय

      ‘कमी दंड सुविधा’ अंतर्गत सीसीआयकडून पुणे महानगरपालिकेतल्या निविदा प्रक्रियेतील समूह एकाधिकारशाही उघड
      Posted On: 02 MAY 2018 2:46PM by PIB Mumbai


      नवी दिल्ली, 2 मे 201 8


      पुणे महानगरपालिकेने डिसेंबर 2014 ते मार्च 2015 या काळात काढलेल्या पाच निविदा ‘समूह एकाधिकारशाही’च्या मार्गाने भरल्याप्रकरणी भारतीय स्पर्धा आयोग, सीसीआयने सहा खाजगी कंपन्यांना दंड ठोठावला आहे. पुण्यात घनकचरा व्यवस्थापन आणि पुनर्प्रक्रिया प्रकल्पाचे डिझाईन, पुरवठा, स्थापना, लोकार्पण आणि व्यवस्थापन अशा कामांसाठी या निविदा काढण्यात आल्या होत्या. स्पर्धा आयोग नियमन कायदा 2009 मधील कमी दंड सुविधेअंतर्गत सीसीआयने चार कंपन्यांवर आकारण्यात आलेला दंड कमी केला आहे.


      नागरिक चेतना मंचाने दाखल केलेल्या तक्रारीनंतर याप्रकरणी सहा कंपन्यांविरोधात तपास सुरू झाला. हा तपास सुरू असतांनाच या सहा कंपन्यांनी ‘कमी दंड सुविधेअंतर्गत’ सवलत देण्यात यावी, या मागणीसाठी अर्ज केला. या तपासात आढळलेल्या पुराव्यानुसार 2014 मध्ये निविदा क्रमांक 34, 35, 44, 62 आणि 63 या निविदेसाठी बिड रिंगिंग म्हणजेच छूपा समूह तयार करून त्याद्वारे वेगवेगळ्या बनावट नावांनी याच सहा कंपन्यांनी निविदा भरल्याचे सीसीआयच्या लक्षात आले.


      कायद्याचे उल्लंघन केल्याप्रकरणी फोर्टिफाईड, इकोमॅन, लाह ग्रीन, संजय एजन्सीज, महालक्ष्मी आणि रघुनाथ या कंपन्यांना दंड ठोठावला आहे. या सर्व कंपन्यांच्या 2012 ते 2015 या कालावधीतल्या नफ्याच्या 10 टक्के असा दंड आकारण्यात आला आहे. इतर पुरावे बघता इकोमॅन, लाह ग्रीन, संजय एजन्सीज आणि रघुनाथ या चार कंपन्यांच्या अधिकाऱ्यांनाही दंड ठोठावण्यात आला आहे. फोर्टिफाईड आणि महालक्ष्मी या प्रोप्रायटर कंपन्या असल्याने त्यांच्यावर वैयक्तिक दंड आकारलेला नाही.


      N.Sapre /R.Aghor/P.Kor

    
    
    (Release ID: 1530941) Visitor Counter : 19
    
    
      Read this release in: English