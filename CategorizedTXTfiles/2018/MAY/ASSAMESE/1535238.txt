      কৃষি মন্ত্ৰালয়

      কেন্দ্ৰীয় চৰকাৰৰ চাৰি বছৰীয়া পূৰ্তি উপলক্ষে ৰেডিঅ’ জকীৰ সৈতে মতবিনিময় কেন্দ্ৰীয় মন্ত্ৰী গজেন্দ্ৰ সিং শ্বেখাৱটৰ
      Posted On: 28 MAY 2018 6:35PM by PIB Guwahati


    কেন্দ্ৰীয় চৰকাৰৰ চাৰি বছৰ সম্পূৰ্ণ হোৱা উপলক্ষে কেন্দ্ৰীয় কৃষি আৰু কৃষক কল্যাণ ৰাজ্যিক মন্ত্ৰী শ্ৰী গজেন্দ্ৰ সিং শ্বেখাৱটে আজি গুৱাহাটীত ৰাজ্যখনৰ বিভিন্ন ৰেডিঅ ’ ষ্টেচনৰ ৰেডিঅ ’ জকীসকলৰ সৈতে মতবিনিময় কৰে৷ কেন্দ্ৰীয় চৰকাৰৰ চাৰি বছৰ সম্পূৰ্ণ হোৱাৰ সৈতে সংগতি ৰাখি আয়োজিত কেইবাটাও অনুষ্ঠানৰ অংশস্বৰূপে এই মতবিনিময় অনুষ্ঠান আয়োজন কৰা হয়৷ এফএম ৰেইনব ’, ৰেডিঅ ’ গাপছাপ , বিগ এফএম আদিৰ দৰে ৰেডিঅ ’ ষ্টেচনসমূহৰ ৰেডিঅ ’ জকীসকলে মতবিনিময় অনুষ্ঠানত অংশ লয়৷


    অনানুষ্ঠানিক বাৰ্তালাপত মন্ত্ৰীগৰাকীয়ে এনডিএ চৰকাৰে কৃষি খণ্ডত ৰূপায়ন কৰা বিভিন্ন আঁচনি আৰু সফলতাসমূহ আলোচনা কৰে৷ তেওঁ কয় —‘ ৰাষ্ট্ৰ নিৰ্মাণৰ বাবে এতিয়া আমাৰ প্ৰধান লক্ষ্য হ ’ ল উন্নয়ন৷ বিগত চাৰি বছৰত উন্নয়নৰ দিশত কিদৰে বৃহৎ পৰিৱৰ্তন সাধন হৈছে , সেয়া সকলোৱে উপলব্ধি কৰিছে৷ প্ৰতিটো ক্ষেত্ৰতে এক উল্লেখনীয় পৰিৱৰ্তন দেখা গৈছে আৰু ভাৰতীয় ৰাজনীতিয়ে এক নতুন দিশ লাভ কৰিছে৷ ”


    দেশৰ কৃষি খণ্ডৰ উন্নয়ন সন্দৰ্ভত মন্ত্ৰীগৰাকীয়ে আলোচনা অব্যাহত ৰাখি পুনৰ কয় —‘ আমাৰ দেশৰ কৃষকসকলে উৎপাদন বৃদ্ধিৰ ক্ষেত্ৰত প্ৰধানকৈ দুটা সমস্যাৰ সন্মুখীন হয় , যেনে — ক্ৰমাগত জলবায়ু পৰিৱৰ্তন আৰু বৰ্ষাকাল৷ দেশৰ বৃহৎ সংখ্যক কৃষকে এতিয়াও শস্য উৎপাদনৰ বাবে বৰষুণৰ ওপৰত নিৰ্ভৰশীল৷ আমাৰ চৰকাৰে এই সমস্যা নাশ কৰিবলৈ বিভিন্ন আঁচনি গ্ৰহণ কৰিছে৷ ’ দেশৰ কৃষি খণ্ডত এই আঁচনিসমূহৰ প্ৰভাৱ সন্দৰ্ভতো মন্ত্ৰীগৰাকীয়ে মতপ্ৰকাশ কৰে৷ তেওঁ কয় —‘ এই ক্ষেত্ৰত ফচল বীমা যোজনা এক বৃহৎ পদক্ষেপ আৰু এই পৰ্যন্ত আমি এই আঁচনিৰ বাবে ১লাখ কোটি টকা বিনিয়োগ কৰিছো৷ আঁচনিখনৰ অধীনত ৬কোটি কৃষকে নাম পঞ্জীয়ন কৰিছে৷ ’ .


    যুৱচামক উদ্বুদ্ধ কৰাৰ প্ৰয়োজন সন্দৰ্ভত সোধা এক প্ৰশ্নৰ উত্তৰত শ্ৰী শ্বেখাৱটে কয় —‘ আমাৰ শিক্ষা ব্যৱস্থা কৃষি - কেন্দ্ৰিক কৰাৰ প্ৰয়োজন আহি পৰিছে৷ এয়া সময়ৰ আহ্বান৷ নৱ প্ৰজন্মক কৃষিক্ষেত্ৰত জড়িত কৰিব পৰাতো অত্যন্ত ইতিবাচক দিশ হ ’ ব৷ যুৱ উদ্যোগী সৃষ্টি কৰাতো আমি গুৰুত্ব প্ৰদান কৰিছো৷ আমাৰ দেশত ইমান বছৰে কোনোবা দক্ষ ব্যক্তি হ ’ লেও বেংকে ঋণ দিয়া নাছিল , ইয়াৰ বাবে প্ৰয়োজন হৈছিল বন্ধকৰ৷ কিন্তু মুদ্ৰা আঁচনিৰ অধীনত আমি যুৱচামক তেওঁলোকৰ সপোনৰ ব্যৱসায় আৰম্ভ কৰিবলৈ সহায় আগবঢ়াইছো৷ ’ তেওঁ যুৱচামক কিছুমান অভিনৱ চিন্তাৰে পেছাদাৰিত্বৰে কাম কৰিবলৈ আহ্বান জনায় , যাতে সমাজখনো এক পৰিৱৰ্তনৰ দিশে আগবাঢ়ে৷


    কৃষি খণ্ডত গৱেষণা সন্দৰ্ভত মন্ত্ৰীগৰাকীয়ে কয় —‘ দেশৰ মুঠ ১০৩খন প্ৰতিষ্ঠানে কৃষি আৰু ইয়াৰ সৈতে জড়িত ক্ষেত্ৰত ক্ৰমাগতভাৱে গৱেষণাৰ কাম কৰি আছে৷ অৱশ্যে , কৃষিসকলে এই গৱেষণা আৰু প্ৰযুক্তিৰ প্ৰত্যক্ষ ফল পোৱাতো আমাৰ প্ৰধান গুৰুত্বৰ বিষয় হোৱা উচিত৷ ’ জৈৱিক কৃষিৰ মাধ্যমেৰে কৃষি খণ্ডত এক বৈপ্লৱিক পৰিৱৰ্তন তথা সেউজ বিপ্লৱ কঢ়িয়াই অনাৰ দিশতো তেওঁ আলোচনা কৰে৷


    এই মতবিনিময়ৰ পাছতে অসম চৰকাৰৰ কৃষি বিভাগৰ উদ্যোগত এক কৃষি পৰ্যালোচনা বৈঠক অনুষ্ঠিত হয়৷


    ****


    KSD/MM/HD/MS

    
    
    (Release ID: 1535238) Visitor Counter : 1
    
    
      Read this release in: English