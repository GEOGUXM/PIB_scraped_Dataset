      प्रधानमंत्री कार्यालय

      प्रधानमंत्री का जम्‍मू दौरा : शेर-ए-कश्‍मीर कृषि विज्ञान एवं प्रौद्योगिकी विश्‍वविद्यालय के दीक्षांत समारोह में भाग लिया, आधारभूत परियोजनाओं की आधारशिला रखी
      Posted On: 19 MAY 2018 9:30PM by PIB Delhi


    प्रधानमंत्री श्री नरेन्‍द्र मोदी ने आज जम्‍मू में शेर-ए-कश्‍मीर कृषि विज्ञान एवं प्रौद्योगिकी विश्‍वविद्यालय के दीक्षांत समारोह में भाग लिया। एक अन्‍य कार्यक्रम में उन्‍होंने पाकलदुल विद्युत परियोजना एवं जम्‍मू रिंग रोड की भी आधारशिला रखी। उन्‍होंने श्री माता वैष्‍णों देवी श्राइन बोर्ड के ताराकोट मार्ग और मैटेरियल रोपवे का भी उद्घाटन किया।


    अपने दीक्षांत भाषण में प्रधानमंत्री ने कहा कि प्रौद्योगिकी के लिए जीवन के सभी क्षेत्रों में बदलाव आ रहा है और हमारे देश का युवा वर्ग इन गतिविधियों में तालमेल बिठाये हुए हैं।


    उन्‍होंने कहा कि कृषि के क्षेत्र में भी किसानों को लाभ पहुंचाने के दृष्टिगत प्रौद्योगिकी के इस्‍तेमाल के जरिए एक नई ‘ संस्‍कृति ’ विकसित करने की जरूरत है।


    प्रधानमंत्री ने कहा कि केंद्र सरकार की नीतियां एवं निर्णयों का उद्देश्‍य किसानों की आय में बढ़ोत्‍तरी करना है।


    उन्‍होंने विश्‍वास जताया कि वैज्ञानिक सोच , प्रौद्योगिकीय नवाचार एवं अनुसंधान व विकास के जरिए स्‍नातक छात्र कृषि का लाभप्रद व्‍यवसाय में परिवर्तित करने की दिशा में सक्रिय भूमिका निभायेंगे।


    पाकलदुल परियोजना की आधारशिला रखने के उपरान्‍त प्रधानमंत्री ने कहा कि आज एक अद्वितीय दिन है , जब एक पनविद्युत परियोजना का उद्घाटन किया गया है और दूसरी परियोजना की आधारशिला रखी गई है। प्रधानमंत्री ने कहा कि केंद्र सरकार देश के सभी अल्‍प-विकसित भागों में विकास को ‘ आइसोलेशन से इन्‍टीग्रेशन ’ की ओर उन्‍मुख करने के लिए कार्य कर रही है।


    उन्‍होंने कहा कि ताराकोट मार्ग से माता वैष्‍णो देवी श्राइन के लिए एक वैकल्पिक रास्‍ता मुहैया कराएगा , जिससे तीर्थ-यात्रियों को सुविधा होगी। उन्‍होंने कहा कि पर्यटन , विशेषकर आध्‍यात्मिक पर्यटन जम्‍मू और कश्‍मीर राज्‍य के लिए आय के सृजन का काफी महत्‍वपूर्ण स्रोत है।


    *****


    अतुल तिवारी/शाहबाज़ हसीबी/बाल्मीकि महतो/सुरेन्द्र शर्मा/हेमा


    

    
    (Release ID: 1534263) Visitor Counter : 19