      विज्ञान एवं प्रौद्योगिकी मंत्रालय

      डॉ.हर्षवर्धन मिशन नवाचार मंत्री स्तरीय बैठक में भारतीय प्रतिनिधिमंडल का नेतृत्व करेंगे
      Posted On: 21 MAY 2018 1:33PM by PIB Delhi


    केंद्रीय विज्ञान और प्रौद्योगिकी,पृथ्वी विज्ञान,पर्यावरण,वन और जलवायु परिवर्तन मंत्री डॉ. हर्षवर्धन स्वीडन के मालमो में 22-23 मई,2018 तक आयोजित हो रही मिशन नवाचार मंत्रीस्तरीय बैठक में भारतीय प्रतिनिधिमंडल का नेतृत्व करेंगे।


    मिशन नवाचार 23 देशो और यूरोपीय संघ का एक वैश्विक मंच है जो अधिक सरकारी सहायता,वृहद सार्वजनिक-निजी क्षेत्र की भागीदारी और अधिक वैश्विक सहयोग द्वारा स्वच्छ ऊर्जा नवाचार को गति देने के उद्देश्य से बनाया गया है। भारत इस मंच का संस्थापक सदस्य है और संचालन समिति में भागीदार है। भारत इसके साथ ही स्मार्ट ग्रिड,आफ ग्रिड और दीर्धकालिक जैविक ईधन में नवाचार चुनौतियो के क्षेत्र में संयुक्त रूप से अग्रणी भूमिका में है। अपने दौरे के दौरान श्री हर्षवर्धन स्वच्छ ऊर्जा के क्षेत्र में भारत द्वारा मिशन नवाचार देशो के साथ भागादारी की प्रतिबद्धता को अनुसंधान, विकास और प्रदर्शनी द्वारा प्रदर्शित करेंगे। श्री हर्षवर्धन वहनीय स्वच्छ ऊर्जा नवाचार के लिए मिशन नवाचार देशो के साथ अनुसंधान के क्षेत्र में नए अवसरो की खोज पर भी विचारविमर्श करेंगे। मिशन नवाचार की मंत्रीस्तरीय बैठक में भाग लेने के साथ-साथ श्री हर्षवर्धन डेनमार्क,स्वीडन,कनाडा और यूरोपीय संघ के मंत्रियो के साथ दविपक्षीय बैठक भी करेंगे।


    ***


    वीके/एएम/एजे/एमएस -8605
    

    

    
    (Release ID: 1532905) Visitor Counter : 74