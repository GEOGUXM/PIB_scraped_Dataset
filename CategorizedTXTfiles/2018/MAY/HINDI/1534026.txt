      रक्षा मंत्रालय

      रक्षा मंत्री ने भारतीय वायु सेना के कमांडर सम्मेलन का उद्घाटन किया
      Posted On: 31 MAY 2018 6:49PM by PIB Delhi


    रक्षा मंत्री श्रीमती निर्मला सीतारमण ने वायु भवन में आज भारतीय वायुसेना के पहले अर्द्धवार्षिक कमांडर सम्मेलन का उद्घाटन किया। वायुसेना अध्यक्ष एयर चीफ मार्शल बी एस धनोवा पीवीएसएम एवीएसएम वाईएसएम वीएम एडीसी ने रक्षा मंत्री श्रीमती निर्मला सीतारमण, रक्षा राज्यमंत्री डॉ सुभाष भामरे और रक्षा सचिव श्री संजय मित्रा का स्वागत किया। उन्होंने वायु सेना के कमांडरों का रक्षा मंत्री से परिचय भी कराया।


    वायुसेना अध्यक्ष ने रक्षा मंत्री को वायुसेना के मौजूदा हालात और इसी साल अप्रैल में संपन्न अभ्यास ‘गगन शक्ति’ के बारे में बताया। उन्होंने विशेष तौर पर रक्षा मंत्री को बताया कि यह अभ्यास वायु सेना के सर्ज ऑपरेशन की क्षमता, लॉजिस्टिक्स आपूर्ति श्रृंखला, कर्मचारियों का तेजी से संवर्द्धन, बलों की आवाजाही, संचार नेटवर्क और उपकरण एवं सिस्टम के परीक्षण में काफी फलदायक रहा।


    वायु सेना के कमांडरों को संबोधित करते हुए रक्षा मंत्री ने हाल ही में वायु सेना के बड़े अभ्यास के अनुकरणीय संचालन की तारीफ की। उन्होंने रात-दिन चलने वाले ऑपरेशन को पेशेवर तरीके से चलाने के लिए सभी कर्मचारियों की तारीफ की।


    यह सम्मेलन दो दिन तक चलेगा। इस दौरान कमांडर परिचालन, रख-रखाव और प्रशासनकि कार्यों से जुड़े मुद्दों पर विचार-विमर्श करेंगे।


    *****


    वीके /जेके/एके/वाईबी—8757


    

    
    (Release ID: 1534026) Visitor Counter : 54