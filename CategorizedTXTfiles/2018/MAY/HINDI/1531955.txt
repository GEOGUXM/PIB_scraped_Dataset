      स्‍वास्‍थ्‍य एवं परिवार कल्‍याण मंत्रालय

      राष्ट्रपति ने अंतरराष्ट्रीय नर्स दिवस समारोहों को संबोधित किया
      Posted On: 12 MAY 2018 4:22PM by PIB Delhi


    राष्ट्रपति श्री राम नाथ कोविंद ने आज ( 12 मई , 2018) नई दिल्ली में स्वास्थ्य एवं परिवार कल्याण मंत्रालय द्वारा आयोजित अंतरराष्ट्रीय नर्स दिवस समारोहों में भाग लिया एवं उन्हें संबोधित किया।


    इस अवसर पर महामहिम राष्ट्रपति ने कहा कि अंतरराष्ट्रीय नर्स दिवस पूरे नर्सिंग समुदाय के लिए फ्लोरेंस नाइटिंगल को याद करने एवं उनके आदर्शों के प्रति अपनी प्रतिबद्धता को नवीनीकृत करने का एक अवसर है। फ्लोरेंस नाइटिंगल ने नर्सिंग को मानवता की सेवा के रूप् में स्थापित किया था। उन्होंने नर्सों को समर्पण , प्रतिबद्धता एवं करुणा के मार्ग का अनुसरण करने को प्रेरित किया।


    महामहिम राष्ट्रपति ने कहा कि वर्तमान में भारत में प्रति 1000 व्यक्ति 1.7 नर्स हैं लेकिन विश्व का औसत 2.5 नर्सों का है। उन्होंने कहा कि नर्सिंग शिक्षा के लिए संस्थानों की संख्या में बढोतरी हुई है जिसके परिणामस्वरुप पंजीकृत नर्सों एवं अन्य स्वास्थ्य कर्मियों की संख्या मार्च 2017 तक 27 लाख तक पहुंच गई है।


    महामहिम राष्ट्रपति ने कहा कि हमारे देश को स्वस्थ रखने में नर्सिंग समुदाय की अहम भूमिका है। नर्सिंग समुदाय लोगों की भक्ति भाव से एवं प्रतिबद्धता के साथ सेवा करता है और इसके लिए पूरा देश उनके प्रति कृतज्ञता का भाव रखता है।


    वीके/एएम/एसकेजे/एनके- 8508


    

    
    (Release ID: 1531955) Visitor Counter : 76
    
    
      Read this release in: English