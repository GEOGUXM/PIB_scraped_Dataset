      रक्षा मंत्रालय

      रक्षा मंत्री का स्पीयर कोर ज़ोन की अग्रिम सीमा का दौरा
      Posted On: 31 MAY 2018 5:05PM by PIB Delhi


    29 मई, 2018 को नगालैंड के दीमापुर पहुंचीं रक्षा मंत्री श्रीमती निर्मला सीतारमण ने स्पीयर कोर ज़ोन का अपना दौरा आज भी जारी रखा। रक्षा मंत्री ने भारत-म्यांमार सीमा से लगे असम राइफल्स के सीमावर्ती केंद्रों का दौरा किया। श्रीमती सीतारमण के साथ कमांडिंग स्पीयर कोर के जनरल ऑफिसर लेफ्टिनेंट जनरल गोपाल आर भी थे।


    रक्षा मंत्री ने वहां मौजूदा स्थिति और इलाके में सीमा के रक्षा ऑपरेशन में तैनात इकाई के जारी ऑपरेशन का जायजा लिया। वहां हालात के बारे में ऑपरेटिंग कमांडरों ने रक्षा मंत्री को जानकारी दी। हालात का समग्र आकलन करने के बाद रक्षा मंत्री श्रीमती निर्मला सीतारमण ने ऑपरेशन इकाइयों के उच्च पेशेवराना मानकों एवं उनके समर्पण और भारत-म्यांमार सीमा पर ऑपरेशन के लिए जवाबदेह स्पीयर कोर के गठन पर संतोष जताया।


    सीमावर्ती इलाकों की यात्रा के दौरान रक्षा मंत्री ने स्थानीय राज्य सरकार के अधिकारियों और अन्य सुरक्षा बलों के प्रतिनिधियों से बातचीत की। उन्होंने इलाके के स्थानीय सामुदायिक नेताओं से भी मुलाकात की और इलाके में सुरक्षा-व्यवस्था बनाए रखने में उनके सहयोग की सराहना की।


    रक्षा मंत्री श्रीमती सीतारमण खराब मौसम के बावजूद दौरा का उद्देश्य पूरा कर दिल्ली के लिए रवाना हो गईं।


    *****


    वीके / जेके/एके/वाईबी—8754


    

    
    (Release ID: 1533979) Visitor Counter : 52