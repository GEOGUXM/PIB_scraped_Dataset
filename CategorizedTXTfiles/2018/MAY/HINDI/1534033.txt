      सूचना और प्रसारण मंत्रालय

      श्री अमित खरे ने सूचना एवं प्रसारण मंत्रालय के सचिव का पदभार संभाला
      Posted On: 31 MAY 2018 7:16PM by PIB Delhi


    श्री अमित खरे, आईएएस (झारखण्ड : 1985) ने आज सूचना एवं प्रसारण मंत्रालय के सचिव का पदभार संभाला। इस पद से श्री नरेन्द्र कुमार सिन्हा, आईएएस सेवा निवृत हुए हैं। नियुक्ति के पूर्व श्री खरे झारखण्ड सरकार के अपर मुख्य सचिव के पद पर कार्यरत थे।


    33 वर्षों से अधिक के अपने कैरियर में श्री खरे ने कई क्षेत्रीय पदों पर कार्य किया है तथा उन्हें केन्द्र व राज्य दोनो ही स्तरों पर जमीन से लेकर उच्च प्रशासनिक स्तरों पर कार्य करने का अनुभव प्राप्त है। झारखण्ड सरकार में अपर मुख्य सचिव के पद पर नियुक्ति से पूर्व श्री खरे झारखण्ड सरकार के वित्त और योजना विभाग में मुख्य सचिव के पद पर कार्यरत थे। उन्होंने भारत सरकार के रसायन व उर्वरक मंत्रालय के औषधि विभाग में सदस्य सचिव तथा मानव संसाधन विकास मंत्रालय के उच्च शिक्षा विभाग में संयुक्त सचिव के रूप में भी अपनी सेवाएं दी हैं।


    विशेषज्ञों, हितधारकों तथा आम लोगों से जुड़ने, उन्हें सरकारी योजनाओं के बारे में समझाने और विभिन्न सरकारी योजनाओं तथा सामाजिक मुद्दों पर उनकी प्रतिक्रिया जानने के के उद्देश्य से श्री खरे ने कई व्याख्यान दिये हैं तथा अनगिनत कार्यशालाओं, सेमिनारों व जन समारोहों में भाग लिया है। उन्होंने देश के अंदर तथा विदेश का विस्तृत भ्रमण किया है तथा विभिन्न राष्ट्रीय व अंतर्रष्ट्रीय बैठकों, समझौता वार्ताओं तथा कार्यक्रमों में सरकारी शिष्टमंडल के वरिष्ठ सदस्य के रूप में भाग लिया है।


    श्री खरे ने आईआईएम अहमदाबाद से एमबीए की डिग्री हांसिल की है। उन्होंने साइराक्यूज़ विश्वविद्यालय, यूएसए से लोक प्रशासन में भी प्रमाण पत्र प्राप्त किया है।


    ***


    वीके/एएम/जेके/एल-8763


    

    
    (Release ID: 1534033) Visitor Counter : 55