      संस्‍कृति मंत्रालय

      आईजीएनसीए 21 मई से 21 जून तक बाल नाटक कार्यशाला का आयोजन करेगा
      Posted On: 19 MAY 2018 4:37PM by PIB Delhi


    इंदिरा गांधी राष्ट्रीय कला केंद्र (आईजीएनसीए) 21 मई से 21 जून 2018 तक उड़ान-नाटक कला एवं बाल विकास केंद्र की साझीदारी में एक बाल नाटक एवं व्‍यक्‍तित्‍व विकास कार्यशाला का आयोजन करेगा। इस कार्यशाला में बच्‍चों को उनके मूलभूत कौशलों एवं नाट्य कौशलों में बढ़ोतरी करने के लिए प्रशिक्षित किया जाएगा।


    इस कार्यशाला का आयोजन उत्‍तर दिल्‍ली के रोहिणी के मदर डिवाइन पब्‍लिक स्‍कूल एवं माउंट आबू पब्‍लिक स्‍कूल में किया जा रहा है। इस कार्यशाला में 6 वर्ष से 14 वर्ष की आयु के बीच के बच्‍चे भाग ले सकते हैं। इस कार्यशाला का आयोजन 21 मई से आरंभ किया जाएगा और 22 जून को यह सम्‍पन्‍न हो जाएगा। इस कार्यशाला के आखिर में दो नाटकों का मंचन किया जाएगा जिसमें सभी प्रशिक्षित बच्‍चे भाग लेंगे।


    कार्यशाला के लिए आईजीएनसीए ‘’उड़ान’’ की सहायता करेगा जो पिछले 25 वर्षों से नाटक कार्यशाला का आयोजन कर रहा है जिसमें 25 हजार से ज्‍यादा बच्‍चों ने भाग लिया है।


    ***


    वीके/एएम/एसकेजे/एनआर-8594

    
    
    (Release ID: 1532833) Visitor Counter : 86