      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने विशाखापत्‍तनम बंदरगाह ट्रस्‍ट को अग्रिम सरकारी ऋणों पर दंडस्‍वरूप ब्‍याज माफ करने की मंजूरी दी
      Posted On: 23 MAY 2018 4:14PM by PIB Delhi


      प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडल समिति ने विशाखापत्तजनम बंदरगाह ट्रस्ट को अग्रिम सरकारी ऋणों पर दंड स्वरूपब्याज में इस प्रकार माफी की मंजूरी दी है:


      1. 31.03.2017 को विशाखापत्‍तनम बंदरगाह ट्रस्‍ट के संबंध में 250.89 करोड़ रुपये की राशि पर दंडस्‍वरूप ब्‍याज और माफी की मंजूरी की तारीख तक बढ़ती राशियों पर माफी


      2. दंडस्‍वरूप ब्‍याज में माफी की मंजूरी की तारीख से विशाखापत्‍तनम बंदरगाह ट्रस्‍ट को 0.25 प्रतिशत की दर से दंडात्‍मक ब्‍याज का भुगतान करना होगा।


      3. विशाखापत्‍तनम बंदरगाह ट्रस्‍ट को वित्‍त वर्ष 2018-19 में माफी की मंजूरी की तारीख से 44.69 करोड़ रुपये के बकाया मूलधन और बकाया ब्‍याज का केवल एक किश्‍त में भुगतान करना होगा।


      पृष्‍ठभूमि:


      विशाखापत्‍तनम बंदरगाह ट्रस्‍ट (वीपीटी) ने लौह अयस्‍क निर्यात के लिए 100,000 डीडब्‍ल्‍यूटी के गहरे समुद्र में चलने वाले जहाजों को खड़ा के लिए बाहरी बंदरगाह परियोजना के निधियन के लिए 1970-71 से 1985-85 तक अलग-अलग मौकों पर 110.41 करोड़ रुपये का ऋण लिया था। प्रत्‍येक ऋण की मंजूरी की तारीख से मोहलत अवधि पांच वर्ष की थी। विशाखापत्‍तनम बंदरगाह ट्रस्‍ट ने 1978-79 तक विभिन्‍न ऋणों पर मोहलत की अवधि के लिए ब्‍याज का भुगतान किया। लेकिन बंदरगाह को राजस्‍व घाटा होने के कारण 1979-80 से 1989-90 की अवधि के दौरान ऋण की अदायगी नहीं की जा सकी। उसने 1990-91 से ऋण राशि (मूलधन और ब्‍याज दोनों) की अदायगी शुरू कर दी। 31.03.2017 को विशापत्‍तनम बंदरगाह ट्रस्‍ट की कुल ऋण देनदारी 354.23 करोड़ रुपये (भुगतान नहीं किया गया मूलधन 44.69 करोड़ रुपये, भुगतान नहीं किया गया ब्‍याज 58.65 करोड़ रुपये और दंडात्‍मक ब्‍याज 250.89 करोड रुपये) थी।


      इसके अलावा भविष्‍य में बंदरगाह को आगामी विभिन्‍न विकास परियोजनाओं और कर्मचारियों की 2018-19 तक पेंशन की देनदारियों के लिए करीब 2671.79 करोड़ रुपये की आवश्‍यकता है। लेकिन बंदरगाह 354.23 करोड़ रुपये की कुल ऋण देनदारी की अदायगी करने की स्थिति में नहीं है।


      ******


      एकेटी/वीके/केपी/एनएस

    
    
    (Release ID: 1533144) Visitor Counter : 67