      गृह मंत्रालय

      भारत-ब्रिटेन गृह कार्य संवाद की तीसरी बैठक
      Posted On: 30 MAY 2018 7:11PM by PIB Delhi


    भारत और ब्रिटेन के बीच तीसरी गृह कार्य संवाद बैठक आज यहां हुई। भारत सरकार के शिष्टमंडल का नेतृत्व केन्द्रीय गृह सचिव श्री राजीव गाबा ने किया, जबकि ब्रिटेन के शिष्टमंडल का नेतृत्व वहां की द्वितीय स्थाई सचिव सुश्री पैट्सी विलकिंसन ने किया।


    बैठक में साइबर सुरक्षा, महिला सुरक्षा, संगठित अपराध तथा आतंक के धन पोषण सहित व्यापक विषयों पर बातचीत हुई और ऐसे विषयों पर समय पर सूचना साझा करने और गुप्तचर जानकारी देने की व्यवस्था की जरूरत पर बल दिया गया। बैठक में ब्रिटेन में रह रहे भारतीयों भगोड़ों/आर्थिक अपराधियों पर विचारों का आदान-प्रदान किया गया। भारतीय शिष्टमंडल ने ब्रिटेने के अधिकारियों को प्रर्त्यपण प्रक्रिया में तेजी लाने की आवश्यकता की जानकारी दी।


    विचार-विमर्श में भारतीय विद्यार्थियों तथा उच्च कौशल संपन्न पेशेवर लोगों के लिए विभिन्न श्रेणी की वीसा प्रक्रिया को चुस्त बनाने पर चर्चा की गई। इन विषयों पर आगे बातचीत जारी रखने पर सहमति हुई।


    भारतीय पक्ष ने ब्रिटेन में रह रहे कुछ आतंकवादियों और उग्रपंथी तत्वों की हाल की गतिविधियों पर चिंता जताई। भारत ने ब्रिटिश शिष्टमंडल से ऐसे तत्वों पर निगरानी रखने और गुप्तचर सूचना साझा करने सहित उचित कदम उठाने का आग्रह किया।


    दोनों देशों के बीच सुरक्षा सहयोग बढ़ाने पर सहमति बनी।


    ***


    वीके/एएम/एजी/डीके- 8745


    

    
    (Release ID: 1533918) Visitor Counter : 52