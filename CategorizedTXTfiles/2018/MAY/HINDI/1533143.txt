      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने पारादीप बंदरगाह ट्रस्‍ट को दिए गए अग्रिम सरकारी ऋणों परदंडात्‍मक ब्‍याज माफ करने की मंजूरी दी
      Posted On: 23 MAY 2018 4:13PM by PIB Delhi


      प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडल समिति ने पारादीप बंदरगाह ट्रस्ट (पीपीटी) को दिए गए अग्रिम सरकारी ऋणों पर दंडात्‍मक ब्‍याज इस प्रकार माफ करने की मंजूरी दे दी है:


      1. 31.03.2017 को पारादीप बंदरगाह ट्रस्ट के संबंध में 1076.59 करोड़ रुपये की राशि पर दंड स्‍वरूप ब्‍याज और माफी की मंजूरी की तारीख तक बढ़ती राशियों पर माफी।


      2. पारादीप बंदरगाह ट्रस्ट को दंडस्‍वरूप ब्‍याज का माफी की मंजूरी की तारीख तक 0.25 प्रतिशत की दर से दंडात्‍मक ब्‍याज का भुगतान करना होगा।


      3. पारादीप बंदरगाह ट्रस्‍ट को माफी की मंजूरी की तारीख तक 387.74 करोड़ रुपये के बकाया मूलधन की अदायगी और बकाया ब्‍याज की पुन: अदायगी शुरू करनी होगीक और अदायगी को 2018-19 और 2019-20 में दो किश्‍तों में पूरा करना होगा।


      पृष्‍ठभूमि:


      पारादीप बंदरगाह ट्रस्‍ट (पीपीटी) ने अपनी विभिन्‍न बुनियादी ढांचागत परियोजनाओं के निधियन के लिए 1967 से 2002 के बीच की अवधि में विभिन्‍न मौकों पर विभिन्‍न मदों के अंतर्गत 642.69 करोड़ रुपये का ऋण लिया था। प्रत्‍येक ऋण का पांच वर्ष की मोहलत अवधि के साथ बीस वा‍र्षिक किश्‍तों में भुगतान किया जाना था। पारादीप बंदरगाह ट्रस्‍ट वर्ष 1987-88 तक घाटे में चल रहा था। अपर्याप्‍त पोतभार के कारण राजस्‍व खाते में भारी घाटा हुआ था। जिसके परिणामस्‍वरूप पारादीप बंदरगाह ट्रस्‍ट निर्धारित समय सीमा के अनुसार अपने ऋणों की अदायगी शुरू नहीं कर पा रहा था। 31.03.2017 को पारादीप बंदरगाह ट्रस्‍ट की कुल ऋण देनदारी 1743.69 करोड़ रुपये (भुगतान नहीं किया गया मूलधन 387.74 करोड़ रुपये, भुगतान नहीं किया गया ब्‍याज 279.36 करोड़ रुपये और दंडात्‍मक ब्‍याज 1076.59 करोड रुपये) थी।


      इसके अलावा भविष्‍य में बंदरगाह को आगामी विभिन्‍न विकास परियोजनाओं और कर्मचारियों की 2018-19 तक पेंशन की देनदारियों के लिए करीब 6,695 करोड़ रुपये की आवश्‍यकता है। लेकिन बंदरगाह 1,743.69 करोड़ रुपये की कुल ऋण देनदारी की अदायगी करने की स्थिति में नहीं है।


      *****


      एकेटी/वीके/केपी/एनएस


    

    
    (Release ID: 1533143) Visitor Counter : 78