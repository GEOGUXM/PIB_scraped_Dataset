      गृह मंत्रालय

      पद्म पुरस्‍कार – 2019 के लिए नामांकन प्रारंभ
      Posted On: 02 MAY 2018 7:56PM by PIB Delhi


    गणतंत्र दिवस 2019 के अवसर पर घोषित किये जाने वाले पद्म पुरस्‍कारों के लिए ऑन लाइन नामांकन / अनुसंशाएं प्रारंभ हो चुकी हैं। पद्म पुरस्‍कारों के नामांकन की अंतिम तिथि 15 सितम्‍बर 2018 है।


    केंद्रीय मंत्रालयों / विभागों, राज्‍य सरकारों / केन्‍द्र शासित प्रदेश, भारत रत्‍न व पद्म विभूषण प्राप्‍त करने वालों तथा अन्‍य स्रोतों से नामांकन आमंत्रित किये गये हैं।


    पद्म पुरस्‍कारों के लिए नामांकन केवल पद्म पोर्टल www.padmaawards.gov.in पर ही स्‍वीकार किये जायेंगे। पद्म पुरस्‍कारों के अंतर्गत पद्म विभूषण, पद्म भूषण और पद्म श्री पुरस्‍कार आते हैं। इन्‍हें सर्वोच्‍च नागरिक पुरस्‍कार माना जाता है। इस पुरस्‍कार की स्‍थापना 1954 में की गई थी। गणतंत्र दिवस के अवसर पर प्रत्‍येक वर्ष पद्म पुरस्‍कारों की घोषणा की जाती है।


    *****


    वीके /जेके/एस—8391


    

    
    (Release ID: 1531111) Visitor Counter : 223
    
    
      Read this release in: English