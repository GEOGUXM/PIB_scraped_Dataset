      विद्युत मंत्रालय

      एनटीपीसी ने बिहार सरकार के साथ समझौता ज्ञापन पर हस्ताक्षर कियाः बिहार में बिजली क्षेत्र के प्रदर्शन में सुधार लाने का लक्ष्य
      Posted On: 15 MAY 2018 7:03PM by PIB Delhi


    बिहार में बिजली क्षेत्र के प्रदर्शन में सुधार लाने के उद्देश्य से आज पटना में केन्द्रीय बिजली एवं नवीन तथा नवकरणीय ऊर्जा राज्य मंत्री (स्वतंत्र प्रभार) श्री आर.के. सिंह एवं बिहार के मुख्यमंत्री श्री नीतीश कुमार की उपस्थिति में बिहार सरकार एवं एनटीपीसी लिमिटेड के बीच समझौता ज्ञापन (एमओयू) पर हस्ताक्षर किया गया।


    इस एमओयू में बरौनी थर्मल पावर स्टेशन (720 मेगावाट) को एनटीपीसी को अंतरित करने की परिकल्पना की गई है। इसके अतिरिक्त, कांटी बिजली उत्पादन निगम लिमिटेड (केबीयूएन) एवं नबी नगर पावर जेनरेटिंग कंपनी (प्राइवेट) लिमिटेड (एनपीजीसी) में बिहार स्टेट पावर जेनरेशन कंपनी (बीएसपीजीसीएल) की हिस्सेदारी भी एनटीपीसी को अंतरित की जाएगी।


    ये तीनों बिजली सृजन कंपनियां एक वैधानिक हस्तांतरण योजना के जरिए बिहार सरकार द्वारा अधिसूचित प्रभावी तिथि से एनटीपीसी को अंतरित की जाएंगी। इन पावर स्टेशनों के एनटीपीसी को अंतरण का परिणाम उनके ईष्टतम एवं प्रभावी उपयोग के रूप में सामने आएगा, जिससे टैरिफ में कमी आएगी तथा बड़े स्तर पर बिहार के लोगों को लाभ पहुंचेगा।


    ***


    वीके/एएम/एसकेजे/एमएस - 8534


    

    
    (Release ID: 1532197) Visitor Counter : 57