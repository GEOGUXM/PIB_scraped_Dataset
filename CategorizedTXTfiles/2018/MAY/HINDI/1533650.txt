      उप राष्ट्रपति सचिवालय

      सुदृढ़ राष्ट्र निर्माण के लिए आम आदमी को देश की विकास यात्रा के साथ जोड़ना महत्वपूर्ण है : उप-राष्ट्रपति
      
      प्रत्येक व्यक्ति को देश की महान परम्परा, शानदार और अमूल्य विरासत के बारे में जानकारी अवश्य होनी चाहिए
      
      श्री लालजी टंडन लिखित “अनकहा लखनऊ” नामक पुस्तक का विमोचन किया
      
      Posted On: 26 MAY 2018 4:26PM by PIB Delhi


    उप-राष्ट्रपति एम. वेकैंया नायडू ने कहा है कि सुदृढ़ राष्ट्र निर्माण के लिए आम आदमी को देश की विकास यात्रा के साथ जोड़ना महत्वपूर्ण है। वे आज लखनऊ, उत्तरप्रदेश में श्री लालजी टंडन लिखित पुस्तक “अनकहा लखनऊ” का विमोचन करने के बाद सभा को संबोधित कर रहे थे। इस अवसर पर उत्तर प्रदेश के राज्यपाल श्री राम नाईक, उत्तर प्रदेश के मुख्यमंत्री श्री योगी आदित्यनाथ, उत्तर प्रदेश के उप-मुख्यमंत्री डॉ. दिनेश शर्मा और श्री केशव प्रसाद मौर्य तथा अन्य गणमान्य भी उपस्थित थे।


    उप-राष्ट्रपति ने कहा कि श्री टंडन ने अपना सम्पूर्ण जीवन लखनऊ को समर्पित कर आर्थिक, साहित्यिक, सांस्कृतिक पहलुओं के लिहाज से शहर विकसित करने में अपना अमूल्य योगदान दिया है। उन्होंने पूर्व प्रधानमंत्री श्री अटल बिहारी वाजपेयी की साहित्यिक विरासत को जारी रखने के लिए श्री लालजी टंडन की सराहना की।


    उप-राष्ट्रपति ने “अनकहा लखनऊ” पुस्तक को लोक कला के इतिहास लेखन का महान उदाहरण बताया। उन्होंने लखनऊ के नागरिकों से उनकी परम्परा को फिर से जीवंत बनाने और इस महान शहर की विरासत को बढ़ावा देने में सहयोगात्मक प्रयास करने का आग्रह किया।


    उप-राष्ट्रपति ने कहा कि प्रत्येक व्यक्ति को देश की महान परम्परा, उसकी शानदार और अमूल्य विरासत के बारे में जानकारी अवश्य होनी चाहिए, ताकि देश अपेक्षित प्रगति के मार्ग पर आगे बढ़ सके।


    उप-राष्ट्रपति ने कहा कि दीनदयाल उपाध्यायजी के अंत्योदय सपने को साकार करने के लिए सबसे गरीब व्यक्ति तक विकास पहुंचाना है।


    ****


    वीके/एएम/एमके/डीएस–8698

    
    
    (Release ID: 1533650) Visitor Counter : 46