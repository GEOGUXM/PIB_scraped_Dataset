      राष्ट्रपति सचिवालय

      राष्‍ट्रपति 20 से 24 मई तक पंजाब एवं हिमाचल प्रदेश के दौरे पर रहेंगे
      Posted On: 19 MAY 2018 7:49PM by PIB Delhi


    राष्‍ट्रपति श्री राम नाथ कोविंद 20 से 24 मई, 2018 तक पंजाब (मोहाली) एवं हिमाचल प्रदेश के दौरे पर रहेंगे। हिमाचल प्रदेश की अपनी यात्रा (मई 20-24) के दौरान महामहिम राष्‍ट्रपति शिमला के निकट मसोब्रा में द रिट्रीट में ठहरेंगे।


    20 मई, 2018 को महामहिम राष्‍ट्रपति मोहाली के भारतीय विज्ञान शिक्षा एवं अनुसंधान संस्‍थान के 7वें दीक्षांत समारोह में भाग लेंगे। उसी दिन वह शिमला में एक सांस्‍कृतिक समारोह में तथा हिमाचल प्रदेश के राज्‍यपाल आचार्य देवव्रत द्वारा उनके सम्‍मान में दिए गए एक प्रीति भोज में भाग लेंगे।


    21 मई, 2018 को महामहिम राष्‍ट्रपति मुख्‍य अतिथि के रूप में सोलन के डॉक्‍टर वाई.एस.परमार बागवानी एवं वानिकी विश्‍वविद्यालय के 9वें दीक्षांत समारोह में भाग लेंगे।


    22 मई, 2018 को महामहिम राष्‍ट्रपति शिमला के पीटरहॉफ में उनके सम्‍मान में हिमाचल सरकार द्वारा आयोजित एक नागरिक समारोह में भाग लेंगे एवं संबोधित करेंगे।


    23 मई, 2018 को महामहिम राष्‍ट्रपति राज्‍य के वरिष्‍ठ गणमान्‍य व्‍यक्‍तियों, मंत्रियों, अधिकारियों, पत्रकारों आदि के लिए एक स्‍वागत समारोह की मेजबानी करेंगे।


    ***


    वीके/एएम/एसकेजे/एनआर-8599

    
    
    (Release ID: 1532848) Visitor Counter : 86