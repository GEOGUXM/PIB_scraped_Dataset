      शिक्षा मंत्रालय

      सीबीएसई के 12वीं के परिणाम घोषित ; त्रिवेंद्रम का सर्वोच्च पास प्रतिशत
      
      लड़कियों का पास प्रतिशत लड़कों से अधिक ; मेघना श्रीवास्तव ने परीक्षा में टॉप किया
      
      Posted On: 26 MAY 2018 6:53PM by PIB Delhi


    केंद्रीय माध्यमिक शिक्षा बोर्ड (सीबीएसई) ने आज 12 वीं के परिणाम घोषित किए। त्रिवेंद्रम 97.32 के पास प्रतिशत के साथ सर्वोच्च स्थान पर रहा जबकि इसके बाद 93.87 प्रतिशत के साथ चेन्नई क्षेत्र का स्थान रहा। दिल्ली ने 89 प्रतिशत पास प्रतिशत के साथ तीसरा स्थान हासिल किया। इस परीक्षा में कुल 11,06,772 छात्र शामिल हुए थे जिसमें से 9,18,763 छात्र परीक्षा में उत्तीर्ण हुए। इस वर्ष का कुल पास प्रतिशत 83.01 प्रतिशत है जो पिछले वर्ष की तुलना में लगभग 1 प्रतिशत अधिक है।


    नोएडा के ताज एक्सप्रेसवे के सेक्टर- 132 के स्टेप बाई स्टेप स्कूल की मेघना श्रीवास्तव ने 500 में से 499 अंक लाकर परीक्षा में टॉप स्थान प्राप्त किया। लड़कों का कुल पास प्रतिशत 78.99 प्रतिशत रहा जबकि लड़कियों का पास प्रतिशत 88.31 प्रतिशत रहा जो लड़कों की तुलना में 9.32 प्रतिशत अधिक है।


    ***


    वीके/एएम/एसकेजे/एमबी


    

    
    (Release ID: 1533590) Visitor Counter : 93
    
    
      Read this release in: English