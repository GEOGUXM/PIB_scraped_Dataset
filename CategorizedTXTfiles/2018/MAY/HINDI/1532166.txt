      रक्षा मंत्रालय

      आर्मी अस्पताल (आर एंड आर) ने अंतर्राष्ट्रीय नर्स दिवस मनाया
      Posted On: 15 MAY 2018 5:27PM by PIB Delhi


    आर्मी अस्पताल (आर एंड आर) दिल्ली कैंट ने आज अंतर्राष्ट्रीय नर्स दिवस मनाया। मुख्य अतिथि कमांडेंट आर्मी हास्पिटल (आर एंड आर) लेफ्टिनेंट जनरल यू.के. शर्मा ने कहा कि नर्स स्वास्थ्य सेवा दल की अत्यधिक महत्वपूर्ण सदस्य हैं और रोगी के स्वस्थ होने की प्रक्रिया में उनका महत्वपूर्ण योगदान होता है। उन्होंने कहा कि नर्सिंग का पेशा न केवल चुनौतीपूर्ण है बल्कि फलदायी भी।


    इस अवसर पर अपर निदेशक जनरल मिलिट्री नर्सिंग सेवा (एडीजीएमएनएस) मेजर जनरल अन्न कुट्टी बाबू ने कहा कि हाल के समय में सामाजिक आवश्यकताओं और प्रभावों के संदर्भ में नर्सिंग के क्षेत्र में बड़ा परिवर्तन हुआ है। उन्होंने कहा कि आधुनिक नर्सिंग की संस्थापक फ्लोरेंस नाइटन्गेल के समय से नर्सों ने पूरे विश्व में अपना महत्व साबित किया है। नर्स दिवस एक महत्वपूर्ण दिवस है, क्योंकि यह दिवस इस अतुल्यनीय पेशे द्वारा किए गए योगदान पर सोचने-विचारने का अवसर प्रदान करता है।


    फैक्लटी ऑफ कॉलेज ऑफ नर्सिंग द्वारा अंतर्राष्ट्रीय नर्स दिवस 2018 – नर्सेः नेतृत्व स्वर, स्वास्थ्य मानव अधिकार है विषय पर परिचर्चा प्रस्तुत की गई। लेफ्टिनेंट जनरल यू.के. शर्मा ने अस्पताल में योगदान के लिए नर्सिंग अधिकारियों को उत्कृष्टता प्रमाण पत्र दिया।


    ***


    वीके/एएम/एजी/एमएस - 8529


    

    
    (Release ID: 1532166) Visitor Counter : 42
    
    
      Read this release in: English