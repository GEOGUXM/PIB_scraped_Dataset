      सामाजिक न्‍याय एवं अधिकारिता मंत्रालय

      श्री कृषण पाल गुर्जर ने सिक्किम के बधिर बच्चों में मुफ्त कर्णावर्त तंत्रिका के आरोपण की घोषणा की
      Posted On: 31 MAY 2018 8:03PM by PIB Delhi


    केंद्रीय सामाजिक न्याय एवं सशक्तिकरण राज्य मंत्री श्री कृषण पाल गुर्जर ने वादा किया है कि केंद्र सरकार सिक्किम के आर्थिक रुप से कमजोर बधिर बच्चों में कर्णावर्त तंत्रिका के आरोपण के लिए 6 लाख रुपये की आर्थिक मदद उपलब्ध कराएगा। उन्होंने यह घोषणा आज गंगटोक के चिंतन भवन में आयोजित ‘सामाजिक अधिकारिता शिविर’ के उद्घाटन समारोह में बधिर और दिव्यांग स्कूली बच्चों के दिल को छू देने वाले प्रदर्शन के बाद की। उन्होंने बच्चों के साथ ग्रुप-फोटो खिंचवाए और उन्हें प्रशस्ति पत्र प्रदान किए।


    श्री गुर्जर ने इस मौके पर मौजूद राज्य सरकार के अधिकारियों को बधिर बच्चों की एक संयुक्त सूची तैयार करने और उसे जितना जल्द हो सके मंत्रालय को सौंपने का निर्देश दिया।


    इस कार्यक्रम का आयोजन सिक्किम सरकार के सामाजिक कल्याण मंत्रालय और जिला प्रशासन के सहयोग से भारत के कृत्रिम अंग विनिर्माण निगम ने किया था जिसका मुख्य उद्देश्य राष्ट्रीय वयोश्री योजना के तहत पूर्वी सिक्किम के पहले से चुने गए लाभार्थियों को मुफ्त सहायक जीवन निर्वहन उपकरणों का वितरण करना है।


    कार्यक्रम में 794 लाभार्थियों को व्हीलचेयर, छड़ी, डिजिटल हीयरिंग ऐड जैसे सहायक जीवन निर्वहन उपकरण दिए गए। इसमें मंत्री जी से उपकरण लेने के लिए 200 से ज्यादा लाभार्थी खुद मौजूद थे। इस दौरान जो लाभार्थी मौजूद नहीं रहे उन्हें बीडीओ कार्यालय शेष उपकरण एक हफ्ते के अंदर देगा।


    इस मौके पर सिक्किम के मुख्य सचिव श्री एके श्रीवास्तव, विशेष सचिव श्रीमती धन ज्योति मुखिया, भारत सरकार के सामाजिक कल्याण एवं न्याय मंत्रालय में संयुक्त सचिव श्री सुरेंद्र सिंह मीणा, एएलआईएमसीओ के अधिकारी एवं कर्मचारी और सिक्किम सरकार के सलाहकारों समेत कई गणमान्य हस्तियां मौजूद थीं।


    *****


    वीके/जेके/एके/वाईबी—8767


    

    
    (Release ID: 1534041) Visitor Counter : 54