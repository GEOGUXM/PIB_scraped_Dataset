      रक्षा मंत्रालय

      भारतीय वायु सेना का कटरा के जंगल में लगी आग को बुझाने का प्रयास
      Posted On: 24 MAY 2018 1:32PM by PIB Delhi


    भारतीय वायु सेना ने कटरा के जंगल में लगी आग को बुझाने के कार्य में बाम्बी बकेट के साथ एमएलएच श्रेणी के हेलीकॉप्टर को तैनात किया है। दो हेलीकॉप्टर के साथ यह अभियान आज सुबह शुरू हुआ, जिसमें पश्चिमी वायु कमान के डेयरिंग ड्रेगन और स्नो लेपर्ड यूनिट के एक-एक हेलीकॉप्टर शामिल हैं। हेलीकॉप्टरों ने रियासी जलाशय से विशेष रूप से निर्मित बाम्बी बकेट में पानी भरा। इन बकेट में एक बार में लगभग 2500 लीटर पानी भरा जा सकता है।


    पहली बकेट अर्धकुंवारी से भवन तक के नए मार्ग के क्षेत्र में गिराई गई। प्रमुख विमान के कैप्टन विंग कमांडर विक्रम ने कहा, ‘क्षेत्र में खतरनाक भू-भाग और हाई टेंशन केबल होने के कारण यह एक चुनौतीभरा काम था।’


    इस प्रकार के अभियानों के लिए पायलट अधिक कुशल होने चाहिए, जो भारी वजन के साथ उड़ान भर सके। दूसरे विमान के कैप्टन विंग कमांडर राहुल ने कहा, ‘ऐसी स्थितियों से निपटने के लिए हम प्रशिक्षित होते है। यह अभियान आग पर काबू पाने तक जारी रहेगा।’


    अभियान की जटिलता को देखते हुए कल इस क्षेत्र की रेकी की गई थी।


    ***


    वीके/एएम/एमके/डीके - 8655


    

    
    (Release ID: 1533374) Visitor Counter : 46
    
    
      Read this release in: English , Tamil