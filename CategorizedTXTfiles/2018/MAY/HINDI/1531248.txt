      वित्‍त मंत्रालय

      आर्थिक मामलों के विभाग में सचिव श्री सुभाष चन्‍द्र गर्ग की अगुवाई में एक भारतीय प्रतिनिधिमंडल एशियाई विकास बैंक (एडीबी) की 51वीं वार्षिक बैठक में भाग लेने के लिए मनीला के आधिकारिक दौरे पर
      Posted On: 03 MAY 2018 7:00PM by PIB Delhi


    वित्त मंत्रालय के आर्थिक मामलों के विभाग (डीईए) में सचिव श्री सुभाष चन्‍द्र गर्ग की अगुवाई में एक भारतीय प्रतिनिधिमंडल एशियाई विकास बैंक (एडीबी) की 51वीं वार्षिक बैठक में भाग लेने के लिए फिलहाल मनीला, फिलीपींस के आधिकारिक दौरे पर है। आर्थिक मामलों के विभाग में सचिव ने आज मनीला में एशियाई विकास बैंक की 51वीं वार्षिक बैठक के दौरान न्यूई के प्रधानमंत्री सर टोक तालागी के साथ द्विपक्षीय बैठक की। न्‍यूई के प्रधानमंत्री ने एडीबी की सदस्‍यता के लिए अपनी दावेदारी हेतु भारत से समर्थन देने की गुजारिश की।


    भारतीय प्रतिनिधिमंडल ने नॉर्डिक देशों और अंतर्राष्‍ट्रीय विकास के लिए ओपेक फंड (ओएफआईडी) के आधिकारिक प्रतिनिधिमंडलों के साथ-साथ फ्रांस, ब्रिटेन, अमेरिका और ईआईबी के प्रतिनिधिमंडल के साथ भी द्विपक्षीय बैठकें कीं। इन बैठकों के दौरान विभिन्‍न तरह के द्विपक्षीय मुद्दों पर विचार-विमर्श किया गया।


    उपर्युक्‍त भारतीय प्रतिनिधिमंडल अपने दौरे के दौरान अन्‍य कार्यक्रमों में भाग लेने के साथ-साथ कल एडीबी के अध्‍यक्ष के साथ भी बैठक करेगा।


    ****


    वीके/एएम/आरआरएस/वीके–8405

    
    
    (Release ID: 1531248) Visitor Counter : 51