      नागरिक उड्डयन मंत्रालय

      सुरेश प्रभु ने हवाई यात्रा के दौरान कनेक्टिविटी की अनुमति देने से संबंधित दूरसंचार आयोग के निर्णय का स्वागत किया
      
      मंत्री महोदय ने फौलोअप के साथ जल्द से जल्द कार्यान्वयन का भरोसा दिया
      
      Posted On: 01 MAY 2018 8:29PM by PIB Delhi


    केंद्रीय नागर विमानन मंत्री श्री सुरेश प्रभु ने भारतीय एयरस्पेस में हवाई यात्रा के दौरान कनेक्टिविटी की अनुमति देने से संबंधित दूरसंचार आयोग के निर्णय का स्वागत किया। उन्होंने कहा कि इस फैसले से हवाई यात्रा के दौरान यात्रियों को इंटरनेट सुविधा प्राप्त होगी। सरकार सेवाओं प्रदाताओं की इस विशिष्ट श्रेणी के लिए लाइसेंस फ्रेमवर्क तैयार करेगी। इन्हें इन फ्लाइट कनेक्टिविटी सेवा प्रदाता का नाम दिया जाएगा।


    श्री प्रभु ने कहा कि हवाई कंपनियां अब यात्री अनुभव को और भी बेहतर बना सकेंगी। हवाई यात्रा के दौरान यात्री अपने मोबाइल और टेबलेट के माध्यम से वस्तुएं खरीद पाने तथा घर या होटल में इसकी डिलीवरी पाने में सक्षम होंगे। केबिन सदस्यों की सहायता से यात्री अपने यात्रा कार्यक्रम में बदलाव भी कर पाएंगे।


    श्री प्रभु ने आश्वस्त करते हुए कहा कि वे इस सुविधा का जल्द से जल्द क्रियान्वयन सुनिश्चित करेंगे। उन्होंने इस फैसले से जुड़े सभी लोगों की सराहना की। मंत्री महोदय ने आगे कहा कि सरकार हवाई यात्रा में सुविधाओं को बेहतर बनाने के लिए प्रतिबद्ध है। प्रधानमंत्री श्री नरेन्द्र मोदी के नेतृत्व में नया भारत निर्माण की प्रक्रिया में है। मानसिकता से लेकर प्रणालियों/पद्धतियों तक-सभी चीजें सकारात्मक परिवर्तन के दौर से गुजर रही हैं।


    ****


    वीके/एएम/जेके/एसकेपी–8379


    

    
    (Release ID: 1530908) Visitor Counter : 155
    
    
      Read this release in: English