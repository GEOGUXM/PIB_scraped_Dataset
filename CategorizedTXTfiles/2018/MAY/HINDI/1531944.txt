      सूचना और प्रसारण मंत्रालय

      एशिया के लिए यह समय भविष्य संवारने के वास्ते विषम परिस्थितियों में मानव संघर्ष की अपनी कहानियां तैयार करने का है – कर्नल राज्यवर्धन सिंह राठौड़
      
      कर्नल राठौड़ ने विश्व टेलिविजन पुरस्कार 2018 प्रदान किये

      Posted On: 11 MAY 2018 8:25PM by PIB Delhi

    केन्द्रीय युवा कार्यक्रम और खेल राज्यमंत्री (स्वतंत्र प्रभार) कर्नल राज्यवर्धन सिंह राठौड़ ने आज यहां 15वें एशिया मीडिया सम्मेलन 2018 के समापन सत्र में संबोधित करते हुए कहा कि एशिया के लिए यह समय अपने भविष्य को संवारने के वास्ते विषम परिस्थितियों में मानव संघर्ष की अपनी कहानियां तैयार करने का है। एशिया सामाजिक और आर्थिक रूप से सुदृढ़ हो रहा है। मंत्री महोदय ने कहा कि दो दिवसीय सम्मेलन से सीखने की सबसे महत्वपूर्ण बात यह थी कि मीडिया विशेष रूप से सोशल मीडिया लोगो के विकास के लिए आवश्यक जानकारी कैसे बेहतर तरीके से उन्हें दे सकता है।


    कर्नल राठौड़ ने आयोजकों को बधाई दी और सम्मेलन के दौरान महत्वपूर्ण चर्चा करने के लिए 41 देशों के 395 प्रतिनिधियों की सराहना की, जिससे राष्ट्रों के बीच मीडिया तकनीक, सामग्री और नये मंचों पर प्रचलित बेहतर तरीको का आदान प्रदान करने में मदद होगी। इससे एशिया के करोड़ो वंचित लोगो तक पहुंचने में क्षेत्रीय सहयोग बढ़ेगा और जानकारी को अच्छे से उनके विकास के लिए उपयोग में लाया जाएगा।


    समापन समारोह के दौरान मंत्री महोदय ने विश्व टेलिविजन पुरस्कार 2018 प्रदान किये। इन पुरस्कारों की दो श्रेणियां – ‘प्रवासन या अप्रवासन’ पर मानवीय श्रेणी में सर्वश्रेष्ठ टीवी डाक्यूमेंट्री और ‘जीवन के लिए स्वच्छ जल’ पर विज्ञान/पर्यावरण श्रेणी में सर्वश्रेष्ठ टीवी कार्यक्रम हैं।


    ‘प्रवासन या अप्रवासन’ पर मानवीय श्रेणी में हैंग सिओक द्वारा निर्देशित जर्नी ऑन फुट ‘होमवर्डस्’ सर्वश्रेष्ठ टीवी डाक्यूमेंट्री का पुरस्कार प्रदान किया गया। यह डाक्यूमेंट्री केबीएस1-कोरिया द्वारा प्रसारित की गई थी।


    ‘जीवन के लिए स्वच्छ जल’ पर विज्ञान/पर्यावरण श्रेणी में को मैक यिंग क्वान निर्देशित ब्लू प्रिंट फॉर सर्वाइवल : एन ई वाटर को सर्वश्रेष्ठ टी वी कार्यक्रम का पुरस्कार प्रदान किया गया। यह कार्यक्रम चैनल न्यूज एशिया, सिंगापुर द्वारा प्रसारित किया गया था।


    *****


    वीके/एसकेजे/एमके/एल— 8506


    

    
    (Release ID: 1531944) Visitor Counter : 127
    
    
      Read this release in: English