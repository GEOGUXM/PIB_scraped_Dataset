      संघ लोक सेवा आयोग

      सिविल सेवा (प्रारंभिक) परीक्षा–2018
      Posted On: 25 MAY 2018 12:45PM by PIB Delhi


    संघ लोक सेवा आयोग 03.06.2018 (रविवार) को पूरे भारत में सिविल सेवा (प्रारंभिक) परीक्षा - 2018 का आयोजन करने जा रहा है। अब तक 50% से अधिक उम्मीदवार आयोग की वेबसाइट (https://www.upsc.gov.in) से अपना ई-प्रवेश पत्र डाउनलोड कर चुके हैं। जिन उम्मीदवारों ने अभी तक अपने ई-प्रवेश पत्र डाउनलोड नहीं किए हैं, उन्हें अंतिम समय की हड़बड़ी से बचने के लिए इसे तत्काल डाउनलोड कर लेने की सलाह दी जाती है।


    उम्मीदवारों को यह नोट कर लेना चाहिए कि परीक्षा के प्रारंभ होने के निर्धारित समय से 10 मिनट पहले ही अर्थात पूर्वाहन सत्र के लिए प्रातः 9:20 बजे और अपराहन सत्र में 2:20 बजे परीक्षा स्थलों पर प्रवेश बंद कर दिया जाएगा। प्रवेश बंद होने के उपरांत किसी भी उम्मीदवार को परीक्षा स्थल में प्रवेश करने की अनुमति नहीं दी जाएगी।


    उम्मीदवारों को यह भी नोट कर लेना चाहिए कि उनके ई-प्रवेश पत्र में उल्लिखित परीक्षा स्थल को छोड़कर उन्हें किसी अन्य परीक्षा स्थल पर परीक्षा में भाग लेने की अनुमति नहीं दी जाएगी।


    ****


    वीके/एएम/एजे/पीबी – 867 4


    

    
    (Release ID: 1533475) Visitor Counter : 159