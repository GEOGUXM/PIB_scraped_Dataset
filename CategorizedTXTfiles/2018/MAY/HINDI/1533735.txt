      प्रधानमंत्री कार्यालय

      प्रधानमंत्री श्री नरेन्द्र मोदी का मुद्रा योजना लाभार्थियों के साथ संवाद
      Posted On: 29 MAY 2018 2:02PM by PIB Delhi


    प्रधानमंत्री श्री नरेन्द्र मोदी ने आज देश के मुद्रा योजना लाभार्थियों के साथ वीडियो कॉन्फ्रेंस के माध्यम से संवाद किया। सरकारी योजनाओं के विभिन्न लाभार्थियों से प्रधानमंत्री की वीडियो कॉन्फ्रेंस का यह दूसरा संवाद कार्यक्रम था।


    प्रधानमंत्री श्री मोदी ने लाभार्थियों से बातचीत करते हुए मुद्रा योजना को रोजगार सृजन वाली योजना बताया। उन्होंने कहा कि इस पहल ने उद्यमियों को साहुकारों और बिचौलियों के कुचक्र से बचाने में सहायता प्रदान की है। इस योजना ने नया व्यापार आरंभ करने अथवा बढ़ाने की इच्छा रखनेवालो युवाओं और महिलाओं को एक सुअवसर प्रदान किया हैं।


    प्रधानमंत्री मुद्रा योजना के अंतर्गत केंद्र सरकार ने अब तक 5.75 लाख करोड़ की राशि के 12 करोड़ रूपए के ऋण प्रदान किये हैं। इसमें से 3.25 लाख करोड़ रूपए के ऋण 28 प्रतिशत पहली बार इस योजना का लाभ उठाने वाले उद्यमियों को प्रदान किये गए।कुल लाभार्थियों में 74 प्रतिशत महिलाओ और 55 प्रतिशत ऋण अनुसूचित जाति/अनुसूचित जनजाति और अन्य पिछडे वर्ग के लाभार्थियो को प्रदान किये गये।


    प्रधानमंत्री श्री नरेन्द्र मोदी ने मुद्रा योजना के लाभार्थियों को संबोधित करते हुए कहा कि इस योजना ने लघु और सूक्ष्म व्यापार को बढावा देते हुए गरीबों के जीवन में निरंतर सुखद परिवर्तन किया है। इस योजना ने लोगो को आर्थिक और सामाजिक रूप से सशक्त किया है और लोगो को सफलता के लिए एक मंच प्रदान किया है।


    स्वरोजगार सृजन का उल्लेख करते हुए प्रधानमंत्री श्री मोदी ने कहा कि स्वरोजगार आज एक गर्व का विषय है और इसने लोगो को उन लक्ष्यो को प्राप्त करने में सहायता की है जिन्हे पहले असंभव माना जाता था।


    इस संवाद के दौरान प्रधानमंत्री श्री मोदी ने कहा कि यदि मुद्रा योजना कुछ वर्ष पहले कार्यान्वित की गई होती तो इससे लाखों लोगो को अपना व्यापार स्थापित करने में मदद मिलती और इससे बड़े स्तर पर पलायन को रोका जा सकता था।


    प्रधानमंत्री से संवाद करते हुए लाभार्थियों ने मुद्रा योजना से व्यापार स्थापित करने और दूसरो के लिए रोजगार सृजन करने में सहायता के संबध में बताया।


    प्रधानमंत्री मुद्रा योजना (पीएमएमवाई) का शुभारंभ प्रधानमंत्री ने किया है। 8 अप्रैल 2015 को शुभारंभ हुई इस योजना के अंतर्गत गैर व्यवसायी,गैर कृषि और छोटे व्यापारियों को 10 लाख रूपए तक का ऋण प्रदान किया जाता है। ये सभी ऋण पीएमएमवाई के अंतर्गत मुद्रा ऋण के नाम से वर्गीकृत किये गये हैं।ये ऋण व्यवसायिक बैंको,आरआरबी के लघु वित्त बैंको,सहकारिता बैंको,एमएफआई और एनबीएफसी के द्वारा प्रदान किये गये हैं।


    ****


    वीके/एएम/पीकेए/पीबी–8717


    

    
    (Release ID: 1533735) Visitor Counter : 170