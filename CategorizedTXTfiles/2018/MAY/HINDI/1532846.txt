      पर्यावरण, वन एवं जलवायु परिवर्तन मंत्रालय

      डॉ. हर्षवर्धन द्वारा आरंभ ‘ग्रीन गुड डीड्स’ को वैश्‍विक मान्‍यता प्राप्‍त हुई
      
      पर्यावरण पर ब्रिक्‍स मंत्रीस्‍तरीय बैठक ने ग्रीन गुड डीड्स को अपने आधिकारिक एजेंडे में शामिल किया
      
      Posted On: 19 MAY 2018 6:56PM by PIB Delhi


    केंद्रीय पर्यावरण, वन एवं जलवायु परिवर्तन मंत्री डॉ. हर्षवर्धन द्वारा पर्यावरण की सुरक्षा करने एवं उत्‍तम रहन-सहन को बढ़ावा देने के लिए आरंभ सामाजिक आंदोलन ग्रीन गुड डीड्स को वैश्‍विक समुदाय द्वारा स्‍वीकृति प्राप्‍त हुई है। वर्तमान में दक्षिण अफ्रीका के डरबन में जारी चौथे ब्रिक्‍स मंत्रीस्‍तरीय बैठक में डॉ. हर्षवर्धन ने ब्रिक्‍स देशों से पर्यावरण की सुरक्षा एवं संरक्षा के लिए लड़ने हेतु एक सामाजिक आंदोलन के विकास में संयुक्‍त रूप से सहायता करने की अपील की थी।


    डॉ. हर्षवर्धन ने कहा कि पर्यावरण पर ब्रिक्‍स मंत्रीस्‍तरीय बैठक ने ब्राजील में आयोजित होने वाले अपनी अगली मंत्रीस्‍तरीय बैठक एवं रूस में आयोजित एक और बैठक में ग्रीन गुड डीड्स को अपने आधिकारिक एजेंडे में शामिल करने पर सहमति जताई।


    इससे पहले, मंत्रीस्‍तरीय बैठक में अपने उद्घाटन सम्‍बोधन में डॉ. हर्षवर्धन ने समूह से ग्रीन गुड डीड्स के ईद-गिर्द एक आंदोलन विकसित करने के लिए संयुक्‍त रूप से कहा था।


    डॉ. हर्षवर्धन ने पांच देशों के इस समूह के मंत्रीस्‍तरीय शिष्‍टमंडलों को बताया कि ‘मैं ब्रिक्‍स देशों से एक सामाजिक आंदोलन के विकास में संयुक्‍त रूप से सहायता करने का आग्रह करता हूं जिसका अनुसरण शेष विश्‍व द्वारा किया जा सकता है।’


    ***


    वीके/एएम/एसकेजे/एनआर-8597

    
    
    (Release ID: 1532846) Visitor Counter : 231