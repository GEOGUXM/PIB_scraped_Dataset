      वित्‍त मंत्रालय

      एशियाई अवसंरचना निवेश बैंक (एआईआईबी) की तीसरी वार्षिक बैठक की तैयारी के रूप में स्‍वच्‍छ और नवीकरणीय ऊर्जा पर एक दिवसीय क्षेत्रीय सम्‍मेलन
      
      पिछले 3-4 वर्षों में सरकार के विभिन्‍न कर प्रोत्‍साहनों और अन्‍य पहलों के कारण, नवीकरणीय ऊर्जा क्षेत्र में निवेश कई गुना बढ़ा
      
      अन्‍य बातों के अलावा वितरण कंपनियों के भुगतानों में देरी से निपटने के लिए भुगतान सुरक्षा कोष के गठन की सिफारिश; पीपीपी, भण्‍डारण टेक्‍नोलॉजी की रचना और क्षमता विकास क्षेत्र में निवेश की सफलता के लिए महत्‍वपूर्ण
      Posted On: 22 MAY 2018 8:08PM by PIB Delhi


    मध्‍य प्रदेश के नवीन और नवीकरणीय ऊर्जा मंत्री श्री नारायण सिंह कुशवाहा ने कल भोपाल में नवीन और नवीकरणीय ऊर्जा विषय पर एक दिवसीय क्षेत्रीय सम्‍मेलन का उद्घाटन किया। एशियाई अवसंरचना निवेश बैंक (एआईआईबी) के संचालन बोर्ड की तीसरी वार्षिक बैठक की तैयारियों की श्रृंखला में यह छठा क्षेत्रीय सम्‍मेलन था। एआईआईबी की मेजबानी भारत सरकार का वित्‍त मंत्रालय एआईआईबी, महाराष्‍ट्र सरकार, आरआईएस और सीआईआई के सहयोग से मुंबई में 25 और 26 जून, 2018 को कर रहा है। भोपाल में एक दिवसीय सेमिनार का आयोजन वित्‍त मंत्रालय ने एआईआईबी, विकासशील देशों के लिए अनुसंधान और सूचना प्रणाली तथा फिक्‍की के सहयोग से किया।


    अपने भाषण में श्री कुशवाहा ने कहा कि मध्‍य प्रदेश सरकार राज्‍य में नवीन और नवीकरणीय ऊर्जा को बढ़ावा देने के लिए बुनियादी ढांचा विकास पर विशेष जोर दे रही है। उन्‍होंने कहा कि जहां तक नवीकरण का प्रश्‍न है, बिजली उत्‍पादन में मध्‍यप्रदेश की गिनती अग्रिम पंक्ति में है। श्री कुशवाहा ने बताया कि मध्‍य प्रदेश इस समय नवीकरणीय वस्‍तुओं से 3900 मेगावाट बिजली उत्‍पादन कर रहा है और राज्‍य में कुल बिजली उपभोग का करीब 18 प्रतिशत योगदान दे रहा है, जबकि 2012 में वह केवल 438 मेगावाट उत्‍पादन कर रहा था। श्री कुशवाहा ने कहा कि सम्‍मेलन की विषय वस्‍तु ‘स्‍वच्‍छ और नवीकरणीय ऊर्जा’ इस क्षेत्र के लिए बुनियादी ढांचा संबंधी मुद्दों का गहरा विश्‍लेषण करने के लिए अवसर प्रदान करेगा। उन्‍होंने इस सम्‍मेलन का आयोजन भोपाल में करने के लिए वित्‍त मंत्रालय को धन्‍यवाद दिया और आशा व्‍यक्‍त की कि इसमें हुए विचार-विमर्श से इस महत्‍वपूर्ण विषय से जुड़े विभिन्‍न तकनीकी, वित्‍तीय और नियामक मुद्दों का हल निकालने में मदद मिलेगी।


    ****


    वीके/एएम/केपी/वाईबी–8633


    

    
    (Release ID: 1533088) Visitor Counter : 124