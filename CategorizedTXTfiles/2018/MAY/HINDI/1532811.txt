      इलेक्ट्रानिक्स एवं आईटी मंत्रालय

      सूचना प्रौद्योगिकी पर स्‍थायी समिति ने डेटा सुरक्षा और निजता पर आम जनता से सुझाव आमंत्रित किए
      Posted On: 18 MAY 2018 7:15PM by PIB Delhi


    लोकसभा सांसद श्री अनुराग सिंह ठाकुर की अध्‍यक्षता वाली सूचना प्रौद्योगिकी पर स्‍थायी संसदीय समिति ‘ नागरिक डेटा सुरक्षा एवं निजता ’ विषय से संबंधित विभिन्‍न पहलुओं पर गौर कर रही है।


    इस विषय की व्‍यापक अहमियत को ध्‍यान में रखते हुए समिति ने विस्‍तृत सलाह-मशविरा सुनिश्चित करने के उद्देश्‍य से आम जनता के साथ-साथ इस विषय के विशेषज्ञों/प्रोफेशनलों/संगठनों/संघों और इसमें रुचि रखने वाले हितधारकों से सुझाव आमंत्रित किए हैं।


    इस बारे में समिति को अपने ज्ञापन पेश करने के इच्‍छुक व्‍यक्ति या संगठन प्रेस विज्ञप्ति के प्रकाशन/प्रसारण की तिथि से लेकर दो हफ्तों के भीतर एक मुहरबंद लिफाफे में उन दो प्रतियों (या तो अंग्रेजी अथवा हिंदी में) को निदेशक (सीएंडआईटी), लोकसभा सचिवालय, कमरा संख्‍या जी-1, संसद भवन एनेक्सी, नई दिल्ली -110001 ( टेलीफोन नंबर 011-23034388/5235) के पते पर भेज सकते हैं जिनमें इस विषय पर उनकी राय/सुझाव निहित होंगे। संबंधित ज्ञापन को comit@sansad.nic.in पर ईमेल भी किया जा सकता है अथवा इसे फैक्‍स किया जा सकता है ( फैक्‍स नंबर 011-23792726) ।


    समिति को पेश किए जाने वाले ज्ञापन समिति के रिकॉर्ड का अहम हि‍स्‍सा होंगे और इन्‍हें ‘ अत्‍यंत गापनीय ’ माना जाएगा। अत: इससे संबंधित सामग्री के बारे में किसी को भी जानकारी नहीं दी जाएगी।


    ***


    वीके / एएम/आरआरएस/वीके – 8587


    

    
    (Release ID: 1532811) Visitor Counter : 58