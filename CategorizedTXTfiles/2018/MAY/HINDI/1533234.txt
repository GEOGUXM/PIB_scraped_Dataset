      रेल मंत्रालय

      रेल मंत्रालय और एमआरवीसी ने 2018-19 के लिए एक सहमति-पत्र पर हस्ताक्षर किए
      Posted On: 23 MAY 2018 7:00PM by PIB Delhi


    रेल मंत्रालय ने मुंबई रेलवे विकास निगम लिमिटेड (एमआरवीसी) के साथ रेल मंत्रालय के प्रशासनिक नियंत्रण के तहत रेल मंत्रालय और महाराष्ट्र सरकार के एक संयुक्त उपक्रम में एक सहमति-पत्र पर हस्ताक्षर किए। एमआरवीसी मुंबई शहरी परिवहन परियोजनाओं (एमयूटीपीज़) के तहत मुंबई उपनगरीय व्यवस्था पर रेल परियोजनाओं को क्रियान्वित करती हैं।


    सहमति-पत्र पर 22 मई को रेलवे बोर्ड के सचिव श्री रंजनेश सहाय और एमआरवीसी के अध्यक्ष और प्रबंध निदेशक श्री आर एस खुराना ने हस्ताक्षर किए और वर्ष 2018-19 के लिए उपनगरीय परियोजनाओं के विभिन्न महत्वपूर्ण गतिविधियों को पूरा करने का लक्ष्य निर्धारित किया।


    सहमति-पत्र के लक्ष्यों के अनुसार, एमआरवीसी क्षमता संवर्द्धन, सुरक्षा सुधार, और यात्री सुविधाओं के विभिन्न उपनगरीय परियोजनाओं को पूरा करने पर 1464 करोड़ रुपये खर्च करेगा। एमयूटीपी के तहत इन परियोजनाओं का उपनगरीय इलाकों में मुंबईकरों की यात्रा तेज, सुरक्षित और आरामदेह बनाने में अहम योगदान होगा।


    ***


    वीके/एएम/एके/एस-8641

    
    
    (Release ID: 1533234) Visitor Counter : 58
    
    
      Read this release in: English