      रक्षा मंत्रालय

      वायु सेना प्रमुख ने सीडब्ल्यूजी 2018 तथा आईएसएसएफ विश्व कप खेलो में पदक जीतने वाले वायु सेना कर्मियों को सम्मानित किया
      Posted On: 03 MAY 2018 8:15PM by PIB Delhi


    वायु सेना प्रमुख बी एस धनोआ पीवीएसएम, एवीएसएम, वाईएसएम, वीएम, एडीसी ने आज राष्ट्रमंडल खेलों (सीडब्ल्यूजी) 2018 तथा अंतर्राष्ट्रीय निशानेबाजी खेल संघ विश्व कप (आईएसएसएफ) खेलो में उत्कृष्ट प्रदर्शन के लिए 6 वायु सेना कर्मियों को सम्मानित किया।


    इन अंतर्राष्ट्रीय खेल प्रतियोगिताओं में असाधारण प्रदर्शन के लिए वायु सेना कर्मियों की सराहना की गई। सीडब्ल्यूजी 2018 में जेडब्ल्यूओ विकास ठाकुर तथा सार्जेंट गुरु राजा ने भारोत्तोलन में (94 किलो वर्ग में) क्रमशः कांस्य और रजत पदक जीता। सीडब्ल्यूजी 2018 तथा आईएसएसएफ, मैक्सिको 2018 में जेडब्ल्यूओ रविकुमार ने 10 मीटर एयर राइफल में कांस्य पदक जीता। आईएसएसएफ, मैक्सिको 2018 में सार्जेंट शाहजर रिजवी ने 10 मीटर एयर पिस्टल में स्वर्ण पदक जीता। सार्जेंट शाहजर रिजवी आईएसएसएफ रैंकिंग में पहले पायदान पर हैं। आईएसएसएफ, मैक्सिको 2018 में सार्जेंट दीपक कुमार ने 10 मीटर एयर राइफल में कांस्य पदक जीता। आईएसएसएफ 2018, सिडनी में एसी गौरव राणा ने व्यक्तिगत स्पर्धा में रजत पदक तथा 10 मीटर एयर पिस्टल टीम स्पर्धा में स्वर्ण पदक जीता।


    अपने संबोधन में वायु सेना प्रमुख ने कहा कि अच्छे प्रदर्शन करने वाले खिलाड़ी अन्य वायु सेना कर्मियों तथा युवाओं के लिए रोल मॉडल बनते जा रहे हैं। उन्होंने प्रशिक्षण तथा समर्थन के लिए एयर फोर्स स्पोर्ट्स कंट्रोल बोर्ड को धन्यवाद दिया।


    ***


    वीके/एएम/जेके/सीएस-8409


    

    
    (Release ID: 1531268) Visitor Counter : 61