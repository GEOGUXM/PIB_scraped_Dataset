      उप राष्ट्रपति सचिवालय

      उपराष्‍ट्रपति ने कृषि में निवेश में वृद्धि करने की अपील की
      
      किसानों को समय पर एवं किफायती ऋण की आवश्‍यकता पर जोर दिया
      
      एमएएनएजीई में वैज्ञानिकों, संकाय सदस्‍यों एवं रिसर्च फेलो के साथ बातचीत की
      
      Posted On: 19 MAY 2018 8:35PM by PIB Delhi


    उपराष्‍ट्रपति श्री एम. वैंकया नायडू ने केंद्र एवं विभिन्‍न राज्‍य सरकारों को कृषि एवं संबद्ध क्षेत्रों में निवेश में वृद्धि करने का सुझाव दिया है जिससे कि कृषि व्‍यावहार्य एवं आकर्षक बन सके। वह आज हैदराबाद में राष्‍ट्रीय कृषि विस्‍तार प्रबंधन संस्‍थान (एमएएनएजीई) में वैज्ञानिकों, संकाय सदस्‍यों एवं रिसर्च फेलो के साथ बातचीत कर रहे थे। इस अवसर पर तेलंगाना के उपमुख्‍यमंत्री श्री मुहम्‍मद महमूद अली एवं अन्‍य गणमान्‍य व्‍यक्‍ति भी उपस्‍थित थे।


    उपराष्‍ट्रपति महोदय ने कहा कि अपेक्षित अवसंरचना के सृजन, किसानों को समय पर ऋण उपलब्‍ध कराने एवं कृषि उपज के मूल्‍य संबंर्द्धन के द्वारा कृषि को टिकाऊ, व्‍यावहार्य एवं आकर्षक बनाने की आवश्‍यकता है।


    उपराष्‍ट्रपति महोदय ने किसानों को समय पर एवं किफायती ऋण की आवश्‍यकता पर जोर दिया। उन्‍होंने कहा कि सूचना एवं संचार प्रौद्योगिकी (आईसीटी) का अधिक कारगर तरीके से लाभ उठाया जाना चाहिए जिससे कि किसानों को लाभ हो।


    उपरष्‍ट्रपति महोदय ने विस्‍तार अधिकारियों को फसल बीमा योजना के बारे में कृषक समुदाय के बीच अधिक जागरुकता फैलाने की सलाह दी। उन्‍होंने कहा कि एमएएनएजीई जैसे संस्‍थानों को जलवायु परिवर्तन की चुनौतियों का सामना करने एवं उनकी आय बढ़ाने के लिए फसलों को विविधिकृत करने की आवश्‍यकता पर किसानों को शिक्षित करना चाहिए। उन्‍होंने एमएएनएजीई को जलवायु-स्‍मार्ट कृषि को बढ़ावा देने का भी सुझाव दिया।


    ***


    वीके/एएम/एसकेजे/एनआर-8601

    
    
    (Release ID: 1532853) Visitor Counter : 117