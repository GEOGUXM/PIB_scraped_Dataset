      गृह मंत्रालय

      एनडीएमए ने केरल में फैले निपाह वायरस से निपटने की तैयारी की समीक्षा की
      Posted On: 23 MAY 2018 6:00PM by PIB Delhi


    राष्ट्रीय आपदा प्रबंधन प्राधिकरण (एनडीएमए) ने आज यहां केरल में फैले निपाह वायरस की स्थिति के बारे में समीक्षा बैठक की।


    केरल के प्रतिनिधियों ने एनडीएमए को इस संक्रमण से निपटने और इसे फैलने से रोकने के लिए राज्य सरकार द्वारा किए जा रहे उपायों की जानकारी दी। उन्होंने कहा कि स्थिति नियंत्रण में है और घबराने की कोई आवश्यकता नहीं है। राज्य सरकार लगातार स्थिति पर नजर रखे हुए है।


    उन्होंने यह भी बताया की प्रभावित क्षेत्र में राष्ट्रीय रोग नियंत्रण केन्द्र (एनसीडीसी), स्वास्थ्य और परिवार कल्याण मंत्रालय, अखिल भारतीय आयुर्विज्ञान संस्थान (एम्स), नई दिल्ली, सफदरजंग अस्पताल, नई दिल्ली और पशुपालन, डेयरी एवं मत्स्य पालन विभाग (डीएडीएफ) के विशेषज्ञ पहले से ही राज्य सरकार के साथ मिलकर कार्य कर रह हैं।


    एनडीएमए ने बल दिया कि हालांकि घबराने की आवश्यकता नहीं है, लेकिन हमें सूचना मिलते ही तुरंत आवश्यक कार्रवाई करने के लिए तैयार रहना चाहिए।


    बैठक में एनसीडीसी, स्वास्थ्य और परिवार कल्याण मंत्रालय, एम्स, नई दिल्ली, राष्ट्रीय आपदा मोचन बल (एनडीआरएफ) और डीएडीएफ के प्रतिनिधि उपस्थित थे।


    ***


    वीके/एएम/एमके/डीके - 8659

    
    
    (Release ID: 1533368) Visitor Counter : 10
    
    
      Read this release in: English