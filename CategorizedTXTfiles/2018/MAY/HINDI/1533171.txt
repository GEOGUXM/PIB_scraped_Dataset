      वाणिज्‍य एवं उद्योग मंत्रालय

      इंडो-डच स्‍टार्टअप पहल : #स्‍टार्टअप लिंक की होगी शुरूआत
      Posted On: 23 MAY 2018 5:05PM by PIB Delhi


    नीदरलैंड के प्रधानमंत्री मार्क रूट्ट की भारत की आगामी यात्रा के साथ ही भारत और नीदरलैंड के बीच सभी क्षेत्रों में संबंधों को मजबूती मिलने की उम्‍मीद है। नीदरलैंड के प्रधानमंत्री के साथ नीदरलैंड के विदेश व्‍यापार एवं विकास सहयोग, स्‍वास्‍थ्‍य देखभाल, आधारभूत संरचना एवं जल और कृषि एवं खाद्य मंत्री के साथ ही 220 सदस्‍यों वाला एक व्‍यापार प्रतिनिधि मंडल भी आयेगा जो भारत में अब तक का सबसे बड़ा व्‍यापार मिशन होगा।


    नवाचार एवं उद्यमिता की भावना को आगे बढ़ाने के प्रयास में इन्‍वेस्‍ट इंडिया (वाणिज्‍य एवं उद्योग मंत्रालय के तहत भारत सरकार की पहल स्‍टार्टअप इंडिया का मेजबान) और नीदरलैंड की सरकार संयुक्‍त रूप से इंडो-डच #स्‍टार्टअप लिंक पहल शुरू कर रहे हैं। इसकी आधिकारिक शुरूआत 25 मई, 2018 को बेंगलुरू के ताज वेस्‍ट एंड होटल में की जाएगी। इस पहल से नवाचार एवं उद्यमिता की संयुक्‍त चेतना को प्रोत्‍साहन देने के साथ ही दोनों देशों में स्‍टार्टअप्‍स के लिए बाजार के विस्‍तार का दोहरा उद्देश्‍य पूरा होगा।


    इंडो-डच #स्‍टार्टअप लिंक को भारत और नीदरलैंड स्‍टार्टअप्स के लिए विकसित किया गया है जो एक दूसरे के बाजार का विस्‍तार कर रहे हैं और संबंधित स्‍टार्टअप के परितंत्र के लिए महत्‍वपूर्ण सूचना, आवश्‍यक नेटवर्क, प्रायौगिक सुअवसर और संचालक तक पहुंच का जरिया बन रहा है। इन्‍वेस्‍ट इंडिया के तहत स्‍टार्टअप इंडिया केंद्र और आर्थिक मामले एवं जलवायु परिवर्तन मामले के तहत नीदरलैंड्स उद्योग एजेंसी अपने अपने देशों में संपर्क साधने और संचालकों का एक मात्र माध्‍यम होगा।


    इंडो-डच #स्‍टार्टअप लिंक का एक महत्‍वपूर्ण घटक ‘क्‍लीन एयर’ इंडिया रिंग की शुरूआत 24 मई को नई दिल्‍ली के ताज होटल में नीदरलैंड के प्रधानमंत्री, विदेश व्‍यापार एवं विकास सहयोग मंत्री सिगरिड काग, इन्‍वेस्‍ट इंडिया और कॉर्पोरेट साझेदारों द्वारा की जायेगी।


    इंडो-डच #स्‍टार्टअप लिंक के एक सहयोगी के रूप में शैल जुड़ा है जिसका उद्देश्‍य भारत को सतत ऊर्जा भविष्‍य की ओर बदलाव की गति को बढ़ाना है। शैल ने शैल ई4 गठित की है जो ऊर्जा उदयमियों को उनके प्रभावी हल के लिए सशक्‍त और योग्‍य बनायेगी। भारत में पहला ऊर्जा केंद्रित स्‍टार्टअप केन्‍द्र के रूप में शैल ई4 इन्‍फ्रास्‍ट्रक्‍चर (प्रयोगशाला + सह कार्य स्‍थल), उद्योग से संबंधित जानकारी, विषय पर विशेषज्ञता, फंडिंग, वैश्विक संपर्क एवं ब्रांड की पहचान जैसी सेवाएं देगा।


    भारत में इस साल 10-12 नीदरलैंड स्‍टार्टअप्स का एक प्रतिनिधिमंडल आयेगा और बी-2बी एवं बी-2जी बैठकों में भाग लेगा।


    स्‍टार्टअप इंडिया और नीदरलैंड का क्रियान्‍वयन साझेदार डच बेस कैम्‍प भारत से नीदरलैंड तक स्‍टार्टअप मिशनों का आयोजन करेंगे।


    ***


    वीके/एएम/एके/एस-8638


    

    
    (Release ID: 1533171) Visitor Counter : 152