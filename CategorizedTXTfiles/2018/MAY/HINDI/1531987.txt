      पेयजल एवं स्‍वच्‍छता मंत्रालय

      मध्य प्रदेश इस वर्ष के अक्तूबर तक ओडीएफ घोषित हो जाएगा: मुख्यमंत्री
      Posted On: 13 MAY 2018 4:34PM by PIB Delhi


    मध्य प्रदेश के मुख्यमंत्री श्री शिवराज सिंह चौहान ने घोषणा की है कि राज्य इस वर्ष की गांधी जयंती तक खुले में शौच से मुक्त (ओडीएफ) राज्य घोषित हो जाएगा। इसका अर्थ यह हुआ कि राज्य महात्मा गांधी की 150वीं जयंती, 2 अक्तूबर, 2019 की राष्ट्रीय समय सीमा से एक वर्ष पूर्व ही ओडीएफ बन जाएगा।


    यह घोषणा भोपाल के एक सार्वजनिक समारोह के दौरान की गई जिसमें केंद्रीय पीने का पानी एवं स्वच्छता मंत्री सुश्री उमा भारती, राज्य के मंत्रियों, पीने का पानी एवं स्वच्छता मंत्रालय के सचिव श्री परमेश्वरन अईयर एवं अन्य वरिष्ठ अधिकारियों ने भी भाग लिया।


    राज्य के विभिन्न क्षेत्रों से आए 5000 से अधिक लोगों को संबोधित करते हुए मुख्यमंत्री ने यह भी बताया कि किस प्रकार स्वच्छ भारत मिशन (ग्रामीण) राज्य में एक जन आंदोलन बन चुका है।


    केंद्रीय पीने का पानी एवं स्वच्छता मंत्री सुश्री उमा भारती ने जनसमूह को संबोधित करते हुए कहा कि राष्ट्रीय स्वच्छता कवरेज अब 83 प्रतिशत से अधिक हो चुका है जो अक्तूबर, 2018 में मिशन के आरंभ किए जाने के समय रहे 39 प्रतिशत के आधार रेखा कवरेज की तुलना में दोगुने से भी अधिक है।


    उन्होंने बताया कि 3.7 लाख से अधिक गांव, 383 जिले एवं देश के 17 राज्य/संघ शासित प्रदेश पहले ही ओडीएफ घोषित किए जा चुके हैं। उन्होंने जोर देकर कहा कि इसके अतिरिक्त ओडीएफ से संबंधित अन्य कार्यकलापों को भी किए जाने की आवश्यकता है।


    पीने का पानी एवं स्वच्छता मंत्रालय के सचिव श्री परमेश्वरन अईयर ने इस अवसर पर संबोधित करते हुए राज्य भर में इस दिशा में की गई प्रगति में स्वच्छाग्रहियों द्वारा निभाई जाने वाली भूमिका की भी सराहना की।


    ******


    वीके/एएम/एसकेजे/आरके

    
    
    (Release ID: 1531987) Visitor Counter : 105