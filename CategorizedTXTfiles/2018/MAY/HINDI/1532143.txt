      रेल मंत्रालय

      श्री मनोज सिन्हा ने दरभंगा-जालंधर सिटी अंत्योदय एक्सप्रेस ट्रेन को झंडी दिखाकर रवाना किया
      Posted On: 15 MAY 2018 4:08PM by PIB Delhi


    संचार राज्य मंत्री (स्वतंत्र प्रभार) तथा रेल राज्य मंत्री श्री मनोज सिन्हा ने आज नई दिल्ली के रेल भवन से वीडियो कांफ्रेंसिंग के जरिए अंत्योदय ट्रेन 22551 / 22552 दरभंगा-जालंधर सिटी अंत्योदय एक्सप्रेस (साप्ताहिक) को झंडी दिखाकर रवाना किया। इस अवसर पर रेल बोर्ड के मेम्बर ट्रैफिक मोहम्मद जमशेद, मेम्बर ट्रैक्शन श्री घनश्याम सिंह तथा रेलवे के वरिष्ठ अधिकारी उपस्थित थे।


    श्री मनोज सिन्हा ने इस अवसर पर कहा कि भारतीय रेल पूरे देश में संपर्क प्रदान करने के लिए प्रयासरत है और यात्रा को सहज और आरामदेह बनाने पर बल दिया जा रहा है। इस अंत्योदय ट्रेन से लोगों को बिहार से पंजाब की यात्रा करने में सुविधा होगी और बिहार के लोगों को संपर्क प्रदान होगा। इस ट्रेन में बायो शौचालय, मोबाइल चार्जिंग जैसी अच्छी सुविधाएं हैं, जो यात्रा को सुखद बनाती हैं। उन्होंने कहा कि भारतीय रेल का यात्रियों को सुरक्षित और आरामदेह यात्रा सेवा प्रदान करने की दिशा में कार्य करना जारी रहेगा।


    ट्रेन सेवाओं का समय, संरचना, ठहराव की सारिणी इस प्रकार है-


     1. 22551/22552 दरभंगा-जालंधर सिटी अंत्योदय एक्सप्रेस (साप्ताहिक)

                                                                                                                                           
दरभंगा-जालंधर सिटी अंत्योदय एक्सप्रेस (साप्ताहिक)  ↓                 स्टेशन  ↑            जालंधर सिटी-दरभंगा अंत्योदय एक्सप्रेस (साप्ताहिक)
                                                                                                                                           
                                                                                                                                           
                                                                                                                                                                               
आगमन                                               प्रस्थान                                                                                  आगमन              प्रस्थान        
                                                                                                                                                                               
                                                                                                                                                                               
                                                                                                                                                                               
-                                                  03.40 ( शनिवार )          दरभंगा                                                          11.30 ( सोमवार )                  
                                                                                                                                                                               
                                                                                                                                                                               
                                                                                                                                                                               
05.10 ( रविवार )                                   -                         जालंधर सिटी                                                     -                 10.00 ( रविवार )
                                                                                                                                                                               
                                                                                                                                                                               

      * गाड़ी चलने के दिन : संभावित – दरभंगा : शनिवार


    संभावित – जालंधर सिटी : रविवार

      * एक ओर की दूरी : 1404 किलोमीटर
      * यात्रा समय :

    दरभंगा से जालंधर सिटी : 25 घंटे 30 मिनट


    जालंधर सिटी से दरभंगा : 25 घंटे 30 मिनट

      * औसत गति :

    दरभंगा से जालंधर सिटी : 55.05 किलोमीटर प्रति घंटे


    जालंधर सिटी से दरभंगा : 55.05 किलोमीटर प्रति घंटे

      * ठहराव : सीतामढ़ी, रक्सौल, सगौली, बेतिया, नरकटियागंज जंक्शन, गोरखपुर, सीतापुर कैंट, बरेली, मुरादाबाद, लक्सर जंक्शन, सहारनपुर, अंबाला, सनहवाल, लुधियाना
      * नियमित सेवा की संरचना : साधारण कोच ( एलएस )-16, पावर कार ( एलडब्ल्यूएलआरआरएम) )-2 = 18 कोच
      * प्राथमिक रखरखाव : दरभंगा ( पूर्व मध्य रेलवे-ईसीआर )
      * सेवा : अंत्योदय एक्सप्रेस

    ****


    वीके/एएम/एजी/एमएस - 8527


    

    
    (Release ID: 1532143) Visitor Counter : 482
    
    
    
    
    

            
            
            
            
            
            
            
            
*