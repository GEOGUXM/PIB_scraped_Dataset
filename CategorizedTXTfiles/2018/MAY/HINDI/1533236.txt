      रेल मंत्रालय

      रेल मंत्रालय और इरकॉन ने वर्ष 2018-19 के लिए एक सहमति-पत्र पर हस्ताक्षर किए
      Posted On: 23 MAY 2018 7:01PM by PIB Delhi


    रेल मंत्रालय के प्रशासनिक नियंत्रण के तहत आने वाले सीपीएसई इंडियन रेलवे कंस्ट्रक्शन कंपनी इंटरनैशनल लिमिटेड (इरकॉन) ने रेल मंत्रालय के साथ एक सहमति-पत्र पर हस्ताक्षर किया। इरकॉन भारत के साथ ही विदेशों में भी रेल, सड़क और निर्माण क्षेत्र की विभिन्न परियोजनाओं के क्रियान्वयन का काम करती है।


    सहमति-पत्र पर 22 मई को रेलवे बोर्ड के सचिव श्री रंजनेश सहाय और इरकॉन के अध्यक्ष और प्रबंध निदेशक श्री एस के चौधरी ने हस्ताक्षर किए और वर्ष 2018-19 के दौरान विभिन्न महत्वपूर्ण गतिविधियों के लिए वित्तीय और भौतिक दोनों लक्ष्य निर्धारित किये।


    सहमति-पत्र के लक्ष्यों के अनुसार, इरकॉन ने परिचालन से 4200 करोड़ रुपये का राजस्व अर्जित करने का लक्ष्य रखा है। इरकॉन के दूसरे लक्ष्य यूएसबीआरएल परियोजना, जोगबनी-बिराटनगर रेल लिंक, जयनगर-बिजलपुरा, शिवपुरी-गुना और बीकानेर-फलोदी राजमार्ग परियोजना इत्यादि जैसी राष्ट्रीय महत्व की परियोजनाएं हैं।


    ***


    वीके/एएम/एके/एस-8642


    

    
    (Release ID: 1533236) Visitor Counter : 52
    
    
      Read this release in: English