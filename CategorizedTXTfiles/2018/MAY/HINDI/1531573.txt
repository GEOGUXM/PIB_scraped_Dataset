      सूचना और प्रसारण मंत्रालय

      15वे एशिया मीडिया शिखर सम्मेलन का आयोजन नई दिल्ली में 10 से 12 मई 2018 तक
      Posted On: 08 MAY 2018 10:31AM by PIB Delhi


    सूचना एवं प्रसारण मंत्रालय 15वे एशिया मीडिया शिखर सम्मेलन(एएमएस) का आयोजन नई दिल्ली में 10 से 12 मई 2018 तक भारतीय जनसंचार संस्थान(आईआईएमसी) और ब्रॉडकास्ट इंजीनियरिंग कन्सलटेंट इंडिया लिमिटेड(बेसिल) के साथ संयुक्त रूप से करेगा। केंद्रीय सूचना एवं प्रसारण और वस्त्र मंत्री श्रीमती स्मृति जुबिन ईरानी 10 मई, 2018 को उद्घाटन समारोह की अध्यक्षता करेंगी और कार्यक्रम में मुख्य अतिथि रहेंगी।


    एएमएम 2018, क्वालालंपुर स्थित एशिया-पैसेफिक इंस्टीटयूट आफ ब्राडकास्टिंग डेवलेपमेंट (एआईबीडी)का एशिया प्रशांत क्षेत्र के लिए प्रतिष्ठित शिखर सम्मेलन है और भारत में पहली बार इसका आयोजन किया जा रहा है। इस शिखर सम्मेलन का केंद्रबिंदु “हमारी गाथा-एशिया ओर मोर” रहेगा और इसका आयोजन दो भागो में किया जाएगा। इसमें शिखर सम्मेलन से पहले 8 और 9 मई को कार्यशाला और 10 से 12 मई 2018 तक शिखर सम्मेलन का आयोजन सम्मिलित है। इस शिखर सम्मेलन में एशिया क्षेत्र में सूचना एवं प्रसारण संबंधी मंत्रालय, अंतर्राष्ट्रीय संगठन जैसे यूनेस्को,एफएओ और संयुक्त राष्ट्र संघ, नियामक,सरकारी और निजी टीवी और रेडियो प्रसारण कंपनी,टेलीविजन चैनल और नेटवर्क,संचार के क्षेत्र में शैक्षणिक संस्थान,मीडिया अनुसंधान,सामुदायिक रेडियो संगठन,पत्रकार और मीडिया और प्रसारण उपकरण निर्माता भाग लेंगे।


    शिखर सम्मेलन से क्षेत्रीय और दविपक्षीय विचारविमर्श को प्रोत्साहन मिलेगा और क्षेत्र में प्रसारण क्षेत्र के सामने आ रही चुनौतियों पर सहयोग को प्रोत्साहन मिलेगा। शिखर सम्मेलन एशिया क्षेत्र में प्रसारको को साफ्टवेयर और हार्डवेयर क्षेत्र में अपने विचार सांझा करने का अनूठा अवसर प्रदान करेगा। इसके साथ ही नेटवर्किग,व्यापारियो के बीच बैठक और इन बैठको को शिखर सम्मेलन के बाद व्यापार और आर्थिक संबंधो में बदलने का अवसर प्राप्त होगा।


    शिखर सम्मेलन में भाग लेने वाले गणमान्य अतिथियो में बांग्लादेश के सूचना मंत्री श्री असुनुल हक इनु, कंबोडिया के सूचना मंत्री श्री डॉ. केयू करिथ,कोरिया संचार कमीशन के स्थायी आयुक्त श्री सैम सियोग को,ईरान के अंतर्राष्ट्रीय विभाग के महानिदेशक और राष्ट्रपति के सलाहकार डॉ. अब्बास नासरी तेहरी और यूनेस्को के नई दिल्ली स्थित कार्यालय के निदेशक श्री शिगेरू आयागी भी उद्घाटन कार्यक्रम में उपस्थित रहेंगे।


    शिखर सम्मेलन में 39 देशो के 200 विदेशी प्रतिनिधि भी भागीदारी करेंगे।


    इनमें सार्क (अफगानिस्तान,बांग्लादेश,भूटान,भारत,मालदीव,नेपाल,पाकिस्तान और श्रीलंका) आशियान (कंबोडिया,इंडोनेशिया ,लाओस,मलेशिया,म्यांमार,फिलीपींस,सिंगापुर,थाईलैंड और वियतनाम)


    पूर्वीएशिया (कोरिया,हांगकांग,जापान) अफ्रीका (मारीशस, नाईजीरिया,से शल्स, दक्षिण अफ्रीका,सूडान,टयूनीशिया)


    ओशेनिया (आस्ट्रेलिया,फिजी,न्यूजीलैंड,पापुआन्यूगिनी) यूरोप(फ्रांस,जर्मनी, नीदरलैंड,स्वीडन,ब्रिटेन) सीरिया,उजबेकिस्तान,अमेरिका और चीन के प्रतिनिधि शामिल हैं। शिखर सम्मेलन में 100 भारतीय प्रतिनिधि भी भाग लेंगे।


    शिखर सम्मेलन की कार्यसूची में मीडिया नियामक नीति: नीति,नियम और कानून और हमारी रोमांचक कथा पर पूर्ण सत्र सम्मिलित है। समान्तर सत्र में एशिया के आदर्श के रूप में प्रसारण विषय वस्तु, क्या सभी अच्छी कहानिया व्यवसायिक रूप से सफल होनी चाहिए? कहानी व्यक्त करने में प्रसारण और फिल्म उद्योग में नवीन प्रौद्योगिकी,नए युग में मीडिया व्यापार मॉडल, प्रभावी कहानी व्यक्त में चुनौती और अवसर,रेडियो और सामुदायिक रेडियो,चिरस्थायी विकास गाथा-विशेष केंद्र, सीईओ गोलमेज कहानी-कथावाचन और मीडिया की सफलता पर भी विभिन्न सत्रो का आयोजन किया जाएगा।


    शिखर सम्मेलन के समापन सत्र में केंद्रीय सूचना एवं प्रसारण,युवा मामले और खेल राज्य मंत्री कर्नल राज्यवर्धन सिंह राठौर विश्व टेलीविजन पुरस्कार 2018 प्रदान करेंगे। समापन समारोह में अगले एएमएस के आयोजन के लिए फिलीपींस को बैटन भी सौंपी जाएगी।


    कार्यक्रम के लिए सोशल मीडिया लिंक निम्नलिखित हैं:-


    हैशटैग : #AsiaMediaSummit


    यूटयूब : https://www.youtube.com/pibindia ( उद्घाटन,समापन और अन्य महत्वपूर्ण सत्रो के लाइव वेबकास्ट के लिए)


    फेसबुक : https://www.facebook.com/pibindia


    टविटर : https:// twitter.com/asiamediasummit


    ***


    वीके/एएम/एजे/पीबी-8444


    

    
    (Release ID: 1531573) Visitor Counter : 156
    
    
      Read this release in: Marathi , English , Tamil , Bengali , Gujarati , Kannada , Malayalam