      रेल मंत्रालय

      श्री पीयूष गोयल ने हिमाचल प्रदेश के मुख्‍यमंत्री श्री जयराम ठाकुर के साथ रेल कनेक्टिविटी से जुड़े मुद्दों पर विचार-विमर्श किया
      Posted On: 03 MAY 2018 6:17PM by PIB Delhi


    हिमाचल प्रदेश के मुख्‍यमंत्री श्री जयराम ठाकुर ने नई दिल्‍ली में केन्‍द्रीय रेल एवं कोयला मंत्री श्री पीयूष गोयल से भेंट की। इस दौरान अनेक मुद्दों पर विचार-विमर्श किया गया जिनमें मनाली-लेह-लद्दाख के बीच रेल कनेक्टिविटी परियोजनाएं , हिमाचल प्रदेश में रेलवे के नेटवर्क का विस्‍तारीकरण और शिमला स्‍टेशन पर पार्किंग सुविधा का‍ विस्‍तारीकरण भी शामिल हैं। श्री जयराम ठाकुर ने कालका-शिमला रेलवे लाइन पर चलने वाली रेलगाडि़यों की गति के साथ-साथ उनके फेरे भी बढ़ाने का अनुरोध किया।


    श्री पीयूष गोयल ने हिमाचल प्रदेश को हरसंभव सहायता देने का आश्‍वासन देते हुए कहा कि कालका-शिमला रेलवे लाइन पर चलने वाली रेलगाडि़यों की गति और फेरे बढ़ाए जाएंगे। उन्‍होंने इस बात का भी आश्‍वासन दिया कि यात्रा में लगने वाले समय को मौजूदा पांच घंटे से घटाकर सिर्फ तीन घंटे करने के लिए भरसक कोशिश की जाएगी। श्री पीयूष गोयल ने यह भी बताया कि जोगिन्‍दर नगर–पठानकोट ट्रेन की गति भी इसी ढंग से बढ़ाई जाएगी। जहां तक पार्किंग सुविधा का सवाल है , यह बात रेखांकित की गई कि आरएलडीए शिमला रेलवे स्‍टेशन पर बहुमंजिली पार्किंग सुविधा सुलभ कराने पर विचार कर रहा है।


    ****


    वीके/एएम/आरआरएस/वीके –8403


    

    
    (Release ID: 1531223) Visitor Counter : 42