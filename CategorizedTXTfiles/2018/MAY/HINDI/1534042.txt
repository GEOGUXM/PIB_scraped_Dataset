      शिक्षा मंत्रालय

      सीबीएसई 16 सितम्‍बर, 2018 को देश के 92 शहरों में केन्‍द्रीय अध्‍यापक पात्रता परीक्षा (सीटेट) का आयोजन करेगी
      Posted On: 31 MAY 2018 8:03PM by PIB Delhi


    केन्‍द्रीय माध्‍यमिक शिक्षा बोर्ड (सीबीएसई) 16 सितम्बर , 2018 (रविवार) को देश के 92 शहरों में केन्द्रीय अध्यापक पात्रता परीक्षा (सीटेट) का आयोजन करेगी। यह सीटेट का 11वां संस्‍करण है। परीक्षा का विस्‍तृत पाठ्यक्रम, पात्रता, परीक्षा शुल्‍क, शहरों के नाम और महत्‍वपूर्ण तारीखों सहित समस्‍त जानकारी सीटेट की आधिकारिक वेबसाइट www.ctet.nic.in पर 12 जून, 2018 (मंगलवार) से उपलब्‍ध होगी। परीक्षा में शामिल होने वाले इच्‍छुक उम्‍मीदवार 22 जून, 2018 (शुक्रवार) से ऑनलाइन आवेदन कर सकते हैं। आवेदन सिर्फ ऑनलाइन ही स्‍वीकार्य होंगे। आवेदन से पहले उम्‍मीदवारों को सलाह दी जाती है कि वे आधिकारिक वेबसाइट से सूचना बुलेटिन डाउनलोड करके भलीभांति पढ़ लें। आवेदन करने की अंतिम तिथि 19 जुलाई, 2018 (बृहस्‍पतिवार) होगी और आवेदन शुल्‍क का भुगतान 21 जुलाई, 2018 (शनिवार) अपराहन 03:30 तक किया जा सकता है।


    ****


    वीके/एएम/बीपी/जीआरएस-8769


    

    
    (Release ID: 1534042) Visitor Counter : 205