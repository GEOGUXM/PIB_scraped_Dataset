      सड़क परिवहन एवं राजमार्ग मंत्रालय

      श्री गडकरी कल पंजाब में दो राष्ट्रीय राजमार्गों का उद्घाटन करेंगे एवं एक राजमार्ग परियोजना का शिलान्यास करेंगे
      Posted On: 13 MAY 2018 5:40PM by PIB Delhi


    केंद्रीय सड़क परिवहन, राजमार्ग, जहाजरानी, जल संसाधन एवं गंगा संरक्षण मंत्री श्री नितिन गडकरी कल पंजाब में अपग्रेड किए गए 4 लेन राष्ट्रीय राजमार्ग-15 अमृतसर से भटिंडा एवं राष्ट्रीय राजमार्ग 64 जिरकपुर से भटिंडा का उद्घाटन करेंगे एवं राष्ट्रीय राजमार्ग -144 बी परियोजना के 2 लेन वाली मुनक-झाकाल-बुधलाना खंड का शिलान्यास करेंगे।


    175 किलोमीटर का राष्ट्रीय राजमार्ग -15 खंड 2893 करोड़ रुपये की लागत से 24 महीनों में पूरा हुआ है। इससे यात्रियों को लाभ पहुंचेगा क्योंकि अब अमृतसर से भटिंडा की यात्रा में केवल दो ही घंटे लगेंगे।


    इसी प्रकार, 216 किलोमीटर का राष्ट्रीय राजमार्ग -64 खंड 2264 करोड़ रुपये की लागत से 24 महीनों में पूरा हुआ है। इससे भटिंडा, अमृतसर एवं शिमला जाने वाले यात्रियों को लाभ पहुंचेगा क्योंकि अब चंडीगढ़ से भटिंडा की यात्रा में केवल तीन ही घंटे लगेंगे।


    45.89 किलोमीटर का दो लेन का राष्ट्रीय राजमार्ग -144 बी 293 करोड़ रुपये की लागत से 18 महीनों में पूरा होगा। इससे भिखी एवं तोहाना के बीच यात्रा समय में कमी आएगी तथा पंजाब एवं हरियाणा के बीच यात्रा करने वालों को लाभ पहुंचेगा।


    ****


    वीके/एएम/एसकेजे/आरके


    

    
    (Release ID: 1531988) Visitor Counter : 146