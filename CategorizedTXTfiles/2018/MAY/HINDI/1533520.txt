      रक्षा मंत्रालय

      लैंडिंग क्राफ्ट यूटीलिटी एमके-IV के चौथे जहाज को बेड़े में शामिल करना
      Posted On: 25 MAY 2018 2:56PM by PIB Delhi


      एवीएसएम , वीएसएम, चीफ ऑफ मैटेरियल वाइस एडमिरल जी.एस. पब्बी ने आज पोर्ट ब्लेयर में आईएन एलसीयू एल54 जहाज को भारतीय नौसेना के बेड़े में शामिल किया। भारतीय नौसेना में शामिल किया गया आईएन एलसीयू एल54 चौथा लैंडिंग क्राफ्ट यूटिलिटी (एलसीयू) एमके-IV श्रेणी का जहाज है। जहाज का डिजाइन देश ही में तैयार किया गया है और इसका निर्माण गार्डन रीच शिपबिल्डर एंड इंजीनियर्स, कोलकाता ने किया है। एल-54 देश की डिजाइन और जहाज निर्माण क्षमता का शानदार उदाहरण है।


      एलसीयू एमके –IV एक महत्‍वाकांक्षी जहाज है, जिसकी प्राथमिक भूमिका परिवहन और मुख्‍य युद्धक टैंक, सशस्‍त्र वाहनों, टुकडि़यों और उपकरणों की जहाज से तट तक तैनाती करना है। ये जहाज अंडमान और निकोबार कमान में हैं और इन्‍हें समुद्री तट के अभियानों, तलाशी और बचाव, आपदा राहत अभियानों, आपूर्ति और लदान तथा दूरदराज के द्वीपों से बाहर निकालने जैसे कई अभियानों में तैनात किया जा सकता है।


      लेफ्टिनेंट कमांडर मुनीश सेठी की कमान में इस जहाज में पांच अधिकारी 41 नौसैनिक हैं और इसकी क्षमता 160 टुकडि़यों को ले जाने की है।


      ****


      वीके/एएम/एमके/जीआरएस – 8680


    

    
    (Release ID: 1533520) Visitor Counter : 74
    
    
      Read this release in: English , Marathi