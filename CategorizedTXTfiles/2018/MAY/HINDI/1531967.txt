      स्‍वास्‍थ्‍य एवं परिवार कल्‍याण मंत्रालय

      श्री जे पी नड्डा ने दिल्ली में मच्छर जनित रोगों पर उच्च स्तरीय समीक्षा बैठक आयोजित की
      
      केंद्र सरकार द्वारा सभी सहायता का आश्वासन दिया

      Posted On: 12 MAY 2018 7:15PM by PIB Delhi

    देश में 20 स्थानिक राज्यों के साथ मच्छर जनित रोगों की स्थिति पर उच्च स्तरीय समीक्षा बैठक के बाद केंद्रीय स्वास्थ्य एवं परिवार कल्याण मंत्री श्री जे पी नड्डा ने आज यहां राष्ट्रीय राजधानी में मच्छर जनित रोगों से बचाव करने एवं प्रबंधित करने की विभिन्न एजेंसियों की तैयारी की समीक्षा करने के लिए एक बैठक की अध्यक्षता की।


    पूर्वी दिल्ली नगर निगम के मेयर श्री बिपिन बिहारी सिंह, सचिव (स्वास्थ्य) श्रीमती प्रीति सुडान, डीजीएचएस श्रीमती प्रमिला गुप्ता, विभिन्न नगर निगमों के आयुक्त, प्रतिनिधि एवं दिल्ली सरकार के वरिश्ठ अधिकारी भी बैठक के दौरान उपस्थित रहे।


    मच्छर जनित रोगों के प्रबंधन के लिए पहले से समुचित तैयारी की आवश्यकता पर बल देते हुए केंद्रीय स्वास्थ्य एवं परिवार कल्याण मंत्री श्री जे पी नड्डा ने एजेंसियों को दिल्ली में उत्पन्न होने वाले एवं यहां निदान किए जाने वाले मामलों के लिए अलग से एक रजिस्टरी सृजित करने की सलाह दी।


    स्वास्थ्य मंत्री ने केंद्र सरकार द्वारा सभी सहायता का आश्वासन देते हुए अधिकारियों को हालात का आकलन करने, तैयारी की समीक्षा करने एवं स्वास्थ्य अधिकारियों को मौके पर तकनीकी दिशानिर्देश देने के लिए दिल्ली के विभिन्न अस्पतालों के पर्यवेक्षण दौरे करने का निर्देश दिया।


    वीके/एएम/एसकेजे/एनके/आरके-8512

    
    
    (Release ID: 1531967) Visitor Counter : 69
    
    
      Read this release in: English