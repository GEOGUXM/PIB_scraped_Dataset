      जनजातीय कार्य मंत्रालय

      ट्राईफेड का नया निदेशक बोर्ड निर्वाचित
      Posted On: 25 MAY 2018 8:08PM by PIB Delhi


    ट्राईबल कोऑपरेटिव मार्केटिंग डेवलपमेंट फेडरेशन ऑफ इंडिया लिमिटेड (ट्राईफेड) की 25 मई 2018 को आम सभा आयोजित की गई , जिसमें 11वें निदेशक बोर्ड का पुनर्गठन किया गया और सर्वसम्मति से पदाधिकारी निर्वाचित किए गए। श्री रमेश चंद मीणा ट्राईफेड के अध्यक्ष और श्रीमती प्रतिभा ब्रह्मा उपाध्‍यक्ष पद के लिए निर्वाचित हुये।


    ट्राईफेड के प्रबंध निदेशक श्री प्रवीर कृष्‍ण ने नये सदस्‍यों का स्‍वागत करते हुए आशा व्‍यक्‍त की कि नये नेतृत्‍व में ट्राईफेड का जनजातीय समुदाय के सशक्तिकरण के मार्ग पर आगे बढ़ना जारी रहेगा।


    ट्राईफेड के अधिकारियों को संबोधित करते हुए अध्‍यक्ष श्री रमेश चंद मीणा ने अपने प्रति विश्‍वास जताने के लिए जनजातीय कार्य मंत्री श्री जुआल ओराम का आभार व्‍यक्‍त किया और अधिकारियों से आग्रह किया कि वे सही भावना और प्रधानमंत्री श्री नरेन्‍द्र मोदी के दृष्टिकोण के अनुरूप जनजातीय समुदाय के विकास के विभिन्‍न कार्यक्रमों को आगे बढ़ाने में कोई कसर न छोड़ें। उन्‍होंने आशा व्‍यक्‍त की कि बोर्ड और ट्राईफेड के अधिकारियों के समन्वित प्रयासों से वन आधारित ग्रामीण अर्थव्‍यवस्‍था को वृद्धि और विकास के मार्ग पर आगे बढ़ाने के लिए आवश्‍यक परिवर्तन लाया जाएगा।


    बोर्ड के नये निदेशक जनजातीय लोगों के उत्‍पादों के स्‍थायी और व्‍यापक विपणन समर्थन के जरिये देश के जनजातीय लोगों के समेकित विकास के ट्राईफेड के दृष्टिकोण को आगे बढ़ाने के लिए प्रतिबद्ध है। वे इस क्षेत्र में कार्यरत अन्‍य साझेदारों के साथ मिलकर जनजातीय समुदाय की आय बढ़ाने तथा उनके जीवन की गुणवत्‍ता में सुधार लाने के प्रति भी कटिबद्ध हैं।


    ****


    वीके/एएम/एमके/जीआरएस – 8682

    
    
    (Release ID: 1533560) Visitor Counter : 115
    
    
      Read this release in: English