      स्‍वास्‍थ्‍य एवं परिवार कल्‍याण मंत्रालय

      मंत्रिमंडल ने स्‍कूटर्स इंडिया लिमिटेड, लखनऊ का तुलनपत्र नए सिरे से तैयार करने की मंजूरी दी
      Posted On: 23 MAY 2018 4:26PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडल समिति ने स्‍कूटर्स इंडिया लिमिटेड, लखनऊ (एसआईएल) का तुलनपत्र इस प्रकार नए सिरे से तैयार करने की मंजूरी दे दी है:


    1. भारत सरकार द्वारा स्‍कूटर्स इंडिया लिमिटेड की अंश पूंजी में संचित हानियों के प्रति 85.21 करोड़ रुपये की इक्विटी में कटौती करना। यह कटौती 31.03.2013 से प्रभावी मानी जाएगी और


    2. वर्ष 2012-13 के दौरान स्‍कूटर्स इंडिया लिमिटेड के लिए जारी 1.89 करोड़ रुपये के गैर-योजना ऋण पर ब्‍याज को कम्‍पनी को जारी ऋण की तारीख से रोकना और उसे 1.89 करोड़ रुपये की बकाया मूल धन की राशि की इक्विटी में बदलना।


    इस मंजूरी के साथ 2012-13 से स्‍कूटर्स इंडिया लिमिटेड का तुलनपत्र नियमित हो जाएगा और तद्नुसार नए सिरे से प्रभावी हो सकेगा। इससे कम्‍पनी के विनिवेश की प्रक्रिया में आने वाली बाधा के भी खत्‍म होने की उम्‍मीद है।


    *****


    एकेटी/वीके/केपी/एनएस

    
    
    (Release ID: 1533149) Visitor Counter : 13