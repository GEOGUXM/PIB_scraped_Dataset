      वित्‍त मंत्रालय

      15वें वित्त आयोग ने स्‍वास्‍थ्‍य क्षेत्र में संतुलित विस्‍तार को सक्षम बनाने हेतु ताकत और कमजोरियों के परीक्षण के लिए एक उच्‍चस्‍तरीय समिति का गठन किया
      Posted On: 24 MAY 2018 7:49PM by PIB Delhi


    15वें वित्त आयोग ने एक उच्‍चस्‍तरीय समिति का गठन किया है जिसमें स्‍वास्‍थ्‍य क्षेत्र से संबंधित देश के विशेषज्ञों को शामिल किया गया है। एम्‍स, नई दिल्‍ली के निदेशक डॉ. रणदीप गुलेरिया इसके संयोजक होंगे।


    स्‍वास्‍थ्‍य क्षेत्र की इस उच्‍चस्‍तरीय समिति की भूमिका और कार्य निम्‍न होंगे:

      * स्‍वास्‍थ्‍य क्षेत्र में मौजूदा नियामक फ्रेमवर्क का मूल्‍यांकन और भारत की जनसांख्‍यि‍‍कीय रूपरेखा को ध्‍यान में रखते हुए स्‍वास्‍थ्‍य क्षेत्र के तेज परंतु संतुलित विस्‍तार को सक्षम बनाने हेतु इसकी ताकत और कमजोरियों का परीक्षण।
      * मौजूदा वित्तीय संसाधनों के अधिकतम उपयोग के लिए तरीकों व साधनों का सुझाव देना और भारत में अच्‍छी तरह से पारिभाषित स्‍वास्‍थ्‍य मानकों को पूरा करने में राज्‍य सरकारों को प्रोत्‍साहन प्रदान करना।
      * स्‍वास्‍थ्‍य क्षेत्र के लिए सबसे अच्‍छे अंतर्राष्‍ट्रीय अभ्‍यासों का समग्र रूप से परीक्षण और हमारी स्‍थानीय परिस्थितियों को ध्‍यान में रखते हुए इन अभ्‍यासों को चिन्हित करना ताकि अधिकतम लाभ प्राप्‍त किया जा सके।

    स्‍वास्‍थ्‍य क्षेत्र की उच्‍चस्‍तरीय समिति के संयोजक व सदस्‍य निम्‍न होंगे:

     1. डॉ. रणदीप गुलेरिया, निदेशक, एम्स, नई दिल्ली (संयोजक);
     2. डॉ. देवी शेट्टी, अध्यक्ष, नारायण हेल्‍थ सिटी, बेंगलुरु;
     3. डॉ. दिलीप गोविंद महाइसेकर, कुलपति, महाराष्ट्र यूनिवर्सिटी ऑफ हेल्‍थ साइंसेज, पुणे;
     4. डॉ. नरेश त्रेहान, मेदांता सिटी, गुड़गांव;
     5. डॉ. भाबातोष विश्वास, प्रोफेसर और विभागाध्‍यक्ष, कॉर्डियो थोरैसिक सर्जरी आर जी कार मेडिकल कॉलेज, कोलकाता; तथा
     6. प्रोफेसर के श्रीनाथ रेड्डी, पब्लिक हेल्थ फाउंडेशन ऑफ इंडिया के अध्‍यक्ष

    ***


    वीके/एएम/जेके/वीके-8669


    

    
    (Release ID: 1533443) Visitor Counter : 164
    
    
    
    
    

6.