      गृह मंत्रालय

      एनडीएमए ने आंधी – तूफान से निपटने के लिए राज्यों की तैयारी की समीक्षा की
      Posted On: 15 MAY 2018 6:22PM by PIB Delhi


    राष्ट्रीय आपदा प्रबंधन प्राधिकरण (एनडीएमए) ने देश के विभिन्न हिस्सों में हाल में आए आंधी-तूफान के बाद बेहतर प्रारंभिक चेतावनी एवं तैयारी की स्थिति की समीक्षा की।


    कल विभिन्न हितधारकों के साथ एक वीडियो कॉन्फ्रेंस में प्राधिकरण ने भारतीय मौसम विज्ञान विभाग (आईएडी) द्वारा जारी प्रारंभिक चेतावनी संदेशों की समयबद्धता एवं सटीकता के बारे में पूछताछ की। राज्यों ने इन संदेशों की सटीकता पर संतोष जताया एवं बताया कि समय पर दी गई चेतावनी ने उन्हें तैयारियों के लिए पर्याप्त समय दिया तथा लोगों की जानें बचाईं।


    हाल की घटनाओं में हुए विनाश एवं नुकसान का आकलन करते हुए बैठक में भविष्य में ऐसे घटनाओं के प्रभाव को कम करने के तरीकों पर चर्चा की गई। एनडीएमए ने राज्यों से उनके द्वारा शुरू किए गए राहत कदमों पर भी एक रिपोर्ट साझा करने को कहा।


    इस बैठक में आंध्र प्रदेश, उत्तर प्रदेश, उत्तराखंड, हरियाणा, झारखंड, त्रिपुरा, चंडीगढ़, पंजाब, राजस्थान, अंडमान एवं निकोबार द्वीपसमूह, दिल्ली एंव पश्चिम बंगाल के प्रतिनिधियों ने हिस्सा लिया।


    इस अवसर पर गृह मंत्रालय राष्ट्रीय आपदा मोचन बल (एनडीआरएफ), आईएमडी, केन्द्रीय जल आयोग एवं दूरदर्शन के प्रतिनिधि भी शामिल थे।


    ***


    वीके/एएम/एसकेजे/एमएस -8531


    

    
    (Release ID: 1532189) Visitor Counter : 78