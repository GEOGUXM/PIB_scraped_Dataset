      विद्युत मंत्रालय

      विद्युत मंत्री श्री आर.के. सिंह ने उत्पादकों को बिजली भुगतानों में पारदर्शिता लाने के लिए प्राप्ति ऐप तथा वेब पोर्टल लांच किया
      Posted On: 29 MAY 2018 7:35PM by PIB Delhi


    विद्युत राज्यमंत्री (स्वतंत्र प्रभार) श्री आर.के. सिंह ने आज वेब पोर्टल तथा ऐप प्राप्ति (भुगतान पुष्टि और उत्पादकों के चालान में पारदर्शिता लाने के लिए बिजली खरीद विश्लेषण) www.praapti.in , लांच किया। इस अवसर पर सचिव श्री ए.के. भल्ला तथा विद्युत मंत्रालय के वरिष्ठ अधिकारी, पीएफसी के अध्यक्ष और प्रबंध निदेशक, विद्युत क्षेत्र के अन्य सार्वजनिक प्रतिष्ठानों के अध्यक्ष और प्रबंध निदेशक तथा विभिन्न अधिकारी उपस्थित थे।


    प्राप्ति ऐप तथा वेब पोर्टल बिजली खरीद में बिजली उत्पादकों और बिजली वितरण कंपनियों के बीच पारदर्शिता लाने के लिए विकसित किया गया है।


    यह ऐप और वेब पोर्टल बिजली उत्पादकों से विभिन्न दीर्घकालिक बिजली खरीद समझौतों के लिए चालान और भुगतान डाटा कैप्चर करेंगे। इससे हितधारकों को बिजली खरीद के मामले में वितरण कंपनियों की बकाया राशि का मासिक और पारम्परिक आंकड़ा प्राप्त करने में मदद मिलेगी।


    यह ऐप यूजरों को बिजली वितरण कंपनियों द्वारा बिजली उत्पादक कंपनी को किए गए भुगतानों से संबंधित ब्यौरा जानने की इजाजत देता है। इससे यह जानकारी भी मिल जाएगी कि भुगतान कब किए गए।


    प्राप्ति से उपभोक्ताओं को भी सहायता मिलेगी। उपभोक्ता बिजली उत्पादक कंपनियों को किए गए भुगतान के संदर्भ में बिजली वितरण कंपनियों के वित्तीय कार्य-प्रदर्शन का मूल्यांकन कर सकेंगे।


    पोर्टल बकाया भुगतानों के बारे में बिजली वितरण कंपनियों और उत्पादक कंपनियों के बीच सुलह कराने में भी मददगार साबित होगा।


    पोर्टल विभिन्न बिजली उत्पादक कंपनियों को भुगतान सहजता के बारे में विभिन्न राज्यों की बिजली वितरण कंपनियों के तुलनात्मक मूल्यांकन में मदद देगा।


    ***


    वीके/एएम/एजी/एमएस - 8728

    
    
    (Release ID: 1533817) Visitor Counter : 298