      संस्‍कृति मंत्रालय

      मशहूर कलाकार और मूर्तिकार श्री उत्‍तम पछरने ललित कला
      
      अकादमी के नियमित अध्‍यक्ष्‍ा नियुक्‍त किए गए
      
      Posted On: 17 MAY 2018 7:11PM by PIB Delhi


    राष्‍ट्रपति ने श्री उत्‍तम पछरने को ललित कला अकादमी का नियमित अध्‍यक्ष नियुक्‍त किया है। श्री पछरने मशहूर कलाकार और मूर्तिकार हैं। कला के क्षेत्र में उन्‍हें दूर-दूर तक सम्‍मान प्राप्‍त है और वह विभिन्‍न महत्‍वपूर्ण पदों पर रह चुके हैं। इस समय वह कला अकादमी, गोवा की सलाहकार समिति के सदस्‍य और जन सेवा सहकारी बैंक बोरीवली के निदेशक तथा पी.एल. देशपांडे राज्‍य ललित कला अकादमी के सलाहकार सदस्‍य हैं।


    उन्‍हें 1985 में राष्‍ट्रीय ललित कला पुरस्‍कार, महाराष्‍ट्र सरकार से 1985 में महाराष्‍ट्र गौरव पुरस्‍कार, 1986 में जूनियर राष्‍ट्रीय पुरस्‍कार और प्रफुल्‍ल दहानुकर फाउंडेशन से 2017 में जीवन गौरव पुरस्‍कार मिल चुका है। श्री पछरने पदभार संभालने की तारीख से 3 वर्ष के लिए इस पद पर रहेंगे।


    इससे पहले मार्च, 2018 में संस्‍कृति मंत्रालय में संयुक्‍त सचिव (शैक्षिक) श्री एम.एल. श्रीवास्‍तव को ललित कला अकादमी का स्‍थायी अध्‍यक्ष नियुक्‍त किया गया था, जिसके कारण नियमित अध्‍यक्ष की नियुक्‍ति लंबित थी।


    ***


    वीके/एएम/केपी/एसकेपी-8566
    
    

    

    
    (Release ID: 1532677) Visitor Counter : 143