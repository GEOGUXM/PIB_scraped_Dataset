      राष्ट्रपति सचिवालय

      राष्ट्रपति 13 से 15 मई, 2018 तक राजस्थान एवं महाराष्ट्र का दौरा करेंगे
      Posted On: 12 MAY 2018 9:03PM by PIB Delhi


    राष्ट्रपति श्री राम नाथ कोविंद 13 से 15 मई , 2018 तक राजस्थान एवं महाराष्ट्र का दौरा करेंगे। 13 मई , 2018 को महामहिम राष्ट्रपति जयपुर में राजस्थान सरकार द्वारा आयोजित एक नागरिक स्वागत समारोह में भाग लेंगे। नागरिक स्वागत समारोह के बाद वह विभिन्न सरकारी योेजनाओं के चुने हुए लाभार्थियों से मिलेंगे।


    14 मई , 2018 को महामहिम राष्ट्रपति महाराष्ट्र के मुंबई के लिए रवाना होने से पहले राजस्थान में पुष्कर एवं अजमेर की यात्रा करेंगे।


    15 मई , 2018 को महामहिम राष्ट्रपति मुंबई में सेवाओं के चौथे वैश्विक प्रदर्शनी के उद्घाटन समारोह एवं ‘12 चैम्पियन सेवाओं ‘ की पहल के लांच में भाग लेंगे। उसी दिन वह भाभा परमाणु अनंसंधान केंद्र के एक समारोह में भी भाग लेंगे।


    वीके/एएम/एसकेजे/आरके


    

    
    (Release ID: 1531978) Visitor Counter : 63