      रक्षा मंत्रालय

      सेनाध्यक्ष श्रीलंका का दौरा करेंगे
      Posted On: 13 MAY 2018 4:01PM by PIB Delhi


    भारतीय सेनाध्यक्ष जनरल बिपिन रावत 14 मई से 17 मई, 2018 तक श्रीलंका के एक आधिकारिक दौरे पर रहेंगे। जनरल बिपिन रावत का श्रीलंका का यह पहला दौरा होगा। यात्रा के दौरान वह श्रीलंका के सबसे वरिष्ठ राजनीतिक नेताओं एवं सैन्य अधिकारियों से मिलेंगे।


    यह दौरा आपसी हितों एवं समझ के आधार पर मित्रता एवं सैन्य सहयोग के वर्तमान रिश्तों को सुदृढ़ बनाने की भारत की सतत कोशिशों के आलोक में विशेष महत्व रखता है।


    यात्रा के दौरान सेनाध्यक्ष श्रीलंका के आर्मी सिगनल कॉर्प्स के जवानों को प्रशिक्षित करने के लिए कैंडी स्थित स्कूल ऑफ सिगनल्स में भारतीय सेना द्वारा संकल्पित एवं स्थापित एक कम्युनिकेशन लैबोरेटरी का भी उद्घाटन करेंगे।


    तीनों सेनाओं के वरिष्ठ नेतृत्व के साथ मुलाकात करने के अतिरिक्त, जनरल बिपिन रावत कैंडी एवं त्रिंकोमाली में क्षेत्रीय सैन्य कमांडरों के साथ भी मुलाकात करेंगे।


    ****


    वीके/एएम/एसकेजे/आरके


    

    
    (Release ID: 1531986) Visitor Counter : 78