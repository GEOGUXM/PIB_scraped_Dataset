      कॉरपोरेट कार्य मंत्रालय

      आईबीबीआई के अध्यक्ष डॉ. एम.एस. साहू ने कहा, ‘हितधारकों का विश्‍वास बढ़ाने के लिये दिवाला प्रोफेशनल संस्थान को सुदृढ़ एवं दक्ष होना चाहिए’
      Posted On: 28 MAY 2018 8:11PM by PIB Delhi


    तीन दिवाला प्रोफेशनल एजेंसियों नामतःभारतीय सनदी लेखाकार संस्थान (आईसीएआई) के भारतीय ऋण शोधना क्षमता वृत्तिक संस्थान, भारतीय कम्पनी सचिव संस्थान के ऋण शोधना क्षमता वृत्तिक संस्थान एवं इन्स्टीट्यूट ऑफ कोस्ट अकाउण्टेंट्सऑफ इण्डिया की दिवालिया पेशेवर एजेंसी के सहयोग से दिवाला एवं शोधन अक्षमता बोर्ड (आईबीबीआई) ने कल मुंबई में दिवाला वृत्तिकों की एक निर्वाचक सभा का आयोजन किया । सभा में 250 से अधिक दिवाला वृत्तिकों (आईपी) ने भाग लिया । यह इस प्रकार की दूसरी सभाथी, पहली सभा 10 फरवरी, 2018 में नई दिल्ली में आयोजित का गईथी ।


    दिवाला एवं शोधन अक्षमता बोर्ड के अध्यक्ष डॉक्टर एम. एस. साहू ने “दिवाला वृत्तिक संस्थान का निर्माण” पर अपने संबोधन में ज़ोर दिया कि यह बाज़ार अर्थव्यवस्था का एक प्रमुख संस्थान है एवं यह संस्थान दिवाला एवं शोधन अक्षमता व्यवस्था के लिये प्रमुख हैं ।उनके लिये दिवाला वृत्तिक, दिवाला एवं शोधन अक्षमता व्यवस्था की बौद्धिक सम्पदा हैं एवं दिवाला एवं शोधन अक्षमता बोर्ड (आईबीबीआई) का प्रयास है कि वह इस व्यवस्था की बौद्धिक सम्पदा का निर्माण, संरक्षण एवं वर्द्धन करे । सामान्य रूप से दिवाला वृत्तिकों के प्रदर्शन एवं आचार की प्रशंसा करते हुए उन्होंने इन पेशेवरों से संयुक्त रूप से इस नवोदित संस्थान की प्रतिष्ठा का निर्माण एवं संरक्षण करने एवं कुछ अनिच्छित तत्वों द्वारा इसकी प्रतिष्ठा को हानि पहुंचाने की अनुमति न देने का अनुरोध किया, क्योंकि एक बार छवि खराब हो जाने पर उसको ठीक करना कठिन होता है ।उन्होंने विश्वास व्यक्त किया कि यदि संस्थान अच्छा करता है तो समय के साथ इसकी भूमिका एवं प्रासंगिकता बढ़ती जाएगी । इसका विपरीत भी हो सकता है । उन्होंने कहा कि हिस्सेदारों के विश्वास के लिये दिवाला वृत्तिक संस्थान सुदृढ़ एवं प्रभावी होने चाहिये। यह देखते हुए कि दिवालिया एवं शोधन अक्षमता सुधार, जो कि देश के लिये बहुत महत्वपूर्ण हैं, दिवालिया वृत्तिकों के कंधों पर टिके हैं, पेशेवरों में अपने कर्तव्य के प्रति अविचल समर्पण होना चाहिये ।


    राष्ट्रीय कम्पनी क़ानून अधिकरण के अध्यक्ष सम्माननीय न्यायाधीश श्री एम.एम. कुमार ने “ड्यूटीज़ ऑफ रिज़ोल्यूशन प्रोफेशनल अंडर द कोड एण्ड बेस्ट प्रेक्टिसेज़” पर अपने संबोधन में क़ानून में उस प्रतिमान विस्थापन को चिह्नांकित किया जो दिवालिया प्रस्ताव के वाणिज्यिक आयामों को न्यायिक आयामों से अलग करता है और हिस्सेदारों एवं निर्णायक प्राधिकारण को अपने विशिष्ट अधिकार क्षेत्र के अंतर्गत मामलों के अविलम्ब निर्धारण की शक्ति प्रदान करता है । दिवाला वृत्तिक निर्णायक संस्था एवं हिस्सेदारों के मध्य एक सेतु की तरह कार्य करते हैं एवं उन्होंने दिवाला वृत्तिकों से संहिता के प्रावधानों का पालन करने में ऋणदाताओं की समिति (सीओसी) को दिशानिर्देश देने एवं, जब भी सीओसी संहिता के प्रावधानों के विरुद्ध कार्य करे, मामले को निर्णायक प्राधिकरण के समक्ष लाने का अनुरोध किया। उन्होंने दिवाला वृत्तिकों को रुचि-प्रकटन के आमंत्रण जैसी टालने योग्य पद्धतियों को न अपनाने की सलाह दी जिनसे लाभ हुए बग़ैर मूल्यवृद्धि होती है । उन्होंने ज़ोर दिया कि क़ानून का उद्देश्य एक कारपोरेट देनदार के दिवालियापन का समाधान करना है एवं समाधान के प्रयास विफल हो जाने पर ऋणशोधन हर सूरत में अंतिम विकल्प होना चाहिये । उन्होंने रेखांकित किया कि कारपोरेट देनदार की परिसम्पत्तियां देश की परिसम्पत्तियां हैं एवं इनका उपयोग लगातार देश के लिये होना चाहिये। उन्होंने सफल समाधानों के हालिया उदाहरणों का ज़िक्र किया जिनसे दिवाला वृत्तिक संहिता के उद्देश्यों की प्राप्ति के लिये प्रेरित हो सकते हैं । उन्होंने दिवाला वृत्तिकों से स्वयं का उपयोग देश के लिये होने देने में संहिता के अंतर्गत अवसर का लाभ उठाने का अनुरोध किया । उन्होंने जॉर्ज बर्नार्ड शॉ की एक उक्ति से समापन किया कि, “मैं इस विचार का हूं कि मेरा जीवन समुदाय के लिये है, एवं जब तक मैं जीवित रहूंगा मैं जो कर सकता हूं वह करना मेरा सौभाग्य होगा । मैं मरने तक संपूर्ण रूप से काम आना चाहता हूं, क्योंकि जितना कठोर कार्य मैं करता हूं, उतना अधिक मैं जीता हूं । जीवन मेरे लिये ‘सक्षिप्त रोशनी’ नहीं है । यह एक शानदार टॉर्च की तरह है जिसको मैंने एक क्षण के लिये पकड़ा है, एवं इसको भावी पीढ़ियों को सौंपने से पूर्व मैंजितना संभव हो सके उतनी उज्ज्वलता से प्रज्वल्लित होने देना चाहता हूं ।”


    फिक्की के अध्यक्ष एवं एल्डेलविस ग्रुप के प्रधान श्री राकेश शाह ने ‘इन्सोल्वेंसी प्रोफेशनल एज़ की फेसिलिटेटर फॉर वैल्यू क्रिएशन’ पर अपने संबोधन में विकसित देशों में दिवाला सुधारों की चर्चा की एवं विश्वास जताया कि इस सुधार से भारत में ऋण का लोकतांत्रिकरण होगा जो आगे विकास में योगदान देगा। उन्होंने कहा कि पहले पांच वर्षों में संयुक्त राष्ट्र अमेरिका ने क़ानून में 500 परिवर्तन देखे। उन्होंने प्रशंसा की कि भारतीय प्राधिकारी बढ़ती हुई आवश्यकताओं की पूर्ति के लिये ख़ुशी ख़ुशी क़ानून में परिवर्तन कर रहे हैं । उन्होंने महसूस किया कि अन्य जारी सकारात्मक कदमों के साथ यह सुधार अमेरिका और चीन के बाद विश्व की तीसरी अर्थव्यवस्था बनाते हुए 2025 तक भारतीय अर्थव्यवस्था को 5 ट्रिलियन डॉलर की छलांग दिलवा देंगे । यह विकास दिवाला वृत्तिकों को एक दुर्लभ अवसर दिलाएगा । उन्होंने दिवाला वृत्तिकों के पांच स्तंभों की पहचान की- पारदर्शिता, ज्ञान, सद्वयहवार, कार्यान्वयन क्षमता, एवं हिस्सेदारों में संतुलन बनाने की योग्यता। उन्होंने यूरोपियन बैंक फॉर रिकन्सट्रक्शन एण्ड डेवेलपमेंट की एक उक्ति से अपनी बात समाप्त की, “किसी दिवाला वृत्तिक की सहभागिता के बिना ऋणशोधनाक्षमता प्रक्रिया की कल्पना नहीं की जा सकती, वह कई प्रकार से प्रक्रिया की धुरी होता है; अदालत, ऋणदाता एवं देनदार के बीच की कड़ी ।”


    निर्वाचक सभा को एनसीएलटी के आदरणीय न्यायिक सदस्य श्री बी एस वी कुमार एवं श्री एम. के. श्रावत एवं, दिवालिया एवं शोधन अक्षमता बोर्ड (आईबीबीआई) के पूर्णकालिक सदस्य डॉक्टर नवरंग सैनी ने भी संबोधित किया ।


    भारतीय सनदी लेखाकार संस्थान (आईसीएआई) के भारतीय दिवालिया पेशेवर संस्थान के मुख्य प्रचालन अधिकारी श्री सुशांत साहू के समापन भाषण से निर्वाचक सभा की समाप्ति हुई ।


    ***


    वीके/एएम/ एबी-8718


    

    
    (Release ID: 1533925) Visitor Counter : 10