      उप राष्ट्रपति सचिवालय

      नगर आर्थिक विकास के वाहक हैं और नगरों में रहने वाले लोगों को पर्याप्त आवास उपलब्ध कराए जाने की आवश्यकता हैः उपराष्ट्रपति
      
      विकास अनिवार्य रूप से टिकाऊ होः इसे निश्चित रूप से पर्यावरण और संसाधनों की सुरक्षा करनी चाहिए;
      
      स्मार्ट सिटी जीवन स्तर में बेहतरी लाते हैं, स्वच्छ एवं टिकाऊ पर्यावरण उपलब्ध कराते हैं
      
      वर्ल्ड ट्रेड सेंटर एवं सामान्य श्रेणी आवासीय आवास कॉलोनी की आधारशिला रखी
      
      
      Posted On: 17 MAY 2018 7:59PM by PIB Delhi


    भारत के उपराष्ट्रपति श्री एम वेंकैया नायडू ने कहा है कि शहर आर्थिक विकास के चालक हैं और शहरों में रहने वाले लोगों के सभी वर्गों को पर्याप्त आवास और अन्य आवश्यक सुविधाएं प्रदान की जानी चाहिए। वह आज यहां नौरोजी नगर में वर्ल्ड ट्रेड सेंटर एवं नेताजी नगर जनरल पूल आवासीय आवास कॉलोनी के पुनर्विकास के लिए आधाशिला रखने के बाद आज जनसमूह को संबोधित कर रहे थे। केंद्रीय आवास और शहरी मामलों के राज्य मंत्री (स्वतंत्र प्रभार) श्री हरदीप एस पुरी एवं अन्य गणमान्य व्यक्ति भी इस अवसर पर उपस्थित थे।


    उपराष्ट्रपति महोदय ने कहा कि उनके लिए ऐसी परियोजनाओं के शिलान्यास समारोह का हिस्सा बनना गर्व और संतोष की बात है जिसकी संकल्पना और आकार उस वक्त दिया गया था, जब वह आवास और शहरी विकास मंत्री थे।


    उन्होंने कहा कि सभी नागरिकों को आवास उपलब्ध कराने के अतिरिक्त लगातार बढ़ती आवश्यकताओं की पूर्ति करने के लिए हमें अच्छे बुनियादी ढाँचों के सृजन की जरूरत है। उन्होंने कहा कि हमें यह भी सुनिश्चित करना चाहिए कि विकास हमारे पर्यावरण एवं संसाधनों की सुरक्षा करने के द्वारा टिकाऊ हो।


    उपराष्ट्रपति महोदय ने कहा कि हमें अपने अल्प संसाधनों एवं स्थानों का ईस्टतम उपयोग करने के लिए हरित भवनों का निर्माण करने एवं ऊजा संक्षम तथा स्मार्ट मोबिलिटी सोल्यूशंस की जरूरत हैं। उन्होंने कहा कि हरित एवं ऊर्जा संक्षम भवनों की धारणा को बड़े स्तर पर बढ़ावा देने एवं नागरिकों के बीच व्यापक जागरूकता सृजित करने की भी आवश्यकता है।


    उन्होंने कहा कि आज आरंभ की गई परियोजनाओं का उद्देश्य नागरिकों के जीवन स्तर में बढ़ोत्तरी लाना तथा आर्थिक विकास को बढ़ावा देना है। उन्होंने कहा कि नगर आर्थिक विकास के वाहक हैं और नगरों में रहने वाले लोगों को पर्याप्त आवास एवं अन्य अनिवार्य सुविधाएं उपलब्ध कराए जाने की आवश्यकता है।


    उपराष्ट्रपति महोदय ने कहा कि स्मार्ट सिटी मिशन के आरंभ होने के बाद भारत शहरी पुनर्जागरण का अवलोकन कर रहा है। उन्होंने यह भी कहा कि जीवन स्तर में बेहतरी लाने के अतिरिक्त स्मार्ट सिटी स्वच्छ एवं टिकाऊ पर्यावरण भी उपलब्ध कराते हैं।


    ***


    वीके/एएम/एसकेजे/सीएल-8570
    
    

    

    
    (Release ID: 1532688) Visitor Counter : 107