      रेल मंत्रालय

      रेलवे सुरक्षा बल के कांस्टेबल श्री शिवाजी को बहादुरी के लिए रेल मंत्री के पदक से सम्मानित किया जाएगा
      Posted On: 10 MAY 2018 7:54PM by PIB Delhi


    रेलवे सुरक्षा बल के कांस्टेबल श्री शिवाजी को बहादुरी के लिए एक लाख रुपये के नकद पुरस्कार के साथ रेल मंत्री के पदक से सम्मानित किया जाएगा। यह पुरस्कार बल के उस सदस्य को दिया जाता है जिसने बल के सदस्य के रूप में अत्यंत साहस, कौशल अथवा बहादुरी का परिचय देते हुए ड्यूटी के प्रति विशिष्ट समर्पण की भावना प्रदर्शित की हो।


    आरपीएफ कांस्टेबल श्री शिवाजी 23.04.2018 को दक्षिणी रेलवे में वेलाचारी स्टेशन से ट्रेन में पहरेदारी कर रहे थे। जैसे ही ट्रेन चिंताड्राइपेट स्टेशन से रवाना हुई उन्हें रात में करीब पौने बारह बजे साथ के डिब्बे से एक महिला के चीखने की आवाज सुनाई दी। आरपीएफ कांस्टेबल श्री शिवाजी अगले स्टेशन यानि पार्क टाउन स्टेशन पर उस डिब्बे में गए। यह देखने पर की एक पुरुष महिला का यौन उत्पीडन कर रहा है। वे तत्काल हरकत में आ गए। उन्होंने अपराधी को पकड़ा और महिला को छुड़ा लिया। अपराधी को तत्काल रेलवे पुलिस, चेन्नई एगमोर (जीआरपी) को सौंप दिया गया और श्री शिवाजी की शिकायत पर एक एफआईआर दायर की गई। महिला को चिकित्सा के लिए चेन्नई स्थित राजीव गांधी अस्पताल ले जाया गया।


    एक महिला यात्री को बचाने के लिए समय पर की गई कार्रवाई के कारण श्री शिवाजी ने अनेक लोगों का दिल जीत लिया। रेलवे महानिरीक्षक श्री पोन माणिककावेल ने श्री शिवाजी की तेजी से कार्रवाई की प्रशंसा की और उन्हें 5000 रुपये का नकद पुरस्कार दिया।


    *****


    वीके/केपी/सीएस-8490

    
    
    (Release ID: 1531849) Visitor Counter : 127