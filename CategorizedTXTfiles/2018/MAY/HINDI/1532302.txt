      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने रक्षा सेवाओं के स्‍पेक्‍ट्रम के लिए नेटवर्क लागू करने का बजट बढ़ाया
      Posted On: 16 MAY 2018 4:01PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडल समिति ने रक्षा सेवाओं के लिए वैकल्पिक संचार नेटवर्क बिछाने के उद्देश्‍य से स्‍पेक्‍ट्रम के लिए नेटवर्क (एनएफएस) परियोजना का बजट 11,330 करोड़ रुपये बढ़ाने की मंजूरी दे दी है। बुनियादी ढांचे पर मंत्रिमंडल समिति जुलाई 2012 में 13,334 करोड़ रुपये से अधिक की मंजूरी दे चुकी है।


    भारत संचार निगम लिमिटेड (बीएसएनएल) द्वारा कार्यान्वित की जाने वाली परियोजना 24 महीने की अवधि में पूरी हो जाएगी।


    एनएफएस परियोजना से बड़े पैमाने पर रक्षा सेवाओं की संचार क्षमता में वृद्धि होगी जिससे राष्‍ट्रीय परिचालन तैयारियों को बढ़ाया जा सकेगा। इस परियोजना के अन्‍य संबंधित उद्योगों जैसे दूरसंचार उपकरण निर्माण और दूरसंचार संबंधी अन्‍य सेवाओं से अग्रिम संपर्क होंगे।


    *****


    एकेटी/वीके/केपी/एमपी

    
    
    (Release ID: 1532302) Visitor Counter : 79