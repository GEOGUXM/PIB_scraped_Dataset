      विज्ञान एवं प्रौद्योगिकी मंत्रालय

      डॉ. हर्ष वर्धन ने स्वीडन के मालमो में मिशन नवाचार (एमआई) पर भारतीय प्रतिनिधिमंडल का नेतृत्व किया
      
      भारत ने मिशन नवाचार 3 में स्वच्छ ऊर्जा अन्वेषकों के लिए एक अंतर्राष्ट्रीय इन्क्यूबेटर लॉन्च किया
      
      भारत ने अक्टूबर-नवंबर, 2018 में दिल्ली में एमआई स्वच्छ ऊर्जा उपकरण कार्यशाला आयोजित करने की अपनी योजना की घोषणा की
      Posted On: 23 MAY 2018 7:27PM by PIB Delhi


    30 महीने पहले 30 नवंबर, 2015 को 20 देशों के अगुवा मिशन नवाचार शुरू करने के लिए एक साथ आए जिसका उद्देश्य नवाचार की गति को बढ़ाना और स्वच्छ ऊर्जा को किफायती एवं दुनिया भर में सर्व सुलभ बनाना है। मिशन नवाचार में अब 23 देश और यूरोपीय संघ का प्रतिनिधित्व करने वाला यूरोपीय आयोग शामिल है जहां से स्वच्छ ऊर्जा अनुसंधान एवं विकास के लिए कुल वैश्विक लोक वित्त का 80 फीसदी से अधिक आता है। इस सप्ताह 22-23 मार्च, 2018 को स्वीडन के मालमो में तीसरे मिशन नवाचार के लिए इन देशों से मंत्री और उच्च स्तरीय प्रतिनिधिमंडल जुटे। भारतीय प्रतिनिधिमंडल का नेतृत्व केंद्रीय विज्ञान, प्रौद्योगिकी एवं भू-विज्ञान मंत्री डॉ हर्ष वर्धन ने किया। मंत्री और अन्य प्रतिनिधियों ने कारोबारियों, स्वच्छ ऊर्जा अन्वेषकों और नीति-निर्माताओं के साथ कई बैठकों में हिस्सा लिया और अपनी योजनाओं, प्रगति, देश की खास बातों पर चर्चा की। इन्होंने सहयोग के चुनिंदा क्षेत्रों में कई घोषणाएं भी कीं। मिशन नवाचार से जुड़े देशों ने स्वच्छ ऊर्जा अन्वेषकों के लिए मिशन नवाचार चैंपियंस कार्यक्रम की भी शुरूआत की। समाधान सम्मेलन में एमआई 2020 समाधान पत्रिका भी जारी की गई। इसमें निजी-सरकारी सहयोग पर विश्व आर्थिक मंच श्वेत पत्र भी जारी किया गया।


    डॉ हर्ष वर्धन ने कोपेनहेगन में 22 मई, 2018 को स्मार्ट ग्रिड कार्यशाला का उद्घाटन किया और स्मार्ट ग्रिड में नवाचारों के जरिए अकार्बनीकरण पर रणनीति के लिए निजी-सार्वजनिक गोलमेज बैठक की अध्यक्षता की। उन्होंने स्वच्छ ऊर्जा पर सरकार की प्रतिबद्धता को उजागर किया और विश्व समुदाय को ऊर्जा सक्षम प्रकाश, स्वच्छ ईंधन प्रस्ताव, ग्रामीण विद्युतीकरण इत्यादि जैसे उदाहरणों के जरिए भारत के नवाचारों की सफलता के बारे में बताया। भारत ने निजी-सरकारी साझेदारी में स्वच्छ ऊर्जा के लिए दिल्ली में 50 लाख अमेरिकी डॉलर की खर्च पर पहले अंतर्राष्ट्रीय इन्क्यूबेटर की स्थापना की घोषणा की। यह इन्क्यूबेटर उद्यमिता को बढ़ावा देगा और स्वच्छ ऊर्जा के क्षेत्र में नवाचार को प्रोत्साहित करेगा। यह मिशन नवाचार देशों के अन्वेषकों को स्थानीय बाजार में अपनी प्रौद्योगिकी का परीक्षण कराने की सुविधा उपलब्ध कराएगा।


    ****


    वीके/एम/एके – 8662


    

    
    (Release ID: 1533437) Visitor Counter : 18