      प्रधानमंत्री कार्यालय

      ओमान भारत संयुक्‍त व्‍यवसाय परिषद के सदस्‍यों ने प्रधानमंत्री से भेंट की
      Posted On: 16 MAY 2018 7:55PM by PIB Delhi


    ओमान से आये लगभग 30 युवा कारोबारियों के एक समूह ने आज प्रधानमंत्री श्री नरेन्‍द्र मोदी से भेंट की। ये कारोबारी ओमान भारत संयुक्‍त व्‍यवसाय परिषद के सदस्‍य हैं।


    इन सदस्‍यों ने दोनों देशों के लंबे इतिहास के साथ-साथ आपसी समुद्री सम्‍पर्कों पर भी अपने विचार साझा किये।


    प्रधानमंत्री ने बातचीत के दौरान दोनों देशों के बीच ऊर्जा सुरक्षा एवं खाद्य सुरक्षा के क्षेत्र में सहयोग की अपार संभावनाओं पर प्रकाश डाला। उन्‍होंने रमजान के पवित्र महीने के शुभारंभ के अवसर पर ओमान के सुल्‍तान के साथ-साथ वहां की जनता को बधाई दी।


    ***


    वीके/एएम/आरआरएस/जीआरएस-8556


    

    
    (Release ID: 1532467) Visitor Counter : 100