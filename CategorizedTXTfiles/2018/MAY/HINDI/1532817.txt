      इस्‍पात मंत्रालय

      एनएमडीसी को कारपोरेट सामाजिक दायित्व श्रेणी में 2018 के लिए एसएंडपी प्लैट्स ग्लोबल मेटल पुरस्कार
      Posted On: 18 MAY 2018 7:59PM by PIB Delhi


    सार्वजनिक उपक्रम एनएमडीसी लिमिटिड ने कारपोरेट सामाजिक दायित्व श्रेणी में 2018 के लिए एसएंडपी प्लैट्स ग्लोबल मेटल पुरस्कार प्राप्त किया है। कंपनी को यह पुरस्कार 17 मई, 2018 को लंदन में आयोजित समारोह में प्रदान किया गया। एनएमडीसी ने पुरस्कार के लिए नामित दुनिया की 12 बड़ी कंपनियों के बीच यह पुरस्कार हासिल किया।


    इस पुरस्कार की शुरूआत के बाद कारपोरेट सामाजिक दायित्व की श्रेणी में पहली बार किसी भारतीय कंपनी को पुरस्कृत किया गया है।


    एसएंडपी प्लैट्स ग्लोबल मेटल पुरस्कार कंपनियों को उनके नवाचार और उत्कृष्ट प्रदर्शन के आधार पर दिया जाता है। एनएमडीसी की ओर से यह पुरस्कार कंपनी के अध्यक्ष और प्रबंध निदेशक एन. बैजेन्द्र कुमार और निदेशक (कार्मिक) संदीप तुला ने प्राप्त किया।


    एनएमडीसी लौह अयस्क खनन क्षेत्र की भारत की सबसे बड़ी कंपनी है। इसका सालाना उत्पादन 35 मिलियन टन है। घरेलू बाजार में इसकी हिस्सेदारी 25 प्रतिशत है। समय के साथ कंपनी की कारपोरेट सामाजिक दायित्व गतिविधियों में लगातार बढ़ोतरी हुई है। वर्ष 2011-12 की अवधि में कंपनी ने इस पर 86 करोड़ रुपये खर्च किए थे जो पिछले तीन वर्षों के दौरान औसतन 190 करोड़ रुपये पर पहुंच गए।


    ***


    
    वीके/एएम/एमएस/सीएस-85 93


    

    
    (Release ID: 1532817) Visitor Counter : 67