      रक्षा मंत्रालय

      जनरल बिपिन रावत ने केंद्रीय कमान का दौरा किया
      Posted On: 26 MAY 2018 6:39PM by PIB Delhi


    सेनाध्यक्ष जनरल बिपिन रावत ने 26 मई , 2018 को लखनऊ में केंद्रीय कमान मुख्यालय का दौरा किया। उन्‍हें केंद्रीय कमान के जनरल ऑफिसर कमांडिंग-इन-चीफ लेफ्टिनेंट जनरल बी. एस. नेगी ने सेना अभियानों की तैयारियों के बारे में जानकारी दी।


    जनरल बिपिन रावत को केन्द्रीय वायु कमान के एयर ऑफिसर कमांडिंग इन चीफ एयर मार्शल एस.बी.पी. सिन्हा ने अन्य अभियानों के विभिन्न पहलुओं की भी जानकारी दी। सेना प्रमुख ने केन्द्रीय क्षेत्र में सेना की क्षमता बढ़ाने और प्रभावी अभियान तथा ढांचागत विकास के लिए किए जा रहे प्रयासों पर संतोष व्यक्त किया। उन्होंने एकजुटता के जरिये भारतीय वायु सेना के साथ अभियानों में अत्यधिक समन्वय हासिल करने के लिए सूर्य कमान की सराहना की।


    बाद में सेनाध्यक्ष ने केन्द्रीय कमान के अधिकारियों के साथ बातचीत की और उन्हें सभी सामयिक और उभरती चुनौतियों से निपटने में पूरी तरह से तैयार रहने को कहा।


    ****


    वीके/एएम/एमके/डीएस – 8704


    

    
    (Release ID: 1533687) Visitor Counter : 14