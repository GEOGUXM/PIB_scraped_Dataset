      संचार एवं सूचना प्रौद्योगिकी मंत्रालय

      एनडीसीपी 2018: आमजन 01 जून 2018 तक अपनी प्रतिक्रियाएं दे सकते हैं
      Posted On: 25 MAY 2018 6:39PM by PIB Delhi


    दूरसंचार विभाग (डीओटी) ने हाल ही में प्रकाशित राष्ट्रीय डिजिटल संचार नीति (एनडीसीपी), 2018 के मसौदे पर टिप्पणियां देने की अंतिम तारीख बढ़ा दी है। आमजन और हितधारक 1 जून 2018 तक माईगोव पोर्टल के माध्यम से अपनी टिप्पणियां दे सकते हैं। सार्वजनिक टिप्पणियों के लिए मसौदा इस पोर्टल https://innovate.mygov.in/draft-ndcp-2018/ पर उपलब्‍ध है।


    कई हितधारकों ने डीओटी से नीति मसौदा पर टिप्‍पणी देने के लिए और अधिक समय देने का अनुरोध किया था। इससे पहले अंतिम तिथि 25 मई 2018 निर्धारित की गई थी।


    डीओटी ने सार्वजनिक टिप्पणियों के लिए 1 मई 2018 को एनडीसीपी का मसौदा जारी किया था। नीति के मुख्य उद्देश्यों में सभी के लिए ब्रॉडबैंड, डिजिटल संचार क्षेत्र में 4 मिलियन अतिरिक्त नौकरियां पैदा करना, सकल घरेलू उत्‍पाद में डिजिटल संचार क्षेत्र के 2017 के 6 प्रतिशत के योगदान को बढ़ाकर 8 प्रतिशत करना, आईटीयू के आईसीटी विकास सूचकांक 2017 में भारत के 134वें स्‍थान को सुधार कर शीर्ष 50 देशों में पहुंचाना, वैश्विक मूल्य श्रृंखला में भारत का योगदान बढ़ाना और देश की डिजिटल संप्रभुता सुनिश्चित करना है।


    ****


    वीके/एएम/बीपी/एसकेपी – 8681


    

    
    (Release ID: 1533529) Visitor Counter : 51
    
    
      Read this release in: English