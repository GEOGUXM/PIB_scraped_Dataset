      सामाजिक न्‍याय एवं अधिकारिता मंत्रालय

      डीईपीडब्ल्यूडी (दिव्यांगजन) कल फरीदाबाद में ‘कोछलियर इंप्लांट जागरूकता कार्यक्रम‘ का आयोजन करेगा
      Posted On: 05 MAY 2018 4:28PM by PIB Delhi


    सामाजिक न्याय एवं अधिकारिता मंत्रालय का दिव्यांगजन सशक्तिकरण विभाग भारतीय रेड क्रॉस सोसाइटी एवं सर्वोदय हॉस्पीटल एवं अनुसंधान केंद्र के सहयोग से 6 मई , 2018 को हुडा कन्वेंशन सेंटर , सेक्टर 12 , फरीदाबाद (हरियाणा) में ‘ कोछलियर इंप्लांट जागरूकता कार्यक्रम ‘ का आयोजन करेगा।


    सामाजिक न्याय एवं अधिकारिता राज्य मंत्री श्री कृष्ण पाल सिंह गुर्जर कार्यक्रम में मुख्य अतिथि होंगे। स्वर स्वागतम नाम का यह समारोह विभाग की एडीआईपी योजना के तहत कोछलियर इंप्लांट कार्यक्रम के बारे में आम लोगों को जागरूक बनाने के लिए बेहद महत्वपूर्ण है।


    डीईपीडब्ल्यूडी (दिव्यांगजन) की सचिव श्रीमती शकुंतला डोले गैमलिन ; एनआईएचएच के सचिव डॉ अशोक कुमार सिन्हा ; संयुक्त सचिव (दिव्यांगजन) डॉ प्रबोध सेठ , भारतीय रेड क्रॉस सोसाइटी (हरियाणा राज्य) के महासचिव श्री डी आर शर्मा ; सर्वोदय हॉस्पीटल के अध्यक्ष डॉ राकेश गुप्ता ; और सर्वोदय हॉस्पीटल के ईएनटी एवं कोछलियर इंप्लांट केंद्र के विभागाध्यक्ष डॉ रवि भाटिया समारोह के दौराप उपस्थित रहेंगे।


    कोछलियर इंप्लांट ऐसे बच्चों की सहायता करने की एक आधुनिक प्रौद्योगिकी है जिन्हें दोनों कानों से सुनने में काफी कठिनाई का सामना करना पड़ता है। कोछलियर इंप्लांट महंगे होते हैं और सब के लिए इसका खर्च उठाना मुश्किल होता है। ‘ सबका साथ सबका विकास ‘ को ध्यान में रखते हुए सामाजिक न्याय एवं अधिकारिता मंत्रालय के डीईपीडब्ल्यूडी आधुनिक प्रौद्योगिकी का लाभ गरीबों को भी उपलब्ध करा रहा है।


    इस दिशा में सामाजिक न्याय एवं अधिकारिता मंत्रालय ने गरीब एवं जरुरतमंद बच्चों के लिए एड्स एवं ऐप्लायंसेज (एडीआईपी) की खरीद एवं फिटिंग के लिए सहायता की संशोधित योजना के तहत कोछलियर इंप्लांट कार्यक्रम शुरु किया है।


    ****


    वीके/एमएम/एसकेजे/एमबी – 8423


    

    
    (Release ID: 1531398) Visitor Counter : 142