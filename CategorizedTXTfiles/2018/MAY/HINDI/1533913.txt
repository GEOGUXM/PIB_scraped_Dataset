      सामाजिक न्‍याय एवं अधिकारिता मंत्रालय

      दक्षिण सिक्किम में आयु संबंधी अक्षमताओं के लिए 1 करोड़ रुपये के दैनिक जीवन उपकरण लाभार्थियों को आवंटित किए जाएगेः श्री कृष्ण पाल गुर्जर
      Posted On: 30 MAY 2018 6:52PM by PIB Delhi


    सामाजिक न्याय और आधिकारिता राज्य मंत्री श्री कृष्ण पाल गुर्जर आज सिक्किम के नामची में सामुदायिक हॉल में आयोजित सामाजिक आधिकारिता शिविर में शामिल हुए। इस विशाल निःशुल्क वितरण शिविर में बीपीएल श्रेणी के वरिष्ठ नागरिकों तथा भारत सरकार की एडीआईपी योजना के अंतर्गत दिव्यांगजन को राष्ट्रीय वयोश्री योजना (आरवीवाई) के अंतर्गत सहायक उपकरण वितरित किए जाते है।


    शिविर का आयोजन सामाजिक न्याय और आधिकारिता मंत्रालय के दिव्यांगजन आधिकारिता विभाग के अतंर्गत कार्यरत भारतीय कृत्रिम अंग निर्माण निगम (एलिमको), कानपुर द्वारा सिक्किम सरकार के समाज कल्याण विभाग तथा दक्षिण जिला प्रशासन के सहयोग से किया गया।


    कार्यक्रम में अनुसूचित जाति कल्याण बोर्ड के अध्यक्ष श्री मदन सिंतुरी, जिला अध्यक्ष (दक्षिण) सुश्री फरवंती तमांग, उपाध्यक्ष (दक्षिण) श्री भीम बहादुर लाखे, उप प्रबंधक (एलिमको) श्री एस. सेनगुप्ता और विभिन्न विभागाध्यक्ष और बड़ी संख्या में वरिष्ठ नागरिक शामिल हुए।


    समारोह को संबोधित करते हुए श्री कृष्ण पाल गुर्जर ने आरवीवाई के अंतर्गत सिक्किम में आयोजित इस पहले शिविर के लक्ष्यों और उद्देश्यों की जानकारी दी। उन्होंने कहा कि दक्षिण सिक्किम के पहले से चिन्हित लाभार्थियों को 1 करोड़ रुपये के मूल्य के आयु संबंधी अक्षमताओं के मामले में दैनिक सहायक उपकरण आवंटित किए जाएगे। उन्होंने कहा कि ऐसे शिविर से दिव्यांगजन और वरिष्ठ नागरिकों के जीवन में सार्थक बदलाव आएगा और वे आत्मनिर्भर बन सकेंगे। उन्होंने कहा कि भारत सरकार वरिष्ठ नागरिकों और दिव्यांगजन के जीवन को ऊपर उठाने का अथक प्रयास कर रही है। सार्वजनिक स्थानों को दिव्यांगजन अनुकूल बनाया जा रहा है।


    उन्होंने दक्षिण सिक्किम जिला प्रशासन से कान में सुनने वाली मशीन के जरूरतमंद बच्चों की सूची प्रस्तुत करने का आग्राह किया और आश्वासन दिया कि भारत सरकार आवश्यक कदम उठाएगी। उन्होंने नौकरियों में आरक्षण, सार्वजनिक पहचान कार्ड प्रदान करने जैसे दिव्यांगजन के लिए उठाए गए विभिन्न कदमों की जानकारी दी।


    सामाजिक न्याय और आधिकारिता मंत्रालय के संयुक्त सचिव श्री सुरेन्द्र सिंह मीणा ने सामाजिक आधिकारिता शिविर की विस्तृत जानकारी दी।


    ***


    वीके/एएम/एजी/डीके- 8742


    

    
    (Release ID: 1533913) Visitor Counter : 32