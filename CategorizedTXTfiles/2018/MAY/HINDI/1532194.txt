      पेयजल एवं स्‍वच्‍छता मंत्रालय

      स्वच्छ भारत ग्रीष्म प्रशिक्षण के लिए पंजीकरण हेतु आवेदन करने की तिथि 15 जून, 2018 तक विस्तारित की गई
      Posted On: 15 MAY 2018 6:47PM by PIB Delhi


    स्वच्छ भारत मिशन के साथ औपचारिक रूप से जुड़ने तथा कैरियर लाभ अर्जित करने के लिए भी देश के युवाओं के लिए एक विशिष्ट योजना, स्वच्छ भारत ग्रीष्म प्रशिक्षण के लिए पंजीकरण की अंतिम तिथि विस्तारित कर दी गई है। उच्च शिक्षा संस्थानों के छात्र एवं एनवाईकेएस के सदस्य अब 15 जून, 2018 तक प्रशिक्षण के लिए पंजीकरण कर सकते हैं। इससे पहले पंजीकरण की अंतिम तिथि 15 मई, 2018 थी। यह विस्तार देश भर के युवकों को, विशेष रूप से उन महाविद्यालयों के छात्रों, जो शैक्षणिक मामलों एवं परीक्षाओं में व्यस्त होंगे, पंजीकरण की सुविधा प्रदान करने के लिए किया गया है।


    छात्र एवं एनवाईकेएस के युवा अब पोर्टल ( www.sbsi.mygov.in ) पर लॉग इन करने द्वारा स्वच्छ भारत ग्रीष्म प्रशिक्षण के लिए साइन अप कर सकते हैं। इस योजना के तहत प्रशिक्षुओं को गांव में स्वच्छता से जुड़े कार्यों पर कम से कम 100 घंटे व्यतीत करने की आवश्यकता है। इससे वे स्वच्छ भारत प्रमाण पत्र पाने के योग्य हो जाएंगे।


    प्रधानमंत्री श्री नरेन्द्र मोदी ने 29 अप्रैल, 2018 को अपने मन की बात संबोधन में स्वच्छ भारत ग्रीष्म प्रशिक्षण (एसबीएसआई) के लांच की घोषणा की थी।


    ***


    वीके/एएम/एसकेजे/एमएस-8533

    
    
    (Release ID: 1532194) Visitor Counter : 74