      आवास एवं शहरी कार्य मंत्रालय

      नगर आर्थिक विकास के वाहक हैं और नगरों में रहने वाले लोगों को पर्याप्त आवास उपलब्ध कराए जाने की आवश्यकता हैः उपराष्ट्रपति
      
      शहरी बुनियादी ढाँचों में सुधार के लिए शहरीकरण के प्रति समग्र दृष्टिकोण अपनाए जाने का कार्य प्रगति परः हरदीप पुरी
      
      वर्ल्ड ट्रेड सेंटर एवं सामान्य श्रेणी आवासीय आवास कॉलोनी की आधारशिला रखी
      
      
      Posted On: 17 MAY 2018 7:38PM by PIB Delhi


    भारत के उपराष्ट्रपति श्री एम वेंकैया नायडू ने कहा है कि शहर आर्थिक विकास के चालक हैं और शहरों में रहने वाले लोगों के सभी वर्गों को पर्याप्त आवास और अन्य आवश्यक सुविधाएं प्रदान की जानी चाहिए। वह आज यहां नौरोजी नगर में वर्ल्ड ट्रेड सेंटर एवं नेताजी नगर जनरल पूल आवासीय आवास कॉलोनी के पुनर्विकास के लिए आधाशिला रखने के बाद आज जनसमूह को संबोधित कर रहे थे। केंद्रीय आवास और शहरी मामलों के राज्य मंत्री (स्वतंत्र प्रभार) श्री हरदीप एस पुरी ने इस अवसर पर अपने संबोधन में कहा कि शहरी बुनियादी ढाँचों में सुधार के लिए शहरीकरण के प्रति समग्र दृष्टिकोण अपनाए जाने का कार्य प्रगति पर है। इस अवसर पर आवास एवं शहरी मामले मंत्रालय में सचिव श्री दुर्गा शंकर मिश्रा एवं एनबीसीसी के सीएमडी भी उपस्थित थे।


    शिलान्यास के बाद संबोधित करते हुए श्री पुरी ने कहा कि ‘हमारे लिए आज गर्व का एक और अवसर है जो ‘नवीन भारत’ के माननीय प्रधानमंत्री जी के दूरदर्शी विजन को साकार करने की दिशा में हमारी यात्रा का एक निर्भीक कदम है। नवीन भारत में देश में विश्व स्तरीय आधारभूत संरचना के निर्माण, ऊर्जा-प्रचुर समाधान, उन्नत व्यापार और व्यापार माहौल के अवसरों का सृजन करते हुए राष्ट्र के टिकाऊ और समावेशी विकास का स्वप्न निहित है।’


    उन्होंने कहा कि ‘नवीन भारत की पहल के विचार को आगे बढ़ाते हुए नौरोजी नगर में वर्ल्ड ट्रेड सेंटर एवं नेताजी नगर जनरल पूल आवासीय आवास कॉलोनी के पुनर्विकास के लिए आधाशिला रखा जाना नौरोजी नगर को सर्वश्रेष्ठ आवासीय परिसरों एवं वाणिज्यिक केंद्रों में रूपांतरित करने से संबंधित एक ऐतिहासिक घटना है।’ उन्होंने कहा कि ‘इस महत्वपूर्ण अवसर पर पधारने के लिए हम माननीय वेंकैया नायडू जी के प्रति कृतज्ञ हैं जो भविष्य में हम सभी के लिए प्रेरणा का एक बड़ा स्रोत होगा। उन्होंने कहा कि वास्तव में केंद्रीय आवास एवं शहरी मामले मंत्री के रूप में उनके गतिशील नेतृत्व के तहत देश के शहरी परिदृश्यों को पुनर्भाषित करने की दिशा में नए कदम उठाए गए तथा देश में मेट्रो रेल नेटवर्क को बढ़ावा दिया गया, साथ ही सभी के लिए आवास, स्वच्छ भारत मिशन, अमृत, व्यवसाय करने की सुगमता जैसे राष्ट्रीय मिशनों और ऐसे अन्य प्रमुख कार्यक्रमों को भी प्रोत्साहित किया गया।’


    माननीय उपराष्ट्रपति को इस अवसर पर उनकी गरिमामय उपस्थिति एवं इन दोनों परियोजनाओं के लिए शिलान्यास करने के लिए सहमति देने के पर कृतज्ञता व्यक्त करते हुए श्री पुरी ने भरोसा दिलाया कि आवास एवं शहरी विकास मंत्रालय देश भर में शहरी बुनियादी ढाँचों एवं आवास के प्रति समग्र दृष्टिकोण अपनाए जाने के द्वारा भारत भर में और भी संभावनाएं ढूंढता रहेगा।


    ***


    वीके/एएम/एसकेजे/सीएल-8561
    
    

    

    
    (Release ID: 1532686) Visitor Counter : 122