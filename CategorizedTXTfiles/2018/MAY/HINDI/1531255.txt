      विद्युत मंत्रालय

      एनटीपीसी ने वर्ष 2018-19 के लिए 268 अरब यूनिट बिजली उत्पादन का लक्ष्‍य रखा है
      Posted On: 03 MAY 2018 7:19PM by PIB Delhi


    भारत की सबसे बड़ी विद्युत उत्‍पादक कंपनी एनटीपीसी ने वित्त वर्ष 2018-19 के दौरान 268 अरब यूनिट (बीयू) बिजली उत्‍पादन का लक्ष्‍य रखा है। एनटीपीसी और विद्युत मंत्रालय के बीच आज नई दिल्‍ली में हस्‍ताक्षरि‍त सहमति पत्र (एमओयू) के तहत यह लक्ष्‍य निर्धारित किया गया है।


    परिचालन से 85 ,500 करोड़ रुपये का राजस्‍व अर्जित करने का लक्ष्‍य रखा गया है। वित्तीय प्रदर्शन, परिचालन दक्षता में सुधार, पूंजीगत व्‍यय, परियोजनाओं की निगरानी, तकनीकी उन्‍नयन और मानव संसाधन (एचआर) के प्रबंधन से संबंधित पैमाने या मानदंड भी वित्त वर्ष 2018-19 के लिए हस्‍ताक्षरित एमओयू का हिस्‍सा हैं।


    एनटीपीसी ने 21 कोयला आधारित , 7 गैस आधारित, 11 सोलर पीवी, 1 पनबिजली, 1 छोटे पनबिजली, 1 पवन और 9 सब्सिडियरियों/संयुक्‍त उद्यम पावर स्टेशनों से 53651 मेगावाट की कुल स्‍थापित उत्‍पादन क्षमता हासिल कर ली है। एनटीपीसी वर्तमान में देश भर में विभिन्‍न स्‍थानों पर 21,000 मेगावाट से भी ज्‍यादा की अतिरिक्‍त उत्‍पादन क्षमता का निर्माण कर रही है।


    ****


    वीके/एएम/आरआरएस/वीके –8407


    

    
    (Release ID: 1531255) Visitor Counter : 47