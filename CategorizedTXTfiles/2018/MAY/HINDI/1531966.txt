      सूचना और प्रसारण मंत्रालय

      सूचना एवं प्रसारण मंत्रालय भारत में श्रव्य दृश्य सेवाओं को बढ़ावा देने के लिए एक समर्पित वेब पोर्टल स्थापित करेगा
      Posted On: 12 MAY 2018 7:06PM by PIB Delhi


    फिल्म सुगमीकरण कार्यालय एक समर्पित वेब पोर्टल स्थापित करने की प्रक्रिया में है जो फिल्मिंग लोकेशनों एवं फिल्म निर्माण/निर्माण पश्चात सेवाओं के लिए भारत में उपलब्ध सेवाओं पर सूचना का प्रसार करेगा। इसी के अनुरूप, पोर्टल भारत में शूटिंग करने के लिए अनुमति चाहने वाली प्रत्याशित प्रोडक्शन कंपनियों, संभावित लाभों एवं भारत में विभिन्न स्थानों के विहंगावलोकन की इजाजत मांगने वाली कंपनियों के लिए सहायक साबित होगा।


    आवेदन -पोर्टल फीचर फिल्मों/टीवी एवं वेब रियल्टी शो तथा सीरिज एवं / टीवी एवं वेब शो की शूटिंग करने के लिए ऑनलाइन पेमेंट और अनुमति प्रदान करने के साथ आवेदन को स्वीकृति देने में सहायक साबित होगा।


    लोकेशन - यह पोर्टल स्थानों एवं सभी राज्य पोर्टल के लिंक के बारे में भी जानकारी देगा।


    सूचना को सूचीबद्ध करना - यह पोर्टल सभी को-प्रॉडक्शन, विभिन्न केंद्रीय एवं राज्य एजेन्सियों, अनुमति प्रक्रिया, सभी ट्रेड एसोसिएशन के लिंक के बारे में भी सूचना उपलब्ध कराएगा।


    रिसोर्सेज एवं फैसिलिटीज डायरेक्टरी -इस पोर्टल में डीओपी, कास्ट, क्रू, कास्टिंग एजेंट, लाइन प्रोड्यूसर, सर्विस/फैसिलिटी प्रोवाइडर एवं प्रोड्यूसरों समेत भारतीय फिल्म उद्योग में उपलब्ध समग्र डाटाबेस होगा। यह प्रोड्यूसर गिल्ड, एफएफआई, सीआईआई, फिक्की आदि जैसे सभी व्यापारिक संगठनों को भी लिंक करेगा।


    फिल्मों का को-प्रॉडक्शन: फिल्म निर्माताओं को अन्य देशों के साथ श्रव्य दृश्य को-प्रॉडक्शन समझौतों के तहत फिल्मों के निर्माण के लिए वित्तीय प्रोत्साहन उपलब्ध कराए जाएंगे।


    एक चैम्पियन सेक्टर (श्रव्य दृश्य सेवाएं) के रूप में, भारत सरकार के सूचना एवं प्रसारण मंत्रालय के फिल्म विंग द्वारा आरंभ किए जाने वाले ये मुख्य कार्यकलाप हैं।


    वीके/एएम/एसकेजे/एनके/आरके-8511

    
    
    (Release ID: 1531966) Visitor Counter : 102
    
    
      Read this release in: English