      नीति आयोग

      अटल टिंकरिंग मैराथन के सर्वेश्रेष्ठ 30 नवोन्मेषों को प्रदर्शित किया गया
      Posted On: 10 MAY 2018 8:40PM by PIB Delhi


    भारत के सर्वश्रेष्ठ छात्र नवोन्मेषों की पहचान के उद्देश्य से नीति आयोग के अटल नवोन्मेष मिशन के अटल टिंकरिंग लैब (एटीएल) ने अटल टिंकरिंग मैराथन का आयोजन किया। छह महीने तक चलने वाली यह प्रतियोगिता छह विभिन्न क्षेत्रों पर आधारित है- स्वच्छ ऊर्जा, जल संसाधन, अपशिष्ट प्रबंधन, स्वास्थ, स्मार्ट आवागमन तथा कृषि प्रौद्योगिकी।


    राष्ट्रीय प्रौद्योगिकी दिवस के अवसर पर एटीएल मैराथन के सर्वश्रेष्ठ 30 नवोन्मेषों को एक पुस्तिका के जरिए प्रदर्शित किया गया। इस पुस्तिका में बच्चों, उनके परामर्शदाताओं, शिक्षकों और विद्यालयों के कार्यों का उल्लेख है। इस पुस्तिका को अटल नवोन्मेष मिशन के मिशन निदेशक श्री रमानन रामनाथन के साथ नीति आयोग के उपाध्यक्ष डॉ. राजीव कुमार ने जारी किया।


    डॉ. कुमार ने कहा “यह पुस्तिका श्री अटल बिहारी वाजपेयी को समर्पित है। उन्होंने 16 मई को प्रधानमंत्री के रूप में शपथ ग्रहण किया था। उनका मानना था इस देश का भविष्य बच्चों के हाथ में हैं और अटल नवोन्मेष मिशन उनके सपनों को वास्तविकता में बदलने का एक प्रयास है।” उन्होंने आगे कहा कि एक नये युग की शुरुआत होने वाली है जहां हम एक नकल करने वाले समाज के स्थान पर एक नवोन्मेषी समाज बनेंगे।


    सर्वश्रेष्ठ 30 टीमों को कई पुरस्कार प्रदान किए गए जिनमें उद्योग जगत तथा स्टार्टअप इन्क्यूबेटर के सहयोग से तीन महीने की अवधि वाला एटीएल छात्र नवोन्मेष कार्यक्रम शामिल है। छात्रों को व्यापार और उद्यमिता कौशल का प्रशिक्षण दिया जायेगा। इसके अतिरिक्त एटीएल विद्यालयों को विश्व रोबोटिक्स ओलम्पियाड में शामिल होने के लिए प्रपत्र दिया जायेगा।


    650 नवोन्मेष प्रविष्टियां प्राप्त की गई। सर्वेष्ठ 100 प्रविष्टियों का चयन किया गया। 100 टीमों को प्रस्तुति के लिए एक महीने का अतिरिक्त समय दिया गया। इसके बाद उनके नवोन्मेषों को जजों के पैनल द्वारा परखा गया और सर्वश्रेष्ठ 30 प्रविष्टियों का चयन किया गया।


    शीर्ष 30 नवाचार


    ****


    वीके/एएम/जेके/एसके-8491


    

    
    (Release ID: 1531855) Visitor Counter : 138
    
    
      Read this release in: English