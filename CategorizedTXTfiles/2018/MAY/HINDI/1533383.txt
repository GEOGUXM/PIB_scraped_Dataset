      प्रधानमंत्री कार्यालय

      नीदरलैंड्स के ​प्रधानमंत्री की भारत यात्रा के दौरान ​​प्रधानमंत्री द्वारा प्रेस वक्तव्य (​मई ​ 24, 2018)
      Posted On: 24 MAY 2018 5:31PM by PIB Delhi


    Your Excellency, प्रधानमंत्री


    मेरे मित्र


    मार्क रूट


    Distinguished Delegates,


    Members of the Media,


    
    Friends,
    
    प्रधानमंत्री मार्क,


    
    और उनके साथ आए शिष्टमंडल का भारत में हार्दिक स्वागत है। मुझे विशेष रूप से प्रसन्नता है कि प्रधानमंत्री मार्क के साथ उनके 4 कैबिनेट सहयोगी, हेग के मेयर और 200 से अधिक business प्रतिनिधि भी भारत आए हैं। Netherlands से भारत आने वाला यह सबसे बड़ा business प्रतिनिधिमंडल है। और यह साफ़ दर्शाता है कि हमारे trade and investment संबंधों में कितना डाईनामिस्म है। कितनी संभावनाएं हैं। 2015 में प्रधानमंत्री रूट पहली बार भारत आए थे। 2017 में मेरा Netherlands जाना हुआ था। और हमारा तीसरा summit आज हुआ है। ऐसे बहुत कम देश हैं, जिनके साथ हमारे संबंधों में high level visits का इस प्रकार का momentum है। और इस momentum के लिए, भारत के साथ संबंधों को निजी रूप से प्राथमिकता देने के लिए, मैं मेरे मित्र मार्क का ह्रदय से अभिनन्दन करता हूँ।


    
    Friends,
    
    आज हम दोनों ने अपने द्विपक्षीय संबंधों में प्रगति का review किया। क्षेत्रीय और वैश्विक developments के बारे में अपने-अपने आकलन साझा किये। और हम दोनों देशों के प्रमुख CEOs से भी मिले। पिछले वर्ष जब मैं Netherlands गया था, तो मैंने मेरे मित्र मार्क से आग्रह किया था कि वे International Solar Alliance का सदस्य बनने पर सकारात्मक रूप से विचार करें। सौर उर्जा के क्षेत्र में Netherlands के पास जो technology है, जो experience है, और जो महारत है, उसका लाभ पूरे विश्व को मिलना चाहिए। और मुझे प्रसन्नता है कि आज Netherlands International Solar Alliance का सदस्य बन गया है। इस निर्णय के लिए मैं प्रधानमंत्री रूट का आभार प्रकट करता हूँ। UN Security Council से ले कर Multilateral Export Control Regimes तक, भारत और Netherlands के बीच बहुत अच्छा और क़रीबी सहयोग और समन्वय रहा है। अब International Solar Alliance अंतर्राष्ट्रीय मंच पर हमारे मजबूत सहयोग का एक नया आयाम होगा।


    Friends,
    
    भारत Dutch कंपनियों के लिए नया नहीं है। बहुत वर्षों से सैंकड़ों Dutch कंपनियां भारत में काम कर रही हैं। Netherlands भारत में अब तक हुए कुल Foreign Direct Investment के लिए पांचवां सबसे बड़ा स्रोत है। और पिछले कुछ समय में तो तीसरे सबसे बड़े स्रोत के रूप में उभरा है। उसी प्रकार भारतीय कंपनियों के निवेश के लिए भी Netherlands बहुत आकर्षक destination है। और इसलिए, दोनों देशों के CEOs से मुलाकात काफी उपयोगी है। मुझे प्रसन्नता है कि Netherlands के business समुदाय में भारत में बन रहे अवसरों के प्रति उत्साहपूर्वक भावना है। मैंने भी उन्हें आश्वस्त किया है कि भारत में economic reforms के प्रति मेरा मजबूत commitment बना रहेगा। कृषि और food processing के क्षेत्र भारत के लिए विशेष रूप से महत्वपूर्ण हैं। ये विषय हमारी Food Security से जुड़े हुए हैं। साथ ही, भारत के किसानों की आय को दोगुना करने के हमारे लक्ष्य के लिए भी इनका अहम महत्त्व है। इन क्षेत्रों में Netherlands को महारत हासिल है। पिछले वर्ष World Food India में Netherlands ने Focus Country के रूप में हिस्सा लिया था। और मुझे विश्वास है कि 2019 में इसके अगले edition में Netherlands की भागीदारी और भी अधिक होगी। मुझे प्रसन्नता है कि बारामती में सब्ज़ियों के लिए पहला Indo-Dutch Centre of Excellence शुरू हो गया है। इस प्रकार के अन्य केन्द्रों पर भी हम साथ मिल कर काम कर रहे हैं। इसी प्रकार शहरी विकास में भी हमारा सहयोग गतिमान है। वड़ोदरा और दिल्ली में waste water management के projects अच्छी प्रगति कर रहे हैं। Science and Technology में हमारे सहयोग के 10 वर्ष पूरे हो रहे हैं, और 2019 में भारत में आयोजित होने वाली Tech Summit में Netherlands द्वारा Partner Country के रूप में भागीदारी से इस सफ़ल साझेदारी को और भी मजबूती मिलेगी।


    
    Friends,
    
    मेरी सरकार की विदेश नीति की एक बड़ी प्राथमिकता रही है विदेश में रहने वाले भारतीय समाज के विषयों पर हमारा ख़ास ध्यान। September 2017 में सिंट मार्टन में आए Hurricane के समय भारतीय नागरिकों को सुरक्षित निकालने के विषय पर सहयोग के लिए मैं प्रधानमंत्री रूट और Netherlands की सरकार का विशेष रूप से अभिनन्दन करता हूँ।


    
    Excellency,
    
    मैं एक बार फ़िर भारत में आपका और आपके delegation का हार्दिक स्वागत करता हूँ।


    
    धन्यवाद। बहुत-बहुत धन्यवाद।


    ***


    AKT/SH/SK


    

    
    (Release ID: 1533383) Visitor Counter : 115