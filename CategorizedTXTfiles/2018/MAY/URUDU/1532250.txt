      کامرس اور صنعت کی وزارتہ

      سی آئی پی اے ایم - ڈی آئی پی پی ،قومی آئی پی آر پالیسی پر کانفرنس کا انعقاد کرے گی
      Posted On: 16 MAY 2018 11:36AM by PIB Delhi


    نئیدہلی، 16 مئی ۔مرکزی وزارت برائےصنعت وکامرس کے صنعتی پالیسی وفروغ کے محکمے ڈی آئی پی پی کی پیشہ ور تنظیم ، ’’ سیل فار آئی پی آر پروموشن اینڈ منیجمنٹ (سی آئی پی اے ایم ) کی جانب سے ، حکومت ہند کی نیشنل انٹیلکچوؤل پراپرٹی رائٹس (آئی پی آر ) پالیسی کے دو سال کامیابی کے ساتھ مکمل ہونے کے موقع پر ایک کانفرنس کا انعقاد آج نئی دلی میں کیا گیا ۔


    کامرس وصنعت و شہری ہوابازی کے مرکزی وزیر جناب سریش پربھو اس تقریب میں آئی پی کے مبارک نشان کا اجرا کریں گے ۔ اس پالیسی کے کلیدی مقاصد میں شامل ایک اہم مقصد یہ ہے کہ سفیروں کی حیثیت سے اکابر شخصیات کی خدمات حاصل کی جائیں اور ان کے ذریعہ ہندوستان میں آئی پی کی اہمیت اور اس کے بارے میں بیداری پھیلائی جائے ۔ اس سلسلے میں معروف تخلیقات کی غیر قانونی نقالی مخالف ایک ویڈیو فلم بھی پیش کی جائے گی ،جس میں جناب امیتابھ بچن مرکزی کردار اد اکریں گے ۔


    واضح ہوکہ نیشنل آئی پی آر پالیسی وہ تصوراتی دستاویز ہے جس کا مقصد ہر قسم کے دانشوراثاثوں (آئی پی ) اور متعلقہ قانونی ایجنسیوں کے درمیان متحدہ عمل اور اسے روبہ عمل لائے جانے کے امکانات تلاش کرنا ہیں ۔ اس پالیسی کے ذریعہ عمل آوری ، نگرانی اور جائزے کا ایک نظام بھی تشکیل دیا جائے گا۔ اس پالیسی کا ایک اہم مقصد ہندوستانی منظرنامے میں دنیا کے بہترین طریقوں کو درآمد کرکے شامل کرنا بھی ہے ۔


    واضح ہوکہ سیل فار آئی پی آر پروموشن اینڈ مینجمنٹ (سی آئی پی اے ایم ) کی تشکیل 2016 میں ڈی آئی پی پی کے ایک پیشہ ورادارے کی حیثیت سے کی گئی تھی ۔ اس کی تشکیل کا مقصد نیشنل آئی پی آر پالیسی پر عمل آوری کو آگے بڑھانا تھا ۔سی آئی پی اے ایم ملک میں اس وقت سے عوام الناس میں آئی پی آر کے بارے میں بیداری پیدا کرنے ،خدمات کے ذریعہ آئی پی آر کے اندراج کو فروغ دینے ، اپنے آئی پی آر اثاثوں کو کاروباری بنانے کی خاطر جدت طراز ماہرین کو پلیٹ فارم مہیا کرانے اور حکومت ہند کی وزارتوں / محکموں اور دیگر دعوے داروں کے اشتراک سے مربوط عمل آوری کی خدمات انجام دے رہا ہے ۔


    یاد رہے کہ مذکورہ بالا کانفرنس قومی آر پی آر پالیسی کے نفاذ کے دوبرس مکمل ہونے کے موقع پر اہتمام کی جارہی ہے اور اس کے مختلف اجتماعات میں جدت طرازی ،تخلیق ، بیداری کے شعبوں میں خواتین کی خدمات اور آئی پی آر اثاثوں کو کاروباری بنائے جانے اور ان کے اطلاق پر توجہ مرکوز کی جائے گی۔علاوہ ازیں اس کانفرنس میں اس پالیسی کے مقاصد اور اس کے مستقبل کے لائحہ عمل پر بھی غوروخوض کیا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2587

    
    
    (Release ID: 1532250) Visitor Counter : 3
    
    
      Read this release in: English , Hindi , Tamil