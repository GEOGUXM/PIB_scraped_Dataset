      نیتی آیوگ

      نیتی آیوگ نے خواتین صنعت کاروں کے پلیٹ فارم کو فروغ دینے کے لئے سوشانت سنگھ راجپوت کے ساتھ رضامندی کے لیٹرپر دستخط کئے
      Posted On: 25 MAY 2018 2:39PM by PIB Delhi


    نئی دہلی ،25مئی 2018؍نیتی آیوگ نے آج ممتاز میڈیا شخصیت اور صنعت کار جناب سوشانت سنگھ راجپوت کو نیتی آیوگ کے اہم پروگرام ’’خواتین صنعت کاروں کے پلیٹ فارم‘‘کے لئے امداد اور اشتراک کی خاطر ایک معاہدے پر دستخط کئے۔


    اس معاہدے پر نیتی آیوگ کے سی ای او امیتابھ کانت اور نیتی آیوگ کے سری سوشانت سنگھ راجپوت اور نیتی آیوگ کی ایڈوائزر محترمہ انا رائے کی موجودگی میں دستخط کئے گئے۔


    نیتی آیوگ نے ہمیشہ ہی نوجوانوں تک رسائی کی اہمیت پر زور دیا ہے اور انہیں حکومت کی مختلف پالیسیوں میں مصروف رہنے کی خاطر سب کے ساتھ مل کر کام کرنے پر زور دیا۔ ڈبلیو ای پی کے برانڈ امبیسڈر کے طورپر، جس میں پہلے ہی 1000خواتین صنعت کار شامل ہیں، مشن کو ملک میں خواتین کے لئے صنعت کاری کا ماحول پیدا کرنے کے لئے بہت کوشش کی ہے۔ یہ بات نیتی آیوگ کے سی ای او امیتابھ کانت نے سرکاری اقدامات کو مقبول بنانے میں نوجوانوں کے رول کی اہمیت کو اجاگر کرتے ہوئے کہی۔


    نیتی آیوگ کے ساتھ اپنے تعلق پر رد عمل ظاہر کرتے ہوئے جناب سوشانت سنگھ راجپوت نے کہا ’’ نیتی آیوگ کے ساتھ منسلک ہونے اور بھارت میں یکسر تبدیلی کے اس سفر کا ایک حصہ بننا میرے لئے باعث فخر ہے‘‘۔ نیتی آیوگ ’’ خواتین صنعت کار پلیٹ فارم ‘‘کے ذریعے ہمارے ملک کی ہزاروں خواتین کو بااختیار بنانے کا بے مثال کام کررہا ہے اور آسان ڈجیٹل ادائیگی ایپ ’’بھیم‘‘ کو متعارف کراکر نقدی سے پاک معیشت کو فروغ دے رہا ہے۔ ایک برانڈ امبیسڈر کے طورپر مجھے ڈجیٹل انڈیا تحریک کو آگے بڑھانے اور ہندوستان میں خواتین صنعت کاروں کی مدد کرنے کا موقع ملے گا۔


    جناب راجپوت نیتی آیوگ کی ڈجیٹل ادائیگی مہم کو بھی فروغ دیں گے جو بھارت کو کم نقدی والی معیشت میں تبدیل کرنے کی ایک بڑی کوشش ہے۔ اداکار ،خواتین صنعت کاری پلیٹ فارم کو فروغ دینے اور بھیم ایپلی کیشن کی حوصلہ افزائی کرنے کے لئے مختلف ویڈیو، سوشل میڈیا اور اخبارات میں نیتی آیوگ کی مہم کا حصہ بنیں گے۔


    نیتی آیوگ کا ’’خواتین صنعت کاری پلیٹ فارم‘‘(ڈبلیو ای پی) کو 8 مارچ 2018 کو لانچ کیا گیا تھا، جو خواتین کا بین الاقوامی دن ہے۔


    ***************


    U: 2774


    

    
    (Release ID: 1533508) Visitor Counter : 7
    
    
      Read this release in: English , Hindi , Tamil