      ماحولیات، جنگلات اور موسمیاتی تبدیلی کی وزارت

      سرکار نے فضائی آلودگی کے تدارک کے لئے سنجیدہ کوششیں کی ہیں : وزارت ماحولیات
      
      سال 18-2017 میں ہوا کے معیار کے اعدادوشمار ،ہوا کے معیار میں بہتری کے مظہر ہیں
      
      Posted On: 02 MAY 2018 6:10PM by PIB Delhi


    نئیدہلی، 03 مئی ۔بعض اخبارات میں عالمی تنظیم صحت کے ایک مطالعے کے حوالے سے یہ خبر شائع ہوئی ہے کہ دنیا کے 14 انتہائی آلودہ شہر ہندوستان میں واقع ہیں ۔اس مطالعے میں بتایا گیا تھا کہ 2016 تک ہندوستان کے مذکورہ 14 شہروں میں فضائی آلودگی سب سے زیادہ ہے ۔ عالمی تنظیم صحت (ڈبلیو ٹی او) کی رپورٹ میں یہ بھی بتایا گیاہے کہ مذکورہ بالا 14 آلودگی زدہ شہروں کی فہرست میں دلی چھٹے نمبر پر ہے تاہم سرکار نے فضائی آلودگی کے مسئلے کے سد باب کے لئے متعدد سنجیدہ کوششیں کی ہیں۔سال 2017 کے ماہانہ اعداد وشمار کے مطابق سال 2016 کے مقابلے 2018 میں ہوائی آلودگی کم ہوئی ہے اور ہوا کے معیار میں بہتری پیدا ہوئی ہے ۔


    فضائی آلودگی کی اگر بات کی جائے تو کنٹنیوس ایم بیئنٹ ائیر کوالٹی مونیٹرنگ اسٹیشنز (سی اے اے کیو ایم ایس ) کے اشاریوں پر مبنی سی پی سی بی کے اعداد وشمار بتاتے ہیں کہ سال 2017 کے دوران ہوا میں آلودگی کی اوسط ماہانہ مقدار 134 مائیکروگرام فی کیوبک میٹر تھی ۔ جبکہ 2017 میں یہ مقدار 125 مائیکروگرام فی کیوبک میٹر ہوگئی ۔اسی طرح سال 2016 میں یہ مقدار 289 مائیکرو گرام فی کیوبک میٹر تھی اور سال 2017 میں یہ مقدار 268 مائیکروگرام فی کیوبک میٹر تھی اس طرح 2016 کے مقابلے 2017 میں پی ایم -10 کی سطح بھی کم ہوئی ہے ۔ دہلی میں نومبر 216 اور 2017 کے دوران فضا میں پارٹیکولیٹ میٹر کے جماؤ میں باوجود بعض ناگزیر واقعات کے کمی آئی ہے ۔ مذکورہ دو مہینوں کے دوران مقامی سطح پر گیسوں کے اخراج کے علاوہ پڑوسی ریاستو ں سے آنے والے دھوئیں اور خلیجی ملکوں سے آنے والی دھول سمیت علاقائی ماخذ سے بھی فضائی آلودگی کے خاطرخواہ مادے دیکھے گئے تھے ۔


    مذکورہ اخبارات کی رپورٹوں میں بعض ماہرین کے ان مشاہدات کا بھی ذکر کیا گیا ہے کہ فضائی آلودگی پر قابو پانے کے لئے اسی طرح کے اقدامات کئے جائیں جیسے دہلی اور قومی راجدھانی خطے کی فضائی آلودگی پر قابو پانے کے لئے کئے گئے ہیں۔


    ********


    U- 2413

    
    
    (Release ID: 1531157) Visitor Counter : 2
    
    
      Read this release in: English , Tamil