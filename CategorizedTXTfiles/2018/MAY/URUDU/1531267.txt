      وزارت خزانہ

      مستقبل پر مبنی لچک دار اور ڈجیٹل بنیادی ڈھانچے کے موضوع پر ایشین انفرا اسٹرکچر انویسٹمنٹ بینک کی چوتھی علاقائی کانفرنس بنگلورو میں شروع
      Posted On: 03 MAY 2018 8:05PM by PIB Delhi


    نئی دہلی، 03 مئی / کنفیڈریشن آف انڈین انڈسٹری ( سی آئی آئی ) اور ریسرچ اینڈ انفارمیشن سسٹم فار ڈیولپنگ کنٹریز ( آر آئی ایس ) کے اشتراک و تعاون سے وزارت خزانہ ، حکومت ہند نے آج بنگلورو میں مستقبل پر مبنی لچک دار اور ڈجیٹل بنیادی ڈھانچے کے موضوع پر چوتھی علاقائی کانفرنس کا انعقاد کیا ۔ دو روزہ یہ کانفرنس حکومت ہند کی میزبانی میں 25 اور 26 جون ، 2018 ء کو ممبئی میں منعقد کئے جانے والی ایشین انفرا اسٹرکچر انویسٹمنٹ بینک ( اے آئی آئی بی ) کی تیسری سالانہ میٹنگ سے قبل منعقد کی جا رہی ہے ۔ اس کانفرنس میں پارٹنر اداروں ، تعلیمی اداروں ، سول سوسائٹی تنظیموں کی نمائندگی کرنے والے معزز مندوبین کے علاوہ متعدد شعبوں کے ماہرین نے شرکت کی اور ہندوستان میں مستقبل کی ڈجیٹل ٹیکنا لوجی کے لئے ادارہ جاتی طور طریقوں کو کس طرح لایا جائے ، اس کے بارے میں اپنے خیالات ظاہر کئے ۔


    کانفرنس کے موضوع کو اجاگر کرتے ہوئے انٹیگریٹیڈ ریسرچ اینڈ ایکشن فار ڈیولپمنٹ ، کی دہلی کے چیئرمین جناب کرت پاریکھ نے کہا کہ بنیادی ڈھانچہ کسی بھی شہر کی ترقی میں نہایت کلیدی رول ادا کرتا ہے ۔ انہوں نے کہا کہ قدرتی آفات مثلاً سونامی کے دوران بہترین انداز کا جلد وارننگ دینے والا نظام اموات کی تعداد کو کم کر سکتا ہے ۔


    بنیادی ڈھانچے میں صرف سڑکیں ، بجلی کی لائنیں اور بس خدمات ہی شامل نہیں ہیں بلکہ قدرتی آفات اور انسان کے ذریعہ پیدا کردہ آفات پر قابو پانے کے لئے ان آفات کی پیش گوئی اور اندازہ لگانے سے متعلق بنیادی ڈھانچے کی تعمیر بھی شامل ہے ۔ انہوں نے کہا کہ مختلف ایجنسیوں کے درمیان بہتر اشتراک و تعاون ہوتا تو ممبئی کے دہشت گردانہ حملے کے دوران ہونے والے نقصانات میں کمی لائی جا سکتی تھی ۔ یہ ایسی صورت حال ہے ، جہاں ڈجیٹل بنیادی ڈھانچے بے حد اہمیت رکھتے ہیں ۔ آج ہم موبائل کنکٹیوٹی کے ذریعہ ملک کے کونے کونے میں پہنچ سکتے ہیں ۔ ہمارے پاس بڑا ڈاٹا بیس ہے لیکن ہمیں اس کا جائزہ لینے کی قابلیت کی ضرورت ہے ۔ اسی طرح بہتر طریقے سے اطلاعات کو پھیلانے کی بھی ضرورت ہے ۔


    ایشین ڈیولپمنٹ بینک ( اے ڈی بی ) کے ماہر معاشیات جناب اکیرا متسو نا گانے کہا کہ حالیہ برسوں میں اے ڈی بی ایشیا میں بنیادی ڈھانچے کو فروغ دینے میں سرگرم شراکت دار ہے ۔ جنوبی ایشیا میں بنیادی ڈھانچے کو بہتر بنانے کی مانگ میں اضافہ ہو رہا ہے ۔ اس میں پانی ، استعمال شدہ پانی کا بندوبست ، فضلات بندوبست اور نقل و حمل کا نظام شامل ہیں ۔


    سی آئی آئی کرناٹک کے سابق چیئرمین اور بھوروکا پاور کارپوریشن لمیٹیڈ کے مینجنگ ڈائریکٹر جناب ایس چندر شیکھر نے کہا کہ بنیادی ڈھانچہ ہندوستانی معیشت کے لئے کلیدی اہمیت کا حامل ہے ۔ بنیادی ڈھانچے کا سیکٹر ملک میں مجموعی ترقی کو پورا کرنے کے لئے ذمہ دار ہیں ۔ انہوں نے حکومت ہند نے بنیادی ڈھانچے کی ترقی کے لئے متعدد اقدامات کئے ہیں ۔ اس میں متعدد قومی اسکیمیں مثلاً ساگر مالا ، بھارت مالا ، دفاعی راہداری ، دلّی – ممبئی صنعتی راہداری ، میسور - چینئی انفرا اسٹرکچر کاریڈور ، اسمارٹ سٹی اور شہریوں سے جڑی ڈجیٹل شامل ہیں ۔


    ( م ن ۔ م ع ۔ ع ا )


    U. No. 2423

    
    
    (Release ID: 1531267) Visitor Counter : 2