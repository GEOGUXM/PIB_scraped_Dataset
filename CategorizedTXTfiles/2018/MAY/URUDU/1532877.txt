      وزارت دفاع

      ہندوستانی بحریہ کے جہازوں کا دانانگ، ویتنام کا دورہ
      Posted On: 20 MAY 2018 6:26PM by PIB Delhi


    نئی دہلی۔ 20 مئی جنوب مشرقی ایشیا اور شمال مغربی بحر الکاہل کے خطے میں ہندوستانی بحریہ کے جہازوں کے مشرقی کے بیڑے کی جاری آپریشنل تعیناتی کے طور پر تین ہندوستانی بحری جہاز سہیادری، شکتی اور کمورتا ریئر ایڈمیرل دینیش کمار ترپاٹھی کی سربراہی میں 21 سے 25 مئی 2018 تک دانانگ میں تیئن سا پورٹ پر لنگر اندوز رہیں گے۔


    اس دورے کے دوران دونوں ملکوں کی بحریہ کے عملوں کے مابین پیشہ ورانہ بات چیت ،، ویتنام حکومت کے معزز شخصیات سے ملاقاتیں بھی ہونگی۔ ہندوستان اور ویتنام کے باہمی تعلقات دونوں ملکوں کے مابین دوسری صدی عیسوی سے چلی آرہی ثقافتی ، مذہبی اور اقتصادی رشتوں کی بنیاد پر قائم ہے ۔


    مضبوط دفاعی تعاون دونوں ملکوں کے مابین جامع اسٹرٹیجک شراکت داری کا اہم عنصر ہے ۔ ہندوستان کی وزیر دفاع اس سال جون میں ویتنام کا دورہ کرنے والی ہیں اور ویتنام کے فوجی سربراہ اور ویتنام کی بحریہ کے سربراہ اس سال کے آخر میں ہندوستان کا دورہ کرنے والے ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ م ج۔ ت ح (


    U-2664

    
    
    (Release ID: 1532877) Visitor Counter : 5