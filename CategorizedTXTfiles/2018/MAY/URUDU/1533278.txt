      صدر جمہوریہ کا سکریٹریٹ

      شمال مشرقی خطے میں سرمایہ کاری کے وسیع امکانات ہیں اور آسیان ممالک کو اسے ترقی کا گلیارہ بنانا چاہئے: نائب صدر جمہوریہ ہند
      
      کنیکٹیویٹی کے گلیارے کو اقتصادی ترقی کے گلیارے کی شکل میں تبدیل کیا جانا چاہے، کڑی محنت ، استحکام اور صحیح نکتہ نظر کے توسط سے کسی بھی چیز کا حصول ممکن ہے، نائب صدر جمہوریہ ہند نے ناگالینڈ کے قومی تکنیکی ادارے کے دوسرے جلسہ تقسیم اسناد سے خطاب کیا

      Posted On: 24 MAY 2018 12:04PM by PIB Delhi

    نئیدہلی۔ 24 ؍مئی۔نائب صدر جمہوریہ ہند جناب ایم وینکیانائیڈو نے کہا ہے کہ شمال مشرقی خطے میں سرمایہ کاری کے وسیع امکانات موجود ہیں اور آسیان ممالک کو اس موقع کو ہاتھ سے جانے نہیں دینا چاہئے۔ موصوف ناگالینڈ کے دیماپور میں واقع قومی تکنیکی ادارے کے دوسرے جلسہ تقسیم اسناد سے خطاب کررہے تھے۔ ناگالینڈ کے گورنر جناب پدمنابھ آچاریہ اور دیگر معززین بھی اس موقع پر موجو دتھے۔


    نائب صدر جمہوریہ ہند نے کہا کہ روایتی وراثت سے مالامال ناگالینڈ تیزی سے ترقی حاصل کررہا ہے۔ این آئی ٹی کے قیام سے اس علاقے کی بڑھتی ہوئی اہمیت ظاہر ہوتی ہے۔ کسی تعلیمی ادارے کی اصل طاقت اس کے ذریعے اپنے اعلیٰ معیارات کو لگاتار برقرار رکھنے پر منحصر ہوتی ہے جو تدریس اور عمدگی والے نظم وضبط سے مربوط ہوتی ہے۔


    نائب صدر جمہوریہ ہند نے کہا کہ شمال مشرق کا علاقہ قدرتی وسائل سے مالامال ہے تاہم اپنی صلاحیت کا پورا پورا اور صحیح استعمال کرنے میں کچھ مسائل ضرور درپیش ہیں۔ جن میں دشوار گزار علاقے ، دور دراز علاقوں میں واقع آبادی ، بہتر رابطہ کاری یا کنیکٹیویٹی کا فقدان اور ناکافی بنیادی ڈھانچہ کی فراہمی شامل ہیں۔ شمال مشرقی خطے کو قومی دھارے میں لانے کیلئے کنیکٹیویٹی کو بہتر بنایا جانا چاہئے۔ سیاحت ، تجارت اور عوام کے مابین باہمی ربط وضبط کو بہتر بنانے کیلئے ہوائی کنیکٹیویٹی بھی ضروری ہے۔ ہمارا یقین ہے کہ کنیکٹیویٹی کے گلیارے کو اقتصادی گلیارے کی شکل میں تبدیل کیاجانا چاہئے۔


    نائب صدر جمہوریہ ہند نے جنوبی افریقہ کے سابق صدر نیلسن منڈیلا کا حوالہ دیتے ہوئے کہا کہ تعلیم سب سے طاقتور ہتھیار ہے جسے آپ کو دنیا کو بدلنے کیلئے بروئے کار لاسکتے ہیں۔


    نائب صدر جمہوریہ ہند نے کہا کہ طلباءکے ذریعے حاصل کیے گئے علم اور ان کی تکنیکی ہنرمندی اور مہارت ہی ان کے مستقبل کے اہم ستون ہو ں گے۔ شمولیت پر مبنی نئے ہندوستان کی تعمیر اور زندگی کے چیلنجوں سے نمٹنے کیلئے اخلاقیات، عہدبندگی اور رحم دلی جیسے اقدار بھی لازمی ہیں۔


    نائب صدر جمہوریہ ہند نے طلباء کو صلاح دیتے ہوئے کہا کہ تعلیم کا مطلب صرف ڈگری حاصل کرنا یا روزگار تک پہنچ جانا ہی نہیں ہونا چاہئے۔ انہوں نے کہا کہ علم کا حصول تا عمر جاری رہنے والا ایک عمل ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2725

    
    
    (Release ID: 1533278) Visitor Counter : 5