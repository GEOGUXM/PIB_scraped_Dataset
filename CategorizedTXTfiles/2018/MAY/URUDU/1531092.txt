      امور داخلہ کی وزارت

      پدم ایوارڈس-2019 کے لئے نامزدگیاں شروع
      Posted On: 02 MAY 2018 7:40PM by PIB Delhi


    نئی دہلی، 02 ؍مئی،2019 کے یوم جمہوریہ کے موقع پر اعلان کئے جانے والے پدم ایوارڈس کے لئے آن لائن نامزدگیاں ؍ سفارشات یکم مئی 2018 سے شروع ہوگئی ہیں۔ پدم ایوارڈس کے لئے نامزدگیوں کی آخری تاریخ 15 ستمبر 2018 ہے۔ نامزدگیاں مرکزی وزارتوں؍ ریاستوں ؍ مرکز کے زیر انتظام حکومتوں ، بھارت رتن اور پدم وبھوشن انعام یافتگان ؍ مہارت کے اداروں سے طلب کی گئی ہیں۔ ساتھ ہی ساتھ دیگر ذرائع سے بھی نامزدگیاں طلب کی گئی ہیں تاکہ ان پر غور وخوض کیا جاسکے۔


    مرکزی وزارت داخلہ کے کمیونی کیشن نے 25 اپریل 2018 کو ان سبھی متعلقہ اداروں اور افراد سے درخواست کی تھی کہ وہ ایسے باصلاحیت اور ذہین افراد کی نشاندہی کرنے میں ٹھو س کوششیں کریں جن کی مہارت اور حصولیابیاں حقیقت میں تسلیم کئے جانے کے مستحق ہیں۔


    پدم ایوارڈس کے لئے نامزدگیاں ؍ سفارشات پدم پورٹل : www.padmaawards.gov.in پر ہی آن لائن وصول کی جائیں گی۔ سبھی شہری سیلف نامونیشن سمیت نامزدگیاں ؍ سفارشات کرسکتے ہیں۔ سفارشات ؍ نامزدگیوں میں تمام موجودہ تفصیلات شامل ہونی چاہئے، جن کا مذکورہ ویب سائٹ پر دستیاب فارمیٹ میں ذکر کیا گیا ہے ۔ کسی شخص کی آن لائن سفارش کرتے ہوئے اس بات کو یقینی بنانا چاہئے کہ تمام تفصیلات صحیح ڈھنگ سے پُر کی جانی چاہئے۔


    پدم ایوارڈس یعنی پدم وبھوشن، پدم بھوشن اور پدم شری ملک کے سب سے اعلیٰ سیولین ایوارڈ س ہیں، جو 1954 میں قائم کئے گئے تھے۔ ان ایوارڈس کا اعلان ہر سال یوم جمہوریہ کے موقع پر کیا جاتا ہے۔ اس ایوارڈ میں کسی بھی شخص کے امتیازی کام کو تسلیم کیا جاتا ہے اور یہ ایوارڈ فنون لطیفہ، تعلیم ، ادب، کھیل، میڈیسن، سماجی کام، سائنس، انجینئرنگ، عوامی معاملات، سول سروس، ٹریڈ اور صنعت جیسے شعبوں میں امتیازی اور غیر معمولی خدمات اور کارنامو کے لئے دیا جاتا ہے۔ تمام افراد چاہے ان کا تعلق کسی بھی نسل، پیشے، پوزیشن یا جنس سے ہو، ان ایوارڈس کے لئے مجاز ہیں۔


    ۔۔۔۔۔۔۔۔۔۔۔


    (م ن-ح ا- ق ر)


    U- 2410

    
    
    (Release ID: 1531092) Visitor Counter : 8