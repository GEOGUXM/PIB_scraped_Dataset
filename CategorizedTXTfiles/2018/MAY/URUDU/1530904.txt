      صدر جمہوریہ کا سکریٹریٹ

      صدر جمہوریۂ ہند جناب رام ناتھ کووند کل ریسرچ اور ٹیکنا لوجی کی ترقی کے لئے وزیٹر ایوارڈ عطا کریں گے
      Posted On: 01 MAY 2018 8:10PM by PIB Delhi


    نئی دہلی، یکم مئی / صدر جمہوریۂ ہند جناب رام ناتھ کووند کل ( 2 مئی ، 2018 ء ) راشٹر پتی بھون میں مرکزی یونیورسٹیوں کے وائس چانسلروں کی میٹنگ کے دوران بنیادی اور عملی سائنس کے شعبے کے علاوہ ، ہیومینٹیز ، آرٹس اور سماجی علوم کے شعبے میں تحقیق کے لئے وزیٹر ایوارڈ عطا کریں گے ۔ علاوہ ازیں ، وہ ٹیکنا لوجی کی ترقی کے لئے بھی وزیٹر ایوارڈ عطا کریں گے ۔


    بنیادی اور عملی سائنس کے شعبے میں تحقیق کے لئے وزیٹر ایوارڈ مشترکہ طور پر دو ماہرین تعلیم کو دیا جائے گا ۔ پہلے ماہر تعلیم ڈپارٹمنٹ آف فارما سیوٹیکل سائنس ، ڈاکٹر ہری سنگھ گور وشو ودیالیہ ، ساگر ، مدھیہ پردیش کے ڈپارٹمنٹ آف فارما سیو ٹیکل سائنس کے پروفیسر سنجے کے جین ہیں ۔ ان کو یہ ایوارڈ آنت کے ٹیومر کے علاج کے سلسلے میں نمایاں کام کرنے کے لئے دیا جائے گا ۔ دوسرے ماہر تعلیم تیز پور یونیورسٹی ، آسام کے ڈپارٹمنٹ آف مالیکیولر بایو لوجی اینڈ بایو ٹیکنا لوجی کے پروفیسر آشیش کمار مکھرجی ہیں ۔


    ہیومینٹیز ، آرٹس اور سماجی علوم کے شعبے میں وزیٹر ایوارڈ یونیورسٹی آف حیدر آباد ، تلنگانہ کے اسکول آف ہیومینٹیز کے ڈپارٹمنٹ آف انگلش کے پروفیسر پومود کے نائر کو دیا جائے گا ۔ انہیں یہ ایوارڈ محروم طبقات کے لئے شاعری ، سوانح اور فکشن ، بھوپال کے سانحہ اور دیگر کلیدی موضوعات میں ان کی تحقیق اور اشاعت کے لئے دیا جائے گا ۔


    ٹیکنا لوجی کی ترقی کے لئے وزیٹر ایوارڈ جواہر لال نہرو یونیورسٹی ، نئی دہلی کے اسکول آف لائف سائنس کے پروفیسر اشونی پاریک کو اسٹریس ٹولیرینٹ رائس آف دی نیکسٹ جنریشن ( اسٹرونگ ) کو تیار کرنے کے لئے پیش کیا جائے گا ۔ اس میں زرعی آمدنی کو بڑھانے کی صلاحیت ہے ۔


    وزیٹر ایوارڈ کے فاتحین کا انتخاب کرنے کے لئے تمام مرکزی یونیورسٹیوں سے ہر ایک زمرے کے لئے آن لائن درخواستیں طلب کی جاتی ہیں ۔ صدر جمہوریہ ہند کے سکریٹری ڈاکٹر سنجے کوٹھاری کی صدارت میں معزز شخصیات اور ماہرین تعلیم پر مشتمل سلیکشن کمیٹی وزیٹر ایوارڈ کے فاتحین کا تعین کرتی ہے ۔ اس عمل میں ایک ذیلی کمیٹی کا تعاون بھی شامل ہوتا ہے ۔


    ( م ن ۔ م ع ۔ ع ا )


    U. No. 2377

    
    
    (Release ID: 1530904) Visitor Counter : 7