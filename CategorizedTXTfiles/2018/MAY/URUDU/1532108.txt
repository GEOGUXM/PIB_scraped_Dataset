      وزارت خزانہ

      گواہاٹی میں ’’علاقہ جاتی ترقی کے لئے طبعی اور سماجی ڈھانچہ جاتی سہولیات‘‘ پر دو روزہ علاقائی کانفرنس شروع
      
      آسام کے گورنر نے، موجودہ طبعی اور نرم ڈھانچہ جاتی سہولیات کی سرمایہ کاری کے ذریعہ،
      علاقائی خلأ کو پُر کرنے کی ضرورت پرزور دیا
      Posted On: 14 MAY 2018 1:29PM by PIB Delhi


    نئی دہلی، 15 مئی ۔ آسام کے گورنر پروفیسر جگدیش مکھی نے ’’ علاقہ جاتی ترقی کے لئے طبعی اور سماجی ڈھانچہ جاتی سہولیات ‘‘ کے مرکزی خیال پر وزارت مالیات کی جانب سے اہتمام کئے جانے والے ایک دوروزہ سمینار کا افتتاح کیا ۔اس سمینار کا اہتمام آسام انفراسٹکچر انویسمنٹ بینک (اے آئی آئی بی ) ،ریسر چ اینڈ انفارمیشن سسٹم فار ڈیولپنگ کنٹریز (آر آئی ایس ) اور فیڈریشن آف انڈین چیمبر آف کامرس اینڈ انڈسٹریز (ایف آئی سی سی آئی ) کے اشتراک سے حکومت ہند کی وزات مالیات کی جانب سے گواہاٹی میں کیا گیا ہے ۔


    ا س دوروزہ کانفرنس کی افتتاحی تقریر میں آسام کے گورنر جناب جگدیش مکھی نے کہا کہ سرکار زیر نظر خطے کی مجموعی ترقی کے لئے ڈھانچہ جاتی سہولیات کے فروغ پر خاطر خواہ توجہ مرکوز کررہی ہے اور ،’’ علاقائی ترقی کے لئے طبعی اور سماجی ڈھانچہ جاتی سہولیات ‘‘ کے مرکزی خیال پر اہتمام کئے جانے والے اس دوروزہ سمینار سے شمال مشرقی خطے کی ریاستوں کی ڈھانچہ جاتی سہولیات سے متعلق ضرورتوں کا گہرائی کے ساتھ تجزیہ کرنے کا موقع فراہم ہوسکے گا۔جناب جگدیش مکھی نے مزید کہا کہ آسام کی سرکار نے مرکزی سرکار کی مشرق رخ پالیسی اور آسام کی زبردست ترقی کے عمل کو فعال بنانے پر وزیراعظم نریندر مودی کی خصوصی توجہ سے علاقائی ترقی کے عمل میں تیز رفتاری پیدا ہوئی ہے ۔


    پروفیسر جگدیش مکھی نے اپنی تقریر میں آگے کہا کہ شمال مشرقی خطے کو جنوبی ایشیائی ممالک سے قربت کے سبب صنعتی رابطہ کاری کے مرکزی کی حیثیت حاصل ہے اور کامیاب علاقائی ترقی ،ڈھانچہ جاتی سہولیات کے ذریعہ دور دراز کے علاقوں سے رابطہ کاری کی سہولت دستیاب کراتی ہے اور صحت اورتعلیم سمیت سماجی ڈھانچہ جاتی سہولیات میں وسیع تر سرمایہ کاری سے سماجی ڈھانچہ جاتی سہولیات کی سرمایہ کاری سے رابطہ کاری کی یہ سہولت بآسانی دستیاب کرائی جاسکتی ہے ۔ انہوں نے مزید کہا کہ شمال مشرقی خطے میں خاتون مزدوروں کی نسبتاََ زیادہ تعداد کو پیش نظر رکھتے ہوئے زیر نظر علاقے کی ترجیحاتی ضروریات پر توجہ مرکوز کی جانی چاہئے اور پالیسی سازی کی کوششوں کے ذریعہ ترقی کے عمل میں خواتین کی شمولیت کو یقینی بنایا جانا چاہئے ۔ انہوں نے کہا کہ اس طرح کا نظریہ ’’ سب کا ساتھ سب کا وکاس ‘‘ ( مجموعی ترقی کے لئے اجتماعی کوششیں ) کو آگے بڑھانے میں معاون ہوسکتا ہے ۔ اپنی تقریر کے اختتامی کلمات میں گورنر موصوف نے زور دے کر یاہ بات بھی کہی کہ ’’ اڑان ‘‘ ،سنگل ونڈو کلئرنس فار ٹریڈ ، اندرون ملک آبی شاہراہوں اور پرائیویٹ سیکٹر کی موثر شراکتداری جیسے مختلف اقدامات کو زیر نظر خطے کی ترقی کے لئے زیادہ سے زیادہ زیر استعمال لایا جانا چاہئے ۔


    اس موقع پر اے آئی آئی بی کے شعبہ مواصلات کی سربراہ محترمہ لارل آسٹ فیلڈ نے اپنے پریذیٹیشن میں اس بات پر روشنی ڈالی کہ آج ہم جو کچھ کرتے ہیں وہ ہمارے مستقبل کے طریق کار کو معین کرتا ہے اور اس دنیا کی چہرہ کاری کرتا ہے جس میں ہم اور ہمارے بچے زندگی جئیں گے۔محترمہ لارل آسٹ فیلڈ نے اے آئی آئی بی کی کلیدی قدروں کا ذکر کرتے ہوئے ، ’’ لین ، کلین اینڈ گرین ‘‘ جیسی کلیدی قدرو ں پر زور دیا ۔انہوں نے کہا کہ ایک صاف ستھرے اورسبز مستقبل کے مقاصد کے نشانے معین کئے جاچکے ہیں ۔ انہوں نے اے آئی آئی بی کے شیئر ہولڈنگ کے نظام کا ذکر کرتے ہوئے کہا کہ ہندوستان اس ادارے کا بانی رکن ہونے کے ساتھ ساتھ اے آئی آئی بی کے سب سے بڑے شراکتدار ہونے کی حیثیت رکھتا ہے اور اس سے اسے وسیع ترفوائد حاصل ہوتے ہیں ۔


    آسام سرکار کے ڈپارٹمنٹ انڈسٹریز اینڈ کامرس کے ایڈیشنل چیف سکریٹری جناب روی کپور نے اس موقع پر اپنی خصوصی تقریر میں تاریخی تناظر کااشارے کرتے ہوئے کہا کہ شمال مشرقی خطہ آزادی سے پہلے کےدور میں انتہائی خوش حال خطہ ہواکرتا تھا اور یہ بات اس لئے ممکن تھی کہ ان دنوں بہترین تجارتی راستے موجود تھے۔انہوں نے کہا کہ آسام ان دنوں چائے ،تیل ، لکڑی اورکوئلہ پوری دنیا کے لئے برآمد کرتا تھا اور یہ کام ریل اور دریائے برہمپتر کی آبی شاہراہوں کے راستے سے کیا جاتا تھی لیکن آزادی کے بعد دریاؤں کی آبی شاہراہیں بند کردی گئیں ۔ حال کے برسوں میں ان آبی شاہراہوں کو دوبارہ فعال بنائے جانے کی کوششیں کی گئی ہیں ۔ جناب روی کپور نے مزید کہا کہ آج بہترمنصوبوںکی تیاری وقت کی سب سے بڑی ضرورت ہے تاکہ ترقیات کو ممکن بنایا جاسکے ۔


    قبل ازیں اروناچل پردیش کی وزارت سیاحت کے پرنسپل سکریٹری جناب پی ڈی سونا نے اپنی تقریر میں کہا کہ شمال مشرقی خطے سے متعلق کوئی بھی پالیسی اس خطے کو درپیش چیلنجوں کو پیش نظر رکھ کر بنائی جانی چاہئے ۔ انہوں نے زور دے کر کہا کہ شمال مشرقی خطے کی ترقی سے متعلق اے آئی آئی بی کا ایجنڈہ صریحی اور واضح ہونا چاہئے ۔


    آر آئی ایس کے خصوصی فیلو پروفیسر امیتابھ کُنڈو نے اپنی تقریر میں بہتر قسم کے علاقوں میں بہتر قسم کی سرمایہ کاری کی جانی چاہئے تاکہ علاقائی امتیازات اورتفریق کا خاتمہ کیا جاسکے ۔ پروفیسر کنڈو کے تاثرات میں اضافہ کرتے ہوئے آر آئی ایس کی گورننگ کونسل کے ممبر جناب شیشادری چاری نے کہا کہ وسیع تر مقدار میں سرمایہ مختص کئے جانے کے باوجود بعض علاقے غریب ترین حالات میں زندگی گزاررہے ہیں ۔ اور غریب اور دولتمند علاقوں کے درمیان خَلا کو پُر کیا جانا وقت کی سب سے بڑی ضرورت ہے ۔


    اس دوروزہ کانفرنس کی افتتاحی تقریب میں اروناچل پردیش سرکار کی وزارت سیاحت کے پرنسپل سکریٹری جناب پی ڈی سونا ،آسام سرکار کے صنعت وکامرس کے محکمے کے ایڈیشنل چیف سکریٹری جناب روی کپور ، ڈپٹی سکریٹری جنرل (ڈی ڈی جی ) جناب مانو مجمدار ایف آئی سی سی آئی کےپروفیسر امیتابھ کنڈو ، آر آئی ایس کی خصوصی فیلو محترمہ لارل آسٹ فیلڈ ، اے آئی آئی بی کے محکمۂ مواصلات کے سربراہ جناب شیشادری چاری ، آر آئی ایس کی گورننگ کونسل کے ممبر اور متعدد دیگر سرکردہ شخصیات نے شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2569

    
    
    (Release ID: 1532108) Visitor Counter : 1