      وزارت دفاع

      چھاؤنیوں میں سڑک بندی
      Posted On: 29 MAY 2018 2:01PM by PIB Delhi


    نئی دہلی۔ 29 ؍مئی۔چھاؤنیاں انگریزی حکومت کے دوران قائم کی گئی تھی اور اس وقت یہ بالکل الگ تھلگ علاقے ہوتے تھے جہاں پر فوجی اہلکار اور ان کے خاندان رہا کرتے تھے۔ وقت گزرنے کے ساتھ ساتھ شہر پھیلتے گئے اور اب چھاؤنیوں کے آس پاس کے علاقوں میں بڑی تعداد میں سیویلین آباد ہیں۔ ان میں سے بہت سے سیویلین فوجی اہلکاروں اور ان کے خاندانوں کیلئے ضروری خدمات فراہم کراتے ہیں جبکہ دیگر سیویلینز کو فوجی علاقے کا ماحول رہنے لائق لگتا ہے۔ چھاؤنیوں کے اندر سے سیویلینز کا گزرنا باہمی مفاد کیلئے فوجی اہلکاروں کی خدمات کیلئے ہوتا تھا۔ انہیں چھاؤنیوں کے اندر آنے کی اجازت تھی لیکن دیگر لوگوں کو چھاؤنی کے راستے سے گزرنے سے روکا جاتاتھا ، اس سے انہیں برا لگتا تھا۔ ان لوگوں نے چھاؤنی سے گزرنے والی سڑکوں کو بند کیے جانے کے مسئلے پر آواز اٹھائی کیوں کہ ان کے ذریعے انہیں اپنے رہائش کے علاقوں میں پہنچنے میں آسانی ہوتی تھی۔


    چھاؤنیوں میں کچھ اچھے پبلک اسکول اور آرمی پبلک اسکول بھی ہیں، غیرفوجی شہریوں کے بچے بھی ان اسکولوں میں پڑھتے ہیں اور انہیں یہاں آنے سے روکا نہیں جاتا۔ اس لئے غیرفوجی شہریوں کے آنے جانے کیلئے بڑی تعداد میں سڑکیں کھلی رہتی ہیں اور یہ دیگر سڑکیں کھولے جانے کے ا حکامات سے پہلے بھی کھلی رہتی تھیں۔ اب چھاؤنی کے اندر اضافی علاقوں تک رسائی کی اجازت دی گئی ہے۔


    کچھ سڑکیں طویل مدت تک یک طرفہ طور پر بند رکھی جاتی تھی اس لئے اس سلسلے میں نظرثانی ضروری تھی۔ اس سلسلے میں سبھی متعلقین سے بار بار بات چیت کی گئی اور ان کے خیالات و نظریات پر غور وفکر کیا گیا۔ سڑکو ں کو کھولے جانے پر پیش آنے والی ممکنہ صورتحال پر کافی غور وفکر کے بعدفیصلہ کیا گیا کہ ایک ماہ کے لئے فوجی علاقوں میں سڑکو ں کو کھول دیا جائے اور اس کے بعد ان علاقو ں سے گزرنے والے ٹریفک کی نوعیت کا جائزہ لیا جائے۔ مقامی فوجی حکام سے موصولہ اطلاعات پر غور کرنے کے بعد سڑکوں کو کھولنے یا بند کرنے کا فیصلہ کیا جائیگا اور یہ بھی فیصلہ کیا جائیگا کہ سڑکو ں کو سویلین ٹریفک کے لئے پوری طرح کھولا جائے ، چنندہ طور پر کھولا جائے یا وہی طریقہ اختیار کیا جائے جو کہ ماضی میں اختیار کیا جاتا تھا۔


    فوجی اہلکاروں اور ان کے خاندانوں کے ذہن میں ایسا لگتا ہے کہ چند خدشات ہیں ، انہیں لگتا ہے کہ سڑکوں کوکھولے جانے سے سیکورٹی یا ٹریفک جام کا مسئلہ پیدا ہوگا ۔ اس سلسلے میں و ضاحت کی جاتی ہے کہ یہ کام بہت سوچ سمجھ کے اور پوری نگرانی کے ساتھ کیا جارہا ہے۔ چھاؤنیوں میں سڑکیں کھولنے کا مقصد مناسب طریقہ کار اختیار کرتے ہوئے چھاؤنیوں سے گزرنے والے ٹریفک کی نوعیت کا جائزہ لینے کے بعد جہاں پر سڑکوں کو بند کیے جانے کی ضرورت ہوگی وہاں پر سڑکیں بند کیے جانے کے عمل کو باضابطہ بنانا ہے۔ علاقائی فوجی حکام کو یہ اختیارات دیے گئے ہیں کہ وہ انٹلی جنس اطلاعات کی بنیاد پر یا ہنگامی حالات میں جب بھی ضرورت ہو ، چھاؤنیوں میں آمد ورفت کو بند کرسکتے ہیں یا کنٹرول کرسکتے ہیں۔ مقامی عوام اور فوجی ادارے کی ضرورتوں کو مشترکہ طور پر پورا کرنے کیلئے جلد ہی ایک آسان طریقہ کار کے سلسلے میں اعلان کیا جائیگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2813

    
    
    (Release ID: 1533734) Visitor Counter : 4