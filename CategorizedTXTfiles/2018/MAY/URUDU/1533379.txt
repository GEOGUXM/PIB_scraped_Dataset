      امور داخلہ کی وزارت

      این ڈی ایم اے کیرالہ میں نیپاہ وائرس کو پھیلنے سے روکنےکی تیاریوں کا جائزہ لیا
      Posted On: 24 MAY 2018 5:25PM by PIB Delhi


    نئی دہلی ،23مئی 2018؍آفات کے بندوبست کی قومی اتھارٹی (این ڈی ایم اے) نے آج کیرالہ میں نیپاہ وائرس کی صورتحال کا جائزہ لینے کے لئے ایک میٹنگ کی۔


    کیرالہ کے نمائندوں نے این ڈی ایم اے کو ان کوششوں کے بارے میں بتایا جو ریاستی حکومت اس وبا کو قابو میں کرنے کے لئے کررہی ہے۔ انہوں نے یہ بھی کہا کہ گھبرانے کی کوئی ضرورت نہیں اور صورتحال پوری طرح قابو میں ہے اور ریاستی حکومت سرگرم طریقے سے صورتحال کی مسلسل نگرانی کررہی ہے۔


    انہوں نے اس بات سے بھی مطلع کیا کہ صحت اور خاندانی بہبود کی وزارت میں بیماریوں کی روک تھام سے متعلق قومی مرکز (این سی ڈی سی)، نئی دہلی میں آل انڈیا انسٹی ٹیوٹ آف میڈیکل سائنسز ، دہلی کے صفدر جنگ اسپتال اور دہلی کے مویشی پروری کے محکمے کے ماہرین پہلے ہی ریاستی حکومت کے ساتھ کام کررہی ہے۔


    این ڈی ایم اے نے اس بات پر زور دیا کہ اگر چہ گھبرانے کی کوئی ضرورت نہیں ہے، لیکن ہمیں مختصر نوٹس پر بھی ضروری کارروائی کرنے کے لئے تیار رہنا چاہئے۔ اس میٹنگ میں این سی ڈی سی ، صحت اور خاندانی بہبود کی وزارت، ایمس نئی دہلی، این ڈی آر ایف اور ڈی اے ڈی ایف کے نمائندوں نے شرکت کی۔


    U: 2748


    

    
    (Release ID: 1533379) Visitor Counter : 5