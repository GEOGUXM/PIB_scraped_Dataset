      نائب صدر جمہوریہ ہند کا سکریٹریٹ

      ملک کو مستحکم بنانے کے لیے ترقیاتی سفر کے ساتھ عام لوگوں کو منسلک کرنا اہم : نائب صدر جمہوریہ
      Posted On: 27 MAY 2018 7:39PM by PIB Delhi


    نئی دہلی۔ 2 7 م ئی، 2018؛ نائب صدر جمہوریہ جناب ایم وینکیا نائیڈو نے کہا کہ ملک کو مضبوط بنانے کے لیے ترقیاتی سفر کے ساتھ عام لوگوں کو جوڑنا بہت اہم ہے۔ انہوں نے یہ بات ایک تصنیف ’’ان کہا لکھنؤ‘‘ کا اجرا کرتے ہوئے کہی۔ مذکورہ تصنیف کے مصنف جناب لال جی ٹنڈن ہیں۔ اس موقع پر اتر پردیش کے گورنر رام نائک ، اتر رپردیش کے وزیراعلیٰ آدتیہ ناتھ، اتر پردیش کے نائب وزرا اعلیٰ ڈاکٹر دنیش شرما اور جناب کیشو پرسا موریا اور دیگر شخصیات موجود تھیں۔


    نائب صدر جمہوریہ نے کہا کہ جناب ٹنڈن نے اپنی زندگی لکھنؤ کو وقف کر دی اور اس شہر کی معیشت، خواندگی اور ثقافتی ترقی کے سلسلے میں بیش قیمتی خدمات انجام دی ہیں۔ انہوں نے سابق وزیراعظم اٹل بہاری واجپئی کی خواندگی سے متعلق ورثہ کو جاری رکھنے کے لیے ٹنڈن کی ستائش کی۔


    نائب صدر نے تصنیف انکہا لکھنو کو لوک تاریخ لکھنے کے سلسلے میں عظیم مثال قرار دیا۔ انہوں نے لکھنو کے عوام سے اپنی روایت کو بحال کرنے اور اس عظیم شہر کے ورثہ کو بڑھانے کے لیے مشترکہ کوششیں کرنے کی درخواست کی۔


    نائب صدر جمہوریہ نے کہا کہ ہر ایک کو عظیم روایت ، پروقار وراثت سے آگاہ ہونا چاہیے تاکہ ملک مطلوبہ پیش رفت کے راستے پر چل سکے۔


    نائب صدر جمہوریہ نے کہا کہ دین دیال اپادھیائے جی کے خواب کو شرمندۂ تعبیر کرنے کے لیے ترقی کے ثمرات کمزور ترین طبقہ تک پہنچانا ضروری ہے۔


    90 U-27

    
    
    (Release ID: 1533611) Visitor Counter : 6