      وزارت خزانہ

      ’’صاف ستھری اور قابل احیاء توانائی ‘‘کے موضوع پر ایک روزہ کانفرنس بھوپال میں منعقد ہونے والی تیسری سالانہ ایشیائی بنیادی ڈھانچہ سرمایہ کاری بینک میٹنگ سے قبل کی ایک تقریب کے طور پر منعقد ہوئی
      Posted On: 23 MAY 2018 11:47AM by PIB Delhi


    نئی دہلی۔ 23 ؍مئی۔حکومت مدھیہ پردیش کے نئی اور قابل احیاء توانائی وسائل کے وزیر، جناب نارائن سنگھ کے، کشواہا نے 21 مئی 2018 کو مدھیہ پردیش کے بھوپال شہر میں ’’نئی اور قابل احیاء توانائی‘‘ کے موضوع پر ایک روزہ علاقائی کانفرنس کا افتتاح کیا۔ یہ اپنی نوعیت کی چھٹویں علاقائی کانفرنس ہے اور اس کا تعلق 25، 26 جون 2018 کو ممبئی میں منعقد ہونے والی ایشیائی بنیادی ڈھانچہ سرمایہ کاری بینک کے بورڈ آف گورنرس کی تیسری سالانہ میٹنگ سے ہے۔ اس کا اہتمام وزارت خزانہ حکومت ہند کی جانب سے اے آئی آئی بی ، حکومت مہاراشٹر، آر آئی ایس اور سی آئی آئی کے تعاون و اشتراک سے کیا جائیگا۔ بھوپال میں منعقد ہوئی مذکورہ یک روزہ کانفرنس کے اہتمام میں حکومت ہند کی وزارت خزانہ اور ایشیائی بنیادی ڈھانچہ ترقیاتی بینک (اے آئی آئی بی) اور ترقیاتی ممالک کیلئے تحقیق واطلاعاتی نظام (آر آئی ایس) اور فیڈریشن آف انڈین چیمبر آف کامرس اینڈ انڈسٹریز (ایف آئی سی سی آئی) کا تعاون واشتراک بھی شامل تھا۔


    اپنی تقریر میں حکومت مدھیہ پردیش کے نئی اور قابل احیاء توانائی کے وزیر جناب کشواہا نے کہا کہ مدھیہ پردیش کی حکومت نئی اور قابل احیاء توانائی کو ریاست میں فروغ دینے کی غرض سے بنیادی ڈھانچہ ترقیات پر بہت خاصا زور دے رہی ہے۔ انہوں نے کہا کہ مدھیہ پردیش کی ریاست ملک میں ان سرکردہ ریاستوں میں آتی ہے جہاں قابل احیاء توانائی کے ذریعے بجلی پیدا کرنے پر توجہ دی جارہی ہے۔ جناب کشواہا نے واضح کیا کہ مدھیہ پردیش کی ریاست قابل احیاء ذرائع کی مدد سے فی الحال تقریباً 3900 ایم ڈبلیو بجلی پیدا کررہی ہے اور ریاست میں استعمال ہونے والی مجموعی بجلی میں 18 فیصد کا تعاون دے رہی ہے۔ 2012 میں 438 میگاواٹ بجلی پیدا کی جارہی تھی۔ وزیر موصوف نے کہا کہ کانفرنس کا موضوع ’’صاف ستھری اور قابل احیاء توانائی‘‘ ہے اور یہ کانفرنس اس شعبے سے وابستہ بنیادی ڈھانچے کی گہرائی سے تجزیے کے عمل میں مدد دے گی اور اس کا ایک موقع فراہم کرے گی۔ انہوں نے وزارت خزانہ حکومت ہند کے ذریعے بھوپال کو اس کانفرنس کے انعقاد کیلئے منتخب کیے جانے پر وزارت خزانہ کا شکریہ ادا کرتے ہوئے توقع ظاہر کی کہ اس کانفرنس میں جو تبادلہ خیالات عمل میں آئیں گے وہ اس اہم شعبے سے وابستہ مختلف النوع تکنیکی، مالی اور ضابطہ جاتی موضوعات کاحل نکالنے میں مددگار ہوں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2710

    
    
    (Release ID: 1533098) Visitor Counter : 9