      وزارات ثقافت

      وزیراعظم نے نئی دہلی میں بودھ جینتی 2018 تقریبات کا افتتاح کیا
      ہندوستان بودھوں کی سرزمین ہے،بودھوں نے 8 میں سے 7 مقامات مقدس ہندوستان میں ہیں:
      
      ڈاکٹر مہیش شرما
      
      بھگوان بودھ کی تعلیمات نہ صرف ہندوستان بلکہ پوری دنیا کی آج بھی رہنمائی کررہی ہے
      
      Posted On: 01 MAY 2018 11:33AM by PIB Delhi


    نئی دہلی یکم مئی ۔وزیراعظم نریندر مودی نے بودھ جینتی کے موقع پر نئی دہلی کے اندرا گاندھی انڈور اسٹیڈیم میں بودھ جینتی تقریبات 2018 کا افتتاح کیا ۔حکومت ہند کی وزارت ثقافت اور انٹرنیشنل بدھشٹ کنفیڈریشن (آئی بی سی ) کے اشتراک سے اہتمام کی جانے والی ان تقریبات میں وزیر مملکت برائے ثقافت (آزادانہ چارج ) ڈاکٹر مہیش شرما ،وزیر مملکت برائے امور داخلہ جناب کرن رجیجو انٹرنیشنل بدھشٹ کنفیڈریشن (آئی بی سی ) کے سکریٹری جنرل ، وین ڈاکٹر دھماپیا بودھ راہبوں اور سری لنکا ،ویتنام ،تھائی لینڈ اور ہندوستان سمیت بودھوں کے متعدد نمائندوں نے شرکت کی ۔


    اس موقع پر وزیر اعظم نے سنگھدانہ پیش کیا اور اس تقریب کے لئے خاص طور سے نیشنل میوزیم سے لائے جانے والے تبرکات کو خراج عقیدت پیش کیا ۔وزیر اعظم نے سینٹرل انسٹی ٹیوٹ آف ہائر ٹیبٹن اسٹڈیز سارناتھ اور آل انڈیا بھکشو سنگھ ،بودھ گیا کو ویشاکھ سمان پرشستی پتربھی پیش کیا ۔


    بعد ازاں وزیر اعظم نے اپنی تقریر میں زور دیتے ہوئے کہا کہ ہندوستان منفرد وراثتوں کی سرزمین ہے ، جہاں نظریات نے بنی نوع انسان کو فلاح بخشی ہے ۔ انہوں نے کہا کہ بھگوان بودھ کی تعلیمات نے دنیا کے متعدد ملکوں کی چہرہ کاری کی ہے ۔


    انہوں نے کہا کہ ہندوستان کبھی جارح ملک نہیں رہا ۔


    جناب نریندر مودی نے اپنی تقریر میں مزید کہا کہ حکومت ہند بھگوان بودھ کی تعلیمات سے مطابقت رکھتے ہوئے عوام الناس کی خدمت کے لئے انتہائی جذبہ ٔ صادق کے ساتھ کام کررہی ہے اور حکومت ہند ملک کی ثقافتی وراثتوں کے خصوصی تحفظ کے لئے کام کررہی ہے ۔ ان وراثتوں میں بھگوان بودھ سے متعلق وراثت بھی شامل ہے اور بدھشٹ سرکٹ کے فروغ کے لئے 360 کروڑروپے کی رقم کی منظوری دی جاچکی ہے ۔


    


    اس موقع پر مرکزی وزیر مملکت برائے ثقافت (آزادانہ چارج ) ڈاکٹر مہیش شرما نے کہا کہ وزیر اعظم نریندر مودی ، بھگوان بودھ کے مقدس فلسفہ درد مندی ،انسانیت اور محبت کے سفیر کی حیثیت رکھتے ہیں اور انہوں نے ان پیغامات کی دنیا کے تمام ممالک میں جہاں جہاں بھی گئے ، تشہیر کی ہے ۔ بھگوان بودھ نے اپنے نظریات کی تبلیغ ہی نہیں کی بلکہ ان پرعمل بھی کیا ہے ۔ انہوں نے بنی نوع انسان کو انسانیت اور درد مندی کا درس دیا ہے کہ جس پرعمل کرکے دنیا اور بہتر ہوسکتی ہے ۔ انہوں نے کہا کہ ہندوستان بودھوں کی سرزمین ہے اور بودھوں کے 8 میں سے 7 مقامات مقدس ہندوستان میں واقع ہیں ۔انہوں نے بھگوان بودھ کے پیغام امن پر روشنی ڈالتے ہوئے کہا کہ ہم ُیدھ (جنگ) کے بجائے بھگوان بودھ پر عقیدہ رکھتے ہیں ۔


    اس موقع پر مرکزی وزیر مملکت برائے امور داخلہ جناب کرن رجیجو نے کہا کہ یہ حکومت ہند ہی ہے ،جس نے بودھ جینتی تقریبات کو سرکار ی تقریبات کی حیثیت دی ہے اور یہ تقریبات انتہائی جوش وعقیدت کے ساتھ منائی جارہی ہیں ۔انہوں نے ان تقریبات کو شاندار طریقے سے کامیاب بنائے جانے کے لئے مرکزی وزارت ثقافت کی کوششوں کا شکریہ ادا کرتے ہوئے کہا کہ آج سے 2562 برس قبل دی جانے والی بھگوان بودھ کی تعلیمات آج بھی نہ صرف ہندوستان بلکہ پوری دنیا کی رہنمائی کررہی ہیں ۔


    افتتاحی تقریب کے آخر میں انٹرنیشنل بدھشٹ کنفیڈریشن (آئ بی سی ) کے سکریٹری جنرل وین ڈاکٹر دھماپیا نےاپنے کلمات تشکر میں


    کہا کہ نفرت ایک تخریب پسند طاقت ہے اور اس سے تباہ کاریاں پھیلتی ہیں ۔اس سے تکالیف اور باہمی اختلافات اور دشمنی میں اضافہ


    ہوتا ہے اور لوگ باہمی اعتماد کی فضا سے محروم ہوجاتے ہیں ۔


    2361 U-

    
    
    (Release ID: 1530751) Visitor Counter : 9