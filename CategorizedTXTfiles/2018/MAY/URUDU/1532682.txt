      آبی وسائل، دریائی ترقیات اور گنگا احیاء کی وزارت

      ملک کے 91 اہم آبی ذخائر میں پانی کے ذخیرے میں 1 فیصد کی کمی ہوئی
      Posted On: 17 MAY 2018 7:13PM by PIB Delhi


    نئی دہلی، 17 ؍ مئی ؍ ملک کے 91 بڑے آبی ذخائر میں 17 ؍ مئی 2018 ء کو ختم ہونے والے ہفتے کے دوران جمع پانی کی مقدار 31.072 بی سی ایم تھی ، جو ان آبی ذخائر میں پانی جمع کرنے کی مجموعی گنجائش کے19فیصد کے بقدر ہے۔ یہ10 ؍مئی 2018 ء کو ختم ہونے والے ہفتے میں20 فیصد تھی اور اس کے ساتھ ہی یہ مقدار پچھلے سال کی اسی مدت میں جمع پانی کے85 فیصد ہے، جبکہ گزشتہ دس برس کی اوسط کے 90فیصد کے بقدر ہے۔


    ان 91آبی ذخائر میں پانی جمع کرنے کی مجموعی گنجائش 161.993 بی سی ایم ہے ، جو ان آبی ذخائر کی مکمل گنجائش 257.812 بی سی ایم کے 63 فیصد کے بقدر ہے ۔ ان آبی ذخائر میں سے 37 بڑے آبی ذخائر ایسے ہیں ، جن سے 60 میگاواٹ سے زائد کی پن بجلی پیدا کی جاتی ہے۔


    91 بڑے آبی ذخائر میں جمع پانی کی خطہ وار صورتحال:


    شمالی خطہ :


    ملک کے شمالی خطے میں ہماچل پردیش، پنجاب اور راجستھان کی ریاستیں شامل ہیں جن میں پانی کے 6بڑے آبی ذخائر واقع ہیں ، سینٹرل واٹر کمیشن ان ذخائر میں جمع پانی پر نگاہ رکھتا ہے۔ سردست ان آبی ذخائر میں جمع پانی کی مقدار 18.01 بی سی ایم ہے ، ان ذخائر کے کل سردست دستیاب ذخیرہ اندوزی کے 2.93 بی سی ایم کے مساوی ہے ، جبکہ پانی کی مجموعی گنجائش کے 16فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار23 فیصد اور پچھلے 10برسوں کے اوسط کے 26 فیصد کے بقدر تھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کی اسی مدت کے مقابلے میں کم تر اور پچھلے 10برس کے اوسط کے مقابلے میں بھی کم تر ہے۔


    مشرقی خطہ :


    ملک کے مشرقی خطے میں جھارکھنڈ ، اڈیشہ، مغربی بنگال او رتریپورہ کی ریاستیں شامل ہیں ، جن میں پانی کے15بڑے آبی ذخائر واقع ہیں ، سینٹرل واٹر کمیشن ان ذخائر میں جمع پانی پر نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 18.83بی سی ایم ہے۔ سردست ان آبی ذخائر میں 5.55 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش کے 29فیصد کے بقدر ہے۔ پچھلے سال کی اسی مدت میں ان آبی ذخائر ان کی مجموعی گنجائش کے 34فیصد کے بقدر پانی موجود تھا ، جو پچھلے دس برس کے اوسط کے 22فیصد کے بقدر تھا ۔ اس طرح جاری سال کے دوران ان آبی ذخائر میں جمع پانی کی صورتحال پچھلےسال کے مقابلے کم تر، لیکن پچھلے دس برس کے اوسط کے مقابلے میں بہتر ہے۔


    مغربی خطہ :


    ملک کے مغربی خطے میں گجرات اور مہاراشٹر کی ریاستیں واقع ہیں۔ ان ریاستوں میں پانی کے 27بڑے آبی ذخائر واقع ہیں، جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 31.26بی سی ایم ہے۔ سردست ان آبی ذخائر میں جمع پانی کی مقدار 5.63بی سی ایم ہے ، جو ان آبی ذخائر میں جمع موجودہ پانی کے18 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 23 فیصد کے بقد رتھی اور پچھلے دس برس کے اوسط کے 23فیصد کے بقدر تھی۔ اس طرح ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برس کے اوسط کے مقابلے میں بھی کم ہے۔


    وسطی خطہ :


    ملک کے وسطی خطے میں اترپردیش ، اتراکھنڈ، مدھیہ پردیش اور چھتیس گڑھ کی ریاستیں شامل ہیں۔ ان ریاستوں میں پانی کے 12 بڑے آبی ذخائر واقع ہیں ، جن میں پانی جمع کرنے کی مجموعی گنجائش 42.30بی سی ایم ہے۔ سردست ان آبی ذخائر میں جمع پانی کی مقدار10.55بی سی ایم ہے ، جو ان ذخائر میں پانی جمع کرنے کی مجموعی گنجائش کے 25فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 35فیصد اور پچھلے دس برس کے اوسط کے 23فیصد کے بقدر تھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے کم تر ہے، لیکن پچھلے دس برس کے اوسط کے مقابلے میں یہ بہتر ہے۔


    جنوبی خطہ :


    ملک کے جنوبی خطے میں آندھرپردیش، تلنگانہ، اے پی اینڈ ٹی جی (دونوں ریاستوں کے دو مشترکہ پروجیکٹ) کرناٹک ، کیرالہ اور تمل ناڈو کی ریاستیں واقع ہیں۔ ان ریاستوں میں پانی کے 31بڑے آبی ذخائر واقع ہیں ، جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 51.59 بی سی ایم ہے۔ سردست ان آبی ذخائر میں جمع پانی کی موجودہ مقدار 6.41 بی سی ایم ہے ، جو ان میں پانی جمع کرنے کی مجموعی گنجائش کے 12فیصد کے بقدر ہے۔ پچھلے سال کی اسی مدت کے دوران ان آبی ذخائر میں8 فیصد پانی موجود تھا اور پچھلے دس برس کے اوسط کے 17فیصد کے بقدر پانی موجود تھا ۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلےبہتر ہے،لیکن پچھلے دس برس کی اسی مدت کے اوسط کے مقابلے میں کم تر ہے۔


    جن ریاستوں کے آبی ذخائر میں جمع پانی کی صورتحال پچھلے سال کے مقابلے بہتر رہی، ان میں راجستھان، مغربی بنگال، تری پورہ، مہاراشٹر ، اترا کھنڈ ، اے پی اینڈ ٹی جی (دونوں ریاستوں کے دو مشترکہ پروجیکٹ) ، آندھرا پردیش ، کرناٹک ، کیرالہ اور تمل ناڈو شامل ہیں اور جن ریاستوں کے آبی ذخائر میں جمع پانی کی صورتحال پچھلے سال کے مقابلے کم رہی، ان میں ہماچل پردیش، پنجاب ،جھارکھنڈ ، اڈیشہ ، گجرات ، اتر پردیش ، مدھیہ پریش ، چھتیس گڑھ اور تلنگانہ شامل ہیں ۔


    ************


    

    ) م ن ۔م ع ۔ ک ا (


    U- 2630

    
    
    (Release ID: 1532682) Visitor Counter : 4