      بجلی کی وزارت

      نئی دہلی میں نویں ہند-جاپان توانائی مذاکرات منعقد ، دونوں ملکوں نے توانائی کے تحفظ، توانائی کی رسائی اور آب وہوا میں تبدیلی کےمعاملات پرمل کر کام کرنے سے اتفاق کیا
      
      دونوں ملکوں نے الیکٹرک وہیکلز پر مذاکرات شروع کرنے سے اتفاق کیا اور توانائی مارکیٹس کو فروغ دینے کے لئے مل کر کام کرنے کا عہد کیا

      Posted On: 01 MAY 2018 7:24PM by PIB Delhi

    نئی دہلی، یکم مئی2018؍ہند اور جاپان کے درمیان توانائی سے متعلق نویں مذاکرات آج نئی دہلی میں منعقد ہوئے۔ بجلی اور نئی و قابل تجدید توانائی کے وزیر مملکت(آزادانہ چارج)، جناب آر کے سنگھ اور جاپان کے تجارت ، معیشت اور صنعت کے وزیر جناب ہیروشیگےسیکو نے میٹنگ کے اختتام پر ایک مشترکہ بیان پر دستخط کئے۔


    جاپان اور ہندوستان دونوں کا تیسری اور ساتویں سب سے بڑی معیشتوں میں شمار ہوتا ہے۔دونوں ملکوں نے تسلیم کیا ہے کہ معاشی ترقی کے لئے بھروسے مند صاف ستھری اور کفایتی توانائی تک رسائی بہت ضروری ہے اور اسے حاصل کیا جانا چاہئے۔ دونوں وزراء نے دونوں ملکوں کی توانائی کی ترقی کے لئے باہمی تعاون کو مزید مستحکم کرنے پر اتفاق کیا۔ دونوں ہی ملک دنیا بھر میں توانائی کے تحفظ، توانائی تک رسائی اور آب و ہوا میں تبدیلی کے معاملات پر تعاون بھی دے رہیں ہیں۔


    ہندوستان اور جاپان دونوں نے ، آب و ہوا میں تبدیلی سے متعلق اقوام متحدہ کے فریم ورک کنونشن کی نگرانی کے تحت نیشنلی ڈٹرمائنڈ کنٹری بیوشنز (این ڈی سی) نافذ کرنے کے مقصد سے ترقی اور اگلے نسل کی ٹیکنالوجی کو بروئے کار لانے کی اہمیت کو تسلیم کیا ہے۔


    ہندوستان اور جاپان دونوں نے قابل تجدید توانائی کی مختلف قسموں کو دیکھتے ہوئے گرڈ کے استحکام کی افادیت کی تعریف کی۔ دونوں ملکوں نے اگلی نسل ؍ زیرو امیشن وہیکلز سے متعلق پالیسی مذاکرات سے اشتراک کرکے الیکٹرک وہیکلز کی ترقی کی سمت تبادلہ خیال شروع کرنے سے بھی اتفاق کیا۔دونوں ملکوں نے ہندوستان اور جاپان میں کوئلے پر مبنی بجلی پیدا کرنے کی جاری اہمیت کو دوہرایا اور کول فائرڈ پاور پلانٹس کے لئے ماحولیاتی اقدامات پر تعاون کو فروغ دینے سے بھی اتفاق کیا۔


    ہندوستان اور جاپان دونوں نے بہت عمدہ کام کرنے والی توانائی کی مارکیٹوں کو فروغ دینے کے لئے مل کر کام کرنے کا بھی عزم ظاہر کیا اور شفاف گوناگوں ایل این جی مارکیٹ کو فروغ دینے کا عہد کیا۔


    م ن۔ح ا ۔ ن ع


    ( 01 .0 5 .2018)


    U: 2371


    

    
    (Release ID: 1530893) Visitor Counter : 9