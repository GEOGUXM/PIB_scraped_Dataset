      امور داخلہ کی وزارت

      ٓفات ناگہانی کی تباہ کاریوں کے اعدادوشمار پر ورکشا پ تمام نیشنل ڈزاسٹر مینجمنٹ اتھارٹی (این ڈی ایم اے ) نے قومی سطح کے ڈزاسٹر ڈاٹا بیس کی تشکیل کی راہ ہموار کی
      Posted On: 03 MAY 2018 12:54PM by PIB Delhi


    نئی دہلی، 03 مئی ۔تباہ کار ی کے خطرات کو کم کرنے سے متعلق اعداد وشمار کی اساس کے سلسلے میں درکار اعدادوشمار سے متعلق دوروزہ ورکشاپ کامیابی کے ساتھ تمام ہوگئی ۔مقامی سطح پر حاصل کئے جانے والے اعداد شمار کے ساتھ مربوط ڈاٹا بیس کا فروغ اور ان اعداد وشمار کی اندازہ کاری ہمارے جوکھم اور ابھرنے کی طاقت کی شناخت کلیدی حیثیت کی حامل ہے ،جس کے بغیر ہندوستان اپنے ترقیاتی نشانے حاصل نہیں کرسکے گا۔ علاوہ ازیں یہ پروگرام وزیراعظم کے دس نکاتی ایجنڈے کی عمل آوری میں بھی وسیع تر کردار ادا کرے گی ۔ یہ ایجنڈہ تباہ کاری کے خطرات کے تدارک کے تعلق سے نومبر 2016 میں ڈی آر آر پر ایشیائی وزارتی اجلاس (اے ایم سی ڈی آر آر ) میں تیار کیا گیا تھا ۔


    اس ورکشاپ کا اہتمام نیشنل ڈزاسٹر مینجمنٹ اتھارٹی نے یونائیٹیڈ نیشن انٹر نیشنل چلڈرنز ایمرجنسی فنڈ (یو این آر سی ای ایف ) ، یونائٹیڈ نیشن ڈیولپمنٹ پروگرام (یو این ڈی پی )اور یونائیٹیڈ نیشنز انٹر نیشنل اسٹریٹجی فار ڈزاسٹر ریڈکشن (یواین آئی ایس ڈی آر کے اشتراک سے کیا تھا۔ اس ورکشاپ کے دورا ن آفات ناگہانی کی تباہ کاریوں پر اجتماعی پریذینٹیشن اور مباحثوں کا اہتمام کیا گیا ،جو اس ڈاٹا بیس اور جمع کئے جانے والے اعدادوشمار ، کے اندراج کے پلیٹ فارم کی اندازہ کاری انتظام اور تجزیہ کاری میں شامل ہوگا ۔


    اس ورکشاپ میں ہونے والے مباحثوں سے ڈاٹا بیس کے قیام پر نظر رکھنے کے لئے رہنما گروپوں کے کام کاج اور متعلقہ کام کاج کے لئے عملے کی تربیت اور اہلیت سازی اور ڈاٹا بیس کی دیکھ بھال ،تازہ کاری اورا سکے استعمال سے متعلق امور طے کرنے میں معاونت ہوگی۔


    جیسا کہ پہلے بتایا جاچکا ہے کہ اس دن بھر جاری رہنے والی ورکشاپ میں نیشنل ڈزاسٹر مینجمنٹ اتھارٹی ( این ڈی ایم اے ) کے افسران ، متعلقہ مرکزی وزارتوں اور محکموں کے نمائندوں نیز ریاستوں اور مرکز کے زیر انتظام علاقوں کی متعلقہ ایجنسیوں کے نمائندوں نے شرکت کی ۔ علاوہ ازیں ایڈ منسٹریٹو ٹریننگ انسٹی ٹیوٹ (اے ٹی آئی ) ،ڈزاسٹر مینجمنٹ انسٹی ٹیوٹ اور مختلف یونیورسٹیوں کے نمائندوں نے بھی اس ایک روزہ ورکشاپ میں شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2419

    
    
    (Release ID: 1531179) Visitor Counter : 9
    
    
      Read this release in: English , Marathi , Hindi , Bengali , Tamil