      صدر جمہوریہ کا سکریٹریٹ

      صدر جمہوریہ ہند نے نیشنل ڈیفنس اکیڈمی کے 134ویں کورس کی پاسنگ آؤٹ پریڈ ملاحظہ کی
      Posted On: 30 MAY 2018 12:38PM by PIB Delhi


    نئی دہلی۔ 30 ؍مئی۔صدر جمہوریہ ہند جناب رام ناتھ کووند نے نیشنل ڈیفنس اکیڈمی یعنی این ڈی اے کے 134ویں کورس کی پاسنگ آؤٹ پریڈ کا آج صبح (30 مئی 2018) کو پنے کے نزدیک واقع اکیڈمی کھڑک واسلہ میں معائنہ کیا۔


    اس موقع پر اظہار خیال کرتے ہوئے صدر جمہوریہ ہند نے کہا کہ این ڈ ی اے پاسنگ آؤٹ پریڈ کا ملاحظہ کرنا ان کے لئے باعث مسرت ہے۔ مسلح افواج کے سپریم کمانڈ ر کے طور پر یہ ان کے لئے ازحد اطمینان بخش ہے۔ انہوں نے کہا کہ مسلح دستے پورے ملک کیلئے عمدگی اور وابستگی کی ایک علامت ہیں، یہ پریڈ بھارت کے تمام حصوں سے آئے ہوئے کیڈٹوں پر مشتمل تھی جن میں مختلف برادریوں کے کیڈ ٹوں کی نمائندگی تھی۔ انہوں نے کہا کہ ، اس کی ہم آہنگی ہمارے لازمی اتحاد کی مظہر ہے ، کیونکہ ہمارا معاشرہ تکثیریت پر مبنی معاشرہ ہے۔


    صدر جمہوریہ ہند نے کہا کہ ایک سپاہی یا یونیفارم میں کوئی افسر ،اس تخصیص کے بغیر کہ وہ خاتون یا فرد ،برّی فوج میں ہے، بحریہ میں ہے یا فضائیہ میں ، ملک میں ستائش اور اعتماد جگاتا ہے ، جب کوئی اہل وطن کسی ریلوے اسٹیشن یا بازار کسی دیگر مقام پر مسلح دستوں کے اراکین کو دیکھتا ہے تو اسے فخر اور اعتماد کا احساس ہوتا ہے۔ یہ احساس جنگ اور امن دونوں زمانے میں سرحد اور ملک کے داخلی حصوں میں یا قدرتی آفات کے دوران ان دستوں کے اراکین کے ذریعے انجام دی جانے والی بے مثال اور بے لوث خدمات کی بنیاد پر پیدا ہوتا ہے۔ مسلح دستے بھارتی روایات کی بہترین عکاسی اور نمائندگی کرتے ہیں۔


    صدر جمہوریہ ہند نے کہا کہ این ڈی اے صرف ایک تربیتی سہولت گاہ نہیں بلکہ اس کے علاوہ بہت کچھ ہے۔ یہ تربیت گاہ جس نوعیت کی شجاعت اور بہادری ان کیڈوں میں بھرتی ہے، وہ قومی خدمت کا جذبہ ہوتا ہے جو کیڈٹوں اور افسروں کی پوری پیڑھی میں جاگزیں ہوتا ہے۔ اسی ورثے کی وجہ سے دسمبر 1978 میں صدر جمہوریہ ہند نیلم سنجیواریڈی نے این ڈی اے کو صدر جمہوریہ ہند کا کلر تفویض کیا تھا۔


    کیڈٹوں سے خطاب کرتے ہوئے صدر جمہوریہ ہند نے کہا کہ مسلح دستے نہ صرف روزگار کا ایک ذریعہ ہیں، بلکہ وہ ایک پکار پر لبیک کہنے کا بھی نام ہے اور یہ پکار نادر انسانی شخصیات کے لیے ہی ہوتی ہے۔ آج کیڈٹ نوجوانوں کے لئے ایک رول ماڈل یا مثالی شخصیت کی حیثیت رکھتے ہیں اور ہمارے امن اور خوشحالی کے ضامن ہیں اور ہمارے ملک کے نگہبان بھی ہیں۔ انہوں نے اس اعتماد کا اظہار کیا کہ یہاں سے فارغ التحصیل ہونے والے کیڈٹ ان بے خوف اور مثالی افسروں کی جگہ لیں گے جو ان سے پہلے یہاں آچکے ہیں۔


    U-2834

    
    
    (Release ID: 1533836) Visitor Counter : 14