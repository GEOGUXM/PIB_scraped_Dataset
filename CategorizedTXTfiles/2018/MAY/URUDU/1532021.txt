      پیٹرولیم اور قدرتی گیس کی وزارت

      پٹرولیم کے مرکزی وزیر نے ابوظہبی میں واقع منگلور ایس پی آر فیسلٹی کے لئے خام تیل کی پہلی اے ڈی این او سی کی کھیپ کی لدان دیکھی
      Posted On: 13 MAY 2018 2:15PM by PIB Delhi


    نئی دہلی، 14 مئی ۔پٹرولیم اور قدرتی گیس اورہنر مندی کے فروغ وکاروباری امور کے مرکزی وزیر جناب دھرمیندر پردھان نے متحدہ عرب امارات کے وزیر مملکت عزت مآب ڈاکٹر سلطان الجابر اور اے ڈی این او سی گروپ کے چیف ایگزیکٹو آفیسر کےساتھ متحدہ عرب امارات کے ابوظہبی میں منگلور ایس پی آر فیسلٹی کے لئے 20 لاکھ بیرل اے ڈی این او سی خام تیل کی لدان دیکھی ۔ جناب دھرمیندر پردھان وزیر اعظم نریندر مودی کے فروری 2018 کے متحدہ عرب امارات کے سفر کے عمل کی تکمیل کے سلسلے میں متحدہ عرب امارات کے دورے پر ہیں ۔ واضح ہوکہ وزیر اعظم کے مذکورہ سفر متحدہ عرب امارات کے موقع پر انڈین اسٹریٹجک پٹرولیم ریزرو ز لمٹیڈ (آئی ایس پی آر ایل ) نے ابوظہبی نیشنل آئل کمپنی (اے ڈی این او سی ) کے ساتھ ایک معاہدے پر دستخط کئے تھے ،اس کے تحت اے ڈی این او سی ہندوستان کی اسٹریٹجک پٹرولیم ریزروز فیسلٹی واقع منگلور (ایس پی آر ) میں 5.86 ملین بیرل خام تیل اپنی لاگت پر رکھے گا۔


    واضح ہوکہ آئی ایس پی آر ایل نے وشاکھا پٹنم ، منگلور اور پڈور میں 5.33 ملین ٹن (تقریباََ 30 لاکھ 90 ہزار بیرل ) خام تیل کے تین حکمتی گودام تعمیر کئے ہیں ۔ وشاکھا پٹنم کے تیل گودام میں 1.33 ملین ٹن (9.77 ملین بیرل ) خام تیل رکھنے کی گنجائش موجود ہے جبکہ منگلور میں 1.5 ملین ٹن ( 11 ملین بیرل )خام تیل رکھنے کی گنجائش اور پڈور میں 2.5 ملین ٹن (18.37 ملین بیرل ) خام تیل جمع کرنے کی گنجائش موجود ہے اور حکومت ہند کو ہنگامی حالات کے دوران بنگلور ایس پی آر فیسلٹی میں موجود اے ڈی این او سی کا ذخیرہ کردہ تمام خام تیل استعمال کرنے کا اختیار ہوگا۔ آئی ایس پی آر ایل کے ساتھ اس معاہدے کی روسے اے ڈی این او سی کو ہندوستانی تیل کارخانوں کے کچھ خام تیل کو تجارتی بنیاد پر فروخت کرنے کا اختیار حاصل ہوگا ۔ یہ اختیار خام تیل جمع کرنے کی کم سے کم متفقہ مقدار کی شرط سے مطابقت رکھتے ہوئے ہوگا ۔


    جناب دھرمیندر پردھان نے اس موقع پر عزت مآب ڈاکٹر جابر سے دو فریقی مذاکرات کئے ۔ اس موقع پر جناب پردھان کے ساتھ سفیر ہند متعینہ متحدہ عرب امارات جناب نودیپ سوری اور انڈین آئل ، بھارت پٹرولیم اور ہندوستان پٹرولیم کے سینئیر افسران بھی موجود تھے۔ اس گفتگو کے دوران دونو ں فریقوں نے ہندوستان اور متحدہ عرب امارات کے درمیان ہائیڈرو کاربن کے شعبے میں جاری تعاون اور دونوں ملکوں کے تعلقات کو مزید فروغ دینے کے امکانات پر گفتگو کی ۔انہوں نے ہندوستان کے سرگرم کار شعبوں پر تفصیلی گفتگو کی اور ہندوستان میں پٹرولیم کے بڑے شعبے میں متحدہ عرب امارات کی کمپنیوں کی شمولیت کے مختلف مواقع کی تلاش پر گفتگو کی ۔اس گفتگو کے دوران جناب دھرمیندر پردھان نے متحدہ عرب امارات کی کمپنیوں کو ہندوستان کی تمام ہائیڈرو کاربن میں پسندیدہ شراکتدار کی حیثیت سے شامل ہونے کی دعوت دی ۔


    قبل ازیں جناب دھرمیندر پردھان نے متحدہ عرب امارات میں مصروف کار 250 سے زائد ہندوستان کے پیشہ ور افراد ،سرکردہ کاروبایوں اور سماجی نمائندوں سے بھی گفتگو کی ۔اس تقریب کا اہتمام ابوظہبی میں ہندوستانی سفارتخانے کی جانب سے انسٹی ٹیوٹ آف چارٹرڈ اکاؤنٹنٹس آف انڈیا (آئی سی اے آئی ) کی ابوظہبی شاخ اور ابوظہبی کی آئی بی پی جی کے اشتراک سے کیا گیا تھا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2556

    
    
    (Release ID: 1532021) Visitor Counter : 1