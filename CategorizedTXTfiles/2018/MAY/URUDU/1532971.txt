      ریلوے کی وزارت

      انڈین ریلویز کا130 سال کا تمثالی ریلوے اسٹیشن :چھترپتی شیواجی مہاراج ٹرمنس بلڈنگ
      Posted On: 21 MAY 2018 6:54PM by PIB Delhi


    نئی دہلی/ 21 مئی ۔چھترپتی شیواجی مہاراج ٹرمنس(قبل وکٹوریہ ٹرمنس کہلاتا تھا) نے 20 مئی 2018 کو اپنی تعمیر کے 130 سال مکمل کرلیا۔آج سینٹرل ریلویز کا ہیڈ کواٹرز کی بلڈنگ جو عام طور پر وکٹوریہ ٹرمنس سے موسوم ہے (اب چھتر پتی شیواجی مہاراج ٹرمنس کہلاتی ہے)فن تعمیر کا ایک شاندار نمونہ ہے۔یہ شاندار تاریخی عمارت بنیادی طور پر جی آئی پی(گریٹ انڈین پنوسولر) ریلویز کے دفتر کے طور پر تعمیر کی گئی تھی۔تاج محل کے بعد یہ دوسری مقبول ترین عمارت ہے جس کے فوٹو گراف اتارے گئے ہیں، اس کا ڈیزائن ایک مشاورتی معمار فریڈرک ولیم اسٹوینس کے ذریعہ تعمیر کیا گیا تھا۔لہذا 16 لاکھ 13 ہزار 863 روپے کی خطیر رقم سے تقریباً ایک دہائی میں تعمیر اسٹوینس کا ڈیزائن کردہ یہ تاریخی ٹرمنس تھا جو ایشیا میں اس وقت تعمیر کی گئی سب سے بڑی عمارت تھی اور یہ آج بھی یہ اس کی اختراع پردازی کی صلاحیت کاایک جیتا جاگتا نمونہ ہے۔


    اس کی تعمیر 1878 میں ملکہ وکٹوریہ کے نام پر 1887 کے جوبلی ڈے کے موقع پر شروع ہوئی تھی۔بعد ازاں 1996 میں اس کا نام بدل کر چھتر پتی شیوا جی ٹرمنس رکھا گیا۔ اس کا نام ایک بار پھر جولائی 2017 میں بدل کر چھتر پتی شیوا جی مہاراج ٹرمنس رکھا گیا۔ 2004 میں یونیسکو نے اس کی پر شکوہ فن تعمیر کے لئے دنیا کے وراثتی مقام کے طور پر اس عمارت کو شامل کیا ہے۔ دسمبر 2012 سے اس تاریخی عمارت کو عوام کے دیکھنے کے لئے کام کے دنوں میں کھول دیا گیا ہے۔


    شیواجی مہاراج ٹرمنس(جو قبل وکٹوریہ ٹرمنس کہلاتا تھا) 16.14 لاکھ روپے کی لاگت سے تعمیر ہوا تھا اور اس کا ڈیزائن ہندوستان کے پس منظر کے لئے موضوع ترین رومی فن تعمیر( گوتھک فن تعمیر)میں ڈیزائن کیا گیا تھا۔یہ انگریزی کے لفظ‘‘ C ’’ کی شکل میں مشرق سے مغرب تک تقریباً چھ پہلو کے ساتھ تسلسل میں تعمیر کیا گیا ہے۔ پوری عمارت کا مرکزی نقطہ ایک بڑا گنبد ہے۔جس کا قطر 16 فٹ 6 انچ بلندی پر واقع ہے ۔ایک عورت کا خوشنما مجسمہ ہے جو ا پنے دائیں ہاتھ سے ایک جلتی ہوئی مشعل کی جانب اشارہ کررہی ہے اور اس کے بائیں ہاتھ میں پہیہ ہے جورفتار کی علامت ہے۔یہ گنبد ہشت پہلوی گنبد ہے جسے قدیم رومی فن تعمیر کی عمارتوں کی طرح اپنایا گیا ہے۔


    اس ریلوے اسٹیشن کو 10.4 لاکھ روپے کی لاگت سے چھ پلیٹ فارموں کے ساتھ تعمیر کیا گیا تھا۔ 1929 میں پہلی بار 13 پلیٹ فارموں کے لئےری ماڈلنگ کی گئی۔ بعدازاں اس میں مزید ترمیم کی گئی 1994 میں مزید دو پلیٹ فارموں کے اضافے کے ساتھ اس میں پلیٹ فارموں کی تعداد 15 ہوگئی۔ آج اس میں 18 پلیٹ فارم ہیں اور پہلوکی جانب سے داخلے کے لئے ایک وسیع جگہ بنائی گئی ہے۔اپریل 2018 میں پلیٹ فارم نمبر 18 سے متصل ایک تاریخی گلیری کا اضافہ کیاگیا ہے جہاں جی آئی پی کے تاریخی بجلی کے انجن‘‘ سر لیزلی ولسن ’’اور دوسری تاریخی اشیاء نمائش کے لئے رکھی گئی ہیں۔


    چھتر پتی شیواجی مہاراج ٹرمنس کی عمارت کی صد سالہ تقریبات کے دوران ایک ڈاک ٹکٹ جاری کیا گیا تھا۔ 2013 میں یہ عمارت اپنی 125 سالہ تقریبات منا رہی تھی تو اس موقع پر ایک خصوصی ڈاک کور جاری کیا گیا تھا۔


    ************


    U-2684

    
    
    (Release ID: 1532971) Visitor Counter : 3