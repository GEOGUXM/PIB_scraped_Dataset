      صحت اور خاندانی بہبود کی وزارت

      نجف گڑھ کو ملٹی اسپیشلٹی خدمات اسپتال کا تحفہ
      Posted On: 02 MAY 2018 7:47PM by PIB Delhi


    نئی دہلی، 02 مئی / وزیر اعظم جناب نریندر مودی کی صدارت میں مرکزی کابینہ نے دیہی صحت تربیتی مرکز ( آر ایچ ٹی سی ) ، نجف گڑھ ، نئی دہلی میں ، تقریباً 95 کروڑ روپئے لاگت کے 100 بستروں والے ایک اسپتال کے قیام کی تجویز کو اپنی منظوری دے دی ہے ۔


    وزیر اعظم کے لیڈر شپ نظریہ اور مسلسل تعاون کے تئیں اپنی شکر گزاری کا اظہار کرتے ہوئے صحت اور خاندانی بہبود کے مرکزی وزیر جناب جے پی نڈا نے کہاکہ اس اسپتال کے قیام کی منظوری سے وزیر اعظم کے نظریے ‘‘ سب کا ساتھ ، سب کا وِکاس ’’ کا اظہار ہوتا ہے ۔ انہوں نے کہا کہ اس پروجیکٹ سے ، نجف گڑھ علاقے میں دو برس میں 100 بستروں والا ملٹی اسپیشلٹی اسپتال قائم کیا جائے گا اور یہ اس علاقے کے 73 گاؤں پر مشتمل 13.65 لاکھ کی مقامی آبادی کی ضروریات اور انہیں طبی خدمات بہم پہنچائے گا ۔


    اس اسپتال کے قیام سے زیر التواء مقامی آبادی خصوصی طور پر کمزور طبقے ، جن میں خواتین اور بچے بھی شامل ہیں ، کو صحت خدمات تک رسائی حاصل ہو سکیں گی ۔ اسپتال اس علاقے میں بچہ اور ماں سے متعلق خدمات ، ٹراما کیئر اور بنیادی ابتدائی جانچ ، تھیرپی ، تحفظ اور علاج فراہم کرائے گا ۔


    اس قدم کو تاریخی قدم قرار دیتے ہوئے مرکزی وزیر نے مزید کہا کہ اسپتال کی خدمات میں میڈیسن میں 4 بڑی کلینیکل خدمات ، زچہ بچہ اور گائنو کلوجی ، بچوں کے علاج ( پیڈیا ٹریشن ) اور سرجری فراہم کی جائیں گی ۔ اس کے علاوہ ، اسپتال میں ایک بلڈ بینک ، جانچ / تشخیص خدمات ( ڈائگنوسٹک سروسیز ) اور جنرل یا عام علاج کے لئے آؤٹ پیشنیٹ ڈپارٹمنٹ ( او پی ڈی ) خدمات ، سرجری ، ڈینٹل ، ای این ٹی ، آنکھوں کا علاج ، آڈیو میٹری اور بچوں کے علاج کی سہولیات فراہم کی جائیں گی ۔ اسپتال میں 30 ڈاکٹروں ، 40 نرسوں اور 50 متعلقہ اور صحت دیکھ بھال سے متعلق عملہ بھی تعینات کیا جائے گا ۔


    امکان ہے کہ یہ اسپتال تمام محکموں اور ضروری انسانی وسائل کے ساتھ ، مئی 2020 ء تک مکمل طور پر اپنا کام شروع کر دے گا ۔


    ( م ن ۔ ش ت ۔ ع ا )


    U. No. 2401

    
    
    (Release ID: 1531101) Visitor Counter : 5