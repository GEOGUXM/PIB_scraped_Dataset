      شماریات اور پروگرام کے نفاذ کی وزارت

      سرکاری اعداد و شمار کو معیاری بنانے کے لئے عام رہنما خطوط کو نوٹیفائی کیا گیا
      Posted On: 21 MAY 2018 12:17PM by PIB Delhi


    نئی دہلی، 21 /مئی۔ حکومت کی تمام سطحوں پر پیش کئے جانے والے سرکاری اعداد و شمار کے معیار کو یقینی بنانے کی ضرورت کے تحت، تاکہ سرکاری اعداد و شمار میں عوام کے اعتماد کو برقرار رکھا جاسکے، اعداد و شمار اور پروگراموں کے نفاد سے متعلق وزارت نے سرکاری اعداد و شمار کو معیاری بنانے کے لئے 6اپریل 2018 کو حکومت ہند کے غیرمعمولی گزٹ نمبر 124 میں عام رہنما خطوط کو نوٹیفائی کیا ہے۔ ان رہنما خطوط کے لئے http://mospi.nic.in/sites/default/files/main_menu/gazette_notification/notification_6apr18.pdf پر رجوع کیا جاسکتا ہے۔ یہ رہنما خطوط انتظامیہ سے متعلق اعداد و شمار سمیت اعداد و شمار کے تمام معاملوں میں کام کرنے والے تمام دفاتر کے ذریعے رضاکارانہ طور پر استعمال کرنے کے لئے جاری کئے گئے ہیں۔


    یہ رہنما خطوط کسی بھی اعداد و شمار کے کلیکشن یا رپورٹ وغیرہ کی تیاری کے لئے سرکاری اعداد و شمار تیار کرنے والوں کے لئے بہت کارآمد ہیں۔ یہ رہنما خطوط اعداد و شمار سے متعلق رپورٹوں کے استعمال سے متعلق فیصلے کرنے کے لئے بھی مددگار ہوں گے، کیوں کہ ان کا فریم ورک ایک ایسا جائزہ پیش کرتا ہے جس سے پتہ چل سکے کہ یہ اعداد و شمار استعمال کے لئے درست ہیں یا اس خاص کے لئے ان کا معیار قابل قبول ہے۔


    مرکز اور ریاستوں ؍ مرکز کے زیر انتظام علاقوں میں اعداد و شمار سے متعلق تمام ایجنسیوں کو مشورہ دیا گیا ہے کہ وہ ان رہنما خطوط پر عمل کریں اور تمام متعلقہ محکموں اور مقامی حکومتوں کو ان رہنما خطوط سے متعلق معلومات فراہم کریں، تاکہ ان کے سرکاری اعداد و شمار کے معیار کو بہتر بنایا جاسکے۔ ایجنسیوں کو یہ بھی مشورہ دیا گیا ہے کہ وہ رہنما خطوط پر عمل درآمد سے متعلق حکمت عملی کو عوام کے سامنے پیش کریں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    
    UN-2676

    
    
    (Release ID: 1532928) Visitor Counter : 5
    
    
      Read this release in: English , Marathi , Hindi , Bengali