      بھارتی چناؤ کمیشن

      ریاستی الیکشن اور انکم ٹیکس کے محکمے نے ،
      
      کرناٹک اسمبلی انتخابات میں پیسے کے غلط استعمال کے خلاف تیز رفتار اقدامات شروع کئے
      
      Posted On: 01 MAY 2018 12:55PM by PIB Delhi


    نئی دہلی یکم مئی ۔کرناٹک میں ریاست کے الیکشن اور انکم ٹیکس کے محکمے نے کرناٹک اسمبلی انتخابات میں پیسے کے غلط استعمال کے خلاف تیز رفتار اقدامات شروع کردئے ہیں ۔یہ پہلا موقع ہے کہ اس قسم کے اقدامات شروع کئے گئے ہیں ۔اس سلسلے میں خاطر خواہ افرادی وسائل اور گاڑیوں کے ساتھ ساتھ قانونی اختیارات سے لیس ٹیمیں ریاست کے ہرضلع میں تشکیل دی گئی ہیں۔


    ریاست میں ریاستی اسمبلیوں کے انتخابات کی سرگرمیاں شروع ہونے کے بعد محکمہ انکم ٹیکس کے شعبہ تفتیش نے 30 اپریل 2018 تک 19.69 کروڑروپے کی نقدی اور 4.81 کروڑروپے کی مالیت کے ناجائز زیورات ضبط کئے گئے ۔


    2013 کے کرناٹک اسمبلی انتخابات کی مدت میں محض 4.97 کروڑروپے اور 3.41 کروڑ کے غیر قانونی زیورات ضبط کئے گئے تھے۔ معلوم ہوا ہے کہ اس بار جورقم ضبط کی گئی ہے ،وہ اسمبلی انتخابت کے دوران غیر قانونی طور سے تقسیم کئے جانے کےلئے جمع کی گئی تھی۔


    محکمہ انکم ٹیکس کا شعبہ تفتیش ریاست میں تمام سرگرمیوں پر سختی کے ساتھ مسلسل نظر رکھے ہوئے ہے ۔


    محکمہ انکم ٹیکس کی اہم سرگرمیوں کی تفصیلات حسب ذیل ہے :


    الف ۔ میسور میں 24 اپریل 2018 کو کی گئی چھاپہ ماری ۔


    1۔ریاست میں خفیہ اطلاعات کی بنیاد پر متعددسرکاری ٹھیکداروں پر 24 اور 26 اپریل 2018 کے درمیان چھاپے مارے گئے، جس کے نتیجے میں صرف میسور کے علاقے میں 6.76 کروڑ روپے کی ایسی رقم ضبط کی گئی جس کی کوئی تفصیل موجود نہیں تھی۔یہ رقم 2000 اور 500 روپے کے نوٹوں کی شکل میں تھی ۔ مختلف بینکوں کے بے نامی لاکروں سے یہ رقم ضبط کی گئی ۔ٹھیکیداروں کے کاغذات میں اس رقم کا کوئی اندراج نہیں تھا اور یہ ٹھیکیدار یہ بھی نہیں بتا پائے کہ یہ رقم کہاں سے آئی تھی۔


    2۔ ایسے وقت میں یہ سوالات اپنے آپ میں انتہائی پریشان کن ہیں کہ جب چناؤ کی سرگرمیاں زور شورسے جاری ہیں اس قدر خطیر رقم ان ٹھیکیداروں سے ضبط کی گئی ہے ۔


    ب۔ بنگلور ،داون گیری اور میسور میں 26 اپریل اور 28 اپریل 2018 کو مارے گئے چھاپے :


    1۔اس خفیہ اطلاع کی بنیاد پر کہ سرکاری ٹھیکیداروں نے اسمبلی انتخابات میں غیر قانونی طورسے استعمال کرنے کے لئے خطیر مقدار میں سرمایہ جمع کررکھا ہے ۔ بنگلور ،داون گیری اور میسور کے تین ٹھیکیداروں کے مقامات پر 26 اپریل 2018 سے چھاپہ ماری شروع کی گئی جو 28 اپریل 2018 تک جاری رہی ۔


    2۔ان چھاپوں کے دوران 4.08 کروڑروپے کی ایسی رقم ضبط کی گئی ، جس کے وسیلے کی کوئی تفصیل بیان نہیں کی جاسکی ۔اس کے ساتھ ہی 2.79 کروڑروپے کی مالیت کے ایسے زیورات بھی ضبط کئے گئے جن کی کوئی تفصیل موجود نہیں تھی۔ ان میں سے ایک چھاپے کے دوران ایک ٹھیکیدار کی چلتی ہوئی کار سے 1.2 کروڑروپے کی رقم ضبط کی گئی ۔


    3۔ان چھاپوں کے دوران ایسی شہاتیں بھی جمع کی گئی ہیں ، جن میں اندھادھند خریداری ، نقلی ضمنی ٹھیکیداروں اور مزدوروں کو ، کی جانے والی ادائیگیاں اور دیگر غیر قانونی ادائیگیاں شامل ہیں ۔ چھاپہ مار پارٹیوں نے بتایا کہ ہے کہ 74.39 کروڑروپے کی مالیت کی ذاتی آمدنی موصول ہوئی ہے ۔


    ج۔ 28 اپریل اور 29 اپریل 2018 کو بنگلورو میں مارے گئے چھاپے :


    1۔اس خفیہ اطلاع کی بنیاد پر کہ ایک شخص ایک مخصوص پارٹی کے امیدوار وں کی سرمایہ کاری کررہا ہے ،دو کاروباری مقامات اور ایک رہائش گاہ پر چھاپے مارے گئے ۔ یہ چھاپہ ماری 32 گھنٹے تک جاری رہی اور 29 اپریل 2018 تک جاری رہنے والی چھاپہ ماری میں 3.18 کروڑروپے ضبط کئے گئے ۔


    2۔اہم شخصیات کی رہائش گاہوں کے ایک علاقے کی ایک رہائش گاہ میں کھڑی ایک کارسے چھاپہ مار عملے کی شدید محنت کے بعد دو کروڑ روپے کی رقم ضبط کی گئی ۔


    د۔ کھانہ پور ،ہبلی اوربنگلور میں 28 اور 29 اپریل 2018 کو مارے گئے چھاپے :


    1۔ ایک مخصوص پارٹی کے ٹکٹ پر الیکشن لڑنے والے ایک امید وار کے داخل کردہ حلف نامے کی تصدیق اور مذکورہ امیدوار کے نقد سودوں اور دیگر تفصیلات کی خصوصی خفیہ اطلاع کی بنیاد پر امیدوار کے خلاف چھاپے مارے گئے تو معلوم ہوا کہ :


    2۔اس نے جائزہ سال 13-2012 سے اب تک اپنی انکم ٹیکس ریٹرن داخل نہیں کی ہے تاہم اس نے اپنے داخل کردہ حلف نامے میں کچھ آمدنی کا اعلان کرنے کے ساتھ ساتھ یہ بھی لکھا ہے کہ کیونکہ محکمہ انکم ٹیکس نے آن لائن ریٹرن داخل کرنے پر روک لگارکھی ہے ،اس لئے وہ اپنا انکم ٹیکس ریٹرن داخل نہیں کرسکا ۔ لیکن اس نے اپنا خوداندازہ کاری ٹیکس ادا کردیا ۔


    3۔یادرہے کہ انکم ٹیکس ریٹرن داخل کرنے پر روک جیسی کوئی بات نہیں ہے ۔علاوہ ازیں امیدوار اور اس کی اہلیہ کی داخل کردہ انکم ٹیکس ریٹرن میں بعض باتیں غلط پائی گئی ہیں اور چھاپوں کے دوران یہ بھی پایا گیا کہ امیدوار نے اپنے حلف نامے میں غلط بیانی سے کام لیا ہے ۔


    4۔امیدوار نے یہ بات بھی قبول کی کہ 3 جنرل پاور آف اٹارنی اور 2 خرید کردہ املاک سمیت 5 املاک کا بھی چناؤ کے حلف نامے میں ذکر نہیں کیا گیا ہے ۔


    5۔چھاپوں کے درمیان یہ بھی پایا گیا کہ اس نے اور اس کے کنبوں کے لوگوں نے تعمیرات کے کاروبار اور مشترکہ ترقیانی معاہدوں سے ہونے والی آمدنی کا بھی اعلان نہیں کیا ہے ۔ اس طر ح پتہ لگائی جانے والی اس کی اور اس کے کنبے سے ضبط کی جانے والی رقم کی مالیت تقریباََ 18 کروڑروپے ہے ۔ یہ بھی پایاگیا کہ اس کا بیشتر کاروبار اس کے افراد خانہ کے نام سے ہے ۔


    6۔تقریباََ 191 کروڑروپے کی مالیت کی اندازہ کاری اورتفتیش کا کام ہنوز جاری ہے ۔


    2363 U-

    
    
    (Release ID: 1530783) Visitor Counter : 13