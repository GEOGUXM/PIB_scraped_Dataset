      ریلوے کی وزارت

      ٹرین کے ٹوائلیٹ سے چائے/ کافی کے کین لیکر نکلنے والے وینڈر کے بارے میں سوشل میڈیا پر وائرل ہونے والی ویڈیو کے سلسلے میں کارروائی
      Posted On: 03 MAY 2018 1:39PM by PIB Delhi


    نئی دہلی، 3 مئی 2018، یہ بات ریلوے کے علم میں آئی ہے کہ پچھلے کئی دنوں سے سوشل میڈیا میں ایک ویڈیا دکھائی جارہی ہے جس میں ایک وینڈر کوچائے / کافی کے کینوں کے ساتھ ٹرین کے ٹوائلیٹ سے باہر آتے ہوئے دکھایا گیا ہے جس سے یہ تاثر ملتا ہے کہ ان کینوں میں ٹوائلیٹ کے اندرسے پانی ملایا گیا ہے۔ اس سلسلے میں مندرجہ ذیل وضاحت جاری کی جارہی ہیں۔


    ’’یہ واقعہ ٹرین نمبر 12759 چنئی سینٹرل/حیدرآباد چار مینار ایکسپریس میں دسمبر 2017 میں سیکندر آباد ریلوے اسٹیشن پر پیش آیا تھا۔ اس سلسلے میں غلط کام کرنے والوں کی نشاندہی کے لئے اور مناسب کارروائی کے لئے تحقیقات کی گئی۔


    تحقیقات کی بنیاد پر سیکندر آباد اور قاضی پیٹھ کے درمیان ٹرین کے وینڈنگ کنٹریکٹر پی سِوا پرساد کے خلاف سخت کارروائی کی گئی ہے جس کے ساتھ ویڈیو میں دکھایا گیا متعلقہ وینڈر وابستہ تھا۔ کنٹریکٹ جاری کرنے والی ایجنسی آئی آر سی ٹی سی کے ذریعہ لائسنس دینے والے پر ایک لاکھ روپے کا جرمانہ عائد کیا گیا ہے۔


    لائسنس دینے والی فرم میسرز پی سَوا پرساد کو وجہ بتاؤ نوٹس بھی جاری کیا گیا ہے کہ متعلقہ سیکشن پر ٹرین میں سامان پہنچانے کے ان کے ٹھیکے کو کیوں نہ منسوخ کردیا جائے۔2 مئی 2018 کو جاری کئے گئے وجہ بتاؤ نوٹس کے پندرہ دنوں کے اندر اندر وضاحت کرنے کو کہا گیا ہے۔


    ویڈیو میں جو دیگر دو افراد دکھائے گئے ہیں وہ غیر مجاز ہاکر ہیں۔ جنوب سینٹرل ریلوے کا کمرشیل ڈپارٹمنٹ گزشتہ کئی مہینوں سے سیکندر آباد ریلوے اسٹیشن پر غیر مجاز ہاکروں کے خلاف سرگرم مہم چلا رہاہے۔اس مہم کے دوران تمام غیر مجاز ہاکر جن میں دو متعلقہ ہاکرس بھی شامل ہیں، وہاں سے ہٹا دیئے گئے ہیں۔


    مختلف سطحوں پر سخت نگرانی رکھی جارہی ہے تاکہ اس بات کو یقینی بنایا جاسکے کہ آئندہ اس طرح کا کوئی واقعہ پیش نہ آئے‘‘۔


    ۔۔۔۔۔۔۔۔۔۔۔


    U- 2420

    
    
    (Release ID: 1531181) Visitor Counter : 8
    
    
      Read this release in: Hindi , English , Marathi , Bengali , Tamil , Malayalam