      صدر جمہوریہ کا سکریٹریٹ

      صدرجمہوریہ ہند کے اعزاز میں جے پورمیں شہری استقبالیہ
      Posted On: 13 MAY 2018 12:52PM by PIB Delhi


    نئی دہلی ، 14مئی :صدرجمہوریہ ہند ، جناب رام ناتھ کووندنے کل (13مئی ، 2018)کو راجستھان ، جے پورمیں اپنے اعزاز میں ریاستی حکومت کی جانب سے دیئے گئے استقبالیہ پروگرام میں لوگوں سے خطاب کیا ۔


    اس موقع پر، صدرجمہوریہ ہندنے کہاکہ راجستھان کے عوام اپنی حب الوطنی ، یہاں کی زبان اور انسانی اقدار سے مضبوطی سے جڑے ہوئے ہیں ۔ برسوں سے مختلف چیلنجوں کے باوجود ، جس میں قدرتی آفات بھی شامل ہیں ، راجستھان کی عوام نے معاشی اوراقتصادی ترقیات میں تسلی بخش جستجوکو برقراررکھاہے ۔ان کی زندگیاں زبردست ثقافتی ارتعاش ورنگ بو سے مالامال ہیں ، جن میں منصفی ، تیوہار، فن اور ادب شامل ہیں۔


    صدرجمہوریہ نے راجستھان حکومت کی جانب سے شروع کی جانے والی ‘بھیروں سنگھ شیخاوت انتیودے روزگاراسکیم ’اور ‘سندرسنگھ بھنڈاری ای بی سی خود روزگاراسکیم ’دومثالی عوامی اسکیموں کی ستائش کی ۔انھوں نے کہا کہ شیڈول کاسٹ ، شیڈول ٹرائبس اوردیگرمحروم طبقات کے لئے قرض کی فراہمی ،ایک تیسری اسکیم کا آغاز، ان عظیم شخصیات کو سچی خراج عقیدت کی حیثیت رکھتاہے ۔ اس موقع پرانھوں نے اپنے اس اعتمادکااظہارکیا کہ راجستھان کے عوام ان اسکیموں اور حکومت کے ہند کے دیگرفلاحی اقدامات سے بھی اسی طرح مستفیض ہوں گے ۔


    صدرجمہوریہ نے حکومت ہند کی جانب سے راجستھان کےچارشہروں ۔جے پور، اودے پور ، کوٹہ اور اجمیر کو اسمارٹ شہروں میں شامل کئے جانے کے اقدامات پربھی اظہارمسرت کیا۔انھوں نے کہا کہ یہ بات قابل ذکرہے کہ تین صدیوں قبل جے پور کی شاندار تعمیرکی گئی تھی ،وہ شاید ہندوستان کی جدیدکاری کاپہلامنصوبہ تھا ۔انھوں نے مزید کہا کہ معاشی اور اقتصادی پیش رفت کے لئے حوصلہ افزائی نے سیاحت کے شعبے میں موثرمواقع پیداکرنے کے لئے راجستھان کی معاونت کی ہے ۔ ریاست نے عالمی نقشے پرایک مخصوص اعلیٰ سیاحتی مقام کا درجہ حاصل کرلیا ہے۔


    صدرجمہوریہ ہند نے اس بات پرخوشی کااظہارکیا کہ راجستھان میں سیاحت کو فروغ دینے کی آئندہ بھی کوششیں جاری رہیں گی اوراعتماد ظاہرکیا کہ ان کوششوں سے ریاست میں آنے والی نسلوں کے لئے روزگارکے مواقع پیداہوں گے اور نوجوانوں کوروزگار حاصل ہوگا۔


    *************


    (م ن ۔ع آ :05.2018 14. )


    U-2550

    
    
    (Release ID: 1532018) Visitor Counter : 1