      صحت اور خاندانی بہبود کی وزارت

      پردھان منتری سواستھ سرکشا یوجنا (پی ایم ایس ایس وائی )کے بارہویں پنجسالہ منصوبے کے بعد تک کی مدت کے لئے منظوری
      Posted On: 02 MAY 2018 4:02PM by PIB Delhi


    نئیدہلی، 03 مئی ۔وزیر اعظم نریندر مودی کی صدارت میں ہونے والے مرکزی کابینہ کے اجلاس میں پردھان منتری سواستھ سرکشا یوجنا (پی ایم ایس ایس وائی ) کو بارہویں پنجسالہ منصوبے کے بعد سال 18-2017 سے 20-2019 کی مدت کے لئے منظوری دے دی گئی ۔اس کے لئے 14832 کروڑ روپے کا مالیہ مختص کیا گیا ہے ۔


    مرکزی وزیر صحت وخاندانی بہبود جناب جے پی نڈا نے مسلسل معاونت کے لئے وزیر اعظم کے تئیں احسان مندی کا اظہار کرتے ہوئے کہا کہ سرکار ملک میں صحت کی خدمات سے متعلق ڈھانچہ جاتی سہولیات اور صحت کی خدمات کے عملے میں بہتری کے لئے احتیاط کے ساتھ کام کررہی ہے ۔ انہوں نے کہا کہ نئے آل انڈیا میڈیکل انسٹی ٹیوٹ کے قیام سے نہ صرف یہ کہ طبی تعلیم اور تربیت میں مثبت تبدیلیاں پیدا ہوں گی بلکہ صحت کی دیکھ بھال اور علا ج کی خدمات مہیا کرانے والے عملے کو درپیش خامیو ں کا بھی تدارک کیا جاسکے گا۔ نئے آل انڈیا انسٹی ٹیوٹ آف میڈیکل سائنسیز(اے آئی آئ ایم ایس ) پوری طرح مرکزی سرکار کے سرمائے سے قائم کئے جائیں گے اور ان کے کام کاج اور دیکھ بھا ل کے اخراجات بھی مرکزی سرکار برداشت کرے گی۔جناب نڈا نے اپنی تقریر میں آگے کہا کہ مختلف ریاستوں میں قائم کئے جانے والے نئے آل انڈیا انسٹی ٹیوٹ آف میڈیکل سائنسیز (اے آئی آئ ایم ایس )سےتقریباََ تین ہزار افراد کو (اے آئی آئ ایم ایس ) کے تدریسی اور غیر تدریسی شعبوں میں ملازمتوں کے نئے مواقع فراہم ہوں گے ۔ انہوں نے کہا کہ ان اے آئی آئ ایم ایس اداروں کے قریب قائم ہونے والے شاپنگ سینٹروں اور کینٹینز جیسے ادارے قائم ہونے کے نتیجے میں ملازمت کے بالواسطہ مواقع بھی فراہم ہوسکیں گے ۔ پردھان منتری سواستھ سرکشا یوجنا (پی ایم ایس ایس وائی ) کے تحت کام کرنے والے ہر اے آئی آئی ایم ایس ادارے میں کام کاج کی خاطر 960 بستروں کے اسپتال کے لئے کل 4089 اسامیاں معین کی گئی ہیں ۔ علاوہ ازیں پی ایم ایس ایس وائی کے تحت 960 بسترو ں کے مزید نئے اے آئی آئ ایم ایس اداروں کے لئے بھی اسی قدر نفری معین کی گئی ہے ۔ اب تک منگل گری ، ناگپور اورکلیانی میں قائم کئے جانے والےاے آئی آئی ایم ایس اداروں میں وزارت مالیات کی منظوری سے 1144 اسامیاں قائم کی جاچکی ہیں ۔


    جناب نڈا نے پی ایم ایس ایس وائی کی اسکیم کے فوائد پر روشنی ڈالتے ہوئے بتایا کہ نئے قائم کئے جانے والے ہر اے آئی آئی ایم ایس ادارے میں انڈر گریجوایٹ (ایم بی بی ایس ) کے لئے 100 اور بی ایس سی (نرسنگ ) کے لئے 60 نشستیں معین کی گئی ہیں ۔ علاوہ ازیں 15 سے 20 تک سپر اسپیشلٹی کے محکموں اور 750 بستر بھی فراہم کرائے جانے کا انتظام کیا جائے گا ۔ انہوں نے مزید کہا کہ ہرجی ایم سی ادارے کی تازہ کاری کے منصوے کے تحت 8سے 10 تک سپر اسپیشلٹی محکموں کو اوسط معاونت فراہم کرائی جائے گی ۔ علاوہ ازیں تازہ کاری کے ان منصوبوں سے اوسطاََ 15 نئی پوسٹ گریجوایٹ نشستوں کا بھی اضافہ ہوسکے گا ۔ سردست موصوف نے کا کہ اے آئی آئی ایم ایس اداروں کے اعدادوشمار کے مطابق توقع ہے کہ ہر نئے اے آئی آئی ایم ایس ادارے کے آؤٹ پیشنٹ ڈپارٹمنٹ میں یومیہ 1500 مریضوں کو علاج کی سہولت فراہم کرائی جائے گی جبکہ تقریباََ ایک ہزار آئی پی ڈی مریضوں کو ماہانہ علاج کی سہولت فراہم کرائی جاسکے گی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 2415

    
    
    (Release ID: 1531159) Visitor Counter : 2
    
    
      Read this release in: English