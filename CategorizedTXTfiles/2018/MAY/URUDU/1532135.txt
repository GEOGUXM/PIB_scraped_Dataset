      صدر جمہوریہ کا سکریٹریٹ

      صدر جمہوریٔہ ہند نے مہاراشٹر میں
      
      فورتھ گلوبل ایگزی بیشن آن سروسز(خدمات پر چوتھی عالمی نمائش )کا افتتاح کیا

      Posted On: 15 MAY 2018 2:58PM by PIB Delhi

    نئیدہلی، 15 مئی ۔صدر جمہوریہ ہند جناب رام ناتھ کووند نے آج ممبئی میں خدمات کے موضوع پر چوتھی عالمی نمائش (فورتھ گلوبل ایگزی بیشن آن سروسز ) کا افتتاح کیا اور خدمات کے بارہ نمایاں شعبوں پر ایک پورٹل کا آغاز کیا۔


    اس موقع پر اپنی تقریر میں جناب رام ناتھ کووند نے دنیا کے تقریباََ 100 ملکوں سے اس عالمی نمائش میں شرکت کے لئے آنےوالے تقریباََ 500 بین الاقوامی مندوبین کا خیر مقدم کرتے ہوئے اس اہم عالمی نمائش کے اہتمام کے لئے حکومت ہند کی وزارت صنعت وکامرس اور مہاراشٹر کی ریاستی سرکار کی ستائش کی ۔ علاوہ ازیں انہوں نے کنفیڈریشن آف انڈین انڈسٹری (سی آئی آئی ) اور سروسز ایکسپورٹ سے


    صدر پروموشن کونسل کی بھی اس عظیم الشان اقدام کے لئے ستائش کی اور امید ظاہر کی کہ اس سے ہندوستان کی خدمات کے شعبے کو فروغ حاصل ہوگا اور خدمات کے عالمی شعبوں سے رابطہ کاری میں ہندوستان کو سہولت حاصل ہوگی۔ انہوں نے کہا کہ بارہویں چیمپئن سیکٹر ز کا اجرا ایک ایسا ٹھوس قدم ہے ، جس سے نہ صرف ہندوستانی معیشت بلکہ عالمی معیشت کو فائدہ پہنچے گا اورملازمتوں کے زبردست مواقع پیدا ہوں گے۔


    صدر جمہوریہ موصوف نے اپنی تقریر میں آگے کہا کہ خدمات کے شعبے کو عالمی معیشت کے ایک فعال اور وسعت پذیر جزو کی حیثیت حاصل ہے ۔ آج خدمات کے شعبے کو ملازمت ، مالیات میں اضافے ،پیداواریت اور جدت طرازی کے حوالے سے زبردست برتری حاصل ہے ۔ زراعت ، ڈھانچہ جاتی سہولیات اورسازوسامان کی تیاری یعنی مینوفیکچرنگ کے شعبوں سمیت دیگر اہم شعبوں میں آج ٹکنالوجی اہم کردار ادا کررہی ہے اور یہ کہنا مبالغہ نہ ہوگا کہ اکیسویں صدی میں خدمات کے شعبے کو عالمی معیشت میں کلیدی حیثیت حاصل ہوگی ۔ جناب رام ناتھ کووند نے کہا کہ آج ہندوستان میں خدمات کے شعبے کی شمولیت مجموعی طور سے 61 فیصدکے بقدر ہے اور اپنی جواں سال آبادی کے ساتھ صلاحیتوں اور ٹکنالوجی سے مطابقت کے ایک زبردست گروپ کے ساتھ ہندوستان کو خدمات کے شعبے میں زبردست حیثیت حاصل ہے اور ہندوستان جلد ہی دنیا کو مزید خدمات فراہم کرانے والا ملک بن جائے گا ۔


    صدر جمہوریہ نے اپنی تقریر میں آگے کہا کہ صنعتوں کے ابتدائی دور میں سازوسامان کی روایتی تیاری ، کارخانوں میں ملازمتوں اور روزگار کے مواقع پیدا کرتی تھی اور ذیلی اکائیو ں اور کارخانوں کی شکل میں کاروباریت کی حوصلہ افزائی کرتی تھی ۔ آج ہم خدمات کے میدان میں بظاہر چھوٹے دِکھنےو الے لیکن ایک متاثر کن شعبے کی صورت میں ابھررہے ہیں ۔آج ٹکنالوجی نے نہ صرف لاتعداد مواقع فراہم کرائے ہیں بلکہ مقامی خدمات کار کمپنیوں کو قومی بلکہ عالمی حیثیت اختیار کرنے میں مدد دی ہے ۔آ ج دنیا کے تیسرے بڑے اسٹارٹ اپ مرکز کی حیثیت رکھنے والے ملک ہندوستان نے جواں سال کاروباریوں کی نسلوں ،عورتوں اور مردوں کی ایک بڑی تعداد کو اپنی آرزوؤں کی تکمیل کے لئے مضطرب اور بے چین بنارکھا ہے ۔


    جناب رام ناتھ کووند نے اپنی تقریر کے آخر میں کہا کہ اسٹارٹ اپ انڈیا اور مدرا یوجنا جیسے سرکار کے پروگراموں نے زمینی سطح کے ایک کروڑ 20 لاکھ کاروباریوں کو پونجی کاری کی سہولت دستیاب کرائی ہے اور خدمات کے شعبے میں کاروباری ثقافت کے بیج بودئے ہیں۔ انہوں نے اس موقع پر اپنے اس یقین کا اظہار کیا کہ ایسے کچھ اسٹارٹ اپ پروگرام آنے والی دہائیوں میں زبردست کا روباری اداروں کی حیثیت اختیار کرلیں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    2570 U-

    
    
    (Release ID: 1532135) Visitor Counter : 5