      کابینہ

      خشخاش تجارت کے معاملے میں بھارت اور ترکی کے مابین مفاہمتی عرضداشت کو کابینہ کی منظوری
      
      کابینہ نے ترکی سے خشخاش کی درآمد کے لئے تیز رفتار اور شفاف پروسیسنگ یقینی بنانے کیلئے منظوری دی

      Posted On: 24 MAY 2018 12:06PM by PIB Delhi

    نئیدہلی۔ 24 ؍مئی۔وزیراعظم جناب نریندر مودی کی قیادت میں مرکزی کابینہ نے خشخاش ( دانے )کی تجارت پر بھارت اور ترکی کے مابین مفاہمتی عرضداشت پر دستخط کیے جانے کو اپنی منظوری دے دی ہے۔ اس کا مقصد ترکی سے خشخاش (دانہ) درآمد کرنے کیلئے تیز رفتار اور شفاف پروسیسنگ کو یقینی بنانا ہے۔


    تفصیلات:


    مذکورہ مفاہمتی عرضداشت کے اہم نکات درج ذیل ہیں:

     1. ترکی اناج بورڈ (ٹی اے ایم او) خشخاش کو ترکی سے بھارت برآمد کرنے کے قواعد وضوابط کیلئے آن لائن نظام کا اہتمام کریگا ۔ آن لائن نظام کی رکنیت حاصل کرنے کیلئے برآمد کار کمپنیاں ایجین ایکسپورٹ ایسوسی ایشن (ای آئی بی) ، قانونی طور پر سونپی گئی ذمہ داری کے توسط سے ٹی ایم او کو درخواست پیش کرے گی۔
     2. ہر ایک سال بھارت کے ذریعے درآمد کیے جانے والے خشخاش (دانے) کی مقدار بھارت کی حکومت اپنی جانب سے حکومت ترکی کے ساتھ تبادلہ خیالات کے بعد طے کریگی۔ اس میں پیداواری سال میں ترکی میں خشخاش کی پیداوار ، گزشتہ پیداواری برسوں کے بقایا اور ترکی جمہوریہ کی گھریلو اور دیگر برآمداتی ضروریات کو مدنظر رکھا جائیگا۔
     3. برآمد کار کمپنیاں ٹی ایم او کے تحت درج رجسٹر ہوں گی۔ بھارتی درآمدکار کے ساتھ برآمد کار کمپنی کے ذریعے کیا جانے والا ہر ایک فروخت معاہدہ آن لائن نظام کے توسط سے ٹی ایم او کے تحت درج رجسٹر ہوگا۔ مذکورہ پیرا گراف نمبر 2 میں متذکرہ مقدار سے زیادہ کے فروخت معاہدے کو درج رجسٹر نہیں کرنے کی ذمہ داری ٹی ایم او کی ہوگی۔
     4. مذکورہ پیرا دو میں متذکرہ مقدار کو مدنظر رکھتے ہوئے ہر سال طرفین کسی ہندوستانی درآمدکار کے ذریعے پیداواری سال میں درآمد کیے جانے والی مقدار طے کرسکتے ہیں۔
     5. مرکزی نارکوٹکس بیورو (سی بی این) ٹی ایم او کے ذریعے درج رجسٹر فروخت معاہدے کو درج رجسٹر کریگا۔ یہ رجسٹریشن ٹی ایم او کے ذریعے چلائی جانے والے آن لائن نظام اور حکومت ہند کے تحت وزارت خزانہ کے ذریعے رجسٹریشن کیلئے طے شدہ رہنما خطوط کے مطابق ہوگا۔ سی بی این اپنے ذریعے رجسٹر کیے گئے فروخت قرار کو آن لائن نظام پر اپ لوڈ کریگا۔ ٹی ایم او ، سی بی این کے ذریعے درج رجسٹر معاہدوں کے معاملے میں بھی برآمد کی اجازت دیگا۔
     6. فروخت سے متعلق معاہدات اور دیگر ضروری کارروائیاں پوری کرنے کے بعد ٹی ایم او برآمد کاروں کو خشخاش (دانے) کے لئے قانونی پیداوار سرٹیفکیٹ فراہم کرائیگا۔

    مذکورہ مفاہمتی عرضداشت کے تحت ترکی سے خشخاش کی درآمد کیلئے کوٹے کا تعین اور پیشگی پروسیسنگ کے عمل کو تیز اور شفاف بنائے گا۔ اس طرح معقول درآمد معاہدہ آسانی سے کیا جاسکتا ہے اور درآمد میں روکاوٹ ڈالنے والے متعدد معاملے ٹالے جاسکیں گے۔ مذکورہ مفاہمتی عرضداشت بھارت کی گھریلو منڈی میں خشخاش کی لگاتار دستیابی یقینی بنائے گی او ر آخر کار اس سے بھارت کے خشخاش صارفین مستفید ہوں گے۔


    پس منظر


    قانونی تنازعات کی وجہ سے ترکی سے خشخاش کی درآمد رک گئی تھی۔ اس سے بھارت کے گھریلو بازار میں خشخاش کی قیمت میں کافی اضافہ ہوگیا تھا اور کچھ درآمدکاروں کے ذریعے ذخیرہ اندوزی بھی شروع ہوگئی تھی۔ عدالت کے ذریعے متعدد حکم امتناعی جاری کرنے اور سماعت ملتوی ہونے کی وجہ سے صورتحال کافی سنگین ہوگئی تھی اور ملک میں خشخاش کی دستیابی کم سے کم ہوگئی تھی۔ ایسی قانونی پیچیدگیوں سے بچنے کیلئے، قیمتوں میں اضافے اور ذخیرہ اندوزی کی روک تھام کیلئے حکومت ہند اور حکومت ترکی کے مابین مفاہمتی عرضداشت کے توسط سے ایک متبادل نظام تشکیل دینے کی ضرورت ہے جس میں اصل وقت اور اعداد وشمار کا باہم تبادلہ کیا جاسکے تاکہ یہ امر یقینی بنایا جاسکے کہ ترکی سے درآمد کی گئی خشخاش کی مقدار مناسب ہے ، پیداوار صحیح ہے اور قانونی طور پر ترکی میں ہی اس کی پیداوار ہوئی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    2726 U-

    
    
    (Release ID: 1533279) Visitor Counter : 2
    
    
    
    
    

6.