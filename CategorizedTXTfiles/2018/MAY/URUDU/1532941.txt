      امور داخلہ کی وزارت

      راجناتھ سنگھ نے سی آر پی ایف کی 241 بستریہ بٹالین کی پاسنگ آؤٹ پریڈ میں شرکت کی
      Posted On: 21 MAY 2018 4:46PM by PIB Delhi


    نئی دہلی/ 21 مئی ۔وزیر داخلہ جناب راجناتھ سنگھ نے آج چھتیس گڑھ کے امبیکا پور میں سی آر پی ایف کی 241 بٹالین کی پاسنگ آؤٹ پریڈ میں شرکت کی۔


    اس موقع پر اپنی تقریر میں وزیر داخلہ نے سینٹرل ریزو پولیس فورس(سی آر پی ایف) اورریاستی پولیس کی بائیں بازوں کی انتہا پسندی(ایل ڈبلیو ای) سے مقابلے کی تعریف کی۔


    انہوں نے کہا کہ نکسل لیڈروں نے اس بات کو یقینی بنایا ہے کہ ان کے بچے تو مشہور یونیورسٹیوں میں تعلیم حاصل کریں جبکہ وہ غریب قبائلیوں کے بچوں کو گمراہ کرتے رہیں۔


    انہوں نے مزید کہا کہ‘‘بائیں بازوں کے انتہا پسند یہ چاہتے ہیں کہ قبائلی عوام ہمیشہ غریب ہی رہیں کیونکہ یہ صورتحال ان کی اپنی اسکیم ان کے مقصد کے لئے موزوں ترین ہے۔ پھر بھی کچھ نکسل لیڈروں کی طرز زندگی سے بے پناہ دولت اور خوشحالی ظاہر ہوتی ہے۔ جبکہ ان نکسل لیڈروں کے بچے غیرملکی یونیورسٹیوں میں تعلیم حاصل کررہے ہیں۔لیکن غریب بچے گمراہ ہورہے ہیں۔ ہم نے یہ فیصلہ کیا ہے کہ وہ تمام نکسل لیڈر جنہوں نے غریب عوام کو استعمال کرکے اور ان کی معصومیت کو غلط ڈھنگ سے پیش کرکے جتنی دولت جمع کی ہے انہیں سخت سزا دی جائے گی’’


    وزیر داخلہ نے مزید کہا کہ‘‘ نکسلزم ایک بڑا چیلنج ہے لیکن میں یہ کہنا چاہتا ہوں کہ یہ برائی اب ختم ہورہی ہے اور اس کی بنیادیں ناپید ہورہی ہیں۔سلامتی دستے کی ہلاکتیں گھٹ کر تقریباً 55-53 فیصد گھٹ کر کم ہوگئی ہیں۔نکسل واد کا جغرافیائی دائرہ بھی 40-45 فیصد تک کم ہوگیا ہے۔ اس حصولیابی کاسہرا سی آر پی ا یف کے جوانوں اور ریاستی پولیس کے سر جاتا ہے’’


    نکسلیوں کے برے ارادوں کے مقابلے کے لئے، جنہوں نے عوام کو گمراہ کیا ہے،انتہائی کامیاب ہتھیارترقی ہے اس پر زور دیتے ہوئے وزیر داخلہ جناب راجناتھ سنگھ نے کہا کہ‘‘مجھے معلوم ہے کہ چھتیس گڑھ کے وزیراعلی ڈاکٹر رمن سنگھ ریاست کی ہمہ جہت ترقی کو یقینی بنانے کی کوششیں کررہے ہیں۔ وہ ریاست کے دور دراز کے علاقوں میں ترقی پر توجہ مرکوز رکررہے ہیں۔ تاکہ سب کی ترقی یقینی ہوسکے’’۔پھر بھی ماؤ نواز نہیں چاہتے ہیں کہ ان علاقوں میں ترقی ہو۔ کیونکہ وہ اچھی طرح جانتے ہیں کہ اگر ترقی ہوگی تو ان کے ناپاک منصوبے کبھی کامیاب نہیں ہوں گے۔


    انہوں نے مزید کہا کہ‘‘ ہم ریاست کے ہر ایک گاؤں میں سڑک رابطہ، بجلی اور دیگر بنیادی ڈھانچے کو یقینی بنا رہے ہیں۔لیکن کچھ گاؤں اب بھی بجلی سے محروم ہیں اور نکسلیوں کے ذریعہ کھڑی کی جارہی رکاوٹوں کے ذریعہ عوام کو دشواریوں کا سامنا کرناپڑرہا ہے۔لیکن میں اس بات کو یقینی بناناچاہتا ہوں کہ ایسی رکاوٹ باقی نہ رہے جس سے ان علاقوں میں ترقیاتی عمل میں رکاوٹیں پیدا ہوسکیں’’۔


    وزیر داخلہ جناب راجناتھ سنگھ نے سلامتی دستے کے ذریعہ کئے جارہے کاموں اور ان کی شہادتوں کا اعتراف کرتے ہوئے کہ‘‘ کتنی بھی رقم ہمارے نوجوانوں کی زندگی کے نقصانات کا بدل نہیں ہوسکتی لیکن ان نوجوانوں کے کے تئیں جنہوں نے ملک کی خدمت کرتے ہوئے اپنی جان کی قربانی دی ہے ان کے کنبےکے تئیں ہماری ذمہ داری بنتی ہے۔ اس بات کو پیش نظر رکھتے ہوئے ہم نے فیصلہ کیا ہے کہ ہمارے خراج عقیدت کے طور پر شہید جوانوں کے کنبے کو 1 کروڑ روپے سے کم کا معاوضِہ نہیں دیا جاناچاہئے’’۔


    ‘‘بستریہ بٹالین’’ جو یکم اپریل 2017 کو وجود میں آیا تھا۔ اس میں بستر کے نوجوانوں کو روزگار کے لئے ایک فل پروف پلیٹ فارم مہیا کرانے کے علاوہ بستر علاقے میں مقابلے کے لئے سی آر پی ایف میں مقامی نمائندگی کو بڑھانا ہے۔اس مقصد کے تحت بھرتی کا عمل کو سہل بنایا جارہا ہے جب کہ لمبائی اور وزن سے متعلق جسمانی میعارات نرمی لائی گئی ہے تاکہ مقامی امیدواروں کو زیادہ سے زیادہ مواقع حاصل ہوسکیں۔سی آر پی ایف نے بھی سول ایکشن پروگراموں کے ذریعہ مقامی نوجوانوں کو تعلیم سے قبل جسمانی ٹریننگ دینے کے لئے مزید کام کیا ہے تاکہ ان کی صلاحیت بڑھ سکے اوردستے میں داخلے کے لئے ان کی اہلیت بھی بہتر ہوسکے۔


    ************


    م ن۔ ش س ۔ رض


    U-2648

    
    
    (Release ID: 1532941) Visitor Counter : 6