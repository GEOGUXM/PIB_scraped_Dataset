      ماحولیات، جنگلات اور موسمیاتی تبدیلی کی وزارت

      موسمیاتی تبدیلی کے سلسلے میں ترقی یافتہ ممالک کا ردعمل ناکافی ہے: ڈاکٹر ہرش وردھن
      
      وزیر ماحولیات کی ڈربن میں ماحولیاتی وزراء کی چھبیسویں بنیادی وزارتی میٹنگ میں شرکت

      Posted On: 20 MAY 2018 8:45PM by PIB Delhi

    نئی دہلی۔ 21 ؍مئی۔بھارت نے کہا ہے کہ موسمیاتی تبدیلی سے نبردآزما ہونے کے معاملے میں ترقی یافتہ ممالک کی جانب سے جو ردعمل حاصل ہوا ہے وہ قطعی ناکافی ہے۔ کل ڈربن میں ماحولیاتی وزراء کی چھبیسویں بنیادی وزارتی میٹنگ میں اپنی موجودگی درج کراتے ہوئے ماحولیات ، جنگلات اور موسمیاتی تبدیلی کے وزیر ڈاکٹر ہرش وردھن نے کہا ہے کہ آج دنیا ایک نازک دور میں پہنچ گئی ہے اور اسے موسمیاتی تبدیلی کی چنوتیوں کا سامنا ہے۔


    وزیر موصوف نے کہا کہ ہم ایک ازحد نازک دو رمیں پہنچ گئے ہیں۔ موسمیاتی تبدیلی کے سلسلے میں ہماری کوششوں اور گفت وشنید دونوں لحاظ سے یہ دور از حد نازک ہے۔ اس بات کی واضح ضرورت ہے کہ فوری طو رپر زیادہ سے زیادہ عملی کارکردگی کا مظاہرہ کیا جائے اور افسوس کی بات یہ ہے کہ اس معاملے میں ترقی یافتہ ممالک کا ردعمل اب تک ناکافی رہا ہے۔ ڈاکٹر ہرش وردھن نے اشارہ دیا ہے کہ ترقی یافتہ ممالک کو آفات ارض وسماں کی تباہ کاریوں کو کم کرنے کیلئے آگے آنا چاہئے اور ترقی پذیر ممالک کو نفاذ کے وسائل بہم پہنچانا چاہئے۔ ہم اپنے کاموں کے بارے میں بات کرتے ہیں تاہم اس کے ساتھ اتنی ہی اہمیت اس بات کی بھی ہے کہ ترقی یافتہ ممالک کی توقعات اور امیدوں کو بھی تعاون دیا جائے، ان کی حمایت کی جائے اور انہیں سہارا دیا جائے۔ انہیں وافر سرمایہ فراہم کرایا جائے اور ٹیکنالوجی اور صلاحیت سازی کی شکل میں امداد فراہم کی جائے ۔ یہ تمام فرائض ترقی یافتہ ممالک کے ہیں۔


    وزیر موصوف نے بی اے ایس آئی سی ممالک کی اپنے ہم عہدہ شخصیات اور پولینڈ کے مسٹر مائیکل کُرتیکا سے کہا کہ بھارت نے اپنا نظریاتی خاکہ واضح کردیا ہے اور ساتھ ہی ساتھ اس پر عمل کرنے کے سیاسی عزم کا بھی اظہار کیا ہے۔ مسٹر کُرتیکا اگلے سی او پی 24 پارٹیوں کے سربراہ کے طور پر جلد ہی عہدہ سنبھالیں گے۔ انہوں نے کہا کہ وزیراعظم جناب نریندر مودی کا خواب یہ ہے کہ ہمہ گیر ترقیات کو یقینی بنایا جائے اور ازحد کمزور اور حساس فرد کو موسمیاتی تبدیلی کے برعکس اثرات سے محفوظ رکھا جائے۔


    بعدازاں منعقدہ ایک پریس کانفرنس سے خطاب کرتے ہوئے ڈاکٹر ہرش وردھن نے کہا کہ بیسک گروپ نے فیصلہ کیا ہے کہ پیرس معاہدے کی شکل وصورت برقرار رکھی جائے اور اس میں مشترکہ تاہم مخصوص ذمہ داریوں اور مساوات کے اصولوں کو بھی شامل کیا جائے۔ ڈاکٹر ہرش وردھن نے زور دیکر کہا کہ موسمیاتی تبدیلی کے سلسلے میں ’’گرین گڈ ڈیڈس‘‘ یعنی اچھے سبز اُمور کے ذریعے موسمیاتی تبدیلی سے نمٹنے کے عمل کو ایک سماجی تحریک کی شکل دی جانی چاہئے۔


    چار ممالک کے ایک بلاک میں برازیل، جنوبی افریقہ، بھارت اور چین شامل ہیں۔ یہ ممالک ایسے ہیں جنہوں نے 28 نومبر 2009 کو اس سلسلے میں ایک معاہدہ کیا تھا۔ یہ چاروں ممالک ایسے ہیں جنہوں نے کوپین ہیگن کلائمٹ سمّٹ میں مشترکہ طور پر کام کرنے کی عہد بندگی کا اظہار کیا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U- 2674

    
    
    (Release ID: 1532904) Visitor Counter : 2
    
    
      Read this release in: English