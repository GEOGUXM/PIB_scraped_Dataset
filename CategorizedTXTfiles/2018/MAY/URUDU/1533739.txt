      بھارتی چناؤ کمیشن

      مختلف ریاستوں میں ضمنی انتخابات کے دوران ای وی ایم /وی وی پیٹ تبدیل کی گئی
      Posted On: 29 MAY 2018 2:06PM by PIB Delhi


    نئی دہلی۔ 29 ؍مئی۔مختلف ریاستوں میں چار پارلیمانی انتخابی حلقوں اور 10 ریاستی اسمبلیوں کیلئے ضمنی انتخابات کی پولنگ بغیر کسی ناخوشگوار واقعے کے مکمل ہوئی۔ پولنگ کے دوران مختلف پولنگ بوتھوں سے ای وی ایم اور وی وی پیٹ مشینوں کے کام نہ کرنے کی کچھ اطلاعات موصول ہوئیں، ان مشینوں کو ریزرو اسٹاک سےپوری طرح کام کرنے والی ای وی ایم / وی وی پیٹ مشینوں سے تبدیل کردیا گیا۔ پولنگ کے دن خراب مشینوں کو بدلنے کے مقصد سے ایسا ریزرو اسٹاک خصوصی طور پر رکھا جاتا ہے۔ یہ بات قابل غور ہے کہ ان ریزرو ای وی ایم / وی وی پیٹ مشینوں کی بھی اسی طرح جانچ کی جاتی ہے جس طرح پولنگ بوتھ میں لگائی جانے والی ای وی ایم/ وی وی پیٹ مشینوں کی جانچ کی جاتی ہے۔ پولنگ کے دوران خراب ای وی ایم / وی وی پیٹ میشنوں کو بدلنا عام بات ہے اور اس سے انتخابی عمل کے صحیح ہونے اور اس کے قابل اعتبار ہونے پر کوئی فرق نہیں پڑتا۔


    اس سلسلے میں ریٹرننگ افسروں، عام مشاہدین ، ریاست کے سی ای او کے ساتھ ساتھ امیدواروں اور دیگر متعلقین سے موصولہ اطلاعات اور معلومات کی کمیشن کے ذریعے مکمل جانچ کی جائے گی اور ہر ایک معاملے میں الگ الگ ضروری ہوا تو دوبارہ انتخابات کرانے کے بارے میں فیصلہ کیا جائیگا۔


    U-2810

    
    
    (Release ID: 1533739) Visitor Counter : 10