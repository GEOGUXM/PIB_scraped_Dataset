      ماحولیات، جنگلات اور موسمیاتی تبدیلی کی وزارت

      وزارت ماحولیات نے 9 ساحلی ریاستوں میں سمندری ساحلوں ،دریاؤں کے مہانوں اور
      
      جھیلوں کی صفائی کے لئے 19 ٹیمیں تشکیل دیں
      
      
      ڈاکٹر ہرش وردھن نے اسکول کے پرنسپلوں کو ہدایت کی کہ عالمی یوم ماحولیات سے قبل پلاسٹک سے پاک علاقے کے لئے اقدامات کئے جائیں

      Posted On: 17 MAY 2018 11:42AM by PIB Delhi

    نئی دہلی، 17 مئی ۔ماحولیات ،جنگلات اورتبدیلی ماحولیات کے امور کے مرکزی وزیر ڈاکٹر ہرش وردھن نے عالمی یوم ماحولیات 2018 کی تیاریوں کے سلسلے میں 9 ساحلی ریاستوں کے سمندر وں کے 24 ساحلوں کی صفائی اور19ریاستوں کے 24 شناخت شدہ آلودگی زدہ حصوں میں ندیوں کے مہانوں کی صفائی اور جھیلوں کی صفائی کے لئے 19 ٹیمیں تشکیل دیں ہیں ۔علاوہ ازیں درج فہرست دریاؤں کے ساتھ ساتھ دہلی کے دریائے جمنا کے مہانے کی صفائی نیز بعض بڑی جھیلوں اور بڑے آبی ذخائر کو بھی صفائی کے لئے شناحت کیا گیا ہے ۔


    مذکورہ بالا 19 تشکیل شدہ ٹیموں میں وزارت ماحولیات ، جنگلات اورتبدیلی ماحولیات کے سینئیر افسران ، ریاستی نوڈل ایجنسیوں کے نمائندے ،اسکولوںمیں ایکو کلب کے نمائندے ، اسٹیٹ پالیوشن کنٹرول بورڈ ،ضلع انتظامیہ ،دریاؤں کے ساحلوں سے متصل کالج آف فشریز اور دیگر تعلیمی / تحقیقی اداروں کے نمائندے شامل ہوں گے ۔ یہ ٹیمیں صفائی کے اس کام میں اسکولی بچوں ، کالج کے طلبا اورمقامی سماجوں کے افراد کو شامل کرے گی۔ اس کے ساتھ ہی یہ وزارت ایکو کلب اسکولوں کو بھی اس کام میں شامل کرے گی ، جنہیں نیشنل گرین کارپس پروگرام کے تحت وزارت ماحولیات ، جنگلات اورتبدیلی ماحولیات کی جانب سے امداد فراہم کرائی جاتی ہے ۔


    ہر ساحل سمندر / دریا کے مہانے اورجھیل کی صفائی کے لئے دس لاکھ روپے کا سرمایہ مختص کیا گیا ہے ۔ اہم تاریخی مقامات کے ارد گرد بھی یہ صفائی کی مہم چلائی جائے گی۔ صفائی کی یہ سرگرمیاں 15 مئی کو شروع ہوئی تھیں اور 5 جون تک جاری رہیں گی۔ اس مدت کے دوران مختلف ثقافتی پروگرام ، پہیلیوں کے مقابلے ، مباحثوں اوربیداری ریلیوں کا اہتمام کیا جائے گا ۔ریاستوں میں اس پروگرام کی عمل آوری کے لئے اسٹیٹ نوڈل ایجنسیاں (ایس این اے ) اس وزارت کے نوڈل مرکز کے طور پر کام کریں گی ۔اس کے ساتھ ہی آبی ذخائر کی صفائی کے لئے زیر نظر وزارت نے ایس این اے اور کالج آف فشریز کے ادارہ جاتی سربراہوں کے مشورے سے صفائی کے لئے مخصوص حصے شناخت کئے ہیں ۔ یہ ادارے ہرریاست میں آبی ذخائر کے قریب واقع ہیں ۔صفائی کے اس پروگرام میں اسکولوں کے بچوں اور کالجوں کے طلبا کو بھی شامل کیا جائے گا۔ اس کے ساتھ ہی اس پروگرام میں رضاکار تنظیموں (این جی اوز ) ، نیشنل کیڈٹ کورپس (این سی سی ) ، بارڈر سکیورٹی فورس (بی ایس ایف )، سینٹرل انڈسٹریل سکیورٹی فورس (سی آئی ایس ایف ) ، انڈو ٹبیٹن بارڈر پولیس (آئی ٹی بی پی ) ، کوسٹ گارڈس اور شہریوں کو بھی اس پروگرام میں شامل کیا جائے گا۔ علاوہ ازیں اس پروگرام میں استعمال کے لئے لمبی جھاڑو،ٹوکرے اور بچوں کے لئے دستانے بھی فراہم کئے جائیں گے ۔علاوہ ازیں اس کام کے لئے آمدورفت یعنی ٹرانسپورٹیشن کے انتظامات بھی کئے جائیں گے ۔سمندر کے ساحلوں اور دریاؤں کے مہانوں سے نکالے گئے کوڑے کرکٹ کو مقامی میونسپل اداروں سے تال میل کے ساتھ مخصوص مقامات پر محفوظ طریقے سے ٹھکانے لگایا جائے گا۔


    اس سلسلے میں ماحولیات ، جنگلات اورتبدیلی ماحولیات کے امور کے مرکزی وزیر ڈاکٹر ہرش وردھن نے ملک بھر کے اسکولوں کے پرنسپلوں کو خط لکھ کر ان سے گزارش کی ہے کہ وہ اپنے اپنے اداروں / اسکولوں کو پلاسٹک سے پاک قرار دئے جانے کے لئے کام کریں۔ یہ وزارت پلاسٹک سے پاک اداروں کو سرٹیفکیٹ بھی جاری کرے گی اور پلاسٹک کے مضراثرات کی مشن کے طریقے سے تشہیر کرے گی۔ اس کام کے لئے درج ذیل سرگرمیاں شروع کی جائیں گی:

      * اسکولوں میں پلاسٹک کی پانی کی بوتلیں ، پلاسٹک کے تھیلے ، پلاسٹک کے کپ ، پلاسٹک کی پلیٹیں ، پلاسٹک کے پانی کے جگ ، پلاسٹک کے فولڈر / ٹرے اور پین اسٹینڈ وغیرہ جیسے پلاسٹک کے سامان کا استعمال نہ کیا جائے ۔
      * اسکول / کالج کے قریب واقع کسی آبی ذخیرے ، تالاب ،ترائی ، ساحل ، یا ماحولیاتی حساس علاقے کی شناخت کی جائے اور اسے پلاسٹک سے پاک بنایا جائے ۔
      * اپریل سے مئی کی مدت کے دوران مقررہ چھٹیوں کے دنوں میں صفائی ستھرائی کی مہم کا اہتمام کیا جائے ۔

    اس پروگرام کے آخر میں وزیر موصوف ان اسکولوں / کالجوں /اداروں کو ،’’ گرین اسکول / کالج کے عنوان سے سرٹیفکیٹ سے نوازیں


    گے ، جو اپنے آپ کو پلاسٹک کی آلودگی سے پاک بنا چکے ہیں۔ یہ وزارت اور ماحولیات ، جنگلات اور تبدیلی ماحولیات کی وزارت کے علاقائی دفاتر اور ضلع انتظامیہ اس پروگرام کی عمل آوری پر نظر رکھے گی اور اس پروگرام میں شامل اسکولوں اور کالجوں کو ان کی صفائی ستھرائی کی کوششوں کے صلے کے طور پر ستائش نامے پیش کریں گے ۔


    مذکورہ بالا صفائی کی مہم کے علاوہ یہ وزارت پلاسٹک کے معقول استعمال کے بارے میں بیداری پھیلانے کی غرض سے 3 جون کو ونے مارگ پر ایک منی میراتھن کا بھی اہتمام کرے گی۔ اس میراتھن (دوڑ ) میں دلی اور قومی راجدھانی خطے کے اسکولوں اورکالجوں کے طلبا حصہ لیں گے۔ ایک اندازے کے مطابق اس منی میراتھن میں دس سے پندرہ ہزار افراد تک شرکت کریں گے ۔ اس کے ساتھ ہی بنگلورو ، احمدآباد ، گینگٹوک ، بھوپال بور بھوبھنیشور سمیت پانچ دیگر شہروں میں بھی اسی روز منی میراتھن کا اہتمام کیا جائے گا۔


    ہندوستان ماحولیات پر اقوام متحدہ کی سربراہی والی عظیم ترین تقریبات کی حیثیت رکھنے والے عالمی یوم ماحولیات 2018 کے عالمی میزبان کے فرائض انجام دے گا۔اس سال کے عالمی یوم ماحولیات کا مرکزی خیال ،’’ پلاسٹک کی آلودگی کو ختم کرو ‘‘ ہے ۔ اس سلسلے میں وزارت ماحولیات ، جنگلات اورتبدیلی ماحولیات نے متعدد پروگرام اور سرگرمیوں کی تیاریاں کی ہیں ۔ یہ پروگرام مئی 2018 سے شروع کردئے گئے ہیں۔ عالمی یوم ماحولیات کی بعض مخصوص تقریبات میں ، وگیان بھون میں اور راج پتھ کے سبزہ زار پر نیز مختلف ریاستوں کے اسی قسم کے علاقوں میں ان پروگراموںکا اہتمام کیا جائے گا۔


    دریاؤں کے مہانوںکی ریاست وار فہرست :


    سمندری ساحلو کی ریاست وار فہرست :

                                             
نمر شمار  ریاستیں        دریاؤں کے مہانے     
                                             
                                             
                          1. گوداوری         
1.        آندھرا پردیش                      
                                             
                                             
                          1. مندوری          
2.        گوا                                
                                             
                                             
                          1. سابر متی        
3.        گجرات           2. تاپتی           
                                             
                                             
                          1. پنّار           
4.        کرناٹک          2. کاویری          
                                             
                                             
                          1. بھرت پورہ       
5.        کیرل                               
                                             
                                             
                          1. نرمدا           
6.        مدھیہ پردیش                        
                                             
                                             
                          1. کرشنا           
7.        مہاراشٹرا       2. مولامتھا        
                                             
                                             
                          1. مہاندی          
8.        اوڈیشہ                             
                                             
                                             
                          1. ستلج            
9.        پنجاب                              
                                             
                                             
                          1. رانی شو         
10.       سکم                                
                                             
                                             
                          1. وائگئی          
11.       تامل ناڈو                          
                                             
                                             
                          1. موسی            
12.       تیلنگانہ                           
                                             
                                             
                          1. کانپور- گنگا    
13.       اترپردیش        2. گنگا ( وارانسی )
                                             
                                             
                          1. گنگا            
14.       اتراکھنڈ                           
                                             
                                             
                          1. گنگا            
15.       بہار                               
                                             
                                             
                          1. بیاس            
16.       ہماچل پردیش     2. ستلج            
                                             
                                             
                          1. ہگلی            
17.       مغربی بنگال                        
                                             
                                             
                          1. چمبل کوٹہ میں   
18.       راجستھان                           
                                             
                                             
                          1. گھگھر           
19.       ہریانہ                             
                                             
                                             
                                               
نمر شمار  ریاستیں       ساحل سمندر             
                                               
                                               
                         1. مائیپالو           
1.        ٓندھرا پردیش   2. پولی کیٹ جھیل      
                         3. کوٹھا کوڈورو       
                                               
                         1. کلنگیوٹ            
2.        گوا            2. میرامار            
                         3. کولوا              
                                               
                         1. ویراول             
3.        گجرات          2. پوربندر            
                         3. منگلور             
                                               
                         1. پنم ہور            
4.        کرناٹک         2. مالپے              
                         3. گوکرنا             
                         4. کاروار             
                                               
                         1. کنور               
5.        کیرل           2. کالی کٹ            
                                               
                                               
                         1. میریا              
6.        مہاراشٹر       2. گنپتی پولے         
                                               
                                               
                         1. پوری               
7.        اوڈیشہ         2. پارادیپ            
                                               
                                               
                         1. پل وکّم            
8.        تمل ناڈو       2. کنیا کماری         
                         3. تھری موتیور/ ایننور
                                               
                         1. بکھالی             
9.        مغربی بنگال    2. تیج پور            
                                               
                                               

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2617

    
    
    (Release ID: 1532568) Visitor Counter : 3
    
    
      Read this release in: Malayalam , English , Marathi , Bengali , Tamil
    
    
    

       
       
    1. 
       
    1. 
       
    2. 
       
    2. 
       
    1. 
       
    1. 
       
    2. 
       
    1. 
       
    1. 
       
    1. 
       
    1. 
       
    1. 
       
    2. 
       
    1. 
       
    1. 
       
    2. 
       
    1. 
       
    1. 
       
    1. 
       
       
       
    3. 
       
    3. 
       
    3. 
       
    4. 
       
    2. 
       
    2. 
       
    2. 
       
    3. 
       
    2. 
       
*