      سماجی انصاف اور تفویض اختیارات کی وزارت

      ڈی ای پی ڈبلیو ڈی 6مئی 2018کو فریدآباد میں کوچلیئر امپلانٹ بیداری پروگرام کااہتمام کریگا
      Posted On: 03 MAY 2018 10:40AM by PIB Delhi


    نئی دہلی ،3مئی: سماجی انصاف وتفویض اختیارات کی وزارت کے تحت معذورافراد (دویانگ جنوں ) کو بااختیاربنانے کا محکمہ 6مئی ، 2018(بروزاتوار) کوہڈاکنوینشن سینٹر ، سیکٹر۔12فریدآباد ( ہریانہ) میں کوچلیئرامپلانٹ بیداری پروگرام کا انعقاد کریگا۔ سماجی انصاف وتفویض اختیارکے وزیرمملکت ،جناب کرشن پال گورجراس پروگرام میں مہمان خصوصی ہوں گے ۔ محترمہ شکنتلا ڈولے گیملن ، سکریٹری ( ڈی ای پی ڈبلیوڈی ) اورمحکمے کے دیگرافسران بھی اس پروگرام میں حصہ لیں گے ۔ محکمے کے اے ڈی آئی پی اسکیم کے تحت منعقدہ کوچلیئر امپلانٹ پروگرام کے اس عوامی بیداری پروگرام کی بہت اہمیت ہے ۔


    محکمے کی اے ڈی آئی بی اسکیم کے تحت معذورافراد (دویانگ جنوں ) کوبااختیاربنانے کے لئے سمعی نقص والے پانچ سال کی عمرتک کے بچوں میں سرجری کے ذریعہ سننے کی صلاحیت پیداکی جاتی ہے ، جس میں ہریونٹ میں 6لاکھ روپے کی لاگت آتی ہے ۔ کوچلیئرامپلانٹ سرجری کے بعد ، ان بچوں میں عام بچوں کی طرح بولنے اورسننے کی صلاحیت پیداہوجاتی ہے ۔حکومت نے ملک بھرمیں اس طرح کی سرجری کے لئے 172اسپتالوں کا پینل،(جس میں سرکاری اورپرائیویٹ دونوں اسپتال شامل ہیں ) بنایاہے ۔


    لسانی وسمعی معذوری سے متعلق علی یاورجنگ قومی ادارہ ، واقع ممبئی ، چاربرسوں (15-2014تا18-2017) کی مدت کے لئے کوچ لیئر امپلانٹ سرجری کے معاملے میں نوڈل ایجنسی کے طورپرکام کریگا۔ 1149کوچلیئرامپلانٹ سرجریاں اب تک کامیابی سے انجام دی جاچکی ہیں


    ***************


    U-2416

    
    
    (Release ID: 1531162) Visitor Counter : 10
    
    
      Read this release in: English