      مکانات اور شہری غریبی کے خاتمے کی وزارت

      پردھان منتری آواس یوجنا شہری(پی ایم اے وائی) کے تحت 165000 استفادہ کنندگان کو فائدہ،3559 کروڑ روپے کی سبسڈی جاری کی گئی
      Posted On: 29 MAY 2018 4:24PM by PIB Delhi


    نئی دہلی۔ 29 مئی/پردھان منتری آواس یوجنا شہری(پی ایم اے وائی) کے تحت 2015-18 کے دوران کریڈٹ لنک سبسڈی اسکیم(سی ایل ایس ایس) عمودی سے 165000 استفادہ کنندگان کو فائدہ ظاہر ہوتا ہے۔اس کارکردگی میں 2008-13 کے دوران سبسڈی اسکیم سے فائدہ کے مطابق استفادہ کنندگان کی تعداد میں کافی اضافہ ہوا ہے۔ جب کہ پہلے یہ تعداد صرف 18,166 تھی۔


    مشن کے سی ایل ایس ایس عمودی کے لئے معقول سرمایہ کو یقینی بنایا گیا ہے اور مشن کے لئے 31,505 کروڑ روپے مہیا کرائے گئے ہیں۔( بجٹی ذرائع سے 6505 کروڑ روپے اور اضافی بجٹی ذرائع (ای بی آر) سے 25 ہزار کروڑ روپے) ۔ رواں مالی سال کے دوران ای بی آر کے تحت 25000 کروڑ روپے سے زائد اضافی فنڈ کا التزام رکھا گیا ہے۔ای بی آر کے ذریعہ پورے مالی سال کے دوران فنڈ ضرورت کے مطابق مراحلے وار حاصل کئے جائیں گے۔مشن کے تحت فنڈ کے بہتر استعمال کے لئے ایک طریقہ کار وضع کیا گیا ہے۔ رواں سال کے لئے جہاں سی ایل ایس ایس کے لئے 1900 کروڑ روپے مختص کئے گئے ہیں۔ وہیں اضافی بجٹی ذرائع( ای بی آر )کے تحت مختص کی گئی 25000 کروڑ روپے کی رقم میں سے ضرورت کے مطابق فنڈحاصل کرنے کے لئے لچک پیدا کی گئی ہے۔اس لچک میں اس بات کو بھی یقینی بنایا گیا ہے کہ اس اہم مشن کے لئے فنڈ کی کوئی کمی نہ رہے۔اس مشن کو سی ایل ایس ایس عمودی کے تحت کئے گئے کام پر تعمیرات کے لئے توجہ مرکوز کرنے کے لئے اور اس سال اس سے زیادہ سے زیادہ تعداد میں استفادہ کنندگان کو فائدہ پہنچانے کے لئے وضع کیا گیا ہے۔


    جہاں تک مشن کے پیش رفت کا تعلق ہے تو گزشتہ تین برسوں کے دوران(جون 2015 کو مشن کی شروعات سے 15 مئی 2018 تک) 47.5 لاکھ رہائشی اکائیوں کی تعمیر کو منظوری دی گئی ہے۔قبل اسکیم کے مقابلہ میں یہ ایک بڑی جست دکھائی دے رہی ہے کیونکہ دس سال برسوں کے دوران صرف 12.4 لاکھ گھروں کی تعمیر کو منظوری دی گئی تھی۔مزید برآں تقریباً 27 لاکھ گھروں کا سنگ بنیاد قبل ہی رکھ دیا گیا ہے اور یہ تکمیل کے مختلف مراحل میں ہے جب کہ اس مدت کے دوران 8 لاکھ گھر قبل ہی تعمیر ہوچکے ہیں۔ریاستیں/مرکز کے زیر انتظام کے علاقوں کی انتظامیہ اپنی ریاستی سطح کی نوڈل ایجنسیوں کے ذریعہ تسلسل کی بنیاد پر کام کروا رہی ہیں۔پی ایم اے وائی( یو) کی پیش رفت کی رفتار سے یہ ظاہر ہوتا ہے کہ گھروں کی قلت پوری طرح دور کردی جائے گی۔


    ریاستیں/مرکز کے زیر انتظام علاقوں کی انتظامیہ وقتاً فوقتاً پیش رفت کا جائزہ لے رہی ہیں۔ ریاستی اور علاقائی کارکردگی کا انحصار چند عناصر پر ہے جن میں اراضی کی دستیابی، سرمایہ کی رسائی اور دیگر مقامی ، سماجی اور معاشی وسائل شامل ہیں۔ مشن کے ذریعہ ریاستوں/ مرکز کے زیر انتظام علاقوں کی انتظامیہ کے لئے ضروری مطلوبہ امداد مہیا کرائی جارہی ہے۔ریاستوں/مرکز کے زیر انتظام علاقوں کی انتظامیہ کی گھروں کی ڈیمانڈ پوری کرنے کے لئےتجاویز پیش کرنے کی حوصلہ افزائی کی جارہی ہے۔فنڈ کے مسئلے کو معقول حد تک حل کرلیا گیا ہے اورپی ایم اے وائی(شہری) کے تحت فنڈ کی کوئی کمی نہیں ہونے دی جائے گی۔فنڈ کی فراہمی کے لئے تمام ضرورتیں پوری کرلی گئی ہے اور سی ا یل ایس ایس نیز دوسرے پی ایم اے وائی شہری کے تحت فنڈ کی نکاسی کو فروغ دے رہی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ش س۔ ر ض۔


    U-2818

    
    
    (Release ID: 1533763) Visitor Counter : 8