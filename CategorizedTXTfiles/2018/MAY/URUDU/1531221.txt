      وزارتِ تعلیم

      نوودیہ ودیالوں کے طلباء کی شاندار کارکردگی طلباء نے جوائنٹ انٹرنس ایگزامنیشن (مین 2018) کے امتحان کے نتائج میں زبردست کامیابی حاصل کی
      Posted On: 03 MAY 2018 6:16PM by PIB Delhi


    نئی دہلی، 03 ؍مئی،انسانی وسائل کے فروغ کی مرکزی وزارت کے تحت نوودیہ ودیالیہ سمیتی کی نگرانی میں چلائے جارہے جواہر نوودیہ ودیالوں کے طلباء نے جوائنٹ انٹرنس ایگزامنیشن مین 2018 میں بہترین کارکردگی کا مظاہرہ کیا ہے۔ اس کا اہتمام سینٹر بورڈ آف سیکنڈری ایجوکیشن نے کیا تھا۔ جوائنٹ انٹرنس ایگزامنیشن سائنس، ٹیکنالوجی ، انجینئرنگ اور ریاضی میں آئی آئی ٹی ؍ این آئی ٹیز جیسے اہم اداروں کے لئے داخلے کے واسطے کرائے جاتے ہیں۔ آج ایک ٹوئیٹ میں انسانی وسائل کے فروغ کے وزیر نے کہا کہ اس سال نوودیہ ودیالیہ کے 4360 دیہی طلباء نے جوائنٹ انٹرنس ایگزامنیشن (جے ای ای) کے لئے کوالیفائی کیا ہے جبکہ پچھلے سال 3653 طلباء نے جے ای ای کے کوالیفائی کیا تھا۔ اس طرح اس میں 22 فیصد کا زبردست اضافہ درج کیا گیا ہے۔ اس سے اس بات کا بھی پتہ چلتا ہے کہ حکومت معیاری تعلیم پر توجہ دے رہی ہے۔


    اس سال نوودیہ ودیالوں کے 11653 طلباء جے ای ای مین میں بیٹھے تھے اور 22 مئی 2018 کو کرائے گئے ایڈوانس امتحان میں بیٹھنے والے ایسے طلباء کی تعداد 4360 تھی جنہوں نے امتحان کوالیفائی کیا۔ اس طرح کامیابی کی شرح 37 فیصد پہنچ گئی ہے، جو کسی بھی اسکول کے گروپ سے کہیں زیادہ ہے۔ پچھلے سال 9757 جے این وی طلباء جے ای ای مین امتحان میں بیٹھے تھے اور 3563 طلباء نے جے ای ای ایڈوانس امتحان کے لئے کوالیفائی کیا تھا۔ایڈوانس امتحان کے لئے کوالیفائی کرنے والے 4360 طلباء میں سے 444 طلباء کو این وی ایس فارغ التحصیل طلبا کا نیٹ ورک اور این جی اوز کی مدد سے خصوصی کوچنگ کے ساتھ تربیت دی گئی۔ این وی ایس کے فارغ التحصیل طلباء کو جوڑنے کے لئے ایک انجمن بھی قائم کی گئی ہے جس کے لئے فارغ التحصیل طلباء کو اس بات کے لئے حوصلہ افزائی کی جاتی ہے کہ وہ این وی ایس کے طلباء کی مدد کریں اور انہیں تعاون دیں۔


    اس طرح اس اہم کامیابی کے ساتھ طلباء نے آئی آئی ایس سی، آئی آئی ٹیز، این آئی ٹیز اور دیگر اہم اداروں میں داخلہ حاصل کرنے میں اپنا پہلا قدم عبور کرلیا ہے۔ نوودیہ ودیالیہ 1986 میں شروع کئے گئے تھے، ان کا مقصد دیہی علاقوں کے ذہین بچوں کو جدید معیاری تعلیم فراہم کرنا تھا اور ان ودیالوں نے کئی برس تک بہترین نتائج پیش کئے۔ این وی ایس نے اسے تنظیم کے لئے ایک فخریہ لمحہ بتایا ہے اور نوودیہ ودیالوں کے تمام طلباء کو مبارک باد دی ہے۔ تمل ناڈو کے علاوہ ملک بھر میں 625 جے این ویز کام کررہے ہیں۔ تعلیم اور رہنے سہنے کے تمام اخراجات حکومت برداشت کرتی ہے۔


    جے ای ای مین میں کوالی فائڈ امید واروں کی تعداد کو دیکھتے ہوئے نوودیہ ودیالوں کے طلباء کی کارکردگی کہیں زیادہ بہتر ہے۔


    ۔۔۔۔۔۔۔۔۔۔۔


    (م ن-ح ا- ق ر)


    U- 2424

    
    
    (Release ID: 1531221) Visitor Counter : 4