      کانکنی کی وزارت

      عالمی معیار بندی سے نیشنل ایلیومنیم کمپنی لمیٹیڈ کا منافع دوگنا ہوا
      
      گزشتہ سال کے 669 کروڑ روپئے کے منافع کے مقابلے میں 18-2017 میں 1342 کروڑ روپئے کا منافع ہوا ہے جو کہ 100 فیصد سے زیادہ اضافہ ہے
      
      Posted On: 29 MAY 2018 1:58PM by PIB Delhi


    نئی دہلی۔ 29 ؍مئی۔باکسائٹ کی کانکنی اور ایلیومینا تیار کرنے میں کم لاگت کے عالمی معیار کو حاصل کرنے پر نیشنل ایلیومنیم کمپنی لمیٹیڈ (نالکو) جو کہ حکومت ہند کی کانکنی کی وزارت کے تحت ایک نورتن پی ایس یو ہے، نے مادی اور مالی کارگزاری دونوں اعتبار سے اپنی صلاحیت کو ثابت کیا ہے۔


    مالی سال 18-2017 کے دوران 26 مئی 2018 کو منعقدہ بورڈ آف ڈائرکٹرز کی ایک میٹنگ میں سال 18-2017 کے لئے آڈٹ شدہ جو مالیاتی نتائج درج کیے گئے ہیں ان میں نالکو کے ذریعے گزشتہ سال کے 669 کروڑ روپئے کے مقابلے میں 1342.19 کروڑ روپئے کا منافع، یعنی منافع میں 100 فیصد سے بھی زیادہ اضافہ درج کیا گیا ہے۔ اس مالی سال کی چوتھی سہ ماہی میں کمپنی نے 257.06 کروڑ کا خالص منافع کمایا۔ اس سال کے دوران نالکو ملک میں سب سے زیادہ غیرملکی زرمبادلہ کمانے والی تیسری سب سے بڑی سرکاری شعبے کی کمپنی ہے۔ اس سال کے دوران فروخت کا خالص کاروبار 9377 کروڑ روپئے کا رہا، جو کہ اس کمپنی کے قیام کے بعد سے اب تک کا سب سے زیادہ کا کاروبار ہے، جو کہ گزشتہ سال کے مقابلے میں 26 فیصد زیادہ ہے۔ برآمدات سے ہونے والی آمدنی 4076 کروڑ روپئے ہے۔ یہ بھی کمپنی کے قیام کے بعد سے اب تک کی سب سے بڑی آمدنی ہے اور گزشتہ سال کے مقابلے میں اس میں 12 فیصد اضافہ ہوا ہے۔


    کمپنی کی اس حصولیابی کا ذکر کرتے ہوئے نالکو کے سی ایم ڈی ڈاکٹر تپن کمار چاند نے کہا ’’سال 18-2017 تمام معاملات میں نالکو کے لئے بہت منافع بخش سال رہا ہے۔ ہم صرف منافع کمانے سے بھی آگے دیکھ رہے ہیں۔ ہم نے تمام معاملوں میں بہتری حاصل کی ہے- ریکارڈ پروڈکشن ،سب سے زیادہ فروخت اور کاروبار کا نشانہ حاصل کیا ہے۔ حال پر اپنی توجہ مرکوز کرتے ہوئے ہم اس بات کو بھی یقینی بنارہے ہیں کہ مستقبل میں ہمارے لئے جو کچھ ہوسکتا ہے اس پر بھی ہماری نظر رہے۔ ہم بزنس کے کایا پلٹ کرنے والے ماڈل کی شروعات کررہے ہیں جو کمپنی کو 935 کروڑ روپئے کا اضافی خالص منافع فراہم کرائیگا۔ اس ماڈل میں اُتکل- ڈی کے آپریشن 2019 کی دوسری سہ ماہی کے اختتام ایک ملین ٹن کی ایلیومینا ریفائنری شروع کرنے ، وائر راڈمل 3 کے قیام ، کاسٹک سوڈا پلانٹ ، سی ٹی پچ پلانٹ وغیرہ کو بہتر بنانے پر توجہ مرکوز کی جارہی ہے۔ ‘‘


    ڈاکٹر چاند عالمی سطح پر مسابقت کرنے کی صلاحیت حاصل کرنے کیلئے نالکو جیسی کمپنیوں کی حمایت اور روزگار اور روزگار کی صلاحیت کو فروغ دینے کیلئے بھی بڑی کمپنیو ں کی حمایت کا مطالبہ کرتے ہیں۔ روزگار کا ایکو سسٹم قائم کرنے کیلئے ٹھوس اقدام کے طور پر انہوں نے اینگل ایلیومنیم پارک کا حوالہ دیا۔ انہوں نے یہ بھی بتایا کہ نالکو زیادہ قیمت والی مصنوعات تیار کرنے کے سلسلے میں امریکہ کی کمپنی آل میکس کے ساتھ معاہدہ کررہی ہے۔ نالکو ایلیومنیم اِن گوٹ فراہم کرانے اور نالکو کے ذریعے فروخت کیے جانے کے واسطے تیار مصنوعات واپس لینے کے لئے بغیر نقدی ماڈل کے ذریعے بہت چھوٹی اور چھوٹی صنعتوں کو بھی فروغ دے رہی ہے۔ نالکو کے ذریعے سہارا دیے جانے سے یہ بہت چھوٹی اور چھوٹی صنعتیں بہترطریقے سے کام کریں گی اور اس سے ان کے ذریعے فراہم کیے جانے والے روزگار میں بھی اضافہ ہورہا ہے اور اس سے اڈیشہ میں کاروباری ماحول میں بھی گرمی آرہی ہے۔ اس شاندار کارکردگی کیلئے نالکو کلیکٹیو کو مبارکباد دیتے ہوئے ڈاکٹر چاند نے آئندہ کے نئے پروجیکٹوں اور کمپنی کے ترقی کے منصوبوں کے بارے میں بھی بتایا۔


    U-2815

    
    
    (Release ID: 1533733) Visitor Counter : 6