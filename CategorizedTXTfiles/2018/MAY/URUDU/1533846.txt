      خواتین اور بچوں کی ترقیات کی وزارت

      ورنداون میں بیواؤں کی رہائش گاہوں کے انتظام کے لئے اتر پردیش حکومت کے ساتھ مفاہمت نامے پر دستخط
      Posted On: 29 MAY 2018 6:09PM by PIB Delhi


    
    نئی دلّی ،30 مئی؍خواتین اور بچوں کی بہبود کی وزارت ،حکومت ہند نے گزشتہ روز یہا ں نئی دلّی میں حکومت اتر پردیش کے ساتھ ورنداون کے سن رکھ بانگر میں بیواؤں کی رہائش گاہوں کے انتظام سے متعلق ایک مفاہمت نامے ( میمو رینڈم آف انڈر اسٹینڈنگ ) پر دستخط کئے ہیں ۔ خواتین اور بچوں کی بہبود کی وزارت نے ایک ہزار بیواؤں کی رہائش کی صلاحیت پر مشتمل یہ رہائشی پناہ گاہ تعمیر کی ہے ۔
    اس مفاہمت نامے کی مدت کار دو برس ہے جو کہ ہوم کی قابل اطمینان کار کردگی کی بنیاد پر مزید بڑھائی جا سکتی ہے ۔ یہ ہوم حکومت اتر پردیش کے ذریعہ خود چلایا جائے گا یا ریاستی حکومت کے ادارے یا کسی شہری سوسائٹی یا پھر کسی نامی غیر سرکاری تنظیم کے ذریعے چلایا جائے گا ۔
    مفاہمت نامے کے طابق اتر پردیش حکومت اس رہائشی پناہ گاہ سے استفادہ کرنے والوں کی شناخت کے میکنزم ، بیواؤں کورہائشی دیکھ بھال کی فراہمی تعلیم اور تجربے کے حامل با ضابطہ اسٹاف کی تعیناتی جیسی سرگرمیوں کے لئے ذمہ دار ہو گی ۔ مزید بر آں مفاہمت نامے کے مطابق اتر پردیش حکومت کے سینئر اہلکار دورہ کریں گے اور سیکورٹی اسٹاف اور ان کی کار کردگی کا جائزہ لیں گے ۔مفاہمت نامے میں تمام مکینوں کے لئے آدھار کارڈ اور میڈیکل ؍ بڑھاپے کی دیکھ بھال کا بھی التزام ہے ۔


    
    ۔ ۔ ۔ ۔ ۔


    
    u. 2827
    م ۔ ر ۔ ر۔

    
    
    (Release ID: 1533846) Visitor Counter : 2
    
    
      Read this release in: English