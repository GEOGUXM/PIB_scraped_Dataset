      کارپوریٹ امور کی وزارتت

      بھارت کے دیوالیہ قراردیئے جانے اوردیوالیہ پن سے متعلق بورڈ نے دیوالیہ اوردیوالیہ پن سے متعلق ضابطہ 2016کے تحت مشتہرقواعد وضوابط کے سلسلے میں عوام الناس سے آراطلب کی ہیں
      Posted On: 02 MAY 2018 1:41PM by PIB Delhi


    نئی دہلی ،2مئی : دیوالیہ اوردیوالیہ پن سے متعلق ضابطہ ،2016ایک جدید اقتصادی وسیلہ ہے ۔اس ضابطے کی دفعہ 240کے تحت بھارت کے دیوالیہ قراردیئے جانے اور دیوالیہ پن سے متعلق بورڈ (آئی بی بی آئی ) کو قواعدوضوابط وضع کرنے کا اختیاردیاگیاہے ۔ حالانکہ ، اس کے لئے کچھ شرطوں کو ذہن میں رکھنا ضروری ہے ، جیسے کہ قواعد وضوابط کاضابطہ اور اس کے تحت وضع کئے گئے اصولوں کو طے شدہ اصولوں کے مطابق ہونا چاہیئے ۔ اسی طرح یہ قواعد وضوابط سرکاری گزٹ میں شائع مشتہری کے ذریعہ وضع کئے جانے چاہیئں ۔


    آئی بی بی آئی نے قواعد وضوابط وضع کرنے کی غرض سے شفاف اورمشاورتی عمل اپنایاہے ۔ آئی بی بی آئی کی کوشش رہی ہے کہ تمام حصص داروں کو موثر طریقے سے ضوابط بندی کے عمل میں شامل کیاجائے ۔ عام طورپر یہ عمل ایک ورکنگ گروپ کے ساتھ شروع ہوتاہے جو مسودہ ضوابط وضع کرناہے ( آئی بی بی آئی ان مسودوں کو عوام الناس کے روشناسی کے دائرے میں لاتاہے اوران پرآراوتبصرے طلب کرتاہے ۔ حصص داروں کے ساتھ مشاورت کے چند ادوار کا اہتمام کرتاہے ۔ مشاورتی کمیٹی کے مشورے لیتاہے اور آئی بی بی آئی کے گورننگ بورڈ کے ذریعہ ضوابط کو حتمی شکل دی جاتی ہے ۔بعدازاں آئی بی بی آئی ان کی مشتہری کرتاہے ۔ یہ عمل بنیادی حقائق کا حامل ہے اس کے ذریعہ مستحکم قواعد وضوابط عمل میں آتے ہیں اوروقتاًفوقتاایسا ہوتاہے ۔


    پبلک ڈومین میں اجتماعی چوائس ہوتی ہے اوراسی وجہ سے ریگولیٹری فریم ورک وضع کرنے کے عمل کواہمیت حاصل ہوتی ہے ۔


    مذکورہ بالا امور کو ذہن میں رکھتے ہوئے آئی بی بی آئی نے اس ضابطے کے تحت پہلے ہی مشتہرکئے جاچکے قواعد وضوابط پرحصص داروں سمیت عوام الناس سے آرأطلب کی ہیں ۔30اپریل ، 2018سے لے کر 31دسمبر ، 2018تک حاصل ہونے والی متعلقہ آرأ اورتبصروں کی پروسیسنگ ایک ساتھ کی جائیگی اورطے شدہ لائحہ عمل اپنانے کے بعد قواعد وضوابط کو اس حدتک ترمیم کے عمل سے گذاراجائیگا،جس حدتک ایسا کرنے کی ضرور ت ہوگی ۔آئی بی بی آئی ترمیم شدہ قواعد وضوابط کو 31مارچ، 2019تک مشتہرکرنے اوریکم اپریل ، 2019سے انھیں عمل میں لانے کے لئے اپنی جانب سے ہرممکن کوشش کریگا۔ اسی طرح کا عمل گذشتہ سال اپنا یاگیاتھا اوربعدازاں متعدد قواعدوضوابط کو یکم اپریل ، 2018سے ترمیم کیاگیا۔


    واضح کیاجاتاہے کہ یہ عمل مسودہ قواعد وضوابط کو مشتہرکرنے سے پہلے ان پرعوامی تبصرے مدعوکرنے کے موجودہ نظریے کے علاوہ ہے۔


    U-2381

    
    
    (Release ID: 1530924) Visitor Counter : 6