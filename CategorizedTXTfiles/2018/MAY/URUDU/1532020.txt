      وزارتِ تعلیم

      فرضی ٹیچروں کے معاملے میں کی گئی کارروائی کے بارے میں فروغ وسائل انسانی کی وزارت کی وضاحت
      Posted On: 13 MAY 2018 2:13PM by PIB Delhi


    نئی دہلی، 14 مئی ۔اے آئی ایس ایچ ای کے گروجَن پورٹل پر آدھار نمبر کی تصدیق کا عمل شروع کئے جانے کے بعد جن 80 ہزار فرضی ٹیچروںکی شناخت کی گئی تھی ، ان کے معاملے میں کوئی کارروائی نہ کئے جانے کی خبر بعض اخبارات کی آن لائن خبروں میں شامل کی گئی ہے ۔


    فروغ وسائل انسانی کی وزارت نے اس سلسلے میں وضاحت پیش کرتے ہوئے کہا ہے کہ یہ خبر غلط ہے کہ اس معاملے میں کوئی کارروائی نہیں کی گئی ہے ۔ان تما م 80 ہزار ٹیچر وں کے نام او ر تفصیلات اے آئی سی ٹی ای اور یوجی سی کو بھیج دی گئی ہیں۔ یہ ادارے اس معاملے میں ضابطہ کار ادارے کی حیثیت رکھتے ہیں ، جو متعلقہ اداروں سے ان وجوہات کی تصدیق کریں گے ، جن کے تحت یہ غلط اینٹریاں کی گئی ہیں ۔ یہ دونوں ضابطہ کار ادارے اب تک اس معاملے میں کام کررہے ہیں کیونکہ ان معاملات کی تعداد بہت زیادہ ہے ۔ یہاں ا س بات کی وضاحت بھی ضروری ہے کہ ان اداروں کو اپنی غلطیاں سدھارنے کا موقع فراہم کرایا گیا ہے ۔ یہ سہولت غلطیوں کی تصحیح کے لئے اے آئی ایس ایچ ای کے پورٹل پر دستیاب ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-2554

    
    
    (Release ID: 1532020) Visitor Counter : 1