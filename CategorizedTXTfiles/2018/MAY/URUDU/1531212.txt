      سائنس اور ٹیکنالوجی کی وزارت

      سائنس ا ور ٹکنالوجی کے محکمے (ڈی ایس ٹی) نے اپنا یوم تاسیس منایا
      
      ڈاکٹر ہرش وردھن نے ڈی ایس ٹی نیو اسٹیٹ آف آرٹ بلڈنگ کا سنگ بنیاد رکھا
      
      ڈی ایس ٹی یکم مئی سے 15 مئی 2018 تک سووچھتا پکھواڑہ منارہا ہے

      Posted On: 03 MAY 2018 6:03PM by PIB Delhi

    نئی دہلی، 3 مئی 2018 /سائنس اور ٹکنالوجی نیز ارضیاتی علوم کے مرکزی وزیر ڈاکٹر ہرش وردھن نے آج ڈی ایس ٹی کی نیو اسٹیٹ آف آرٹ بلڈنگ کا سنگ بنیاد رکھا ۔ نئی عمارت کے بارے میں مختصر طو ر پر بتاتے ہوئے ڈی ایس ٹی کے سکریٹری پروفیسر آشوتوش شرما نے کہا کہ ‘ارکون ’نے پروجیکٹ کا پہلا مرحلہ 15 مہینے کے اندر مکمل کرنے کا وعدہ کیا ہے۔ پروفیسر شرما نے سامعین سے اپیل کی کہ وہ نئی عمارت میں سائنس اور ٹکنالوجی کے تعلق سے اگر چاہیں تو کوئی نئی تجویز پیش کرسکتے ہیں۔ ڈاکٹر ہرش وردھن نے کہا کہ ‘ نیوا سٹیٹ آف دی آرٹ بلڈنگ 3 مئی 2021 تک مکمل ہوجانی چاہئے جب ڈی ایس ٹی اپنی گولڈن جوبلی منائے گا۔ انہوں نے ماحولیات کے وزیر کے طو رپربھی اپنی خوشی کا اظہار کیا کیونکہ نئی عمارت میں ماحولیات سے متعلق تمام ضابطوں کا خیال رکھا گیا ہے۔ انہوں نے اس بات پر اصرار کیا کہ تعمیر کے دوران ماحولیات سے متعلق تازہ ترین طریقہ کار کا خیال رکھا جانا چاہئے۔


    ڈی ایس ٹی جو کہ سائنس اور ٹکنالوجی کی وزارت کے تین محکموں میں سے ایک ہے ، 3 مئی 1971 کو قائم کیا گیا تھا ۔ اس کا مقصد سائنس اور ٹکنالوجی کے نئے شعبوں کے سلسلہ میں تحقیق کرنا اور ان شعبوں کو قائم کرنا تھا تاکہ تمام اداروں میں سائنس اور ٹکنالوجی کی صلاحیت اور گنجائش کو مستحکم بنایا جاسکے۔


    ڈی ایس ٹی کا موجودہ کومپلکس جسے ٹکنالوجی بھون کے نام سے جانا جاتا ہے ، پی ایل- 480 یعنی ‘‘پبلک لا 480’ کے تحت امریکہ کی امدادی ایجنسی کی طرف سے اناج کو ذخیرہ کرنے کے لئے تعمیر کیا گیا تھا اور استعمال کیا جاتا ہے۔ پی ایل -480 ایک ‘زرعی تجارتی ترقیاتی قانون’ ہے جسے 10 جولائی 1954 کو صدر آئزن ہاور نے اپنے دستخط سے قانونی شکل دی تھی۔ اس سے پہلے امریکہ ان ملکوں کو غذائی امداد فراہم کرتا تھا جو قدرتی آفات سے دوچار ہوتے تھے اور انہیں جنگ کے زمانے میں یہ امداد دی جاتی تھی لیکن یہ کوئی مستقل پروگرام نہیں تھا۔ 1961 میں صدر جان ایف کنیڈی نے اسے ‘فوڈ فار پیس’ کا نام دیا ۔ ہندستان میں یہ پروگرام 1961 سے 1969 تک چلتا رہا ۔ہندستان میں اس اسکیم کے خاتمہ کے بعد امریکہ امدادی ایجنسی نے جو اثاثہ قائم کئے تھے اسے اس نے 17 فروری 1970 کو حکومت ہند کے حوالے کرنے پر رضا مندی کا اظہار کردیا تھا۔ 3 مئی 1971 کو سائنس اور تکنالوجی کا محکمہ اس عمارت میں منتقل ہوگیا۔


    2013 میں بدقسمتی سے آگ لگنے کا ایک واقعہ پیش آیا جس سے ڈی ایس ٹی کی عمارت کی املاک کو زبردست نقصان پہنچا۔ اس کی وجہ سے 8.87 ایکڑ وسیع کیمپس میں ڈی ایس ٹی کے لئے ٹکنالوجی بھون میں ایک نئی عمارت کی تعمیر ضروری ہوگئی۔ اس کے نتیجہ میں ڈی ایس ٹی کے ارکون انفراسٹرکچر اینڈ سروسیز لمیٹیڈ ( ریلوے کی وزارت کے تحت حکومت ہند کا ایک ادارہ) کے ساتھ ایک مفاہمت نامہ کیا۔ نئی عمارت میں سائنس اور ٹکنالوجی کی وزارت کے دو محکموں یعنی ڈی ایس ٹی اور ڈی ایس آئی آئی آر کے دفاتر ہوں گے ۔ اس کے علاوہ چند خودمختار ادارے بھی ہوں گے جیسے ایس ای آر بی ، ٹی آئی ایف اے سی، ٹی ڈی بی اور وگیان پرسار ۔ اس وقت یہ ادارے کرائے کی عمارتوں سے کام کررہے ہیں۔


    اس موقع پر موجود لوگوں نے سی ایس آئی آر کے سکریٹری ڈاکٹر گریش ساہنی ارضیاتی سائنس کے وزارت کے سکریٹری ڈاکٹر ایم راجیون ارکون کے سی ایم ڈی جنا ب ایس کے چودھری ، ڈی ایس ٹی کے سکریٹری جوائنٹ سکریٹری اور مالی امور کےمشیر جناب جے بی مہاپاترا ڈی ایس ٹی کی جوائنٹ سکریٹری محترمہ انجو بھلا اور ڈی ایس ٹی کے سابق سکریٹری صاحبان ڈاکٹر پی راما راؤ اور پروفیسر وی ایس راما مورتی شامل تھے۔ سووچھ بھارت مشن کے ایک حصہ کے طور پر سووچھتا پکھواڑہ سائنس اور ٹکنالوجی کے محکمے میں بھی یکم مئی 2018 سے 15 مئی 2018 تک منایا جارہا ہے۔ ڈی ایس ٹی ہر سال اپنا یوم تاسیس 3 مئی کو مناتا ہے اور یہ بھی اتفاق ہے کہ اس سال یہ دن سووچھتا پکھواڑہ کے دوران پڑ رہا ہے۔ پکھواڑہ کے دوران دیگر سرگرمیوں میں ڈی ایس ٹی نے خود کو درپیش چیلنجوں اور اس محکمے سے دلچسپی رکھنے والوں کی توقعات کے بارے میں ایک گول میز مباحثہ کا انعقاد کیا۔ اس مباحثہ میں ڈی ایس ٹی کے سابق سکریٹریوں، سرکردہ سائنس دانوں، سینئر فیلوز اور میڈیا کے افراد نے شرکت کی۔


    سووچھتا پکھواڑہ کے دوران جن دیگر پروگراموں کا انعقاد کیا جائے گا ان میں صاف پانی ، صاف ہوا ، صاف توانائی اور کچرے کے بندوبست کے بارے میں ماہرین سے صلاح و مشورہ اور ان سے بات چیت شامل ہوگی۔ ڈی ایس ٹی ان شعبوں میں پچھلے کئی برسوں سے ریسرچ پروجیکٹوں کی مالی امداد کررہا ہے۔ پکھواڑہ کے دوران ان ٹکنالوجیوں کے بارے میں تبادلہ خیال کیا جائے گا جو ڈی ایس ٹی کی امدادسے تیار کی گئی ہیں ان میں سائنسد اں او ر ماہرین شرکت کریں گے۔ ان ٹکنالوجیوں کو اجاگر کرنے کے لئے ٹکنالوجی بھون کیمپس میں 7 مئی 2018 سے 10 مئی 2018 تک اور پھر وگیان بھون میں 11 مئی 2018 تک نمائش کا اہتمام کیا جائے گا جہاں ٹکنالوجی کا قومی د ن بھی منایا جائے گا۔ جدید کار بچے اپنی اختراعات اور سوچھتا کے نمونوں کا 14 مئی 2018 کو تکنالوجی بھون میں اظہار کریں گے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 2421


    
    

    
    (Release ID: 1531212) Visitor Counter : 3