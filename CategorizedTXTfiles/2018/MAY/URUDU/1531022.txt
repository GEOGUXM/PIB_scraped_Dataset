      امور داخلہ کی وزارت

      قومی آفات کے بندوبست کی اتھارٹی کا آفات سے متعلق ریکارڈ پرمبنی فائل یعنی ڈاٹا بیس تیار کرنے کے لئے دو روزہ ورکشاپ کا آغاز
      Posted On: 02 MAY 2018 5:54PM by PIB Delhi


    نئی دہلی، 02 ؍مئی،آفات کے خطرے کو کم کرنے کے ڈاٹا بیس کے لئے ڈاٹا سے متعلق ضرورتوں پر دو روزہ ورکشاپ آج یہاں شروع ہوگیا ہے۔ اس کا اہتمام قومی آفات کے بندوبست کی اتھارٹی (این ڈی ایم اے) نے اقوام متحدہ انٹرنیشنل چلڈرن ایمرجنسی فنڈ (یو این آئی سی ای ایف) یونائیٹڈ نیشن ڈیولپمنٹ فنڈ (یو این ڈی پی) اور آفات کے خطرے کو کم کرنے کے لئے اقوام متحدہ کی بین الاقوامی حکمت عملی (یو این آئی ایس ڈی آر) کے اشتراک سے کیا ہے۔ اس کا مقصد ایک یکساں اور بھروسے مند قومی سطح کے آفات سے متعلق ڈاٹا بیس کو فروغ دینا ہے۔ اس ورکشاپ کا مقصد آفات پر اتفاق رائے پیدا کرنا اور اعدادوشمار جمع کرنے کے لئے معیاری سانچے تیار کرنا ہے تاکہ معیار اور درستگی کو یقینی بنایا جاسکے۔


    یہ ڈاٹا بیس ہمارے خطرات کا پتہ لگانے اور ان کا جائزہ لینے کے علاوہ ہمارے خوشگوار رد عمل کے لئے اہم ہے جس کے بغیر ہندوستان اپنے ترقیاتی مقاصد پورے نہیں کرسکے گا۔ اس دو روزہ ورکشاپ کا یہ بھی مقصد ہے کہ آفات سے متعلق مختلف شراکت داروں کے مابین ایک اتفاق رائے پیدا کیا جائے اور اعدادوشمار کو جمع کرنے، اس کی تجدید اور توثیق یا جواز کاری کے لئے معیاری نظام تیار کرنا ہے۔ اس طرح کے ڈاٹا بیس سے آفات کے خطرے کو کم کرنے کے لئے سینڈائی فریم ورک حاصل کرنے کے تئیں ہماری پیش رفت کے بارے میں پتہ لگانے میں مدد ملے گی۔ ایک بار تیار ہوجانے کی صورت میں یہ ڈاٹا بیس صحیح وقت پر تجزیاتی ڈاٹا فراہم کرسکے گا اور یہ خود بخود ثبوتوں اور تجزیوں کو تیار کرنے میں استعمال ہوسکے گا، جو ایک منصوبہ بند انٹروینشن میں مددگار ثابت ہوگا۔


    یہ آفات کے بندوبست کی معلومات کے قومی نظام کو فروغ دینے کی سمت ایک پہلا قدم ہے، جو راحت اور باز آبادکاری کے کاموں، پالیسی معاملات، منصوبہ بندی اور خطرات سے باخبر رکھنے کے منصوبوں کے لئے مختلف شراکت داروں کو صحیح معلومات فراہم کرسکتا ہے۔


    اس موقع پر اظہار خیال کرتے ہوئے ہندوستان میں اقوام متحدہ کے ریزیڈینٹ رابطہ کار یوری افینسیو نے ہندوستان جیسے وسیع ملک میں آفات کی پیچیدگیوں کو سمجھنے کی ضرورت پر زور دیا ہے۔ انہوں نے کہا کہ مختلف ترقیاتی فریم ورک اور ان مقاصد کے لئے مجوزہ ڈاٹا بیس کو مربوط کرنے کی ضرورت ہے جس سے پالیسی سازوں کو اس بات کی اجازت مل سکے کہ وہ قابل بھروسہ معلومات حاصل کریں۔ ان کا تجزیہ کریں اور پالیسی فیصلہ کرنے کے دوران صحیح نتائج تک پہنچ سکیں۔


    این ڈی ایم اے کے ممبر ریٹائرڈ لیفٹیننٹ جنرل این سی ماروا نے آفات سے متعلق معلومات اور نقصان کے بارے میں ڈاٹا مینجمنٹ سسٹم سے متعلق تکنیکی اجلاس کی صدارت کی۔ ادھر این ڈی ایم اے کے ممبر کمل کشور نے دوسرے اجلاس کی صدارت کی۔


    ۔۔۔۔۔۔۔۔۔۔۔


    (م ن-ح ا- ق ر)


    U- 2384

    
    
    (Release ID: 1531022) Visitor Counter : 3