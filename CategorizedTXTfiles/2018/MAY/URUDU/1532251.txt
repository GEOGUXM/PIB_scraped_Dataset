      ریلوے کی وزارت

      چنئی کی انٹیگرل کوچ فیکٹری بین الاقوامی ریل کوچ نمائش کی میز بانی کرے گی
      Posted On: 16 MAY 2018 12:42PM by PIB Delhi


    نئیدہلی، 16 مئی ۔تامل ناڈو کے شہر چنئی کے آئی سی ایف پریڈ گراؤنڈ میں پہلی بار ایک بین الاقوامی ریل کو چ نمائش (آئی آر سی ای ) کا اہتمام کیا جائے گا۔ 17سے 19 مئی 2018 تک جاری رہنے والی اس بین الاقوامی ریل کوچ نمائش (انٹرنیشنل ریل کوچ ایکسپو ) میں ریل کوچ اور گاڑیوں کے سیٹس پر توجہ مرکوز کی جائے گی۔اس نمائش میں ریل کاریں اور کوچ بنانے والے متعدد ماہر ادارے میک ان انڈیا کے لئے متحدہ طور سے کام کرنے کی فضا ہموار کریں گے ۔


    اس بین الاقوامی ریل کوچ نمائش کا اہتمام آئی سی ایف کے نام سے مشہور ریلوے کی وزارت کی انٹیگرل کوچ فیکٹری کے ذریعہ کنفیڈریشن آف انڈین انڈسٹریز ( سی آئی آئی ) اور ریلوے کی وزارت کے ایک پبلک سیکٹر ادارے آر آئی ٹی اے ایس کے اشتراک سے کیا جارہا ہے۔ اس بین الاقوامی نمائش میں درج ذیل سازوسامان نمائش کے لئے پیش کیا جائے گا۔

      * خصوصی ریل کوچ اور ٹرین سیٹ۔
      * دس سے زائد ملکوں کے 100 سے زائد نمائش کاروں کا تیار کردہ سامان ۔
      * ریل کوچ اور ٹرین سیٹ جیسے موضوعات ِ خصوصی پر کانفرنسوں / سمینار کا انعقاد ۔
      * ریل کوچ اور ٹرین سیٹ تیار کرنے والے سرکردہ اداروں کے برانڈیڈ سامان کی نمائش ، جس میں جدت طرازی اوار مستقبل کی ٹکنالوجی پر توجہ مرکوز ہوگی۔
      * فیصلہ سازوں اور آئی سی ایف اور ہندوستانی ریلوے کے دیگر پیداواری یونٹوں کے سینئیر افسران کے مذاکرات کے لئے خصوصی پلیٹ فارم ۔
      * 160 کلومیٹر فی گھنٹے چلنے والی ریلوں کے ٹرین سیٹ کے رولنگ اسٹاک کے نمونے ۔
      * مسافرو ں کے لئے داخلی سہولیات اور خدمات اور آرام سمیت رولنگ اسٹاک کے ڈیزائن کی نمائش ۔
      * ا سٹین لیس اسٹیل ، الیومنیم کارباڈی اوردیگر عناصر سے ٹرین کوچ کی تیاری میں شامل نئی ٹکنالوجی سمیت رونگ اسٹاک کا فروغ ۔
      * تیز رفتار ریلوں کا فروغ اور ہندوستانی ریلوے کے دستیاب متبادل ۔

    17 مئی 2018 کو اس بین الاقوامی ریل کوچ نمائش کا افتتاح صبح دس بجے ہوگا ۔ یہ نمائش 17، 18 اور 19 مئی 2018 کو دس بجے صبح سے 6 بجے شام تک شائقین کے لئے کھلی رہے گی۔اس نمائش کی افتتاحی تقریب میں تامل ناڈو کے عزت مآب گورنر ،ریلوے کے وزیر مملکت ، تامل ناڈو کے وزیر صنعت ،ریلوے بورڈ کے چیئر مین ،ریلوے بورڈ کے ممبران ، جنرل منیجر ز اور ہندوستانی ریلوے کی تمام شاخوں کے سربراہ شرکت کریں گے ۔


    یہ نمائش ریلوں کے شائقین ، ریلوے سپلائرز ، نمونہ سازوں ، ڈیولپرس اورعوام الناس کے لئے خصوصی دلچسپی کا مرکز ثابت ہوگی۔ عوام الناس کے لئے یہ نمائش 17 اور 18 مئی 2018 کو تین بجے سہ پہر سے 6 بجے شام تک کھلی رہے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2588

    
    
    (Release ID: 1532251) Visitor Counter : 2
    
    
      Read this release in: English , Hindi , Bengali , Tamil , Malayalam
    
    
    

*