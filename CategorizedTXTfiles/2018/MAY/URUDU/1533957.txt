      وزارت آیوش

      2018کا ، بین الاقوامی یوم یوگ منانے کیلئے مختلف سرگرمیوں کے اہتمام کا منصوبہ
      
      دہرہ دون میں چوتھے بین الاقوامی یوگا ڈے کے موقع پر منعقد ہونے والی اہم تقریب

      Posted On: 30 MAY 2018 1:49PM by PIB Delhi

    نئی دہلی۔ 31 ؍مئی۔اتراکھنڈ کی راجدھانی دہرہ دون اس سال کے بین الاقوامی یوم یوگ کے لئے اہم تقریب کا اہتمام کرے گی جو 21 جون 2018 کو منایا جائیگا اور اس تقریب کی قیادت وزیراعظم جناب نریندر مودی کریں گے۔ اس امر کا اعلان رسمی طور پر آیوش کی وزارت کے سکریٹری جناب ویدیہ راجیش کوٹیچا نے کیا ہے۔ جناب کوٹیچا نے بتایا ہے کہ دہرہ دون کے تین مقامات کو، 21مئی 2018 کو ،چوتھے بین الاقوامی یوم یوگ کے سلسلے میں تقریبات کے اہتمام کیلئے منتخب کیا گیا ہے۔ جی ٹی سی گراؤنڈس ، مہارانا پرتاپ کالج آ ف فیزیکل ایجوکیشن اور ایف آر آئی گراؤنڈس کے نام اس فہرست میں شامل ہیں۔ حتمی انتخاب ریاستی حکومتوں کے مشورے سے کیا جارہا ہے۔ انہوں نے مزید کہا ہے کہ 7جو ن 2018 کو دہرہ دون میں منعقد ہونے والی اہم تقریب سے قبل اس سے متعلق ایک تعارفی تقریب کا اہتمام بھی عمل میں آئے گا۔ اتراکھنڈ کے وزیراعلیٰ جناب ترویندر سنگھ راوت ، آیوش کے وزیر مملکت (آزادانہ چارج) جناب شری پد نایک اور معروف یوگاگورو حضرات بھی اس تقریب میں شرکت کریں گے۔


    سکریٹری موصوف نے میڈیا نمائندگان کو مزید مطلع کیا ہے کہ وزارت نے پہلے ہی ملک گیر پیمانے پر چوتھے بین الاقوامی یوم یوگ 2018 کے اہتمام سے متعلق مخصوص سرگرمیوں کے اہتمام کیلئے معقول کارروائیاں شروع کرنے کا آغاز کردیا ہے۔ اس سلسلے میں سلسلہ وار مواصلات کا سہارا لیا گیا ہے۔ ان مواصلات کے ذریعے مختلف مرکزی وزارتوں اور محکموں ، ریاستی حکومتوں ، گرام پردھانوں (تقریباً 2.5 لاکھ گاؤوں) یوگا اداروں ، تعلیمی اداروں، چیمبر آف کامرس ، میونسپل اداروں وغیرہ سے رابطہ قائم کیا گیا ہے اور انہیں بین الاقوامی یوم یوگ کے تئیں خبردار کیا گیا ہے۔ ان تمام اداروں کو منعقد کی جانےو الی سرگرمیوں کے سلسلے میں فہرستیں ارسال کی گئی ہیں ۔ ایجنسی کے کام کاج کی نوعیت سے واقف کرایا گیا ہے۔ ان تمام اداروں کی جانب سے ردعمل آنے شروع ہوگئے ہیں جن سے یہ اشارہ ملا ہے کہ ان تمام ادارو ں کے تحت پہلے سے ہی تیاری کی سرگرمیاں جاری ہیں۔


    آیوش کے سکریٹری نے کہا ہے کہ اہم تقریب کے سلسلے میں ایک ہمہ گیر مہم سماجی میڈیا کے پلیٹ فارموں کے ذریعے چلائی جارہی ہے۔ جِنگل کمپوزنگ ، پوسٹر سازی اور یوگا کوئز کے مسابقتی آن لائن مقابلوں کا اہتمام کو پہلے ہی اس اہم تقریب کے ساتھ جوڑا جاچکا ہے۔ انہوں نے کہا ہے کہ ’’آئی ڈی وائی چیلنج جیسے اُمور فیس بک مسابقت کیلئے منتخب کیے گئے ہیں جنہوں نے اچھا ردعمل حاصل کیا ہے اور ایسی دیگر سرگرمیاں بھی از سر نو تشکیل کردہ انٹرایکٹیو آئی ڈی وائی پورٹل پر منعقد کیے جانے کا منصوبہ بنایا گیا ہے۔


    جناب راجیش کوٹیچا نے مطلع کیا ہے کہ بھارت میں بین الاقوامی یوم یوگ کی ایک نمایاں خصوصیت وزیراعظم کی جانب سے یوگ ایوارڈز کا اعلان ہے۔ یہ ایوارڈ ہر سال یوگ کے شعبے میں غیرمعمولی تعاون کے اعتراف میں دیے جارہے ہیں جن سے یوگ کی ترقی اور ترویج عمل میں آتی ہے۔ اس سال وزارت نے ایوارڈز کے سلسلے میں 200 سے زائد نامزدگیاں موصول کی ہیں اور ان نامزدگیوں کو طے شدہ قواعد وضوابط کے تحت پروسیس کیا جارہا ہے۔


    اس موقع پر وزارت آیوش کے جوائنٹ سکریٹری جناب پی این رنجیت نے بتایا کہ تمام اضلاع میں یوگا تربیت ، یوگا پارکوں کا قیام اور ریاستی سطح پر یوگ میلوں کے اہتمام کا منصوبہ بھی وضع کیا گیا ہے۔ انہوں نے کہا کہ وزارت خواتین کیلئے جن کی عمریں 40 برس سے زائد ہیں، یوگا پروٹوکول وضع کررہی ہے اور یہ کام بھارتی مینوپوز سوسائٹی (خواتین کی عمریاس سے متعلق سوسائٹی) کے تعاون واشتراک سے کیا جارہا ہے۔ اس پروٹوکول کو آئی ڈی ٹی کے موقع پر جاری کیا جائیگا ۔ انہوں نے مزید کہا کہ وزارت اور آئی ایم ایس 21 جون 2018 کو مختلف النوع تربیتی پرگراموں کا اہتمام کریں گے اور بعد کے مہینوں میں بھی اس پروٹوکول کو مقبول عام بنانے کیلئے کارروائی جاری رہے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U- 2858

    
    
    (Release ID: 1533957) Visitor Counter : 1