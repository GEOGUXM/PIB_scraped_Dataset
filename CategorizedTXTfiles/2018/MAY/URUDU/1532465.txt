      کانکنی کی وزارت

      قومی ارضیاتی ایوارڈز
      Posted On: 16 MAY 2018 7:53PM by PIB Delhi


    نئی دہلی، 16 مئی 2018 / صدرجمہوریہ ہند جناب رام ناتھ کووند نے آج نئی دہلی میں 2017 کے لئے ارضیاتی سائنسز کے قومی ایوارڈز پیش کئے۔ اس موقع پر دیہی ترقیات ، پنچایتی راج اورکانکنی کے وزیر نریندر سنگھ تومر اورکانکنی کے وزیر مملکت ہری بھائی پرتھی بھائی چودھری کے علاوہ کانکنی کی وزارت کےسکریٹری مکم جیولوجیکل سروے آف انڈیا کے ڈائریکٹرجنرل جناب ایم کٹمبا راؤ جے ایس آئی ، کانکنی کی وزارت کے سینئر افسر اور دیگر مرکزی وزارتوں کے افسران بھی موجود تھے۔


    اپنے خطاب میں جناب تومر نے ارضیاتی سائنس کےشعبے میں تحقیق اور اختراع کے لئے انعام پانے والوں کی ستائش کی اور یہ ایوارڈ پیش کرنے کے لئے صدر جمہوریہ کی احسان مندی دکھائے جانے پر ان کی تعریف کی۔ انہوں نے ایوارڈ پانے والوں کو ارضیاتی سائنس کے چیلنجوں سے باخبر کیا اور ریاستوں اور مقامی برادری کی معاشی ترقی میں ان کی دیر پا خدمات کو یاد کیا۔ انہوں نے کانکنی کے ضابطوں میں ترمیم کرنے میں کانکنی کی وزارت کی طرف سے کی گئی حالیہ کوششوں کے بارے میں بھی ذکر کیا جس سے کانکنی کے بلاکس کی نیلامی کے ذریعہ اضافی معاشی وسائل حاصل کرنے میں کانکنی سے مالا مال ریاستوں کی حوصلہ افزائی ہوئی ہے۔


    اپنے خیر مقدمی خطاب میں کانکنی کی وزارت کے سکریٹری جناب انل مکیم نے اس ایوارڈ کی تاریخ کا مختصر طور پر ذکر کیا جو کانکنی کی وزارت کے ذریعہ 1966 میں شرو ع ہوا تھا۔ انہوں نے اس بات پر زور دیا کہ سائنسی مہارت کی اپنی اہمیت اسی وقت ہے جب وہ معاشرے کو فائدہ پہنچائے اور اپنے مقصد کو پورا کرے۔ انہوں نے سبھی ایوارڈ پانے والوں کو اس بات کے لئے مبارک باد دی کہ انہوں نے اپنی طرف سے غیر معمولی سائنسی کارکردگی کا مظاہرہ کیا ہے ۔ انہوں نے صدر جمہوریہ کا بھی شکریہ ادا کیا جنہوں نے اس موقع پر منعقد تقریب میں شرکت کی اور پروقار ایوارڈ تقسیم کئے۔


    صدر جمہوریہ نے ارضیاتی سائنس کے نو مختلف شعبوں میں 22 ارضیاتی سائنس دانوں کو ان کے غیر معمولی خدمات کے لئے 2017 کے گیارہ قومی ارضیاتی سائنس ایوارڈز پیش کئے۔ انڈین انسٹی ٹیوٹ آف ٹکنالوجی کے ڈاکٹر شیو شنکر گنگولی کو اپلائیڈ سائنسز کے شعبے میں ان کی زبردست اور نمایاں خدمات کے لئے ینگ سائنٹسٹ ایوارڈ 2017 ایوارڈ دیا گیا ۔


    تقریب کے اختتام پر کانکنی کی وزارت کے سکریٹری انل مکیم کی سربراہی میں ایک گروپ مذاکرہ بھی ہوا جس میں موجودہ اور سابقہ ایوارڈ یافتگان نے حصہ لیا اس میں ہندستانی سائنس کو درپیش چیلنجوں پر تبادلہ خیال ہوا۔ ایوارڈ پانے والوں میں مختلف چیلنجوں پر تبادلہ خیال کیا اور ملک میں ارضیاتی سائنس کی سرگرمیوں کی بہتری کے لئے مختلف حل پیش کئے ۔


    ۔۔۔۔۔۔۔۔۔۔۔


    م ن۔ح ا ۔ ج۔


    U- 2612

    
    
    (Release ID: 1532465) Visitor Counter : 5