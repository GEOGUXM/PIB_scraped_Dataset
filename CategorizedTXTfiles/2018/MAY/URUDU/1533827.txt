      بجلی کی وزارت

      جنریٹروں کے سلسلے میں بجلی کی ادائیگی میں شفافیت لانے کیلئے وزیر مملکت(آزادانہ چارج) برائے بجلی جناب آر کے سنگھ نے پراپتی ایپ اور ویب پورٹل کا آغاز کیا
      Posted On: 29 MAY 2018 6:17PM by PIB Delhi


    نئیدہلی۔ 30 ؍مئی۔ایک ویب پورٹل اور ایک ایپ جن کے نام پراپتی (ادائیگی کی تصدیق اور جنریٹروں کے لئے بیجیک بنانے میں شفافیت لانے کی غرض سے بجلی کی وصولی ) ، www.praapti.in کو کل بجلی کے وزیر مملکت (آزادانہ چارج) جناب آر کے سنگھ نے وزارت بجلی کے سکریٹری جناب اے کے بھلّہ اور دیگر سینئر افسروں کی موجودگی میں رسمی طو ر پر لانچ کیا۔ اس موقع پر پی ایف سی کے چیئرمین اور منیجنگ ڈائرکٹر، دیگر بجلی شعبوں کے مرکزی سرکاری دائرہ کار کے اداروں کے سی ایم ڈی حضرات اور بجلی کے شعبے کے مختلف افسران بھی موجود تھے۔


    پراپتی ایپ اور ویب پورٹل اس مقصد سے وضع کیےگئے ہیں کہ جنریٹروں اور ڈسکوم کے مابین بجلی کی خریداری کے کام میں شفافیت لائی جاسکے۔


    ایپ اور ویب پورٹل بیجیک بنانے کے کام اور ادائیگی کے اعداد وشمار پر باریکی سے نظر رکھیں گے اور پی پی اے کے سلسلے میں جنریٹروں سے طویل المدت رابطہ قائم کر یں گے۔ اس کی مدد سے شرکائے کار ماہانہ بنیادوں پر سلسلہ وار اعداد وشمار اور ڈسکوم کے سلسلے میں بقایہ رقومات اور بجلی کی خریداری کی دیگر تفصیلات جان سکیں گے۔ یہ ایپ اس کے استعمال کنندگان کو ڈسکوم کے ذریعے پاور جنریشن کمپنیوں کو کی گئی ادائیگیوں سے متعلق تفصیلات فراہم کرنے کے ساتھ یہ ادائیگیاں کب کی گئیں اس کی تفصیلات بھی فراہم کریگا۔


    پراپتی صارفین کو ڈسکوم کی مالی کارکردگی کا تجزیہ بھی فراہم کریگا جس کا تعلق جنریشن کمپنیوں کو کی جانے والی ادائیگیوں سے ہوگا۔ یہ پورٹل ’ڈسکوم‘ اور ’جینکو‘ کو اپنی بقایہ ادائیگیوں کے بارے میں تال میل بنانے کا بھی موقع فراہم کریگا۔ یہ پورٹل مختلف ریاستی ڈسکوم کے سلسلے میں موازناتی جائزہ بھی فراہم کریگا جن کا تعلق مختلف جنریشن کمپنیوں کو کی جانے والی ادائیگی کے سلسلے میں آسانی فراہم کرنے سے ہوگا اور بجلی کے شعبے کے لین دین کو زیادہ سے زیادہ آسان بنائے گا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2830

    
    
    (Release ID: 1533827) Visitor Counter : 1
    
    
      Read this release in: Tamil , English