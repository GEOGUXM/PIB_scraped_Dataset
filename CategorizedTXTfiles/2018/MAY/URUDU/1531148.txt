      وزارات ثقافت

      صدرجمہوریہ ہند نے مہاتماگاندھی کے 150ویں یوم پیدائش کی یادگارمنانے سے متعلق قومی کمیٹی کی اولین میٹنگ کی صدارت کی
      Posted On: 02 MAY 2018 9:07PM by PIB Delhi


    نئی دہلی ،3مئی : صدرجمہوریہ ہند ، جناب رام ناتھ کووند نے 2مئی ،2018کو راشٹرپتی بھون میں مہاتماگاندھی کی 150ویں پیدائش کی سالگرہ منانے سے متعلق قومی کمیٹی کی اولین میٹنگ کی صدارت کی ۔ اس کمیٹی میں مجموعی طورپر 125اراکین ہیں، جن میں 116اراکین بھارت سے ہیں اورصدرجمہوریہ ہند(چیئر) ، نائب صدرجمہوریہ ہند ، وزیراعظم ، مرکزی وزرأ ، سابق ورزرائے اعظم ، وزرائے اعلااور سینیئرایم پی اور سیاسی رہنمایان ،جن کا تعلق مختلف پارٹیوں سے ہے ، معروف گاندھیائی شخصیات ، سماجی مفکرین ، بھارتی معاشرے کی نمائندگی کرنے والے مختلف طبقات کے اراکین اور علاقائی گوناگونی کی نمائندگی کرنے والے اراکین شامل ہیں ۔ اس کمیٹی میں 9بین الاقوامی اراکین بھی شامل ہیں ، جن میں دوسابق یواین او کے سکریٹری جنرل ، جناب کوفی عنان ، جناب بانکی مون اور نوبل انعام یافتہ آرک بشپ ڈیسمنڈْٹوٹو جنوبی افریقہ اورسابق امیرکی نائب صدر الگورے کے نام شامل ہیں ۔ کل کی میٹنگ میں بیرون ملک سے دواراکین سمیت 82اراکین نے شرکت کی ۔ کمیٹی کے اراکین کی فہرست اور جنھوں نے اس میٹنگ میں شرکت کی ان کی فہرست الگ سے شامل ہے ۔


    میٹنگ کا آغاز وزیرداخلہ جناب راج ناتھ سنگھ کے تعارفی کلمات سے ہوا۔ جنھوں نے کہا کہ یاد گارکی خصوصی توجہ گاندھیائی اقداراوراصولوں کو عوام تک پہنچانے اورہمعصر انداز میں عوام کے ذریعہ پہنچانے پر مرکوز ہونی چاہیئے ۔ انھوں نے صدرجمہوریہ ہند کو میٹنگ سے خطاب کرنے کے لئے مدعو کیا۔


    صدرجمہوریہ ہند نے اپنی تقریرمیں زوردیکرکہاکہ مہاتماگاندھی کا تعلق صرف بھارت سے ہی نہیں تھا بلکہ وہ بنی نوع انسان کو بھارت کی جانب سے دیاجانے والا عظیم تحفہ ہیں اوران کانام پورے براعظم میں گونجتاہے ۔ مہاتماگاندھی 20ویں صدی کے سب سے بااثرہندوستانی تھے وہ عدم تشدد ،شمولیت پرمبنی اورجمہوری جدوجہد آزادی کی ہماری وراثت کے لئے ترغیب اورروح رواں کی حیثیت رکھتے ہیں ۔ وہ آج بھی اس اخلاقی کردارکی علامت ہیں ، جس کی امید ہم عوامی افراد وخواتین سے کرتے ہیں ۔ سیاسی نظریات اورسرکاری پالیسیاں اس کا مظہرہوتی ہیں اور ہمارے ملک کی خواہشات اور توقعات بھی اس سے مملوہوتی ہیں ۔ ان کی وراثت اتنی مالامال اوراتنی وسیع ہے کہ ہم محض چند دن کا اہتمام کرکے ان کے ساتھ انصاف نہیں کرسکتے ،ان کو یاد کرنے کے لئے چند گھنٹوں کی بات تو بہت دورکی بات ہے ۔


    صدرجمہوریہ ہند نے کہا کہ مہاتماگاندھی کی 150ویں پیدائش کی سالگرہ ایک عظیم زندگی کی تقریبات سے کہیں زیادہ بڑھ کرحیثیت رکھتی ہے اورتاریخ کو دہرانے کا موقع ہے ۔ گاندھی جی بذات خود ایک منصفانہ ، ایماندارانہ اورمبنی برانصاف معاشرے کے قیام کے لئے ازسرنو عہدبندگی کے ایک لمحے میں خودبھی شریک ہونا چاہتے تھے، وہ چاہتے تھے کہ اندرون وبیرون ملک ایک ایسے ہی معاشرے کی تشکیل عمل میں آئے ۔ مہاتماہمارے ماضی ہیں ، ہمارا حال ہیں اورہمارا مستقبل بھی ہیں ۔ لہذا جتنے نظریات وخیالات کے بارے میں وہ اظہارخیال کرتے تھے یا لکھتے تھے ان میں سے چند نظریات وخیالات وقت سے آگے کے تھے اورآج کی دنیا میں پہلے سے کہیں زیادہ افادیت کے حامل ہیں ۔ صدرجمہوریہ ہند نے کہاکہ جب ہم ذات پات اورمذہبی دقیانوسیت سے پاک بھارت کے قیام کے لئے کام کرتے ہیں، تودراصل ہم گاندھی جی کو یاد کرتے ہیں ،انھیں زندہ کرتے ہیں ۔ جب ہم سووچھ بھارت کی جانب قدم بڑھاتے ہیں، ایک صاف ستھرااورصحت افزابھارت کی جانب بڑھتے ہیں تو ہم گاندھی جی کو زندہ کرتے ہیں ،جب ہم خواتین کے حقوق اوربچوں کے حقوق اورچھوٹے اورمحروم گروپوں کی آزادی کی بات کرتے ہیں،توہم گاندھی جی بات کرتے ہیں ۔ جب ہم بھارتی کاشتکاروں اوربھارتی گاووں کی صحت اورعافیت کی بات کرتے ہیں، توہم گاندھی جی کومتوجہ کرتے ہیں، جب ہم توانائی تک آخری گھراورآخری گاوں کی رسائی کی بات کرتے ہیں ،توہم گاندھی جی کومدعوکرتے ہیں ۔ جب ہم شمسی اورقابل احیاتوانائی میں صلاحیت سازی کی بات کرتے ہیں،توہم گاندھی جی کی بات کرتے ہیں ۔جب ہم موسمیاتی تبدیلی اور ہریالی کو فروغ دینے کی بات کرتے ہیں ،ماحول دوست اندازحیات کی بات کرتے ہیں توہم گاندھی جی کی روح کو مدعوکرتے ہیں ۔ ہمہ گیرترقی اورکیاہے سوائے اس کے کہ گاندھی جی کے سادے اصول کی توسیع یعنی مادرارض کے پاس ہرکسی کی تکمیل کے لئے بہت کچھ ہے ۔لیکن ہرکس وناکس کی حرص وہوس کی تکمیل کے لئے کچھ بھی نہیں ہے ۔


    صدرجمہوریہ ہند نے کہاکہ یہی وجہ ہے کہ گاندھی جی کی 150ویں پیدائش کی سالگر ہ کی یادگارکے آفاقی معنی ہیں ۔ ہمیں ان تقریبات کو عالمی معیارات تک لے جانے کی کوشش کرنی چاہیئے اور اقوام متحدہ ودیگرکثیرپہلوئی اداروں کا استعمال کرناچاہیئے ۔ توجہ صرف تقریبات کے انعقاد پرنہیں بلکہ ان مرئی اور قابل عمل وراثتوں پرمرکوز ہونا چاہیئے جو عوام الناس کی زندگی کو بہتربنائیں، خواہ وہ کہیں بھی سکونت پذیرہوں ۔


    صدرجمہوریہ ہند نےکہا کہ یہاں موجود شخصیات کو اپنے نظریات ساجھا کرنے چاہیئں اور اپنی جانب سے مہاتماگاندھی کے 150ویں یوم پیدائش کی یاد گارشایان شان طریقے سے منانے کے لئے تجاویز پیش کرنی چاہیئں ۔


    صدرجمہوریہ ہند کی تقریرکے بعد مرکزی وزرأ ، وزرائے اعلیٰ اور دیگرشخصیات سمیت متعدد کمیٹی اراکین نے مہاتماگاندھی کے یوم پیدائش کی یاد گارمنانے کے سلسلے میں اپنی جانب سے تجاویز پیش کیں۔ یہ یادگاری تقریبات 2اکتوبر ،2018سے 2اکتوبر ،2020تک جاری رہ سکتی ہیں ۔ پیش کی گئی تجاویز میں کاشت کاروں کی مدد کے لئے بہبودی پروگراموں سے لے کے چلتی پھرتی نمائش اور مخصوص مقامات پر بنیادی ڈھانچے کی فراہمی اوررابطہ کاری کے علاوہ ریاستوں کو بھی اس میں شریک کرنے کی بات کہی گئی ہے ۔


    چونکہ مکمل قومی کمیٹی کو اکثر وبیشترطلب کرنا بہت عملی نہ ہوگا لہذا میٹنگ میں فیصلہ کیاگیا کہ وزیراعظم کی صدارت میں نسبتاًچھوٹی اکسزیکیٹوکمیٹی تشکیل دی جائے ،جو گاندھی جی کے 150ویں یوم پیدائش کی تقریبات کے اہتما م کے کام کو آگے بڑھاسکے ۔ اس میٹنگ کے اغراض اورمقاصد پرروشنی ڈالتے ہوئے وزیراعظم جناب نریندرمودی نے کمیٹی کے مختلف اراکین کا ان کی مثبت تجاویز اورسفارشات کے لئے شکریہ اداکیا۔ انھوں نے کہاکہ یہ بات ازحد اہم ہے کہ یہ موقع اس انداز سے منایاجائے، جو اس امرکو یقینی بنائے کہ گاندھی جی مستقبل کی پیڑھیوں کے لئے باعث ترغیب بنے رہیں ۔ عالمی پیمانے پربھی اس موقع کو گاندھی جی کے تئیں بیداری میں اضافے کا ذریعہ ثابت ہونا چاہیئے ۔


    وزیراعظم نے زوردیکرکہاکہ تقریبات سے متعلق تمام پروگرام،‘ کاریانجلی’ یا‘ گاندھی میدان عمل میں’ کے موضوع کو ذہن میں رکھ کرترتیب دیئے جانے چاہیئں ۔ انھوں نے اس امرپرخوشی کا اظہارکیا کہ میٹنگ میں پیش کی گئی بیشترتجاویز کا تعلق عملی پہلوسے ہے ۔ وزیراعظم نے کہاکہ مہاتماگاندھی اور ان کی تعلیمات زماں ومکاں کی قید سے آزاد ہیں ۔ انھوں نے کہاکہ مہاتماگاندھی پوری دنیا کی عوام کے لئے بھارت تفہیم کے کام میں ایک میکنیزم ثابت ہوسکتے ہیں، متعدد ہمعصر مسائل کا حل گاندھی جی کے ذریعہ دکھائے گئے راستوں پرچل کرنکالاجاسکتاہے ۔


    وزیراعظم نے زوردیتے ہوئے کہاکہ تقریبات کے دوران تکنالوجی جی استعمال کیاجاناچاہیئے تاکہ پوری دنیا اس سے واقف بھی ہوسکے اوراس میں شریک بھی ہوسکے ۔ انھوں نے کہاکہ تقریبا ت کو محض سرکاری تقریبات بن کرنہیں رہ جاناچاہیئے بلکہ ان تقریبات کو عوامی تحریک یا جن بھاگیداری کی شکل لینی چاہیئے ۔ انھوں نے تمام ریاستی حکومتوں سے کہاکہ وہ بھی اپنے طورپراسی طرح کی مشاورت کا اہتمام کریں اور ریاستی سطح پر منصوبے وضع کریں ۔


    ***************


    U-2412

    
    
    (Release ID: 1531148) Visitor Counter : 3
    
    
      Read this release in: English , Tamil , Malayalam