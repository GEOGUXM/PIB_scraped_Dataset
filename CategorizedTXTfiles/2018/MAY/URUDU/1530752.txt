      پینے کے پانی اور صفائی ستھرائی کی وزارت

      سؤچھ بھارت مشن نے کوڑے کچرے سے توانائی اور پیسہ حاصل کرنے کے فروغ کے لئے
      
      گوبردھن اسکیم کا آغاز کیا
      
      Posted On: 01 MAY 2018 11:36AM by PIB Delhi


    نئی دہلی یکم مئی ۔ پینے کے پانی اور صفائی ستھرائی کے امور کی مرکزی وزیر محترمہ اوما بھارتی نے (گوبر) جی او بی اے آر (گیلوائزنگ آر گینک بایو -ایگرو ریسورسز ) دھن اسکیم کا نیشنل ڈیری ریسرچ انسٹی ٹیوٹ (این ڈی آر آئی )کے آڈیٹوریم میں افتتاح کیا ۔ کرنال میں واقع اس ادارے کے آڈیٹوریم میں منعقد کی جانے والی افتتاحی تقریب میں ہریانہ کے وزیر اعلیٰ جناب منوہر لال کھٹر نے بھی شرکت کی ۔ اس اسکیم کا مقصد دیہی بستیوں میں صفائی اور مویشیوں کے گوبر سے پیسہ اور توانائی حاصل کرنے پر مثبت اثرات مرتب کرنا ہے ۔علاوہ ازیں اس اسکیم کا مقصد دیہی علاقوں میں روزگار کے نئے مواقع پیدا کرنا اور کسانوں اور دیگر دیہی عوام کی آمدنی میں اضافہ کرنا ہے ۔


    واضح ہوکہ سوچھ بھارت مشن (گرامین ) میں مواضعات یعنی دیہی بستیوں کو صاف ستھرا بنائے جانے اور کھلے میں رفع حاجت سے روکنے کے اقدامات سمیت دو اجزا شامل ہیں ۔ 3.5 لاکھ سے زائد مواضعات 374 اضلاع اور 16 ریاستوں / مرکز کے زیر انتظام علاقوں کو کھلے میں رفع حاجت سے روکے جانے کے مقامات قراردیا جاچکا ہے ۔


    اس موقع پر اپنی تقریر میں محترمہ اوما بھارتی نے وزیر اعظم کے قول ،’’ وکاس تب ہوگا ، جب آندولن بنے گا ‘‘، کو دہراتے ہوئے سوچھ بھارت مشن کو صحیح معنوں میں ،جَن آندولن کے طور پر کامیاب بنانے کے لئے ملک کے عوام کا شکریہ ادا کیا ۔ انہوں نے کوڑے کچرے کو توانئی کے ماخذ میں بدلنے پر زور دیتے ہوئے کہا کہ آج ہندوستان میں سوچھ بھارت مشن کے تحت ہونے والی تبدیلیوں کو قبول کیا جانا چاہئے ، ان کی تقلید کی جانی چاہئے اور ان میں شرکت کی جانی چاہئے ۔ انہوں نے کہا کہ گوبردھن اسکیم کے تحت دیہی بستیوں کو رسوئی گیس فراہم کرائی جانے گی اورتکنیکی معاونت سے اس امر کو یقینی بنایا جائے گا کہ یہ اسکیم پائیدار بنیاد پر کام کرتی رہے ۔


    اس موقع پر ہریانہ کے وزیر اعلیٰ جناب منوہر لال کھٹر نے اس اسکیم کو کامیاب بنانے کے لئے ریاست ہریانہ کی جانب سے نیک خواہشات پیش کیں ۔ انہوں نے کہا کہ ہریانہ کےعوام کی مکمل شراکتداری کے ساتھ اس پروگرام پر کامیابی کے ساتھ عمل درآمد کرے گا۔


    اس تقریب میں ہریانہ کے وزیر اعلیٰ جناب منوہر لال کھٹر کے ساتھ ساتھ پینے کے پانی اور صفائی ستھرائی کے وزیر مملکت جناب ایس ایس آہلووالیہ ، پینے کے پانی اور صفائی ستھرائی کی وزارت کے سکریٹری جناب پرمیشورن ائیر اور مرکزی اورریاستی سرکار کے سینئیر افسران نے شرکت کی ۔


    2362 U-

    
    
    (Release ID: 1530752) Visitor Counter : 10