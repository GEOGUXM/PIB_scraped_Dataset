      شہری ہوابازی کی وزارت

      سریش پربھو نے ہوابازی کےشعبے میں ہنر مندی کے فروغ اور نیشنل ائیر کارگو پالیسی کی تیاریوں کا جائزہ لیا
      Posted On: 14 MAY 2018 1:27PM by PIB Delhi


    نئی دہلی، 15 مئی ۔شہری ہوابازی کے مرکزی وزیر جناب سریش پربھو نے شہری ہوابازی کے شعبے میں ہنر مندی کے فروغ اور نیشنل ائیر کارگو پالیسی کی تیاریوں کاجائزہ لیا۔اس موقع پر انہوں نے زیر نظر وزارت کے متعلقہ افسران کو ہدایت کی کہ ہوابازی کے شعبے میں ہنرمندی کے فروغ کے جامع منصوبے تیار کرکے پیش کئے جائیں ۔


    ا س جائزہ میٹنگ میں وزیر موصوف نے کہا کہ گزشتہ تین چار برسوں کے دوران شہری ہوابازی کے شعبے میں زبردست اچھال کے نتیجے میں شہری ہوابازی کے ہنر مندافراد کی مانگ میں زبردست اضافہ ہوا ہے ۔اس مانگ کو پیش نظر رکھتے ہوئے اور اسکل انڈیا مشن کو فروغ دینے کی غرض سے جناب سریش پربھونے درج ذیل تاثرات کا اظہا ر کیا ۔

      * ملک کی تمام ریاستوں میں ہنر مندی کے فروغ کے مراکز کے قیام کے اقدامات کئے جائیں ۔
      * ادارہ جاتی استحکا م۔تربیت کے حوالے سے موجودہ ادارہ جاتی ڈھانچہ جاتی سہولیات کو مزید مستحکم بنایا جانا چاہئے تاکہ تربیت کے کام کو مزید فروغ دیا جاسکے ۔ شہری ہوابازی کی یونیورسٹی کے کاروبار کے نمونے کو ذہن میں رکھتے ہوئے آئندہ برسوں میں ہنر مند عملے کی مانگ کے امکانات کی مانگ کو ملحوظ رکھا جائے ۔ ایک مطالعے کے مطابق سال 2035 تک ہندوستان کے شہری ہوابازی کے شعبے کو صفر اعشاریہ آٹھ سے ایک ملین عملے کی راست طورسے حاجت ہوگی اور تین ملین عملے کی بالواسطہ حاجت ہوگی۔
      * تربیت کا عمل ۔باز انجنئرنگ تربیت کے موجودہ عمل میں ترمیم کی غرض سے آن لائن قابل عمل تصورات پیش کئے جائیں تاکہ کام کاج کے معیار میں بہتری پیدا ہوسکے اور نظام کو مزید موثر بنایا جاسکے ۔
      * ہنر مندی کے فروغ پر ایک جامع منصوبہ ٔ ترقی تیار کیا جائے ۔ یہ منصوبہ ترقی سرمایہ کاری سے متعلق اس حکمت عملی کے ساتھ تیار کیا جائے ،جو ہوابازی کے شعبے میں اہلیت سازی کے لئے درکار ہوگی۔

    اس موقع پر جناب سریش پربھو نے نیشنل ائیر کارگو پالیسی کی تیاریوں کا بھی جائزہ لیا ۔ انہوں نے ہندوستان میں نیشنل ائیر کارگو


    انڈسٹری کے حجم میں اضافے کی ضرورت کا اعتراف کرتے ہوئے اپنے درج ذیل تاثرات کا اظہار کیا ۔

      * ملک میں مستقبل میں تعمیر کئے جانے والے ہوائی اڈوں میں سامان کی فضائی باربرداری یعنی ائیر کارگو کے کاموں کے لئے معقول مقدار میں زمین مہیا کرائی جانی چاہئے ۔
      * بڑوسی ریاستوں اور شراکت دار ملکوں سے فضائی باربرداری کے ذرائع حاصل کرکے ملک میں ایئر کارگو - ٹرانس شپ منٹ کا مرکز قائم کیا جانا چاہئے ۔
      * انٹر ماڈل ہبس کی تشکیل کے نشانے کو پیش نظر رکھتے ہوئے پالیسی تیار کی جائے اور اس میں فضائی - بحری ،فضائی - برّی ، فضائی - درون ملکی آبی شاہراہوں کی رابطہ کاری کی تشکیل کی جائے ۔
      * کارگو پالیسی کے وقت جغرافیائی محل وقوع اور محل وقوع کی مصنوعات کو ذہن میں رکھا جائے ۔

    جناب سریش پربھو نے شہری ہواباز ی کے شعبے میں عملے کی ہنر مندی کی ضرورت اور نیشنل ائیر کارگو پالیسی کی تیاری پر زوردیتے ہوئے زیر نظر وزارت کے متعلقہ افسران کو راست طور سے ہدایت کی کہ اس جائزہ میٹنگ کے تاثرات پر کام کیا جائے اور قابل عمل منصوبہ جاتِ ترقی وضع کئے جائیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-2568

    
    
    (Release ID: 1532107) Visitor Counter : 1
    
    
    
    
    

*