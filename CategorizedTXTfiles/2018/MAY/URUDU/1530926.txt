      کارپوریٹ امور کی وزارتت

      میونسپل کارپوریشن کے ٹینڈروں میں کارفرما گٹھ جوڑ کا سدِّباب کرنے کے اقدامات
      Posted On: 02 MAY 2018 1:47PM by PIB Delhi


    نئی دہلی، 02 مئی ۔کمپٹیشن آف انڈیا (سی سی آئی ) نے دسمبر 2014 سے مارچ 2015 تک کی مدت کے دوران میونسپل آر گینک اینڈ ان آر گینک سالڈ ویسٹ پروسیسنگ پلانٹ کی ڈیزائن سازی ، فراہمی ،تنصیب چالو کرنے اور اس کے کا م کا ج کی دیکھ بھال کرنے کے لئے پُنے میونسپل کارپوریشن کے ذریعہ جاری کئے گئے پانچ ٹینڈروں میں فائدہ حاصل کرنے کی غرض سے سانٹھ گانٹھ کرنےکی پاداش میں فورٹی فائڈ سکیورٹی سولیوشن (فورٹی فائڈ) ، اکومین انوائروسولیوشنس پرائیویٹ لمیٹیڈ (اکومان ) لاحز گرین انڈیا پرائیویٹ لمٹیڈ (لاز گرین ) ، سنجے ایجنسیز ، مہالکشمی اسٹیلز (مہالکشمی ) اور رگھوناتھ انڈسٹری پرائیویٹ لمٹیڈ نامی 6فرموں پر حتمی فیصلے کا حکم جاری کردیا ہے ۔ یہ فیصلہ کمپٹیشن ایکٹ 2002 کی دفعہ 46 (دی ایکٹ ) کمپٹیشن کمیشن آف انڈیا (لیسر پینالٹی )ریگیولیشنز 2009 (لیسرز پنالیٹی ریگولیشنز ) کے ساتھ ملاکر پڑھے جانے والے کمپٹیشن ایکٹ 2002 کی دفعہ 46 کے تحت کیا گیا ہے ،جس کی روسے مہالکشمی ، لاز گرین ،سنجے ایجنسیز اور ایکومان نامی چار تجارتی بولی دہندگان پر جرمانے کی رقم میں تخفیف کردی ہے ۔


    ان فرموں کے خلاف مقدمہ ناگرک چیتنا منچ نامی تنظیم کی جانب سے مذکورہ ایکٹ کی دفعہ 19 کی ذیلی دفعہ ایک کی شق (الف ) کےتحت دائر کیا تھا ۔ مقدمے کی تحقیقات کے دوران ان 6 فرموں نے سی سی آئی سے جرمانے کی رقم میں کمی کرنے کی درخواست کی تھی ۔


    تفتیش کے دوران سی سی آئی نے پایا کہ میونسپل آرگینک اینڈ ان آرگینک سالڈ ویسٹ پروسیسنگ پلانٹ کی ڈیزائن سازی ،فراہمی ،تنصیب ،چالو کرنے اور اس کے کام کاج کی دیکھ بھال کے کام کرانے کے لئے پُنے میونسپل کارپوریشن کی جانب سے جاری کئے گئے ٹینڈر نمبر34 ، 35، 44 ،62 اور 63 -2014 کی بولی دینے میں گٹھ جوڑاور سانٹھ گانٹھ کی گئی تھی جو مذکورہ قانون کی دفعہ 3 کی ذیلی دفعہ ایک کے ساتھ ملاکر پڑھی جانے والی دفعہ 3 کی ذیلی دفعہ 3 کی شق (د) کی خلاف ورزی کے مترادف تھا ۔مزید برآں سی سی آئی کو یہ بھی معلوم ہوا کہ اس کام کے لئے مختلف افراد اورتنظیموں نے میٹنگس بھی کی تھیں ،جس میں ان فرموں کے مالکان ،شراکتدار اور ڈائریکٹروں نے شرکت کی تھی۔


    مذکورہ قانون کی خلاف ورزی کو دیکھتے ہوئے فورٹی فائڈ ، ایکومان ،لاز گرین ، سنجے ایجنسیز ، مہالکشمی اور رگھوناتھ نامی 6فرموں پر علی الترتیب 13.07 لاکھ روپے ، 45.20 لاکھ روپے ،42 لاکھ روپے ، 1.51 کروڑروپے ، 3.36 کروڑروپے اور 30.55 لاکھ روپے کا جرمانہ عائد کیا گیا تھا۔ سی سی آئی نے ان فرموں پر سال 2013-2012 ،14-2013 اور 15-2014 کی مدت میں منافع کی دس فیصد کی شرح سے جرمانہ عائد کیا گیا تھا ۔ معاملے کی مجموعیت اور حالات کے پیش نظر ایکو مان ،لازگرین ،سنجے ایجنسیز اور رگھوناتھ پر ان تین برسوں کی مدت کے دوران ہونے والی آمدنی کے اوسط دس فیصد کا اضافی جرمانہ عائد کیا تھا۔ تاہم فورٹی فائڈ اور مہالکشمی نامی فرموں پر جرمانہ عائد نہیں کیا گیا تھا کیونکہ یہ فرمیں ملکیتی حیثیت کی تھیں ۔ سی سی آئی نے اُس گٹھ جوڑ کی نوعیت اور ان حالات کو جن کے لئے جرمانے کی رقم میں تخفیف کئے جانے کی درخواست کی گئی تھی،دیکھتے ہوئے لیسر پنالٹی ایپلی کیشن اینڈ کوآپریشن کے ڈی جی کی تحقیقات کے بعد لاز گرین اور اس کے افراد پر عائد کئے گئے جرمانے کی رقم میں 50 فیصد کی تخفیف کردی تھی۔ جبکہ سنجے ایجنسیز اور ایکومان نامی فرموں اور ان کے متعلقہ افراد پر عائد جرمانے کی رقم میں علی الترتیب 40 اور 25 فیصد کی تخفیف کردی تھی۔ جرمانے کی رقم کی اس تخفیف کی روسے مہالکشمی پر 1.68 کروڑروپے ، لازگرین پر 21 لاکھ روپے ،سنجے ایجنسیز پر90.64 لاکھ اور ایکومان پر 33.90 لاکھ روپے کا جرمانہ عائد کیا گیا تھا ۔


    2382 U-

    
    
    (Release ID: 1530926) Visitor Counter : 13