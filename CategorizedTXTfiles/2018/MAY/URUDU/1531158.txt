      صحت اور خاندانی بہبود کی وزارت

      پردھان منتری سواستھ سرکشا مشن (پی ایم آر ایس ایس ایم ) کی نمونہ سازی پر
      دعوے داروں سے مشاورت
      
      Posted On: 02 MAY 2018 7:26PM by PIB Delhi


    نئیدہلی، 03 مئی ۔آئشمان بھارت – پی ایم آر ایس ایس ایم کے چیف ایگزیکٹو آفیسر جناب اندو بھوشن ، صحت اور خاندانی بہبود کی وزار ت کے جوائنٹ سکریٹری جناب آلوک سکسینہ اور آئشمان بھارت کے ڈائریکٹر ڈاکٹر دنیش اروڑہ نے سرکردہ عام اور صحت بیمہ کمپنیو ں اور سپر اسپیشلٹی ، جنرل ،ملٹی اسپیشلٹی اسپتالو ں اور درجہ ایک اور درجہ دو کے قصبوں کے متعلقہ دعوے داروں کے ساتھ پردھان منتری سواستھ سرکشا یوجنا ( پی ایم آر آر ایس ایس ایم ) کی نمونہ سازی پر مشاورتی مذاکرات کئے ۔ ان مذاکراتی اجلاس میں سی آئی آئی ،ایف آئی سی سی آئی ، آئی آر ڈی اے ، این اے بی ایچ ، نیٹ ہیلتھ اور کیوسی آئی جیسے صنعتی اداروں کے نمائندوں نے بھی اس مشاورتی میٹنگ میں شرکت کی اور بحث کے دوران بیش قیمت معلومات فراہم کیں ۔


    اس موقع پر مذکورہ بالا تمام نمائندگان نے پی ایم آر ایس ایس ایم کے تحت کئے جانے والے اقدامات کی ستائش کی اور عملی رہنمائی ،مثالی ٹینڈر دستاویز ، اندرا ج کا دائرہ اختیار ، پیکج کی تفصیلات اور شرحو ں سمیت تمام پہلوؤں پر متعلقہ دعوے داروں کے ساتھ مسلسل مشاورت کی ستائش کی گئی ۔


    اس موقع پر جناب اندو بھوشن نے زوردے کر کہا کہ پی ایم آر ایس ایس ایم کی چہرہ کاری اس طرح سے کی جانی چاہئے کہ اس اسکیم کے معینہ فائدہ یافتگا ن کو زیادہ سے زیادہ فائدہ حاصل ہوسکے اور دیہی علاقوں میں درجہ دو اور تین کے شہروں کی خدمات صحت کے معیار میں بہتری کو یقینی بنایا جاسکے ۔ انہوں نے کہا کہ یہ کام اسی وقت ممکن ہوسکتا ہے جب سرکاری اسپتال او ر بیمہ کمپنیاں شراکتدار کی حیثیت سے مل کر کام کریں ۔


    صحت اور خاندانی بہبود کی مرکزی وزارت نے مثالی ٹینڈر دستاویز یعنی ماڈل ٹینڈر ڈاکیو منٹ اور رہنما اصولوں پر تبصرے اورمشورے طلب کئے ہیں ۔اس سلسلے میں متعلقہ دعوے داروں نے اس بات کے پیش نظر کہ اٹھائے گئے معاملات پیچیدہ نوعیت کے ہیں اور ان پر گہرائی کے ساتھ غوروخوض کی ضرورت ہے ، اس سلسلے میں کچھ وقت دئے جانے کی مانگ کی ہے ۔ اس گزارش کے بعد فیصلہ کیا گیا ہے کہ دعوے داروں کی جانب سے تبصرے اور مشورے بھیجے جانے کی آخری تاریخ بڑھاکر 5 مئی 2018 کردی جائے ۔


    واضح رہے کہ پی ایم آر ایس ایس ایم کی نمونہ سازی اس طرح کی گئی ہے کہ مالیاتی تحفظ فراہم کرایا جاسکے اور صحت پر آنے والے تباہ کار اخراجات سے بچاؤ کیا جاسکے ۔ یہ سہولت دس کروڑ سے زائد غریب اور کمزور کنبوں کو فراہم کرائی جائے گی اور انہیں نقدی کے بغیر علاج کی سہولت کے لئے فی کنبہ سالانہ پانچ لاکھ روپے فراہم کرائے جائیں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 2414

    
    
    (Release ID: 1531158) Visitor Counter : 3
    
    
      Read this release in: English , Tamil