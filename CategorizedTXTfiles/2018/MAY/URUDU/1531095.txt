      شہری ہوابازی کی وزارت

      ممبئی کے بعد سب سے بڑا ہوائی اڈہ گوا کے موپا میں تعمیر کیا جائے گا
      Posted On: 02 MAY 2018 7:43PM by PIB Delhi


    نئی دہلی، 02 مئی / ایئر پورٹس اتھارٹی آف انڈیا ( اے اے آئی ) اور کامرس لاجسٹکس ڈپارٹمنٹ کی مشترکہ ٹیم 7 – 8 مئی ، 2018 ء کے دوران گوا کا دورہ کرے گی تاکہ گوا میں موپا کے مقام پر تعمیر کئے جانے والے نئے ہوائی اڈے پر مال برداری مراکز کی تیاری اور ترقی کے عمل کو آسان بنایا جا سکے ۔ یہ مشترکہ ٹیم گوا چیمبرس آف کامرس اینڈ انڈسٹریز کے ساتھ میٹنگ کرے گی تاکہ مغربی ہندوستان کے ساحلی علاقوں تک ریاست کے ذریعہ فراہم کردہ رابطے کے فوائد حاصل کرنے کے لئے باہم مل کر کام کریں ۔ ملک کے مغربی خطے میں واقع سمندر سے متصل چار ریاستوں مہاراشٹر ، کرناٹک ، کیرلا اور گوا کو ممبئی کے بعد گوا کے موپا میں تعمیر ہونے والے سب سے بڑے ہوائی اڈے سے وسیع پیمانے پر فائدہ حاصل ہو گا ۔


    تجارت اور صنعت کے مرکزی وزیر جناب سریش پربھو نے گذشتہ ہفتے اعلان کیا تھا کہ 2020 ء میں ریاست میں دوسرے ہوائی اڈہ کے عمل میں آ جانے کے بعد گوا ہندوستان کا ایک لاجسٹک مرکز بن جائے گا ۔ ڈابولم اور موپا کے مقام پر تعمیر ہونے والے گوا کے دونوں ہوائی اڈے ریاست کو ایک لاجسٹک مرکز کی حیثیت سے اپنا مقام بنانے میں تعاون کریں گے ۔


    موپا ہوائی اڈے میں سالانہ 30 ملین مسافروں اور مال برداری کی صلاحیت ہو گی ۔ وزیر موصوف نے بتایا کہ حکومت ہند کے ذریعہ اعلان کئے جانے والی مال برداری پالیسی سے ہندوستان کی مجموعی گھریلو پیداوار ( جی ڈی پی ) میں عالمی تجارت سے 40 فی صد کا تعاون ہونے میں مدد ملے گی ۔ ڈابولم ہوائی اڈے کی جدید کاری تقریباً 600 کروڑ روپئے کی سرمایہ کاری سے کی جائے گی ۔


    ( م ن ۔ م ع ۔ ع ا ) ( 02 – 05 – 2018 )


    U. No. 2390

    
    
    (Release ID: 1531095) Visitor Counter : 7