      امور داخلہ کی وزارت

      مرکزی وزیر داخلہ نے زور دے کر کہا ہے کہ مذہب کو
      
      ہمیشہ کسی بھی دباؤ سے آزا د رہنا چاہئے

      Posted On: 01 MAY 2018 8:04PM by PIB Delhi

    نئی دہلی، 1 مئی 2018 /مرکزی وزیر داخلہ جناب راج ناتھ سنگھ نے کہا ہے کہ مذہب ذاتی پسند کا معاملہ ہے اور اسے ہمیشہ جبر اور ترغیب سے آزاد رہنا چاہئے ۔ وہ آج کیرالہ میں تھیروانتنھا پورم میں ایک شہری استقبالیے کا افتتاح کررہے تھے جو مار چیرسوسٹوم مار تھوما والیہ کی عمر کے سو سال مکمل ہونے کے موقع پر دیا گیا تھا۔ جنا ب سنگھ نے کہا کہ مرکز میں وزیراعظم جناب نریندر مودی ایک ایسی حکومت چلاتے ہیں جو اس بات میں پختہ یقین رکھتی ہے کہ سماج کے ہر ایک طبقہ کو ساتھ لے کر چلا جائے اور ایک نئے ہندستان کی تعمیر کی جائے۔ ہمارا مقصد اتحاد کے ساتھ ترقی ہے اور قوم کو ایک مرتبہ پھر عظیم بنانے کا خواب اسی وقت پورا ہوسکتا ہے جب ہندستان کے لوگ متحد ہوجائیں۔


    وزیرداخلہ نے کہا کہ ہندستان کسی ایک مذہب کی وجہ سے یا کسی مذہبی فکر کی وجہ سے متحد نہیں رہا جس نے نظام پر سیاسی طاقت کا استعمال کیا ہو یا اپنا کنٹرول رکھا ہو۔ یہ عظیم قوم اس لئے متحد ہے کہ یہ متعدد افکار اور مذاہب کے ساتھ پرامن بقائے باہم میں یقین رکھتی ہے۔ اس ملک کو جب کبھی بھی مسائل کا سامنا ہوا ہے انہیں متحدہ خیالات کے ذریعہ حل کیا گیا ہے اور اس کا سب سے بڑا ثبوت ہمارا آئین ہے۔


    جناب راج ناتھ سنگھ نے کہا کہ اس ملک میں ‘ سرودھرم سمبھو’ کو برقرار رکھا جانا چاہئے اور ہندستان کے ستونوں کو مستحکم بنانے کا سلسلہ جاری رہنا چاہئے۔ انہوں نے کہا کہ ہماری طاقت اتحاد میں ہے اور ہمیں اپنے معاشرہ میں اتحاد ،بھائی چارہ اور ہم آہنگی کے رشتے کو مضبوط بنانے کے لئے کام کرتا رہنا چاہئے۔ جنا ب سنگھ نے کہا کہ آج جب کہ ہم مار چیرسوسٹوم کی صد سالہ سالگرہ کی تقریب منا رہے ہیں تو ہمیں یہی عزم کرنا ہے۔


    انہوں نے کہا کہ مار تھوما والیہ کی زندگی اور ان کے کارنامہ نہ صرف کیرالہ کے عوام یا عیسائی طبقے کے لئے فیضان کا باعث ہیں بلکہ یہ پوری قوم کے لئے باعث فیضان ہیں۔ ان کی زندگی اس بات کی درخشاں مثال ہے کہ کس طرح سماج اور انسانیت کے لئے بے لوث خدمت کے ذریعہ خدا کی بندگی کی جاسکتی ہے۔ مار تھوما والیہ نے اپنے فیضان بخش الفاظ اور کاموں کے ذریعہ کیرالہ کے سبھی طبقوں میں ہردلعزیزی حاصل کی تھی۔


    جناب راج ناتھ سنگھ نے واضح کیا کہ مار کرسوسٹم ایک عبادت گزار انسان تھے اور انہوں نے سماجی اصلاح کار کی حیثیت سے بھی کام کیا۔ ان کی ہمارے معاشرے کے کمزور طبقوں کو با اختیار بنانے کے تئیں ان کی خدمات بھی قابل ذکر ہے۔ انہوں نے انسانوں کی خدمت کے ذریعے خدا کے لئے اپنی زندگی وقف کی ہے۔


    وزیر اعلیٰ جناب پی وجین نے تقریب کی صدارت کی۔ راجیہ سبھا کے نائب چیئرمین پروفیسر پی جے کورین، سیاحت اور تعاون کے وزیر کے سریندرن، اپوزیشن کے لیڈر رمیش چھینی تھلا، ممبر پارلیمنٹ ششی تھرور، ممبر پارلیمنٹ وی مرالی دھرن، میئر وی کے پرشانت اور دیگر معزز شخصیتیں اس موقع پر موجود تھیں۔


    اس سے پہلے وزیر داخلہ نے تھرووننتھاپورم میں سنتی گری آشرم میں 19ویں نواؤلی جیوتھردینم تقریبات کا افتتاح کیا۔ اس موقع پر اظہار خیال کرتے ہوئے جناب راج ناتھ سنگھ نے سنتی گری آشرم کی سرگرمیوں کی تعریف کی، جو نہ صرف روحانیت کی روشنی پھیلاتا ہے، بلکہ معاشرے کی جامع صحت کی دیکھ بھال کا بھی خیال رکھتا ہے۔


    جناب راج ناتھ سنگھ نے سنتی گری آشرم میں لوٹس پرناسلا میں پھولوں کا نذرانہ پیش کیا اور آشرم کے قیدیوں کی ساتھ بات چیت کی۔ بحرین کے نائب وزیر اعظم شیخ خالد بن عبداللہ الخلیفہ اس تقریب میں مہمان خصوصی تھے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 2379


    

    
    (Release ID: 1530901) Visitor Counter : 4