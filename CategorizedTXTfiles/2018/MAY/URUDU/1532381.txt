      زراعت اور کاشتکاروں کی فلاح و بہبود کی وزارت

      زراعت اور کسانوں کی بہبود کے محکمے نے 2017-18 میں اہم فصلوں کی پیداوار کے لئے تیسرا پیشگی تخمینہ جاری کیا
      Posted On: 16 MAY 2018 6:03PM by PIB Delhi


    نئی دہلی/ 16 مئی ۔ زراعت، تعاون اور کسانوں کی بہبود کے محکمے نے آج سال 2017-18 کے لئے اہم فصلوں کی پیداوار کا تیسرا پیشگی تخمینہ جاری کیا۔مختلف فصلوں کی پیداوار کا جائزہ ریاستوں سے حاصل معلومات کی بنیاد پر اور دیگر ذرائع سے تصدیق شدہ معلومات کی بنیاد پر تیار کیاگیا ہے۔ تیسرا پیشگی تخمینہ کے مطابق، جو 2003-04 کی تخمینہ تقابل میں پیش کیاگیا ہے۔


    سال 2017-18 کےد وران اہم فصلوں کی تخمینہ پیداوار تیسرے پیشگی تخمینے کے مطابق مندرج ذیل ہے۔

      * اناج۔ 279.51 ملین ٹن( ریکارڈ)
      * چاول۔ 111.53 ملین ٹن( ریکارڈ)
      * گہیوں۔ 98.61 ملین ٹن( ریکارڈ)
      * مقوی/موٹے اناج۔ 44.87 ملین ٹن( ریکارڈ)
      * مکا۔ 26.88 ملین ٹن( ریکارڈ)
      * دالیں۔ 24.51 ملین ٹن( ریکارڈ)
      * چنا۔ 11.16 ملین ٹن( ریکارڈ)
      * ارہر۔ 4.18 ملین ٹن
      * اڑد۔ 3.28 ملین ٹن ) ریکارڈ)
      * تلہن ۔ 30.64 ملین ٹن
      * سویا بین۔ 10.93 ملین ٹن
      * مونگ پھلی۔ 8.94 ملین ٹن
      * تل اور سرسوں۔ 8.04 ملین ٹن
      * ارنڈی۔ 1.49 ملین ٹن
      * کپاس ۔ 34.86 ملین گانٹھیں(ایک کا وزن 170 کلو گرام)
      * گنّا ۔ 355.10 ملین ٹن

    2017 کے مانسون کے موسم میں معمول کی بارش اور حکومت کے ذریعہ کئے گئے مختلف پالیسی اقدامات کے نتیجے میں رواں سال کے دوران اناج کی پیداوار میں ریکارڈ اضافہ ہوا ہے۔تیسرے پیشگی تخمینے کے مطابق ملک میں اناج کی کل پیداوار کا تخمینہ 279.51 ملین ٹن ہے جو 2016-17 کے دوران اناج کی پچھلی ریکارڈ پیداوار 275.11 ملین ٹن سے 4.40 ملین ٹن زیادہ ہے۔ رواں سال میں اناج کی پیداوار 2012-13 سے 2016-17 تک،پچھلے پانچ سالوں میں اناج کی اوسط پیداوار سے 19.33 ملین ٹن زیادہ ہے۔


    2017-18 کے دوران چاول کی کل پیداوار کا تخمینہ 111.5 ملین ٹن ہے جو ایک ریکارڈ ہے۔ 2016-17 کے مقابلے، جس میں چاول کی پیداوار 109.70 ملین ٹن تھی، اس سال 1.82 ملین ٹن کا اضافہ ہوا ہے۔


    2017-18 کے دوران گیہوں کی پیداوار کا تخمینہ 98.61 ملین ٹن ہے جو 2016-17 کے دوران ہوئی گیہوں کی ریکارڈ پیداوار 98.51 ملین ٹن سے 0.10 ملین ٹن زیادہ ہے۔


    سال 2017-18 میں موٹے اناج کی پیداوار کاتخمینہ 44.87 ملین ٹن ہے جو پچھلے سال کی ریکارڈ پیداوار 23.13 ملین ٹن سے 1.10 ملین ٹن زیادہ ہے۔


    دالیں، 2017-18 کے دوران دالوں کی پیداوار کا تخمینہ 24.51 ملین ٹن ہے جو پچھلے سال کی ریکارڈ پیداوار 23.13 ملین ٹن سے 1.37 ملین ٹن زیادہ ہے۔


    2017-18 کے دوران ملک میں تلہن کی پیداوار کاتخمینہ 30.64 لگایا گیا ہے جو سال 2016-17 میں ہوئی تلہن کی پیداوار سے 0.64 ملین ٹن کم ہے۔البتہ پچھلے پانچ سالوں کے دوران تلہن کی پیداوار کے اوسط سے 2017-18 میں ہوئی تلہن کی پیداوار 1.90 ملین ٹن زیادہ ہے۔


    2017-18 میں کپاس کی پیداوار کا تخمینہ 34.86 ملین گانٹھیں جو پچھلے سال کی 32.58 ملین گانٹھوں سے 2.28 ملین زیادہ ہے۔


    جوٹ کی پیداوار کا تخمینہ 2017-18 کے لئے 10.62 ملین گانٹھیں لگایا گیا ہے جو 2016-17 میں ہوئی پیداوار سے کم ہے۔


    ************


    Ministry of Agriculture & Farmers Welfare 16-May, 2018 16:46 IST


    م ن۔ و ا ۔ رض


    U-2605

    
    
    (Release ID: 1532381) Visitor Counter : 3
    
    
    
    
    

*