      وزارات ثقافت

      آسیان فلمی میلہ ثقافت اور سنیما کی دنیا میں باہمی تعاون کے شعبوں کی شناخت کریگا
      
      بھارت آسیان فلمی میلے کی میزبانی کریگا۔ جساری فلم سنجر اس میلے کی افتتاحی فلم ہوگی

      Posted On: 24 MAY 2018 12:02PM by PIB Delhi

    نئیدہلی۔ 24 ؍مئی۔اطلاعات ونشریات، کھیل اور نوجوانوں کے اُمور کے وزیر مملکت (آزادانہ چارج) کرنل راجیہ وردھن راٹھور 25 مئی 2018 کو سری فورٹ آڈیٹوریم میں آسیان فلمی میلے کا افتتاح کریں گے۔ رکن ممالک کے سنیما سے وابستہ افراد کے ذریعے سنیما اور ثقافت کے شعبے میں باہمی تعاون بڑھانے کیلئے یہ فلمی میلہ ایک مشترکہ پلیٹ فارم مہیا کریگا۔ اس میلے کے دوران آسیان ملکوں کے فلموں کی نمائش کی جائے گی اور سنیما کی عمدگی کا جشن بھی منایا جائیگا۔


    آسیان ۔ بھارت فلمی میلہ آسیان ممالک کے مابین خیرسگالی میں اضافہ کریگا اور باہمی تعلقات کو مستحکم کریگا۔ رکن ممالک کے افراد خصوصاً نوجوانوں کے مابین رابطہ بڑھے گا ، ثقافتی تبادلے کے توسط سے فلمی میلے سے متعلق ڈائرکٹوریٹ کا مقصد سنیما کے شعبے میں خیالات ونظریات ، ثقافت اور تجربات کے باہم تبادلے کیلئے ایک پلیٹ فارم مہیا کرانا ہے اور فلم سازی کے نئے رجحانات تک رسائی فراہم کرنا ہے۔ آسیان فلمی میلے میں ایسے ممالک شامل ہوں گے جن میں ازحد ثقافتی گوناگونی موجود ہے لیکن وہ تاریخ کے راستے سے آپس میں مربوط بھی ہیں۔ اس جذبے کو فلموں، خیالات و نظریات کے باہم تبادلے ، اہم شخصیات کے مابین تبادلہ خیالات اور ناظرین کے ساتھ گفت وشنید کے توسط سے پیش کیا جائیگا۔


    اس میلے کے دوران گیارہ ممالک کی 32 فلمیں ناظرین کے ملاحظے کیلئے پیش کی جائیں گی۔ فلموں کے علاوہ سنیما کی دنیا کے مختلف زاویوں پر مشتمل پینل تبادلہ خیالات اور مذاکرات کا بھی اہتمام کیا جائیگا۔


    آسیان ۔ بھارت تعلقات کے 25 برس مکمل ہونے کے موقع پر وزارت خارجہ کے تعاون سے فلمی میلے کا ڈائرکٹوریٹ 25 سے 30 مئی 2018 تک دہلی میں آسیان۔ بھارت فلمی میلے کا اہتمام کررہا ہے۔ یہ فلمی میلہ ایک غیر مسابقتی اہتمام ہے، اس میلے کی ٹیگ لائن یا عنوان ہے ۔ فلموں کے توسط سے دوستی۔


    آسیان 10 جنوب مشرقی ایشیائی ممالک کا بین سرکاری ادارہ ہے۔ اس کے رکن ممالک میں انڈونیشیا ، ملیشیا، فلپنز، سنگاپور ، تھائی لینڈ ، برونئی ، کمبوڈیا ، لاؤس ، مینمار اور ویتنام شامل ہیں۔


    سنیما کے طلباء اور سنیما سے دلچسپی رکھنے والوں کیلئے فلم سازی سے متعلق مختلف پہلوؤں پر مبنی اور مشتمل مذاکرات 26 سے 28 مئی تک (11 بجے دن، وقت کی مدت ایک گھنٹے) منعقد کیے جائیں گے۔


    رکن ممالک اور بھارت کے مدعو مہمانان اس پینل میں بطور رکن شامل ہوں گے۔ مذاکرات کے ممکنہ موضوعات درج ذیل ہیں:

     1. بھارت ۔ آسیان فلم بازار۔ مشترکہ فلم سازی کے مواقع
     2. ثقافتی ، دوستی کے ایک علمبردار کے طور پر سنیما۔
     3. آسیان سنیما میں خواتین کی شبیہ کی پیشکش۔

    مذاکرات کے اجلاس کیلئے فلم، میڈیا اور ڈرامہ سے وابستہ اداروں کے طلباء کو مدعو کیا جائیگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2724

    
    
    (Release ID: 1533277) Visitor Counter : 3
    
    
    
    
    

3.