      امور داخلہ کی وزارت

      بی ایس ایف دفاع کی پہلی دیوار ہے: راج ناتھ سنگھ
      
      مرکزی وزیر داخلہ نے بی ایس ایف کی ایوارڈ عطا کرنے کی تقریب میں جوانوں کو انعامات پیش کئے
      
      Posted On: 22 MAY 2018 6:04PM by PIB Delhi


    نئی دہلی ،22مئی 2018؍مرکزی وزیر داخلہ جناب راج ناتھ سنگھ نے آج یہاں ایوارڈ عطا کرنے کی ایک تقریب میں بی ایس ایف کے عملے کو ان کی شجاعت اور امتیازی خدمات کے لئے پولس میڈلز عطا کئے۔ شجاعت کے لیے 14 پولس تمغوں میں سے 4 ایوارڈ بعد از مرگ دیئے گئے۔


    اس موقع پر اظہار خیال کرتے ہوئےجناب راج ناتھ سنگھ نے کہا کہ ملک کو سیکورٹی فورسز کے جوانوں پر فخر ہے جنہوں نے ملک کا دفاع کرتے ہوئے اپنی جانیں قربان کی ہیں۔ ڈیوٹی کے دوران بی ایس ایف کے جوانوں کے ذریعے دی گئی قربانیوں کی ستائش کرتے ہوئے وزیر داخلہ نے کہا کہ ملک کے لئے زندگی نچھاور کرنے سے بڑی کوئی اور قربانی نہیں ہوسکتی۔ انہوں نے کہا کہ ملک کے اقتدار اعلیٰ ، یکجہتی اور اتحاد ہم سب کے لئے سب سے اہم ہے اور اس پر کوئی سمجھوتہ نہیں ہوسکتا۔


    جناب راج ناتھ سنگھ نے کہا کہ ذاتی خدداری کے مقابلے کسی کے لئے بھی قومی خدداری کہیں زیادہ اہم ہے۔ قومی خدداری پر اس وقت کوئی سمجھوتہ نہیں ہوسکتا ، جب کوئی غیر ملکی طاقت ہماری سرحدوں پر امن میں خلل ڈالنے کی کوشش کرے گا۔ انہوں نے کہا کہ یہ ہندوستان ہے جو دنیا کو امن کا پیغام دیتا ہے اور ہم ہمیشہ اپنے پڑوسی ملکوں کے ساتھ امن برقرار رکھنے کو ترجیح دیتے ہیں، لیکن ہمارے ایک پڑوسی ملک امن میں خلل ڈالنے کے لئے ہر طرح کی کوششیں کرتا ہے۔


    جناب راج ناتھ سنگھ نے کہا کہ ہماری فورسز کی یہ کوشش رہتی ہے کہ پہلے فائر نہ کیا جائے، لیکن کسی بھی حملے کی صورت میں وہ یہ بھی جانتی ہے کہ اس فائر کا کس طرح جواب دیا جائے۔


    جناب راج ناتھ سنگھ نے کہا کہ وہ بی ایس ایف کو نہ صرف دفاع کی پہلی لائن کہیں گے، بلکہ وہ ہماری دفاع کی پہلی ہی لائن ہے۔ ہماری سرحدوں کی دفاع کرنے میں بی ایس ایف کے رول کو اجاگر کرتے ہوئے انہوں نے کہا کہ ہماری سرحدوں کی حفاظت کرنا دراصل ہماری ہی ذمہ داری ہے، لیکن ذمہ داریوں کی کوئی حد نہیں ہوتی۔ جناب سنگھ نے سرحدوں کے اس پار سے جعلی کرنسی نوٹوں اور اسمگلنگ کو ختم کرنے میں بی ایس ایف کے رول کے لئے بھی اس کی تعریف کی۔


    مرکزی وزیر داخلہ نے کہا کہ حکومت مسلح افواج میں جنگ کے دوران ہلاکتوں کے طرز پر نیم فوجی دستوں کو بھی آپریشنل کیجوئلٹی سرٹیفکیٹس دینے پر غور کررہی ہے، جس سے سی اے پی ایف کے ان جوانوں کے کنبوں کو بہت سے فائدے حاصل ہوجائیں گے، جو سرحد پر جھگڑوں یا دہشت گردوں کے خلاف کارروائی کے دوران شہید ہوجاتے ہیں۔ جناب سنگھ نے بی ایس ایف کی سیوک ایکشن پروگرام کے لئے اس کی تعریف کی۔ انہوں نے یہ بھی کہا کہ سی اے پی ایف کے عملے کی شکایتوں کو دور کرنے کے لئے ایک ویب پورٹل کا بھی آغاز کیا گیا ہے۔


    اس موقع پر اظہار خیال کرتے ہوئے بی ایس ایف کے ڈی جی جناب کے کے شرما نے کہا کہ بی ایس ایف کے جوان ملک کی سلامتی کے لئے عظیم قربانیاں پیش کررہے ہیں۔ انہوں نے کہا کہ بی ایس یف اپنی سماجی ذمہ داریاں بھی پوری کررہا ہے ۔اس تقریب کے موقع پر ایک دستایزی فلم کی بھی نمائش کی گئی، جس کا عنوان تھا ’’بی اونڈ دی کال آف ڈیوٹی‘‘ اس میں بی ایس ایف کے جوانوں اور ان کے کنبوں کے لئے کئے گئے فلاحی کام کی بھی جھلک پیش کی گئی ہے۔ اس موقع مرکزی وزیر داخلہ جناب راج ناتھ سنگھ نے چار کتابوں اور ایک ڈاک ٹکٹ کا بھی اجراء کیا۔ اس موقع پر آئی بی کے ڈائریکٹر راجیو جین، بی ایس ایف کے سابق ڈی جی حضرات، بی ایس ایف اور وزارت داخلہ کے سنیئر افسران بھی موجود تھے۔


    U: 2701


    

    
    (Release ID: 1533065) Visitor Counter : 5