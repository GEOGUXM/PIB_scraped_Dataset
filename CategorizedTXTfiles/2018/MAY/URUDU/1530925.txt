      وزارت اطلاعات ونشریات

      جناب سیتانشوکارنے پی آئی میں ، ڈی جی کی حیثیت سے عہدہ سنبھالا
      Posted On: 02 MAY 2018 1:43PM by PIB Delhi


    نئی دہلی ،2مئی : بھارتی اطلاعاتی خدمات کے 1983بیچ کے آفیسر، جناب سیتانشورنجن کارنے، کل نئی دہلی میں حکومت ہند کے 27ویں ترجمان اعلیٰ اور پریس انفارمیشن بیورو ( پی آئی بی ) کے ڈائرکٹرجنرل کی حیثیت سے عہدہ سنبھال لیا۔


    انھوں نے جناب فرینک نورونہا کے مقام پراس عہدے کی ذمہ داری سنبھالی ہے ،جو کل سبکدوش ہوگئے ۔


    تقریبا35برسوں پرمحیط کریئرمیں جناب کارنے وزارت اطلاعات ونشریات کی مختلف میڈیا اکائیوں میں اہم عہدوں پرخدمات انجام دی ہیں ۔


    مسوری میں واقع لال بہادرشاستری قومی انتظامی اکادمی میں فاونڈیشن کورس اور نئی دہلی میں واقع انڈین انسٹی ٹیوٹ آف ماس کمیونیکیشن اورینٹیشن کورس میں حصہ لینے کے بعد جناب کارمختصرمدت کے لئے آکاشوانی کے نیوز سروسیز ڈویژن سے وابستہ ہوگئے تھے ۔ بعدازاں وہ دوردرشن نیوز سے بھی وابستہ رہے ۔ وہ اس شعبے سے تقریبا 17برس تک وابستہ رہے ۔ انھوں نے اس کی ترقی کے لئے قابل ذکرکرداراداکیا۔ وہ سال 1988 میں منعقدہ عالمی مسابقت میں لندن کی مقتدروسن نیوز فیلوشپ حاصل کرنے والے اولین بھارتی بنے ۔ انھوں نے سرکردہ براڈکاسٹروں کے ذریعہ ٹیلی ویژن نیوز تیارکرنے میں استعمال کی جانے والی جدید ترین تکنالوجی کا تجربہ حاصل کرنے کی غرض سے یوروپ اورشمالی امریکہ کا دورہ کیاتھا۔


    جناب کار سال 2003میں پریس انفارمیشن بیورو سے وابستہ ہوگئے ۔ انھوں نے ماحولیات اور جنگلات ، دیہی ترقیات ، انسانی وسائل کی ترقی ، سائنس اورتکنالوجی ، ایٹمی توانائی اورخلائی امورجیسی اہم وزارتوں میں تشہیری خدمات انجام دینے کی ذمہ داری سنبھالی ۔ بعدازاں اگست 2005 میں وہ ترجمان اعلیٰ کے طورپر وزارت دفاع کے رابطہ عامہ کے ڈائرکٹوریٹ سے وابستہ ہوگئے ۔


    انھوں نے لگاتارایک دہائی سے زائد عرصے تک وزارت دفاع کے ترجمان کی حیثیت سے سب سے طویل عرصے تک مصروف خدمات رہنے کا اعزاز حاصل کیا۔


    انھیں دسمبر 2015میں آکاشوانی کے نیوزسروسیز ڈویژن کا ڈائرکٹرجنرل مقررکیاگیاتھا۔


    جناب کارنے بی جے بی ، بھوبنیشورسے عمرانیات میں گریجویشن کی ڈگری حاصل کی تھی۔ اُتکل یونیورسٹی میں پولیٹیکل سائنس ( آنرس)میں فرسٹ پوزیشن حاصل کی تھی ۔ انھوں نے پولیٹیکل سائنس میں ماسٹرڈگری حاصل کرنے کے ساتھ ساتھ دہلی یونیورسٹی سے چینی اورجاپانی مطالعات میں ایم فل کرنے میں کامیابی حاصل کی ۔


    U-2380

    
    
    (Release ID: 1530925) Visitor Counter : 7