      وزارت خزانہ

      بہت چھوٹی اورچھوٹی صنعتی اکائیوں نے جنوری۔مارچ 2018کے دوران دوسری سہ ماہی میں اچھی کارکردگی کامظاہرہ کیاہے
      Posted On: 09 MAY 2018 11:10AM by PIB Delhi


    نئی دہلی ،9مئی : بہت چھوٹی اورچھوٹی صنعتی اکائیوں نے جنوری ۔مارچ 2018کے دوران دوسری سہ ماہی یعنی کریسی ڈیکس سروے کے مطابق اچھی کارکردگی کامظاہرہ کیاہے اور اکتوبر۔دسمبر2017کے مقابلے میں مینوفیکچرنگ کے شعبے میں بہترمنافع کمایاہے ۔کریسی ڈیکس ایک ایسا عدد اشاریہ ہے جو رجحانات کی بنیاد پرتیارکیاجاتاہے اور اس کی تیاری میں 8کسوٹیوں (مینوفیکچرنگ کی 5اور خدمات کی3) کومدنظررکھاجاتاہے ۔ اور ان ہی پرمشتمل عدد اشاریہ مساوایانہ اہمیت کے ساتھ تیارکیاجاتاہے ۔ اس کے تحت چھوٹی اوربہت چھوٹی صنعتی اکائیوں میں کاروباری رجحانات کو سروے کوارٹریعنی جائزے کی سہ ماہی یاجنوری ۔مارچ 2018کی مخصوص مدت کوپیش نظررکھاجاتاہے، ساتھ ہی ساتھ آئندہ کوارٹریااگلی سہ ماہی یعنی اپریل ۔جون 2018کوازحد منفی سے لے کر 200ازحدمثبت کے میزان پرپرکھاجاتاہے ۔


    پہلے سروے کے مماثل ہی دوسرے سروے کے دوران بھی 1100ایم ایس ای سے بھارت بھرمیں مختلف شعبوں میں کسوٹیوں پرمبنی فیڈ بیک حاصل کیاگیا۔سیکنڈکوارٹریعنی جنوری 2018کے دوران کریسی ڈیکس کے اعدادوشمار بڑھ کر121ہوگئے، جب کہ اکتوبر۔دسمبر 2017میں یہ اعداد شمار107تھے ۔ جس سے ،پہلے کوارٹرکے دوران حاصل کئے گئے اضافے کااظہارہوتاہے اپریل۔جون 2018کے دوران جسے اگلی سہ ماہی یا این کیوکانام دیاگیاہے ، توقعات اسی انداز میں مثبت ہیں ۔


    مینوفیکچرنگ ، کیمیاوی اشیا ٔ موٹرگاڑی کے پرزے اورانجینئرنگ اوراہم سازوسامان سے متعلق ایم ایس ای کے سلسلے میں مضبوط مثبت رجحانات کی رپورٹ موصول ہوئی ہے ،جس کا تعلق دوسری سہ ماہی سے ہے ۔ منظم صنعتی اداروں کی قابل ذکرموجودگی جن میں چمڑا اورچمڑے کے سازسامان ، قیمتی پتھراورزیورات وغیرہ شامل ہیں ، ان میں قدرے تخفیف دیکھی گئی ۔ موٹرگاڑی کے پرزوں ، کیمیاوی اشیأ، انجینئرنگ اوراہم سازوسامان سے متعلق ایم ایس ای اگلی سہ ماہی کے لئے ازحدامید افزا ہیں ۔ خدمات کے شعبے نے بھی بڑے پیمانے پر اضافے کے رجحانات کا اشارہ دیاہے ۔ آئی ٹی /آئی ٹی سے متعلق دیگرشعبوں میں تاجروں اور حفظان صحت فراہم کرنے والوں نے سیکنڈکوارٹرمیں صحت مند رجحانات کا اشارہ دیاہے، تاہم لاجسٹکس اور تعمیرات اورزمین وجائیداد پرمبنی ایم ایس ای میں اتنے مضبوط رجحانات نہیں دیکھے گئے ہیں ، تاجروں ، حفظان صحت خدمات فراہم کرنے والوں ، انسانی وسائل کی خدمات فراہم کرنے والوں کی فرموں سے توقع کی جاتی ہے کہ وہ اگلی سہ ماہی یا نیکسٹ کوارٹرمیں ایسے ہی مثبت رجحانات برقراررکھیں گے ۔


    سڈبی کے چیئرمین اور منیجنگ ڈائرکٹر،جناب محمدمصطفیٰ نے کہاہے کہ قانونی لحاظ سے کمپنیاں فرموں کے مقابلوں میں زیادہ مثبت رجحانات کی حامل رہی ہیں ۔ غیرمنظم شعبے کے کارپردازوں نے یا بہت چھوٹی صنعتوں نے جہاں 10سے کم ملازمین کام کرتے ہیں ،انھوں نے قدرے بہترکارکردگی کا مظاہرہ کیاہے ،جو دوسری سہ ماہی سے زیادہ ہے ۔


    مینیجنگ ڈائرکٹراورسی ای او جناب سویش نے کہاہے کہ مجموعی طورپر مینوفیکچرنگ شعبے کی ایم ایس ای قدرے زیادہ مثبت انداز میں کام کررہی ہیں، جو خدمات کے شعبے کے ان کے مدمقابل اداروں کے مقابلے میں بہترہے ۔آرڈربک ، پروڈکشن اورصلاحیت کے استعمال کے معاملے میں ایم ایس ای سے توقع کی جاتی ہے کہ اپریل۔ جون 2018میں صورتحال اس سے کہیں بہترہوجائےگی اور ہائرنگ کے معاملے حاصل ہوئے فیڈ بیک سے اس کی تصدیق ہوتی ہے ۔


    غیرمنظم ایم ایس ای شعبے نے بھی کارکردگی کے شعبے میں قدرے بہتری کا مظاہرہ کیاہے ۔ ایسے ادارے جہاں دس سے کم ملازمین کام کرتے ہیں، ان میں سے 13فیصد اداروں نے اکتوبر۔دسمبر میں 22فیصد کے مقابلے میں سیکنڈکوارٹرمیں قدرے تخفیف کااشارہ دیاتھا۔


    درایں اثنا ٔ اگلی سہ ماہی کے لئے قرض دینے والوں کی حالت من وعن ہے ۔ دس میں سے 9 اداروں نے اشارہ دیاہے کہ مجموعی کاروباری صورتحال تسلی بخش رہیگی ۔ 10میں 7قرض دینے والوں اداروں نے ایم ایس ای غیرکارکردہ اثاثوں کے ضمن میں صورتحال میں کسی بھی طرح کی تبدیلی نہ ہونے کا اشارہ دوسری سہ ماہی کے دوران دیاہے اور قرض دینے والوں نے آئندہ سہ ماہی کے لئے غیرکارکردہ اثاثوں کے لئے کسی بھی طرح کے اضافے کے امکانات کو خارج کیاہے ۔


    ***************


    U-2492

    
    
    (Release ID: 1531669) Visitor Counter : 8
    
    
      Read this release in: English