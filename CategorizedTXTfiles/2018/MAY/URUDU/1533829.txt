      قبائیلی امور کی وزارت

      قبائلی اُمور کے وزیر جناب جوال اورام نے ٹرائیفیڈ اور ٹرائبس انڈیا کے توسط سے ’ دی پنکھا‘ ہاتھ کے پنکھے کی نمائش اور فروخت کا آغاز کیا
      Posted On: 29 MAY 2018 7:14PM by PIB Delhi


    نئیدہلی۔ 30 ؍مئی۔قبائلی اُمور کے وزیر جناب جوال اورام نے ’دی پنکھا‘ ہاتھوں کے پنکھے سے متعلق نمائش اور فروخت کا آغاز کیا ہے۔ 9 مہادیو روڈ ، نئی دہلی میں ٹرائبس انڈیا کے شو روم میں ٹرائیفیڈ کے صناعوں کے ذریعے اس تقریب کا آغاز ہوا ہے۔ معروف فن کار جتن داس نے بھی اس موقع پر شرکت کی۔


    ٹرائبس انڈیا شو روم میں منعقدہ تقریب سے خطاب کرتے ہوئے جناب جوال اورام نے ٹرائیفیڈ کو جتن داس مرکز برائے فنون (جی ڈی سی اے) کے ساتھ تال میل قائم کرنے پر مبارکباد پیش کی اور کہا کہ قبائلی صناعوں کو مارکیٹنگ کی شکل میں امداد فراہم کرنے کی پہل قدمی لائق مبارکباد ہے۔ یہ تمام صناع اپنے اپنے فنون سے وابستہ ہیں، انہوں نے کہا کہ یہ تعلق خاطر ایسا ہے جس سے توقع کی جاتی ہے کہ وہ اس فن کو جلا بخشے گا ، زندہ کرے گا اور ملک بھر میں قبائلی صناعوں کیلئے روزی روٹی کے مواقع فراہم کریگا۔ انہوں نے ٹرائیفیڈ کو مشورہ دیا کہ وہ مختلف ٹرائبس انڈیا دوکانوں کے توسط سے جو ملک بھر میں واقع ہیں، اس فن کاری کو فروغ دینے کی کوشش کرے اور ای۔ کامرس پورٹلوں مثلاً ایمیزن ، فلپ کارٹ، اسنیپ ڈیل، جی ای ایم وغیرہ کے ذریعے اسے فروغ دینے کی کوشش کرے ۔ کیونکہ ٹرائیفیڈ پہلے سے ہی دیگر قبائلی ہتھ کرگھا اور دستکاری مصنوعات کے فروغ میں مصروف ہے۔


    ’پنکھا‘ کے تحت مختلف النوع ڈیزائنوں اور ساختوں کے خوبصورت پنکھے، تیار کیے جاتے ہیں جنہیں ہاتھ کے ذریعے استعمال میں لایا جاتا ہے اور ان کی تیاری میں معروف فنکاروں مثلاً جتن داس سے ترغیب اور مدد حاصل کی گئی ہے اور ایک ہزار ہاتھ سے تیار شدہ پنکھے یہاں رکھے گئے ہیں، انہیں اندرا گاندھی نیشنل آڈیٹوریم (آئی جی این اے) ، نئی دہلی میں 26 مئی 2018 سے 24 جون 2018 کے دوران نمائش کے لئے رکھا گیا ہے۔ ٹرائیفیڈ اور جے ڈی سینٹربرائے فنون (جے ڈی سی اے) نے باہم تعاون واشتراک کیا ہے تاکہ ملک بھر میں پنکھے کے استعمال کو فرو غ دیا جاسکے۔ ٹرائیفیڈ اپنی 97 خردہ کانوں اور ای۔ پورٹلوں کے ذریعے ان پنکھوں کی مارکیٹنگ اور ان کی نمائش میں مصروف ہے۔


    ہاتھوں سے استعمال ہونے والے پنکھے ہماری دیرینہ روایات کا حصہ رہے ہیں اور بھارتی روایات اور رسم ورواج کا جزو رہے ہیں، آج کی ہم عصر دنیا میں انفرادی فنکاروں کی فنکارانہ خلاقی نے استعمال کے ایک سادہ سی چیز کو دستکاری اور فن کاری عمدہ نمونہ بنادیا ہے جو کسی بھی شہری گھرانے میں آرائش کا ذریعہ ہوسکتا ہے اور ساتھ ہی ساتھ بہت سارے افراد کیلئے روزی روٹی کا ذریعہ فراہم کرسکتا ہے۔ ہاتھوں سے تیار کیے گئے یہ شاہکار ہاتھ کے پنکھے ، کپڑوں اور کشیدہ کاری کے ذریعے بنائے جاتے ہیں اور ہر ایک ریاست کی روایات کی علیحدہ علیحدہ نمائندگی کرتے ہیں، ان کی تیاری میں بانس، تاڑ کے پتوں وغیرہ سے کام لیا جاتا ہے۔


    قبائلی اُمور کے سکریٹری نے کہا کہ اس تقریب میں شرکت باعث مسرت ہے کیوں کہ یہ تقریب ہمارے ورثے کو ازحد نفیس شکل میں پیش کرنے کا ذریعہ بنی ہے، ہاتھوں سے تیار کیے گئے پنکھے چند برسوں قبل ہر گھرانے میں ایک ضروری شے تصور کیے جاتے تھے۔ ٹرائبس اِن انڈیا اور ٹرائیفیڈ کے ذریعے ان کا احیاء ایک لائق ستائش سرگرمی ہے۔ سکریٹری موصوفہ نے امید ظاہر کی کہ یہ ملک کے عوام کے دلوں کو چھوے گا۔


    ٹرائیفیڈ کے چیئرمین جناب آر سی مینا نے اڈیشہ ، آندھراپردیش اور راجستھان سے صناعوں کو مدعو کرکے انہیں اپنے فن اور اپنی ہنرمندی کا مظاہرہ کرنے کا ایک موقع فراہم کرنے کیلئے ٹرائیفیڈ کی ستائش کی۔ مشہور ومعروف پینٹر جناب جتن داس نے بھی اس تقریب میں شرکت کی اور گھوم پھر کا نمائش کامعائنہ کیا اور مختلف ریاستوں سے آئے ہوئے صناعوں کی ستائش کی۔ ٹرائیفیڈ کے منیجنگ ڈائرکٹر جناب پرویر کرشنا نے کہا کہ ٹرائبس انڈیا کیلئے یہ ایک نایاب اعزاز ہے کہ اس نے جناب جتن داس جیسی معروف شخصیت سے رابطہ قائم کیا ہے او راس کام کو آگے بڑھانا ان جیسے فنکار کے لئے بھی پسندیدہ ہے۔ اس اہتمام کے ذریعے گزشتہ پچاس برسوں کے کاموں کو ملک کے کونے کونے سے جمع کرکے یہاں نمائش میں پیش کیا جائیگا ۔ ٹرائیفیڈ کو یہ اعزاز بھی حاصل ہے کہ اس نے کھیل کود کی دنیا کی اساطیری شخصیت محترمہ میری کوم کو اپنا برانڈ ایمبیسڈر بنایا ہے۔ محترمہ میری کوم پانچ مرتبہ خواتین کی عالمی باکسنگ چمپئن رہ چکی ہیں، تاہم وہ اپنی بین الاقوامی مصروفیات کی وجہ سے اس تقریب میں شریک نہیں ہوسکیں ، جلد ہی وہ ٹرائبس انڈیا کے صناعوں کے ساتھ اس پلیٹ فارم کو ساجھا کریں گی۔


    منیجنگ ڈائرکٹر اس موقع پر تشریف لانے والے تمام مہمانان کا شکریہ ادا کرتے ہوئے کہا کہ ٹرائیفیڈ قبائلی افراد کو بااختیار بنانے کے سلسلے میں کسی طرح کا کوئی دقیقہ فروگذاشت نہیں کریگا اور انہیں ملک اور دنیا کے سامنے قبائلی ہنرمندی کا نمونہ پیش کرنے میں ہر طرف سے مدد فراہم کریگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن۔


    U-2832

    
    
    (Release ID: 1533829) Visitor Counter : 2
    
    
      Read this release in: English , Tamil