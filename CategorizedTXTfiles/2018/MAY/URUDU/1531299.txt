      وزارت خزانہ

      15ویں مالیاتی کمیشن کے سلسلے میں زرعی شعبے سے متعلق کانفرنس
      Posted On: 03 MAY 2018 12:30PM by PIB Delhi


    نئی دہلی ،4مئی : کاشتکاروں کی آمدنی کو دوگناکرنے کے لئے تحقیق وترقیات ، آئی سی ٹی کااستعمال اور خدمات کے شعبے کو مربوط کرنا نیز زراعت کو ایم ایس ایم ای کے ساتھ جوڑناجیسے اقدامات ضروری ہیں ۔ اس طرح کے خیالات کا اظہارچنڈی گڑھ میں زرعی کانفرنس کے دوران مندوبین کی جانب سے کیاگیا۔ ان خیالات ونظریات میں تال میل کافریضہ ڈاکٹررمیش چند نے انجام دیا جو 15ویں مالیاتی کمیشن کے رکن ہیں ۔


    4مئی کو ہریانہ حکومت کے ساتھ منعقد ہونے والی میٹنگ سے قبل 15ویں مالیاتی کمیشن نے کل زراعت کے موضوع پر انٹراایکٹواجلاس کا اہتمام کیا۔ ملک بھرسے زرعی یونیورسٹیوں اور نبارڈ ، پنجاب فارمرس کمیشن وغیرہ سمیت دیگرزرعی کمیشنوں اورایجنسیوں نے اپنے زرعی سائنسدانوں کو اس کانفرنس میں شرکت کے لئے بھیجاتھا۔


    پروفیسرسردارا سنگھ جھول اورپروفیسرابھیجیت سین جیسی جید شخصیات نے اس کانفرنس میں شرکت کی ۔ پروفیسرجھول نے کہاکہ جنرل یونیورسٹیوں کو زرعی یونیورسٹیوں کے ساتھ جوڑنا ہوگاتاکہ بنیادی اورزرعی تحقیق کے عمل کو مستحکم بنایاجاسکے ۔ یہ کام صرف پرائیویٹ ایجنسیوں کو سونپ کر مکمل نہیں کیاجاسکتا۔ آئی سی ٹی کو گاوؤں میں نالج سینٹرقائم کرنے چاہیئں ۔ پروفیسرابھیجیت سین نے اظہارخیال کرتے ہوئے کہاکہ مالیاتی کمیشن کی جانب سے اپنی نوعیت کی اولین زرعی کانفرنس کا اہتمام لائق ستائش ہے ۔ انھوں نے کہاکہ اس شعبے میں ڈھانچہ جاتی اصلاحات ضروری ہیں ۔ منصوبہ بندی کو وسائل اورزرعی اقتصادی زونوں پرمشتمل ہونا چاہیئے ۔


    کانفرنس کے بعد میڈیا سے خطاب کرتے ہوئے کمیشن کے کارپرداز چیئرمین ڈاکٹراشوک لاہری نے کہا کہ کمیشن کسی خاص شعبے کے لئے تخصیص یا الاٹمنٹ پرغورنہیں کرتا ،تاہم یہ بات واضح رہنی چاہیئے کہ بھارتی معیشت کی ضروریات کو زرعی شعبے کی ضروریات کو سمجھے بغیرمکمل طورپرکبھی بھی سمجھا نہیں جاسکتا۔ انھوں نے کہاکہ مالیاتی کمیشن کے لئے مساوات ، اثرانگیزی اورہمہ گیری جیسے اصول بہت کلیدی حیثیت رکھتے ہیں ۔ مخصوص نکات جن پرنمایاں طورپرگفتگوبھی ہوئی درج ذیل ہیں ۔


    زراعت کے شعبے میں وسائل کی ضروریات کا تجزیہ لازمی ہے ۔


    موسمیاتی تبدیلی کی چنوتیاں زراعت کے ہرپہلو پراثرانداز ہورہی ہیں۔


    قیمت سے متعلق امداد کا اثر اور منڈی میکینزم کو سمجھنے کی ضرورت ہے ۔


    آراضی کی ملکیت اورفصل کی گوناگونی


    مندوبین نے زراعت سے متعلق مختلف النوع موضوعات پروسیع پیمانے پر تبادلہ خیالات کئے ۔ زرعی پیداواریت فصل اگانے کا طریقہ کار، فصلوں کی گوناگونی ، موسمیاتی تقاضے اوران کے لحاظ سے قوت برداشت ، چھوٹے اور بہت چھوٹے کاشتکاروں پرخصوصی توجہ ، زرعی سبسیڈی ، نجی شعبے کی سرمایہ کاری، زرعی یونیورسٹیوں کو ملک بھرمیں مستحکم بنانے کے موضوعات پرتبادلہ خیالات کئے گئے ۔


    ***************


    

    (م ن ۔ ع آ۔820104.05.)


    U-2436

    
    
    (Release ID: 1531299) Visitor Counter : 1