      صحت اور خاندانی بہبود کی وزارت

      لیڈی ہارڈنگ میڈیکل کالج کے سالانہ جلسہ تقسیم اسناد سے نائب صدر جمہوریہ ہند کا خطاب
      Posted On: 18 MAY 2018 5:44PM by PIB Delhi


    نئی دہلی، 18 مئی 2018 / نائب صدر جمہوریہ ہند جناب ایم وینکیا نائیڈو نے آج لیڈی ہارڈنگ میڈیکل کالج کے سالانہ جلسہ تقسیم اسناد سے خطاب کیا ۔ اس موقع پر صحت اور کنبہ بہبود کے وزرائے مملکت جناب اشونی کمار چوبے اور محترمہ انوپریہ پٹیل بھی موجود تھیں۔


    اس موقع پر حاضرین سے خطاب کرتے ہوئے نائب صدر جمہوریہ نےکہا کہ سائنس اور علم ادویہ میں نوجوان پیشہ وروں کو تربیت دینا انتہائی مقدس ذمہ داریوں میں سے ایک ہے۔ انہوں نے کہا ‘‘ آپ صرف علم سے آراستہ ہی نہیں کرتے اور طلبا کو ہنر مند بناتے ہیں بلکہ آپ ان میں قدروں کو حاصل کرنے میں بھی سہولت باہم پہنچاتےہیں۔ ڈاکٹری کے پیشہ کی کامیابی کے لئے ضبط و تحمل ، افہام و تفہیم ، ہمدردی ، سکون بخشنے کے علاوہ ان کا ماہرانہ تجزیہ بھی ضروری ہے’’۔


    اپنی تقریر میں جناب ونکیا نائیڈو نے مزید کہا کہ پرائیوٹ سیکٹر کو نہ صرف صحت کے شبعے میں دیہی- شہری فرق کے دوری کو دور کرنے کی حکومت کی کوششوں میں نہ صرف تعاون کرنا ہوگا بلکہ حفظان صحت کو قابل استطاعت اور قابل رسائی بنانے کے لئے زیادہ انسانی اور ہمدردانہ طریقہ کار اپنا نا ہوگا۔ جناب نائیڈو نے ایوشما ن بھارت -پردھا ن منتری سواستھ سرکشا مشن ( پی ایم آر ایس ایس ایم) کے لئے حکومت کی تعریف کی اس سے پچا س کروڑ غریب اور آسانی سے بیماری سے دوچار ہونے والے افراد کو ملک گیر حفظان صحت مہیا ہوگی۔


    انہوں نے طلبا سے ہر مرحلہ میں اخلاقیات او ر اتحاد کے اعلی معیارات کو برقرار رکھنے کی اپیل کی۔ انہوں نے مزید کہا کہ ‘‘ مجھے پورا یقین ہے کہ لیڈی ہارڈنگ میڈیکل کالج کی تمام طالبات اس پروقار ادارے کی شاندار تاریخ کو برقرار رکھیں گی اور صحت مند ہندستان کی تعمیر میں تعاون کریں گی’’۔


    لیڈی ہارڈنگ میڈیکل کالج کی طالبات کو مبارک باد دیتے ہوئے صحت اور کنبہ کے وزیر مملکت جناب اشونی کمار چوبے نے کہا کہ جو طالبات آج فارغ التحصیل ہورہی ہیں ، انہیں سیکھنے کے عمل کو نہیں روکنا ہوگا اور اپنی ہنر اور معلومات کو مزید سنوارنا چاہئے۔ انہیں سماج اور جن مریضوں کا وہ علاج کررہی ہیں ان کے تئیں اپنی ذمہ داریوں کو فراموش نہیں کرنا ہوگا ۔ جناب چوبے نے کہا کہ آپ کی تربیت کا اصل مقصد خدمت خلق ہے ، درمیان میں غریبی حائل نہیں ہونی چاہئے ۔ آپ اپنے مریضون کو جو مشورہ دیں اس کے نتیجے میں مریض اور غریب نہ ہو۔ پیسے کی کمی کی وجہ سے کوئی بھی شخص علاج کے بغیر نہیں رہنا چاہئے۔


    وزارت کی پہل پر روشنی ڈالتے ہوئے جناب چوبے نے کہا کہ حکومت نے ڈاکٹروں کی ریٹائرمنٹ کی عمر بڑھا کر 65 سال تک کردی ہے اور زیادہ سے زیادہ میڈیکل اور نرسنگ اسکول قائم کررہی ہے۔ انہوں نے مزید کہا کہ حکومت طبی ماہرین کی قلت پر قابو پانے کے لئے ڈاکٹروں کو مختلف شعبوں میں ماہر بنارہی ہے۔ جناب چوبے نے کہا کہ نیشنل ایلیجبلٹی کم انٹرنس ٹسٹ ( این ای ای ٹی) سے پورے ملک میں طلبا کو فائدہ ہوگا کیونکہ میڈیکل میں داخلے کے لئے مختلف امتحانات میں حصہ نہیں لینا ہوگا اور ایسے امتحان کے نتیجے میں زیادہ شفافیت آئے گی اور امکانی طلبا پر مقابلے کی تیاری کے بوجھ میں کمی آئے گی اور امتحانات کے عمل سے متعلق عدالتوں میں مقدمات میں بھی کمی آئے گی اور معیاری طبی تعلیم یقینی ہوگی۔ جناب چوبے نے مزید کہا کہ میڈیکل کالجو ں میں داخلے کے لئے مشترکہ کونسلنگ کی غرض سے گریجویٹ میڈیکل ایجوکیشن ریگولیشنز اینڈ پوسٹ گریجویٹ میڈیکل ایجوکیشن ریگولیشنز میں معقول ترمیمات کی گئی ہیں اور پورے ملک میں ایسے 70 میڈیکل کالجوں میں سپر اسپیشلٹی بلاک قائم کرکے ان میڈیکل کالجوں کو اپ گریڈ کیا جارہا ہے۔


    جناب اشونی کمار چوبے نے اس موقع پر 81 پوسٹ گریجویٹ اور 175 گریجویٹ طالبات کو ڈگریاں تفویض کیں۔ انہوں نے اس موقع پر ہونہار طالبات کو آفس میڈل اور پرائز بھی دیئے۔


    صحت خدمات کے ڈائریکٹر جنرل (ڈی جی ایچ ایس) ڈاکٹر پرومیلا گپتا اور وزارت صحت کے ایڈیشنل سکریٹری جناب سنجیو کمار اور لیڈی ہارڈنگ میڈیکل کالج کے ڈائریکٹر ڈاکٹر راجیو گرگ اور انسٹی ٹیوٹ کےدوسرے اعلی افسران فیکلٹی بھی موجود تھے۔


    ۔۔۔۔۔۔۔۔۔۔۔


    م ن۔ش س ۔ ج۔


    U- 2643

    
    
    (Release ID: 1532773) Visitor Counter : 5