      کامرس اور صنعت کی وزارتہ

      ٹی آر آئی پی ایس ، سی بی ڈی رابطہ بین الاقوامی کانفرنس، 7-8 جون 2018 کو جنیوا میں منعقد ہوگی
      Posted On: 30 MAY 2018 12:03PM by PIB Delhi


    نئی دہلی۔ 31 ؍مئی۔ بھارت روایتی علوم کا سرقہ روکنے کے سلسلے میں متعلقہ موضوعات کے بارے میں ڈبلیو ٹی او تبادلہ خیالات کا سلسلہ از سر نو شروع کرنے کے معاملے میں آگے آگے رہا ہے۔ حکومت ہند ، ڈبلیو ٹی او مطالعات کے مرکز ، انڈین انسٹی ٹیوٹ آف فارن ٹریڈ اور جنوبی مرکز (جنیوا میں قائم بین حکومتی ادارہ) مشترکہ طور پر 7-8 جون 2018 کو جنیوا میں ٹی آر آئی پی ایس ۔ سی بی ڈی رابطہ سے متعلق بین الاقوامی کانفرنس کا اہتمام کررہے ہیں۔


    برازیل اور جنوبی افریقہ وہ چندر دیگر ممالک ہیں جنہوں نے بھارت کے ساتھ اس اہم پہل قدمی میں ہاتھ میں ملایا ہے، مذکورہ بین الاقوامی کانفرنس ،مقامی افراد اور برادریوں کو، جن کا تعلق ترقی پذیر اور ترقی یافتہ دونوں طرح کے ممالک سے ہوگا، معروف اور بین الاقوامی پیمانے پر تسلیم شدہ ماہرین تعلیم کو یکجا ہونے کا موقع فراہم کریگی، یہ وہ لوگ ہوں گے جو اس موضوع پر کام کر رہے ہیں، یہ تمام افراد جنیوا پر مبنی گفت وشنید میں اہم ماہرین کے طور پر شریک ہوں گے۔ یہ تمام افراد ،ڈبلیو ٹی او میں اس موضوع پر ہونے والی گفت وشنید کو تقویت دینے اور متبادلوں پر سنجیدگی سے غور وفکر کریں گے۔ وسائل سے مربوط افراد ، شراکت داران اور بڑی تعداد میں مختلف ممالک کے ماہرین جن میں برازیل، چین، بھارت ، انڈونیشیا ، پیرو، فلپائن، نیوزی لینڈ، جنوبی افریقہ، سوئٹزر لینڈ اور امریکہ بھی شامل ہیں، اس بین الاقوامی کانفرنس میں شرکت کریں گے۔


    حیاتیاتی گوناگونی سے متعلق کنونشن، ہمہ گیر ترقیات اور جینیاتی وسائل سے حاصل ہونے والے فوائد کے منصفانہ اور مساویانہ ساجھا کیے جانے سے متعلق ایک کثیر پہلوئی معاہدہ ہے۔ اس کی رکنیت کی تعداد 196 ممالک کی ہے۔


    2001 میں دوحہ وزارتی اعلانیہ نے ڈبلیو ٹی او کی ٹی آر آئی پی ایس کونسل تشکیل دی تھی تاکہ ٹی آر آئی پی ایس معاہدات اور حیاتیاتی گوناگونی سے متعلق کنونشن کے مابین استوار تعلقات کا جائزہ لیا جاسکے اور روایتی علوم اور عوامی قصے کہانیوں میں موجود علم وحکمت کا تحفظ کیا جاسکے۔ اس کنونشن میں یہ امر بھی طے پایا تھا کہ ایسا کرتے ہوئے کونسل کی رہنمائی اس مقصد اور ان اصولوں کے تحت ہوگی جو ٹی آر آئی پی ایس معاہدات کے تحت طے پائیں گے۔ ساتھ ہی ساتھ اس کے تحت ترقیاتی زاویوں کو بھی نظر میں رکھا جائیگا۔ جہاں ایک طرف اس موضوع پر خاطر خواہ تبادلہ خیالات اور غور وفکر ہوا ہے ، ڈبلیو ٹی او کے تحت ابھی تک اس سلسلے میں کوئی مشترکہ تفہیم نہیں قائم ہوسکی ہے۔


    ٹی آر آئی پی ایس سی بی ڈی رابطہ بھارت اور دیگر ترقی پذیر ممالک کیلئے اس لحاظ سے اہم ہے کہ اس کے تحت حیاتیاتی قذاقی روکنے کی بات کی گئی ہے۔ عرصے سے یہ مطالبہ کیا جاتا رہا ہے کہ موجودہ روایتی علوم اور اس سے وابستہ جینیاتی وسائل کیلئے پیٹنٹ نہیں دیے جانے چاہئیں۔ اس کے ساتھ ہی اس بات پر بھی مباحثہ ہوا تھا کہ کیا روایتی علوم کوئی ایسی بنیاد فراہم کرتے ہیں جن پر مزید سائنسی ترقیات ممکن ہیں اور انہیں پیٹنٹ کرانے کی ضرورت ہے۔ اس سلسلے میں یہ طے پایا تھا کہ ایک ایسا میکنزم ہونا چاہئے جس کے تحت اس سلسلے میں اطلاعات کا انکشاف ہوسکے۔ یہ بات اس لئے لازم سمجھی گئی ہے کہ پیٹنٹ دفتر میں اطلاعات یکجا ہوں بلکہ اس کی مدد سے اس سے وابستہ ایجاداتی اقدام کا بھی بہتر طور پر جائزہ لیا جاسکے۔ ترقی پذیر ممالک کا منشا یہ ہے کہ ٹی آر آئی پی ایس معاہدات میں اس امر کی ترمیم کی جائے کہ وہ جینیاتی وسائل کے مخزن یا وسیلے کا انکشاف کرسکیں اور یہ کام پیٹنٹ درخواست دہندہ کے ذریعے کیا جانا چاہئے۔ اس سلسلے میں مقامی برادریوں سے حاصل کی گئی پیشگی اطلاعات اور اجازت کا پہلو بھی مدنظر رکھا جانا چاہئے اور حاصل ہونے والے فوائد کو مساویانہ طور پر ساجھا کیا جانا چاہئے۔ 2008 میں ترقی پذیر ممالک نے یوروپی یونین میں اس سلسلے میں اچھا خاصا تعاون حاصل کیا تھا اور یہ طے پایا تھا کہ 109 ممالک کا ایک اتحاد قائم کیا جائے (جس میں افریقی اور کریبین اور بحرالکاہل ممالک بھی شامل تھے) ۔ اس ترمیم کا مقصد یہ تھا کہ ٹی آر آئی پی ایس معاہدات میں ترمیم کی مذکورہ تجویز کی گنجائش نکالی جائے تاکہ پیٹنٹ درخواستوں میں لازمی طور پر انکشاف کا پہلو شامل کیا جائے۔ حیاتیاتی گوناگونی سے متعلق کنونشن کے موضوع پر نگویا پروٹوکول کے سلسلے میں اہم تجویز جو مذکورہ تمام نکات کی حامل تھی اور جس میں متعلقہ میکینزم کا بھی ذکر کیا گیا تھا، بھارت ، برازیل کے ذریعے2011 میں داخل کی گئی تھی اور اس تجویز کی حمایت میں دیگر مماثل فکر کے ممالک بھی شامل تھے۔ بعدازاں تبادلہ خیالات کا سلسلہ موقوف ہوگیا تھا۔


    جینیاتی وسائل تک رسائی کے کنونشن اور متعلقہ نگویا پروٹوکول ، جس میں ان چیزوں سے حاصل ہونے والے فوائد کی مساویانہ اور منصفانہ ساجھیداری کا پہلو بھی شامل تھا ، 2014 میں تشکیل پایا تھا۔ اس پروٹوکول کے تحت ایک ایسے قانونی فریم ورک کی بات کی گئی ہے جس کی رو سے جینیاتی وسائل کے استعمال سے حاصل ہونے والے فوائد کی مساویانہ اور منصفانہ ساجھیداری کا راستہ ہموار ہوسکے تاکہ تحقیق اور تجارتی مقاصد کیلئے ان کا استعمال ممکن ہوسکے۔ فی الحال 100 سے زائد ممالک نے اس پروٹوکول یا معاہدے سے اتفا ق کیا ہے۔ اب ان ممالک کیلئے یہ چیز لازمی ہوگئی ہے کہ وہ اس معاہدے کی رو سے رسائی اور استفادے کا ایک نظام قائم کریں۔


    بھارت کو توقع ہے کہ آئندہ منعقد ہونےو الی بین الاقوامی کانفرنس، جس کا تعلق ٹی آر آئی پی ایس ۔ سی بی ڈی موضوعات سے ہے ، تمام متعلقہ ممالک ڈبلیو ٹی او میں اس موضوع کو آگے بڑھانے کیلئے ایک شفاف لائحہ عمل پر اتفاق کریں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-2852

    
    
    (Release ID: 1533946) Visitor Counter : 1