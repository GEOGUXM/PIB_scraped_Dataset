      ریلوے کی وزارت

      ریلوے کے وزیر پیوش گوئل نے ہماچل پردیش کےو زیراعلیٰ جے رام ٹھاکر کے ساتھ ریل رابطے کے معاملوں پر تبادلہ خیال کیا
      Posted On: 03 MAY 2018 6:17PM by PIB Delhi


    نئی دہلی، 03 ؍مئی،ہماچل پردیش کے وزیراعلیٰ جناب جے رام ٹھاکر نے آج نئی دہلی میں ریلوے اور کوئلے کے مرکزی وزیر جناب پیوش گوئل سے ملاقات کی ۔ دونوں ہماچل پردیش میں ریل نیٹ ورک کی توسیع، منالی- لیہہ- لداخ کے درمیان ریل کنکٹی وٹی پروجیکٹ اور شملہ اسٹیشن پر پارکنگ کی سہولت بڑھانے کے معاملوں کے علاوہ دیگر امور پر تبادلہ خیال کیا۔ جناب جے رام ٹھاکر نے مرکزی وزیر سے اس بات کی بھی اپیل کی کہ وہ کالکا-شملہ ریلوے لائن پر ٹرینوں کی رفتار اور فری کوئنسی میں اضافہ کریں۔


    جناب پیوش گوئل نے ریاست کو ہر ممکن مدد کا یقین دلاتے ہوئے کہا کہ کالکا –شملہ ریلوے لائن پر چلنے والی ٹرینوں کی رفتار اور فری کوئنسی میں اضافہ کیا جائے گا۔ انہوں نے موجودہ پانچ گھنٹے سے محض تین گھنٹے کے سفر کے اوقات کو کم کرنے کی کوششوں کے بارے میں بھی یقین دلایا۔ جناب گوئل نے مطلع کیا کہ جوگیندر نگر- پٹھانکوٹ ٹرین کی رفتار میں بھی اسی طرح اضافہ کیا جائے گا ۔ پارکنگ سہولت کے بارے میں انہوں نے بتایا کہ آر ایل ڈی اے شملہ ریلوے اسٹیشن پر کثیر منزلہ پارکنگ سہولت فراہم کرنے کے لئے منصوبہ بنارہا ہے۔


    ۔۔۔۔۔۔۔۔۔۔۔


    (م ن-ح ا- ق ر)


    U- 2429

    
    
    (Release ID: 1531224) Visitor Counter : 4