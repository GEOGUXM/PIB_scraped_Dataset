      صدر جمہوریہ کا سکریٹریٹ

      صدر جمہوریہ ہند تمل ناڈو میں ، ویلور میں کرشچئن میڈیکل کالج کی صد سالہ تقریبات کا کیا افتتاح ،کہا ملک میں حفظان صحت کے پیشہ وروں میں موجود خلا کو پر کرنے کی فوری ضرورت ہے
      Posted On: 04 MAY 2018 5:46PM by PIB Delhi


    نئی دہلی، 4 مئی 2018 / صدر جمہوریہ ہند جناب رام ناتھ کووند نے آج (4 مئی 2018) ویلور کے کرشچئن میڈیکل کالج (سی ایم سی) کی صد سالہ تقریبات کا افتتاح کیا۔ اس موقع پر خطاب کرتے ہوئے صدر جمہوریہ نے کہا کہ صحت عامہ ایک آفاقی مفاد عامہ ہے اور بنیادی انسانی حق ہے۔ ایک ملک کے طور پر ہم نے جو ترقی کی ہے اس کے باوجود صحت کی فراہمی کے لحاظ سے علاقائی ، دیہی-شہری اور صنفی اور کمیونٹی عدم توازن پایا جاتا ہے۔ اس عدم توازن کے خاتمہ کے بغیر ہمیں راحت نہیں مل سکتی۔


    صدر جمہوریہ نے کہا کہ جس طرح سے معاشرے ترقی کر رہے ہیں ، معیشتیں فروغ پارہی ہیں اور آبادی کی نوعیت بدل رہی ہے ، ممالک وبائی تبدیلیوں سے گذر رہے ہیں۔ بھارت بھی اس طرح کی تبدیلی کا تجربہ کررہا ہے۔ بیماری پر قابو پانے میں اسے تین چیلنجوں کا سامنا ہے اور ہمیں ان تمام چیلنجوں سے بیک وقت نمٹنا ہے۔


    پہلا ،بھارت کو زچگی اور بچہ اموات اور اسی کے ساتھ ساتھ متعدی بیماریوں مثلاً ٹی بی ، ویکٹر سے پیدا ہونے والی بیماریاں جیسے ملریا، پانی سے پیدا ہونے والی بیماریاں جیسے ہیضہ،قے دست کی بیماریوں وغیرہ میں تخفیف لانی ہوگی۔ دوسرابھارت کو غیر متعدی یا طر ز زندگی کے نتیجے میں ہونے والی بیماریوں مثلاً ذیابیطس، امراض قلب اور کینسر جیسی بڑھتی بیماریوں کا جواب تلاش کرنا ہوگا اور آخر میں ہمیں ایسا نظام تیار کرنا ہوگا جس سے ہم ایچ آئی وی ، ایوین فلو ، ایچ آئی این آئی انفلوئنزا جیسی نئی اور ابھرتی ہوئی بیماریوں کی وجہ دریافت کرسکیں اور ان بیماریوں سے نمٹ سکیں۔ اس گلوبل دنیا میں جبکہ لوگ بڑی تعداد میں اپنے ملک کے اندر اور باہر سفر کررہے ہیں ، چند چھوٹے معاملات بڑی تیزی سے سنگین شکل اختیار کرسکتے ہیں۔


    صدر جمہوریہ نے کہا کہ ان تین پریشان کن چیلنجوں سے نمٹنے کے لئے مداخلت کی ضرورت ہے۔ اس کے لئے بیماری کی روک تھام، اچھی صحت کے طریقوں کے فروغ اور بیماری کی صورت میں علاج درکار ہے۔ اس چیلنج سے نمٹنے کے لئے کثیر شراکت داری طریقہ کار بھی اختیار کیا جانا چاہئے۔ حکومت اور سول سوسائیٹی نجی اور حفظان صحت فراہم کرنے والے خیراتی اور معاشی اداروں تمام کو اپنا اپنا رول ادا کرنا ہوگا اور اپنی حصہ داری نبھانی ہوگی۔


    حفظان صحت کے نظام میں افرادی قوت کی کمی کا تذکرہ کرتے ہوئے صدر جمہوریہ نے کہا کہ ہمارے ملک میں حفظان صحت کے پیشہ وروں میں موجود خلا کو پر کرنے کی ضرورت ہے اور طبی تعلیم میں اصلاحات کی ضرورت ہے تاکہ مزید کالجز اور مزید میڈیکل گریجویٹ کی گنجائش پیدا کی جاسکے۔سائنس اور ٹکنالوجی کا عام طور پر انجینئرس اور ڈاکٹر ہمارے فائدہ کے لئے استعمال کرتے ہیں۔ بھارت میں 1.47 ملین انڈر گریجویٹ انجینئرنگ سیٹیں ہیں لیکن صرف 66352 انڈر گریجویٹ میڈیکل سیٹیں ہیں اور ان سیٹوں میں سے تقریباً 20 فی صد سیٹوں کا اضافہ پچھلے چار سالوںمیں کیا گیا ہے ۔ایک ملک اور ایک نظام کی حیثیت سے ہمیں اس خلا کو تیزی سے پر کرنا ہوگا۔


    صدر جمہوریہ نے کہا کہ ڈاکٹروں کا دماغ تیز ہونے کی ضرورت ہے لیکن اس سے بھی کہیں زیادہ انہیں گرمجوشی کا مظاہرہ کرنے کی ضرورت ہے۔ انہوں نے سی ایم سی ویلیور سے اپیل کی کہ وہ ڈاکٹروں اور نرسوں کی مسلسل تربیت انتہائی گرمجوشی سے کرتا رہے۔


    بعدازاں دن میں صدر جمہوریہ ہند ویلیو ر کے سری نارائنی ہاسپلٹ اینڈ ریسرچ سینٹر س کی کڈنی ٹرانسپلانٹ یونٹ اور کارڈیائک یونٹ کا بھی افتتاح کریں گے۔


    ۔۔۔۔۔۔۔۔۔۔۔


    م ن۔ن ا ۔ ج۔


    U- 2442


    
    

    
    (Release ID: 1531357) Visitor Counter : 3