      صدر جمہوریہ کا سکریٹریٹ

      سائنسی تعلیم و تحقیق کے بھارتی ادارے ،موہالی کے ساتویں کنووکیشن سے صدر جمہوریہ ہند کا خطاب
      Posted On: 21 MAY 2018 1:45PM by PIB Delhi


    
    نئی دلّی ،21 مئی؍صدر جمہوریہ ہند جناب رام ناتھ کووند نے گزشتہ روز موہالی کے سائنسی تعلیم و تحقیق کے بھارتی ادارے ( آئی آئی ایس ای آر ) کے ساتویں کنووکیشن سے خطاب کرتے ہوئے فرمایا : ۔
    
    1 سائنسی تعلیم و تحقیق کے بھارتی ادارے ، موہالی کے ساتویں کنووکیشن میں شرکت کے لئے یہاں آ کر مجھے مسرت ہوئی ہے ۔ حالانکہ ( آئی آئی ایس ای آر ) زیادہ قدیم نہیں ہے ، اس کے باوجوملک میں اعلیٰ تعلیم و تحقیق کے لئے انتہائی اہمیت رکھتا ہے ۔اس ادارے نے بہت تیزی سے شمالی بھارت کے سائنسی طلباء اور فیکلٹی میں مقام حاصل کر لیا ہے ۔ یہ ہمارے وسیع معاشرے اور بھارت کی ضروریات سے بنیادی سائنسی تعلیم کو مربوط کرنے کی ضروریات کو پورا کرنے کا کام بخوبی انجام دے رہا ہے ۔
    2 موہالی میں آپ کی لوکیشن خود اس بات کی گواہ ہے ۔ یہ با صلاحیت نوجوانوں کو چندی گڑھ ۔ موہالی ۔ پنچ کلا میٹروپولیٹن علاقوں کی خدمت کا موقع فراہم کرتا ہے ۔ یہ ایک انتہائی دل چسپ اور ہمارے ملک کا اجنبیت سے بھر پور ایک شہری علاقہ ہے ۔ متوازی طور پر دیکھیں تو ،( آئی آئی ایس ای آر ) پنجاب میں بنیادی اور ایپلائیڈ سائنسی تحقیق مالا مال روایتی محرکات کی جانب راغب کر رہا ہے ۔ یہ میراث آزادی سے قبل کی جانب متوجہ کرتی ہے جہاں پنجاب بھارت کی سائنسی معلوماتی پیداوار اور تربیت کے اولین مراکز میں سے ایک ہواکرتاتھا ۔
    3 یہ میراث ہمیں چند مثالیں بھی فراہم کرتی ہے کہ کس طرح سائنسی تحقیق کرنے والوں اور ماہرین تکنالوجی کے درمیان قوم کی تعمیر کے ضمن میں کس طرح ایک دوسرے کے ساتھ اشتراک و تعاون کا رشتہ تھا ۔ ہم ان تکنالوجسٹوں کو فراموش نہیں کرسکتے جنہوں نے بھاکڑہ ننگل کے وسیع تر پروجیکٹ کے لئے زمینی سطح پر کام کیا ۔ مزید بر آں ، یہ پنجاب کے زرعی سائنسداں اور یونیورسٹیاں ہی ہیں جنہوں نے خوراک کی پیداوار کے گرین ریوولیوشن کے لئے بہتر بنیاد فراہم کی ۔ آج موہالی نالج اکنامی ، انفارمیشن ٹکنالوجی ، بایو ٹیکنالوجی اور بایو انفارمیٹکس اور دیگر متعلقہ شعبوں کا ایک ہب مانا جاتا ہے ۔
    4 کنووکیشن تقریب ایک سنگ میل ہوا کرتی ہے اور کسی تعلیمی ادارے کی تجدید کا لمحہ ہوا کرتا ہے ۔ وہ طلباء جو آج گریجویشن کر رہے ہیں ، ان کے لئے یہ خاص طور سے یادگار دن ہے ۔ آپ ( آئی آئی ایس ای آر ) سے رخصت ہو رہے ہیں اور مواقع سے بھر پور ایک نئے عالم میں داخل ہو رہے ہیں ۔ میں آپ سب کو مبارک باد دیتا ہوں اور آپ کے پروفیسروں کو جنہوں نے آپ کو اس قابل بنایا ۔ یہ ایک خوش گوار موقع ہے ۔ شکر گزاری کا موقع ہے اپنے والدین کے تئیں اپنے کنبوں کے تئیں جنہوں نے اس عمل میں آپ کی بھر پور مدد کی ۔ اور آپ باقی ماندہ سماج کو بھی فراموش نہیں کر سکتے ۔ ساتھی شہریوں ، محنت کش ٹیکس اداکرنے والوں ، سرکاری ایجنسیوں، اور کچھ دیگر اسٹیک ہولڈر، جنہوں نے آپ کی تعلیم میں تعاو ن اور مدد کی ہے ۔
    5 جب آپ اس ادارے سے رخصت ہوں اور اپنا پیشہ ورانہ کیریر شروع کریں ، تو انہیں ضرور یاد رکھیں جو بلا واسطہ یا بالواسطہ آپ کے شانہ بہ شانہ کھڑے ہوں ۔ اور جس طریقہ کار کو بھی آپ منتخب کریں ، برائے مہربانی سماج کو ضرور واپس لوٹائیں خاص طور پر انہیں جو کہ کم از کم مستحقین میں سے ہیں ۔
    6 گریجویٹ ہونے والے 152 طلباء کی لسٹ میں سے انڈر گریجویٹ ہوں یا ماسٹر ڈگری یا پی ایچ ڈی ہوں جو کہ معاملہ ہو ، میں نے پایا کہ ان میں سے 66 طلباء لڑکیاں ہیں ۔ یہ 40 فی صد سے قدرے زائد ہے ۔ تاہم دونوں گولڈ میڈل برائے اکیڈمک کارکردگی لڑکیوں نے ہی حاصل کئے ہیں ۔ اور اعلیٰ کارکردگی کے چار میں سے تین ایوارڈ بھی لڑکیوں نے ہی حاصل کئے ہیں ۔ مجھے ملک بھر کے کنووکیشن میں شرکت کرنے کا امتیاز حاصل ہے ۔ میں نے اپنے سماج کی نو جوان لڑکیوں کی قابل ستائش کار کردگی پائی جو کہ قومی رجحان کے کچھ کرنے اور کچھ بننے کا جذبے کا حصہ ہے ۔ وہ مسلسل لڑکوں کو اس معاملے میں پیچھے چھوڑ رہی ہیں ۔یہ جنسی مساوات کی جانب ایک قدم آگے اور بھارت کو ایک ترقی یافتہ سماج بنانے کی جانب ایک قدم ہے ۔میں یہاں پر موجود تمام طالبات اور( آئی آئی ایس ای آر ) موہالی برادری کو اس موقع کے لئے مبارک باد پیش کرتا ہوں ۔
    خواتین و حضرات اور پیارے طلباء
    7 سائنسی تحقیق کا مقصد سہ رخی ہے ۔ اول ، سائنس و تحقیق کو قوم کی تعمیرمیں اپنا رول جاری رکھناچاہئیے ۔ جیسے جیسے ہماری قوم اور ہمارا سماج تبدیل ہوتا ہے ، ہماری ضروریات بھی تبدیل ہوجاتی ہیں ،اس لحاظ سے ترقیاتی سوالات کے جوابات کے لئے سائنس و تکنالوجی کی ضرورت ہمیشہ بنی رہے گی ۔ آج ہمارے سامنے ماحولیاتی تبدیلی سے لے کر کم قیمت مگر موثر صحتی دیکھ بھال خدمات کا سوال ہے ۔ اور کسانوں کی پیداوار میں اضافے ، پانی کی قلت کا مقابلہ کر کے شہروں کو پائیدار بنانا اور گلی محلے کے آخری گھر کنبے تک کو وقار بخشنا ہے ( آئی آئی ایس ای آر ) کو ان کاموں میں اپنے آپ کو مشغو ل کرناہو گا ۔
    8 دوم ، سائنس و تکنالوجی کا تجارت و صنعت کے ساتھ ایک علامتی رشتہ ہے ۔ پیداوار کی نشو و نما اورتخلیقی عمل : لیب میں حاصل کردہ تعلیم کو تجارتی پیداوار میں تبدیل کرنا ; تکنالوجی کو صلاحیت کے فروغ کے لئے استعمال کرنا ; انٹر پرائز اور روزگار ۔ سائنس اور تجارت دونوں ایک دوسرے کے ساتھ بہت کچھ اشتراک کر سکتے ہیں ۔
    9 پنجاب کے ٹیکنو کریٹ کی ایک طویل تاریخ ہے جو کہ کامیاب تاجر ہوئے ۔ آج گریجویشن کرنے والے بھی روزگار کے راستے کو اپنا سکتے ہیں اور کام و دولت پیدا کر سکتے ہیں جیسا کہ متعدد عظیم سائنسداں اور ماہرین تکنالوجی کر چکے ہیں ۔
    10 سوئم ، سائنسی تعلیم اورتحقیق کے ادارے نئی ایجادات اور نالج کو آگے لانے کے لئے اپنے آپ میں اہمیت کے حامل ہوتے ہیں ۔یہ بنیادی اور سائنسی تحقیق کے ضمن میں میرے خیال سے انتہائی پیچیدہ قدر ہے ۔ جیسا کہ سائنس ہمیں بتاتی ہے کہ اس راستے پر صبر و تحمل کی ضرورت ہے ۔ لیکن یہ انسانی تخیلات میں غیر متوقع اور ڈرامائی طورپر پیش رفت لاتا ہے ۔
    11 آج گریجویشن کرنے والوں کے ساتھ ساتھ میں ( آئی آئی ایس ای آر ) موہالی میں پڑھنے والوں سے میں کہنا چاہوں گا کہ جب آپ ترقی کی منزلوں کو چھوئیں تو تین محرکات کو اپنے ذہن میں رکھیں ۔یہ سائنس و تحقیق کے تین محرکات آپ کو اپنے شہری ساتھیوں کی خدمت کرنے میں مدد کریں گے ، اپنے سماج اور ملک کی اور سب سے بڑے مقصد انسانیت کی خدمت کرنے میں مدد کریں گے ۔ جب آپ نئے راستے اور نئے عالم تلاش کرنے نکلیں ۔ آپ کے لئے میری بہترین خواہشات ۔ شکریہ ۔ جے ہند ۔
    ۔ ۔ ۔ ۔ ۔
    u. 2671
    

    
    (Release ID: 1532906) Visitor Counter : 8