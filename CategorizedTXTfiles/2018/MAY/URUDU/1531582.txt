      نائب صدر جمہوریہ ہند کا سکریٹریٹ

      ہندوستانی برادری کو لازوال قدروں کی عظیم وراثتوں کا وارث ہونے کی خوش نصیبی حاصل ہے
      
      گواٹے مالا کی ہندوستانی برادری کی تقریبِ استقبالیہ سے نائب صدرجمہوریٔہ ہند وینکیا نائیڈو کا خطاب
      
      Posted On: 08 MAY 2018 2:06PM by PIB Delhi


    نئی دہلی، 08 مئی ۔نائب صدر جمہوریہ ہند جناب ایم وینکیا نائیڈو نے کہا ہے کہ گواٹے مالا کی ہندوستانی برادری خوش نصیب ہے کہ اسے لازوال قدروںکی وراثت کا وارث ہونے کا اعزاز حاصل ہے ۔ جناب نائیڈو ہندوستانی سفیر متعینہ گواٹے مالا جناب سجیو بابو کروپ کی جانب سے نائب صدرجمہوریہ ہند کے اعزاز میں اہتمام کی جانے والی ہندوستانی برادری کی تقریب استقبالیہ سے خطاب کررہے تھے ۔ اس موقع پر قبائلی امور کے وزیر مملکت جناب جسونت سنگھ بھابور ، ممبران پارلیمنٹ اور دیگر سرکردہ شخصیات بھی موجود تھیں ۔


    استقبالیہ تقریب سے خطا ب کرتے ہوئے نائب صدر جمہوریہ ہند نے کہا کہ دنیا کے مختلف گوشوں میں آباد ہندوستانی برادری نے ہر اس ملک کے لئے جس میں وہ آباد ہے اور پوری دنیا کے بیش قیمت خدمات انجام دی ہیں ۔وہ دنیا کے کسی بھی خطے میں آباد ہوں اور کسی بھی پیشے سے وابستہ ہوں ، وہ اس ملک اور پوری دنیا کے لئے ہمارے عظیم ملک کے سفیر کی حیثیت سے بیش قیمت ثقافتی اور مادی پونجی فراہم کراتے ہیں۔ ستیہ ،دھرم ، پریم ،شانتی ، اہنسا اور سیوا کی قدروں کو اپنے آدرش کے طور پر ہندوستانی برادری مانتی ہے خواہ دنیا کے کسی بھی خطے میں آبادہوں وہاں ان کو عزت واحترام کی نظرسے دیکھا جاتا ہے ۔


    جناب وینکیا نائیڈو نے مزید کہا کہ اب عوام الناس کی زندگی میں بہتری ، سب کے لئے یکساں مواقع ،دور دراز حاشئے پرپڑے لوگوں تک رسائی ، بینکوں کی خدمت سے محروم لوگوں کے لئے بینک کاری کی خدمات اور سرمائے سے محروم لوگوں کے لئے سرمایہ کاری کو وقت کی سب سے اہم ضرورت کے طور پر محسوس کرنے کا وقت آگیا ہے ۔


    اس موقع پر جناب وینکیا نائیڈو نے گواٹے مالا میں آباد ہندنژاد برادری اور اس کے کنبوں کو زندگی کو بہتر بنانے نےنیز ہندوستانیوں کی فکر کرنے اور ان سے شراکتداری کرنے اور ذی علم عالمی شہری کی حیثیت سے ابھرنے کے لئے نیک خواہشات پیش کیں ۔ انہوں نے مزید کہا کہ پوری دنیا کے لئے ہندوستان کے پیغام میں امن ،مجموعی بقائے باہمی ، افرا د اور سماج کی خوش آہنگ ترقی شامل ہے ۔


    U- 2478

    
    
    (Release ID: 1531582) Visitor Counter : 3