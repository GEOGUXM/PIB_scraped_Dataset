      امور داخلہ کی وزارت

      راج ناتھ سنگھ نے ،مرکز کے زیر انتظام علاقوں کے، ترقیاتی منصوبوں کا جائزہ لیا
      Posted On: 15 MAY 2018 7:48PM by PIB Delhi


    نئیدہلی، 16 مئی ۔مرکزی وزیر داخلہ جناب راج ناتھ سنگھ نے مرکز کے زیر انتظام علاقوں کے ترقیاتی منصوبوں کا جائزہ لیا۔اس جائزہ اجلاس میں جزائرانڈمان ونکوبار ، چنڈی گڑھ ،دادر ونگر حویلی ،دمن ودیو ،قومی راجدھانی خطہ دہلی ،لکشدیپ اور پڈوچیری کے سینئر افسران نے اپنے اپنے مرکز کے زیر انتظام علاقوں میں روبہ عمل لائے جانے والے مختلف ترقیاتی منصوبوں کی تفصیلات پیش کیں ۔


    آج کے جائزہ اجلاس میں جن ترقیاتی منصوبوں کا جائزہ لیا گیا ، ان میں اسمارٹ سٹیز مشن ، پردھان منتری آواس یوجنا ، اٹل مشن فار ریجووی نیشن اینڈ اربن ٹرانسفارمیشن (اے ایم آر یوٹی ) ، خواتین اور بچوں کو غذا کی فراہمی ، بجلی اور پانی کی دستیابی ، سوچھ بھارت مشن اور جہازرانی و سڑک رابطہ کاری اور سیاحت کے شعبے کے منصوبے شامل ہیں ۔


    اس موقع پر وزیر داخلہ جناب راج ناتھ سنگھ نے لوگوں کے زندگی میں بہتری پیداکرنے کے مقصدسے چلائے جانے والے منصوبوں کی پیش رفت کی ستائش کی ۔ انہوں نے موجود افسران سے زوردے کر کہا کہ ان منصوبوں کا باقیماندہ کام مرکز کے ہر زیر انتظام علاقے کی ضرورتوں اور دشواریوں کو پیش نظر رکھتے ہوئے جلد از جلد مکمل کیا جائے ۔


    اس موقع پر وزیر مملکت برائے امور داخلہ جناب ہنس راج گنگارام اہیر ، داخلہ سکریٹری جناب راجیو گابا اور وزارت داخلہ کے دیگر سینئیر افراد نے اس جائزہ اجلاس میں شرکت کی ۔ واضح ہوکہ مرکز کے زیر انتظام علاقوں کا انتظام وانصرا م حکومت ہند کی وزارت داخلہ آئینی ضابطوں کے مطابق چلاتی ہے کیونکہ یہی وزارت مرکز کے زیر انتظام علاقوں کی قانون سازی ، مالیاتی امور وبجٹ خدمات اور لیفٹیننٹ گورنر اور ایڈ منسٹریٹرز کے تقرر جیسے امور کے لئے نوڈل ایجنسی کے طور پر کام کرتی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2585

    
    
    (Release ID: 1532248) Visitor Counter : 1
    
    
      Read this release in: English