      نائب صدر جمہوریہ ہند کا سکریٹریٹ

      میڈیا کو معاشرے میں ہمت اور حوصلے کے ساتھ سچائی کو پیش کرنا چاہیئے :نائب صدرجمہوریہ ہند
      
      میڈیا کو ذمہ دارانہ اورپیشہ وارانہ طریقے سے ٹی آرپی فلاسفی کے فروغ کی سچائی کے لئے اپنے آپ کو وقف کردیناچاہیئے ، ماکھن لال چترویدی راشٹریہ پترکاریتا ایوم سنچاروشوودیالیہ میں تیسرے سالانہ جلسہ تقسیم اسنادکی تقریب کے دوران
      
      نائب صدرجمہوریہ ہند کا خطاب

      Posted On: 17 MAY 2018 1:32PM by PIB Delhi

    نئی دہلی ، 17مئی :نائب صدرجمہوریہ ہند ، جناب ایم وینکیانائیڈونے کہاہے کہ میڈیا کومعاشرے میں ہمت اورحوصلے کے ساتھ سچائی کو پیش کرنا چاہیئے ۔موصوف کل ، مدھیہ پردیش ،بھوپال میں ماکھن لال چترویدی راشٹریہ پترکاریتا ایوم سنچار وشوودیالیہ کی تیسری سالانہ تقسیم اسناد کی تقریب میں حاضرین سے خطاب کررہے تھے ۔ مدھیہ پردیش کے وزیراعلیٰ ، جناب شیوراج سنگھ چوہان اوردیگرسرکردہ شخصیات بھی اس موقع پر موجود تھیں ۔


    نائب صدرجمہوریہ ہند نے کہا کہ پنڈت ماکھن لال چترویدی کے نام سے موسوم یہ یونیورسٹی ہرکسی کے لئے باعث ترغیب ہے، وہ عظیم شخصیت تھی ،جس نے اعلیٰ آیئڈیل والی صحافت کی تعلیم دی اورسیاسی واقتصادی آزادی کے حصول کے لئے الفاظ کو ہتھیارکے طورپراستعمال کیا۔


    نائب صدرجمہوریہ ہند نے کہا میڈیا کو اپنے آپ کو ایک ذمہ دارانہ اورپیشہ وارانہ طریقے سے سچائی کو فروغ دینے کے لئے ایک نئی ٹی آرپی فلسفے کے تئیں خود کو وقف کردیناچاہیئے ۔ انھوں نے مزید کہاکہ اس وقت کی ضرورت یہ ہے کہ سماج کی منفی قوتوں کو اجاگرکیاجائے ۔ یہ قوتیں ملک کی یکجہتی اوراتحاد کو کمزورکرتی ہیں اور ملک کی ترقی کو نقصان پہنچاتی ہیں ۔


    نائب صدرجمہوریہ ہند نے کہا کہ میڈیاکو معاشرے کی اصل تصویرعوام کے سامنے پیش کئے جانے کی خاص ضرورت ہے اورمیڈیا اب خواتین کے حقوق کے تئیں بیداری لانے کی سمت میں کام کررہاہے ۔ میڈیا کو خواتین کے حقوق کا تحفظ اور خواتین کی عزت واحترام کو ترجیح دینی چاہیئے ۔


    نائب صدرجمہوریہ ہند کی تقریرکے متن کی خاص خاص باتیں درج ذیل ہیں :


    ‘‘آج ماکھن لال چترویدی راشٹریہ پترکاریتا ایوم سنچاروشوودیالیہ کے تیسری تقسیم اسناد کی تقریب میں شرکت کرکے مجھے بے حد مسرت اور گہرا دلی سکون حاصل ہورہاہے ۔


    اس یونیورسٹی نے اپنے 27برسوں کے سفرمیں ملک کو بے جوڑ پترکار، کمپیوٹرپروفیشنل ، انتظامیہ ، اورسیکڑوں ترقیات کارکنان فراہم کرائے ہیں ۔ وائس چانسلرہونے کے ناطے مجھے گہراطمینان ہے کہ میڈیاتعلیم کی نظر سے یہ یونیورسٹی ، اعلیٰ یونیورسٹیز میں گنی جانے لگی ہے ۔


    یہ یونیورسٹی جن کے نام سے قائم ہے ، پنڈت ماکھن لال چترویدی ہمیں ترغیب دینے والی ایسی عظیم شخصیت ہیں ، جنھوں نے صحافت کے اعلیٰ اصولوں پرچلنا سکھایااور صحافت کو سیاسی ، سماجی اور اقتصادی آزادی حاصل کرنے کا الفاظ کا ہتھیار بنایا۔ ان کی عظیم نظم ، ‘‘مجھے توڑلینا ون مالی ’’نے ملک کے عوام میں قومی جذبے کو ایسا ابھارا کہ یہ نظم ملک کے ادب میں زندہ جاوید ہوگئی۔ ماکھن لال جی کی صحافت میں اتنی قوت اورخوداری تھی کہ اس نے سماج کی اخلاقی حیثیت اوربیداری کی ترقی میں زبردست تعاون دیا ۔اس کے بدلے میں ماکھن لال جی نے بڑے بڑے انعامات تک کو ٹھکرایا۔ اس معنی میں انھوں نے صحافت کے اونچے اصولوں اور صحافت کے فلسفے کی بنیاد رکھی ۔ آج مجھے بہت خوشی ہورہی ہے کہ یونیورسٹی کے طلبأ صحافت ، ابلاغ اور کمپیوٹراستعمال میں ڈگری پاکر سماج میں اپنا تعاون دینے کی شروعات کرنے جارہے ہیں ۔


    آج کا دوربہت اہمیت کا ہے ۔ ملک میں تبدیلی کی ہوابہہ رہی ہے اور نوجوان طاقت آگے بڑھ کربھارت ورش کی ترقی میں اپنا زبردست تعاون دے رہی ہے ۔ ایسی صورتحال میں جب ملک مضبوط قدموں سے ترقی کررہاہے اور پورے ملک میں سماجی بیداری بھی پورے فخرسے ہورہی ہے ، آج ابلاغ عامہ کے کارکنان کی ذمہ داری بیحد اہم ہوجاتی ہے۔


    آپ طلبأ حضرات ہندوستان کی تعمیر میں اہم کردار نبھائیں گے۔ میڈیا کا کام ، ملک کی ترقی کو رفتاردینا ہے اورمیڈیا ہمارے جمہوری نظام کامضبوط ستون ہے ۔ جیسا کہ عدالت عظمیٰ نے ایک معاملے میں کہاہے کہ ‘‘ایک طرفہ اطلاع ، غیرمناسب اطلاع ، غلط اطلاع اوراطلاع نہ دینا ، سبھی یکساں طورپرایک ناوافق شہریوں کا طبقہ پیداکرتے ہیں ، جس سے جمہوریت ایک تماشا بن کررہ جاتی ہے ۔


    آپ نے یونیورسٹی میں پڑھائی کے دوران جو علم اور ہنرحاصل کیاہے ، اب اسے سماج کی ضرورتوں کے حساب سے حقیقت میں اتارنا ہے ۔


    اطلاعاتی انقلاب کی اہم علمبرداریہ یونیورسٹی رہی ہے ۔ ہندی بولنے والی ریاستوں کی سب سے بڑی چنوتی تھی ، ڈیجیٹل انقلاب کودور دراز گاوؤں تک لے جانے کی ۔ یونیورسٹی نے مدھیہ پردیش میں ڈیجیٹل انقلاب کو گاوں گاوں تک لے جاکرعملی جامہ پہنایاہے اورمدھیہ پردیش ای۔ گورننس کے معاملے میں ملک کی سرفہرست ریاست تسلیم کیاجانے لگاہے ۔، یونیورسٹی نے ای ۔ گورننس کے لئے قابل پیشہ وران مہیاکرائے ہیں ۔


    ملک کے آج ہرمعروف میڈیا ادارے میں یونیورسٹی کے طلبأ آپ کوبہت اہم کردارنبھاتے نظرآئیں گے اوروہ اپنا کام سماجک ذمہ داری سے کرتے ہیں ۔ یونیورسٹی نے میڈیا تعلیم کے نئے شعبوں میں جدت طرازیاں کی ہیں ۔ ملٹی میڈیا ، اینی میشن ، گرافکس اور پرنٹنگ و پیکجنگ محکموں میں یونیورسٹی نے میڈیاتعلیم میں نئی شروعات کر ایشیا میں پہلے میڈیا یونیورسٹی ہونے کے فخرمیں اضافہ کیاہے ۔


    مجھے بہت خوشی ہے کہ یونیورسٹی نے ہمارے قدیم علمی سرمائے کو موجودہ زمانے میں اندازسے جوڑنے کے لئے متعدد تحقیقی چیئرس قائم کی ہیں ۔ اس میں مہارشی اروند ، سوامی وویکانند ، پنتنجلی اور بھرت ہری جیسے رشیوں پر کام ہوسکا۔ یونیورسٹی نے اہم تعاون دینے والی اشاعتیں ان عظیم شخصیات کے جانب سے دیئے گئے تعاون کے موضوعات پرشائع کی ہیں ۔


    یونیورسٹی میڈیا کو دھیان میں رکھ جریدے ، ریسرچ جرنلس نکالتی ہے جس سے میڈیا تحقیق میں بھی ترقی ہورہی ہے ۔


    یونیورسٹی پڑوسی ملک پاکستان میں میڈیاکا مطالعہ کرنے لئے ایک رسالہ نکالتاہے ،جس سے پاکستان کے میڈیا کے کردارکو سمجھنے میں مدد ملتی ہے ۔


    مجھے بیحدمسرت ہے کہ یونیورسٹی نے دور دراز کے آدی واسی علاقوں میں پہنچ کر کمپیوٹرتعلیم فراہم کرنے کا بیڑا اٹھایاہے ۔ اس سے ان پسماندہ علاقوں کی حالت بدلنے لگی ہے اوران علاقوں کے نوجوانوں کو تعلیم حاصل ہورہی ہےاوروہ لائق کمپیوٹرپروفیشنل بن رہے ہیں ۔ یونیورسٹی نے میڈیا تعلیم کے شعبے میں عمدہ کتابیں شائع کی ہیں سماجک اہمیت کے موضوع پر بھی متعدد کتب شائع کی گئی ہیں ۔ یونیورسٹی نے اپنے کیمپسوں کو مدھیہ پردیش میں توسیع دی ہے اورسماجی اہمیت کے موضوعات پرمتعد کتب شائع کی ہیں ۔۔ یونیورسٹی نے ماکھن لال جی کی نگری کھنڈوا کے بعد ، امرکنٹک ، ریوا ، گوالیار میں کیمپس شروع کرنے کے بعد اب دتیامیں بھی کیمپس شروع کرنے جارہی ہے ۔


    بھارت اب علم ، اقتصادیات پرمبنی عالمی طاقت ہونے جارہاہے ، اوریہ سب ہندوستانی لوگوں کی قابلیت کے نکھارنے سے ہی ممکن ہوسکے گا۔ اس لئے زیادہ سے زیادہ علم حاصل کیجئے ۔ اپنے ہنر کو تراشیں اوربڑی سے بڑی چنوتی کو حاصل کرکے ، اپنی قابلیت کو ثابت کریں ۔ حالات آپ کوآسان اور سخت چیلنجوں بھرے راستوں کامتبادل دیں گے ، لیکن ہمیشہ ایسا راستہ منتخب کریں جس میں آپ کی اورسماج کی ترقی نظرآتی ہو۔آپ کے اسی فیصلے سے ہی آپ بھی لگاتاراپنی قابلیت کو نکھارتے ہوئے راشٹراورسماج کو بہتراورمضبوط بنانے میں تعاون دے سکیں گے ۔


    اورایک بات یاد رکھیں کہ سیکھنے کی اصلی تجربہ گاہ ہے سماج ۔ سماج میں اگرآپ ہردن کچھ سیکھنے کے عہد کو چلیں گے تواپنی حاصل کی ہوئی تعلیم میں کچھ جوڑ سکیں گے ۔ تعلیم ایک مسلسل چلنے والازندہ جاویدعمل ہے ، مگرآپ ہردن کچھ سیکھتے نہیں ہیں آپ کچھ جوڑتے نہیں ہیں توتعلیم ادھوری رہتی ہے ۔


    مدھیہ پردیش نے ایک سے بڑھ کرایک صحافی شخصیات ملک کو دی ہیں، آپ بھی آنے والے وقت میں اپنے وقت کے بہترابلاغ عامہ کے کارکن ہوسکتے ہیں ، جو ہندوستان کی نئی ترقی میں مددگار ہوں گے ۔


    مجھے مکمل یقین ہے کہ آپ اپنی سماجی ذمہ داری کوسمجھیں گے اورڈیجیٹل بھارت کے خواب کو شرمندہ ٔ تعبیر کرنے میں اپنا مکمل تعاون دیں گے ۔ہماری ملی جلی تہذیب جس میں گوناگونی اوررواداری فطری طورسے موجود ہے ہے ، اس کے ذرائع کو ہمیں سمجھ کر ، اس میں رچی بسی روایت کو اپنے کردارمیں بھی لاناچاہیئے ۔


    آخر میں ، میں آپ سبھی کو اپنی نیک تمنائیں پیش کرتاہوں ، اپنی زندگی ، نیک نامی والی زندگی ہو، آپ کا سماجی تعاون مستقل بنارہے اورآپ سب ترقی یافتہ بھارت کو اس کی صحیح شناخت دلاسکیں ۔جئے ہند ۔


    U-2615

    
    
    (Release ID: 1532570) Visitor Counter : 4