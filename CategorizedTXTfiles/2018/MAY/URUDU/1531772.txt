      امور صارفین، خوراک اور عوامی تقسیم کی وزارت

      مرکزی سرکار نے گنا کاشت کاروں کے بقایاجات کی ادائیگی کے لئے امداد کے احکام جاری کئے
      Posted On: 09 MAY 2018 9:04PM by PIB Delhi


    نئی دہلی، 10 /مئی۔ سال 2017-18 میں پیداوار اور کھپت کے اندازہ کاری سے گنے کی زائد پیداوار کے سبب چینی کی گھریلو قیمتوں میں مسلسل گراوٹ رہی ہے۔ چینی کی گھریلو قیمتوں میں یہ گراوٹ جاری گنے کی فصل کے آغاز سے ہی جاری رہی ہے، جس کے نتیجے میں گنا کسانوں کی مجموعی بقایاجات کی مقدار 20 ہزار کروڑ روپئے سے زیادہ ہوگئی ہے۔


    شکر یعنی چینی کی قیمتوں کو معقول سطح پر رکھنے اور چینی ملوں کی قرض داری کی صورت حال میں بہتری کی غرض سے سرکار نے گزشتہ تین ماہ کے دوران درج ذیل اقدامات کئے ہیں تاکہ گنا کاشت کاروں کے بقایاجات کی ادائیگی کی جاسکے۔


    (الف) شکر یعنی چینی کی درآمد پر کسٹم کا محصول 50 فیصد سے بڑھاکر 100 فیصد کردیا گیا ہے۔


    (ب) چینی کی قیمتوں میں استحکام کی غرض سے فروری اور مارچ 2018 کے مہینوں میں چینی تیار کرنے والی کمپنیوں کے ذریعے چینی کا ذخیرہ کرنے کی حد کا تعین۔


    (ج) سرکار نے چینی کی برآمد کے امکانات کا جائزہ لینے کی غرض سے شکر یعنی چینی پیدا کرنے والی کمپنیوں کی چینی برآمدات پر کسٹم کا محصول پوری طرح ختم کردیا ہے۔


    (د) چینی کی صنعت کی جدت طراز صنعتوں کے پیش نظر اور قرض کی ادائیگی کی صورت حال میں بہتری کی غرض ملوں کی اشارہ جاتی برآمدات کی حدود (ایم آئی ای کیو) کی مقدار سال 2017-18 کے لئے 20 لاکھ میٹرک ٹن مقرر کردی گئی ہے۔


    (ہ) مزید برآں چینی ملوں کے ذریعے فاضل چینی کی برآمدات کے فروغ اور اسے ترغیب دیے جانے کی غرض سے حکومت ہند نے چینی کے لئے ڈیوٹی فری امپورٹ اتھرائزیشن (ڈی ایف آئی اے) کی اجازت دے دی ہے۔


    اپریل 2015 میں گنا کاشت کاروں کی بقایاجات 22 ہزار کروڑ روپئے کے قریب پہنچ گئے تھے۔ مرکزی سرکار نے دسمبر 2015 میں چینی کی قیمت میں کمی کی تلافی اور گنا کاشت کاروں کے قرض کی ادائیگی کے لئے ایک پروڈکشن سبسڈی اسکیم کا اعلان کیا تھا۔ اس کے تحت پیرے جانے والے گنے پر 4.5 روپئے فی کوئنٹل کی چھوٹ دی گئی تھی۔ اس اقدام کے نتیجے میں نہ صرف چینی کی قیمتیں مستحکم ہوگئی تھیں بلکہ بقایاجات میں بھی خاطرخواہ حد تک کمی ہوگئی تھی۔


    گنا کاشت کاروں کے بقایاجات کی ادائیگی کی خاطر چینی ملوں کی امداد کی غرض سے سرکار نے 2017-18 کے گنا پیرائی کے سیزن میں پیرے جانے والے گنے پر 5.50 روپئے فی کوئنٹل کی مالی امداد فراہم کرانے کا فیصلہ کیا ہے، تاکہ گنے کی قیمت کی کمی تلافی ممکن ہوسکے۔ چھوٹ کی یہ رقم گنا کاشت کاروں کو چینی ملوں کی جانب سے راست طور پر ادا کی جائے گی اور اسے کسانوں کے واجب ادائیگی بقایاجات سے منہا کرلیا جائے گا۔


    درج ذیل شرائط کی پابندی کرنے والے چینی مل پیرے جانے والے گنے پر مذکورہ بالا 5.50 روپئے فی کوئنٹل کی چھوٹ کی رقم وصول کرنے کے حقدار ہوں گے۔


    (الف) جن چینی ملوں میں ایتھنال کی پیداوار کی صلاحیت ہے اور جنھوں نے ایتھنال کی سپلائی کے لئے تیل فروغ کمپنیوں کے ساتھ ٹھیکے پر دستخط کئے ہیں، انھیں ایتھنال بلینڈیڈ وِد پٹرول پروگرام (ای بی پی) مد کے تحت معینہ مقدار کا 80 فیصد ایتھنال تیل فروش کمپنیوں کو سال 2017-18 میں فراہم کرانا ہوگا۔ یہ مقدار دسمبر 2017 سے نومبر 2018 تک کی مدت کے دوران دستیاب کرائی جانی لازمی ہوگی۔


    (ب) ملوں کو گنے کی پیرائی، چینی کی پیداوار اور چینی کی فروخت وغیرہ سے متعلق پروفارما- II میں آن لائن تازہ کار ریٹرن داخل کرنی ہوگی۔ یہ ریٹرن شوگر (کنٹرول) آرڈر 1966 کے ضوابط کے تحت مجوزہ شرائط کے مطابق داخل کی جانی چاہئے۔


    (ج) چینی ملوں کو خوراک و رسد کے محکمے (ڈی ایف پی ڈی) کے تمام احکامات ؍ ہدایات کی پابندی کرنی ہوگی۔ یہ وہ ہدایات و احکامات ہیں جو سال 2017-18 کے گنا پیرائی سیزن کے لئے جاری کئے گئے ہیں۔


    پیرے جانے والے گنے پر 5.50 روپئے کی چھوٹ کی مجموعی رقم پیرے جانے والے گنے کی حقیقی مقدار یا گنے کی 2800 ایل این ٹی کی بنیاد پر ادا کی جائے گی۔ یہ ادائیگی سال 2017-18 کے گنا پیرائی کے سیزن کے لئے ہوگی۔


    یہ کل امدادی رقم تقریباً 1540 کروڑ روپئے ہوگی، جس سے نہ صرف یہ کہ بڑی تعداد میں کسانوں کو راست طور سے فائدہ پہنچے گا، بلکہ چینی ملوں کو بھی گنا قیمتوں کے بقایاجات کی ادائیگی میں سہولت حاصل ہوسکے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    
    UN-2507

    
    
    (Release ID: 1531772) Visitor Counter : 6
    
    
      Read this release in: English , Marathi , Tamil