      صحت اور خاندانی بہبود کی وزارت

      آیوشمان بھارت کے بارے میں قومی مشاورت : صحت اور صحت کی دیکھ بھال کے
      
      مراکز کو سرگرم کرنے کی ضرورت ہے تاکہ وہ جامع خدمات فراہم کرسکیں

      Posted On: 03 MAY 2018 7:26PM by PIB Delhi

    نئی دہلی، 3 مئی 2018 /صحت اور خاندانی فلاح و بہبود کی وزارت نے صحت اور صحت کی دیکھ بھال کے مراکز (ایچ ڈبلیو سی) کے کام کاج سے متعلق ایک دو روزہ قومی مشاورتی کانفرنس کا حال ہی میں انعقاد کیا تھا۔ اس کا مقصد آیوشمان بھارت کے تحت صحت کے جامع ابتدائی مرکزوں کو فعال بنانا تھا ۔ اس کے انعقاد میں نیشنل ہیلتھ سسٹم ریسورس سینٹر کی تکنیکی امداد شامل تھی۔ کانفرنس میں شرکت کرنے والوں میں ریاستوں سے این ایچ ایم کے پرنسپل سکریٹری اور مشن ڈائریکٹروں سی پی ایچ سی کے اننوویشن اینڈ لرننگ سینٹرس کےنمائندوں اور دیگر ماہرین نے شرکت کی۔ اس کانفرنس کی صدارت نیتی آیوگ کے ممبر ڈاکٹر ونود پال ، صحت کے سکریٹری محترمہ پریتی سدن اور اے ایس اور ایم ڈی جناب منوج جھالانی نے کی۔


    مشاورتی کانفرنس کا مقصد یہ تھا کہ ایچ ڈبلیو سی بنیادی صحت کی دیکھ بھال کے معاملے میں جامع خدمات فراہم کرنے کے لئے اس کے مسائل کو سمجھا جائے اور اس کانفرنس میں کارروائیوں سے متعلق رہنما خطوط کے مسودے کے لئے کچھ مواد حاصل کیا جائے۔


    ورکشاپ کا آغاز انعقاد جامع ابتدائی صحت دیکھ بھال خدما ت کے مختلف پہلوؤں کےبارے میں مقالے پیش کرنے سے ہوا۔ اس میں اس بات پر زور دیا گیا کہ درمیانے درجے کے صحت خدمات فراہم کرنے کے طور پر اور ابتدائی صحت خدمات کو مستحکم کرنے کے لئے ایسی ٹیم کا انتخاب کیا جائے جو اپنا کام لگن کے ساتھ کرنے کی صلاحیت رکھتے ہیں۔ ان میں کئی طرح کا کام انجام دینے والے کارکن (مرد اور عورتیں ) شامل ہونے چاہئیں۔ پرانی بیماریوں کے لئے دوا کی فراہمی، لوگوں کے اندر عوامی صحت نظام کے بارے میں اعتماد پیدا کرنا اور دواؤں کے اخراجات میں کمی جیسے پہلوؤں پر توجہ دی گئی۔


    ریاستوں سے کہا گیا کہ وہ اپنے اپنے علاقوں کے حساب سے لائحہ عمل تیار کریں۔ ریاستوں پر زور دیا گیا کہ وہ ا سکیم پر عمل درآمد کے پہلے سال میں منتخبہ بلاکوں اور اضلاع میں جہاں بنیادی ڈھانچہ اور ایچ آر پہلے ہی موجود ہیں ، تمام پی ایچ سیز کو صحت اور علاج معالجے کے بنیادی مرکزی کے طور پر کام میں لائے۔


    ریاستوں سے کہا گیا کہ وہ رہنما خطوط کے مسودے کے لئے جسے جلد ہی قطعی شکل دیئے جانے کی امید ہے اپنی تجاویز پیش کرے ۔ اس کے علاوہ انہیں یہ بھی چاہئے کہ وہ صحت اور صحت کی دیکھ بھال کے مراکز کے جامع ابتدائی ہیلتھ کیئر کے بنیادی خیال اور ویژن کے بارے میں آگاہی پیدا کریں۔


    ۔۔۔۔۔۔۔۔۔۔۔


    م ن۔ج ۔ ج۔


    U- 2428


    
    

    
    (Release ID: 1531257) Visitor Counter : 4