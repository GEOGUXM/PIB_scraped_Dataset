      وزارتِ تعلیم

      نیٹ امتحانات کے شفاف انعقاد کے لئے امیداوارں کو فائدہ پہنچانے کےسی بی ایس سی کےبڑے پراقدامات
      Posted On: 07 MAY 2018 9:06PM by PIB Delhi


    نئی دہلی ، 10مئی :سپریم کورٹ آف انڈیانے 1987 میں ازخود یہ فیصلہ کیاتھا کہ 15فیصد آل انڈیا کوٹہ والی نشستوں کے لئے طبی داخلہ امتحانات منعقد کرانے کا فریضہ سی بی ایس ای کو سونپاجائے ۔ تب سے ہی سی بی ایس ای 15فیصد آل انڈیا کوٹہ نشستوں کے لئے طبی امتحانات کا انعقاد کراتاآیاہے ۔ اور بعدازاں عدالت عالیہ کی ہدایت کے مطابق نیز آل انڈیا طبی کونسل ایکٹ 1956اور ڈینٹسٹ ایکٹ 1948جس میں 2017میں ترمیم کی گئی ہے ، سی بی ایس ای ، ایم بی بی ایس /بی ڈی ایس کے 100فیصد نشستوں کے لئے اب ملک میں قومی سطح پر استحقاق اور داخلہ امتحان کا انعقاد کراتاہے ۔ اس امتحان کے توسط سے حکومت ہند نے ایم بی بی ایس اوربی ڈی ایس کے داخلے میں درآئی بدعنوانیوں کو ختم کرنے کے لئے قدم اٹھایاہے ۔ گذشتہ پانچ برسوں کے دوران ان داخلہ امتحانات کے لئے امیدواران کی تعداد میں جس قدراضافہ ہواہے اس کا گوشوارہ درج ذیل ہے : :

                                            
امتحان                    امیدواروں کی تعداد
                                            
                                            
                                            
اے آئی ایم پی ٹی - 2015  6,32,625          
                                            
                                            
                                            
نیٹ 2016 ( مرحلہ – I)     6,67,637          
                                            
                                            
                                            
نیٹ 2016 ( مرحلہ – II)    4,38,867          
                                            
                                            
                                            
نیٹ – 2017                11,38,888         
                                            
                                            
                                            
نیٹ - 2018                13,26,725         
                                            
                                            

    ان امتحانات کا انعقاد سی بی ایس ای کے ذریعہ ازحد کنٹرول والے حساس ماحول میں کرایاجاتا ہے تاکہ اس امرکو یقینی بنایاجاسکے کہ امتحانات کے فوائد صرف حقیقی اور ہرلحاظ سے اہل امیدواران تک ہی پہنچ سکیں ۔ لہذابورڈ اپنے مراکز کا انتخاب بہت احتیاط سے کرتاہے اورامیدواروں کے لئے سخت قواعد وضوابط اوراصول مرتب کرتاہے ۔


    عدالت عالیہ کی جانب سے اے آئی پی ایم ٹی ، سی بی ایس ای داخلہ امتحانات کو ایمانداری کے ساتھ منعقد کرانے کی ہدایت کو عملی شکل دینے کے لئے سی بی ایس ای میں ملبوسات سے متعلق ضابطہ بھی مقررکیا گیاہے اور الیکٹرانک سازوسامان ، مواصلاتی آلات اور ایسی دیگر تمام اشیأ کو امتحانات مراکز پرلانے پرپابندی عا ئدکردی گئی ہے ۔


    سپریم کورٹ آف انڈیا نے سی بی ایس ای رہنما خطوط کے مطابق ایک مفاد عامہ کی عرضداشت پر فیصلہ دیاتھا اور ڈریس کوڈ سی بی ایس ای کے رہنماخطوط کے مطابق ہی طے کئے تھے ۔


    اس امرکی کوششیں کی جاتی ہیں کہ امیدواران کوامتحان دینے کا بہترین ماحول فراہم کرایاجائے لہذا نہ صرف شہر بلکہ امتحان مراکز کو ان کے گھرکے نزدیک ہی امتحان دینے کی سہولت فراہم کرنے کی کوشش کی جاتی ہے ۔ اس سلسلے میں کچھ اہم اقدامات کاگوشوارہ درج ذیل ہے ۔

                                                 
برس                 شہروں کی تعداد  مراکزکی تعداد
                                                 
                                                 
                                                 
2015                53              971          
                                                 
                                                 
                                                 
2016 ( مرحلہ – I)   52              1040         
                                                 
                                                 
                                                 
2016 ( مرحلہ - II)  56              739          
                                                 
                                                 
                                                 
2017                103             1921         
                                                 
                                                 
                                                 
2018                136             2255         
                                                 
                                                 
                                                 
سے فیصد اضافہ 2015  156%            132%         
                                                 
                                                 

    
    2 018میں سی بی ایس ای نے نیٹ ( یوجی) کے کامیاب انعقاد کے لئے درج ذیل اقدامات کئے ہیں ۔


    *تمام امیدواران کو سی بی ایس ای کی جانب سے پین فراہم کرائے گئے۔


    *امتحانات کی نگرانی کے لئے مراکز پر ملک بھرمیں 4000سے زائد مشاہدین مقررکئے گئے ۔


    *امتحانات پر مقامی سطح پرقابورکھنے کے لئے تمام تر136شہروں میں تقریباً700بورڈ افسران تعینات کئے گئے ۔


    *یہاں اس بات کا ذکرنامناسب نہ ہوگا کہ دسویں اوربارہوں درجے کے امتحانات کی کاپیوں کو جانچنے کا عمل سست کردیاگیا کیونکہ سی بی ایس ای کے تمام افسران اورکارکنان نیٹ ( یوجی) امتحانات کے انعقاد میں لگادیے گئے تھے ۔


    *اس امتحان کے لئے 2255مراکز پر تقریباً56ہزارکمروں کا انتظام کیاگیاتھا ۔


    *تقریبا 2لاکھ افراد اسکولوں کی جانب سے نیٹ ( یوجی) کے انعقاد کے لئے لگائے گئے تھے ۔


    *امتحانات والے شہروں میں شہرکے اندرامتحانات کے مراکز کے ساتھ تال میل بنانے کے لئے 153سٹی کوارڈینیٹرمقررکئے گئے تھے ۔


    *ریاستی پولیس کی مدد سے امتحان کے مراکز پرتقریبا15ہزارپولیس اہلکار تعینات کئے گئے تھے ۔


    *امیدواران کوقواعد وضوابط کی جانکاری دی گئی جن کا تعلق روزانہ کے امتحانات سے تھا ، اس کے لئے انفرادی طورپر امیدواران کو ایس ایم ایس بھیجے گئے ۔ اسی کے مطابق تقریبا1.33کروڑایس ایم ایس امیدواران کوبھیجے گئے ۔ اس کے علاوہ والدین کو بھی مختلف ذرائع کے استعمال سے اس امرکے تئیں خبردارکیاگیاکہ ان کے زیرسرپرستی امیدوار سی بی ایس ای کے تمام قواعدوضوابط اور ہدایات کی پابند کریں ۔


    *مختلف موضوعات پرمراکز کو ایک لاکھ ایس ایم ایس اور30ہزار میل روانہ کی گئی تاکہ مراکز کامیابی کے ساتھ امتحانات کا انعقاد کراسکیں ۔


    *امیدواران کو آخری مرحلے کی تیاریوں کے تئیں خبردارکرنے کی غرض سے نیز انھیں اپنے طورپر کیا کرنا ہے، یہ بتانے کی غرض سے ایک ریڈیوپروگرام بھی منعقد کیا گیاتاکہ تمام امیدواران مراکز پر وقت سے پہلے شامل امتحان ہونے کے لئے پہنچ سکیں ۔


    *ویب ریڈیوکے توسط سے 2255مراکز کے لئے صلاحیت سازی کا پروگرام بھی منعقد کیاگیا انھیں مراکز پرکی جانے والی تیاریوں سے باخبرکیاگیا۔


    *تقریباً12ہزارمیٹل ڈی ٹیکٹر امیدواران کی تلاشی لینے کے لئے لگائے گئے ۔ مراکز پرملک بھرمیں مواصلات کو جام کرنے والے آلات لگادیئے گئے تھے تاکہ اس امرکو یقینی بنایاجاسکےکہ مواصلاتی آلات کا استعمال عملی طورپر ممکن نہ ہوسکے ۔


    پوراامتحان 37سوویڈیوگرافروں کے ذریعہ ویڈیوگراف کیاگیا۔ْ


    نیٹ ( یوجی ) وہ واحد پیشہ ورانہ امتحان ہے جس میں فزیکس ، کیمسٹری اوربایولوجی کے سوال نامے ہندی اور انگریزی کے علاوہ 9علاقائی زبانوں میں بھی فراہم کرائے جاتے ہیں ۔ 2018میں زبانوں کے لحاظ سے امیدواران کی تعداد اور تفصیلات کا گوشوارہ درج ذیل ہے :

                           
زبانیں   امیدواران کی تعداد
                           
                           
                           
ہندی     146542            
                           
                           
                           
انگریزی  1060923           
                           
                           
                           
گجراتی   57299             
                           
                           
                           
مراٹھی   1169              
                           
                           
                           
اڑیہ     279               
                           
                           
                           
بنگالی   27437             
                           
                           
                           
آسامی   3,848             
                           
                           
                           
تیلگو    1979              
                           
                           
                           
تمل      24720             
                           
                           
                           
کنڑ      818               
                           
                           
                           
اردو     1711              
                           
                           
                           
میزان    13,26,725         
                           
                           

    
    
    اس امرکو یقینی بنانے کے لئے کہ امیدواران کو ان کے گھرکے نزدیک ہی امتحان دینے کا موقع فراہم کرایاجائے ، نہ صرف یہ کہ سی بی ایس ای کے ساتھ ملحق اسکولوں کومرکز بنایاگیاتھا بلکہ دیگراداروں کے ساتھ بھی مرکز بنانے کے لئے رابطہ قائم کیاگیاتھا اس سلسلے میں تفصیلات کا گوشوارہ درج ذیل ہے:

                                 
سی بی ایس ای سے ملحقہ ادارے  1605
                                 
                                 
                                 
کیندریہ ودیالیہ              234 
                                 
                                 
                                 
جواہرنوودیہ ودیالیہ          01  
                                 
                                 
                                 
انجینئرنگ کالج               75  
                                 
                                 
                                 
آئی سی ایس سی               02  
                                 
                                 
                                 
اعلیٰ تعلیمی کالج            150 
                                 
                                 
                                 
فارمیسی کالج                 02  
                                 
                                 
                                 
ریاستی بورڈ                  186 
                                 
                                 
                                 
میزان                        2255
                                 
                                 

    ایک ایسے کیس کے بارے میں جوخبریں آئی تھیں کہ تمل ناڈوکے بچے نے دعویٰ کیاتھا کہ اسے امتحان کے لئے سی بی ایس ای نے اودے پورجانے کے لئے مجبورکیاتھا ، یہ خبربے بنیاد تھی ، کیونکہ اس کے آن لائن ریکارڈ اور درخواست کی تفصیلات سے ظاہرہوتاہے کہ بچے نے ازخود امتحان کے مرکز کے طورپر اودے پورکا انتخاب بطورمتبادل کیاتھا ۔ اسی طرح تمل ناڈوکے امیدواروں کو تمل زبان میں سوال نامہ حل کرنے کا موقع نہ فراہم کرنے کی خبربھی بے بنیاد تھی ۔ دراصل تمام امیدواران جنھوں نے تمل زبان کو بطورمیڈیم منتخب کیاتھا ، انھیں تمل ناڈوکے اندر ہی سینٹرفراہم کرائے گئے تھے اور تمل زبان میں ہی سوال نامے دیئے گئے تھے ۔


    بھارت میں 2255مراکز میں سے صر ف 4مراکز ایسے تھے ، جہاں امتحانات کے انعقاد کے دوران یہ بات مشاہدہ میں آئی کہ سوال ناموں کا میڈیم صحیح نہیں تھا ، سی بی ایس ای نے فوری طورپر امیدواران کو ان کی پسند کی زبانوں میں سوال نامے فراہم کرائے ۔ سی بی ایس ای اس طرح کے اعلیٰ قدروقیمت والے امتحانات کو بڑی کامیابی کے ساتھ طلبااوروالدین کے تعاون سے منعقد کراتاآیاہے ۔میڈیانے بھی بورڈ کے اقدامات کی ستائش اورحمایت کی ہے تاکہ امیدواران کے ذریعہ امتحانات میں کامیاب ہونے کے لئے ناجائز ذرائع نہ استعمال کئے جاسکیں ۔


    سی بی ایس ای اس امرکے لئے کوشاں رہیگی کہ ہرسال ان امتحانات کے انعقاد کے پورے طریقے کو مستحکم ترین بنایاجاسکے اور جہاں تک ممکن ہوسکے طلبأ کے لئے امتحان دینے کی بہترسے بہترسہولتیں فراہم کی جاسکیں اوراس کے ساتھ ہی ساتھ پوری ایمانداری ، شفافیت ، اصلیت اور نیٹ امتحانات کی پاکیزگی برقراررہ سکے ۔

    *************


    U-2508

    
    
    (Release ID: 1531776) Visitor Counter : 1
    
    
      Read this release in: English , Tamil