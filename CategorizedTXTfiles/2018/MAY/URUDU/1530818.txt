      شہری ہوابازی کی وزارت

      سندھو درگ ہوائی اڈہ مہاراشٹر میں شہری ہوابازی کے لئےترقی کا عام وسیلہ ثابت ہوگا
      
      کامرس کے وزیر نے سندھو درگ ہوائی اڈے کے کام کا جائزہ لیا

      Posted On: 01 MAY 2018 2:31PM by PIB Delhi

    مہارااشٹر کے سندھودرگ ہوائی اڈے کی عمارت اور رن وے کی تعمیر کا کام جاری


    نئیدہلی، یکم مئی ۔مہاراشٹر کو سال 2018 میں سندھودرگ ضلع کے پرولے چھِپی میں ایک نیا ہوائی اڈہ حاصل ہوجائے گا۔توقع ہے کہ اس منصوبے کا کام جاری سال کے ماہ جون تک اور ستمبر میں گنیش چترتھی سے قبل مکمل ہوجائے گا۔


    اس ہوائی اڈے کی تعمیر کا کام ڈیزائن -بلڈ -فائننس - آپریٹ -ٹرانسفر (ڈی بی ایف او ٹی ) کی بنیاد پر مہاراشٹر انڈسٹریل ڈیولپمنٹ کارپوریشن (ایم آئی ڈی سی ) کے لئے آئی آر بی سندھو درگ پرائیویٹ لمٹیڈ کے ذریعہ کیا جارہا ہے ۔ سندھو درگ ہوائی اڈے میں 2500 میٹر طویل رن وے شامل ہے ۔جس میں مستقبل کی ترقی کی شقیں بھی شامل ہیں۔ یہ ہوائی اڈہ 520 کروڑروپے کی مالیت سے تعمیر کیا جارہا ہے ۔


    سندھودرگ ہوائی اڈے میں اوقات کار کے دوران 200 پروازوں کی روانگی اور 200 پروازوں کی آمد کے انتظام وانصرام کی سہولیات شامل ہیں ۔ مستقبل میں ان سہولیات میں 400 مسافروں کی روانگی اور 400 مسافروں کی آمد تک کے انتظامات کی توسیع کا خیال رکھا گیا ہے اور اس کےلئے کوئی اضافی تعمیر بھی ضروری نہیں ہوگی۔ حالانکہ اس ہوائی اڈے سے بیشتر گھریلو پروازیں ہی ہوں گی لیکن اسے انٹر نیشنل چارٹر فلائٹس کی سہولیات سے بھی آراستہ کیا جائے گا۔سندھو درگ ہوائی اڈے کی تعمیر کے لئے 2009 میں مہاراشٹر انڈسٹریل ڈیولپمنٹ کارپوریشن (ایم آئی ڈی سی ) اور آئی آر وی سندھودرگ ایئر پورٹ پرائیویٹ لمٹیڈ نے اس معاہدے پردستخط کئے تھے ۔ شہری ہوابازی کی وزارت نے اس ہوائی اڈے کی تعمیر کی اصولی طور پر اجازت دے دی ہے اور اسے ماحولیات اور جنگلات کی وزارت کی بھی منظوری حاصل ہوچکی ہے ۔


    اس ہوائی اڈے پر ٹیکسیوں کی آمدورفت اور پارکنگ کے علاقے کی تعمیر کا کام مکمل کیا جاچکا ہے اور ائیر فیلڈ گراؤنڈ لائٹنگ کا کام جاری ہے ۔ اس کے ساتھ ہی پسنجر ٹرمنل بلڈنگ ، اے ٹی سی ٹاور اور ٹیکنکل بلڈنگ کی تعمیر کا کام بھی پورے زورشورسے جاری ہے ۔ جبکہ دیگر متعلقہ عمارتوں کی تعمیر کا کام بھی جاری ہے اور توقع ہے کہ مدت معینہ تک مکمل کرلیا جائے گا۔سندھودرگ ہوائی اڈہ مہاراشٹر میں کوکن کے خطے ،گوا کے کچھ علاقوں ،شمالی کرناٹک اور مغربی مہاراشٹر کے علاقے سے بہتر رابطہ کاری کے لئے ضروری تھا۔سردست مہاراشٹر میں بین الاقوامی پروازوں کے لئے تین ہوائی اڈے موجود ہیں جبکہ گھریلو پروازوں کے لئے 13 ہوائی اڈے موجود ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-2367

    
    
    (Release ID: 1530818) Visitor Counter : 10