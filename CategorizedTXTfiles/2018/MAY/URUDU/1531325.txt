      آبی وسائل، دریائی ترقیات اور گنگا احیاء کی وزارت

      نیشنل واٹر انفارمیشن سینٹر (این ڈبلیو آئی سی ) آبی وسائل کے
      تازہ کار اعداد وشمار کے حصول کا واحد مقام
      
      Posted On: 04 MAY 2018 12:41PM by PIB Delhi


    نئیدہلی، 04 مئی ۔نیشنل واٹرانفارمیشن سینٹر (این ڈبلیو آئی سی ) کی تشکیل مرکزی کابینہ کی منظوری کے بعد آبی وسائل ،دریاؤں کے فروغ اوردریائے گنگا کی باز بحالی کی وزارت نے 28 مارچ 2018 کے اعلانیہ میں کی تھی۔ این ڈبلیو آئی سی ملک گیر پیمانے پر حاصل کئے گئے آبی وسائل کے اعداد وشمار کے محفوظ ذخیرے کے طورپر کام کرے گا اور آبی وسائل ، دریاؤں کے فروغ اوردریائے گنگا کی باز بحالی کی وزارت کے معاون دفتر کے طور پر کام کرے گا۔اس سینٹر کی سربراہی جوائنٹ سکریٹری کی سطح کے افسر کریں گے ۔


    واضح ہوکہ آبی وسائل کا انتظام اپنے آپ میں انتہائی پیچیدہ اور دشوار گزا ر کام ہے ،جس میں متعدد شعبو ں کی مہارت شامل ہے اور تاریخی ،حقیقی اور بھروسے مند اعدادوشمار اوراطلاعات پر انحصار کرتا ہے ۔ اس کی سب سے پہلی ضرورت یہ ہے کہ ایک جامع اورباقاعد ہ واٹر ریسورسز انفارمیشن سسٹم (ڈبلیو آئی آر ایس ) قائم اورفروغ دیا جائے اور آبی وسائل کے موثر ومربوط انتظام کے لئے تمام متعلقہ شعبوں کو اس میں شامل کیا جائے ۔ اس پس تناظر میں توقع ہے کہ این ڈبلیو آئی سی آبی وسائل اور اس سے متعلقہ شعبوں پر تازہ کار اعداد وشمار کے حصول کا واحد مقام ثابت ہوگا ۔


    ملک کے ہر شہری کو آبی وسائل کے تازہ کار اور معتبر اعدادوشمار کی واقفیت بہم کرائے جانے کی غرض سے انڈیا واٹر ریسورسز انفارمیشن سسٹم جی آئی ایس کے پلیٹ فارم پر جاری کیا جائے گا ،جو سبھی پہلوؤں کی معقول خدمات فراہم کرے گا ۔علاوہ ازیں یہ سینٹر قومی سطح کے معروف تحقیقی ادارو ں اور بین الاقوامی تحقیقی ادارو ں کی شراکتداری سے پانی سے متعلق ہنگامی حالات کے امور سے نمٹنے والی دیگر مرکزی اور ریاستی تنظیموں کو انتہائی مائیاتی حالات سے مقابلے میں معاونت کرے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2439

    
    
    (Release ID: 1531325) Visitor Counter : 3
    
    
      Read this release in: English , Marathi , Bengali , Tamil , Malayalam