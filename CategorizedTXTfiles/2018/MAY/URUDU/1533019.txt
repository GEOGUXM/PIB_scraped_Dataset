      صحت اور خاندانی بہبود کی وزارت

      جے پی نڈّا نے ورلڈ ہیلتھ اسمبلی میں ہندوستانی وفدکی قیادت کی
      
      ہندوستان اپنے شہریوں کی صحت کی مکمل آفاقی دیکھ بھال کے تئیں مضبوطی کے ساتھ عہد بستہ ہے
      
      دولت مشترکہ ملکوں کے وزرائے صحت کے اجلاس سے ڈاکٹر جے پی نڈّا کاخطاب

      Posted On: 22 MAY 2018 1:49PM by PIB Delhi

    نئیدہلی، 22 مئی ۔ مرکزی وزیر صحت وخاندانی بہبود ڈاکٹر جے پی نڈا نے کہا ہے کہ ہندوستان اپنی قومی صحت پالیسی 2017 سے وابستہ اپنے شہریوں کی صحت کی مکمل آفاقی دیکھ بھال کے تئیں مضبوطی کے ساتھ عہد بستہ ہے ۔ ڈاکٹر جے پی نڈا جنیو ا میں ورلڈ ہیلتھ اسمبلی کے 71 ویں اجتماع کی افتتاحی تقریب سے خطاب کررہے تھے ۔ اس موقع پر وزیر موصوف نے صحت کی آفاقی دیکھ بھال کی عہد بستگی کے تما م پہلوؤں پر تفصیل سے اظہار خیال کیا ۔


    اس موقع پر وزیر صحت موصوف نے مرکزی سرکار کی عہد بستگی کا حوالہ دیتے ہوئے کہا کہ ہندوستان نے ، صحت کی دیکھ بھال کے نظام، مفت ادویہ اور تشخیص تک رسائی میں بہتری پیدا کرنے خطرناک امراض کے علاج پر آنے والے اخراجات میں کمی کے ذریعہ یوایچ سی کے اپنے تصور کو عملی جامہ پہنائے جانے سمیت صحت عامہ کی دیکھ بھال کے نظام کو مستحکم بنانے کے عمل کو تیزرفتار بنانے کےلئے متعدد اقدامات کئے ہیں ۔انہوں نے کہا کہ ہمارے وزیر اعظم جناب نریندر مودی نے ابھی حال ہیں میں آئشمان بھارت کا افتتاح کیا تھا ۔یہ پروگرام صحت اور مراکز تندرستی اور صحت کی ابتدائی دیکھ بھال کی خدمات کی فراہمی کے دو ستونوں پر قائم ہے ۔ انہوں نے کہا کہ صحت کی دیکھ بھال کی جامع سہولیات کی فراہمی اور وزیر اعظم کے قومی تحفظ صحت مشن سے 50 کروڑ نفوس پر مشتمل دس کروڑ کنبوں کو طبی سہولیات فراہم کرائی جارہی ہیں۔ ہم ملک کی آبادی کے اُس 40 فیصد حصے سے رسائی بنارہے ہیں ،جسے پانچ لاکھ روپے سالانہ کے صحت بیمے کی سہولت فراہم کرائی جائے گی۔


    جناب جے پی نڈا نے مزید کہا کہ ہندوستان نے این سی ڈی کے بار کو ہلکا کرنے کی غرض سے اعصابی کشیدگی ،ذیا بطیس اور حلق ،سینے اور گردن کے پچھلے حصے میں ہونےوالے عام سرطان جیسے عام این سی ڈی کے علاج کے انتظام وانصرام اور روک تھام کے لئے آفاقی اسکریننگ کے اقدامات کئے ہیں ۔اس کے ساتھ ہی انہوں نے کہا کہ ہم نے کینسر ، امراض قلب اور دل کی منتقلی جیسے امراض کے لئے کفائتی قیمتوں پر دوائیں فراہم کرنی شروع کردی ہیں ۔ڈاکٹر نڈا نے اس اجتماع کے شرکأ کو بتایا کہ 2025 تک تپ دق کے مرض کے مکمل خاتمے کے زبردست پروگرام کے تحت حکومت ہندنے نیشنل اسٹریٹجک پلان فار ٹی بی پر عمل آوری شروع کردی ہے اور اس کے لئے 550 ملین ڈالر کا سرمایہ مختص کیا گیا ہے ۔


    قبل ازیں ڈاکٹر جے پی نڈ ا نے ورلڈ ہیلتھ اسمبلی کے 71 ویں اجلاس کے موقع پر دولت مشترکہ وزرائے صحت کے اجتماع سے خطاب کیا ۔ اس موقع پر انہوں نے اپنی تقریر میں چھوت کے بغیر پھیلنے والے امراض (این سی ڈی ) کے خلاف عالمی کوششوں کا تذکرہ کرتے ہوئے کہا کہ این سی ڈی کی روک تھا م اور اس پر قابو پائے جانے کے اقدامات کو ترجیح دئے جانے کی ضرورت ہے اور انہیں صحت کی دیکھ بھال کے نظام کی ہرسطح میں شامل کیا جانا چاہئے ۔ انہوں نے کہا کہ طرز زندگی سے متعلق شکایات اور امراض کے سد باب کے لئے آیوش کے نیشنل پروگرام فار پریوینشن اینڈ کنٹرول آف کینسر ، ڈابٹیز ، کارڈیو ویسکولر ڈزیزز اینڈ اسٹروک ( این پی سی ڈی سی ایس ) سے ربط وارتباط کے ساتھ ایک زبردست منصوبہ شروع کیا گیا ہے ۔علاوہ ازیں این پی سی ڈی سی ایس کے تحت نظا م علاج اور آیوش کے تحت ادویہ کے دیگر متبادل نظام کے درمیان متحدہ عمل کا جائزہ لیا جارہا ہے ۔


    دولت مشترکہ ملکوں کے وزرائے صحت کے ایک دیگر اجلاس سے خطاب کرتے ہوئے ڈاکٹر جے پی نڈا نے دولت مشترکہ ملکوں میں صحت کی دیکھ بھال کے آفاقی نظام کی سرمایہ کاری پر تفصیل سے گفتگو کی ۔انہوں نے کہا کہ ترقی پذیر اورترقی یافتہ دونوں ہی شعبوں کے ممالک ٹیکس سے حاصل سرمائے کے نظام یا سوشل ہیلتھ انشورنس نظام کے ذریعہ صحت کی دیکھ بھال کے آفاقی نظام کے نشانے حاصل کرنے کی کوششیں کررہے ہیں ۔ اس سلسلے میں ہندوستان نے اب تک متعدد حکمتی اقدامات کئے ہیں اور عام ٹیکس کاری سے حاصل آمدنی ہی اس سلسلے میں سرکاری سرمایہ کاری کا مرکزی وسیلہ رہی ہے کیونکہ منظم افرادی طاقت کی کم تعداد کے نتیجے میں سماجی صحت بیمے کا دائرہ بہت مختصر رہا ہے ۔ انہوں نے کہا کہ ہندوستان کی قومی صحت پالیسی 2017 میں صحت عامہ پر آنے والے اخراجات میں ملک کی مجموعی گھریلو شرح نمو کا 2.5فیصد حصہ خرچ کئے جانے کی عہد بستگی کا اعلان کیا گیا ہے ۔ یہ خرچ 2025 تک مدت مقررہ کے طریقے سے کیا جائے گا اور سرکار اس کے لئے یونیورسل ہیلتھ کوریج (صحت کی آفاقی دیکھ بھال ) کی فراہمی کے تئیں پوری طرح سے عہد بستہ ہے ۔


    اس موقع پر جناب جے پی نڈا نے ،’’ واک دی ٹاک ‘‘ کے اجتماع کا بھی افتتاح کیا ۔ اس موقع پر اپنی افتتاحی تقریر می’’ں سبھی کے لئے صحت اورسبھی کے لئے یوگا‘‘کا نعرہ دیا ۔ انہوں نے ورلڈ ہیلتھ اسمبلی کے 71 ویں اجلاس سے قبل یوگا کے ایک عظیم اجتماع کی قیادت کی ۔ یوگا کے اس اجلاس میں دنیا بھر کے ملکوں کے نمائندوں نے شرکت کی ۔ اس موقع پر اپنی تقریر میں جناب جے پی نڈا نے کہا کہ یوگا متعددا مراض کے علاج میں معاون ہوسکتا ہے اور ہم اسے پوری دنیا میں پھیلاناچاہتے ہیں ۔ ہماری خواہش ہے کہ ساری دنیا کے لوگ یوگا کی مشق اختیار کریں تاکہ وہ اس سے فیضیاب ہوسکیں ۔


    جناب جے پی نڈا نے اس موقع پر برطانیہ ،برازیل اور سویڈن کے اپنے ہم منصب وزرأ سے دوفریقی مذاکرات بھی کئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    2693 U-

    
    
    (Release ID: 1533019) Visitor Counter : 9