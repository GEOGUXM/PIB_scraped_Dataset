      عملے، عوامی شکایات اور پنشن کی وزارت

      ڈاکٹر جتیندر سنگھ نے سوچھتا پکھواڑا کے دوران ڈی اے آر پی جی احاطے کا معائنہ کیا
      Posted On: 29 MAY 2018 6:49PM by PIB Delhi


    نئیدہلی۔ 30 ؍مئی۔شمال مشرقی خطے کی ترقیات کے وزیر مملکت (آزادانہ چارج) وزیر اعظم کے دفتر، عملہ ، عوامی شکایات اور پنشن، ایٹمی توانائی اور خلائی اُمور ، ڈاکٹر جتیندر سنگھ نے یہاں انتظامی اصلاحات اور عامی شکایات کے محکمے اور اس کے احاطے کا معائنہ کیا ۔ یہ معائنہ سوچھتا پکھواڑا منائے جانے کے دوران کیا گیا۔ ڈی اے آر پی جی 16 سے 31 مئی 2018 کے دوران سوچھتا پکھواڑا منارہا ہے۔


    اس موقع پر اظہار خیال کرتے ہوئے ڈاکٹر جتیندر سنگھ نے کہا کہ سوچھتا پکھواڑے کا اہتمام، صفائی ستھرائی کے تئیں ہماری عہدبندگی کا اعادہ ہے۔ انہوں نے کہا کہ صفائی ستھرائی اور نفاست کے لئے ضروری ہے کہ اسے ایک باقاعدہ عادت کے طور پر اپنا لیا جائے اور یہ ہمارے رجحان اور ہماری ثقافت کا ایک جزو بن جائے۔ ایک صحت مند دماغ اور مجموعی صحت کیلئے بھی ایسا کرنا ضروری ہے۔ انہوں نے وقفے وقفے سے مرمت کے کاموں کو انجام دیے جانے اور احاطے کے اندر ہونے والی کسی بھی طرح کی ٹوٹ پھوٹ کو فوری طور پر زیر مرمت لائے جانے پر زور دیا۔ وزیر موصوف نے کہا کہ وزیراعظم جناب نریندر مودی کی قیادت میں اب یہ عوامی تحریک بن چکی ہے ، انہوں نے کہا کہ جب سے سوچھتا منصوبہ عمل شروع کیا گیا ہے ، سات کروڑ سے زائد بیت الخلاء اس مشن کے تحت ملک بھر میں تعمیر کیے جاچکے ہیں۔


    وزیر موصوف نے محکمے کے عملے سے بھی گفت وشنید کی اور سوچھتا پکھواڑا کے اہتمام کے سلسلے میں ان کے تجاویز اور ان کے خیالات اور مشاہدات جاننا چاہے۔ سوچھتا پکھواڑا منائے جانے کے دوران محکمے نے ایک طے شدہ مدت کے اندر مختلف سرگرمیاں انجام دی ہیں جن میں ریکارڈوں کو منظم بنانا ، ان کی ریکارڈنگ اور از سر نو جائزہ لینا، فرسودہ اور بیکار اشیاء کی نیلامی کا اہتمام ، پنکھوں کی صفائی، فرنیچر اور دیگر الیکٹرانک ساز وسامان کی صفائی ،دفتر کے احاطے کی صفائی، کینٹین، بیت الخلاء اور عمارت کے گرد ونواح کی صفائی کو یقینی بنایا گیا ہے اور ماحولیات دوست ماحول قائم کرنے کیلئے گملوں میں پودے بھی رکھے گئے ہیں۔ سوچھ بھارت کے موضوع پر پوسٹر / نعرے کی مسابقت کا بھی اہتمام کیا گیا۔ محکمے کے تحت بہترین ورک ا سٹیشن کو توصیفی سند بھی تفویض کی جائے گی ، محکمے نے 100 فیصد ای- آفس کا نفاذ کیا ہے ، تمام تر ریکارڈ ڈیجیٹائز کیے جاچکے ہیں اور ایسی فائلیں جو درکار نہیں تھیں انہیں تلف کردیا گیا ہے۔ محکمے نے پلاسٹک بوتلوں کی جگہ سیشے کی بوتلیں رکھیں ہیں ، مردانے بیت الخلاء کی مرمت کی گئی ہے ، ڈی اے آر پی جی نے 18-2017 کے دوران محکمے کو مختص کی گئی 6 لاکھ روپئے کی مجموعی رقم انہیں تمام کاموں میں صرف کی ہیں۔ یہ تخصیص رواں مالی سال کے دوران بڑھا کر 10 لاکھ روپئے کردی گئی ہے۔


    اس سے قبل رکن پارلیمنٹ (لوک سبھا) ، نئی دہلی ، محترمہ میناکشی لیکھی ، جو عملہ ، عوامی شکایات، قانون وانصاف کی پارلیمانی قائمہ کمیٹی کی رکن بھی ہیں، نے محکمے کے افسران اور عملے کو سوچھتا پکھواڑے کے آغاز کے موقع پر یعنی 16 مئی 2018 کو سوچھتا کا حلف بھی دلایا تھا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن۔


    U-2831

    
    
    (Release ID: 1533828) Visitor Counter : 1
    
    
      Read this release in: English