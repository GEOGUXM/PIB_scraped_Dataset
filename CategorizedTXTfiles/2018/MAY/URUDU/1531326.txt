      آبی وسائل، دریائی ترقیات اور گنگا احیاء کی وزارت

      نمامی گنگے پروگرام کو جی آئی ایس ٹکنالوجی سے مستحکم بنایا جائے گا
      
      پانی کے معیار کی تصدیق کے لئے ایس پی سی بی کو مستحکم کیا جائے گا
      
      Posted On: 04 MAY 2018 12:42PM by PIB Delhi


    نئیدہلی، 04 مئی ۔نیشنل مشن فار کلین گنگا نے ملک کا قدیم ترین سائنسی محکمہ قائم کیا تھا ۔ اس محکمے کا قیام 1767 میں جغرافیائی اطلاعاتی نظام (جی آئی ایس ) کی ٹکنالوجی کے استعمال کے ساتھ دریائے گنگا کی باز بحالی کو فروغ دینا تھا ۔ ای سی کے اجلاس میں 86.84 کروڑ کے سرمائے کی تخصیص کے ساتھ مرتب کئے جانے والے اس منصوبے سے این ایم جی سی قومی اور ریاستی سطح پر اس سے متعلق منصوبہ بندی اور اس پر عمل آوری کرے گا۔ اس منصوبے میں ڈجیٹل ایلی ویشن ماڈل (ڈی ای ایم ) کی ٹکنالوجی کا استعمال کیا جائے گا ۔ جس سے حقیقی اعدادوشمار کے حصول کو یقینی بنایا جاسکے گا ۔ کیونکہ اسے دریاؤں کے خلیجی علاقو ں کی منصوبہ بندی اور انتظام میں اہم ترین پہلو کی حیثیت حاصل ہے ۔ اس طرح نمامی گنگا پروگرام کے لئے جی آئی ایس ٹکنالوجی کا استعمال غیر مرکزیت کو بھی یقینی بنایا جاسکے گا ۔ علاوہ ازیں اس ٹکنالوجی سے لوگوں کو قومی سطح پر اپنے تجربے اور تبصرے بھیجنے کی سہولت حاصل ہوسکے گی۔ جس کے نتیجے میں ایک باہم مذاکراتی اور شفاف پروگرام تیار کیا جاسکے گا ۔ سبھی یونٹوں ،صنعتوں اور ہر قسم کے کاروباری اور دیگر اداروں سے گندے پانی کے بہاؤ کی نقشہ سازی اور اندازہ کاری کی جاسکے گی ۔


    اس کے ساتھ ہی نیشنل مشن فار کلین گنگا نے دریائے گنگا کی پانچ اہم خلیجی ریاستوں کے اسٹیٹ پالیوشن کنٹرول بورڈ کے منصوبوں کو بھی منظوری دے دی ہے ۔ ان ریاستوں میں اتراکھنڈ ، اترپردیش ، بہار ، جھارکھنڈ اور مغربی بنگال شامل ہیں تاکہ یہ ریاستیں دریائے گنگا کے پانی کے معیار کی تصدیق کرسکیں اور کسی قسم کے نقص پائے جانے کی صورت میں معقول اقدام کرسکیں ۔ اس مقصد کے لئے شناخت شدہ لیبا ریٹریاں یا تجربہ گاہوں کو جدید ترین سازوسامان اورمشینوں اور بہترین تربیت یافتہ سائنسی افراد سے لیس کیا جائے گا تاکہ آلودگی کی اندازہ کاری کا کام موثر طریقے سے کیا جاسکے اور پانی کے معیار پر نظررکھی جاسکے ۔ اس منصوبے کو پانچ سا ل کے منظوری دی گئی ہے ۔


    مغربی بنگال میں 358.43 کروڑ کی لاگت سے دو منصوبوں کو منظوری دی گئی ہے جو مغربی بنگا ل کے ہگلی ، چنسرا اور مہیش تلا میونسپل اداروں میں گندے پانی کے نکاس کے انتظا م وانصرام کو فروغ دے گا ۔ ان دونوں منصوبوں سے 56 ایم ایل ڈی گندے پانی کے دریائے گنگا میں راست طور سے بہاؤ کو روکا جاسکے گا۔


    واضح ہوکہ مہیش تلا ،عظیم تر کولکتہ کے ایک اہم علاقے کی حیثیت رکھتا ہے ۔اس لئے مہیش تلا کے منصوبوں میں 27 کلومیٹر طویل انٹر سیپٹو اور ڈائیورجن سیور نیٹ ورک اور 26 ایم ایل ڈی کا ایک ایس ٹی پی شامل ہے ،جس سے موجودہ ڈھانچہ جاتی سہولیات کو 15 برس تک موثر طریقے سے کام کرنے کے لئے بہتر بنایا جاسکے گا۔531.24 کروڑروپے کے یہ چار منصوبے نیشنل مشن فار کلین گنگا (این ایم سی جی ) ایگزیکٹو کمیٹی کے گیارہویں اجلاس میں منظور کئے گئے تھے ۔ اس اجلاس کی صدارت این ایم سی جی کے ڈائریکٹر جنرل جناب راجیو رنجن مشرا نے کی تھی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 2440

    
    
    (Release ID: 1531326) Visitor Counter : 5
    
    
      Read this release in: English , Bengali , Tamil