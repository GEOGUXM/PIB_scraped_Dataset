      وزارت سیاحت

      بیرونی زر مبادلہ کی آمدنی میں (روپے کی شکل میں) مارچ 2017 کے مقابلے مارچ 2018 میں 17.9فی صد کا اضافہ
      
      ہندستان میں سیاحت کے ذریعہ بیرونی زرمبادلہ کی آمدنی میں (روپے اور امریکی ڈالر دونوں شکلوں میں) مارچ 2018 میں اچھا اضافہ درج کیا گیا

      Posted On: 01 MAY 2018 6:49PM by PIB Delhi

    نئی دہلی، 1 مئی 2018 / سیاحت کی وزارت ریزرو بینک کے ادائیگی کے تبادلوں کے ٹریول ہیڈ کے کریڈٹ ڈیٹا پر مبنی اعدادوشمار سے ہندستان میں روپے اور ڈالر دونوں کی شکل میں بیرونی زر مبادلہ کی ماہانہ آمدنی (ایف ای ای ایس) کا تخمینہ تیار کرتی ہے۔


    مارچ 2018 میں سیاحت کے شعبہ سے ہندستان میں ایف ای ای ایس کے تخمینہ کی خصوصیات درج ذیل ہیں۔


    سیاحت کے ذریعہ ہونے والی بیرونی زر مبادلہ کی آمدنی (ایف ای ای ایس) روپے کی شکل میں


    *مارچ 2018 میں ایف ای ای ایس 17294 کروڑ روپے رہی جبکہ مارچ 2017 میں یہ رقم 14667 کروڑ روپے تھی اور مارچ 2016 میں یہ رقم 12985 کروڑ روپے بنی تھی۔


    *مارچ 2017 کے مقابلے میں مارچ 2018 میں روپے کی شکل میں ایف ای ای ایس میں اضافہ کی شکل 17.9فی صد تھی جبکہ مارچ 2016 کے مقابلہ میں مارچ 2017 میں اضافہ کی شرح 13.0 فی صد درج کی گئی تھی۔


    *جنوری -مارچ 2017 کے مقابلے میں جنوری تا مارچ2018 کے دوران ایف ای ای ایس 52916 کروڑ روپے رہی جو کہ 15.5 فی صد اضافہ ظاہر کرتی ہے۔ جنوری سے مارچ2017 کے دوران ایف ای ای ایس کی مقدار 45819 کروڑ روپے رہی تھی ۔ یہ جنوری تا مارچ 2016 کے مقابلے میں 13.6 فی صد زیادہ تھی۔


    سیاحت کے ذریعہ بیرونی زر مبادلہ کی آمدنی (ایف ای ای ایس) امریکی ڈالرکی شکل میں


    *مارچ 2017 کی ایف ای ای ایس 2.224 بلین ڈالر کی مقابلےمیں مارچ 2018 میں یہ آمدنی امریکی ڈالر کے اعتبار سے 2.659 بلین رہی جبکہ مارچ 2016 میں ڈالر کی شکل میں ایف ای ای ایس کی مقدار 1.938 بلین ڈالر رہی تھی ۔


    *2017 کے مقابلےمیں مارچ 2018 میں امریکی ڈالر کی شکل میں بیرونی زر مبادلہ کی آمدنی میں اضافہ کی شرح 19.6 فی صد تھی جبکہ مارچ 2016 کے مقابلے میں مارچ 2017 میں یہ اضافہ 14.8 فی صد ریکارڈ کیا گیا۔


    * جنوری سے مارچ 2018 کے دوران امریکی ڈالر کی شکل میں بیرون زر مبادلہ کی آمدنی 8.228 بلین ڈالر رہی جو کہ جنوری تا مارچ 2017 میں 6.833 ڈالر رہی تھی ۔ یہ 20.4 فی صد اضافہ ظاہر کرتی ہے۔ جنوری تا مارچ 2016 کے مقابلے میں جنوری تا مارچ 2017 کے اضافہ کی شرح 14.4 فی صد درج کی گئی۔


    ۔۔۔۔۔۔۔۔۔۔۔


    م ن۔ج ۔ ج۔


    U- 2372


    
    

    
    (Release ID: 1530884) Visitor Counter : 6