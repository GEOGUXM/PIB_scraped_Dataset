      വാണിജ്യ വ്യവസായ മന്ത്രാലയം

      ഇന്ത്യയില്‍ നിന്ന് ചൈനയിലേക്ക് അസംസ്‌കൃത പഞ്ചസാര കയറ്റുമതി ഉടന്‍
      Posted On: 08 NOV 2018 4:00PM by PIB Thiruvananthpuram

      ഇന്ത്യയില്‍ നിന്ന് ചൈനയിലേക്കുള്ള അസംസ്‌കൃത പഞ്ചസാരയുടെ കയറ്റുമതി അടുത്ത വര്‍ഷം ആദ്യം ആരംഭിക്കും. ഇന്ത്യന്‍ ഷുഗര്‍ മില്‍സ് അസോസിയേഷനും ചൈനയിലെ പൊതുമേഖലാ കമ്പനിയായ കോഫ്‌കോയും 15,000 ടണ്‍ അസംസ്‌കൃത പഞ്ചസാര കയറ്റുമതി ചെയ്യുന്നതിനുള്ള കരാറില്‍ ഏര്‍പ്പെട്ടു.
      അടുത്ത വര്‍ഷം തുടക്കത്തോടെ രണ്ട് ദശലക്ഷം ടണ്‍ അസംസ്‌കൃത പഞ്ചസാര ചൈനയിലേക്ക് കയറ്റുമതി ചെയ്യാനാണ് ഇന്ത്യ പദ്ധതിയിടുന്നത്. നോണ്‍-ബസ്മതി അരിക്ക് ശേഷം ഇന്ത്യ ചൈനയിലേക്ക് കയറ്റുമതി ചെയ്യുന്ന രണ്ടാമത്തെ ഉത്പന്നമാണ് അസംസ്‌കൃത പഞ്ചസാര. ചൈനയ്ക്ക് ഇന്ത്യയുമായുള്ള 60 ബില്യണ്‍ ഡോളര്‍ വ്യാപാരക്കമ്മി കുറയ്ക്കുന്നതിന്റെ ഭാഗമാണ് കയറ്റുമതി. 2017-18ല്‍ ഇന്ത്യയില്‍ നിന്ന് ചൈനയിലേക്കുള്ള കയറ്റുമതി 33 ബില്യണ്‍ ഡോളറിന്റേതായിരുന്നെങ്കില്‍ തിരിച്ച് ഇന്ത്യയിലേക്ക് ചൈനയില്‍ നിന്നുള്ള ഇറക്കുമതി 76.2 ബില്യണ്‍ ഡോളറിന്റേതായിരുന്നു.
      2018ല്‍ 32 മില്യണ്‍ മെട്രിക് ടണ്ണുമായി ലോകത്തിലെ ഏറ്റവും വലിയ പഞ്ചസാര ഉത്പാദക രാജ്യമാണ് ഇന്ത്യ. അസംസ്‌കൃതം, റിഫൈന്‍ഡ്, വൈറ്റ് എന്നീ മൂന്നു ഗ്രേഡുകളിലും പെട്ട പഞ്ചസാര ഇന്ത്യ ഉത്പാദിപ്പിക്കുന്നുണ്ട്.
      IE/ BSN (08.11.18)
    
    
    (Release ID: 1552119) Visitor Counter : 52
    
    
      Read this release in: English , Marathi , Tamil