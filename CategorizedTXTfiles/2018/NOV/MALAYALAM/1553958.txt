      PIB Headquarters

      സ്ത്രീ പീഡനത്തിന്റെ മൂല കാരണം മനുഷ്യന്റെ പുരുഷാധിപത്യ മനോഭാവമെന്ന് എ.ഡി. ജി. പി. സന്ധ്യ
      Posted On: 26 NOV 2018 6:43PM by PIB Thiruvananthpuram


    സ്ത്രീകള്‍ക്കെതിരെയുണ്ടാകുന്ന പീഡനങ്ങള്‍ പുരുഷാധിപത്യ മനോഭാവത്തില്‍ നിന്നും ഉണ്ടാകുന്നതാണെന്ന് എ ഡി ജിപി ഡോ. ബി. സന്ധ്യ ഐ പി എസ് അഭിപ്രായപ്പെട്ടു. 'തൊഴിലിടങ്ങളിലെ ലൈംഗിക പീഡനം എങ്ങനെ പ്രതിരോധിക്കാം' എന്ന വിഷയത്തില്‍ സായി എല്‍ എന്‍ സി പി ഇ സംഘടിപ്പിച്ച ശില്പശാലയുടെ ഉദ്ഘാടന വേളയില്‍ മുഖ്യാതിഥിയായി സംസാരിക്കുകയായിരുന്നു എ ഡി ജിപി.


    എല്‍ എന്‍ സി പി യിലെ അധ്യാപകര്‍, പരിശീലകര്‍, ജീവനക്കാര്‍, വിദ്യാര്‍ഥികള്‍ എന്നിവര്‍ക്ക് വേണ്ടിയാണു ഭരണഘടനാ ദിനത്തോട് അനുബന്ധിച്ചു ശില്പശാല ഒരുക്കിയത്. സ്ത്രീ മുഖ്യധാരയിലേക്ക് വരുമ്പോള്‍ തങ്ങളുടെ പ്രാമുഖ്യം നഷ്ടപ്പെടുമെന്ന ഭയമാണ് സ്ത്രീശാക്തീകരണത്തെ എതിര്‍ക്കുന്നവര്‍ക്കുള്ളത്. നമ്മുടെ എല്ലാ സ്ഥാപനങ്ങളും, സംഘടനകളും ലൈംഗിക പീഡന രഹിത തൊഴിലിടങ്ങളായി മാറണമെന്നും ഡോ സന്ധ്യ പറഞ്ഞു.


    എല്‍ എന്‍ സി പി ഇ പ്രിന്‍സിപ്പല്‍ ഡോ. ജി. കിഷോര്‍ അധ്യക്ഷനായ ചടങ്ങില്‍ ആസൂത്രണ കമ്മീഷന്‍ മുന്‍ ഡയറക്ടര്‍ ടി.എസ്. കൃഷ്ണന്‍ സംസാരിച്ചു. ചെമ്പഴന്തി എസ് എന്‍ കോളേജ് അദ്ധ്യാപിക ഡോ. ജയശ്രീ, ഗവ: ലോ കോളേജ് അദ്ധ്യാപിക ഡോ. താജ്മ എന്നിവര്‍ ക്ലാസുകള്‍ എടുത്തു.

    ND MRL- 435


    

    
    (Release ID: 1553958) Visitor Counter : 6