      PIB Headquarters

      റബ്ബര്‍ ബോര്‍ഡില്‍ ശുചിത്വപക്ഷാചരണം നടത്തി
      Posted On: 16 NOV 2018 12:52PM by PIB Thiruvananthpuram


    റബ്ബര്‍ ബോര്‍ഡില്‍ ' സ്വച്ഛത പഖ്‌വാട-2018 ' എന്ന പേരിലുള്ള ശുചിത്വപക്ഷാചരണത്തിന്റെ ഭാഗമായി വിവിധ പരിപാടികള്‍ നടപ്പാക്കി. പരിസരം വൃത്തിയാക്കി സൂക്ഷിക്കുന്നതിനെപ്പറ്റിയുള്ള പ്രതിജ്ഞയോടെ ആരംഭിച്ച പരിപാടികള്‍ രണ്ടാഴ്ച നീണ്ടുനിന്നു. ഓഫീസും പരിസരവും വൃത്തിയാക്കല്‍, ഉപയോഗ ശൂന്യമായ വസ്തുക്കളുടെ നിര്‍മാര്‍ജ്ജനം, വാട്ടര്‍ ടാങ്കുകളുടെ വൃത്തിയാക്കല്‍ എന്നിവ നടന്നു. റബ്ബര്‍ ബോര്‍ഡിലെ ഉദ്യോഗസ്ഥര്‍ക്കും തൊഴിലാളികള്‍ക്കുമായി ഓഫീസുകളില്‍ ബോധവല്‍ക്കരണ ക്ലാസ്സുകള്‍ നടത്തി.


    കേരളം, തമിഴ്‌നാട്, കര്‍ണാടകം, വടക്ക് കിഴക്കന്‍ സംസ്ഥാനങ്ങള്‍ എന്നിവിടങ്ങളിലെ തോട്ടങ്ങള്‍, റബ്ബര്‍ സംസ്‌കരണ കേന്ദ്രങ്ങള്‍, റബ്ബര്‍നഴ്‌സറികള്‍ തുടങ്ങിയ വിവിധ റബ്ബര്‍ മേഖലകളില്‍ ശുചിത്വവുമായി ബന്ധപ്പെട്ട് അവബോധം ഉണ്ടാക്കുന്നതിന് റബ്ബര്‍ബോര്‍ഡ് മുന്‍കൈ എടുത്തു. ശുചിത്വപക്ഷാചരണവുമായി ബന്ധപ്പെട്ട വിഷയങ്ങള്‍ കര്‍ഷകയോഗങ്ങളിലും പ്രധാനമന്ത്രി കൗശല്‍ വികാസ് യോജന പ്രകാരമുള്ള പരിശീലനയോഗങ്ങളിലും ചര്‍ച്ച ചെയ്തു. വിദ്യാര്‍ത്ഥികള്‍ക്കായി ഒരു ക്വിസ് മല്‍സരവും നടത്തി.


    കേന്ദ്ര ഗവണ്‍മെന്റ് 2016 ല്‍ തുടക്കമിട്ട സ്വച്ഛ് ഭാരത് മിഷന്റെ പ്രധാന ഘടകമാണ് സ്വച്ഛത പഖ്‌വാട'. എല്ലാ മന്ത്രാലയങ്ങളെയും വകുപ്പുകളെയും ഉള്‍ക്കൊള്ളിച്ചുകൊണ്ടുള്ളതാണ് ഈ പരിപാടി. പ്രധാനമന്ത്രിയുടെ വീക്ഷണത്തില്‍ നിന്ന് പ്രചോദനം ഉള്‍ക്കൊണ്ടു കൊണ്ടുള്ളതാണ് ഈ പദ്ധതി. ഇതിന്റെ ഭാഗമായി എല്ലാ മന്ത്രാലയങ്ങളുടെയും വകുപ്പുകളുടെയും നേതൃത്വത്തില്‍ രാജ്യം മുഴുവന്‍ ശുചീകരണപ്രവര്‍ത്തനങ്ങള്‍ നടത്തുന്നു.


    ഫോട്ടോ അടിക്കുറിപ്പ്.
    1. സ്വച്ഛത പഖ്‌വാട-2018 പക്ഷാചരണത്തിന്റെ ഭാഗമായി അഗര്‍ത്തലയിലെ റബ്ബര്‍ബോര്‍ഡ് സോണല്‍ ഓഫീസില്‍ നടന്ന പരിസരണ ശുചീകരണം.
    2. അഗര്‍ത്തല റീജിയണല്‍ റിസര്‍ച്ച് സ്റ്റഷനിലെ ഉദ്യോഗസ്ഥര്‍ സ്വച്ഛത പ്രതിജ്ഞ എടുക്കുന്നു.
    ND MRL- 427
    ***


    

    
    (Release ID: 1553128) Visitor Counter : 4