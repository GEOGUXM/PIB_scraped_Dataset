      PIB Headquarters

      ഇന്ദിരാഗാന്ധി അന്താരാഷ്ട്ര വിമാനത്താവളത്തില്‍ വിനോദ സഞ്ചാരികള്‍ക്കായുള്ള സൗകര്യ കേന്ദ്രം കേന്ദ്ര സഹമന്ത്രി അല്‍ഫോണ്‍സ് കണ്ണന്താനം ഉദ്ഘാടനം ചെയ്തു
      Posted On: 05 NOV 2018 7:45PM by PIB Thiruvananthpuram


    ന്യൂഡല്‍ഹിയിലെ ഇന്ദിരാഗാന്ധി അന്താരാഷ്ട്ര വിമാനത്താവളത്തില്‍ വിനോദസഞ്ചാരികള്‍ക്കായുള്ള സൗകര്യകേന്ദ്രവും ഇന്‍ഫര്‍മേഷന്‍ സെന്ററും (ഫെസിലിറ്റേഷന്‍ ആന്റ് ഇന്‍ഫര്‍മേഷന്‍ സെന്റര്‍) കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനം ഇന്ന് ഉദ്ഘാടനം ചെയ്തു. ഇന്ദിരാ ഗാന്ധി വിമാനത്താവളത്തിലെത്തുന്ന മുഴുവന്‍ ആഭ്യന്തര, അന്താരാഷ്ട്ര വിനോദ സഞ്ചാരികള്‍ക്കും മുഴുവന്‍ സമയം സേവനം നല്‍കുകയെന്ന ഉദ്ദേശ്യത്തോടെയാണ് കേന്ദ്ര ടൂറിസം മന്ത്രാലയം ഇന്‍ഫര്‍മേഷന്‍ കൗണ്ടര്‍ സ്ഥാപിച്ചത്.


    വിനോദ സഞ്ചാരികള്‍ക്ക് വിവരം നല്‍കാനായി ഈ കൗണ്ടറില്‍ രണ്ടു ജീവനക്കാരും ഒരു സൂപ്പര്‍വൈസറുമുണ്ടാകും. ഈ കൗണ്ടര്‍ ടൂറിസം മന്ത്രാലയത്തിന്റെ മുഴുവന്‍ സമയവും പ്രവര്‍ത്തിക്കുന്ന ഹെല്‍പ്പ്‌ലൈനായ 1363 വുമായി ബന്ധിപ്പിച്ചിരിക്കും. ഇതു വഴി ഇംഗ്ലീഷ് ഇതര ഭാഷകള്‍ സംസാരിക്കുന്ന വിദേശ വിനോദ സഞ്ചാരികള്‍ക്ക് വിദേശ ഭാഷാ ഏജന്റുമാരുമായി നേരിട്ട് സംസാരിക്കാം. ഫ്രഞ്ച്, ജര്‍മ്മന്‍, ഇറ്റാലിയന്‍, പോര്‍ച്ചുഗീസ്, റഷ്യന്‍, ജാപ്പനീസ്, കോറിയന്‍, ചൈനീസ്, അറബിക് ഭാഷകളില്‍ ഈ സേവനം ലഭ്യമാണ്.


    
    ടൂറിസം സംബന്ധിച്ച ഉയര്‍ന്ന നിലവാരമുള്ള ലഘു ലേഖകളും പുസ്തകങ്ങളും ഈ കൗണ്ടറില്‍ ലഭ്യമാണ്. ഇന്ദിരാഗാന്ധി വിമാനത്താവളത്തിലെ അന്താരാഷ്ട്ര ആഗമന ഏരിയയുടെ തൊട്ടുപുറത്തായാണ് ഈ കൗണ്ടര്‍ സ്ഥിതിചെയ്യുന്നത്. മുംബൈ, ചെന്നൈ, കൊല്‍ക്കത്ത, ഗയ, വാരാണസി എന്നിവിടങ്ങളിലും ടൂറിസം മന്ത്രാലയം ഇത്തരം കൗണ്ടറുകള്‍ ആരംഭിക്കുന്നുണ്ട്.


    AM/MRL

    
    
    (Release ID: 1552036) Visitor Counter : 2