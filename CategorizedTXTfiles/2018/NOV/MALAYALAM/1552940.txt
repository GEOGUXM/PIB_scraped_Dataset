      രാസവസ്തു, രാസവളം മന്ത്രാലയം

      ഔഷധ നിര്‍മ്മാണ മേഖലയ്ക്ക് ജി.എസ്.റ്റി. നേട്ടമായി : കേന്ദ്ര മന്ത്രി മന്‍സുഖ് മാണ്ഡവ്യ
      Posted On: 15 NOV 2018 12:29PM by PIB Thiruvananthpuram


    രാജ്യത്തെ ഔഷധ നിര്‍മ്മാണ മേഖലയ്ക്ക് ചരക്ക് സേവന നികുതി പൊതുവെ ഗുണകരമായെന്ന് കേന്ദ്ര രാസവസ്തു, വളം സഹമന്ത്രി ശ്രീ. മന്‍സുഖ് മാണ്ഡവ്യ പറഞ്ഞു. ജി.എസ്.റ്റി. നിലവില്‍ വന്ന ശേഷം ഔഷധ നിര്‍മ്മാണ രംഗം ശ്രദ്ധേയമായ വളര്‍ച്ചയാണ് കൈവരിച്ചതെന്ന് അദ്ദേഹം ന്യൂഡല്‍ഹിയില്‍ അഭിപ്രായപ്പെട്ടു. ചരക്ക് സേവന നികുതി നിലവില്‍ വരുന്നതിന് മുമ്പ് 2017 മേയ് 31 ലെ കണക്ക് പ്രകാരം 1,14,231 കോടി രൂപയായിരുന്നു ഔഷധ നിര്‍മ്മാണ മേഖലയിലെ വാര്‍ഷിക വിറ്റ്‌വരവ്. എന്നാല്‍ ജി.എസ്.റ്റി. നടപ്പിലാക്കിയതിന് ശേഷം 2018 മേയ് 31 ലെ കണക്ക് അനുസരിച്ച് 1,31,312 കോടി രൂപയാണ് ഈ രംഗത്തെ വാര്‍ഷിക വിറ്റ്‌വരവ്. അതായത് 6 ശതമാനത്തിന്റെ വളര്‍ച്ച.
    2016-17 ല്‍, ഔഷധ നിര്‍മ്മാണ രംഗത്തെ കയറ്റുമതി 2,75,852 കോടി രൂപയായിരുന്നു. ജി.എസ്.റ്റി. നടപ്പില്‍ വന്ന ശേഷം 2017-18 ലെ കയറ്റുമതി 3,03,526 കോടി രൂപയുടേതായി. 10 ശതമാനത്തിന്റെ വളര്‍ച്ച. ഇപ്പോഴത്തെ അനുമാന പ്രകാരം നടപ്പ് വര്‍ഷത്തെ കയറ്റുമതി 3,27,700 കോടി രൂപയായിരിക്കും. ഇത് 2016-17 നേക്കാള്‍ 12 ശതമാനം കൂടുതലാണ്.


    താങ്ങാവുന്ന വിലയ്ക്കുള്ള, ഉയര്‍ന്ന ഗുണനിലവാരമുള്ള ഔഷധങ്ങള്‍ രാജ്യത്തെ മുഴുവന്‍ ജനങ്ങള്‍ക്കും ലഭ്യമാക്കുന്നതിന് കേന്ദ്ര രാസവസ്തു, വളം മന്ത്രാലയം നിരവധി നടപടികള്‍ കൈക്കൊണ്ട് വരികയാണെന്നും ശ്രീ. മാണ്ഡവ്യ വ്യക്തമാക്കി.
    ND MRD - 843
    ***


    

    
    (Release ID: 1552940) Visitor Counter : 16
    
    
      Read this release in: English , Urdu , Tamil