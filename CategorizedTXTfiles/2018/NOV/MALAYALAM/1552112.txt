      PIB Headquarters

      പള്ളിപ്പുറം പഞ്ചായത്തില്‍ ബോധവല്‍ക്കരണ പരിപാടിക്ക് തുടക്കം
      Posted On: 08 NOV 2018 4:56PM by PIB Thiruvananthpuram

      ഫോട്ടോ ക്യാപ്ഷന്‍: കേന്ദ്ര ഗവണ്‍മെന്റിന്റെ വികസന ക്ഷേമ പദ്ധതികളെക്കുറിച്ചുള്ള ദ്വിദിന ബോധവല്‍ക്കരണ പരിപാടി പള്ളിപ്പുറം ഗ്രാമപഞ്ചായത്തില്‍ ശ്രീ എസ്. ശര്‍മ്മ എംഎല്‍എ ഉദ്ഘാടനം ചെയ്യുന്നു.
      കേന്ദ്ര ഗവണ്‍മെന്റിന്റെ വികസന ക്ഷേമ പദ്ധതികളെക്കുറിച്ചുള്ള ദ്വിദിന ബോധവല്‍ക്കരണ പരിപാടിക്ക് ചെറായി പള്ളിപ്പുറം ഗ്രാമപഞ്ചായത്തില്‍ തുടക്കം. പള്ളിപ്പുറം പഞ്ചായത്ത് ഓഡിറ്റോറിയത്തില്‍ നടക്കുന്ന പരിപാടി ശ്രീ എസ്. ശര്‍മ്മ എംഎല്‍എ ഉദ്ഘാടനം ചെയ്തു. പള്ളിപ്പുറം ഗ്രാമപഞ്ചായത്ത് പ്രസിഡന്റ് ശ്രീ. വി. കെ. രാധാകൃഷ്ണന്‍ അധ്യക്ഷത വഹിച്ചു. വൈപ്പിന്‍ ബ്ലോക്ക് പഞ്ചായത്ത് പ്രസിഡന്റ് ശ്രീ കെ. കെ. ജോഷി, ഫീല്‍ഡ് എക്‌സിബിഷന്‍ ഓഫീസര്‍ ശ്രീ എല്‍. സി. പൊന്നുമോന്‍, വൈപ്പിന്‍ സിഡിപിഒ ശ്രീമതി മറിയം ബീവി എന്നിവര്‍ പ്രസംഗിച്ചു.
      ഉദ്ഘാടന സമ്മേളനത്തിന് ശേഷം സാമ്പത്തിക ഉള്‍പ്പെടുത്തല്‍, ഗ്രാമീണ സ്വയം തൊഴില്‍ പദ്ധതികള്‍ തുടങ്ങിയവയെ കുറിച്ച് ക്ലാസുകള്‍ നടത്തി. നാളെ(നവംബര്‍ 09) സ്വച്ഛ് ഭാരത് അഭിയാന്‍ എന്ന വിഷയത്തില്‍ ക്ലാസുകള്‍ നടക്കും. കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിനു കീഴിലുള്ള റീജിയണല്‍ ഔട്ട്റീച്ച് ബ്യുറോ, പള്ളിപ്പുറം ഗ്രാമപഞ്ചായത്ത്, വൈപ്പിന്‍ ബ്ലോക്ക് പഞ്ചായത്ത് തുടങ്ങിയവയുടെ ആഭിമുഖ്യത്തിലാണ് പരിപാടി സംഘടിപ്പിക്കുന്നത്. സോംഗ് ആന്‍ഡ് ഡ്രാമ ഡിവിഷന്‍ അവതരിപ്പിക്കുന്ന കലാപരിപാടികളും ഇതിനോടനുബന്ധിച്ച് നടന്നു.
      IE/BSN (08.11.2018)
    
    
    (Release ID: 1552112) Visitor Counter : 1