      വാണിജ്യ വ്യവസായ മന്ത്രാലയം

      മൊത്തവില സൂചിക അടിസ്ഥാനമാക്കിയുള്ള പണപ്പെരുപ്പം 5.28 % ആയി ഉയര്‍ന്നു
      Posted On: 14 NOV 2018 12:00PM by PIB Thiruvananthpuram


    മൊത്തവില സൂചിക അടിസ്ഥാനമാക്കിയുളള പണപ്പെരുപ്പം ഒക്ടോബറില്‍ 5.28% ആയി ഉയര്‍ന്നു. കഴിഞ്ഞ നാലു മാസത്തിനിടയിലെ ഏറ്റവും ഉയര്‍ന്ന പണപ്പെരുപ്പ നിരക്കാണിത്. 2018 സെപ്റ്റംബറില്‍ ഇത് 5.13% ആയിരുന്നു. 0.15% ആണ് പണപ്പെരുപ്പനിരക്കിലുണ്ടായ വര്‍ദ്ധന. പെട്രോള്‍, ഡീസല്‍ വിലയിലുണ്ടായ വര്‍ദ്ധനയാണ് പണപ്പെരുപ്പം വര്‍ദ്ധിക്കാന്‍ കാരണമെന്ന് ഗവണ്‍മെന്റ് പുറത്തുവിട്ട കണക്കുകള്‍ വ്യക്തമാക്കുന്നു.
    അതേസമയം ഭക്ഷ്യവസ്തുക്കളുടെ വിലസൂചികയില്‍ 1.49 ശതമാനം കുറവുണ്ടായി. ഒക്ടോബര്‍ മാസത്തില്‍ പച്ചക്കറികളുടെ വിലയില്‍ 18.65% കുറവുണ്ടായി. സെപ്റ്റംബര്‍ മാസത്തില്‍ ഇത് 3.83% ആയിരുന്നു.
    ഈ വാരം തുടക്കത്തില്‍ പുറത്തുവിട്ട ഉപഭോക്തൃ വില സൂചിക അടിസ്ഥാനമാക്കിയുള്ള പണപ്പെരുപ്പനിരക്കിനു കടകവിരുദ്ധമാണ് മൊത്തവില സൂചിക അടിസ്ഥാനമാക്കിയുള്ള പണപ്പെരുപ്പനിരക്കിലെ വര്‍ദ്ധന. ഒക്ടോബറില്‍ ചില്ലറ വില നിലവാരം അടിസ്ഥാനമാക്കിയുള്ള പണപ്പെരുപ്പം ഈ വര്‍ഷത്തെ ഏറ്റവും കുറഞ്ഞ നിരക്കായ 3.31 ശതമാനമായിരുന്നു.
    AM MRD - 839
    ***


    

    
    (Release ID: 1552760) Visitor Counter : 32
    
    
      Read this release in: English , Hindi , Marathi