      PIB Headquarters

      അടൂര്‍ സഹകരണ അര്‍ബന്‍ ബാങ്കിനുമേല്‍റിസര്‍വ് ബാങ്കിന്റെ നിയന്ത്രണങ്ങള്‍
      Posted On: 12 NOV 2018 7:19PM by PIB Thiruvananthpuram


    മോശം സാമ്പത്തിക ഇടപാടുകള്‍ കണക്കിലെടുത്ത്അടൂര്‍ സഹകരണ അര്‍ബന്‍ ബാങ്ക് ലിമിറ്റഡിനുമേല്‍റിസര്‍വ് ബാങ്ക് നിയന്ത്രണങ്ങളേര്‍പ്പെടുത്തി. ഈ മാസം 9 മുതല്‍ (2018 നവംബര്‍ 9) ആറു മാസത്തേക്കാണ്‌റിസര്‍വ് ബാങ്ക് നിയന്ത്രണമേര്‍പ്പെടുത്തിയത്. ഇതനുസരിച്ച് അടൂര്‍ സഹകരണ അര്‍ബന്‍ ബാങ്കില്‍ കറന്റ്, സേവിംഗ്‌സ് അക്കൗണ്ട് ഉള്ളവര്‍ക്ക് ഉപാധികള്‍ക്ക് വിധേയമായി പരമാവധി 2000 രൂപവരെ മാത്രമേ തങ്ങളുടെ അക്കൗണ്ടില്‍നിന്ന് പിന്‍വലിക്കാന്‍ സാധിക്കൂ. പുതിയവായ്പകള്‍ അനുവദിക്കല്‍, പുതുക്കി നല്‍കല്‍, മുന്‍കൂര്‍ തുകകള്‍ നല്‍കല്‍, നിക്ഷേപം നടത്തല്‍, പണം കടംവാങ്ങല്‍, പുതിയ നിക്ഷേപങ്ങള്‍ സ്വീകരിക്കല്‍, ബാധ്യതകള്‍ തീര്‍പ്പാക്കല്‍, അല്ലെങ്കില്‍തീര്‍പ്പാക്കാമെന്ന് ഉറപ്പു നല്‍കല്‍, ഒത്തു തീര്‍പ്പിന് ശ്രമിക്കല്‍, ബാങ്കിന്റ വസ്തു വകകള്‍ വില്‍ക്കല്‍, മറ്റാരുടെയെങ്കിലും പേരിലേക്ക് മാറ്റല്‍ എന്നിവറിസര്‍വ്വ് ബാങ്കിന്റെ മുന്‍കൂര്‍ അനുമതിയോട്കൂടി മാത്രമേ സാധ്യമാകൂ.


    1949 ലെ ബാങ്കിംഗ് റെഗുലേഷന്‍ ആക്ടിലെ 35 എ വകുപ്പിനു കീഴിലെ ഒന്നാം ഉപവകുപ്പ്, റെഗുലേഷന്‍ ആക്ടിലെ 56ാം വകുപ്പ് എന്നിവക്കു കീഴിലാണ് നിയന്ത്രണങ്ങളേര്‍പ്പെടുത്തിയത്. നിയന്ത്രണങ്ങളേര്‍പ്പെടുത്തിയതിന് ബാങ്കിംഗ് ലൈസന്‍സ് റദ്ദാക്കുന്നതുമായി ബന്ധമൊന്നുമില്ല. ബാങ്കിന്റെ സാമ്പത്തിക സ്ഥിതിമെച്ചപ്പെടുന്നതുവരെ ഉപാധികളോടെഅടൂര്‍ സഹകരണ അര്‍ബന്‍ ബാങ്കുമായുള്ള ബിസിനസ്തുടരും. പിന്നീട് സാഹചര്യങ്ങള്‍ വിലയിരുത്തി നിയന്ത്രണങ്ങള്‍ നീക്കുന്ന കാര്യംറിസര്‍വ് ബാങ്ക് പരിഗണിക്കും. നിയന്ത്രണങ്ങള്‍ സംബന്ധിച്ച വിശദാംശങ്ങള്‍ പൊതുജനങ്ങളുടെ അറിവിലേക്കായി ബാങ്കിന്റെ പരിസരത്ത് പ്രദര്‍ശിപ്പിച്ചിട്ടുണ്ടെന്നും റിസര്‍വ്വ് ബാങ്ക്‌ മേഖലാ ഡയറക്ടര്‍ തിരുവനന്തപുരത്ത്അറിയിച്ചു.
    AM/MRL

    
    
    (Release ID: 1552548) Visitor Counter : 1