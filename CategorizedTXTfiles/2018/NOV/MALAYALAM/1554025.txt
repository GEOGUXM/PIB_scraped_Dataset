      ഇലക്ട്രോണിക്സ് & ഐ.ടി മന്ത്രാലയം

      നവ ഇന്ത്യയ്ക്ക് രൂപം നല്‍കുന്നതിന് പൊതുസേവന കേന്ദ്രങ്ങള്‍ക്ക് നിര്‍ണ്ണായക പങ്ക് വഹിക്കാനാകും : കേന്ദ്ര മന്ത്രി രവിശങ്കര്‍ പ്രസാദ്
      Posted On: 27 NOV 2018 2:35PM by PIB Thiruvananthpuram


    രാജ്യത്തെ ഏറ്റവും പാവപ്പെട്ടവര്‍ക്ക് പോലും എല്ലാ സേവനങ്ങളും, ആനുകൂല്യങ്ങളും വീട്ടുപടിക്കല്‍ ലഭ്യമാകുന്ന നവ ഇന്ത്യയ്ക്ക് രൂപം നല്‍കുന്നതില്‍ പൊതു സേവന കേന്ദ്രങ്ങള്‍ക്ക് നിര്‍ണ്ണായക പങ്ക് വഹിക്കാനാകുമെന്ന് കേന്ദ്ര ഐ.റ്റി., ഇലക്‌ട്രോണിക്‌സ്, നീതി ന്യായ വകുപ്പ് മന്ത്രി ശ്രീ. രവിശങ്കര്‍ പ്രസാദ് പറഞ്ഞു. ഡിജിറ്റല്‍ ഇന്ത്യാ പദ്ധതിയുടെ അവിഭാജ്യഘടകമായി പൊതു സേവന കേന്ദ്രങ്ങള്‍ മാറിക്കഴിഞ്ഞുവെന്ന് അദ്ദേഹം ചൂണ്ടിക്കാട്ടി. ആധാര്‍, ഇ.കെ.വൈ.സി. സാക്ഷ്യപ്പെടുത്തലിനായി ഇതുവരെ രാജ്യത്തെമ്പാടുമുള്ള 53 ഗവണ്‍മെന്റ് വകുപ്പുകള്‍ / പൊതുമേഖലാ സ്ഥാപനങ്ങള്‍ / ബാങ്കുകള്‍ / ഇന്‍ഷ്വറന്‍സ് കമ്പനികള്‍ തുടങ്ങിയവ പൊതു സേവന കേന്ദ്രങ്ങളുമായി ബന്ധപ്പെടുത്തിയിട്ടുണ്ട്. ബാങ്കിംഗ് കറസ്‌പോണ്ടന്റ് ഏജന്റുമാരായും, ഉപഭോക്തൃ സേവന കേന്ദ്രങ്ങളായും പ്രവര്‍ത്തിക്കുന്നതിന് പൊതു, സ്വകാര്യ ഗ്രാമീണ മേഖലകളിലെ 26 ബാങ്കുകളുമായി കരാറില്‍ ഏര്‍പ്പെട്ടിട്ടുണ്ടെന്നും കേന്ദ്ര മന്ത്രി അറിയിച്ചു.

    ND MRD - 867


    

    
    (Release ID: 1554025) Visitor Counter : 16
    
    
      Read this release in: English , Marathi