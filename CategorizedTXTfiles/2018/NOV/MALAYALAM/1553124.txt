      ഷിപ്പിങ് മന്ത്രാലയം

      കേരള തീരത്തിനരികെ വാണിജ്യ യാനങ്ങളും, ബോട്ടുകളും കൂട്ടിയിടിക്കുന്നത് തടയാന്‍ പ്രത്യേക ട്രാഫിക് സംവിധാനം പരിഗണനയില്‍
      Posted On: 16 NOV 2018 4:58PM by PIB Thiruvananthpuram


    കേരള തീരത്തിനരികെ വാണിജ്യ യാനങ്ങളും, മത്സ്യബന്ധന ബോട്ടുകളും കൂട്ടിയിടിക്കുന്നത് ഒഴിവാക്കാന്‍ ഒരു ഗതാഗത വേര്‍തിരിക്കല്‍ സംവിധാനം (ടി.എസ്.എസ്.) സ്ഥാപിക്കാന്‍ കേന്ദ്ര ഷിപ്പിംഗ് ഡയറക്ടറേറ്റ് ജനറല്‍ നിര്‍ദ്ദേശിച്ചു. ഇന്ത്യന്‍ തീരത്ത് മുമ്പ് ഉണ്ടായിട്ടുള്ള ഇത്തരം കൂട്ടിയിടി സംഭവങ്ങള്‍, ചരക്ക് കപ്പലുകളുടെ ട്രാഫിക് മാതൃകകള്‍, അനുയോജ്യമായ കടല്‍ പാതകള്‍, നിലവിലെ കപ്പല്‍ ഗതാഗത തോത്, കേരളത്തിന്റെ തീരപ്രദേശത്തിന്റെ പ്രത്യേകതകള്‍ മുതലായവ കണക്കിലെടുത്താണ് ഈ നിര്‍ദ്ദേശത്തിന് രൂപം നല്‍കിയിട്ടുള്ളത്. കടല്‍ സുരക്ഷ, സമുദ്ര യാനങ്ങളുടെ സുരക്ഷിതത്വം എന്നിവയുമായി ബന്ധപ്പെട്ട കാര്യങ്ങളും കണക്കിലെടുത്തിട്ടുണ്ട്.


    രാജ്യത്തിന്റെ തെക്ക് -പടിഞ്ഞാറന്‍ തീരമേഖലയില്‍ ഈ സംവിധാനം നടപ്പിലാക്കുന്നത് സംബന്ധിച്ച് ബന്ധപ്പെട്ടവരുമായി ചര്‍ച്ച പുരോഗമിക്കുകയാണ്. കര്‍ണ്ണാടകത്തിലെ മംഗലാപുരത്തിന് 90 നോട്ടിക്കല്‍ മൈല്‍ പടിഞ്ഞാറ് നിന്ന് തെക്ക് -കിഴക്ക് ദിശയില്‍ തമിഴ്‌നാട്ടിലെ കന്യാകുമാരിക്ക് 40 നോട്ടിക്കല്‍ മൈല്‍ തെക്ക് വരെ ദൈര്‍ഘ്യമുള്ളവയാണ് ഈ നിര്‍ദ്ദിഷ്ട ടി.എസ്.എസ്. ലൈനുകള്‍. തീരത്ത് നിന്ന് ഏകദേശം 50 നോട്ടിക്കല്‍ മൈല്‍ ആയിരിക്കും ശരാശരി ദൂരം.


    മത്സ്യബന്ധന യാനങ്ങള്‍ക്ക് കടലില്‍ കൂടുതല്‍ പ്രദേശത്ത് സുരക്ഷിതമായി മീന്‍ പിടിക്കാന്‍ ഈ സംവിധാനം വഴിയൊരുക്കും


    ND MRD - 848

    
    
    (Release ID: 1553124) Visitor Counter : 28
    
    
      Read this release in: English