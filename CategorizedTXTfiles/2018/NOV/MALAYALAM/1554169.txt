      ആഭ്യന്തരകാര്യ മന്ത്രാലയം

      അന്വേഷണ ഏജന്‍സി തലവന്മാരുടെ രണ്ടാം ദേശീയ സമ്മേളനം നാളെ
      Posted On: 28 NOV 2018 12:29PM by PIB Thiruvananthpuram


    രാജ്യത്തെ പ്രമുഖ അന്വേഷണ ഏജന്‍സികളിലെ മേധാവിമാരുടെ രണ്ടാം ദേശീയ സമ്മേളനം നാളെ ന്യൂഡല്‍ഹിയില്‍ ആരംഭിക്കും. നവയുഗ കുറ്റകൃത്യങ്ങളുടെ കാലഘട്ടത്തില്‍ 'കുറ്റാന്വേഷകരുടെ ശേഷി വര്‍ദ്ധിപ്പിക്കല്‍' എന്നതാണ് സമ്മേളനത്തിന്റെ പ്രമേയം. കുറ്റാന്വേഷണം മെച്ചപ്പെടുത്തുന്നതിനും, ഗുണനിലവാരം വര്‍ദ്ധിപ്പിക്കുന്നതിലും സാങ്കേതിക വിദ്യയുടെ ഉപയോഗം, വിവിധ നിയമ വശങ്ങള്‍ മുതലായവയെ കുറിച്ച് രണ്ട് ദിവസത്തെ സമ്മേളനം ചര്‍ച്ച ചെയ്യും.


    മുന്‍ സി.ബി.ഐ. ഡയറക്ടര്‍ ശ്രീ. ഡി.ആര്‍ കാര്‍ത്തികേയന്‍ ഡോ. ആനന്ദ്‌സ്വരൂപ് ഗുപ്ത സ്മാരക പ്രഭാഷണം നിര്‍വ്വഹിക്കും. സുപ്രീം കോടതി ജഡ്ജി ശ്രീ. ജസ്റ്റിസ് മദന്‍ ബി. ലോക്കൂര്‍ വെള്ളിയാഴ്ച സമാപന പ്രഭാഷണം നടത്തും.


    സംസ്ഥാനങ്ങളില്‍ നിന്നും , കേന്ദ്ര ഭരണ പ്രദേശങ്ങളില്‍ നിന്നുമായി 200 ഓളം പ്രതിനിധികള്‍ പങ്കെടുക്കും. സംസ്ഥാന ക്രൈം ബ്രാഞ്ച് മേധാവികള്‍, സംസ്ഥാന കുറ്റാന്വേഷണ ഏജന്‍സികളായ സാമ്പത്തിക കുറ്റാന്വേഷണ വിഭാഗം, സ്‌പെഷ്യല്‍ ടാസ്‌ക്ക് ഫോഴ്‌സ് എന്നിവയ്ക്ക് പുറമെ സിബി.ഐ, ദേശീയ അന്വേഷണ ഏജന്‍സി (എന്‍.ഐ.എ.), എന്‍ഫോഴ്‌സ്‌മെന്റ് ഡയറക്ടറേറ്റ്, ഫിനാന്‍ഷ്യല്‍ ഇന്റലിജന്‍സ് യൂണിറ്റ് (എഫ്.ഐ.യു), സീരിയസ് ഫ്രോഡ് ഇന്‍വെസ്റ്റിഗേഷന്‍ ഓഫീസ് (എസ്.എഫ്.ഐ.ഒ), വൈല്‍ഡ്‌ലൈഫ് ക്രൈം കണ്‍ട്രോള്‍ ബ്യൂറോ എന്നിവിടങ്ങളില്‍ നിന്നുള്ള മുതിര്‍ന്ന ഉദ്യോഗസ്ഥരും സംബന്ധിക്കും.


    ബ്യൂറോ ഓഫ് പോലീസ് റിസര്‍ച്ച് ആന്റ് ഡവലപ്‌മെന്റ് ആണ് സമ്മേളനം സംഘടിപ്പിക്കുന്നത്.
    ND MRD - 868

    
    
    (Release ID: 1554169) Visitor Counter : 26
    
    
      Read this release in: English , Hindi , Tamil