      ആഭ്യന്തരകാര്യ മന്ത്രാലയം

      എന്‍.ഡി.എം.എ. 14-ാം സ്ഥാപക ദിനം കേന്ദ്ര ആഭ്യന്തര സഹമന്ത്രി ഉദ്ഘാടനം ചെയ്തു
      Posted On: 27 NOV 2018 11:47AM by PIB Thiruvananthpuram


    

    ദുരന്തങ്ങളെ കുറിച്ചുള്ള അവബോധം വര്‍ദ്ധിപ്പിക്കുകയും, മുന്നറിയിപ്പ് സംവിധാനങ്ങള്‍ ശക്തിപ്പെടുത്തുകയും ചെയ്താല്‍ ദുരന്തങ്ങള്‍ക്കെതിരെയുള്ള യുദ്ധം പകുതി ജയിക്കുമെന്ന് കേന്ദ്ര ആഭ്യന്തര സഹമന്ത്രി ശ്രീ. കിരണ്‍ റിജിജു പറഞ്ഞു. ദേശീയ ദുരന്ത നിവാരണ അതോറിറ്റിയുടെ 14-ാം സ്ഥാപക ദിനം ന്യൂഡല്‍ഹിയില്‍ ഉദ്ഘാടനം ചെയ്യുകയായിരുന്നു അദ്ദേഹം.


    വര്‍ദ്ധിച്ച തോതിലുള്ള മനുഷ്യ ഇടപെടലുകള്‍ കൂടുതല്‍ പരിസ്ഥിതി നാശത്തിലേയ്ക്കും, കാലാവസ്ഥാ വ്യതിയാനത്തിനും ഇടവരുത്തുമെന്ന് അദ്ദേഹം ചൂണ്ടിക്കാട്ടി. ദുരന്ത ലഘൂകരണത്തില്‍ ഇന്ത്യയുടെ പങ്ക് ലോകമെമ്പാടും അംഗീകരിക്കപ്പെട്ടതാണെന്ന് ശ്രീ. റിജിജു ചൂണ്ടിക്കാട്ടി.


    ദുരന്ത നിവാരണ രംഗത്തെ മികച്ച പ്രവര്‍ത്തനങ്ങള്‍ക്ക് വ്യക്തികള്‍ക്കും, സംഘടനകള്‍ക്കും പ്രധാനമന്ത്രി പ്രഖ്യാപിച്ച പുരസ്‌ക്കാരത്തിനുള്ള എന്‍ട്രികള്‍ അടുത്ത തന്നെ ക്ഷണിക്കുമെന്ന് ചടങ്ങില്‍ സന്നിഹിതനായിരുന്ന ദേശീയ ദുരന്തനിവാരണ അതോറിറ്റി അംഗം ശ്രീ. ആര്‍.കെ. ജയിന്‍ പറഞ്ഞു.
    '2017 ലെ ഗുജറാത്ത് വെള്ളപ്പൊക്കം : ഒരു പഠനം' എന്ന പേരില്‍ നിര്‍മ്മാണ തൊഴിലാളികള്‍ക്കായി ദുരന്ത പ്രതിരോധ നിര്‍മ്മാണ രീതികളെ കുറിച്ചുള്ള പരിശീലന മാനുവല്‍ തദവസരത്തില്‍ പുറത്തിറക്കി. 'ദുരന്തങ്ങളെ കുറിച്ച് നേരത്തെയുള്ള മുന്നറിയിപ്പ്' എന്നതാണ് എന്‍.ഡി.എം.എ. യുടെ ഇക്കൊല്ലത്തെ സ്ഥാപക ദിന സന്ദേശം.
    ND MRD - 865

    
    
    (Release ID: 1554024) Visitor Counter : 25
    
    
      Read this release in: English , Urdu , Hindi , Marathi , Bengali , Tamil