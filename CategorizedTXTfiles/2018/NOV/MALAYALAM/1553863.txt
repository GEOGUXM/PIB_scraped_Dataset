      PIB Headquarters

      നഗര ശുചിത്വ ബോധവത്ക്കരണ പരിപാടിക്ക് തുടക്കം
      Posted On: 26 NOV 2018 3:07PM by PIB Thiruvananthpuram


    കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിനു കീഴിലുള്ള കൊച്ചി ഫീല്‍ഡ് ഔട്ട്‌റീച്ച് ബ്യൂറോയുടെ ആഭിമുഖ്യത്തില്‍ പെരുമ്പാവൂരിലെ രായമംഗലം പഞ്ചായത്തില്‍ നടക്കുന്ന നഗര ശുചിത്വ ബോധവത്ക്കരണ പരിപാടിക്ക് തുടക്കമായി. രായമംഗലം പഞ്ചായത്ത് കമ്യൂണിറ്റി ഹാളില്‍ നടക്കുന്ന പരിപാടി, കൂവപ്പടി ബ്ലോക്ക് പഞ്ചായത്ത് വൈസ് പ്രസിഡന്റ് ശ്രീ കെ.പി. വര്‍ഗ്ഗീസ് പരിപാടി ഉദ്ഘാടനം ചെയ്തു. ശുചിത്വ മിഷന്‍ സ്റ്റേറ്റ് റിസോഴ്‌സ് പേഴ്‌സണ്‍ ശ്രീ വിജയ കുമാര്‍ നഗര ശുചിത്വത്തെക്കുറിച്ച് ക്ലാസ്സെടുത്തു.
    പരിപാടിയുടെ ഭാഗമായി ശുചിത്വബോധവത്ക്കരണ റാലി, സാമ്പത്തിക ഉള്‍പ്പെടുത്തല്‍ പദ്ധതിയെക്കുറിച്ചുള്ള ക്ലാസ്സ് എന്നിവ ഇന്ന് (നവംബര്‍ 27) നടക്കും. സമാപന ദിവസമായ നാളെ (നവംബര്‍ 28) പ്രളയാനന്തര ശുചിത്വത്തെക്കുറിച്ച് ശുചിത്വ മിഷന്‍ സ്റ്റേറ്റ് റിസോഴ്‌സ് പേഴ്‌സണ്‍ ശ്രീ വേണു ഗോപാല്‍ ക്ലാസ്സെടുക്കും. സോംഗ് & ഡ്രാമ ഡിവിഷന്‍ അവതരിപ്പിക്കുന്ന കഥാപ്രസംഗവും, തെരുവു നാടകവും പരിപാടിയുടെ ഭാഗമായി നടക്കും.
    IE/AB (26.11.2018)


    

    
    (Release ID: 1553863) Visitor Counter : 7