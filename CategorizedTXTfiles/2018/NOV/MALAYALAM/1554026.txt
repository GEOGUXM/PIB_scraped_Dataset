      ആരോഗ്യ, കുടുംബക്ഷേമ മന്ത്രാലയം

      ജനകീയ പങ്കാളിത്തവും, അവബോധവും അവയവദാനത്തില്‍ സുപ്രധാനം
      Posted On: 27 NOV 2018 3:11PM by PIB Thiruvananthpuram


    രാജ്യത്ത് അവയവ ദാനം പ്രോത്സാഹിപ്പിക്കുന്നതിന് ജനകീയ പങ്കാളിത്തവും, ജനങ്ങളുടെ ബോധവല്‍ക്കരണവും സുപ്രധാനമാണെന്ന് കേന്ദ്ര ആരോഗ്യ, കുടുംബക്ഷേമ സഹമന്ത്രി ശ്രീ. അശ്വനി കുമാര്‍ ചൗബെ പറഞ്ഞു. ന്യൂഡല്‍ഹിയില്‍ ദേശീയ അവയവ കോശ മാറ്റിവയ്ക്കല്‍ സംഘടന (നോട്ടോ) സംഘടിപ്പിച്ച ഒന്‍പതാമത് ദേശീയ അവയവ ദാന ചടങ്ങില്‍ പങ്കെടുക്കുകയായിരുന്നു അദ്ദേഹം. അവയവദാനത്തെ ചുറ്റിപ്പറ്റി ഒട്ടേറെ തെറ്റിദ്ധാരണകളും, അന്ധവിശ്വാസങ്ങളും ഉണ്ടെന്ന് ചൂണ്ടിക്കാട്ടിയ കേന്ദ്ര സഹമന്ത്രി യാതൊരു ഭയവും കൂടാതെ അവയവദാനത്തിനായി മുന്നോട്ട് വരാന്‍ ജനങ്ങളെ ആഹ്വാനം ചെയ്തു.


    അവയവ വ്യാപാരം തടയുന്നതിനായി ജീവിച്ചിരിക്കുന്നവരുടെ അവയവദാനത്തെക്കാള്‍ മരണമടഞ്ഞവരുടെ അവയവദാനം പ്രോത്സാഹിപ്പിക്കേണ്ടതുണ്ടെന്ന് ചടങ്ങില്‍ സംബന്ധിച്ച ശ്രീമതി അനുപ്രിയ പട്ടേല്‍ അഭിപ്രായപ്പെട്ടു.
    ND MRD - 866


    

    
    (Release ID: 1554026) Visitor Counter : 21
    
    
      Read this release in: English , Marathi , Tamil