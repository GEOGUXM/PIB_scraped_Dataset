      PIB Headquarters

      ശുചിത്വ ബോധവത്ക്കരണ പരിപാടിക്ക് തുടക്കം
      Posted On: 13 NOV 2018 5:02PM by PIB Thiruvananthpuram


    കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിനു കീഴിലുള്ള കൊച്ചി ഫീല്‍ഡ് ഔട്ട്‌റീച്ച് ബ്യൂറോയുടെ ആഭിമുഖ്യത്തില്‍ വാഴക്കുളം ബ്ലോക്കില്‍ നടക്കുന്ന ശുചിത്വ ബോധവത്ക്കരണ പരിപാടിക്ക് തുടക്കമായി. മാറമ്പള്ളി എംഇഎസ് കോളജില്‍ റീജണല്‍ ഔട്ട്‌റീച്ച് ബ്യൂറോ കേരള-ലക്ഷ്വദീപ് മേഖലാ ഡയറക്ടര്‍ ശ്രീ എസ്. സുബ്രഹ്മണ്യന്‍ പരിപാടി ഉദ്ഘാടനം ചെയ്തു. മാറമ്പള്ളി എംഇഎസ് കോളജ്, ജില്ലാ ശുചിത്വ മിഷന്‍, ഐസിഡിഎസ് എന്നിവയുടെ സഹകരണത്തോടെയാണ് പരിപാടി സംഘടിപ്പിക്കുന്നത്.
    ഇതിന്റെ ഭാഗമായി എംഇഎസ് കോളജില്‍ ശുചിത്വബോധവത്ക്കരണ റാലി, ബോധവത്ക്കരണ ക്ലാസുകള്‍ എന്നിവ നടന്നു. നാളെ(നവംബര്‍ 14) ശുചീകരണ യജ്ഞം, വിദ്യാര്‍ത്ഥികള്‍ക്കായുള്ള ക്വിസ് മത്സരം, സോങ്ങ് ആന്‍ഡ് ഡ്രാമാ ഡിവിഷന്‍ അവതരിപ്പിക്കുന്ന മാജിക് ഷോ എന്നിവ നടക്കും. ബയോഗ്യാസ് പ്ലാന്റ്, പൈപ്പ് കംപോസ്റ്റ് തുടങ്ങിയ മാലിന്യസംസ്‌കരണ സാമഗ്രികളുടെ പ്രദര്‍ശനവും ഇതിനോട് അനുബന്ധിച്ച് നടക്കുന്നുണ്ട്. നവംബര്‍ 16ന് വാഴക്കുളം ബ്ലോക്കിന് കീഴിലുള്ള ഐസിഡിഎസ് പദ്ധതി പ്രദേശങ്ങളില്‍ ബോധവത്ക്കരണ പരിപാടി സംഘടിപ്പിക്കും.


    
    IE/BSN

    
    
    (Release ID: 1552614) Visitor Counter : 3