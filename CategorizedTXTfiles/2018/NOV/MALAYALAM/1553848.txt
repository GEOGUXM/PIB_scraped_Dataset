      PIB Headquarters

      കിഴങ്ങ് വര്‍ഗ്ഗ വിള ദിനം ആഘോഷിച്ചു
      Posted On: 22 NOV 2018 2:13PM by PIB Thiruvananthpuram


    കേന്ദ്ര കിഴങ്ങ് വിള ഗവേഷണ കേന്ദ്രത്തിന്റെ ആഭിമുഖ്യത്തില്‍ കിഴങ്ങ് വര്‍ഗ്ഗ വിള ദിനാഘോഷങ്ങളും, കര്‍ഷക മേളയും തിരുവനന്തപുരത്ത് ശ്രീകാര്യത്തിനടുത്തുള്ള ഐ.സി.എ.ആര്‍. സി.ടി.സി.ആര്‍.ഐ. യില്‍ സംസ്ഥാന കൃഷി വികസന കര്‍ഷകക്ഷേമ ഡയറക്ടര്‍ ഡോ.പി.കെ. ജയശ്രീ ഐ.എ.എസ്. ഉദ്ഘാടനം ചെയ്തു. ഇന്നത്തെ കാലത്ത് ഭക്ഷ്യ, പോഷകാഹാര സുരക്ഷിതത്വത്തിന്റെ പ്രാധാന്യം അവര്‍ എടുത്ത് പറഞ്ഞു.


    സി.ടി.സി.ആര്‍.ഐ. ഡയറക്ടര്‍ ഡോ. അര്‍ച്ചനാ മുഖര്‍ജി ചടങ്ങില്‍ ആദ്ധ്യക്ഷം വഹിച്ചു. വയനാട്ടില്‍ നിന്നുള്ള കിഴങ്ങ് വിള കര്‍ഷകനായ എന്‍.എം. ഷാജിയെ ചടങ്ങില്‍ ആദരിച്ചു.


    ഇതോടനുബന്ധിച്ച് ഇന്‍സ്റ്റിറ്റ്യൂട്ടിന്റെ പ്രവര്‍ത്തനങ്ങളെ കുറിച്ചുള്ള പ്രദര്‍ശനവും, കര്‍ഷകരും ശാസ്ത്രജ്ഞരുമായുള്ള ആശയവിനിമയവും ഒരുക്കിയിരുന്നു. കൃഷിയിടങ്ങളുടെ സന്ദര്‍ശനവും ഇതിന്റെ ഭാഗമായി നടക്കും. രാജ്യത്തിന്റെ വിവിധ ഭാഗങ്ങളില്‍ നിന്നുള്ള നൂറോളം കര്‍ഷകര്‍ പങ്കെടുത്തു. എല്ലാ വര്‍ഷവും തൃക്കാര്‍ത്തിക ദിനത്തിലാണ് കിഴങ്ങ് വര്‍ഗ്ഗ വിള ദിനം ആഘോഷിക്കുന്നത്.


    ഇന്ത്യന്‍ സൊസൈറ്റി ഫോര്‍ റൂട്ട് ക്രോപ്‌സും, ഐ.സി.എ.ആര്‍ -സി.ടി.സി.ആര്‍.ഐ. യും ചേര്‍ന്നാണ് പരിപാടികള്‍ സംഘടിപ്പിച്ചത്.


    
    ND MRL- 431
    ***

    
    
    (Release ID: 1553848) Visitor Counter : 1