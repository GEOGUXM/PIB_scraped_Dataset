      PIB Headquarters

      കേന്ദ്ര വികസന ക്ഷേമ പദ്ധതികളെക്കുറിച്ച് ദ്വിദിന ബോധവല്‍ക്കരണ പരിപാടി
      Posted On: 07 NOV 2018 5:24PM by PIB Thiruvananthpuram

      കേന്ദ്ര ഗവണ്‍മെന്റിന്റെ വികസന ക്ഷേമ പദ്ധതികളെക്കുറിച്ചുള്ള ദ്വിദിന ബോധവല്‍ക്കരണ പരിപാടി ചെറായി പള്ളിപ്പുറം ഗ്രാമപഞ്ചായത്തില്‍ നാളെ (നവംബര്‍ 08, വ്യാഴാഴ്ച) ആരംഭിക്കും. പള്ളിപ്പുറം പഞ്ചായത്ത് ഓഡിറ്റോറിയത്തില്‍ രാവിലെ 10.30 ന് ശ്രീ എസ്. ശര്‍മ്മ എംഎല്‍എ പരിപാടി ഉദ്ഘാടനം ചെയ്യും. പള്ളിപ്പുറം ഗ്രാമപഞ്ചായത്ത് പ്രസിഡന്റ് ശ്രീ. വി. കെ. രാധാകൃഷ്ണന്‍ അധ്യക്ഷത വഹിക്കും. വൈപ്പിന്‍ ബ്ലോക്ക് പഞ്ചായത്ത് പ്രസിഡന്റ് ശ്രീ കെ. കെ. ജോഷി മുഖ്യപ്രഭാഷണം നടത്തും.
      ഉദ്ഘാടന സമ്മേളനത്തിന് ശേഷം സാമ്പത്തിക ഉള്‍പ്പെടുത്തല്‍, ഗ്രാമീണ സ്വയം തൊഴില്‍ പദ്ധതികള്‍ തുടങ്ങിയവയെ കുറിച്ച് ക്ലാസുകളുണ്ടാകും. നവംബര്‍ 09ന് സ്വച്ഛ് ഭാരത് അഭിയാന്‍ എന്ന വിഷയത്തില്‍ ക്ലാസുകള്‍ നടക്കും. കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിനു കീഴിലുള്ള റീജിയണല്‍ ഔട്ട്റീച്ച് ബ്യുറോ, പള്ളിപ്പുറം ഗ്രാമപഞ്ചായത്ത്, തുടങ്ങിയവയുടെ ആഭിമുഖ്യത്തിലാണ് പരിപാടി സംഘടിപ്പിക്കുന്നത്. സോംഗ് ആന്‍ഡ് ഡ്രാമ ഡിവിഷന്‍ അവതരിപ്പിക്കുന്ന കലാപരിപാടികളും ഇതിനോടനുബന്ധിച്ച് അരങ്ങേറും.
      ഐഇ-ബിഎസ്എന്‍ (07.11.2018)
    
    
    (Release ID: 1552062) Visitor Counter : 5