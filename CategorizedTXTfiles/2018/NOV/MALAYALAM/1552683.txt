      PIB Headquarters

      റബ്ബര്‍ കൃഷി ധനസഹായം - അപേക്ഷാ തീയതി നീട്ടി
      Posted On: 13 NOV 2018 11:39AM by PIB Thiruvananthpuram


    റബ്ബര്‍ ആവര്‍ത്തന ക്കൃഷിക്കും പുതുക്കൃഷിക്കും റബ്ബര്‍ കൃഷി വികസന പദ്ധതി പ്രകാരമുള്ള ധനസഹായത്തിന് റബ്ബര്‍ ബോര്‍ഡില്‍ അപേക്ഷ നല്‍കേണ്ട അവസാന തീയതി 2018 ഡിസംബര്‍ 31 വരെ നീട്ടി. 2017-ലെ കൃഷിക്കുള്ള അപേക്ഷയാണ് ക്ഷണിച്ചിട്ടുള്ളത്. സ്ഥലത്തിന്റെ ആവശ്യമായ വിശദാംശങ്ങളും രേഖകളുമടക്കം അപേക്ഷയുടെ രണ്ടു കോപ്പികള്‍ വീതം ബന്ധപ്പെട്ട റബ്ബര്‍ബോര്‍ഡ് റീജിയണല്‍ ഓഫീസിലോ ഡെവലപ്‌മെന്റ് ഓഫീസിലോ 2018 ഡിസംബര്‍ 31 വരെ നീട്ടി. റബ്ബര്‍ബോര്‍ഡിന്റെ www.rubberboard.org.in എന്ന വെബ്‌സൈറ്റില്‍ നിന്നും അപേക്ഷാ ഫോറം ഡൗണ്‍ലോഡ് ചെയ്യാം.


    കേരളവും തമിഴ്‌നാടും ഉള്‍പ്പെടുന്ന പരമ്പരാഗതമേഖലയില്‍, ഈ വര്‍ഷം കൃഷി ചെയ്യുന്നതുള്‍പ്പെടെ രണ്ടു ഹെക്ടറില്‍ കവിയാതെ റബ്ബര്‍ കൃഷിയുള്ള കര്‍ഷകര്‍ക്ക് പരമാവധി ഒരു ഹെക്ടര്‍ വരെ ആവര്‍ത്തനക്കൃഷിയോ പുതുക്കൃഷിയോ ചെയ്യുന്നതിന് ധനസഹായത്തിന് അര്‍ഹതയുണ്ടായിരിക്കും. ആവര്‍ത്തനക്കൃഷിക്കും പുതുക്കൃഷിക്കും ഹെക്ടര്‍ ഒന്നിന് സര്‍ട്ടിഫൈഡ് നടീല്‍വസ്തുക്കള്‍ക്ക് നല്‍കുന്ന 5000 രൂപയുള്‍പ്പെടെ 25,000 രൂപയാണ് ധനസഹായനിരക്ക്. പട്ടികജാതി വിഭാഗത്തില്‍പെട്ട കര്‍ഷകര്‍ക്ക് ഇത് 40,000 രൂപയായിരിക്കും.


    ഭാരതത്തിന്റെ വടക്കുകിഴക്കന്‍ മേഖലയടക്കമുള്ള പരമ്പരാഗതമല്ലാത്ത മേഖലകളില്‍, ഈ വര്‍ഷം കൃഷി ചെയ്യുന്നതുള്‍പ്പെടെ അഞ്ചു ഹെക്ടറില്‍ കവിയാതെ റബ്ബര്‍ കൃഷിയുള്ള കര്‍ഷകര്‍ക്ക് പരമാവധി രണ്ടു ഹെക്ടര്‍ വരെ ആവര്‍ത്തനക്കൃഷിയോ പുതുക്കൃഷിയോ ചെയ്യുന്നതിന് ധനസഹായത്തിന് അര്‍ഹതയുണ്ടായിരിക്കും. ആവര്‍ത്തനക്കൃഷിക്കും പുതുക്കൃഷിക്കും ഹെക്ടര്‍ ഒന്നിന് സര്‍ട്ടിഫൈഡ് നടീല്‍വസ്തുക്കള്‍ക്ക് നല്‍കുന്ന 5000 രൂപയുള്‍പ്പെടെ 40,000 രൂപയാണ് ധനസഹായനിരക്ക്.


    കൂടുതല്‍ വിവരങ്ങള്‍ക്ക് തൊട്ടടുത്തുള്ള റബ്ബര്‍ ബോര്‍ഡ് റീജിയണല്‍ ഓഫീസുമായോ ഫീല്‍ഡ് ഓഫീസുമായോ ബന്ധപ്പെട്ടാല്‍ മതിയാകും. റബ്ബര്‍ബോര്‍ഡ് കോള്‍സെന്ററില്‍ (ഫോണ്‍ - 0481-2576622) നിന്നും ആവശ്യമായ വിവരങ്ങള്‍ ലഭിക്കുന്നതാണ്.
    ND MRL- 422
    ***


    

    
    (Release ID: 1552683) Visitor Counter : 2