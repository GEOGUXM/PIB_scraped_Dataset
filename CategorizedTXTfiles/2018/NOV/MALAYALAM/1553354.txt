      വാര്‍ത്താവിതരണ പ്രക്ഷേപണ മന്ത്രാലയം

      ഇന്ത്യയുടെ 49-ാമത് രാജ്യാന്തര ചലച്ചിത്ര മേളയ്ക്ക് ഗോവയില്‍ നാളെ വര്‍ണ്ണാഭമായ തുടക്കം
      Posted On: 19 NOV 2018 5:38PM by PIB Thiruvananthpuram


    നിറപ്പകിട്ടാര്‍ന്ന ഉദ്ഘാടന ചടങ്ങുകളോടെ 49-ാമത് ഇന്ത്യാ അന്താരാഷ്ട്ര ചലച്ചിത്ര മേളയ്ക്ക് ഗോവയില്‍ നാളെ തിരിതെളിയും. ഗോവ സര്‍വ്വകലാശാല ക്യാമ്പസിലെ ശ്യാമപ്രസാദ് മുഖര്‍ജി ഇന്‍ഡോര്‍ സ്റ്റേഡിയത്തില്‍ നാളെ വൈകിട്ട് നടക്കുന്ന 90 മിനിട്ട് ദൈര്‍ഘ്യമുള്ള ചടങ്ങില്‍ ഗോവ ഗവര്‍ണര്‍ ശ്രീമതി മൃദുല സിന്‍ഹ, കേന്ദ്ര വാര്‍ത്താ വിതരണ പ്രക്ഷേപണ സഹമന്ത്രി കേണല്‍ രാജ്യവര്‍ദ്ധന്‍ സിംഗ് റാത്തോഡ്, സംസ്ഥാന പൊതുമരാമത്ത് മന്ത്രി ശ്രീ. സുദിന്‍ മാധവ് ധവാലിക്കര്‍, കേന്ദ്ര ഫിലിം സര്‍ട്ടിഫിക്കേഷന്‍ അപ്പലേറ്റ് ട്രൈബ്യൂണല്‍ അദ്ധ്യക്ഷന്‍ ശ്രീ. പ്രസൂണ്‍ ജോഷി മുതലായവര്‍ സംബന്ധിക്കും. ബോളിവുഡില്‍ നിന്നുള്ള പ്രമുഖരായ അക്ഷയ്കുമാര്‍, കരണ്‍ ജോഹര്‍, രമേശ് സിപ്പി, മധുര്‍ ഭണ്ഡാര്‍ക്കര്‍ തുടങ്ങിയവരും സന്നിഹിതരായിരിക്കും. ബോളിവുഡ് താരങ്ങളായ സോനു സൂദും, ശില്‍പ്പ റാവുവും അവതരിപ്പിക്കുന്ന കലാപ്രകടനങ്ങളും ചടങ്ങിനെ മിഴിവേകും.


    68 രാജ്യങ്ങളില്‍ നിന്ന് 212 ചിത്രങ്ങളാണ് മേളയില്‍ പ്രദര്‍ശിപ്പിക്കുക. അന്താരാഷ്ട്ര മത്സര വിഭാഗത്തിലെ 15 ചിത്രങ്ങളില്‍ മൂന്നെണ്ണം ഇന്ത്യയില്‍ നിന്നുള്ളവയാണ്. മലയാള ചിത്രങ്ങളായ ജയരാജിന്റെ 'ഭയാനകവും' ജോസ് പെല്ലിശ്ശേരിയുടെ 'ഈ മ യൗ' വും മത്സര വിഭാത്തില്‍ മാറ്റുരയ്ക്കും. ചോഴിയാന്‍ റാ സംവിധാനം ചെയ്ത തമിഴ് ചിത്രമായ 'ടു ലെറ്റ്' ആണ് മൂന്നാമത്തേത്.


    ഇംഗ്ലീഷ് ചിത്രമായ ദി ആസ്‌പേണ്‍ പേപ്പേഴ്‌സ് ഉദ്ഘാടന ചിത്രമാകും. ഹെന്‍ട്രി ജെയിംസിന്റെ ഇതേ പേരിലുള്ള നോവലിനെ ആസ്പദമാക്കി എടുത്ത ഈ ചിത്രത്തിന്റെ അഭിനേതാക്കളും, അണിയറ പ്രവര്‍ക്കരും ഉദ്ഘാടന ചടങ്ങില്‍ സംബന്ധിക്കും. ജര്‍മ്മന്‍ ചിത്രമായ 'സീല്‍ഡ് ലിപ്‌സ്' സമാപന ചിത്രമാകും.


    ഗോവ രാജ്യാന്തര ചലച്ചിത്ര മേളയില്‍ സജീവമായ മലയാളി സാന്നിദ്ധ്യവും സവിശേഷതയായിരിക്കും. ഷാജി എന്‍. കരുണ്‍ സംവിധാനം ചെയ്യുന്ന ഓള്‍ ആണ്. ആറ് മലയാള ചിത്രങ്ങളാണ് ഇക്കുറി പനോരമയില്‍ ഉള്‍പ്പെടുത്തിയിട്ടുള്ളത്. എബ്രിഡ് ഷൈനിന്റെ 'പൂമരം', സക്കറിയയുടെ 'സുഡാനി ഫ്രം നൈജീരിയ' റഹിം ഖാദറിന്റെ 'മക്കാന' മുതലായവയാണ് മറ്റ് ചിത്രങ്ങള്‍.
    അന്തരിച്ച എം. കരുണാനിധി, നടി ശ്രീദേവി, വിനോദ് ഖന്ന, ശശി കപൂര്‍, കല്‍പ്പന ലാജ്മി തുടങ്ങിയവരുടെ ഓര്‍മ്മകള്‍ക്ക് ചലച്ചിത്രോത്സവം ആദരം അര്‍പ്പിക്കും. കാഴ്ച വൈകല്യമുള്ള കുട്ടികള്‍ക്കായി ശബ്ദ വിവരണത്തോട് കൂടി പ്രത്യേക പാക്കേജിന്റെ സ്‌ക്രീനിംഗും ഇക്കുറിയുണ്ടാകും. ഷോലെ ഹിച്ച്കി എന്നി ചിത്രങ്ങള്‍ ഇതിലുള്‍പ്പെടും. മേള ഈ മാസം 28 ന് സമാപിക്കും.
    ND MRD - 852
    ***


    

    
    (Release ID: 1553354) Visitor Counter : 75