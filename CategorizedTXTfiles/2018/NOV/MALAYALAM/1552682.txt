      ഭൗമശാസ്ത്ര മന്ത്രാലയം

      ഗജ ചുഴലിക്കാറ്റ:് വടക്കന്‍ തമിഴ്‌നാടിനും, പുതുച്ചേരിക്കും ജാഗ്രതാ നിര്‍ദ്ദേശം
      Posted On: 13 NOV 2018 4:04PM by PIB Thiruvananthpuram


    ബംഗാള്‍ ഉള്‍ക്കടലില്‍ രൂപം കൊണ്ട ഗജ ചുഴലിക്കാറ്റ് തമിഴ്‌നാട്, പുതുച്ചേരി തീരങ്ങളിലേയ്ക്ക് അടുക്കുന്നു. ഇപ്പോള്‍ ചെന്നൈയ്ക്ക് 690 കിലോമീറ്റര്‍ കിഴക്ക്- വടക്ക് കിഴക്കായും, നാഗപട്ടണത്തിന് 790 കിലോമീറ്റര്‍ കിഴക്ക്- വടക്ക് കിഴക്കായുമായി നിലകൊള്ളുന്ന ചുഴലിക്കാറ്റ് അടുത്ത 24 മണിക്കൂറില്‍ പടിഞ്ഞാറ് -തെക്ക് പടിഞ്ഞാറ് ഭാഗത്തേയ്ക്ക് നീങ്ങി തീവ്ര ചുഴലിക്കാറ്റായി ശക്തിപ്രാപിക്കാനിടയുണ്ട്. മറ്റന്നാളോടെ (2018 നവംബര്‍ 15) ചുഴലിക്കാറ്റ് തമിഴ്‌നാട് തീരത്ത് കടലൂരിനും, പാമ്പനുമിടയില്‍ തീരം കടക്കും.


    ഇതിന്റെ ഭാഗമായി കേരളത്തില്‍ ഈ മാസം 15, 16 തീയതികളില്‍ ഒറ്റപ്പെട്ട സ്ഥലങ്ങളില്‍ കനത്ത മഴയ്ക്ക് സാധ്യതയുണ്ട്. ദക്ഷിണ കേരളത്തിലും, അറേബ്യന്‍ സമുദ്രത്തിലും മണിക്കൂറില്‍ 50 കിലോമീറ്റര്‍ വരെ വേഗതയില്‍ കാറ്റ് വീശാന്‍ സാധ്യതയുണ്ട്. ബംഗാള്‍ ഉള്‍ക്കടലിന്റെ പടിഞ്ഞാറ് മധ്യഭാഗങ്ങളില്‍ കടല്‍ പ്രക്ഷുബ്ധമായിരിക്കുന്നതിനാല്‍ മീന്‍ പിടിത്തക്കാര്‍ ജാഗ്രത പാലിക്കണം. ആഴക്കടലില്‍ പോയിട്ടുള്ള മത്സ്യ തൊഴിലാളികളോട് തീരത്തേയ്ക്ക് മടങ്ങി വരാന്‍ ആവശ്യപ്പെട്ടിട്ടുണ്ട്.
    ND MRD - 837
    ***


    

    
    (Release ID: 1552682) Visitor Counter : 30
    
    
      Read this release in: Tamil , English