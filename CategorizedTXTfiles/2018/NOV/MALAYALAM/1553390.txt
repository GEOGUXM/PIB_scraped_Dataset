      PIB Headquarters

      കിഴങ്ങ് വര്‍ഗ്ഗ വിള ദിനാഘോഷങ്ങള്‍
      Posted On: 21 NOV 2018 11:41AM by PIB Thiruvananthpuram


    കേന്ദ്ര കിഴങ്ങ് വിള ഗവേഷണ കേന്ദ്രത്തിന്റെ ആഭിമുഖ്യത്തില്‍ കിഴങ്ങ് വര്‍ഗ്ഗ വിള ദിനാഘോഷങ്ങളും, കര്‍ഷക മേളയും നാളെയും, മറ്റന്നാളും (2018 നവംബര്‍ 22, 23) തിരുവനന്തപുരത്ത് ശ്രീകാര്യത്തിനടുത്തുള്ള ഐ.സി.എ.ആര്‍. സി.ടി.സി.ആര്‍.ഐ. യില്‍ നടക്കും. നാളെ രാവിലെ 10 മണിക്ക് സി.ടി.സി.ആര്‍.ഐ. യുടെ മില്ലേനിയം ഹാളില്‍ നടക്കുന്ന ചടങ്ങില്‍ സംസ്ഥാന കൃഷി വികസന കര്‍ഷകക്ഷേമ ഡയറക്ടര്‍ ഡോ.പി.കെ. ജയശ്രീ ഐ.എ.എസ്. ഉദ്ഘാടനം നിര്‍വ്വഹിക്കും. സി.ടി.സി.ആര്‍.ഐ. ഡയറക്ടര്‍ ഡോ. അര്‍ച്ചനാ മുഖര്‍ജി ചടങ്ങില്‍ ആദ്ധ്യക്ഷം വഹിക്കും. ഇതോടനുബന്ധിച്ച് ഇന്‍സ്റ്റിറ്റ്യൂട്ടിന്റെ പ്രവര്‍ത്തനങ്ങളെ കുറിച്ചുള്ള പ്രദര്‍ശനവും, കര്‍ഷകരും ശാസ്ത്രജ്ഞരുമായുള്ള ആശയവിനിമയവും ഒരുക്കിയിട്ടുണ്ട്. കൃഷിയിടങ്ങളുടെ സന്ദര്‍ശനവും ഇതിന്റെ ഭാഗമായി നടക്കും. രാജ്യത്തിന്റെ വിവിധ ഭാഗങ്ങളില്‍ നിന്നുള്ള നൂറോളം കര്‍ഷകര്‍ പങ്കെടുക്കും. എല്ലാ വര്‍ഷവും തൃക്കാര്‍ത്തിക ദിനത്തിലാണ് കിഴങ്ങ് വര്‍ഗ്ഗ വിള ദിനം ആഘോഷിക്കുന്നത്.


    ഇന്ത്യന്‍ സൊസൈറ്റി ഫോര്‍ റൂട്ട് ക്രോപ്‌സും, ഐ.സി.എ.ആര്‍ -സി.ടി.സി.ആര്‍.ഐ. യും ചേര്‍ന്നാണ് പരിപാടികള്‍ സംഘടിപ്പിച്ചിട്ടുള്ളത്.
    ND MRL- 429

    
    
    (Release ID: 1553390) Visitor Counter : 1