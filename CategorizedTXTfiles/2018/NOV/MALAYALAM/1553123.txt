      വാണിജ്യ വ്യവസായ മന്ത്രാലയം

      സ്റ്റാര്‍ട്ടപ്പുകള്‍ ഇന്ത്യയുടെ വളര്‍ച്ചയ്ക്ക് ആക്കം കൂട്ടും: കേന്ദ്ര മന്ത്രി സുരേഷ് പ്രഭു
      Posted On: 16 NOV 2018 3:37PM by PIB Thiruvananthpuram


    ഇന്ത്യയുടെ വളര്‍ച്ചയ്ക്ക് ആക്കം കൂട്ടുന്ന രീതിയില്‍ പരിവര്‍ത്തനോന്‍മുഖ മാറ്റങ്ങള്‍ കൊണ്ടുവരാന്‍ രാജ്യത്തെ സ്റ്റാര്‍ട്ടപ്പുകള്‍ക്ക് ശേഷിയുണ്ടെന്ന് കേന്ദ്ര വാണിജ്യ, വ്യവസായ, സിവില്‍, വ്യോമയാന മന്ത്രി ശ്രീ. സുരേഷ് പ്രഭു പറഞ്ഞു. ഇന്ത്യന്‍ സ്റ്റാര്‍ട്ടപ്പുകളുടെ അവസ്ഥ വ്യക്തമാക്കുന്ന ഒരു റിപ്പോര്‍ട്ട് ന്യൂഡല്‍ഹിയില്‍ പ്രകാശനം ചെയ്യുകയായിരുന്നു അദ്ദേഹം.


    രാജ്യത്ത് സ്റ്റാര്‍ട്ടപ്പുകള്‍ക്ക് വളരാന്‍ അനുകൂലമായ സാഹചര്യം സൃഷ്ടിക്കാന്‍ കേന്ദ്ര വാണിജ്യ വ്യവസായ മന്ത്രാലയം നിരവധി നടപടികള്‍ കൈക്കൊണ്ടിട്ടുണ്ടെന്ന് ശ്രീ. സുരേഷ് പ്രഭു ചൂണ്ടിക്കാട്ടി. പരമ്പരാഗത വ്യവസായങ്ങളുടെ മേല്‍ നേരത്തേയുണ്ടായിരുന്ന നിരവധി നിയന്ത്രണങ്ങള്‍ എടുത്തുകളയുകയോ ഭേദഗതി കൊണ്ടുവരികയോ ചെയ്തു.


    രാജ്യത്തെ സ്റ്റാര്‍ട്ടപ്പുകളിലേക്ക് കൂടുതല്‍ നിക്ഷേപം ആകര്‍ഷിക്കുന്നതിനായി അടുത്തമാസം ആഗോള നിക്ഷേപക സംഗമം സംഘടിപ്പിക്കുമെന്ന് ശ്രീ. സുരേഷ് പ്രഭു അറിയിച്ചു. ആയാസ രഹിതമായി ബിസിനസ് ചെയ്യാന്‍ പറ്റുന്ന രാജ്യങ്ങളുടെ പട്ടികയില്‍ ഇന്ത്യയുടെ സ്ഥാനം മെച്ചപ്പെട്ടത് ചുണ്ടിക്കാട്ടിയ കേന്ദ്രമന്ത്രി, ആദ്യ 50 സ്ഥാനങ്ങളില്‍ എത്തുന്നതിനുള്ള പരിശ്രമങ്ങള്‍ നടത്തുവരികയാണെന്ന് വ്യക്തമാക്കി.
    AM MRD - 847

    
    
    (Release ID: 1553123) Visitor Counter : 21
    
    
      Read this release in: English , Marathi