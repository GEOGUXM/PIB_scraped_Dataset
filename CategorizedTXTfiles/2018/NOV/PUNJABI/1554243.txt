      ਵਣਜ ਤੇ ਉਦਯੋਗ ਮੰਤਰਾਲਾ

      ਸੁਰੇਸ਼ ਪ੍ਰਭੂ ਨੇ ਨਿਰਯਾਤ ਨੂੰ ਹੁਲਾਰਾ ਦੇਣ ਲਈ ਕੱਪੜਾ ਉਦਯੋਗ ਨੂੰ ਵਿਆਪਕ ਯੋਜਨਾ ਤਿਆਰ ਕਰਨ ਦੀ ਤਾਕੀਦ ਕੀਤੀ
      Posted On: 28 NOV 2018 6:20PM by PIB Chandigarh


    Suresh Prabhu urges textiles industry to prepare road map for boosting exports


    ਸੁਰੇਸ਼ ਪ੍ਰਭੂ ਨੇ ਨਿਰਯਾਤ ਨੂੰ ਹੁਲਾਰਾ ਦੇਣ ਲਈ ਕੱਪੜਾ ਉਦਯੋਗ ਨੂੰ ਵਿਆਪਕ ਯੋਜਨਾ ਤਿਆਰ ਕਰਨ ਦੀ ਤਾਕੀਦ ਕੀਤੀ


    ਕੇਂਦਰੀ ਵਣਜ ਤੇ ਉਦਯੋਗ ਅਤੇ ਸ਼ਹਿਰੀ ਹਵਾਬਾਜ਼ੀ ਮੰਤਰੀ, ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਨਿਰਯਾਤ ਬਜ਼ਾਰ ਵਿੱਚ ਅੱਗੇ ਵਧਣ ਲਈ ਕੱਪੜਾ ਉਦਯੋਗ ਨੂੰ ਵਿਆਪਕ ਯੋਜਨਾ ਤਿਆਰ ਕਰਨ ਦੀ ਤਾਕੀਦ ਕੀਤੀ ਹੈ। ਅੱਜ ਨਵੀਂ ਦਿੱਲੀ ਵਿੱਚ ਭਾਰਤੀ ਕੱਪੜਾ ਉਦਯੋਗ ਦੇ ਮਹਾਸੰਘ ਦੇ ਗਲੋਬਲ ਸੰਮੇਲਨ ਨੂੰ ਸੰਬੋਧਨ ਕਰਦਿਆਂ ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਕਿਹਾ ਕਿ ਸਰਕਾਰ ਕੱਪੜਾ ਉਦਯੋਗ ਨੂੰ ਸਾਰੀ ਸੰਭਵ ਸਹਾਇਤਾ ਦੇਣ ਦੀ ਇਛੁਕ ਹੈ।


    ਉਨ੍ਹਾਂ ਕਿਹਾ ਕਿ ਅਨੁਕੂਲ ਲਾਗਤ ਅਤੇ ਉਚਿਤ ਏਕੀਕਰਨ ਨਾਲ ਉਦਯੋਗ ਵਿੱਚ ਨਿਵੇਸ਼ ਨੂੰ ਵੱਧ ਤੋਂ ਵੱਧ ਵਧਾਕੇ ਕੱਪੜੇ ਅਤੇ ਰੈਡੀਮੇਡ ਕੱਪੜਿਆਂ ਦਾ ਇਸ ਉਦਯੋਗ ਵਿੱਚ ਯੋਗਦਾਨ ਵਧਾਇਆ ਜਾ ਸਕਦਾ ਹੈ। ਨਵੀਂਆਂ ਅਤੇ ਜ਼ਿਆਦਾ ਕੁਸ਼ਲ ਟੈਕਨੋਲੋਜੀਆਂ ਅਤੇ ਪ੍ਰਕਿਰਿਆਵਾਂ ਵਿੱਚ ਨਿਵੇਸ਼ ਕਰਨ ਨਾਲ ਬਿਹਤਰ ਉਤਪਾਦ ਤਿਆਰ ਕੀਤੇ ਜਾ ਸਕਣਗੇ ।


    ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਕਿਹਾ ਕਿ ਭਾਰਤੀ ਕੱਪੜਾ ਉਦਯੋਗ ਨੂੰ ਆਪਣੇ ਦ੍ਰਿਸ਼ਟੀਕੋਣ ਦੇ ਨਾਲ-ਨਾਲ ਟੈਕਨੋਲੋਜੀਆਂ ਨੂੰ ਵੀ ਆਧੁਨਿਕ ਬਣਾਉਣਾ ਚਾਹੀਦਾ ਹੈ। ਇਸ ਨਾਲ ਉਦਯੋਗ ਗੁਆਂਢੀ ਦੇਸ਼ਾਂ ਦੇ ਮੁਕਾਬਲੇ ਅਧਿਕ ਲਾਭ ਲੈਣਗੇ ਅਤੇ ਪੂਰੀ ਕੀਮਤ ਲੜੀ ਵਿੱਚ ਉਤਪਾਦਾਂ ਦੀਆਂ ਕਿਸਮਾਂ ਵਿੱਚ ਵਿਵਿਧਤਾ (ਵਿਭਿੰਨਤਾ) ਆਵੇਗੀ। ਉਨ੍ਹਾਂ ਨੇ ਕਿਹਾ ਕਿ ਵਣਜ ਮੰਤਰਾਲਾ ਨਿਰਯਾਤ ਨੂੰ ਹੁਲਾਰਾ ਦੇਣ ਲਈ, ਬਿਹਤਰ ਤਾਲਮੇਲ ਲਈ ਸਾਰੇ ਮੰਤਰਾਲਿਆਂ ਨਾਲ ਵਿਆਪਕ ਪ੍ਰਯਤਨ ਕਰ ਰਿਹਾ ਹੈ।


    ***

    
    
    (Release ID: 1554243) Visitor Counter : 1