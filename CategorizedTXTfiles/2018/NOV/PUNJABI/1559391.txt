      ਪ੍ਰਧਾਨ ਮੰਤਰੀ ਦਫਤਰ

      'ਈਜ਼ ਆਵ੍ ਡੂਇੰਗ ਬਿਜ਼ਨਸ 'ਤੇ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 19 NOV 2018 5:34PM by PIB Chandigarh


    Text of PM's address on 'Ease of doing business'


    'ਈਜ਼ ਆਵ੍ ਡੂਇੰਗ ਬਿਜ਼ਨਸ 'ਤੇ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ


    ਵਿੱਤ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਜੀ, Commerce and Industry ਮੰਤਰੀ ਸ਼੍ਰੀ ਸੁਰੇਸ਼ ਪ੍ਰਭੂ ਜੀ, World Bank ਦੇ Vice President Mr. ਸ਼ੇਫ਼ਰ, ਆਨੰਦ ਮਹਿੰਦਰਾ ਜੀ, ਰਾਸ਼ੇਸ਼ ਸ਼ਾਹ ਜੀ, ਸੌਮਿਤ੍ਰ ਭੱਟਾਚਾਰੀਆ ਜੀ, ਬੀ.ਕੇ.ਗੋਇਨਕਾ ਜੀ, ਰਮੇਸ਼ ਭਾਰਤੀ ਮਿੱਤਲ ਜੀ, ਉਦਯੋਗ ਜਗਤ ਦੇ ਹੋਰ ਡੈਲੀਗੇਟ ਅਤੇ ਇੱਥੇ ਹਾਜ਼ਰ ਹੋਰ ਮਹਾਨੁਭਾਵ, ਆਪ ਸਭ ਦਾ ਲੋਕ ਕਲਿਆਣ ਮਾਰਗ 'ਤੇ ਬਹੁਤ-ਬਹੁਤ ਸੁਆਗਤ ਹੈ। ਇਸ ਦੇ ਪਿੱਛੇ ਇੱਕ ਕਾਰਨ ਤੁਹਾਨੂੰ ਮਿਲ ਕੇ ਦਿਵਾਲੀ ਦੀਆਂ ਸ਼ੁਭਕਾਮਨਾਵਾਂ ਦੇਣਾ ਤਾਂ ਹੈ ਹੀ, ਤੁਹਾਨੂੰ ਵਧਾਈ ਵੀ ਦੇਣੀ ਹੈ, ਧੰਨਵਾਦ ਕਰਦਾ ਹਾਂ ਕਿ ਤੁਸੀਂ ਦੇਸ਼ ਨੂੰ ਇੱਕ ਅਸਹਿਜ ਦੀ ਸਥਿਤੀ ਤੋਂ ਕੱਢ ਕੇ, ਸਨਮਾਨ-ਜਨਕ ਸਥਿਤੀ ਵਿੱਚ, Ease of Doing Business ਦੀ ਦ੍ਰਿਸ਼ਟੀ ਤੋਂ ਨਵੀਂ ਉਚਾਈ 'ਤੇ ਪਹੁੰਚਾਇਆ ਹੈ। ਇੱਥੇ ਹਾਜ਼ਰ ਅਤੇ ਜੋ ਹਾਜ਼ਰ ਨਹੀਂ ਹਨ, ਉਹ ਸਾਰੇ ਧੰਨਵਾਦ ਦੇ ਪਾਤਰ ਹਨ।


    ਅਜਿਹੇ ਅਣਗਿਣਤ ਸਰਕਾਰੀ ਅਧਿਕਾਰੀ, ਕਰਮਚਾਰੀ, ਸਾਡੀਆਂ ਮਿਊਂਸਪਲ ਕਾਰਪੋਰੇਸ਼ਨਾਂ ਵਿੱਚ ਅਲੱਗ-ਅਲੱਗ ਅਹੁਦਿਆਂ 'ਤੇ ਬੈਠੇ ਹੋਏ ਲੋਕ, ਪੋਰਟ-ਏਅਰਪੋਰਟ 'ਤੇ Clearance ਦੇਣ ਵਾਲੇ ਅਧਿਕਾਰੀ-ਕਰਮਚਾਰੀ ਅਤੇ ਨਾਲ ਹੀ ਉਦਯੋਗ ਜਗਤ ਦੇ ਤੁਸੀਂ ਲੋਕਾਂ ਦੀ ਵੀ ਇਸ ਵਿੱਚ ਬਹੁਤ ਮਹੱਤਵਪੂਰਨ ਭੂਮਿਕਾ ਹੈ। ਮੈਨੂੰ ਯਾਦ ਹੈ ਕਿ ਚਾਰ-ਸਾਢੇ ਚਾਰ ਸਾਲ ਪਹਿਲਾਂ ਜਦੋਂ ਮੈਨੂੰ ਪਹਿਲੀ ਵਾਰ ਕਿਹਾ ਸੀ ਕਿ ਆਉਣ ਵਾਲੇ ਸਾਲਾਂ ਵਿੱਚ ਅਸੀਂ ਟੌਪ-50 ਵਿੱਚ ਹੋਵਾਂਗੇ, ਤਾਂ ਬਹੁਤ ਸਾਰੇ ਲੋਕਾਂ ਨੂੰ ਇਹ ਟੀਚਾ ਕਲਪਨਾ ਤੋਂ ਪਰੇ ਲਗ ਰਿਹਾ ਸੀ। 2014 ਤੋਂ ਪਹਿਲਾਂ ਉਨ੍ਹਾਂ ਨੇ ਜਿਸ ਤਰ੍ਹਾਂ ਦੀਆਂ ਨੀਤੀਆਂ ਅਤੇ ਨਿਰਣਿਆਂ ਵਿੱਚ ਅਸਥਿਰਤਾ ਦੇਖੀ ਸੀ,


    ਪਾਲਿਸੀ ਪੈਰਾਲਿਸਿਸ ਦੇਖੀ ਸੀ, ਉਨ੍ਹਾਂ ਲਈ ਯਕੀਨ ਕਰਨਾ ਮੁਸ਼ਕਿਲ ਸੀ ਕਿ ਭਾਰਤ ਟੌਪ 100 ਵਿੱਚ ਵੀ ਜਗ੍ਹਾ ਬਣਾ ਸਕਦਾ ਹੈ। ਮੈਂ ਅਜਿਹੇ ਲੋਕਾਂ ਦੀ ਕੋਈ ਗ਼ਲਤੀ ਨਹੀਂ ਮੰਨਦਾ। ਜਦੋਂ ਹਰ ਰੋਜ਼ ਭ੍ਰਿਸ਼ਟਾਚਾਰ, ਘੋਟਾਲਿਆਂ ਦੀਆਂ ਖ਼ਬਰਾਂ ਆ ਰਹੀਆਂ ਹੋਣ, ਅਰਥਵਿਵਸਥਾ ਡਾਂਵਾਡੋਲ ਹੋਵੇ, ਫਿਸਕਲ ਡੈਫੀਸਿਟ ਬੇਕਾਬੂ ਹੋਵੇ, ਦੁਨੀਆ ਭਾਰਤ ਨੂੰ ਇਹ ਕਹਿ ਰਹੀ ਹੋਵੇ ਕਿ ਤੁਸੀਂ ਤਾਂ ਡੁੱਬੋਗੇ ਹੀ, ਹੋਰ ਦੂਸਰੇ ਦੇਸ਼ਾਂ ਦੀ ਅਰਥਵਿਵਸਥਾ ਨੂੰ ਵੀ ਲੈ ਡੁੱਬੋਂਗੇ, ਤਾਂ ਇਸ ਤਰ੍ਹਾਂ ਦਾ ਅਵਿਸ਼ਵਾਸ ਸਭਾਵਿਕ ਹੈ। ਲੇਕਿਨ ਸਿਰਫ਼ ਚਾਰ ਸਾਲ ਦੇ ਅੰਦਰ ਦੇਸ਼ ਵਿੱਚ ਜੋ 180 ਡਿਗਰੀ ਚੇਂਜ ਆਈ ਹੈ, ਉਹ ਅੱਜ ਤੁਸੀਂ ਵੀ ਦੇਖ ਰਹੇ ਹੋ ।


    Ease of Doing Business ਦੇ ਮਾਮਲੇ ਵਿੱਚ ਅਸੀਂ 142 ਰੈਂਕ ਤੋਂ ਹੁਣ 77ਵੇਂ ਰੈਂਕ 'ਤੇ ਆ ਗਏ ਹਾਂ। ਕਰੀਬ-ਕਰੀਬ ਅੱਧਾ ਪਾਰ ਕਰ ਲਿਆ।


    ਸਾਥੀਓ, ਸਿਰਫ਼ ਚਾਰ ਸਾਲ ਵਿੱਚ 65 ਅੰਕਾਂ ਦੀ ਇਹ ਉਛਾਲ। ਇਹ ਕਿਸੇ ਵੀ ਦੇਸ਼ ਦੇ ਲਈ ਰਿਕਾਰਡ ਹੈ, ਲਾਮਿਸਾਲ ਹੈ। ਅੱਜ Ease of Doing Business ਦੇ ਮਾਮਲਿਆਂ ਵਿੱਚ ਭਾਰਤ, ਦੱਖਣੀ ਏਸ਼ੀਆ ਵਿੱਚ ਪਹਿਲੇ ਨੰਬਰ 'ਤੇ ਹੈ। ਜਦੋਂ ਕਿ ਸਿਰਫ਼ ਚਾਰ ਸਾਲ ਪਹਿਲਾਂ ਅਸੀਂ ਛੇਵੇਂ ਨੰਬਰ 'ਤੇ ਸਾਂ । ਲਗਾਤਾਰ ਦੂਸਰੇ ਸਾਲ, ਭਾਰਤ ਇਸ ਤਰ੍ਹਾਂ ਦਾ ਸੁਧਾਰ ਕਰਨ ਵਾਲੇ ਟੌਪ 10 ਦੇਸ਼ਾਂ ਦੀ ਲਿਸਟ ਵਿੱਚ ਸ਼ਾਮਲ ਹੋਇਆ ਹੈ। ਪਿਛਲੇ 7-8 ਸਾਲ ਵਿੱਚ ਹੋਰ ਕਿਸੇ ਦੇਸ਼ ਨੇ ਸਿਰਫ਼ ਦੋ ਸਾਲਾਂ ਵਿੱਚ 53 ਰੈਂਕ ਦਾ ਸੁਧਾਰ ਨਹੀਂ ਕੀਤਾ ਹੈ।


    ਸਾਥੀਓ, ਜੋ ਦੁਨੀਆ ਵਿੱਚ ਕੋਈ ਕਲਪਨਾ ਵੀ ਨਹੀਂ ਕਰ ਸਕਦਾ ਹੈ, ਉਹ ਅਸੀਂ ਕਰਕੇ ਦਿਖਾਇਆ ਹੈ।


    ਟੌਪ-50 ਦਾ ਟੀਚਾ ਹਾਸਲ ਕਰਨ ਨਾਲ ਅਸੀਂ ਸਿਰਫ਼ ਕੁਝ ਕਦਮ ਦੀ ਦੂਰੀ 'ਤੇ ਖੜ੍ਹੇ ਹਾਂ। ਵਿਸ਼ਵ ਬੈਂਕ ਨੇ ਆਪਣੀ ਰਿਪੋਰਟ ਵਿੱਚ ਮੰਨਿਆ ਹੈ ਕਿ ਭਾਰਤ ਨੇ 10 ਵਿੱਚੋਂ 8 ਮਿਆਰਾਂ ਵਿੱਚ ਆਪਣਾ ਪ੍ਰਦਰਸ਼ਨ ਸੁਧਾਰਿਆ ਹੈ।


    ਦੋ ਮਿਆਰਾਂ ਵਿੱਚ ਤਾਂ ਅਸੀਂ 100 ਰੈਂਕ ਤੋਂ ਜ਼ਿਆਦਾ ਦੀ ਛਾਲ ਲਗਾਈ ਹੈ।


    ਸਾਥੀਓ, ਦੇਸ਼ ਵਿੱਚ ਬਦਲਾਅ ਦਾ ਵਾਤਾਵਰਣ ਲਿਆਉਣ, ਰੈਂਕ ਸੁਧਾਰਨ ਦੇ ਟੀਚਿਆਂ 'ਤੇ ਅਸੀਂ ਨਿਰੰਤਰ ਰਾਜ ਸਰਕਾਰਾਂ ਦੇ ਨਾਲ ਮਿਲ ਕੇ ਕੰਮ ਕਰ ਰਹੇ ਹਾਂ। cooperative competitive federalism ਨੂੰ ਹੋਰ ਮਜ਼ਬੂਤ ਕਰਦਿਆਂ ਸਾਡੀਆਂ ਰਾਜ ਸਰਕਾਰਾਂ ਨੇ ਇਸ ਵਿੱਚ ਪੂਰੇ ਉਤਸ਼ਾਹ ਨਾਲ ਭਾਗੀਦਾਰੀ ਕੀਤੀ ਹੈ। ਹੁਣ ਅਸੀਂ ਜ਼ਿਲ੍ਹਾ ਪੱਧਰ 'ਤੇ Ease of Doing Business ਨਾਲ ਜੁੜੇ ਸੁਧਾਰਾਂ ਨੂੰ ਲਾਗੂ ਕਰਨ ਵੱਲ ਵਧ ਰਹੇ ਹਾਂ। ਇਹ ਮਾਰਗ ਕਿਵੇਂ ਤੈਅ ਹੋਵੇਗਾ, ਇਸ ਬਾਰੇ ਰਾਜ ਸਰਕਾਰਾਂ ਨਾਲ, ਹਰ ਸਟੇਕ ਹੋਲਡਰ ਨਾਲ ਨਿਰੰਤਰ ਸੰਵਾਦ ਕੀਤਾ ਜਾ ਰਿਹਾ ਹੈ। ਰਾਜਾਂ ਵਿੱਚ ਜ਼ਿਲ੍ਹਾ ਪੱਧਰ 'ਤੇ ਇੱਕ ਰੈਂਕਿੰਗ ਸਿਸਟਮ ਬਣਾਉਣ ਦਾ ਵੀ ਯਤਨ ਹੋ ਰਿਹਾ ਹੈ। ਕੋਸ਼ਿਸ਼ ਕੀਤੀ ਜਾ ਰਹੀ ਹੈ ਕਿ ਜ਼ਿਲ੍ਹਿਆਂ ਦੇ ਦਰਮਿਆਨ ਵੀ ਰੈਂਕਿੰਗ ਨੂੰ ਲੈ ਕੇ ਆਪਸੀ ਮੁਕਾਬਲਾ ਹੋਵੇ, ਇੱਕ ਦੂਸਰੇ ਤੋਂ ਅੱਗੇ ਨਿਕਲਣ ਦੀ ਹੋੜ ਹੋਵੇ।


    ਸਾਥੀਓ, Business, ਵਪਾਰ ਜਾਂ ਉਦਯੋਗ ਸਾਡੇ ਦੇਸ਼ ਦੀ ਇੱਕ ਜ਼ਰੂਰਤ ਹੈ ਕਿਉਂਕਿ ਸਾਨੂੰ ਗ੍ਰੋਥ ਚਾਹੀਦੀ ਹੈ, Infrastructure ਚਾਹੀਦਾ ਹੈ, ਰੋਜ਼ਗਾਰ ਚਾਹੀਦਾ ਹੈ ਅਤੇ Per Capita Income ਵਿੱਚ ਵਾਧਾ ਚਾਹੀਦਾ ਹੈ। ਇਹ ਹੁਣ ਸਾਰੇ ਸੰਭਵ ਹਨ ਜਦੋਂ investment ਹੋਵੇ, ਉਦਯੋਗ, ਵਪਾਰ ਸਹੀ ਦਿਸ਼ਾ ਵਿੱਚ ਸਹੀ ਗਤੀ ਨਾਲ ਚਲੇ ਅਤੇ ਆਮ ਆਦਮੀ ਨੂੰ ਉਸ ਦਾ ਲਾਭ ਮਿਲੇ। ਇਸ ਲਈ ਅਸੀਂ Policy Driven Governance ਅਤੇ Predictable Transparent Policies 'ਤੇ ਜ਼ੋਰ ਦੇ ਰਹੇ ਹਨ। ਸਾਡਾ ਯਤਨ discretion ਕੰਮ ਕਰਨ 'ਤੇ ਹੈ। ਤੁਹਾਡੇ ਵਿੱਚੋਂ ਬਹੁਤ ਸਾਰੇ ਲੋਕਾਂ ਨੇ ਅਨੁਭਵ ਵੀ ਕੀਤਾ ਹੋਵੇਗਾ ਅਤੇ ਇਸ ਗੱਲ ਦੀ ਜਾਣਕਾਰੀ ਵੀ ਹੋਵੇਗੀ ਕਿ World Bank ਦੀ ਇਹ ਰੈਂਕਿੰਗ ਉਨ੍ਹਾਂ ਸਾਰੀਆਂ ਚੀਜ਼ਾਂ ਨੂੰ ਧਿਆਨ ਵਿੱਚ ਰੱਖ ਕੇ ਨਹੀਂ ਲਈ ਜਾਂਦੀ ਜੋ ਅਸੀਂ ਕਰ ਰਹੇ ਹਾਂ । ਰੈਂਕਿੰਗ ਦਾ ਮੁਲਾਂਕਣ ਤਾਂ ਕੁਝ ਹੀ ਪੈਰਾਮੀਟਰਸ ਦੇ ਅਧਾਰ 'ਤੇ ਹੁੰਦਾ ਹੈ ਜਦੋਂ ਕਿ ਸਾਡੀ Reforms, Perform ਅਤੇ Transform ਦੀ ਰਣਨੀਤੀ ਬਹੁਤ ਵਿਆਪਕ ਹੈ। ਸੱਚ ਪੁਛੋ ਤਾਂ ਅਸੀਂ ਜੋ Reform ਕਰ ਰਹੇ ਹਾਂ ਉਸ ਦਾ ਟੀਚਾ World Bank ਦੀ ਰੈਂਕਿੰਗ ਤੋਂ ਅੱਗੇ ਵਧ ਕੇ ਹੈ।


    ਦੇਸ਼ ਦੇ ਆਮ ਨਾਗਰਿਕ, ਆਮ ਵਪਾਰੀ ਅਤੇ ਛੋਟੇ-ਛੋਟੇ ਉੱਦਮੀਆਂ ਦੇ ਜੀਵਨ ਵਿੱਚ, ਕੰਮਕਾਜ ਵਿੱਚ, ਸਰਲਤਾ ਆਵੇ, Ease of Living ਵਧੇ, ਅਸੀਂ ਉਸ ਦੇ ਲਈ ਕੰਮ ਕਰ ਰਹੇ ਹਾਂ । ਅੱਜ ਜਦੋਂ Ease of Doing Business ਦੀ ਰੈਂਕਿੰਗ ਸੁਧਰ ਰਹੀ ਹੈ, ਤਾਂ ਇਸ ਦਾ ਮਤਲਬ ਹੈ ਸਾਡੇ ਦੇਸ਼ ਵਿੱਚ ਛੋਟੇ-ਛੋਟੇ ਉੱਦਮੀਆਂ ਲਈ ਵੀ ਕਾਰੋਬਾਰ ਕਰਨਾ ਅਸਾਨ ਹੋ ਰਿਹਾ ਹੈ, ਉਨ੍ਹਾਂ ਨੂੰ ਇੱਕ ਸ਼ਹਿਰ ਤੋਂ ਦੂਸਰੇ ਸ਼ਹਿਰ ਵਿੱਚ ਸਮਾਨ ਭੇਜਣ ਵਿੱਚ ਅਸਾਨੀ ਹੋਈ ਹੈ, ਲੋਕਾਂ ਨੂੰ ਬਿਜਲੀ ਕਨੈਕਸ਼ਨ ਲੈਣਾ ਅਸਾਨ ਹੋ ਰਿਹਾ ਹੈ, ਸਰਕਾਰੀ ਪ੍ਰਵਾਨਗੀਆਂ ਜਲਦੀ ਮਿਲ ਰਹੀਆਂ ਹਨ, ਜ਼ਰੂਰੀ ਪਰਮਿਟ ਜਲਦੀ ਮਿਲ ਰਹੇ ਹਨ। ਇਹ ਉਹ ਯਤਨ ਹਨ, ਜਿਨ੍ਹਾਂ ਨੂੰ ਦੇਸ਼ਵਾਸੀਆਂ ਦੀਆਂ ਅਕਾਂਖਿਆਵਾਂ, ਉਮੀਦਾਂ ਤੋਂ ਪ੍ਰੇਰਣਾ ਮਿਲੀ। ਜਿਨ੍ਹਾਂ ਵਿੱਚ ਦੇਸ਼ ਦੀਆਂ ਜ਼ਰੂਰਤਾਂ ਦਾ ਵੀ ਧਿਆਨ ਰੱਖਿਆ ਗਿਆ ਅਤੇ ਦੇਸ਼ ਦੀਆਂ ਉਮੀਦਾਂ ਦਾ ਵੀ।


    ਸਾਥੀਓ , ਦੇਸ਼ ਦੇ Business Environment ਨੂੰ ਪਾਰਦਰਸ਼ੀ ਬਣਾਉਣ ਲਈ ਹੋਰ ਕਈ ਮਹੱਤਵਪੂਰਨ ਫ਼ੈਸਲੇ ਲਏ ਗਏ। ਸਾਡੀ ਸਰਕਾਰ ਨੇ ਸੋਚ ਵੀ ਬਦਲੀ , ਅਪ੍ਰੋਚ ਵੀ ਬਦਲੀ । ਚਾਹੇ GST ਹੋਵੇ , Demonetisation ਹੋਵੇ , ਬੇਨਾਮੀ ਸੰਪਤੀ ਕਾਨੂੰਨ ਹੋਵੇ , Insolvency ਕੋਡ ਹੋਵੇ , ਭਗੌੜੇ ਆਰਥਕ ਅਪਰਾਧੀਆਂ ਨਾਲ ਜੁੜਿਆ ਕਾਨੂੰਨ ਹੋਵੇ , ਇਹ ਸਭ ਇਸ ਪ੍ਰਤੀਬੱਧਤਾ ਦੇ ਉਦਾਹਰਣ ਹਨ । ਸਰਕਾਰ ਦੇ ਇਨ੍ਹਾਂ ਯਤਨਾਂ ਦੀ ਵਜ੍ਹਾ ਨਾਲ ਦੇਸ਼ ਵਿੱਚ ਭ੍ਰਿਸ਼ਟਾਚਾਰੀਆਂ ਵਿੱਚ ਖੌਫ਼ ਆਇਆ ਹੈ , ਇਮਾਨਦਾਰੀ ਦੀ ਪ੍ਰਤਿਸ਼ਠਾ ਵਧੀ ਹੈ । ਹੁਣ ਜ਼ਿਆਦਾ ਤੋਂ ਜ਼ਿਆਦਾ ਲੋਕ ਟੈਕਸ ਦੇਣ ਲੱਗੇ ਹਨ । ਉਨ੍ਹਾਂ ਨੂੰ ਲੱਗਣ ਲਗਿਆ ਹੈ ਕਿ ਸਰਕਾਰ ਉਨ੍ਹਾਂ ਦੇ ਟੈਕਸ ਦੀ ਸਹੀ ਵਰਤੋਂ ਕਰ ਰਹੀ ਹੈ ।


    ਸਾਥੀਓ , ਤੁਸੀਂ ਇਹ ਵੀ ਭਲੀ-ਭਾਂਤ ਜਾਣਦੇ ਹੋ ਕਿ ਇਹ ਸਾਰੇ ਸੁਧਾਰ , ਸਾਰੇ ਫ਼ੈਸਲੇ ਇੰਨੇ ਅਸਾਨ ਨਹੀਂ ਸਨ । ਟੈਕਨੋਲੋਜੀ ਵਿੱਚ ਬਦਲਾਅ ਕਰਨਾ , ਕਾਨੂੰਨ ਤੋਂ ਲੈ ਕੇ ਸੌਫਟਵੇਅਰ ਤੱਕ ਬਦਲਣਾ , ਅਤੇ ਕਦੇ - ਕਦੇ ਸੌਫਟਵੇਅਰ ਬਦਲਣਾ ਸਰਲ ਹੁੰਦਾ ਹੈ , ਸੁਭਾਅ ਬਦਲਣਾ ਜ਼ਰਾ ਜ਼ਿਆਦਾ ਮੁਸ਼ਕਿਲ ਹੁੰਦਾ ਹੈ । ਇਨ੍ਹਾਂ ਸੁਧਾਰਾਂ ਲਈ ਸਿਸਟਮ ਨੂੰ ਤਿਆਰ ਕਰਨਾ ਅਸਾਨ ਨਹੀਂ ਸੀ । ਲੇਕਿਨ ਬਹੁਤ ਘੱਟ ਸਮੇਂ ਵਿੱਚ ਅਸੀਂ ਇਹ ਕਰਨ ਵਿੱਚ ਸਫ਼ਲ ਰਹੇ ਹਾਂ । ਅਨੇਕ ਪੱਧਰਾਂ ‘ ਤੇ ਉਲਝੇ ਸਿਸਟਮ ਨੂੰ ਅੱਜ ਅਸੀਂ Business ਅਤੇ Citizen Friendly ਬਣਾਉਣ ਦੀ ਦਿਸ਼ਾ ਵਿੱਚ ਵਧ ਰਹੇ ਹਾਂ । ਪਿਛਲੇ 4 ਸਾਲ ਵਿੱਚ ਦੇਸ਼ ਵਿੱਚ 1400 ਤੋਂ ਜ਼ਿਆਦਾ ਪੁਰਾਣੇ ਕਾਨੂੰਨਾਂ ਨੂੰ ਖਤਮ ਕੀਤਾ ਜਾ ਚੁੱਕਿਆ ਹੈ । ਪਹਿਲਾਂ ਦੇਸ਼ ਵਿੱਚ commercial dispute ਨੂੰ ਸੁਲਝਾਉਣ ਵਿੱਚ ਔਸਤਨ ਡੇਢ ਹਜ਼ਾਰ ਦਿਨ ਲਗ ਜਾਂਦੇ ਸਨ । 1500 ਦਿਨ । ਯਾਨੀ ਕਰੀਬ - ਕਰੀਬ 4 ਸਾਲ । ਤਮਾਮ ਯਤਨਾਂ ਦੇ ਬਾਅਦ ਇਸ ਨੂੰ ਹੁਣ ਘੱਟ ਕਰਕੇ 400 ਦਿਨਾਂ ‘ ਤੇ ਲਿਆਂਦਾ ਗਿਆ ਹੈ । ਇਸ ਨੂੰ ਹੋਰ ਘੱਟ ਕਰਨ ਦੀ ਕੋਸ਼ਿਸ਼ ਕੀਤੀ ਜਾ ਰਹੀ ਹੈ । Imported ਸਮਾਨ ਦੀ clearance ਵਿੱਚ 2014 ਤੋਂ ਪਹਿਲਾਂ ਔਸਤਨ ਜਿੱਥੇ 280 ਘੰਟਿਆਂ ਦਾ ਸਮਾਂ ਲਗਦਾ ਸੀ , ਉੱਥੇ ਹੀ ਹੁਣ ਇਹ ਸਮਾਂ ਘਟ ਕੇ 144 ਘੰਟੇ ਤੋਂ ਵੀ ਘੱਟ ਰਹਿ ਗਿਆ ਹੈ । ਇਸ ਨੂੰ ਵੀ ਹੋਰ ਘੱਟ ਕਰਨ ਦਾ ਯਤਨ ਅਸੀਂ ਕਰਕੇ ਰਹਾਂਗੇ । ਵਾਤਾਵਰਣ ਪ੍ਰਵਾਨਗੀ ਜਿਸ ਨੂੰ ਮਿਲਣ ਵਿੱਚ ਪਹਿਲਾਂ ਸਾਲ ਅਤੇ ਮਹੀਨੇ ਲਗ ਜਾਂਦੇ ਸਨ , ਹੁਣ ਓਹੋ ਜਿਹੀਆਂ ਪ੍ਰਵਾਨਗੀਆਂ ਕੁਝ ਹਫ਼ਤਿਆਂ ਵਿੱਚ ਮਿਲ ਜਾਂਦੀਆਂ ਹਨ । ਹੁਣੇ ਹਾਲ ਵਿੱਚ ਹੀ construction ਅਤੇ ਹੋਰ ਆਮ ਕੰਮਾਂ ਦੇ ਲਈ ਵਾਤਾਵਰਣ ਪ੍ਰਵਾਨਗੀ ਦੇ ਕੰਮ ਨੂੰ ਪੂਰੀ ਤਰ੍ਹਾਂ ਨਾਲ De - Centralise ਕਰਕੇ ਸਥਾਨਕ ਸੰਸਥਾਵਾਂ ਨੂੰ ਦੇ ਦਿੱਤਾ ਗਿਆ ਹੈ । GST ਨੇ ਦੇਸ਼ ਦੇ ਲੌਜਿਸਟਿਕਸ ਸੈਕਟਰ ਨੂੰ ਵੀ ਮਜ਼ਬੂਤ ਕੀਤਾ ਹੈ । ਪਹਿਲਾਂ ਦੇ ਮੁਕਾਬਲੇ ਹੁਣ Turn - Around time ਉਸ ਵਿੱਚ ਵੀ ਕਰੀਬ - ਕਰੀਬ 15% ਤੱਕ ਦੀ ਕਮੀ ਆਈ ਹੈ । ਇਸ ਨਾਲ ਸਮਾਂ ਵੀ ਬਚ ਰਿਹਾ ਹੈ , ਅਤੇ ਕੰਪਨੀਆਂ ਦਾ ਪੈਸਾ ਵੀ । ਕਿਰਤ (ਸ਼੍ਰਮ) ਕਾਨੂੰਨਾਂ ਦਾ ਪਾਲਣ ਕਰਨ ਲਈ ਪਹਿਲਾਂ ਉੱਦਮੀਆਂ ਨੂੰ 50-60 ਵੱਖ - ਵੱਖ ਰਜਿਸਟਰ ਭਰਨੇ ਪੈਂਦੇ ਸਨ । ਸਾਡੀ ਸਰਕਾਰ ਹੁਣ ਇਨ੍ਹਾਂ ਰਜਿਸਟਰਾਂ ਨੂੰ ਘੱਟ ਕਰਕੇ 5 ‘ ਤੇ ਲੈ ਆਈ ਹੈ । ਯਾਨੀ ਜੋ ਕੰਮ ਪਹਿਲਾਂ 50 - 60 ਰਜਿਸਟਰ ਵਿੱਚ ਹੁੰਦਾ ਸੀ , ਉਹ ਹੁਣ ਪੰਜ ਵਿੱਚ ਹੋ ਰਿਹਾ ਹੈ । ਪੁਰਾਣੀ ਵਿਵਸਥਾ ਹੁਣ ਹਮੇਸ਼ਾ - ਹਮੇਸ਼ਾ ਲਈ ਬਦਲ ਗਈ ਹੈ । ਇਸੇ ਤਰ੍ਹਾਂ ਜਿਸ ਪਾਸਪੋਰਟ ਨੂੰ ਬਣਵਾਉਣ ਵਿੱਚ ਪਹਿਲਾਂ ਤਿੰਨ - ਚਾਰ ਹਫ਼ਤੇ ਲਗ ਜਾਂਦੇ ਸਨ , ਉਹ ਹੁਣ ਇੱਕ ਹਫ਼ਤੇ ਤੋਂ ਵੀ ਘੱਟ ਵਿੱਚ ਮਿਲਣ ਲੱਗਿਆ ਹੈ । ਪਹਿਲਾਂ ਲੋਕਾਂ ਨੂੰ ਇਨਕਮ ਟੈਕਸ ਰਿਫੰਡ ਲਈ 8-10 ਮਹੀਨਿਆਂ ਦਾ ਇੰਤਜ਼ਾਰ ਕਰਨਾ ਪੈਂਦਾ ਸੀ । ਹੁਣ ਉਹੀ ਕੰਮ ਕੁਝ ਹਫ਼ਤਿਆਂ ਵਿੱਚ ਹੋ ਰਿਹਾ ਹੈ । ਤੁਹਾਨੂੰ ਵੀ ਯਾਦ ਹੋਵੇਗਾ ਕਿ ਚਾਰ - ਪੰਜ ਸਾਲ ਪਹਿਲਾਂ ਅਕਸਰ ਇਹ ਖ਼ਬਰ ਹੈੱਡਲਾਈਨ ਬਣਦੀ ਸੀ ਕਿ ਜ਼ਿਆਦਾ ਟ੍ਰੈਫਿਕ ਦੀ ਵਜ੍ਹਾ ਨਾਲ ਰੇਲਵੇ ਰਿਜ਼ਰਵੇਸ਼ਨ ਦੀ ਵੈੱਬਸਾਈਟ hang ਹੋ ਗਈ ਹੈ । ਅਸੀਂ ਉਸ ਪਲੇਟਫਾਰਮ ਨੂੰ ਜ਼ਿਆਦਾ ਟ੍ਰੈਫਿਕ ਲਈ ਅੱਪਡੇਟ ਅਤੇ ਅਪਗ੍ਰੇਡ ਕੀਤਾ ਜਿਸ ਨਾਲ ਲੱਖਾਂ - ਕਰੋੜਾਂ ਰੇਲਵੇ ਯਾਤਰੀਆਂ ਨੂੰ ਸੁਵਿਧਾ ਹੋਈ ਹੈ । ਗਲੀ ਤੋਂ ਲੈ ਕੇ ਰੇਲਵੇ ਪਲੇਟਫਾਰਮ ਤੱਕ ਸਫ਼ਾਈ ਅਭਿਆਨ , ਕੂੜੇ ਦਾ ਨਿਪਟਾਰਾ , ਇਹ ਸਭ ਦੇਸ਼ ਦੇ ਸਧਾਰਨ ਮਨੁੱਖ ਦੀ Quality of Life ਨੂੰ ਸੁਧਾਰਨ ਲਈ ਹੀ ਹੈ । ਔਰਤਾਂ ਨੂੰ ਰਾਤ ਦੀ ਸ਼ਿਫਟ ਵਿੱਚ ਕੰਮ ਕਰਨ ਵਿੱਚ ਮੁਸ਼ਕਿਲ ਨਾ ਹੋਵੇ , ਇਸ ਦੇ ਲਈ ਵੀ ਸਰਕਾਰ ਨੇ ਕਾਨੂੰਨ ਵਿੱਚ ਬਦਲਾਅ ਕੀਤਾ ਹੈ । ਛੋਟੇ - ਛੋਟੇ ਦੁਕਾਨਦਾਰ , ਛੋਟੇ - ਛੋਟੇ ਉੱਦਮੀ ਦੇਰ ਤੱਕ ਆਪਣੀ ਦੁਕਾਨਾਂ ਖੁੱਲ੍ਹੀਆਂ ਰੱਖ ਸਕਣ , ਇਸ ਦੇ ਲਈ ਵੀ ਕਾਨੂੰਨ ਨੂੰ ਬਦਲਿਆ ਗਿਆ ਹੈ ।


    ਸਾਥੀਓ , ਹਾਲ ਹੀ ਵਿੱਚ ਇੱਕ ਵੱਡਾ ਯਤਨ ਅਸੀਂ MSME ਸੈਕਟਰ ਲਈ ਵੀ ਕੀਤਾ ਹੈ । GST ਨਾਲ ਜੁੜੇ ਛੋਟੇ ਕਾਰੋਬਾਰੀਆਂ ਨੂੰ ਹੁਣ ਇੱਕ ਕਰੋੜ ਤੱਕ ਦਾ ਲੋਨ ਸਿਰਫ਼ 59 ਮਿੰਟ ਵਿੱਚ ਮਿਲ ਜਾਵੇਗਾ । ਇਸ ਦੇ ਇਲਾਵਾ ਉਤਪਾਦਨ ਵਧਾਉਣ , ਮਾਰਕੀਟ ਦਾ ਦਾਇਰਾ ਵਧਾਉਣ ਅਤੇ ਲਾਇਸੈਂਸ ਅਤੇ ਜਾਂਚ ਨਾਲ ਜੁੜੀ ਉਸ ਦੀ ਪਰੇਸ਼ਾਨੀ ਘੱਟ ਕਰਨ ਲਈ ਵੀ ਕਈ ਫ਼ੈਸਲੇ ਲਏ ਗਏ ਹਨ । ਜੋ ਉੱਦਮ ਜਾਂ ਕੰਪਨੀਆਂ ਨੌਕਰੀ ਦੇ ਨਵੇਂ ਮੌਕੇ ਬਣਾ ਰਹੀਆਂ ਹਨ ਉਨ੍ਹਾਂ ਨੂੰ ਪ੍ਰਧਾਨ ਮੰਤਰੀ ਰੋਜਗਾਰ ਪ੍ਰੋਤਸਾਹਨ ਯੋਜਨਾ ਤਹਿਤ ਆਰਥਕ ਮਦਦ ਵੀ ਦਿੱਤੀ ਜਾ ਰਹੀ ਹੈ । ਇਸ ਯੋਜਨਾ ਤਹਿਤ ਸਰਕਾਰ ਨਵੀਂ ਨੌਕਰੀ ਦੇ ਮੌਕੇ ਬਣਾਉਣ ‘ ਤੇ ਤਿੰਨ ਸਾਲ ਤੱਕ ਲਈ 8.3 percent EPF Contribution ਸਰਕਾਰ ਖੁਦ ਆਪਣੇ ਵੱਲੋਂ ਕਰ ਰਹੀ ਹੈ । ਸਰਕਾਰ ਨੇ Apprentice Act ਨੂੰ ਵੀ ਬਦਲਿਆ ਹੈ ਅਤੇ ਨਵੀਂ apprenticeship ਪ੍ਰੋਤਸਾਹਨ ਯੋਜਨਾ ਚਲਾ ਰਹੀ ਹੈ । ਇਸ ਯੋਜਨਾ ਤਹਿਤ Industry ਜਦੋਂ apprentice ਰੱਖਦੀ ਹੈ ਤਾਂ ਉਨ੍ਹਾਂ ਨੂੰ ਦਿੱਤੇ ਜਾਣ ਵਾਲੇ ਸਟਾਈਪੰਡ ਦੀ ਇੱਕ ਚੌਥਾਈ ਰਕਮ ਸਰਕਾਰ ਦਿੰਦੀ ਹੈ । ਬਹੁਤ ਸਾਰੀਆਂ Industries ਇਨ੍ਹਾਂ ਵਿਵਸਥਾਵਾਂ ਨਾਲ ਜੁੜ ਰਹੀਆਂ ਹਨ ।


    ਸਾਥੀਓ , ਮੈਂ ਅਸਲ ਵਿੱਚ Minimum Government ਅਤੇ Maximum Governance ਵਿੱਚ ਆਸਥਾ ਰੱਖਣ ਵਾਲਾ ਵਿਅਕਤੀ ਹਾਂ । ਉਸੇ ਦਾ ਨਤੀਜਾ ਹੈ ਕਿ ਦੁਨੀਆ ਵਿੱਚ ਭਾਰਤ ਦੀ ਵਰਤਮਾਨ ਵਿੱਚ ਜੋ ਸਾਖ ਹੈ ਉਸ ਨੂੰ ਇਸ ਗੱਲ ਨਾਲ ਵੀ ਮਜ਼ਬੂਤੀ ਮਿਲ ਰਹੀ ਹੈ ਕਿ ਸਾਡਾ ਦੇਸ਼ ਲਗਾਤਾਰ ਸੁਧਾਰ ਦੇ ਰਸਤੇ ‘ ਤੇ ਚਲ ਰਿਹਾ ਹੈ ! ਲੋਕਾਂ ਦੇ ਜੀਵਨ ਨੂੰ ਅਸਾਨ ਬਣਾਉਣ ਲਈ Reform ਕਰ ਰਿਹਾ ਹੈ । IMF ਹੋਵੇ , Moodys ਹੋਵੇ , World Economic Forum ਹੋਵੇ ਜਾਂ UNCTAD ਹੋਵੇ , ਇਨ੍ਹਾਂ ਸਾਰੀਆਂ ਸੰਸਥਾਵਾਂ ਦੇ ਮੁੱਲਾਂਕਣ ਵਿੱਚ ਭਾਰਤ ਦਾ ਸਥਾਨ ਜਾਂ ਤਾਂ ਉੱਪਰ ਜਾ ਰਿਹਾ ਹੈ ਜਾਂ ਜਾ ਚੁੱਕਿਆ ਹੈ । ਉਸ ਤੋਂ ਵੀ ਵੱਡੀ ਗੱਲ ਇਹ ਹੈ ਕਿ ਇਹ ਸਾਰੀਆਂ ਸੰਸਥਾਵਾਂ ਸਾਡੇ ਸੁਧਾਰਾਂ ਦੀਆਂ ਪ੍ਰਕਿਰਿਆਵਾਂ ਅਤੇ ਰਫ਼ਤਾਰ ਨੂੰ ਦੇਖਦਿਆਂ ਭਾਰਤ ਦੇ ਭਵਿੱਖ ਨੂੰ ਲੈ ਕੇ ਪੂਰੀ ਤਰ੍ਹਾਂ ਨਿਸ਼ਚਿਤ ਅਤੇ ਆਸ਼ਾਵਾਨ ਹਨ ।


    ਸਾਥੀਓ , ਦੇਸ਼ ਵਿੱਚ ਨਿਰੰਤਰ ਹੋ ਰਹੇ ਇਨ੍ਹਾਂ ਪ੍ਰਯਤਨਾਂ ਦਰਮਿਆਨ ਹੁਣ ਸਾਡਾ ਯਤਨ , ਭਾਰਤ ਨੂੰ ਜਲਦੀ ਤੋਂ ਜਲਦੀ 5 Trillion Dollar ਦੇ ਕਲੱਬ ਵਿੱਚ ਪਹੁੰਚਾਉਣ ਦਾ ਹੈ । ਇਸ ਟੀਚੇ ਨੂੰ ਪ੍ਰਾਪਤ ਕਰਨ ਲਈ ਸਾਨੂੰ ਅਰਥਵਿਵਸਥਾ ਦੇ ਹਰ ਸੈਕਟਰ ਨੂੰ ਸੁਧਾਰਨਾ ਹੋਵੇਗਾ । ਸਾਨੂੰ ਇਹ ਵੀ ਧਿਆਨ ਰੱਖਣਾ ਹੋਵੇਗਾ ਕਿ ਹੁਣ ਤਮਾਮ ਸੈਕਟਰਾਂ ਦੀ ਪਰਿਭਾਸ਼ਾ ਵੀ ਬਦਲ ਰਹੀ ਹੈ । ਹੁਣ Manufacturing ਅਤੇ Services ਇੱਕ ਦੂਜੇ ਦੇ ਪੂਰਕ ਹੁੰਦੇ ਜਾ ਰਹੇ ਹਨ । ਸਰਵਿਸ ਸੈਕਟਰ ਤੋਂ Manufacturing ਵਿੱਚ Value Addition ਹੁੰਦੀ ਹੈ ਅਤੇ Manufacturing ਦੇ ਕੁਝ ਫੈਕਟਰ ਸਰਵਿਸ ਨੂੰ ਸੁਧਾਰ ਦਿੰਦੇ ਹਨ । ਨਵੀਆਂ ਟੈਕਨੋਲੋਜੀਆਂ , Artificial Intelligence ਅਤੇ Information Technology ਹੁਣ Manufacturing Ecosystem ਦਾ ਬੇਹੱਦ ਜ਼ਰੂਰੀ ਹਿੱਸਾ ਬਣ ਚੁੱਕੀਆਂ ਹਨ । ਇਸ ਬਦਲਾਅ ਨੂੰ ਸਾਨੂੰ ਧਿਆਨ ਵਿੱਚ ਰੱਖਣਾ ਹੋਵੇਗਾ ।


    ਸਾਥੀਓ , ਬੁਨਿਆਦੀ ਬਦਲਾਵਾਂ ਨੂੰ ਬਿਹਤਰ ਢੰਗ ਨਾਲ ਲਾਗੂ ਕਰਨ ਅਤੇ ਅਸਲੀਅਤਾਂ ਨੂੰ ਵਿਕਾਸ ਵਿੱਚ ਸਮਾਹਿਤ ਕਰਨ ਲਈ ਸਰਕਾਰ Industrial Policy ‘ ਤੇ ਕੰਮ ਕਰ ਰਹੀ ਹੈ । ਇੱਕ ਅਜਿਹੀ ਨੀਤੀ ਜੋ ਨਵੇਂ ਅਰਥਾਂ ਵਿੱਚ ਇੰਡਸਟਰੀ ਨੂੰ ਸਮਝ ਸਕੇ ਅਤੇ ਇੰਡਸਟਰੀ ਨੂੰ ਨਵੇਂ ਨਿਯਮ ਸਮਝਾਅ ਸਕੇ । ਇਹ ਉਦਯੋਗਿਕ ਨੀਤੀ, ਨਿਊ ਇੰਡੀਆ ਦੇ ਉੱਦਮੀ ਦੇ ਨਿਊ ਵਿਜ਼ਨ ਦੇ ਅਨੁਰੂਪ ਹੋਵੇਗੀ । ਇਸ ਉਦਯੋਗਿਕ ਨੀਤੀ ਵਿੱਚ Ease Of Doing Business ਦਾ ਮਹੱਤਵ ਬਣਿਆ ਰਹੇਗਾ ।


    ਸਾਥੀਓ , ਹੁਣ ਸਾਨੂੰ Ease of Doing Business ਦੀ ਰੈਕਿੰਗ ਵਿੱਚ ਟੌਪ 50 ਵਿੱਚ ਆਉਣ ਲਈ ਵੀ ਮਿਲ ਕੇ ਯਤਨ ਕਰਨਾ ਹੈ । ਆਉਣ ਵਾਲੇ ਦਿਨਾਂ ਵਿੱਚ , ਮੈਂ ਖ਼ੁਦ ਇਸ ਵਿਸ਼ੇ ਨਾਲ ਜੁੜੇ ਵੱਖ - ਵੱਖ ਵਿਭਾਗਾਂ ਦੇ ਨਾਲ Review Meetings ਕਰਨ ਵਾਲਾ ਹਾਂ । ਦਸੰਬਰ ਤੱਕ ਅਸੀਂ ਜੋ ਫ਼ੈਸਲੇ ਜ਼ਮੀਨ ‘ ਤੇ ਉਤਾਰ ਸਕਾਂਗੇ , ਉਸ ਦਾ ਪ੍ਰਭਾਵ ਅਗਲੇ ਸਾਲ ਰੈਕਿੰਗ ਦੇ ਨਤੀਜਿਆਂ ਵਿੱਚ ਦਿਖੇਗਾ । Clean energy ਦਾ ਸੈਕਟਰ ਹੋਵੇ , digital world ਹੋਵੇ , health Sector ਹੋਵੇ , mobility ਹੋਵੇ , ਹਰ ਖੇਤਰ ਵਿੱਚ ਕੀਤੇ ਗਏ ਤੁਹਾਡੇ ਯਤਨ ਦੇਸ਼ ਨੂੰ ਅੱਗੇ ਵਧਾਉਣਗੇ , ਆਤਮ ਨਿਰਭਰ ਬਣਾਉਣਗੇ । ਅੱਜ ਦੇ ਸਿਸਟਮ ਵਿੱਚ , ਤਮਾਮ ਪ੍ਰਕਿਰਿਆਵਾਂ ਵਿੱਚ Human Intervention ਨੂੰ ਘੱਟ ਤੋਂ ਘੱਟ ਕੀਤੇ ਜਾਣ ਦੀ ਜ਼ਰੂਰਤ ਹੈ । ਇਸ ਦੇ ਲਈ ਬਹੁਤ ਲੋੜ ਹੈ ਕਿ ਅਸੀਂ ਆਧੁਨਿਕ ਤਕਨੀਕੀ ਅਤੇ Digital Technology ਦਾ ਇਸਤੇਮਾਲ ਹੋਰ ਜ਼ਿਆਦਾ ਵਧਾਈਏ , ਜੀਵਨ ਦੇ ਹਰ ਖੇਤਰ ਵਿੱਚ ਵਧਾਈਏ । ਇੱਕ ਅਜਿਹਾ Work - Culture ਵਿਕਸਿਤ ਕਰੀਏ , ਜਿਸ ਵਿੱਚ ਫ਼ਾਰਮ ਜਮ੍ਹਾਂ ਕਰਨ , ਦਸਤਾਵੇਜ਼ ਦਿਖਾਉਣ ਜਾਂ ਫੀਸ ਜਮ੍ਹਾਂ ਕਰਨ ਲਈ ਸਰਕਾਰੀ ਦਫ਼ਤਰ ਜਾਂ ਕਿਸੇ ਹੋਰ ਏਜੰਸੀ ਦੇ ਦਫ਼ਤਰ ਵਿੱਚ ਜਾਣ ਦੀ ਜ਼ਰੂਰਤ ਹੀ ਨਾ ਹੋਵੇ । ਇਸ ਤਰ੍ਹਾਂ ਦਾ Work - Culture , Policy Driven Governance ਨੂੰ ਹੋਰ ਸਸ਼ਕਤ ਕਰੇਗਾ । Ease of Doing Business ਦੇ ਨਾਲ ਹੀ Ease of Living ਦਾ ਲਾਭ ਦੇਸ਼ ਦੇ ਹਰੇਕ ਨਾਗਰਿਕ ਤੱਕ ਪਹੁੰਚਾਉਣ ਲਈ ਸਾਨੂੰ ਤੁਹਾਡੇ ਸੁਝਾਵਾਂ ਦੀ ਜ਼ਰੂਰਤ ਹੈ ।


    ਸਾਥੀਓ , ਇਸ ਸਮੇਂ ਤੁਹਾਡੇ ਵਿੱਚ ‍ਆਤਮ ਵਿਸ਼ਵਾਸ ਹੈ , ਜੋ ਭਰੋਸਾ ਹੈ , ਉਹ ਮੇਰੀ ਬਹੁਤ ਵੱਡੀ ਤਾਕਤ ਹੈ । ਤੁਹਾਡੀ ਹਰ ਸਲਾਹ ਦਾ , ਸੁਝਾਅ ਦਾ ਮੈਂ ਸੁਆਗਤ ਕਰਦਾ ਹਾਂ । ਅਤੇ ਹੁਣੇ ਮਹੇਂਦਰ ਜੀ ਦੱਸ ਰਹੇ ਸਨ ਅਸੀਂ ਕਾਰਪੋਰੇਟ ਸੈਕਟਰ ਵਿੱਚ ਵੀ ਜੋ target ਤੈਅ ਨਹੀਂ ਕਰਦੇ , ਉਸ ਤਰ੍ਹਾਂ ਨਾਲ ਮੋਦੀ ਕਰ ਰਹੇ ਹਨ । ਸਾਨੂੰ ਗੁਜਰਾਤ ਦੇ ਲੋਕਾਂ ਨੂੰ ਬਚਪਨ ਤੋਂ ਸਿਖਾਇਆ ਜਾਂਦਾ ਹੈ ਅਤੇ ਸ਼ਾਇਦ ਹਰ ਬੱਚੇ ਨੂੰ ਸਿਖਾਇਆ ਜਾਂਦਾ ਹੈ - ‘ਨਿਸ਼ਾਨ ਚੂਕ ਮਾਫ਼ , ਨਹੀਂ ਮਾਫ਼ ਨਿਚੂ ਨਿਸ਼ਾਨ’ । ਯਾਨੀ ਤੁਸੀਂ ਜੇਕਰ target miss ਕਰਦੇ ਹੋ ਤਾਂ ਮਾਫ਼ ਕੀਤਾ ਜਾ ਸਕਦਾ ਹੈ , ਲੇਕਿਨ target ਅਗਰ ਨੀਵਾਂ ਰੱਖਦੇ ਹੋ ਤਾਂ ਮਾਫ਼ ਨਹੀਂ ਕੀਤਾ ਜਾ ਸਕਦਾ । ਅਤੇ ਮੇਰਾ ਇਹ ਮੰਤਰ ਰਿਹਾ ਹੈ ਕਿ ਟੀਚਾ ਜਦੋਂ ਤੈਅ ਕਰੋ , ਤਾਂ ਪਹੁੰਚ ਵਿੱਚ ਹੋਵੇ , ਲੇਕਿਨ ਪਕੜ ਵਿੱਚ ਨਾ ਹੋਵੇ । ਲਗਣਾ ਚਾਹੀਦਾ ਹੈ ਕਿ ਮੈਂ ਥੋੜ੍ਹਾ jump ਲਗਾਵਾਂਗਾ ਤਾਂ ਪਕੜ ਲਵਾਂਗਾ। ਵਿਸ਼ਵਾਸ ਹੋਣਾ ਚਾਹੀਦਾ ਹੈ ਪਾਸ ਹੀ ਹੈ , ਜ਼ਿਆਦਾ ਦੂਰ ਨਹੀਂ ਹੈ । ਇਸ psychology ਦੀ ਵਰਤੋਂ ਕਰਦਿਆਂ ਮੈਂ target ਤੈਅ ਕਰਨ ਦੀ ਆਦਤ ਵਾਲਾ ਹਾਂ । ਮੈਨੂੰ ਵਿਸ਼ਵਾਸ ਹੈ ਕਿ ਦੇਸ਼ ਦੇ ਅੰਦਰ ਇਹ ਮੂਲ ਬਣਿਆ ਹੈ , ਇਸ ਮੂਲ ਦਾ ਨਤੀਜਾ ਵੀ ਮਿਲ ਰਿਹਾ ਹੈ ।


    ਅਤੇ ਇੱਕ ਵਾਰ ਫਿਰ ਤੁਹਾਨੂੰ ਸਾਰਿਆਂ ਨੂੰ ਵਧਾਈ ਦੇ ਨਾਲ ਮੈਂ ਆਪਣੀ ਗੱਲ ਸਮਾਪਤ ਕਰਦਾ ਹਾਂ ।


    ਬਹੁਤ - ਬਹੁਤ ਧੰਨਵਾਦ !!!


    ***

    
    
    (Release ID: 1559391) Visitor Counter : 1