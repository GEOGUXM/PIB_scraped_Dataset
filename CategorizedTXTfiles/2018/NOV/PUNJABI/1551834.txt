      ਜਲ ਸਪਲਾਈ ਅਤੇ ਸੈਨੀਟੇਸ਼ਨ ਮੰਤਰਾਲਾ

      ਸਵੱਛ ਭਾਰਤ ਮਿਸ਼ਨ ਨੇ ਜ਼ਿਲ੍ਹਾ ਕਲੈਕਟਰਾਂ ਲਈ ਵਰਲਡ ਟਾਇਲਟ ਦਿਵਸ ਪ੍ਰਤੀਯੋਗਤਾ ਦਾ ਐਲਾਨ ਕੀਤਾ
      Posted On: 03 NOV 2018 2:42PM by PIB Chandigarh


    Swachh Bharat Mission announces World Toilet Day Contest for District Collectors


    
    ਸਵੱਛ ਭਾਰਤ ਮਿਸ਼ਨ ਨੇ ਜ਼ਿਲ੍ਹਾ ਕਲੇਕਟਰਾਂ ਲਈ ਵਰਲਡ ਟਾਇਲਟ ਦਿਵਸ ਪ੍ਰਤੀਯੋਗਤਾ ਦਾ ਐਲਾਨ ਕੀਤਾ


    ਪੇਅਜਲ ਅਤੇ ਸਵੱਛਤਾ ਮੰਤਰਾਲੇ ਨੇ ਜ਼ਿਲ੍ਹਿਆਂ ਅਤੇ ਰਾਜਾਂ ਲਈ ਸਵੱਛ ਭਾਰਤ ਵਰਲਡ ਟਾਇਲਟ ਡੇ (ਵਿਸ਼ਵ ਪਖਾਨਾ ਦਿਵਸ)ਪ੍ਰਤੀਯੋਗਤਾ ਦਾ ਅੱਜ ਐਲਾਨ ਕੀਤਾ। ਸਵੱਛ ਭਾਰਤ ਮਿਸ਼ਨ ਆਪਣੇ ਪੰਜਵੇਂ ਅਤੇ ਅੰਤਿਮ ਵਰ੍ਹੇ ਵਿੱਚ ਪ੍ਰਵੇਸ਼ ਕਰ ਰਿਹਾ ਹੈ , ਅਜਿਹੇ ਵਿੱਚ ਇਸ ਪ੍ਰਤੀਯੋਗਤਾ ਦਾ ਉਦੇਸ਼ ਦੇਸ਼ ਦੇ ਸਾਰਿਆਂ ਜ਼ਿਲ੍ਹਿਆਂ ਵਿੱਚ ਸਵੱਛਤਾ ਨਾਲ ਜੁੜੇ ਜਨ ਅਭਿਆਨਾਂ ਨੂੰ ਉਤਸ਼ਾਹਿਤ ਕਰਨਾ ਹੈ । ਇਸ ਵਿੱਚ ਵਿਸ਼ੇਸ਼ ਰੂਪ ਨਾਲ ਖੁਲ੍ਹੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ ਅਭਿਆਨ ਨੂੰ ਟਿਕਾਊ ਬਣਾਉਣ ‘ ਤੇ ਧਿਆਨ ਕੇਂਦਰਿਤ ਕੀਤਾ ਗਿਆ ਹੈ।


    ਵਿਸ਼ਵ ਪਖਾਨਾ ਦਿਵਸ ਦੇ 10 ਦਿਨ ਪਹਿਲਾ ਤੋਂ 9 ਨਵੰਬਰ ਤੋਂ 19 ਨਵੰਬਰ , 2018 ਤੱਕ ਦੇਸ਼ ਭਰ ਦੇ ਜ਼ਿਲ੍ਹਿਆਂ ਦਰਮਿਆਨ ਸਵੱਛਤਾ ਗਤੀਵਿਧੀਆਂ ਨੂੰ ਲੈਕੇ ਪ੍ਰਤੀਯੋਗਤਾ ਲੜੀ ਆਯੋਜਿਤ ਕੀਤੀ ਜਾਵੇਗੀ।


    ਮੰਤਰਾਲੇ ਵੱਲੋਂ ਜਾਰੀ ਅਡਵਾਈਜਰੀ ਅਨੁਸਾਰ ਪ੍ਰਤੀਯੋਗਤਾ ਵਿੱਚ ਸਿਖਰਲਾ ਸਥਾਨ ਪ੍ਰਾਪਤ ਕਰਨ ਵਾਲੇ 10 ਜ਼ਿਲ੍ਹਾ ਕਲੈਕਟਰਾਂ ਦੇ ਨਾਲ ਹੀ ਸਵੱਛਤਾ ਮਿਸ਼ਨ ਦੇ ਇੰਚਾਰਜ ਸਿਖਰਲੇ 3 ਰਾਜਾਂ ਦੇ ਡਾਇਰੈਕਟਰਾਂ ਅਤੇ ਸਕੱਤਰਾਂ ਨੂੰ ਸਵੱਛ ਭਾਰਤ ਮਿਸ਼ਨ ਵੱਲੋਂ ਪੁਰਸਕਾਰ ਦਿੱਤਾ ਜਾਵੇਗਾ। ਇਨ੍ਹਾਂ ਲੋਕਾਂ ਨੂੰ ਸਵੱਛ ਭਾਰਤ ਮਿਸ਼ਨ ਦੇ ਬ੍ਰਾਂਡ ਅੰਬੈਸਡਰ ਅਭਿਨੇਤਾ ਅਕਸ਼ੈ ਕੁਮਾਰ ਨਾਲ ਗੱਲਬਾਤ ਕਰਨ ਅਤੇ ਆਪਣੇ ਅਨੁਭਵ ਸਾਂਝੇ ਕਰਨ ਦਾ ਵੀ ਅਵਸਰ ਮਿਲੇਗਾ। ਮੰਤਰਾਲੇ ਨੇ ਪ੍ਰਤੀਯੋਗਤਾ ਵਿੱਚ ਜ਼ਿਆਦਾ ਤੋਂ ਜ਼ਿਆਦਾ ਜ਼ਿਲ੍ਹਿਆਂ ਨੂੰ ਹਿੱਸਾ ਲੈਣ ਦੀ ਅਪੀਲ ਕੀਤੀ ਹੈ। ਇਹ ਪ੍ਰਤੀਯੋਗਤਾ ਰਾਜਸਥਾਨ , ਮੱਧ ਪ੍ਰਦੇਸ਼ , ਛਤੀਸਗੜ੍ਹ , ਤੇਲੰਗਾਨਾ ਅਤੇ ਮਿਜੋਰਮ ਲਈ ਨਹੀਂ ਹੈ।


    ਪ੍ਰਤੀਯੋਗਤਾ ਵਿੱਚ ਸ਼ਾਮਲ ਹੋਣ ਦੇ ਇੱਛੁਕ ਜ਼ਿਲੇ ਔਨਲਾਈਨ ਪੋਰਟਲ sbm.gov.in/wtd 2018 ‘ ਤੇ ਲੌਗ ਇਨ ਕਰਕੇ ਪ੍ਰਤੀਯੋਗਤਾ ਲਈ ਅਰਜ਼ੀ ਦੇ ਸਕਦੇ ਹਨ। ਅਰਜ਼ੀ ਖਿੜਕੀ ਵਿਸ਼ਵ ਟਾਇਲਟ ਦਿਵਸ 19 ਨਵੰਬਰ ਤੋਂ 30 ਨਵੰਬਰ , 2018 ਤੱਕ ਖੁੱਲ੍ਹੀ ਰਹੇਗੀ।


    <><><>

    
    
    (Release ID: 1551834) Visitor Counter : 3