      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਮੰਤਰੀ ਮੰਡਲ ਨੇ ਯੁਵਾ ਮਾਮਲਿਆਂ ਵਿੱਚ ਸਹਿਯੋਗ ਲਈ ਭਾਰਤ ਅਤੇ ਤਾਜਕਿਸਤਾਨ ਦਰਮਿਆਨ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 22 NOV 2018 7:02PM by PIB Chandigarh


    Cabinet approves MoU between India and Tajkistan on Cooperation on Youth Matters


    
    ਮੰਤਰੀ ਮੰਡਲ ਨੇ ਯੁਵਾ ਮਾਮਲਿਆਂ ਵਿੱਚ ਸਹਿਯੋਗ ਲਈ ਭਾਰਤ ਅਤੇ ਤਾਜਕਿਸਤਾਨ ਦਰਮਿਆਨ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ


    
    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਮੰਤਰੀ ਮੰਡਲ ਨੇ ਯੁਵਾ ਮਾਮਲਿਆਂ ਵਿੱਚ ਸਹਿਯੋਗ ਲਈ ਭਾਰਤ ਅਤੇ ਤਾਜਕਿਸਤਾਨ ਦਰਮਿਆਨ ਸਹਿਮਤੀ ਪੱਤਰ ਨੂੰ ਕਾਰਜ ਉਪਰੰਤ ਪ੍ਰਵਾਨਗੀ ਦੇ ਦਿੱਤੀ ਹੈ।
    
    ਯੁਵਾ ਮਾਮਲਿਆਂ ਵਿੱਚ ਸਹਿਯੋਗ ਨੂੰ ਪ੍ਰੋਤਸਾਹਨ ਦੇਣ ਦੇ ਸਬੰਧ ਵਿੱਚ ਭਾਰਤ ਅਤੇ ਤਾਜਕਿਸਤਾਨ ਦਰਮਿਆਨ ਇੱਕ ਸਹਿਮਤੀ ਪੱਤਰ 'ਤੇ ਦੋਹਾਂ ਦੇਸ਼ਾਂ ਨੇ 8 ਅਕਤੂਬਰ, 2018 ਨੂੰ ਦੁਸ਼ਾਂਬੇ (Dushanbe) ਵਿੱਚ ਹਸਤਾਖ਼ਰ ਕੀਤੇ ਸਨ। ਯੁਵਾ ਮਾਮਲੇ ਅਤੇ ਖੇਡ, ਭਾਰਤ ਸਰਕਾਰ ਲਈ ਤਾਜਕਿਸਤਾਨ ਵਿੱਚ ਭਾਰਤ ਦੇ ਰਾਜਦੂਤ ਸ਼੍ਰੀ ਸੋਮਨਾਥ ਘੋਸ਼ ਅਤੇ ਤਾਜਕਿਸਤਾਨ ਗਣਰਾਜ ਦੇ ਯੁਵਾ ਅਤੇ ਖੇਡ ਮਾਮਲਿਆਂ ਦੀ ਕਮੇਟੀ ਦੇ ਚੇਅਰਮੈਨ ਅਬਦੁੱਲੋਜ਼ੋਦਾ ਅਹਿਤਾਮ ਰੁਸਤਮ (Abdullozoda Ahtam Rustam) ਨੇ ਸਹਿਮਤੀ ਪੱਤਰ 'ਤੇ ਹਸਤਾਖ਼ਰ ਕੀਤੇ ਸਨ।
    ਸਹਿਮਤੀ ਪੱਤਰ 5 ਸਾਲ ਦੇ ਸਮੇਂ ਲਈ ਪ੍ਰਮਾਣਿਕ ਹੋਵੇਗਾ। ਯੁਵਾ ਮਾਮਲਿਆਂ ਵਿੱਚ ਸਹਿਯੋਗ ਦੇ ਖੇਤਰਾਂ ਵਿੱਚ ਯੁਵਾਵਾਂ, ਯੁਵਾ ਸੰਗਠਨਾਂ ਦੇ ਪ੍ਰਤੀਨਿਧੀਆਂ ਅਤੇ ਯੁਵਾ ਨੀਤੀ ਨਿਰਮਾਣ ਦੇ ਇੰਚਾਰਜ ਸਰਕਾਰੀ ਅਧਿਕਾਰੀਆਂ ਦੇ ਆਦਾਨ-ਪ੍ਰਦਾਨ ਸਹਿਤ ਦੋਹਾਂ ਦੇਸ਼ਾਂ ਵਿੱਚ ਯੁਵਾ ਮਾਮਲਿਆਂ 'ਤੇ ਆਯੋਜਿਤ ਹੋਣ ਵਾਲੇ ਅੰਤਰ-ਰਾਸ਼ਟਰੀ ਸੰਮੇਲਨਾਂ ਅਤੇ ਗੋਸ਼ਠੀਆਂ ਲਈ ਸੱਦਾ, ਪ੍ਰਿੰਟਿਡ ਸਮੱਗਰੀ, ਫ਼ਿਲਮਾਂ, ਅਨੁਭਵਾਂ, ਯੁਵਾ ਮਾਮਲਿਆਂ 'ਤੇ ਸੋਧ ਅਤੇ ਹੋਰ ਸੂਚਨਾਵਾਂ ਦੇ ਆਦਾਨ-ਪ੍ਰਦਾਨ, ਯੁਵਾ ਕੈਂਪਾਂ, ਯੁਵਾ ਉਤਸਵਾਂ ਅਤੇ ਦੋਹਾਂ ਦੇਸ਼ਾਂ ਦੇ ਨਿਯਮਾਂ ਦੇ ਅਨੁਸਾਰ ਸੰਯੁਕਤ ਰੂਪ ਨਾਲ ਸਵੀਕਾਰ ਯੁਵਾ ਮਾਮਲਿਆਂ 'ਤੇ ਸਹਿਯੋਗੀ ਗਤੀਵਿਧੀਆਂ ਵੀ ਇਸ ਦੇ ਦਾਇਰੇ ਵਿੱਚ ਰੱਖੀਆਂ ਗਈਆਂ ਹਨ।
    ਸਹਿਮਤੀ ਪੱਤਰ ਦਾ ਉਦੇਸ਼ ਤਾਜਕਿਸਤਾਨ ਦੇ ਨਾਲ ਯੁਵਾ ਮਾਮਲਿਆਂ 'ਤੇ ਸਹਿਯੋਗ ਨੂੰ ਪ੍ਰੋਤਸਾਹਨ ਦੇਣਾ ਅਤੇ ਉਸ ਨੂੰ ਮਜ਼ਬੂਤ ਬਣਾਉਣਾ ਹੈ। ਇਸ ਲਈ ਦੋਹਾਂ ਪੱਖਾਂ ਰਾਹੀਂ ਆਯੋਜਿਤ ਪ੍ਰੋਗਰਾਮਾਂ ਅਤੇ ਗਤੀਵਿਧੀਆਂ ਵਿੱਚ ਹਿੱਸਾ ਲੈਣਾ, ਸੂਚਨਾ ਅਤੇ ਜਾਣਕਾਰੀ ਨੂੰ ਸਾਝਾਂ ਕਰਨਾ ਅਤੇ ਯੁਵਾਵਾਂ ਦਾ ਆਦਾਨ-ਪ੍ਰਦਾਨ ਕਰਨਾ ਵੀ ਸ਼ਾਮਲ ਕੀਤਾ ਗਿਆ ਹੈ।
    ਲਾਭ:
    
    ਇਸ ਸਮਝੌਤੇ ਨਾਲ ਯੁਵਾ ਮਾਮਲਿਆਂ ਦੇ ਖੇਤਰ ਵਿੱਚ ਆਦਾਨ-ਪ੍ਰਦਾਨ ਪ੍ਰੋਗਰਾਮਾਂ ਲਈ ਸੁਵਿਧਾ ਹੋਵੇਗੀ, ਜਿਸ ਨਾਲ ਯੁਵਾਵਾਂ ਵਿੱਚ ਵਿਚਾਰਾਂ, ਕਦਰਾਂ ਕੀਮਤਾਂ ਅਤੇ ਸੱਭਿਆਚਾਰ ਦੇ ਆਦਾਨ-ਪ੍ਰਦਾਨ ਨੂੰ ਪ੍ਰੋਤਸਾਹਨ ਦੇਣ ਵਿੱਚ ਮਦਦ ਮਿਲੇਗੀ ਅਤੇ ਭਾਰਤ ਅਤੇ ਤਾਜਕਿਸਤਾਨ ਦਰਮਿਆਨ ਦੋਸਤਾਨਾ ਰਿਸ਼ਤੇ ਮਜ਼ਬੂਤ ਹੋਣਗੇ। ਦੋਹਾਂ ਦੇਸ਼ਾਂ ਦਰਮਿਆਨ ਇਸ ਤਰ੍ਹਾਂ ਦੇ ਦੁਵੱਲੇ ਆਦਾਨ- ਪ੍ਰਦਾਨ ਪ੍ਰੋਗਰਾਮਾਂ ਤੋਂ ਜੋ ਲਾਭ ਹੋਣਗੇ, ਉਨ੍ਹਾਂ ਨਾਲ ਜਾਤੀ, ਧਰਮ ਅਤੇ ਲਿੰਗ ਦਾ ਲਿਹਾਜ਼ ਕੀਤੇ ਬਿਨਾ ਸਾਰੇ ਯੁਵਾਵਾਂ ਨੂੰ ਸਮਾਨ ਰੂਪ ਵਿੱਚ ਲਾਭ ਮਿਲੇਗਾ। ਇਸ ਨਾਲ ਯੁਵਾਵਾਂ ਵਿੱਚ ਅੰਤਰ-ਰਾਸ਼ਟਰੀ ਸਮਝ ਵਿਕਸਤ ਹੋਵੇਗੀ ਅਤੇ ਉਹ ਯੁਵਾ ਮਾਮਲਿਆਂ ਦੇ ਖੇਤਰ ਵਿੱਚ ਆਪਣੇ ਗਿਆਨ ਅਤੇ ਮੁਹਾਰਤ ਨੂੰ ਵਧਾ ਸਕਣਗੇ।


    

    
    (Release ID: 1553725) Visitor Counter : 5