      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਯਾਤਰੀ ਰੋਪਵੇ ਪ੍ਰੋਜੈਕਟ ਦੇ ਸੰਪੂਰਣਾ ਸਮਾਧਾਨ ਲਈ ਵੈਪਕੋਸ ਅਤੇ ਡੋਪੇਲਮੇਰ ਦਰਮਿਆਨ ਸਮਝੌਤਾ ਪੱਤਰ ’ਤੇ ਹਸਤਾਖ਼ਰ ਰੋਪਵੇ ਅਤੇ ਕੇਬਲ ਕਾਰਾਂ ਭਾਰਤੀ ਟ੍ਰਾਂਸਪੋਰਟ ਦਾ ਭਵਿੱਖ ਹਨ, ਖ਼ਾਸ ਕਰਕੇ ਪਹਾੜੀ ਖੇਤਰਾਂ ਅਤੇ ਭੀੜਭਾੜ ਵਾਲੇ ਸ਼ਹਿਰਾਂ ਵਿੱਚ : ਸ਼੍ਰੀ ਨਿਤਿਨ ਗਡਕਰੀ
      Posted On: 05 NOV 2018 5:26PM by PIB Chandigarh


    Mou Signed Between WAPCOS and Doppelmayr for End-To-End Solutions for Passenger Ropeway Projects
    
    Shri Nitin Gadkari Says, Ropeways and Cable Cars are the Future of Indian Transport, Especially in Hilly Terrains and Congested Cities


    ਯਾਤਰੀ ਰੋਪਵੇ ਪ੍ਰੋਜੈਕਟ ਦੇ ਸੰਪੂਰਣਾ ਸਮਾਧਾਨ ਲਈ ਵੈਪਕੋਸ ਅਤੇ ਡੋਪੇਲਮੇਰ ਦਰਮਿਆਨ ਸਮਝੌਤਾ ਪੱਤਰ ’ਤੇ ਹਸਤਾਖ਼ਰ
    ਰੋਪਵੇ ਅਤੇ ਕੇਬਲ ਕਾਰਾਂ ਭਾਰਤੀ ਟ੍ਰਾਂਸਪੋਰਟ ਦਾ ਭਵਿੱਖ ਹਨ, ਖ਼ਾਸ ਕਰਕੇ ਪਹਾੜੀ ਖੇਤਰਾਂ ਅਤੇ ਭੀੜਭਾੜ ਵਾਲੇ ਸ਼ਹਿਰਾਂ ਵਿੱਚ : ਸ਼੍ਰੀ ਨਿਤਿਨ ਗਡਕਰੀ


    ਕੇਂਦਰੀ ਸੜਕ ਟ੍ਰਾਂਸਪੋਰਟ ਅਤੇ ਰਾਜਮਾਰਗ, ਜਹਾਜ਼ਰਾਨੀ, ਜਲ ਸੰਸਾਧਨ, ਨਦੀ ਵਿਕਾਸ ਅਤੇ ਗੰਗਾ ਸੁਰੱਖਿਆ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਨੇ ਕਿਹਾ ਹੈ ਕਿ ਦੇਸ਼ ਨੂੰ ਟ੍ਰਾਂਸਪੋਰਟ ਖੇਤਰ ਦੇ ਵਿਕਾਸ ਲਈ ਭਵਿੱਖਮਈ ਟੈਕਨੋਲੋਜੀ ਦੀ ਜ਼ਰੂਰਤ ਹੈ। ਸ਼੍ਰੀ ਗਡਕਰੀ ਅੱਜ ਨਵੀਂ ਦਿੱਲੀ ਵਿੱਚ ਯਾਤਰੀ ਰੋਪਵੇ ਪ੍ਰੋਜੈਕਟਾਂ ਲਈ ਸੰਪੂਰਣ ਸਮਾਧਾਨ ਪ੍ਰਦਾਨ ਕਰਨ ਲਈ ਭਾਰਤ ਸਰਕਾਰ ਦੀ ਮੋਹਰੀ ਇੰਜੀਨੀਅਰਿੰਗ ਕੰਸਲਟੈਂਸੀ ਸੰਗਠਨ ਵੈਪਕੋਸ ਅਤੇ ਡੋਪੇਲਮੇਰ ਦਰਮਿਆਨ ਸਮਝੌਤਾ ਹਸਤਾਖ਼ਰ ਸਮਾਰੋਹ ਦੇ ਮੌਕੇ ’ਤੇ ਬੋਲ ਰਹੇ ਸਨ।


    ਉਨ੍ਹਾਂ ਨੇ ਸ਼ਹਿਰਾਂ ਵਿੱਚ ਭੀੜਭਾੜ ਵਿੱਚ ਕਮੀ ਲਿਆਉਣ ਅਤੇ ਪ੍ਰਦੂਸ਼ਣ ਵਿੱਚ ਕਟੌਤੀ ਦੀ ਜ਼ਰੂਰਤ ’ਤੇ ਬਲ ਦਿੱਤਾ । ਉਨ੍ਹਾਂ ਨੇ ਪ੍ਰਦੂਸ਼ਣ ਮੁਕਤ ਅਤੇ ਲਾਗਤ ਪ੍ਰਭਾਵੀ ਟ੍ਰਾਂਸਪੋਰਟ ਇਨੌਵੇਸ਼ਨਾਂ ਨੂੰ ਪ੍ਰੋਤਸਾਹਿਤ ਕਰਨ ਦੇ ਸਰਕਾਰ ਦੇ ਸੰਕਲਪ ਨੂੰ ਦੁਹਰਾਇਆ ਅਤੇ ਕਿਹਾ ਕਿ ਰੋਪਵੇ , ਕੇਬਲ ਕਾਰ , ਫਨੀਕੁਲਰ ਰੇਲਵੇ (ਬਿਜਲੀ ਦੇ ਤਾਰਾਂ ’ਤੇ ਚਲਣ ਵਾਲੀ ਰੇਲ), ਪਹਾੜੀ ਅਤੇ ਕਠਿਨਾਈ ਵਾਲੇ ਖੇਤਰਾਂ ਲਈ ਅਤੇ ਭੀੜਭਾੜ ਵਾਲੇ ਸ਼ਹਿਰਾਂ ਵਿੱਚ ਅੰਤਮ ਸੰਪਰਕ ਵਿਕਲਪ ਵਜੋਂ ਟ੍ਰਾਂਸਪੋਰਟ ਦੇ ਉਪਯੋਗੀ ਸਾਧਨ ਹੋ ਸਕਦੇ ਹਨ । ਉਨ੍ਹਾਂ ਨੇ ਕਿਹਾ ਕਿ ਟੂ ਟਾਈਅਰ ਸ਼ਹਿਰਾਂ ਲਈ ਵੀ ਇਹ ਟ੍ਰਾਂਸਪੋਰਟ ਵਿਕਲਪ ਉਪਯੋਗੀ ਸਿੱਧ ਹੋਣਗੇ। ਉਨ੍ਹਾਂ ਨੇ ਆਸ਼ਾ ਵਿਅਕਤ ਕੀਤੀ ਕਿ ਇਹ ਟ੍ਰਾਂਸਪੋਰਟ ਵਿਕਲਪ, ਲੋਕਾਂ ਨੂੰ ਨਿਜੀ ਤੋਂ ਜਨਤਕ ਟ੍ਰਾਂਸਪੋਰਟ ਵੱਲ ਜਾਣ ਲਈ ਪ੍ਰੇਰਿਤ ਕਰਨਗੇ ।


    ਸ਼੍ਰੀ ਨਿਤਿਨ ਗਡਕਰੀ ਨੇ ਟ੍ਰਾਂਸਪੋਰਟ ਖੇਤਰ ਵਿੱਚ ਵਿਕਲਪਿਕ ਈਂਧਣਾਂ ਦੇ ਇਸਤੇਮਾਲ ’ਤੇ ਬਲ ਦਿੱਤਾ। ਉਨ੍ਹਾਂ ਨੇ ਕਿਹਾ ਕਿ ਮੇਥਾਨੌਲ, ਇਥਨੌਲ, ਬਿਜਲੀ ਸਰੋਤਾਂ ਤੋਂ ਦੇਸ਼, ਤੇਲ ਆਯਾਤ ਵਿੱਚ ਵੱਡੀ ਬਚਤ ਕਰ ਸਕਦਾ ਹੈ।


    ***

    
    
    (Release ID: 1552015) Visitor Counter : 2