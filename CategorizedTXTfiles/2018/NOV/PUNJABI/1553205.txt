      ਜਲ ਸਪਲਾਈ ਅਤੇ ਸੈਨੀਟੇਸ਼ਨ ਮੰਤਰਾਲਾ

      ਸਵੱਛ ਭਾਰਤ ਮਿਸ਼ਨ ਰਾਸ਼ਟਰ ਭਰ ਵਿੱਚ ਗਤੀਵਿਧੀਆਂ ਦਾ ਆਯੋਜਨ ਕਰਕੇ, ਕੱਲ੍ਹ ਵਿਸ਼ਵ ਟਾਇਲਟ ਡੇ ਮਨਾਵੇਗਾ
      Posted On: 18 NOV 2018 6:39PM by PIB Chandigarh

                                                                                                                                                                                                                                                                                                                                                                                                                                                                                                                                                                                                                                                                                                                                                                    
Swachh Bharat Mission to celebrate World Toilet Day tomorrow with nationwide activities                                                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                    
ਸਵੱਛ ਭਾਰਤ ਮਿਸ਼ਨ ਰਾਸ਼ਟਰ ਭਰ ਵਿੱਚ ਗਤੀਵਿਧੀਆਂ ਦਾ ਆਯੋਜਨ ਕਰਕੇ, ਕੱਲ੍ਹ ਵਿਸ਼ਵ ਟਾਇਲਟ ਡੇ ਮਨਾਵੇਗਾ                                                                                                                                                                                                                                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                    
ਸਵੱਛ ਭਾਰਤ ਮਿਸ਼ਨ ( ਗ੍ਰਾਮੀਣ) ਸਾਰੇ ਰਾਜਾਂ ਅਤੇ ਜ਼ਿਲ੍ਹਿਆਂ ਵਿੱਚ ਜਨ ਜਾਗਰੂਕਤਾ ਅਤੇ ਲਾਮਬੰਦ ਕਰਨ ਦੀਆਂ ਗਤੀਵਿਧੀਆਂ ਦੇ ਆਯੋਜਨ ਨਾਲ ਕੱਲ੍ਹ ਵਿਸ਼ਵ ਟਾਇਲਟ ਡੇ ਮਨਾਵੇਗਾ। ਇਸ ਵਿੱਚ ਪਖਾਨਿਆਂ ਦੀ ਵਰਤੋਂ ‘ ਤੇ ਧਿਆਨ ਕੇਂਦਰਿਤ ਕੀਤਾ ਜਾਵੇਗਾ , ਜੋ ਪ੍ਰਧਾਨ ਮੰਤਰੀ ਦੇ ਅਕਤੂਬਰ 2019 ਤੱਕ ਸਵੱਛ ਭਾਰਤ ਦੇ ਸੱਦੇ ਨਾਲ ਜੁੜਿਆ ਹੋਇਆ ਹੈ।                                                                                                                                                                                                                                                                                                                                                                                                                                                                                         
                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                    
ਦਿਨ ਦੇ ਆਯੋਜਨਾਂ ਦਾ ਕੇਂਦਰੀ ਹਿੱਸਾ, ਸਾਰੇ ਜ਼ਿਲ੍ਹਿਆਂ ਵਿੱਚ ਸਵੱਛ ਭਾਰਤ ਵਿਸ਼ਵ ਟਾਇਲਟ ਡੇ ਕੰਟੈਸਟ (ਮੁਕਾਬਲਾ) 2018 ਦਾ ਆਯੋਜਨ ਹੈ। ਇਸ ਵਿੱਚ ਜ਼ਿਲ੍ਹਾ , ਬਲਾਕ ਅਤੇ ਪੰਚਾਇਤ ਪੱਧਰ ਦੀਆਂ ਟੀਮਾਂ , ਸਵੱਛਤਾਗ੍ਰਹੀਆਂ ਅਤੇ ਸਵੱਛਤਾ ਚੈਂਪੀਅਨਾਂ ਨੂੰ ਸ਼ਾਮਲ ਕਰਕੇ ਜ਼ਮੀਨੀ ਪੱਧਰ ਦੀਆਂ ਗਤੀਵਿਧੀਆਂ ਦਾ ਆਯੋਜਨ ਕੀਤਾ ਜਾਵੇਗਾ। ਇਸ ਦਾ ਉਦੇਸ਼ ਭਾਈਚਾਰਿਆਂ ਦੇ ਨਾਲ ਜੁੜਨਾ ਅਤੇ ਸਵੱਛਤਾ ਉਪਲੱਬਧੀ ਨੂੰ ਬਣਾਈ ਰੱਖਣ ਲਈ ਰਾਸ਼ਟਰੀ ਸੰਕਲਪ ਦੀ ਪੁਸ਼ਟੀ ਕਰਨਾ ਹੈ। ਸਾਰੇ ਰਾਜ ਅਤੇ ਜ਼ਿਲ੍ਹੇ ਦੇਸ਼ ਵਿੱਚ ਮਿਸਾਲ ਗਤੀ ਨਾਲ ਪਖਾਨਿਆਂ ਅਤੇ ਸਵੱਛਤਾ 'ਤੇ ਕੇਂਦਰਿਤ ਇਨੋਵੇਟਿਵ ਗਤੀਵਿਧੀਆਂ ਦੇ ਆਯੋਜਨ ਨਾਲ 9 ਨਵੰਬਰ ਤੋਂ ਹੀ ਇੱਕ ਪ੍ਰਤੀਯੋਗੀ ਵਜੋਂ ਕੰਮ ਕਰ ਰਹੇ ਹਨ। ਇਨ੍ਹਾਂ ਗਤੀਵਿਧੀਆਂ ਦੇ ਕੱਲ੍ਹ ਆਯੋਜਿਤ ਹੋਣ ਵਾਲੀਆਂ ਪਹਿਲਕਦਮੀਆਂ ਨਾਲ ਹੀ ਨਤੀਜੇ 'ਤੇ ਪਹੁੰਚਣ ਦੀ ਉਮੀਦ ਹੈ।                                                                                                                                        
                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                    
ਸਵੱਛ ਭਾਰਤ ਮਿਸ਼ਨ ਦੀ ਸਥਾਪਨਾ ਤੋਂ ਬਾਅਦ ਹੀ ਭਾਰਤ ਦੀ ਗ੍ਰਾਮੀਣ ਸਵੱਛਤਾ ਕਵਰੇਜ ਵਿੱਚ ਮਹੱਤਵਪੂਰਨ ਵਾਧਾ ਹੋਇਆ ਹੈ। ਇਹ ਅਕਤੂਬਰ 2014 ਵਿੱਚ 39% ਸੀ ਜੋ ਅੱਜ ਵਧ ਕੇ 96% ਤੋਂ ਜ਼ਿਆਦਾ ਹੋ ਗਈ ਹੈ। ਗ੍ਰਾਮੀਣ ਭਾਰਤੀਆਂ ਨੇ 8.8 ਕਰੋੜ ਤੋਂ ਜ਼ਿਆਦਾ ਘਰੇਲੂ ਪਖਾਨੇ ਬਣਾਏ ਹਨ । ਇਸ ਸਦਕਾ 25 ਰਾਜਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ , 530 ਜ਼ਿਲ੍ਹਿਆਂ ਅਤੇ 5.2 ਲੱਖ ਤੋਂ ਜ਼ਿਆਦਾ ਪਿੰਡਾਂ ਨੇ ਆਪਣੇ ਆਪ ਨੂੰ ਖੁੱਲ੍ਹੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ ਐਲਾਨ ਕਰ ਦਿੱਤਾ ਹੈ। ਗ੍ਰਾਮੀਣ ਭਾਰਤ ਵਿੱਚ ਖੁੱਲ੍ਹੇ ਵਿੱਚ ਪਖਾਨੇ ਜਾਣ ਵਾਲੇ ਲੋਕਾਂ ਦੀ ਸੰਖਿਆ ਜੋ 2014 ਵਿੱਚ 550 ਮਿਲੀਅਨ ਸੀ , ਉਹ ਅੱਜ 100 ਮਿਲੀਅਨ ਤੋਂ ਵੀ ਘੱਟ ਰਹਿ ਗਈ ਹੈ। ਇਸ ਵਿੱਚ ਸਵੱਛ ਭਾਰਤ ਮਿਸ਼ਨ ਤਹਿਤ ਹੋਈ ਪ੍ਰਗਤੀ ਦਾ ਯੋਗਦਾਨ ਹੈ। ਸਵੱਛ ਭਾਰਤ ਮਿਸ਼ਨ (ਗ੍ਰਾਮੀਣ) ਵੱਲੋਂ ਕੀਤੇ ਗਏ ਕਾਰਜਾਂ ਨੂੰ ਮਾਨਤਾ ਦਿੰਦਿਆਂ ਕੱਲ੍ਹ ਮੁੰਬਈ ਵਿੱਚ ਵਿਸ਼ਵ ਟਾਇਲਟ ਸਿਖਰ ਸੰਮੇਲਨ ਵਿੱਚ ਪੇਅਜਲ ਅਤੇ ਸਵੱਛਤਾ ਮੰਤਰਾਲੇ ਨੂੰ ‘ ਲਾਈਫਟਾਈਮ ਅਵੀਚਮੈਂਟ ਅਵਾਰਡ ’ ਪ੍ਰਦਾਨ ਕੀਤਾ ਜਾ ਰਿਹਾ ਹੈ।
                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                    
***                                                                                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                                                                                                    
    
    
    (Release ID: 1553205) Visitor Counter : 2