      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਫੈਸਟੀਵਲ (ਇਫੀ) ਗੋਆ ਵਿੱਚ 20 ਤੋਂ 28 ਨਵੰਬਰ ਨੂੰ ਹੋਵੇਗਾ ਇਸਰਾਈਲ ਫੋਕਸ ਵਿੱਚ ਰਹਿਣ ਵਾਲਾ ਦੇਸ਼, ਝਾਰਖੰਡ ਫੋਕਸ ਵਿੱਚ ਰਹਿਣ ਵਾਲਾ ਰਾਜ ਹੋਵੇਗਾ, ਡੈਨ ਵੋਲਮੈਨ (Dan Wolman) ਨੂੰ ਲਾਈਫਟਾਈਮ ਅਚੀਵਮੈਂਟ ਪੁਰਸਕਾਰ ਪ੍ਰਦਾਨ ਕੀਤਾ ਜਾਵੇਗਾ
      Posted On: 06 NOV 2018 6:11PM by PIB Chandigarh


    The International Film Festival of India (IFFI) to commence in Goa from 20th-28th Nov


    Israel to be the Country Focus Jharkhand to be the State Focus Dan Wolman to be given the Lifetime Achievement Award


    ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਫੈਸਟੀਵਲ (ਇਫੀ) ਗੋਆ ਵਿੱਚ 20 ਤੋਂ 28 ਨਵੰਬਰ ਨੂੰ ਹੋਵੇਗਾ


    ਇਸਰਾਈਲ ਫੋਕਸ ਵਿੱਚ ਰਹਿਣ ਵਾਲਾ ਦੇਸ਼ , ਝਾਰਖੰਡ ਫੋਕਸ ਵਿੱਚ ਰਹਿਣ ਵਾਲਾ ਰਾਜ ਹੋਵੇਗਾ , ਡੈਨ ਵੋਲਮੈਨ ( Dan Wolman ) ਨੂੰ ਲਾਈਫਟਾਈਮ ਅਚੀਵਮੈਂਟ ਪੁਰਸਕਾਰ ਪ੍ਰਦਾਨ ਕੀਤਾ ਜਾਵੇਗਾ


    ਭਾਰਤ ਦਾ 49ਵਾਂ ਅੰਤਰਰਾਸ਼ਟਰੀ ਫਿਲਮ ਫੈਸਟੀਵਲ (ਇਫੀ) 2018 ਗੋਆ ਵਿਖੇ 20 ਤੋਂ 28 ਨਵੰਬਰ ਤੱਕ ਹੋਵੇਗਾ । ਮੇਲੇ ਦੇ ਇਸ 49ਵੇਂ ਆਯੋਜਨ ਵਿੱਚ 68 ਦੇਸ਼ਾਂ ਤੋਂ 212 ਫਿਲਮਾਂ ਵਿਖਾਈਆਂ ਜਾਣਗੀਆਂ । ਅੰਤਰਰਾਸ਼ਟਰੀ ਮੁਕਾਬਲਾ ਸੈਕਸ਼ਨ ਵਿੱਚ 15 ਫਿਲਮਾਂ ਹੋਣਗੀਆਂ ਜਿਨ੍ਹਾਂ ਵਿਚੋਂ ਤਿੰਨ ਭਾਰਤੀ ਹੋਣਗੀਆਂ । ਮੁਕਾਬਲਾ ਵਰਗ ਆਪਣੇ ਆਪ ਵਿੱਚ ਉਨ੍ਹਾਂ ਫਿਲਮਾਂ ਦੀ ਨੁਮਾਇੰਦਗੀ ਕਰਦਾ ਹੈ ਜੋ ਕਿ 22 ਦੇਸ਼ਾਂ ਵਲੋਂ ਬਣਾਈਆਂ ਅਤੇ ਮਿਲ ਕੇ ਬਣਾਈਆਂ ਗਈਆਂ ।


    ਮੇਲੇ ਦੇ ਕੈਲੀਡੋਸਕੋਪ ਵਰਗ ਵਿੱਚ ਉਹ 20 ਫਿਲਮਾਂ ਸ਼ਾਮਲ ਹਨ ਜੋ ਅੰਤਰਰਾਸ਼ਟਰੀ ਪੱਧਰ ' ਤੇ ਪ੍ਰਮੁੱਖ ਮੇਲੇ ਵਿੱਚ ਨਾਮਣਾ ਖੱਟ ਚੁੱਕੀਆਂ ਹਨ ਅਤੇ ਇਨ੍ਹਾਂ ਵਿਚੋਂ ਬਹੁਗਿਣਤੀ ਫਿਲਮਾਂ ਨੇ ਇਕ ਤੋਂ ਵੱਧ ਪੁਰਸਕਾਰ ਹਾਸਲ ਕੀਤੇ ਹੋਏ ਹਨ । ਇਹ ਫਿਲਮ ਮੇਲੇ ਦਾ ਸਭ ਦੋਂ ਪਸੰਦੀਦਾ ਵਰਗ ਹੈ ਜਿਸ ਵਿੱਚ ਸਾਲ ਦੀਆਂ ਸਭ ਤੋਂ ਵਧੀਆ ਅਤੇ ਟਾਪ ਦੀਆਂ ਫਿਲਮਾਂ ਵਿਖਾਈਆਂ ਜਾਂਦੀਆਂ ਹਨ ।


    ਵਰਲਡ ਪੈਨੋਰਮਾ ਵਰਗ ਵਿੱਚ 77 ਫਿਲਮਾਂ ਆਈਆਂ ਹਨ ਜਿਨ੍ਹਾਂ ਨੂੰ ਮੇਲੇ ਲਈ ਵਿਸ਼ੇਸ਼ ਤੌਰ ਤੇ ਚੁਣਿਆ ਗਿਆ ਹੈ । ਇਸ ਵਿੱਚ 4 ਵਿਸ਼ਵ ਪ੍ਰੀਮੀਅਰ , 2 ਅੰਤਰਰਾਸ਼ਟਰੀ ਪ੍ਰੀਮੀਅਰ , 15 ਏਸ਼ੀਆਈ ਪ੍ਰੀਮੀਅਰ ਅਤੇ 60 ਭਾਰਤੀ ਫਿਲਮਾਂ ਦੇ ਪ੍ਰੀਮੀਅਰ ਹੋਣਗੇ । ਇਸ ਸਾਲ ਵਰਲਡ ਪ੍ਰੀਮੀਅਰ ਵਰਗ ਵਿੱਚ 15 ਫਿਲਮਾਂ ਅਜਿਹੀਆਂ ਹੋਣਗੀਆਂ ਜੋ ਸਬੰਧਿਤ ਦੇਸ਼ਾਂ ਵਲੋਂ ਔਸਕਰ ਵਿੱਚ ਵੀ ਭੇਜੀਆਂ ਗਈਆਂ ਹਨ ।


    ਵਾਈਲਡ ਐਟ ਹਾਰਟ ਮਾਸਟਰ ਇਨ ਕਰਾਫਟ : ਇੰਗਮਾਰ ਬਰਗਮੈਨ ਦਾ ਰੈਟਰੋਸਪੈਕਟਿਵ ਸੈਕਸ਼ਨ : 2018 ਵਿੱਚ ਇੰਗਮਾਰ ਬਰਗਮੈਨ ( Ingmar Bergman's ) ਦਾ 100 ਵਾਂ ਜਨਮ ਦਿਨ ਹੈ । ਇਸ ਮੌਕੇ ਉੱਤੇ , ਜਦੋਂ ਕਿ ਸੌ ਸਾਲਾ ਜੂਬਲੀ ਜਸ਼ਨ ਦੁਨੀਆ ਭਰ ਵਿੱਚ ਜ਼ੋਰ ਸ਼ੋਰ ਨਾਲ ਮਨਾਏ ਜਾ ਰਹੇ ਹਨ, ਇਫੀ ਉਨ੍ਹਾਂ ਦੇ ਫਿਲਮੀ ਕੈਰੀਅਰ ਦੀਆਂ 7 ਸਭ ਤੋਂ ਵਧੀਆ ਫਿਲਮਾਂ, ਫੈਸਟੀਵਲ ਵਿੱਚ ਵਿਖਾ ਰਿਹਾ ਹੈ । ਬਰਗਮੈਨ ਦੀ ਇਕ ਦਸਤਾਵੇਜ਼ੀ ਫਿਲਮ ' ਬਰਗਮੈਨ ਆਈਲੈਂਡ ', ਜਿਸ ਦਾ ਨਿਰਦੇਸ਼ਨ ਮੈਰੀ ਨਾਇਰੌਡ ਨੇ ਕੀਤਾ ਹੈ.ਅਤੇ ਜਿਸ ਵਿੱਚ ਉਸ ਦੇ ਕੈਮਰੇ ਦੇ ਪਿੱਛੇ ਦੀਆਂ ਸਰਗਰਮੀਆਂ ਨੂੰ ਵਿਖਾਇਆ ਗਿਆ ਹੈ , ਨੂੰ ਵੀ ਇਸ ਵਿੱਚ ਸ਼ਾਮਲ ਕੀਤਾ ਗਿਆ ਹੈ । ਇਸ ਵਰਗ ਦਾ ਬਾਕਾਇਦਾ ਉਦਘਾਟਨ 21 ਨਵੰਬਰ ਨੂੰ ਹੋਵੇਗਾ ਜਿਸ ਵਿੱਚ ਇਕ ਪੈਨਲ ਚਰਚਾ ਤੋਂ ਬਾਅਦ ਫਿਲਮ ' ਵਾਈਲਡ ਸਟ੍ਰਾਬੈਰੀਜ਼ ' ਵਿਖਾਈ ਜਾਵੇਗੀ ।


    ਇਹ ਫਿਲਮ ਫੈਸਟੀਵਲ, ' ਦ ਐਸਪਰਨ ਪੇਪਰਜ਼ ' ਫਿਲਮ , ਜਿਸ ਵਿੱਚ ਅੰਤਰਰਾਸ਼ਟਰੀ ਪੱਧਰ ਦੇ ਸਿਤਾਰੇ ਕੰਮ ਕਰ ਰਹੇ ਹਨ , ਦੇ ਵਿਸ਼ਵ ਪ੍ਰੀਮੀਅਰ ਨਾਲ ਸ਼ੁਰੂ ਹੋਵੇਗਾ । ਦ ਐਸਪਰਨ ਪੇਪਰਜ਼ ਵਿੱਚ ਮਾਨਸਿਕ ਦਬਾਅ , ਪ੍ਰਤਿਸ਼ਠਾ ਗੁਆਚਣ , ਬਾਇਰੌਨਿਕ ਰੋਮਾਂਚ ਦੇ ਸੁਪਨਿਆਂ ਦੀ ਕਹਾਣੀ ਦਰਸਾਈ ਗਈ ਹੈ । ਕਲਾਕਾਰ — ਸ੍ਰੀ ਜੋਨਾਥਨ ਰਾਇਸ ਮੇਅਰਜ਼ , ( ਮੁੱਖ ਅਭਿਨੇਤਾ) , ਗੋਲਡਨ ਗਲੋਬ ਜੇਤੂ ਸੁਸ਼੍ਰੀ ਜੋਇਲੀ ਰਿਚਰਡਸਨ (ਮੁੱਖ ਅਭਿਨੇਤਰੀ) , ਔਸਕਰ ਲਈ ਨਾਮਜ਼ਦ ਅਭਿਨੇਤਰੀ ਸੁਸ਼੍ਰੀ ਜੂਲੀਆ ਰੋਬਿਨਸ (ਅਭਿਨੇਤਰੀ) , ਸੁਸ਼੍ਰੀ ਮੋਰਗੇਨ ਪੋਲੰਸਕੀ(ਅਭਿਨੇਤਰੀ ਅਤੇ ਰੋਮਨ ਪੌਲੰਸਕੀ ਦੀ ਧੀ) , ਸ੍ਰੀ ਨਿਕੋਲਸ ਹਿਊ(ਅਭਿਨੇਤਾ) , ਸ੍ਰੀ ਜੂਲੀਅਨ ਲੰਡਾਇਸ (ਡਾਇਰੈਕਟਰ) ।


    ਹਰ ਸਾਲ ਇਫੀ ਵਲੋਂ ਇਕ ਦੇਸ਼ ਨੂੰ ਕੇਂਦਰ ਵਿੱਚ ਰੱਖਿਆ ਜਾਂਦਾ ਜਿਸ ਨਾਲ ਉਸ ਦੇਸ਼ ਦੀ ਫਿਲਮੀ ਮੁਹਾਰਤ ਅਤੇ ਯੋਗਦਾਨ ਦਾ ਪਤਾ ਲੱਗਦਾ ਹੈ । ਇਸ 49ਵੇਂ ਫਿਲਮ ਫੈਸਟੀਵਲ ਵਿੱਚ ਇਸਰਾਈਲ ਨੂੰ ਇਹ ਮਾਣ ਹਾਸਲ ਹੋ ਰਿਹਾ ਹੈ । ਮੁੰਬਈ ਵਿੱਚ ਇਸਰਾਈਲ ਦੇ ਕੌਂਸੁਲੇਟ ਜਨਰਲ ਦੇ ਮਸ਼ਵਰੇ ਨਾਲ 10 ਫਿਲਮਾਂ ਦੀ ਇਸ ਫੈਸਟੀਵਲ ਲਈ ਚੋਣ ਕੀਤੀ ਗਈ ਹੈ । ਫੋਕਸ ਦੇਸ਼ ਵਰਗ ਦੀ ਪਹਿਲਾਂ ਵਿਖਾਈ ਜਾਣ ਵਾਲੀ ਫਿਲਮ ਅਵੀ ਨੇਸ਼ੇਰ ਦੀ ' ਦ ਅਦਰ ਸਟੋਰੀ ' ਹੋਵੇਗੀ । ਇਸਰਾਈਲ ਤੋਂ ਕਈ ਉੱਘੀਆਂ ਹਸਤੀਆਂ ਮੇਲੇ ਵਿੱਚ ਆਉਣਗੀਆਂ ਜਿਨ੍ਹਾਂ ਵਿੱਚ ਪ੍ਰਸਿੱਧ ਇਸਰਾਈਲੀ ਅਭਿਨੇਤਾ ਐਲੋਨ ਅਬਾਊਤਬੋਲ ਵੀ ਸ਼ਾਮਲ ਹਨ , ਉਹ ਵਿਸ਼ੇਸ਼ ਮਹਿਮਾਨ ਵਜੋਂ ਫੈਸਟੀਵਲ ਵਿੱਚ ਸ਼ਾਮਲ ਹੋਣਗੇ । ਉਨ੍ਹਾਂ ਨੇ 7 ਹਾਲੀਵੁੱਡ ਫਿਲਮਾਂ ਵਿੱਚ ਕੰਮ ਕੀਤਾ ਹੈ ਜਿਨ੍ਹਾਂ ਵਿੱਚ ਰੈਂਬੋ-3 , ਸਟੀਵਨ ਸਪੀਲਬਰਗ ਦੀ ਮਿਊਨਿਚ , ਰਿਡਲੇ ਸਕੌਟ ਦੀ ਬਾਡੀ ਆਵ੍ ਲਾਈਜ਼ ਅਤੇ ਡਾਰਕ ਨਾਈਟ ਰਾਈਜ਼ਿਜ਼ ਸਮੇਤ ਕੁਝ ਫਿਲਮਾਂ ਸ਼ਾਮਲ ਹਨ । ਇੰਡੇ-ਇਸਰਾਈਲੀ ਕੋ-ਪ੍ਰੋਡਕਸ਼ਨ ਸੈਮੀਨਾਰ 22 ਨਵੰਬਰ , 2018 ਨੂੰ ਹੋਵੇਗਾ ।


    49 ਵੇਂ ਇਫੀ , 2018 ਲਈ ਸਟੇਟ ਫੋਕਸ ਵਾਲਾ ਇੱਕ ਸੈਕਸ਼ਨ ਵੀ ਰੱਖਿਆ ਗਿਆ ਹੈ । ਇਸ ਸੈਕਸ਼ਨ ਵਿੱਚ ਇੱਕ ਭਾਰਤੀ ਰਾਜ ਦੀਆਂ ਫਿਲਮਾਂ ਉੱਤੇ ਧਿਆਨ ਕੇਂਦਰਿਤ ਕੀਤਾ ਜਾਵੇਗਾ ਅਤੇ ਇਸ ਤਰ੍ਹਾਂ ਉਸ ਰਾਜ ਦੀ ਕਲਾ ਅਤੇ ਸੱਭਿਆਚਾਰ ਉੱਤੇ ਰੌਸ਼ਨੀ ਪਵੇਗੀ । ਇਸ ਵਾਰੀ ਝਾਰਖੰਡ ਨੂੰ ਚੁਣਿਆ ਗਿਆ ਹੈ ਜਿਸ ਉੱਤੇ ਇਸ 49 ਵੇਂ ਫਿਲਮ ਫੈਸਟੀਵਲ ਵਿੱਚ ਧਿਆਨ ਕੇਂਦ੍ਰਿਤ ਹੋਵੇਗਾ ਅਤੇ ਫੈਸਟੀਵਲ ਵਿੱਚ 24 ਨਵੰਬਰ , 2018 ਨੂੰ ਝਾਰਖੰਡ ਦਿਵਸ ਮਨਾਇਆ ਜਾਵੇਗਾ । ਝਾਰਖੰਡ ਪੈਕੇਜ ਵਿੱਚ ਸ਼ਾਮਲ ਫਿਲਮਾਂ ਵਿੱਚ ਡੈੱਥ ਇਨ ਦ ਗੂੰਜ ( Death in the Gunj ) , ਰਾਂਚੀ ਡਾਇਰੀਜ਼ , ਬੇਗਮ ਜਾਨ ਅਤੇ ਹੋਰ ਫਿਲਮਾਂ ਸ਼ਾਮਲ ਹਨ ।


    ਅੰਤਰਰਾਸ਼ਟਰੀ ਮੁਕਾਬਲੇਬਾਜ਼ੀ ਦੀ ਜਿਊਰੀ ਵਿੱਚ ਜਾਨ ਇਰਵਿਨ , ਐਡਰੀਅਨ ਸੀਟਾਰੂ , ਪੋਲਿਸ਼ ਡਾਇਰੈਕਟਰ ਰਾਬਰਟ ਗਲਿੰਸਕੀ , ਅੱਨਾ ਫੈਰਾਇਓਲੀ ਰਾਵੇਲ ( Anna Ferraioli Ravel ) ਅਤੇ ਭਾਰਤੀ ਮੈਂਬਰ ਰਾਕੇਸ਼ ਓਮ ਪ੍ਰਕਾਸ਼ ਸ਼ਾਮਲ ਹਨ ।


    26 ਫੀਚਰ ਅਤੇ 21 ਗ਼ੈਰ ਫੀਚਰ ਭਾਰਤੀ ਫਿਲਮਾਂ ਦੀ ਚੋਣ ਭਾਰਤੀ ਪੈਨੋਰਮਾ ਦੀ ਜਿਊਰੀ ਵੱਲੋਂ ਕੀਤੀ ਗਈ ਸੀ ਜੋ ਕਿ ਇਸ ਵਰਗ ਵਿੱਚ ਦਿਖਾਈਆਂ ਜਾਣੀਆਂ ਹਨ । ਇਸ ਲਈ ਦੇਸ਼ ਦੇ ਵੱਖ ਵੱਖ ਹਿੱਸਿਆਂ ਤੋਂ ਵੱਖ ਵੱਖ ਫਿਲਮ ਨਿਰਮਾਤਾਵਾਂ ਨੇ 100 ਐਂਟਰੀਆਂ ਭੇਜੀਆਂ ਸਨ । ਫੀਚਰ ਫਿਲਮਾਂ ਦੀ ਜਿਊਰੀ ਵੱਲੋਂ ਸ਼ਾਜੀ ਐੱਨ ਕਰੁਣ ਵੱਲੋਂ ਨਿਰਦੇਸ਼ਿਤ ਫਿਲਮ ਓਐੱਲਯੂ ਭਾਰਤੀ ਪੈਨੋਰਮਾ ਵਿੱਚ ਵਿਖਾਈ ਜਾਣ ਵਾਲੀ ਪਹਿਲੀ ਫਿਲਮ ਹੋਵੇਗੀ । ਗ਼ੈਰ ਫੀਚਰ ਫਿਲਮਾਂ ਦੀ ਜਿਊਰੀ ਵੱਲੋਂ ਅਦਿੱਤਯ ਸੁਹਾਸ ਜਾਂਬਲੇ ਵੱਲੋਂ ਨਿਰਦੇਸ਼ਿਤ ਫਿਲਮ ਖਰਵਾਸ ਨੂੰ ਉਦਘਾਟਨੀ ਫਿਲਮ ਵਜੋਂ ਵਿਖਾਇਆ ਜਾਵੇਗਾ ।


    ਏਕੇ

    
    
    (Release ID: 1552021) Visitor Counter : 4