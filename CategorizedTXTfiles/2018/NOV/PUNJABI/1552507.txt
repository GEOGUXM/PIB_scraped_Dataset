      ਸੰਸਦੀ ਮਾਮਲੇ

      ਕੇਂਦਰੀ ਮੰਤਰੀ ਸ਼੍ਰੀ ਐੱਚ. ਐੱਨ. ਅਨੰਤ ਕੁਮਾਰ ਦੇ ਅਕਾਲ ਚਲਾਣੇ ‘ਤੇ ਸੋਗ ਸਭਾ ਆਯੋਜਿਤ
      Posted On: 12 NOV 2018 6:32PM by PIB Chandigarh


    Condolence Meeting held for Union Minister Shri H. N. Ananthkumar


    ਕੇਂਦਰੀ ਮੰਤਰੀ ਸ਼੍ਰੀ ਐੱਚ. ਐੱਨ. ਅਨੰਤ ਕੁਮਾਰ ਦੇ ਅਕਾਲ ਚਲਾਣੇ ‘ ਤੇ ਸੋਗ ਸਭਾ ਆਯੋਜਿਤ


    ਕੇਂਦਰੀ ਸੰਸਦੀ ਮਾਮਲੇ ਅਤੇ ਰਸਾਇਣ ਤੇ ਖਾਦ ਮੰਤਰੀ, ਸ਼੍ਰੀ ਐੱਚ. ਐੱਨ. ਅਨੰਤ ਕੁਮਾਰ, ਲੰਬੀ ਬਿਮਾਰੀ ਤੋਂ ਬਾਅਦ ਅੱਜ ਬੰਗਲੁਰੂ ਵਿੱਚ ਅਕਾਲ ਚਲਾਣਾ ਕਰ ਗਏ ।


    ਸ਼੍ਰੀ ਅਨੰਤਕੁਮਾਰ ਪ੍ਰਤੀ ਆਪਣੀ ਸ਼ਰਧਾਂਜਲੀ ਅਰਪਿਤ ਕਰਨ ਲਈ ਸੰਸਦੀ ਮਾਮਲੇ ਅਤੇ ਅੰਕੜੇ ਤੇ ਪ੍ਰੋਗਰਾਮ ਲਾਗੂਕਰਨ ਰਾਜ ਮੰਤਰੀ , ਸ਼੍ਰੀ ਵਿਜੈ ਗੋਇਲ ਅਤੇ ਸੰਸਦੀ ਮਾਮਲੇ ਤੇ ਜਲ ਸੰਸਾਧਨ , ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਰਾਜ ਮੰਤਰੀ, ਸ਼੍ਰੀ ਅਰਜੁਨ ਰਾਮ ਮੇਘਵਾਲ ਨੇ ਅੱਜ ਨਵੀਂ ਦਿੱਲੀ ਵਿੱਚ ਸੰਸਦ ਭਵਨ ਵਿਖੇ ਆਯੋਜਿਤ ਸੋਗ ਸਭਾ ਦੀ ਪ੍ਰਧਾਨਗੀ ਕੀਤੀ ।


    ਦੋਹਾਂ ਮੰਤਰੀਆਂ ਨੇ ਸ਼੍ਰੀ ਅਨੰਤ ਕੁਮਾਰ ਦੇ ਨਾਲ ਆਪਣੇ ਲੰਬੇ ਸਾਥ ਨੂੰ ਲੈ ਕੇ ਕਈ ਯਾਦਗਾਰੀ ਪਲਾਂ ਦੀ ਚਰਚਾ ਕੀਤੀ ਅਤੇ ਹਾਜ਼ਰ ਲੋਕਾਂ ਨੂੰ ਕਿਹਾ ਕਿ ਉਹ ਜਨਤਕ ਸੇਵਾ ਲਈ ਸਮਰਪਿਤ ਉਨ੍ਹਾਂ ਦੇ ਜੀਵਨ ਤੋਂ ਪ੍ਰੇਰਨਾ ਲੈਣ । ਸਾਰੇ ਹਾਜ਼ਰ ਲੋਕਾਂ ਵੱਲੋਂ ਦੋ ਮਿੰਟ ਦਾ ਮੌਨ ਰੱਖਿਆ ਗਿਆ ਅਤੇ ਵਿਛੜੇ ਮੰਤਰੀ ਨੂੰ ਪੁਸ਼ਪਾਂਜਲੀ ਅਰਪਿਤ ਕੀਤੀ ਗਈ ।


    ਇਸ ਮੌਕੇ ‘ ਤੇ ਮੌਜੂਦ ਪਤਵੰਤਿਆਂ ਵਿੱਚ ਸਕੱਤਰ ਜਨਰਲ (ਰਾਜ ਸਭਾ) ਸ਼੍ਰੀ ਦੇਸ਼ ਦੀਪਕ ਵਰਮਾ , ਸਕੱਤਰ ਜਨਰਲ (ਲੋਕ ਸਭਾ) ਸ਼੍ਰੀਮਤੀ ਸਨੇਹਲਤਾ ਸ਼੍ਰੀਵਾਸਤਵ , ਸਕੱਤਰ ( ਸੰਸਦੀ ਮਾਮਲੇ ) ਸ਼੍ਰੀ ਐੱਸ . ਐੱਨ . ਤ੍ਰਿਪਾਠੀ ਸਮੇਤ ਸੰਸਦ ਅਤੇ ਸੰਸਦੀ ਮਾਮਲੇ ਮੰਤਰਾਲੇ ਦੇ ਹੋਰ ਸੀਨੀਅਰ ਅਧਿਕਾਰੀ ਅਤੇ ਸਟਾਫ ਸ਼ਾਮਲ ਸਨ ।


    ***

    
    
    (Release ID: 1552507) Visitor Counter : 3