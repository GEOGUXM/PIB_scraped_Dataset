      ਉਪ ਰਾਸ਼ਟਰਪਤੀ ਸਕੱਤਰੇਤ

      ਅੱਜ ਭਾਰਤ ਵਿੱਚ ਉਤੇਜਕ (ਟੁੰਬਵੀਂ) ਵਿਕਾਸ ਗਾਥਾ ਨੂੰ ਉਜਾਗਰ ਕਰਨ ਵਿੱਚ ਯੋਗਦਾਨ ਦਿਓ : ਉਪ ਰਾਸ਼ਟਰਪਤੀ ਨੇ ਬੋਤਸਵਾਨਾ ਵਿੱਚ ਭਾਰਤੀ ਭਾਈਚਾਰੇ ਨੂੰ ਕਿਹਾ
      Posted On: 02 NOV 2018 6:28PM by PIB Chandigarh


    Contribute to the exciting growth story unfolding in India today: Vice President tells Indian Diaspora in Botswana
    
    Look at the transformation that India is undergoing today;
    
    Addresses Indian Community Reception


    ਅੱਜ ਭਾਰਤ ਵਿੱਚ ਉਤੇਜਕ (ਟੁੰਬਵੀਂ) ਵਿਕਾਸ ਗਾਥਾ ਨੂੰ ਉਜਾਗਰ ਕਰਨ ਵਿੱਚ ਯੋਗਦਾਨ ਦਿਓ : ਉਪ ਰਾਸ਼ਟਰਪਤੀ ਨੇ ਬੋਤਸਵਾਨਾ ਵਿੱਚ ਭਾਰਤੀ ਭਾਈਚਾਰੇ ਨੂੰ ਕਿਹਾ ;


    ਅੱਜ ਭਾਰਤ ਦਾ ਜੋ ਕਾਇਆਕਲਪ ਹੋ ਰਿਹਾ ਹੈ, ਉਸ ਨੂੰ ਦੇਖੋ,
    
    ਭਾਰਤੀ ਭਾਈਚਾਰੇ ਦੇ ਸੁਆਗਤ ਸਮਾਰੋਹ ਨੂੰ ਸੰਬੋਧਨ ਕੀਤਾ


    ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਵਿਦੇਸ਼ਾਂ ਵਿੱਚ ਵਸੇ ਭਾਰਤੀ ਭਾਈਚਾਰੇ ਨੂੰ ਕਿਹਾ ਕਿ ਉਹ ਦੇਸ਼ ਦੀ ਵਿਕਾਸ ਯਾਤਰਾ ਵਿੱਚ ਭਾਗੀਦਾਰ ਬਣ ਸਕਦੇ ਹਨ । ਸ਼੍ਰੀ ਨਾਇਡੂ ਅੱਜ ਬੋਤਸਵਾਨਾ ਦੇ ਗੈਬੋਰਾਨ ਵਿੱਚ ਬੇਸਾਗੇ ਕਨਵੋਕੇਸ਼ਨ ਸੈਂਟਰ ਵਿਖੇ ਭਾਰਤੀ ਹਾਈ ਕਮਿਸ਼ਨਰ ਡਾ. ਰਾਜੇਸ਼ ਰੰਜਨ ਵੱਲੋਂ ਆਯੋਜਿਤ ਸਆਗਤ ਸਮਾਰੋਹ ਵਿੱਚ ਬੋਲ ਰਹੇ ਸਨ। ਇਸ ਮੌਕੇ ’ਤੇ ਸਮਾਜਕ ਨਿਆਂ ਅਤੇ ਸਸ਼ਕਤੀਕਰਨ ਰਾਜ ਮੰਤਰੀ, ਸ਼੍ਰੀ ਕ੍ਰਿਸ਼ਨ ਪਾਲ ਗੁਰਜਰ ਅਤੇ ਕਈ ਹੋਰ ਪਤਵੰਤੇ ਵੀ ਹਾਜ਼ਰ ਸਨ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਬੋਤਸਵਾਨਾ ਵਿੱਚ ਰਹਿ ਰਹੇ ਭਾਰਤੀ ਭਾਈਚਾਰੇ ਦੇ ਲੋਕਾਂ ਨੇ ਨਾ ਸਿਰਫ਼ ਇੱਥੋਂ ਦੇ ਬਹੁਲਵਾਦੀ, ਸੁਤੰਤਰ ਅਤੇ ਲੋਕਤਾਂਤਰਿਕ ਸਮਾਜ ਦੇ ਨਾਲ ਭਲੀ-ਭਾਂਤ ਏਕਤਾ ਰੱਖੀ ਹੈ ਬਲਕਿ ਬੋਤਸਵਾਨਾ ਦੇ ਆਰਥਕ ਵਿਕਾਸ ਵਿੱਚ ਵੀ ਵੱਡਾ ਯੋਗਦਾਨ ਦਿੱਤਾ ਹੈ। ਉਨ੍ਹਾਂ ਕਿਹਾ, ‘ਅਸੀਂ ਭਾਰਤੀ ਉੱਦਮਸ਼ੀਲਤਾ ਵਿੱਚ ਮਾਣ ਮਹਿਸੂਸ ਕਰਦੇ ਹਾਂ। ਅਸੀਂ ਕਾਨੂੰਨ ਅਤੇ ਨਿਯਮਾਂ ’ਤੇ ਚਲਣ ਵਾਲੇ ਲੋਕ ਹਾਂ। ਉਨ੍ਹਾਂ ਅੱਗੇ ਕਿਹਾ ਕਿ ਭਾਰਤੀ ਦੁਨੀਆ ਦੇ ਚਾਹੇ ਕਿਸੇ ਵੀ ਹਿੱਸੇ ਵਿੱਚ ਰਹਿ ਰਹੇ ਹੋਣ, ਉਨ੍ਹਾਂ ਨੇ ਹਰ ਖੇਤਰ ਵਿੱਚ ਆਪਣੀ ਪ੍ਰਤਿਭਾ ਸਾਬਤ ਕੀਤੀ ਹੈ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਭਾਰਤ ਸਰਕਾਰ ਵਿਦੇਸ਼ਾਂ ਵਿੱਚ ਰਹਿ ਰਹੇ ਆਪਣੇ ਲੋਕਾਂ ਨੂੰ ਬਹੁਤ ਮਹੱਤਵ ਦਿੰਦੀ ਹੈ। ਉਨ੍ਹਾਂ ਨੇ ਇਸ ਗੱਲ ਦੀ ਖੁਸ਼ੀ ਪ੍ਰਗਟਾਈ ਕਿ ਭਾਰਤੀ, ਬੋਤਸਵਾਨਾ ਦੀ ਆਰਥਕ ਤਰੱਕੀ ਵਿੱਚ ਵੱਡਾ ਯੋਗਦਾਨ ਦੇ ਰਹੇ ਹਨ ।


    ਸ਼੍ਰੀ ਨਾਇਡੂ ਨੇ ਭਾਰਤੀ ਭਾਈਚਾਰੇ ਨੂੰ ਕਿਹਾ ਕਿ ਉਹ ਦੁਨੀਆ ਵਿੱਚ ਭਾਰਤ ਦੇ ਸੰਦੇਸ਼ ਵਾਹਕ ਬਣੇ ਰਹਿਣ ਅਤੇ ਦੂਜੇ ਦੇਸ਼ਾਂ ਦੀਆਂ ਜੋ ਚੰਗੀਆਂ ਗੱਲਾਂ ਹਨ ਉਨ੍ਹਾਂ ਨੂੰ ਭਾਰਤ ਲੈਕੇ ਆਉਣ ਤਾਕਿ ਦੇਸ਼ ਹੋਰ ਤੇਜ਼ੀ ਨਾਲ ਵਿਕਾਸ ਦੇ ਰਾਹ ' ਤੇ ਅੱਗੇ ਵਧ ਸਕੇ।


    ***

    
    
    (Release ID: 1551748) Visitor Counter : 1