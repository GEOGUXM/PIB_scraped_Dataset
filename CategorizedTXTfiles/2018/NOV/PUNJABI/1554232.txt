      ਸੰਘ ਲੋਕ ਸੇਵਾ ਕਮਿਸ਼ਨ (ਯੂਪੀਐੱਸਸੀ)

      ਸ਼੍ਰੀ ਅਰਵਿੰਦ ਸਕਸੈਨਾ ਨੇ ਯੂਪੀਐੱਸਸੀ ਦੇ ਚੇਅਰਮੈਨ ਵਜੋਂ ਸਹੁੰ ਚੁੱਕੀ
      Posted On: 29 NOV 2018 5:47PM by PIB Chandigarh


    Shri Arvind Saxena takes oath as Chairman, UPSC


    ਸ਼੍ਰੀ ਅਰਵਿੰਦ ਸਕਸੈਨਾ ਨੇ ਯੂਪੀਐੱਸਸੀ ਦੇ ਚੇਅਰਮੈਨ ਵਜੋਂ ਸਹੁੰ ਚੁੱਕੀ


    ਸ਼੍ਰੀ ਅਰਵਿੰਦ ਸਕਸੈਨਾ ਨੇ ਅੱਜ ਨਵੀਂ ਦਿੱਲੀ ਵਿਖੇ ਇੱਕ ਸਮਾਰੋਹ ਵਿੱਚ ਸੰਘ ਲੋਕ ਸੇਵਾ ਕਮਿਸ਼ਨ (ਯੂਪੀਐੱਸਸੀ) ਦੇ ਚੇਅਰਮੈਨ ਵਜੋਂ ਸਹੁੰ ਚੁੱਕੀ । ਕਮਿਸ਼ਨ ਦੇ ਸਭ ਤੋਂ ਸੀਨੀਅਰ ਮੈਂਬਰ ਪ੍ਰੋ. (ਡਾਕਟਰ) ਪ੍ਰਦੀਪ ਕੁਮਾਰ ਜੋਸ਼ੀ ਨੇ ਉਨ੍ਹਾਂ ਨੂੰ ਅਹੁਦੇ ਅਤੇ ਗੋਪਨੀਅਤਾ ( Secrecy ) ਦੀ ਸਹੁੰ ਚੁਕਾਈ ।


    ਸ਼੍ਰੀ ਸਕਸੈਨਾ 08 ਮਈ 2015 ਨੂੰ ਮੈਂਬਰ ਵਜੋਂ ਕਮਿਸ਼ਨ ਵਿੱਚ ਸ਼ਾਮਲ ਹੋਏ ਸਨ ਅਤੇ ਬਾਅਦ ਵਿੱਚ ਉਨ੍ਹਾਂ ਨੂੰ 20 ਜੂਨ 2018 ਨੂੰ ਸੰਘ ਲੋਕ ਸੇਵਾ ਕਮਿਸ਼ਨ ਦਾ ਕਾਰਜਕਾਰੀ ਚੇਅਰਮੈਨ ਨਿਯੁਕਤ ਕੀਤਾ ਗਿਆ ਸੀ।


    ਦਿੱਲੀ ਕਾਲਜ ਆਵ੍ ਇੰਜੀਨੀਅਰਿੰਗ ਦੇ ਸਿਵਲ ਇੰਜੀਨੀਅਰਿੰਗ ਦੇ ਵਿਦਿਆਰਥੀ ਅਤੇ ਆਈਆਈਟੀ ਦਿੱਲੀ ਤੋਂ ਸਿਸਟਮ ਮੈਨੇਜਮੈਂਟ ਵਿੱਚ ਐੱਮਟੈੱਕ ਸ਼੍ਰੀ ਸਕਸੈਨਾ ਸਿਵਲ ਸੇਵਾਵਾਂ ਲਈ ਚੁਣੇ ਗਏ ਅਤੇ 1978 ਵਿੱਚ ਭਾਰਤੀ ਡਾਕ ਸੇਵਾ ਵਿੱਚ ਸ਼ਾਮਲ ਹੋਏ। ਉਨ੍ਹਾਂ ਨੇ 1988 ਵਿੱਚ ਭਾਰਤੀ ਡਾਕ ਸੇਵਾ ਛੱਡ ਦਿੱਤੀ ਅਤੇ ਮੰਤਰੀ ਮੰਡਲ ਸਕੱਤਰੇਤ ਦੇ ਖੋਜ ਅਤੇ ਵਿਸ਼ਲੇਸ਼ਣ ਵਿੰਗ ਵਿੱਚ ਸ਼ਾਮਲ ਹੋਏ ਜਿੱਥੇ ਉਨ੍ਹਾਂ ਨੂੰ ਨੇਪਾਲ, ਚੀਨ ਅਤੇ ਪਾਕਿਸਤਾਨ ਸਹਿਤ ਗੁਆਂਢੀ ਦੇਸ਼ਾਂ ਵਿੱਚ ਰਣਨੀਤਕ ਵਿਕਾਸ ਦੇ ਅਧਿਐਨ ਵਿੱਚ ਮਹਾਰਤ ਪ੍ਰਾਪਤ ਹੋਈ ।


    ਸ਼੍ਰੀ ਸਕਸੈਨਾ, ਰਾਅ ( RAW) ਵਿੱਚ ਉਨ੍ਹਾਂ ਦੇ ਬੇਲਾਗ ਸੇਵਾ ਰਿਕਾਰਡ ਅਤੇ ਮਿਸਾਲੀ ਕਾਰਜ ਲਈ ਪ੍ਰਧਾਨ ਮੰਤਰੀ ਵੱਲੋਂ ਦਿੱਤੀਆਂ ਗਈਆਂ ਉਤਕ੍ਰਿਸ਼ਟ ਸੇਵਾਵਾਂ (2005) ਅਤੇ ਵਿਲੱਖਣ ਸੇਵਾਵਾਂ (2012) ਦੇ ਪੁਰਸਕਾਰ ਵਿਜੇਤਾ ਹਨ।


    *****

    
    
    (Release ID: 1554232) Visitor Counter : 1