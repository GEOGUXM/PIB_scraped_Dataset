      ਰਾਸ਼ਟਰਪਤੀ ਸਕੱਤਰੇਤ

      58ਵੇਂ ਐੱਨਡੀਸੀ ਕੋਰਸ ਦੇ ਅਧਿਆਪਕਾਂ (ਫੈਕਲਟੀ)ਅਤੇ ਮੈਂਬਰਾਂ ਨੇ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ
      Posted On: 12 NOV 2018 6:51PM by PIB Chandigarh


    Faculty and course members of 58TH NDC course call on the President


    58 ਵੇਂ ਐੱਨਡੀਸੀ ਕੋਰਸ ਦੇ ਅਧਿਆਪਕਾਂ ( ਫੈਕਲਟੀ ) ਅਤੇ ਮੈਂਬਰਾਂ ਨੇ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ


    58 ਵੇਂ ਐੱਨਡੀਸੀ ਕੋਰਸ ਦੇ ਅਧਿਆਪਕਾਂ (ਫੈਕਲਟੀ) ਅਤੇ ਮੈਬਰਾਂ ਨੇ ਅੱਜ ਰਾਸ਼ਟਰਪਤੀ ਭਵਨ ਵਿੱਚ ਰਾਸ਼ਟਰਪਤੀ , ਸ਼੍ਰੀ ਰਾਮ ਨਾਥ ਕੋਵਿੰਦ ਨਾਲ ਮੁਲਾਕਾਤ ਕੀਤੀ ।


    ਇਸ ਮੌਕੇ ‘ ਤੇ ਰਾਸ਼ਟਰਪਤੀ ਨੇ ਕਿਹਾ ਕਿ ਅੱਜ ਜਿਸ ਗਲੋਬਲ ਵਾਤਾਵਰਨ ਵਿੱਚ ਅਸੀਂ ਰਹਿੰਦੇ ਹਾਂ ਚੁਣੌਤੀਪੂਰਨ ਅਤੇ ਗਤੀਸ਼ੀਲ ਹੈ । ਇੱਕ ਸਮਾਂ ਸੀ ਜਦੋਂ ਰਾਸ਼ਟਰ ਦੀ (ਖੇਤਰੀ) ਅਖੰਡਤਾ ਬਣਾਈ ਰੱਖਣ ਲਈ ਸੁਰੱਖਿਆ ਅਤੇ ਰੱਖਿਆ ਇੱਕ-ਦੂਜੇ ਦੇ ਪੂਰਕ ਸਨ । ਅੱਜ ਉਹ ਸਥਿਤੀ ਨਹੀਂ ਹੈ । ਅੱਜ ਜਦੋਂ ਅਸੀਂ ਸੁਰੱਖਿਆ ਦੀ ਗੱਲ ਕਰਦੇ ਹਾਂ ਤਾਂ ਉਸ ਵਿੱਚ ਆਰਥਕ ਅਤੇ ਊਰਜਾ ਸੁਰੱਖਿਆ ਦੇ ਨਾਲ ਸਾਈਬਰ ਸੁਰੱਖਿਆ , ਸਿਹਤ , ਖੁਰਾਕ, ਉੱਭਰਦੀਆਂ ਹੋਈਆਂ ਟੈਕਨੋਲੋਜੀਆਂ ਅਤੇ ਵਾਤਾਵਰਨ ਜਿਹੇ ਸਾਰੇ ਵਿਸ਼ੇ ਸੁਰੱਖਿਆ ਨਾਲ ਸਬੰਧਤ ਹੋ ਗਏ ਹਨ । ਉਨ੍ਹਾਂ ਕਿਹਾ ਕਿ ਜਿਸ ਤਰ੍ਹਾਂ ਨਾਲ ਦੁਨੀਆ ਪਰਸਪਰ ਜੁੜਦੀ ਜਾ ਰਹੀ ਹੈ , ਉਸ ਨਾਲ ਸਾਡੀ ਰਾਸ਼ਟਰੀ ਸੀਮਾ ਤੋਂ ਪਰੇ ਰਾਜਨੀਤਕ , ਸਮਾਜਕ ਅਤੇ ਆਰਥਕ ਉਤਾਰ - ਚੜਾਅ ਦਾ ਸਾਡੀ ਸੁਰੱਖਿਆ ‘ ਤੇ ਪਹਿਲਾਂ ਨਾਲੋਂ ਜ਼ਿਆਦਾ ਅਸਰ ਪੈਂਦਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸੁਰੱਖਿਆ ਦੇ ਖੇਤਰ ਵਿੱਚ ਵੱਖ-ਵੱਖ ਵਿਸ਼ਿਆਂ ਨੂੰ ਇਕੱਠੇ ਰੱਖ ਕੇ ਕ੍ਰਮਬੱਧ ਢੰਗ ਨਾਲ ਕੰਮ ਕਰਨਾ ਇੱਕ ਵੱਡੀ ਚੁਣੌਤੀ ਹੈ । ਭਾਰਤ ਵਰਗੀ ਲੋਕਤਾਂਤਰਿਕ ਪ੍ਰਣਾਲੀ ਵਿੱਚ ਇਸ ਦੇ ਲਈ ਸਰਕਾਰ ਦੀਆਂ ਵੱਖ-ਵੱਖ ਏਜੰਸੀਆਂ ਅਤੇ ਵਿਭਾਗਾਂ ਨੂੰ ਅਤੇ ਇੱਥੋਂ ਤੱਕ ਕਿ ਨਿਜੀ ਖੇਤਰ ਨੂੰ ਵੀ ਤਾਲਮੇਲ ਦੇ ਨਾਲ ਕੰਮ ਕਰਨ ਦੀ ਜ਼ਰੂਰਤ ਹੈ । ਇਸ ਦਾ ਇਹ ਅਰਥ ਹੈ ਕਿ ਰਾਜਨੀਤਕ ਕਰਮਚਾਰੀਆਂ ਅਤੇ ਲੋਕ ਸੇਵਕਾਂ ਨੂੰ ਰੱਖਿਆ ਸੈਨਾਵਾਂ ਦੀਆਂ ਸਮਰੱਥਾਵਾਂ ਅਤੇ ਸੋਚ ਨੂੰ ਜ਼ਰੂਰ ਸਮਝਣਾ ਹੋਵੇਗਾ । ਇਸੇ ਤਰ੍ਹਾਂ ਸੈਨਾ ਦੇ ਅਧਿਕਾਰੀਆਂ ਨੂੰ ਵੀ ਸੰਵਿਧਾਨਕ ਅਤੇ ਪ੍ਰਸ਼ਾਸਨਿਕ ਫਰੇਮਵਰਕ ਪ੍ਰਤੀ ਜਾਗਰੂਕ ਹੋਣ ਦੀ ਜ਼ਰੂਰਤ ਹੈ ।


    *****

    
    
    (Release ID: 1552510) Visitor Counter : 3