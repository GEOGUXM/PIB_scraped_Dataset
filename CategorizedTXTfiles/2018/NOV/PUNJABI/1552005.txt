      ਆਯੂਸ਼

      ਨਵੇਂ ਬਣੇ 19 ਏਮਜ਼ ਵਿੱਚ ਆਯੁਰਵੇਦ ਵਿਭਾਗ ਖੋਲ੍ਹੇ ਜਾਣਗੇ : ਸ਼੍ਰੀਪਦ ਨਾਇਕ ਤੀਜਾ ਆਯੁਰਵੇਦ ਦਿਵਸ ਮਨਾਇਆ ਗਿਆ
      Posted On: 05 NOV 2018 4:08PM by PIB Chandigarh


    Ayurveda Departments will be opened in the new 19 AIIMS: Shripad Naik
    
    3rd Ayurveda day celebrated


    ਨਵੇਂ ਬਣੇ 19 ਏਮਜ਼ ਵਿੱਚ ਆਯੁਰਵੇਦ ਵਿਭਾਗ ਖੋਲ੍ਹੇ ਜਾਣਗੇ : ਸ਼੍ਰੀਪਦ ਨਾਇਕ
    ਤੀਜਾ ਆਯੁਰਵੇਦ ਦਿਵਸ ਮਨਾਇਆ ਗਿਆ


    ਆਯੁਸ਼ ਰਾਜ ਮੰਤਰੀ, ਸ਼੍ਰੀ ਸ਼੍ਰੀਪਦ ਯੇਸੋ ਨਾਇਕ ਨੇ ਐਲਾਨ ਕੀਤਾ ਹੈ ਕਿ 19 ਨਵੇਂ ਏਮਜ਼ ਵਿੱਚ ਆਯੁਰਵੇਦ ਵਿਭਾਗ ਖੋਲ੍ਹੇ ਜਾਣਗੇ। ਉਨ੍ਹਾਂ ਨੇ ਕਿਹਾ ਕਿ ਕਿਰਤ ਮੰਤਰਾਲੇ ਦੇ ਅਧੀਨ 100 ਈਐੱਸਆਈਸੀ ਹਸਪਤਾਲਾਂ ਵਿੱਚ ਆਯੁਰਵੇਦ ਵਿਭਾਗ ਖੋਲ੍ਹਣ ਦੀ ਦਿਸ਼ਾ ਵਿੱਚ ਪਹਿਲਾਂ ਹੀ ਕੰਮ ਸ਼ੁਰੂ ਹੋ ਚੁੱਕਾ ਹੈ। ਇਸਦੇ ਇਲਾਵਾ ਬੀਐੱਸਐੱਫ ਅਤੇ ਹੋਰ ਅਰਧ-ਸੈਨਿਕ ਬਲਾਂ ਦੇ ਸੱਤ ਹਸਪਤਾਲਾਂ ਵਿੱਚ ਆਯੁਰਵੇਦ ਵਿਭਾਗ ਖੋਲ੍ਹਣ ਲਈ ਗ੍ਰਿਹ ਮੰਤਰਾਲੇ ਵੱਲੋਂ ਪ੍ਰਵਾਨਗੀ ਪ੍ਰਾਪਤ ਹੋ ਚੁੱਕੀ ਹੈ।

      * ਵਿਗਿਆਨ ਅਤੇ ਟੈਕਨੋਲੋਜੀ , ਧਰਤੀ ਵਿਗਿਆਨ ਅਤੇ ਵਾਤਾਵਰਣ , ਜੰਗਲ ਅਤੇ ਜਲਵਾਯੂ ਪਰਿਵਰਤਨ ਮੰਤਰੀ ਡਾ. ਹਰਸ਼ ਵਰਧਨ ਦੇ ਨਾਲ ਅੱਜ ਨਵੀਂ ਦਿੱਲੀ ਵਿੱਚ ਤੀਜੇ ਆਯੁਰਵੇਦ ਦਿਵਸ ਦੀ ਸ਼ੁਰੂਆਤ ਕਰਦਿਆਂ ਸ਼੍ਰੀ ਨਾਇਕ ਨੇ ਕਿਹਾ ਕਿ ਇਸ ਸਾਲ ਮੰਤਰਾਲੇ ਨੇ ‘ ਜਨਤਕ ਸਿਹਤ ਲਈ ਆਯੁਰਵੇਦ ’ ਥੀਮ ਨੂੰ ਪੂਰਨਤਾ ਪ੍ਰਦਾਨ ਕਰਨ ਲਈ ਅਨੇਕ ਕਦਮ ਚੁੱਕੇ ਹਨ ਅਤੇ ਇਸਦੇ ਨਾਲ ਹੀ ‘ ਗੈਰ ਸੰਚਾਰੀ ਰੋਗ ਦੀ ਰੋਕਥਾਮ ’ ਨਾਮਕ ਰਾਸ਼ਟਰੀ ਪ੍ਰੋਗਰਾਮ ਦਾ ਦਾਇਰਾ ਮੌਜੂਦਾ 6 ਰਾਜਾਂ ਤੋਂ ਹੋਰ ਜ਼ਿਆਦਾ ਵਧਾਉਣ ਦਾ ਫ਼ੈਸਲਾ ਲਿਆ ਗਿਆ ਹੈ । ਉਨ੍ਹਾਂ ਨੇ ਕਿਹਾ ਕਿ ਮੰਤਰਾਲਾ ਆਯੁਰਵੇਦ ਅਤੇ ਆਯੁਸ਼ ਖੇਤਰ ਵਿੱਚ ਉੱਤਮਤਾ ਵਧਾਉਣ ਲਈ ਸੂਖ਼ਮ , ਲਘੂ ਅਤੇ ਦਰਮਿਆਨੇ ਉੱਦਮਾਂ (ਐੱਮਐੱਸਐੱਮਈ) ਦੇ ਸਹਿਯੋਗ ਨਾਲ 50 ਕਾਰਜ਼ਸ਼ਾਲਾਵਾਂ ਆਯੋਜਿਤ ਕਰੇਗਾ ।

    ਨੀਤੀ ਆਯੋਗ ਦੇ ਮੈਂਬਰ ਡਾ. ਵੀ.ਕੇ. ਪਾਲ, ਆਯੁਸ਼ ਸਕੱਤਰ ਵੈਦ ਰਾਜੇਸ਼ ਕੋਟੇਚਾ, ਵੈਦ ਦੇਵੇਂਦਰ ਤ੍ਰਿਗੁਣਾ, ਆਯੁਸ਼ ਮੰਤਰਾਲੇ ਵਿੱਚ ਵਧੀਕ ਸਕੱਤਰ ਸ਼੍ਰੀ ਪ੍ਰਮੋਦ ਕੁਮਾਰ ਪਾਠਕ ਅਤੇ ਆਯੁਸ਼ ਮੰਤਰਾਲੇ ਵਿੱਚ ਸੰਯੁਕਤ ਸਕੱਤਰ ਸ਼੍ਰੀ ਪੀ. ਐੱਨ. ਰੰਜੀਤ ਕੁਮਾਰ ਵੀ ਇਸ ਮੌਕੇ ’ਤੇ ਹਾਜ਼ਰ ਸਨ।


    ****

    
    
    (Release ID: 1552005) Visitor Counter : 1
    
    
    
    
    

  
  
  
  
*