      ਅੰਕੜੇ ਅਤੇ ਪ੍ਰੋਗਰਾਮ ਲਾਗੂ ਮੰਤਰਾਲਾ

      ਕੇਂਦਰੀ ਅਤੇ ਰਾਜ ਸੂਚਨਾ ਸੰਗਠਨਾਂ ਦਾ 26ਵਾਂ ਸੰਮੇਲਨ
      Posted On: 14 NOV 2018 5:09PM by PIB Chandigarh


    26 th Conference of Central and State Organizations


    ਕੇਂਦਰੀ ਅਤੇ ਰਾਜ ਸੂਚਨਾ ਸੰਗਠਨਾਂ ਦਾ 26ਵਾਂ ਸੰਮੇਲਨ


    ਅੰਕੜੇ ਅਤੇ ਪ੍ਰੋਗਰਾਮ ਲਾਗੂਕਰਨ ਮੰਤਰਾਲੇ ਵੱਲੋਂ ਹਿਮਾਚਲ ਪ੍ਰਦੇਸ਼ ਦੇ ਧਰਮਸ਼ਾਲਾ ਵਿੱਚ 15-16 ਨਵੰਬਰ , 2018 ਨੂੰ ਕੇਂਦਰੀ ਅਤੇ ਰਾਜ ਸੰਗਠਨਾਂ ਦਾ 26 ਵਾਂ ਸੰਮੇਲਨ ਆਯੋਜਿਤ ਕੀਤਾ ਜਾ ਰਿਹਾ ਹੈ । ਅੰਕੜੇ ਅਤੇ ਪ੍ਰੋਗਰਾਮ ਲਾਗੂਕਰਨ ਰਾਜ ਮੰਤਰੀ, ਸ਼੍ਰੀ ਵਿਜੈ ਗੋਇਲ 15 ਨਵੰਬਰ , 2018 ਨੂੰ ਹਿਮਾਚਲ ਪ੍ਰਦੇਸ਼ ਸਰਕਾਰ ਦੇ ਖ਼ੁਰਾਕ , ਨਾਗਰਿਕ ਆਪੂਰਤੀ ਅਤੇ ਉਪਭੋਗਤਾ ਕਾਰਜ ਮੰਤਰੀ, ਸ਼੍ਰੀ ਕਿਸ਼ਨ ਕਪੂਰ ਦੀ ਹਾਜ਼ਰੀ ਵਿੱਚ ਇਸ ਸੰਮੇਲਨ ਦਾ ਉਦਘਾਟਨ ਕਰਨਗੇ ।


    ਇਸ ਮੌਕੇ ’ਤੇ ਹਿਮਾਚਲ ਪ੍ਰਦੇਸ਼ ਸਰਕਾਰ ਦੇ ਵਧੀਕ ਮੁੱਖ ਸਕੱਤਰ (ਵਿੱਤ , ਅਰਥਵਿਵਸਥਾ ਅਤੇ ਅੰਕੜੇ) ਸ਼੍ਰੀ ਅਨਿਲ ਕੇ. ਖਾਚੀ , ਰਾਸ਼ਟਰੀ ਨਮੂਨਾ ਸਰਵੇਖਣ ਦਫ਼ਤਰ ਦੇ ਮਹਾਨਿਰਦੇਸ਼ਕ ਸ਼੍ਰੀ ਡੀ.ਪੀ. ਮੋਨਡਾਲ , ਕੇਂਦਰੀ ਅੰਕੜਾ ਦਫ਼ਤਰ ਦੇ ਮਹਾਨਿਰਦੇਸ਼ਕ (ਆਰਥਕ ਅੰਕੜੇ) ਸ਼੍ਰੀ ਜਯੋਤਿਰਮਯ ਪੋਦਾਰ ਅਤੇ ਭਾਰਤ ਸਰਕਾਰ ਦੇ ਸਿਹਤ ਅਤੇ ਪਰਿਵਾਰ ਭਲਾਈ ਵਿਭਾਗ ਦੇ ਮਹਾਨਿਰਦੇਸ਼ਕ (ਅੰਕੜੇ) ਸ਼੍ਰੀ ਟੀ. ਕੇ. ਸਾਹਾ ਵੀ ਮੌਜੂਦ ਰਹਿਣਗੇ। ਇਸ ਸਾਲ ਦੇ ਸੰਮੇਲਨ ਦਾ ਮੂਲ ਵਿਸ਼ਾ ਹੈ - ‘ਸਰਕਾਰੀ ਅੰਕੜਿਆਂ ਵਿੱਚ ਗੁਣਵੱਤਾ ਭਰੋਸਾ’ ।


    ਇਹ ਸੰਮੇਲਨ ਕੇਂਦਰ ਅਤੇ ਰਾਜ ਦੀਆਂ ਅੰਕੜਾ ਏਜੰਸੀਆਂ ਦਰਮਿਆਨ ਤਾਲਮੇਲ ਕਾਇਮ ਕਰਨ ਲਈ ਇੱਕ ਪ੍ਰਮੁੱਖ ਰਾਸ਼ਟਰੀ ਮੰਚ ਹੈ। ਸੰਮੇਲਨ ਦੌਰਾਨ ਕੇਂਦਰੀ ਮੰਤਰਾਲਿਆਂ ਵਿਭਾਗਾਂ ਵੱਲੋਂ ਮੂਲ ਵਿਸ਼ੇ ’ ਤੇ ਅਨੇਕ ਪੇਪਰ ਪੇਸ਼ ਕੀਤੇ ਜਾਣਗੇ । ਇਸ ਵਿੱਚ ਕੇਂਦਰ ਸਰਕਾਰ , ਰਾਜ ਸਰਕਾਰਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੀਆਂ ਸਰਕਾਰਾਂ , ਆਰਥਕ ਅਤੇ ਅੰਕੜੇ ਡਾਇਰੈਕਟੋਰੇਟ ਦੇ ਅਧਿਕਾਰੀਆਂ ਦੇ ਭਾਗ ਲੈਣ ਦੀ ਸੰਭਾਵਨਾ ਹੈ। ਉਹ ਇਸ ਖੇਤਰ ਵਿੱਚ ਆਪਣੇ ਅਨੁਭਵਾਂ ਨੂੰ ਸਾਂਝਾ ਕਰਨਗੇ ।


    ***

    
    
    (Release ID: 1552737) Visitor Counter : 5