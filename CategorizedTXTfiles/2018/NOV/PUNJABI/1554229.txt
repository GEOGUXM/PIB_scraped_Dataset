      ਗ੍ਰਹਿ ਮੰਤਰਾਲਾ

      ਗ੍ਰਿਹ ਮੰਤਰੀ ਨੇ ਹਿਮਾਚਲ ਪ੍ਰਦੇਸ਼ ਲਈ ਐਮਰਜੈਂਸੀ ਪ੍ਰਤੀਕਿਰਿਆ ਸਹਾਇਤਾ ਪ੍ਰਣਾਲੀ (ਈਆਰਐੱਸਐੱਸ) ਦੀ ਸ਼ੁਰੂਆਤ ਕੀਤੀ
      Posted On: 28 NOV 2018 5:29PM by PIB Chandigarh


    Union Home Minister launches Emergency Response Support System (ERSS) for Himachal Pradesh


    Himachal Pradesh first state to launch pan-India single emergency number


    ਗ੍ਰਿਹ ਮੰਤਰੀ ਨੇ ਹਿਮਾਚਲ ਪ੍ਰਦੇਸ਼ ਲਈ ਐਮਰਜੈਂਸੀ ਪ੍ਰਤੀਕਿਰਿਆ ਸਹਾਇਤਾ ਪ੍ਰਣਾਲੀ (ਈਆਰਐੱਸਐੱਸ) ਦੀ ਸ਼ੁਰੂਆਤ ਕੀਤੀ
    ਪੈਨ ਇੰਡੀਆ ਸਿੰਗਲ ਐਮਰਜੈਂਸੀ ਨੰਬਰ ਦੀ ਸ਼ੁਰੂਆਤ ਕਰਨ ਵਾਲਾ ਹਿਮਾਚਲ ਪ੍ਰਦੇਸ਼ ਪਹਿਲਾ ਰਾਜ


    ਕੇਂਦਰੀ ਗ੍ਰਿਹ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਅੱਜ ਮੰਡੀ ਵਿੱਚ ਹਿਮਾਚਲ ਪ੍ਰਦੇਸ਼ ਲਈ ਐਮਰਜੈਂਸੀ ਪ੍ਰਤੀਕਿਰਿਆ ਸਹਾਇਤਾ ਪ੍ਰਣਾਲੀ (ਈਆਰਐੱਸਐੱਸ) ਦੀ ਸ਼ੁਰੂਆਤ ਕੀਤੀ । ਈਆਰਐੱਸਐੱਸ ਦੇ ਅਨੁਸਾਰ ਪੈਨ ਇੰਡੀਆ ਐਮਰਜੈਂਸੀ ‘ 112 ’ ਦੀ ਸ਼ੁਰੂਆਤ ਕਰਨ ਵਾਲਾ ਹਿਮਾਚਲ ਪ੍ਰਦੇਸ਼ ਪਹਿਲਾ ਰਾਜ ਹੈ ।


    ਮੌਜੂਦ ਇਕੱਠ ਨੂੰ ਸੰਬੋਧਤ ਕਰਦਿਆਂ, ਸ਼੍ਰੀ ਰਾਜਨਾਥ ਸਿੰਘ ਨੇ ਮੁੱਖ ਮੰਤਰੀ ਸ਼੍ਰੀ ਜੈ ਰਾਮ ਠਾਕੁਰ ਦੀ ਸਮਰੱਥ ਅਗਵਾਈ ਵਿੱਚ ਈਆਰਐੱਸਐੱਸ ਪ੍ਰੋਜੈਕਟ ਦੇ ਤਹਿਤ ਸਿੰਗਲ ਐਮਰਜੈਂਸੀ ਨੰਬਰ 112 ਦੀ ਸ਼ੁਰੂਆਤ ਕਰਨ ਲਈ ਹਿਮਾਚਲ ਪ੍ਰਦੇਸ਼ ਸਰਕਾਰ ਦੀ ਪਹਿਲ ਦੀ ਪ੍ਰਸ਼ੰਸਾ ਕੀਤੀ । ਉਨ੍ਹਾਂ ਨੇ ਰਾਜ ਦੇ ਨਿਵਾਸੀਆਂ ਨੂੰ ਅਪੀਲ ਕੀਤੀ ਕਿ ਉਹ ਗੂਗਲ ਅਤੇ ਐੱਪਲ ਦੇ ਐਪ ਸਟੋਰ ਵਿੱਚ ਉਪਲੱਬਧ ਮੋਬਾਈਲ ਐਪ ‘ 112 ਇੰਡੀਆ ’ ਨੂੰ ਡਾਊਨਲੋਡ ਕਰਨ । ਈਆਰਐੱਸਐੱਸ ਪ੍ਰੋਜੈਕਟ ਨੂੰ ਸ਼ੁਰੂ ਕਰਨ ਵਿੱਚ ਹਿਮਾਚਲ ਪ੍ਰਦੇਸ਼ ਦੀ ਸਫ਼ਲਤਾ ਦਾ ਜ਼ਿਕਰ ਕਰਦਿਆਂ , ਉਨ੍ਹਾਂ ਨੇ ਹੋਰ ਕੇਂਦਰ ਅਤੇ ਸੰਘ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਤਾਕੀਦ ਕੀਤੀ ਕਿ ਉਹ ਆਪਣਾ - ਆਪਣਾ ਈਆਰਐੱਸਐੱਸ ਪ੍ਰੋਜੈਕਟਾ ਸ਼ੁਰੂ ਕਰਨ ਲਈ ਹਰ ਸੰਭਵ ਕੋਸ਼ਿਸ਼ ਕਰਨ ।


    ਇਸ ਮੌਕੇ ’ਤੇ ਜੈ ਰਾਮ ਠਾਕੁਰ ਨੇ 112 ਸਿੰਗਲ ਐਮਰਜੈਂਸੀ ਨੰਬਰ , 112 ਇੰਡੀਆ ਮੋਬਾਈਲ ਐਪ ਅਤੇ ਈਆਰਐੱਸਐੱਸ ਵੈੱਬਸਾਈਟ ਦਾ ਉਦਘਾਟਨ ਕਰਨ ਅਤੇ ਪ੍ਰੋਜੈਕਟ ਲਈ 4.71 ਕਰੋੜ ਰੁਪਏ ਦੀ ਵਿੱਤੀ ਸਹਾਇਤਾ ਪ੍ਰਦਾਨ ਕਰਨ ਲਈ ਕੇਂਦਰੀ ਗ੍ਰਿਹ ਮੰਤਰੀ ਦੇ ਪ੍ਰਤੀ ਆਭਾਰ ਪ੍ਰਗਟ ਕੀਤਾ । ਉਨ੍ਹਾਂ ਨੇ ਹਿਮਾਚਲ ਪ੍ਰਦੇਸ਼ ਲਈ ਸਮਰਪਿਤ ਐੱਨਡੀਆਰਐੱਫ ਬਟਾਲੀਅਨ ਨੂੰ ਮਨਜ਼ੂਰੀ ਦੇਣ , ਐੱਮਪੀਐੱਫ ਯੋਜਨਾ ਦੇ ਤਹਿਤ ਰਾਜ ਪੁਲਿਸ ਬਲ ਦੇ ਆਧੁਨਿਕੀਕਰਨ ਲਈ 4.2 ਕਰੋੜ ਰੁਪਏ ਅਤੇ ਚੰਬਾ ( Chamba ) ਅਤੇ ਲਾਹੌਲ ( Lahaul ) ਸਪੀਤੀ ਜ਼ਿਲ੍ਹਿਆਂ ਵਿੱਚ ਐੱਸਪੀਓ ਦੀ ਮਹੀਨਾਵਾਰ ਤਨਖਾਹ 4 , 000/- ਰੁਪਏ ਤੋਂ ਵਧਾ ਕੇ 6 , 000/- ਕਰਨ ਦੀ ਮਨਜ਼ੂਰੀ ਦੇਣ ਲਈ ਗ੍ਰਿਹ ਮੰਤਰੀ ਨੂੰ ਧੰਨਵਾਦ ਕੀਤਾ।


    ਇਸ ਦੇ ਨਾਲ ਹੀ ਸਿੰਗਲ ਨੰਬਰ ਅਧਾਰਤ 112 ਐਮਰਜੈਂਸੀ ਸੇਵਾਵਾਂ ਦੀ ਸ਼ੁਰੂਆਤ ਹੋ ਗਈ ਜਿਸ ਵਿੱਚ ਪੁਲਿਸ, ਦਮਕਲ, ਸਿਹਤ ਅਤੇ ਹੋਰ ਹੈਲਪਲਾਈਨ ਰਾਜ ਵਿੱਚ ਇੱਕ ਐਮਰਜੈਂਸੀ ਪ੍ਰਤੀਕਿਰਿਆ ਕੇਂਦਰ ਨਾਲ ਜੁੜ ਜਾਣਗੀਆਂ । ਇਸ ਸੇਵਾ ਦੇ ਨਾਲ ਨਾਗਰਿਕਾਂ ਨੂੰ ਕਈ ਹੈਲਪਲਾਈਨ ਨੰਬਰਾਂ ਨੂੰ ਯਾਦ ਕਰਨ ਦੀ ਜ਼ਰੂਰਤ ਛੁਟਕਾਰਾ ਮਿਲ ਜਾਵੇਗਾ।


    ਇਸ ਪ੍ਰੋਜੈਕਟ ਦੇ ਤਹਿਤ ਪੂਰੇ ਰਾਜ ਨੂੰ ਕਵਰ ਕਰਕੇ 12 ਜ਼ਿਲ੍ਹਾ ਕਮਾਂਡ ਕੇਂਦਰਾਂ (ਡੀਸੀਸੀ) ਦੇ ਨਾਲ ਸ਼ਿਮਲਾ ਵਿੱਚ ਇੱਕ ਐਮਰਜੈਂਸੀ ਪ੍ਰਤਿਕਿਰਿਆ ਕੇਂਦਰ (ਈਆਰਸੀ) ਸਥਾਪਤ ਕੀਤਾ ਗਿਆ ਹੈ। ਐਮਰਜੈਂਸੀ ਪ੍ਰਤਿਕਿਰਿਆ ਕੇਂਦਰ ਨੂੰ ਪੁਲਿਸ (100), ਫਾਇਰ, (101), ਸਿਹਤ (108) ਅਤੇ ਮਹਿਲਾ ਹੈਲਪਲਾਈਨ (1090) ਸੇਵਾਵਾਂ ਨਾਲ ਜੋੜਿਆ ਗਿਆ ਹੈ ਤਾਕਿ ਸਿੰਗਲ ਐਮਰਜੈਂਸੀ ਨੰਬਰ- 112 ਦੇ ਰਾਹੀਂ ਐਮਰਜੈਂਸੀ ਸੇਵਾਵਾਂ ਪ੍ਰਦਾਨ ਕੀਤੀਆਂ ਜਾ ਸਕਣ। ਇਸ ਸੇਵਾ ਵਿੱਚ ‘112 ਇੰਡੀਆ’ ਮੋਬਾਈਲ ਐਪ ਵੀ ਸ਼ਾਮਲ ਕੀਤਾ ਗਿਆ ਹੈ ਜਿਸ ਨੂੰ ਸਮਾਰਟ ਫੋਨ ਦੇ ਪੈਨਿਕ ਬਟਨ ਅਤੇ ਤਤਕਾਲ ਸਹਾਇਤਾ ਪ੍ਰਾਪਤ ਕਰਨ ਵਿੱਚ ਨਾਗਰਿਕਾ ਦੀ ਸੁਵਿਧਾ ਲਈ ਈਆਰਐੱਸਐੱਸ ਰਾਜ ਵੇਬਸਾਈਟ ਨਾਲ ਜੋੜਿਆ ਗਿਆ ਹੈ। ਐਮਰਜੈਂਸੀ ਪ੍ਰਤਿਕਿਰਿਆ ਦੀ ਪ੍ਰਭਾਵਸ਼ੀਲਤਾ ਵਿੱਚ ਵਾਧੇ ਲਈ ਈਆਰਸੀ ਨੂੰ ਦੂਰਸੰਚਾਰ ਸਰਵਿਸ ਪ੍ਰੋਵਾਈਡਰਾਂ ਰਾਹੀਂ ਲੋਕੇਸ਼ਨ ਅਧਾਰਤ ਸੇਵਾਵਾਂ ਨਾਲ ਜੋੜਿਆ ਗਿਆ ਹੈ ।


    ਮਹਿਲਾਵਾਂ ਦੀ ਸੁਰੱਖਿਆ ਸੁਨਿਚਸ਼ਿਤ ਕਰਨ ਲਈ ‘112 ਇੰਡੀਆ’ ਵਿੱਚ ਇੱਕ ਐੱਸਐੱਚਓਯੂਟੀ ਫੀਚਰ ਦੀ ਸ਼ੁਰੂਆਤ ਕੀਤੀ ਗਈ ਹੈ ਤਾਕਿ ਐਮਰਜੈਂਸੀ ਪ੍ਰਤਿਕਿਰਿਆ ਕੇਂਦਰ ਤੋਂ ਮਿਲਣ ਵਾਲੀ ਤਤਕਾਲ ਸਹਾਇਤਾ ਦੇ ਇਲਾਵਾ ਆਸਪਾਸ ਰਜਿਸਟ੍ਰਡ ਸਵੈਂ ਸੇਵਾਂ ਤੋਂ ਤਤਕਾਲ ਸਹਾਇਤਾ ਮਿਲ ਸਕੇ। ਐੱਸਐੱਚਓਯੂਟੀ ਫੀਚਰ ਵਿਸ਼ੇਸ਼ ਕਰਕੇ ਮਹਿਲਾਵਾਂ ਲਈ ਉਪਲੱਬਧ ਹੈ।


    ਏਕੀਕ੍ਰਿਤ ਐਮਰਜੈਂਸੀ ਸੇਵਾਵਾਂ ਤੱਕ ਪਹੁੰਚ ਲਈ ਦੇਸ਼ ਭਰ ਵਿੱਚ ਲੋਕਾਂ ਦੀ ਮਦਦ ਲਈ ਸਾਰੇ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ ‘ 112 ਇੰਡੀਆ ’ ਮੋਬਾਈਲ ਐਪ ਸ਼ੁਰੂ ਕੀਤਾ ਜਾਵੇਗਾ । ਕੇਂਦਰ ਸਰਕਾਰ ਨੇ ਦੇਸ਼ ਭਰ ਵਿੱਚ ਈਆਰਐੱਸਐੱਸ ਪ੍ਰੋਜੈਕਟ ਦੇ ਲਾਗੂਕਰਨ ਲਈ ਨਿਰਭਯ ਫੰਡ ਦੇ ਤਹਿਤ 321.69 ਕਰੋੜ ਰੁਪਏ ਐਲੋਕੇਟ ਕੀਤੇ ਹਨ ।


    *******

    
    
    (Release ID: 1554229) Visitor Counter : 1