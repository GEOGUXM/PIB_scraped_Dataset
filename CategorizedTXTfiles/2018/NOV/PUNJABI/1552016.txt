      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਵਿਮਨ ਆਵ੍ ਇੰਡੀਆ ਔਰਗੈਨਿਕ ਫੈਸਟੀਵਲ 2018, ਰਿਕਾਰਡ 2.75 ਕਰੋੜ ਰੁਪਏ ਦੀ ਵਿਕਰੀ ਅਤੇ ਰਿਕਾਰਡ 12 ਲੱਖ ਦਰਸ਼ਕਾਂ ਦੇ ਨਾਲ ਸਮਾਪਤ ਹੋਇਆ ਔਰਤਾਂ ਲਈ ਚੰਗਾ, ਭਾਰਤ ਲਈ ਚੰਗਾ, ਤੁਹਾਡੇ ਲਈ ਚੰਗਾ
      Posted On: 06 NOV 2018 5:28PM by PIB Chandigarh

                                                                                                                                                                                                                                                                                                                                                                                                                                                                                                                                                                                                                                                                                          
Women of India Organic Festival 2018 Culminates with a record sale of Rs. 2.75 Crores and Footfalls of 12 lakh                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
Good For Women. Good For India. Good for You.                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
ਵਿਮਨ ਆਵ੍ ਇੰਡੀਆ ਔਰਗੈਨਿਕ ਫੈਸਟੀਵਲ 2018, ਰਿਕਾਰਡ 2.75 ਕਰੋੜ ਰੁਪਏ ਦੀ ਵਿਕਰੀ ਅਤੇ ਰਿਕਾਰਡ 12 ਲੱਖ ਦਰਸ਼ਕਾਂ ਦੇ ਨਾਲ ਸਮਾਪਤ ਹੋਇਆ                                                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
ਔਰਤਾਂ ਲਈ ਚੰਗਾ , ਭਾਰਤ ਲਈ ਚੰਗਾ , ਤੁਹਾਡੇ ਲਈ ਚੰਗਾ                                                                                                                                                                                                                                                                                                                                                                                                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
ਕੇਂਦਰੀ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਵੱਲੋਂ ਆਯੋਜਿਤ 10 ਦਿਨਾ “ਵਿਮਨ ਆਵ੍ ਇੰਡੀਆ ਔਰਗੈਨਿਕ ਫੈਸਟੀਵਲ 2018” ਦਾ ਪੰਜਵਾਂ ਐਡੀਸ਼ਨ 04 ਨਵੰਬਰ, 2018 (ਐਤਵਾਰ) ਦੀ ਰਾਤ ਨੂੰ ਸਮਾਪਤ ਹੋਇਆ। ਇਸ ਨੂੰ ਜਨਪਥ ਸਥਿਤ ਇੰਦਰਾ ਗਾਂਧੀ ਰਾਸ਼ਟਰੀ ਕਲਾ ਕੇਂਦਰ ਵਿਖੇ ਆਯੋਜਿਤ ਕੀਤਾ ਗਿਆ ਸੀ। ਇਨ੍ਹਾਂ 10 ਦਿਨਾਂ ਵਿੱਚ ਪੂਰੇ ਦੇਸ਼ ਤੋਂ ਆਈਆਂ ਮਹਿਲਾ ਕਿਸਾਨਾਂ ਅਤੇ ਉੱਦਮੀਆਂ ਨੇ ਵੱਖ-ਵੱਖ ਕਿਸਮਾਂ ਦੇ ਜੈਵਿਕ ਉਤਪਾਦਾਂ ਦਾ ਪ੍ਰਦਰਸ਼ਨ ਕੀਤਾ। ਇਸ ਵਿੱਚ ਭੋਜਨ ਪਦਾਰਥਾਂ ਤੋਂ ਲੈ ਕੇ ਕੱਪੜੇ, ਸਿਹਤ ਤੇ ਸੁੰਦਰਤਾ ਉਤਪਾਦ ਸ਼ਾਮਲ ਸਨ ।                                                                                                                                                                                                                                                             
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
26 ਰਾਜਾਂ ਤੋਂ ਆਈਆਂ ਮਹਿਲਾ ਕਿਸਾਨਾਂ ਅਤੇ ਉੱਦਮੀਆਂ ਨੇ ਇਸ ਸਾਲ 2.75 ਕਰੋੜ ਰੁਪਏ ਦੀ ਰਿਕਾਰਡ ਵਿਕਰੀ ਕੀਤੀ । ਪਿਛਲੇ ਸਾਲ ਇਹ ਫੈਸਟੀਵਲ ਦਿੱਲੀ ਹਾਟ, ਆਈਐੱਨਏ, ਨਵੀਂ ਦਿੱਲੀ ਵਿੱਚ ਆਯੋਜਿਤ ਕੀਤਾ ਗਿਆ ਸੀ ਜਿੱਥੇ ਉਤਪਾਦਾਂ ਦੀ ਵਿਕਰੀ 1.84 ਕਰੋੜ ਰੁਪਏ ਰਹੀ ਸੀ। ਰਿਕਾਰਡ 12 ਲੱਖ ਲੋਕ ਇਸ ਪ੍ਰਦਰਸ਼ਨੀ ਨੂੰ ਦੇਖਣ ਆਏ। ਇਸ ਆਯੋਜਨ ਦੀ ਸਫਲਤਾ ਨੇ ਮਜੂਲੀ, ਕਾਂਗੜੀ, ਲੇਹ, ਪਲਕਕੜ, ਚਿਕਮੰਗਲੂਰ, ਯਵਤਮਾਲ, ਦੀਮਾਪੁਰ, ਅਲਮੋੜਾ ਆਦਿ ਸਥਾਨਾਂ ਤੋਂ ਆਈਆਂ ਮਹਿਲਾ ਕਿਸਾਨਾਂ ਨੂੰ ਉਤਸ਼ਾਹਤ ਕੀਤਾ ਹੈ। ਪ੍ਰੋਗਰਾਮ ਦੌਰਾਨ ਮਹਿਲਾ ਕਿਸਾਨਾਂ ਅਤੇ ਉੱਦਮੀਆਂ ਦੇ ਯਾਤਰਾ ਕਰਨ ਅਤੇ ਦਿੱਲੀ ਵਿੱਚ ਠਹਿਰਣ ਲਈ ਮੁਫਤ ਵਿਵਸਥਾ ਕੀਤੀ ਗਈ ਸੀ। ਇਸ ਸਾਲ ਵੈਜਨ ਫੂਡ ( Vegan Food )ਦਾ ਸਟਾਲ ਲਗਾਇਆ ਗਿਆ ਸੀ ਜਿਸ ਨੂੰ ਯਾਤਰੀਆਂ ਨੇ ਬਹੁਤ ਪਸੰਦ ਕੀਤਾ।                                                                                      
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
ਵਿਮਨ ਆਵ੍ ਇੰਡੀਆ ਔਰਗੈਨਿਕ ਫੈਸਟੀਵਲ 2018 ਦਾ ਉਦਘਾਟਨ 26 ਅਕਤੂਬਰ, 2018 ਨੂੰ ਕੇਂਦਰੀ ਮਹਿਲਾ ਤੇ ਬਾਲ ਵਿਕਾਸ ਮੰਤਰੀ, ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਵੱਲੋਂ ਕੀਤਾ ਗਿਆ ਸੀ।                                                                                                                                                                                                                                                                                                                                                                                                                                                                                                                                            
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
ਮੁੰਬਈ ਦੀ ਮਹਿਲਾ ਉੱਦਮੀ ਸੁਸ਼੍ਰੀ ਅਨਾਮਿਕਾ ਨੇ ਬਾਂਸ ਦੇ ਟੂਥ ਬੁਰਸ਼ ਅਤੇ ਸਟੀਲ ਦੇ ਸਟ੍ਰਾ ਦਾ ਪ੍ਰਦਰਸ਼ਨ ਕੀਤਾ ਸੀ। ਉਨ੍ਹਾਂ ਨੇ ਕਿਹਾ ਕਿ ਲੋਕਾਂ ਦੀਆਂ ਪ੍ਰਤੀਕਿਰਿਆਵਾਂ ਉਤਸ਼ਾਹ ਵਧਾਉਣ ਵਾਲੀਆਂ ਹਨ। ਪੰਜਾਬ ਦੀ ਮਹਿਲਾ ਕਿਸਾਨ ਸੁਸ਼੍ਰੀ ਸਰਬਜੀਤ ਕੌਰ ਨੇ ਕਿਹਾ ਕੀ ਉਹ ਪਹਿਲੀ ਵਾਰ ਇੱਥੇ ਆਈ ਹੈ। ਅਤੇ ਵੱਖ-ਵੱਖ ਕਿਸਮਾਂ ਦੇ ਜੈਵਿਕ ਅਨਾਜਾਂ ਦੇ ਪ੍ਰਤੀ ਲੋਕਾਂ ਦੇ ਰੂਝਾਨ ਨੂੰ ਦੇਖ ਕੇ ਪ੍ਰਸੰਨ ਹੈ। ਉਨ੍ਹਾਂ ਅਜਿਹਾ ਅਵਸਰ ਪ੍ਰਦਾਨ ਕਰਨ ਲਈ ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲੇ ਦਾ ਧੰਨਵਾਦ ਕੀਤਾ। ਤਾਮਿਲਨਾਡੂ ਤੋਂ ਆਈ ਸੁਸ਼੍ਰੀ ਅਪਰਨਾ ਦੇ ਸਟਾਲ ਵਿੱਚ ਚਾਵਲ ਦੀਆਂ 30 ਤੋਂ ਜ਼ਿਆਦਾ ਕਿਸਮਾਂ ਸਨ ਜਿਨ੍ਹਾਂ ਨੂੰ ਤਾਮਿਲਨਾਡੂ, ਕੇਰਲ, ਮਣੀਪੁਰ, ਓਡੀਸ਼ਾ, ਕਰਨਾਟਕ ਅਤੇ ਪੱਛਮੀ ਬੰਗਾਲ ਰਾਜਾਂ ਤੋਂ ਇਕੱਤਰ ਕੀਤਾ ਗਿਆ ਸੀ। ਮਣੀਪੁਰ ਦੇ ਚਖਾਓ ਪੋਈਰੀਟਨ (ਮਣੀਪੁਰੀ ਚਾਵਲ) ਅਤੇ ਪੱਛਮੀ ਬੰਗਾਲ ਦੇ ਗੋਬਿੰਦੋਭੋਗ ਚਾਵਲਾਂ ਨੂੰ ਲੋਕਾਂ ਨੇ ਬਹੁਤ ਪਸੰਦ ਕੀਤਾ।
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
ਵਿਮਨ ਆਵ੍ ਇੰਡੀਆ ਔਰਗੈਨਿਕ ਫੈਸਟੀਵਲ 2018 ਦੇ ਪ੍ਰਤੀਨਿਧੀਆਂ ਨੂੰ ਮਹਿਲਾ ਈ-ਹਾਟ ਵਿੱਚ ਸੂਚੀਬੱਧ ਹੋਣ ਦਾ ਮੌਕਾ ਦਿੱਤਾ ਗਿਆ ਹੈ। ਇਸ ਪੋਰਟਲ ਦਾ ਨਿਰਮਾਣ ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲੇ ਨੇ ਕੀਤਾ ਹੈ। ਇਹ ਪੋਰਟਲ, ' ਫੈਸਟਿਵਲ ' , 2018 ਤੋਂ ਬਾਅਦ ਵੀ ਮਹਿਲਾਵਾਂ ਦੇ ਸਮਾਜਕ-ਆਰਥਕ ਸਸ਼ਕਤੀਕਰਨ ਵਿੱਚ ਸਹਾਇਤਾ ਪ੍ਰਦਾਨ ਕਰੇਗਾ।                                                                                                                                                                                                                                                                                                                                                                                                                    
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
www.wcd.nic.in ; https://twitter.com/MinistryWCD ; https://www.facebook.com/Women-of-India-Festival-2017-Organic-Products-170237486643358/                                                                                                                                                                                                                                                                                                                                                                                                                                                                                                                                                
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
ਮਹਿਲਾ ਈ-ਹਾਟ ਦਾ ਲਿੰਕ :- http://mahilaehaat-rmk.gov.in/en/                                                                                                                                                                                                                                                                                                                                                                                                                                                                                                                                                                                                                                  
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
*****                                                                                                                                                                                                                                                                                                                                                                                                                                                                                                                                                                                                                                                                                     
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
ਐੱਨਬੀ / ਯੂਡੀ                                                                                                                                                                                                                                                                                                                                                                                                                                                                                                                                                                                                                                                                              
(Release ID :184613)                                                                                                                                                                                                                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                                                                                                                                                                                                                                          
    
    
    (Release ID: 1552016) Visitor Counter : 4