      ਆਯੂਸ਼

      ਨਵੀਂ ਦਿੱਲੀ ਵਿੱਚ ਆਯੁਰਵੇਦ ਵਿੱਚ ਉੱਦਮਤਾ ਅਤੇ ਕਾਰੋਬਾਰ ਵਿਕਾਸ ਬਾਰੇ ਦੋ ਦਿਨਾ ਨੈਸ਼ਨਲ ਸੈਮੀਨਾਰ ਦਾ ਉਦਘਾਟਨ
      Posted On: 04 NOV 2018 5:24PM by PIB Chandigarh


    Two day National Seminar on Entrepreneurship and Business Development in Ayurveda inaugurated at New Delhi


    ਨਵੀਂ ਦਿੱਲੀ ਵਿੱਚ ਆਯੁਰਵੇਦ ਵਿੱਚ ਉੱਦਮਤਾ ਅਤੇ ਕਾਰੋਬਾਰ ਵਿਕਾਸ ਬਾਰੇ ਦੋ ਦਿਨਾ ਨੈਸ਼ਨਲ ਸੈਮੀਨਾਰ ਦਾ ਉਦਘਾਟਨ


    ਕੇਂਦਰੀ ਆਯੁਸ਼ ਰਾਜ ਮੰਤਰੀ, ਸ਼੍ਰੀ ਸ਼੍ਰੀਪਦ ਯੈਸੋ ਨਾਇਕ ਅਤੇ ਸੱਭਿਆਚਾਰ ਤੇ ਵਾਤਾਵਰਣ ਅਤੇ ਜੰਗਲਾਤ ਰਾਜ ਮੰਤਰੀ ਡਾ. ਮਹੇਸ਼ ਸ਼ਰਮਾ ਨੇ ਅੱਜ ਆਯੁਰਵੇਦ ਵਿੱਚ ਉੱਦਮਤਾ ਅਤੇ ਕਾਰੋਬਾਰ ਵਿਕਾਸ ਬਾਰੇ ਦੋ ਦਿਨਾ ਨੈਸ਼ਨਲ ਸੈਮੀਨਾਰ ਦੇ ਉਦਘਾਟਨ ਸੈਸ਼ਨ ਨੂੰ ਸੰਬੋਧਨ ਕੀਤਾ। ਇਸ ਸੈਮੀਨਾਰ ਦਾ ਆਯੋਜਨ ਨੀਤੀ ਆਯੋਗ ਦੇ ਸਹਿਯੋਗ ਨਾਲ ਆਯੁਸ਼ ਮੰਤਰਾਲੇ ਵੱਲੋਂ ਨਵੀਂ ਦਿੱਲੀ ਦੇ ਡਾ. ਅੰਬੇਡਕਰ ਅੰਤਰਰਾਸ਼ਟਰੀ ਕੇਂਦਰ ਵਿੱਚ ਕੀਤਾ ਜਾ ਰਿਹਾ ਹੈ। ਸੈਮੀਨਾਰ ਦਾ ਉਦੇਸ਼ ਇਸ ਖੇਤਰ ਨਾਲ ਜੁੜੇ ਉੱਦਮੀਆਂ ਅਤੇ ਹਿਤਧਾਰਕਾਂ ਨੂੰ ਆਯੁਰਵੇਦ ਵਿੱਚ ਕਾਰੋਬਾਰ ਦੇ ਮੌਕਿਆਂ ਪ੍ਰਤੀ ਪ੍ਰੋਤਸਾਹਨ ਦੇਣਾ ਹੈ।


    ਇਸ ਮੌਕੇ ’ਤੇ ਇੱਕ ਵਿਸ਼ਾਲ ਇਕੱਠ ਨੂੰ ਸੰਬੋਧਨ ਕਰਦਿਆਂ, ਸ਼੍ਰੀ ਨਾਇਕ ਨੇ ਕਿਹਾ ਕਿ ਕੇਵਲ ਸੰਸਥਾਵਾਂ ਦਾ ਗਠਨ ਅਤੇ ਉਨ੍ਹਾਂ ਦਾ ਵਿੱਤੀ ਪੋਸ਼ਣ ਕਰਨਾ ਹੀ ਆਯੁਰਵੇਦ ਨੂੰ ਵਿਕਸਿਤ ਕਰਨ ਲਈ ਕਾਫ਼ੀ ਨਹੀਂ ਹੈ। ਉਨ੍ਹਾਂ ਕਿਹਾ ਕਿ ਪਿਛਲੇ ਚਾਰ ਸਾਲਾਂ ਵਿੱਚ ਆਯੁਸ਼ ਮੰਤਰਾਲੇ ਨੇ ਆਯੁਰਵੇਦ ਉਦਯੋਗ ਨੂੰ ਹੁਲਾਰਾ ਦੇਣ ਲਈ ਵੱਖ-ਵੱਖ ਪਹਿਲਾਂ ਕੀਤੀਆਂ ਹਨ ਅਤੇ ਇਸ ਨੂੰ ਪ੍ਰਧਾਨ ਮੰਤਰੀ ਮੋਦੀ ਦੇ ਕ੍ਰਾਂਤੀਕਾਰੀ ਪ੍ਰੋਗਰਾਮਾਂ ‘ਸਟਾਰਟ ਅੱਪ ਇੰਡੀਆ’ ‘ਮੇਕ ਇਨ ਇੰਡੀਆ’ ‘ਇਨਵੈਸਟ ਇਨ ਇੰਡੀਆ’ ਅਤੇ ਡਿਜੀਟਲ ਇੰਡੀਆ ਜਿਹੇ ਨਾਲ ਜੋੜਨ ਦੇ ਅਹਿਮ ਯਤਨ ਕੀਤੇ ਹਨ। ਆਯੁਸ਼ ਮੰਤਰੀ ਨੇ ਕਿਹਾ ਕਿ ਆਯੁਰਵੇਦ ਦੇ ਪ੍ਰਾਚੀਨ ਸ਼ਾਸਤਰਾਂ ਵਿੱਚ ਘੱਟ ਤੋਂ ਘੱਟ 1.25 ਲੱਖ ਨੁਸਖੇ ਹਨ ਜਿਨ੍ਹਾਂ ਨੂੰ ਪਰੰਪਰਾਗਤ ਗਿਆਨ ਡਿਜੀਟਲ ਲਾਇਬ੍ਰੇਰੀ ਵਿੱਚ ਇਕੱਠਾ ਕੀਤਾ ਗਿਆ ਹੈ। ਇਨ੍ਹਾਂ ਵਿੱਚੋਂ ਹਰੇਕ ਨੁਸਖੇ ਦਾ ਉਪਯੋਗ 20 ਤੋਂ 30 ਤਰ੍ਹਾਂ ਦੇ ਰੋਗਾਂ ਦੇ ਇਲਾਜ ਲਈ ਕੀਤਾ ਜਾ ਰਿਹਾ ਹੈ। ਇਸ ਤਰ੍ਹਾਂ ਨਾਲ ਸਾਡੇ ਕੋਲ 20 ਲੱਖ ਦਵਾਈਆਂ ਹਨ ਜਿਨ੍ਹਾਂ ਦੀ ਗਿਣਤੀ ਉੱਦਮੀਆਂ ਲਈਨਾ ਮਨਣਯੋਗ ਅਤੇ ਕਲਪਨਾ ਤੋਂ ਪਰੇ ਹੈ ।


    ਡਾ. ਮਹੇਸ਼ ਸ਼ਰਮਾ ਨੇ ਕਿਹਾ ਕਿ ਆਯੁਰਵੇਦ ਸਾਡੀ ਖੁਸ਼ਹਾਲ ਸੱਭਿਆਚਾਰਕ ਵਿਰਾਸਤ ਦਾ ਹਿੱਸਾ ਹੈ ਅਤੇ ਅਸੀਂ ਇਸ ਦਾ ਭਾਰਤ ਵਿੱਚ ਹੀ ਨਹੀਂ ਬਲਕਿ ਦੁਨੀਆ ਭਰ ਵਿੱਚ ਪ੍ਰਚਾਰ ਕਰਨਾ ਹੈ।


    ***

    
    
    (Release ID: 1551930) Visitor Counter : 1