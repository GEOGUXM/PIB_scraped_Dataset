      ਜਲ ਸਪਲਾਈ ਅਤੇ ਸੈਨੀਟੇਸ਼ਨ ਮੰਤਰਾਲਾ

      ਝਾਰਖੰਡ ਇਸ ਮਹੀਨੇ ਦੀ 15 ਤਰੀਕ ਓਡੀਐੱਫ (ਖੁੱਲ੍ਹੇ ’ਚ ਪਖਾਨੇ ਜਾਣ ਤੋਂ ਮੁਕਤ) ਰਾਜ ਬਣ ਜਾਵੇਗਾ ਜਨਤਕ ਭਾਗੀਦਾਰੀ ਗੰਗਾ ਗ੍ਰਾਮ ਨੂੰ ਸਫ਼ਲ ਬਣਾਉਣ ਦੀ ਕੁੰਜੀ ਹੈ : ਉਮਾ ਭਾਰਤੀ
      Posted On: 04 NOV 2018 5:47PM by PIB Chandigarh


    Jharakhand to become ODF by by 15th of this month
    
    Public participation is the key to make Ganga Gram Successful: Uma Bharati


    ਝਾਰਖੰਡ ਇਸ ਮਹੀਨੇ ਦੀ 15 ਤਰੀਕ ਓਡੀਐੱਫ (ਖੁੱਲ੍ਹੇ ’ਚ ਪਖਾਨੇ ਜਾਣ ਤੋਂ ਮੁਕਤ) ਰਾਜ ਬਣ ਜਾਵੇਗਾ
    ਜਨਤਕ ਭਾਗੀਦਾਰੀ ਗੰਗਾ ਗ੍ਰਾਮ ਨੂੰ ਸਫ਼ਲ ਬਣਾਉਣ ਦੀ ਕੁੰਜੀ ਹੈ : ਉਮਾ ਭਾਰਤੀ


    ਕੇਂਦਰੀ ਪੇਅਜਲ ਅਤੇ ਸਵੱਛਤਾ ਮੰਤਰੀ, ਉਮਾ ਭਾਰਤੀ ਨੇ ਕਿਹਾ ਕਿ ਰਾਜ ਵਿੱਚ ਸਵੱਛਤਾ ਕਵਰੇਜ਼ ਦੀ ਵਰਤਮਾਨ ਦਰ ਦੇ ਨਾਲ ਝਾਰਖੰਡ ਆਪਣੇ ਸਥਾਪਨਾ ਦਿਵਸ ਦੇ ਮੌਕੇ ’ਤੇ 15 ਨਵੰਬਰ ਨੂੰ ਖੁੱਲ੍ਹੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ (ਓਡੀਐੱਫ) ਰਾਜ ਬਣ ਜਾਵੇਗਾ। ਝਾਰਖੰਡ ਦੇ ਰਾਜਮਹਲ ਵਿੱਚ ਗੰਗਾ ਗ੍ਰਾਮ ਸਵੱਛਤਾ ਸੰਮੇਲਨ ਦੇ ਮੌਕੇ ’ਤੇ ਵਿਚਾਰ ਪ੍ਰਗਟ ਕਰਦਿਆਂ ਉਨ੍ਹਾਂ ਕਿਹਾ ਕਿ ਗੰਗਾ ਨਦੀ ਦੇ ਕਿਨਾਰਿਆਂ ’ਤੇ ਵਸੇ ਪਿੰਡਾਂ ਨੂੰ ਆਦਰਸ਼ ਗੰਗਾ ਗ੍ਰਾਮ ਬਣਾਉਣ ਲਈ ਜਨਤਕ ਭਾਗੀਦਾਰੀ ਇਸ ਦਿਸ਼ਾ ਵਿੱਚ ਇੱਕ ਮਹੱਤਵਪੂਰਨ ਕੁੰਜੀ ਹੈ। ਉਨ੍ਹਾਂ ਨੇ ਲੋਕਾਂ ਨੂੰ ਐੱਸਐੱਲਡਬਲਿਊਐੱਮ ( SLWM ) ਗਤੀਵਿਧੀਆਂ ਵਿੱਚ ਹਿੱਸਾ ਲੈਣ ਦੀ ਅਪੀਲ ਕੀਤੀ। ਮੰਤਰੀ ਨੇ ਜਲ ਸੰਸਾਧਨਾਂ ਨੂੰ ਪ੍ਰਦੂਸ਼ਣ ਤੋਂ ਬਚਾਉਣ ਲਈ ਕਚਰਾ ਪ੍ਰਬੰਧਨ ਅਤੇ ਜੈਵਿਕ ਖੇਤੀ ਨੂੰ ਹੁਲਾਰਾ ਦੇਣ ’ਤੇ ਵੀ ਜ਼ੋਰ ਦਿੱਤਾ। ਘਾਟਾਂ ਦੀ ਸੁੰਦਰਤਾ ਅਤੇ ਹੋਰ ਸਵੱਛਤਾ ਉਪਰਾਲਿਆਂ ਵਿੱਚ ਸਾਹਿਬਗੰਜ ਜ਼ਿਲ੍ਹੇ ਦੇ ਯਤਨਾਂ ਦੀ ਸ਼ਲਾਘਾ ਕਰਦਿਆਂ ਉਨ੍ਹਾਂ ਕਿਹਾ ਕਿ ਪਿਛਲੇ ਇੱਕ ਸਾਲ ਵਿੱਚ, ਗੰਗਾ ਕਿਨਾਰੇ ਰੈਵਨਿਊ ਭੂਮੀ ਵਿੱਚ 7.5 ਲੱਖ ਤੋਂ ਅਧਿਕ ਰੁੱਖ ਲਗਾਏ ਗਏ ਹਨ।


    ਗੰਗਾ ਗ੍ਰਾਮ, ਗੰਗਾ ਨਦੀ ਦੇ ਕਿਨਾਰਿਆਂ ’ਤੇ ਵਸੇ ਪਿੰਡਾਂ ਨੂੰ ਆਦਰਸ਼ ਪਿੰਡਾਂ ਵਿੱਚ ਬਦਲਣ ਦੀ ਇੱਕ ਧਾਰਨਾ ਹੈ ਜਿਸ ਤਹਿਤ ਪਿੰਡਾਂ ਨੂੰ ਖੁੱਲ੍ਹੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ ਕਰਨ ਦੇ ਨਾਲ-ਨਾਲ ਠੋਸ ਅਤੇ ਤਰਲ ਕਚਰਾ ਪ੍ਰਬੰਧਨ, ਜਲ ਸੁਰੱਖਿਆ, ਭੂ-ਜਲ ਸੁਰੱਖਿਆ, ਆਧੁਨਿਕ ਸ਼ਮਸ਼ਾਨ, ਪੌਦੇ ਲਗਾਉਣਾ, ਜੈਵਿਕ ਅਤੇ ਔਸ਼ਧਕ ਗੁਣਾਂ ਵਾਲੇ ਪੌਦਿਆਂ ਦੀ ਖੇਤੀਬਾੜੀ ਆਦਿ ’ਤੇ ਜ਼ੋਰ ਦਿੱਤਾ ਜਾਂਦਾ ਹੈ। ਪੇਅਜਲ ਅਤੇ ਸਵੱਛਤਾ ਮੰਤਰਾਲਾ ਗੰਗਾ ਨਦੀ ਦੇ ਕਿਨਾਰਿਆਂ ’ਤੇ ਵਸੇ 4465 ਪਿੰਡਾਂ ਨੂੰ ਓਡੀਐੱਫ (ਖੁੱਲ੍ਹੇ ’ਚ ਪਖਾਨੇ ਜਾਣ ਤੋਂ ਮੁਕਤ) ਬਣਾਉਣ ਦੇ ਬਾਅਦ, ਇਸ ਦਿਸ਼ਾ ਵਿੱਚ ਕੰਮ ਕਰ ਰਿਹਾ ਹੈ।


    <><><>

    
    
    (Release ID: 1551936) Visitor Counter : 1