      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਡੀਈਪੀਡਬਲਿਊਡੀ 9 ਤੋਂ 11 ਨਵੰਬਰ, 2018 ਤੱਕ ਦਿੱਵਿਯਾਂਗ ਨੌਜਵਾਨਾਂ ਲਈ ਗਲੋਬਲ ਆਈਟੀ ਚੈਲੇਂਜ, 2018 ਆਯੋਜਿਤ ਕਰੇਗਾ
      Posted On: 08 NOV 2018 6:08PM by PIB Chandigarh


    DEPwD organises ‘Global IT Challenge for Youth with Disabilities, 2018’from 9th to 11th November, 2018


    ਡੀਈਪੀਡਬਲਿਊਡੀ 9 ਤੋਂ 11 ਨਵੰਬਰ, 2018 ਤੱਕ ਦਿੱਵਿਯਾਂਗ ਨੌਜਵਾਨਾਂ ਲਈ ਗਲੋਬਲ ਆਈਟੀ ਚੈਲੇਂਜ, 2018 ਆਯੋਜਿਤ ਕਰੇਗਾ


    ਕੇਂਦਰੀ ਸਮਾਜਕ ਨਿਆਂ ਅਤੇ ਸਸ਼ਕਤੀਕਰਨ ਮੰਤਰਾਲੇ ਤਹਿਤ ਦਿੱਵਿਯਾਂਗ ਜਨ ਸਸ਼ਕਤੀਕਰਨ ਵਿਭਾਗ ( ਡੀਈਪੀਡਬਲਿਊਡੀ ) 9 - 11 ਨਵੰਬਰ , 2018 ਤੱਕ ਦਿੱਵਿਯਾਂਗ ਨੌਜਵਾਨਾਂ ਲਈ ਗਲੋਬਲ ਆਈਟੀ ਚੈਲੇਂਜ, 2018 ਆਯੋਜਿਤ ਕਰੇਗਾ। ਇਸ ਸਾਲ, ਕੋਰੀਆ ਸਰਕਾਰ ਅਤੇ ਰੀਹੈਬਲੀਟੇਸ਼ਨ ਇੰਟਰਨੈਸ਼ਨਲ ( ਆਰਆਈ ) ਦੇ ਸਹਿਯੋਗ ਨਾਲ ਭਾਰਤ, ਇਸ ਪ੍ਰੋਗਰਾਮ ਦੀ ਮੇਜ਼ਬਾਨੀ ਕਰ ਰਿਹਾ ਹੈ। ਦਿੱਵਿਯਾਂਗਤਾ ਲਈ ਗਲੋਬਲ ਆਈਟੀ ਚੈਲੇਂਜ, ਇੱਕ ਸਮਰੱਥਾ ਨਿਰਮਾਣ ਪ੍ਰੋਜੈਕਟ ਹੈ , ਜੋ ਦਿੱਵਿਯਾਂਗਜਨਾਂ ਨੂੰ ਆਈਸੀਟੀ ਦੀ ਸਹਾਇਤਾ ਨਾਲ ਉਨ੍ਹਾਂ ਦੀਆਂ ਕਮੀਆਂ ਨੂੰ ਦੂਰ ਕਰਨ ਵਿੱਚ ਮਦਦ ਕਰਦਾ ਹੈ। ਇਹ ਡਿਜੀਟਲ ਅੰਤਰ ਨੂੰ ਸਮਾਪਤ ਕਰੇਗਾ ਅਤੇ ਸਮਾਜ ਵਿੱਚ ਦਿੱਵਿਯਾਂਗਜਨਾਂ ਦੀ ਸ਼ਮੂਲੀਅਤ ਨੂੰ ਵਧਾਏਗਾ । ਇਹ ਪ੍ਰੋਜੈਕਟ ਦਿੱਵਿਯਾਂਗ ਜਨਾਂ ਦੇ ਅਧਿਕਾਰਾਂ ਬਾਰੇ ਸੰਯੁਕਤ ਰਾਸ਼ਟਰ ਕਨਵੈਨਸ਼ਨ (ਧਾਰਾ 21) ਦੇ ਦਿਸ਼ਾ - ਨਿਰਦੇਸ਼ਾਂ ਨੂੰ ਲਾਗੂ ਕਰਨ ਨਾਲ ਸਬੰਧਤ ਹੈ ਧਾਰਾ 21 ਸੂਚਨਾ ਤੱਕ ਪਹੁੰਚ ਨਾਲ ਸਬੰਧਤ ਹੈ।


    ਕੇਂਦਰੀ ਸਮਾਜਕ ਨਿਆਂ ਅਤੇ ਸਸ਼ਕਤੀਕਰਨ ਮੰਤਰੀ, ਸ਼੍ਰੀ ਥਾਵਰਚੰਦ ਗਹਿਲੋਤ 9 ਨਵੰਬਰ , 2018 ਨੂੰ ਇਸ ਪ੍ਰੋਗਰਾਮ ਦਾ ਉਦਘਾਟਨ ਕਰਨਗੇ ਅਤੇ 11 ਨਵੰਬਰ , 2018 ਨੂੰ ਜੇਤੂਆਂ ਨੂੰ ਪੁਰਸਕਾਰ ਦੇਣਗੇ । ਪ੍ਰੋਗਰਾਮ ਵਿੱਚ ਸਰਕਾਰ ਦੇ ਉੱਚ ਅਧਿਕਾਰੀਆਂ ਦੇ ਹਿੱਸਾ ਲੈਣ ਨਾਲ ਦਿੱਵਿਯਾਂਗਜਨਾਂ ਪ੍ਰਤੀ ਸਰਕਾਰ ਦੀ ਪ੍ਰਤੀਬੱਧਤਾ ਦਾ ਪ੍ਰਦਰਸ਼ਨ ਹੋਵੇਗਾ।


    ਇਹ ਪ੍ਰਤੀਯੋਗਤਾ ਨਿਮਨ ਵਿਸ਼ਿਆਂ ‘ ਤੇ ਆਯੋਜਿਤ ਕੀਤੀ ਜਾਵੇਗੀ -


    • ਈ-ਟੂਲ (ਐੱਮਐੱਸ-ਐਕਸੈੱਲ , ਐੱਮਐੱਸ-ਵਰਡ ਆਦਿ ਦੀ ਵਰਤੋਂ) ਵਿਅਕਤੀਗਤ ਮੁਕਾਬਲਾ


    • ਈ-ਲਾਈਫ ਮੈਪ ਚੈਲੰਜ (ਵਿਸ਼ੇਸ਼ ਸਥਿਤੀ ਵਿੱਚ ਹੁੰਗਾਰਾ ਭਰਨ ਦੀ ਸਮਰੱਥਾ) ਵਿਅਕਤੀਗਤ ਪ੍ਰਤੀਯੋਗਤਾ


    • ਈ-ਕ੍ਰਿਏਟਿਵ (ਐਨੀਮੇਸ਼ਨ ਕਹਾਣੀ ਜਾਂ ਗੇਮ ਦੇ ਨਿਰਮਾਣ ਦੀ ਸਮਰੱਥਾ) ਗਰੁੱਪ ਈਵੈਂਟ (ਹਰੇਕ ਦੇਸ਼ ਲਈ ਅਲੱਗ-ਅਲੱਗ)


    • ਈ-ਕੰਟੈਂਟ (ਵੀਡੀਓ ਬਣਾਉਣ ਦੀ ਸਮਰੱਥਾ) ਸਮੂਹਿਕ ਮੁਕਾਬਲੇ (ਹਰੇਕ ਦੇਸ਼ ਲਈ ਅਲੱਗ-ਅਲੱਗ)


    13 – 21 ਸਾਲ ਦੇ ਉਮਰ ਵਰਗ ਵਿੱਚ ਦ੍ਰਿਸ਼ਟੀ ਦਿੱਵਿਯਾਂਗਤਾ , ਸੁਣਨ ਦਿੱਵਿਯਾਂਗਤਾ , ਲੋਕੋਮੋਟਰ ਦਿੱਵਿਯਾਂਗਤਾ ਅਤੇ ਵਿਕਾਸ ਸਬੰਧੀ ਵਿਕਾਰ ( ਬੌਧਿਕ ਅਸਮਰੱਥਾ/ ਐੱਮਆਰ ) ਵਾਲੇ 100 ਤੋਂ ਅਧਿਕ ਨੌਜਵਾਨ ਇਸ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣਗੇ । 18 ਦੇਸ਼ਾਂ - ਇੰਡੋਨੇਸ਼ੀਆ , ਚੀਨ , ਵੀਅਤਨਾਮ , ਮਲੇਸ਼ੀਆ , ਥਾਈਲੈਂਡ , ਸ਼੍ਰੀਲੰਕਾ , ਬੰਗਲਾਦੇਸ਼ , ਨੇਪਾਲ , ਮੰਗੋਲੀਆ , ਕੰਬੋਡੀਆ , ਲਾਓਸ , ਫਿਲੀਪੀਨਸ , ਕੋਰੀਆ , ਕਜ਼ਾਖਸਤਾਨ , ਕਿਰਗਿਸਤਾਨ , ਸੰਯੁਕਤ ਅਰਬ ਅਮੀਰਾਤ , ਭਾਰਤ ਅਤੇ ਬ੍ਰਿਟੇਨ ਦੇ ਨੌਜਵਾਨ ਇਸ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣਗੇ। ਤਿੰਨ ਟੀਮਾਂ ਦੇ ਕੁੱਲ 12 ਪ੍ਰਤੀਭਾਗੀ ਭਾਰਤ ਦੀ ਨੁਮਾਇੰਦਗੀ ਕਰ ਰਹੇ ਹਨ। ਇਨ੍ਹਾਂ ਨੌਜਵਾਨਾਂ ਦੀ ਸਿਲੈਕਸ਼ਨ ਰਾਸ਼ਟਰੀ ਆਈਟੀ ਚੈਲੇਂਜ ਦੇ ਅਧਾਰ ‘ ਤੇ ਕੀਤੀ ਗਈ ਹੈ , ਜਿਸ ਨੂੰ ਨੈਸ਼ਨਲ ਇੰਸਟੀਟਿਊਟ ਆਵ੍ ਟੈਕਨੋਲੋਜੀ , ਕੁਰੂਕਸ਼ੇਤਰ ਨੇ ਸੰਚਾਲਿਤ ਕੀਤਾ ਸੀ।


    ਪੂਰੀ ਦੁਨੀਆ ਵਿੱਚ ਦਿੱਵਿਯਾਂਗਜਨਾਂ ਦੀ ਕੁੱਲ ਅਬਾਦੀ ਇੱਕ ਅਰਬ ਹੈ। ਇਹ ਦੁਨੀਆ ਦੀ ਕੁੱਲ ਅਬਾਦੀ ਦਾ 15 % ਹੈ। ਇਸ ਅਬਾਦੀ ਦਾ ਵੱਡਾ ਹਿੱਸਾ ਵਿਕਾਸਸ਼ੀਲ ਦੇਸ਼ਾਂ ਵਿੱਚ ਰਹਿੰਦਾ ਹੈ ਜਿੱਥੇ ਆਈਸੀਟੀ ਦੀ ਪਹੁੰਚ ਘੱਟ ਹੈ। ਸੂਚਨਾ ਅੰਤਰ ਦੇ ਕਾਰਨ ਦਿੱਵਿਯਾਂਗਜਨ ਸਮਾਜ ਤੋਂ ਅਲੱਗ - ਥਲੱਗ ਪੈ ਜਾਂਦੇ ਹਨ। ਇਨ੍ਹਾਂ ਨੂੰ ਗ਼ੀਰੀਬੀ ਵਿੱਚ ਜੀਵਨ ਜੀਣਾ ਪੈਂਦਾ ਹੈ। ਗਲੋਬਲ ਆਈਟੀ ਚੈਲੇਂਜ ਦੀ ਸ਼ੁਰੂਆਤ ਦਿੱਵਿਯਾਂਗ ਨੌਜਵਾਨਾਂ ਵਿੱਚ ਸੂਚਨਾ ਟੈਕਨੋਲੋਜੀ ਦੇ ਕੌਸ਼ਲ ਨੂੰ ਵਧਾਉਣ ਦੇ ਉਦੇਸ਼ ਨਾਲ ਕੀਤੀ ਗਈ ਸੀ। ਪ੍ਰੋਗਰਾਮ ਦੀ ਸ਼ੁਰੂਆਤ 1992 ਵਿੱਚ ਕੋਰੀਆ ਵਿੱਚ ਹੋਈ ਸੀ। ਸੰਨ 2011 ਦੇ ਬਾਅਦ ਇਹ ਗਲੋਬਲ ਆਯੋਜਨ ਬਣ ਗਿਆ ਹੈ।


    ਰੀਹੈਬਲੀਟੇਸ਼ਨ ਇੰਟਰਨੈਸ਼ਨਲ (ਆਰਆਈ) ਇਸ ਪ੍ਰੋਗਰਾਮ ਦਾ ਮੁੱਖ ਪ੍ਰਬੰਧਕ ਹੈ । ਕੋਰੀਆ ਦੇ ਸੰਗਠਨ ਦੀ ਨੁਮਾਇੰਦਗੀ ਕਰਨ ਵਾਲੇ ਮੁੱਖ ਵਿਅਕਤੀ ਹਨ:-


    1. ਡਾ. ਇਨ ਕਯੂ ਕਿਮ ( Dr. In Kyu Kim ) , ਰੀਹੈਬਲੀਟੇਸ਼ਨ ਇੰਟਰਨੈਸ਼ਨਲ (ਆਰ ਆਈ) ਕੋਰੀਆ ਦੇ ਪ੍ਰਧਾਨ


    2. ਡਾ. ਜੂਨ ਓਹ ( Mr Joon Oh ) , ਕਯੂੰਗ ਹੀ ਯੂਨੀਵਰਸਿਟੀ ਦੇ ਪ੍ਰੋਫੈਸਰ


    3. ਸ਼੍ਰੀ ਯਾਂਘੀ ਚੋਈ ( Mr Yanghee Choi ) , ਸਿਓਲ ਨੈਸ਼ਨਲ ਯੂਨੀਵਰਸਿਟੀ ਦੇ ਪ੍ਰੋਫੈਸਰ


    4. ਸ਼੍ਰੀ ਬੌਂਗ-ਕਿਲ ਸ਼ਿਨ ( Mr Bong-kil Shin ), ਭਾਰਤ ਵਿੱਚ ਕੋਰੀਆ ਗਣਰਾਜ ਦੇ ਰਾਜਦੂਤ


    5. ਸ਼੍ਰੀ ਹਯੂਨ-ਡੌਨ ਬਾਏ ( Mr Hyun-Don Bae ) , ਰਾਸ਼ਟਰੀ ਆਈਟੀ ਉਦਯੋਗ ਪ੍ਰੋਤਸਾਹਨ ਏਜੰਸੀ , ਕੋਰੀਆ ਦੇ ਆਈਸੀਟੀ ਵਿਕਾਸ ਵਿਭਾਗ ਵਿੱਚ ਸਲਾਹਕਾਰ


    6. ਸ਼੍ਰੀ ਜੰਗ-ਵੂ ਕਵੋਨ ( Mr Jang-woo Kwon ) , ਜੀਆਈਟੀਸੀ ਦੀ ਤਕਨੀਕੀ ਕਮੇਟੀ ਦੇ ਪ੍ਰਮੁੱਖ


    7. ਸ਼੍ਰੀ ਨਾਗੇਸ਼ ਕੁਮਾਰ, ਯੂਐੱਨਈਐੱਸਸੀਏਪੀ ਦੇ ਸਮਾਜਕ ਵਿਕਾਸ ਵਿਭਾਗ ਦੇ ਡਾਇਰੈਕਟਰ


    *****

    
    
    (Release ID: 1552128) Visitor Counter : 3