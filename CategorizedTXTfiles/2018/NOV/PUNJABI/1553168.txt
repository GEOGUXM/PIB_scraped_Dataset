      ਪ੍ਰਧਾਨ ਮੰਤਰੀ ਦਫਤਰ

      ਪੁਲਿਸ ਵਿੱਚ ਮਹਿਲਾਵਾਂ ਬਾਰੇ 8ਵੀਂ ਰਾਸ਼ਟਰੀ ਕਾਨਫਰੰਸ ਕੱਲ੍ਹ ਤੋਂ ਰਾਂਚੀ ਵਿੱਚ ਸ਼ੁਰੂ
      Posted On: 18 NOV 2018 4:33PM by PIB Chandigarh


    8th National Conference of Women in Police begins tomorrow in Ranchi


    ਪੁਲਿਸ ਵਿੱਚ ਮਹਿਲਾਵਾਂ ਬਾਰੇ 8ਵੀਂ ਰਾਸ਼ਟਰੀ ਕਾਨਫਰੰਸ ਕੱਲ੍ਹ ਤੋਂ ਰਾਂਚੀ ਵਿੱਚ ਸ਼ੁਰੂ


    ਪੁਲਿਸ ਵਿੱਚ ਮਹਿਲਾਵਾਂ ਬਾਰੇ 8ਵੀਂ ਰਾਸ਼ਟਰੀ ਕਾਨਫਰੰਸ (ਐੱਨਸੀਡਬਲਿਊਪੀ) ਕੱਲ੍ਹ ਰਾਂਚੀ, ਝਾਰਖੰਡ ਵਿੱਚ ਸ਼ੁਰੂ ਹੋਵੇਗੀ । ਪੁਲਿਸ ਖੋਜ ਅਤੇ ਵਿਕਾਸ ਬਿਊਰੋ, ਝਾਰਖੰਡ ਪੁਲਿਸ ਦੇ ਸਹਿਯੋਗ ਨਾਲ ਇਸ ਦੋ ਦਿਨਾ ਕਾਨਫਰੰਸ ਦਾ ਆਯੋਜਨ ਕਰ ਰਿਹਾ ਹੈ। ਇਹ ਕਾਨਫਰੰਸ ਮਹਿਲਾ ਪੁਲਿਸ ਦੇ ਮੁੱਦਿਆਂ ਦਾ ਹੱਲ ਕਰਨ ਅਤੇ ਉਨ੍ਹਾਂ ਦੀ ਪ੍ਰੋਫੈਸ਼ਨਲ ਕੁਸ਼ਲਤਾ ਨੂੰ ਵਧਾਉਣ ਅਤੇ ਅਨੁਕੂਲ ਬਣਾਉਣ ਲਈ ਇੱਕ ਸਮਰੱਥ ਮਾਹੌਲ ਤਿਆਰ ਕਰਨ ਵਾਲਾ ਰਾਸ਼ਟਰੀ ਪੱਧਰ ਦਾ ਇੱਕੋ-ਇੱਕ ਮੰਚ ਹੈ।


    ਕਾਨਫਰੰਸ ਦੌਰਾਨ ਨਿਮਨਲਿਖਤ ਵਿਸ਼ਿਆਂ 'ਤੇ ਵਿਚਾਰ-ਵਟਾਂਦਰਾ ਕੀਤਾ ਜਾਵੇਗਾ:

      * ਸੀਐੱਫਪੀਐੱਫ/ਪੁਲਿਸ ਬਲ ਵਿੱਚ ਮਹਿਲਾਵਾਂ ਦੀਆਂ ਅਣਸੁਣੀਆਂ ਅਵਾਜ਼ਾਂ- ਲਿੰਗ ਭੇਦਭਾਵ ਰਹਿਤ ਕਾਰਜ ਸਥਾਨ।
      * ਕੌਸ਼ਲ ਵਾਧੇ ਲਈ ਟੈਕਨੋਲੋਜੀ।
      * ਅਨੁਕੂਲ ਕਾਰਜ ਮਾਹੌਲ ਲਈ ਸਸ਼ਕਤ ਕਾਰਜ ਸਥਾਨ।
      * ਸਮਾਰਟ ਸ਼ਹਿਰਾਂ ਵਿੱਚ ਮਹਿਲਾ ਪੁਲਿਸ ਦੀ ਭੂਮਿਕਾ।
      * ਕਮਿਊਨਿਟੀ ਓਰੀਐਂਟਿਡ ਪੁਲਿਸ ਵਿਵਸਥਾ ਵਿੱਚ ਮਹਿਲਾਵਾਂ ।
      * ਮਹਿਲਾ ਪੁਲਿਸ ਕਰਮਚਾਰੀਆਂ ਲਈ ਸਪੈਸ਼ਲ ਟਰੇਨਿੰਗ ਜ਼ਰੂਰਤਾਂ ।

    ਸੁਪਰੀਮ ਕੋਰਟ ਦੇ ਸਾਬਕਾ ਜੱਜ , ਜਸਟਿਸ ਗਿਆਨਸੁਧਾ ਮਿਸ਼ਰਾ , ਸੀਬੀਆਈ ਦੇ ਸੰਯੁਕਤ ਜੁਆਇੰਟ ਡਾਇਰੈਕਟਰ ਡਾ. ਸੀ. ਕੇ. ਗੋਸਵਾਮੀ , ਆਈਪੀਐੱਸ , ਐਡੀਸ਼ਨਲ ਸੀਆਈਟੀ , ਨਵੀਂ ਦਿੱਲੀ ਸ਼੍ਰੀਮਤੀ ਸ਼ੁਭਰਤਾ ਪ੍ਰਕਾਸ਼ ਅਤੇ ਰਾਸ਼ਟਰੀ ਮਹਿਲਾ ਕਮਿਸ਼ਨ ਦੀ ਚੇਅਰਪਰਸਨ ਸ਼੍ਰੀਮਤੀ ਰੇਖਾ ਸ਼ਰਮਾ ਜਿਹੇ ਉੱਘੇ ਵਕਤਾ ਇਸ ਕਾਨਫਰੰਸ ਵਿੱਚ ਹਿੱਸਾ ਲੈ ਰਹੇ ਹਨ । ਇਸ ਤੋਂ ਇਲਾਵਾ ਹੋਰ ਮਾਹਰ ਵੀ ਕਾਨਫਰੰਸ ਦੌਰਾਨ ਵਿਚਾਰ-ਵਟਾਂਦਰਾ ਕਰਨਗੇ।


    *****

    
    
    (Release ID: 1553168) Visitor Counter : 2
    
    
    
    
    

*