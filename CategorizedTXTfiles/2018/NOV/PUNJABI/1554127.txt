      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਸ਼੍ਰੀਮਤੀ ਮੇਨਕਾ ਸੰਜੇ ਗਾਂਧੀ ਅਤੇ ਬਾਕਸਿੰਗ ਸਟਾਰ ਮੈਰੀਕਾਮ ਨੇ ਦੂਸਰੇ ਹੌਸਲਾ (HAUSLA) ਖੇਡ ਆਯੋਜਨ ਨੂੰ ਹਰੀ ਝੰਡੀ ਦਿਖਾਈ
      Posted On: 28 NOV 2018 5:43PM by PIB Chandigarh


    Smt Maneka Sanjay Gandhi and Boxing Star Mary Kom flag off the 2nd Edition of HAUSLA Sports Meet in New Delhi, today


    ਸ਼੍ਰੀਮਤੀ ਮੇਨਕਾ ਸੰਜੇ ਗਾਂਧੀ ਅਤੇ ਬਾਕਸਿੰਗ ਸਟਾਰ ਮੈਰੀਕਾਮ ਨੇ ਦੂਸਰੇ ਹੌਸਲਾ ( HAUSLA ) ਖੇਡ ਆਯੋਜਨ ਨੂੰ ਹਰੀ ਝੰਡੀ ਦਿਖਾਈ


    ਕੇਂਦਰੀ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਸ਼੍ਰੀਮਤੀ ਮੇਨਕਾ ਸੰਜੇ ਗਾਂਧੀ ਨੇ ਅੱਜ ਨਵੀਂ ਦਿੱਲੀ ਦੇ ਜਵਾਹਰ ਲਾਲ ਨਹਿਰੂ ਸਟੇਡੀਅਮ ਵਿੱਚ ਭਾਰਤੀ ਓਲੰਪਿਕ ਮੁਕੇਬਾਜ਼ ਅਤੇ ਸੰਸਦ ਮੈਂਬਰ (ਰਾਜ ਸਭਾ) ਸੁਸ਼੍ਰੀ ਮੈਰੀਕਾਮ ਦੀ ਹਾਜ਼ਰੀ ਵਿੱਚ ਖੇਡ ਆਯੋਜਨ ਹੌਸਲਾ- 2018 ਦਾ ਸ਼ੁਭਆਰੰਭ ਝੰਡੀ ਦਿਖਾ ਕੇ ਕੀਤਾ। ਮਹਿਲਾ ਅਤੇ ਬਾਲ ਵਿਕਾਸ ਸਕੱਤਰ ਸ਼੍ਰੀ ਰਾਕੇਸ਼ ਸ਼੍ਰੀਵਾਸਤਵ ਅਤੇ ਮੰਤਰਾਲੇ ਦੇ ਹੋਰ ਅਧਿਕਾਰੀ ਇਸ ਮੌਕੇ 'ਤੇ ਮੌਜੂਦ ਸਨ।


    ਸ਼੍ਰੀਮਤੀ ਮੇਨਕਾ ਸੰਜੇ ਗਾਂਧੀ ਨੇ ਪ੍ਰਤੀਭਾਗੀਆਂ ਨੂੰ ਸੰਬੋਧਨ ਕਰਦਿਆਂ ਸੀਸੀਆਈ ਦੇ ਬੱਚਿਆਂ ਨੂੰ ਪ੍ਰੇਰਿਤ ਕਰਨ ਲਈ ਇੱਕ ਰਾਸ਼ਟਰੀ ਖਜ਼ਾਨਾ, ਸੁਸ਼੍ਰੀ ਮੈਰੀਕਾਮ ਦੀ ਮੌਜ਼ੂਦਗੀ ਦੀ ਸ਼ਲਾਘਾ ਕੀਤੀ। ਉਨ੍ਹਾਂ ਨੇ ਮੰਤਰਾਲੇ ਦੇ ਸੁਰੱਖਿਅਤ ਆਂਢ-ਗੁਆਂਢ ਅਭਿਆਨ ਦੀ ਚਰਚਾ ਕਰਦਿਆਂ ਕਿਹਾ ਕਿ ਸਾਰੇ ਮਾਤਾ-ਪਿਤਾ, ਅਧਿਆਪਕ ਅਤੇ ਮਾਪਿਆਂ ਲਈ ਇਹ ਜਾਣਨਾ ਬਹੁਤ ਮਹੱਤਵਪੂਰਨ ਹੈ ਕਿ ਸਰਕਾਰ ਨੇ ਬਾਲ ਯੌਨ ਸ਼ੋਸ਼ਣ ਨਾਲ ਸਬੰਧਤ ਕਿਸੇ ਤਰ੍ਹਾਂ ਦੀ ਸ਼ਿਕਾਇਤ ਕਰਨ ਲਈ ਚਾਈਲਡ ਲਾਈਨ, ਈ-ਬਾਕਸ ਜਿਹੇ ਪਲੇਟਫਾਰਮ ਪ੍ਰਦਾਨ ਕੀਤੇ ਹਨ।


    ਅਪਣੇ ਸੁਆਗਤੀ ਭਾਸ਼ਣ ਵਿੱਚ ਸਕੱਤਰ, ਸ਼੍ਰੀ ਰਾਕੇਸ਼ ਸ਼੍ਰੀਵਾਸਤਵ ਨੇ ਕਿਹਾ ਕਿ ਉਨ੍ਹਾਂ ਨੇ ਖੇਡਾਂ ਦੇ ਆਯੋਜਨ ਵਿੱਚ ਹਾਜ਼ਰ ਰਹਿਣ ਲਈ ਖੇਡ ਅਧਿਕਾਰੀਆਂ ਨੂੰ ਬੇਨਤੀ ਕੀਤੀ ਹੈ ਤਾਕਿ ਅਧਿਕਾਰੀ ਸੀਸੀਆਈਜ਼ ਦੇ ਬੱਚਿਆਂ ਦੀ ਖੇਡ ਪ੍ਰਤਿਭਾ ਨੂੰ ਦੇਖ ਸਕਣ ਅਤੇ ਸੰਭਵ ਹੋਵੇ ਤਾਂ ਬੇਹਤਰ ਪ੍ਰਦਰਸ਼ਨ ਲਈ ਬੱਚਿਆਂ ਨੂੰ ਉੱਚਾ ਮੰਚ ਪ੍ਰਦਾਨ ਕਰ ਸਕਣ ।


    ਇਹ ਖੇਡ ਆਯੋਜਨ, ਅੰਤਰ-ਬਾਲ ਦੇਖਭਾਲ ਸੰਸਥਾਨ ਉਤਸਵ, ਹੌਸਲਾ-2018 ਦਾ ਹਿੱਸਾ ਹੈ ਅਤੇ ਇਸ ਵਿੱਚ 16 ਰਾਜਾਂ ਦੇ ਸੀਸੀਆਈਜ਼ ਨਾਲ ਜੁੜੇ 600 ਤੋਂ ਵੱਧ ਬੱਚੇ ਚਿਤਰਕਾਰੀ ਪ੍ਰਤੀਯੋਗਤਾ, ਖੇਡ-ਕੁੱਦ, ਮੁਕਾਬਲੇ, ਫੁੱਟਬਾਲ, ਸ਼ਤਰੰਜ ਪ੍ਰਤੀਯੋਗਤਾ ਅਤੇ ਭਾਸ਼ਣ ਲਿਖਣ ਜਿਹੇ ਪ੍ਰੋਗਰਾਮਾਂ ਵਿੱਚ ਭਾਗ ਲੈਣਗੇ। ਸੀਸੀਆਈਜ਼ ਦੇ ਲੜਕਿਆਂ ਅਤੇ ਲੜਕੀਆਂ ਲਈ ਅਥਲੈਟਿਕਸ ਮੁਕਾਬਲਾ, ਸ਼ਤਰੰਜ ਪ੍ਰਤੀਯੋਗਤਾ ਅਤੇ ਫੁੱਟਬਾਲ ਮੈਚ ਨਵੀਂ ਦਿੱਲੀ ਦੇ ਜਵਾਹਰ ਲਾਲ ਨਹਿਰੂ ਸਟੇਡਿਅਮ ਵਿੱਚ 28-29 ਨਵੰਬਰ, 2018 ਨੂੰ ਹੋਣਗੇ।


    *****

    
    
    (Release ID: 1554127) Visitor Counter : 1