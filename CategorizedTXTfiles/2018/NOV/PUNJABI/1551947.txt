      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਫੂਡ ਪ੍ਰੋਸੈੱਸਿੰਗ ਉਦਯੋਗ ਮੰਤਰਾਲੇ ਨੇ ਅਪ੍ਰੇਸ਼ਨ ਗ੍ਰੀਨਜ਼ ਲਈ ਦਿਸ਼ਾ ਨਿਰਦੇਸ਼ ਜਾਰੀ ਕੀਤੇ
      Posted On: 05 NOV 2018 7:03PM by PIB Chandigarh


    Ministry of Food Processing Industries issues guidelines for OPERATION GREENS


    ਫੂਡ ਪ੍ਰੋਸੈੱਸਿੰਗ ਉਦਯੋਗ ਮੰਤਰਾਲੇ ਨੇ ਅ ਪ੍ਰੇਸ਼ਨ ਗ੍ਰੀਨਜ਼ ਲਈ ਦਿਸ਼ਾ ਨਿਰਦੇਸ਼ ਜਾਰੀ ਕੀਤੇ


    ਫੂਡ ਪ੍ਰੋਸੈੱਸਿੰਗ ਉਦਯੋਗ ਮੰਤਰਾਲੇ (ਐੱਮਓਐੱਫਪੀਆਈ) ਨੇ ਸ੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਦੀ ਅਗਵਾਈ ਹੇਠ ਅੱਜ ਅਪ੍ਰੇਸ਼ਨ ਗ੍ਰੀਨਜ਼ ਲਈ ਸੰਚਾਲਨ ਰਣਨੀਤੀ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਅਪ੍ਰੇਸ਼ਨ ਗ੍ਰੀਨਜ਼ ਦਾ ਐਲਾਨ 2018-19 ਦੇ ਬਜਟ ਭਾਸ਼ਣ ਵਿੱਚ 500 ਕਰੋੜ ਰੁਪਏ ਦੇ ਖਰਚ ਨਾਲ ਕੀਤਾ ਗਿਆ ਸੀ ਅਤੇ ਇਸ ਦਾ ਉਦੇਸ਼ ਟਮਾਟਰ , ਪਿਆਜ਼ ਅਤੇ ਆਲੂ (ਟੀਓਪੀ) ਫਸਲਾਂ ਦੀ ਸਪਲਾਈ ਦੀ ਸਥਿਰਤਾ ਅਤੇ ਟੀਓਪੀ ਫਸਲਾਂ ਦੀ ਬਿਨਾਂ ਕੀਮਤ ਵਧਾਏ , ਦੇਸ਼ ਭਰ ਵਿੱਚ ਸਾਰਾ ਸਾਲ ਉਪਲੱਬਧਤਾ ਯਕੀਨੀ ਬਣਾਉਣਾ ਹੈ ।


    ਮਾਪਦੰਡਾਂ ਨੂੰ ਪ੍ਰਵਾਨਗੀ ਦਿੰਦਿਆਂ ਮੰਤਰੀ ਨੇ ਕਿਹਾ ਕਿ '' ਟੀਓਪੀ ਫਸਲਾਂ ਦੀ ਕੀਮਤ ਵਿੱਚ ਵਾਧਾ ਦੇਸ਼ ਦੇ ਪਰਿਵਾਰਾਂ ਵਿੱਚ ਡਰ ਮਾਹੌਲ ਪੈਦਾ ਕਰਦਾ ਹੈ । ਇਹ ਇੱਕ ਕ੍ਰਾਂਤੀਕਾਰੀ ਸਕੀਮ ਹੈ ਜੋ ਕਿ ਸਾਰੀਆਂ ਸਬੰਧਤ ਧਿਰਾਂ ਨਾਲ ਲੰਬੇ ਸਲਾਹ ਮਸ਼ਵਰੇ ਤੋਂ ਬਾਅਦ ਤਿਆਰ ਕੀਤੀ ਗਈ ਹੈ ਅਤੇ ਅਸੀਂ ਇਹ ਰਣਨੀਤੀ ਟੀਓਪੀ ਫਸਲਾਂ ਦੀਆਂ ਕੀਮਤਾਂ ਨੂੰ ਸਥਿਰ ਕਰਨ ਅਤੇ ਇਹ ਯਕੀਨੀ ਬਣਾਉਣ ਕਿ ਟੀਓਪੀ ਫਸਲਾਂ ਸਾਰਾ ਸਾਲ ਹਰ ਘਰ ਵਿੱਚ ਪਹੁੰਚਣ , ਲਈ ਲਾਗੂ ਕੀਤੀ ਹੈ । '' ਸ੍ਰੀਮਤੀ ਬਾਦਲ ਨੇ ਹੋਰ ਕਿਹਾ ਕਿ '' ਸਾਡੀ ਸਰਕਾਰ ਨੇ ਇਸ ਸਕੀਮ ਹੇਠ ਵਿਸ਼ੇਸ਼ ਕਦਮ ਚੁੱਕੇ ਹਨ ਅਤੇ ਗਰਾਂਟ -ਇਨ-ਏਡ ਦਾ ਪ੍ਰਬੰਧ ਕੀਤਾ ਹੈ ਤਾਕਿ ਟੀਓਪੀ ਫਸਲਾਂ ਦਾ ਉਤਪਾਦਨ ਵਧ ਸਕੇ ਅਤੇ ਵੈਲਿਊ ਵਿੱਚ ਤੇਜ਼ੀ ਆਵੇ । ''


    ਮੰਤਰਾਲੇ ਵੱਲੋਂ ਕੀਤੇ ਗਏ ਫੈਸਲੇ ਅਨੁਸਾਰ ਇਸ ਰਣਨੀਤੀ ਵਿੱਚ ਹੇਠ ਲਿਖੇ ਕਦਮ ਸ਼ਾਮਲ ਹੋਣਗੇ —


    (1) ਥੋੜੀ ਮਿਆਦ ਦੇ ਕੀਮਤ ਸਥਿਰਤਾ ਉਪਰਾਲੇ


    ਕੀਮਤ ਸਥਿਰਤਾ ਕਦਮਾਂ ਨੂੰ ਲਾਗੂ ਕਰਨ ਲਈ ਨਾਫੈੱਡ ਨੋਡਲ ਏਜੰਸੀ ਹੋਵੇਗੀ । ਐੱਮਓਐੱਫਪੀਆਈ ਵੱਲੋਂ ਹੇਠ ਲਿਖੇ ਦੋ ਤੱਤਾਂ ਲਈ 50% ਸਬਸਿਡੀ ਪ੍ਰਦਾਨ ਕੀਤੀ ਜਾਵੇਗੀ ।


    ( ੳ ) ਟਮਾਟਰ , ਪਿਆਜ , ਆਲੂ (ਟੀਓਪੀ) ਫਸਲਾਂ ਦੀ ਉਤਪਾਦਨ ਵਾਲੀ ਥਾਂ ਤੋਂ ਸਟੋਰੇਜ ਤੱਕ ਟ੍ਰਾਂਸਪੋਰਟੇਸ਼ਨ ਲਈ ।


    ( ਅ) ਟੀਓਪੀ ਫਸਲਾਂ ਲਈ ਢੁਕਵੀਂ ਸਟੋਰੇਜ ਸਹੂਲਤ ਕਿਰਾਏ ‘ਤੇ ਲੈਣ ਲਈ ।


    (2) ਲੰਬੀ ਮਿਆਦ ਦੇ ਏਕੀਕ੍ਰਿਤ ਵੈਲਿਊ ਚੇਨ ਵਿਕਾਸ ਪ੍ਰੋਜੈਕਟ


    ( À) ਐੱਫਪੀਓਜ਼ ਅਤੇ ਉਨ੍ਹਾਂ ਦੇ ਕੰਸੋਰਟੀਅਮ ਲਈ ਸਮਰੱਥਾ ਤਿਆਰ ਕਰਨਾ ।


    ( ਅ) ਕੁਆਲਿਟੀ ਉਤਪਾਦਨ


    ( Â) ਕਟਾਈ ਤੋਂ ਬਾਅਦ ਦੀਆਂ ਪ੍ਰੋਸੈੱਸਿੰਗ ਸਹੂਲਤਾਂ


    ( ਸ) ਐਗਰੀ ਲੌਜਿਸਟਿਕਸ


    ( ਹ) ਮਾਰਕੀਟਿੰਗ /ਖਪਤ ਪੁਆਇੰਟ


    ( ਕ) ਟੀਓਪੀ ਫਸਲਾਂ ਦੀ ਮੰਗ ਅਤੇ ਸਪਲਾਈ ਪ੍ਰਬੰਧਨ ਲਈ ਈ-ਪਲੇਟਫਾਰਮ ਕਾਇਮ ਕਰਨਾ ਅਤੇ ਉਨ੍ਹਾਂ ਦਾ ਪ੍ਰਬੰਧਨ ।


    ਸਹਾਇਤਾ ਪੈਟਰਨ ਅਨੁਸਾਰ ਇਲਾਕੇ ਵਿੱਚ ਵਾਜਬ ਪ੍ਰੋਜੈਕਟ ਲਾਗਤ ਦੇ 50% ਦੀ ਗਰਾਂਟ ਇਨ ਏਡ ਦੇਣ ਦਾ ਪ੍ਰਬੰਧ ਹੋਵੇਗਾ ਪਰ ਇਸ ਦੇ ਲਈ ਹਰ ਪ੍ਰੋਜੈਕਟ ਲਈ ਵੱਧ ਤੋਂ ਵੱਧ 50 ਕਰੋੜ ਰੁਪਏ ਤੱਕ ਦੀ ਸ਼ਰਤ ਹੋਵੇਗੀ । ਉਸ ਮਾਮਲੇ ਵਿੱਚ ਜਿੱਥੇ ਪੀਆਈਏ /ਐੱਫਪੀਓਜ਼ ਹੋਣਗੇ , ਉੱਥੇ ਸਾਰੇ ਖੇਤਰਾਂ ਵਿੱਚ ਵਾਜਬ ਪ੍ਰੋਜੈਕਟ ਲਾਗਤ ਦੇ 70% ਦੀ ਬਰਾਬਰ ਗਰਾਂਟ- ਇਨ -ਏਡ ਪ੍ਰਦਾਨ ਕੀਤੀ ਜਾਵੇਗੀ, ਜੋ ਕਿ ਹਰ ਪ੍ਰੋਜੈਕਟ ਲਈ ਵੱਧ ਤੋਂ ਵੱਧ 50 ਕਰੋੜ ਰੁਪਏ ਹੋਵੇਗੀ ।


    ਯੋਗ ਸੰਗਠਨਾਂ (ਸੰਸਥਾਵਾਂ)ਵਿੱਚ ਰਾਜ ਖੇਤੀਬਾੜੀ ਅਤੇ ਹੋਰ ਮਾਰਕੀਟਿੰਗ ਫੈਡਰੇਸ਼ਨਾਂ , ਕਿਸਾਨ ਉਤਪਾਦਕ ਸੰਗਠਨ (ਐੱਫਪੀਓ) , ਸਹਿਕਾਰੀ ਸਭਾਵਾਂ , ਕੰਪਨੀਆਂ , ਸਵੈ-ਸਹਾਇਤਾ ਗਰੁੱਪ , ਫੂਡ ਪ੍ਰੋਸੈੱਸਰ , ਲੌਜਿਸਟਿਕਸ ਅਪਰੇਟਰਸ , ਸੇਵਾ ਪ੍ਰਦਾਤਾ , ਸਪਲਾਈ ਚੇਨ ਅਪਰੇਟਰਸ , ਪ੍ਰਚੂਨ ਅਤੇ ਹੋਲਸੇਲ ਚੇਨਸ , ਤੇ ਕੇਂਦਰ ਅਤੇ ਰਾਜ ਸਰਕਾਰਾਂ ਅਤੇ ਉਨ੍ਹਾਂ ਦੀਆਂ ਇਕਾਈਆਂ ਸੰਸਥਾਵਾਂ ਇਸ ਪ੍ਰੋਗਰਾਮ ਵਿੱਚ ਹਿੱਸਾ ਲੈਕੇ ਵਿੱਤੀ ਮਦਦ ਪ੍ਰਾਪਤ ਕਰ ਸਕਣਗੀਆਂ ।


    ਇਸ ਸਕੀਮ ਅਧੀਨ ਯੋਗਤਾ ਪੂਰੀ ਕਰਨ ਵਾਲੇ ਆਵੇਦਕਾਂ ਨੂੰ ਮੰਤਰਾਲਾ ਦੇ ਸੰਪਦਾ ਪੋਰਟਲ ( https://sampada.gov.in/) ਉੱਤੇ ਔਨਲਾਈਨ ਅਰਜ਼ੀਆਂ ਦਾਇਰ ਕਰਨੀਆਂ ਪੈਣਗੀਆਂ ਅਤੇ ਦਸਤਾਵੇਜ਼ ਮੁਕੰਮਲ ਕਰਨੇ ਹੋਣਗੇ ।


    ਅਪ੍ਰੇਸ਼ਨ ਗ੍ਰੀਨਜ਼ ਦਾ ਪਿਛੋਕੜ


    2018-19 ਦੇ ਬਜਟ ਵਿੱਚ ਇੱਕ ਨਵੀਂ ਸਕੀਮ ' ਅਪ੍ਰੇਸ਼ਨ ਗ੍ਰੀਨਜ਼ ' ਦਾ ਐਲਾਨ ਕੀਤਾ ਗਿਆ ਸੀ । ਇਹ ਸਕੀਮ ' ਅਪ੍ਰੇਸ਼ਨ ਫਲੱਡ ' ਦੀ ਲਾਈਨ ਉੱਤੇ ਹੀ ਸ਼ੁਰੂ ਕੀਤੀ ਗਈ ਹੈ ਅਤੇ ਇਸ ਵਿੱਚ ਕਿਸਾਨ ਉਤਪਾਦਕ ਸੰਗਠਨਾਂ , ਐਗਰੀ ਲੌਜਿਸਟਿਕਸ , ਪ੍ਰੋਸੈਸਿੰਗ ਸਹੂਲਤਾਂ ਅਤੇ ਪ੍ਰੋਫੈਸ਼ਨਲ ਪ੍ਰਬੰਧਨ ਨੂੰ ਉਤਸ਼ਾਹਿਤ ਕਰਨ ਲਈ 500 ਕਰੋੜ ਰੁਪਏ ਰੱਖੇ ਗਏ ਸਨ ।


    ' ਅਪ੍ਰੇਸ਼ਨ ਗ੍ਰੀਨਜ਼ ' ਦੇ ਮੁੱਖ ਉਦੇਸ਼ ਹੇਠ ਲਿਖੇ ਅਨੁਸਾਰ ਹਨ-


    ( ੳ ) ਟੀਓਪੀ ਕਿਸਾਨਾਂ ਦੀ ਕੀਮਤ ਵਸੂਲੀ ਵਿੱਚ ਵਾਧਾ ਕਰਨਾ । ਅਜਿਹਾ ਟੀਓਪੀ ਉਤਪਾਦਨ ਕਲਸਟਰਾਂ ਅਤੇ ਉਨ੍ਹਾਂ ਦੇ ਐੱਫਪੀਓਜ਼ ਨੂੰ ਮਜ਼ਬੂਤ ਕਰਨ ਲਈ ਟੀਚਾਗਤ ਦਖਲਅੰਦਾਜ਼ੀਆਂ ਅਤੇ ਉਨ੍ਹਾਂ ਨੂੰ ਮਾਰਕੀਟ ਨਾਲ ਲਿੰਕ /ਕਨੈਕਟ ਕਰਕੇ ਕੀਤਾ ਜਾਵੇਗਾ ।


    ( ਅ) ਟੀਓਪੀ ਕਲਸਟਰਾਂ ਵਿੱਚ ਢੁੱਕਵੀਂ ਉਤਪਾਦਨ ਯੋਜਨਾਬੰਦੀ ਕਰਕੇ ਅਤੇ ਦੋਹਰੀ ਵਰਤੋਂ ਵਾਲੀਆਂ ਕਿਸਮਾਂ ਦੀ ਸ਼ੁਰੂਆਤ ਕਰਕੇ ਉਤਪਾਦਕਾਂ ਅਤੇ ਖਪਤਕਾਰਾਂ ਲਈ ਕੀਮਤ ਸਥਿਰਤਾ ਦਾ ਪ੍ਰਬੰਧ ।


    ( ੲ ) ਫਾਰਮ ਗੇਟ ਬੁਨਿਆਦੀ ਢਾਂਚਾ ਕਾਇਮ ਕਰਕੇ , ਢੁਕਵੇਂ ਐਗਰੋ ਲੌਜਿਸਟਿਕਸ ਦਾ ਵਿਕਾਸ ਕਰਕੇ , ਢੁਕਵੀਂ ਸਟੋਰੇਜ ਸਮਰੱਥਾ ਖਪਤਕਾਰ ਕੇਂਦਰਾਂ ਨਾਲ ਜੋੜ ਕੇ ਕਟਾਈ ਤੋਂ ਬਾਅਦ ਦੇ ਨੁਕਸਾਨਾਂ ਵਿੱਚ ਕਮੀ ਲਿਆਉਣਾ ।


    ( ਸ) ਫੂਡ ਪ੍ਰੋਸੈੱਸਿੰਗ ਸਮਰੱਥਾਵਾਂ ਵਿੱਚ ਵਾਧਾ ਕਰਨਾ ਅਤੇ ਉਤਪਾਦਨ ਕਲਸਟਰਾਂ ਨਾਲ ਫਰਮਾਂ ਦੇ ਪੱਕੇ ਸੰਪਰਕ ਰਾਹੀਂ ਟੀਓਪੀ ਕੀਮਤ ਚੇਨ ਵਿੱਚ ਵੈਲਿਊ ਐਡੀਸ਼ਨ ਕਰਨਾ ।


    ( ਹ) ਇੱਕ ਮਾਰਕੀਟ ਇੰਟੈਲੀਜੈਂਸ ਨੈੱਟਵਰਕ ਕਾਇਮ ਕਰਨਾ ਤਾਕਿ ਮੰਗ ਅਤੇ ਸਪਲਾਈ ਅਤੇ ਟੀਓਪੀ ਫਸਲਾਂ ਦੀ ਕੀਮਤ ਦੇ ਅਧਾਰ ਉੱਤੇ ਅਸਲ ਡਾਟਾ ਇਕੱਠਾ ਕੀਤਾ ਜਾ ਸਕੇ ਅਤੇ ਉਸ ਦੀ ਜਾਂਚ ਕੀਤੀ ਜਾ ਸਕੇ ।


    ਚੁਣੇ ਹੋਏ ਕਲਸਟਰਾਂ ਦੀ ਸੂਚੀ


    ੳ. ਟਮਾਟਰ ਉਤਪਾਦਨ ਕਲਸਟਰ:

                                                            
ਲੜੀ ਨੰ.  ਰਾਜ           ਉਤਪਾਦਨ ਕਲਸਟਰ ਖੇਤਰ                    
                                                            
                                                            
                                                            
1.       ਆਂਧਰਾ ਪ੍ਰਦੇਸ਼  ਚਿੱਤੁਰ ਅਤੇ ਅਨੰਤਪੁਰ (ਖਰੀਫ ਅਤੇ ਰਬੀ ਫਸਲ)
                                                            
                                                            
                                                            
2.       ਕਰਨਾਟਕ        ਕੋਲਾਰ ਅਤੇ ਚਿੱਕਬੱਲਾਪੁਰ (ਖਰੀਫ ਫਸਲ)     
                                                            
                                                            
                                                            
3.       ਓਡੀਸ਼ਾ         ਮਯੂਰਭੰਜ ਅਤੇ ਕਿਓਂਝਰ (ਰਬੀ ਫਸਲ)         
                                                            
                                                            
                                                            
4.       ਗੁਜਰਾਤ        ਸਾਬਰਕਾਂਠਾ                            
                                                            
                                                            

    (ਅ) ਪਿਆਜ ਉਤਪਾਦਨ ਕਲਸਟਰ

                                            
ਲੜੀ ਨੰ.  ਰਾਜ       ਉਤਪਾਦਨ ਕਲਸਟਰ ਖੇਤਰ        
                                            
                                            
                                            
1.       ਮਹਾਰਾਸ਼ਟਰ  ਨਾਸਿਕ (ਰਬੀ ਫਸਲ)          
                                            
                                            
                                            
2.       ਕਰਨਾਟਕ    ਗੜਗ ਅਤੇ ਧਾਰਵਾੜ (ਖਰੀਫ ਫਸਲ)
                                            
                                            
                                            
3.       ਗੁਜਰਾਤ    ਭਾਵ ਨਗਰ ਅਤੇ ਅਮਰੇਲੀ       
                                            
                                            
                                            
4.       ਬਿਹਾਰ     ਨਾਲੰਦਾ                   
                                            
                                            

    (ੲ) ਆਲੂ ਉਤਪਾਦਨ ਕਲਸਟਰ

                                                            
ਲੜੀ ਨੰ.  ਰਾਜ          ਉਤਪਾਦਨ ਕਲਸਟਰ ਖੇਤਰ                     
                                                            
                                                            
                                                            
1.       ਉੱਤਰ ਪ੍ਰਦੇਸ਼  (ੳ) ਆਗਰਾ, ਫਿਰੋਜ਼ਾਬਾਦ, ਹਾਥਰਸ ਅਤੇ ਅਲੀਗੜ੍ਹ
                                                            
                                                            
                      (ਅ) ਫਰੂਖਾਬਾਦ ਅਤੇ ਕਨੌਜ                 
                                                            
                                                            
                                                            
2.       ਪੱਛਮ ਬੰਗਾਲ   ਹੁਗਲੀ ਅਤੇ ਪੂਰਬਾ ਬਰਧਮਾਨ                
                                                            
                                                            
                                                            
3.       ਬਿਹਾਰ        ਨਾਲੰਦਾ                                
                                                            
                                                            
                                                            
4.       ਗੁਜਰਾਤ       ਬਨਾਸਕਾਂਠਾ ਅਤੇ ਸਾਬਰਕਾਂਠਾ               
                                                            
                                                            

    ਟਿਪਣੀ : ਰਾਜ ਸਰਕਾਰਾਂ ਤੋਂ ਪ੍ਰਾਪਤ ਵੇਰਵੇ ਅਤੇ ਪ੍ਰੋਜੈਕਟ ਦੇ ਲਾਗੂ ਕਰਨ ਦੌਰਾਨ ਪ੍ਰਾਪਤ ਅਨੁਭਵਾਂ ਦੇ ਅਧਾਰ ‘ਤੇ ਮੰਤਰਾਲੇ ਦੀ ਸਮੀਖਿਆ ਦੇ ਬਾਅਦ ਸੂਚੀ ਵਿੱਚ ਬਦਲਾਅ ਕੀਤਾ ਜਾ ਸਕਦਾ ਹੈ।


    ਨਵੰਬਰ-ਦਸੰਬਰ, 2018 ਵਿੱਚ ਆਯੋਜਿਤ 5 ਰਾਜਾਂ ਵਿੱਚ ਆਗਾਮੀ ਵਿਧਾਨ ਸਭਾ ਚੁਣਾਂ ਕਾਰਨ ਚੋਣ ਕਮਿਸ਼ਨ ਵੱਲੋਂ ਲਾਗੂ ਆਦਰਸ਼ ਚੋਣ ਆਚਾਰ ਸੰਹਿਤਾ ਦੀ ਸਮਾਪਤੀ ਦੇ ਬਾਅਦ ਇਸ ਸੂਚੀ ਵਿੱਚ ਸੋਧ ਕੀਤੀ ਜਾਵੇਗੀ।


    ******

    
    
    (Release ID: 1551947) Visitor Counter : 6