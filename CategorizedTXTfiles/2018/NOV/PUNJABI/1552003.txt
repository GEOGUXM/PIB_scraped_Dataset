      ਜਲ ਸਪਲਾਈ ਅਤੇ ਸੈਨੀਟੇਸ਼ਨ ਮੰਤਰਾਲਾ

      ਗ੍ਰਾਮ ਸਵੱਛਤਾ ਲਈ ਪਾਇਲਟ ਗੰਗਾ ਗ੍ਰਾਮ ਰੋਲ ਮਾਡਲ ਹੋਣਗੇ ਬਿਹਤਰ ਸਵੱਛਤਾ ਲਈ ਟਿਕਾਊ ਰਵੱਈਆ ਹਰੇਕ ਦੀ ਜ਼ਿੰਮੇਵਾਰੀ ਹੈ : ਕੇਂਦਰੀ ਮੰਤਰੀ ਉਮਾ ਭਾਰਤੀ
      Posted On: 06 NOV 2018 4:06PM by PIB Chandigarh


    Pilot Ganga Grams will be the role model for village cleanliness
    
    Sustainable behavior towards better sanitation is everyone’s responsibility: Union Minister Uma Bharati


    ਗ੍ਰਾਮ ਸਵੱਛਤਾ ਲਈ ਪਾਇਲਟ ਗੰਗਾ ਗ੍ਰਾਮ ਰੋਲ ਮਾਡਲ ਹੋਣਗੇ
    
    ਬਿਹਤਰ ਸਵੱਛਤਾ ਲਈ ਟਿਕਾਊ ਰਵੱਈਆ ਹਰੇਕ ਦੀ ਜ਼ਿੰਮੇਵਾਰੀ ਹੈ : ਕੇਂਦਰੀ ਮੰਤਰੀ ਉਮਾ ਭਾਰਤੀ


    ਕੇਂਦਰੀ ਪੇਅਜਲ ਅਤੇ ਸਵੱਛਤਾ ਮੰਤਰੀ, ਸੁਸ਼੍ਰੀ ਉਮਾ ਭਾਰਤੀ ਨੇ ਕਿਹਾ ਹੈ ਕਿ ਬਿਹਤਰ ਸਵੱਛਤਾ ਲਈ ਟਿਕਾਊ ਵਤੀਰਾ ਹਰੇਕ ਵਿਅਕਤੀ ਦੀ ਜ਼ਿਮੇਵਾਰੀ ਹੈ। ਉਹ ਕੱਲ੍ਹ ਚਯਵਨ ਰਿਸ਼ੀ ਆਸ਼ਰਮ ਵਿੱਚ ਆਯੋਜਿਤ ਗੰਗਾ ਗ੍ਰਾਮ ਸਵੱਛਤਾ ਸੰਮੇਲਨ ਨੂੰ ਸੰਬੋਧਨ ਕਰ ਰਹੇ ਸਨ । ਚਯਵਨ ਰਿਸ਼ੀ ਆਸ਼ਰਮ ਬਿਹਾਰ ਦੇ ਬਕਸਰ ਜਿਲ੍ਹੇ ਦੇ ਚੌਸਾ ਪਿੰਡ ਵਿੱਚ ਸਥਿਤ ਹੈ । ਲਗਭਗ 4000 ਸਵੱਛਾਗ੍ਰਹੀਆਂ , ਗੰਗਾ ਸਵੈ-ਸੇਵਕਾਂ , ਯੁਵਾ ਸੰਗਠਨਾਂ ਦੇ ਮੈਂਬਰਾਂ , ਵਿਦਿਆਰਥੀਆਂ , ਮਹਿਲਾ ਸਮੂਹਾਂ ਅਤੇ ਆਮ ਨਾਗਰਿਕਾਂ ਨੇ ਇਸ ਸੰਮੇ‍ਲਨ ਵਿੱਚ ਭਾਗ ਲਿਆ ।


    ਗੰਗਾ ਗ੍ਰਾਮ ਇੱਕ ਧਾਰਨਾ ਹੈ , ਜੋ ਗੰਗਾ ਤਟ ’ ਤੇ ਵੱਸੇ ਪਿੰਡਾਂ ਨੂੰ ਆਦਰਸ਼ ਪਿੰਡਾਂ ਵਿੱਚ ਤਬਦੀਲ ਕਰਨ ਨਾਲ ਸਬੰਧਤ ਹੈ। ਇਸਦੇ ਤਹਿਤ ਖੁੱਲ੍ਹੇ ਵਿੱਚ ਪਖ਼ਾਨੇ ਤੋਂ ਮੁਕਤੀ , ਠੋਸ ਅਤੇ ਤਰਲ ਕੂੜਾ ਪ੍ਰਬੰਧਨ , ਜਲ ਸੁਰੱਖਿਆ , ਭੂ ਜਲ ਪੱਧਰ ਨੂੰ ਬਿਹਤਰ ਬਣਾਉਣਾ , ਆਧੁਨਿਕ ਸਮਸ਼ਾਨ ਘਰ , ਰੁੱਖ ਲਗਾਉਣਾ , ਜੈਵਿਕ ਅਤੇ ਚਿਕਿਤਸਕ ਪੌਦੇ ਲਗਾਉਣ ਆਦਿ ਨੂੰ ਸ਼ਾਮਲ ਕੀਤਾ ਗਿਆ ਹੈ। ਗੰਗਾ ਤਟ ’ਤੇ ਵੱਸੇ 4465 ਪਿੰਡਾਂ ਨੂੰ ਖੁੱਲੇ ਵਿੱਚ ਸ਼ੌਚ ਤੋਂ ਮੁਕਤ ਘੋਸ਼ਿਤ ਕਰਨ ਦੇ ਬਾਅਦ ਪੇਅਜਲ ਅਤੇ ਸਵੱਛਤਾ ਮੰਤਰਾਲਾ ਇਸ ਖੇਤਰ ਦੀ ਓਡੀਐੱਫ ਸਥਿਤੀ ਨੂੰ ਬਣਾਈ ਰੱਖਣ ਦੀ ਦਿਸ਼ਾ ਵਿੱਚ ਕਾਰਜ ਕਰ ਰਿਹਾ ਹੈ। ਇਸ ਸਬੰਧ ਵਿੱਚ ਸੁਸ਼੍ਰੀ ਉਮਾ ਭਾਰਤੀ ਨੇ ਬਕਸਰ ਜ਼ਿਲ੍ਹੇ ਨੂੰ ਖੁੱਲ੍ਹੇ ਵਿੱਚ ਪਖ਼ਾਨੇ ਤੋਂ ਮੁਕਤ ਬਣਾਉਣ ਲਈ ਜ਼ਿਲ੍ਹਾ ਟੀਮ ਅਤੇ ਪੰਚਾਇਤ ਪ੍ਰਤੀਨਿਧੀਆਂ ਦੇ ਯਤਨਾਂ ਦੀ ਸ਼ਲਾਘਾ ਕੀਤੀ । ਉਨ੍ਹਾਂ ਨੇ ਇਸ ਤੱਥ ਨੂੰ ਰੇਖਾਂਕਿਤ ਕਰਦਿਆਂ ਕਿਹਾ ਕਿ 95 % ਦੀ ਰਾਸ਼ਟਰੀ ਸਵੱਛਤਾ ਕਵਰੇਜ ਦੀ ਉਪਲੱਬਧੀ ਹਾਸਲ ਕਰਕੇ ਭਾਰਤ ਨੇ ਪੂਰੀ ਦੁਨੀਆ ਦੇ ਸਾਹਮਣੇ ਸਰਕਾਰ ਦੀ ਪ੍ਰਤੀਬੱਧਤਾ ਨੂੰ ਦਿਖਾਇਆ ਹੈ। ਰਾਸ਼ਟਰੀ ਸਵੱਛਤਾ ਕਵਰੇਜ ਪਹਿਲਾਂ ਸਿਰਫ 39 % ਸੀ। ਉਨ੍ਹਾਂ ਨੇ ਲੋਕਾਂ ਤੋਂ ਐੱਸਐੱਲਡਬਲਿਊਐੱਮ ਗਤੀਵਿਧੀਆਂ ਵਿੱਚ ਭਾਗ ਲੈਣ , ਇੱਧਰ- ਉੱਧਰ ਕੂੜਾ ਨਾ ਸੁੱਟਣ , ਜਲ ਸਰੋਤਾਂ ਨੂੰ ਪ੍ਰਦੂਸ਼ਿਤ ਨਾ ਕਰਨ , ਕੂੜਾ ਪ੍ਰਬੰਧਨ ਦਾ ਧਿਆਨ ਰੱਖਣ ਅਤੇ ਜੈਵਿਕ ਖੇਤੀਬਾੜੀ ਨੂੰ ਹੁਲਾਰਾ ਦੇਣ ਦੀ ਤਾਕੀਦ ਕੀਤੀ ।


    ਇਸ ਸੰਮੇਲਨ ਵਿੱਚ ਵਿਧਾਇਕ ਸ਼੍ਰੀ ਮੁੰਨਾ ਤਿਵਾਰੀ, ਕੇਂਦਰ ਅਤੇ ਰਾਜ ਸਰਕਾਰ ਦੇ ਉੱਚ ਅਧਿਕਾਰੀ ਅਤੇ ਆਸ-ਪਾਸ ਦੇ ਪੰਚਾਇਤਾਂ ਦੇ ਪ੍ਰਤੀਨਿਧੀ ਸ਼ਾਮਲ ਹੋਏ। ਪੇਅਜਲ ਅਤੇ ਸਵੱਛਤਾ ਮੰਤਰਾਲਾ ਇਸ ਮਹੀਨੇ ਦੌਰਾਨ ਗੰਗਾ ਗ੍ਰਾਮ ਸਵੱਛਤਾ ਸੰਮੇਲਨ ਦੀ ਇੱਕ ਸੀਰੀਜ਼ ਆਯੋਜਿਤ ਕਰ ਰਿਹਾ ਹੈ।


    *****

    
    
    (Release ID: 1552003) Visitor Counter : 4