      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਸ਼੍ਰੀ ਨਿਤਿਨ ਗਡਕਰੀ 15 ਨਵੰਬਰ ਨੂੰ ਮੁੰਬਈ ਵਿੱਚ ‘ਟੀਓਟੀ ਪ੍ਰੋਜੈਕਟਾਂ’ ’ਤੇ ਆਯੋਜਿਤ ਰੋਡ ਸ਼ੋ ਵਿੱਚ ਸ਼ਿਰਕਤ ਕਰਨਗੇ
      Posted On: 13 NOV 2018 5:11PM by PIB Chandigarh


    Shri Nitin Gadkari to attend Road Show on TOT in Mumbai on 15th November
    
    4th Road Show by NHAI to invite investors for the second bundle of Toll-Operate-Transfer Project


    ਸ਼੍ਰੀ ਨਿਤਿਨ ਗਡਕਰੀ 15 ਨਵੰਬਰ ਨੂੰ ਮੁੰਬਈ ਵਿੱਚ ‘ਟੀਓਟੀ ਪ੍ਰੋਜੈਕਟਾਂ’ ’ਤੇ ਆਯੋਜਿਤ ਰੋਡ ਸ਼ੋ ਵਿੱਚ ਸ਼ਿਰਕਤ ਕਰਨਗੇ
    ‘ਟੋਲ-ਅਪਰੇਟ-ਟ੍ਰਾਂਸਫਰ’ ਪ੍ਰੋਜੈਕਟ ਦੇ ਦੂਜੇ ਬੰਡਲ ਲਈ ਨਿਵੇਸ਼ਕਾਂ ਨੂੰ ਬੁਲਾਉਣ ਲਈ ਐੱਨਐੱਚਏਆਈ ( NHAI ) ਦਾ ਚੌਥਾ ਰੋਡ ਸ਼ੋ


    ਕੇਂਦਰੀ ਸੜਕ ਟ੍ਰਾਂਸਪੋਰਟ ਅਤੇ ਰਾਜਮਾਰਗ, ਸ਼ਿਪਿੰਗ, ਜਲ ਸੰਸਾਧਨ, ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ 15 ਨਵੰਬਰ ਨੂੰ ਮੁੰਬਈ ਵਿੱਚ ਟੋਲ-ਅਪਰੇਟ-ਟ੍ਰਾਂਸਫਰ (ਟੋਲ ਵਸੂਲੋ, ਚਲਾਓ, ਟਰਾਂਸਫਰ ਕਰੋ ਯਾਨੀ ਟੀਓਟੀ) ਪ੍ਰੋਜੈਕਟਾਂ ਦੇ ਦੂਸਰੇ ਬੰਡਲ ’ਤੇ ਆਯੋਜਿਤ ਕੀਤੇ ਜਾਣ ਵਾਲੇ ਰੋਡ ਸ਼ੋ ਵਿੱਚ ਸ਼ਿਰਕਤ ਕਰਨਗੇ। ਇਹ ਰੋਡ ਸ਼ੋ ਮੁੰਬਈ ਵਿੱਚ ਸਹਾਰ ਏਅਰਪੋਰਟ ਦੇ ਨੇੜੇ ਸਥਿਤ ਹੋਟਲ ਹਯਾਤ ਰੀਜੈਂਸੀ ( Hyatt Regency ) ਵਿੱਚ ਰਾਸ਼ਟਰੀ ਰਾਜਮਾਰਗ ਅਥਾਰਟੀ ਆਵ੍ ਇੰਡੀਆ (ਐੱਨਐੱਚਏਆਈ) ਵੱਲੋਂ ਆਯੋਜਿਤ ਕੀਤਾ ਜਾਵੇਗਾ। ਇਸ ਰੋਡ ਸ਼ੋ ਦਾ ਉਦੇਸ਼ ਟੀਓਟੀ ਪ੍ਰੋਜੈਕਟਾਂ ਦਾ ਹਿੱਸਾ ਬਣਨ ਲਈ ਸੰਭਾਵਿਤ ਨਿਵੇਸ਼ਕਾਂ ਨੂੰ ਸੱਦਾ ਦੇਣਾ ਹੈ। ਐੱਨਐੱਚਏਆਈ ਨੇ ਇਸੇ ਸਾਲ ਅਗਸਤ ਅਤੇ ਸਤੰਬਰ ਵਿੱਚ ਨਵੀਂ ਦਿੱਲੀ, ਨਿਊਯਾਰਕ ਅਤੇ ਟੋਰੰਟੋ ਵਿੱਚ ਸਫ਼ਲਤਾਪੂਰਵਕ ਰੋਡ ਸ਼ੋ ਆਯੋਜਿਤ ਕੀਤੇ ਹਨ।


    ਟੀਓਟੀ ਪਹਿਲਾਂ ਤੋਂ ਹੀ ਪਰਿਚਾਲਿਤ ਕੀਤੇ ਜਾ ਰਹੇ ਰਾਸ਼ਟਰੀ ਰਾਜਮਾਰਗ ਪ੍ਰੋਜੈਕਟਾਂ ਦੇ ਮੁਦਰੀਕਰਨ ਦਾ ਮਾਡਲ ਹੈ। ਇਸਦੇ ਤਹਿਤ ਨਿਵੇਸ਼ਕ, ਮਜ਼ਬੂਤ ਟੋਲ ਪ੍ਰਣਾਲੀ ਦੇ ਜਰੀਏ ਲੰਮੇ ਸਮੇਂ ਤੱਕ ਟੋਲ ਵਸੂਲੀ ਦਾ ਅਧਿਕਾਰ ਪ੍ਰਾਪਤ ਕਰਨ ਦੇ ਬਦਲੇ ਵਿੱਚ ਉੱਕੀ-ਪੁੱਕੀ ਰਾਸ਼ੀ ਦਾ ਭੁਗਤਾਨ ਕਰਦੇ ਹਨ। ਇਸਦੇ ਲਈ ਟੋਲ ਸੰਗ੍ਰਿਹ ਨਾਲ ਜੁੜੀ ਰਿਆਇਤ ਮਿਆਦ 30 ਸਾਲ ਹੈ। ਰਿਆਇਤ ਮਿਆਦ ਦੇ ਦੋ ਸਾਲ ਤੱਕ 49 % ਤੱਕ ਵਿਕਰੀ ਦੀ ਇਜ਼ਾਜਤ ਹੈ। ਦੋ ਸਾਲ ਦੇ ਬਾਅਦ 10 % ਤੱਕ ਮਲਕੀਅਤ ਪਰਿਵਰਤਨ ਦੀ ਇਜਾਜ਼ਤ ਹੈ। ਨਿਵੇਸ਼ਕ ਨੂੰ ਕਿਸੇ ਵੀ ਤਰ੍ਹਾਂ ਦਾ ਨਿਰਮਾਣ ਕਰਨ ਦਾ ਜੋਖਮ ਨਹੀਂ ਉਠਾਉਣਾ ਪੈਂਦਾ ਹੈ। ਜ਼ਰੂਰਤ ਪੈਣ ’ਤੇ ਐੱਨਐੱਚਏਆਈ ਵੱਲੋਂ ਆਪਣੀ ਲਾਗਤ ’ਤੇ ਸਮਰੱਥਾ ਇਜ਼ਾਫਾ ਕੀਤਾ ਜਾਵੇਗਾ।


    ***

    
    
    (Release ID: 1552739) Visitor Counter : 1