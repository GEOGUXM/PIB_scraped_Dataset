      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਵਾਰਾਣਸੀ 'ਚ : ਮਲਟੀਮੋਡਲ ਟਰਮੀਨਲ ਦੇਸ਼ ਨੂੰ ਸਮਰਪਿਤ ਕੀਤਾ, ਮੁੱਖ ਸੜਕ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ
      Posted On: 13 NOV 2018 6:19PM by PIB Chandigarh


    PM in Varanasi: Dedicates Multimodal Terminal to the nation; Inaugurates major road projects


    ਪ੍ਰਧਾਨ ਮੰਤਰੀ ਵਾਰਾਣਸੀ ' ਚ : ਮਲਟੀਮੋਡਲ ਟਰਮੀਨਲ ਦੇਸ਼ ਨੂੰ ਸਮਰਪਿਤ ਕੀਤਾ , ਮੁੱਖ ਸੜਕ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਵਾਰਾਣਸੀ ਦਾ ਦੌਰਾ ਕੀਤਾ ।


    ਉਨ੍ਹਾਂ ਨੇ 2400 ਕਰੋੜ ਰੁਪਏ ਦੇ ਪ੍ਰੋਜੈਕਟਾਂ ਦਾ ਦੇਸ਼ ਨੂੰ ਸਮਰਪਣ ਕੀਤਾ , ਉਦਘਾਟਨ ਕੀਤਾ ਜਾਂ ਨੀਂਹ ਪੱਥਰ ਰੱਖਿਆ ।


    ਉਨ੍ਹਾਂ ਨੇ ਗੰਗਾ ਨਦੀ ਉੱਤੇ ਬਣਿਆ ਮਲਟੀਮੋਡਲ ਟਰਮੀਨਲ ਦੇਸ਼ ਨੂੰ ਸਮਰਪਿਤ ਕੀਤਾ ਅਤੇ ਪਹਿਲਾ ਕੰਟੇਨਰ ਕਾਰਗੋ ਪ੍ਰਾਪਤ ਕੀਤਾ । ਉਨ੍ਹਾਂ ਨੇ ਵਾਰਾਣਸੀ ਰਿੰਗ ਰੋਡ ਫੇਸ-1 ਅਤੇ ਐੱਨਐੱਚ-56 ਦੇ ਬਾਬਤਪੁਰ-ਵਾਰਾਣਸੀ ਸੈਕਸ਼ਨ ਦੀ ਫੋਰ ਲੇਨਿਗ ਦੇ ਵਿਕਾਸ ਅਤੇ ਉਸਾਰੀ ਦਾ ਉਦਘਾਟਨ ਕੀਤਾ । ਉਨ੍ਹਾਂ ਨੇ ਵਾਰਾਣਸੀ ਵਿੱਚ ਵੱਖ-ਵੱਖ ਹੋਰ ਵਿਕਾਸ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ ਅਤੇ ਨੀਂਹ ਪੱਥਰ ਵੀ ਰੱਖਿਆ ।


    ਇਸ ਮੌਕੇ ਉੱਤੋ ਇਕ ਵੱਡੇ ਅਤੇ ਉਤਸ਼ਾਹ ਨਾਲ ਭਰੇ ਇਕੱਠ ਨੂੰ ਸੰਬੋਧਨ ਕਰਦਿਆਂ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਹ ਦਿਨ ਕਾਸ਼ੀ , ਪੂਰਵਾਂਚਲ ਅਤੇ ਪੂਰਬੀ ਭਾਰਤ ਅਤੇ ਪੂਰੇ ਭਾਰਤ ਲਈ ਇਤਿਹਾਸਕ ਹੈ । ਉਨ੍ਹਾਂ ਕਿਹਾ ਕਿ ਅੱਜ ਜੋ ਵਿਕਾਸ ਕਾਰਜ ਹੋਏ ਹਨ ਉਹ ਦਹਾਕਿਆਂ ਪਹਿਲਾਂ ਹੀ ਪੂਰੇ ਹੋ ਜਾਣੇ ਚਾਹੀਦੇ ਸਨ । ਉਨ੍ਹਾਂ ਕਿਹਾ ਕਿ ਵਾਰਾਣਸੀ ਦੇ ਨਾਲ ਨਾਲ ਸਾਰਾ ਦੇਸ਼ ਗਵਾਹ ਹੈ ਕਿ ਕਿਵੇਂ ਨੈਕਸਟ ਜੈਨਰੇਸ਼ਨ ਬੁਨਿਆਦੀ ਢਾਂਚੇ ਦਾ ( Next Gen Infrastructure ) ਦਾ ਵਿਜ਼ਨ, ਟਰਾਂਸਪੋਰਟ ਸਾਧਨਾਂ ਦੀ ਕਾਇਆਪਲਟ ਕਰ ਸਕਦਾ ਹੈ ।


    ਪਹਿਲੇ ਅੰਤਰਦੇਸ਼ੀ ਕੰਟੇਨਰ ਵੈਸਲ ਦੇ ਵਾਰਾਣਸੀ ਵਿੱਚ ਪਹੁੰਚਣ ਦਾ ਜ਼ਿਕਰ ਕਰਦਿਆਂ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਪੂਰਬੀ ਉੱਤਰ ਪ੍ਰਦੇਸ਼ ਹੁਣ ਦਰਿਆਈ ਰਸਤੇ ਰਾਹੀਂ ਬੰਗਾਲ ਦੀ ਖਾੜੀ ਨਾਲ ਜੁੜ ਗਿਆ ਹੈ ।


    ਉਨ੍ਹਾਂ ਨੇ ਹੋਰ ਵੱਖ ਵੱਖ ਪ੍ਰੋਜੈਕਟਾਂ , ਜਿਨ੍ਹਾਂ ਵਿੱਚ ਨਮਾਮੀ ਗੰਗੇ ਨਾਲ ਸਬੰਧਤ ਪ੍ਰੋਜੈਕਟ, ਸੜਕਾਂ ਅਤੇ ਹੋਰ ਪ੍ਰੋਜੈਕਟ , ਜਿਨ੍ਹਾਂ ਦਾ ਉਦਘਾਟਨ ਹੋਇਆ ਹੈ ਜਾਂ ਜਿਨ੍ਹਾਂ ਦਾ ਨੀਂਹ ਪੱਥਰ ਰੱਖਿਆ ਗਿਆ ਹੈ , ਦਾ ਵੀ ਜ਼ਿਕਰ ਕੀਤਾ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਨਲੈਂਡ ਵਾਟਰਵੇ ਨਾਲ ਪੈਸਾ ਅਤੇ ਸਮਾਂ ਬਚੇਗਾ , ਸੜਕਾਂ ਉੱਤੇ ਭੀੜ ਘਟੇਗੀ , ਈਂਧਣ ਦੀ ਲਾਗਤ ਘਟੇਗੀ ਅਤੇ ਮੋਟਰ ਗੱਡੀਆਂ ਦਾ ਪ੍ਰਦੂਸ਼ਣ ਵੀ ਘਟੇਗਾ ।


    ਉਨ੍ਹਾਂ ਕਿਹਾ ਕਿ ਬਾਬਤਪੁਰ ਹਵਾਈ ਅੱਡੇ ਨੂੰ ਵਾਰਾਣਸੀ ਨਾਲ ਜੋੜਨ ਵਾਲੀ ਸੜਕ, ਯਾਤਰਾ ਨੂੰ ਸੁਖਾਲੀ ਬਣਾਉਣ ਤੋਂ ਇਲਾਵਾ ਸੈਲਾਨੀਆਂ ਦੀ ਖਿੱਚ ਦਾ ਕੇਂਦਰ ਵੀ ਬਣੇਗੀ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਆਧੁਨਿਕ ਬੁਨਿਆਦੀ ਢਾਂਚਾ ਪਿਛਲੇ ਚਾਰ ਸਾਲਾਂ ਵਿੱਚ ਤੇਜ਼ ਗਤੀ ਨਾਲ ਬਣਿਆ ਹੈ । ਉਨ੍ਹਾਂ ਕਿਹਾ ਕਿ ਦੂਰ ਦੁਰਾਡੇ ਖੇਤਰਾਂ ਵਿੱਚ ਹਵਾਈ ਅੱਡੇ , ਉੱਤਰ ਪੂਰਬ ਦੇ ਹਿੱਸਿਆਂ ਵਿੱਚ ਰੇਲ ਕਨੈਕਟੀਵਿਟੀ , ਦਿਹਾਤੀ ਸੜਕਾਂ ਅਤੇ ਹਾਈਵੇਜ਼, ਕੇਂਦਰ ਸਰਕਾਰ ਦੀ ਪਛਾਣ ਦਾ ਹਿੱਸਾ ਬਣ ਗਏ ਹਨ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਹੁਣ ਤੱਕ ਨਮਾਮੀ ਗੰਗੇ ਅਧੀਨ 23,000 ਕਰੋੜ ਰੁਪਏ ਦੇ ਪ੍ਰੋਜੈਕਟਾਂ ਨੂੰ ਪ੍ਰਵਾਨਗੀ ਦਿੱਤੀ ਗਈ ਹੈ । ਉਨ੍ਹਾਂ ਕਿਹਾ ਕਿ ਗੰਗਾ ਨਦੀ ਦੇ ਕੰਢੇ ਤੇ ਸਥਿਤ ਤਕਰੀਬਨ ਸਾਰੇ ਪਿੰਡਾਂ ਨੂੰ ਖੁੱਲ੍ਹੀ ਥਾਂ ਤੇ ਪਖਾਨੇ ਤੋਂ ਮੁਕਤ ਕਰ ਦਿੱਤਾ ਗਿਆ ਹੈ । ਉਨ੍ਹਾਂ ਕਿਹਾ ਕਿ ਇਹ ਪ੍ਰੋਜੈਕਟ ਕੇਂਦਰ ਸਰਕਾਰ ਦੇ ਗੰਗਾ ਨਦੀ ਨੂੰ ਸਵੱਛ ਬਣਾਉਣ ਦੀ ਪ੍ਰਤੀਬੱਧਤਾ ਦਾ ਇੱਕ ਹਿੱਸਾ ਹਨ ।


    *****

    
    
    (Release ID: 1552636) Visitor Counter : 1