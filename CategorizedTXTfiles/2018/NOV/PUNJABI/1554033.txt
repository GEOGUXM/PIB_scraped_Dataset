      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਸੰਵਿਧਾਨ ਦਿਵਸ ਸਮਾਰੋਹ ਦਾ ਉਦਘਾਟਨ ਕੀਤਾ
      Posted On: 26 NOV 2018 6:02PM by PIB Chandigarh


    President of India Inaugurates Constitution day Celebrations; Says Idea of Social Justice has Expanded to Encompass Modern Civic Parameters like Pollution and Health


    ਰਾਸ਼ਟਰਪਤੀ ਨੇ ਸੰਵਿਧਾਨ ਦਿਵਸ ਸਮਾਰੋਹ ਦਾ ਉਦਘਾਟਨ ਕੀਤਾ;
    
    ਸਮਾਜਕ ਨਿਆਂ ਦੇ ਵਿਚਾਰ ਨੂੰ ਵਿਸਤਾਰ ਦਿੰਦਿਆਂ, ਇਸ ਵਿੱਚ ਪ੍ਰਦੂਸ਼ਣ ਅਤੇ ਸਿਹਤ ਜਿਹੇ ਆਧੁਨਿਕ ਸਮਾਜ ਦੇ ਮਾਪਦੰਡਾਂ ਨੂੰ ਸ਼ਾਮਲ ਕੀਤਾ ਗਿਆ ਹੈ : ਰਾਸ਼ਟਰਪਤੀ


    ਰਾਸ਼ਟਰਪਤੀ , ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ ( 26 ਨਵੰਬਰ , 2018 ) ਨਵੀਂ ਦਿੱਲੀ ਵਿੱਚ 26 ਨਵੰਬਰ , 1949 ਨੂੰ ਸੰਵਿਧਾਨ ਅਪਣਾਉਣ ਦੀ ਵਰ੍ਹੇਗੰਢ ਦੇ ਮੌਕੇ ‘ਤੇ ਸੁਪਰੀਮ ਕੋਰਟ ਵੱਲੋਂ ਆਯੋਜਿਤ ਸੰਵਿਧਾਨ ਦਿਵਸ ਸਮਾਰੋਹ ਦਾ ਉਦਘਾਟਨ ਕੀਤਾ ।


    ਇਸ ਮੌਕੇ ‘ਤੇ ਆਪਣੇ ਸੰਬੋਧਨ ਵਿੱਚ ਰਾਸ਼ਟਰਪਤੀ ਨੇ ਕਿਹਾ ਕਿ ਸੰਵਿਧਾਨ , ਸੁਤੰਤਰ ਭਾਰਤ ਦਾ ਆਧੁਨਿਕ ਗ੍ਰੰਥ ਹੈ । ਇਸ ਦਾ ਸਥਾਨ ਸਰਬਉੱਚ ਹੈ , ਲੇਕਿਨ ਇਹ ਧਾਰਾਵਾਂ ਅਤੇ ਨਿਯਮਾਂ / ਉਪਨਿਯਮਾਂ ਦਾ ਸੰਗ੍ਰਹਿ ਮਾਤਰ ਨਹੀਂ ਹੈ । ਸਾਡੇ ਭਾਰਤੀਆਂ ਲਈ ਇਹ ਪ੍ਰੇਰਣਾਮਈ ਅਤੇ ਸਜੀਵ ਦਸਤਾਵੇਜ਼ ਹੈ । ਸਾਡੇ ਸਮਾਜ ਲਈ ਇਹ ਇੱਕ ਆਦਰਸ਼ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਡਾ. ਬੀ.ਆਰ. ਅੰਬੇਡਕਰ ਅਤੇ ਸੰਵਿਧਾਨ ਸਭਾ ਵਿੱਚ ਉਨ੍ਹਾਂ ਦੇ ਸਹਿਯੋਗੀ ਬਹੁਤ ਉਦਾਰਵਾਦੀ ਸਨ । ਉਨ੍ਹਾਂ ਨੇ ਸੰਵਿਧਾਨ ਸੰਸ਼ੋਧਨ ਲਈ ਲਚਕੀਲਾ ਰੂਪ ਅਪਣਾਇਆ ਅਤੇ ਇਸ ਵਿੱਚ ਵੱਖ-ਵੱਖ ਵਿਚਾਰਧਾਰਾਵਾਂ ਦਾ ਸਮਾਵੇਸ਼ ਕੀਤਾ । ਸੁਤੰਤਰਤਾ , ਨਿਆਂ ਅਤੇ ਭਾਈਚਾਰਾ , ਨਿਰਪੱਖਤਾ ਅਤੇ ਸਮਾਨਤਾ ਦੀਆਂ ਸੀਮਾਵਾਂ ਨੂੰ ਵਿਸਤਾਰ ਦੇਣ ਲਈ ਸੰਵਿਧਾਨ ਨਿਰਮਾਤਾਵਾਂ ਨੇ ਆਉਣ ਵਾਲੀਆਂ ਪੀੜ੍ਹੀਆਂ ਦੀ ਬੁੱਧੀ ‘ਤੇ ਭਰੋਸਾ ਪ੍ਰਗਟਾਇਆ । ਉਨ੍ਹਾਂ ਨੂੰ ਵਿਸ਼ਵਾਸ ਸੀ ਕਿ ਆਉਣ ਵਾਲੀਆਂ ਪੀੜ੍ਹੀਆਂ ਨਾ ਸਿਰਫ ਸੰਵਿਧਾਨ ਦਾ ਸੰਸ਼ੋਧਨ ਕਰਨਗੀਆਂ ਬਲਕਿ ਉਹ ਬਦਲਦੇ ਸਮੇਂ ਅਨੁਸਾਰ ਇਸ ਦੀ ਪੁਨਰ ਵਿਆਖਿਆ ਵੀ ਕਰਨਗੀਆਂ । ਜੇਕਰ ਅਸੀਂ ਸੰਵਿਧਾਨ ਦੀ ਭਾਵਨਾ ਪ੍ਰਤੀ ਸਚਾਈ ਵਰਤਦੇ ਹਾਂ ਤਾਂ ਇਹ ਆਉਣ ਵਾਲੇ ਸਮੇਂ ਵਿੱਚ ਦੇਸ਼ ਦੀ ਸੇਵਾ ਕਰਦਾ ਰਹੇਗਾ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਦੇ ਨਾਗਰਿਕ ਹੀ ਸੰਵਿਧਾਨ ਦੀ ਅੰਤਮ ਸੰਰੱਖਿਅਕਾ ਹਨ । ਦੇਸ਼ ਦੇ ਨਾਗਰਿਕਾਂ ਵਿੱਚ ਹੀ ਕੇਂਦਰਤ ਸਮਾਹਿਤ ਹੈ ਅਤੇ ਨਾਗਰਿਕਾਂ ਦੇ ਨਾਮ ‘ਤੇ ਹੀ ਸੰਵਿਧਾਨ ਨੂੰ ਅਪਣਾਇਆ ਗਿਆ ਹੈ । ਸੰਵਿਧਾਨ ਨਾਗਰਿਕ ਨੂੰ ਸਸ਼ਕਤ ਬਣਾਉਂਦਾ ਹੈ, ਨਾਲ ਹੀ ਨਾਗਰਿਕ ਵੀ ਸੰਵਿਧਾਨ ਦਾ ਪਾਲਣ ਕਰਕੇ , ਇਸ ਨੂੰ ਸੁਰੱਖਿਅਤ ਕਰਕੇ ਅਤੇ ਆਪਣੇ ਸ਼ਬਦਾਂ ਅਤੇ ਕਾਰਜਾਂ ਨਾਲ ਇਸ ਨੂੰ ਜ਼ਿਆਦਾ ਸਾਰਥਕ ਬਣਾਕੇ ਸੰਵਿਧਾਨ ਨੂੰ ਸਸ਼ਕਤ ਬਣਾਉਂਦੇ ਹਾਂ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸੰਵਿਧਾਨ ਵਿੱਚ ਸ਼ਾਇਦ : ਸਭ ਤੋਂ ਮਹੱਤਵਪੂਰਨ ਸ਼ਬਦ ਨਿਆਂ ਹੈ - । ਨਿਆਂ ਇੱਕ ਸ਼ਬਦ ਹੈ , ਪਰ ਇਹ ਇੱਕ ਜਟਿਲ ਅਤੇ ਸੁਤੰਤਰਤਾ ਪ੍ਰਦਾਨ ਕਰਨ ਵਾਲਾ ਪ੍ਰਗਟਾਅ ਹੈ । ਨਿਆਂ , ਸਾਡੇ ਸੰਵਿਧਾਨ ਅਤੇ ਰਾਸ਼ਟਰ ਨਿਰਮਾਣ ਪ੍ਰਕ੍ਰਿਰਿਆ ਦਾ ਸਾਧਨ ਅਤੇ ਸਾਧਯਯੋਗ ਹੈ। ਨਿਆਂ ਨੂੰ ਸਮਾਜ ਦੇ ਵਿਕਾਸ , ਬਦਲਦੀਆਂ ਮਾਨਤਾਵਾਂ , ਜੀਵਨਸ਼ੈਲੀ ਅਤੇ ਟੈਕਨੋਲੋਜੀ ਦੇ ਵਿਆਪਕ ਸੰਦਰਭ ਵਿੱਚ ਦੇਖਿਆ ਜਾਣਾ ਚਾਹੀਦਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਸਮਾਜਕ ਨਿਆਂ, ਸਾਡੇ ਰਾਸ਼ਟਰ ਨਿਰਮਾਣ ਦਾ ਇੱਕ ਮਹੱਤਵਪੂਰਨ ਵਿਚਾਰ ਹੈ । ਸੌਖ ਸ਼ਬਦਾਂ ਵਿੱਚ ਇਹ ਸਮਾਜ ਦੇ ਅਸੰਤੁਲਨ ਨੂੰ ਸਮਾਪਤ ਕਰਨ ‘ਤੇ ਕੇਂਦਰਤ ਹੈ । ਸਮਾਜਕ ਨਿਆਂ ਦਾ ਅਰਥ ਸਮਾਨ ਮੌਕੇ ਪ੍ਰਦਾਨ ਕਰਨਾ ਵੀ ਹੈ । ਨਿਆਂ ਦੀ ਇਹ ਮਾਨਤਾ 1949 ਵਿੱਚ ਮੰਨੀ ਜਾਂਦੀ ਸੀ ਅਤੇ ਇਹ ਅੱਜ ਵੀ ਪ੍ਰਸੰਗਿਕ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਵਿੱਚ ਸਮਾਜਕ ਨਿਆਂ ਦੇ ਵਿਚਾਰ ਨੂੰ ਵਿਸਤਾਰ ਦਿੰਦਿਆਂ ਇਸ ਵਿੱਚ ਸਵੱਛ ਹਵਾ , ਘੱਟ ਪ੍ਰਦੂਸ਼ਿਤ ਸ਼ਹਿਰ ਅਤੇ ਨਦੀਆਂ , ਸਵੱਛਤਾ ਅਤੇ ਹਰਿਆ-ਭਰਿਆ ਤੇ ਵਾਤਾਵਰਣ ਅਨੁਕੂਲ ਵਿਕਾਸ ਜਿਹੇ ਆਧੁਨਿਕ ਸਮਾਜ ਦੇ ਮਾਪਦੰਡਾਂ ਨੂੰ ਸ਼ਾਮਲ ਕੀਤਾ ਗਿਆ ਹੈ । ਜੇਕਰ ਇੱਕ ਬੱਚਾ ਹਵਾ ਪ੍ਰਦੂਸ਼ਣ ਦੇ ਕਾਰਨ (ਦਮੇ) ਤੋਂ ਪੀਡ਼ਤ ਹੈ ਤਾਂ ਇਸ ਨੂੰ ਸਮਾਜਕ ਨਿਆਂ ਪ੍ਰਦਾਨ ਕਰਨ ਵਿੱਚ ਕਮੀ ਦੇ ਰੂਪ ਵਿੱਚ ਦੇਖਿਆ ਜਾਣਾ ਚਾਹੀਦਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਨਿਆਂ ‘ਤੇ ਟੈਕਨੋਲੋਜੀ ਦਾ ਸਭ ਤੋਂ ਮਹੱਤਵਪੂਰਨ ਪ੍ਰਭਾਵ ਹੈ । ਟੈਕਨੋਲੋਜੀ, ਨਿਆਂ ਨੂੰ ਵਿਸਤਾਰ ਦਿੰਦੀ ਹੈ , ਲੇਕਿਨ ਇਹ ਇੱਕ ਚੁਣੌਤੀ ਵੀ ਹੈ । ਟੈਕਨੋਲੋਜੀ ਨਿਆਂ ਨੂੰ ਆਰਥਕ ਨਿਆਂ ਦੇ ਉਪਸਮੂਹ ਦੇ ਰੂਪ ਵਿੱਚ ਦੇਖਿਆ ਜਾਣਾ ਚਾਹੀਦਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਇਨੋਵੇਸ਼ਨ ਨੇ ਸਮਾਜ ਦੇ ਵੰਚਿਤ ਵਰਗਾਂ ਨੂੰ ਲਾਭ ਪਹੁੰਚਾਇਆ ਹੈ । ਭਾਰਤ ਵਿੱਚ ਇਸ ਦਾ ਉਦਾਹਰਣ ਹੈ - ਆਧਾਰ ਅਤੇ ਟੈਕਨੋਲੋਜੀ ਨਾਲ ਜੁੜਿਆ ਪ੍ਰਤੱਖ ਲਾਭ ਟ੍ਰਾਂਸਫਰ ਕਰਨਾ । ਇਸ ਨਾਲ ਭ੍ਰਿਸ਼ਟਾਚਾਰ ਅਤੇ ਚੋਰਮੋਰੀਆਂ ( ਲੀਕੇਜ ) ਵਿੱਚ ਕਮੀ ਆਈ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਇਨੋਵੇਸ਼ਨ ਅਤੇ ਟੈਕਨੋਲੋਜੀ ਨਾਲ ਸਾਨੂੰ ਲਾਭ ਹੋਇਆ ਹੈ । ਪਰ ਇਸ ਨੇ ਨਿੱਜਤਾ ‘ਤੇ ਵੀ ਸਵਾਲ ਖੜ੍ਹੇ ਕੀਤੇ ਹਨ । ਉਦਾਹਰਣ ਲਈ ਲੋਕ ਭਲਾਈ ਦੇ ਕਾਰਜਾਂ ਵਿੱਚ ਅੰਕੜਿਆਂ ਦੀ ਵਰਤੋਂ ਦੇ ਖਿਲਾਫ ਅੰਕੜਿਆਂ ਗੋਪਨੀਅਤਾ ਦੀ ਦੁਵਿਧਾ ਹੈ


    *****

    
    
    (Release ID: 1554033) Visitor Counter : 1