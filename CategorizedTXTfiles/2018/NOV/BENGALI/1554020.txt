      শিল্পওবাণিজ্যমন্ত্রক

      বাণিজ্য মন্ত্রী ‘লজিক্স ইন্ডিয়া’র লোগো এবং তথ্য পুস্তিকা প্রকাশ কর্লেন ২০১৯ সালের জানুয়ারি মাসে বিশাল পরিবহণ সম্মেলন, মেগা লজিস্টিক্স মিট – এ ২০টিরও বেশি দেশ অংশগ্রহণ করতে পারে
      Posted On: 27 NOV 2018 5:42PM by PIB Kolkata


    নয়াদিল্লি , ২ ৭ নভেম্বর, ২০১ ৮


    কেন্দ্রীয় শিল্প, বাণিজ্য ও অসামরিক বিমান পরিবহণ দপ্তরের মন্ত্রী শ্রী সুরেশ প্রভু আজ নতুন দিল্লিতে ‘লজিক্স ইন্ডিয়া – ২০১৯’ – এর লোগো ও তথ্য পুস্তিকা প্রকাশ করেছেন। এই উপলক্ষে আয়োজিত অনুষ্ঠানে বাণিজ্য মন্ত্রী বলেন, ভারত বর্তমানে বিশ্বের মধ্যে দ্রুততম বৃদ্ধির হারসম্পন্ন অর্থনীতি হিসাবে পরিচিতি পেয়েছে এবং সারা পৃথিবীর সর্বত্র বিভিন্ন দেশের সঙ্গে উন্নত মানের পরিবহণ যোগাযোগ স্থাপনে আগ্রহী।


    শ্রী প্রভু বলেন, ‘লজিক্স ইন্ডিয়া’ নামে এই আন্তর্জাতিক সম্মেলনে আন্তর্জাতিক পর্যায়ের বাণিজ্যিক যোগাযোগ গড়ে তোলা এবং সুদক্ষ ও সুলভে বাণিজ্যিকভাবে পণ্য পরিবহণের ব্যবস্থার পথ সুগম হবে। মন্ত্রী ভারতে পণ্য রপ্তানির ক্ষেত্রে বৈচিত্র্য ছাড়াও পণ্য উৎপাদনের ক্ষেত্রেও বৈচিত্র্য এবং নতুন দেশে রপ্তানির প্রসঙ্গ উত্থাপন করেন। তিনি বলেন, আফ্রিকা, লাতিন আমেরিকা, মধ্য এশিয়া, মধ্যপ্রাচ্য এবং আসিয়ানভুক্ত দেশগুলির সঙ্গে আরও বলিষ্ঠ বাণিজ্যিক সম্পর্ক গড়ে তোলার জন্য ভারতকে উদ্যোগ নিতে হবে। তিনি বলেন, আমদানি-রপ্তানি বাণিজ্যের ক্ষেত্রে পরিবহণের গুরুত্বপূর্ণ ভূমিকা নিয়ে থাকে এবং নিত্য নতুন বাণিজ্যিক সুযোগ-সুবিধা ও কর্মসংস্থানের সুযোগ সৃষ্টি করে থাকে। তাই, এই পরিবহণ ক্ষেত্রকে সুদৃঢ় করার লক্ষ্যে তাঁর মন্ত্রক সুসংহত পরিবহণ কৌশল বিষয়ে চিন্তাভাবনা করছে।


    ভারতে পরিবহণ ক্ষেত্রের উন্নয়নের লক্ষ্যে আগামী বছরের ৩১ জানুয়ারি থেকে ২ জানুয়ারি পর্যন্ত নতুন দিল্লিতে ‘লজিক্স ইন্ডিয়া ২০১৯’ নামে এক আন্তর্জাতিক সম্মেলনের আয়োজন করা হচ্ছে। ফেডারেশন অফ ইন্ডিয়ান এক্সপোর্ট অর্গানাইজেশন (ফিও) – এর পক্ষ থেকে এই সম্মেলনের আয়োজন করা হচ্ছে । বিশ্বের ২০টিরও বেশি দেশে শতাধিক আন্তর্জাতিক প্রতিনিধি তিন দিনের এই সম্মেলনে অংশ নেবেন বলে মন্ত্রী জানান।


    SSS/PB / SB…

    
    
    (Release ID: 1554020) Visitor Counter : 23
    
    
      Read this release in: English