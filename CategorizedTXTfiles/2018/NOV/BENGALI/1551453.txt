      তথ্যওসম্প্রচারমন্ত্রক

      সর্দার বল্লভভাই প্যাটেলকে পিআইবি কলকাতার পক্ষ থেকে শ্রদ্ধাঞ্জলি
      Posted On: 01 NOV 2018 11:14AM by PIB Kolkata


    কলকাতা, ৩১ অক্টোবর , ২০১৮


    ভারতের লৌহমানব হিসাবে পরিচিত সর্দার বল্লভভাই প্যাটেলের ১৪৩তম জন্মবার্ষিকী উদযাপন উপলক্ষ্যে প্রধানমন্ত্রী শ্রী নরেন্দ্র মোদী বিশ্বের সর্বোচ্চ মূর্তি ‘ স্ট্যাচু অফ ইউনিটি ’ র উদ্বোধনের পাশাপাশি দিনটি আজ দেশজুড়ে জাতীয় একতা দিবস হিসাবে যথাযোগ্য মর্যাদায় উদযাপিত হচ্ছে। এই উপলক্ষ্যে, পিআইবি কলকাতায়ও আজ এক অনুষ্ঠানের আয়োজন করা হয়। অনুষ্ঠানে আকাশবাণীর সংবাদ বিভাগের প্রাক্তণ মহানির্দেশক ডঃ পি কে বন্দ্যোপাধ্যায় সর্দার প্যাটেলের প্রশাসনিক দক্ষতার উল্লেখ করে বলেন, মহান এই ব্যক্তি স্বাধীনতার পর ৫৬২টি দেশীয় রাজন্যশাসিত রাজ্যকে একত্রিত করে ভারতীয় প্রজাতন্ত্রের পূর্ণাঙ্গ রূপদান করেছিলেন। সর্দার প্যাটেল সম্পর্কে তাঁর রচিত একটি বই আগামী ৮ই নভেম্বর আনুষ্ঠানিকভাবে প্রকাশিত হচ্ছে বলেও তিনি জানান।


    সর্দার প্যাটেলের জীবনাদর্শে গান্ধীজির বিপুল প্রভাবের কথা উল্লেখ করে ডঃ বন্দ্যোপাধ্যায় জানান, ভারতীয় গণতন্ত্রের মহান এই দুই ব্যক্তিত্ব এক অভিন্ন ঐতিহাসিক ও সাংস্কৃতিক প্রেক্ষাপট থেকে উঠে এসেছিলেন। অন্তর্বতী সরকার ক্ষমতায় থাকাকালিন মাত্র একবার সর্দার প্যাটেলের সঙ্গে গান্ধীজির মতাদর্শগত বিরোধ হয়েছিল। ভারতীয় সিভিল সার্ভিস ব্যবস্হার মজবুত ভিত্তি স্হাপনে সর্দার প্যাটেলের নেতৃত্বস্হানীয় ভূমিকার কথাও ডঃ বন্দোপাধ্যায় কৃতজ্ঞতার সঙ্গে স্মরণ করেন।


    পিআইবি কলকাতার পক্ষ থেকে আয়োজিত এই অনুষ্ঠানে শুরুতে কার্যালয়ের যুগ্ম নির্দেশক শ্রী চিন্ময় চক্রবর্তী স্বাগত ভাষন দেন। অনুষ্ঠানে প্রকাশনা বিভাগের সহকারি নির্দেশক শ্রী খুরশিদ মল্লিক এবং পিআইবি কলকাতার উপ-নির্দেশক শ্রী সম্রাট বন্দ্যোপাধ্যায়ও সর্দার প্যাটেল সম্পর্কে বক্তৃতা দেন। পিআইবি কলকাতার উপ-সহকারি নির্দেশক শ্রীমতি চিত্রা গুপ্ত অনুষ্ঠানে উপস্হিত ছিলেন। প্রকাশনা বিভাগের পক্ষ থেকে সর্দার প্যাটেল সম্পর্কিত একাধিক পুস্তক-পুস্তিকা প্রদর্শিত হয়। চলচ্চিত্র বিভাগের পক্ষ থেকে ‘ সর্দার প্যাটেল : এক অখন্ড জাতি ’ শীর্ষক একটি তথ্যচিত্র এই উপলক্ষ্যে প্রদর্শন করা হয়।


    CG/SSS/BD /NS/…

    
    
    (Release ID: 1551453) Visitor Counter : 132
    
    
      Read this release in: English