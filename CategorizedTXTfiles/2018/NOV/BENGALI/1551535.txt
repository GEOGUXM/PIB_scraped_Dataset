      কেন্দ্রীয়মন্ত্রিসভা

      পর্যটন ক্ষেত্রে সহযোগিতা জোরদার করতে ভারত-কোরিয়া মউ স্বাক্ষরে মন্ত্রিসভার সায়
      Posted On: 01 NOV 2018 3:08PM by PIB Kolkata


    নয়াদিল্লি, ০১ নভেম্বর , ২০১৮


    পর্যটন ক্ষেত্রে সহযোগিতা জোরদার করতে ভারত ও কোরিয়ার মধ্যে সমঝোতাপত্র স্বাক্ষরে কেন্দ্রীয় মন্ত্রিসভা অনুমোদন জানিয়েছে। নতুন দিল্লীতে আজ প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে গৃহীত এই সিদ্ধান্তের ফলে দু-দেশের মধ্যে পর্যটন ক্ষেত্রে দ্বিপাক্ষিক সহযোগিতা বৃদ্ধি পাবে।


    এই চুক্তি স্বাক্ষরে মূল উদ্দেশ্য ভারত ও কোরিয়ার মধ্যে পর্যটন সম্পর্কিত তথ্যের আদান-প্রদান ও দু-দেশের পর্যটন শিল্পে যুক্ত সংশ্লিষ্ট বিভিন্ন পক্ষ, যেমন- হোটেল ও ট্যুর অপারেটরদের মধ্যে সহযোগিতা স্হাপনে উৎসাহ প্রদান করা। পর্যটন ও আতিথিয়েতা ক্ষেত্রে বিনিয়োগে উৎসাহ এই ক্ষেত্রে মানবসম্পদ বিকাশে সহযোগিতা বৃদ্ধিতে আদান-প্রদান ইত্যাদি। এছাড়া পর্যটনের প্রসারের লক্ষ্যে দু-দেশের ট্যুর অপারেটর, সংবাদমাধ্যম ও বিশিষ্ট ব্যক্তিরা একে অপরের দেশে সফর করবে। চুক্তিতে একে অপরের দেশের পর্যটন মেলা ও প্রদর্শনীতে অংশ নেওয়া সহ পর্যটনের প্রসারের লক্ষে বিভিন্ন স্হানের উন্নয়ন ও প্রচার সংক্রান্ত অভিজ্ঞতা ভাগ করে নেওয়ার কথাও বলা হয়েছে। এই চুক্তির লক্ষ্য দু-দেশেই নিরাপদ পর্যটন ব্যবস্হা গড়ে তোলা।


    প্রসঙ্গত ভারত ও কোরিয়ার মধ্যে দৃঢ় কূটনৈতিক ও অর্থনৈতিক সম্পর্ক গড়ে উঠেছে। এখন পর্যটনের ক্ষেত্রেও সহযোগিতা দৃঢ় করতে দুটি দেশই আগ্রহী। পূর্ব এশিয়ার মধ্যে কোরিয়া থেকে বহু পর্যটক ভারতে সফরে আসেন।


    CG/SC /NS/…

    
    
    (Release ID: 1551535) Visitor Counter : 21
    
    
      Read this release in: English