      ভূ-বিজ্ঞানমন্ত্রক

      উল্কাখন্ড সংগ্রহ, সংরক্ষণ ও নথিভুক্তকরণের মূল সংস্থা হিসাবে জিএসআই-কে স্বীকৃতি
      Posted On: 26 NOV 2018 6:38PM by PIB Kolkata


    কলকাতা, ২৬ নভেম্বর, ২০১ ৮


    ভারতীয় ভূতাত্ত্বিক সর্বেক্ষণ সংস্থা জিএসআই ভারতে উল্কাপিণ্ডের বিষয়ে তথ্য সংগ্রহ, সংরক্ষণ ও নথিভুক্তিকরণের কেন্দ্রীয় সংস্থা হিসাবে স্বীকৃতি পেয়েছে। জিএসআই – এর মহানির্দেশক ডঃ দীনেশ গুপ্তা কলকাতায় এখবর জানিয়েছেন। ভারতের খনি মন্ত্রক গত দোসরা নভেম্বর এক সরকারি বিজ্ঞপ্তিতে এই ঘোষণা করেছে। জিএসআই – এর বিজ্ঞানীরা বিভিন্ন প্রখ্যাত সংস্থায় উল্কাপাত নিয়ে গবেষণা করছেন। উল্লেখ্য, নক্ষত্র গঠন, সৌর জগতের বিভিন্ন কাজকর্ম সহ গুরুত্বপূর্ণ নানা বিষয়ে উল্কার বিশেষ ভূমিকা রয়েছে। তিনি আরও জানান, মূল্যবান বিভিন্ন উল্কাখন্ড কলকাতার কিড স্ট্রিটে ভূতাত্ত্বিক সর্বেক্ষণের যে উল্কাখন্ড ও মহাজাগতিক বিজ্ঞান বিভাগ রয়েছে, তার ন্যাশনাল মেটিওরিটি রিপোজিটোরিতে সংরক্ষিত ও প্রদর্শিত রয়েছে। সংশ্লিষ্ট কর্তৃপক্ষের আগাম অনুমোদন নিয়ে ছাত্রছাত্রী, বিজ্ঞানী ও গবেষকরা এখানে তাঁদের অনুসন্ধানমূলক কাজকর্ম করে থাকেন।


    উল্লেখ করা যেতে পারে, ভূতাত্ত্বিক সর্বেক্ষণ ১৮৬৫ সাল থেকে উল্কাখন্ডের সংগ্রহ ও তার তালিকা বা সূচি প্রকাশের কাজ সুচারুভাবে করে আসছে। তৎকালীন অধ্যাপক রবার্ট ফিলিপ গ্রেগের সংগ্রহে যে সমস্ত উল্কাখন্ড ছিল, তা তৎকালীন ভারত সরকার তাঁর কাছ থেকে সেগুলি সংগ্রহ করে। বর্তমানে জিএসআই – এর সংগ্রহে থাকা উল্কাখন্ড বাদেও নতুন প্রায় ৭০০টি উল্কাখন্ডের নমুনা রয়েছে। এছাড়াও, জিএসআই সম্প্রতি মধ্যপ্রদেশের ধালা এবং মহারাষ্ট্রের লোনার কেন্দ্র থেকে বেশ কিছু টেকটাইট ও ব্যাসেলিক মেল্টগ্লাস শ্রেণীর নমুনা সংগ্রহ করে নিয়ে এসেছে। ডঃ গুপ্তা আরও জানান যে, কলকাতায় জিএসআই – এর দপ্তরে উল্কাখন্ড ও মহাজাগতিক বিজ্ঞান বিভাগ রয়েছে, তাকে অত্যাধুনিক করে তোলার কাজ চলছে।


    CG/BD/P M/ SB…

    
    
    (Release ID: 1553917) Visitor Counter : 25