      সামাজিকন্যায়ওক্ষমতায়নমন্ত্রক

      সমাজের অনুন্নত শ্রেণীর প্রতি সব ধরণের হিংসা পরিহার করার আহ্বান আথাওয়ালের
      Posted On: 05 NOV 2018 6:50PM by PIB Kolkata


    কলকাতা, ০ ৫ নভেম্বর, ২০১ ৮


    কেন্দ্রীয় সামাজিক ন্যায় ও ক্ষমতায়ন দপ্তরের প্রতিমন্ত্রী শ্রী রামদাস আথাওয়ালে সারা দেশে সমাজের অনুন্নত শ্রেণীর জনগণের প্রতি সব ধরণের হিংসা পরিহার করার আহ্বান জানিয়েছেন। তিনি আজ কলকাতায় এক অনুষ্ঠানে সমাজের বিভিন্ন স্তরের জনগণের সঙ্গে আলাপচারিতায় অংশ নেন। উপস্থিত ছিলেন পশ্চিমবঙ্গ সরকারের আধিকারিকরাও। তিনি স্পষ্ট ভাষায় বলেন, জনগণের বিশেষ করে দিব্যাঙ্গ ও সংখ্যালঘু শ্রেণীর প্রতি যে কোনও ধরণের হিংসার ঘটনায় দোষীদের বিরুদ্ধে কড়া ব্যবস্থা নেওয়া হবে।


    নক্‌শাল বা মাওবাদী বা আলফা জঙ্গী আক্রমণ যাই হোক না কেন, যে কোনও ধরণের হিংসা বন্ধ করতে দেশের সর্বস্তরের মানুষের একত্রিত হওয়া উচিৎ বলে তিনি মত প্রকাশ করেন। তিনি বি আর আম্বেদকরের উদাহরণ দিয়ে তাঁর দর্শনের উল্লেখ করেন। শ্রী আথাওয়ালা বলেন, বাবাসাহেব আম্বেদকর সর্বদাই অহিংসার পক্ষে ও সামাজিক বৈষম্যের বিপক্ষে ছিলেন।


    অনুষ্ঠানে দিব্যাঙ্গদের প্রসঙ্গে শ্রী আথাওয়ালে বলেন, তাঁরা বিশেষভাবে সক্ষম। বর্তমানে সারা দেশে এ ধরণের বিশেষভাবে সক্ষম মানুষের সংখ্যা জানান তিনি। তাঁর তথ্যানুযায়ী সারা দেশে ২ কোটি ৬৮ লক্ষের কাছাকাছি দিব্যাঙ্গ মানুষ রয়েছেন, যা মোট জনসংখ্যার ২.২১ শতাংশ। তিনি দিব্যাঙ্গদের উন্নয়নে বর্তমান সরকার গৃহীত বিভিন্ন প্রকল্পে আলোকপাত করেন।


    শ্রী আথাওয়ালে বর্তমানে দেশে দিব্যাঙ্গদের উন্নয়নে গৃহীত বিভিন্ন প্রকল্পের উল্লেখ করেন। তিনি বিশেষভাবে – দিব্যাঙ্গদের অধিকার কার্যকর আইন ২০১৬ এবং তাঁদের বিষয়ে সচেতনতা বৃদ্ধি বিষয়ক প্রকল্পের উল্লেখ করেন ।


    শ্রী আথাওয়ালে আজ কলকাতার প্রেস ক্লাবে এক সাংবাদিক সম্মেলনে জানান, সামাজিক ন্যায় ও ক্ষমতায়ন মন্ত্রক ওবিসি কমিশন’কে সাংবিধানিক বৈধতা দেওয়ার পক্ষে । তিনি সমাজের অনুন্নত শ্রেণীর জনগণের জন্য সরকার গৃহীত বিভিন্ন উদ্যোগের বিষয়ে বিস্তারিত তথ্য দেন। এতে রয়েছে – পিছিয়ে পড়া শ্রেণীর জনগণের জন্য বৃত্তি, আবাসিক বিদ্যালয়, হোস্টেল সাফাই কর্মচারী ও দিব্যাঙ্গদের জন্য পেনশন এবং সমাজের পিছিয়ে পড়া শ্রেণীর জনগণের জন্য দক্ষতা উন্নয়ন প্রশিক্ষণ শিবির ইত্যাদি ।


    CG/PM / SB…

    
    
    (Release ID: 1551971) Visitor Counter : 79
    
    
      Read this release in: English