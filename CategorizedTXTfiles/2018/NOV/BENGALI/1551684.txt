      রেলমন্ত্রক

      রেল মন্ত্রক সর্বভারতীয় ক্ষেত্রে মোবাইলের মাধ্যমে অসংরক্ষিত টিকিট কাটার ব্যবস্থা চালু করেছে
      Posted On: 02 NOV 2018 10:50AM by PIB Kolkata


    নয়াদিল্লি , ০১ নভেম্বর, ২০১ ৮


    রেল মন্ত্রক মোবাইলের মাধ্যমে অসংরক্ষিত টিকিট কাটার একটি সর্বভারতীয় ব্যবস্থা চালু করেছে। ডিজিটাল লেনদেন, কাউন্টারে না টিকিট কাটা এবং যাত্রীদের সুবিধা বাড়াতেই এই ব্যবস্থা চালু করা হয়েছে। পয়লা নভেম্বর থেকে রেলের সবকটি জোনে অ-শহরতলী সেকশনে অসংরক্ষিত টিকিট কাটার এই ব্যবস্থা চালু হওয়ার ফলে, টিকিট সংগ্রহের জন্য এখন থেকে রেল যাত্রীদের আর লম্বা লাইনে দাঁড়িয়ে অপেক্ষা করতে হবে না।


    ২০১৪-র ডিসেম্বর মাসে সেন্ট্রাল রেলের কয়েকটি নির্বাচিত স্টেশনে মোবাইলের মাধ্যমে অসংরক্ষিত টিকিট কাটার একটি পরীক্ষামূলক ব্যবস্থা চালু করা হয়েছিল। পরে চেন্নাই, দিল্লি, কলকাতা ও সেকেন্দ্রাবাদের সমস্ত শহরতলীর ট্রেনে ২০১৫-১৭’র মধ্যে কাগজ বিহীন টিকিটের ব্যবস্থা চালু হয়। অ্যান্ড্রয়েড, আইওএস এবং উইন্ডোস ফোনে ‘আটসনমোবাইল’ অ্যাপের মাধ্যমে অসংরক্ষিত টিকিট, সিজন টিকিট, প্ল্যাটফর্ম টিকিট কাটার ব্যবস্থা হয়। টিকিট কাটার এই অ্যাপ্লিকেশনটি ডাউনলোড করে প্রয়োজনীয় তথ্য জানিয়ে নথিভুক্তির পরই তা কার্যকর করা সম্ভব বলে জানানো হয়েছে।


    CG/PB / SB…

    
    
    (Release ID: 1551684) Visitor Counter : 24
    
    
      Read this release in: English