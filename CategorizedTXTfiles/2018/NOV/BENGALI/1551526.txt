      কেন্দ্রীয়মন্ত্রিসভা

      ভারত ও মরক্কোর মধ্যে অপরাধমূলক কাজকর্মের ক্ষেত্রে পারস্পরিক আইনি সহযোগিতা সংক্রান্ত চুক্তিতে কেন্দ্রীয় মন্ত্রিসভার অনুমোদন
      Posted On: 01 NOV 2018 2:57PM by PIB Kolkata


    নয়াদিল্লি, ১ নভেম্বর, ২০১৮


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার (পয়লা নভেম্বর) কেন্দ্রীয় মন্ত্রিসভার বৈঠকে ভারত ও মরক্কোর মধ্যে অপরাধমূলক কাজকর্মের ক্ষেত্রে পারস্পরিক আইনি সহযোগিতা গড়ে তুলতে চুক্তি স্বাক্ষরের বিষয়টি অনুমোদিত হয়েছে।


    এই চুক্তি দুই দেশের মধ্যে অপরাধের তদন্ত ও মামলা দায়ের, অভিযুক্তদের হদিশ, অপরাধ দমন, অপরাধে কাজে লাগানোর হাতিয়ার বাজেয়াপ্ত বা নিজেদের হেফাজতে নেওয়ার মতো ক্ষেত্রে দ্বিপাক্ষিক সহযোগিতার জন্য এক বিস্তৃত আইনি কাঠামো প্রদান করবে। এ ধরণের চুক্তি স্বাক্ষরের উদ্দেশ্য হল, অপরাধমূলক কাজকর্মের তদন্ত ও মামলা দায়ের করার মতো ক্ষেত্রে কার্যকারিতা ও দক্ষতা বৃদ্ধি করা। সেইসঙ্গে, সামাজিক উন্নয়নের পূর্বশর্ত হিসেবে প্রয়োজনীয় শান্তিপূর্ণ বাতাবরণ গড়ে তোলা। সংগঠিত অপরাধ ও জঙ্গিদের কাজ করার পদ্ধতি সম্বন্ধে জানতেও এই চুক্তিটি গুরুত্বপূর্ণ ভূমিকা নেবে। এমনকি, অভ্যন্তরীণ নিরাপত্তার ক্ষেত্রে উপযুক্ত নীতি গ্রহণের ক্ষেত্রেও চুক্তিটি উল্লেখযোগ্য ভূমিকা পালন করবে।


    CG/BD/DM/…

    
    
    (Release ID: 1551526) Visitor Counter : 20
    
    
      Read this release in: English