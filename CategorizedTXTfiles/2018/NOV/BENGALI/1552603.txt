      প্রধানমন্ত্রীরদপ্তর

      বারানসীতে প্রধানমন্ত্রী : মাল্টি-মডেল টার্মিনাল জাতির উদ্দেশে উৎসর্গ করলেন
      Posted On: 13 NOV 2018 4:30PM by PIB Kolkata


    নয়াদিল্লি , ১২ নভেম্বর, ২০১ ৮


    প্রধানমন্ত্রী শ্রী নরেন্দ্র মোদী আজ বারানসী সফর করেন। তিনি ২ হাজার ৪০০ কোটি টাকার বিভিন্ন প্রকল্পের উদ্বোধন ও শিলান্যাস করেন।


    প্রধানমন্ত্রী গঙ্গানদীর ওপর মাল্টি-মডেল টার্মিনালটি জাতির উদ্দেশে উৎসর্গ করেন এবং প্রথম পণ্য পরিবাহী কার্গো’কে স্বাগত জানান। তিনি বারানসী রিং রোড ফেস – ১ – এর সূচনা করেন। জাতীয় সড়ক ৫৬ নম্বরের অন্তর্গত বাবদপুর – বারানসী শাখার সড়কে চার লেন করার প্রকল্পটি সূচনা করেন। এছাড়াও, বারানসীতে বিভিন্ন উন্নয়নমূলক প্রকল্পের উদ্বোধন ও শিলান্যাস করেন তিনি।


    এক বিশাল জনসভায় ভাষণে প্রধানমন্ত্রী বলেন, পূর্ব ভারত তথা পূর্বাঞ্চল ও কাশীর জন্য সামগ্রিকভাবে সারা দেশের জন্য আজকের দিনটি ঐতিহাসিক। আজ যে উন্নয়নমূলক কাজ হয়েছে, তা আরও বহুযুগ আগেই শেষ হতে পারতো। তিনি বলেন, বারানসীর সঙ্গে সঙ্গে সারা দেশ এখন প্রত্যক্ষ করছে যে, কি করে পরবর্তী প্রজন্মের পরিকাঠামো যোগাযোগের মাধ্যমকে বদলে দিতে পারে।


    বারানসীতে প্রথম আন্তঃজলপথ পণ্য পরিবাহী জাহাজটির আগমনের প্রসঙ্গ উত্থাপন করে প্রধানমন্ত্রী বলেন, পূর্ব উত্তর প্রদেশ বর্তমানে জলপথে বঙ্গোপসাগরের সঙ্গে সংযুক্ত।


    সড়ক যোগাযোগ ও নমামি গঙ্গে সহ অন্যান্য যে প্রকল্পগুলির উদ্বোধন ও শিলান্যাস হয়েছে সেগুলির বিষয়েও তিনি উল্লেখ করেন।


    প্রধানমন্ত্রী বলেন, আন্তঃজলপথ যোগাযোগ ব্যবস্থা সময় ও অর্থ সাশ্রয় করবে। সড়কপথে ভিড় কমাতে সহায়ক হবে, জ্বালানি খরচ কমাবে এবং যানবাহন থেকে দূষণ ছড়ায় – তার পরিমাণও কম করবে।


    তিনি বলেন, বাবদপুর বিমানবন্দরের সঙ্গে বারানসীর সংযোগকারী যে রাস্তাটি তৈরি হয়েছে, এটি চলাচলের সুবিধা প্রদানের পাশাপাশি পর্যটকদের জন্যও আকর্ষণীয় হবে।


    প্রধানমন্ত্রী বলেন, আধুনিক পরিকাঠামো ব্যবস্থা গত চার বছরে উন্নয়নে দ্রুত গতি এনেছে। দূরবর্তী এলাকায় বিমানবন্দর, উত্তর-পূর্ব ভারতের সঙ্গে রেল যোগাযোগ ব্যবস্থা ও নানা সড়ক কেন্দ্রীয় সরকারের কাজের পরিচয় বহন করছে।


    প্রধানমন্ত্রী বলেন, এখনও পর্যন্ত নমামি গঙ্গে প্রকল্পে ২৩ হাজার কোটি টাকার কাজের অনুমোদন দেওয়া হয়েছে। গঙ্গা তীরবর্তী গ্রামগুলি সহ প্রায় সব গ্রামই এখন খোলা জায়গায় শৌচমুক্ত। এই প্রকল্পগুলি গঙ্গাকে স্বচ্ছ ও পরিষ্কার করতে কেন্দ্রীয় সরকারের দায়বদ্ধতার পরিচায়ক।


    CG/PM / SB…

    
    
    (Release ID: 1552603) Visitor Counter : 29
    
    
      Read this release in: English