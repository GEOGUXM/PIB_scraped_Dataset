      সামাজিকন্যায়ওক্ষমতায়নমন্ত্রক

      বিশেষভাবে সক্ষম যুবসম্প্রদায়ের সামনে তথ্যপ্রযুক্তি সংক্রান্ত সমস্যাগুলি মোকাবিলা করার উপায়সমূহের সন্ধান দেওয়ার দু’দিনের বিশেষ কর্মসূচি শুরু হচ্ছে আগামীকাল
      Posted On: 08 NOV 2018 6:03PM by PIB Kolkata


    নয়াদিল্লি, ৮ নভেম্বর, ২০১৮


    নতুন দিল্লীতে আগামীকাল (৯ই নভেম্বর) দিব্যাঙ্গদের নিয়ে দু’দিনের একটি কর্মসূচি শুরু হচ্ছে। ‘গ্লোবাল আইটি চ্যালেঞ্জ ফর ইয়ুথ উইথ ডিসেবিলিটিস, ২০১৮’ শীর্ষক এই সম্মেলনে বিশেষভাবে সক্ষম যুবসম্প্রদায়ের সামনে তথ্যপ্রযুক্তি সংক্রান্ত যে সমস্যাগুলি রয়েছে সেগুলি মোকাবিলা করার পন্থাপদ্ধতি নিয়ে আলোচনা হবে। কোরিয়া সরকার এবং রিহ্যাবিলিটেশন ইন্টারন্যাশনালের সঙ্গে যৌথ উদ্যোগে সামাজিক ন্যায় ও ক্ষমতায়ন মন্ত্রকের আওতাধীন দিব্যাঙ্গ কল্যাণ দপ্তর এই কর্মশিবিরের আয়োজন করছে। এই কর্মসূচিটি বিশেষভাবে সক্ষম যুবক-যুবতীদের তাঁদের সীমাবদ্ধতা জয় করে তথ্য ও যোগাযোগ প্রযুক্তিকে কাজে লাগিয়ে কিভাবে এগিয়ে যেতে সাহায্য করতে পারে তার রেখাচিত্র তৈরি করে দেবে। কেন্দ্রীয় সামাজিক ন্যায় ও ক্ষমতায়ন মন্ত্রী শ্রী থাওয়ারচাঁদ গেহলট আগামীকাল এই কর্মসূচির উদ্বোধন করবেন এবং ১১ই নভেম্বর তিনি বিজয়ীদের হাতে পুরস্কার তুলে দেবেন।


    প্রসঙ্গত, ১৩ থেকে ২১ বছর বয়সী প্রায় একশো জন দিব্যাঙ্গ যুবক-যুবতী যাঁদের দৃষ্টি, শ্রবণ এবং অন্যান্য বিকাশমূলক ঘাটতি রয়েছে তাঁরা এই কর্মসূচিতে অংশ নেবেন। ১৮টি দেশের থেকে প্রতিনিধিরা এই শিবিরে যোগ দেবেন। এর মধ্যে রয়েছে ইন্দোনেশিয়া, চিন, ভিয়েতনাম, মালেশিয়া, থাইল্যান্ড, শ্রীলঙ্কা, বাংলাদেশ প্রভৃতি রাষ্ট্র। ভারত ১২ জন সদস্যের তিনটি দল এই কর্মশিবিরে অংশ নিচ্ছে। এই কর্মসূচিতে অংশ নেওয়ার জন্য এদের কুরুক্ষেত্রের প্রযুক্তি সংক্রান্ত জাতীয় প্রতিষ্ঠান ন্যাশনাল আইটি চ্যালেঞ্জ-এর ভিত্তিতে নির্বাচিত করা হয়েছে।


    CG/SSS/DM/…

    
    
    (Release ID: 1552126) Visitor Counter : 22
    
    
      Read this release in: English