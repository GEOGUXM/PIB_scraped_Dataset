      তথ্যওসম্প্রচারমন্ত্রক

      রোম চলচ্চিত্র উৎসবে ভিডিওসিত্তা ২০১৮-য় ভারতীয় প্যাভিলিয়ন উদ্বোধন করলেন তথ্য ও সম্প্রচার মন্ত্রকের যুগ্মসচিব
      Posted On: 02 NOV 2018 6:48PM by PIB Kolkata


    নয়াদিল্লি , ০২ নভেম্বর, ২০১ ৮


    রোমে আয়োজিত ভিডিওসিত্তা ২০১৮-য়, ভারত অংশীদার দেশ হিসাবে অংশগ্রহণ করছে। ভিডিওসিত্তায় ভিডিও গেমিং, অ্যানিমেশন, ছায়াছবি তৈরি ছাড়াও থাকছে রোম চলচ্চিত্র উৎসব এবং মার্কেটো ইন্টারন্যাজানেল ডেল অডিওভিসিভো-র তথ্য আন্তর্জাতিক অডিও ভিস্যুয়াল মার্কেট করা হয়েছে। কেন্দ্রীয় তথ্য ও সম্প্রচার মন্ত্রক এই কর্মসূচিটির আয়োজন করছে ।


    ভারতীয় প্রতিনিধিদলের নেতৃত্ব দিচ্ছেন তথ্য ও সম্প্রচার মন্ত্রকের যুগ্মসচিব শ্রী অশোক কুমার পারমার। প্রতিনিধিদলের অন্যান্য সদস্যদের মধ্যে রয়েছেন ইতালি ও ভারতীয় রাষ্ট্রদূত শ্রী রেনেট সান্ধু, আন্তর্জাতিক চলচ্চিত্র উৎসবের অফিসার অন স্পেশাল ডিউটি শ্রী সেন্থিল রাজন, চলচ্চিত্র নির্দেশক শ্রী রাকেশ ওমপ্রকাশ মেহরা প্রমুখ।


    ভিডিওসিত্তা ২০১৮-য় ভারতীয় প্যাভিলিয়নে রয়েছে, ভারতীয় চলচ্চিত্র ঐতিহ্যের কিছু নমুনা। এছাড়াও রয়েছে ভারতের বিভিন্ন শুটিং লোকেশন সম্পর্কিত তথ্য, বিভিন্ন অঞ্চল থেকে নেওয়া ভারতীয় ছায়াছবি, ভারত ও ইতালির যৌথ প্রযোজনায় নির্মিত ছায়াছবি ইত্যাদি। পাশাপাশি, ভারতীয় মার্গনৃত্য, যোগ অধিবেশন, গান-বাজনারও আয়োজন করা হয়েছে।


    ভিডিওসিত্তায় ভারতীয় প্যাভিলিয়নের উদ্বোধন করে শ্রী পারমার ভারত’কে বিশ্বের বৃহত্তম চলচ্চিত্র নির্মাতা দেশ হিসাবে সকলের সামনে তুলে ধরেন। ভারত ও ইতালির মধ্যে কূটনৈতিক সম্পর্ক থাকার ফলে দু’দেশের মধ্যে যৌথ প্রযোজনার ছায়াছবি নির্মাণ যে যথেষ্ট গুরুত্ব পেয়েছে, সে বিষয়েও তিনি জানান। ভিডিওসিত্তায় প্রদর্শিত হয়েছে ভারতের ‘চলো জীতে হ্যায়’, ‘ভিলেজ রকস্টার্স্‌’, ‘সিঞ্জর’, ‘টেক অফ’, ‘লাদাখ চলে রিক্‌শাওয়ালা’, ‘নিউটন’, ‘কাহানী’ এবং ‘ক্যুইন’ – এর মতো উল্লেখযোগ্য বেশ কিছু ছবি ।


    CG/SSS / SB…

    
    
    (Release ID: 1551760) Visitor Counter : 129
    
    
      Read this release in: English