      অর্থমন্ত্রক

      অক্টোবর মাসে জিএসটি খাতে রাজস্ব সংগ্রহের পরিমান ১ লক্ষ কোটি টাকা ছাড়ালো
      Posted On: 02 NOV 2018 10:47AM by PIB Kolkata


    নয়াদিল্লি, ০১ নভেম্বর , ২০১৮


    অভিন্ন পণ্য ও পরিষেবা কর (জিএসটি) খাতে সদ্য সমাপ্ত অক্টোবর মাসে রাজস্ব সংগ্রহের পরিমান ১ লক্ষ কোটি টাকা ছাড়িয়েছে। এই রাজস্ব সংগ্রহের মধ্যে সিজিএসটি খাতে আদায় হয়েছে ১৬ হাজার ৪৬৪ কোটি টাকা, এসজিএসিটি খাতে আদায়ের পরিমাণ ২২ হাজার ৮২৬ কোটি টাকা, আই জিএসিটি খাতে আদায়ের পরিমাণ ৫৩ হাজার ৪১৯ কোটি টাকা (আমদানি বাবদ সংগৃহীত ২৬ হাজার ৯০৮ কোটি টাকা সহ) এবং সেস থেকে আদায়ের পরিমাণ ৮ হাজার কোটি টাকা (আমদানি বাবদ সংগৃহীত ৯৫৫ কোটি টাকা সহ)রয়েছে।


    গত সেপ্টেম্বর মাস থেকে ৩১ অক্টোবর পর্যন্ত জিএসটিআর থ্রিবি রিটার্ন দাখিলের সংখ্যা ছিল ৬৭ লক্ষ ৪৫ হাজার।


    কেন্দ্রীয় সরকার সিজিএসটি খাতে ১৭ হাজার ৪৯০ কোটি টাকা এবং এসজিএসটি খাতে ১৫ হাজার ১০৭ কোটি টাকার নিষ্পত্তি করেছে। এছাড়াও কেন্দ্রীয় সরকারের কাছে আইজিএসটি বাবদ থাকা অর্থের মধ্যে ৩০ হাজার কোটি টাকার নিষ্পত্তি করেছে। অক্টোবর মাসে জিএসটি সংক্রান্ত বিভিন্ন অমিমাংসিত বিষয়ের স্হায়ী সমাধানের পর কেন্দ্রীয় সরকার এবং রাজ্য সরকারগুলির রাজস্বের পরিমাণ ছিল যথাক্রমে ৪৮ হাজার ৯৫৪ কোটি টাকা এবং ৫২ হাজার ৯৩৪ কোটি টাকা।


    জিএসটি বাবদ রাজস্ব সংগ্রহের পরিমাণ গত সেপ্টেম্বর মাসে সংগৃহীত ৯৪ হাজার ৪৪২ কোটি টাকা থেকে ৬.৬৪ শতাংশ বেড়ে অক্টোবর মাসে ১ লক্ষ ৭১০ কোটি টাকায় পৌঁছেছে। কেরালা, ঝাড়খন্ড, রাজস্হান, উত্তরাখন্ড এবং মহারাষ্ট্র থেকে অক্টোবর মাসে উল্লেখযোগ্য হারে জিএসটি সংগ্রহের পরিমাণ বৃদ্ধি পেয়েছে।


    CG/BD /NS/…

    
    
    (Release ID: 1551682) Visitor Counter : 24
    
    
      Read this release in: English