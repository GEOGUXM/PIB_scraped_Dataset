      প্রধানমন্ত্রীরদপ্তর

      প্রধানমন্ত্রী পারমাণবিক আস্থা অর্জনকারী আইএনএস আরিহন্তের সদস্যদের আজ সম্মান জানিয়েছেন
      Posted On: 05 NOV 2018 3:40PM by PIB Kolkata


    নয়াদিল্লি , ০ ৫ নভেম্বর, ২০১ ৮


    প্রধানমন্ত্রী শ্রী নরেন্দ্র মোদী আজ কৌশলগত পারমাণবিক আক্রমণে সক্ষম ডুবো জাহাজ আইএনএস আরিহন্তের সদস্যদের অভ্যর্থনা জানান। সম্প্রতি এই ডুবো জাহাজটি এর প্রথম প্রহরা সম্পন্ন করে ফিরে এসেছে। এর ফলে, আইএনএস আরিহন্তের পারমাণবিক ক্ষমতা সম্পর্কে দেশবাসীর আস্থা তৈরি হয়েছে।


    আইএনএস আরিহান্তের সাফল্য এবং এই ধরণের ডুবো জাহাজের নক্‌শা তৈরি, নির্মাণ এবং তা চালানোর দক্ষতা অর্জন করে বিশ্বের এই ধরণের ক্ষমতাসম্পন্ন স্বল্প কয়েকটি দেশের তালিকায় ভারতকে জায়গা দেবার জন্য প্রধানমন্ত্রী শ্রী নরেন্দ্র মোদী এই ডুবো জাহাজের সব সদস্যদের অভিনন্দন জানান এবং এটি নির্মাণ কাজের সঙ্গে জড়িত অন্যান্যদেরও অভিনন্দিত করেন।


    তিনি বলেন, এই ডুবো জাহাজটি কার্যকর করার ক্ষেত্রে সংশ্লিষ্ট সব ক্ষেত্রের সহযোগিতা এবং দেশের কারিগরি ক্ষমতা নতুন করে প্রমাণিত হয়েছে। দেশে নিরাপত্তা বৃদ্ধির ক্ষেত্রে এ ধরণের একটি শক্তিশালী ডুবো জাহাজ তৈরি করার জন্য প্রধানমন্ত্রী তাঁদের দৃঢ়প্রত্যয়ের প্রশংসা করেন।


    প্রধানমন্ত্রী ভারতীয় সৈন্যদের সাহসিকতা ও আত্মোনিয়োজনের প্রশংসা করেন। তিনি ভারতীয় বৈজ্ঞানিকদের উদ্ভাবনী মানেরও প্রশংসা করেন। তিনি বলেন, তাঁদের পরিশ্রমের ফল এই শক্তিশালী পারমাণবিক ক্ষমতাসম্পন্ন ডুবো জাহাজ। এটি এ ধরণের জাহাজ তৈরির বিষয়ে ভারতের ক্ষমতা নিয়ে সকলের সব ধরণের সন্দেহের অবসান ঘটিয়েছে।


    প্রধানমন্ত্রী বলেন, দেশের জনগণ নতুন ভারত ও শক্তিমান ভারত গড়ার লক্ষ্যে কাজ করে চলেছে। এই পথে এগিয়ে যেতে সব ধরণের চ্যালেঞ্জ মোকাবিলায় নিরলস কাজ করেছেন তাঁরা। তিনি জোড় দিয়ে বলেন, মজবুত ভারত কোটি কোটি ভারতবাসীর সব আশা-আকাঙ্খা পূরণে সক্ষম হবে এবং আন্তর্জাতিক স্তরে শান্তি ও সুস্থিতি বজায় রাখার লক্ষ্যে এক শক্তিশালী ভিত্তি হিসাবে কাজ করবে।


    প্রধানমন্ত্রী শ্রী নরেন্দ্র মোদী এই অনুষ্ঠানে অংশগ্রহণকারী সকলকে ও তাঁদের পরিবার-পরিজনদের আলোর উৎসব দীপাবলীর শুভেচ্ছা জানান। তিনি আশা প্রকাশ করেন, আলো যেমন অন্ধকারকে দূর করে সব ভয়ের অবসান ঘটায় আইএনএস আরিহন্ত এমনভাবেই সব ভয়ভীতি কাটিয়ে দেশকে এগিয়ে নিয়ে যাবে।


    দায়িত্বশীল দেশ হিসাবে ভারত পারমাণবিক শক্তি ব্যবহারের ক্ষেত্রে নিয়ন্ত্রিত কাঠামোর মধ্যে থেকে কার্যকরি নিরাপত্তা পদক্ষেপ গ্রহণ করে এবং সব রাজনৈতিক নিয়ন্ত্রণ মেনে কাজ করে চলেছে। ২০০৩ সালের চৌঠা জানুয়ারি তৎকালীন প্রধানমন্ত্রী শ্রী অটল বিহারী বাজপেয়ীর পৌরহিত্যে মন্ত্রিসভার বৈঠকে নিরাপত্তার খাতিরে প্রথমেই পারমাণবিক অস্ত্র ব্যবহার নয় – এই বিষয়ে যে সিদ্ধান্ত হয়, তা বর্তমান সরকারও মেনে চলছে।


    CG/PM / SB……

    
    
    (Release ID: 1551902) Visitor Counter : 58
    
    
      Read this release in: English