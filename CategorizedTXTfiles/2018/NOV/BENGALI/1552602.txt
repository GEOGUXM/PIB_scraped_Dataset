      রাষ্ট্রপতিরসচিবালয়

      ৫৮তম এনডিসি পাঠ্যক্রমের শিক্ষক এবং শিক্ষার্থীরা আজ রাষ্ট্রপতির সঙ্গে সাক্ষাৎ করেছেন
      Posted On: 13 NOV 2018 4:29PM by PIB Kolkata


    নয়াদিল্লি, ১২ নভেম্বর, ২০১৮


    নতুন দিল্লীতে রাষ্ট্রপতি ভবনে ৫৮তম এনডিসি পাঠ্যক্রমের শিক্ষক এবং শিক্ষার্থীরা ভারতের রাষ্ট্রপতি শ্রী রামনাথ কোবিন্দের সঙ্গে সাক্ষাৎ করছেন। তাঁদের সঙ্গে সাক্ষাৎ করে রাষ্ট্রপতি বলেন, যে বিশ্ব পরিস্থিতিতে আমরা বসবাস করছি তা গতিশীল এবং চ্যালেঞ্জ হাজির করছে। এমন একটা সময় ছিল যখন দেশের নিরাপত্তা এবং প্রতিরক্ষা একটি দেশের ভৌগোলিক অখণ্ডতা রক্ষার সঙ্গে এক করে দেখা হত। কিন্তু বর্তমানে সেরকম পরিস্থিতি আর নেই। আজকের দিনে নিরাপত্তার ধারণার সঙ্গে অর্থনৈতিক এবং শক্তি নিরাপত্তা, সাইবার নিরাপত্তা, স্বাস্থ্য, খাদ্য, নতুন প্রযুক্তি এবং পরিবেশের নিরাপত্তাও যুক্ত হয়েছে। বিশ্বে ক্রমবর্ধমান যোগাযোগের এই সময়ে এমনকি, আমাদের জাতীয় সীমান্তের বাইরেও রাজনৈতিক, সামাজিক এবং অর্থনৈতিক সমস্যা আমাদের নিরাপত্তার ওপর প্রভাব ফেলে।


    রাষ্ট্রপতি বলেন, নিরাপত্তার ক্ষেত্রে বিভিন্ন ধরণের কাজকে একযোগে গ্রথিত করা অত্যন্ত জটিল এক কাজ। ভারতের মতো গণতান্ত্রিক ব্যবস্থায় এই কাজ করার জন্য রাষ্ট্রের বিভিন্ন সংস্থা, বিভাগ এমনকি বেসরকারি ক্ষেত্রকেও একযোগে কাজ করতে হয়। এছাড়া, একে অপরের কর্মক্ষমতা এবং সীমাবদ্ধতাকে বুঝতে হয় যার অর্থ, রাজনৈতিক নির্বাহী এবং সিভিল সার্ভিসের আধিকারিকদের প্রতিরক্ষা বাহিনীর দক্ষতা এবং চিন্তাভাবনার সঙ্গে পরিচিত হতে হবে। অনুরূপভাবে, সামরিক বাহিনীর আধিকারিকদেরও সাংবিধানিক এবং প্রশাসনিক কাজকর্ম বিষয়ে সচেতন হতে হবে। এই সবই হচ্ছে আমাদের জাতীয় নিরাপত্তার একটি সুষ্ঠু ধারণা বা দৃষ্টিভঙ্গির অংশ।


    CG/PB/DM/…

    
    
    (Release ID: 1552602) Visitor Counter : 24
    
    
      Read this release in: English