      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী ও মালদ্বীপের রাষ্ট্রপতি ইব্রাহিম মহম্মদ সোলির মধ্যে আলোচনার পর যৌথ প্রেস বিবৃতি
      Posted On: 19 NOV 2018 4:47PM by PIB Kolkata


    নয়াদিল্লি , ১ ৭ নভেম্বর, ২০১ ৮


    মালদ্বীপের রাষ্ট্রপতি ইব্রাহিম মহম্মদ সোলি তাঁর শপথ গ্রহণ অনুষ্ঠানে যোগ দিতে যাবার জন্য প্রধানমন্ত্রী শ্রী নরেন্দ্র মোদীকে স্বাগত জানান ও ধন্যবাদ জ্ঞাপন করেন ।


    প্রধানমন্ত্রী শ্রী নরেন্দ্র মোদী এই উদ্বোধনী অনুষ্ঠানে তাঁকে আমন্ত্রণ জানানোর বিশেষ সৌজন্য দেখানোয় রাষ্ট্রপতি সোলিকে ধন্যবাদ জানান। তিনি ভারতবাসীর পক্ষ থেকে মালদ্বীপের জনগণকে শুভেচ্ছা জানান।


    দুই নেতা ভারত ও মালদ্বীপের মধ্যে সম্পর্ক বৃদ্ধিতে জোর দেন। মালদ্বীপের রাষ্ট্রপতি পদে শ্রী সোলির নির্বাচন দুই দেশের ঘনিষ্ঠ সহযোগিতা ও বন্ধুত্বপূর্ণ সম্পর্কে পুনরুজ্জীবন ঘটাবে বলে তাঁরা আস্থা প্রকাশ করেন।


    বৈঠকে উভয় নেতা ভারত মহাসাগরীয় অঞ্চলে শান্তি ও নিরাপত্তা বজায় রাখার ওপর গুরুত্ব দেন এবং এই অঞ্চলের সুস্থিতি বজায় রাখার চাহিদা ব্যক্ত করেন।


    উভয় নেতা এই অঞ্চলে এবং বিশ্বে সর্বত্র সন্ত্রাস মোকাবিলায় সহযোগিতা বাড়ানোর বিষয়ে প্রতিশ্রুতিবদ্ধ হন।


    রাষ্ট্রপতি সোলি তাঁর দেশের বর্তমান অর্থনৈতিক পরিস্থিতি সম্পর্কে প্রধানমন্ত্রী মোদীকে অবহিত করেন। মালদ্বীপের জনগণকে দেওয়া প্রতিশ্রুতি রক্ষায় এবং সেদেশের উন্নয়নে নতুন সরকারকে ভারত কিভাবে সাহায্য করতে পারে, সেই পন্থা-পদ্ধতি নিয়েও দুই নেতার মধ্যে আলোচনা হয়। শ্রী সোলি সেদেশে আবাস ও পরিকাঠামো উন্নয়ন এবং দ্বীপগুলিতে জল ও পয়ঃপ্রণালী ব্যবস্থার উন্নতির ওপর বিশেষ গুরুত্ব দেন।


    প্রধানমন্ত্রী মোদী মালদ্বীপের স্থায়ী সামাজিক ও অর্থনৈতিক উন্নয়নে ভারতের সহযোগিতার বিষয়ে রাষ্ট্রপতি সোলিকে আশ্বস্ত করেন। তিনি সম্ভাব্য সব ক্ষেত্রে সহযোগিতার আশ্বাস দেন। প্রধানমন্ত্রী, মালদ্বীপের চাহিদা নিয়ে বিস্তারিত আলোচনা করতে যতদ্রুত সম্ভব দুই পক্ষকে আলোচনায় বসার পরামর্শ দেন।


    প্রধানমন্ত্রী মোদী বিভিন্ন ক্ষেত্রে ভারতীয় কোম্পানিগুলির মালদ্বীপে বিনিয়োগের সুযোগ বৃদ্ধির বিষয়টিকে স্বাগত জানিয়ে বলেন, এতে উভয় দেশই উপকৃত হবে। দুই দেশের পর্যটনের বিশাল সম্ভাবনার দিকে নজর রেখে উভয় নেতা ভিসা প্রক্রিয়া সরলীকরণের ওপর গুরুত্ব দেন।


    প্রধানমন্ত্রী মোদী রাষ্ট্রপতি সোলির সুবিধা মতো যতশীঘ্র সম্ভব ভারত সফরের আমন্ত্রণ জানান। রাষ্ট্রপতি সোলি সাদরে সেই আমন্ত্রণ গ্রহণ করেন।


    রাষ্ট্রপতি সোলির আসন্ন ভারত সফরের পরবর্তী প্রস্তুতি নিয়ে বিস্তারিত আলোচনা করতে সেদেশের বিদেশ মন্ত্রী ২৬ নভেম্বর ভারত সফরে আসবেন।


    প্রধানমন্ত্রী শ্রী নরেন্দ্র মোদী আগামীদিনে আবার সরকারি সফরে মালদ্বীপ যাবেন বলে রাষ্ট্রপতি সোলি আশা প্রকাশ করেন। প্রধানমন্ত্রী শ্রী মোদী আনন্দের সঙ্গে সেই আমন্ত্রণ গ্রহণ করেন।


    CG/P M/ SB…

    
    
    (Release ID: 1553174) Visitor Counter : 295
    
    
      Read this release in: English