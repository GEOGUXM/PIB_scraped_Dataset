      প্রতিরক্ষামন্ত্রক

      মিজোরামে ভারত-জাপান সেনা মহড়া ‘ধর্ম গার্জেন’- ২০১৮ শুরু হল
      Posted On: 02 NOV 2018 6:29PM by PIB Kolkata


    কলকাতা, ০২ নভেম্বর , ২০১৮


    ভারত ও জাপানের সেনাবাহিনীর যৌথ সেনা মহড়া- ‘ ধর্ম গার্জেন ’ - ২০১৮ মিজোরামের ভাইরেঙ্গটে-তে বৃহস্পতিবার (১ নভেম্বর) থেকে শুরু হয়েছে। ভাইরেঙ্গটের কাউন্টার ইনসারজেন্সি ও জঙ্গল ওয়ারফেয়ার স্কুলে এই মহড়া চলছে। জাপান থেকে ৩২ নম্বর ইনফ্যানট্রি ব্যাটেলিয়ান ও ভারতের পক্ষ থেকে ৬ / ১ গোর্খা রাইফেল্স রেজিমেন্টের একটি প্ল্যাটুন সৈনিকরা এই দু-দেশীয় যৌথ মহড়ায় অংশ নিচ্ছেন।


    ১৪ দিনের এই সেনা মহড়া এই প্রথম অনুষ্ঠিত হচ্ছে। দু-দেশের সেনাবাহিনীর মধ্যে সুসম্পর্ক গড়ে তোলা এবং দক্ষতা তৈরী ও অভিজ্ঞতা বিনিময়ের জন্যই মহড়ার আয়োজন করা হয়েছে। যৌথ মহড়ায় শিক্ষা কক্ষের ভেতর এবং বাইরেও প্রশিক্ষণের কর্মসূচি থাকবে, যাতে সারা বিশ্বে সন্ত্রাসের বিরুদ্ধে যুদ্ধ চালানোর মতো প্রয়োজনীয় দক্ষতা বৃদ্ধির ওপর গুরুত্ব আরোপ করা হবে। এছাড়া, এই মহড়ায় যে কোন যৌথ অভিযানে সাফল্য অর্জনের জন্য দু-দেশের বাহিনীর মধ্যে মিলিতভাবে কাজ করার ক্ষমতা অর্জনের ওপরও জোর দেওয়া হবে। শহরাঞ্চলে যুদ্ধকালীন পরিস্হিতিতে যেসব বিপদ দেখা দিতে পারে, সেগুলি মোকাবিলার জন্য দক্ষতা অর্জনের প্রয়োজনেও দু-দেশের সেনাবাহিনী যৌথভাবে প্রশিক্ষণ গ্রহণ করবে। এরফলে, জাপান ও ভারতের সেনাবাহিনীর মধ্যে পারস্পরিক বোঝাপড়া ও সম্মানবোধ বৃদ্ধি পাবে।


    CG/SC /NS/…

    
    
    (Release ID: 1551752) Visitor Counter : 38