      প্রধানমন্ত্রীরদপ্তর

      উত্তরাখন্ডের হরসিলে জওয়ানদের সঙ্গে প্রধানমন্ত্রীর দীপাবলী উদযাপন
      Posted On: 07 NOV 2018 5:09PM by PIB Kolkata


    নয়াদিল্লি , ০ ৭ নভেম্বর, ২০১ ৮


    প্রধানমন্ত্রী শ্রী নরেন্দ্র মোদী বুধবার উত্তরাখন্ডের হরসিলে ভারতীয় সেনাবাহিনী ও ভারত-তীব্বত সীমান্ত পুলিশ বাহিনী জওয়ানদের সঙ্গে দীপাবলী উদযাপন করেন।


    এই উপলক্ষে জওয়ানদের শুভেচ্ছা জানিয়ে প্রধানমন্ত্রী বলেন, প্রত্যন্ত তুষারাচ্ছন্ন পার্বত্য এলাকায় কর্তব্যের প্রতি তাঁদের আন্তরিকতা সমগ্র দেশের শক্তি বাড়াচ্ছে এবং ১২৫ কোটি ভারতবাসীর ভবিষ্যৎ স্বপ্নকে সুনিশ্চিত করছে। তিনি বলেন, আলোর উৎসব দীপাবলী ভয় দূর করে মানবিক গুণাবলীর আলো ছড়িয়ে দেয়। একইভাবে, জওয়ানরাও তাঁদের দায়বদ্ধতা ও সুশৃঙ্খল জীবনযাপনের মধ্য দিয়ে মানুষের মনে নিরাপত্তা ও ভয়ভীতিহীন মানসিকতা ছড়িয়ে দিতে কাজ করে চলেছেন বলে তিনি মন্তব্য করেন।


    প্রধানমন্ত্রী বলেন, গুজরাটের মুখ্যমন্ত্রী থাকাকালীন সময় থেকেই তিনি দীপাবলীতে সেনা জওয়ানদের সঙ্গে সাক্ষাৎ করে আসছেন। বেশ কয়েক বছর আগে কৈলাশ মানস সরোবর যাত্রায় যুক্ত থাকার কথা স্মরণ করে ভারত – তীব্বত সীমান্ত পুলিশের জওয়ানদের সঙ্গে তাঁর মতবিনিময়ের কথাও প্রধানমন্ত্রী উল্লেখ করেন।


    প্রতিরক্ষা ক্ষেত্রে ভারতের ব্যাপক উন্নয়ন হচ্ছে উল্লেখ করে প্রধানমন্ত্রী প্রাক্তন সেনানীদের কল্যাণে ‘এক পদ এক পেনশন’ সহ বিভিন্ন কল্যাণমূলক ব্যবস্থা গ্রহণের কথাও উল্লেখ করেন ।


    প্রধানমন্ত্রী আরও বলেন, রাষ্ট্রসংঘের শান্তি রক্ষা অভিযানগুলিতে ভারতীয় সেনাবাহিনীর ভূমিকা সারা বিশ্ব জুড়ে প্রশংসিত ও সমাদৃত হয়েছে।


    প্রধানমন্ত্রী জওয়ানদের মধ্যে মিষ্টি বিতরণ করেন। মন্দির প্রাঙ্গণের আশেপাশের বিভিন্ন জায়গা থেকে আগত বেশ কিছু মানুষের সঙ্গে তিনি মতবিনিময় করেন এবং প্রধানমন্ত্রীকে তাঁরা দীপাবলীর শুভেচ্ছা জানান।


    CG/BD/SB…

    
    
    (Release ID: 1552102) Visitor Counter : 14
    
    
      Read this release in: English