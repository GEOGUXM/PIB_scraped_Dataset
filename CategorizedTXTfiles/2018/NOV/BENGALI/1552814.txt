      স্বরাষ্ট্র মন্ত্রক

      ভারতে গত এক বছরে ভিসা ব্যবস্হার সরলীকরণ
      Posted On: 15 NOV 2018 1:03PM by PIB Kolkata


    নয়াদিল্লি, ১৪ নভেম্বর


    ভারতে বিদেশীদের প্রবেশ, থাকা এবং চলাচল করার কাজটিকে স্বাভাবিক রাখতে একটি বলিষ্ঠ ভিসা ব্যবস্হা রয়েছে। গত এক বছর ধরে স্বরাষ্ট্র মন্ত্রক ভারতে ভিসা প্রক্রিয়াকে সরল করে তুলতে একগুচ্ছ পদক্ষেপ গ্রহণ করেছে। এরমধ্যে সবচেয়ে গুরুত্বপূর্ণ হচ্ছে ইলেক্ট্রনিক ভিসা ব্যবস্হা। ১৬৬টি দেশের নাগরিকদের জন্য ২৬টি বিমানবন্দর এবং ৫টি সামুদ্রিক বন্দর এই ই-ভিসা ব্যবস্হা চালু হয়েছে। অভিবাসন দপ্তরের পক্ষ থেকে ২৪ অথবা ৪৮ ঘন্টার মধ্যে কোনো বিদেশীকে ই-ভিসা প্রদানের সিদ্ধান্ত জানানো হয়। এই কারণেই দিন দিন ই-ভিসার জনপ্রিয়তা বাড়ছে। ২০১৫ সালে ই-ভিসা নিয়ে ভারতে প্রবেশ করা বিদেশীদের সংখ্যা ছিল ৪.৪৭ লক্ষ। ২০১৭-ই এই সংখ্যা বেড়ে ১৭ লক্ষ হয়েছে এবং ২০১৮-ই ৩০ অক্টোবর পর্যন্ত এই সংখ্যা ১৮.৭৮ লক্ষে পৌঁছে গেছে।


    সাধারণভাবে ই-ভিসা ৫টি শ্রেণীতে পাওয়া যায়। এগুলি হল, পর্যটন, ব্যবসা, মেডিক্যাল, সম্মেলন এবং মেডিক্যাল অ্যাটেনডেন্ট। ই-ভিসার মেয়াদ ৬০ দিন থেকে বাড়িয়ে ৯০ দিন পর্যন্ত করার ক্ষমতা স্হানীয় এফআরআরও-দের হাতে দেওয়া হয়েছে। এছাড়া এক বছরে তিনবার এই ধরনের ই-ভিসার সুবিধা নেওয়া যেতে পারে। আগে এই সংখ্যা ছিল বছরে দু বার। যেসমস্ত বিদেশী ইতিমধ্যেই ভারতে রয়েছেন, অথবা ভিসার মেয়াদ বাড়াতে চান, তাদের জন্য এই ধরনের ২৭টি ভিসা সংক্রান্ত পরিষেবার জন্য সারা দেশ জুড়ে ই-এফআরআরও নামে একটি অনলাইন ব্যবস্হা চালু করা হয়েছে। এই ব্যবস্হার ফলে বিদেশীদের এখন আর বিদেশী নথিভুক্তি কেন্দ্রে যেতে হয়না। অনলাইনে অর্থ প্রদানের পর অনলাইনেই ভিসার পরিষেবা তাঁরা পাচ্ছেন। এছাড়া দীর্ঘমেয়াদী ভিসার ক্ষেত্রেও বেশকিছু সুযোগ সুবিধা দেওয়া হচ্ছে।


    CG/PB /NS/…

    
    
    (Release ID: 1552814) Visitor Counter : 8
    
    
      Read this release in: English