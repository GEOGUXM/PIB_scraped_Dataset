      কেন্দ্রীয়মন্ত্রিসভা

      বিজ্ঞান ও প্রযুক্তির প্রসারে ভারতের অটল উদ্ভাবন মিশন এবং রাশিয়ার ফান্ড “ট্যালেন্ট অ্যান্ড সাক্সেস”-এর মধ্যে মউ স্বাক্ষরের প্রস্তাবে কেন্দ্রীয় মন্ত্রিসভার অনুমোদন
      Posted On: 22 NOV 2018 2:59PM by PIB Kolkata


    নয়াদিল্লি, ২২ নভেম্বর, ২০১৮


    ভারত ও রাশিয়ার মধ্যে বিজ্ঞান ও প্রযুক্তির প্রসারের পাশাপাশি দুই দেশের মধ্যে ছাত্র, শিক্ষক, গবেষক ও বিজ্ঞানীদের বিনিময়ের মাধ্যমে এক মজবুত সহযোগিতামূলক ভিত্তি গড়ে তুলতে ভারতের অটল উদ্ভাবন মিশন এবং রাশিয়ার “ট্যালেন্ট অ্যান্ড সাক্সেস” ফান্ডের মধ্যে যে সমঝোতাপত্র বা মউ স্বাক্ষরিত হয়েছে, সে সম্পর্কে কেন্দ্রীয় মন্ত্রিসভাকে অবহিত করা হয়েছে। নতুন দিল্লীতে প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৃহস্পতিবারের (২২শে নভেম্বর) বৈঠকে এ বিষয়ে প্রধানমন্ত্রীকে অবহিত করা হয়। গত ৫ই অক্টোবর দুই দেশের মধ্যে এই সমঝোতাপত্র স্বাক্ষরিত হয়।


    এই মউ স্বাক্ষরের ফলে বিজ্ঞান ও প্রযুক্তির প্রসারের পাশাপাশি দুই দেশের মধ্যে ছাত্র, শিক্ষক, গবেষক ও বিজ্ঞানীদের বিনিময়ের মাধ্যমে এক মজবুত সহযোগিতামূলক ভিত্তি গড়ে তোলার বিষয়টি আরও সহজ হয়ে উঠবে। একইভাবে, দুই দেশের বিদ্যালয়, বিশ্ববিদ্যালয়, সাংস্কৃতিক প্রতিষ্ঠান, বিজ্ঞান ও প্রযুক্তি তথা বিশেষ শিক্ষা প্রতিষ্ঠান, হাইটেক কোম্পানিজ, স্টার্ট-আপ সংস্থা ও উদ্ভাবনমূলক কেন্দ্রগুলির মধ্যে সম্পর্ক গড়ে তোলার ক্ষেত্রেও এই মউটি এক প্রাতিষ্ঠানিক ব্যবস্থা প্রদান করবে। দুই দেশের প্রতিষ্ঠানগুলির মধ্যে এ ধরণের উদ্যোগ গ্রহণের ফলে বিজ্ঞানমূলক ধ্যান-ধারণা, মেধাসম্পদ, উদ্ভাবন তথা মেধাগত পণ্যের উন্নয়নে প্রসার ঘটবে।


    CG/BD/DM/…

    
    
    (Release ID: 1553463) Visitor Counter : 24
    
    
      Read this release in: English