      শিল্পওবাণিজ্যমন্ত্রক

      ভারত আন্তর্জাতিক বাণিজ্য মেলা ২০১৮ শুরু
      Posted On: 15 NOV 2018 1:06PM by PIB Kolkata


    নয়াদিল্লি, ১৪ নভেম্বর , ২০১৮


    কেন্দ্রীয় শিল্প ও বাণিজ্য প্রতিমন্ত্রী শ্রী সি আর চৌধুরী বুধবার নতুন দিল্লীর প্রগতি ময়দানে ৩৮-তম ভারত- আন্তর্জাতিক বাণিজ্য মেলা ২০১৮ উদ্বোধন করেন। ভারত বাণিজ্য প্রসার সংগঠন বা আইপিটিও এই মেলার আয়োজক। মেলা চলবে আগামী ২৭ নভেম্বর পর্যন্ত।


    মেলার উদ্বোধন করে শ্রী সি আর চৌধুরী বলেন, ভারত এখন প্রাথমিক পণ্য সামগ্রী রপ্তানীকারক দেশ থেকে মূল্য সংযুক্ত পণ্য সামগ্রী ও পরিষেবা রপ্তানীকারক দেশ হয়ে উঠছে। এই প্রেক্ষিতে পরিষেবা ক্ষেত্র গুরুত্বপূর্ণ ভূমিকা পালন করছে। তিনি জোর দিয়ে বলেন, উ ৎ পাদন বৃদ্ধির পাশাপাশি পণ্য সামগ্রীর গুণমান বজায় রাখাও সমান গুরুত্বপূর্ণ। মেলার মূল ভাবনা ‘ গ্রামীণ শিল্পোদ্যোগ ’ প্রসঙ্গে শ্রী চোধুরী বলেন, দেশের গ্রামাঞ্চলে ৪০ শতাংশ উ ৎপাদকন অতিক্ষুদ্র, ক্ষুদ্র ও মাঝারি শিল্পোদ্যোগ ক্ষেত্র থেকে হয়। স্বাভাবিকভাবেই এই ক্ষেত্রটির প্রতি বিশেষ নজর দেওয়ার প্রয়োজন রয়েছে।


    অনুষ্ঠানে কেন্দ্রীয় সংস্কৃতি প্রতিমন্ত্রী শ্রী ডঃ মহেশ শর্মা বলেন, ভারত এখন বিশ্বের ষষ্ঠ বৃহ ৎ অর্থনীতি। সীমিত জায়গার মধ্যে এবারের মেলা আয়োজন করার জন্য ডঃ শর্মা আইটিপিও-কে অভিনন্দন জানান। তিনি আরো বলেন, ভারতীয় ঐতিহ্য, সংস্কৃতি ও শিল্পোদ্যোগমূলক কর্মকান্ডকে এক ছাতার তলায় নিয়ে আসার ক্ষেত্রে ভারত আন্তর্জাতিক বাণিজ্য মেলা গুরুত্বপূর্ণ ভূমিকা নিয়ে থাকে। মহাত্মা গান্ধীর জন্মের সার্ধ শতবার্ষিকী উদযাপনের সূচনার প্রেক্ষিতে এবারের মেলার বিশেষ গুরুত্ব রয়েছে। প্রধানমন্ত্রী নরেন্দ্র মোদী ‘ সবকা সাথ, সবকা বিকাশ ’ পরিকল্পনা বাস্তবায়িত করার লক্ষ্যে সমস্ত রাজ্য, সরকারি সংগঠন ও সংশ্লিষ্ট সব পক্ষ সর্বাত্মক প্রয়াস নিচ্ছে। এবারের মেলায় কেন্দ্রীয় সরকারের মেক ইন ইন্ডিয়া, স্টার্ট আপ ইন্ডিয়া, ডিজিটাল ইন্ডিয়া, স্কিল ইন্ডিয়া ও স্বচ্ছ ভারতের মতো বিভিন্ন উদ্যোগ তুলে ধরা হয়েছে।


    এবারের মেলার অংশীদার দেশ আফগানিস্হান। ফোকাস কানট্রি নেপাল। ঝাড়খন্ড রাজ্য এই মেলায় বিশেষ গুরুত্ব পাচ্ছে। এই মেলাতে আফগানিস্হান, চীন, হংকং, কিরঘিজস্হান, ইরান, মায়নমার, নেপাল, নেদারল্যান্ডস, দক্ষিণ আফ্রিকা সহ বিভিন্ন দেশ অংশগ্রহণ করেছে।


    CG/BD /NS/…

    
    
    (Release ID: 1552816) Visitor Counter : 113
    
    
      Read this release in: English