      স্বাস্থ্যওপরিবারকল্যাণমন্ত্রক

      জনস্বাস্থ্য ক্ষেত্রে নজরদারির জন্য এক অত্যাধুনিক তথ্যজ্ঞাপন মঞ্চের সূচনা হল স্বাস্থ্য মন্ত্রকে
      Posted On: 27 NOV 2018 4:57PM by PIB Kolkata


    নয়াদিল্লি, ২৭ নভেম্বর, ২০১৮


    কেন্দ্রীয় স্বাস্থ্য সচিব শ্রীমতী প্রীতি সুদন আজ নতুন দিল্লিতে এক অনুষ্ঠানে সাতটি রাজ্যে স্বাস্থ্য সংক্রান্ত সুসংবদ্ধ তথ্যজ্ঞাপন মঞ্চের অঙ্গ হিসাবে অসুখ-বিসুখের ক্ষেত্রে নজরদারির জন্য এক সুসংবদ্ধ কর্মসূচির সূচনা করেন। মন্ত্রকের এই বিশেষ উদ্যোগ রোগের প্রকোপ, বিভিন্ন ধরণের অসুখ-বিসুখ ও মৃত্যুহার হ্রাস করতে নীতি প্রণেতাদের এক কার্যকর স্বাস্থ্য ব্যবস্থা রূপায়ণে তাৎক্ষণিক তথ্য প্রদান করবে। স্বাস্থ্য সংক্রান্ত তথ্যজ্ঞাপনের এই ব্যবস্থায় সর্বাধুনিক প্রযুক্তি এবং স্বাস্থ্যক্ষেত্রে ডিজিটাল উদ্যোগগুলিকে কাজে লাগানো হয়েছে।


    এই উপলক্ষে শ্রীমতী সুদন বলেন, স্বাস্থ্য সংক্রান্ত তথ্যজ্ঞাপন মঞ্চের সাফল্য প্রাথমিকভাবে রাজ্যগুলি থেকে পাওয়া তথ্যের গুণমানের ওপর নির্ভর করছে। তিনি বলেন, তথ্যই হল প্রকৃত শক্তি এবং এই শক্তি সাধারণ মানুষকে তথ্যাভিজ্ঞ করে তোলে। রোগের মহামারী আগাম নির্ধারণে এবং স্বাস্থ্যগত বিষয়ে সাধারণ মানুষকে সচেতন করে তুলতে এই মঞ্চকে গ্রহণ করার জন্য তিনি রাজ্য স্বাস্থ্য সচিবদের আন্তরিক আহ্বান জানান। স্বাস্থ্য সংক্রান্ত এই তথ্যজ্ঞাপন মঞ্চের কার্যকর রূপায়ণের জন্য ব্লক পর্যায়ে ৩২ হাজার ব্যক্তিকে, জেলাস্তরে ১৩ হাজার ব্যক্তিকে এবং রাজ্যস্তরে ৯০০-জন ব্যক্তিকে প্রশিক্ষণ দেওয়া হয়েছে। যে সাতটি রাজ্যে তথ্যজ্ঞাপন মঞ্চের সূচনা হয়েছে সেগুলি হল – অন্ধ্রপ্রদেশ, হিমাচল প্রদেশ, কর্ণাটক, কেরল, ওড়িশা, তেলেঙ্গানা ও উত্তরপ্রদেশ।


    অনুষ্ঠানে উপস্থিত ভারতে নিযুক্ত বিশ্ব স্বাস্থ্য সংস্থার প্রতিনিধি ডঃ হেঙ্ক বেকেড্যাম বলেন, এই উদ্যোগের ধারাবাহিকতা সুনিশ্চিত করতে বেসরকারি ক্ষেত্রের সঙ্গে সহযোগিতা গড়ে তোলা অত্যন্ত জরুরি। ভারতের এই উদ্যোগে সামিল হওয়ার সুযোগ বিশ্ব স্বাস্থ্য সংস্থার হয়েছে বলেও তিনি মন্তব্য করেন।


    SSS/BD/DM/…

    
    
    (Release ID: 1554003) Visitor Counter : 32
    
    
      Read this release in: English