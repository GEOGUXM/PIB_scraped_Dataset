      রাষ্ট্রপতিরসচিবালয়

      নতুন ভারত গড়তে দুর্নীতি প্রতিরোধে জোর দিলেন রাষ্ট্রপতি
      Posted On: 01 NOV 2018 11:12AM by PIB Kolkata


    নয়াদিল্লি , ৩১ অক্টোবর , ২০১ ৮


    রাষ্ট্রপতি শ্রী রাম নাথ কোবিন্দ আজ নতুন দিল্লিতে কেন্দ্রীয় ভিজিল্যান্স কমিশন আয়োজিত ভিজিল্যান্স সচেতনতা সপ্তাহ ২০১৮-র এক অনুষ্ঠানে যোগ দেন। এ বছরের মূল ভাবনা ‘দুর্নীতি দূর কর, নতুন ভারত গড়ে তোলো’।


    অনুষ্ঠানে রাষ্ট্রপতি বলেন, নতুন ভারত গড়তে দুর্নীতি প্রতিরোধের বিশেষ প্রয়োজন। তিনি জোর দিয়ে বলেন, স্বচ্ছতা ও সততার সঙ্গে কোনও সিদ্ধান্ত নেওয়া হয়েছে – এই বিষয়ে জনমানুষের বিশ্বাসযোগ্যতা তৈরির জন্য অবিরাম কাজ করতে হবে। এই লক্ষ্যে প্রযুক্তি ও ইন্টারনেট গুরুত্বপূর্ণ ভূমিকা নিতে পারে। সরকারি কাজে ডিজিটাল ব্যবস্থা গ্রহণের মধ্য দিয়ে দুর্নীতি প্রতিরোধ করা অনেকটাই সম্ভব হয়েছে বলে রাষ্ট্রপতি মন্তব্য করেন।


    শ্রী কোবিন্দ বলেন, আর্থিক কেলেঙ্কারির ঘটনায় কড়া শাস্তির ব্যবস্থা করা হচ্ছে। এর ফলে, এ ধরণের অপরাধে অভ্যস্ত ব্যক্তিদের মধ্যে আইন-শৃঙ্খলা সম্পর্কে ভয় সৃষ্টি হবে। অর্থ তছরূপ নিয়ন্ত্রণ আইন সংশোধন এই লক্ষ্যে এক বড় পদক্ষেপ। সরকারের এ ধরণের নানা উদ্যোগ দেশের সৎ নাগরিক ও কর প্রদানকারীদের মধ্যে আস্থা বাড়িয়ে তোলে বলেও রাষ্ট্রপতি মন্তব্য করেন।


    CG/PM / SB…

    
    
    (Release ID: 1551451) Visitor Counter : 13
    
    
      Read this release in: English