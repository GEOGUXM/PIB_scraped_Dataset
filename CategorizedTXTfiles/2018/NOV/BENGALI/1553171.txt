      তথ্যওসম্প্রচারমন্ত্রক

      কলকাতা পিআইবি-তে কোয়ামি একতা সপ্তাহ উদযাপন
      Posted On: 19 NOV 2018 4:41PM by PIB Kolkata


    কলকাতা, ১৯ নভেম্বর , ২০১৮


    কোয়ামি একতা সপ্তাহ উপলক্ষে কলকাতার প্রেস ইনফরমেশন ব্যুরোর দপ্তরে আজ এক অনুষ্ঠানের আয়োজন করা হয়। দেশে সাম্প্রদায়িক সম্প্রীতি ও জাতীয় সংহতি বজায় রাখার লক্ষ্যেই কোয়ামি একতা সপ্তাহ উদযাপন করা হয়ে থাকে। অনুষ্ঠানে পিআইবি-র অতিরিক্ত মহার্নিদেশক শ্রীমতি জেন নামচু বলেন, সমাজে সৌভাতৃত্ব ও সম্প্রীতির প্রসারে ধর্ম, সংস্কৃতি ও ভাষার প্রতি পারস্পরিক শ্রদ্ধা বজায় রাখার পাশাপাশি অন্যকে উপেক্ষা করা থেকেও বিরত থাকতে হবে। স্বাগত ভাষনে কার্যালয়ের যুগ্ম নির্দেশক শ্রী চিন্ময় চক্রবর্তী বলেন, বহু সাংস্কৃতিক এবং ধার্মিক বিবিধতাপূর্ণ সমাজে সহনশীলতা, সহাবস্হান এবং সৌভাতৃত্বের মূল্যবোধগুলির প্রতি আমাদের বহু প্রাচীন ঐতিহ্য ও আস্হাকে পুনঃপ্রতিষ্ঠার সুযোগ করে দেয় কোয়ামি একতা সপ্তাহ। তিনি আরও বলেন, দেশে সম্প্রীতি ও একতা বজায় রাখতে সকলকে একসঙ্গে কাজ করতে হবে।


    বিশিষ্ট পন্ডিত শ্রী জামাল আহমেদ জামাল প্রাচীন ধর্মগ্রন্হ ভগবৎ গীতা, রামায়ন এবং পবিত্র কোরান থেকে একাধিক অংশ উদ্ধৃত করে বলেন, সমস্ত ধর্মই সৌভাতৃত্ব ও মানবতার মূল্যবোধের ব্যাপারে একই আদর্শ শেখায়। তিনি আমাদের সমাজে সম্প্রীতি ও সংহতির গুরুত্বের কথা বিশেষভাবে উল্লেখ করেন। এই উপলক্ষ্যে প্রকাশনা বিভাগের সহকারি নির্দেশক শ্রী খুরশিদ মল্লিক এবং বিশিষ্ট লেখক ও কবি শ্রী আবুল বাশার ধর্মনিরপক্ষতা বজায় রাখার ক্ষেত্রে প্রকৃত ও সম্ভাব্য বিপদগুলির মোকাবিলায় ভারতের অন্তর্নিহিত শক্তি ও দৃঢ়তার বিভিন্ন দিক তুলে ধরেন।


    সাম্প্রদায়িক সম্প্রীতি এবং জাতীয় ঐক্য ও সংহতি বজায় রাখার লক্ষ্যে তথা জাতীয়তাবোধের প্রসারে প্রতি বছর ১৯ থেকে ২৫ নভেম্বর পর্যন্ত সপ্তাহটি দেশ জুড়ে কোয়ামি একতা সপ্তাহ বা জাতীয় সংহতি সপ্তাহ হিসাবে উদযাপন করা হয়।


    সংহতি সপ্তাহ উদযাপনের অঙ্গ হিসাবে পিআইবি কলকাতা কার্যালয়ের আধিকারিক ও কর্মীরা সমাজে জাতীয় সংহতি ও সম্প্রীতির প্রসারে শপথ গ্রহণ করেন। সঙ্গীত ও নাটক বিভাগের পক্ষ থেকে সাংস্কৃতিক অনুষ্ঠানের আয়োজন করা হয়।


    CG/BD /NS/…

    
    
    (Release ID: 1553171) Visitor Counter : 102
    
    
      Read this release in: English