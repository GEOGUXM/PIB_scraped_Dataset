      পেট্রোলিয়ামওপ্রাকৃতিকগ্যাসমন্ত্রক

      পেট্রোল পাম্প নেটওয়ার্ক সম্প্রসারণের জন্য আবেদন আহ্বান
      Posted On: 26 NOV 2018 6:33PM by PIB Kolkata


    কলকাতা, ২৬ নভেম্বর, ২০১ ৮


    তেলের ক্রমবর্ধমান চাহিদা পূরণে ও গ্রাহক সুবিধার্থে তেল বাজারজাতকরণ কোম্পানিগুলি দেশের পেট্রোল পাম্প নেটওয়ার্ক সম্প্রসারণের সিদ্ধান্ত নিয়েছে। বিপিসিএল, এইচপিসিএল এবং আইওসিএল – এর মতো প্রধান তেল কোম্পানিগুলি যৌথভাবে পেট্রোল পাম্পের জন্য অনলাইনে আবেদনপত্র আহ্বান করছে। পশ্চিমবঙ্গে আজ এক সাংবাদিক সম্মেলনে ইন্ডিয়ান অয়েলের মার্কেটিং বিভাগের কার্যনির্বাহী নির্দেশক দীপঙ্কর রায় বলেন, বর্তমান সংখ্যার প্রায় দ্বিগুণ পেট্রোল পাম্প চালুর লক্ষ্য নেওয়া হয়েছে।


    এই পেট্রোল পাম্পগুলি দূরবর্তী ও গ্রামীণ এলাকাতেও খোলা হবে। গ্রামীণ এলাকার কৃষি ক্ষেত্রের চাহিদা পূরণে ন্যায্য মূল্যে যথাযথ গুণমানসম্পন্ন তেল গ্রাহকদের হাতে পৌঁছে দেওয়ার লক্ষ্য পূরণে সাহায্য করবে। শ্রী রায় বলেন, এই পেট্রোল পাম্পগুলি খোলা হলে কর্মসংস্থানেরও সুযোগ তৈরি হবে।


    সরকারের ‘সহজে বাণিজ্য’ নীতিতে গুরুত্বের ওপর নির্ভর করে ডিলার নির্বাচন প্রক্রিয়াকে সরলীকৃত করা হয়েছে। গ্রাহক-বান্ধব অনলাইন আবেদনপত্র চালু করা হয়েছে। আবেদনপত্রটিও সহজ – সরল করা হয়েছে। নির্বাচিত প্রার্থীদেরই কেবলমাত্র প্রয়োজনীয় নথি জমা করতে হবে।


    বিজ্ঞপ্তিতে দেওয়া অঞ্চলে যথাযথ জমি সবচেয়ে গুরুত্বপূর্ণ চাহিদা। যাঁদের জমি নেই তাঁরাও আবেদন করতে পারেন। এই প্রথমবার স্বচ্ছতা বজায় রাখার জন্য কম্প্যুটারের মাধ্যমে নিলাম প্রক্রিয়া সম্পন্ন করা হবে।


    এইসব পেট্রোল পাম্পগুলি আধুনিক প্রযুক্তিতে নির্মাণ করা হবে। আগ্রহী শিল্পোদ্যোগীরা www.petrolpumpdealerchayan.in – এই ওয়েবসাইটে বিস্তারিত বিজ্ঞাপনটি দেখতে পারেন।


    CG/P M/ SB…

    
    
    (Release ID: 1553910) Visitor Counter : 491
    
    
      Read this release in: English