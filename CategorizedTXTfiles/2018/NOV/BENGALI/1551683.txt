      অর্থমন্ত্রক

      প্রধানমন্ত্রী শ্রী নরেন্দ্র মোদী দেশের ১০০টি জেলায় ক্ষুদ্র ও মাঝারি শিল্পোদ্যোগগুলিকে সহায়তা ও সুবিধা প্রদানে ১০০ দিনের এক কর্মসূচির সূচনা করবেন
      Posted On: 02 NOV 2018 10:49AM by PIB Kolkata


    নয়াদিল্লি , ০১ নভেম্বর, ২০১ ৮


    প্রধানমন্ত্রী শ্রী নরেন্দ্র মোদী শুক্রবার (দোসরা নভেম্বর) নতুন দিল্লির বিজ্ঞান ভবনে এক অনুষ্ঠানে দেশের ১০০টি জেলায় ক্ষুদ্র ও মাঝারি শিল্পোদ্যোগগুলিকে সহায়তা ও সুবিধা প্রদানে ১০০ দিনে এক কর্মসূচির সূচনা করবেন। এই অনুষ্ঠানে কেন্দ্রীয় অর্থ তথা কর্পোরেট বিষয়ক মন্ত্রী শ্রী অরুণ জেটলি এবং কেন্দ্রীয় অতিক্ষুদ্র, ছোট ও মাঝারি শিল্পোদ্যোগ প্রতিমন্ত্রী শ্রী গিরিরাজ সিং সহ বিশিষ্ট ব্যক্তিরা উপস্থিত থাকবেন।


    কর্মসূচির সূচনা উপলক্ষে ক্ষুদ্র ও মাঝারি শিল্পোদ্যোগগুলিকে ঋণ সহায়তা, বিপণনের সুবিধা, এ ধরণের শিল্পোদ্যোগগুলির সার্বিক বিকাশে সহায়তা দানের কথা ঘোষণা করা হবে। দেশের ১০০টি জেলায় ১০০ দিন ধরে এই কর্মসূচি পরিচালিত হবে। সরকারি ও বিভিন্ন আর্থিক প্রতিষ্ঠানের পক্ষ থেকে ক্ষুদ্র ও মাঝারি শিল্পোদ্যোগগুলিকে যে সমস্ত সুযোগ-সুবিধা প্রদান করা হয়ে থাকে, সে সম্পর্কে শিল্পোদ্যোগীদের সচেতন করে তুলতে একাধিক কেন্দ্রীয় মন্ত্রী দেশের ঐ জেলাগুলিতে সফর করবেন।


    কর্মসংস্থানের সুযোগ-সুবিধা প্রদানে ক্ষুদ্র ও মাঝারি শিল্প ক্ষেত্রের উল্লেখযোগ্য ভূমিকা থাকায় এই ক্ষেত্রটির সার্বিক বিকাশ ও অগ্রগতিতে সহায়তা ও সুবিধা প্রদানে ১০০ দিনের এই কর্মসূচিটি গুরুত্বপূর্ণ হয়ে উঠবে বলে মনে করা হচ্ছে। দেশের অর্থনীতির সার্বিক বিকাশেও এই কর্মসূচিটি গুরুত্বপূর্ণ অবদান যোগাবে।


    CG/BD / SB…

    
    
    (Release ID: 1551683) Visitor Counter : 24
    
    
      Read this release in: English