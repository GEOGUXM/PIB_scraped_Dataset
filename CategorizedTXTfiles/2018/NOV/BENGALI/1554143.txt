      দক্ষতাউন্নয়নওশিল্পোদ্যোগমন্ত্রক

      এ এম নায়েক জাতীয় দক্ষতা উন্নয়ন নিগমের চেয়ারম্যান নিযুক্ত হয়েছেন
      Posted On: 28 NOV 2018 6:27PM by PIB Kolkata


    নয়াদিল্লি , ২ ৮ নভেম্বর, ২০১ ৮


    কেন্দ্রীয় দক্ষতা উন্নয়ন ও উদ্যোগ মন্ত্রকের পক্ষ থেকে শ্রী এ এম নায়েক-কে জাতীয় দক্ষতা উন্নয়ন নিগমের চেয়ারম্যান নিযুক্ত করা হয়েছে। শ্রী নায়েক বর্তমানে ভারতের বৃহত্তম ইঞ্জিনিয়ারিং এবং নির্মাণ সংক্রান্ত সংস্থা লার্সেন অ্যান্ড ট্যুবরো লিমিটেডের গ্রুপ চেয়ারম্যান হিসাবে কর্মরত রয়েছেন। তিনি সারা দেশের মধ্যে অন্যতম শ্রদ্ধেয় পরিচালন বিশেষজ্ঞ হিসাবে পরিচিত।


    কেন্দ্রীয় পেট্রোলিয়াম ও প্রাকৃতিক গ্যাস ও দক্ষতা উন্নয়ন মন্ত্রী শ্রী ধর্মেন্দ্র প্রধান এই ঘোষণা করে বলেন যে, শ্রী নায়েকের মধ্যে সফল নেতৃত্বের সব গুণগুলি রয়েছে। তাঁর নেতৃত্বে দেশে দক্ষতা উন্নয়নের কাজ গতি পাবে বলে তিনি অভিমত প্রকাশ করেন।


    তাঁর নিয়োগ বিষয়ে শ্রী এ এম নায়েক বলেন, জাতীয় দক্ষতা উন্নয়ন নিগম শিল্প সংস্থাগুলির সঙ্গে অংশীদারিত্বের ভিত্তিতে দক্ষতা উন্নয়নের যে অনন্য মডেল তৈরি করেছে, তাকে কাজে লাগানোর সুযোগ তিনি গ্রহণ করবেন। ২০০৯ সালে দেশের অর্থনৈতিক উন্নয়নের ক্ষেত্রে অসাধারণ অবদানের জন্য শ্রী নায়েক’কে পদ্মভূষণ পুরস্কার প্রদান করা হয়েছে।


    CG/PB / SB…

    
    
    (Release ID: 1554143) Visitor Counter : 25
    
    
      Read this release in: English