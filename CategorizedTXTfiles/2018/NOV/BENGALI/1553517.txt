      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি ‘অ্যাক্রস’ প্রকল্পের আওতায় ন’টি কর্মসূচি চালিয়ে যাওয়ার অনুমোদন দিয়েছে
      Posted On: 22 NOV 2018 4:18PM by PIB Kolkata


    নয়াদিল্লি, ২২ নভেম্বর, ২০১৮


    নতুন দিল্লীতে প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৃহস্পতিবারের (২২শে নভেম্বর) বৈঠকে ‘অ্যাক্রস’ বা ‘অ্যাটমসফিয়ার অ্যান্ড ক্লাইমেট রিসার্চ – মডেলিং অবজারভেশন সিস্টেম অ্যান্ড সার্ভিসেস’ প্রকল্পের আওতায় ন’টি কর্মসূচি চালিয়ে যাওয়ার ব্যাপারে অনুমোদন মিলেছে। এই কর্মসূচিগুলি ২০১৭-২০ সালের মধ্যে রূপায়িত হবে। এজন্য খরচ ধরা হয়েছে ১,৪৫০ কোটি টাকা। কেন্দ্রীয় ভূ-বিজ্ঞান মন্ত্রকের ভারতীয় আবহাওয়া দপ্তর, ইন্ডিয়ান ইনস্টিটিউট অফ ট্রপিক্যাল মিটিওরোলজি, ন্যাশনাল সেন্টার ফর মিডিয়াম রেঞ্জ ওয়েদার ফোরকাস্টিং এবং ইন্ডিয়ান ন্যাশনাল সেন্টার ফর ওশন ইনফরমেশন সার্ভিসেস এই কর্মসূচিগুলি রূপায়ণের দায়িত্বে থাকছে। এছাড়াও, মন্ত্রিসভার অর্থনৈতিক বিষয় সংক্রান্ত কমিটি ২০২০-২১ এবং তার পরেও ন্যাশনাল ফেসিলিটি ফর এয়ারবোর্ন রিসার্চ স্থাপনের অনুমতি দিয়েছে। এই গবেষণামূলক কেন্দ্রটি স্থাপনে খরচ ধরা হয়েছে ১৩০ কোটি টাকা।


    এই কর্মসূচির ফলে আবহাওয়া, জলবায়ু ও সামুদ্রিক পূর্বাভাস দেওয়ার ব্যবস্থায় উন্নতি ঘটবে। এর ফলে, গণ-পূর্বাভাস ব্যবস্থা, বিপর্যয় ব্যবস্থাপনা, কৃষি আবহাওয়া পরিষেবা ব্যবস্থা, বিমান পরিষেবা, পরিবেশগত নজরদারি ব্যবস্থা, জলবায়ু পূর্বাভাস প্রভৃতি ক্ষেত্রে উপকৃত হবে। কর্মসূচিগুলি রূপায়ণের জন্য বিপুল সংখ্যক বিজ্ঞানী এবং কারিগরি কর্মীর প্রয়োজন পড়বে যার দরুণ কর্মসংস্থানের সুবিধা বাড়বে। ভারতীয় কৃষি গবেষণা পরিষদের কৃষিবিজ্ঞান কেন্দ্রগুলির পাশাপাশি, বিভিন্ন বিশ্ববিদ্যালয় ও পুর সংস্থাগুলি আবহাওয়া-ভিত্তিক পরিষেবা গ্রহণের ফলে আবহাওয়ার পূর্বাভাস প্রত্যন্ত অঞ্চলের মানুষের কাছে যেমন পৌঁছবে, তেমনই এই পূর্বাভাস পৌঁছে দেওয়ার কাজে বিভিন্ন ক্ষেত্রে ব্যাপক কর্মসংস্থানেরও সুযোগ সৃষ্টি হবে।


    CG/BD/DM/…

    
    
    (Release ID: 1553517) Visitor Counter : 86
    
    
      Read this release in: English