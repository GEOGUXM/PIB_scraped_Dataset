      உள்துறை அமைச்சகம்

      “காவல்துறை தொலைத் தொடர்பு நவீனமயமாக்கல் மற்றும் அதிலுள்ள சவால்கள்” என்பது பற்றிய மாநாடு புதுதில்லியில் நடைபெறுகிறது
      Posted On: 18 NOV 2018 10:12AM by PIB Chennai


    “காவல்துறை தொலைத் தொடர்பு நவீனமயமாக்கல் மற்றும் அதிலுள்ள சவால்கள்” என்பது பற்றிய இரண்டு நாள் மாநாடு புதுதில்லியில் நாளை தொடங்குகிறது. மத்திய தொலைத் தொடர்புத் துறை இணையமைச்சர் (தனிப்பொறுப்பு) திரு. மனோஜ் சின்ஹா இந்த மாநாட்டை தொடங்கிவைக்கிறார். நாட்டில் காவல்துறை தொலைத் தொடர்புக்கான மத்திய உள்துறை அமைச்சகத்தின் செயல்பாட்டு ஆலோசனை அமைப்பான கம்பியில்லா ஒருங்கிணைப்பு இயக்ககம் இந்த மாநாட்டிற்கு ஏற்பாடு செய்துள்ளது.


    நாட்டில் காவல்துறை தொலைத் தொடர்பு சேவையில் உள்ள பல்வேறு பிரச்சினைகள் பற்றி விவாதிக்கவும், நவீன தொழில்நுட்ப முன்னேற்றங்களை அறிந்துகொள்ளும் வகையிலும் இந்த மாநாடு நடத்தப்படுகிறது.


    இந்த மாநாட்டில் அனைத்து மாநிலங்கள் / யூனியன் பிரதேச காவல்துறை மற்றும் மத்திய ஆயுதக் காவல்படைகளின் தொலைத் தொடர்பு பிரிவு தலைவர்கள் கலந்துகொள்கின்றனர். மத்திய உள்துறை அமைச்சகம், கம்பியில்லா திட்ட இயக்ககம், மத்திய தொலைத் தொடர்புத் துறை, தொலைத் தொடர்பு ஒழுங்கு முறை ஆணையம், பாரத் எலக்ட்ரானிக்ஸ் நிறுவனம், டிபென்ஸ் எலக்ட்ரானிக்ஸ் உள்ளிட்ட பிரபல நிறுவனங்களின் மூத்த அதிகாரிகளும் இந்த மாநாட்டில் பங்கேற்கவுள்ளனர்.


    *****

    
    
    (Release ID: 1553077) Visitor Counter : 33
    
    
      Read this release in: English , Urdu