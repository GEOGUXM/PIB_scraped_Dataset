      PIB Headquarters

      பி.எஸ்.எல்.வி. - சி43 நவம்பர் 29, 2018 அன்று விண்ணில் செலுத்தப்படுகிறது
      Posted On: 28 NOV 2018 4:46PM by PIB Chennai


    இந்தியாவின் பி.எஸ்.எல்.வி.-சி 43 செலுத்து வாகனம் எச்.ஒய்.எஸ்.ஐ.எஸ். என்ற செயற்கைக்கோளை 29.11.2018 அன்று விண்ணில் செலுத்த உள்ளது. இந்த செயற்கைக்கோளுடன் 8 நாடுகளைச் சேர்ந்த 30 செயற்கைக்கோள்களும் செலுத்தப்பட உள்ளன.


    ஸ்ரீஹரிகோட்டாவில் உள்ள சதீஷ் தவான் விண்வெளி மையத்தின் முதல் ஏவுதளத்திலிருந்து பி.எஸ்.எல்.வி.-சி 43 செலுத்து வாகனம் பயன்படுத்தப்படுகிறது. இந்த ஆண்டு 6- வது முறையாக செயற்கைக்கோள் செலுத்தப்படுவது குறிப்பிடத்தக்கது.


    எச்.ஒய்.எஸ்.ஐ.எஸ். செயற்கைக்கோளின் எடை 380 கிலோ கிராம் ஆகும். சூரிய சுற்று வட்டப் பாதையில் இது செலுத்தப்படும். இந்த செயற்கைக்கோளின் இயக்கக் காலம் 5 ஆண்டுகள் ஆகும்.


    விவசாயம் , வனவளம் , புவிசூழல் , கடற்கரையோர பகுதிகள் , உள்நாட்டு நீராதாரங்கள் போன்றவற்றின் தன்மைகள் குறித்த தகவல்களை இந்த செயற்கைக்கோள் படம் பிடித்து அனுப்பும். இதில் உள்ள அதிநவீன படம் பிடிக்கும் கருவி இடங்களை ஊடுருவி பல கோணங்களில் படம் பிடித்து அனுப்பும் சிறப்புத்தன்மை கொண்டது.


    இந்த செயற்கைக்கோள் வியாழன் அன்று ( 29.11.2018) காலை மணி 9.57- க்கு விண்ணில் செலுத்தப்படுகிறது.


    இந்த செயற்கைக்கோளுடன் அமெரிக்காவைச் சேர்ந்த 23 செயற்கைக்கோள்கள் அனுப்பப்படுகின்றன. இவை தவிர ஆஸ்திரேலியா , கனடா , கொலம்பியா , பின்லாந்து , மலேசியா , நெதர்லாந்து , ஸ்பெயின் ஆகிய நாடுகளிலிருந்து தலா 1 செயற்கைக்கோள் அனுப்பப்படுகிறது.


    பி.எஸ்.எல்.வி.-சி 43 நான்கு நிலைகளில் இந்த செயற்கைக்கோள்களைப் பிரித்து விண்ணில் செலுத்தும்.


    .


    **************

    
    
    (Release ID: 1554116) Visitor Counter : 99