      சமூக நிதி மற்றும் அதிகாரமளித்தல் அமைச்சகம்

      “உடல் திறன் குறைபாடுடைய இளைஞர்களுக்கான சர்வதேச தகவல்தொழில்நுட்ப சவால் 2018”-ல் மாற்றுத்திறனாளி இளைஞர்களுக்கு 55 விருதுகள் வழங்கப்பட்டன
      Posted On: 11 NOV 2018 2:28PM by PIB Chennai


    “உடல்திறன் குறைபாடுடைய இளைஞர்களுக்கான சர்வதேச தகவல்தொழில்நுட்ப சவால் 2018” எனப்படும் மூன்று நாள் நிகழ்ச்சி, மத்திய சமூகநீதி மற்றும் அதிகாரமளித்தல்துறை அமைச்சர் திரு.தாவர்சந்த் கெலாட் முன்னிலையில் புதுதில்லியில் இன்று (11.10.2018) நிறைவடைந்தது. மத்திய சமூகநீதி மற்றும் அதிகாரமளித்தல் அமைச்சகத்தின் மாற்றுத்திறனாளிகளுக்கு அதிகாரமளித்தல் துறை, கொரியா சர்வதேச மறுவாழ்வு அமைப்பு மற்றும் துணை அமைப்பான எல்.ஜி. எலக்ட்ரானிக்ஸ் நிறுவனத்தின் ஏற்பாட்டில், 2018 நவம்பர் 9 முதல் 11 வரை இந்த நிகழ்ச்சி நடைபெற்றது. திரு.தாவர்சந்த் கெலாட் மற்றும் கொரியா, இந்தியா, மற்றும் எஸ்கேப் நிறுவனத்தினர் இந்த விருதுகளை வழங்கினர்.


    நிகழ்ச்சியில் நிறைவுரையாற்றிய அமைச்சர் திரு.தாவர்சந்த் கெலாட், இந்த நிகழ்ச்சியில் பங்கேற்ற அனைத்து நாடுகளும், மாற்றுத் திறனாளி இளைஞர்களின் தகவல்தொழில்நுட்பத் திறனை மேம்படுத்துவதன் மூலம், அவர்கள் சுதந்திரமாகவும், மற்றவர்களுக்கு இணையாக கண்ணியத்துடன் வழவும் வழிவகை செய்ய வேண்டும் என கேட்டுக் கொண்டார்.


    “உடல்திறன் குறைபாடுடைய இளைஞர்களுக்கான சர்வதேச தகவல்தொழில்நுட்ப சவால் 2018”-ல், இந்த ஆண்டு, இந்தியா, இந்தோனேசியா, சீனா, வியட்நாம், மலேசியா, தாய்லாந்து, இலங்கை, பங்களாதேஷ், நேபாளம், மங்கோலியா, கம்போடியா, லாவோஸ், பிலிப்பைன்ஸ், கொரியா, கஜகஸ்தான், கிர்கிஸ்தான், இங்கிலாந்து மற்றும் ஐக்கிய அரபு எமிரேட் ஆகிய 18 நாடுகளைச் சேர்ந்த மாற்றுத் திறனாளி இளைஞர்கள் (கண் பார்வைக் குறைபாடு, செவித்திறன் குறைபாடு, அறிவாற்றல் குறைபாடு/வளர்ச்சிக் குறைபாடு)96 பேர் கலந்துகொண்டனர்.


    தனி நபர்களுக்கான மின்னணு சாதனம் மற்றும் மின்னணு வாழ்வியல் வரைபட போட்டிகள், 2018 நவம்பர் 9 அன்றும், குழு போட்டிகள் நவம்பர் 10 அன்றும் நிறைவடைந்தன.


    சிறந்த தன்னார்வலர் உள்ளிட்ட பல்வேறு பிரிவுகளில் 55 விருதுகள் கொண்டதாக இந்த நிகழ்ச்சி நடத்தப்பட்டது. பார்வைத்திறன், செவித்திறன், உடல் மற்றும் வளர்ச்சி/அறிவுத்திறன் குறைபாடு ஆகிய பிரிவுகளில், “மிகச்சிறந்த, தலைசிறந்த மற்றும் சிறப்பான” என்று ஒவ்வொரு பிரிவிலும் தனிநபர் மற்றும் குழுக்களுக்கு தலா மூன்று விருதுகள் வழங்கப்பட்டன. பார்வைத்திறன் குறைபாடு பிரிவில், இந்தியாவின் திரு.மஞ்சித் சிங், மின்னணு சாதன சவால் மற்றும் மின்னணு வாழ்வியல் வரைபட சவால் போட்டியிலும், மற்றொரு இந்தியரான திரு.சவுரவ் குமார் சின்ஹா சுப்பர் சேலஞ்சர் விருதையும் வென்றனர். “சர்வதேச தகவல்தொழில்நுட்ப முன்னோடி விருது” இந்தோனேஷியாவைச் சேர்ந்த செல்வி. ஃபைசா புத்ரி-க்கு வழங்கப்பட்டது.


    ************

    
    
    (Release ID: 1552439) Visitor Counter : 83
    
    
      Read this release in: English