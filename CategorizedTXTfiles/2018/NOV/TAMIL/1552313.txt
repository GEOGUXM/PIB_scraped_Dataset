      PIB Headquarters

      தொழிலாளர் நல நீதிமன்றத்தின் தலைமை அதிகாரியாக திருமதி. தீப்தி மொஹாபத்ரா இன்று பதவியேற்பு
      Posted On: 09 NOV 2018 5:32PM by PIB Chennai


    சென்னையில் உள்ள மத்திய அரசு தொழிலியல் நடுவர் மன்றம் மற்றும் தொழிலாளர் நல நீதிமன்றத்தின் தலைமை அதிகாரியாக ஒரிசா நீதித்துறையைச் சேர்ந்த திருமதி. தீப்தி மொஹாபத்ரா எல்.எல்.எம்., இன்று (09.11.2018) பொறுப்பேற்றுக் கொண்டார். இதற்கு முன்னதாக, இவர் ஒரிசா உயர்நீதிமன்ற கட்டுப்பாட்டின்கீழ், மாவட்ட மற்றும் அமர்வு நீதிபதியாகவும், புவனேஷ்வரில் உள்ள ஒரிசா அரசின் தொழிலாளர் நலத்துறை மற்றும் ஊழியர் அரசு காப்பீட்டு நிறுவனத்தின் தொழிலியல் நடுவர்மன்ற தலைவராகவும் பணியாற்றி உள்ளார்.


    தமிழ்நாடு மற்றும் புதுச்சேரி யூனியன் பிரதேசத்தைச் சேர்ந்த மனுதாரர் மற்றும் நிர்வாகம் சார்ந்த 1947 தொழிலியல் தாவாக்கள் சட்டம் மற்றும் 1952 ஊழியர் வருங்கால வைப்புநிதி மற்றும் இதர விஷயங்கள் சார்ந்த சட்டம் ஆகியவற்றின்கீழ், நிலுவையில் உள்ள மனுக்கள் விசாரணைக்கு எடுத்துக் கொள்ளப்படும் என்றும், வழக்குகள் சார்ந்த நடுவர் மன்றத்தின் முறையான விசாரணையும் இப்போது முதல் நடைபெறும் என்றும் திருமதி தீப்தி மொஹாபத்ரா பத்திரிகைக் குறிப்பில் தெரிவித்துள்ளார்.


    ***

    
    
    (Release ID: 1552313) Visitor Counter : 62