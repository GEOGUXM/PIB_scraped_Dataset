      குடியரசுத் துணைத் தலைவர் செயலகம்

      சமூகப் பணிகளில் பங்கேற்கும் வகையில் பள்ளிப் பாடத்திட்டத்தில் மாற்றம் தேவை”
      ஜம்னாலால் பஜாஜ் விருது வழங்கும் விழாவில்
      குடியரசுத் துணைத் தலைவர்
      Posted On: 15 NOV 2018 7:48PM by PIB Chennai


    பள்ளி மாணவர்களைச் சமூகப் பணிகளில் ஈடுபடுத்தும் வகையில் பாடத் திட்டங்களில் மாற்றம் கொண்டுவரப்பட வேண்டும் என்று குடியரசுத் துணைத் தலைவர் திரு. எம். வெங்கையா நாயுடு வலியுறுத்தினார்.


    “பள்ளிப் பருவத்திலேயே சமூகப் பணிகளில் ஈடுபடும் வகையில் சிறுவர்களை ஈடுபடுத்துவது அவர்களது மனத்தில் சமூக ஆர்வம், சமூக அக்கறை ஏற்படுவதற்கு உதவும்” என்றும் அவர் குறிப்பிட்டார்.


    2018ம் ஆண்டுக்கான ஜம்னாலால் பஜாஜ் விருதுகளை அவர் மும்பையில் இன்று (நவம்பர் 15) நடைபெற்ற நிகழ்ச்சியில் வழங்கிப் பேசினார். ஜம்னாலால் பஜாஜின் வாழ்க்கையும் பணிகளும் மக்களிடையில் மாற்றத்தையும் சீர்திருத்தத்தையும் ஏற்படுத்துவதற்குத் தூண்டுகோலாக அமைந்துள்ளன என்று குடியரசுத் துணைத் தலைவர் குறிப்பிட்டார்.


    இந்த ஆண்டு சுற்றுச்சூழல், பேரிடர் பாதிப்பைக் குறைத்தல், பெண்கள் - குழந்தைகள் நலன், அமைதி, அஹிம்சைக்காகப் பாடுபடுதல் ஆகியவற்றுக்காகப் பாடுபட்ட நான்கு பேருக்கு இந்த ஆண்டு ஜம்னாலால் பஜாஜ் விருதுகள் வழங்கப்பட்டன.


    நிகழ்ச்சியில் பேசிய திரு. எம். வெங்கையா நாயு[டு புதிய தலைமுறைக்கு நமது பண்பாடு, பாரம்பரியம் குறித்து கற்றுத் தரப்பட வேண்டும் என்றார்.


    ஜம்னாலால் பஜாஜ் இந்தியாவின் அடிப்படை தத்துவமான பகிர்தல் அக்கறை செலுத்துதல், மகளிர்க்கு அதிகாரமளிக்கப் பாடுபடுதல், சமூகத்தின் அடித்தளத்தில் உள்ளவர்கள் முன்னேறப் பாடுபடுதல், தீண்டாமை ஒழிப்பு, கதருக்கு உயர்வு அளித்தல் ஆகியவற்றுக்காகப் பாடுபட்டார் என்று குடியரசுத் துணைத் தலைவர் புகழாரம் சூட்டினார்.


    இந்த நிகழ்ச்சியில், மகாராஷ்டிர ஆளுநர் திரு. சி. வித்யாசாகர், மாநில உயர்கல்வி, தொழில்நுட்பக் கல்வித் துறை அமைச்சர் திரு. வினோத் தாவ்தே உள்ளிட்டோர் பங்கேற்றனர்.


    *****


    விகீ/பாகி/க

    
    
    (Release ID: 1552938) Visitor Counter : 81
    
    
      Read this release in: English , Hindi