      பெட்ரோலியம் மற்றம் இயற்கை எரிவாயு அமைச்சகம்

      இந்திய வளர்ச்சியின் பெரும்பகுதியை உருவாக்க முதலீட்டாளர்கள் பங்கேற்புக்கு திரு.தர்மேந்திர பிரதான் அழைப்பு விடுத்துள்ளார்.
      Posted On: 13 NOV 2018 11:05AM by PIB Chennai


    இந்திய வளர்ச்சியின் பெரும்பகுதியை உருவாக்க முதலீட்டாளர்கள் பங்கேற்புக்கு மத்திய பெட்ரோலியம், இயற்கை எரிவாயு மற்றும் திறன் வளர்ச்சி, தொழில்முனைவோர் துறை அமைச்சர் திரு.தர்மேந்திர பிரதான் அழைப்பு விடுத்துள்ளார். அபுதாபியில், திங்களன்று (12.11.2018) நடைபெற்ற நிகழ்ச்சி ஒன்றில் உரையாற்றிய அவர், எந்த ஒரு நாடும், சர்வதேச அமைப்பு அல்லது நிறுவனமும், கூட்டு முயற்சி இல்லாமல் தனித்து செல்ல இயலாது என்றார்.


    உலகில் எரிசக்தி பயன்பாட்டில் இந்தியா தற்போது மூன்றாவது பெரிய நாடாக உள்ளது என்று திரு. பிரதான் கூறினார். கடந்த பத்தாண்டில் இந்தியாவில் எரிசக்தி பயன்பாடு ஆண்டுதோறும் ஐந்து சதவீதத்திற்கும் அதிகமாக வளர்ச்சியடைந்துள்ளது. தற்போது 229 மில்லியன் மெட்ரிக் டன்னாக உள்ள இந்தியாவின் எண்ணெய் மற்றும் எரிவாயு தேவை 2040-ல் 607 மில்லியன் மெட்ரிக் டன் என்ற அளவுக்கு சுமார் மூன்று மடங்கு கூடுதலாகும் என எதிர்பார்க்கப்படுவதாக அவர் தெரிவித்தார்.


    எரிசக்தியில் தற்போது 6.5 சதவீதமாக உள்ள இயற்கை எரிவாயுவின் பங்கினை 2022-ம் வாக்கில் 15 சதவீதமாக அதிகரிக்க திட்டமிடப்பட்டுள்ளது. இயற்கை எரிவாயு வர்த்தக மையத்தை உருவாக்குவதும் நோக்கமாக உள்ளது. இதனை செயல்படுத்துவதற்கான நடைமுறைகள் இந்திய அரசால் ஏற்கனவே தொடங்கப்பட்டுள்ளன என்றும் அமைச்சர் கூறினார்.


    ***


    வி . கீ ./ எஸ்.எம்.பி. / கீதா


    

    
    (Release ID: 1552580) Visitor Counter : 36
    
    
      Read this release in: English , Marathi