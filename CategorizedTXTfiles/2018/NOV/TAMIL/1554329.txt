      சமூக நிதி மற்றும் அதிகாரமளித்தல் அமைச்சகம்

      சமூக பொருளாதார மாற்றத்தையும், நிலைத்த மேம்பாட்டையும் நோக்கமாக கொண்ட ஆராய்ச்சி நடவடிக்கைகள் மற்றும் கொள்கை வரைவுக்கென டி.ஏ.ஐ.சி.க்கும் ஜே.என்.யு.க்கும் இடையே புரிந்துணர்வு ஒப்பந்தம்
      Posted On: 30 NOV 2018 4:10PM by PIB Chennai


    புதுதில்லி ஜன்பர்த்தில் உள்ள டாக்டர் அம்பேத்கர் சர்வதேச மையம், டி.ஏ.ஐ.சி.க்கும், புதுதில்லி ஜவஹர்லால் நேரு பல்கலைக்கழகம், ஜே.என்.யு.வுக்கும் இடையே சமூக பொருளாதார மாற்றத்தையும், நிலைத்த மேம்பாட்டையும் நோக்கமாக கொண்ட ஆராய்ச்சி நடவடிக்கைகள் மற்றும் கொள்கை வரைவுக்கென இன்று (30.11.2018) புதுதில்லியில் புரிந்துணர்வு ஒப்பந்தம் கையெழுத்தாகியது.


    பிரதமர் தொடங்கி வைத்த டி.ஏ.ஐ.சி., சமூக பொருளாதார மாற்றத்திற்கான தரமான ஆராய்ச்சி மேற்கொள்வதற்கான அதிநவீன மையமாகும். பல்கலைக்கழக மானியக் குழுவால் மீச்சிறப்பு பல்கலைக்கழக அந்தஸ்தை பெற்றுள்ள ஜே.என்.யு., கல்வி மற்றும் ஆராய்ச்சிக்கான உலகப் புகழ் பெற்ற மையமாகும். ஜே.என்.யு. உலகெங்கும் உள்ள பல்கலைக்கழகங்களுடன் ஆராய்ச்சி கூட்டங்கள், மாநாடுகள் மற்றும் பதிப்புகள் தொடர்பான புரிந்துணர்வு ஒப்பந்தங்களை செய்து கொண்டுள்ள பல்கலைக்கழகமாகும்.


    இந்த இரண்டு அமைப்புகளுக்கும் இடையே இன்று கையெழுத்தான புரிந்துணர்வு ஒப்பந்தம் இரு தரப்பினரும் இணைந்து எதிர்காலத்தில் பரஸ்பர நன்மைக்காக பணியாற்றக் கூடிய அடிப்படை மற்றும் கல்வி ஆராய்ச்சி திட்டங்களை வரையறை செய்வதை நோக்கமாக கொண்டது. இரு தரப்புக்கும் தொடர்புடைய ஆராய்ச்சியாளர்களிடையே ஒத்துழைப்பை ஆதரிப்பது, இரு தரப்புக்கும் இடையே ஒத்துழைப்பு கட்டமைப்பை ஏற்படுத்துவது ஆகியனவும் இந்த புரிந்துணர்வு ஒப்பந்தத்தின் நோக்கங்களாகும்.


    *****


    எம்.ஆர்.வி. /

    
    
    (Release ID: 1554329) Visitor Counter : 56
    
    
      Read this release in: English