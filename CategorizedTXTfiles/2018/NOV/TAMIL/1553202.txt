      குடியரசுத் துணைத் தலைவர் செயலகம்

      தில்லி பல்கலைக்கழகத்தின் 95-வது பட்டமளிப்பு விழாவில் குடியரசுத்துணைத் தலைவர் உரை
      Posted On: 19 NOV 2018 3:22PM by PIB Chennai


    கல்வித்துறையில் தொன்மைக் காலத்தில் மர நிழலில் தொடங்கிய குரு, சிஷ்ய பாரம்பரியம் முதல், உயர்கல்வியில் உலகிலேயே மூன்றாவது இடத்தைப் பிடிப்பது வரை, இந்தியா நீண்ட கடினமான பாதையை மேற்கொண்டது என்றாலும், அந்தப் பயணம் பயனுள்ளதாக அமைந்தது என்று குடியரசுத்துணைத் தலைவர் திரு எம் வெங்கய்யா நாயுடு கூறினார்.


    தில்லி பல்கலைக்கழகத்தின் 95-வது பட்டமளிப்பு விழாவில் பேசிய அவர், இளைஞர்களை பயன்தரத்தக்க அறிவாற்றல்மிக்க குடிமக்களாக வடிவமைக்கும் பொறுப்பை இந்திய பல்கலைக்கழகங்கள் நிறைவேற்ற வேண்டும் என்று குடியரசுத்துணைத் தலைவர் கூறினார்.


    பட்டங்களும், மதிப்பெண்களுமே வரையறை என்றில்லாமல் மாணவர்கள், பரந்த நோக்கம் கொண்டவர்களாக இருக்க வேண்டும் என்று குடியரசுத்துணைத் தலைவர் வலியுறுத்தினார். இவைகள் வெறும் அடித்தளங்கள் மட்டுமே என்று குறிப்பிட்ட அவர், அவற்றிலிருந்து அவர்கள் மேலெழுந்து செல்வதும், வாழ்க்கையில் என்ன செய்ய விழைகிறார்கள் என்பதும், அவர்களையே சார்ந்தது என்றார் அவர்.


    உயர்கல்வியின் தேவைகளை நிறைவு செய்வதில் தனியார் துறை உரிய பங்களிப்பு அளிக்க வேண்டும் என்று கூறிய அவர், ஏழை மற்றும் தேவைப்படும் மாணவர்களின் கல்விக்கு மானியம் வழங்குவதற்கும் புதிய வழிகள் அடையாளம் காணப்படவேண்டும் என்றார்.


    ------


    வி.கீ/ஸ்ரீ/கீதா

    
    
    (Release ID: 1553202) Visitor Counter : 37
    
    
      Read this release in: English , Urdu