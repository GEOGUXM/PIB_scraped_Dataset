      உள்துறை அமைச்சகம்

      தேசியப் பேரிடர் மேலாண்மை ஆணையத்தின் (என்.டி.எம்.ஏ.) 14-வது அமைப்பு தின நிகழ்ச்சியை மத்திய உள்துறை இணையமைச்சர் திரு. கிரண் ரிஜிஜூ தொடங்கி வைத்தார்
      Posted On: 27 NOV 2018 11:47AM by PIB Chennai


    தேசியப் பேரிடர் மேலாண்மை ஆணையத்தின் 14-வது அமைப்பு தின நிகழ்ச்சியை மத்திய உள்துறை இணையமைச்சர் திரு. கிரண் ரிஜிஜூ இன்று (27.11.2018) புதுதில்லியில் தொடங்கி வைத்தார். இந்த ஆண்டுக்கான அமைப்பு தின மையப் பொருள் “பேரிடர்களுக்கு முன்கூட்டியே எச்சரிக்கை” என்பதாகும்.


    இந்த நிகழ்ச்சியில் தொடக்க உரையாற்றிய திரு. ரிஜிஜூ, பேரிடர் மேலாண்மைக்கான பாதையில் மாற்றத்தை என்.டி.எம்.ஏ. ஏற்படுத்தி உள்ளது. பேரிடரைத் தடுக்க முடியும் என்பது அதன் நிலையாகும் என்றார். மிகப் பரந்த நிலப்பரப்பையும் அதிகமான மக்கள் தொகையையும் கொண்ட ஜனநாயக நாட்டில் பேரிடர்கள் மேலாண்மைக்கு நாம் வெகு தூரம் செல்ல வேண்டியிருக்கும்; பேரிடர் ஆபத்து குறைப்புக்கு இந்தியா மேற்கொள்ளும் முயற்சிகளை உலகம் புறக்கணித்துவிட முடியாது என்றும் அவர் கூறினார். பேரிடர் மேலாண்மையில் இந்தியா முன்னிலைப் பாத்திரம் வகிப்பதாக அவர் தெரிவித்தார். பேரிடர்களுக்கு எதிரான யுத்தத்தில், பேரிடர் குறித்த விழிப்புணர்வை அதிகப்படுத்துவதும், முன்கூட்டியே எச்சரிக்கும் அமைப்பு முறையை மேம்படுத்துவதும் பாதி வெற்றியை அளிக்கும் என்பதை அவர் வலியுறுத்தினார். பேரிடரால் அதிகம் சேதமடையாத நாடாக இந்தியாவை மாற்றுவதற்கு பிரதமர் திரு. நரேந்திர மோடி சிறப்பு கவனம் செலுத்தி வருகிறார் என்று அமைச்சர் கூறினார்.


    *******

    
    
    (Release ID: 1553993) Visitor Counter : 67
    
    
      Read this release in: English , Urdu , Hindi , Marathi , Bengali , Malayalam