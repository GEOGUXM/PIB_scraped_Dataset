      PIB Headquarters

      போலி சரக்கு மற்றும் சேவை வரி ரசீது வர்த்தக மோசடியில் மேலும் ஒருவர் கைது
      Posted On: 28 NOV 2018 6:06PM by PIB Chennai


    சரக்கு மற்றும் சேவை வரி, மத்திய கலால் வரி, சென்னை வடக்கு முதன்மை ஆணையர் திரு. எம்.ஸ்ரீதர் ரெட்டி வெளியிட்டுள்ள அறிக்கையில் கூறியிருப்பதாவது:


    போலி சரக்கு மற்றும் சேவை வரி மோசடி தொடர்பாக தொடர்ந்து மேற்கொள்ளப்பட்டு வரும் புலன் விசாரணையில் சென்னை வடக்கு சரக்கு மற்றும் சேவை வரி, மத்திய கலால் வரி ஆணையரக தலைமை அலுவலக தடுப்புப் பிரிவு அதிகாரிகள், இது போன்ற மோசடியில் ஈடுபடுபவர்களை கண்காணித்து வந்தது.


    இதில் 45 வயதுடைய திலிப்குமார் என்பவரை அதிகாரிகள் கண்காணித்த போது அவர் போலி நிறுவனங்களிடமிருந்து போலியான ரசீதுகளின் அடிப்படையில் உள்ளீட்டு வரிக்கடன் பெற்றிருந்ததை கண்டறிந்தனர். இதனை மற்ற நிறுவனங்களுக்கும் விநியோகித்து சரக்குகளை பெறாமலேயே அவர்களும் வரிசெலுத்தியதற்கான ஆதாரங்களை பெற உதவி இருந்ததும் தெரிய வந்தது.


    தனது குற்றத்தை ஒப்புக் கொண்ட பிறகு கடந்த 27.11.2018 அன்று அவர் கைது செய்யப்பட்டார். உருக்கு ரசாயனங்கள், பிளாஸ்டிக் பொருட்கள், மின்னணு பொருட்கள், தோல் பொருட்கள் உள்ளிட்டவற்றுக்கு போலியான சரக்கு மற்றும் சேவை வரி விலைப் பட்டியல்களை பெற்றிருந்தது தெளிவாக தெரிய வந்தது. இதனை மற்றவர்களுக்கும் அவர் விநியோகித்ததும் கண்டுபிடிக்கப்பட்டது. சரக்குகளை அனுப்பாமலேயே மோசடியில் ஈடுபடும் எண்ணத்துடன் அவர் செயல்பட்டிருப்பது தெரிய வந்தது. மேலும் விசாரணை நடைபெற்று வருகிறது.


    எதிர்காலத்தில் வணிகர்கள் சரக்கு மற்றும் சேவை வரி ஏய்ப்பில் ஈடுபடுவதை தடுக்கவும், இதுபோன்ற மோசடியில் ஈடுபடுபவர்களை கண்டுபிடிப்பதற்கான துறை சார்ந்த நடவடிக்கை தீவிரப்படுத்தப்பட்டுள்ளது.


    **************

    
    
    (Release ID: 1554142) Visitor Counter : 24
    
    
      Read this release in: English