      ரசாயனம் மற்றும் உரங்கள் அமைச்சகம்

      மருந்துத் துறையில் ஜி.எஸ்.டி. நல்ல தாக்கத்தை உருவாக்கியுள்ளது: மன்சுக் மண்டாவியா
      Posted On: 15 NOV 2018 12:29PM by PIB Chennai


    மருந்துத் துறையில் ஜி .எஸ்.டி. பெருமளவில் நல்ல தாக்கத்தை உருவாக்கியுள்ளது என்று மத்திய சாலைப் போக்குவரத்து, நெடுஞ்சாலை, கப்பல், ரசாயனம் மற்றும் உரங்கள் துறை இணையமைச்சர் திரு. மன்சுக் மண்டாவியா இன்று தெரிவித்தார். இந்தியாவின் அனைத்து குடிமக்களுக்கும் சுகாதாரப் பாதுகாப்பை உறுதி செய்யும் பிரதமர் திரு. நரேந்திர மோடியின் தொலைநோக்குப் பார்வையை நனவாக்கும் வகையில் மத்திய ரசாயன மற்றும் உரங்கள் அமைச்சகம் அனைவரும், சிக்கன விலையில் தரமான மருந்துகளை வாங்கும் வகையில் பல்வேறு நடவடிக்கைகளை எடுத்துள்ளது என்று அமைச்சர் கூறினார்.


    சரக்கு மற்றும் சேவை வரி அமலாக்கத்திற்குப் பிறகு மருந்து துறை நல்ல முன்னேற்றத்தை அடைந்துள்ளது என்று கூறிய அமைச்சர், 31.05.2017 தரவின்படி, மருந்து துறையின் ஆண்டு பணப்புழக்கம் ரூ.1,14,231 கோடியாக இருந்தது. ஜி.எஸ்.டி. அமலாக்கத்திற்கு பிறகு 31.05.2018 நிலவரப்படி இது 6% வளர்ச்சியடைந்து ரூ.1,31,312 ஆக உயர்ந்துள்ளது என்று அமைச்சர் கூறினார். 2016-17 ஆம் ஆண்டு மருந்துத் துறையின் ஏற்றுமதி ரூ.2,75,852 ஆக இருந்தது. ஜி.எஸ்.டி. அமலாக்கத்திற்குப் பிறகு இது 10% உயர்ந்து ரூ. 3,03,526 கோடியாக அதிகரித்துள்ளது. இது மேலும் 12சதவீதமாக உயரும் என்று எதிர்பார்க்கப்படுகிறது என்று அமைச்சர் கூறினார்.


    மேலும், மருந்துகளுக்கான ஒப்பந்தம் ஜி.எஸ்.டி.க்கு முன்பு 7857 ஆக இருந்தது. இது ஜி.எஸ்.டி. அமலாக்கத்திற்குப் பிறகு 10,446 ஆக உயர்ந்துள்ளது என்றும் அமைச்சர் தெரிவித்தார்.


    அமைச்சர் திரு. மண்டாவியாவின் உரையை https://twitter.com/PIB_India/status/1062959763669962752 - ல் காணலாம்


    *****

    
    
    (Release ID: 1552860) Visitor Counter : 52
    
    
      Read this release in: English , Urdu , Malayalam