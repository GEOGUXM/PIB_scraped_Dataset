      PIB Headquarters

      பாரத் பெட்ரோலியம் தென்மண்டல அலுவலகத்தில் விஜிலன்ஸ் விழிப்புணர்வு வாரம்
      Posted On: 01 NOV 2018 10:31AM by PIB Chennai


    நிர்வாக அமைப்பை சீர்படுத்தும் பணிகள் மற்றும் அரசு நலத்திட்ட பணிகளை செயல்படுத்தும் போது அதிகாரிகள் தியாக மனப்பான்மையுடனும், நேர்மையான வகையிலும் செயல்பட வேண்டும் என்று தமிழக அரசு ஓய்வுபெற்ற கூடுதல் தலைமைச் செயலர் திரு. ஆர். சதபதி கேட்டுக் கொண்டார். சென்னையில் பாரத் பெட்ரோலியம் நிறுவனத்தின் தென்மண்டல அலுவலகத்தில் ஊழல் தடுப்பு மற்றும் கண்காணிப்பு வார நிகழ்ச்சியை துவக்கிவைத்துப் பேசிய அவர், அதிகாரிகள் தங்களது கடமையை உணர்ந்து சேவை மனப்பான்மையுடன் பணியாற்ற வேண்டும் என்று தெரிவித்தார்.


    இந்த நிகழ்ச்சியில் பேசிய பாரத் பெட்ரோலியம் நிறுவனத்தின் பொறியியல் துறை பொது மேலாளர் திரு. என். கோவிந்தராஜன், பாரத் பெட்ரோலியம் நிறுவனத்தின் வர்த்தக மற்றும் பிற சேவைகள் மின்னணு ஒப்பந்தப்புள்ளிகள் மூலம் செய்யப்படுவதால், நூறு சதவிகிதம் நேர்மையான வகையில் பணிகள் மேற்கொள்ளப்படுகின்றன என்றார். ஊழல் தடுப்பு மற்றும் கண்காணிப்பு வாரத்தின் முக்கியத்துவம் பற்றி எடுத்துரைத்த அவர், பாரத் பெட்ரோலியம் நிறுவனத்தின் விற்பனைதாரர்கள், ஊழியர்கள் மற்றும் பொதுமக்களிடையே இதுபற்றிய விழிப்புணர்வை ஏற்படுத்த நடவடிக்கை எடுக்கப்பட்டு வருவதாகத் தெரிவித்தார்.


    இந்த நிகழ்ச்சியில் பாரத் பெட்ரோலியம் நிறுவனத்தின் ஊழல் தடுப்பு மற்றும் கண்காணிப்புப் பிரிவு துணைப் பொது மேலாளர்கள் திரு. எம். சுதாகர் பாபு, திரு. தினகர டோன்ஸே உள்ளிட்ட பலர் கலந்து கொண்டனர். நிகழ்ச்சியில் தேசிய ஒருமைப்பாட்டு உறுதிமொழி எடுக்கப்பட்டது.


    *******

    
    
    (Release ID: 1551445) Visitor Counter : 29