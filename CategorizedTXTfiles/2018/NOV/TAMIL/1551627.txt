      PIB Headquarters

      2ஆம் ஆண்டு தொடக்க கல்வி பட்டயப் படிப்புத் திட்டம் மற்றும் 6 மாத இணைப்புப் பயிற்சி – ஸ்வயம் போர்டல் அறிமுகம்
      Posted On: 01 NOV 2018 6:04PM by PIB Chennai


    தகுதியற்ற ஆசிரியர்களை 31.03.2019-க்குப் பிறகு தொடக்க கல்வி வகுப்புகளில் கற்பிக்க அனுமதிக்கக்கூடாது என்பதை கல்வி உரிமைச் சட்டம் 2009 கட்டாயமாக்கி உள்ளது. நாடு முழுவதும் சுமார் 15 லட்சம் பயிற்சி பெறாத ஆசிரியர்களுக்கு திறந்தவெளி பள்ளி தேசிய கல்வி நிலையத்தின் வாயிலாக பயிற்சி அளிக்கும் பொறுப்பு பள்ளிக் கல்வித் துறைக்கு வழங்கப்பட்டிருப்பதாக மத்திய மனிதவள மேம்பாட்டுத்துறை அமைச்சகம் அறிவித்துள்ளது. பயிற்சி பெறாத ஆசிரியர்கள் தங்கள் பணியில் நீடிப்பதற்கு இந்தப் பயிற்சி அவர்களை தகுதியுள்ளவர்களாக உருவாக்குகிறது. இத்துடன் திறந்தவெளி பள்ளிக் கல்வி தேசிய நிலையம் 2 ஆண்டு ஆரம்பக் கல்வி பட்டயப் படிப்பையும் தொடங்கியுள்ளது. இந்த பட்டயப் படிப்பு, மனிதவள மேம்பாட்டு அமைச்சகத்தின் முயற்சியால் ஸ்வயம்- “வெப் கல்வி விரும்பும் இளம் உள்ளங்களில் தீவிர கற்றல்” இணையப் பக்கத்தின் வழியாக கற்றுவிக்கப்படுகிறது.


    இந்தத் திட்டம், தமிழ்நாடு மற்றும் புதுச்சேரியில் உள்ள 25 ஆயிரம் ஆசிரியர்களுக்கு பலனளித்துள்ளது. அவர்கள் தற்போது இரண்டு ஆண்டு பட்டயப் படிப்பு வகுப்பில் நுழைந்துள்ளனர். 269 கல்வி மையங்கள் ஏற்பாடு செய்துள்ள நேரடி தொடர்பு நிகழ்வுகள் மூலம் அவர்கள் வழி நடத்தப்படுகின்றனர்.


    இதேபோல, ஆரம்ப பள்ளி ஆசிரியர்களுக்கு தொழில் ரீதியான மேம்பாட்டுத் திட்டமான 6 மாத கால இணைப்புப் பாடத் திட்டம் ( Bridge Course) அறிமுகம் செய்யப்பட்டுள்ளது. பணியில் உள்ள ஆசிரியர்கள் B.Ed பட்டத்தைப் பெறுவதற்கான தகுதியை அடைய இந்த திட்டம் வகை செய்கிறது. இதனால் அவர்கள் ஆரம்ப பள்ளி வகுப்புகளில் கற்பிக்க முடியும். இவ்விரண்டு பாடத் திட்டங்களுக்கான அம்சங்கள் ஸ்வயம் இணையப் பக்கத்தின் வாயிலாக வீடியோ வசதிகளுடன் அவர்களுக்கு வழங்கப்படும். இதனை பதிவு செய்த ஆசிரியர்கள் அனைவரும் இதனுடன் தொடர்புகொண்டு பெற்றுக்கொள்வது கட்டாயமாகும். தமிழ்நாடு மற்றும் புதுச்சேரியில் பணியில் உள்ள சுமார் 8 ஆயிரம் ஆசிரியர்கள் இதற்காக தங்கள் பெயர்களைப் பதிவு செய்துள்ளனர்.


    பெரிய அளவிலான திறந்தவெளி ஆன் லைன் பாடத் திட்டத்தின் மூலம் இது செயல்படுத்தப்படுவதால், ஸ்வயம் இணையப் பக்கத்தில் ஆசிரியர்கள் தங்கள் பெயர்களை பதிவு செய்து கொண்டு தொடர்பு ஏற்படுத்திக் கொள்வது கட்டாயமாகும். ஆரம்ப பள்ளிக் கல்வியின் தரத்தை மேம்படுத்தும் மத்திய அரசின் முயற்சியில் இது ஆன் லைனில் உலகளவில் பெரிய திட்டமாகும். தகுதிபெற்ற பணியில் உள்ள ஆசிரியர்கள்கூட, தங்களது தொழில் ரீதியான மேம்பாட்டில் இந்தப் பாடத் திட்டத்தை பயன்படுத்தி இலவச தொடர்பை ஏற்படுத்திக் கொள்ளலாம்.


    *****************

    
    
    (Release ID: 1551627) Visitor Counter : 152