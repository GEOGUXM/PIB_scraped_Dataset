      திறன் மேம்பாடு மற்றும் தொழில் முனைவோர் அமைச்சகம்

      தேசிய திறன் மேம்பாட்டுக் கழகத்தின் தலைவராக திரு ஏ எம் நாயக் நியமனம்
      Posted On: 28 NOV 2018 5:06PM by PIB Chennai


    மத்திய திறன் மேம்பாடு மற்றும் தொழில் முனைவோர் அமைச்சகம், தேசிய திறன் மேம்பாட்டுக் கழகத்தின் தலைவராக திரு ஏ எம் நாயக்கை நியமித்துள்ளது. இந்தியாவின் பெரும் பொறியியல் மற்றும் கட்டுமான நிறுவனமான லார்சன் மற்றும் டூப்ரோ நிறுவனத்தின் குழு தலைவராக திரு நாயக் உள்ளார்.


    இந்த வெளியீட்டை அறிவித்த மத்திய பெட்ரோலியம் மற்றும் இயற்கை எரிவாயு, திறன் மேம்பாடு மற்றும் தொழில் முனைவோர் அமைச்சர் திரு தர்மேந்திர பிரதான், வெற்றிகரமான தலைவராக விளங்கும் திரு நாயக், இன்றைய பொருளாதார வளர்ச்சிக்குப் பங்களிக்கத் தேவையான அனைத்து த் திறன்களையும் கொண்டுள்ளார் என்று கூறினார். இவருடைய அனுபவம் தேசிய திறன் மேம்பாட்டுக் கழகத்தை பெரிய உயரங்களுக்குக் கொண்டு செல்லும் என்று அமைச்சர் தெரிவித்தார்.


    நாட்டின் பொருளாதார வளர்ச்சிக்கு சிறந்த பங்களிப்பை அளித்ததற்காக 2009 ஆம் ஆண்டு திரு நாயக் அவர்களுக்கு பத்ம பூஷன் விருது வழங்கப்பட்டது என்பது குறிப்பிடத்தக்கது.


    ************

    
    
    (Release ID: 1554199) Visitor Counter : 87
    
    
      Read this release in: English , Bengali