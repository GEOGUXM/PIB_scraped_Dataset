      சுகாதாரம் மற்றும் குடும்ப நலத்துறை அமைச்சகம்

      உறுப்பு தானத்தின் முக்கிய அம்சமாக மக்களின் பங்களிப்பும், விழிப்புணர்வும் உள்ளன: அஸ்வினி குமார் சவ்பே
      Posted On: 27 NOV 2018 3:11PM by PIB Chennai


    “உறுப்பு தானத்தின் முக்கிய அம்சமாக மக்களின் பங்களிப்பும், விழிப்புணர்வும் உள்ளன” 9-வது இந்திய உறுப்பு தான நாள் நிகழ்ச்சியில் பேசிய மத்திய சுகாதாரம் மற்றும் குடும்ப நலத்துறை இணையமைச்சர் திரு. அஸ்வினி குமார் சவ்பே இதனைத் தெரிவித்தார். இந்த நிகழ்ச்சிக்கு தேசிய உறுப்பு மற்றும் திசு மாற்ற அமைப்பு (NOTTO) ஏற்பாடு செய்திருந்தது. பங்கேற்பாளர்களுக்கு உறுப்பு தான உறுதிமொழியை திரு.சவ்பே செய்து வைத்தார்.


    இந்த நிகழ்ச்சியில் மத்திய சுகாதாரம் மற்றும் குடும்ப நலத்துறை இணையமைச்சர் திருமதி. அனுபிரியா படேல் தமிழ்நாடு அரசின் மக்கள் நல்வாழ்வுத்துறை அமைச்சர் டாக்டர் சி.விஜய பாஸ்கர், சுகாதாரத்துறை செயலாளர் திருமதி. ப்ரித்தி சூடன், கூடுதல் செயலாளர் டாக்டர் ஆர்.கே.வாட்ஸ், டி.ஜி.எச்.எஸ்-ன் டாக்டர் எஸ்.வெங்கடேஷ் ஆகியோரும் கலந்து கொண்டனர்.


    அச்சமின்றி உறுப்பு தானம் செய்ய மக்கள் முன்வர வேண்டும் என்று கேட்டுக்கொண்ட திரு. சவ்பே, உறவினர்களின் உறுப்புகளை தானம் செய்து மனவலிமையை வெளிப்படுத்திய அனைவரையும் தாம் வணங்குவதாக தெரிவித்தார்.


    இந்த நிகழ்ச்சியில் பேசிய தமிழ்நாடு அரசின் மக்கள் நல்வாழ்வுத்துறை அமைச்சர் டாக்டர் சி.விஜயபாஸ்கர் தொடர்ந்து
    4-வது முறையாக உறுப்பு தானத்தில் சிறந்த மாநிலம் என தேர்வு செய்யப்பட்டிருப்பதற்கு மகிழ்ச்சி தெரிவித்தார். தானம் வழங்குவோரிடமிருந்து உறுப்புகளை மீட்டெடுப்பதில் தமிழ்நாடு சிறப்புமிக்கப் பணியை செய்துள்ளது என்று அவர் கூறினார். மூளைச்சாவு என்பதற்கு சான்றிதழ் அளிப்பது கட்டாயம், உறுப்பு தானம் அளிப்பதை முறைப்படுத்துதல் போன்ற பல்வேறு முன்முயற்சிகளில் இந்தியாவிலேயே முதல் மாநிலமாக தமிழ்நாடு இருப்பதாகவும் அவர் தெரிவித்தார்.


    ****

    
    
    (Release ID: 1554012) Visitor Counter : 59
    
    
      Read this release in: English , Marathi , Malayalam