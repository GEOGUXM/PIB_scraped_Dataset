      மின்னணு மற்றும் தகவல் தொழில்நுட்பம்

      டிஜிட்டல் சமூகமாக இந்தியாவை மாற்றுவதற்கு ஐ.டி. ஊழியர்கள் அரசுடன் கைகோர்க்க வேண்டும்
      Posted On: 01 NOV 2018 3:43PM by PIB Chennai


    உண்மையான டிஜிட்டல் சமூகமாக இந்தியாவை மாற்ற ஐ . டி . ஊழியர்கள் தலைமையில் தேசிய இயக்கம் நடத்தப்பட வேண்டும் என்று மத்திய மின்னணு மற்றும் தகவல் தொழில்நுட்பத்துறை அமைச்சர் திரு . ரவி சங்கர் பிரசாத் அழைப்பு விடுத்துள்ளார் . உதவி தேவைப்படுகின்ற மற்றும் வசதி வாய்ப்பற்ற பிரிவினரை அணுகி அவர்கள் டிஜிட்டல் அறிவை பெறுவதற்கு ஐ . டி . சமூகத்தினர் அவர்களை சென்றடைய வேண்டும் என்று அவர் வலியுறுத்தினார் . மாறிவரும் இந்தியாவை டிஜிட்டல் சமூகமாக உருவாக்க வேண்டும் என்ற இலக்கை அரசு அடைவதற்கும் அரசின் சேவைகள் மற்றும் முன்முயற்சிகளில் இருந்து சமூகத்தின் அனைத்துப் பிரிவினரும் பயனடைவதற்கான நடவடிக்கைகள் வேகம் பெறுவதற்கும் இது உதவும் என்று அவர் குறிப்பிட்டார் .


    புதுமை கண்டுபிடிப்புக்கான வாய்ப்பை அனைவருக்கும் வழங்குவதற்காக திறந்த நிலை தகவல் மேடையில் அரசு இரண்டு லட்சம் தகவல் விவரங்களை வெளியிட்டுள்ளது என்றும் அவர் கூறினார் . இந்தத் தகவல்கள் ஒரு சிலருக்கு மட்டுமே கிடைப்பதை அரசு ஊக்கப்படுத்தாது என்றும் , பெரும்பாலான மக்களின் ஈடுபாடு இருக்கும்போதுதான் இந்த முன்முயற்சிகள் சிறந்த பயன்களைத் தரும் என்றும் அவர் தெரிவித்தார் . சமூக ஊடகத்தின் சுதந்திரத்திற்கு அரசு ஆதரவாக உள்ளது என்று குறிப்பிட்ட திரு . பிரசாத் , இருப்பினும் , தேசிய கட்டமைப்பை சீர்குலைக்காமல் இருப்பதை உறுதி செய்வதில் அதிகபட்ச கவனம் இருக்க வேண்டும் என்றார் .


    மேலும் விவரங்களுக்கு www.pib.nic.in என்ற இணையதளத்தைக் காணவும் .


    ***


    கீதா/ எஸ்எம்பி / கோமதி

    
    
    (Release ID: 1551625) Visitor Counter : 29
    
    
      Read this release in: English , Marathi