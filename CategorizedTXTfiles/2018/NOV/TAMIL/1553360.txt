      கலாசாரத்துறை அமைச்சகம்

      ஸ்ரீ குரு நானக் தேவின் 550-வது பிறந்தநாளை பிரம்மாண்டமாகக் கொண்டாட மத்திய அரசு முடிவு
      Posted On: 19 NOV 2018 6:27PM by PIB Chennai


    சீக்கிய மதத்தை தோற்றுவித்த ஸ்ரீ குரு நானக் தேவின் 550-வது பிறந்தநாளை, 2018 நவம்பர் முதல், தேசிய அளவிலும், சர்வதேச அளவிலும் சிறப்பான முறையில் கொண்டாட மத்திய அரசு முடிவு செய்துள்ளது. இந்த ஆண்டு நவம்பர் 23 அன்று தொடங்கும் ஒரு வருட கால கொண்டாட்டத்தின் போது, அவரை நினைவுகூறும் விதமாகவும், பல்வேறு ஆக்கப்பூர்வ நடவடிக்கைகளும் மேற்கொள்ளப்பட உள்ளது.


    கீர்த்தனை, கதா, பிரபாத் பேரி, லங்கார் மற்றும் கருத்தரங்குகள், பயிலரங்குகள் உள்ளிட்ட கல்வி சார்ந்த பல்வேறு நடவடிக்கைகளுக்கும் ஏற்பாடு செய்யப்படவுள்ளது. இதில் மத்திய அரசின் அறிவுசார் கூட்டாளியாக அமிர்தசரஸில் உள்ள சிரோண்மணி குருத்வாரா பிரபந்தக் கமிட்டி (SGPC) செயல்படும். குரு நானக் நினைவு நாணயம் மற்றும் அஞ்சல்தலையும் வெளியிடப்பட உள்ளது.


    குரு நானக் தேவின் பெயரில் இங்கிலாந்து மற்றும் கனடாவில் இருக்கைகளும் உருவாக்கப்படும். சர்வதேச கருத்தரங்கு ஒன்றிற்கும் ஏற்பாடு செய்யப்படும். சர்வமத நம்பிக்கை படிப்புக்கான தேசிய நிறுவனம் ஒன்றும் பஞ்சாபில் அமைக்கப்படும்.


    குரு நானக் தேவ் பற்றிய நிகழ்ச்சிகளை தூர்தர்ஷன், ராஜ்யசபா மற்றும் லோக் சபா தொலைக்காட்சிகள் நேரலையாக ஒளிபரப்பு செய்யவுள்ளன.


    சுல்தான்பூர் லோதி மாநகரம், ‘பிந்த் பாபே நானக் தா’ ( ‘Pind Babe Nanak Da’)- வை உள்ளடக்கிய பாரம்பரிய நகரமாக மாற்றப்படும். பாகிஸ்தானின் கர்தார்பூர் சாஹிப்-பை (குரு நானக் காலமான இடத்தில் கட்டப்பட்ட குருத்வாரா) பார்வையிட ஏதுவாக இந்திய எல்லைக்குள் உயர் சக்தி தொலைநோக்கி (டெலஸ்கோப்) ஒன்று நிறுவப்படும்.


    சுல்தான்பூர் லோதி ரயில் நிலையம் மேம்படுத்தப்படும், குரு நானக் தேவ் தொடர்புடைய இடங்கள் வழியாக ரயில் ஒன்றும் இயக்கப்படும்.


    ******


    வி.கீ/எம்.எம்./யூஎல்

    
    
    (Release ID: 1553360) Visitor Counter : 44
    
    
      Read this release in: English , Bengali