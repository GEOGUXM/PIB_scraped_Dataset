      உள்துறை அமைச்சகம்

      புலனாய்வு முகமைகள் தலைவர்களின் இரண்டாவது தேசிய மாநாடு நாளை தொடங்குகிறது
      Posted On: 28 NOV 2018 12:29PM by PIB Chennai


    காவல்துறை ஆராய்ச்சி மற்றும் மேம்பாட்டு நிறுவன த்தின் சார்பில் , டாக்டர் ஆனந்த்ஸ்வரூப் குப்தா நினைவு சொற்பொழிவு மற்றும் புலனாய்வு முகமைகளின் தலைவர்கள் பங்கேற்கும் இரண்டாவது தேசிய மாநாடு புதுதில்லியில் நாளை (29.11.2018) தொடங்குகிறது. துவக்க விழாவில் சிபிஐ முன்னாள் இயக்குநர் திரு டி.ஆர். கார்த்திகேயன் “ புதுயுகக் குற்றங்களில் காவல்துறையின் நடவடிக்கை” என்ற தலைப்பில் ஆனந்த்ஸ்வரூப் குப்தா நினைவு சொற்பொழிவு நிகழ்த்துகிறார். உச்சநீதிமன்ற நீதிபதி மதன் பி லோக்கூர் நவம்பர் 30 ஆம் தேதி நிறைவுரையாற்றுகிறார்.


    இரண்டு நாள் நடைபெறும் இந்த மாநாட்டில் சட்டரீதியான பல்வேறு அம்சங்கள், நடைமுறைகள், புலனாய்வின் தரத்தை மேம்படுத்துதல், குற்றச்சாட்டுக்களைத் திறமையாகக் கண்டறிந்து பதிவு செய்தல், தொழில்நுட்பத்தைப் பயன்படுத்துதல் குறித்து விவாதிக்கப்படவுள்ளது. புதிய சகாப்தத்தில் நடைபெறும் குற்றங்களைப் புலனாய்வு செய்யும் காவல்துறை அதிகாரிகளின் தகுதியை மேம்படுத்துவதை நோக்கமாகக் கொண்டு இரண்டு ஆண்டுகளுக்கு ஒருமுறை இந்த மாநாடு நடத்தப்படுகிறது.


    புலனாய்வு தொடர்பான தொழில்நுட்பங்கள் மற்றும் மென்பொருள்கள் சார்ந்த கண்காட்சியும் இந்த மாநாட்டையொட்டி ஏற்பாடு செய்யப்பட்டுள்ளது. முன்னணித் தொழில் நிறுவனங்கள் தங்களின் தொழில்நுட்பங்கள் சார்ந்த படைப்புகளை இக்கண்காட்சியில் காட்சிப்படுத்துகின்றனர். மாநாட்டில் கலந்து கொள்பவர்களும், பிரதிநிதிகளும் இந்தக் கண்காட்சியின் மூலம் பயடைவார்கள் என்று எதிர்பார்க்கப்படுகிறது.


    **********

    
    
    (Release ID: 1554119) Visitor Counter : 34
    
    
      Read this release in: English , Hindi , Malayalam