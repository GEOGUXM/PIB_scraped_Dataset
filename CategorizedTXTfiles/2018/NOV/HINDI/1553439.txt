      सूचना और प्रसारण मंत्रालय

      भारतीय अंतर्राष्ट्रीय फिल्म महोत्सव 2018 में एनएफएआई प्रदर्शनी के माध्यम से महात्मा गांधी के जीवन और दौर का दोबारा अनुभव लें
      
      इफी 2018 में “सेल्यूलॉयड पर महात्मा” मल्टीमीडिया डिजिटल प्रदर्शनी का आयोजन
      
      Posted On: 19 NOV 2018 2:25PM by PIB Delhi


    भारत अपने राष्ट्रपिता महात्मा गांधी की 150वीं जन्मशती का उत्सव मना रहा है और शीघ्र आयोजित होने जा रहे भारतीय अंतर्राष्ट्रीय फिल्म महोत्सव (इफी) 2018 में उनको एक उपयुक्त श्रद्धांजलि दी जाएगी।


    भारतीय राष्ट्रीय फिल्म संग्रहालय दुनिया भर में देशों को सत्य और अहिंसा के अपने दर्शन से प्रेरित करने वाले महात्मा गांधी को श्रद्धांजलि देने के लिए विज्ञापन और दृश्य प्रचार निदेशालय के साथ मिलकर एक मल्टी-मीडिया डिजिटल प्रदर्शनी आयोजित करने जा रहा है।


    "सेल्यूलॉयड पर महात्मा" शीर्षक वाली यह प्रदर्शनी दर्शकों को अत्याधुनिक डिजिटल अनुभव प्रदान करेगी जो महात्मा के जीवन और दौर को फिर से जी सकेंगे और उनके आदर्शों और कार्यों से प्रेरणा ग्रहण कर सकेंगे।


    इस प्रदर्शनी का उद्घाटन केंद्रीय सूचना एवं प्रसारण राज्यमंत्री (स्वतंत्र प्रभार) कर्नल राज्यवर्धन राठौड़ (सेवानिवृत) सचिव श्री अमित खरे की उपस्थिति में करेंगे। प्रदर्शनी में 'मेकिंग ऑफ महात्मा' और 'गांधी' जैसी महात्मा गांधी पर आधारित फिल्मों को आयोजन स्थल पर लगाई गई 35 एमएम की स्क्रीन्स पर दिखाया जाएगा। इस प्रदर्शनी में प्रश्नोत्तरी, खेल और संवादात्मक कार्यक्रमों की मेज़बानी भी की जाएगी जो यहां आगंतुकों को भारत के स्वतंत्रता आंदोलन के गुजरे दौर में पहुंचाते हुए उन्हें देशभक्ति का उत्साह प्रदान करेंगे।


    ये प्रदर्शनी पूरे महोत्सव के दौरान चलेगी। इस प्रदर्शनी का आगाज़ 21 नवंबर को सुबह 10.15 बजे कला अकादमी में होना प्रस्तावित है और ये सभी लोगों के लिए खुली है।


    आर.के.मीणा/एएम/जी.बी- 11337


    

    
    (Release ID: 1553439) Visitor Counter : 19