      आवास एवं शहरी कार्य मंत्रालय

      हरदीप पुरी अगरतला में पूर्वोत्तर राज्यों के शहरी मिशनों की प्रगति की समीक्षा करेंगे
      Posted On: 28 NOV 2018 6:57PM by PIB Delhi


    आवास और शहरी मामलों के राज्य मंत्री (स्वतंत्र प्रभार) श्री हरदीप सिंह पुरी 01 दिसंबर, 2018 को पूर्वोत्तर क्षेत्र के आठ राज्यों में शहरी मिशनों की प्रगति की समीक्षा करेंगे। इससे एक दिन पहले मंत्रालय में सचिव श्री दुर्गाशंकर मिश्रा और राष्ट्रीय शहरी मिशनों के मिशन निदेशक 2014 के बाद केन्द्र सरकार द्वारा शुरू किए गए आवास मंत्रालय के विभिन्न मिशनों के संबंध में इन राज्यों के वरिष्ठ अधिकारियों के साथ समीक्षा बैठक करेंगे।


    प्रधानमंत्री आवास योजना (शहरी), कायाकल्प और शहरी परिवर्तन के लिए अटल मिशन (अमृत) स्मार्ट सिटी मिशन की शुरूआत 25 जून, 2015 और स्वच्छ भारत मिशन (शहरी) की शुरूआत 02 अक्टूबर, 2014 को की गई थी। इसके अलावा रेरा की प्रगति के अलावा पूर्वोत्तर और पूर्वोत्तर क्षेत्र के शहरी विकास कार्यक्रम (एनईआरयूडीपी) और डीएवाई-एनयूएलएम के लिए 10 प्रतिशत एक मुश्त रकम वाली योजना जारी रखने की दो दिन में समीक्षा की जाएगी।


    पीएमएवाई (शहरी) के अंतर्गत एचयूए पिछले करीब चार वर्षों के दौरान पूर्वोत्तर के आठ राज्यों में शहरी गरीबों के लिए 2,30,000 सस्ते आवासों के निर्माण को मंजूरी दे चुका है। पीएमएवाई (शहरी) के अंतर्गत केन्द्र सरकार विभिन्न श्रेणियों के अंतर्गत प्रत्येक लाभार्थी को 1.00 लाख से 2.67 लाख रुपये की सहायता प्रदान करती है।


    सभी शहरी परिवारों को पानी के नल प्रदान करने के लिए कायाकल्प और शहरी परिवर्तन के लिए अटल मिशन (अमृत) में पूर्वोत्तर राज्यों के 12 शहरों को शामिल किया गया है। इसके अलावा प्रतिदिन प्रतिव्यक्ति 135 लीटर मानक स्तर की पानी की आपूर्ति में सुधार, सीवर और निकासी नेटवर्क का विस्तार, बिना मोटर वाले परिवहन को बढ़ावा और मिशन शहरों में खुले स्थान का विकास शामिल है। अमृत के अंतर्गत शहरी विकास मंत्रालय पूर्वोत्तर राज्यों में परियोजना लागत का 90 प्रतिशत सहायता देता है जबकि अन्य राज्यों में यह परियोजना लागत का केवल एक तिहाई या आधा है। अमृत में शामिल पूर्वोत्तर राज्यों में अरूणाचल प्रदेश: इटानगर; असम : गुवाहाटी, डिब्रूगढ़, नौगांव और सिल्चर; मणिपुर:इंफाल; मेघालय:शिलांग; मिजोरम:आइजोल; नगालैंड:दीमापुर और कोहिमा; सिक्किम : गंगटोक; त्रिपुरा : अगरतला।


    मणिपुर, मिजोरम और सिक्किम खुले में शौच मुक्त का दर्जा हासिल कर चुके हैं। पूर्वोत्तर में 98 शहर खुले में शौच मुक्त हो चुके हैं और मिशन के अंतर्गत 47,880 परिवारों के लिए और 2310 समुदायिक और सार्वजनिक शौचालयों का निर्माण किया जा चुका है। अरूणाचल प्रदेश और सिक्किम ने घर-घर जाकर कूड़ा एकत्र करने के कार्य में शत-प्रतिशत सफलता हासिल की है। मिजोरम में 80 प्रतिशत वार्डों ने इसे अपनाया है और 25 प्रतिशत स्रोत पर अलग करने का कार्य कर रहे हैं। नगालैंड अपने सभी यूएलबी को खुले में शौच मुक्त घोषित कर चुका है।


    डीएवाई-एनयूएलएम के अंतर्गत 13332 स्व-सहायता समूहों का गठन किया गया है और 48,827 उम्मीदवार प्रशिक्षण ले रहे हैं। मिजोरम में बेघरों को आश्रय प्रदान करने की दिशा में अच्छा कार्य कर रहा है।


    *****


    आर.के.मीणा/अर्चना/केपी/डीए-11463


    

    
    (Release ID: 1554147) Visitor Counter : 83