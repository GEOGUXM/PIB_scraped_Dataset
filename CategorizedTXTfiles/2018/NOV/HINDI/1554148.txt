      वाणिज्‍य एवं उद्योग मंत्रालय

      सुरेश प्रभु ने निर्यात को बढ़ावा देने के लिए वस्त्र उद्योग से व्यापक योजना तैयार करने का आग्रह किया
      Posted On: 28 NOV 2018 6:59PM by PIB Delhi


    केंद्रीय वाणिज्य एवं उद्योग और नागर विमानन मंत्री श्री सुरेश प्रभु ने निर्यात बाजार में बढ़त बनाने के लिए वस्त्र उद्योग से व्यापक योजना तैयार करने का आग्रह किया है। आज नई दिल्ली में भारतीय वस्त्र उद्योग के परिसंघ के वैश्विक सम्मेलन को संबोधित करते हुए श्री सुरेश प्रभु ने कहा कि सरकार वस्त्र उद्योग को सभी संभव सहायता देने की इच्छुक है।


    उन्होंने कहा कि अनुकूल लागत और उचित एकीकरण के साथ उद्योग में निवेश को अधिक से अधिक बढ़ाकर वस्त्र और सिले परिधानों का इस उद्योग में योगदान बढ़ाया जा सकता है। नयी और अधिक कुशल प्रौद्योगिकियों और प्रक्रियाओं में निवेश करने से अधिक बेहतर उत्पादों को तैयार किया जा सकेगा।


    श्री सुरेश प्रभु ने कहा कि भारतीय वस्त्र उद्योग को अपने दृष्टिकोण के साथ-साथ प्रौद्योगियों को भी आधुनिक बनाना चाहिए। इससे उद्योग पडोसी देशों के मुकाबले प्रतियोगी लाभ अर्जित करने के साथ-साथ पूरी मूल्य श्रृंखला में उत्पादों की किस्मों में विविधता आएगी। उन्होंने कहा कि वाणिज्य मंत्रालय निर्यात को बढ़ावा देने के लिए बेहतर तालमेल के लिए सभी मंत्रालयों के साथ व्यापक प्रयास कर रहा है। उन्होंने यह भी कहा कि वस्त्र उद्योग को अमरीका और यूरोप संघ के अलावा अन्य देशों को भी अपने उत्पादों का निर्यात करने के लिए भी प्रयास करने चाहिए। इसके लिए भारत सरकार संभावित निर्यात भागीदारों की पहचान करने और उनके साथ संबंधों को मजबूत करने के लिए कोशिश कर रहा है। उन्होंने कहा कि यूरोप संघ के साथ मुक्त बाजार समझौते से उद्योग पर दबाव कम होगा और इससे प्रतिस्पर्धा में बढ़ोतरी होगी। सरकार यूरोप संघ और आस्ट्रेलिया के साथ मुक्त बाजार समझौतो के बारे में जल्द से जल्द वार्ता करने की भी उत्सुक है।


    ***


    आर.के.मीणा/अर्चना / आईपीएस / एमएम - 11465

    
    
    (Release ID: 1554148) Visitor Counter : 158