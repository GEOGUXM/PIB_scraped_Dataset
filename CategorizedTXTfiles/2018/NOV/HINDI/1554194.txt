      संघ लोक सेवा आयोग

      श्री अरविन्‍द सक्‍सेना ने संघ लोक सेवा आयोग के अध्‍यक्ष पद की शपथ ली
      Posted On: 29 NOV 2018 1:15PM by PIB Delhi


      श्री अरविन्‍द सक्‍सेना ने आज नई दिल्‍ली में एक समारोह में संघ लोक सेवा आयोग के अध्‍यक्ष के रूप में शपथ ली। आयोग के सबसे वरिष्‍ठ सदस्‍य प्रो. (डॉक्‍टर) प्रदीप कुमार जोशी ने उन्‍हें पद और गोपनीयता की शपथ दिलाई।


      श्री सक्‍सेना 08 मई 2015 को सदस्‍य के रूप में आयोग में शामिल हुए थे और बाद में उन्‍हें 20 जून 2018 को संघ लोक सेवा आयोग का कार्यवाहक अध्‍यक्ष नियुक्‍त किया गया था।


      दिल्‍ली कॉलेज ऑफ इंजीनियरिंग के सिविल इंजीनियरिंग के विधार्थी तथा आईआईटी दिल्‍ली से सिस्‍टम मैनेजमेंट में एम.टेक श्री सक्‍सेना सिविल सेवाओं के लिए चुने गये और 1978 में भारतीय डाक सेवा में शामिल हुए। उन्‍होंने 1988 में भारतीय डाक सेवा छोड़ दी और मंत्रिमंडल सचिवालय के रिसर्च एंड एनालिसिस विंग में शामिल हुए जहां उन्‍हें नेपाल, चीन तथा पाकिस्‍तान सहित पडोसी देशों में रणनीतिक विकास के अध्‍ययन में विशेषज्ञता प्राप्‍त हुई। श्री सक्‍सेना को 2005 में उत्‍कृष्‍ट सेवाओं के लिए पुरस्‍कृत किया गया और उनके उदाहरणीय कार्य और सेवा के लिए प्रधानमंत्री द्वारा विशिष्‍ट सेवा पुरस्‍कार (2012) दिया गया।


      *****


      आर.के.मीणा/अर्चना/ऐजी/एस-11476


    

    
    (Release ID: 1554194) Visitor Counter : 290
    
    
      Read this release in: Urdu , English , Tamil , Malayalam