      गृह मंत्रालय

      श्री मनोज सिन्हा ने पुलिस संचार के अखिल भारतीय प्रमुखों के सम्मेलन का उद्घाटन किया
      Posted On: 19 NOV 2018 3:17PM by PIB Delhi


    केंद्रीय संचार राज्य मंत्री (स्वतंत्र प्रभार) तथा रेल राज्य मंत्री श्री मनोज सिन्हा ने पुलिस संचार के आधुनिकीकरण और चुनौतियों के विषय पर आज नई दिल्ली में पुलिस संचार के अखिल भारतीय प्रमुखों के सम्मेलन का उद्घाटन किया। इस अवसर पर श्री मनोज सिन्हा ने कहा कि देश के वरिष्ठ पुलिस अधिकारियों के बीच आकर उन्हें प्रसन्नता हुई है। उन्होंने इस सम्मेलन के आयोजन के लिए पुलिस वायरलेस के समन्वय निदेशक (डीसीपीडब्ल्यू) को बधाई दी। उन्होंने नोडल एजेंसी के रूप में डीसीपीडब्ल्यू की सराहना की। पुलिस संचार विभिन्न समन्वित गतिविधियों के अलावा कारगर पुलिस संचालन के लिए संचार सुविधा प्रदान करने की जिम्मेदारी निभा रहा है। उन्होंने प्रसन्नता व्यक्त की कि डीसीपीडब्ल्यू राज्य/ केंद्र शासित प्रदेशों तथा केंद्रीय सशस्त्र पुलिस बलों (सीएपीएफ) को जोड़ते हुए राष्ट्रव्यापी संचार नेटवर्क का संचालन कर रहा है।


    डीसीपीडब्ल्यू के निदेशक श्री आनन्द स्वरूप ने श्री मनोज सिन्हा का स्वागत किया और सम्मेलन को संबोधित किया।


    दो दिवसीय सम्मेलन का विषय है पुलिस संचार का आधुनिकीकरण और चुनौती। सम्मेलन का उद्देश्य एक मंच पर सभी हितधारकों को लाना है ताकि पुराने विषयों, श्रेष्ठ व्यवहारों को साझा करने तथा संचार के सभी पहलुओं पर विचार करने और संचार के क्षेत्र में नवाचार और आधुनिकीकरण के विषयों पर विचार-विमर्श किया जा सके। सम्मेलन भारत में संचार की चुनौतियों के समाधान के लिए व्यावसायिक प्रोत्साहन भी देता है। यह सम्मेलन मेक इन इंडिया तथा स्टार्टअप को दिखाने का एक मंच है, जहां कौशल विकास के लिए हितधारक अपने अनुभव साझा करेंगे।


    श्रम और रोजगार राज्य मंत्री (स्वतंत्र प्रभार) श्री संतोष गंगवार कल सम्मेलन के समापन सत्र को संबोधित करेंगे। संचार, नवाचार समाधान को लागू करने, इनक्रिप्शन के लिए क्रिप्टो पद्धतियों तथा पुलिस संचार नेटवर्क में आधुनिक टेक्नोलाजी को लागू करने में राज्यों के प्रदर्शन के क्षेत्र में उत्कृष्टता के लिए विभिन्न श्रेणियों में ट्राफी/पुरस्कार प्रदान किए जायेंगे।


    ***


    आर.के. मीणा/अर्चना/एजी/सीएस-11286


    

    
    (Release ID: 1553152) Visitor Counter : 127