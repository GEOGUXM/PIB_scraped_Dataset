      पेयजल एवं स्‍वच्‍छता मंत्रालय

      उमा भारती ने पीपुल्स कन्वेंशन करके गंगा किनारे स्वच्छता को बढ़ावा दिया
      
      कानपुर के बिथूर में चौथा गंगा ग्राम स्वच्छता सम्मेलन आयोजित किया गया
      Posted On: 17 NOV 2018 2:19PM by PIB Delhi


    केंद्रीय पेयजल और स्वच्छता मंत्री उमा भारती ने गंगा किनारे बसे गांवों को बढ़ावा देने के लिए आज लगातार चौथे गंगा ग्रामीण स्वच्छता सम्मेलन का आयोजन किया। वह पिछले चार दिनों से लगातार इस तरह के सम्मेलनों का आयोजन कर रही हैं।


    उत्तर प्रदेश में कानपुर के बिथूर में आयोजित सम्मेलन को संबोधित करते हुए उन्होंने कहा कि गंगा किनारे बसे गांवों में ओडीएफ की स्थिति को हासिल करने और इसके लिए ठोस एवं तरल प्रबंधन को लेकर पहल करनी होगी।


    उत्तर प्रदेश में पिछले एक साल हुई अभूतपूर्व प्रगति की सराहना करते हुए मंत्री ने कहा कि एक साल के भीतर राज्य में स्वच्छता का कार्यक्रम 50 फीसदी से बढ़कर 99 फीसदी तक पहुंच गया है। उन्होंने यह भी बताया कि 8.8 करोड़ शौचालयों के निर्माण के साथ भारत के स्वच्छता कवरेज में केवल 4 वर्षों में 39 से 96 प्रतिशत की वृद्धि दर्ज हुई है। उन्होंने कहा कि ओडीएफ उपलब्धियों के बाद अब उनका मंत्रालय एसएलडब्लूएम की एक श्रृंखला पर केंद्रित होकर काम कर रहा है। इस सम्मेलन में बड़ी संख्या में छात्र , युवा, महिलाएं, स्वच्छाग्राहियां, गंगा स्वयंसेवक, और सभी क्षेत्रों के लोगों ने हिस्सा लिया। मंत्री ने कल कन्नौज में एक समान सम्मेलन आयोजित किया। इस महीने की शुरुआत में बिहार के बक्सर और झारखंड के साहिबगंज इसी तरह के सम्मेलन आयोजित किए गए थे।


    गंगा ग्राम ओडीएफ , सॉलिड और तरल अपशिष्ट प्रबंधन, जल संरक्षण, भूजल रिचार्ज, आधुनिक श्मशान, वृक्षारोपण, जैविक और औषधीय पौधे कृषि पर जोर देने के साथ गंगा किनारे बसे गांवों को आदर्श गांवों में बदलने की अवधारणा है।


    मंत्री ने ग्रामीण क्षेत्रों में स्वच्छता कार्यक्रम को तेजी से बढ़ाने के लिए अपने मंत्रालय , राज्य और जिला टीमों, पंचायत प्रतिनिधियों के अधिकारियों द्वारा किए गए प्रयासों की सराहना की। पेयजल और स्वच्छता मंत्रालय में महानिदेशक श्री अक्षय राउत ने गंगा बैंक प्रोजेक्ट्स पर प्रकाश डाला। उन्होंने स्वच्छता कार्यक्रम के स्थायित्व पहलुओं के लिए राज्यों और जिलों द्वारा ध्यान देने की आवश्यकता पर रेखांकित किया।


    इस मौके पर केंद्र और राज्य के प्रतिनिधि और वरिष्ठ अधिकारी भी उपस्थित थे।


    बाद में , सुश्री उमा भारती ने एक प्रदर्शनी का निरीक्षण किया, जहां जिला प्रशासन और स्थानीय उत्पादकों ने गंगा ग्राम, स्थानीय उत्पादों और जुड़वां पिट शौचालय और एसएलडब्ल्यूएम रणनीतियों के मॉडल्स के विभिन्न उत्पादों को प्रदर्शित किया गया था।


    ****


    

    आर.के.मीणा/एएम/वी.एस-11334
    

    

    
    (Release ID: 1553434) Visitor Counter : 21