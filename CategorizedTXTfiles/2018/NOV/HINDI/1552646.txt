      रक्षा मंत्रालय

      भारतीय सेना ने सतर्कता जागरूकता सप्‍ताह मनाया
      Posted On: 13 NOV 2018 6:48PM by PIB Delhi


    भारतीय सेना ने संगठन में सत्‍यनिष्‍ठा के महत्‍वपूर्ण मूल्‍यों को कायम रखने के लिए 29 अक्‍टूबर से 3 नवंबर , 2018 तक ‘ सतर्कता जागरूकता सप्‍ताह ’ मनाया। इस पहल के संबंध में देशभर में कार्यशालाओं , संगोष्‍ठियों , व्‍याख्‍यानों , स्‍पर्धाओं और संगठन के प्रति सत्‍यनिष्‍ठा की शपथ के कई कार्यक्रम आयोजित किए गए , ताकि सेना में जागरूकता पैदा की जा सके। भारतीय सेना को ‘ भ्रष्‍टाचार मुक्‍त भारत ’ के लिए अग्रणी भूमिका निभाने पर गर्व है।


    सतर्कता जागरूकता सप्‍ताह की शुरूआत संगठन के प्रति सत्‍यनिष्‍ठा की शपथ से हुई । रक्षा मंत्रालय (सेना) के एकीकृत मुख्‍यालय में विभिन्‍न निदेशालयों ने 29 अक्‍टूबर , 2018 को यह शपथ ग्रहण की। इसके साथ सभी विभागों ने नैतिक व्‍यवहारों और सत्‍यनिष्‍ठा की संस्‍कृति को प्रोत्‍साहन देने के लिए कार्यक्रमों का आयोजन किया। इस वर्ष सतर्कता जागरूकता सप्‍ताह की विषयवस्‍तु ‘ भ्रष्‍टाचार उन्‍मूलन-नव भारत निर्माण ’ थी।


    आर.के.मीणा/अर्चना/एकेपी/एसकेपी-11190


    

    
    (Release ID: 1552646) Visitor Counter : 99