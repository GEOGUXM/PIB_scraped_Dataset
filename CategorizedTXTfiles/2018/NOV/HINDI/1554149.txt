      कौशल विकास एवं उद्यमिता मंत्रालय

      ए.एम.नाइक राष्ट्रीय कौशल विकास निगम के अध्यक्ष नियुक्त
      Posted On: 28 NOV 2018 6:59PM by PIB Delhi


    श्री ए.एम.नाइक को कौशल विकास और उद्यमियता मंत्रालय द्वारा राष्ट्रीय कौशल विकास निगम (एनएसडीसी) का अध्यक्ष नियुक्त किया गया है। इस समय श्री नाइक भारत के सबसे बड़े इंजीनियरिंग और निर्माण की सबसे बड़ी कंपनी – लार्सन और टूब्रो लिमिटेड (एल एंड टी) के समूह अध्यक्ष हैं। उन्हें देश के सबसे सम्मानित प्रबंधन पेशेवरों में से एक माना जाता है। उनके वर्षों के सफल प्रंबधन के परिणामस्वरूप एल एंड टी दुनिया के सबसे मजबूत व्यवसायों में से एक बन गया है।


    यह घोषणा करते हुए पेट्रोलियम और प्राकृतिक गैस तथा कौशल विकास और उद्यमियता मंत्री श्री धर्मेन्द्र प्रधान ने कहा कि श्री नाइक सफल नेतृत्व के प्रमुख मूल्यों – मजबूती, नवाचार, पटुता, ज्ञान और दूरदर्शिता का प्रतीक हैं। यह सभी मूल्य आज की अर्थव्यवस्था में किसी विकास पहल की सफलता के लिए आवश्यक है। औद्योगिक नेतृत्व के समुदाय में उनकी प्रतिष्ठा औद्योगिक संपर्क को मजबूती से आगे बढ़ाएगी। उनका विशाल अनुभव एनएसडीसी को बेहद ऊंचाई पर ले जाएगा। श्री प्रधान ने कहा की मुझे विश्वास है कि उनके नेतृत्व में यह संगठन एक विचारक होगा जो देश में मांग आधारित कौशल परितंत्र की मांग पैदा करने के लिए निर्देश और आवश्यक मार्गदर्शन प्रदान करेगा।


    अपनी नियुक्ति पर टिप्पणी करते हुए श्री ए.एम.नाइक ने कहा, “एनएसडीसी ने मजबूत उद्योग साझेदारी के साथ कौशल विकास को मिलाकर एक अनोखा मॉड्ल विकसित किया है। मुझे इस अवसर को पाकर खुशी हो रही है जिससे उच्च कौशल, उच्च मूल्यों वाली अर्थव्यवस्था के विज़न की दिशा में योगदान दिया जा सकेगा जिससे सभी को अवसर मिलते हैं।”


    एनएसडीसी के अध्यक्ष के रूप में श्री नाइक की नियुक्ति कौशल विकास के लिए प्रधानमंत्री श्री नरेन्द्र मोदी द्वारा दिए गए महत्व को रेखांकित करती है। जैसा कि प्रधानमंत्री बार-बार जोड़ देकर कहते हैं कि कौशल गरीबों में आत्मविश्वास की भावना लाता है।


    श्री नाइक को देश के आर्थिक विकास में उत्कृष्ट योगदान देने के लिए 2009 में देश के तीसरे सर्वोच्च नागरिक सम्मान पद्मभूषण से सम्मानित किया जा चुका है। एनएसडीसी एक अनोखी सार्वजनिक-निजी भागीदारी है, जो कौशल विकास और उद्यमिता मंत्रालय के तत्वाधान में कार्य कर रही है।


    *****


    आर.के.मीणा/अर्चना/केपी/डीए-11464


    

    
    (Release ID: 1554149) Visitor Counter : 464