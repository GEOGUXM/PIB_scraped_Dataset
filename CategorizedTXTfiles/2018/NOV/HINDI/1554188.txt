      संघ लोक सेवा आयोग

      श्री अरविन्‍द सक्‍सेना की संघ लोक सेवा आयोग (यूपीएससी) के चेयरमैन के पद पर नियुक्ति
      Posted On: 28 NOV 2018 2:17PM by PIB Delhi


    राष्‍ट्रपति ने श्री अरविन्‍द सक्‍सेना को संघ लोक सेवा आयोग (यूपीएससी) का चेयरमैन नियुक्‍त किया है।


    चेयरमैन के रूप में श्री अरविन्‍द सक्‍सेना की सेवा अवधि उनके पदभार ग्रहण करने के दिन से प्रारंभ होगी। उनकी सेवा अवधि 07 अगस्‍त , 2020 को समाप्‍त होगी , जब उनकी आयु 65 वर्ष हो जाएगी या यदि कोई अन्‍य आदेश जारी होता है , तो ऐसी स्थिति में जो पहले होगा , उसे मान्‍य समझा जाएगा।


    श्री अरविन्‍द सक्‍सेना ने यूपीएससी के सदस्‍य के रूप में 08 मई , 2015 को पदभार ग्रहण किया था और वे 20 जून , 2018 से यूपीएससी के चेयरमैन के कार्यों का निर्वहन कर रहे हैं।


    यूपीएससी में सदस्‍य का पदभार ग्रहण करने से पूर्व श्री सक्‍सेना एविएशन रिसर्च सेन्‍टर (एआरसी) के निदेशक के रूप में कार्य कर रहे थे।


    श्री सक्‍सेना ने दिल्‍ली कॉलेज ऑफ इंजीनियरिंग से सिविल इंजीनियरिंग की पढ़ाई की। उन्‍होंने आईआईटी , नई दिल्‍ली से सिस्‍टम मैनेजमेंट में एम.टेक की डिग्री हासिल की। वे 1978 में सिविल सेवा के लिए चयनित हुये और भारतीय डाक सेवा में पदभार ग्रहण किया। श्री सक्‍सेना ने 1988 में कैबिनेट सचिवालय में योगदान दिया। श्री सक्‍सेना ने विभिन्‍न देशों तथा जम्‍मू और कश्‍मीर , पंजाब और हिमाचल प्रदेश में अपनी सेवाएं दी हैं।


    श्री अरविन्‍द सक्‍सेना को मेरिटोरियस सर्विसेज (2005) और डिस्टिंगविस्‍ट सर्विसेज (2012) पुरस्‍कारों से सम्‍मानित किया गया हैं। उन्‍होंने देश और विदेश में विस्‍तृत यात्राएं की हैं।


    *****


    आर.के.मीणा/अर्चना/जेके/जीआरएस-11472


    

    
    (Release ID: 1554188) Visitor Counter : 59