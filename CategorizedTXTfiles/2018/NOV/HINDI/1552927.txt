      उपभोक्‍ता कार्य, खाद्य एवं सार्वजनिक वितरण मंत्रालय

      केन्‍द्रीय उपभोक्‍ता मामले, खाद्य एवं सार्वजनिक वितरण मंत्री श्री रामविलास पासवान ने भारतीय मानक ब्‍यूरो द्वारा आयोजित ‘अंतर्राष्‍ट्रीय मानक एवं चौथी औद्योगिक क्रांति’ पर सेमिनार का उद्घाटन किया
      Posted On: 15 NOV 2018 7:58PM by PIB Delhi


    भारतीय मानक ब्‍यूरो (बीआईएस) ने विश्‍व मानक दिवस-2018 के अवसर पर नई दिल्‍ली में ‘ अंतर्राष्‍ट्रीय मानक एवं चौथी औद्योगिक क्रांति ’ पर एक सेमिनार का आयोजन किया। इसका उद्घाटन केन्‍द्रीय उपभोक्ता मामले , खाद्य एवं सार्वजनिक वितरण मंत्री श्री रामविलास पासवान ने उपभोक्ता मामले , खाद्य एवं सार्वजनिक वितरण और वाणिज्‍य एवं उद्योग राज्‍यमंत्री श्री सी.आर. चौधरी की मौजूदगी में किया। आज के कार्यक्रम का समापन चार क्षेत्रीय कार्यक्रमों को मिलाकर बनाये गये अंतिम कार्यक्रम की प्रस्‍तुति के साथ हुआ , जिसमें विशेषज्ञों द्वारा ‘ औद्योगिक क्रांति 4.0 के लिए भारत की राह ’ विषय पर पैनल चर्चा भी हुई। इस मौके पर केन्‍द्रीय मंत्री श्री रामविलास पासवान स्‍मार्ट विनिर्माण पर पूर्व मानकीकरण अध्‍ययन रिपोर्ट जारी की और बीआईएस की वेबसाइट को सुधार के साथ लांच किया।


    श्री पासवान ने अपने संबोधन में विनिर्माण के उभरते क्षेत्र में आगे रहने की भारत की उम्‍मीदों की प्रासंगिकता को उजागर किया। श्री पासवान ने इसके लिएए मानक विकसित करने की दिशा में बीआईएस कोशिशों की सराहना की और कहा कि स्‍मार्ट विनिर्माण पर पूर्व मानकीकरण अध्‍ययन रिपोर्ट जारी करना इस दिशा में उठाया गया सही कदम है।


    राज्‍यमंत्री श्री सी.आर. चौधरी ने अपने विशेष संबोधन में कहा कि देश की तकनीकी क्षमता को चाहिए कि औद्योगिक क्रांति 4.0 के माध्‍यम से वह भारत के प्रधानमंत्री की महत्‍वाकांक्षा को सच्‍चाई में बदले। उन्‍होंने कहा कि जारी की जा रही रिपोर्ट इस दिशा में सही कदम है।


    विश्‍व मानक दिवस एक अंतर्राष्‍ट्रीय दिवस है , जिसे पूरी दुनिया में 1970 से मनाया जा रहा है। य‍ह वार्षिक कार्यक्रम पूरी दुनिया में इंटरनेशल इलेक्‍ट्रो-टेक्‍निकल (आईईसी) , अंतर्राष्‍ट्रीय मानकीकरण संगठन (आईएसओ) और अंतर्राष्‍ट्रीय दूरसंचार संघ (आईटीयू) द्वारा संयुक्‍त रूप से मनाया जाता है।


    ----


    आर.के.मीणा/अर्चना/एके/जीआरस-11242


    

    
    (Release ID: 1552927) Visitor Counter : 182