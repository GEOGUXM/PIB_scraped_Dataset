      उप राष्ट्रपति सचिवालय

      भारत अंतर्राष्ट्रीय सौर गठबंधन में शामिल होने के बोत्सवाना के राष्ट्रपति के फैसले का स्वागत करता हैः उप राष्ट्रपति
      
      भारत और बोत्सवाना के बीच आर्थिक संबंध बढ़ाने की काफी संभावनाएं
      
      बोत्सवाना के राष्ट्रपति से मुलाकात और प्रवासी भारतीय कंपनियों के सीईओ से मुलाकात
      
      Posted On: 02 NOV 2018 7:31PM by PIB Delhi


    उप राष्ट्रपति एम. वेंकैया नायडू ने अंतर्राष्ट्रीय सौर गठबंधन में शामिल होने के बोत्सवाना के राष्ट्रपति के फैसले का स्वागत किया है। श्री नायडू ने गैबोर्न में आज बोत्सवाना के राष्ट्रपति डा. मोकग्वीत्सी एरिक कीबेत्स्वेमेसीसी से मुलाकात की। उनके साथ सामाजिक न्याय और अधिकारिता राज्य मंत्री श्री कृष्ण पाल गुर्जर और दो सांसद श्री के. सुरेश और श्री वी. मुरलीधरन के अलावा वरिष्ठ अधिकारियों का एक उच्च स्तरीय प्रतिनिधिमंडल भी गया है।


    उप राष्ट्रपति 31 अक्टूबर, 2018 को गैबोर्न पहुंचे। वह 13 वें वार्षिक ग्लोबल एक्सपो बोत्सवाना 2018 में मुख्य अतिथि थे जहां बोत्सवाना के उप राष्ट्रपति श्री स्लम्बर सोगवाने भी मौजूद थे। उप राष्ट्रपति ने ग्लोबल एक्सपो का उद्घाटन किया जहां उन्होंने मुख्य भाषण दिया।


    उप राष्ट्रपति ने 1 नवंबर, 2018 को श्री सोगवाने से बातचीत की। इसके बाद प्रतिनिधियों के बीच उच्च स्तरीय बातचीत हुई। बातचीत के समापन पर भारत-बोत्सवाना के बीच संयुक्त विज्ञप्ति जारी की गई। दोनों देशों के बीच राजनयिक पासपोर्टों के लिए वीजा में छूट के बारे में भी एक सहमति ज्ञापन पर हस्ताक्षर किए गए। बोत्सवाना के उप राष्ट्रपति ने श्री नायडू के सम्मान में दोपहर का भोज दिया।


    बाद में शाम को उप राष्ट्रपति ने बोत्सवाना में भारतीय समुदाय को संबोधित किया। उप राष्ट्रपति ने बोत्सवाना के आर्थिक विकास में भारतीय समुदाय की प्रभावी और महत्वपूर्ण योगदान की सराहना की। उन्होंने भारतीय मूल्यों और परम्पराओं को बचाने का आग्रह किया और साथ ही अर्थपूर्ण तरीके से भारत को योगदान देने का आग्रह किया ताकि वे अपनी जड़ों को ना भूले। उन्होंने भारतीय समुदाय के कल्याण के लिए बोत्सवाना सरकार को धन्यवाद दिया।


    उप राष्ट्रपति ने प्रत्यक्ष विदेशी निवेश आकर्षित करने, ईज ऑफ डूइंग बिजनेस में पर्याप्त वृद्धि, अधिक पारदर्शिता प्रदान करने के लिए जीएसटी की शुरूआत, कर संग्रह बढ़ाने आदि जैसे पिछले चार वर्षों में भारत में हुए विकास की चर्चा की। उन्होंने स्वच्छ भारत, डिजीटल इंडिया, स्टार्ट अप इंडिया, 330 मिलियन बैंक खाते खोलने, मुद्रा बैंक, स्वास्थ्य पहल, बुनियादी ढांचा और संपर्क सहित सरकार द्वारा की गई अनेक महत्वपूर्ण पहलों की जानकारी दी जिसके कारण अधिक समग्र आर्थिक विकास हुआ और समाज के प्रत्येक वर्ग को उसके दायरे में लाया गया।


    दोपहर में उप राष्ट्रपति ने बोत्सवाना के राष्ट्रपति डा. मोकग्वीत्सी एरिक कीबेत्स्वेमेसीसी से मुलाकात की। दोनों नेताओं ने दोनों देशों के बीच सौहार्दपूर्ण और निकट संबंधों का स्वागत किया। बोत्सवाना के राष्ट्रपति ने 2012 और 2015 की अपनी भारत यात्रा को याद किया उन्होंने इच्छा व्यक्त कि की दोनों देश अपनी साझेदारी को और गहरा बनाएं।


    उप राष्ट्रपति ने अप्रैल, 2018 में राष्ट्रपति का पद सम्भालने के लिए बोत्सवाना के राष्ट्रपति को बधाई दी। उन्होंने बोत्सवाना की प्रगति और दक्षिण अफ्रीका के संदर्भ में उसकी महत्वपूर्ण भूमिका की प्रशंसा की। उन्होंने वाईब्रेंट गुजरात में शामिल होने के लिए बोत्सवाना के राष्ट्रपति की अगले वर्ष जनवरी में होने वाली भारत यात्रा पर खुशी प्रकट की।


    उप राष्ट्रपति ने 1978 से 2012 के बीच दोनों देशों के रक्षा सहयोग का जिक्र किया जब भारतीय सेना और वायु सेना के प्रशिक्षण दल बोत्सवाना में उपस्थित थे। दोनों नेताओं ने भारतीय आईटीईसी नियमों के अंतर्गत भारतीय सेना को प्रशिक्षण के लिए बोत्सवाना में तैनात करने के बारे में एक समझौते पर एक प्रसन्नता जाहिर की।


    बोत्सवाना के राष्ट्रपति ने खनन सहित बोत्सवाना में भारत के अधिक निवेश का आह्वान किया। उन्होंने बोत्सवाना को चिकित्सा केन्द्र में बदलने की अपनी इच्छा बताई।


    नवीकरणीय ऊर्जा में भारत के योगदान की सराहना करते हुए बोत्सवाना ने अंतर्राष्ट्रीय सौर गठबंधन में शामिल होने के बोत्सवाना के राष्ट्रपति के फैसले की जानकारी दी। श्री नायडू ने आतंकवाद सहित अन्य प्रमुख मुद्दों में भारत को बोत्सवाना में लगातार जारी समर्थन पर खुशी जाहिर की। दोनों पक्षों ने संयुक्त राष्ट्र सुरक्षा परिषद में सुधार की आवश्यकताए बताई ताकि 21 वीं सदी की भू-राजनैतिक वास्तविकताओं को देखते हुए इसे अधिक प्रतिनिधित्वपूर्ण बनाया जा सके।


    उप राष्ट्रपति ने परम्परागत औषधियों विशेषकर आयुर्वेद और योग में भारत की शक्ति की और संकेत किया और इस महत्वपूर्ण क्षेत्र में सहयोग बढ़ाने की पेशकश की। बोत्सवाना ने इसका स्वागत किया।


    इससे पहले उप राष्ट्रपति ने बोत्सवाना में भारतीय और प्रवासी भारतीय कंपनियों के सीईओ से मुलाकात की। राष्ट्रपति ने बोत्सवाना डायमंड ट्रेडिंग सेंटर का भी दौरा किया।


    उप राष्ट्रपति दोपहर में जिम्बाब्वे रवाना हो गए जहां वे वहा भारतीय समुदाय द्वारा आयोजित समारोह को संबोधित करेंगे।


    ***


    आर.के.मीणा/अर्चना/केपी/सीएल-11077


    

    
    (Release ID: 1551955) Visitor Counter : 47