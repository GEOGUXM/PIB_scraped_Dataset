      आवास एवं शहरी कार्य मंत्रालय

      आवास और शहरी मामलों के मंत्रालय के प्रमुख मिशन सतत विकास के आदर्शों में निहित है- हरदीप सिंह पुरी
      
      हम पर्यावरण से दूरी बनाकर सामाजिक-आर्थिक विकास के बारे में सोच भी नहीं सकते - हरदीप पुरी
      
      प्रधानमंत्री आवास योजना 'शहरी' के तहत स्वीकृत सस्ते घरों की कुल संख्या 65 लाख से अधिक हुई
      
      Posted On: 29 NOV 2018 6:01PM by PIB Delhi

    
    
     
    
         केन्द्रीय आवास और शहरी मामलों के राज्य मंत्री (स्वतंत्र प्रभार) श्री हरदीप सिंह पुरी ने कहा कि उनके मंत्रालय के मुख्य मिशन सतत विकास के आदर्शों में निहित हैं। वे एक दिवसीय 'कोंक्रिटेक-सस्टेन टू गेन' सम्मेलन के उद्घाटन के अवसर पर बोल रहे थे। इस सम्मेलन का आयोजन सीमेंट विर्निमाता परिसंघ द्वारा आज किया गया है। उन्होंने कहा कि स्वच्छता आंदोलन एक जन आंदोलन बन गया है। जिसमें अप्रत्याशित रूप से नागरिकों की भारी संख्या में भागीदारी हो रही है और स्वच्छता के प्रति उनके व्यवहार में भी काफी परिवर्तन आया है। स्वच्छ सर्वेक्षण ने यह भी दर्शाया है कि हमने 19 राज्यों और केन्द्रशासित प्रदेशों के शहरी क्षेत्रों में पूर्ण स्वच्छता और खुले में शौच का उन्मूलन प्राप्त कर लिया है। यह आंदोलन निरंतर प्रगति पर है। उन्होंने यह भी कहा कि इस सम्मेलन की थीम 'सस्टेन टू गेन' उन आवश्यकताओं को दर्शाती है जो दुनिया भर में वार्तालापों और सहयोग को संचालित कर रही हैं। 
    
          उन्होंने संकेत दिया कि पर्यावरण को दर किनार करके सामाजिक-आर्थिक विकास के बारे में सोचा भी नहीं जा सकता है। उन्होंने कहा कि हमें उस मानसिकता से मुक्त होना है जो जलवायु के प्रति हमारी जिम्मेदारी के खिलाफ विकास पर जोर देती हो। भारत ने स्थिर विकास लक्ष्यों (एसडीजी) को स्वरूप प्रदान करने में महत्वपूर्ण भूमिका निभाई है। इसमें कोई आश्चर्य नहीं कि देश के विकास लक्ष्य एसडीजी में दिखाई देते हैं। भारत एसडीजी को बड़ी प्रतिबद्धता से अर्जित कर रहा है। 
    
          उन्होंने इस बारे में संतोष जाहिर किया कि स्वच्छ भारत मिशन के तहत शहरी क्षेत्रों में 60 लाख घरेलू और 4 लाख समुदाय शौचालयों का निर्माण किया गया। हम अक्टूबर 2019 से पहले 67 लाख शौचालयों का निर्माण करने के लक्ष्य के करीब हैं।
    
          प्रधानमंत्री आवास योजना (शहरी) के तहत सरकार शहरों की और पलायन करने वाले गरीब लोगों के लिए सस्ते मकानों का निर्माण कर रही है ताकि वें इज्जत से रह सकें। सरकार मलिन बस्तियों के विकास के लिए भी प्रतिबद्ध है ताकि ऐसी बस्तियों के नागरिकों को उत्थान के नाम पर उनके घरों से जबरदस्ती न निकाला जा सके। प्रधानमंत्री आवास योजना (शहरी) के तहत वर्ष 2022 तक 1.1 करोड़ मकानों को बनाने का लक्ष्य है। उन्होंने इस बारे में खुशी जाहिर करते हुए कहा कि 63 लाख मकानों के निर्माण को पहले ही मंजूरी दी जा चुकी है और मुझे यह भी विश्वास है कि 2019 के मध्य तक बकाया 50 लाख मकानों को भी मंजूरी दे दी जाएगी। इस मिशन के तहत प्रत्येक घर को मजबूती के उच्च मानकों के तहत बनाया जाएगा। 
    
          अपने मंत्रालय की अन्य महत्वपूर्ण योजना के बारे में श्री पुरी ने कहा कि देश में लगभग 100 स्मार्ट शहरों का निर्माण किया जा रहा है। उन्होंने बताया कि स्मार्ट सिटी मिशन के तहत विभिन्न शहरों में स्मार्ट और परियोजनाएं, विरासत संरक्षण, जलविकास और सार्वजनिक स्थल विकास योजनाओं को पूरा किया जा चुका है। भारतीय सीमेंट उद्योग दुनिया में दूसरा सबसे बड़ा सीमेंट उत्पादक देश है। इस उद्योग को बधाई देते हुए उन्होंने कहा है कि देश में सीमेंट उत्पादन क्षमता 600 मिलियन टन से अधिक है जो वैश्विक स्थापित क्षमता की लगभग 8 प्रतिशत है।

    ***


    आर.के.मीणा/अर्चना / आईपीएस / एमएम - 11482


    

    
    (Release ID: 1554236) Visitor Counter : 172