      निर्वाचन आयोग

      गुजरात और झारखंड की विधान सभाओं में आकस्मिक रिक्तियां भरने के लिए उप-चुनाव के कार्यक्रम
      Posted On: 22 NOV 2018 6:19PM by PIB Delhi


    गुजरात तथा झारखंड राज्य की विधान सभाओं में स्पष्ट रिक्तियां हैं, जिन्हें भरने की आवश्यकता हैः

                                                                               
क्रम संख्या  राज्य   विधान सभा निर्वाचन क्षेत्र की संख्या और नाम               
                                                                               
                                                                               
                                                                               
1            गुजरात  72-जसदन विधान सभा निर्वाचन क्षेत्र                        
                                                                               
                                                                               
                                                                               
2            झारखंड  71-कोलेबीरा ( अनुसूचित जनजाति ) विधान सभा निर्वाचन क्षेत्र
                                                                               
                                                                               

    स्थानीय त्योहारों मतदाता सूची की तैयारियों, मौसम की स्थिति जैसे विभिन्न कारणों पर विचार करने के बाद आयोग ने निम्नलिखत कार्यक्रम के अनुसार इस रिक्ति को भरने के लिए उप-चुनाव कराने का निर्णय लिया हैः

                                                                        
मतदान कार्यक्रम                                   तिथि                  
                                                                        
                                                                        
                                                                        
गजट अधिसूचना जारी करने की तिथि                    26.11.2018 ( सोमवार ) 
                                                                        
                                                                        
                                                                        
नामांकन पत्र दाखिल करने की अंतिम तिथि             03.12.2018 ( सोमवार ) 
                                                                        
                                                                        
                                                                        
नामांकन पत्रों की जांच की तिथि                    04.12.2018 ( मंगलवार )
                                                                        
                                                                        
                                                                        
उम्मीदवारी वापस लेने की अंतिम तिथि                06.12.2018 ( गुरुवार )
                                                                        
                                                                        
                                                                        
मतदान की तिथि                                     20.12.2018 ( गुरुवार )
                                                                        
                                                                        
                                                                        
मतगणना तिथि                                       23.12.2018 ( रविवार ) 
                                                                        
                                                                        
                                                                        
जिस तिथि के पहले मतदान प्रक्रिया पूरी होनी चाहिए  26.12.201 8 (बुधवार)  
                                                                        
                                                                        

    मतदाता सूची


    उपरोक्त विधान सभा निर्वाचन क्षेत्रों के लिए 01.01.2018 को मानक तिथि मानते हुए मतदाता सूची अंतिम रूप से प्रकाशित की गई है।


    इलेक्ट्रोनिक वोटिंग मशीन (ईवीएम) तथा वीवीपीएटी


    आयोग ने उप चुनाव में सभी मतदान केंद्रों पर ईवीएम तथा वीवीपीएटी के इस्तेमाल करने का निर्णय किया है। पर्याप्त संख्या में ईवीएम तथा वीवीपीएटी उपलब्ध कराए गए हैं और इन मशीनों की सहायता से सुचारू रूप से चुनाव सुनिश्चित करने के लिए सभी कदम उठाए गए हैं।


    मतदाताओं की पहचान


    पिछली प्रथा के अनुरूप आयोग ने इन उप-चुनावों में मतदान के समय मतदाता की पहचान को अनिवार्य बनाने का निर्णय लिया है। निर्वाचन फोटो पहचान पत्र (ईपीआईसी) किसी भी मतदाता की पहचान का प्रमुख दस्तावेज होगा। हालांकि , मतदाता सूची में शामिल कोई भी मतदाता मतदान करने से वंचित न रह जाए , यह सुनिश्चित करने के लिए इन उप-चुनावों में मतदान के समय पहचान के दूसरे दस्तावेजों की अनुमति देने के बारे में अलग से निर्देश जारी किए जाएंगे।


    आदर्श आचार संहिता


    आदर्श आचार संहिता तत्काल प्रभाव से उन जिलों में लागू होगी जिनमें उपर्युक्त विधानसभा निर्वाचन क्षेत्र का पूरा या कोई भी हिस्सा आता है , जिसके लिए आंशिक संशोधन को ध्‍यान में रखना होगा। इसके लिए आयोग की निर्देश संख्या 437/6/ आईएनएसटी 2016- सीसीएस दिनांक 29 जून , 2017 ( आयोग की वेबसाइट पर उपलब्ध) देखें। आदर्श आचार संहिता सभी उम्मीदवारों , राजनीतिक दलों तथा संबंधित राज्य सरकार पर लागू होगी। संबंधित राज्य या राज्यों के संदर्भ में आदर्श आचार संहिता केन्द्र सरकार पर भी लागू होगी।


    ***


    अर्चना/एजी/सीएल-11361


    

    
    (Release ID: 1553590) Visitor Counter : 111