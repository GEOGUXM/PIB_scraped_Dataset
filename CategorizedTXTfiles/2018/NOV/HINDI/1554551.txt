      उप राष्ट्रपति सचिवालय

      लोगों के जीवन में बदलाव और सकारात्मक परिवर्तन लाने के लिए अन्वेषकों को प्रौद्योगिकी का इस्तेमाल करना चाहिए: उपराष्ट्रपति
      
      लोगों के जीवन को समृद्ध, सुव्यवस्थित और सुविधाजनक बनाने के लिए प्रौद्योगिकी और ज्ञान का उपयोग किया जाना चाहिए;
      
      बच्चों को अपने स्कूल के समय का 50 प्रतिशत कक्षा में और बाकि का समय खेल के मैदान में गुजारना चाहिए;
      आईएनके 2018 सम्मेलन को संबोधित किया

      Posted On: 30 NOV 2018 6:58PM by PIB Delhi

    उपराष्ट्रपति श्री एम. वेंकैया नायडू ने लोगों के जीवन में बदलाव और सकारात्मक परिवर्तन लाने के लिए अन्वेषकों से प्रौद्योगिकी का इस्तेमाल करने के लिए कहा। वे आज हैदराबाद में आईएनके 2018 सम्मेलन को संबोधित कर रहे थे।


    उपराष्ट्रपति ने कहा कि उत्कृष्टता के लिए खोज, एक बेहतर भविष्य , खुशहाल और सुसंगत दुनिया का निर्माण मानव विकास के पीछे सदियों से एक चलायमान शक्ति रही है।


    उपराष्ट्रपति ने कहा कि लोगों के जीवन को समृद्ध , सुव्यवस्थित और सुविधाजनक बनाने के लिए प्रौद्योगिकी और ज्ञान का उपयोग किया जाना चाहिए।


    श्री नायडू ने कहा कि विज्ञान , अनुसंधान और प्रौद्योगिकी का उद्देश्य "आज से बेहतर कल" होना चाहिए तथा तकनीकी क्षमताओं और हमारे ग्रह की भलाई के बीच बढ़िया संतुलन स्थापित किया जाना चाहिए। उन्होंने युवा अन्वेषकों और तकनीकी प्रतिभाओं से मानव जीवन में बदलाव लाने के लिए प्रौद्योगिकी की शक्ति का उपयोग करने में उत्प्रेरक की भूमिका निभाने का आग्रह किया।


    इस बात को देखते हुए कि भारत सरकार अटल इनोवेशन मिशन के अंतर्गत नवाचार की संस्कृति को बढ़ावा देने पर अपना ध्यान केंद्रित कर रही है , उपराष्ट्रपति ने कहा कि नवाचार और उद्यमशीलता के लिए एक पारिस्थितिक तंत्र का निर्माण करने के मिशन को आगे बढ़ाने के लिए प्रमुख वैश्विक कंपनियां और अन्य संस्थान सरकार के साथ साझेदारी कर रहे हैं।


    उपराष्ट्रपति ने कहा कि भारत अपने ज्ञान और युवा क्षमता के साथ तरंगों को उत्पन्न करने के लिए तैयार है और यह मानव पटुता की शक्ति का जश्न मनाने का समय है। साथ ही , उन्होंने पर्यावरण स्थिरता को सुनिश्चित करने और धरती को हरा रखने की बात की।


    श्री नायडू ने अन्वेषकों की प्रेरणादायक कहानियों को बताने के लिए एक सभा का निर्माण करने और फिर परिवर्तन की यात्रा को एक सामूहिक गति प्रदान करने के लिए उन्हें एक-दूसरे से जोड़ने के लिए आईएनके को बधाई दी। उपराष्ट्रपति ने कहा कि रचनात्मक व्यवधानों के इस युग में और समान उन्नति और समावेशी विकास की दिशा में सामान्य से ज्यादा सोचने के लिए भारत को और ज्यादा निर्माताओं , शेकर्स और मूवर्स की आवश्यकता है।


    यह बताते हुए कि हमारे देश की विकास दर में महत्वपूर्ण सुधार होने के बावजूद , गरीबी , बेरोजगारी , आर्थिक और सामाजिक असमानता जैसे मुद्दे भारत के लिए लगातार चुनौती बने हुए हैं , श्री नायडू ने अन्वेषकों से देश के विकास को सतत और समावेशी विकास की ओर ले जाने में तेजी लाने के लिए तकनीकी कौशल का उपयोग करने के लिए कहा।


    उपराष्ट्रपति ने स्कूल के समय से ही अभिनव सोच को बढ़ावा देने के लिए वर्तमान शिक्षा प्रणाली पर पुनर्विचार का भी सुझाव दिया। उन्होंने कहा कि हमें निश्चित रूप से आविष्कार और अनुभवात्मक शिक्षा को बढ़ावा देना चाहिए। उन्होंने इस बात पर जोर दिया कि बच्चों को अपने स्कूल के समय में कक्षा में अपना 50 प्रतिशत समय देना चाहिए और शेष बचा समय खेल और सह-पाठ्यचर्या गतिविधियों में लगाना चाहिए।


    *****


    आर.के.मीणा/अर्चना/अभय/मधुलिका/डीसी-115 5 6

    

    
    (Release ID: 1554551) Visitor Counter : 16