      रक्षा मंत्रालय

      238वां कोर ऑफ इंजीनियरिंग दिवस
      Posted On: 19 NOV 2018 4:00PM by PIB Delhi


    "238वां कोर ऑफ इंजीनियर दिवस" दिनांक 18 नवंबर 2018 को मनाया गया । इस अवसर पर इंजीनियर-इन-चीफ लेफ्टिनेन्ट जनरल एस के श्रीवास्तव एवं सभी सेवारत व सेवानिवृत अधिकारियों ने अमर जवान ज्योति पर पुष्प अर्पित कर बहादुरों को श्रद्धांजलि अर्पित की । तकनीकी कुशलता, पेशेवर उत्कृष्टता, खेलकूद तथा साहसिक गतिविधियों के क्षेत्र में कोर के उपलब्धि हासिल करने वाले सैनिकों को सम्मानित करने के लिये नयी दिल्ली के कश्मीर हाउस में एक समारोह भी आयोजित किया गया ।


    कोर ऑफ इंजीनियर संघर्ष की स्थिति में इंजीनियरिंग के ज़रिये साथ निभाते हैं , साथ ही सैन्य बलों तथा अन्य रक्षा संस्थाओं के लिये ढांचागत व्यवस्था का निर्माण करते हैं, भारत के सीमावर्ती क्षेत्रों में संचार व्यवस्था का रखरखाव करते हैं और प्राकृतिक आपदाओं की स्थिति में देश की जनता को राहत पहुंचाते हैं । यह सभी लक्ष्य कोर के चार स्तंभों के माध्यम से संचालित किये जाते हैं- कॉम्बेट इंजीनियर्स, मिलिट्री इंजीनियरिंग सर्विस, बॉर्डर रोड आर्गेनाईजेशन और मिलिट्री सर्वे ।


    स्थापना दिवस सन 1780 में प्रथम इंजीनियरिंग कंपनी की आधारशिला रखे जाने के उपलक्ष्य में मनाया जाता है । आधुनिक कोर ऑफ इंजीनियर के तीन समूह हैं- मद्रास सैपर्स, बंगाल सैपर्स एवं बॉम्बे सैपर्स- जिनको 18 नवंबर 1932 को इस कोर में समाहित किया गया था ।


    कर्नल चिरंजीत कोंवर


    पीआरओ (सेना)


    एएम /एबी-11391

    
    
    (Release ID: 1553829) Visitor Counter : 8
    
    
      Read this release in: English