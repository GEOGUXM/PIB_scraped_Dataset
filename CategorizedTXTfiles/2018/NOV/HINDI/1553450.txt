      उप राष्ट्रपति सचिवालय

      भारत के राष्‍ट्रपति श्री रामनाथ कोविंद का वियतनाम की नेशनल असेंबली में संबोधन
      Posted On: 20 NOV 2018 2:40PM by PIB Delhi

     1. नेशनल असेंबली और इसके माध्‍यम से वियतनाम के लोगों को संबोधित करना मेरे लिए सम्‍मान की बात है। मैं इस असेंबली के सदस्‍यों को धन्‍यवाद देना चाहता हूं जो आपके देश के सभी क्षेत्रों का प्रतिनिधित्‍व करते हैं और खासतौर पर मैडम अध्‍यक्ष को जिन्‍होंने मुझे यहां आमंत्रित किया। और पिछले दो दिनों के दौरान मेरा और मेरे प्रतिनिधिमंडल का गर्मजोशी से स्‍वागत सत्‍कार करने के लिए मैं राष्‍ट्रपति गुयेन फु ट्रोंग , यहां की सरकार और वियतनाम के लोगों को धन्‍यवाद देना चाहता हूं।

     1. भारत के लिए सभी राजनयिक संबंध महत्‍वपूर्ण हैं लेकिन कुछ रिश्‍ते विशेष हैं। वियतनाम के साथ हमारी दोस्ती निश्चित रूप से विशेष है। वियतनाम ऐसा पहला आसि यान और दक्षिणपूर्व एशियाई देश है जहां मैं भारत के राष्‍ट्रपति के तौर पर दौरा कर रहा हूं। वास्‍तव में यह भारत के पूर्व में किसी देश की मेरी पहली राजकीय यात्रा है। वियतनाम हमेशा हमारे दिल और दिमाग में रहता है। यह भारत की 'एक्‍ट ईस्‍ट' नीति के लिए काफी महत्‍वपूर्ण है।


     1. दोनों देशों के बीच प्रतिबद्धता की ताकत को उनके द्विपक्षीय कैलेंडर द्वारा दर्शाया गया है। चार साल पहले मेरे पूर्ववर्ती राष्‍ट्रपति प्रणब मुखर्जी वियतनाम आए थे। उसके दो वर्ष बाद 2016 में हमारे प्रधानमंत्री श्री नरेन्‍द्र मोदी ने वियतनाम की एक ऐतिहासिक यात्रा की जिसके तहत हमारे संबंधों को एक व्‍यापक सामरिक भागीदारी के तौर पर बेहतर किया गया। वर्ष 2018 कहीं अधिक बेहतर रहा। जनवरी में हमारे गणतंत्र दिवस समारोह में प्रधानमंत्री गुयेन जुआन का स्‍वागत करने का अवसर मिला जहां वह अन्‍य आसियान देशों के नेताओं के साथ मुख्‍य अतिथि थे। मार्च में हमें स्‍वर्गीय राष्‍ट्रपति ट्रान डाई क्‍वांग की मेजबानी करने का अवसर मिला। उन उनउ उनकी अचानक मृत्‍यु हम सब के लिए एक झटका था। वह एक महान देशभक्‍त और भारत-वियतनाम संबंधों के जबरदस्‍त पैरोकार थे। मैं सरकार और भारत के लोगों और खुद अपनी ओर से उनके लिए शोक व्‍यक्‍त करता हूं।


     1. मैं इस अवसर पर महासविच एवं अध्‍यक्ष गुयेन फु ट्रोंग में पार्टी और नेशनल असेंबली द्वारा भारी विश्‍वास व्‍यक्‍त करने और उनके द्वारा वियतनाम के राष्‍ट्रपति की जिम्‍मेदारी संभालने के लिए उन्‍हें बधाई देता हूं। मुझे विश्‍वास है कि उनके समर्थन , मार्गदर्शन और नेतृत्‍व के साथ भारत-वियतनाम संबंध समृद्ध होंगे।


     1. वियतनाम के साथ भारत के सहयोग के कई पहलू हैं। हमारे मजबूत व्‍यापारिक , राजनीतिक और लोगों से लोगों के संबंध हैं। हम पारस्‍परिक संसदीय यात्राएं करते हैं क्‍योंकि इस असेंबली के सदस्‍यों को कोई आशंका नहीं है। हम प्राचीन समुद्री राष्‍ट्र होने के साथ-साथ भारत-प्रशांत क्षेत्र में वाणिज्‍य, सुरक्षा और स्थिरता के हितधारक भी हैं। कुल मिलाकर, हम समान मूल्‍यों को साझा करते हैं। हमारे संस्‍थापकों ने हमें समान सपने- खुद के लिए सपने, एक-दूसरे के लिए सपने, कहीं भी औपनिवेशिक राष्‍ट्रों के लिए सपने और भविष्‍य के लिए एवं हमारे बच्‍चों के लिए सपने देखना सिखाया है।


     1. मैं यह इंगित करना चाहता हूं कि 2019 बहुत महत्वपूर्ण है। भारत में इसे महात्मा गांधी की 150वीं जयंती और वियतनाम में महान हो चि मिन्ह के की 50वीं पुण्‍यतिथि के रूप में मनाया जा रहा है। इन क्रांतिकारी चेहरों ने हमारे देशों को राजनीतिक आजादी हासि ल करने के लिए प्रेरित किया। वे न केवल वियतनाम और भारत के लिए बल्कि पूरे एशियाई महाद्वीप और वैश्विक समुदाय के लिए प्रेरणा हैं। आगामी वर्ष एक बार फिर इन दोनों महान व्‍यक्तित्‍वों से संबंधित है जो हमारे देशों को एकजुट करता है।


     1. गांधीजी और राष्‍ट्रपति हो चि मिन्‍ह ने स्‍वाधीनता , स्‍वतंत्रता और अखंडता के जिन मूल्‍यों का समर्थन किया उनकी जड़ें हमारे साझा इतिहास- छात्रवृत्ति एवं पारस्‍परिक शिक्षा और स्‍थायी बौद्ध एवं हिंदू आध्‍यात्मिक संबंध- में कापी गहरी हैं। बुद्ध द्वारा सुझाए गए रास्‍ते ने हमारे देशों को करीब लाया है। विश्‍व धर्म के रूप में बौद्ध धर्म की यात्रा भारत से शुरू हुई और वियतनाम में स्‍थानीय संस्‍कृति से ओतप्रोत होकर इसने एक अनोखी पहचान हासिल की। बौद्ध भिक्षुओं और ननों ने दूर-दराज की यात्रा की और उनके साथ करुणा का प्रसार हुआ। साथ ही उन्‍होंने व्यापारियों एवं कारोबारियों को भी रास्ता दिखाया। बौद्ध धर्म ने हमारे महासागर को जोड़ने और वैश्वीकरण का प्रारंभिक सृजन किया।


     1. कल दा नांग में उस समय मैंने वियतनाम की समृद्ध विरासत की झलक देखी जब मैंने चाम संस्‍कृति संग्रहालय और माई सोन मंदिर परिसर का दौरा किया। वहां यह जानकर मुझे खुशी हुई कि भारतीय पुरातत्‍व सर्वेक्षण आपके सांस्‍कृतिक धरोहर को पुनर्गठित करने में योगदान दे रहा है। लगभग 2 , 000 वर्ष पहले चाम साम्राज्‍य इतिहास के एक महान सभ्‍यता का प्रतीक था। वियतनाम से वह समुद्रपार कारोबार करता था- उसके जहाज भारत और पश्चिम एशिया तक माल ले जाते थे। ऐसा माना जाता है कि प्राचीन वियतनाम का दक्षिण भारत के पल्‍लव और चोल साम्राज्‍यों के साथ समुद्री और व्‍यापारिक संबंध था।


     1. उन अन्‍वेषी यात्रियों और तीर्थयात्रियों ने दोनों देशों और संस्‍कृतियों के बीच बंधुत्‍व के संबंधों को बढ़ावा दिया जो संयम व आत्‍म अनुशासन , स्‍थायित्‍व और सामंजस्‍य के ढांचे के दायरे में था। ये भगवान बुद्ध की महत्‍वपूर्ण शिक्षा हैं जो हमारे लिए आज भी प्रासंगिक हैं।


    नेशनल असेंबली के सदस्‍यों ,


     1. मैंने जिन ऐतिहासिक मूल्‍यों और शिक्षाओं का उल्‍लेख किया है उन्‍होंने सामाजिक-आर्थिक विकास के लिए भारत के दृष्टिकोण को भी आकार दिया है। हमारा उस विकास में विश्‍वास करते हैं जो लोगों पर केंद्रित हो , जो स्‍थानीय समुदायों पर बोझ बढ़ाने के बजाय मूल्‍य प्रदान करे, जो प्रकृति एवं पर्यावरण का संरक्षण एवं सम्‍मान करे न कि दोहन और जो भ्रष्‍टाचार एवं उससे संबंधित प्रथाओं का चुनौती दे एवं उसे हतोत्‍साहित करे। भारत में हम हाल के वर्षों में वियतनाम द्वारा तेजी से की गई प्रगति की सराहना करते हैं। 1990 में यहा गरीबी का स्‍तर 70 प्रतिशत था जो 10 प्रतिशत से कम रह गया है। भारत भी 2030 तक चरम गरीबी को खत्‍म करने के लिए प्रतिबद्ध है।


     1. हमारी अर्थव्‍यवस्‍था और समाज व्‍यापक बदलाव की दौर से गुजर रहे हैं। प्रौद्योगिकी हमारे जीने के ढंग और काम करने के तरीके को बदल रही है और स्‍थानीय समुदायों को सशक्‍त कर रही है। डिजिटल इंडिया और स्‍मार्टफोन भौतिक खाइयों- चाहे संचार में विस्‍तार के जरिये हो अथवा दूर-दराज के क्षेत्रों में लोगों को आभासी बैंक खाता मुहैया कराने के जरिये- को पाट रहे हैं। एक स्टार्ट-अप वातावरण जो विश्‍व में सबसे बड़ा है , युवाओं , आत्‍मनिर्भर पुरुषों एवं महिलाओं और यहां तक कि अपनी उपज के लिए व्‍यापक बाजार की तलाश करने वाले किसानों के बीच उद्यमशीलता को बढ़ावा देने के लिए प्रौद्योगिकी और अपेक्षाकृत कम पूंजी का फायदा उठा रहा है। हमारा अंतरिक्ष कार्यक्रम कई मित्र देशों के लिए उपग्रह लॉन्‍च करने के साथ-साथ हमारे किसानों के लिए मृदा पैटर्न एवं मौसम संबंधी आंकड़े उपलब्‍ध करा रहा है। हम एक भारतीय को अंतरिक्ष में भेजने की तैयारी कर रहे हैं। भारत को आपके देश की प्राथमिकताओं के अनुसार वियतनाम से अपने विकास संबंधी अनुभव साझा करने में खुशी होगी।


     1. ऐसे आदर्श भारत के अंतरराष्‍ट्रीय सहयोग को आकार देते हैं। जलवायु परिवर्तन की चुनौती को ही लें। यह पूरी मानव जाति के लिए खतरा बनता जा रहा है लेकिन भारत और वियतनाम जैसे तटीय देशों को इसका दबाव कहीं अधिक महसूस हो रहा है। हालांकि इससे निपटने के लिए कई कदम उठाने की जरूरत है लेकिन अक्षय ऊर्जा का बढ़ावा देना बेहद आवश्‍यक है। इसी बात को ध्‍यान में रखते हुए भारत ने इस साल के आरंभ में अंतरराष्‍ट्रीय सौर गठबंधन के संस्‍थापक सम्‍मेलन की मेजबानी की थी। आईएसए एक अंतरराष्‍ट्रीय संस्‍था है जिसका मुख्‍यालय भारत में है लेकिन उसका निहितार्थ हमारा पूरा ग्रह है। मैं वियतनाम को आईएसए परिवार का एक सक्रिय सदस्‍य बनने के लिए आमंत्रित करता हूं।


     1. जलवायु परिवर्तन भारत-प्रशांत क्षेत्र के सामने एकमात्र प्रश्‍न चिह्न नहीं है। समुद्री प्रणाली भारत और वियतनाम के अलावा कई अन्‍य देशों और समुदायों के लिए एक संसाधन है। भारत और वियतनाम भारत-प्रशांत क्षेत्र के लिए साझा दृष्टिकोण रखते हैं जिसका एक महत्वपूर्ण हिस्‍सा दक्षिण चीन सागर है। हम नियमों पर आधारित एक ऐसी व्‍यवस्‍था चाहते हैं जो संप्रभुता और क्षेत्रीय अखंडता का सम्‍मान करे , समुद्री आवाजाही और उड़ान की के साथ-साथ निर्बाध वाणिज्‍य की आजादी सुनिश्चित करे। हमारा साझा दृष्टिकोण विवादों का शांतिपूर्ण समाधान चाहता है जो समुद्र के कानून पर संयुक्‍त राष्‍ट्र सम्‍मेलन के प्रावधानों सहित अंतरराष्‍ट्रीय कानून के सिद्धांतों के अनुरूप कानूनी एवं राजनयिक प्रक्रियाओं का पूरा सम्‍मान करे।


     1. इस परिप्रेक्ष्‍य में भारत समुद्री मोर्चे पर द्विपक्षीय सहयोग बढ़ाना चाहता है- उदाहरण के लिए , 2019 के आरंभ में वियतनाम की मेजबानी में आयोजित होने वाले हमारे पहले द्विपक्षीय समुद्री सुरक्षा वार्ता के माध्‍यम से। महासागरों का उपयोग करते हुए समुद्री सुरक्षा , समुद्री डकैती और नशीले पदार्थों की तस्करी आम चिंता के मुद्दे हैं। मुझे विश्‍वास है कि हमारे देशों के नौसेना एवं तटरक्षक जहाजों द्वारा एक-दूसरे के बंदरगाहों पर नियमित एवं मैत्रीपूर्ण दौरे के कार्यक्रम से सहयोग और बेहतर होगा।


     1. इस प्रकार का विश्‍वास यह जानकर और मजबूत होता है कि वियतनाम 2020 में आसियान की अध्‍यक्षता करने जा रहा है। भारत ने आसियान की एकता , केंद्रीयता और भारत-प्रशांत क्षेत्र में शांति एवं समृद्धि को बढ़ावा देने के लिए क्षेत्रीय सुरक्षा एवं आ‍र्थिक व्‍यवस्‍था का लगातार समर्थन किया है। भारत एक सहयोग मॉडल प्रदान करता है जिसके लिए उसके मित्रों को विकल्‍प की कोई जरूरत नहीं होती बल्कि वह सभी के लिए विकल्‍प बढ़ाने और उसमें विस्‍तार करने का अवसर प्रदान करता है। यह न केवल एक बल्कि कई रास्‍ते खोलता है।


     1. हमारे क्षेत्र के इतर भारत और वियतनाम साइबर सुरक्षा उभरते जोखिम के क्षेत्रों और बहुपक्षीय संगठनों में सहयोग के लिए प्रतिबद्ध हैं। अंतरराष्‍ट्रीय शासन और वैश्‍वीकरण के लाभ को अवश्‍य पोषित किया जाना चाहिए। विश्वव्यापी चुनौतियों के लिए विश्व समुदाय को सामूहिक रूप से जवाब अवश्‍य देना चाहिए। संयुक्‍त राष्‍ट्र में अंतरराष्‍ट्रीय आतंकवाद पर व्‍यापक सम्‍मेलन के प्रावधानों को जल्‍द से जल्‍द लागू करने के लिए आम सहमति बनाने में वियतनाम के समर्थन के लिए भारत उसका आभारी है।


    देवियों एवं सज्‍जनों ,


     1. भारत और वियतनाम के राष्‍ट्रीय प्रयासों की जड़ें हमारे लोगों की समृद्धि और आकांक्षाओं में निहित हैं। इसके लिए हमारे देशों के बीच व्‍यापारिक संबंधों और भौतिक संपर्कों को बेहतर करना महत्‍वपूर्ण है। हम दोनों गतिशील अर्थव्‍यवस्‍थाएं हैं। वियतनाम ने आकर्षक निर्यात आधारित वृद्धि हासिल की है और भारत आज विश्‍व में सबसे तेजी से उभरने वाली बड़ी अर्थव्‍यवस्‍था है। पिछले साल हमारा द्विपक्षीय व्‍यापार 12.8 अरब अमेरिकी डॉलर तक पहुंच गया और भारत वियतनाम के शीर्ष 10 व्‍यापारिक साझेदारों में से एक है। भारत के लिए भी वियतनाम और आसियान व्‍यापार के लिहाज से काफी महत्‍वपूर्ण हैं। मेरे साथ एक उच्‍चस्‍तरीय व्‍यापार प्रतिनिधिमंडल यहां आया है और कल मैं वियतनाम-भारत बिजनेस फोरम को संबोधित करूंगा। मुझे विश्‍वास है कि हमार देशों के उद्यमी कारोबारी हमें एक नए व्‍यापार बेंचमार्क तक पहुंचने में मदद करेंगे।


     1. कपड़ा , कृषि एवं कृषि तकनीक, जैस प्रौद्योगिकी, ऊर्जा, औषधि, बुनियादी ढांचा और खनिज जैसे क्षेत्रों में सहयोग और पूरकता के लिए काफी संभावनाएं मौजूद हैं। भारतीय निवेशक, भारतीय विनिर्माता और भारतीय सेवा प्रदाता काफी रोमांच के साथ वियतनाम की ओर देख रहे हैं।


     1. भारत के बाकी लोगों को भी मैं यही कहना चाहूंगा। घर वापस आइये , वियतनामी भोजन काफी अधिक लोकप्रिय हो रहा है- और चाय पीने वाले लोगों का समाज अब वियतनामी कॉफी का स्‍वाद लेने लगा है। मैं चाहता हूं कि भारत और वियतनाम के बीच पर्यटन का विस्‍तार हो और कुछ समय बाद सीधी उड़ान सेवा शुरू होने से नागरिकों को एक-दूसरे के देशों की आवाजाही में काफी सुविधा होगी। अंत में मैं केवल इतना कहना चाहूंगा कि वियतनाम और भारत के बीच लोगों का लोगों से संपर्क का नेटवर्क- एशिया और एशिया प्रशांत क्षेत्र में लोगों का लोगों से संपर्क के सबसे पुराने नेटवर्क का उत्‍तराधिकारी- हमारी साझेदारी की बुनियाद है।


     1. इन शब्‍दों के साथ और मेरी मेजबानी के लिए मैडम अध्‍यक्ष एवं इस असेंबली के सदस्‍यों को पुन: धन्‍यवाद देते हुए मैं अपना वक्‍तव्‍य पूरा करता हूं। भगवान बुद्ध का ज्ञान और करुणा को गले लगाने का उनका संदेश और सहयोग हमारे लोगों , हमारे देशों और हमारे साझा समुद्री क्षेत्र को लगातार मार्गदर्शन करता रहे।


    धन्‍यवाद !


    *****


    आर.के.मीणा / एएम / एसके-11341


    

    
    (Release ID: 1553450) Visitor Counter : 24
    
    
    
    
    

1.