      रक्षा मंत्रालय

      फर्स्‍ट डे कवर के विमोचन के साथ आईओएनएस वर्षगांठ समारोह प्रारंभ
      Posted On: 13 NOV 2018 7:44PM by PIB Delhi


    नौसेना प्रमुख एडमिरल सुनील लांबा , पीवीएसएम, एवीएसएम, एडीसी द्वारा कोच्चि के लुलु अंतर्राष्‍ट्रीय सम्‍मेलन केन्‍द्र में आज ‘स्‍पेशल कवर’ के विमोचन के साथ हिन्‍द महासागर नौसैनिक सिम्‍पोजियम (आईओएनएस) का 10वीं वर्षगांठ समारोह प्रारंभ हुआ। इस अवसर पर केरल के मछली पालन, हार्बर इंजीनियरिंग और काजू उद्योग मंत्री श्रीमती मर्सी कुट्टी अम्‍मा, उत्‍तरी क्षेत्र के पोस्‍ट मास्‍टर जनरल श्री जितेन्‍द्र गुप्‍ता तथा ईरान इस्‍ला‍मी गणराज्‍य के नौसेना कमांडर रियर एडमिरल हुसैन खानज़ादी उपस्थित थे। आईओएनएस के 10वें वर्षगांठ समारोह के स्‍पेशल कवर में हिन्‍द महासागर तथा हिन्‍द महासागर क्षेत्र के तटीय देशों का मानचित्र है, जो क्षेत्र के भौगोलिक राजनीतिक महत्‍व को दर्शाता है। इसमें एक नौका का चित्रण है, जो क्षेत्र के पड़ोसियों द्वारा उपयोग में लाए जाने वाले प्राचीन व्‍यापार मार्गों तथा क्षेत्र में सामाजिक-सांस्‍कृतिक संपर्क वाले देशों के महत्‍व को दिखाता है।


    सदस्‍य देशों के राष्‍ट्रीय ध्‍वज कवर का अभिन्‍न हिस्‍सा है और यह समुद्री सुरक्षा , सद्भाव तथा क्षेत्र में विकास के समान हितों को समर्थन देता है। आईओएनएस वर्षगांठ समारोह में बांग्‍लादेश, ईरान, जापान, मेडागास्‍कर, मालदीव, मॉरीशस, मोजांबिक, नीदरलैंड, दक्षिण अफ्रीका तथा संयुक्‍त अरब अमीरात के नौसेना के प्रमुख तथा 16 अन्‍य आईओएनएस सदस्‍य देशों के वरिष्‍ठ प्रतिनिधि भाग ले रहे हैं।


    स्‍पेशल कवर के विमोचन के बाद एक गोष्‍ठी का आयोजन किया गया , जिसमें प्रमुख अतिथि वक्‍ताओं ने हिन्‍द महासागर क्षेत्र में उभरते समुद्री खतरों, बेहतर समन्‍वय के लिए आईओएनएस का लाभ उठाने, संसाधन साझा करने तथा क्षेत्र में समुद्री जागरूकता बढ़ाने के बारे में विचारों का आदान-प्रदानकिया। तीन सत्रों में कुल 16 पेपर प्रस्‍तुत किया।


    आईओएनएस भारत द्वारा फरवरी , 2008 में लांच की गई अत्‍यंत महत्‍वपूर्ण क्षेत्रीय समुद्री सुरक्षा पहल है। आईओएनएस नौसेना पेशेवरों के बीच सूचना प्रवाह बढ़ाने की पहल करता है।

    
    ****

    आर.के.मीणा /अर्चना/एकेजी/वाईबी -11194


    

    
    (Release ID: 1552658) Visitor Counter : 124