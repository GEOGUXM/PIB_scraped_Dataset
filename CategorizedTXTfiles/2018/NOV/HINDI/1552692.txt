      रक्षा मंत्रालय

      सेना के रिसर्च एंड रेफरल अस्पताल से 25 नर्सिंग विद्यार्थियों ने अपनी शिक्षा पूरी की
      Posted On: 10 NOV 2018 8:05PM by PIB Delhi


      कॉलेज ऑफ नर्सिंग के बीएससी नर्सिंग छात्रों के पांचवे बैच के दीप प्रज्वलन समारोह का आज यहां आयोजन किया गया । समारोह नर्सिंग के 25 नवीन कैडेट को अपना सम्मानजनक नर्सिंग पेशा शुरु करने के लिये गणवेश धारण किये जाने का साक्षी बना ।


      समारोह के मुख्य अतिथि सेना रिसर्च एण्ड रेफरल अस्पताल केकमाण्डेंट लेफ्टिनेंट जनरल यू. के. शर्मा ने विश्वविद्यालय स्तर पर नर्सिंग केनिम्न उत्कृष्ट छात्रों-डीयू में वर्ष 2018 के बीएससी नर्सिंग (ऑनर्स) के चतुर्थ वर्ष में छठे सेमेस्टर में क्रमशः पहला और दूसरा स्थान प्राप्त करने वाले नर्सिंग कैडेट पारुल और नर्सिंग कैडेट अंकिता मिश्रा को- पुरस्कारों का वितरण किया । अपने संबोधन में उन्होंने इस तथ्य पर ज़ोर दिया कि छात्रों को न सिर्फ अपने ज्ञान, कौशल एवं कार्यनिर्वाह-क्षमता में वृद्धि करनी चाहिये वरन अपने सॉफ्ट स्किल्स की तकनीकों को भी निखारना चाहिये ।


      एक प्रभावपूर्ण समारोह में परम्परा के अनुसार प्रज्वलित दीप एडीजीएमएनएस मेजर जनरल अन्नाकुट्टी बाबू से प्रधान अधिकारी मेजर जनरल काजल चक्रवर्ती को, एवं उनसे प्रिंसिपल कर्नल अर्निता देवरानी को एवं तत्पश्चात अध्यापकों को सुपुर्द किया गया । इसके बाद अध्यापकों ने इस दीप को छात्रों को सौंपा- जो ज्ञान एवं बुद्धि के एक पीढ़ी से दूसरी पीढ़ी में स्थानान्तरण का प्रतीक था ।


      *******


      आर.के.मीणा/अर्चना/एबी

    
    
    (Release ID: 1552692) Visitor Counter : 15
    
    
      Read this release in: English , Urdu