      सूचना और प्रसारण मंत्रालय

      कहानी के मूल तत्व क्यूबा की सच्चाईयों में स्थित हैं किंतु वह उस समय की अंतर्राष्ट्रीय हालात के बारे में भी बताते हैं: रोड्रिगो बैरिसो
      
      माइन इस बारे में है कि कितनी आसानी से आप उन लोगों से जुड़ते हैं जो जीवन में उसी स्थिति में हैं जिसमेंआप हैं: मैथ्यू ब्राउन
      
      मैं महसूस करता हूं कि विपरीतलिंगी लोगों के विषय बताने की आवश्यकता है एवं यह फिल्म सचमुच एक बहस की शुरुआत कर सकती है: श्री शिवम

      Posted On: 22 NOV 2018 8:20PM by PIB Delhi

    ‘ ए ट्रांसलेटर ’ मेरे परिवार के भीतर एक बहुत निजी कहानी के इर्द गिर्द बुनी गई फिल्म है । मैं कभी राजनीतिक कहानी बनाने का बीड़ा नहीं उठाया, यद्यपि इस फिल्म को अनेक राजनीतिक घटक सहारा देते हैं । ‘ एक ट्रांसलेटर ’ फिल्म के निर्देशकरोड्रिगो बैरिसो ने दृढ़तापूर्वक कहा कियह फिल्म क्यूबा, एक छोटा सा द्वीप जिसके पास विश्व को देने के लिये अनेक उदाहरण मौजूद हैं, की सच्चाईयों में गुंथी हुई है । यह फिल्म इस वर्ष गोवा में भारत अंतर्राष्ट्रीय फिल्म महोत्सव के प्रतियोगी खंड में शामिल फिल्मों में से एक थी । रोड्रिगो आज शाम अपनी फिल्म पर एक संयुक्त प्रेस वार्ता को संबोधित कर रहे थे ।


    इस फिल्म के बारे में बताते हुए उन्होंने कहा कि यह फिल्म उनके पिता की वास्तविक कहानी पर आधारित है । फिल्म के मुख्य नायक मैलिन हवाना विश्वविद्यालय में रूसी साहित्य के प्राध्यापक हैं जो उच्च शिक्षा के अमूर्त संसार से विदीर्ण होकर दवाओं, पीड़ा एवं त्रासदी की कड़वी सच्चाई का सामना करते हैं, ज्यों ही वह चेर्नोबिल परमाणु त्रासदी के बाद रोगी बच्चों और क्यूबाई चिकित्सकों के बीच अनुवादक का कार्य करते हैं । पहले वालेसोवियत संघ (यूएसएसआर) के टूटने के बाद क्यूबा में फैले आर्थिक संकट के बीच अस्पताल में रोगी बच्चों से समर्पित संबंध के विकसित होने के साथही मैलिन के अपनी पत्नी और बच्चे से रिश्ते ख़राब होते हैं ।


    रोड्रिगो ने कहा कि इस फिल्म का मुख्य संदेश आपके नियंत्रण से बाहर के तत्वों द्वारा आपके जीवन के उल्टा-पुल्टा हो जाने पर स्वयं का पुनर्निर्माण करने के अभियान परकेंद्रित है ।निर्देशक ने विस्तार से बताया कि इतनी गहन कहानी को साझा करना का मंच मिलना ही अपने आप में एक पुरस्कार है । यह फिल्म पहले ही इस वर्ष शंघाई अंतर्राष्ट्रीय फिल्म महोत्सव में गोल्डन गोब्लैट पुरस्कार प्राप्त कर चुकी है ।


    भारत अंतर्राष्ट्रीय फिल्म महोत्सव (आईएफएफआई) के विश्व चित्रमाला खंड की माइन फिल्म मैथ्यू ब्राउन द्वारा निर्देशित है जो नॉर्थ कैरोलिना विश्वविद्यालय के स्कूल ऑफ आर्ट्स से स्नातक हैं । उनकी कम बजट वाली फिल्म “ इन द ट्री टॉप्स ” 2015 में लॉस एंजिलस फिल्म महोत्सव में एक वर्ल्ड प्रीमियर फिल्म थी ।


    ‘ माइन ’ पेचीदा भावनाओं एवं आत्मचिंतन एवं स्व-अन्वेषण जैसी आंतरिक प्रक्रियाओं से संबंधित है ।श्री ब्राउन ने कहा “ मैं अप्रत्यक्ष रूप से फिल्म के पात्रों एवं उनके अनुभवों में रहना चाहता था और इसकी प्रेरणा निजी अनुभवों से प्राप्त हुई, साथ ही यह फिल्म इस बारे में है कि कितनी आसानी से आप उन लोगों से जुड़ते हैं जो जीवन में उसी स्थिति का सामना कर रहे हैं जिसमें आप हैं । ”


    ‘ माइन ’ एक शादीशुदा स्पेनिश महिला के एपलाशियन पर्वतमालापर चढ़ने के दौरान, जहां उसकी मुलाकात एक अमेरिकी पर्वतारोही से होती है,उसके आत्मचिंतन एवं स्व-अन्वेषण की यात्रा की कहानी है । निर्देशन के अतिरिक्त ब्राउन ने इस फिल्म में पटकथा लिखी है एवं अभिनय भी किया है ।


    गोवा में भारत अंतर्राष्ट्रीय फिल्म महोत्सव के विश्व चित्रमाला खंड में प्रदर्शित द्विभाषीय फिल्म ‘ रूभा ’ के निर्देशक लेनिन शिवम ने कहा किविपरीतलिंगियों के विषयों कोबताने की आवश्यकता है एवं इस संवेदनशील विषय पर यह फिल्म उचित बहस की शुरुआत कर पाए, इस आशा में किया गया एक प्रयास है । लेनिन ने कहा कि यह फिल्म एक युवा एशियाई विपरीतलिंगी महिला ‘ रूभा ’ और एक विवाहित पुरुष के बीच एक सुंदर प्रेम कहानी है । एक तमिल लघु कहानी के पात्र से प्रेरित कनाडाई निर्देशक, जिनकी पड़ोसी श्रीलंका में जड़ें मौजूद हैं, ने कहा कि वह इस कहानी के बारे में बतला सकते हैं क्योंकि विपरीतलिंगी लोग भी सामान्य लोगों जैसे ही होते हैं ।


    ‘ रूभा ’ की भूमिका अदा करने वालेअमृत संधू ने कहा कि जिस बात ने उनको यह भूमिका स्वीकार करने के लिये प्रेरित किया वह यह है कि हमारे जैसे विपरीतलिंगी लोग और यह फिल्म दर्शाती है कि जब महिलाओं के साथ परिवार या मित्रों का समर्थन नहीं होता और जब वो विपरीतलिंगी होने की स्थिति का सामना कर रही होती हैं तो क्या होता है ।


    निर्देशक लेनिन शिवम के खाते में अनेक लघु फिल्में हैं । उनकी लघु फिल्म ‘ ए फ्यू गुड पीपुल ’ ने 2006 में इण्डिपेडेंट फिल्म सोसाइटी से सर्वश्रेष्ठ लघु फिल्म का पुरस्कार जीता था । वर्ष 1999 में उनकी शुरुआती फीचर फिल्म ने भी अनेक अंतर्राष्ट्रीय पुरस्कार जीते हैं ।


    ***


    

    आर.के.मीणा/अर्चना/एबी-11 521


    
    

    
    (Release ID: 1554373) Visitor Counter : 3