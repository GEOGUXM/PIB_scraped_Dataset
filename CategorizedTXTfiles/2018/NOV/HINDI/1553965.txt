      कार्मिक, लोक शिकायत एवं पेंशन मंत्रालय

      सरकार द्वारा अधिकांश लोक प्राधिकरणों को आरटीआई अधिनियम के दायरे में लाया गया
      Posted On: 25 NOV 2018 8:52PM by PIB Delhi


    पूर्वोत्‍तर क्षेत्र विकास राज्‍यमंत्री (स्‍वतंत्र प्रभार) , प्रधानमंत्री कार्यालय, कार्मिक, लो‍क शिकायत एवं पेंशन, परमाणु ऊर्जा एवं अंतरिक्ष राज्‍य मंत्री डॉ. जितेन्‍द्र सिंह ने आज कहा कि प्रधानमंत्री श्री नरेन्द्र मोदी की नेतृत्व वाली सरकार में पिछले साढ़े चार वर्षों में अधिकांश लोक प्राधिकरणों को आरटीआई अधिनियम के अंतर्गत लाया गया है, जो कि इन संस्थानों के कामकाज में अधिकतम पारदर्शिता सुनिश्चित करने के लिए प्रतिबद्धता को ध्यान में रखते हुए किया गया है। उन्होंने कहा कि कार्मिक और प्रशिक्षण विभाग (डीओपीटी), जो कि सूचना का अधिकार और केंद्रीय सूचना आयोग का नोडल विभाग है, ने अब तक लगभग 2000 सार्वजनिक प्राधिकरणों को आरटीआई अधिनियम के दायरे में लाया है।


    डॉ. जितेंद्र सिंह ने इन अवलोकनों को तब व्यक्त किया जब सेवामुक्त हो रहे मुख्य सूचना आयुक्त (सीआईसी) , श्री आर के माथुर ने आज उनसे मुलाकात की।


    पिछले चार वर्षों की उपलब्धियों की सराहना करते हुए डॉ. जितेंद्र सिंह ने कहा कि जब मोदी सरकार सत्ता में आयी थी तब आरटीआई अधिनियम के अंतर्गत बहुत कम सार्वजनिक प्राधिकरण आते थे , लेकिन इस सरकार में आरटीआई को और ज्यादा प्रभावी और समावेशी बनाने के लिए एक फास्ट-ट्रैक प्रक्रिया की शुरूआत की गई।


    इसके अलावा , डॉ. जितेंद्र सिंह ने कहा कि आधुनिक तकनीक के उपयोग से आरटीआई को दाखिल करना अधिक सुविधाजनक और आसान बन गया है। इसके लिए अब एक पोर्टल और ऐप है, जिसके परिणामस्वरूप, कोई भी नागरिक अपने मोबाइल फोन से, किसी भी समय दिन को या रात को और कहीं से भी आरटीआई दर्ज कर सकता है।


    डॉ. जितेंद्र सिंह ने कहा कि केंद्रीय सूचना आयोग में प्राप्त आरटीआई आवेदन के निपटारे का समय काफी कम हो गया है , और कहा कि 2014 से पहले की तुलना में लंबित मामलों की संख्या में भी भारी कमी हुई है।


    डीओपीटी में , डॉ. जितेंद्र सिंह ने कहा, हमने ईमानदारीपूर्वक प्रधानमंत्री श्री नरेन्द्र मोदी का न्यूनतम सरकार के साथ अधिकतम शासन, अधिकतम पारदर्शिता और अधिकतम नागरिक भागीदारी की प्रतिबद्धता के साथ जीने की कोशिश की है। उन्होंने कहा, प्राप्त किए गए विभिन्न आरटीआई से इनपुट संग्रहित करने का एक सफल प्रयास भी किया जा रहा है, जिसके माध्यम से भविष्य की रणनीतियों की योजना और मौजूदा पद्धतियों में सुधार के लिए शोध नियमावली तैयार किया जा सके।


    आर.के.मीणा / एएम / ए-11425

    
    
    (Release ID: 1553965) Visitor Counter : 61
    
    
      Read this release in: English , Urdu