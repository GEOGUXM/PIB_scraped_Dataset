      रेल मंत्रालय

      श्री विश्‍वेश चौबे रेलवे बोर्ड के नए सदस्‍य (इंजीनियरिंग) नियुक्‍त
      Posted On: 01 NOV 2018 12:37PM by PIB Delhi


    श्री विश्वेश चौबे रेलवे बोर्ड के नए सदस्‍य (इंजीनियरिंग) और भारत सरकार के पदेन सचिव नियुक्‍त किए गए है। उन्‍होंने आज अपना कार्यभार संभाल लिया है। श्री चौबे 1980 बैच के भारतीय रेलवे इंजीनियरिंग (आईआरएसई) सेवा के अधिकारी हैं। उन्‍होंने महाप्रबंधक उत्‍तरी रेलवे और मेट्रो रेलवे कोलकाता , प्रधान मुख्‍य इंजीनियर दक्षिण-पूर्वी रेलवे , भारतीय रेलवे सिविल इंजीनियरिंग संस्‍थान , पुणे के निदेशक और मुख्‍य ट्रेक इंजीनियर (सीटीआई) उत्‍तरी रेलवे तथा क्षेत्रीय रेलवे प्रबंधक डीआरएम (फिरोजपुर) जैसे महत्‍वपूर्ण पदों पर काम किया है।


    रेलवे बोर्ड के कार्यकारी निदेशक के रूप में उन्‍होंने रनिंग हायर एक्‍सल लोड़ के बहुआयामी पहलुओं के निष्‍पादन की निगरानी की है और रेलवे द्वारा अपेक्षित कार्यवाही के बारे में प्रति माह पूरे रेलवे बोर्ड को अवगत कराया है। उन्‍होंने सुरक्षा संबंधित विशेष निधियों (एसआरएसएफ) के कार्य और समस्‍त भारत आधार पर रेल की उच्‍च गति कार्य का कुशलतापूर्वक निष्‍पादन किया है।


    उन्‍होंने रेल क्षेत्र में आज के समय में देश में पहली बार बहुत अधिक लागत वाले अनुबंधों को सफलतापूर्वक आवंटित किया और रेल विकास निगम लिमिटेड में कार्यों का सफल निष्‍पादन किया। पश्चिम रेलवे में मुख्‍य इंजीनियर निर्माण के रूप में उन्‍होंने बुनियादी ढांचा विकास की विभिन्‍न नवाचारी परियोजनाओं को लागू किया। उन्‍होंने पश्चिम रेलवे की पहली परियोजना विरामगाम- मेहसाणा गेज़ परिवर्तन परियोजना का निर्माण-परिचालन हस्‍तांतरण (बीओटी) आधार पर अनुबंध दिया।


    ***


    आर.के.मीणा/अर्चना/आईपीएस/सीसी- 11007

    
    
    (Release ID: 1551545) Visitor Counter : 89
    
    
      Read this release in: English , Urdu , Tamil