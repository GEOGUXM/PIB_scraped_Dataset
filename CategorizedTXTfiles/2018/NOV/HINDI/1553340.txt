      रक्षा मंत्रालय

      मीडिया पंजीकरण शुरू : एयरो इंडिया 2019 की वेबसाइट
      Posted On: 20 NOV 2018 7:24PM by PIB Delhi


    ‘ एयरो इंडिया 2019’ का 12वां संस्‍करण 20 से 24 फरवरी, 2019 के दौरान बेंगलुरू (कर्नाटक) के येलाहांका स्थित एयर फोर्स स्‍टेशन में आयोजित किया जाएगा।


    यह पांच दिवसीय आयोजन सार्वजनिक एयर शो के साथ एयरोस्‍पेस और रक्षा उद्योगों की प्रमुख व्‍यापार प्रदर्शनी को जोड़ेगा। एयरोस्‍पेस उद्योग की वैश्विक हस्तियों और बड़े निवेशकों के अलावा इस शो में विश्‍व भर के थिंक-टैंक भी भाग लेंगे। एयरो इंडिया उड्डयन उद्योग से जुड़ी विभिन्‍न सूचनाओं, विचारों आर नए घटनाक्रमों के आदान-प्रदान का अवसर प्रदान करेगी। एयरो इंडि‍या घरेलू उड्डयन उद्योग को बढ़ावा देने के अलावा ‘मेक इन इंडिया’ को नई गति प्रदान करेगी।


    एयरो इंडिया में देश-विदेश की लगभग 500 कंपनियों द्वारा भाग लिए जाने की आशा है।


    इस प्रदर्शनी में आने वाले मीडिया कर्मियों के लिए पंजीकरण आज 20 नवंबर, 2018 से शुरू हो गया है। पंजीकरण 31 दिसंबर, 2018 तक जारी रहेगा। इसके लिए एयरो इंडिया 2019 की वेबसाइट पर पंजीकरण किया जा सकेगा। मीडिया पंजीकरण के लिए कोई शुल्‍क नहीं लिया जाएगा। हालांकि, इस आयोजन को कवर करने के इच्‍छुक विदेशी पत्रकारों के पास वैध ‘जे वीजा’ होना आवश्‍यक है।


    मीडिया कर्मियों के पंजीकरण के लिए वेबसाइट https://aeroindia.gov.in पर आवश्‍यक बटन है। इसके लिए वैध मीडिया पहचान पत्र संख्‍या और 500 केबी से कम आकार का फोटोग्राफ होना आवश्‍यक है।


    ***


    आर.के.मीणा/अर्चना/आरआरएस /वीके -11324

    
    
    (Release ID: 1553340) Visitor Counter : 238