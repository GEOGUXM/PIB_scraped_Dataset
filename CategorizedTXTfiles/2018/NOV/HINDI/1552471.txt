      राष्ट्रपति सचिवालय

      58वें एनडीसी कोर्स के शिक्षकों और सदस्‍यों ने राष्‍ट्रपति से भेंट की।
      Posted On: 12 NOV 2018 3:51PM by PIB Delhi


    58वें एनडीसी कोर्स के शिक्षकों और सदस्‍यों ने आज राष्‍ट्रपति भवन में राष्‍ट्रपति श्री रामनाथ कोविंद से भेंट की।


    इस अवसर पर राष्‍ट्रपति ने कहा कि आज वैश्विक वातावरण चुनौतीपूर्ण और गतिशील है। एक समय था जब राष्‍ट्र की प्रादेशिक अखंडता बनाये रखने के लिए सुरक्षा और प्रतिरक्षा एक दूसरे के पर्याय थे। आज वह स्थिति नहीं है। आज जब हम सुरक्षा की बात करते है तो उसमें आर्थिक और ऊर्जा सुरक्षा के साथ साइबर सुरक्षा , स्‍वास्‍थ्‍य , खाद्य , उभरती हुई प्रोद्योगि‍कियां और पर्यावरण जैसे सभी विषय सुरक्षा से संबद्ध हो गये हैं। उन्‍होंने कहा कि जिस तरह से दुनिया परस्‍पर जुड़ती जा रही है , उसमें हमारी राष्‍ट्रीय सीमा से परे राजनीतिक , सामाजिक और आर्थिक उतार-चढ़ाव का हमारी सुरक्षा पर पहले से अधिक असर पड़ता है।


    राष्‍ट्रपति ने कहा कि सुरक्षा के क्षेत्र में विभिन्‍न विषयों को एक साथ रखकर समन्वित ढंग से काम करना एक बड़ी चुनौती है। भारत जैसी लोकतांत्रिक प्रणाली में इसके लिए सरकार की विभिन्‍न एजेंसियों और विभागों को और यहां तक कि निजी क्षेत्र को भी समन्‍वय के साथ काम करने की आवश्‍यकता है। इसका यह अर्थ है कि राजनीतिक कार्यकर्ताओं और लोक सेवकों को रक्षा सेनाओं की क्षमताओं और सोच को अवश्‍य समझना होगा। इसी तरह सैन्‍य अधिकारियों को भी संवैधानिक और प्रशासनिक फ्रेमवर्क के प्रति जागरूक होने की आवश्‍यकता है।

    
    ****

    आर.के.मीणा / अर्चना / आरएसबी/एसएस -11156


    

    
    (Release ID: 1552471) Visitor Counter : 95