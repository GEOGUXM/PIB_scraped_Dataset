      आवास एवं शहरी कार्य मंत्रालय

      प्रधानमंत्री आवास योजना (शहरी) के तहत कुल स्वीकृत आवासों की संख्या 65 लाख से अधिक
      
      40वीं केंद्रीय मंजूरी और निगरानी समिति में प्रधानमंत्री आवास योजना (शहरी) के तहत 2,05,442 आवासों को स्वीकृति
      
      महाराष्ट्र के लिए 1,16,042 आवासों, कर्नाटक - 31,657; बिहार – 26,880; तमिलनाडु – 15,529 और जम्मू एवं कश्मीर के लिए 15,334 आवासों को स्वीकृति दी गई
      
      Posted On: 28 NOV 2018 4:33PM by PIB Delhi


    प्रधानमंत्री आवास योजना (शहरी) के तहत कुल स्वीकृत आवासों की संख्या अब 65 लाख से अधिक हो गई है। आवासन एवं शहरी कार्य मंत्रालय ने प्रधानमंत्री आवास योजना (शहरी) के तहत शहरी गरीबों के लाभ के लिए और 2 , 05 , 442 सस्ते मकान बनाए जाने को मंजूरी दी है। यह मंजूरी आज नई दिल्ली में केंद्रीय मंजूरी और निगरानी समिति (सीएसएमसी) की बैठक में दी गई।


    महाराष्ट्र के लिए 1 , 16 , 042 आवासों को स्वीकृति दी गई , जबकि कर्नाटक के लिए 31 , 657 सस्ते मकान बनाए जाने को मंजूरी प्रदान की गई। बिहार के लिए 26 , 880 ; तमिलनाडु के लिए 15 , 529 और जम्मू एवं कश्मीर के लिए 15 , 334 आवासों को स्वीकृति दी गई।


    आवासन एवं शहरी कार्य मंत्रालय के सचिव श्री दुर्गाशंकर मिश्र की अध्यक्षता में होने वाली बैठक में 7,391 करोड़ रुपये की लागत वाली कुल 392 परियोजनाओं को मंजूरी दी गई, जिसमें 3,082 करोड़ रुपये की केंद्रीय सहायता शामिल है।


    ***


    आर.के. मीणा/एएम/एकेपी/सीएस-11458


    

    
    (Release ID: 1554114) Visitor Counter : 124