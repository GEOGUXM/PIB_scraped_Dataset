      पृथ्‍वी विज्ञान मंत्रालय

      भीषण चक्रवाती तूफान ‘गज’ तमिलनाडु के तटवर्ती क्षेत्र में केंद्रित
      
      तमिलनाडु और पुद्दुचेरी के तटवर्ती क्षेत्रों के लिए ‘रेड’ अलर्ट जारी
      Posted On: 16 NOV 2018 1:27PM by PIB Delhi


    भीषण चक्रवाती तूफान ‘ गज ’ कमजोर पड़कर पश्चिम दिशा में आगे बढ़ गया है। आज सुबह 05.30 बजे यह तटवर्ती तमिलनाडु के मध्य में अतिराम पट्टिनम से करीब 20 किलोमीटर पश्चिम-उत्तर में 10.4 डिग्री उत्तरी देशांतर और 79.2 डिग्री पूर्वी अक्षांश पर स्थित था। अगले छह घंटों के दौरान इसके और कमजोर पड़कर पश्चिम दिशा की ओर बढ़ने की संभावना है। तूफान के प्रभाव से आज 05.30 बजे सुबह नागपट्टिनम और कराइकाल में क्रमशः 44 किलोमीटर और 35 किलोमीटर प्रति घंटे की रफ्तार से तेज हवाएं चलीं। इससे पहले बंगाल की खाड़ी के ऊपर स्थित यह तूफान नागपट्टिनम और वेदारनियम के बीच तमिलनाडु और पुद्दुचेरी के तटवर्ती क्षेत्रों से करीब 100 से 120 किलोमीटर की तेज रफ्तार हवाओं के साथ गुजरा। इस दौरान यह 10.5 डिग्री उत्तरी देशांतर और 79.8 डिग्री पूर्वी अक्षांश पर स्थित था।


    तूफान की दिशा और गति का पूर्वानुमान :

                                                                                                          
तारीख/समय (आईएसटी)  स्थिति (उ.अक्षांश/ पू. देशांतर)  हवा की अधिकतम गति (कि. प्रति घंटे)  चक्रवात की श्रेणी
                                                                                                          
                                                                                                          
                                                                                                          
6.11.18/0530        10.4/79.2                        80-90 से 100                        चक्रवाती तूफान   
                                                                                                          
                                                                                                          
                                                                                                          
16.11.18/1130       10.5/78.5                        55-65 से 75                         गहन विक्षोभ      
                                                                                                          
                                                                                                          
                                                                                                          
16.11.18/1730       10.5/77.6                        40-50 से 60                         विक्षोभ          
                                                                                                          
                                                                                                          
                                                                                                          
16.11.18/2330       10.6/76.7                        35-45 से 55                         विक्षोभ          
                                                                                                          
                                                                                                          
                                                                                                          
17.11.18/0530       10.7/75.9                        20-30 से 40                         कमजोर            
                                                                                                          
                                                                                                          

    चेतावनी


    भारी वर्षा की चेतावनी :


    तूफान के प्रभाव से अगले 24 घंटों के दौरान उत्तरी भीतरी और दक्षिणी भीतरी तमिलनाडु के कुछ स्थानों में भारी से बहुत भारी वर्षा होने की चेतावनी जारी की गई है। अगले 48 घंटों के दौरान केरल के ज्यादातर स्थानों में भी भारी वर्षा होने की चेतावनी दी गई है।


    तूफान की गति से संबंधित चेतावनी


    अगले तीन घंटों के दौरान तमिलनाडु और पुद्दुचेरी के तटवर्ती तथा भीतरी तमिलनाडु और पाक स्ट्रेट के आसपास के क्षेत्रों में 80 से 90 किलोमीटर प्रति घंटे की तेज रफ्तार से हवाएं चल सकती हैं, जो 100 किलोमीटर प्रति घंटे तक बढ़ सकती है। अगले छह घंटों के दौरान हवा की रफ्तार घट कर 55 से 75 किलोमीटर तक सीमित रहने की संभावना है। 16 नवम्बर को हवाओं की रफ्तार तमिलनाडु, केरल, दक्षिण-पूर्व अरब सागर, केरल के तटवर्ती क्षेत्र, कमोरियन क्षेत्र और मन्नार की खाड़ी में 30 से 40 किलोमीटर प्रति घंटा से लेकर 50 किलोमीटर प्रतिघंटा रह सकती है। 17 नवबंर को दक्षिण-पूर्वी अरब सागर और केरल के तटवर्ती क्षेत्र और आसपास के इलाकों में हवाओं की रफ्तार 30 से 40 किलोमीटर प्रति घंटा से लेकर 50 किलोमीटर प्रति घंटा रहने की संभावना है।


    समुद्र की स्थिति


    अगले 9 घंटों के दौरान तूफान के प्रभाव से बंगाल की खाड़ी के दक्षिण पश्चिम क्षेत्र और तमिलनाडु के तटवर्ती तथा आसपास के क्षेत्रों, पुद्दुचेरी के तटवर्ती क्षेत्रों और पाक स्ट्रेट में समुद्र की स्थिति काफी खतरनाक बनी रहने के आशंका है। इस दौरान समुद्र में काफी ऊंची लहरे उठ सकती हैं।


    गज तूफान के कारण तमिलनाडु के कुड्डलुर, नागापट्टिनम, तिरुवरूर, तंजावुर, पुद्दुकोटेई और रामनाथपुरम जिलों में तबाही होने की आशंका है :


    अगले छह घंटों के दौरान तूफान के प्रभाव से झोपड़ियों , फूस के घरों और छतों को नुकसान पहुंच सकता है। बिजली और टेलीफोन लाइनों को भी मामूली क्षति हो सकती है। कच्‍ची सड़कों, धान की फसल, केले, पपीते के पेडों और बागों को भी नुकसान पहुंच सकता है।


    तूफान से बचाव की सलाह


    तूफान को देखते हुए अगले 24 घंटों के दौरान तमिलनाडु एवं पुद्दुचेरी तथा पड़ोसी दक्षिणी आंध्र प्रदेश के तटवर्ती समुद्र क्षेत्र में मछली पकड़ने की गतिविधियों पर पूरी तरह से रोक लगाने की सलाह दी गई है। मछुआरों को सलाह दी जाती है कि इस दौरान वे दक्षिण-पश्चिम और पश्चिम-मध्‍य बंगाल की खाड़ी में समुद्र में न जाएं। उन्हें 16 नवंबर की शाम तक अरब सागर और केरल के तटवर्ती क्षेत्रों के पास समुद्र में न जाने की सलाह भी दी गई है। प्रभावित क्षेत्रों के लोगों से कहा गया है कि वे अगले 24 घंटों के दौरान घर से बाहर न निकलें।

    
    ****

    आर.के.मीणा / अर्चना / मधूलिका/डीए -112 45

    
    
    (Release ID: 1552947) Visitor Counter : 216