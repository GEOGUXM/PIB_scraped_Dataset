      सूचना और प्रसारण मंत्रालय

      युद्ध की भयानकता का प्रदर्शन किये बिना द्वितीय विश्व युद्ध की कहानी यहां एक विकलांग डाकिये के माध्यम से चित्रित की गई है: जयराज
      
      मैं निन्यानवे प्रतिशत लोगों के निराशावाद के बारे में चर्चा करने की बजाय एक प्रतिशत लोगों की करुणा का गुणगान करूंगा: श्रीजीत मुखर्जी
      
      “वास्तविकता के करीब चित्रण फिल्मी सेट पर किया जाता है, एवंसच्चा फिल्मांकनवास्तविक स्थान परकिया जाता है”: कामाख्या नारायण सिंह
      
      हमारे परिवारों में प्रणालीगत विफलता घर कर चुकी है: प्रिया कृष्णास्वामी
      
      यह अच्छा है कि वैकल्पिक सिनेमा को अच्छे ओटीटी मंच मिलना अच्छी बात है : प्रिया कृष्णास्वामी

      Posted On: 23 NOV 2018 8:18PM by PIB Delhi

    भारत अंतर्राष्ट्रीय फिल्म महोत्सव (आईएफएफआई)- 2018 के भारतीय चित्रमाला खंड के अंतर्गत पांच फीचर फिल्मों के निर्देशकों ने आज मीडिया से बातचीत की । मलयालम फिल्म भयानकम के निर्देशक जयराज, भोर के निर्देशक कामाख्या नारायण सिंह, मराठी फिल्म धप्पा के निर्देशक निपुण धर्माधिकारी, बंगाली फिल्म उमा के निर्देशकश्रीजीत मुखर्जी एवं तमिल फिल्म ‘ बारम ’ की निर्देशक प्रिया कृष्णास्वामी का यह विचार था कि वैकल्पिक सिनेमा में सामाजिक रूपांतरण का बढ़िया माद्दा है एवं यह वाकई अच्छी बात है कि वैकल्पिक सिनेमा को बेहतर ओटीटी मंच मिल रहे हैं ।


    भयानकम तकाझी शिवशंकर पिल्लई के महान मलयाली उपन्यास ‘ कोइर ’ के दो अध्यायों का संयोजन है एवं 2017 के राष्ट्रीय फिल्म पुरस्कारों में सर्वश्रेष्ठ निर्देशन, सर्वश्रेष्ठ पटकथा एवं सर्वश्रेष्ठ चलचित्रकारी के लिये तीन पुरस्कार जीत चुकी है ।


    वर्ष 1999 में जयराज नेअपनी फिल्म करुणम एवं इसके बाद शांथम (2001) के साथ अपनी नवरस फिल्म श्रृंखला प्रारंभ की थी । शांथम ने सर्वश्रेष्ठ फीचर फिल्म का राष्ट्रीय फिल्म पुरस्कार जीता । वर्ष 2017 में आई भयानकम नवरस श्रृंखला का छठा भाग है । नवरस श्रृंखला नौ फिल्मों की परियोजना है । इसकी कहानी द्वितीय विश्व युद्ध के दौरान केंद्रीय केरल के कुट्टानड़ुएवं इसके निकटवर्ती स्थानोंसे शुरू होती है और युद्ध में चोटिल एक डाकिये के इर्द गिर्द घूमती है जो सेना में शामिल हुए लोगों के घर मनीऑर्डर बांटता है । हालांकि कुट्टानड़ु ने युद्ध में बहुत से सैनिकों को खोया था, इसके बावजूद यह इतिहास में सम्मिलित नहीं है ।भयानकम एक डाकिये द्वारा वितरित टेलीग्राम व मनीऑर्डर के माध्यम से उन घटनाओं का वर्णन करने का प्रयास करती है ।


    जयराज ने कहा, “ युद्ध की कोई श्रृंखला, गोलीबारी या सैनिकों को दर्शाए बिना यहां एक अपाहिज डाकिये के मानसिक आघात के ज़रिएविश्व युद्ध की कहानीका चित्रण किया गया है। उस समय के कुट्टानड़ु को पुनर्चित्रित करना बड़ा कठिन कार्य था किंतु हमने इसके लिये काफी श्रम किया । मैं इस फिल्म को पिछले 30 वर्षों से बनाने की कोशिश कर रहा हूं, एवं मैं ख़ुश हूं कि मुझे अब इसको बनानेका अवसर प्राप्त हुआ । ” उन्होंने यह भी कहा कि आजकल चित्रमाला सिनेमा के लिये कोई बाज़ार नहीं है । “ यदि हमारे पास नेटफ्लिक्स जैसा डिजिटल मंच और ऐसी फिल्मों के लिये डीएफएफ का साथ है, तो हमें इससे सहायता प्राप्त होगी । ”


    फिल्म के मुख्य नायक रेनजी पैनिकर ने कहा कि एक पटकथा लेखक / निर्देशक से अभिनेता के रूप में उनका रूपांतरण मात्र एक दुर्घटना के ज़रिये हुआ ।


    ‘ भोर ’ फिल्म बिहार के मुसहर समुदाय के बारे में है एवं एक निर्धन लड़की बुधनी के इर्द गिर्द घूमती है जो शिक्षा और स्वच्छता के अपने मूलभूत अधिकार के लिये संघर्षरत है । इस फिल्म को भारत अंतर्राष्ट्रीय फिल्म महोत्सव- 2018 में गोवा की सम्माननीय राज्यपाल श्रीमती मृदुला सिन्हा ने भी कल देखा ।


    निर्देशक कामाख्या नारायण सिंह ने कहा, “ बचपन से ही मैं मुसहर समुदाय से प्रभावित था, जो शहरों के निकट समतल भूमि पर रहते हैं, जो साधारण व निर्धन लोग होते हैं किंतु अपनी निर्धनता का रोना नहीं रोते हैं ।वह ख़ुश एवं ईमानदार लोग होते हैं ।हम उन पर एक ईमानदार कहानी बनाना चाहते थे । मुसहर समुदाय की स्थिति में कुछ सुधार हुआ है । किंतु मैं यह दिखाना चाहता था कि जब मैं बच्चा था तब यह लोग किस प्रकार रहते थे ।चूंकि बॉलीवुड के अभिनेता अपनी चर्या से दो माह का समय नहीं निकाल सकते, इसलिये हमने उन नये चेहरों को लेने का फैसला किया जो मुसहर समुदाय की स्थिति को समझने के लिये उनके साथ दो महीने तक रहे एवं कार्य किया ।हमने वास्तविकता दर्शाने के लिये मुसहरों द्वारा वास्तव में प्रयुक्तवस्त्रों का उपयोग किया । संगीत की रिकॉर्डिंग भीगांवों में प्रदर्शित करने के बाद की गई । ”


    मराठी फिल्म धप्पा यह प्रदर्शित करती है कि विद्यालयों में पढ़ाये जाने वाले आदर्शवादी अध्यायों एवं बाहरी संसार की कठोर सच्चाइयों के विरोधाभास के बीचबच्चे किस प्रकार समझौता करते हैं ।


    मराठी फिल्म ‘ धप्पा ’ का निर्देशन एवं पटकथा निपुण धर्माधिकारी की है । फिल्म में गणेश चतुर्थी महोत्सव के दौरान पर्यावरण विषय पर ईसा मसीह एवं संत तुकाराम के संदेशों को शामिल करता हुआ बच्चों का एकनाटक बड़ों एवं बच्चों के बीच टकराव का कारण बन जाता है । इस वर्ष राष्ट्रीय एकता पर धप्पा को सर्वश्रेष्ठ फिल्म का राष्ट्रीय पुरस्कार मिला है । आज यह फिल्म सिनेमाघरों में प्रदर्शित की जा रही है ।राष्ट्रीय एकता के विषय पर अपनी फिल्म की षय-वस्तु पर प्रकाश डालते हुए निपुण धर्माधिकारी ने कहा कि पुणे,जहां गणेश महोत्सव की महान परम्परा है, वहां भी अब बंद दरवाजों वाला समुदाय देखा जा रहा है जो स्वयं में अपना एक अलग संसार बन गया है ।


    बंगाली फिल्म उमा प्राणघातक रोग से लड़ रही एक छोटी बच्ची और अपनी बेटी के सपनों को सच करने के लिये संघर्ष कर रहे पिता की कहानी है, एवं उनकी सहायता ऐसा निर्देशक करता है जिसके भूतकाल में घटी घटनाएं उसको परेशान कर रही हैं । उमा के निर्देशक श्रीजीत मुखर्जी ने कहा किवह निन्यानवे प्रतिशत लोगों के निराशावाद के बारे में चर्चा करने की बजाय एक प्रतिशत लोगों की करुणा का गुणगान करेंगे । श्रीजीत मुखर्जी एक विख्यात अभिनेता, पटकथा लेखक एवं निर्देशक हैं । उनकी पांचवी फिल्म जाटीश्वर ने भारत के 61वें अंतर्राष्ट्रीय फिल्म महोत्सव4 राष्ट्रीय फिल्म पुरस्कार(2014) जीते थे । भारत के 62वें राष्ट्रीय फिल्म पुरस्कारों में अपनी छठी फिल्म चतुष्कोण के लिये उन्होंने सर्वश्रेष्ठ निर्देशक एवं सर्वश्रेष्ठ मौलिक पटकथाका राष्ट्रीय फिल्म पुरस्कार जीता था ।


    फिल्म के बारे में अपना अनुभव साझा करते हुए श्रीजीत ने कहा कि एक समाचार- “ द बॉय हू मूव्ड क्रिसमस ” से उनको यह फिल्म बनाने की प्रेरणा प्राप्त हुई जिसमें मरणासन्न अवस्था तक रोगग्रस्त एक लड़के के लिये नगरवासी क्रिसमस मनाने की योजना बनाते हैं । उन्होंने इस कहानी में क्रिसमस को दुर्गापूजा से परिवर्तित कर बंगाल में अपने गृहनगर की सच्चाइयों के अनुरूप बनाने का निर्णय लिया ।


    ‘ बारम ’ जिसका अर्थ बोझ होता है, प्रिया क्रिष्णास्वामी द्वारा निर्देशित एवं निर्मित एक तमिल फिल्म है जिसकी कहानीकरुप्पास्वामी नामक एक विधुर रात्रि प्रहरीके अंतिम दिनों के जीवन एवं उसके बेटों के इर्द गिर्द घूमती है, जब करुप्पास्वामी कोथलाईकूथल नामक प्रथा से गुजरा जाता है । एक अनुभव-सिद्ध फिल्म संपादक प्रिया कृष्णास्वामी ने बतौर निर्देशक अपनी शुरुआत वर्ष 2013 में एनएफडीसी द्वारा निर्मित फिल्म गंगूबाई से की थी ।


    “ जब मैंने वयोवृद्ध एवं अशक्त माता-पिता के सिर को ठंडे पानी से नहलाने और उनके प्राण लिये जाने( ‘ थलाईकूथल ’ ) का समाचार पढ़ा एवं यह सुना कि इस प्रथा को सामाजिक स्वीकृति प्राप्त है, मुझे इस पर विश्वास नहीं हुआ ; जब तक कि मैंने आमिर ख़ान के सत्यमेव जयते को नहीं देखा जिन्होंने इस विषय को प्रमुखता से उठाया था । ”


    कृष्णास्वामी ने कहा कि इसके बाद उन्होंने इस पर एक वृत्तचित्र बनाने का निर्णय लिया । उनको पता चला कि वृद्धों की जान लेने के 26 तरीक़े संलिखित हैं और यह प्रथा न सिर्फ दक्षिण भारत बल्कि उत्तर भारत एवं अन्य देशों में भी प्रचलन में है ।


    “ बारम सच्ची घटनाओं पर आधारित फिल्म है ; मैंने इसको अविश्वसनीय पाया, यह मानवता के बारे में है । एक मां, पुत्री एवं दौहित्री होने के नाते मुझे विश्वास नहीं हुआ कि हमने अपनी मानवता का खात्मा कर दिया है । जब हम अपने इन गुणों को त्याग देते हैं तो हम दयालु और भद्र नहीं रह जाते । इस प्रथा को सामाजिक स्वीकृति प्राप्त थी, परम्परागत हत्यारे पाये जाते थे एवं यह कार्य मुफ़्त में किया जाता था । जिस प्रथा की शुरुआत एक परम्परा के रूप में हुई एवं जो कार्य मुफ़्त में होता था वह आज कमीशन पाने वाले दलालों का एक व्यापार बन गया है । ”


    कृष्णास्वामी ने बताया, “ जब हम सांस्कृतिक संदेशवाहन की बात करते हैं तोयही वह देश है जो पुत्र का जन्म चाहता है, फिर भी जो अपने माता-पिता का ख़ून करते हैं वह भी पुत्र ही होते हैं । हमारे पास बड़ों का ध्यान रखने के लिये सामाजिक ढांचा मौजूद नहीं है । हमारे समाज की यह विफलता परिवारों में भी घर कर चुकी है । संयुक्त परिवारों का समाप्त हो जाना एक समस्या है जिसको मैं इस फिल्म के माध्मम से प्रदर्शित करना चाहती हूं । जब हम अपने समक्ष एक पीढ़ी को नष्ट कर देते हैं, हम दयालुता, बुद्धि, संस्कृति और खानपान को नष्ट कर देते हैं । इसलिये मैं यह सब दर्शाना चाहती थी । ”


    ***


    
    आर.के.मीणा/अर्चना/एबी-11 525


    

    
    (Release ID: 1554372) Visitor Counter : 9