      उप राष्ट्रपति सचिवालय

      अल्पकालिक लोकलुभावन कदमों के लिये तैयार न रहें; दीर्घकालिक आर्थिक मॉडल पर ध्यान दें : उपराष्ट्रपति,
      
      प्रदेशों से चुनाव के साथ ही राजनीतिक मतभिन्नता समाप्त होनी चाहिये, तत्पश्चात सभी दलों को जनकल्याण के लिये अवश्य ही कार्य करना चाहिये;
      
      सहकारी संघवाद आगे का मार्ग है;
      
      इण्डिया टुडे स्टेट ऑफ स्टेट पुरस्कार 2018 प्रदान किये
      Posted On: 22 NOV 2018 1:56PM by PIB Delhi


    भारत के उपराष्ट्रपति श्री एम वैंकेया नायडू ने कहा है कि आमजन की स्थिति में सुधार के लिये प्रदेशों को दीर्घकालिक आर्थिक मॉडल पर ध्यान देना चाहिये एवं कभी भी अल्पकालिक लोकलुभावन कदमों तक सीमित नहीं रहना चाहिये ।


    आज यहां इण्डिया टुडे स्टेट ऑफ स्टेट पुरस्कार 2018 प्रदान करने के बाद उपस्थित जनसमूह को संबोधित करते हुए उन्होंने कहा कि प्रदेशों एवं केंद्र के बीच संबंध विश्वास, पारदर्शिता एवं परस्पर सम्मान की बुनियाद पर टिके होने चाहिये ।


    श्री नायडू ने कहा कि दोनों पार्टियों को खुलेपन से कार्य करना चाहिये एवं संकीर्ण राजनीतिक विभाजन तक सीमित नहीं रहना चाहिये । उन्होंने आगे कहा कि हम सभी के समक्ष राजनीति से अधिक एक एजेंडा है, अंतिम व्यक्ति तक विकास को ले जाने का एजेंडा, अंत्योदय को साकार करने का लक्ष्य । उन्होंने कहा कि संघीय योजनाएं प्रदेशों की राजधानियों तक समाप्त नहीं होनी चाहिये, उनको गांवों तक पहुंचना चाहिये ।


    उपराष्ट्रपति ने कहा कि राजनीतिक मतभिन्नता चुनावों के साथ ही समाप्त हो जानी चाहिये एवं उसके बाद शासन करने वाले दल को विलम्बकारी तौर तरीक़ों (विपक्ष के) से परेशान नहीं होनाचाहिये एवं विपक्षी दलों को सदन में अवश्य रचनात्मक आलोचना का अवसर प्रदान करना चाहिये । उन्होंने आगे कहा कि यदि हमें एक सुदृढ़ टीम इंडिया का निर्माण करना है जहां हर आवाज़ के लिये अपना स्थान हो तो केंद्र एवं प्रदेश दोनों को समावेशी खुलेपन के कदम उठाने चाहिये ।


    यह बताते हुए कि संघवाद, सांस्कृतिक एवं संजातीय बहुलतावाद ने देश की राजनीतिक प्रणाली को अत्यधिक ज़रूरी चुस्ती प्रदान की है उपराष्ट्रपति ने कहा कि इसकी निरंतरता के लिये न केवल संघवाद ही आवश्यक है किंतु सहकारी एवं रचनात्मक संघवाद भी आवश्यक है । उन्होंने आगे कहा कि सहकारी संघवाद केंद्र-राज्य एकत्व, एकजुटताएवं सद्भाव के लिये भारत का मंत्र रहा है एवं भारत का एकीकरण करने वाले सरदार वल्लभ भाई पटेल की कही हुई बात हर सूरत में जारी रखने की आवश्यकता है । उन्होंने कहा किसहकारी संघवाद की भावना ने सरदार वल्लभ भाई पटेल के सक्रिय एवं बुद्धिमतापूर्ण राजनीतिक दांवोंको प्रेरित किया जिससे वह पूरे समय देश की एकता एवं अखण्डता को अक्षुण्य रखते हुएसफलतापूर्वक 492 रियासतों को भारतीय संघ में शामिल होने के लिये मना पाए ।


    श्री नायडू ने कहा कि केवल निर्णय प्रक्रिया का विकेंद्रीकरण एवं राज्यों कोसंसाधनों काहस्तांतरणतथास्थानीय स्वशासन सेभारत की विकासात्मक आवश्यकताओं की पूर्ति का मार्ग प्रशस्त होगा । उन्होंने कहा कि यह जानना सुखद है कि सरकार ने राज्यों को सशक्त बनाने की आवश्यकता को माना है एवं 1 जनवरी 2015 कोसार रूप में भारत सरकार के मंच को राष्ट्रीय हित में कार्य करने हेतु साथ लाने के लिये एवं इस तरह सहकारी संघवाद को बढ़ावा देने के लियेकेंद्रीय कैबिनेट के एक प्रस्ताव सेनीति आयोग का निर्माण किया है । उन्होंने आगे कहा किएक थिंक-टैंक के रूप में यह राज्यों को विकासात्मक रणनीतियां, फ्रेमवर्क, नवप्रवर्तन एवं नये विचार प्रदान कर रहा है ताकि वह स्वयं अपनी प्राथमिकताएं व लक्ष्य निर्धारित कर सकें एवं इन लक्ष्यों की प्राप्ति के लिये स्वयं अपने मार्ग चुन सकें ।


    उपराष्ट्रपति ने कहा कि विकास एक सामूहिक प्रक्रिया है एवं इसकी गति को प्रभावित करने वाले अनेक कारक हैं । उन्होंने कहा किविकास भी हमेशा प्रसिद्धी नहीं पाता एवं प्रायः समाचार पत्रों के प्रथम पृष्ठ एवं चैनलों के प्राइम टाइम में इसको स्थान नहीं मिल पाता ।


    उन्होंने ‘ टीम इण्डिया ’ बनाने की महत्ता पर ज़ोर दिया, एक उभरता भारत, एक सुदृढ़ भारत जहां राज्य बाधारहित होकर सद्भाव के वातावरण में परस्पर प्रतिस्पर्धा में रहते हुए भी एक दूसरे का पूरक व क्षतिपूरक बन कर कार्य करते हैं । उन्होंने आगेकहा किरचनात्मक आमराय की आवश्यकता है एवं अशांतिकारक टकराव की नहीं।


    उपराष्ट्रपति ने इस अवसर पर ‘ भारत के सर्वश्रेष्ठ राज्यों ’ पर इण्डिया टुडे का एक विशेष अंक भी जारी किया । पुरस्कार प्राप्त करने वालों मेंतमिलनाडु के मुख्यमंत्री श्री इडापड्डी के पलानीस्वामी, पुद्दुचेरी के मुख्यमंत्री श्री वी नारायणस्वामी, असम के मुख्यमंत्री श्री सर्वानंद सोनोवाल, गुजरात के मुख्यमंत्री श्री विजय रूपाणी, विभिन्न प्रदेशों के अनेक मंत्री एवं अन्य गणमान्य प्रतिनिधि शामिल थे ।


    *******


    
    आर.के.मीणा/अर्चना / एबी-11571

    
    
    (Release ID: 1554621) Visitor Counter : 15