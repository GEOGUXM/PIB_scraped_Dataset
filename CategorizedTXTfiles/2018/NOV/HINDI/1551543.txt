      वित्‍त मंत्रालय

      जीएसटी राजस्‍व संग्रह अक्‍टूबर 2018 में एक लाख करोड़ रुपये का आंकड़ा पार कर गया
      Posted On: 01 NOV 2018 1:08PM by PIB Delhi


    जीएसटी राजस्‍व का सकल संग्रह अक्‍टूबर 2018 में 100 ,710 करोड़ रुपये आंका गया जिसमें सीजीएसटी 16464 करोड़ रुपये, एसजीएसटी 22826 करोड़ रुपये, आईजीएसटी 53419 करोड़ रुपये (आयात से एकत्रित 26908 करोड़ रुपये सहित) और उपकर 8000 करोड़ रुपये (आयात से एकत्रित 955 करोड़ रुपये सहित) हैं।


    सितम्‍बर माह के लिए कुल मिलाकर 67.45 लाख जीएसटीआर 3बी रिटर्न 31 अक्‍टूबर , 2018 तक दाखिल किये गये।


    सरकार ने नियमित निपटान के रूप में आईजीएसटी से सीजीएसटी मद में 17490 करोड़ रुपये और एसजीएसटी मद में 15107 करोड़ रुपये का निपटान किया है। इसके अलावा , केन्‍द्र और राज्‍यों के बीच 50:50 के अनुपात में अनंतिम आधार पर केन्‍द्र के पास उपलब्‍ध शेष आईजीएसटी से 30,000 करोड़ रुपये का निपटान किया गया है। अक्‍टूबर 2018 में नियमित एवं अनंतिम निपटान के बाद केन्‍द्र सरकार और राज्‍य सरकारों द्वारा अर्जित किया गया कुल राजस्‍व सीजीएसटी के लिए 48954 करोड़ रुपये और एसटीएसटी के लिए 52934 करोड़ रुपये है।


    अक्‍टूबर 2018 में राजस्‍व संग्रह 100 ,710 करोड़ रुपये आंका गया है जो सितम्‍बर 2018 में हुए 94,442 करोड़ रुपये के राजस्‍व संग्रह की तुलना में 6.64 प्रतिशत अधिक है। निम्‍नलिखित चार्ट चालू वर्ष के दौरान राजस्‍व के रुख को दर्शाता है। जिन राज्‍यों ने प्रदेश के करदाताओं से एकत्रित कुल करों में असाधारण बढ़ोतरी दर्ज की है उनमें केरल (44 प्रतिशत), झारखंड (20 प्रतिशत), राजस्‍थान (14 प्रतिशत), उत्‍तराखंड (13 प्रतिशत) और महाराष्‍ट्र (11 प्रतिशत) शामिल हैं।


    ***


    आर.के. मीणा/अर्चना/आरआरएस/एस- 11005

    
    
    (Release ID: 1551543) Visitor Counter : 90
    
    
      Read this release in: Tamil , English , Marathi , Bengali , Malayalam