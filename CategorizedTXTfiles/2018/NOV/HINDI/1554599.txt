      सड़क परिवहन एवं राजमार्ग मंत्रालय

      श्री नितिन गडकरी कल कर्नाटक में 1865 करोड़ रुपये की चार राष्ट्रीय राजमार्ग परियोजनाओं की आधारशिला रखेंगे
      Posted On: 30 NOV 2018 12:14PM by PIB Delhi


    केंद्रीय सड़क परिवहन एवं राजमार्ग और नौवहन, जल संसाधन, नदी विकास एवं गंगा पुनरुद्धार मंत्री श्री नितिन गडकरी कल कर्नाटक में 1 , 865 करोड़ रुपये की चार राष्ट्रीय राजमार्ग परियोजनाओं की आधारशिला रखेंगे। उनके साथ मुख्यमंत्री श्री एचडी कुमारस्वामी और पूर्व प्रधानमंत्री श्री एचडी देवेगौड़ा भी होंगे। इसके लिए समारोह कर्नाटक के हसन में नए केएसआरटीसी बस स्टैंड में आयोजित किया जाएगा।


    इन परियोजनाओं में एनएच - 234 पर बनवाड़ा से हुलियार ( 48.2 किमी ) तक 191 .6 करोड़ रुपये की लागत से और एनएच - 373 पर बेलूरु से बेलिकेरे ( 128.35 किमी ) तक 849 .39 करोड़ रुपये की लागत से दो लेनों में चौड़ीकरण परियोजना शामिल हैं। इससे इन स्थानों के बीच कनेक्टिविटी में सुधार होगा। साथ ही इससे बेलूर, हेलबीडु और श्रवणबेलगोला जैसे विश्व धरोहर वाले स्थलों के लिए बेहतर कनेक्टिविटी उपलब्‍ध होगी।


    इसी प्रकार, एनएच - 75 पर चन्‍नारायपतना बाईपास और हसन बाईपास को 823 .4 करोड़ रुपये ( 20.71 किमी ) की लागत से दो लेन से चार लेन में बदला जाएगा। इससे एनएच - 75 पर निर्बाध यातायात सुनिश्चित होगा।


    आर.के.मीणा/एएम/एस- 11561


    

    
    (Release ID: 1554599) Visitor Counter : 10