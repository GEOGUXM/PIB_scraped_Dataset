      सूचना और प्रसारण मंत्रालय

      घर की खोज करते समय व्यक्तिगत अनुभव ने फिल्म निर्माण के लिए प्रेरित किया: चेज़ियान रा
      
      कहानी सूडानी खिलाड़ी और केरल के लोगों के बीच संबंध के बारे में है: जकरिया
      
      लघु फिल्म और फीचर फिल्म की ओर रुख रहना चाहिए: अर्जुन दत्ता

      Posted On: 24 NOV 2018 6:39PM by PIB Delhi

    भारतीय पैनोरमा में फीचर फिल्मों के निर्देशक - ' सुडानी फ्रॉम नाइजीरिया ', ' टू लेट ' और ' अब्याको ' ने आज पणजी में भारत के 49वें अंतरराष्ट्रीय फिल्म महोत्सव में एक प्रेस कॉन्फ्रेंस को संबोधित किया। फिल्म टू लेट के निर्देशक चेज़ियान रा ने कहा कि चेन्नई में एक घर की खोज करते समय उनके व्यक्तिगत अनुभव ने इस फिल्म को बनाने को प्रेरित किया। उन्होंने कहा, ‘ घर शिफ्ट करना एक छोटे से मामले की तरह लग रहा है। लेकिन वास्तविक जीवन में घर से कई भावनात्मक तार जुड़े हुए होते हैं। फिल्म 30 दिनों की समयसीमा के भीतर घर की खोज से जुड़ी उन सभी भावनाओं , झगड़े और आघात को चित्रित करने की कोशिश करती है। ’


    एक सवाल का जवाब देते हुए चेज़ियान ने कहा कि महान तमिल निर्देशकों के साथ एक छायांकनकार के रूप में काम करने का अनुभव उन्हें फीचर फिल्म बनाने के दौरान बहुत मदद करता है। उन्होंने आगे कहा कि एक छायांकनकार के रूप में , उन्होंने टेक्स्ट को छवियों में परिवर्तित करने की प्रक्रिया के साथ अनुभव किया और प्रयोग किया।


    फिल्म निर्माण पर अपने अनुभव साझा करते हुए सुडानी फ्रॉम नाइजीरिया के निर्देशक ज़कारिया ने बताया कि यह कहानी केरल में सेवन्स टूर्नामेंट के दौरान सूडानी खिलाड़ी के घायल हो जाने के बाद होने वाली घटनाओं और उससे बनने वाले बंधन के बारे में है। शुरुआत में मित्रों ने एक स्वतंत्र परियोजना के रूप में फंड मुहैया कराना शुरू किया. टीम इस मामले में भाग्यशाली रही कि मलयालम फिल्म उद्योग से दो प्रमुख निर्माताओं का सहयोग पा सकी। कम बजट पर बनाई गई फिल्म 128 सिनेमाघरों में रिलीज हुई थी और इसे सफलतापूर्वक 100 दिनों से अधिक समय तक चलाया गया था , जिससे इसे बॉक्स ऑफिस की सफलता मिली।


    एक लघु फिल्म से एक फीचर फिल्म निर्माता बने फिल्म ' अब्याको ' के निर्देशक श्री अर्जन दत्ता ने कहा कि यह उनके जीवन का सबसे बढ़िया अनुभव रहा है। उन्होंने कहा, ‘ हालांकि फीचर फिल्म का कैनवास बड़ा है , लेकिन मूल बातें समान रहती हैं। होमवर्ग और को-प्रोडक्शन बहुत मजबूत होना चाहिए। हमें किसी भी फिल्म को लेकर ईमानदार होने की जरूरत है , चाहे वह लघु फिल्म हो या फीचर फिल्म हो। दोनों को लेकर दृष्टिकोण एक जैसा होना चाहिए। ’


    पृष्टभूमि


    सुडानी फ्रॉम नाइजीरिया


    केरल के मालापुरम का रहने वाला माजिद फुटबाल प्रेमी है और स्थानीय टूर्नामेंट के लिए विदेशी खिलाड़ियों को नियुक्त करने का एजेंट के तौर पर काम करता है। वह नाइजीरियाई फुटबाल खिलाड़ी सैमुअल को चुनता है जिसे एक टूर्नामेंट के दौरान चोट लग जाती है। डॉक्टर सैमुअल को दो महीने आराम करने की सलाह देता और माजिद उसकी देखभाल करने के लिए अपने घर लाता है। सैमुअल की माजिद के दोस्त और रिस्तेदार मिलकर देखभाल करते हैं, लेकिन राज्य प्रशासन की वजह उनकी यह दोस्ती मुश्किल में पड़ जाती है क्योंकि प्रशासन इसे कानून व्यवस्था के लिए खतरा मानता है। फिल्म की कहानी यही है।


    टू लेट


    टू लेट एक दंपति की कहानी है जो किराये के घर में चेन्नई में अपने बच्चे के साथ रहते हैं। यह 2007 की कहानी है जब शहर में आईटी सेक्टर के फलने-फुलने की वजह से रियल-एस्टेट काम जोरों पर था। मकान मालिक ज्यादा किराये की चाहत में दंपति को घर खाली करने को कहता है। दंपति के पास घर खाली करने और नया आशियाना ढ़ूढने के लिए महज 30 दिन का समय होता है। निचले मध्यम वर्ग का यह परिवार घर की तलाश करता है और इस दौरान जिन दिक्कतों का सामना करना पड़ता है वही इस फिल्म की कहानी है।


    ' अब्याको '


    अब्याको एक मां और उसके बेटे इंद्र की कहानी है। यह फिल्म ऐसी घटनाओं की कहानी जो इंद्र को वैसा आदमी बना देती है जैसे उसने कभी सोचा भी नहीं होता है। यह फिल्म तीन लोगों इंद्र की मां, उसके पिता और उसके चाचा रुद्र के ईर्दगिर्द घूमती है। फिल्म कई ऐसी परिस्थितियों और रिश्तों की जटिलताओं से गुजरती है।


    ***


    आर.के.मीणा / अर्चना / वीएस - 114 90


    

    
    (Release ID: 1554254) Visitor Counter : 2