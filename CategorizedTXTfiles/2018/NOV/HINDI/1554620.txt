      पर्यटन मंत्रालय

      त्रिपुरा के राज्यपाल ने आगरतला में 7वें अंतर्राष्ट्रीय पर्यटन हाट का शुभारंभ किया
      
      18 देशों से 53 विदेशी प्रतिनिधि हाट में भाग ले रहे हैं
      Posted On: 22 NOV 2018 1:54PM by PIB Delhi


    त्रिपुरा के राज्यपाल प्रोफेसर कप्तान सिंह सोलंकी ने आज शाम आगरतला में पर्यटन राज्यमंत्री (स्वतंत्र प्रभार) श्री केजे अल्फोंस एवं त्रिपुरा के मुख्यमंत्री श्री विप्लव कुमार देव की उपस्थिति में “ उत्तर-पूर्वी प्रदेशों के लिये 7वें अंतर्राष्ट्रीय पर्यटन हाट ” का शुभारंभ किया ।इस अवसर पर त्रिपुरा के पर्यटन मंत्री श्री प्रसन्नजीत सिंघा रॉय, पर्यटन मंत्रालय की सचिव श्रीमती रश्मि वर्मा, पर्यटन महानिदेशक श्री सत्यजीत राजन एवं केंद्रीय व उत्तर-पूर्व प्रदेशों के मंत्रालयों के अन्य सम्मानित अतिथिगण उपस्थित थे । भारत सरकार के पर्यटन मंत्रालय ने त्रिपुरा की सरकार के पर्यटन विभाग तथा उत्तर-पूर्व प्रदेशों के साथ मिल कर इस हाट का आयोजन किया है ।


    उद्घाटन भाषण देते हुए प्रोफेसर कप्तान सिंह सोलंकी ने पर्यटन को प्रोत्साहन देने के लिये भारत सरकार द्वारा हाल के वर्षों में की गई अनेक शुरुआतों के बारे में बताया। उन्होंने कहा कि पर्यटन क्षेत्र का विकास बड़ी संख्या में लोगों, विशेषकर राज्य के युवाओं के लिये अर्थपूर्ण रोज़गार का एवं आय के साधनों का सृजन करने में सहायता करता है ।


    जबकि श्री विप्लव कुमार देव ने अपने भाषण में कहा कि त्रिपुरा की राज्य सरकार ने अगले तीन वर्ष की अवधि में प्रदेश का रूपांतरण कर एक उदाहरण दिए जाने लायक राज्य बनाने की योजना बनाई है । उन्होंने आगे कहा कि पर्यटन क्षेत्र का ठोस विकास प्रदेश के विकास का एक प्रमुख घटक है । उन्होंने यह भी कहा कि केंद्रीय पर्यटन मंत्रालय के सहयोग से प्रदेश सरकार पर्यटन क्षेत्र का सर्वतोमुखी विकास करने की दिशा में आगे बढ़ रही है ।


    अपने उद्बोधन में श्री केजे अल्फोंस ने उत्तर पूर्वी राज्यों में पर्यटन के संपूर्ण उन्नयन पर ज़ोर दिया एवं कहा कि भारत सरकार ने उत्तर पूर्व प्रदेशों में पर्यटन के विकास के लिये अनेक नये कार्यक्रमों एवं योजनाओं की शुरुआत की है ।इन चार वर्षों के दौरान पर्यटन क्षेत्र ने नई ऊंचाई को छुआ है ।


    श्रीमती रश्मि वर्मा ने अपने शुरुआती उद्बोधन में कहा कि संपन्न विरासत के साथ उत्तर पूर्व क्षेत्र की अलग अलग तरह की स्थलाकृति क्षेत्र को एक आकर्षक पर्यटन स्थल बनाती है,साथ ही उन्होंने यह आशा जतायी कि हाट में की गई चर्चा उत्तर पूर्व प्रदेशों में पर्यटन कोप्रोत्साहित करने का उद्देश्य पूरा करेंगी । उन्होंने उत्तर पूर्व क्षेत्र में पिछले वर्ष पर्यटकों की सर्वाधिक संख्या के लिये त्रिपुरा की प्रशंसा की ।


    कुल 18 देशों यथा ऑस्ट्रेलिया, कनाडा, चीन, फ्रांस, इण्डोनेशिया, जापान, केन्या, मलेशिया, म्यांमार, नीदरलैण्ड, न्यूज़ीलैण्ड, रूस, दक्षिण अफ्रीका, दक्षिण कोरिया, स्पेन, थाईलैण्ड, संयुक्त अरब अमीरात (यूएई) एवं संयुक्त राज्य अमेरिका (यूएसए) से 53 प्रतिनिधि इस हाट में भागीदारी कर रहे हैं । इनमें टूर ऑपरेटर एवं ट्रेवल एजेंट व मीडिया प्रतिनिथि, पत्रकार, यात्रा लेखक एवं ब्लॉगर भी शामिल हैं । विदेशी प्रतिनिधियों के अतिरिक्त देश के अन्य भागों से 26 घरेलू टूर ऑपरेटर एवं उत्तर पूर्वी प्रदेशों से 78 विक्रेता भी हाट में भाग ले रहे हैं । उत्तर पूर्वी राज्यों के पर्यटन विभागों के प्रतिनिधि भी अपने पर्यटन स्थलों की जानकारी देने तथा विदेशी प्रतिनिधियों के साथ चर्चा करने के लिये मौजूद हैं । वह उत्तर पूर्व क्षेत्र के विक्रेताओं के साथ व्यापार से व्यापार की संपर्क बैठकों से भी जुड़े हुए हैं ।इससे क्षेत्र के पर्यटन उत्पाद आपूर्तिकर्ताओं की क्षेत्र में पर्यटन को प्रोत्साहन देने के उद्देश्य से अंतर्राष्ट्रीय एवं घरेलू ग्राहकों तक पहुंच सुगम हो जाएगी ।


    उत्तर पूर्व क्षेत्र के संपन्न एवं विविध पर्यटन उत्पादों के बारे में जागरूकता बढ़ाने तथा पर्यटन स्थलों का प्रत्यक्ष अनुभव प्रदान करने के लियेअंतर्राष्ट्रीय प्रतिनिधियों हेतुउत्तर पूर्वी प्रदेशों के साथ हाट के बाद अभिज्ञता टूर की व्यवस्था भी की गई है ।उत्तर पूर्वी प्रदेशों के राज्य पर्यटन विभागों द्वारा सुंदर शिल्पकारी एवं हथकरघा प्रदर्शित करने तथा हाट में भाग लेने वाले प्रदेशों के पर्यटन उत्पादों को प्रदर्शित करने के लिये एक प्रदर्शनी का आयोजन भीकिया गया है ।


    घरेलू तथा अंतर्राष्ट्रीय बाज़ारों के समक्ष क्षेत्र की पर्यटन क्षमताओं को दर्शाने के लिये उत्तर पूर्व क्षेत्र में आयोजित किये जाने वाले वार्षिक आयोजन अंतर्राष्ट्रीय पर्यटन हाट का यह 7वां संस्करण है ।यह पर्यटन व्यापार से जुड़े समुदायों एवं आठ उत्तर पूर्वी राज्यों के व्यावसायिकों को एक दूसरे के करीब लाता है । आयोजन की योजना खरीददारों, विक्रेताओं, मीडिया, सरकारी एजेंसियों एवं अन्य हिस्सेदारों के बीच संवाद सुगम बनाने के लिये बनाई गई है एवं आयोजन तय किया गया है ।


    अंतर्राष्ट्रीय पर्यटन हाट उत्तर पूर्वी प्रदेशों में बदल बदल कर हर वर्ष आयोजित किये जाते हैं । हाट के पिछले संस्करण गुवाहाटी, तवांग, शिलॉंग, गंगटोक व इम्फाल में आयोजित किये गए थे ।


    अरुणाचल प्रदेश, असम, मणिपुर, मेघालय, मिजोरम, नगालैंड, त्रिपुरा एवं सिक्किम से बना भारत का उत्तर पूर्व क्षेत्र विविध पर्यटन आकर्षणों एवं उत्पादों से संपन्न है । क्षेत्र की विविध स्थलाकृति, वनस्पति व जीव, संपन्न प्राचीन परम्पराओं की विरासत तथा जीवनशैलियों वाले संजातीय समुदाय, त्यौहार, कला एवं हस्तकौशल इसको छुट्टियों का ऐसा गंतव्य बनाते हैं जो हमारी प्रतीक्षा करता है ।


    *****


    
    आर.के.मीणा/अर्चना / एबी-11574


    

    
    (Release ID: 1554620) Visitor Counter : 9