      रक्षा मंत्रालय

      भारतीय नौसेना ने मालदीव तटरक्षक जहाज हुरावी को दुरूस्त किया
      Posted On: 15 NOV 2018 7:19PM by PIB Delhi


    मालदीव तटरक्षक जहाज (एमसीजीएस) हुरावी को नौसैनिक डॉकयार्ड विशाखापत्‍तनम में दुरूस्त कर दिया गया है और इसे आज 15 नवम्‍बर , 2018 को एक समारोह में कमांडिंग ऑफिसर मेजर मोहम्‍मद जमशाद को औपचारिक रूप से सौंप दिया गया है। कार्यक्रम में मुख्‍य अतिथि नौसैनिक डॉकयार्ड के एडमिरल सुपरिंटेंडेंट रियर एडमिरल अमित बोस ने लोगों को संबोधित करते हुए मालदीव तटरक्षक जहाज को भारतीय नौसेना की मदद देते रहने का आश्‍वासन दिया। इस मौके पर कमांडिंग ऑफिसर ने भी मालदीव तटरक्षक जहाज हुरावी की सफलतापूर्वक मरम्‍मत के लिए भारतीय नौसेना को धन्‍यवाद दिया। मालदीव तटरक्षक जहाज (एमसीजीएस) हुरावी 12 जुलाई , 2018 को विशाखापत्‍तनम पहुंचा था , जिसकी मरम्‍मत का काम 14 नवम्‍बर , 2018 को पूरा हुआ।


    ----


    आर.के.मीणा/अर्चना/एके/जीआरस-11236


    

    
    (Release ID: 1552913) Visitor Counter : 125