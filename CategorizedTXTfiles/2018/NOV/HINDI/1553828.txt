      सूचना और प्रसारण मंत्रालय

      भारत कहानीकारों की भूमि है जहां प्रत्येक व्यक्ति के पास बताने के लिए एक कहानी है: आईएफएफआई 2018 के उद्घाटन समारोह में कर्नल राज्यवर्धन सिंह राठौर
      
      आईएफएफआई 2018 असंख्य संस्कृतियों, फिल्म स्निपेट के लिए खुला, मशहूर हस्तियों करण जौहर, मंत्री कर्नल राज्यवर्धन सिंह राठौर और अक्षय कुमार के बीच ऑन-स्टेज जुगलबंदी का शानदार प्रदर्शन
      
      उद्घाटन समारोह में भाग लेने वाले फिल्मी दुनिया के अन्य दिग्गजों में रणधीर कपूर, सुभाष घई, लुलियन लैंडीस, मधुर भंडारकर, अरजीत सिंह, रमेश सिप्पी और अन्य शामिल
      
      उद्घाटन समारोह में सोनू सूद, शिल्पा राव और अन्य सितारों का धमाकेदार प्रदर्शन दिखा
      
      उद्घाटन समारोह में कर्नल राज्यवर्धन सिंह राठौर द्वारा फिल्म फैसिलिटेशन ऑफिस (एफएफओ) के वेब पोर्टल की शुरूआत
      
      अपने 9 दिनों की अवधि में, भारतीय अंतर्राष्ट्रीय फिल्म महोत्सव (आईएफएफआई) 2018 में 68 से ज्यादा देशों की 212 फिल्मों का प्रदर्शन होगा, जिसमें 2 वर्ल्ड प्रीमियर, 16 अकादमी पुरस्कारों से नामित फिल्में, दुर्लभ भारतीय भाषाओं की 6 फिल्में, गोल्डन एंड सिल्वर पीकॉक अवॉर्ड के लिए 15 अंतरराष्ट्रीय फिल्मों के साथ प्रतिस्पर्धा कर रही 3 भारतीय फिल्में, और कई और दिलचस्प चीजें
      Posted On: 20 NOV 2018 1:06PM by PIB Delhi


    लंबे इंतजार के समाप्त होने के बाद, दुनिया के सबसे प्रतिष्ठित फिल्म समारोहों में से एक भारतीय अंतर्राष्ट्रीय फिल्म समारोह (आईएफएफआई) के 49वें संस्करण का उद्घाटन समारोह फिल्मी सितारों, फिल्म निर्माताओं और दुनिया भर के सिनेमा प्रेमियों की उपस्थिति की बीच गोवा के पंजिम में धूमधाम से किया गया।


    आईएफएफआई 2018 के उद्घाटन समारोह की एंकरिंग मंदिरा बेदी और अमित साद द्वारा की गई जिसमें भारतीय और अंतरराष्ट्रीय फिल्मों के प्रतिष्ठित व्यक्तित्वों जैसे अक्षय कुमार, करण जौहर, रणधीर कपूर, प्रसून जोशी, जूलियन लैंडीस, बारबरा मेयर, निकोलस हौ, लोइस रॉबिन्स, सिद्धार्थ राय कपूर, राकेश ओमप्रकाश मेहरा, रॉबर्ट ग्लिंस्की, टॉम फिट्जपैट्रिक, पूनम ढिल्लों, ऋषिता भट्ट, मधुर भंडारकर, सुभाष घई, अरजीत सिंह, रमेश सिप्पी, चिन हान और कई अन्य लोगों की उपस्थिति देखी गई। इसके अलावा, कई हस्तियों ने रे़ड कारपेट पर चलकर इस समारोह के आकर्षण को और ज्यादा बढ़ा दिया।


    इस उत्सव के उद्घाटन समारोह में केन्द्रीय सूचना एवं प्रसारण राज्य मंत्री, (स्वतंत्र प्रभार) कर्नल राज्यवर्धन सिंह राठौर, गोवा की राज्यपाल मृदुला सिन्हा, सूचना एवं प्रसारण सचिव, श्री अमित खरे, आईएफएफआई महोत्सव के निदेशक श्री चैतन्य प्रसाद, अध्यक्ष जूरी श्री रॉबर्ट ग्लिंस्की, गोवा के परिवहन और नदी नेविगेशन में पीडब्ल्यूडी मंत्री रामाकृष्णा उर्फ ​​श्री सुदीन धावलिकर, गोवा के मुख्य सचिव श्री धर्मेंद्र शर्मा और अध्यक्ष ईएसजी राजेंद्र तालक ने दीप प्रज्ज्वलित किया, जिसके बाद आईएफएफआई 2018 के शुरूआत की घोषणा हुई।


    केन्द्रीय सूचना एवं प्रसारण राज्य मंत्री, कर्नल राज्यवर्धन सिंह राठौर ने कहा कि "भारत कहानीकारों की भूमि है जहां पर प्रत्येक व्यक्ति के पास सुनाने के लिए एक कहानी है। ये कहानियां हमें प्रेरित करती हैं और हमारा मनोरंजन करती हैं। आईएफएफआई हमारी युवा पीढ़ी के लिए अपनी प्रतिभा दिखाने का एक मंच है। यह अंतरराष्ट्रीय फिल्म निर्माताओं के लिए भारत देखने और यहां मौजूद प्रतिभा को खोजने के लिए एक मंच है। यह दोनों पक्षों के लिए एक बड़ा सहकार्य है। सूचना और प्रसारण टीम और गोवा एंटरटेनमेंट सोसाइटी के लिए इतने बड़े पैमाने पर एक कार्यक्रम का आयोजन अविश्वसनीय है। मनोरंजन उद्योग में विशेषज्ञों द्वारा मास्टरक्लास का आयोजन किया जा रहा हैं और मुझे उम्मीद है कि इसमें शामिल संगठन इसे ऑनलाइन डाल रहे हैं जिससे इसकी पहुंच सभों तक हो सके। हम अतीत, वर्तमान और भविष्य पर ध्यान केंद्रित कर रहे हैं। शोले जैसी फिल्में और ओटीटी प्लेटफार्म की सामग्री भी दिखा रहे है। गोवा आने के लिए यह एक अच्छा समय है क्योंकि इस साल हम उन पर्यटकों के लिए स्ट्रीट सिनेमा शूरू कर रहे हैं जो अगले 9 दिनों तक राज्य में आनेवाले हैं और वे इसका अनुभव आईएफएफआई में कर सकते हैं।" इन बातों को माननीय मंत्री ने गोवा में भारत के 49वें अंतरराष्ट्रीय फिल्म समारोह के उद्घाटन समारोह के दौरान रेड कारपेट पर चलते हुए कहा।


    गोवा के परिवहन और नदी नेविगेशन में पीडब्ल्यूडी मंत्री रामाकृष्णा उर्फ ​​श्री सुदीन धावलिकर ने कहा कि, "गोवा का रंगीन मिजाज और इसकी उत्साही संस्कृति और स्वागत करने की प्रकृति इसे आईएफएफआई की मेजबानी करने के लिए एक आदर्श स्थल बनाती है। इस उत्सव का उद्देश्य सिनेमा प्रेमियों और कला क्षेत्र के लोगों के लिए एक मंच प्रदान करना है। 49वें आईएफएफआई में, मैं गोवा के मुख्यमंत्री माननीय मनोहर पर्रिकर को धन्यवाद देता हूं, जिन्होंने यह सुनिश्चित किया कि गोवा को आईएफएफआई की मेजबानी करने का विशेषाधिकार मिेले। पंद्रह साल पहले, गोवा में पहली बार मेजबानी के बाद से लेकर अबतक उन्होंने इसकी तैयारी में किसी प्रकार की कसर नहीं छोड़ी है।"


    जानेमाने फिल्म अभिनेता अक्षय कुमार, जो कुछ घंटे के लिए इस अवसर पर अपनी उपस्थिति दर्ज करवाने के लिए एक चार्टर विमान में आए, ने कहा कि, "भारत के मनोरंजन उद्योग में बहुत सारी चीजें हो रही हैं। हमारे मंत्री श्री राज्यवर्धन सिंह राठौर मनोरंजन और शिक्षा के संयोजन के लिए असाधारण काम कर रहे हैं। वैसी फिल्मों का बनना अत्यन्त आवश्यक है जिनका कोई अर्थ और सार हो। मैं सरकार का बहुत आभारी हूं कि इस प्रकार की फिल्मों और पहलों के कारण गांव के लाखों लोग मुफ्त में जानकारी प्राप्त करते हैं और बड़े स्तर पर सकारात्मक परिवर्तनों को दिशा देते हैं।"


    उद्घाटन समारोह में कुछ मनोरंजक दृश्य श्रव्य प्रदर्शन भी देखा गया, जिसकी शुरुआत देश के जीवंत इतिहास को दर्शाने वाली कुछ सर्वश्रेष्ठ भारतीय फिल्मों के गीतों पर मधुर नृत्य के प्रदर्शन के साथ हुई। बहुमुखी गायिका शिल्पा राव ने पूरे देश के लोकप्रिय गाने बंगाली, पंजाबी और हिंदी में गाए और "आज जाने की जिद्द ना करो" जैसे शाश्वत गीत गाकर सबका मन मोह लिया। उसके बाद अभिनेता सोनू सूद ने मंच संभाला और बेहतरीन डांस परफॉर्मेंस किया।


    आईएफएफआई 2018 उद्घाटन समारोह का सबसे दिलचस्प हिस्सा मंच पर तीन दिग्गजों- कर्नल राज्यवर्धन सिंह राठौर (केन्द्रीय सूचना एवं प्रसारण राज्य मंत्री), अभिनेता अक्षय कुमार और फिल्म निर्माता करण जौहर के बीच एक अनौपचारिक बातचीत थी। करण जौहर ने मंत्री और अक्षय कुमार से खेल और सिनेमा पर अनौपचारिक बातचीत की और व्यवसाय के माध्यम से उनकी जीवन यात्रा के बारे में जानकारी हासिल किया।


    अक्षय कुमार ने 1948 के ग्रीष्मकालीन ओलंपिक में भारत की ऐतिहासिक स्वर्ण पदक जीत पर बनी और हाल ही में प्रदर्शित फिल्म गोल्ड के बारे में बात की और उसमें भारतीय हॉकी टीम के प्रबंधक के रूप में अपने प्रदर्शन के बारे बताया। गोल्ड, खेल पर आधारित फिल्मों में से एक है जिसे स्पोर्ट्स बायोपिक्स हिस्से के रूप में इस साल आईएफएफआई में भी दिखाया जा रहा है। मंत्री ने वर्तमान समय में अंतरराष्ट्रीय स्तर पर भारतीय खिलाड़ियों और महिलाओं की उत्कृष्टता के बारे में बताया और खेल की जीवंत संस्कृति बनाने में सिनेमा के महत्व पर जोर दिया।


    आईएफएफआई 2018 के उद्घाटन समारोह में फिल्म फैसिलिटेशन ऑफिस (एफएफओ) के वेब पोर्टल की शुरूआत केन्द्रीय राज्य मंत्री (सूचना और प्रसारण) कर्नल राज्यवर्धन सिंह राठौर के द्वारा किया गया। सूचना एवं प्रसारण मंत्रालय ने विदेशी फिल्म निर्माताओं द्वारा भारत में फिल्म की शूटिंग को बढ़ावा देने और सुविधा प्रदान करने के उद्देश्य से 2015 में एनएफडीसी में फिल्म फैसिलिटेशन ऑफिस (एफएफओ) की स्थापना की, जिनकी सेवाओं को अब भारतीय फिल्म निर्माताओं तक विस्तृत कर दिया गया है। राज्यों द्वारा स्थापित फिल्म कार्यालयों में उनकी फिल्म नीतियों पर प्रकाश डाला गया है, फिल्मांकन प्रक्रिया सुनिश्चित करने, उनके स्थानों का प्रदर्शन करने और फिल्म निर्माताओं को जानकारी देने और उनके संबंधित राज्यों में फिल्मांकन के लिए प्रस्तावित प्रोत्साहन/छूट/सब्सिडी के बारे बताया गया है। भारत में फिल्मांकन के बारे में जानकारी देने के लिए, एफएफओ ने अब एक वेब पोर्टल भी विकसित किया है।


    49वें आईएफएफआई के उद्घाटन समारोह में इज़राइली शिल्पकार डैन वोलमैन को लाइफटाइम अचीवमेंट अवॉर्ड से सम्मानित किया गया। इस अवसर पर बोलते हुए, श्री वोलमैन ने कहा कि "मुझे लाइफटाइम अचीवमेंट अवॉर्ड से सम्मनित करने के लिए धन्यवाद, यह मुझे अबतक का मिला हुआ सर्वोच्च पुरस्कार है। यह बहुत ही मधुर है क्योंकि इसे मैं भारत में प्राप्त कर रहा हूं- एक ऐसा देश जहां के लोगों, संस्कृति और अद्भुत सिनेमा की मैं दिल से प्रशंसा करता हूं। इस साल आईएफएफआई ने अपना ध्यान इजरायली सिनेमा पर केंद्रित किया है। मुझे खुशी है कि इसके लिए चुनी गयी फिल्में इज़राइली सिनेमा के फैलाव को दर्शाती हैं। भारत और इज़राइल के बीच आपसी जुड़ाव है। मुझे आशा है कि यह जुड़ाव सिनेमा में सह-निर्माण और सहकार्य में भी प्रकट होगा। "


    आईएफएफआई 2018 के उद्घाटन समारोह में कई हस्तियों को रेड कारपेट पर उतरते हुए देखा गया। इसमें शामिल थे:


    करण जौहर


    अक्षय कुमार


    प्रसून जोशी


    रमेश सिप्पी


    किरण जुनेजा


    सुभाष घई


    अरजीत सिंह


    चिन हान


    जूलियन लैंडीस


    बारबरा मेयर


    निकोलस हौ


    लुइस रॉबिन्स


    मधुर भंडारकर


    सिद्धार्थ राय कपूर


    राकेश ओमप्रकाश मेहरा


    मेजर रवि (जूरी सदस्य)


    राहुल रावल


    रॉबर्ट ग्लिंस्की


    टॉम फिट्जपैट्रिक


    राज्यवर्धन सिंह राठौर


    ऋषिता भट्ट


    रणधीर कपूर


    पूनम ढिल्लों


    रेड कारपेट पर मीडियाकर्मियों से बात करते हुए, प्रतिष्ठित हस्तियों ने इस शानदार समारोह में भाग लेने पर खुशी जाहिर की और कहा:
    - " आईएफएफआई बहुत प्रेरणादायक जगह है और यह उन लोगों के लिए एक महान जगह है जो कला की पूजा करते हैं और यह एक ऐसा स्थान है जहां दुनिया भर के उच्च गुणवत्ता वाले सिनेमाओॆ का प्रदर्शन किया जाता है।" - अरजीत सिंह


    - "अभी भारतीय सिनेमा में बहुत कुछ करना बाकि है। वर्तमान समय में कई प्लेटफॉर्म उपलब्ध हैं जो कि एक अच्छी बात है। हमारे देश में डिजिटल क्रांति हो रही है। डिजिटल स्पेस में बहुत सारी सामग्री मौजूद है, अब हमें सिर्फ अपने लेखकों को सशक्त बनाना है। अक्षय कुमार हमारे मेगा स्टारों में से एक हैं और लगातार व्यवसायिक सिनेमा के साथ सार्थक सिनेमा को बढ़ावा दे रहे हैं। उनकी फिल्मों में सार और प्रेरणादायक संदेश रहता है। अन्य सितारों को भी ऐसी सामाजिक मनोरंजक फिल्में बनानी चाहिए।" - करण जौहर


    - "भारत के मनोरंजन उद्योग में बहुत सारी चीजें हो रही हैं। हमारे मंत्री श्री राज्यवर्धन सिंह राठौर मनोरंजन और शिक्षा के संयोजन के लिए असाधारण काम कर रहे हैं। वैसी फिल्मों का बनना अत्यन्त आवश्यक है जिनका कोई अर्थ और सार हो। मैं सरकार का बहुत आभारी हूं कि इस प्रकार की फिल्मों और पहलों के कारण गांव के लाखों लोग मुफ्त में जानकारी प्राप्त करते हैं और बड़े स्तर पर सकारात्मक परिवर्तनों को दिशा देते हैं।" – अक्षय कुमार


    
    - " मैं बहुत खुश हुं कि हमारे सिनेमा को विश्व स्तर पर मान्यता मिल रही है। हमारे कंटेंट को विश्व स्तर पर एक्सपोजर मिल रहा है। हमारे परिवार को मिले प्यार और मेरे भाइयों, चाचाओं और सभी को मिली सराहना के प्रति हम आभारी हैं। उम्मीद है कि भारतीय उद्योग में और ज्यादा योगदान देंगे।" - रणधीर कपूर


    - "मैं बहुत आशावादी हूं कि अब कई सारे प्लेटफार्म उपलब्ध हैं- चाहे वह बड़ा पर्दा हो, टेलीविजन हो, डिजिटल हो और ओटीटी प्लेटफार्म हों। अब यह हमारा काम है कि हम विचार और गुणवत्ता वाली सामग्री बनाएं। इस प्रक्रिया में गुणवत्ता में से समझौता नहीं किया जाना चाहिए। हम अंतरराष्ट्रीय बाजार में हमेशा से ही एक मजबूत वीएफएक्स आपूर्तिकर्ता रहे हैं। वीएफएक्स और एनीमेशन के क्षेत्र में हमारा भविष्य उज्ज्वल है और हमें इसे अनुकूल बनाना चाहिए।" - सिद्धार्थ रॉय कपूर


    - "आईएफएफआई का हिस्सा बनने पर खुश हूं। आईएफएफआई की पूरी टीम को विश्व स्तर पर इतने बड़े आयोजन के लिए बधाई। इंडियन पैनारोमा में अद्भुत फिल्मों को दिखाया गया है, कुछ प्रेरणादायक रोमांचक मास्टरक्लास स्तर के हैं। मैं चांदनी बार के दिनों से ही आईएफएफआई से जुड़ा हुआ हूं और आगे भी इसका हिस्सा बने रहना चाहता हूं।" - मधुर भंडारकर


    - "आईएफएफआई एक महान मंच है और यह हर साल विस्तृत होता जा रहा है। यह अद्भुत है कि क्षेत्रीय फिल्मों को मान्यता मिल रही है और उनके प्रदर्शन के लिए एक मंच मौजूद है। लद्दाख से एक फिल्म और लक्षद्वीप से एक फिल्म ली गई है। यह सिनेमाप्रेमियों के लिए बहुत सुखद है।" - राहुल रावल


    - "मैं थोड़ा नर्वस हूं क्योंकि मैं इस वर्ष अंतर्राष्ट्रीय जूरी का हिस्सा बना हुआ हूं। प्रत्येक फिल्म उत्कृष्ट है और यह कहना मुश्किल है कि इनमें से कौन एक बेहतर है। मैं वी शांताराम के काम का बहुत बड़ा प्रशंसक हूं और मैंने उनसे सीखा है कि कैसे हम कलात्मक अभिव्यक्ति और व्यावसायिक सफलता को एक साथ जोड़ सकते हैं।" - राकेश ओमप्रकाश मेहरा


    49वां आईएफएफआई हाल के सर्वश्रेष्ठ अंतर्राष्ट्रीय सिनेमा का प्रदर्शन करेगा, साथ ही पिछले साल बनाए गए रीट्रोस्पेक्टिव्स, मास्टरक्लास, इन-कनभरसेशन सत्र, होमेज, इंडियन पैनोरमा, इंटरनेशनल कॉम्पटिशन जैसे विशेष वर्गों के सर्वश्रेष्ठ सिनेमा को दिखाएगा, जिसका उद्देश्य युवा रचनात्मक दिमागों के लिए संवाद, अवलोकन और सीखने हेतु एक मंच प्रदान करना है। इस उत्सव का प्रारंभ एस्परन पेपर के वर्ल्ड प्रीमियर के साथ, फिल्म के कलाकारों और दल के लोगों की उपस्थिति के बीच, हुआ। आईएफएफआई 2018 का समापन भी इसी प्रकार से जर्मन फिल्म, सील्ड लिप्स के वर्ल्ड प्रीमियर के साथ होगा।


    उत्सव का यह संस्करण ऐसी फिल्मों का प्रदर्शन करेगा जो कि शैली में विविधता को दर्शाते हैं। आईएफएफआई 2018 में 68 से अधिक देशों के 212 फिल्मों का प्रदर्शन किया जाएगा जिसमें 2 वर्ल्ड प्रीमियर, 16 अकादमी पुरस्कार नामित फिल्में और दुर्लभ भारतीय भाषाओं की 6 फिल्में शामिल हैं। आईएफएफआई 2018 के अंतर्राष्ट्रीय प्रतिस्पर्धा अनुभाग में 15 फिल्में हैं, जिनमें से 3 भारतीय फिल्में हैं जो गोल्डन एंड सिल्वर पीकॉक एवार्ड के लिए प्रतिस्पर्धा कर रही हैं। प्रतियोगिता अनुभाग स्वयं 22 देशों द्वारा निर्मित और सह-निर्मित फिल्मों का प्रतिनिधित्व करता है। अंतर्राष्ट्रीय प्रतिस्पर्धा जूरी का नेतृत्व प्रसिद्ध पोलिश निदेशक रॉबर्ट ग्लिंस्की कर रहे हैं और इसमें एड्रियन सीटारू, अन्ना फेराओली रावेल, टॉम फिट्जपैट्रिक और राकेश ओमप्रकाश मेहरा जूरी सदस्य हैं।


    प्रत्येक वर्ष की तरह इस वर्ष भी आईएफएफआई कंट्री ऑफ फोकस की प्रस्तुति करेगा, जोकि उस विशिष्ट देश में सिनेमा की उत्कृष्टता और सहयोग लेकर आता है। आईएफएफआई के 49वें संस्करण में इजरायल देश पर ध्यान केंद्रित होगा। मुंबई में स्थित इज़राइल के वाणिज्य दूतावास के सहयोग से दस फिल्मों का चयन कंट्री ऑफ फोकस पैकेज के लिए किया गया है।


    एफएफआई 2018 में पहली बार एक स्टेट फोकस का अनुभाग होगा जिसमें भारतीय राज्यों में से एक राज्य की फिल्मों पर ध्यान केंद्रित करेगा, इस प्रकार से उस राज्य विशेष की कला और संस्कृति पर प्रकाश डाला जाएगा। 49वें आईएफएफआई 2018 में फोकस राज्य के रूप में झारखंड को चुना गया है और समारोह के एक भाग के रूप में 24 नवंबर 2018 को झारखंड दिवस मनाया जाएगा। झारखंड पैकेज में एमएस धोनी द अनकॉल्ड स्टोरी, डेथ इन द गूंज, रांची डायरी, बेगम जान और अन्य फिल्में शामिल हैं।


    इस वर्ष, आईएफएफआई ने इंटरनेशनल कॉउसिल फॉर फिल्म, ऑडिओविज़ुअल कम्युनिकेशन (आईसीएफटी) पेरिस के साथ फिल्म को एक विशेष आईसीएफटी पुरस्कार देने के लिए साझेदारी की है जिसमें यूनेस्को गांधी मैडल भी शामिल है, जो यूनेस्को द्वारा प्रचारित किए गए विचारों को दर्शाता है। इस वर्ष एक फिल्म को यह प्रतिष्ठित पुरस्कार देने के लिए 10 फिल्मों को प्रदर्शित किया जाएगा जिनमें 2 भारतीय फिल्में भी शामिल हैं।


    49वें आईएफएफआई के श्रद्धांजलि प्रस्तुतियों में स्वर्गीय अभिनेत्री श्रीदेवी, अभिनेता विनोद खन्ना, शशि कपूर, राजनितज्ञ एम करुणानिधि और फिल्म निर्माता कल्पना लाजमी को श्रद्धांजलि दी जाएगी।


    गोवा में भारत के 49वें अंतरराष्ट्रीय फिल्म महोत्सव में भारतीय पैनोरमा 2018 फीचर फिल्मों और गैर फीचर फिल्मों दोनों को दिखाया जाएगा। फीचर फिल्म जूरी ने भारतीय पैनोरमा 2018 की शुरुआती फीचर फिल्म के रूप में सम्मानित फिल्म निर्माता शाजी एन करुण द्वारा निर्देशित फिल्म ओएलयू का चयन किया है। गैर फीचर फिल्म श्रेणी में, गोवा के ही निदेशक आदित्य सुहास जंबले अपनी फिल्म, खारवास को भारतीय पैनोरमा 2018 की शुरूआती फिल्म के रूप में पेश करेंगे।


    इस समारोह का आयोजन श्यामा प्रसाद मुखर्जी इंडोर स्टेडियम, गोवा में किया गया और इसे डीडी नेशनल पर लाइव प्रसारित किया गया, साथ ही पीआईबी के यूट्यूब चैनल youtube.com/pibindia पर लाइव स्ट्रीमिंग किया गया।


    उद्घाटन समारोह के बाद, कला अकादमी में आईएफएफआई 2018 की उद्घाटन फिल्म- एस्परन पेपर के वर्ल्ड प्रीमियर की स्क्रीनिंग की गई।


    आज 20 नवंबर 2018 को पणजी, गोवा में भारत के 49 वें अंतर्राष्ट्रीय फिल्म महोत्सव की शुरूआत हुई है जिसका समापन बुधवार, 28 नवंबर, 2018 को होगा।


    एएम / ए-11398

    
    
    (Release ID: 1553828) Visitor Counter : 18