      पर्यटन मंत्रालय

      पर्यटन मंत्रालय ने पर्यटकों की सुविधा के लिए ऑनलाइन प्रमाणन कार्यक्रम शुरू किया
      Posted On: 15 NOV 2018 7:27PM by PIB Delhi


    पर्यटन सचिव श्रीमती रश्मि वर्मा ने आज नई दिल्ली में अतुल्य भारत पर्यटक सुविधा प्रमाणन (आईआईटीएफसी) कार्यक्रम की शुरूआत की। केन्द्रीय मंत्री श्री के. जे. अल्फोंस ने पहले ही इसका 27 सितंबर 2018 को विश्व पर्यटन दिवस तथा राष्ट्रीय पर्यटन दिवस समारोह के अवसर पर शुभारंभ किया था। आज से इसके विधिवत शुरू होने के बाद, अब सभी प्रतिभागी इस कार्यक्रम के लिए ऑनलाइन पंजीकरण कर पायेंगे। आईआईटीएफसी भारतीय नागरिकों को पर्यटन से जुड़े कौशल को विकसित करने और बढ़ाने में मदद करेगा , और जिससे वे देश भर में पर्यटकों को ज्यादा सहज एवं सरल तरीके से मदद कर पायेंगे।


    प्रमाणन कार्यक्रम की रूपरेखा को बुनियादी और उन्नत केंद्रित पाठ्यक्रम बनाया गया है ताकि उपयोगकर्ता इसे अपने समय , स्थान, जगह और गति के अनुसार सीख सके। इस पाठ्यक्रम की पंजीकरण प्रक्रिया के साथ ही एक बुनियादी प्रारंभिक मॉड्यूल को भी आज से शुरू किया गया है। इसके बाद 19 नवंबर 2018 से भुगतान प्रक्रिया शुरू हो जाएगी, जहां कोई भी 10+2 पास उम्मीदवार बुनियादी पाठ्यक्रम में नामांकन ले सकता है, इस पाठ्यक्रम के तहत 7 मॉड्यूल शामिल किए गए हैं, जिसका उद्देश्य ज्ञान, कौशल और तौर-तरीके जैसी सुविधा सिर्फ 2000 रूपये के नाममात्र शुल्क पर प्रदान करना है। इस कार्यक्रम को सफलतापूर्वक पूरा करने के बाद वह व्यक्ति या छात्र भारत सरकार के पर्यटन मंत्रालय से प्रमाणित पर्यटक सहायक या समन्वयक बन जायेगा। आने वाले समय में इस क्षेत्र में काम कर रहे लोगों के लिए सरकार ने अलग से एक उन्नत स्तर के रिफ्रेशर पाठ्यक्रम भी शुरू करना प्रस्तावित कर रखा है।


    इस अवसर पर बोलते हुए श्रीमती रश्मि वर्मा ने कहा कि 'पर्यटक गाइड' की अवधारणा अब दुनिया में बदल गई है और इस नए युग में पर्यटक सहायक या समन्वयक एक 'कहानीकार' की भूमिका में है। सचिव ने कहा कि इस ऑनलाइन कार्यक्रम में स्थानीय लोगों के लिए नौकरी, स्थानीय अनुभव और पारंपरिक ज्ञान का उपयोग करने सहित कई फायदे होंगे और इसमें किसी भी आयु वर्ग या किसी भी जगह के लोगों के शामिल होने की सुविधा है। साथ ही सचिव ने यह भी कहा कि सरकार की इस पहल से पर्यटकों के लिए समृद्ध अनुभवी सहायक उपलब्ध होंगे और साथ ही साथ यह बहुत प्रतिस्पर्धी भी होगा जिससे इस सहायकों या समन्वयकों को पर्यटकों को ज्यादा-ये-ज्यादा सुविधा एवं लाभ मिल पायेगा।


    आईआईटीएफसी कार्यक्रम एक उत्साही छात्र से लेकर दूरदराज के इलाकों में स्थित लोगों के लिए भी है , यह वैसे महत्वाकांक्षी गृहस्थ के लिए भी है जो अभी गाल में ही उच्च-माध्यमिक (10+2) की अर्हता प्राप्त की है एवं वह अपने घर बैठे पर्यटक सुविधा कौशल को समझने को इच्छुक है। यह एक स्थानीय नागरिक को अपने घरेलू स्थान पर रहकर जीवन शैली बदलने के लिए महत्वाकांक्षी योजना के रूप में भी कार्य करेगा, जिसमें कोई भी व्यक्ति कौशल प्राप्त कर अपनी क्षेत्रीय भाषा में भी रहकर रोजी-रोटी कमा सकता है।


    इस ऑनलाइन शिक्षण प्रबंधन कार्यक्रम को मैसर्स विप्रो लिमिटेड ने विकसित किया है तथा इसके कंटेट (विषय-वस्तु) को भारतीय पर्यटन एवं यात्रा प्रबंधन संस्थान (आईआईटीटीएम) ने बनाया है।


    इस कार्यक्रम के दौरान , मंत्रालय ने मैसर्स यात्रा ऑनलाइन के साथ ‘विरासत को गोद लेने’ के तहत, ‘अपनी धारोहर अपनी पहचान’ के अंतर्गत (i) नई दिल्ली स्थित कुतुब मीनार (ii) महाराष्ट्र स्थित अजंता की गुफाएं (iii) जम्मू-कश्मीर के लेह पैलेस और (iv) कर्नाटक में हजारा राम मंदिर और हम्पी के लिए चार एमओयू पर हस्ताक्षर भी किए।


    ***


    आर.के.मीणा /अर्चना/पीकेपी–11281

    
    
    (Release ID: 1553114) Visitor Counter : 12
    
    
      Read this release in: English