      रक्षा मंत्रालय

      भारत की रक्षा मंत्री श्रीमती निर्मला सीतारमण और सिंगापुर के रक्षा मंत्री डॉ. एनजी एंग हेन का संयुक्त वक्तव्य
      Posted On: 20 NOV 2018 8:06PM by PIB Delhi


    भारत और सिंगापुर के बीच तीसरे रक्षा मंत्री संवाद (डीएमडी) का आज सफलतापूर्वक समापन हो गया। दोनों देशों द्वारा 2015 में संशोधित रक्षा समझौते (डीसीए) पर हस्ताक्षर के बाद डीएमडी की शुरुआत हुई थी, जिसका उद्देश्य सिंगापुर सैन्य बलों (एसएएफ) और भारतीय सैन्य बलों के बीच लंबे समय से चले आ रहे रक्षा संबंधों को मजबूती देना था।


    इस बैठक का महत्व इसलिए भी ज्यादा था , क्योंकि इस मौके पर भारत में संयुक्त सैन्य प्रशिक्षण और अभ्यास के लिए द्विपक्षीय समझौते को नवीनीकरण भी हो गया। इस समझौते में सिंगापुर सैन्य बलों के संयुक्त प्रशिक्षण के साथ ही अभ्यास कराए जाने का व्यापक खाका खींचा गया है और इससे दोनों देशों की सेनाओं के बीच सहयोग में भी इजाफा होगा। दिन की शुरुआत में डॉ. एनजी ने आईएनएस शक्ति पर सिंगापुर-भारत सामुद्रिक द्विपक्षीय अभ्यास -सिमबेक्स के 25वें संस्करण अंतिम चरण में भाग लिया। यह बहु आयामी अभ्यास जहाजों, पनडुब्बियों के साथ ही दोनों पक्षों के विमानों की भागीदारी और समुद्र में फायरिंग का भी गवाह बना। दोनों मंत्रियों ने इस कार्यक्रम में भाग लेने और सफल बनाने के लिए सभी सैन्यकर्मियों की सराहना की, जो दोनों देशों की सेनाओं के बीच दीर्घकालिक संबंधों का प्रमाण भी है।


    दोनों मंत्रियों ने जून , 2018 में पारस्परिक सहयोग, लॉजिस्टिक और सेवा सहयोग से संबंधित नौसैनिक व्यवस्था को लागू किए जाने की प्रशंसा की, जिसको लेकर नवंबर, 2017 में नौसेना द्विपक्षीय समझौता किया गया था और बाद में इसके तहत द्विपक्षीय नौसेना सहयोग को विस्तार दिया गया।


    डॉ. एनजी ने 2018 शांगरी- ला डायलॉग में भारतीय प्रधानमंत्री नरेंद्र मोदी के मुख्य संबोधन की सराहना की, जहां पीएम मोदी ने भारत-प्रशांत क्षेत्र में भारत के दृष्टिकोण के बारे में बताया था। इस संबंध में सिंगापुर, मलक्का जलडमरू मध्य में भारत की सिंगापुर के साथ पेट्रोलिंग में आसियान सदस्य देशों को जोड़ने के विचार को पूरा समर्थन देता है। साथ ही अंडमान समुद्र में थाईलैंड के साथ मिलकर त्रिपक्षीय समुद्री अभ्यास का इंतजार कर रहा है।


    श्रीमती सीतारमण ने आसियान के रक्षा मंत्रियों की मीटिंग (एडीएमएम)-प्लस की क्षेत्रीय सुरक्षा ढांचे की योजना और उसकी कई पहलों को पूरा समर्थन और सक्रिय भागीदारी का भरोसा दिलाता है। एडीएमएम प्लस सदस्य के तौर पर भारत एयर मिलिट्री इनकाउंटर्स के दिशा-निर्देशों को स्वीकार किए जाने को समर्थन देता है।


    संचार की प्रमुख समुद्री रेखाओं पर कई देशों के होने के कारण मंत्रियों ने नौवहन की स्वतंत्रता के महत्व को भी रेखांकित किया। श्रीमती सीतारमण ने जोर देकर कहा कि भारत का विवादों के शांतिपूर्ण समाधान पर हमेशा से भरोसा रहा है और इस क्रम में सर्वसहमति से अंतरराष्ट्रीय कानून होने चाहिए। दोनों मंत्रियों ने अंतरराष्ट्रीय सुरक्षा खतरों से पार पाने के लिए अंतरराष्ट्रीय सहयोग और विशेषकर आतंकवाद की चुनौती से पार पाने के उपायों के महत्व पर सहमति दी।


    दोनों मंत्रियों विशेषकर सामुद्रिक क्षेत्र और आतंकवाद के खिलाफ जंग में गोपनीय सूचनाएं और जानकारियां साझा करने पर सहमत हो गए। इसके साथ ही दोनों देश पनडुब्बी सुरक्षा और बचाव में भागीदारी बढ़ाएंगे।


    मंत्रियों ने भारत-सिंगापुर रक्षा प्रौद्योगिकी संचालन समिति और भारत-सिंगापुर रक्षा उद्योग कार्यकारी समूह के तहत रक्षा प्रौद्योगिकी में भागीदारी की प्रगति की सराहना की। ये संयुक्त शोध एवं विकास में कॉम्बैट केयर और व्हीकल आर्मर जैसे क्षेत्र शामिल हैं।


    मंत्रियों ने भारत और सिंगापुर के बीच रक्षा संबंधों के विस्तार पर संतोष जाहिर किया और क्षेत्र में स्थायित्व को प्रोत्साहन देने वाली पहलों को समर्थन देने का भरोसा दिलाया। वे अगले साल सिंगापुर में चौथी डीएमडी के आयोजन पर भी सहमत हो गए हैं। इनके लिए परस्पर सहमति से बाद में तारीख तय की जाएगी।


    आर.के.मीणा / एएम / एमपी-11418

    
    
    (Release ID: 1553952) Visitor Counter : 17
    
    
      Read this release in: English