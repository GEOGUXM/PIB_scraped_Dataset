      गृह मंत्रालय

      राष्ट्रीय साम्प्रदायिक सद्भाव प्रतिष्ठान (एनएफसीएच) ने दिनांक 19 से 25 नवम्बर तक उत्साहपूर्वक साम्प्रदायिक सद्भाव अभियान सप्ताह एवं झण्डा दिवस मनाया
      Posted On: 22 NOV 2018 1:45PM by PIB Delhi


    राष्ट्रीय साम्प्रदायिक सद्भाव प्रतिष्ठान (एनएफसीएच) दिनांक 19 से 25 नवम्बर तक साम्प्रदायिक सद्भाव अभियान सप्ताह एवं धन संग्रह सप्ताह मना रहा है तथा आज उत्साहपूर्वक जोशोख़रोश से झंडा दिवस मनाया गया ।2018 के दौरान सभी प्रदेशों / केद्र शासित प्रदेशों तथा सभी मंत्रालयों / विभागों, केंद्रीय सरकारी क्षेत्र के उपक्रमों, अर्द्धसैनिक संस्थानों, विश्वविद्यालयों, शैक्षिक संस्थानों, राष्ट्रीयकृत बैंकों इत्यादि समेत पूरे देश में इस महत्वपूर्ण आयोजन को समुचित ढंग से मनाने के लिये प्रचार सामग्री जैसे झंडों के स्टीकर, रैपर, पोस्टर, विवरणिका, पुस्तिका इत्यादि लगभग 1.23 लाख इकाईयों को भेजी गई । इनमें से एक लाख इकाईयां शैक्षिक संस्थान थी ।


    राष्ट्रीय साम्प्रदायिक सद्भाव प्रतिष्ठान (एनएफसीएच) द्वारा किये गए एक अनुरोध के उत्तर में शैक्षिक संस्थान, सरकारी क्षेत्र के उपक्रमों, सरकारी विभागों / एजेंसियों, ग़ैर सरकारी संस्थानों एवं स्वयंसेवी संस्थाओं आदि समेतसप्ताह के दौरान विभिन्न हिस्सेदारों ने साम्प्रायिक सद्भाव एवं राष्ट्रीय एकत्व की भावना का प्रसार करने के लिये कार्यक्रमों का आयोजन किया । आज पूरे देश में सप्ताह का अंतिम दिन झंडा दिवस के रूप में मनाया गया । इसका उपयोग साम्प्रदायिक, जातीय, संजाति-विषयक अथवा आतंकवादी हिंसा से प्रभावितनिराश्रित बच्चों के लिये वित्तीय सहायता एकत्रित करने के लिये भी किया गया ।


    कुल छह बच्चे, दो जम्मू एवं कश्मीर से एवं एक एक गुजरात, मणिपुर, बिहार एवं छत्तीसगढ़ से, अपनी माताओं / अभिभावकों एवं अनुरक्षियों (प्रदेश सरकार के प्रतिनिधियों) के साथसांप्रदायिक सद्भाव अभियान सप्ताह एवं झंडा दिवस के उत्सव में भाग लेने के लियेराष्ट्रीय साम्प्रदायिक सद्भाव प्रतिष्ठान (एनएफसीएच) द्वारा आमंत्रित किये गए थे । इन बच्चों- जम्मू एवं कश्मीर से सुरजीत कुमार व ज़फ़रउल्लाजावेद, गुजरात से योगेश्वर सोलंकी, मणिपुर से कुमारी मुक्तियास, बिहार से श्रवण कुमार, छत्तीसगढ़ से कुमारी कृतिका यालम- ने सप्ताह के दौरान उप राष्ट्रपति श्री एम बैंकेया नायडू, केंद्रीय गृह मंत्री श्री राजनाथ सिंह, गृह राज्यमंत्री श्री हंसराज गंगाराम अहीर एवं श्री किरण रिजिजू एवं केंद्रीय गृह सचिव श्री राजीव गौबासे मिल कर, उनका अभिवादन कर तथा उनको सांप्रदायिक सद्भावना के झंडे लगाकर गौरवान्वित महसूस किया । इन बच्चों को दिल्ली में स्थानीय एवं निकटवर्ती स्थानों पर ऐतिहासिक, धार्मिक एवं सांस्कृतिक महत्व वाली जगहों यथा राष्ट्रपति भवन, इण्डिया गेट, कुतुब मीनार, लोटस टेंपल, राजघाट, लाल किला, जामा मस्जिद, अक्षरधाम मंदिर इत्यादिपर भ्रमण हेतु ले जाया गया ।वह इन स्थानों को देख कर बहुत प्रसन्न हुए एवं दिल्ली यात्रा को अत्यधिक मनोरंजक पाया । बच्चों के लिये यह जीवन में याद रखने लायक अनुभव था ।इस आयोजन के लिये विभिन्न प्रदेशों से आए अपने साथियों के साथ घुल मिल करबच्चों ने काफी उत्साहित महसूस किया ।


    साम्प्रदायिक सद्भाव अभियान सप्ताह एवं झंडा दिवस 2018 मनाने के लिये इन बच्चों का दिल्ली के एक स्कूल में स्वागत किया गया । इस आयोजन ने निमंत्रित विद्यार्थियों में विभिन्न समुदायों के छात्रों के मध्य चर्चा का एक मंच प्रदान किया । इस अवसर पर विभिन्न समुदायों के लगभग 500 छात्र इकट्ठे हुए । कार्यक्रम की अध्यक्षता राष्ट्रीय साम्प्रदायिक सद्भाव प्रतिष्ठान (एनएफसीएच)के सचिव श्री मनोज पंत ने की ।


    *******


    
    आर.के.मीणा/अर्चना / एबी-11569


    

    
    (Release ID: 1554617) Visitor Counter : 4