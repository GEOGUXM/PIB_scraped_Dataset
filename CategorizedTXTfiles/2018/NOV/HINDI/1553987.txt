      राष्ट्रपति सचिवालय

      मालदीव के विदेश मंत्री ने राष्‍ट्रपति से मुलाकात की
      Posted On: 27 NOV 2018 12:48PM by PIB Delhi


    मालदीव गणराज्य के विदेश मंत्री श्री अब्‍दुल्‍ला शाहिद ने आज राष्‍ट्रपति भवन में राष्‍ट्रपति श्री रामनाथ कोविंद से भेंट की।


    श्री शाहिद और उनके प्रतिनिधिमंडल का भारत में स्‍वागत करते हुए राष्‍ट्रपति ने कहा कि भारत और मालदीव के बीच विशेष , घनिष्‍ठ और मैत्रीपूर्ण संबंध है। भारत सरकार के समावेशी विकास के दृष्‍टिकोण का विस्‍तार मालदीव सहित हमारे सभी पड़ोसी देशों तक भी है। हम हमेशा मालदीव के सामाजिक आर्थिक विकास का समर्थन करते हैं।


    राष्‍ट्रपति ने कहा कि मालदीव सरकार ने 100 दिनों की एक कार्य योजना का शुभारंभ किया है , जो आम लोगों पर केंद्रित है और इसका लक्ष्‍य मालदीव वासियों के जीवन को रूपांतरित करना है। उन्होंने कहा कि चिन्‍हित प्राथमिकताओं के आधार पर भारत-मालदीव सरकार के प्रयासों का समर्थन करता रहेगा।


    *****


    आर.के.मीणा/अर्चना/जे के /एसकेपी-11 432

    
    
    (Release ID: 1553987) Visitor Counter : 158
    
    
      Read this release in: English , Tamil , Malayalam