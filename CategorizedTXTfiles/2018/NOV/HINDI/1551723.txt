      रक्षा मंत्रालय

      नौसेना कमांडर सम्‍मेलन का समापन
      Posted On: 02 NOV 2018 4:38PM by PIB Delhi


    वर्ष में दो बार होने वाले नौसेना कमांडर सम्‍मेलन के दूसरे संस्‍करण का तीन दिन की चर्चा के बाद आज नई दिल्‍ली में समापन हो गया। आज रक्षा मंत्री श्रीमती निर्मला सीतारमण ने नौसेना कमांडरों को संबोधित किया। उन्‍होंने देश की समुद्री सुरक्षा को सुनिश्चित करने और उच्‍च संचालन सक्रियता कायम रखने के लिए नौसेना कर्मियों की सराहना की। उन्‍होंने कहा कि देश को अपनी नौसेना शक्ति को बढ़ाने की जरूरत है। श्रीमती सीतारमण ने कहा कि नौसेना हर तरह की समुद्री चुनौती से निपटने के लिए तैयार रहे। उन्‍होंने स्‍वदेशीकरण , आत्‍मनिर्भता और सरकार की ‘ मेक इन इंडिया ’ को समर्थन देने के संबंध में नौसेना के प्रयासों की प्रशंसा की। बातचीत के दौरान रक्षा मंत्री ने नौसेना की तैयारियों का जायजा लिया। रक्षा मंत्री श्रीमती सीतारमण ने इस बात पर संतोष व्‍यक्‍त किया कि नौसेना और रक्षा मंत्रालय अपना काम-काज रचनात्‍मक तरीके से कर रहे हैं।


    सम्‍मेलन की अध्‍यक्षता करते हुए नौसेना प्रमुख एडमिरल सुनील लांबा ने कमांडरों को विभिन्‍न मुद्दों के संबंध में संबोधित किया। उन्‍होंने संचालन तैयारी , क्षमता बढ़ाने , संरचना विकास और मानव संचालन प्रबंधन जैसे विषयों पर विचार व्‍यक्‍त किये।


    ***


    आर.के. मीणा/अर्चना/एकेपी/एसएस-1103 8


    

    
    (Release ID: 1551723) Visitor Counter : 140