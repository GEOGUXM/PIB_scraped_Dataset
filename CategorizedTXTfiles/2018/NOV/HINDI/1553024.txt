      पोत परिवहन मंत्रालय

      श्री नितिन गडकरी कल मुम्बई बंदरगाह पर वाटरफ्रंट विकास का उद्घाटन करेंगे
      Posted On: 16 NOV 2018 7:54PM by PIB Delhi


    केन्द्रीय जहाजरानी, सड़क परिवहन और राजमार्ग तथा जल संसाधन, नदी विकास एवं गंगा संरक्षण मंत्री श्री नितिन गडकरी कल मुम्बई बंदरगाह पर वाटरफ्रंट विकास के तहत दो तैरते रेस्त्रां का उद्घाटन करेंगे। श्री गडकरी मुम्बई बंदरगाह ट्रस्ट के नए पूर्वी वाटरफ्रंट पर भूमि पूजन समारोह में भाग लेंगे। श्री गडकरी उद्यम संसाधन नियोजन (ईआरपी) के विकास के साथ ही एक्सेस कंट्रोल एंड आरएफआईडी प्रणाली की भी शुरूआत करेंगे। श्री गडकरी मुम्बई-ऐलिफेंटा रोप-वे और बंदरगाह पर एक सुपर स्पेशियलिटी अस्पताल के लिए निविदा आमंत्रण की भी शुरूआत करेंगे।


    मुम्बई बंदरगाह पर बनने वाले तैरते रेस्त्रां की 475 लोगों की क्षमता है। तीन तैरते रेस्तरां के लिए लाइसेंस प्रदान किया गया है। इनमें से दो गेटवे ऑफ इंडिया के पास और एक गिरगांव चौपाटी के पास बनेगा। ये रेस्त्रां पारिवारिक कार्यक्रमों, कॉरपोरेट या विशेष आयोजनों, सार्वजनिक बैठकों इत्यादि के लिए उपलब्ध होंगे। सुरक्षा की दृष्टि से इनका पंजीकरण महाराष्ट्र मैरिटाईम बोर्ड (एमएमबी) के साथ किया गया है। समुद्र के हिसाब से इनके टिकने के लिए जरूरी साधनों, जीवन रक्षक यंत्रों और अग्निशमन उपकरणों का भी परीक्षण कर लिया गया है। इन रेस्त्रां में 500 जीवन रक्षक जैकेट और रबर की 24 छोटी नौकाएं उपलब्ध रहेंगी। इनमें 2 वीएचएफ, 1 रडार, ईको-साउंडर, जीपीएस और जहाजों के आवागमन पर नजर रखने के लिए एआईएस लगे होंगे।


    सभी जरूरी इंफ्रास्ट्रक्चर के साथ मुम्बई-ऐलिफेंटा रोपवे समुद्र पर बनी दुनिया की सबसे अधिक लगभग 8 किलोमीटर लम्बी होगी। इसका निर्माण समुद्र तल से 50 से लेकर 125 मीटर की ऊंचाई तक होगा, जिसके एक छोर से दूसरे छोर पर जाने में 16 मिनट का समय लगेगा। रोपवे पर 800 करोड़ रुपये की लागत आएगी। मुम्बई बंदरगाह पर 600 बिस्तर वाला एक सुपर स्पेशियलिटी अस्पताल का भी निर्माण होगा, जिसमें 75000 बंदरगाहकर्मियों और उनके आश्रितों का ईलाज होगा। इस परियोजना पर 693 करोड़ रुपये की लागत आएगी।


    ****


    आर.के.मीणा/अर्चना / एके/डीके - 11259

    
    
    (Release ID: 1553024) Visitor Counter : 161