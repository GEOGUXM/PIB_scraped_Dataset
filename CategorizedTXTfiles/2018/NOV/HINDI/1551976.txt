      कंपनी कार्य मंत्रालय

      राष्ट्रपति ने कंपनी संशोधन (अध्यादेश), 2018 को लागू करने की सहमति दी
      Posted On: 02 NOV 2018 8:18PM by PIB Delhi

    
    भारत के राष्ट्रपति ने केंद्रीय मंत्रिमंडल की सिफारिश पर कंपनी संशोधन (अध्यादेश), 2018 को लागू करने के लिए को अपनी मंजूरी दे दी है। अध्यादेश, जिसे आज लागू किया गया है, कंपनी अधिनियम, 2013 के अंतर्गत अपराधों की समीक्षा करने के लिए सरकार द्वारा नियुक्त की गई समिति की सिफारिशों पर आधारित है।
    
    अध्यादेश के दो मुख्य उद्देश्य व्यापार को आसान बनाने के साथ ही बेहतर कॉर्पोरेट का अनुपालन करना हैं। मुख्य संशोधन निम्न प्रकार हैं-
    
    1.  16 प्रकार के कॉर्पोरेट अपराधों के क्षेत्राधिकार को विशेष अदालतों से आंतरिक न्यायिक निर्णय के लिए स्थानांतरित करना, जिससे विशेष अदालतों पर केस का भार 60 प्रतिशत तक कम होने की संभावना है, इस प्रकार उन्हें गंभीर कॉर्पोरेट अपराधों पर ध्यान केंद्रित करने में मदद मिलेगी। इस संशोधन के साथ आंतरिक न्यायिक निर्णय का दायरा वर्तमान अधिनियम के 18 धाराओं से 34 धाराओं तक बढ़ गया है।
    
    2.  छोटी कंपनियों और एक व्यक्ति की कंपनियों के जुर्माने को सामान्य कंपनियों पर लागू होने वाले जुर्माने का आधा कर दिया गया है।
    
    3.  ऑनलाइन मंच पर एक पारदर्शी और प्रौद्योगिकी द्वारा संचालित आंतरिक न्यायिक निर्णय प्रणाली को स्थापित करना और वेबसाइट पर आदेशों का प्रकाशन करना।
    
    4.  आंतरिक न्यायिक निर्णय तंत्र को सुदृढ़ कर बेहतर अनुपालन के अंतिम उद्देश्य की प्राप्ति के लिए जुर्माना लगाते के समय अच्छा निर्माण करने की शर्त को एक स्वतः अनिवार्य आदेश बना देना। 
    
    5.  एनसीएलटी की डी-क्लोगिंग (Declogging)
    
    क.    अधिनियम की धारा 441 के तहत क्षेत्रीय निदेशक के आर्थिक क्षेत्राधिकार की सीमा को 5 लाख रुपये से बढ़ाकर 25 लाख रुपये करना।
    
    ख.    धारा 2 (41) के तहत केंद्र सरकार  के अंदर किसी कंपनी के वित्तीय वर्ष में बदलाव को मंजूरी देने की शक्ति निहित करना; और 
    
    ग.     केंद्र सरकार के अंदर सार्वजनिक कंपनियों को निजी कंपनियों में रूपांतरण के मामलों को मंजूरी देने की शक्ति को निहित करना। 
    
    6.  कॉर्पोरेट अनुपालन और कॉर्पोरेट शासन से संबंधित सिफारिशों में 'सेल कंपनियों' के खतरे से निपटने के लिए व्यावसायिक प्रावधान को शुरू करने की घोषणा की पुन: प्रस्तुति, सार्वजनिक जमा के संबंध में बड़ा खुलासा, निर्माण, रूपांतरण और शुल्कों से संबंधित दस्तावेज दाखिल करने के संबंध में अधिक जवाबदेही, पंजीकरण रद्द करने की प्रक्रिया को प्रारंभ करने के लिए पंजीकृत कार्यालय का रखरखाव नहीं करना और अनुमति की सीमा से ज्यादा निदेशकों के होने पर उनकी अयोग्यता की प्रक्रिया के लिए उनके अधिकारों पर रोक लगाना। 
    
     
    
    आर.के.मीणा/एएम/ए-11092
    
    
    (Release ID: 1551976) Visitor Counter : 103
    
    
      Read this release in: English