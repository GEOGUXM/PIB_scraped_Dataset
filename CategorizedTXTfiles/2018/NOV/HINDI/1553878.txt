      सूचना और प्रसारण मंत्रालय

      इस महोत्‍सव पर मेरे लिए भारत में मौजूद रहकर मेरी फिल्‍म को प्रस्‍तुत करना मेरे लिए सच्‍चा सम्‍मान है : आईएफएफआई 2018 के अवसर पर जूलियन लैंडेस
      
      आईएफएफआई 2018 की आरंभिक फिल्‍म - द एस्‍पर्न पेपर्स के निर्देशक –- आईएफएफआई द्वारा आयोजित संवाददाता सम्‍मेलन में फिल्‍म के निर्देशक का संबोधन
      
      द एस्‍पर्न पेपर्स जुनून, घोर हानि और रोमांच के सपनों की कहानी बताती है
      
      आरंभिक फिल्‍म की स्‍क्रीनिंग आईएफएफआई 2018 के विश्‍व प्रीमियर में भी दिखाई जाएगी

      Posted On: 19 NOV 2018 4:34PM by PIB Delhi

    सिने प्रेमी सांसे रोककर 49वें अंतर्राष्‍ट्रीय भारतीय फिल्‍म महोत्‍सव के अधिकारिक तौर पर शुरू होने की प्रतीक्षा में है , महोत्‍सव की आरंभिक फिल्‍म - ‘ द एस्‍पर्न पेपर्स ’ के अंतर्राष्‍ट्रीय कलाकार और कर्मी दल का आईएफएफआई द्वारा आयोजित संवाददाता सम्‍मेलन में भाग लेना गर्व की बात है।


    इस अवसर पर फिल्‍म के (निर्देशक) श्री जूलियन लैंडेस और कलाकार श्री निकोलस हाउ , सुश्री बारबरा मायर और सुश्री लुईस रॉबिन्‍स भी उपस्थित थे।


    संवाददाता सम्‍मेलन में मीडिया को संबोधित करते हुए महोत्‍सव के निर्देशक ने कहा , ‘ फिल्‍म ‘ द एस्‍पर्न पेपर्स ’ के कलाकार और कर्मी दल के हमारे साथ होने से हम पूर्णत: अभिभूत हैं।


    49वें आईएफएफआई के की शुरूआत विश्‍व प्रीमियर से बेहतर और क्‍या होगी ! यह प्रीमियर अपने बारे में स्‍वयं बोलता हैं। यह प्रीमियर, सिनेमा, फिल्‍म निर्माण, अभिनय, रचनात्‍मकता की बारीकियों को बताता है और आगे का मार्ग दिखाता है। यह फिल्‍म हमारी आठ दिनों की यात्रा को दर्शाती है और हम सब के लिए यह यात्रा यादगार होनी चाहिए। आपका हमारे साथ होना हमारे लिए सम्‍मानजनक और एक सुअवसर है। मैं फिल्‍म द एस्‍पर्न पेपर्स के कलाकार और कर्मी द‍ल का भारत आने के लिए, गोवा आने के लिए, आईएफएफआई में आने के लिए और हमें अंतर्राष्‍ट्रीय समुदाय में महान महत्‍वपूर्ण मूल्‍य प्रदान करने के लिए धन्‍यवाद करता हूं। नमस्‍कार , भारत में आपका स्‍वागत है।


    फिल्‍म द एस्‍पर्न पेपर्स के निर्देशक जूलियन लैं‍डेस ने कहा , ‘भारत में इस प्रतिष्ठित महोत्‍सव में मेरी फिल्‍म को प्रस्‍तुत करना मेरे लिए वास्‍तविक सम्‍मान है। मेरी फिल्‍म हेनरी जेम्‍स के प्रसिद्ध उपन्‍यास से ली गई है, जो 19वीं सदी के वेनिस में दर्शाई गई है। मेरी पहली फीचर फिल्‍म के लिए यह उचित विषय था और यह मेरे असाधारण कलाकारों के लिए इन विशेष चरित्रों को दर्शाते हुए उनमें समा जाने जैसा था। अत: मैं इस अवसर पर बहुत खुश हूं कि मैं अपने दल के साथ हूं’।


    इस सवाददाता सम्‍मेलन में फिल्‍म की एक कलाकार लुईस रॉबिन्‍स भी उपस्थित थी। उन्‍होंने कहा , ‘मैं सिर्फ यह कहना चाहती हूं कि मैं यहां बहुत प्रफुल्लित हूं। मैं भारत पहली बार आई हूं। यह एक खूबसूरत देश है; गोवा लाजवाब है और हम सबको यहां बुलाने के लिए आपका अति धन्‍यवाद। फिल्‍म द एस्‍पर्न पेपर्स की शू‍टिंग का अपना ही अनुभव था। एक कलाकार की हैसियत से विभिन्‍न कारणों से मुझे नहीं लगता कि ऐसा अनुभव मुझे दोबारा होगा। सर्वप्रथम यह एक असाधारण निर्देशक के विशिष्‍ट कलाकार थे जिनका फिल्‍म के लिए एक सुंदर दृष्टिकोण था। दोइस और गब्‍बाना के परिधान बहुत ही सुंदर थे जिन्‍हें काश मैं अपने जीवन में दोबारा पहन पाऊं। जोनाथन (राइस मायर्स), पॉपी (डेलेविन्‍न), निकोलस (हाउ), बारबरा (मायर) और मॉर्गेन पोलांस्‍की के साथ काम करना बेहद खास रहा’।


    फिल्‍म की शूटिंग के दौरान अपने अनुभवों को साझा करते हुए फिल्‍म निर्देशक लुईस ने कहा , ‘फिल्‍म की शूटिंग का पहला दिन बहुत मस्‍ती वाला था। वेनिस में उस समय बहुत गर्मी थी और मैंने बहुत भारी एक लबादा, एक हैट और दस्‍ताने पहने हुए थे तथा हम गोंडोला (नाव) में शूटिंग कर रहे थे। प्रत्‍येक टेक के लिए मुझे अपने दस्‍ताने पहनने और उतारने पड़ते थे। परिधान पहने हुए व्‍यक्ति मेरे साथ नाव में नहीं आ सकते थे। अत: प्रत्‍येक टेक पर जोनाथन नाव में आते और मेरे दस्‍ताने और लबादे को व्‍यवस्थित करते थे और मैं अचेतावस्‍था में होता था। वह बहुत उदार हैं। वह मेरी शूटिंग का सर्वप्रिय दिवस रहा होगा।’


    फिल्म द एस्पर्न पेपर्स जुनून , घोर हानि और रोमांच के सपनों की कहानी बताती है। यह फिल्म हेनरी जेम्स के प्रसिद्ध उपन्यास में पेर्सी बायश शैले द्वारा मैटी शैले की सौतेली बहन क्लेयर क्लेरमोंट के पत्रों पर आधारित है। फिल्म के कलाकार हैं गोल्डन ग्लोब विजेता श्री जोनाथन रायस मायर्स (मुख्य अभिनेता) गोल्डन ग्लोब नामांकित अभिनेती सुश्री जॉली रिचर्डसन (मुख्य अभिनेत्री) उनकी माता- 6 बार की ऑस्कर नामांकित और अकादमी पुरस्कार विजेता वेनेसा रेडग्रेव, सुश्री जुलिया रोबिन्स (अभिनेत्री) सुश्री मोर्गेन पोलान्सकी (अभिनेत्री)- रोमन पालोन्सकी की सुपुत्री और श्री निकोलस हाऊ (अभिनेता)।


    द अस्पर्न पेपर्स का सारांश:


    19वीं शदी के वेनिस में दर्शायी गई यह फिल्म अमेरिकन सम्पादक की कहानी को दर्शाती है , जो अपने प्रिय आइकॉन रोमांटिक कवि जैफरे एस्‍पर्न द्वारा उसकी खूबसूरत और उसकी प्रेरक प्रेमिका जूलियाना बारदराउ को लिखे गए पत्रों को प्राप्‍त करने के लिए दृढ़बद्ध है। जूलियाना वेनेटियन पलाजो में अपनी भतीजी सुश्री टीना के साथ रहती है जिसे वह अपने नियंत्रण में रखती है और मार्टोन उससे अपना काम निकालने की कोशिश करता है। किंतु जब अभिलाषी रोमांचकारी सुश्री टीना के स्‍नेह को प्राप्‍त करता है। तब उसे उसकी योजना के बारे में मालूम होता है।


    इस फिल्‍म की शूटिंग उस जगह पर हुई है जहां हेनरी जेम्‍स ने लिखा था- वेनिस के मूल क्षेत्र। अकादमी पुरस्‍कार विजेता जेम्‍स इवॉरी फिल्‍म के कार्यपालक निर्माताओं में से एक है।


    49वें अंतर्राष्‍ट्रीय भारतीय फिल्‍म महोत्‍सव आईएफएफआई ‘ द एस्‍पर्न पेपर्स ’ के अंतर्राष्‍ट्रीय कलाकारों सहित विश्‍व प्रीमियर के साथ आरंभ होगा।


    49वें अंतर्राष्‍ट्रीय भारतीय फिल्‍म महोत्‍सव मंगलवार , 20 नवंबर , 2018 को आरंभ होगा और बुधवार 28 नवंबर , 2018 को पणजी गोवा में संपन्‍न होगा।


    आर.के.मीणा/एएम / पीकेए /एसके-11401


    

    
    (Release ID: 1553878) Visitor Counter : 16