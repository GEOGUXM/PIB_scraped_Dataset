      महिला एवं बाल विकास मंत्रालय

      महिला एवं बाल विकास मंत्रालय ने कार्य स्‍थल पर यौन उत्‍पीड़न अधिनियम के बारे में जागरूकता कार्यक्रमों के आयोजन के लिए 223 संस्‍थानों को सूचीबद्ध किया
      
      अभी तक आयोजित 700 क्षमता निर्माण कार्यक्रमों में 50,000 भागीदारों ने भाग लिया

      Posted On: 22 NOV 2018 5:52PM by PIB Delhi

    कार्य स्‍थल पर महिलाओं की सुरक्षा सुनिश्‍चित करने के लिए महिला और बाल विकास मंत्रालय ने कार्यस्‍थल पर महिलाओं के यौन उत्‍पीड़न (रोकथाम, निषेध और समाधान) अधिनियम, 2013 के प्रावधानों के बारे में जागरूकता कार्यक्रम अभियान आयोजित करने के लिए संस्‍थानों/संगठनों को सूचीबद्ध किया है। पूरे देश में स्‍थानीय भाषाओं में प्रशिक्षण देने के लिए 223 संस्‍थानों/संगठनों को सूचीबद्ध किया गया है। श्रीमती मेनका संजय गांधी ने कहा कि इन सूचीबद्ध संस्‍थानों को शी-बॉक्‍स के माध्‍यम से अपनी त्रैमासिक रिपोर्ट प्रस्‍तुत करनी है। यह पोर्टल ऑनलाइन शिकायत पोर्टल है। सूचीबद्ध संस्‍थानों/संगठनों/कंपनियों ने अभी तक 700 से अधिक क्षमता निर्माण कार्यक्रम आयोजित किए हैं, जिसमें लगभग 50,000 प्रतिभागियों ने भाग लिया है।


    कार्यस्‍थल पर महिलाओं के यौन उत्‍पीड़न अधिनियम, 2013 में यह अधिकार है कि किसी विभाग संगठन, उपक्रम, प्रतिष्‍ठान, संस्‍थान, कार्यालय, यूनिट जिसे उपयुक्‍त सरकारी/स्‍थानीय प्राधिकरण, निगम या सहकारी समिति द्वारा प्रत्‍यक्ष या अप्रत्‍यक्ष रूप से पूरी तरह या पर्याप्त रूप से वित्‍तीय सहायता दी जा रही हो या उनके द्वारा स्‍थापित, स्‍वामित्‍व या नियंत्रण में हो और जहां 10 से अधिक कर्मचारी काम करते हो वहां यौन उत्‍पीड़न की शिकायतें प्राप्‍त करने के लिए एक आंतरिक शिकायत समिति के गठन का प्रावधान है। कार्य स्‍थल पर यौन उत्‍पीड़न का सामना कर रही कोई भी महिला इस पोर्टल पर अपनी शिकायत दर्ज करा सकती है।


    ***


    एएम / आईपीएस/एसकेपी-11362


    

    
    (Release ID: 1553566) Visitor Counter : 100