      नागरिक उड्डयन मंत्रालय

      नागरिक उड्डयन मंत्रालय के स्वच्छता पखवाड़ा का सफलतापूर्वक समापन
      
      इस पखवाड़े के दौरान कई पहल की गई
      
      भारत सरकार ने पवन हंस लिमिटेड, भारतीय विमानपत्‍तन प्राधिकरण और इंदिरा गांधी राष्ट्रीय उड़ान एकेडमी को 3 सर्वश्रेष्ठ प्रदर्शन करने वाले संगठनों का सम्‍मान दिया

      Posted On: 30 NOV 2018 7:01PM by PIB Delhi

    नागरिक उड्डयन मंत्रालय के वर्ष 2018 के स्वच्छता पखवाड़ा के तहत मंत्रालय और इसके सभी संगठनों में 01 नवंबर 2018 से 15 नवंबर 2018 तक 15 दिनों के लिए सफलतापूर्वक स्वच्छता अभियान चलाया गया।


    नागरिक उड्डयन मंत्रालय में सचिव श्री राजीव नयन चौबे ने 01 नवंबर 2018 को नागरिक उड्डयन मंत्रालय में सभी कर्मचा रियों को 'स्‍वच्‍छता शपथ' दिलाते हुए स्वच्छता पखवाड़ा अभियान का उद्घाटन किया। इस अवसर पर बोलते हुए श्री चौबे ने राष्ट्रपिता महात्मा गांधी के जीवन का उदाहरण देते हुए स्वच्छता के महत्व पर प्रकाश डाला और सभी कर्मचारियों से अनुरोध किया कि वे अपने कार्यस्‍थलों के आसपास सफाई करें।


    नागरिक उड्डयन मंत्रालय में संयुक्‍त सचिव श्रीमती उषा पाढी ने मीडिया से बातचीत में कहा कि मंत्रालय और इसके संबद्ध कार्यालयों में स्‍वच्‍छता जागरूकता से संबंधित विभिन्‍न गतिविधियों का आयोजन किया गया जैसे, कर्मचारियों द्वारा श्रमदान, लघु नाटक, पेड़ - पौधे लगाना , स्‍वच्‍छता विषय पर श्री बेजवाडा विल्‍सन ( मैगसेसे पुरस्कार विजेता ) द्वारा व्याख्यान , पेयजल एवं स्‍वच्‍छता मंत्रालय के सचिव का भारतीय विमानपत्‍तन प्राधिकरण की पेपर रीसाइक्लिंग इकाई का दौरा, स्‍वच्‍छता पर जागरूकता के लिए विशेष रैली, ड्रॉइंग / पें‍टिंग प्रतियोगिता आदि। इन सब गतिविधियों का उद्देश्‍य स्‍वच्‍छ भारत के संदेश का व्‍यापक प्रसार और आसपास के स्‍थानीय लोगों को इस अभियान से जोड़ना था।


    नागरिक उड्डयन मंत्रालय के सभी संगठनों द्वारा किए गए स्‍वच्‍छता संबंधी गतिविधियों के आधार पर नागरिक उड्डयन मंत्री श्री सुरेश प्रभु ने पवन हंस लिमिटेड ( पीएचएल ) , भारतीय विमानपत्‍तन प्राधिकरण ( एएआई ) और इंदिरा गांधी राष्ट्रीय उड़ान एकेडमी ( आईजीआरयूए ) को इस स्‍वच्‍छता पखवाड़ा के दौरान 3 सर्वश्रेष्‍ठ प्रदर्शन करने वाले नागरिक उड्डयन मंत्रालय के संगठन के तौर पर घोषित किया और उन्‍हें सम्‍मानित किया।


    स्वच्छता पखवाड़ा के दौरान आयोजित प्रमुख गतिविधियां इस प्रकार थीं :-


     1. नागरिक उड्डयन मंत्रालय और डीजीसीए की टीमों ने स्‍वच्‍छता केंद्रित विषय पर लघु नाटिका प्रस्‍तुत की।

     2. स्‍वच्‍छता संबंधी अभिनव विचारों पर कर्मचारियों के बीच ड्रॉइंग / कविता / पोस्टर मेकिंग / निबंध / भाषण प्रतियोगिताओं का आयोजन। इस प्रकार की प्रतियोगिताओं का आयोजन एएआई और पीएचएल द्वारा पहचान किए गए सरकारी स्‍कूलों में छात्रों के लिए भी किया गया ताकि स्‍ वच्‍छता के प्रति जागरूकता को बढ़ावा दिया जा सके।

    iii. एएआई की पेपर रीसाइक्लिंग इकाई ने अन्य एजेंसियों/ मंत्रालयों/ सरकारी उपक्रमों के साथ पेपर रीसाइक्लिंग विशेषज्ञता साझा करने की योजना बनाई। एनटीपीसी ने अपनी खुद की रीसाइक्लिंग इकाई शुरू करने में दिलचस्‍पी दिखाई है।


    iv. पीएचएल ने नोएडा अथॉरिटी के साथ नियमित सफाई, उचित नाली प्रबंधन में सहयोग पर ध्यान केंद्रित करने के साथ-साथ अपने कॉर्पोरेट कार्यालय के सामने एक सड़क को अन्‍य मालिकों/ निवासियों के साथ लागत साझेदारी आधार पर अपनाया है।


    v. एएआई ने स्वच्छता पर एक व्याख्यान और कार्यशाला के लिए श्री बेजवाडा विल्सन को आमंत्रित किया। एएआई ने चिकित्सा जागरूकता कार्यक्रम भी आयोजित किया।


    vi. आईजीआरयूए में मेस, रसोई और आवासीय क्षेत्र से एकत्रित बायोडिग्रेडेबल ठोस अपशिष्ट सामग्रियों को वर्मीकल्चर संयंत्र में प्रॉसेस किया गया और उत्‍पादित खाद का इस्‍तेमाल अकादमी के विभिन्न बागों में गया था।


     1. आईजीआरयूए ने अपने यहां म्‍यूनिसिपल सॉलिड वेस्‍ट ( एमएसडब्ल्यू ) प्रणाली पर आयोजित प्रदर्शनी के लिए आसपास के गांव के स्‍कूलों और ग्राम प्रधानों को आमंत्रित किया। इसके तहत दो - दो घंटे के दो सत्र आयोजित किए गए।


     2. आसपास की रिहायशी कॉलनियों में स्‍वच्‍छता अभियान चलाया गया।


    आर.के.मीणा/एएम/एस-11560

    
    
    (Release ID: 1554598) Visitor Counter : 16
    
    
      Read this release in: English
    
    
    

2.