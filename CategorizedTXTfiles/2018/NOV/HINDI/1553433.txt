      रक्षा मंत्रालय

      रक्षा मंत्रालय की सलाहकार समिति ने भारतीय तट रक्षक की परिचालन तैयारियों की समीक्षा की
      Posted On: 17 NOV 2018 2:17PM by PIB Delhi


    रक्षा मंत्री श्रीमती निर्मला सीतारमण की अध्यक्षता में हुई रक्षा मंत्रालय की सलाहकार समिति की बैठक में भारतीय तट रक्षक की परिचालन तैयारियों, बुनियादी ढांचे और तटवर्ती इलाकों के सुरक्षा व्यवस्था की समीक्षा की गई। इस दौरान रक्षा राज्य मंत्री डॉ. सुभाष भामरे, लोकसभा और राज्यसभा के कई सांसद, भारतीय तट रक्षक बल के महानिदेशक राजेंद्र सिंह के साथ ही रक्षा मंत्रालय के अन्य वरिष्ठ अधिकारी भी उपस्थित थे।


    रक्षा मंत्री और प्रतिनिधिमंडल को समुद्री आपात स्थिति से निपटने के लिए तटीय सुरक्षा तंत्र और तटरक्षक बल की तैयारी के बारे में जानकारी दी गई थी। मछुआरों आंख-कान यानी सुरक्षा व्यवस्था का अहम हिस्सा बनाने को लेकर तटरक्षक की पहल की सराहना की गई।


    रक्षा मंत्री श्रीमती निर्मला सीतारमण ने दोहराया कि इंडियन कोस्ट गार्ड देश के लिए एक मूक लेकिन अमूल्य सेवा का निर्वहन करता है और कई सफल खोज और बचाव मिशन , मानवीय सहायता, मछुआरों को सहायता और निगरानी क्षमता में वृद्धि के लिए तटरक्षक के सभी कर्मियों के प्रयास सराहनीय हैं। श्रीमती सीतारमण ने इंडियन कोस्ट गार्ड के डिफनिटिव एक्शन प्रोग्राम 2017-22 के साथ आधुनिकीकरण पर भी जोर दिया , जिसमें 43 जहाजों, 20 विमान और अन्य बुनियादी ढांचे के अधिग्रहण की परिकल्पना की गई है।


    आपातकाल और बचाव अभियान के दौरान मछुआरों को सतर्क करने के लिए जहाजों और विमानों पर स्थानीय भाषा बोलने वाले कर्मियों के उपयोग पर मंत्री के निर्देशों को सफलतापूर्वक कार्यान्वित करने के लिए रक्षा मंत्री ने तट रक्षक की सराहना की। रक्षा मंत्री ने सभी सांसदों से मदद की मांग की जो अपने प्रभाव से अपने गृह राज्यों में समुद्र पर आश्रित समुदायों के बीच संकट संबंधी डर को लेकर जागरूकता कार्यक्रम चला सकते हैं। ताकि कोई आपात स्थिति सामने आने के बाद वे स्थिति से निपट सकें। रक्षा मंत्री ने घोषणा की कि परामर्श समिति की अगली बैठक ऑर्डनेंस डिपो पर होगी।


    आर.के.मीणा /एएम/वी.एस-11333

    

    
    (Release ID: 1553433) Visitor Counter : 15