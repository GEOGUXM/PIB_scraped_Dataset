      महिला एवं बाल विकास मंत्रालय

      पोषण अभियान से जुड़े भारत की पोषण चुनौतियों से संबंधित राष्ट्रीय परिषद की तीसरी बैठक
      Posted On: 14 NOV 2018 7:54PM by PIB Delhi


    पोषण अभियान से जुड़े भारत की पोषण चुनौतियों से संबंधित राष्ट्रीय परिषद की तीसरी बैठक आज नई दिल्ली में आयोजित हुई। बैठक की अध्यक्षता नीति आयोग के उपाध्यक्ष डॉ. राजीव कुमार ने की। बैठक में महिला एवं बाल विकास मंत्री श्रीमती मेनका संजय गांधी, स्वास्थ्य एवं परिवार कल्याण मंत्री श्री जे पी नड्डा, स्वास्थ्य एवं परिवार कल्याण सचिव श्रीमती प्रीति सूदन, आयुष सचिव श्री राजेश कोटेचा, महिला एवं बाल विकास सचिव श्री राकेश श्रीवास्तव, पेयजय एवं स्वच्छता मंत्रालय और खाद्य एवं सार्वजनिक वितरण मंत्रालय के प्रतिनिधियों सहित छत्तीसगढ़, तमिलनाडु और बिहार राज्यों के प्रतिनिधियों ने भी हिस्सा लिया।


    श्रीमती मेनका संजय गांधी ने आंगनवाड़ी कार्यकर्ताओं के मानदेय में बढ़ोतरी करने के प्रधानमंत्री के निर्णय का स्वागत किया। उन्होंने कहा कि हमें कुपोषण मुक्त भारत के लिए तेजी से आगे बढ़ने की जरूरत है। उन्होंने अपील की कि बच्चों को पोषाहार उपलब्ध कराने पर ज्यादा ध्यान दिया जाना चाहिए।


    मुख्य वक्तव्य देते हुए नीति आयोग के उपाध्यक्ष डॉ. राजीव कुमार ने कहा कि भारत को कुपोषण मुक्त बनाने के लिए अभी बहुत काम किया जाना है। इसलिए जरूरी है कि पोषण माह द्वारा विकसित की जाने वाली भावना को आगे बढ़ाया जाए। उन्होंने कहा कि पोषण अभियान के मद्देनजर राज्यों के कामकाज में काफी उतार-चढ़ाव नजर आता है। उन्होंने हितधारकों से आग्रह किया कि एकीकृत बाल विकास सेवा योजना (आईसीडीएस) के कार्यकर्ताओं को स्मार्टफोन जल्द से जल्द उपलब्ध कराए जाएं, ताकि बच्चों की बढ़त की कारगर निगरानी हो सके।


    आर.के.मीणा/अर्चना/एकेपी/डीसी-112 19


    

    
    (Release ID: 1552797) Visitor Counter : 286