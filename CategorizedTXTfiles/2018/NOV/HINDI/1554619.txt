      उप राष्ट्रपति सचिवालय

      श्री सत्य साईं बाबा का संदेश प्रेम एवं सेवा था । उनका संदेश सार्वभौमिक है एवं कालातीत है तथा उनका जीवन विश्व भर में लोगों के लिये एक प्रेरणा है : उपराष्ट्रपति
      
      हमें अवश्य श्री सत्य साईं बाबा के मार्ग का अनुसरण करना चाहिये एवं आधुनिक जीवन के भौतिक सुखों को अपने जीवन पर नियंत्रण करने का अधिकार नहीं प्रदान करने देना चाहिये;सभी को एक ऐसे भारत के निर्माण की दिशा में कार्य करना चाहिये जो भेदभाव, निर्धनता एवं क्षुधा से मुक्त हो ।इन उद्देश्यों की प्राप्ति के लिये राजनेताओं समेतआमजनको अवश्य कार्य करना चाहिये; युवा पीढ़ी को भारत की आध्यात्मिक विरासत के प्रति भिज्ञबनाना चाहिये; सरकार की पहल, नीतियों एवं कार्यक्रमों के लिये नागरिक समाज, निजी क्षेत्र, व शैक्षणिक तथा उपकारी संस्थानोंकी सक्रिय भागीदारी की आवश्यकता होती है; बैंगलुरू में आज मानवीय उत्तमता के लिये श्री सत्य साईं पुरस्कार प्रदान किये ।

      Posted On: 23 NOV 2018 1:50PM by PIB Delhi

    भारत के उपराष्ट्रपति श्री एम वैंकेया नायडू ने कहा कि युवाओं को उच्च लक्ष्य निर्धारित कर ठोस प्रयास करने चाहिये, भारतीय मूल्यों का दामन थामे रखना चाहिये किंतु विश्व में सर्वश्रेष्ठ से सीखने के लिये इच्छुक रहना चाहिये । उन्होंने कहा कि जीवन में मानदण्ड तय करने के लिये साहस एवं कार्य-निर्वाह क्षमता का मेल आवश्यक है ।


    उन्होंने आज बैंगलौर में विश्व युवा सभा में मानवीय उत्तमता के लिये श्री सत्य साईं पुरस्कार प्रदान किये जो विश्व के विभिन्न भागों में समाज के उत्थान के लिये उल्लेखनीय कार्य कर रहे लोगों को पहचान प्रदान करते हैं ।


    श्री नायडू ने कहा कि वे प्रेम, दयालुता, समर्पण एवं मानवता की सेवा की विरासत छोड़ गए हैं । भारत निस्वार्थ भाव से साथी मानवों की निरंतर सेवा में रत रहने वाले अनगिनत व्यक्तियों एवं संस्थानों में श्री सत्य साईं बाबा की दिव्य उपस्थिति के कारण सच्चे अर्थों में समृद्ध है । उन्होंने श्री सत्य साईं लोकसेवा समूह के ऐसा ही संस्थान होनेके लिये भी उसकी प्रशंसा की ।


    उपराष्ट्रपति ने कहा कि भारत के पास एक महान आध्यात्मिक विरासत है जिसने मानवता को समर्पण एवं सेवा का मार्ग दिखलाया है । उन्होंने कहा कि श्री सत्य साईं बाबा एवं श्री गुरुनानक देवजी जैसे लोग, अपने जीवन एवं उनशिक्षाओं के माध्यम से जो भविष्य में किसी भी समय प्रासंगिक हैं, लाखों लोगों को प्रेरणा देते हैं । उन्होंने आगे जोड़ा, “ प्रेम एवं दया-भावना बाबा का संदेश था । उनका संदेश सार्वभौमिक एवं समयातीत है एवं उनका जीवन विश्व भर में लोगों के लिये एक प्रेरणा है । ”


    उन्होंने कहा, “ हमें अवश्य ही इस तिमिर को दूर करना चाहिये एवं अपने मार्ग को ज्ञान, बुद्धि, समझ एवं प्रेम के माध्यम से आलोकित करना चाहिये । यही वह मार्ग है जो वैदिक काल से ही भारतीय मनीषियों ने दर्शाया है । यही वह मार्ग है जो गुरुनानक देवजी एवं श्री सत्य साईं बाबा ने हमेशा हमें दिखलाया है । ”


    उपराष्ट्रपति ने कहा कि हमें श्री सत्य साईं बाबा द्वारा प्रशस्तमार्ग का पालन करना चाहिये एवं आधुनिक जीवन के भौतिक सुखों को अपने जीवन की दिशा तय करने की अनुमति नहीं देनी चाहिये । उन्होंने आगे कहा कि हमें सेवा, देखभाल एवं साझा करने के गुण अपनाने चाहिये । श्री नायडू ने तर्क दिया कि युवा पीढ़ी को भारत की संपन्न आध्यात्मिक विरासत से प्रबुद्ध बनाना चाहिये । उन्होंने कहा, ‘ हरेक को ऐसे भारत के निर्माण में सहायता देनी चाहिये जो भेदभाव, निर्धनता एवं भूख से मुक्त हो । राजनेताओं समेत लोगों को इन उद्देश्यों की प्राप्ति के लिये कार्य करना चाहिये । ’


    उपराष्ट्रपति ने कहा कि शिक्षा प्रणाली को भारतीय मूल्यों एवं परम्पराओं पर आधारित सुदृढ़ आधारशिला रखनी चाहिये, साथ ही उन्होंने आगे कहा कि युवाओं को आवश्यक कौशल, सही नज़रिये एवं बुद्धि से लैस कर श्री सत्य साईं न्यास जैसे संस्थानों को जनसांख्यिकीय लाभ का दोहन करने में योगदान देना चाहिये ।


    जनसंख्या का 65 % हिस्सा 35 वर्ष से कम आयु का होने के कारण भारत के पास उत्कृष्ट करने का महान सामर्थ्य है । उन्होंने कहा, “ युवा उस ऊर्जा का प्रतिनिधित्व करते हैं जो भविष्य के भारत को संचालित करेगी । उनका ज्ञान एवं कल्पनाशीलता, कार्य-निर्वाह क्षमता एवं आत्मविश्वास, जोखिम उठाने एवं अनेक लक्ष्य साधने की उनकी क्षमता, चुस्ती एवं अनुकूलनशीलता भारत के विकास के मार्ग को परिवर्तित कर देगी । ”


    श्री नायडू ने कहा कि भारत तीव्र गति से प्रगति के मार्ग पर आगे बढ़ रहा है एवं एक सुदृढ़ आर्थिक शक्ति के रूप में उभर रहा है । उन्होंने कहा, “ हम सच्चे अर्थों में आकांक्षापूर्ण भारत हैं जो, जिस तरह हम अपना संचालन करते हैं एवं एक अनिश्चित किंतु निरंतर परिवर्तित होते विश्व की चुनौतियों का उत्तर देते हैं, हम एक वृहत रूपांतरण के शीर्ष पर स्थित हैं । ”


    उपराष्ट्रपति ने कहा कि सरकार की पहल, प्रभावी नीतियों एवं कार्यक्रमों के लिये नागरिक समाज, निजी क्षेत्र, एवं शैक्षिक तथा उपकारी संस्थानों जैसे प्रशांति बालमंदिर न्यास की सक्रिय भागीदारी की आवश्यकता होती है ।


    कर्नाटक के राज्यपाल श्री वजुभाई वाला एवं अन्य प्रतिनिधि इस समारोह के साक्षी बने ।


    *********


    उपराष्ट्रपति के संबोधन का पूर्ण मूलपाठ निम्न हैः


    “ मैं विश्व युवा सभा में आप सबके बीच आकर एवं भारत तथा अनेक देशों से आए युवाओं के समूह को संबोधित कर सचमुच हर्षित हूं ।


    मैं यह जानकर भी ख़ुश हूं कि सात उत्कृष्ट जनों को मानवीय उत्तमता के लिये श्री सत्य साईं पुरस्कार प्रदान किया जा रहा है ।


    आज पवित्र दिन है- कार्तिक पूर्णिमा- वह दिन जब हम अंधकार को समाप्त करने के लिये दीप प्रज्वल्लित करते हैं । यह बहुत महत्वपूर्ण दिन भी है क्योंकि यह भारतीय आध्यात्मिक विरासत की दो अग्रणी विभूतियों का जन्मदिवस भी है, जिन्होंने मानवता के समक्ष समर्पण एवं सेवा का मार्ग प्रशस्त किया । हम इस पवित्रतम दिवस पर श्री सत्य साईं बाबा एवं गुरुनानक देवजी के प्रति विनम्रतापूर्वक सम्मान प्रकट करते हैं । उनका जीवन एवं संदेश हमारे समय के लिये एवं संभवतः आने वाले लंबे समय तक बहुत प्रासंगिक है ।


    भारत में हमने हमेशा प्रार्थना की है कि अंधकार दूर करने के लिये हममें कई दीप प्रज्वल्लित करने का सामर्थ्य होना चाहिये, जैसा हम कहते हैं कि “ तमसोमाज्योतिर्गमय ” ।


    हमारे दृष्टिकोण को दूषित करने वाली कई शक्तियां हमेशा मौजूद होती हैं । तामसिक मानवीय प्रवृत्तियां होती हैं जो हमें हमारी शक्तियां पहचानने एवं उत्कृष्टता की ऊंचाईयों पर पहुंचने से रोकती हैं । मतभिन्नता एवं अविवेकी घृणा के अनेक जाल एवं भंवर पाए जाते हैं ।


    हमें इस अंधकार को अवश्य दूर करना चाहिये एवं ज्ञान, बुद्धि, समझ एवं प्रेम से अपने मार्ग प्रकाशित करने चाहिये ।


    वैदिक काल से ही भारतीय मनीषियों ने हमें यही मार्ग दर्शाया है ।


    यही वह मार्ग है जिसे गुरुनानक देव एवं श्री सत्य साईं बाबा जैसे पवित्र संतों ने भी हमें बताया है ।


    अब जब हम आज बाबा का जन्मदिवस मना रहे हैं, आइए हम उनके द्वारा छोड़ी हुई महान विरासत स्वयं को याद दिलाएं ।यह प्रेम, दयालुता, समर्पण एवं मानवता की सेवा की विरासत है । हम निस्वार्थ भाव से साथी मानवों की निरंतर सेवा में रत रहने वाले अनगिनत व्यक्तियों एवं संस्थानों में उनकी दिव्य उपस्थिति के कारण सच्चे अर्थों मेंसमृद्ध हैं । मैं प्रसन्न हूं कि श्री सत्य साईं लोकसेवा समूह ऐसा ही एक संस्थान है ।


    मैं हर्षित हूं कि श्री सत्य साईं बाबा के अमर संदेश से प्रेरित होकर आपकी संस्था ने शिक्षा, स्वास्थ्य रक्षा एवं पोषण के क्षेत्र में अनेक कल्याणकारी परियोजनाएं हाथ में ली हैं ।


    बाबा ने पुट्टपर्थी को एक छोटे से गांव से शिक्षा, स्वास्थ्य रक्षा एवं ग्रामीण विकास के एक उत्कृष्ट अंतर्राष्ट्रीय केंद्र में रूपांतरित कर दिया था ।


    उन्होंने पीने के पानी एवं सिंचाई की परियोजनाएं हाथ में लीं ।


    यह अविश्वसनीय रूपांतरण उनकी निस्वार्थ सेवा भावना, मानवता के प्रति उनके निस्सीम प्रेम एवं उनके सार्वभौमिक दृष्टिकोण के बूते संभव हुआ था ।


    सार रूप में यह एक सच्चे गुरू का दृष्टिकोण है । वह निर्देश प्रदान करते हैं, आवश्यक होने पर हाथ थामते हैं एवं हम सभी को एक श्रेष्ठतर जीवन की ओर ले जाते हैं । उनका आध्यात्मिक नेतृत्व एक सुदृढ़ मानवीय नींव पर आधारित है । यही सब हमारे लिये स्वामी की महत्ता है ।


    उत्कृष्ट शिक्षा, उत्कृष्ट स्वास्थ्य रक्षा, उत्कृष्ट समाज सेवा आमजन को सुलभ करवाई गई है ।


    उत्कृष्टता उनका घोष था एवं पुरस्कार समारोह में,एवं आपके द्वारा स्थापित विश्वविद्यालय में, उत्तमता की यही भावना निहित है जिसका हम आज उत्सव मना रहे हैं।


    मैं प्रसन्न हूं कि आपकेप्रबंधन में कर्नाटक के 14 ज़िलों एवं तेलंगाना के एक ज़िले में 29 शैक्षिक संस्थान निशुल्क शिक्षा उपलब्ध करा रहे हैं, यह सब 3500 छात्रों को शिक्षा प्रदान करने वाले एक निशुल्क विश्वविद्यालय के अतिरिक्त है ।स्वास्थ्य के क्षेत्र में शिशु हृदय चिकित्सा संस्थान के दो अस्पताल निशुल्क चिकित्सा उपलब्ध करा रहे हैं, एवं 6000 से अधिक बच्चों की शल्यक्रिया की गई है, जबकि देश के सभी प्रदेशों से 50,000 से अधिक रोगग्रस्त बच्चों का उपचार किया गया ।


    मैं इसलिये भी ख़ुश हूं कि 1.2 लाख से अधिक बच्चों को 15 प्रदेशों एवं दो केंद्र शासित प्रदेशों में पौष्टिक भोजन दिया जा रहा है । इसके अतिरिक्त विश्व भर में अनेक मानव विकास एवं आध्यात्मिक केंद्र कार्य कर रहे हैं ।


    मुझे बताया गया है कि आने वाले कुछ महीनों में कर्नाटक के चार और जनपदों में चार और शैक्षिक संस्थान स्थापित किये जाएंगे, जबकि नवी मुंबई में इस महीने के अंत में शिशु हृदय चिकित्सा के लिये एक अस्पताल बनना प्रस्तावित है । मैं यह जानकर प्रसन्न हूं कि पोषाहार के कार्यक्रम का विस्तार कर मार्च 2019 तक पांच लाख बच्चों और एक लाख महिलाओं को कवर किया जाएगा ।


    मैं व्यक्तिगत रूप से बाबा के भक्तों कोनिस्वार्थ सेवा के लिये, जो मानवीय परियोजनाओं को चलाने के लिये इन विभिन्न न्यासों में दिन रात कार्य कर रहे हैं, अंतरतम की गहराई से प्रशंसा करना और बधाई देना चाहता हूं ।शैक्षिक एवं अन्य संस्थानों के श्री सत्य साईं लोकसेवा समूह के प्रमुखश्री बी एन नरसिंह मूर्तिकीमैं अपनेहृदय की गहराई से प्रशंसा करता हूं ।


    मानवीय उत्तमता का श्री सत्य साईं पुरस्कार विश्व के विभिन्न भागों में समाज के उत्थान के लिये प्रशंसनीय कार्य कर रहे व्यक्तियों को पहचान दिलाने वाली बहुत पावन शुरुआत है । मैं समाज में उल्लेखनीय योगदान देने के लिये पुरस्कार प्राप्त करने वालों को बधाई देता हूं ।


    हमारा देश प्रगति के मार्ग पर तीव्र गति से आगे बढ़ रहा है एवं एक सुदृढ़ आर्थिक शक्ति के रूप में उभर रहा है ।


    हम सच्चे अर्थों में एक आकांक्षापूर्ण भारत हैं जो, जिस तरह हम अपना संचालन करते हैं एवं एक अनिश्चित किंतु निरंतर परिवर्तित होते विश्व की चुनौतियों का उत्तर देते हैं, एक वृहत रूपांतरण के शीर्ष पर स्थित हैं ।


    हम अपनी जनसंख्या का लगभग 65 % भाग35 वर्ष की आयु से कम होने से एक युवा भारत हैं । मैं आज विश्व युवा सभा में अनेक युवाओं को देख कर मुदित हूं ।


    युवा उस ऊर्जा को निरूपित करते हैं जो भविष्य के भारत का संचालन करेगी ।


    उनका ज्ञान, कल्पनाशीलता, कार्य-निर्वाह क्षमता एवं आत्मविश्वास, उनकी जोखिम उठाने की क्षमता एवं अनेक कार्य करने में सक्षम होने की योग्यता, चुस्ती एवं अनुकूलनीयता भारत के विकास के रास्ते में परिवर्तन कर देगी ।


    हमारे पास जिस प्रकार का जनसांख्यिकीय लाभ है यह सिर्फ तभी परिणाम देगा जब हमारे युवा ज्ञान एवं बुद्धि के साथ साथ आवश्यक कौशल एवं सही नज़रिये से लैस होंगे ।


    मैं आग्रहपूर्वक आशा करता हूं कि हमारी शैक्षिक प्रणाली, जिसके लिये आपका न्यास योगदान दे रहा है, युवाओं के लिये एक श्रेष्ठ आधारभूमि प्रदान कर पाएगी ।


    मैं यह आशा भी करता हूं कि युवा भी कठोर प्रयास करेंगे एवं ऊंचा लक्ष्य चुनेंगे, भारतीय मूल्यों की डोर थामे रहेंगे किंतु विश्व में सर्वश्रेष्ठ से सीखने के लिये तैयार रहेंगे ।


    उच्च मानदण्ड तय करने के लिये साहस की आवश्यकता होती है । उनकी प्राप्ति करने के लिये कार्य-निर्वाह क्षमता की आवश्यकता होती है । मैं आशा करता हूं कि आपके पास यह दोनों होंगे ।


    जहां सरकार प्रभावी नीतियां एवं कार्यक्रम बना रही है, इस रूपांतरण के लिये आवश्यक वृहत प्रयास केवल नागरिक समाज, निजी क्षेत्र, शैक्षिक एवं उपकारी संस्थानों जैसे आपका प्रशांति बालमंदिर न्यास है, की सक्रिय भागीदारी से ही संभव होगा ।


    मैं आशा करता हूं कि आप अपना अच्छा कार्य जारी रखेंगे एवं घरों एवं अधिक से अधिक लोगों के अंतरतम में अनेक दीप जलाते रहेंगे ।


    मैं एक बार पुनः अच्छे कार्य के लिये हृदय की गहराई से आपको प्रशंसा प्रेषित करता हूं, जो अच्छा कार्य आपके द्वारा संपन्न हो रहा है । ईश्वर करे श्री सत्य साईं बाबा का आशीर्वाद हम सभी के साथ हो एवं आने वाले वर्षों में हमें महानतम कार्य करने के लिये प्रेरित करता रहे ।


    जय हिंद !”


    *******


    
    आर.के.मीणा/अर्चना / एबी-11570


    

    
    (Release ID: 1554619) Visitor Counter : 14