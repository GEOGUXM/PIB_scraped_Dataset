      सांख्यिकी एवं कार्यक्रम कार्यान्‍वयन मंत्रालय

      केन्द्रीय एवं राज्य स्‍तरीय सांख्यिकीय संगठनों के सम्मेलन (सीओसीएसएसओ) का 26वां संस्करण हिमाचल प्रदेश के धर्मशाला में आयोजित
      Posted On: 16 NOV 2018 7:53PM by PIB Delhi


    केन्द्रीय एवं राज्य स्‍तरीय सांख्यिकीय संगठनों के सम्मेलन ( सीओसीएसएसओ ) का 26वां संस्करण सांख्यिकी एवं कार्यक्रम कार्यान्वयन मंत्रालय (एमओएसपीआई) द्वारा 15 एवं 16 नवंबर, 2018 को हिमाचल प्रदेश के धर्मशाला में हिमाचल प्रदेश की सरकार के आर्थिक एवं सांख्यिकीय निदेशालय के सहयोग से आयोजित किया गया। केन्द्रीय सांख्यिकी एवं कार्यक्रम कार्यान्वयन मंत्री श्री विजय गोयल ने हिमाचल प्रदेश सरकार के खाद्य, नागरिक आपूर्ति एवं उपभोक्ता मामलों के मंत्री श्री किशन कपूर की मौजूदगी में 15 नवंबर, 2018 को इस सम्मेलन का उद्घाटन किया। केन्द्र सरकार के विभिन्न मंत्रालय/विभागों और राज्य/केन्द्र शासित प्रदेश की एजेंसियों के वरिष्ठ अधिकारियों ने इस सम्मेलन में भाग लिया।


    ‘ सीओसीएसएसओ ’ एक वार्षिक सम्मेलन है, जो केन्द्र एवं राज्यों के सांख्यिकीविदों को विचारों के आदान-प्रदान और सांख्यिकीय गतिविधियों से जुड़े साझा मुद्दों पर विचार-विमर्श के लिए एक उपयुक्त प्लेटफॉर्म उपलब्ध कराता है। इस सम्मेलन के 26वें संस्करण की थीम ‘ आधिकारिक सांख्यिकी में गुणवत्ता संबंधी आश्वासन ’ थी।


    सम्मेलन के दौरान इस थीम से जुड़े अनेक प्रपत्र (पेपर) केन्द्रीय मंत्रालयों/विभागों द्वारा प्रस्तुत किए गए। इनमें स्वास्थ्य एवं परिवार कल्याण मंत्रालय, मानव संसाधन विकास मंत्रालय, श्रम एवं रोजगार मंत्रालय इत्यादि शामिल थे। सम्मेलन के दौरान केन्द्र एवं राज्य सरकारों द्वारा प्रस्तुत किए जाने वाले आंकड़ों (डेटा) की उच्च गुणवत्ता सुनिश्चित करने के साथ-साथ इसे और बेहतर करने से जुड़े मुद्दों पर भी कई सिफारिशें पेश की गईं। इसके साथ ही सम्मेलन के दौरान देश की सांख्यिकीय प्रणाली को मजबूत करने के लिए भी कई अनुशंसाएं प्रस्तुत की गईं।


    ***


    आर.के.मीणा/अर्चना/आरआरएस/एमएस-11255


    

    
    (Release ID: 1553023) Visitor Counter : 139