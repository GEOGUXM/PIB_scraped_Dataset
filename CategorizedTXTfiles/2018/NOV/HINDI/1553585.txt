      जनजातीय कार्य मंत्रालय

      एनसीएसटी ने अंडमान और निकोबार द्वीप में अमेरिकी नागरिक से जुड़ी घटना पर गंभीर चिंता व्यक्त की
      
      गृह मंत्रालय तथा अंडमान और निकोबार प्रशासन से तत्काल रिपोर्ट मांगी

      Posted On: 22 NOV 2018 6:15PM by PIB Delhi

    राष्ट्रीय अनुसूचित जनजाति आयोग ने अंडमान और निकोबार द्वीप में संरक्षित आदिवासियों द्वारा एक अमेरिकी नागरिक को कथित रूप से मार डालने संबंधी खबरों पर गंभीर चिंता व्यक्त की है। इस घटना को दुर्भाग्यपूर्ण बताते हुए, आयोग ने गृह मंत्रालय तथा अंडमान और निकोबार प्रशासन से तत्काल रिपोर्ट देने को कहा है।


    प्रोफेसर विश्वजीत पांड्या की शिकायत के आधार पर 13 जुलाई, 2018 को, आयोग ने गृह मंत्रालय तथा अंडमान निकोबार द्वीप से विदेशी नागरिकों के लिए प्रतिबंधित क्षेत्र परमिट (आरएपी) में छूट और अंडमान और निकोबार द्वीप के 29 द्वीपों में पर्यटन विकास के संबंध में गृह मंत्रालय से जानकारी मांगी थी। गृह मंत्रालय तथा अंडमान और निकोबार द्वीप से रिपोर्ट अभी प्राप्त नहीं हुई है।


    आयोग ने 27 और 28 जून, 2018 को दो दिन का एक सम्मेलन आयोजित किया जिसमें अंडमान और निकोबार द्वीप के संवदेनशील जनजातीय समूहों (पीवीटीजी) से जुडे महत्वपूर्ण मुद्दों पर विचार-विमर्श किया गया। दो दिन के सम्मेलन की सिफारिशों को आयोग ने हाल ही में अपनी 107वीं बैठक में स्वीकार कर लिया। आयोग ने सरकार को सलाह दी थी कि वह पीवीटीजी की संवेदनशीलता और इन द्वीपों में पर्यटन विकास के किसी भी प्रयास को लेकर अति संवेदनशील रहे, जो पीवीटीजी के लिए अनुचित और आकस्मिक सांस्कृतिक परिवर्तन कर सकता है। इस पर ध्यान दिया जाए और इसे रोका जाए।


    एनसीएसटी के अध्यक्ष डॉ. नंद कुमार साय ने 8 अगस्त, 2018 को भी गृह मंत्रालय को एक पत्र लिखा था जिसमें मूल आदिवासी नियमों के संरक्षण के अंतर्गत आदिवासियों के हितों की रक्षा करने का अनुरोध किया गया था।


    ***


    आर.के.मीणा/एएम / केपी/डीए – 11363


    

    
    (Release ID: 1553585) Visitor Counter : 140