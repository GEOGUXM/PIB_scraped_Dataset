      सूचना और प्रसारण मंत्रालय

      वह शिक्षा नहीं बल्कि धुन होती है जो जहां आप पहुंचना चाहते हैं वहां पहुंचने में आपकी सहायता करती है: दीप्ति शिवन, निर्देशक,डिकोडिंग शंकर
      
      “अपने दिल की सुनें, अपनी अभिलाषा की सुनें”
      
      
      “शंकर महादेवन एक अपरिमित प्रतिभा हैं, उनके लिये संगीत सब कुछ हैजोपानी की तरह बहता है”
      
      
      “हमारी फिल्में वितरित नहीं की जा रहीं, यह सच है”– ग़ैर फीचर फिल्मों पर शिवन
      
      
      “अच्छे इरादे वाले निर्माता पाना एक चुनौती है; हम ग़ैर-फीचर का उपयोग एक ऐसे मंच के रूप में करते हैं कि दुनिया जाने कि हममें फीचर के क्षेत्र में भी परिणाम देने की प्रतिभा मौजूद है”
      
      
      .मैंने हमेशा आईएफएफआई का हिस्सा बनने का सपना देखा है, यह मेरे लिये सपना सच होने जैसाहै; मैं हमेशा सोचती थी कि मेरा भी नम्बर कब आएगा: दीप्ति शिवन
      
      
      फिल्म निर्माण मेरे लिये हमेशा एक सपना था, यह अब भी मेरे लिये एक सपना ही है: प्रबल चक्रवर्ती
      
      
      निर्देशक से मिलिए- प्रेस वार्ता: डिकोडिंग शंकर व संपूरक
      
      Posted On: 22 NOV 2018 8:05PM by PIB Delhi


    गोवा में आज 22 नवम्बर, 2018 को उन्चासवें भारत अंतर्राष्ट्रीय फिल्म महोत्सव (आईएफएफआई) में दो ग़ैर फीचर फिल्मों- डिकोडिंग शंकर व संपूरक के निर्देशकोंने एक संयुक्त प्रेस वार्ता को संबोधित किया ।उनकी फिल्में भारतीय चित्रमाला खंड के अंतर्गत ग़ैर-फीचर श्रेणी में प्रदर्शित की जा रही हैं ।


    इस फिल्म को बनाने के बारे में अपना अनुभव साझा करते हुए दीप्ति शिवन ने यह दावा किया कि वह शिक्षा नहीं बल्कि धुन होती है जो जहां आप पहुंचना चाहते हैं वहां पहुंचने में आपकी सहायता करती है ।जब कोई कार्य आप धुनी होकर करते हैं तो आप सर्वश्रेष्ठ ढंग से करते हैं क्योंकि आप उसमें मजा ले रहे होते हैं । शंकर महादेवन ने फिल्म निर्माण की अपनी अभिलाषा का अनुकरण किया जबकि एक सॉफ्टवेयर इंजीनियर के तौर पर वह अच्छे थे । अपने दिल की सुनें, अपनी अभिलाषा की सुनें – इस कहानी के माध्यम से हम यही कहना चाहते हैं । उन्होंने कहा कि शंकर महादेवन एक प्रतिष्ठित व्यक्तित्व थे जिनके ज़रिए यह कहानी कही जा सकी ।


    शिवन ने कहा कि ए. आर. रहमान को छोड़कर, केवल शंकर महादेवन ही वह भारतीय संगीतज्ञ हैं जिनकी भारत भर में उपस्थिति है, एवं जिनका बॉलीवुड में भी स्वागत किया जाता है । उन्होंने कहा कि अब समय आ गया है कि लोग उनके जैसे बहुप्रतिभाशाली व्यक्ति के बारे में बेहतर ढंग से जानें ।


    शिवन की बात को आगे बढ़ाते हुए प्रबल चक्रवर्ती ने कहा कि उन्होंने भी अपनी हसरत का ही अनुकरण किया । उन्होंने कहा कि उनके लिये फिल्म निर्माण हमेशा एक सपना था और आज भी है । जब वह फिल्मी शिक्षा लेकर भारत आए तो एक फीचर फिल्म बनाना चाहते थे । अपनी फिल्म एवं समाज में महिलाओं की स्थिति के बारे में बताते हुए श्री चक्रवर्ती ने कहा कि यह फिल्म महिलाएं किस तरह अपने कार्य एवं घर की दोहरी दुनिया में संतुलन बना पाती हैं, इस बारे में है ।


    संयुक्त राज्य अमेरिका में कार्य करने के अपने अनुभव के बारे में बातचीत करते हुए प्रबल चक्रवर्ती ने कहा कि अंतर्राष्ट्रीय अनुभव किसी व्यक्ति के दृष्टिकोण एवं विचारों को व्यापकताप्रदान करने में सहाय सिद्ध होता है ।


    प्रबल के बारे में बताते हुए दीप्ति शिवन ने कहा, “ यह देखना अत्यधिक सुंदर है किहम दोनों मिलती जुलती कहानी के साथ मंच साझा कर रहे हैं : मैंने एक इंजीनियर पर कहानी बनाई थी जिसने अपने सपने का अनुसरण किया,और यहां मेरे पास एक ऐसा इंजीनियर बैठा है जिसने अपने सपने का अनुसरण किया है। ”


    इस लघु फिल्म को बनाने में अपने प्रयासों का ज़िक्र करते हुए प्रबल चक्रवर्ती ने कहा कि उन्होंने जो बात इस फिल्म के बारे में सर्वाधिक पसंद की वह इस फिल्म का निर्देशन करना ही है ।


    पृष्ठभूमिक


    दीप्ति शिवन द्वारा निर्देशित फिल्म डिकोडिंग शंकर, शंकर महादेवन की संगीत के साथभेंट की छानबीन करती है ।अपनी अनोखी स्टाइल में गायक- संगीतकार अपनी सांगीतिक संवेदनशीलता का निर्माण करने वाले निर्णायक क्षणों को याद करते हैं । यह फिल्म इस पर ध्यान देती है कि किस प्रकार वह एक गायक, संगीतकार, अध्यापक एवं पारिवारिक व्यक्ति के रूप में,साथ ही भोजन के प्रति अपने शौक में संतुलन बना लेते हैं।


    संपूरक , जिसका अर्थ जीवनसाथी होता है, श्री प्रबल चक्रवर्ती द्वारा निर्देशित एक बंगाली फिल्म है । अपनी पांच दिन लंबी कामकाज संबंधी कार्यशाला के बाद एक महिला एवं एक पुरुषको उनकी प्रस्तुति के बाद संयुक्त विजेता घोषित कर दियाजाताहै ।इस संयुक्त जीत के बाद यह फिल्म इन दो व्यक्तियों की ज़िंदगी को टटोलती है । जहां पुरुष का परिवार उसकी जीत का उत्सव मनाता है एवं लौटने पर उसको विशेशाधिकार प्रदान किये जाते हैं, महिला की जीत पर कोई चर्चा भी नहीं होती एवं उससे आशा की जाती है कि वह लौटने पर अपने लम्बित गृहकार्य निपटाए । घर में उन पांच दिनों में अनुपस्थिति के कारण उसकोकसूरवार भी ठहराया जाता है ।


    फिल्म का निर्देशन, कहानी व पटकथा, एवं संपादन प्रबल चक्रवर्ती ने किया है । यह बंगाली में उनकी पहली लघु फिल्म है ।


    ***


    आर.के.मीणा/अर्चना/एबी-11 518

    
    
    (Release ID: 1554365) Visitor Counter : 5