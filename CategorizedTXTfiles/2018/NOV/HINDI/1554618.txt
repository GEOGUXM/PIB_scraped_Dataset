      आवास एवं शहरी कार्य मंत्रालय

      आवासन एवं शहरी कार्य मंत्रालय की मेक इन इण्डिया पहल: मुंबई मेट्रो कॉरिडोर के लिये बीइएमएल ने 3015 करोड़ रुपये का ऑर्डर प्राप्त किया
      
      सात अंतर्राष्ट्रीय रूप से विख्यातकंपनियों समेत बोली लगाने वाली कंपनियों में बीइएमएल की बोली न्यूनतम थी
      
      बीइएमएल बनाएगी अत्याधुनिक स्वदेशी चालकरहित ट्रेनें- ट्रेनों की आपूर्ति अक्टूबर 2020 से शुरू होकर और दिसंबर 2022 तक पूरी होगी
      
      हालिया समय में मेट्रो रेल कोच निर्माण का यह सबसे बड़ा ठेका बीइएमएल ने शुद्ध रूप से अपनी गुणवत्ता के आधार पर प्राप्त किया है
      
      मुंबई मेट्रो कॉरिडोर की 2 ए, 2 बी एवं 2 सी लाइन बीइएमएल को सुपुर्द, 378 मेट्रो डिब्बे (6 डिब्बे वाली 63 मेट्रो ट्रेनें)
      Posted On: 22 NOV 2018 1:47PM by PIB Delhi


    सरकार के सार्वजनिक क्षेत्र के उपक्रम बीइएमएल ने मुंबई मेट्रो कॉरिडोर के लिये 3015 करोड़ रुपये का ठेका प्राप्त किया है । सरकार के मेक इन इण्डिया कार्यक्रम के अंतर्गत आवासन एवं शहरी कार्य मंत्रालय ने सफलता की इस सबसे बड़ी कहानी में योगदान दिया है । इस ऑर्डर में मुंबई मेट्रो कॉरिडोर 2 ए, 2 बी व 2 सी के लियेमेट्रो के 378 डिब्बों (6 डिब्बों वाली 63 मेट्रो ट्रेनें) का निर्माणशामिल है । सात अंतर्राष्ट्रीय रूप से प्रतिष्ठित कंपनियों समेत बोली लगाने वाली कंपनियों में बीइएमएल की बोली न्यूनतम थी ।बीइएमएल अत्याधुनिक स्वदेशी चालकरहित ट्रेनें बनाएगी । ट्रेनों की आपूर्ति अक्टूबर 2020 से शुरू होगी और दिसंबर 2022 तक पूरी होगी । बीइएमएल ने इससे पहले भी कम संख्या में मेट्रो के डिब्बों की आपूर्ति की है किंतु वह एक अंतर्राष्ट्रीय कंपनी जेवी से साझेदारी के साथ किया गया था । बीइएमएल ने अभी मेसर्स हिटाची के साथ केवल कुछ डिज़ाइन के लिये उप अनुबंध किया है । मेट्रो के डिब्बे बीइएमएल के बैंगलुरू स्थित कारखाने में बनाई जाएगी । इसकी कुछ प्रमुख विशेषताएं निम्न होंगीः


     कुल ट्रेनें : 63


     एक ट्रेन में डिब्बों की संख्या : 6


     पूर्णतया वातानुकूलित


     चालकरहित संचालन भी संभव


     ब्रेक लगाने की पुनर्योजी प्रणाली समेत ऊर्जादक्ष । ट्रेन 25 केवी एसी विद्युत से संचालित होगी


     यात्रियों की सुरक्षा के लिये सीसीटीवी चौकसी प्रणाली से सुसज्जित एवं रेलमार्ग की हर समय निगरानी


     प्रत्येक डिब्बे में 300 यात्रियों को ले जाने की क्षमता


     एक ओर 4 दरवाजों समेत जंगरोधी स्टील से बनी


    भारत में मेट्रो ट्रेनों की क्मागत उन्नतिकी वास्तव मेंएक विलक्षण कहानी है ।आज 10 अलग-अलग शहरों- दिल्ली व एनसीआर (317 किलोमीटर), बैंगलुरू, हैदराबाद, कोलकाता, चेन्नई, जयपुर, कोच्चि, लखनऊ, मुंबई एवं गुरुग्राम-में लगभग 536 किलोमीटर लंबी मेट्रो लाइन क्रियाशील है । इसके अतिरिक्त दिल्ली व एनसीआर, मुंबई, कोलकाता, बैंगलुरू, चेन्नई, कोच्चि, जयपुर, हैदराबाद, नागपुर, अहमदाबाद, लखनऊ, पुणे, भोपाल एवं इंदौर में 650 किलोमीटर से अधिक की मेट्रो रेल परियोजनाएं निर्माणाधीन हैं । अन्य अनेक शहर मेट्रो रेल प्रणाली के बारे में योजना बना रहे हैं ।


    आवासन एवं शहरी कार्य मंत्रालय (एमओएचयूए) ने देश में मेट्रो रेल प्रणाली के स्वदेशीकरण के लिये संगठित प्रयास किये हैं । इसके लिये मंत्रालय ने मेट्रो-रोलिंग-स्टॉक, सिगनल प्रणाली, टेलिकॉम, सिविल एवं विद्युतीकरण से जुड़े घटकों के विनिर्देशों का मानकीकरण किया है । मेट्रो रेल प्रणालियों का सार्वजनिक अधिग्रहण आदेश, मेक इन इण्डिया (पीपीओ / एमआईआई) 2017, भी अंगीकार किया गया है ।आवासन एवं शहरी कार्य मंत्रालय ने यह शर्त भी रखी है कि किसी भी निविदा के परिणामस्वरूप न्यूनतम 75 % डिब्बे भारत में ही बनाना आवश्यक होगा । एल्स्टम, बॉम्बार्डियर, बीइएमएल, एवं टीटागढ़ ने भारत में ही निर्माण इकाईयां स्थापित की हैं । मेक इन इण्डिया के अंतर्गत की गई पहल के परिणामस्वरूप, भारत में अंतर्राष्ट्रीय प्रतियोगी बोली मॉडल के अंतर्गत जारी रोलिंग स्टॉक के दो बड़े अंतिम अधिग्रहण आदेश भारतीय कंपनियों के पास गए हैं । इसका परिणाम मूल्य में भी मोटी गिरावट के रूप में सामने आया है ।


    हालिया समय में यह मेट्रो रेल डिब्बों केसबसे बड़े ऑर्डर में से एक है । बीइएमएल ने यह ठेका शुद्ध रूप से अपनी गुणवत्ता के आधार पर प्राप्त किया है । प्रति डिब्बा क़ीमत 8 करोड़ रुपये से कम है (स्पेयर, डिज़ाइन, स्थापन, एवं शुरू करने समेत), यह हालिया समय में रिकॉर्ड रूप से न्यूनतम है । रोलिंग स्टॉक के सात अंतर्राष्ट्रीय निर्माता- एल्स्टम, बॉम्बार्डियर, सीएएफ, सीआरआरसी, टीटागढ़, बीइएमएल एवं ह्युण्डई रोटेम ने बोली में भाग लिया । मेट्रो ट्रेन के डिब्बों की आपूर्ति 2020 के अंत से शुरू होगी एवं लगभग दो वर्ष की अवधि में पूरी होगी । इस परियोजना को एशियाई विकास बैंक (एडीबी) की सहायता मिल रही है एवं उनके दिशानिर्देशों व सहमति के अनुरूप अधिग्रहण किया गया है ।


    मेट्रो लाइन 2 ए मुंबई में दहिसर को डीएन नगर से जोड़ेगी । मेट्रो लाइन 2 बी डीएन नगर से आगे बांद्रा होते हुए मनखुर्द जाएगी, एवं मेट्रो लाइन 7 दहिसर से अंधेरी (पूर्व) तक जाएगी ।


    ***


    
    आर.के.मीणा/अर्चना / एबी-11573


    

    
    (Release ID: 1554618) Visitor Counter : 6