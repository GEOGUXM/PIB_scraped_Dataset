      वाणिज्‍य एवं उद्योग मंत्रालय

      सऊदी-भारत व्यवसाय बैठक रियाद में सम्पन्न
      Posted On: 28 NOV 2018 4:11PM by PIB Delhi


    सऊदी चैम्बर्स काउंसिल के साथ सऊदी-भारत व्यवसाय बैठक


    भारतीय संरचना और आवास क्षेत्र के शिष्टमंडल की सऊदी अरब साम्राज्य की यात्रा के दौरान सऊदी बिजनेस काउंसिल के साथ सऊदी-भारत व्यवसाय बैठक हुई। सऊदी प्रतिनिधिमंडल का नेतृत्व सऊदी भारतीय व्यवसाय परिषद के अध्यक्ष श्री कमाल एस. अलमुनाजैद और भारतीय पक्ष का नेतृत्व भारत सरकार के विदेश मंत्रालय के ईडी प्रभाग के अपर सचिव श्री मनोज के. भारती ने किया।


    प्रतिनिधिमंडल को संबोधित करते हुए सऊदी अरब में भारत के राजदूत अहमद जावेद ने कहा कि सऊदी अरब में महत्वपूर्ण परिवर्तन हो रहे हैं और भारत सऊदी अरब की वरीयता वाले आठ देशों की सूची में है। व्यवसाय, कारोबार तथा क्षेत्रीय सहयोग के लिए भारतीय कम्पनियों की भागीदारी का स्वागत किया जा रहा है।


    विदेश मंत्रालय के अपर सचिव ने कहा कि भारत सरकार दोनों देशों के बीच संबंधों को बढ़ाने के लिए संकल्पबद्ध है और भारतीय कम्पनियां अपनी पेशेवर विशेषज्ञता सऊदी अरब में लाने की इच्छुक हैं।


    इस बैठक में वरिष्ठ अधिकारी और सऊदी अरब की कम्पनियों के सीईओ शामिल हुए।


    भारतीय शिष्टमंडल ने ढांचागत और आवास क्षेत्र की अनेक अग्रणी कम्पनियां हैं।


    सऊदी अरब में आवास, निर्माण और ढांचागत क्षेत्र में काफी तेजी आई है। एनईओएम. कीदिया और रेड सी इंटरटेनमेंट जैसी बड़ी परियोजनाएं लगाई जा रही हैं। भारत के लिए सऊदी अरब के मनोरंजन क्षेत्र में आपार संभावनाएं है क्योंकि सऊदी अरब सरकार मनोरंजन के लिए लोगों को अपने यहां से बाहर जाने की प्रवृत्ति पर नियंत्रण लगाना चाहती है और विदेशी पर्यटकों को अपने यहां आकर्षित करना चाहती है।


    ****


    आर.के.मीणा/ अर्चना / एजी/डीके -11457


    

    
    (Release ID: 1554107) Visitor Counter : 167