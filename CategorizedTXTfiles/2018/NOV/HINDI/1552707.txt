      वाणिज्‍य एवं उद्योग मंत्रालय

      अक्‍टूबर, 2018 के लिए थोक मूल्‍य सूचकांक (आधार वर्ष : 2011-12 = 100) की समीक्षा
      
      अक्‍टूबर, 2018 में थोक मूल्‍य सूचकांक पर आधारित महंगाई दर 5.28 प्रतिशत रही
      Posted On: 14 NOV 2018 12:00PM by PIB Delhi


    अक्‍टूबर , 2018 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष: 2011-12=100) पिछले महीने के 120.8 अंक (अनंतिम) से 0.7 प्रतिशत बढ़कर 1 21.7 अंक (अनंतिम) हो गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर अक्‍टूबर , 2018 के दौरान (अक्‍टूबर , 2017 की तुलना में) 5.28 प्रतिशत (अनंतिम) रही , जबकि इससे पिछले महीने यह 5.13 प्रतिशत (अनंतिम) थी। वहीं , पिछले वर्ष के इसी महीने में यह 3.68 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति की दर 4.64 प्रतिशत आंकी गई है , जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति या महंगाई दर 2. 12 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 135.4 अंक (अनंतिम) से 0.7 प्रतिशत बढ़कर 1 36 .3 अंक (अनंतिम) हो गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    ‘ खाद्य उत्‍पाद ’ समूह का सूचकांक पिछले महीने के 14 4.5 अंक (अनंतिम) से 0 .9 प्रतिशत बढ़कर 145.8 अंक (अनंतिम) हो गया। ऐसा मटर/चावली (प्रत्येक 6 %), बाजरा (5 %), ज्‍वार एवं पोल्‍ट्री चिकन (प्रत्येक 4 %), उड़द एवं मक्‍का (प्रत्येक 3 %), जौ , चना, फल एवं सब्जियों तथा अंडे (प्रत्येक 2 %) और गेहूं एवं रागी (प्रत्येक 1 %) के दाम बढ़ने के कारण हुआ। हालांकि , पान के पत्‍ते (3 %), चाय एवं समुद्री मछली (प्रत्‍येक 2 %) और मसाले, मूंग, अरहर एवं राजमा (प्रत्‍येक 1 %) के दाम घट गए।


    ‘अखाद्य पदार्थों’ के समूह का सूचकांक पिछले महीने के 124.8 अंक (अनंतिम) से 1.1 प्रतिशत घटकर अक्‍टूबर, 2018 में 123.4 अंक (अनंतिम) रह गया। ऐसा पुष्‍पकृषि (9 %), गरी (नारियल) (6 %) ,कच्‍चे रेशम (4 %), तम्‍बाकू एवं कच्‍चे रबर (प्रत्‍येक 3 %), सोयाबीन (2 %) और पशुचारे (1 %) के दाम घटने के कारण संभव हुआ। उधर , तिल के बीज (6%), अरंडी बीज और सूरजमुखी (प्रत्येक 5%), ग्वार सीड और कुसुम (प्रत्येक 3%) और मेस्ता, कच्चे ऊन, नाइजर सीड, कच्चे जूट, मूंगफली बीज और कपास बीज (प्रत्येक 1%) के दाम बढ़ गये।


    ‘ खनिज ’ समूह का सूचकांक पिछले महीने के 135.2 अंक (अनंतिम) से 4.3 प्रतिशत घटकर 129 .4 अंक (अनंतिम) रह गया।


    ईंधन एवं बिजली (भारांक 13.15 प्रतिशत)


    इस प्रमुख समूह का सूचकांक पिछले महीने के 107 .2 अंक (अनंतिम) से 3 .6 प्रतिशत बढ़कर अक्‍टूबर 2018 में 111.1 अंक (अनंतिम) हो गया।


    निर्मित उत्‍पाद (भारांक 64.23 प्रतिशत)


    ‘खनिज तेल’ समूह का सूचकांक पिछले महीने के 101.9 अंक (अनंतिम) से 5.4 प्रतिशत बढ़कर 107.4 अंक (अनंतिम) हो गया।‍ ऐसा बिटूमन (18%) , फर्नेस ऑयल (10%), नैफ्था (9%), एटीएफ (8%),एलपीजी (6%), केरोसिन, एचएसडी एवं पेट्रोल (प्रत्येक 4%) और पेट्रोलियम कोक (1%) के दाम बढ़ने के कारण हुआ।


    ‘बिजली’ समूह का सूचकांक पिछले महीने के 109.6 (अनंतिम) से 2.6 प्रतिशत बढ़कर 112.4 (अनंतिम) के स्‍तर पर पहुंच गया। ऐसा बिजली (3%) की दर बढ़ने के कारण हुआ।


    ‘ खाद्य उत्‍पादों के निर्माण ’ का सूचकांक पिछले महीने के 129.4 अंक (अनंतिम) से 0.1 प्रतिशत बढ़कर 129.5 अंक (अनंतिम) हो गया।‍ ऐसा संरक्षित/संसाधित मांस (6%), अरंडी का तेल (4%), कोको,चॉकलेट एवं चीनी कन्फेक्शनरी तथा मछली के प्रसंस्करण व संरक्षण (प्रत्येक 3%), नमक, मिल्‍क पाउडर, मैदा एवं चीनी (प्रत्येक 2%) और स्टार्च एवं स्टार्च उत्पाद, बेसन, इंस्‍टैंट कॉफी, सूजी, मूंगफली का तेल, गेहूं का आटा, नूडल्स एवं वनस्पति (प्रत्येक 1%) के दाम बढ़ने के कारण हुआ। उधर, शीरा (7%), चावल उत्‍पाद (5%) और प्रोसेस्ड चाय एवं मसाले (प्रत्येक 2%) और मक्‍खन, आइसक्रीम, घी, गुड़,पाम ऑयल व बेकरी उत्‍पादों (प्रत्येक 1%) के दाम घट गए।


    ***


    आर.के.मीणा/अर्चना/आरआरएस/एस -11202

    
    
    (Release ID: 1552707) Visitor Counter : 194
    
    
      Read this release in: English , Marathi , Malayalam