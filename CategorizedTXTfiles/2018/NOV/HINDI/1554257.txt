      नीति आयोग

      नये भारत के लिए स्वास्थ्य प्रणाली के बारे में नीति आयोग वार्ता आयोजित कर रहा है
      Posted On: 29 NOV 2018 6:59PM by PIB Delhi


    
    नीति आयोग दीर्घकालीन सामाजिक और आर्थिक विकास के प्रमुख मुद्दों के बारे में विशेषज्ञों, विचारकों और सरकारी हितधारकों को शामिल करने के लिए विकास वार्ता की एक श्रृंखला शुरू कर रहा है। पहले आयोजन के रूप में 30 नवम्बर को ‘नये भारते के लिए स्वास्थ्य प्रणालियां-बिल्डिंग ब्लॉक्स’ पर एक सम्मेलन आयोजित किया जाएगा। इस सम्मेलन में स्वास्थ्य देखभाल क्षेत्र के अनेक वरिष्ठ सरकारी अधिकारी, प्रख्यात राष्ट्रीय और अंतराष्ट्रीय विशेषज्ञ शामिल होंगे।


    
    स्वास्थ्य प्रणाली का विचार एक व्यापक, समावेशी, दीर्घकालीन, स्थिर प्रणाली के तहत स्वास्थ्य देखभाल के सभी आयामों से संबंधित मौजूदा और भविष्य के कार्यक्रमों, वित्तीय प्रबंधन, मानव संसाधन और नीतियों को एकीकृत करने से संबंधित है।


    यह सम्मेलन पूरे देश के लिए 15 वर्षों के आवश्यक विजन दस्तावेज के बारे में विचार विमर्श शुरू करने का नीति आयोग का एक प्रयास है। विचार विमर्श में भारत की मिलीजुली स्वास्थ्य देखभाल प्रणाली में सभी स्तरों पर स्वास्थ्य की मानकीकृत आपूर्ति अर्जित करने से संबंधित विषयों को शामिल किया जाएगा। इसके अलावा एक वित्तीय बाधित माहौल में स्वास्थ्य देखभाल के लिए आईटी का लाभ उठाना और मौजूदा स्वास्थ्य देखभाल राशियों को अधिक प्रभावी और कुशल तरीके से उपयोग करने के विषय भी इसमें शामिल होंगे।


    
    ***


    आर.के.मीणा/अर्चना/आईपीएस/एमएम-11489
    
    

    
    (Release ID: 1554257) Visitor Counter : 129