      रक्षा मंत्रालय

      लेफ्टिनेंट जनरल पी. एस. राजेश्वर ने सीओएससी के अध्यक्ष के चीफ ऑफ इंटिग्रेटेड डिफेंस स्टाफ का कार्यभार संभाला
      Posted On: 01 NOV 2018 6:03PM by PIB Delhi


    लेफ्टिनेंट जनरल पी. एस. राजेश्वर ने आज नई दिल्ली में चीफ ऑफ स्टॉफ कमेटी (सीओएससी) के अध्यक्ष के 12वें चीफ ऑफ इंटिग्रेटेड डिफेंस स्टाफ का कार्यभार संभाला। कार्यभार ग्रहण करने के साथ ही उन्होंने इंडिया गेट पर अमर जवान ज्योति पर शहीदों को श्रद्धांजलि अर्पित की और साऊथ ब्लॉक प्रांगण में तीनों सेनाओं की ओर से उन्हें सलामी दी गयी।


    लेफ्टिनेंट जनरल पी. एस. राजेश्वर दिसम्बर 1980 में आर्टिलरी रेजिमेंट में कमिशन अधिकारी बने थे। ले.जन. पी. एस. राजेश्वर भारतीय सैन्य अकादमी, देहरादून, राष्ट्रीय रक्षा महाविद्यालय दिल्ली के पूर्व-छात्र हैं और एनडीसी, फिलीपिन्स से राष्ट्रीय सुरक्षा प्रशासन में स्नातकोत्तर हैं। उनके पास संयुक्त राष्ट्र शांतिरक्षक संचालनों के अलावा अधिक ऊंचाई वाले क्षेत्रों में सैनिक संचालन, पूर्वोत्तर क्षेत्र में उग्रवाद से मुकाबला करने और जम्मू-कश्मीर में आतंकवाद विरोधी संचालनों का अत्यधिक अनुभव है।


    अपने उज्जवल करियर के 38 वर्षों के दौरान उन्होंने ऑपरेशन पराक्रम के दौरान एक आर्टिलरी रेजिमेंट, नियंत्रण रेखा पर एक इन्फेंट्री ब्रिगेड, जम्मू-कश्मीर में आतंकवाद विरोधी बल और मरूभूमि क्षेत्र में कई कोर का नेतृत्व किया। उन्होंने महत्वपूर्ण सैनिक कार्मिकों की नियुक्ति में भी भूमिका निभाई है।


    सीओएससी अध्यक्ष के समन्वित रक्षा कर्मचारी प्रमुख के रूप में नियुक्ति से पहले ले.जन. पी. एस. राजेश्वर रक्षा मंत्रालय के समन्वित मुख्यालय में महानिदेशक (पर्सपेक्टिव प्लानिंग) थे।


    ***


    आर . के . मीणा / अर्चना / एसकेएस / एमएम-11008


    

    
    (Release ID: 1551624) Visitor Counter : 122