      आवास एवं शहरी कार्य मंत्रालय

      ‘सस्‍ते क्रेडिट और ब्‍याज अनुदान पहुंच के लिए पैसा-पोर्टल की दीनदयाल अंत्‍योदय योजना-राष्‍ट्रीय शहरी आजीविका मिशन के तहत शुरूआत
      
      सभी 35 राज्‍यों/केन्‍द्रशासित प्रदेशों और सभी अनुसूचित वाणिज्यिक बैंकों, आरआरबी/सहकारी बैंकों को वर्ष के अंत तक ‘पैसा’ पोर्टल से जोड़ने की संभावना
      
      Posted On: 26 NOV 2018 7:02PM by PIB Delhi


    दीनदयाल अंत्‍योदय योजना-राष्‍ट्रीय शहरी आजीविका मिशन (डीएवाई-एनयूएमएल) के तहत लाभार्थियों को बैंक ऋणों पर ब्‍याज अनुदान की प्रोसेसिंग के लिए एक केन्‍द्रीयकृत इलेक्‍ट्रॉनिक प्‍लेटफॉर्म - सस्‍ते क्रेडिट और ब्‍याज अनुदान पहुंच के लिए ‘ पैसा ’ पोर्टल का आज शुभारंभ किया गया। इस वेब प्‍लेटफॉर्म का इलाहाबाद बैंक ने डिजाइन और विकास किया है , जो इसका नोडल बैंक है। इस पोर्टल की शुरूआत करते हुए आवास और शहरी मामलों के मंत्रालय के सचिव श्री दुर्गा शंकर मिश्रा ने कहा कि ‘ पैसा ’ लाभार्थियों को सीधे जोड़ने के लिए सरकार द्वारा किया गया एक और प्रयास है। इसमें सेवाएं प्रदान करने में अधिक पारदर्शिता और दक्षता सुनिश्चित की गई है। डीएवाई-एनयूएमएल के तहत मासिक आधार पर अनुदान का प्रत्‍यक्ष लाभ हस्‍तांतरण (डीबीटी) होने से छोटे उद्यमियों को समय-समय पर आवश्‍यक वित्‍तीय सहायता उपलब्‍ध होगी।


    इस पोर्टल की आवास और शहरी मामलों के मंत्रालय द्वारा नगर निगम वित्‍त और शहरी योजना पर आयोजित एक दिवसीय राष्‍ट्रीय कार्यशाला के दौरान शुरूआत की गई। इससे नगर निगम वित्‍त और शहरी योजना के बारे में चिंता के मुख्‍य क्षेत्रों की पहचान करने और इनके बारे में वरिष्‍ठ अधिकारियों तथा विशेषज्ञों को आमंत्रित करके उन्‍हें दूर करने के लिए मौजूद विकल्‍पों का पता लगाने के लिए एक मंच उपलब्‍ध हुआ है। पूरे देश से राज्‍यों , शहरी-स्‍थानीय निकाय , शहर योजना कार्यालयों और बैंकों के 300 से अधिक प्रतिनिधियों ने इस कार्यशाला में भाग लिया। सभी 35 राज्‍यों/केन्‍द्रशासित प्रदेशों , सभी अनुसूचित वाणिज्यिक बैंकों , आरआरबी और सहकारी बैंकों को इस वर्ष के अंत तक ‘ पैसा ’ पोर्टल से जोडने की उम्‍मीद है।

    
    ****

    आर.के.मीणा / अर्चना / आईपीएस/वाईबी -11413


    

    
    (Release ID: 1553919) Visitor Counter : 166