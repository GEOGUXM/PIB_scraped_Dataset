      महिला एवं बाल विकास मंत्रालय

      श्रीमती मेनका संजय गांधी और बॉक्सिंग स्टार मैरीकॉम ने दूसरे हौसला खेल आयोजन को हरी झंडी दिखाई
      Posted On: 28 NOV 2018 1:09PM by PIB Delhi


    केन्द्रीय महिला और बाल विकास मंत्री श्रीमती मेनका संजय गांधी ने आज नई दिल्ली के जवाहर लाल नेहरू स्टेडियम में भारतीय ओलम्पिक मुक्केबाज और संसद सदस्य (राज्यसभा) सुश्री मैरीकॉम की उपस्थिति में खेल आयोजन हौसला-2018 का शुभारंभ झंडी दिखाकर किया। महिला और बाल विकास सचिव श्री राकेश श्रीवास्तव तथा मंत्रालय के अन्य अधिकारी इस अवसर पर उपस्थित थे।


    श्रीमती मेनका संजय गांधी ने प्रतिभागियों को संबोधित करते हुए सीसीआई के बच्चों को प्रेरित करने के लिए राष्ट्रीय निधि सुश्री मैरीकॉम की उपस्थिति की सराहना की। उन्होंने मंत्रालय के सुरक्षित पड़ोसी अभियान की चर्चा करते हुए कहा कि सभी माता-पिता, शिक्षक और अभिभावकों के लिए यह जानना बहुत महत्वपूर्ण है कि सरकार ने बाल यौन शोषण से संबंधित किसी तरह की शिकायत करने के लिए चाइल्ड लाईन, ई-बॉक्स जैसे प्लेटफॉर्म प्रदान किए हैं।


    अपने स्वागत भाषण ने सचिव श्री राकेश श्रीवास्तव ने कहा कि उन्होंने खेलों के आयोजन में उपस्थित रहने के लिए खेल अधिकारियों से अनुरोध किया है ताकि अधिकारी सीसीआई के बच्चों की खेल प्रतीभा को देख सके और संभव हो तो बेहतर प्रदर्शन के लिए बच्चों को ऊंचा मंच प्रदान कर सके।


    यह खेल आयोजन अंतर-बाल देखभाल संस्थान उत्सव हौसला-2018 का हिस्सा है और इसमें 16 राज्यों के सीसीआई से जुड़े 600 से अधिक बच्चें चित्रकारी प्रतियोगिता, खेल-कूद, स्पर्धाओं, फुटबॉल, शतरंज प्रतियोगिता और भाषण लेखन जैसे कार्यक्रमों में भाग लेंगे। सीसीआई के लड़कों और लड़कियों के लिए एथलेटिक स्पर्धा, शतरंज प्रतियोगिता तथा फुटबॉल मैच नई दिल्ली के जवाहर लाल नेहरू स्टेडियम में 28-29 नवंबर, 2018 को होंगे।


    ****


    आर.के.मीणा / अर्चना / एजी/डीके -114 53

    
    
    (Release ID: 1554097) Visitor Counter : 179
    
    
      Read this release in: Malayalam , English , Urdu , Bengali , Tamil