      रक्षा मंत्रालय

      पश्चिमी एयर कमांड मुख्‍यालय में एएफडब्‍ल्‍यूडब्‍ल्‍यूए समारोह: सुब्रतो पार्क, नई दिल्ली
      Posted On: 01 NOV 2018 4:25PM by PIB Delhi


    एयर फोर्स वाइव्‍स वेलफेयर एसोसिएशन (क्षेत्रीय) की अध्यक्ष और वेस्‍टर्न एयर कमांड के एयर ऑफिसर कमांडिंग इन चीफ की पत्नी श्रीमती देविका हरिकुमार ने सुब्रतो पार्क में सभी 47 एएफडब्ल्यूडब्लूए अध्‍यक्ष (स्थानीय) की उपस्थिति में एएफडब्‍ल्‍यूडब्‍ल्‍यूए समारोह का उद्घाटन किया। स्थानीय स्टेशन स्तर पर एएफडब्‍ल्‍यूडब्‍ल्‍यूए की अध्‍यक्षता उस स्‍टेशन के एयर ऑफिसर कमांडिंग/ स्‍टेशन कमांडर की पत्‍नी करती हैं।


    महिलाओं के लिए प्रत्येक स्टेशन के लिए भविष्य की योजनाओं सहित तमाम गतिविधियों की रूपरेखा तैयार की गई। दिन की शुरुआत बोर्ड बैठक के साथ हुई जिसकी अध्‍यक्षता चीफ ऑफ द एयर स्‍टाफ ( वायु सेना प्रमुख ) की पत्‍नी एवं एएफडब्ल्यूडब्ल्यूए की अध्‍यक्ष श्रीमती कमलप्रीत धनोआ ने की।


    दिन का मुख्य आकर्षण सुब्रतो पार्क स्‍पोर्ट्स ग्राउंड में आयोजित भव्‍य कार्यक्रम और मेला रहा। इस दौरान ग्राउंड की हवा काफी रंगीन रही और वहां बिक्री एवं प्रदर्शनी के लिए उत्तर भारत से लगभग सौ स्टॉल लगाए गए। कुल मिलाकर वहां लघु भारत का प्रतिनिधित्‍व किया गया। छोटे बच्‍चों को आयोजन स्‍थल पर मुफ्त में राइड्स और स्‍लाइड्स ने काफी आकर्षित किया। जाहिर तौर पर महिलाओं के लिए यह एक ही छत के नीचे पूरे उत्‍तर भारत से वस्‍तुओं की खरीदारी रही। इस मेला से होने वाली आय का इस्‍तेमाल डब्‍ल्‍यूएसी में एएफडब्ल्यूडब्ल्यूए की कल्‍याणकारी गतिविधियों में किया जाता है।


    यह आयोजन दो दिनों के लिए होगा जो 03 नवंबर 2018 को 1800 बजे समाप्त होगा। यह समारोह आम नागरिकों के लिए भी खुला है।


    इस आयोजन की प्रमुख कर्ताधर्ता श्रीमती देविका हरि कुमार ने कहा , ' मुझे खुशी है कि हम एएफडब्‍ल्‍यूडब्‍ल्‍यूए (स्‍थानीय) के सभी अध्‍यक्षों यहां एक साथ लाने में समर्थ रहे। यह हमें इस संगठन के लिए भविष्‍य की योजनाओं पर चर्चा करने और चालू वर्ष के दौरान किए गए कार्यों की समीक्षा करने का अवसर भी देता है। मेला इस आयोजन को एक त्योहारी रंग देता है क्‍योंकि यह समय इसके लिए बिल्‍कुल उपयुक्‍त है। '


    आर.के.मीणा/अर्चना/ संजित-11071

    
    
    (Release ID: 1551872) Visitor Counter : 21
    
    
      Read this release in: English