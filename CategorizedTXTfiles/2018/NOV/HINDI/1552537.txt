      रेल मंत्रालय

      कनवोय मुवमेंट के जरिये ब्‍लॉक स्‍तर तक माल ढुलाई सुविधा
      
      श्री पीयूष गोयल ने नवीन माल ढुलाई कनवोय कार्यक्रम के बारे में रेलवे बोर्ड और जोनल रेलवे के वरिष्‍ठ अधिकारियों के साथ बैठक में समीक्षा की
      
      श्री पीयूष गोयल इस कार्यक्रम के कार्यान्‍वयन पर निगरानी रख रहे हैं
      
      इस कार्यक्रम से कोयला लदान और अन्‍य वस्‍तुओं के लिए कन्‍टेनर सुविधा उपलब्‍ध कराने में सुधार आयेगा

      Posted On: 12 NOV 2018 8:35PM by PIB Delhi

    कनवोय मूवमेंट के जरिये ब्‍लॉक स्‍तर तक माल गाडि़यों के संचालन पर सितम्‍बर 2018 से विशेष बल दिया जा रहा है। इस कार्यक्रम का लक्ष्‍य माल ढुलाई विशेष रूप से कोयला मार्गों पर रेलवे के जरिये माल ढुलाई की स्थिति में सुधार लाना है।


    माल ढुलाई का यह नया तरीका कोरवा-बिलासपुर-अनुपुर-नई कटनी-अगासोद/बीना-झांसी-कोटा मार्ग, गाजियाबाद-इलाहाबाद-पंडित दीनदयाल उपाध्‍याय जंक्‍शन मार्ग और बिलासपुर-झाड़सुगुडा-राउरकेला सेक्‍शन पर अत्‍यंत सफलतापूर्वक लागू किया जा रहा है। रेल मंत्री श्री पीयूष गोयल इस कार्यक्रम के कार्यान्‍वयन पर विशेष निगरानी रख रहे हैं


    श्री पीयूष गोयल ने आज रेलवे बोर्ड और जोनल रेलवे के वरिष्‍ठ अधिकारियों के साथ एक बैठक में इस कार्यक्रम की स्थिति की समीक्षा की। उन्‍होंने अधिकारियों से कहा कि वे इस कार्यक्रम को सफल बनाने में हर संभव योगदान करें। उन्‍होंने कहा कि भारतीय रेलवे की माल ढुलाई क्षमता बढ़ाने के लिए सफल प्रयास करने की आवश्‍यकता है। उन्‍होंने कहा कि ऐसा करते समय समग्र यात्री परिवहन और रखरखाव जरूरतों के साथ कोई समझौता नहीं किया जाना चाहिए।


    ****


    आर.के.मीणा/अर्चना/आरएसबी/एसएस-11171


    

    
    (Release ID: 1552537) Visitor Counter : 157