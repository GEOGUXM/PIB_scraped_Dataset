      गृह मंत्रालय

      भारत और मोरक्‍को ने फौजदारी मामलों में पारस्‍परिक कानूनी सहायता से जुड़े समझौते पर हस्‍ताक्षर किए
      Posted On: 12 NOV 2018 11:25AM by PIB Delhi


      फौजदारी मामलों में पारस्‍परिक कानूनी सहायता से जुड़े समझौते पर आज नई दिल्‍ली में हस्‍ताक्षर किए गए। इस समझौते पर भारत सरकार की ओर से गृह राज्‍य मंत्री श्री किरेन रिजिजू और मोरक्‍को साम्राज्‍य की सरकार की ओर से न्‍याय मंत्री श्री मोहम्‍मद औज्‍जर ने हस्‍ताक्षर किए।


      इस समझौते से मोरक्‍को के साथ द्विपक्षीय सहयोग बढ़ेगा और इसके साथ ही इसकी प्रभावशीलता में भी वृद्धि होगी। इसके अलावा , इस समझौते से अपराधों की रोकथाम , जांच एवं अभियोजन के साथ-साथ आतंकवादी घटनाओं के वित्‍त पोषण से जुड़ी धनराशि का पता लगाने , उन पर नकेल कसने तथा संबंधित रकम को जब्‍त करने के लिए एक व्‍यापक कानूनी रूपरेखा प्रदान करने में भी मदद मिलेगी।


      दोनों ही मंत्रियों ने संगठित अपराधों और आतंकवाद से उत्‍पन्‍न खतरों का संयुक्‍त रूप से सामना करने से संबंधित अपना संकल्‍प दोहराया।


      ***


      आर.के. मीणा/अर्चना/आरआरएस/एसकेपी-11158


    

    
    (Release ID: 1552466) Visitor Counter : 99
    
    
      Read this release in: English , Urdu , Marathi , Tamil