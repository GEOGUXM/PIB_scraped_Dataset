      सूचना और प्रसारण मंत्रालय

      आईएफएफआई, 2018 में अपनी फिल्मों के प्रदर्शन के दौरान चित्रांगदा सिंह, रीमा कागती और राकेश ओमप्रकाश मेहरा जैसे अन्य फिल्म निर्माता रहेंगे मौजूद
      
      49वें आईएफएफआई में ‘खेलो इंडिया’ पहल को आगे बढ़ाते हुए दिखाई जाएंगी छह खेल बायोपिक गोल्‍ड, मैरी कॉम, भाग मिल्‍खा भाग, 1983, एमएसडी- द अन्‍टोल्‍ड स्‍टोरी और सूरमा फिल्में
      
      खेल बायोपिक फिल्मों की अल्टिन्हो, पणजी में जॉगर्स पार्क में जनता के लिए होगी ओपन एयर स्क्रीनिंग

      Posted On: 11 NOV 2018 11:41AM by PIB Delhi

    49वें भारत अंतर्राष्ट्रीय फिल्म महोत्सव (आईएफएफआई) का उद्देश्य ‘ खेलो इंडिया ’ पहल को आगे बढ़ाते हुए खेलों का आयोजन और भारतीय खिलाड़ियों के योगदान को मान्यता देना है।


    अंतर्राष्ट्रीय फिल्म महोत्सव के दौरान एक ओपन एयर स्क्रीनिंग का आयोजन किया जाएगा। इसके तहत एक खुले क्षेत्र में खेलों से जुड़ी फिल्मों का प्रदर्शन किया जाएगा।


    इस अनुभाग में पुराने खिलाड़ियों पर बनीं गोल्‍ड , मैरी कॉम , भाग मिल्‍खा भाग , 1983 , एमएसडी-द अन्‍टोल्‍ड स्‍टोरी और सूरमा फिल्‍मों को शामिल किया गया हैं।


    एयर स्क्रीनिंग में उपस्थित रहेंगे सितारे


    इस अवसर पर दिखाई जाने वाली फिल्मों के कलाकार और उनसे जुड़े लोग भी उपस्थित रहेंगे। इसके अलावा उद्घाटन समारोह के दौरान अक्षय कुमार के अलावा चित्रांगदा सिंह जैसे सितारे और सूरमा के निर्माता और निर्देशक शाद अली, गोल्ड की निर्देशक रीमा कागती, भाग मिल्खा भाग के निर्देशक राकेश ओमप्रकाश मेहरा, 1983 के निर्देशक अबरीद शाइन भी स्क्रीनिंग के लिए मौजूद रहेंगे।


    इसके लिए अल्टिन्हो, पणजी में जॉगर्स पार्क को चुना गया है। यह हर उम्र के सिनेमा प्रेमियों और आम जनता के लिए खुला रहेगा। इस कार्यक्रम में शामिल होने के लिए कोई टिकट भी नहीं लेनी होगी।


    ***


    आर.के. मीणा/अर्चना/एमपी-11174

    
    
    (Release ID: 1552557) Visitor Counter : 23
    
    
      Read this release in: English , Marathi