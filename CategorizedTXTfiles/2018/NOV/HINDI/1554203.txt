      रसायन एवं उर्वरक मंत्रालय

      पीसीपीआईआर ने औद्योगिक विकास तथा रोजगार सृजन के लिए निवेश आकर्षित करने में प्रगति की है : श्री मनसुख मंडाविया
      
      1.83 लाख करोड़ रूपये का निवेश हुआ और तीन लाख से अधिक लोगों को रोजगार मिला
      Posted On: 29 NOV 2018 2:29PM by PIB Delhi


    रसायन और उर्वक , सड़क परिवहन तथा राजमार्ग और जहाजरानी राज्‍य मंत्री श्री मनसुख एल. मंडाविया ने कहा है कि रसायन और पेट्रो रसायन विभाग ने देश में औद्योगिक विकास और रोजगार सृजन को प्रोत्‍साहित करने के लिए पेट्रोलियम रसायन तथा पेट्रो रसायन निवेश क्षेत्रों(पीसीपीआईआर) में निवेश आकर्षित करने में प्रगति की है। यह प्रधानमंत्री के ‘मेक इंन इंडिया’ के विजन के अनुरूप है।


    श्री मंडाविया ने बताया कि कलस्‍टर आधारित विकास मॉडल के अंतर्गत विभाग ने 4 पीसीपीआईआर-गुजरात आंध्रप्रदेश , ओडिशा तथा तमिलनाडु में चिन्ह्ति किया है जो क्रियान्‍वयन के चरणों में हैं। इनके पूरा होने से लगभग आठ लाख करोड़ रूपये का निवेश आयेगा और 40 लाख लोगों को रोजगार मिलेगा। अभी तक 1,83,000 करोड़ रूपये इन पीसीपीआईआर में निवेश किये गये हैं और तीन लाख से अधिक लोगों को रोजगार प्राप्‍त हुआ है।


    श्री मंडाविया ने गुजरात में पीसीपीआईआर को सफलता से लागू किये जाने के बारे में कहा कि दाहेज में ओएनजीसी पेट्रो एडीशन्‍स लिमिटेड (ओपीएएल) की स्‍थापना एंकर यूनिट के रूप में की गई है। 170 औद्योगिक इकाईयां काम कर रही हैं और पीसीपीआईआर दाहेज में 830 इकाईयां क्रियान्‍वयन के विभिन्‍न चरणों में हैं। अभी तक 86 ,000 करोड़ रूपये निवेश किये गये हैं और कुल 1,32,000 लोगों के लिए रोजगार सृजन किया गया है।


    श्री मंडाविया का वीडियो बाईट पीआईबी इंडियाज यू ट्यूब पेज पर देखे जा सकते हैं। लिंक इस प्रकार है: https://youtu.be/YxM0K8PavDw


    *****


    आर.के.मीणा/अर्चना/ऐजी/एस-11 479

    
    
    (Release ID: 1554203) Visitor Counter : 231
    
    
      Read this release in: English