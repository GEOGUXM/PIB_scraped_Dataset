      रेल मंत्रालय

      भारतीय रेलवे स्टेशन विकास निगम (आईआरएसडीसी) ने बहु-उद्देश्यीय परिवहन केन्द्र के रूप में सूरत रेलवे स्टेशन के विकास में तेजी से प्रगति की
      
      आईआरएसडीसी ने इस प्रोजेक्ट को अधिक आकर्षक बनाने और इसे विकसित करने वाले के लिए जोखिम मुक्त बनाने हेतु कई कदम उठाए
      
      Posted On: 16 NOV 2018 6:28PM by PIB Delhi


    सूरत रेलवे स्टेशन पर परिवहन के सभी साधनों को जोड़ते हुए एक बहु-उद्देश्यीय परिवहन केन्द्र बनाया जा रहा है जिसमें केन्द्र सरकार (रेलवे), राज्य सरकार (गुजरात राज्य सड़क परिवहन निगम) और स्थानीय सरकार (सूरत नगर निगम) अपनी जमीने देने के लिए एक साथ आई है और ' सिटको ' के नाम से एक एसपीवी बनाया है। इस परियोजना का नेतृत्व भारतीय रेलवे स्टेशन विकास निगम कर रहा है जो रेल मंत्रालय के रेलवे स्टेशन विकास/पुनर्विकास परियोजनाओं के काम को लागू करने के लिए अधिकृत है। इस परियोजना के पूरा होते ही सूरत का कायाकल्प हो जाएगा। डीबीएफओटी-पीपीपी मोड पर वाणिज्यिक विकास के साथ ही बहु-उद्देश्यीय परिवहन केंद्र ( एमएमटीएच ) का विकास करने हेतु डेवलपरों की नियुक्ति के लिए योग्यता आग्रह सह प्रस्ताव आग्रह (आरएफक्यू सह आरएफपी) 17 अप्रैल, 2018 को आमंत्रित किए गए थे ताकि योग्य डेवलपरों के अलावे नए डेवलपर भी इसमें भाग ले सकें। जीओजी स्तर पर नीलामी में भाग लेने वाले संभावित दावेदारों के साथ बातचीत के बाद इस परियोजनों को अधिक आकर्षक बनाने और इसे विकसित करने वाले के लिए जोखिम मुक्त बनाने हेतु कई कदम उठाए गए हैं। नीलामी दस्तावेज में शुद्धिपत्र के जरिए कई कदम उठाए गए और उन्हें लागू किया गया।

     1. परियोजना की आर्थिक दृष्टि से बढ़ती लाभप्रदताः
      * निर्माण क्षेत्र ( बीयूए ) में बढ़ोतर- प्रस्तावित वाणिज्यिक विकास का बीयूए 5.07 लाख वर्ग मीटर से बढ़कर 8.40 लाख वर्ग मीटर
      * बीयूए के परिभाषा में सुधार- स्थानीय कानून के अनुसार, पार्किंग / अग्नि जरूरतों के लिए बेसमेंट या ऊपरी छत को हटाया गया
      * अनिवार्य लागत में कमी- अनिवार्य परियोजना की अनुमानित लागत 1008 करोड़ रुपये से घटकर 895 करोड़ रुपये हुई।
      * वाणिज्यिक खुदरा क्षेत्र में बढ़ोतरी- सूरत में स्थानीय मांग पर विचार करते हुए जमीनी स्तर पर वाणिज्यिक क्षेत्र 3,54,864 वर्ग मीटर से बढ़ाकर 7,84,596 वर्ग मीटर कर दिया गया।
      * रिंग से लगे पश्चिमी दिशा में वाणिज्यिक विकास में बढ़ोतरी- प्रस्तावित रेलवे क्वार्टर को उधना में स्थानांतरित कर पश्चिम दिशा में वाणिज्यिक क्षेत्र में बढ़ोतरी की गई।
      * योजना की स्पष्टता में लचीलापन- अनिवार्य परियोजना के प्रयोजन और क्षेत्र की आवश्यकता में बदलाव किए बगैर वाणिज्यिक विकास योजना में सुधार के लिए डेवलपरों को छूट दी गई है। वाणिज्यिक क्षेत्र की उपलब्धता बढ़ाने के लिए मास्टर प्लान में संशोधन किया गया है।
      * केन्द्रीय कैबिनेट द्वारा रेलवे स्टेशन के पुनर्विकास के लिए आईआरएसडीसी को मुख्य एजेंसी घोषित किया गया है और इसे रेलवे की जमीन पर योजना की मंजूरी देने का पूरा अधिकार दिया गया है।
      * रेलवे, सूरत निगर निगम और गुजरात राज्य सड़क परिवहन निगम में संयुक्त विकास के लिए 17/08/2016 को सहमति पत्र पर हस्ताक्षर हुए।

     1. नियामक संबंधी मुद्दों का समाधानः

      * विशेष विकास नियंत्रण नियामक- गुजरात सरकार ने एमएमटीएच सूरत और विशेष परियोजना मानते हुए समग्र सामान्य विकास नियंत्रण नियामक (सीजीडीसीआर)-2017 में छूट संबंधी अधिसूचना जारी की।
      * बिना किसी शुल्क के ट्रांजिट ओरिएयंटिड जोन (टीओजे) के अनुसार 4 का एफएसआई उपलब्ध।
      * हितधारकों से मास्टर प्लान की मंजूरी ले ली गई है।
      * 12/09/2018 को डीआरएम कार्यालय, डब्ल्यूआर द्वारा मास्टर प्लान पर हस्ताक्षर
      * 20/09/2018 को जीएसआरटीसी द्वारा मास्टर प्लान पर हस्ताक्षर
      * 26/09/2018 को एसएमसी द्वारा मास्टर प्लान पर हस्ताक्षर
      * शुद्धिपत्र-7 के जरिए आरएफक्यू सह आरएफपी को मास्टर प्लान जारी किया गया।
      * हितधारकों द्वारा जमीन सौंप दिया गया है
      * रेलवे की जमीन की डीआरएम कार्यालय द्वारा पुष्टि की गई है। पश्चिमी रेलवे मुख्यालय द्वारा इसे जल्द मंजूरी मिलने की उम्मीद।
      * सैद्धांतिक तौर पर एसएमसी और जीएसआरटीसी द्वारा जमीन सौंपने को मंजूरी दे दी गई है।
      * भारतीय हवाई अड्डा प्राधिकरण (एएआई) की भी मंजूरी मिल गई है- अनापत्ति प्रमाण पत्र (एनओसी) के अनुसार अधिकतम 121 मीटर तक की स्वीकृत ऊंचाई तक निर्माण की छूट दी गई है।
      * पर्यावरण से मंजूरी मिलना अभी बाकी है- 7/09/2018 को आवेदन दिया गया और 14/11/2018 को राज्य पर्यावरण मूल्यांकन समिति (एसईएसी) के साथ ईआईए के टीओआर के लिए पहली बैठक हुई।
     1. अन्य प्रमुख रियायतें :
      * वाणिज्यिक विकास में लचीलापन- प्रभावी तारीख से आठ साल में वाणिज्यिक विकास परियोजना का सिर्फ 40 फीसदी काम पूरा किया जाना है। बाकी 60 फीसदी काम अगले 15 साल में पूरा किया जा सकता है। (इसमें 5 साल का और भी समय मिल सकता है)
      * वाणिज्यिक विकास परियोजना की प्रदर्शन गारंटी 100 फीसदी से घटाकर इसपर आने वाली लागत का 40 फीसदी कर दिया गया है।
      * परियोजना विकास शुल्क - डेवलपर के अग्रिम खर्च को कम करने के लिए उनके द्वारा देय किस्तों को आसान किया गया है।
      * डेवलपर द्वारा देय लीज प्रीमियम पर शुल्क 15 फीसदी सालाना से घटाकर 12 फीसदी सालाना कर दिया गया है।
      * डेवलपर द्वारा सिटको को देय स्टेशन राजस्व शेयर 50 फीसदी से घटाकर 35 फीसदी कर दिया गया है।
      * एक बार में उप-लाइसेंस की अधिकतम अवधि 3 साल से बढ़ाकर 9 साल कर दिया गया है।

    बोली लगाने वालों की मांग पर बोली लगाने की तारीख बढ़ाकर 07.12.2018 कर दी गई है।


    ****


    आर.के.मीणा/अर्चना / एके/डीके - 11253


    

    
    (Release ID: 1553009) Visitor Counter : 145
    
    
    
    
    

*