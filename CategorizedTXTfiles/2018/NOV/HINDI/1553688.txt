      रक्षा मंत्रालय

      भारतीय नौसेना ने नई दिल्ली् के द्वारका में बच्चों के लिए एक नि:शुल्क स्वास्थ्य जांच शिविर लगाया
      Posted On: 20 NOV 2018 7:10PM by PIB Delhi


    भारतीय नौसेना द्वारका के सेक्‍टर 6 के सरकारी सह-शिक्षा सर्वोदय विद्यालय, साइट 2 के बच्‍चों के लिए 19 से 22 नंवबर 2018 तक नि:शुल्‍क स्‍वास्‍थ्‍य जांच शिविर का आयोजन कर रही है। इस शिविर का आयोजन शिक्षा एवं खेल महानिदेशालय, एनसीटी, दिल्‍ली के सहयोग से भारतीय नौसेना की पहुंच कार्यक्रम के तहत किया गया।


    एक आकर्षक समारोह के तहत सर्जन रियर एडमिरल जॉय चटर्जी, वीएसएम ने 19 नवंबर 2018 को स्‍कूल परिसर में इस शिविर का उद्घाटन किया। सर्जन कमोडोर एस नारायण, वीएसएम, सीएमडीई (एमएस)- एचएस ने उपस्थित गणमान्‍य व्‍यक्तियों और लोगों का स्‍वागत किया। शिक्षा उप-निदेशक, दक्षिण-पश्चिम दिल्‍ली श्रीमती बिमला कुमारी ने सभा को संबोधित किया।


    शिविर के दौरान इस स्‍कूल के सभी 1,900 बच्‍चों के स्‍वास्‍थ्‍य की जांच भारतीय नौसेना के चिकित्सा अधिकारियों द्वारा करने की कोशिश गई है। बाल रोग विशेषज्ञ, ईएनटी और आंखों के विशेज्ञों को भी इस शिविर में शामिल किया गया है ताकि विशेष परामर्श और उपचार मुहैया कराई जा सके। इस शिविर में दांतों के उपचार के लिए डेंटल चेयर के साथ एक दंत चिकित्‍सा अधिकारी भी मौजूद रहेंगे।


    चिकित्‍सा जांच के अलावा चिकित्सा टीम एक स्‍वास्‍थ्‍य प्रदर्शनी के जरिये बच्‍चों के बेहतर स्‍वास्‍थ्‍य के लिए स्‍वास्‍थ्‍य जागरूकता गतिविधियों का भी आयोजन करेगी।


    ******


    आर.के.मीणा/अर्चना/ /संजित-11381

    
    
    (Release ID: 1553688) Visitor Counter : 9