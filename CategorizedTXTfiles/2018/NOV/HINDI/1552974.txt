      पृथ्‍वी विज्ञान मंत्रालय

      अंदरूनी तमिलनाडु के ऊपर चक्रवाती तूफान 'गज' कमजोर होकर एक गहरे विक्षोभ में बदल गया
      Posted On: 16 NOV 2018 4:45PM by PIB Delhi


    अंदरूनी तमिलनाडु के ऊपर चक्रवाती तूफान ' गज ' पश्चिम की ओर बढ़ा और कमजोर होकर एक गहरे विक्षोभ में बदल गया। यह आज सुबह ( 16 नवंबर , 2018) 11:30 बजे अंदरूनी तमिलनाडु के ऊपर 10.5 अक्षांश उत्‍तर और 77.6 पूर्व देशांतर पर मदुरै से लगभग 80 किमी उत्तर-पश्चिम में केन्द्रित है। अगले 06 घंटों के दौरान इसके पश्चिम की ओर बढने , और कमजोर होकर गहरे विक्षोभ में बदलने और अगले 12 घंटों के दौरान एक कम दबाव वाले क्षेत्र में बदलने की संभावना है।


    निम्न तालिका में पूर्वानुमान ट्रैक और तीव्रता दर्शायी गई है:

                                                                                                                
तारीख/समय (आईएसटी)  स्थिति (उत्‍तर अक्षांश/पूर्व देशांतर)  हवा की अधिकतम गति (कि. प्रति घंटे)  चक्रवात की श्रेणी
                                                                                                                
                                                                                                                
                                                                                                                
16.11.18/1130       10.5/77.6                              50-60 से 70                         गहरा विक्षोभ     
                                                                                                                
                                                                                                                
                                                                                                                
16.11.18/1730       10.6/76.5                              40-50 से 60                         विक्षोभ          
                                                                                                                
                                                                                                                
                                                                                                                
16.11.18/2330       10.7/75.4                              35-45 से 55                         विक्षोभ          
                                                                                                                
                                                                                                                
                                                                                                                
17.11.18/0530       10.8/74.3                              20-30 से 40                         काफी कम          
                                                                                                                
                                                                                                                

    चेतावनी:

    1. भारी बारिश की चेतावनी:

      * अगले 24 घंटों के दौरान अंदरूनी दक्षिणी तमिलनाडु के अधिकांश स्थानों पर बारिश और कुछ स्‍थानों पर बहुत भारी बारिश और दूरदराज के स्‍थानों पर तेज बारिश होने तथा अंदरूनी उत्‍तरी तमिलनाडु के कुछ स्‍थानों पर भारी बारिश होने की संभावना है। अगले 24 घंटों के दौरान केरल में अधिकांश स्‍थानों पर बारिश , कुछ स्‍थानों पर तेज बारिश होने की संभावना है।
      * लक्षद्वीप के अधिकांश हिस्‍सों में बारिश होने तथा दूरदराज के स्‍थानों पर भारी बारिश होने की संभावना है।

    2. हवा की चेतावनी

      * अगले 06 घंटों के दौरान गहरे विक्षोभ के केन्‍द्र के चारों ओर 50-60 किलोमीटर प्रति घंटे की तेज हवाएं चलेंगी , जिनकी गति 70 किलोमीटर प्रति घंटे तक पहुंचने की संभावना है। धीरे-धीरे इन हवाओं की गति घटकर अगले छह घंटों के दौरान उसी क्षेत्र में 40-50 किलोमीटर तक कम होने और फिर बढ़कर 60 किमी प्रति घंटा होने की संभावना है।
      * 16 नवंबर की शाम से बाद से 48 घंटों तक केरल के तटवर्ती और दूरदराज के क्षेत्रों में 30-40 किलोमीटर प्रति घंटे की गति वाली तेज हवाएं चलने और उनकी गति बढ़कर 50 किलोमीटर प्रति घंटा तक होने की संभावना है।

    3. समुद्र की स्थिति


    16 नवंबर की शाम से अगले 48 घंटों तक तेज गति की हवा चलने से केरल के तटवर्ती और दूर के क्षेत्र में समुद्र की स्थिति खराब रहेगी।


    4. सुझाव


    मछुआरों को सलाह दी जाती है कि वे 16 नवंबर की शाम से अगले 48 घंटों तक केरल के तट के साथ अरब सागर में किसी कार्य के लिए न जाएं।


    आर.के. मीणा/अर्चना/आईपीएस/जीआरएस-11 249


    

    
    (Release ID: 1552974) Visitor Counter : 188
    
    
    
    
    

      
      
      
      
      
      
      
      
      
      
      
      
*