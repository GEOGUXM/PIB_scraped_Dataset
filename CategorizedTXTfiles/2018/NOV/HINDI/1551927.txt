      पर्यटन मंत्रालय

      श्री के जे एलफॉन्स ने नई दिल्ली के आईजीआई हवाई अड्डे पर पर्यटक सहायता और सूचना काउंटर का उद्घाटन किया
      
      पर्यटन मंत्रालय मुम्बई, चेन्नई, कोलकाता, गया तथा वाराणसी में शीघ्र 24X7 सहायता केन्द्र खोलेगा
      
      Posted On: 05 NOV 2018 5:16PM by PIB Delhi


    केन्द्रीय पर्यटन मंत्री श्री के जे एलफॉन्स ने आज नई दिल्ली के इन्दिरा गांधी अंतर्राष्ट्रीय हवाई अड्डे पर पर्यटक सहायता और सूचना काउंटर का उद्घाटन किया। यह सहायता काउंटर आईजीआई हवाई अड्डे के टी3 टर्मिनल के आगमन गेटों पर लगे हैं। पर्यटन मंत्रालय मुम्बई, चेन्नई, कोलकाता, गया तथा वाराणसी में शीघ्र ही सहायता काउंटर खोलने जा रहे हैं।


    सरकार द्वारा आईजीआई हवाई अड्डे पर स्थापित सहायता काउंटर अपने किस्म का पहला है। उन्होंने कहा कि इससे देश में आने वाले पर्यटकों को काफी सहायता मिलेगी। उन्होंने बताया कि ये काउंटर अंग्रेजी नहीं बोलने वाले पर्यटकों को भी सेवा प्रदान करेंगे क्योंकि काउंटर पर्यटन मंत्रालय की 24 x 7 हेल्पलाइन “ 1363 ” से जुड़े होंगे जहां पर्यटक विदेशी भाषा एजेंटी से सीधी बातचीत कर सकते हैं। फ्रेंच, जर्मन, इटैलियन, पुर्तगाली, रूसी, जापानी, कोरियाई, चीनी तथा अरबी में निर्देश प्राप्त कर सकते हैं।


    पर्यटन मंत्रालय ने यह काउंटर नई दिल्ली के आईजीआई हवाई अड्डे पर पहुंचने वाले घरेलू और अंतर्राष्ट्रीय यात्रियों दोनों को 24X7 सूचना देने के उद्देश्य से बनाए गए हैं। पर्यटक सहायता काउंटर पर दो कर्मी और एक सुपरवाइजर तैनात होंगे जो पर्यटकों के प्रश्नों का उत्तर देंगे और उन्हें सूचना देंगे। काउंटर पर पर्यटकों को अच्छा पर्यटक साहित्य और विवरण पुस्तिका प्रदान की जाएंगी।


    ***


    आर.के. मीणा/अर्चना/एजी/डीसी- 11085


    

    
    (Release ID: 1551927) Visitor Counter : 96