      सूचना और प्रसारण मंत्रालय

      ‘टू द डेज़र्ट’ विरोधाभासी भावनाओं को दर्शाने वाली फिल्म है: युलिसेस रोसल
      Posted On: 23 NOV 2018 8:11PM by PIB Delhi


    ‘ टू द डेज़र्ट ’ बनाने की प्रेरणा एक सच्चे समाचार से मिली जिसे मैंने पढ़ा था, यह पैटागोनिया में एक अपहरण के बारे में था ।फिल्म वास्तविक जीवन की स्थिति में छोड़ेदिए गए मकानों का इस्तेमाल करती है, इस तरह से फिल्म निर्माण में वृत्तचित्र सरीखे रवैये का उपयोग करती है । यह मेरे लिये पैटागोनिया केमोहकपरिदृश्य से रूबरू होने का एक अवसर था

      * युलिसेस रोसल, निर्देशक

    फिल्म के लिये शूटिंग बहुत कठिन थी क्योंकि मौसमी परिस्थितियां अत्यंत मुश्किल थीं ; मैं हमेशा पैटागोनिया को सिनेमा पर प्रदर्शित करना चाहता था और इस फिल्म के माध्यम से मेरी यह हसरत पूरी हुई

      * वैलेण्टीना बस्सी, अभिनेत्री

    रोसल एवं बस्सी आज 23 नवम्बर, 2018 को गोवा में 49वें भारत अंतर्राष्ट्रीय फिल्म महोत्सव में एक संयुक्त प्रेस वार्ता को संबोधित कर रहे थे । उनकी फिल्म ‘ टू द डेज़र्ट ’ भारत अंतर्राष्ट्रीय फिल्म महोत्सव (आईएफएफआई) मेंविश्व चित्रमाला खंड के अंतर्गत प्रदर्शित की जा रही है ।


    रोसल ने कहा, “ मैं आज यह सुन कर बहुत प्रसन्न हुआ कि मेरी फिल्म भारत अंतर्राष्ट्रीय फिल्म महोत्सव (आईएफएफआई) के विश्व चित्रमाला खंड के लिये चयनित हुई है जो मेरी फिल्म को विश्व के दूसरे भाग में ले जाने के अवसर जैसा है और हम इस अवसर के लिये अत्यंत आभारी हैं । ”


    फिल्म में अपने चरित्र का वर्णन करते हुए बस्सी ने कहा, “ जूलिया फिल्म की शुरुआत में भाग जाना चाहती है किंतु वह ऐसा नहीं कर सकती क्योंकि वह एक बहुत बड़ीखुलीजगह में घिर जाती है ; उसके द्वारा महसूस की गई भावनाएं विरोधाभासी हैं क्योंकि अपने जीवन के लिये वह अपने अपहर्ता पर निर्भर रहती है और उत्साहजनक स्थिति न होने पर भी अपने अपहर्ता केजीवित बचे रहने के कौशल को पसंद करने लगती है, किंतु साथ ही वह अपहर्ता द्वारा उसको नुकसान पहुंचाने की संभावना से सहमीभी होती है । जूलिया अंत में फैसला करती है कि वह इस घटना के बारे में किसी को भी नहीं बताएगी । ”


    रोसल ने आगे बताया कि इस तरह यह फिल्म उस राज़ की कहानी भी है जिसे किसी के साथ साझा नहीं किया जाना है ।


    पृष्ठभूमिक


    रोसल एक पुरस्कार प्राप्त अर्जेटीनियाई फिल्म निर्माता हैं जिनके खाते में 12 फीचर फिल्में हैं । फिल्म की कलाकार एवं रोसल की पत्नी वैलेण्टीना बस्सी एक अर्जेटीनियाई फिल्म व टेलीविज़न अभिनेत्री हैं ।


    ‘ टू द डेज़र्ट ’ केसीनो की कर्मचारी जूलिया एवं वेल्स के वंशज ग्वैनफॉर के इर्द गिर्द घूमती है जो जूलिया को एक तेल कम्पनी में एक प्रशासकीय पद के बारे में बताता है जहां वह कार्यरत होता है । बाद में एक प्रातःकालीन नियुक्ति के रूप में शुरु हुई यह भेंटपैटागोनिया की शुष्क भूमि के बीच एक भयानक यात्रा बन जाती है ।


    ***


    
    आर.के.मीणा/अर्चना/एबी-11 526


    

    
    (Release ID: 1554367) Visitor Counter : 14
    
    
    
    
    

*