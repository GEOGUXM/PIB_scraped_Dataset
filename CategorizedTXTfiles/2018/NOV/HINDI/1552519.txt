      सांख्यिकी एवं कार्यक्रम कार्यान्‍वयन मंत्रालय

      अक्‍टूबर 2018 माह के लिए ग्रामीण-शहरी और संयुक्‍त उपभोक्ता मूल्य सूचकांक के आंकड़े जारी किये गये
      
      महंगाई की दर में सितम्‍बर माह और पिछले वर्ष अक्‍टूबर माह
      की तुलना में कमी दर्ज हुई

      Posted On: 12 NOV 2018 7:17PM by PIB Delhi

    सांख्यिकी एवं कार्यक्रम कार्यान्‍वयन मंत्रालय के केन्द्रीय सांख्यिकी कार्यालय (सीएसओ) ने आज अक्‍टूबर , 2018 के लिए उपभोक्ता मूल्य सूचकांक (सीपीआई) की दरों के आंकड़े जारी किए। अक्‍टूबर 2018 माह के लिए ग्रामीण , शहरी और संयुक्‍त उपभोक्‍ता आंकड़े जारी किये गये हैं। इन आंकड़ों के अनुसार महंगाई की दरों में पिछले वर्ष अक्‍टूबर और इस वर्ष सितम्‍बर माह की तुलना में कमी दर्ज हुई है। इस दौरान ग्रामीण क्षेत्रों के लिए सीपीआई आधारित महंगाई दर 2.82 फीसदी (अनंतिम) रही , जो अक्‍टूबर , 2017 में 3 .36 फीसदी थी। इसी तरह शहरी क्षेत्रों के लिए सीपीआई आधारित महंगाई दर अक्‍टूबर , 2018 में 3 .97 फीसदी (अनंतिम) आंकी गई , जो अक्‍टूबर , 2017 में 3 .81 फीसदी थी। ये दरें सितम्‍बर , 2018 में क्रमशः 3 .27 और 4.31 फीसदी (अंतिम) थीं।


    केन्द्रीय सांख्यिकी कार्यालय ने आज अक्‍टूबर , 2018 के लिए उपभोक्ता खाद्य मूल्य सूचकांक (सीएफपीआई) पर आधारित महंगाई दर के आंकड़े भी जारी किए। इस दौरान ग्रामीण क्षेत्रों के लिए सीएफपीआई आधारित महंगाई दर (-) 0.57 फीसदी (अनंतिम) रही , जो अक्‍टूबर , 2017 में 1.75 फीसदी थी। इसी तरह शहरी क्षेत्रों के लिए सीएफपीआई आधारित महंगाई दर अक्‍टूबर , 2018 में (-) 1.15 फीसदी (अनंतिम) आंकी गई , जो अक्‍टूबर , 2017 में 2.13 फीसदी थी। ये दरें सितम्‍बर , 2018 में क्रमशः 0.87 और (-) 0.22 फीसदी (अंतिम) थीं।


    अगर शहरी एवं ग्रामीण दोनों ही क्षेत्रों पर समग्र रूप से गौर करें तो उपभोक्ता मूल्य सूचकांक (सीपीआई) पर आधारित महंगाई दर अक्‍टूबर , 2018 में 3.31 फीसदी (अनंतिम) आंकी गई है , जो अक्‍टूबर , 2017 में 3.36 फीसदी (अंतिम) थी। वहीं , सीपीआई पर आधारित महंगाई दर सितम्‍बर , 2018 में 3. 70 फीसदी (अंतिम) थी। इसी तरह यदि शहरी एवं ग्रामीण दोनों ही क्षेत्रों पर समग्र रूप से गौर करें तो उपभोक्ता खाद्य मूल्य सूचकांक (सीएफपीआई) पर आधारित महंगाई दर अक्‍टूबर , 2018 में (-) 0.86 फीसदी (अनंतिम) रही है , जो अक्‍टूबर , 2017 में 1.90 फीसदी (अंतिम) थी। वहीं , सीएफपीआई पर आधारित महंगाई दर सितम्‍बर , 2018 में 0.51 फीसदी (अंतिम) थी।


    सांख्यिकी एवं कार्यक्रम कार्यान्‍वयन मंत्रालय के केन्द्रीय सांख्यिकी कार्यालय (सीएसओ) ने उपभोक्ता‍ मूल्य सूचकांक (सीपीआई) के लिए आधार वर्ष को 2010=100 से संशोधित करके 2012=100 कर दिया है।


    सूचकांक में हुए मासिक बदलाव के साथ-साथ अखिल भारतीय उपभोक्‍ता मूल्‍य सूचकांकों और महंगाई दर से जुड़ी विस्‍तृत जानकारी प्राप्‍त करने के लिए अंग्रेजी का अनुलग्‍नक यहां क्लिक करें


    
    ****


    आर.के.मीणा /अर्चना/आरएसबी/एसएस-11164


    

    
    (Release ID: 1552519) Visitor Counter : 104