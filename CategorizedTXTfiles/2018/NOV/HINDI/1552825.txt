      अल्‍पसंख्‍यक कार्य मंत्रालय

      अंतर्राष्ट्रीय व्यापार मेले में “हुनर हाट”का उद्घाटन
      Posted On: 15 NOV 2018 1:23PM by PIB Delhi


      केंद्रीय अल्पसंख्यक कार्य मंत्री श्री मुख्तार अब्बास नकवी ने आज नई दिल्ली के प्रगति मैदान में आयोजित किये जा रहे अंतर्राष्ट्रीय व्यापार मेले में " हुनर हाट " का उद्घाटन किया।


      अल्पसंख्यक कार्य मंत्रालय द्वारा दस्तकारों , शिल्पकारों को मौका - मार्किट मुहैया कराने के मिशन के तहत देश के विभिन्न भागों में आयोजित " हुनर हाट " की श्रृंखला में यह " हुनर हाट " आयोजित किया जा रहा है।


      " हुनर हाट " के उद्घाटन के दौरान श्री नकवी ने कहा कि अल्पसंख्यक मंत्रालय द्वारा देश भर में आयोजित किया जा रहा " हुनर हाट ", दस्तकारों / शिल्पकारों का “ एम्पावरमेंट - एम्प्लॉयमेंट एक्सचेंज " साबित हो रहा है।


      श्री नकवी ने कहा कि आर्इआर्इटीएफ में आयोजित इस “ हुनर हाट ” में बड़ी संख्या में महिला दस्तकारों सहित देश भर के दस्तकार , शिल्पकार , कारीगर भाग ले रहे हैं। देश के कोने - कोने से हस्तशिल्प और हैंडलूम उत्पाद इस “ हुनर हाट ” में प्रदर्शनी एवं बिक्री के लिए उपलब्ध हैं। अज़रख , बाग प्रिंट , बंधेज , बाड़मेर अज़रख और एप्लिक , बिड्रिवेयर , केन और बांस , कालीन , चंदेरी , चनिया चोली , चिकनकारी , कॉपर बेल उत्पाद , ताँबे के बर्तन , चीनी मिट्टी के बर्तन , ड्राई फ्लॉवर , गोटापत्ती , हैंडलूम और होम फर्निशिंग इत्यादि यहाँ उपलब्ध हैं।


      इसके अलावा जूट क्राफ्ट , लाख पत्थर से बनी चुड़ियाँ , लैक्रवेयर , लिनन उत्पाद , मेटलवेयर , मडवर्क , मल्बेरी सिल्क , पैठनी सिल्क , फूलकरी , पंजाबी जुत्ती , ज़री बैग आदि उपलब्ध हैं। पहली बार छत्तीसगढ़ के उत्पाद , जम्मू - कश्मीर के नामदा और चिन्नॉन सिल्क भी उपलब्ध हैं।


      श्री नकवी ने कहा कि विरासत को मोदी सरकार के " हुनर हाट " जैसे रोजगारपरक कार्यक्रम से जबरदस्त हौसला मिला है। देश भर के प्रमुख स्थलों पर आयोजित किये जा रहे " हुनर हाट " से जहाँ एक तरफ हुनरमंद शिल्पकारों , दस्तकारों को राष्ट्रीय - अंतर्राष्ट्रीय मौका - मार्किट मुहैया हुए हैं , वहीँ बड़ी संख्या में उन्हें रोजगार - रोजगार के अवसर भी उपलब्ध हुए हैं।


      श्री नकवी ने कहा कि प्रधानमंत्री श्री नरेंद्र मोदी के " मेक इन इंडिया "", " स्टैंड अप इंडिया ", " स्टार्ट अप इंडिया " के संकल्प को साकार करने का " प्रामाणिक एवं विश्वसनीय ब्रांड " बन गया है " हुनर हाट " । पिछले 1 साल में " हुनर हाट " 1 लाख 50 हजार से ज्यादा कारीगरों , दस्तकारों , शिल्पकारों एवं उनसे जुड़े लोगों को रोजगार और रोजगार के अवसर मुहैया कराने में सफल रहे हैं। हमारा लक्ष्य " हुनर हाट " के माध्यम से 2019 तक लगभग 5 लाख लोगों को रोजगार - रोजगार के मौके उपलब्ध कराना है।


      अल्पसंख्यक कार्य मंत्रालय द्वारा इससे पहले " हुनर हाट " इलाहाबाद ( सितम्बर 2018), दिल्ली के प्रगति मैदान में लगने वाले अंतर्राष्ट्रीय व्यापार मेले (2016, 2017), बाबा खड़क सिंह मार्ग (2017, 2018); पुडुचेरी के थीडल बीच (2017, 2018) और मुंबई के इस्लाम जिमखाना , मरीन लाइन्स (2017) में आयोजित किये गए हैं। आने वाले दिनों में " हुनर हाट " का आयोजन मुंबई ( दिसंबर 2018), बाबा खड़क सिंह मार्ग , दिल्ली ( जनवरी 2019) और गोवा ( फरवरी 2019) में किया जायेगा।


      ****


      आर.के. मीणा/अर्चना/जेके/डीके -11 221


    

    
    (Release ID: 1552825) Visitor Counter : 446
    
    
      Read this release in: English , Marathi , Tamil