      सामाजिक न्‍याय एवं अधिकारिता मंत्रालय

      राष्‍ट्रीय पिछड़ा वर्ग वित्‍त विकास निगम (एनबीसीएफडीसी) ने महात्‍मा गांधी की 150वीं जयंती मनाने के सिलसिले में स्‍लम क्षेत्रों के बच्‍चों के लिए प्रश्‍नोत्‍तरी और सांस्‍कृतिक कार्यक्रम आयोजित किया
      Posted On: 27 NOV 2018 6:35PM by PIB Delhi


    सामाजिक न्‍याय और अधिकारिता मंत्रालय के अंतर्गत सार्वजनिक क्षेत्र के प्रतिष्‍ठान राष्‍ट्रीय पिछड़ा वर्ग वित्‍त विकास निगम (एनबीसीएफडीसी) ने आज नई दिल्‍ली में दिल्‍ली और एनसीआर के स्‍लम क्षेत्रों के बच्‍चों के लिए प्रश्‍नोत्‍तरी और सांस्‍कृतिक कार्यक्रम आयोजित किया। इसका उद्देश्‍य बच्‍चों का आत्‍मविश्‍वास बढ़ाना और उन्‍हें स्‍वस्‍थ व्‍यवहार के लिए प्रेरित करना था। महात्‍मा गांधी की 150वीं जयंती मनाने के सिलसिले में आयोजित यह कार्यक्रम बाल उमंग दृश्‍य संस्‍था , राष्‍ट्रीय गांधी संग्रहालय और महावीर इंटरेनेशनल के सहयोग से आयोजित किया गया।


    चित्रकला प्रतियोगिता और प्रश्‍नोत्‍तरी कार्यक्रम के विजेताओं को सामाजिक न्‍याय और अधिकारिता मंत्रालय में अपर सचिव उपमा श्रीवास्‍तव ने पुरस्‍कार और प्रमाण पत्र प्रदान किए। इस अवसर पर मंत्रालय में संयुक्‍त सचिव वी.एल. मीणा और संयुक्‍त सचिव एवं वित्‍तीय सलाहकार सुश्री टी.सी.ए कल्‍याणी भी उपस्थित थीं।


    इस कार्यक्रम का मुख्‍य संदेश उपेक्षित बच्‍चों को आगे लाना और उनकी आकांक्षाएं पूरी करने में सहायता प्रदान करना था। इसके जरिए उपेक्षित बच्‍चों की शिक्षा , मनोरंजन , स्‍वास्‍थ्‍य , सांस्‍कृतिक-आर्थिक और सामाजिक जरूरतों पर ध्‍यान केन्द्रित करने का प्रयास किया गया। कार्यक्रम में स्‍वास्‍थ्‍य जांच , चित्रकला प्रतियोगिता और प्रश्‍नोत्‍तरी का आयोजन भी शामिल था।


    इस अवसर पर आयोजित गतिविधियों में उपेक्षित बच्‍चों द्वारा सांस्‍कृतिक कार्यक्रम का आयोजन , स्‍वच्‍छता के बारे में चित्रकला प्रतियोगिता , बेटी बचाओ-बेटी पढ़ाओं और बाल विवाह विषय पर नुक्‍कड़ नाटक , महात्‍मा गांधी के जीवन और कार्यों के बारे में प्रश्‍नोत्‍तरी तथा नि:शुल्‍क स्‍वास्‍थ्‍य जांच और दंत जांच शिविर का आयोजन शामिल था। इस अवसर पर प्रत्‍येक प्रतिभागी को उपहार , पुरस्‍कार और गर्म कपड़े प्रदान किए गए। कई स्‍वयंसेवी संगठनों ने भी इस आयोजन में सहयोग किया।


    *****


    आर.के.मीणा/अर्चना/आरएसबी/वाईबी-11 441


    

    
    (Release ID: 1554042) Visitor Counter : 114