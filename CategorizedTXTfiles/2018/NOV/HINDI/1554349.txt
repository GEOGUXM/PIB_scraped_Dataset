      रक्षा मंत्रालय

      सीमा सड़क संगठन के मुख्य अभियंताओं का वार्षिक सम्मेलन
      Posted On: 30 NOV 2018 7:17PM by PIB Delhi


    सीमा सड़क संगठन (बीआरओ) के मुख्य अभियंताओं का वार्षिक सम्मेलन नई दिल्ली में 28 से 30 नवंबर 2018 तक आयोजित किया गया। आज रक्षा राज्य मंत्री डॉ. सुभाष भामरे ने सम्मेलन को संबोधित किया। इस अवसर पर डॉ. भामरे ने कहा कि देश की सुरक्षा आवश्यकताओं की यह मांग है की इन सड़कों को जल्द से जल्द बनाया जाए। उन्होंने कहा कि मैं इस बात से अवगत हूँ कि इलाकों की दुर्गमता, जलवायु और अन्य घटकों के कारण बीआरओ को कई चुनौतियों का सामना करना पड़ता है लेकिन मुझे भरोसा है कि बीआरओ इन चुनौतियों का मुकाबला करके नई प्रौद्योगिकीयों और प्रक्रियाओं को अपनाते हुए सड़क निर्माण में तेजी लाएगा।

    डॉ. भामरे ने कहा कि रक्षा मंत्रालय ने बीआरओ को अधिक वित्तीय और प्रशासनिक शक्तियाँ दी हैं, जिसके कारण संगठन की कुशलता में सुधार होगा और काम करने की गति में तेजी आएगी। उन्होंने सभी हितधारकों से आग्रह किया कि वे संगठन के लिए तय किए गए लक्ष्य को प्राप्त करने में भरपूर योगदान करें, ताकि देश की सामरिक आवश्यकताएं पूरी हो सकें और संबंधित क्षेत्र में सामाजिक-आर्थिक विकास का रास्ता खुल सके। उन्होंने भारत-चीन सीमा सड़क और रोहतांग सुरंग परियोजना को समय पर पूरा करने के लिए बीआरओ के प्रयासों की सराहना की।
    डॉ. भामरे ने बीआरओ तकनीकी पत्रिका “ऊंची सड़कें” का विमोचन भी किया। इस अवसर पर मंत्री महोदय ने उत्कृष्ट कार्यबल और सर्वश्रेष्ठ सड़क ट्रॉफी भी प्रदान की। तीन दिवसीय सम्मेलन में भारतीय रक्षा लेखा सेवा के महानिदेशक, अतिरिक्त महानिदेशक और वरिष्ठ अधिकारियों सहित सभी परियोनजाओं के मुख्य अभियंता उपस्थित थे।


    ****


    आर.के.मीणा / अर्चना / एकेपी/डीए -115 14


    

    
    (Release ID: 1554349) Visitor Counter : 190