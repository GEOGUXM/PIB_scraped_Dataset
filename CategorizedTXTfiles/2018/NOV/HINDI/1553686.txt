      रक्षा मंत्रालय

      बांग्लाटदेश क्रीड़ा शिक्षा प्रतिष्ठान (बीकेएसपी) ने 59वां सुब्रतो कप अंतर्राष्ट्रीय फुटबॉल टूर्नामेंट जीता
      Posted On: 20 NOV 2018 7:05PM by PIB Delhi


    59वें सुब्रतो कप अंतर्राष्ट्रीय फुटबॉल टूर्नामेंट के समापन समारोह और अंतिम मैच 20 नवंबर 2018 को 15:45 बजे नई दिल्‍ली के दिल्‍ली गेट स्थित डॉ. अंबेडकर स्‍टेडियम में आयोजित किया गया। पीवीएसएम एवीएसएम वाईएसएम वीएम एडीसी , वायु सेना प्रमुख और सुब्रतो मुखर्जी स्‍पोर्ट्स एजुकेशन सोसाइटी के चेयरमैन एयर चीफ मार्शल बीएस धनोआ इस समारोह के मुख्‍य अतिथि थे। एआईबीए महिला विश्व मुक्केबाजी चैम्पियनशिप 2016 में रजत पदक विजेता सुश्री सोनिया लाठेर इस समारोह की सम्‍मानित अतिथि थीं। विंग कमांडर यशदीप डबास और फ्लाइट लेफ्टिनेंट आरके हीरोजीत सिंह (विभिन्न राष्ट्रीय पैरा तैराकी प्रतिस्‍पर्धाओं में पदक विजेता) इस समारोह के लिए विशेष अतिथि थे।


    समारोह के दौरान अफगानिस्‍तान इस्‍लामी गणराज्‍य के दूतावास में राजनीतिक काउंसलर महामहिम श्री खैरुल्‍लाह आजाद और स्‍वीडन के दूतावास में मंत्री काउंसलर एवं मिशन उप प्रमुख महामहिम श्री गौतम भट्टाचार्य भी उपस्थित थे।


    अंतिम मैच अफगानिस्‍तान के एमिनी स्‍कूल और बांग्‍लादेश के बांग्‍लादेश क्रीड़ा शिक्षा प्रतिष्‍ठान ( बीकेएसपी ) के बीच खेला गया जिसमें बीकेएसपी ने 11वें मिनट में हबीबुर रहमान (जर्सी संख्‍या 15) द्वारा दागे गए गोल के साथ यह चैम्पियनशिप जीत ली।


    इस टूर्नामेंट में कुल 95 टीमों, 1,500 खिलाड़ियों और 149 अधिकारियों ने भाग लिया और उन्‍होंने इसे पूरे फुटबॉल जगत में अपनी श्रेणी का सबसे बड़ा टूर्नामेंट बना दिया। इसमें तीन बाहरी देशों- अफगानिस्‍तान, बांग्‍लादेश और नेपाल- की 8 टीमों ने शिरकत की।


    सर्वश्रेष्ठ गोलकीपर पुरस्कार सरकारी वरिष्‍ठ माध्‍यमिक विद्यालय, नामची, सिक्किम को दिया गया जबकि सर्वश्रेष्‍ठ खिलाड़ी का पुरस्‍कार मुंबई के रिलायंस फाउंडेशन के मोहम्‍मद नेमिल को प्रदान किया गया।


    सर्वश्रेष्‍ठ कोच पुरस्‍कार बेंगलूरु के आर्मी बॉयज स्‍पोर्ट्स कंपनी के श्री रघु कुमार को प्रदान किया गया जबकि फेयर प्‍ले ट्रॉफी मुंबई के रिलायंस फाउंडेशन स्‍कूल को दी गई।


    फुटबॉल में सबसे अधिक योगदान करने वाले स्‍कूल के लिए पुरस्‍कार एनएनएमएचएसएस, चेलेम्‍बरा, मलप्‍पुरम, केरल को फुटबॉल के विकास में उसके योगदान के लिए प्रदान किया गया।


    **********


    आर.के.मीणा/अर्चना/ संजित- 11378

    
    
    (Release ID: 1553686) Visitor Counter : 22