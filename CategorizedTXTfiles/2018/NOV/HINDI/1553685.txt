      संस्‍कृति मंत्रालय

      सरकार गुरु नानक देवजी की 550 वीं जयंती शानदार तरीके से मनाएगी
      Posted On: 19 NOV 2018 7:03PM by PIB Delhi


    सरकार ने गुरु नानक देव जी की 550 वीं जयंती राष्ट्रीय एवं अंतर्राष्ट्रीय स्तर पर शानदार तरीके से मनाने का फैसला किया है। इस वर्ष 23 नवंबर से शुरू हो कर एक वर्ष चलने वाले समारोह के दौरान अनेक कार्यक्रम आयोजित किए जाएंगे।


    इस दौरान कई धार्मिक गतिविधियां जैसे कीर्त्तन, कथा, प्रभात फेरी, लंगर और शैक्षणिक गतिविधियां जैसे संगोष्ठियां, कार्यशालाएं, व्याख्यान इत्यादि भी आयोजित की जायेंगी। एसजीपीसी, अमृतसर सरकार का नॉलेज पार्टनर होगा। इस अवसर पर स्मारक सिक्का और डाक टिकट भी जारी किया जाएगा। श्री गुरु नानक देव जी के नाम पर ब्रिटेन और कनाडा में गद्दी स्थापित की जाएंगी। एक अंतरराष्ट्रीय सेमिनार भी आयोजित किया जाएगा। पंजाब में एक राष्‍ट्रीय अंतर मत संस्थान स्थापित किया जाएगा।


    दूरदर्शन, राज्यसभा और लोकसभा टीवी श्री गुरु नानक देव जी के बारे में कार्यक्रमों का सीधा प्रसारण करेंगे। विभिन्न भारतीय और विदेशी भाषाओं में गुरुवाणी प्रकाशित की जाएगी।


    सुल्तानपुर लोदी को एक विरासत शहर के रूप में विकसित किया जाएगा जिसमें एक परिसर 'पिंड बाबे नानक दा' स्‍थापित किया जाएगा। पाकिस्तान स्थित करतारपुर साहिब को देखने के लिए भारतीय क्षेत्र में एक उच्च क्षमत की दूरबीन स्थापित किया जाएगा।


    सुल्तानपुर लोदी रेलवे स्टेशन में आधुनिक सुविधाएं उपलब्‍ध कराई जाएंगी। गुरु नानक देव जी से जुड़े स्थानों से एक ट्रेन भी गुजरेगी।


    ***


    आर.के.मीणा/अर्चना/पीकेपी– 11377

    
    
    (Release ID: 1553685) Visitor Counter : 17