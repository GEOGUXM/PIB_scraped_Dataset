      मंत्रिमण्‍डल

      मंत्रिमंडल ने अन्‍य पिछड़े वर्गों के उप-वर्गीकरण के मुद्दे की जांच करने वाले आयोग की सेवा अवधि को 31 मई, 2019 तक विस्‍तार देने को मंजूरी दी
      Posted On: 22 NOV 2018 2:51PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने केन्‍द्रीय सूची में अन्य पिछड़ा वर्ग के उप-वर्गीकरण के मुद्दे की जांच करने वाले आयोग की सेवा अवधि को 3 0 नवम्‍बर , 2018 से छह महीने बढ़ाकर 31 मई , 2019 तक विस्‍तार देने की मंजूरी दी है।


    आयोग ने राज्‍य सरकार , राज्‍य पिछड़ा वर्ग आयोग , विभिन्‍न सामुदायिक संगठन व पिछड़े वर्गों से जुड़े आम नागरिकों समेत विभिन्‍न हितधारकों के साथ विस्‍तार से बैठकें की है । आयोग ने उच्‍च शै‍क्षणिक संस्‍थानों में नामांकित ओबीसी छात्रों तथा केन्‍द्र सरकार के विभागों , सार्वजनिक क्षेत्र के उद्यमों , सरकारी बैंकों व वित्‍तीय संस्‍थानों में ओबीसी के प्रतिनिधित्‍व से संबंधित आंकड़ों का संग्रह किया है।


    रिपोर्ट तथा उप-वर्गीकरण सूची को अंतिम रूप देने से पहले , प्राप्‍त आंकड़ों के परीक्षण व विश्‍लेषण के आधार पर आयोग ने राज्‍यों तथा उनके पिछड़े वर्ग आयोगों के साथ अगले दौर की चर्चाओं की आवश्‍यकता व्‍यक्‍त की है।


    ***


    अतुल कुमार तिवारी/अर्चना/जेके/जीआरएस- 11347


    

    
    (Release ID: 1553452) Visitor Counter : 134