      कृषि एवं किसान कल्‍याण मंत्रालय

      प्रधानमंत्री फसल बीमा योजना पर दो दिवसीय प्रथम राष्ट्रीय समीक्षा सम्मेलन बेंगलुरु में शुरू
      Posted On: 16 NOV 2018 7:56PM by PIB Delhi


    प्रधानमंत्री फसल बीमा योजना पर प्रथम राष्ट्रीय समीक्षा सम्मेलन का उद्घाटन आज आईआरडीए के चेयरमैन श्री सुभाष चन्द्र खुंटिया ने किया।


    सम्मेलन के उद्घाटन सत्र को संबोधित करते हुए श्री सुभाष चन्द्र खुंटिया ने कहा कि कृषि क्षेत्र देश के कुल कार्यबल के 50 फीसदी लोगों को रोजगार देता है। उन्होंने कहा कि यह योजना विश्व की सबसे बड़ी फसल बीमा योजना है जिसका उद्देश्य फसल से हुए नुकसान से किसानों को बचाने के लिए वित्तीय सहायता उपलब्ध कराना है। श्री खुंटिया ने प्रधानमंत्री फसल बीमा योजना की शिकायत निवारण प्रणाली को मजबूत करने की जरूरत पर जोर देते हुए कहा कि बीमा कम्पनियों को किसानों की शिकायतों को दूर करने के लिए एक मजबूत प्रणाली बनानी चाहिए। बीमा कम्पनियों को किसानों के सवालों का जवाब देने के लिए कॉल सेंटर की स्थापना करनी चाहिए। श्री खुंटिया ने बीमा कम्पनियों से फसल कटाई प्रयोग (सीसीई) को निष्पक्ष और पारदर्शी तरीके से करने का आग्रह किया। उन्होंने बीमा कम्पनियों से फसल बीम दावों को तेजी से निपटाने की सलाह दी।


    ****


    आर.के.मीणा/अर्चना / एके/डीके - 11263


    

    
    (Release ID: 1553028) Visitor Counter : 307