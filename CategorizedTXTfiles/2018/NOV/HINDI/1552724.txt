      नीति आयोग

      बाल दिवस पर नीति आयोग के अटल नवाचार मिशन और यूनिसेफ की ओर से युवा चैम्पियन पुरस्कारों की घोषणा
      Posted On: 14 NOV 2018 3:04PM by PIB Delhi


    भारत के किशोरों के लिए एक मंच उपलब्ध कराने और सतत विकास में उनका योगदान सुनिश्चित करने के लिए इस बाल दिवस पर नीति आयोग के अटल नवाचार मिशन और यूनिसेफ इंडिया का युवा चैम्पियन पुरस्कार एक साथ शुरू किया गया है।


    राष्ट्रीय बाल दिवस के अवसर पर नवाचार का आयोजन करते हुए, नीति आयोग के उपाध्यक्ष डॉ. राजीव कुमार और यूएन रेजिडेंट कोडिनेटर तथा भारत में यूएनडीपी के रेजिडेंट प्रतिनिधि श्री यूरी अफानासिव ने आज यूनिसेफ - अटल टिंकरिंग लैब यंग चैम्पियन पुरस्कार घोषित किये। इस अवसर पर अटल नवाचार मिशन के मिशन निदेशक श्री रामानाथन रामानन और यूनिसेफ की आपरेशन प्रमुख सुश्री लारा सिगरिस्ट फुशे भी उपस्थित थे।


    देशभर के 6 शीर्ष सर्वाधिक नवाचार समाधानों के लिए पुरस्कार प्रदान किये गये, जिन्हें अटल टिंकरिंग मैराथन के माध्यम से चयनित किया गया था।


    सामुदायिक समस्याओं में रूचि रखने और नवाचार समाधानों के विकास के लिए छात्रों को प्रोत्साहित करना इसका उद्देश्य है। पूरे भारत के 20 राज्यों और केन्द्रशासित प्रदेशों से लगभग 650 नवाचार प्राप्त किये गये थे, जिनमें से 30 नवाचारों का चयन किया गया था।


    ये शीर्ष 30 नवाचार एक बड़े आंदोलन के प्रतीक हैं, जो देश के प्रत्येक स्कूल में और प्रत्येक जिले में अपनी जड़े जमा रहे हैं।


    अटल नवाचार मिशन और यूनिसेफ ने 14 से 17 नम्बर तक 72 घंटे के एक टिंकरिंग हेकाथन का शुभारंभ किया है, ताकि बच्चे विशेषकर स्कूलों में शिक्षा की गुणवत्ता और सुरक्षा से जुड़ी समस्याओं के समाधान के लिए नवाचार समाधानों के साथ आगे आएं। हेकाथान के विजेताओं की घोषणा विश्व बाल दिवस पर 20 नवम्बर को की जाएगी।


    ***


    आर.के.मीणा/अर्चना / एसकेएस/एमएम-11206

    
    
    (Release ID: 1552724) Visitor Counter : 219
    
    
      Read this release in: English , Marathi , Bengali , Tamil