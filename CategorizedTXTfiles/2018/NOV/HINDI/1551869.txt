      रक्षा मंत्रालय

      01 नवंबर 2018 को 33वां आर्मी एविएशन डे मनाया गया
      Posted On: 01 NOV 2018 4:38PM by PIB Delhi


    आर्मी एविएशन कोर ने 01 नवंबर 2018 को अपना 33वां स्‍थापना दिवस मनाया और इस अवसर पर नई दिल्ली में इंडिया गेट के अमर जवान ज्योति पर एक पुष्पांजलि समारोह आयोजित किया गया। कर्नल कमांडेंट एवं आर्मी एविएशन के महानिदेशक लेफ्टिनेंट जनरल कंवल कुमार ने कई सेवारत अधिकारियों , सैनिकों एवं सेवानिवृत्‍त सैनिकों की उपस्थिति में औपचारिक तौर पर पुष्‍पांजलि अर्पित की।


    आर्मी एविएशन कोर भारतीय सेना का हवाई चालक दल है और इसने प्राकृतिक आपदा के समय आम आदमी को राहत प्रदान करने के अलावा सीमाओं की सुरक्षा में लगे हमारे सैनिकों को महत्वपूर्ण हवाई मदद पहुंचाने में उत्‍कृष्‍ट भूमिका निभाई है। यह कोर एक व्‍यापक बदलाव से गुजर रहा है और अपने बेड़े का विस्तार कर रहा है ताकि वह अपनी लड़ाकू एवं निगरानी क्षमता को सामरिक तौर पर बेहतर बना सके जो हमारी सेना की ताकत को कई गुना बढ़ाने में मददगार साबित हो।


    आर.के.मीणा/अर्चना/ संजित-11070

    
    
    (Release ID: 1551869) Visitor Counter : 34
    
    
      Read this release in: English