      सांख्यिकी एवं कार्यक्रम कार्यान्‍वयन मंत्रालय

      केन्द्रीय और राज्य सूचना संगठनों का 26वां सम्मेलन
      Posted On: 14 NOV 2018 3:14PM by PIB Delhi


    सांख्यिकी और कार्यक्रम क्रियान्वयन मंत्रालय की ओर से हिमाचल प्रदेश के धर्मशाला में 15-16 नवंबर, 2018 को केन्द्रीय और राज्य संगठनों का 26वां सम्मेलन आयोजित किया जा रहा है। सांख्यिकी और कार्यक्रम क्रियान्यन राज्य मंत्री श्री विजय गोयल 15 नवम्बर, 2018 को हिमाचल प्रदेश सरकार के खाद्य, नागरिक आपूर्ति और उपभोक्ता कार्य मंत्री श्री किशन कपूर की उपस्थिति में इस सम्मेलन का उद्घाटन करेंगे। इस अवसर पर हिमाचल प्रदेश सरकार के अपर मुख्य सचिव (वित्त, अर्थव्यवस्था और सांख्यिकी) श्री अनिल के. खाची, राष्ट्रीय नमूना सर्वेक्षण कार्यालय के महानिदेशक श्री डी.पी. मोनडाल, केन्द्रीय सांख्यिकी कार्यालय के महानिदेशक (आर्थिक सांख्यिकी) श्री ज्योतिर्मय पोद्दार और भारत सरकार के स्वास्थ्य एवं परिवार कल्याण विभाग के महानिदेशक (सांख्यिकी) श्री टी.के. साहा भी उपस्थित रहेंगे। इस वर्ष के सम्मेलन का मूल विषय है- ' आधिकारिक आंकड़े में गुणवत्ता आश्वासन ' । यह सम्मेलन केन्द्र और राज्य की सांख्यिकीय एजेंसियों के बीच समन्वय कायम करने के लिए एक प्रमुख राष्ट्रीय मंच है। सम्मेलन के दौरान केन्द्रीय मंत्रालयों / विभागों की ओर से मूल विषय पर अनेक पेपर प्रस्तुत किये जाएंगे। इसमें केन्द्र सरकार, राज्य सरकारों और केन्द्रशासित प्रदेशों की सरकारों, आर्थिक और सांख्यिकी निदेशालय के अधिकारियों के भाग लेने की संभावना है। वे इस क्षेत्र में अपने अनुभवों को साझा करेंगे।


    ***


    आर.के.मीणा/अर्चना / एसकेएस / एमएम - 11203


    

    
    (Release ID: 1552705) Visitor Counter : 241