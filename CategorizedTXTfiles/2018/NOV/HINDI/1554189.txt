      वाणिज्‍य एवं उद्योग मंत्रालय

      भारत चीन को मछलियों के आहार और मछली-तेल का निर्यात करेगा
      
      प्रोटोकॉल पर हस्ताक्षर किये गये
      
      Posted On: 28 NOV 2018 2:26PM by PIB Delhi


    प्रोटोकॉल पर हस्‍ताक्षर के बाद चीन के वाणिज्‍य सचिव और उपमंत्री हाथ मिलाते हुए।


    चीन के सीमा शुल्‍क सामान्‍य प्रशासन (जीएसीसी) के उपमंत्री श्री हू वी ने भारत में विभिन्‍न उत्‍पादों के संदर्भ में बाजार पहुंच पर परिचर्चा करने के लिए छह सदस्‍यीय प्रतिनिधिमंडल का नेतृत्‍व किया। चर्चा में शामिल मुख्‍य उत्‍पाद हैं : दूध और दूध उत्‍पाद , सॉय , फल व सब्जियों जैसे कृषि उत्‍पाद, तंबाकू और दवा उत्‍पाद।


    इन उत्‍पादों के लिए भारत , चीन में बाजार पहुंच के लिए प्रयास कर रहा है। आज नई दिल्‍ली में आयोजित बैठक में पशुपालन विभाग , डेयरी व मत्‍स्‍य विभाग , कृषि सहयोग व किसान कल्‍याण विभाग तथा स्‍वास्‍थ्‍य एवं परिवार कल्‍याण व अन्‍य संबंधित विभागों के प्रतिनिधियों ने भाग लिया।


    भारत और चीन , दोनों ही पक्षों ने एक-दूसरे के दृष्टिकोण की सराहना की और बाजार पहुंच के मुद्दे को तेजी से हल करने के लिए सहमति व्‍यक्‍त की।


    मछलियों के आहार तथा मछली-तेल का भारत से चीन को निर्यात के मसविदे पर आज हस्‍ताक्षर हुये। चीन 143.29 मिलियन डॉलर के मूल्‍य का मछली-तेल तथा 263.43 मिलियन डॉलर के मूल्‍य का मछली आहार आयात करता है।


    कुछ महीने पहले वुहान में भारतीय चावल के चीन को निर्यात से संबंधित मसविदे पर हस्‍ताक्षर हुये थे।


    *****


    आर.के.मीणा/अर्चना/जेके/जीआरएस-11475


    

    
    (Release ID: 1554189) Visitor Counter : 79