      संसदीय कार्य मंत्रालय

      केंद्रीय मंत्री श्री एच. एन. अनंतकुमार के निधन पर शोक सभा आयोजित
      Posted On: 12 NOV 2018 12:35PM by PIB Delhi


      केंद्रीय संसदीय कार्य और रसायन एवं उर्वरक मंत्री श्री एच. एन. अनंतकुमार का लम्बी बीमारी के बाद आज बैंगलुरू में निधन हो गया।


      श्री अनंतकुमार के प्रति अपनी श्रद्धांजलि अर्पित करने के लिए संसदीय कार्य और सांख्यिकी एवं कार्यक्रम क्रियान्वयन राज्य मंत्री श्री विजय गोयल और संसदीय कार्य और जल संसाधन, नदी विकास एवं गंगा संरक्षण राज्य मंत्री श्री अर्जुन राम मेघवाल ने आज नई दिल्ली में संसद भवन में आयोजित शोक सभा की अध्यक्षता की।


      दोनों मंत्रियों ने श्री अनंत कुमार के साथ अपने लम्बे संबंधों को लेकर कई यादगार क्षणों की चर्चा की तथा उपस्थित लोगों से कहा कि वे सार्वजनिक सेवा के लिए समर्पित उनके जीवन से प्रेरणा ग्रहण करें। सभी उपस्थित लोगों की ओर से दो मिनट का मौन रखा गया और दिवंगत मंत्री को पुष्पांजलि अर्पित की गई।


      इस अवसर पर उपस्थित गणमान्य लोगों में महासचिव (राज्य सभा) श्री देश दीपक वर्मा, महासचिव (लोकसभा) श्रीमती स्नेहलता श्रीवास्तव, सचिव (संसदीय कार्य) श्री एस. एन. त्रिपाठी सहित संसद और संसदीय कार्य मंत्रालय के अन्य वरिष्ठ अधिकारी और कर्मचारी शामिल थे।


      ***


      आर.के. मीणा/अर्चना/एसकेएस/सीएस-11154


    

    
    (Release ID: 1552468) Visitor Counter : 70
    
    
      Read this release in: English