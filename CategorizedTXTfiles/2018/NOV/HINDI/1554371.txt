      सूचना और प्रसारण मंत्रालय

      उड़नचण्डी पूरी तरह सड़कों, आसमान, एवं प्रकृति की पृष्ठभूमि में बनी फिल्म है: अभिषेक साहा, निर्देशक
      
      जीवन के प्रति उनके दृष्टिकोण को मैं पसंद करता हूं, कुछ न होने पर भी वह हर चीज के प्रति बहुत सकारात्मक सोच रखते हैं: साहा, गांव के लोगों पर
      
      आज के संसार में यह फिल्म महत्वपूर्ण इसलिये है कि यह समाज के ऐसे गौण चरित्रों के बारे में बताती है जिन पर कोई बात नहीं करता: अमर्त्य रॉय, अभिनेता
      
      “मुझे स्वयं को एक शहरी व्यक्ति से एक लॉरी चालक के रूप में पूर्णतया परिवर्तित करना पड़ा । मेरी दृष्टि में कैरियर की पहली फिल्म करने वाले अभिनेता के रूप में यहसबसे संतोषदायकहै”
      
      
      “किसी अन्य व्यक्ति के तौर पर अभिनय करना एवं इतने प्रभावी ढंग से वही व्यक्ति हो जाना कि लोग कहें कि आपने अभिनय नहीं किया बल्कि आप स्वयं वही व्यक्ति थे, बहुत संतोषजनक है”– प्रमुख अभिनेत्री राजनंदिनी पॉल
      
      “इस फिल्म में पुरुलिया इतने सुंदर ढंग से दर्शाया गया है कि इससे पहले किसी फिल्म ने नहीं दर्शाया था”
      
      Posted On: 22 NOV 2018 8:17PM by PIB Delhi


    मीडिया अधिकतर शहरी क्षेत्र के लोगों की बात करता है ; इस फिल्म के माध्यम से मैं ग्रामीण / गावों के लोगों एवं उनकी समस्याओं के बारे में बात करना चाहता हूं । बंगाली फिल्म उड़नचंडी के निर्देशक अभिषेक साहा ने कहा किचाहे शहरी हों या ग्रामीण, लोगों की भावनाएं कमोबेश एक सी ही होती हैं, यह फिल्म गोवा में उन्चासवें भारत अंतर्राष्ट्रीय फिल्म महोत्सव (आईएफएफआई) के भारतीय चित्रमाला खंड के अंतर्गत प्रदर्शित की गई थी । साहा आज 22 नवम्बर, 2018 को अभिनेता अमर्त्य सेन एवं फिल्म की मुख्य अभिनेत्री राजनंदिनी पॉल के साथ एक प्रेस वार्ता को संबोधित कर रहे थे ।


    यह फिल्म तीन अलग अलग पीढ़ियों वाली तीन महिलाओं की कहानी है जो अपनीज़िंदगी के हालात में फौरन परिवर्तन करना चाहती हैं । साहा ने बताया कि यह फिल्म मुख्य रूप से जीवन के उत्साह के बारे में, स्थिति में बदलाव और दैनन्दिन ज़िंदगी से आज़ाद होने के बारे में है । निर्देशक ने विस्तारपूर्वक कहा कि यह पूरी फिल्म सड़क पर फिल्माई गई है- यह सड़क की फिल्म है जिसमें कोई दीवारें मौजूद नहीं हैं, यह पूरी तरह आसमान, सड़क एवं प्रकृति के बारे में हैं ।


    साहा की बात ख़त्म होने से अपनी बात कहते हुए अभिनेता अमर्त्य ने विस्तारपूर्वक बताया कि क्यों उनका मानना है कि यह फिल्म महत्वपूर्ण है । “ आज कीदुनिया में यह फिल्म महत्वपूर्ण होने का कारण यह है कि यह फिल्म समाज के गौण तबके के बारे में बात करती है, जिनके बारे में चर्चा नहीं की जाती । फिल्म में मेरा चरित्र झारखंड के सीमावर्ती क्षेत्र से है एवं राजनंदिनी पॉल (अभिनेत्री) पुरुलिया से है । शहरी लोगों एवं शहरी परेशानियों पर बहुत सी फिल्में बनाई गई हैं, जिनमें से बहुत सी सच भी बयां नहीं करती होंगी, जबकि ग्रामीण लोग ऐसी बहुत सी समस्याओं का सामना करते हैं जिनके बारे में बात तक नहीं की जाती है । उन्होंने आगे कहा कि निर्देशक की मंशा प्रवचन देने की नहीं है, किंतु वह केवल अपना दृष्टिकोण सामने रखना चाहता है, हर किसी के लिये उसको अपने नज़रिये से समझने के लिये । उन्होंने कहा कि फिल्म बनाने की प्रक्रिया बड़ी दिलचस्प थी, यह केवल 13 दिन के अल्पकाल में खुली हवा में फिल्माई गई । पूरी टीम हमेशा एक स्थान से दूसरे स्थान पर एक लॉरी में दौड़ती ही रही, जिसे चलाना मैंने इस फिल्म के प्रशिक्षण के रूप में 30 दिन के अंदर सीखा था । इस फिल्म के लिये मैंने दिलचस्प यह पाया कि मुझे स्वयं को एक शहरी आदमी से एक लॉरी चालक के रूप में पूर्णतया परिवर्तित करना पड़ा । अपने कैरियर की पहली फिल्म का अभिनेता होने के नाते मैं यह सोचता हूं कि यह बात सर्वाधिक संतोषजनक थी । ”


    अमर्त्य से सहमत होते हुए राजनंदिनी ने कहा, “ अपने कैरियर की पहली फिल्म कर रहे हम जैसे अभिनेताओं के लिये इस फिल्म में कार्य करना एक महान अवसर था । किसी अन्य व्यक्ति के तौर पर अभिनय करना एवं इतने प्रभावी ढंग से वहीव्यक्ति हो जाना कि लोग कहें कि आपने अभिनय नहीं किया बल्कि आप स्वयं वही व्यक्ति थे, बहुत संतोषजनक है । उस चरित्र को फिल्माने में हम सब बहुत सारी मानसिक एवं भावनात्मक तैयारी से गुज़रे थे । ”


    अमर्त्य ने कहा कि निर्देशक ने पुरुलिया की संस्कृति एवं बंगाल के गौण ज़िलों को प्रस्तुत किया है जिसमें बंगाल की विभिन्न बोलियों का उपयोग किया गया है ।दस्तकारी एवं अन्य स्थानीय शिल्पभी उपयोग में लाए गए हैं । उन्होंने कहा कि पुरुलिया इस फिल्म में इतने सुंदर ढंग से प्रदर्शित किया गया है कि इससे पहले किसी फिल्म में नहीं किया गया ।


    साहा ने कहा कि इस फिल्म के लिये वे एक गांव में गए जहां सभी महिलाएं कार्य करती हैं और ऐसे चटख रंगों का उपयोग कर घर की दीवारों पर चित्रकारी बनाती हैं जिनको शहरी लोग बहुत कम इस्तेमाल करते हैं । उन्होंने कहा कि वह जीवन के प्रति ग्रामीण लोगों के रवैये से प्रेम करते हैं –वह कुछ नहीं होने पर भी हमेशा सकारात्मक होते हैं ।


    राजनंदिनी ने कहा कि किसी फिल्म में पुरुलिया को कभी इतने सुंदर ढंग से नहीं फिल्माया गया । उन्होंने बताया किइसकी हर ओर प्रशंसा हुई एवं लोगों ने इसको फिल्माए जाने के तरीके को पसंद किया ।उन्होंने आगे कहा कि इस फिल्म को भारत अंतर्राष्ट्रीय फिल्म महोत्सव (आईएफएफआई) में बड़े अच्छे ढंग से लिया गया, साथ ही विभिन्न प्रदेशों के दर्शकों तथा यहां तक कि विदेशियों ने भी ख़ूबसूरत तरीके सेशूट किये जाने के तरीक़े को पसंद किया ।


    उन्होंने आगे बताया कि इस फिल्म का सबसे सुंदर आयाम इसकी सूक्ष्मता है ; यह यूं ही उपदेश नहीं देती, हालांकि अनेक लोगों ने पूछा है कि क्या एक पुरुष नायक को चुनने का निर्णय जानबूझकर लिया गया था । निर्देशक चाहता है कि यह फिल्म स्वयं अपने बारे में बताए । अभिनेत्री ने बताया कि इस फिल्म में दर्शायी भावनाएं बड़ी सूक्ष्म हैं, किंतु हमें भीतर तक छूती हैं ।


    पृष्ठभूमिक


    उड़नचंडी एक बंगाली फिल्म है जो अलग अलग आयु वर्ग एवं सामाजिक पृष्ठभूमि की तीन महिलाओं के सपनों, हसरतों एवं भावनाओं की कहानी है । इन तीन महिलाओं की यह यात्राजब तक पुलिस उनका पीछा शुरू नहीं करती उनको स्वतंत्रता का अहसास कराती है ।


    यह फिल्म निर्देशक अभिषेक साहा के कैरियर की शुरुआत भी है । इस फिल्म में तीन महिलाओं की मुख्य भूमिकाएं सुदीप्ता चक्रवर्ती, चित्रा सेन एवं राजनंदिनी पॉल ने निभाई हैं ।


    ***


    आर.के.मीणा/अर्चना/एबी-11 520


    

    
    (Release ID: 1554371) Visitor Counter : 1