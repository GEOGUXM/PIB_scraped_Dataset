      वित्‍त मंत्रालय

      भारत सरकार और एशियाई विकास बैंक (एडीबी) ने इंडिया इंफ्रास्ट्रक्चर फाइनेन्स कंपनी लिमिटेड (आईआईएफसीएल) की सहायता के लिए 300 मिलियन डॉलर के ऋण समझौते पर हस्ताक्षर किए
      Posted On: 16 NOV 2018 6:58PM by PIB Delhi


    भारत सरकार और एशियाई विकास बैंक (एडीबी) ने इंडिया इंफ्रास्ट्रक्चर फाइनेन्स कंपनी लिमिटेड (आईआईएफसीएल) की सहायता के लिए 300 मिलियन डॉलर के ऋण समझौते पर आज नई दिल्ली में हस्ताक्षर किए।


    इस अवसर पर भारत सरकार की ओर से वित्त मंत्रालय के आर्थिक मामलों के विभाग में अपर सचिव (फंड बैंक एवं एडीबी) श्री समीर कुमार खरे, जिन्होंने ऋण समझौते पर हस्ताक्षर किए, ने कहा कि यह परियोजना पीपीपी परियोजनाओं के लिए दीर्घकालिक वित्त की उपलब्धता को बेहतर बनाएगी, आईआईएफसीएल की संचालनगत क्षमता में सुधार लाएगी एवं आईआईएफसीएल को उपलब्धता अवसंरचना वित्त पोषण इंस्टूमेंट्स के पोर्टफोलियो को विस्तारित करेगी। उन्होंने यह भी कहा कि इस ऋण से सरकार की अवसंरचना निर्माण कोशिशों को मदद मिलेगी।


    एडीबी के भारत निवासी मिशन के कंट्री डायरेक्टर श्री केनिची योकोयामा, जिन्होंने एडीबी की तरफ से इस ऋण समझौते पर हस्ताक्षर किए, ने कहा कि एडीबी के वित्त पोषण से आईआईएफसीएल के जरिये कम से कम 13 उप-परियोजनाओं के वित्त पोषण होने की उम्मीद हैं, जिसकी आखिरी खेप के तहत सड़क और नवीकरणीय बिजली सृजन शामिल है।


    यह परियोजना निजी क्षेत्र के बढ़े हुए निवेश के साथ अवसंरचना वृद्धि में तेजी लाने के भारत सरकार के नए सिर से शुरू किये गये प्रयासों का समर्थन करती है।


    
    300 मिलियन डॉलर एडीबी ऋण से 2.4 बिलियन डॉलर के निवेश में वित्तीय समापन के उत्प्रेरण में मदद मिलने की उम्मीद है।


    ***


    आर.के.मीणा/अर्चना / एसकेजे/एनके-11271


    

    
    (Release ID: 1553054) Visitor Counter : 97