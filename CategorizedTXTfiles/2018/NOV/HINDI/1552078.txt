      उप राष्ट्रपति सचिवालय

      उप राष्ट्रपति ने स्वतंत्र और निष्पक्ष चुनाव कराए जाने पर जिम्बाब्वे की प्रशंसा की
      
      जिम्बाब्वे के राष्ट्रपति के साथ बैठक सौहार्दपूर्ण रही;
      
      जिम्बाब्वे के राष्ट्रपति ने भारत के मजबूत और लगातार समर्थन की सराहना की;
      
      खनन, वीज़ा छूट, प्रसारण और संस्कृति जैसे क्षेत्रों में आईसीटी पर 5 एमओयू और एक कार्य योजना पर हस्ताक्षर किए गए;
      
      जिम्बाब्वे के उप राष्ट्रपति के साथ प्रतिनिधिमंडल स्तरीय वार्ता संपन्न हुई
      Posted On: 03 NOV 2018 8:02PM by PIB Delhi


    भारत के उपराष्ट्रपति श्री एम वेंकैया नायडू ने हाल ही में स्वतंत्र और निष्पक्ष चुनाव कराने के लिए जिम्बाब्वे को बधाई दी है। उन्होंने आज हरारे में ज़िम्बाब्वे के राष्ट्रपति श्री इमरसन मंगागवा से मुलाकात की और बाद में जिम्बाब्वे के उपराष्ट्रपति श्री केम्बो मोहादी के साथ प्रतिनिधिमंडल स्तर की बातचीत की। इस अवसर पर सामाजिक न्याय और सशक्तिकरण राज्य मंत्री श्री कृष्ण पाल गुर्जर और अन्य गणमान्य व्यक्ति उपस्थित थे।


    जिम्बाब्वे के राष्ट्रपति के साथ अपनी बातचीत के दौरान , उपराष्ट्रपति ने कहा कि भारत और जिम्बाब्वे बीच संबंध ऐतिहासिक रहे हैं। हमें उन्हें उच्च स्तर पर और मजबूत करने की आवश्यकता है। उन्होंने अंतरराष्ट्रीय सौर गठबंधन पर फ्रेम वर्क समझौते पर हस्ताक्षर करने के लिए जिम्बाब्वे सरकार का धन्यवाद किया और उनसे अनुरोध किया कि वे इसे जल्दी अनुमोदित करें।


    बाद में , उपराष्ट्रपति ने जिम्बाब्वे के उपराष्ट्रपति श्री केम्बो मोहादी से मुलाकात की और प्रतिनिधिमंडल स्तर की वार्ता की। उपराष्ट्रपति ने कहा कि भारत इस साल महात्मा गांधी की 150वीं जयंती मनाने के साथ , अनुदान सहायता के रूप में जिम्बाब्वे में महात्मा गांधी कन्वेंशन सेंटर की स्थापना करेगा।


    उपराष्ट्रपति ने कहा कि भारत इस वर्ष आईटीईसी के तहत प्रशिक्षण के लिए जिम्बाब्वे रक्षा कर्मियों के लिए 8 स्लॉट पेश कर रहा है , जो पिछले 4 से 8 साल में दोगुना है। उन्होंने कहा कि हमें भारत से रक्षा उपकरणों को सोर्सिंग के संदर्भ में विशेष रूप से अधिक जुड़ाव देखना चाहिए।


    उपराष्ट्रपति ने कहा कि भारत ने आतंकवाद के खिलाफ लगातार आवाज उठाई है और इसे खत्म करने के लिए मजबूत तरीके से कार्रवाई करने की जरूरत है। भारत इस खतरे से लड़ने और इसके उन्मूलन के लिए प्रतिबद्ध है। उन्होंने कहा , हमें विशेष रूप से संयुक्त राष्ट्र और अन्य बहुपक्षीय मंचों से लड़ने के लिए एक साथ काम करने की जरूरत है।


    उपराष्ट्रपति ने कहा कि भारत ह्वांग थर्मल प्लांट के विस्तार के लिए 310 अमेरिकी मिलियन डॉलर का एक और एलओसी बढ़ा रहा है, जो जिम्बाब्वे की प्राथमिकता में है। उन्होंने कहा कि हम बुलवेयो और डेका पाइप बिछाने परियोजना में थर्मल प्लांट प्रोजेक्ट से संबंधित दो एलओसी परियोजनाओं के काम को समय पर पूरा करने के वास्ते क्रमश: 23 मिलियन डॉलर और 19 मिलियन अमेरिकी डॉलर के फंड की बढ़ोतरी कर रहे हैं। उपराष्ट्रपति ने कहा कि तीन अनुदान परियोजनाएं , व्यावसायिक प्रशिक्षण केंद्र (वीटीसी) , इंडो-ज़िम प्रौद्योगिकी केंद्र (2.92 मिलियन डॉलर) का उन्नयन , और दस एम्बुलेंस और जीवन बचाने वाली दवाओं की आपूर्ति प्रगति पर है। उन्होंने कहा कि भारत माइक्रो और मिनी ग्रिड , स्मार्ट ग्रिड और हाइब्रिड अक्षय ऊर्जा प्रौद्योगिकियों के विकास में जिम्बाब्वे की मदद भी कर सकता है।


    बाद में , दोनों उपराष्ट्रपतियों ने भूविज्ञान , खनन और खनिज संसाधनों के क्षेत्रों में सहयोग के लिए 5 एमओयू पर हस्ताक्षर किए जिनमें पारंपरिक चिकित्सा और होम्योपैथी ; कला , संस्कृति और विरासत ; प्रसारण पर सहयोग ; राजनयिक पासपोर्ट धारकों के लिए वीज़ा छूट समझौता ; और सूचना और संचार प्रौद्योगिकी पर एक कार्य योजना शामिल है।


    बाद में शाम को , उपराष्ट्रपति ने भारत जिम्बाब्वे बिजनेस फोरम की बैठक को संबोधित किया और भारत की विकास की कहानी और होने वाले सुधारों के बारे में भी बताया। उन्होंने कहा कि दोनों देशों की अर्थव्यवस्थाओं के बीच प्राकृतिक तालमेल हैं और हमें उनके पारस्परिक लाभ के लिए उन पर काम करने की जरूरत है। उन्होंने कहा कि जिम्बाब्वे की कंपनियां भारतीय अर्थव्यवस्था के उच्च विकास प्रक्षेपण का लाभ उठा सकती हैं। उन्होंने व्यापार समुदाय से भारत में निवेश पर विचार करने का आग्रह किया।


    ***


    आर.के.मीणा / एएम / वीएस -11109

    
    
    (Release ID: 1552078) Visitor Counter : 37
    
    
      Read this release in: English