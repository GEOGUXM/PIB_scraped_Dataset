      सूचना और प्रसारण मंत्रालय

      फिल्में सुधारवादी हो सकती हैं: पर्यटन मंत्री श्री के.जे. अल्फोंस ने भारतीय अंतर्राष्ट्रीय फिल्म महोत्सव के समापन समारोह में कहा
      
      सिनेमा की कोई भाषा नहीं होती; फिल्में हमें प्रेरित करती हैं और मानव के रूप में आपस में हमें जोड़ती हैं: सूचना एवं प्रसारण मंत्री कर्नल राज्यवर्धन राठौड़
      
      Posted On: 28 NOV 2018 2:27PM by PIB Delhi


    केंद्रीय पर्यटन राज्य मंत्री (स्वतंत्र प्रभार) श्री के.जे. अल्फोंस ने कहा है कि भारतीय सिनेमा उद्योग ने न केवल भारत में , बल्कि विश्व भर में करोड़ों लोगों को खुशी दी है। फिल्में सुधारवादी हो सकती हैं। विश्व के किसी दूसरे हिस्से में सेनिटरी पैडों अथवा शौचालयों पर आधारित फिल्में देखने को नहीं मिलती हैं। श्री अल्फोंस गोवा के पणजी में आज 49वें भारतीय अंतर्राष्ट्रीय फिल्म महोत्सव के समापन समारोह में बोल रहे थे। पर्यटन और सिनेमा उद्योग को समानांतर बताते हुए , श्री अल्फोंस ने कहा कि पर्यटन और सिनेमा उद्योग के बीच निकट संबंध हैं , क्योंकि इन दोनों के उद्देश्य समान हैं- लोगों को करीब लाना और उन्हें खुशी प्रदान करना। उन्होंने कहा कि एक ऐसे देश में , जहां बहुत से लोगों ने अपने राष्ट्र के लिए जीवन का बलिदान किया है , वहां वास्तविक फिल्मों के लिए अत्यधिक विषय सामग्री उपलब्ध है।


    केंद्रीय सूचना एवं प्रसारण राज्य मंत्री (स्वतंत्र प्रभार) कर्नल राज्यवर्धन राठौड़ ने कहा कि एक दृश्य संदेश होने के बावजूद , सिनेमा की कोई भाषा नहीं होती और गोवा में आयोजित 49वें भारतीय अंतर्राष्ट्रीय फिल्म महोत्सव ने यह प्रमाणित भी किया है। उन्होंने कहा कि फिल्में हम सभी को प्रेरित करती हैं , हमें संघर्षशील बनाती है और इससे भी अधिक वे हमें एक मानव के रूप में आपस में जोड़ती हैं।


    इस अवसर पर गोवा की राज्यपाल श्रीमती मृदुला सिन्हा , केन्द्रीय आयुष राज्य मंत्री (स्वतंत्र प्रभार) श्री श्रीपद नाईक , पंजाब के राज्यपाल श्री वी.पी. सिंह बदनौर , गोवा के नगर आयोजना मंत्री श्री विजय सरदेसाई , सांसद श्री मनोज तिवारी , सूचना एवं प्रसारण मंत्रालय में सचिव श्री अमित खरे , गोवा के मुख्य सचिव श्री धर्मेन्द्र शर्मा और अन्य गणमान्य अधिकारी उपस्थित थे।


    समापन समारोह में सिनेमाजगत की अनेक प्रख्यात हस्तियों ने भी भाग लिया , जैसे- आईएफएफआई 2018 लाईफटाईम अचीवमेंट पुरस्कार विजेता डैन वोल्मैन , अनिल कपूर , अरबाज खान (प्रख्यात पटकथा लेखक सलीम खान के पुत्र) , भारतीय पनोरमा ज्यूरी प्रमुख राहुल रवैल , राकेश ओम प्रकाश मेहरा और कबीर बेदी।


    ***


    आर.के.मीणा/अर्चना/ एसकेएस/एसकेपी – 114 70


    

    
    (Release ID: 1554191) Visitor Counter : 49