      स्‍वास्‍थ्‍य एवं परिवार कल्‍याण मंत्रालय

      स्‍वास्‍थ्य मंत्रालय ने सार्वजनिक स्‍वास्‍थ्‍य निगरानी के लिए नये आधुनिक सूचना मंच की शुरूआत की
      Posted On: 26 NOV 2018 10:02PM by PIB Delhi


    केन्‍द्रीय स्‍वास्‍थ्‍य सचिव सुश्री प्रीति सूदन ने आज सात राज्‍यों में समेकित स्‍वास्‍थ्‍य सूचना मंच (आईएचआईपी) के सम्‍पूर्ण बीमारी निगरानी कार्यक्रम (आईडीएसपी) की शुरूआत की। इस पहल से नीति निर्धारक बीमारी फैलने का पता लगाने , अस्‍वस्‍थता और मृत्‍यु दर को कम करने और आबादी पर बीमारी का बोझ हल्‍का करने के साथ ही बेहतर स्‍वास्‍थ्‍य प्रणाली के लिए वास्‍तविक आंकड़े प्रदान कर सकेंगे।


    सरकार द्वारा अपने किस्‍म की पहली पहल में आधुनिकतम टेक्‍नोलॉजी और डिजिटल स्‍वास्‍थ्‍य पहलों का इस्‍तेमाल किया गया है।


    इस अवसर पर सुश्री प्रीति सूदन ने कहा कि इस प्‍लेटफॉर्म की सफलता प्रमुख रूप से राज्‍यों द्वारा साझा किये गये आंकड़ों की गुणवत्‍ता पर निर्भर करेगी। उन्‍होंने कहा , ‘आंकड़े शक्ति हैं और यह शक्ति लोगों की मदद के लिए है।’ उन्‍होंने राज्‍यों के सचिवों से आग्रह किया कि वे बीमारी फैलने का पता लगाने के कार्य में मजबूती लाने के लिए इस मंच को अपनाने में ईमानदारी बरतें और लोगों को सार्वजनिक स्‍वास्‍थ्‍य की जानकारी दें। उन्‍होंने कहा मंच के प्रभावी कार्यान्‍वयन के लिए ब्‍लॉक स्‍तर पर 32,000 लोगों, जिला स्‍तर पर 13,000 और राज्‍य स्‍तर पर 900 लोगों को प्रशिक्षण दिया गया है।


    सुश्री प्रीति सूदन ने आईएचआईपी विजन और इस मंच के मार्ग-निर्देशन के लिए एक अनुमानक विकसित करने की भी शुरूआत की।


    इस महत्‍वाकांक्षी योजना को हकीकत में बदलने के लिए सरकार को बधाई देते हुए भारत में डब्‍ल्‍यूएचओ के प्रतिनिधि डॉ. हेंक बेकडम ने कहा कि इस पहल की निरंतरता सुनिश्चित करने के लिए निजी क्षेत्र के साथ सहयोग करना अत्‍यावश्‍यक है।


    उन्‍होंने कहा कि विभिन्‍न सरकारी साझेदारों के साथ सहयोग का मंच विकसित करने में सहायता देना डब्‍ल्‍यूएचओ के लिए सौभाग्‍य की बात है।


    इस अवसर पर संयुक्‍त सचिव श्री लव अग्रवाल ; संयुक्‍त सचिव श्री विकास शील; एनसीडीसी के निदेशक डॉ. सुजीत कुमार सिंह; भारत में डब्‍ल्‍यूएचओ के प्रतिनिधि डॉ. हेंक बेकडम; डब्‍ल्‍यूएचओ मुख्‍यालय में वरिष्‍ठ सलाहकार डॉ. रमेश कृ‍ष्‍णमूर्ति; आईडीएसपी, एनसीडीसी में संयुक्‍त निदेशक डॉ. प्रदीप खासनोबीस और स्‍वास्‍थ्‍य मंत्रालय के वरिष्‍ठ अधिकारी मौजूद थे। सात राज्‍यों : आंध्र प्रदेश, हिमाचल प्रदेश, कर्नाटक, केरल, ओडिशा, तेलंगाना और उत्‍तर प्रदेश के सचिव/प्रधान सचिव (स्‍वास्‍थ्‍य और मिशन निदेशक वीडियो कांफ्रेंसिंग के जरिये इसकी शुरूआत में शामिल हुये।


    *****


    आर.के.मीणा/अर्चना/केपी/जीआरएस-11429

    
    
    (Release ID: 1553968) Visitor Counter : 121
    
    
      Read this release in: English , Bengali