      वाणिज्‍य एवं उद्योग मंत्रालय

      अक्‍टूबर, 2018 में आठ कोर उद्योगों की वृद्धि दर 4.8 प्रतिशत रही
      Posted On: 30 NOV 2018 4:58PM by PIB Delhi


    आठ कोर उद्योगों का संयुक्‍त सूचकांक अक्‍टूबर , 2018 में 134.8 अंक रहा , जो अक्‍टूबर , 2017 में दर्ज किए गए सूचकांक के मुकाबले 4.8 प्रतिशत ज्यादा है। दूसरे शब्‍दों में , अक्‍टूबर 2018 में आठ कोर उद्योगों की वृद्धि दर 4.8 प्रतिशत आंकी गई है। वहीं , वर्ष 2018-19 की अप्रैल-अक्‍टूबर अवधि के दौरान आठ कोर उद्योगों की संचयी उत्‍पादन वृद्धि दर 5.4 प्रतिशत रही। औद्योगिक उत्‍पादन सूचकांक (आईआईपी) में शामिल वस्तुओं के भारांक (वेटेज) का 40.27 प्रतिशत हिस्सा आठ कोर उद्योगों में शामिल होता है। आठ कोर उद्योगों के सूचकांक (आधार वर्ष: 2011-12) का सार अनुलग्‍नक में दिया गया है।


    कोयला


    अक्‍टूबर , 2018 में कोयला उत्‍पादन (भारांक: 10.33%) अक्‍टूबर , 2017 के मुकाबले 10.6 प्रतिशत बढ़ गया। अप्रैल- अक्‍टूबर , 2018-19 में कोयला उत्‍पादन की वृद्धि दर पिछले वर्ष की समान अवधि की तुलना में 9.8 प्रतिशत अधिक रही।


    कच्‍चा तेल


    अक्‍टूबर , 2018 के दौरान कच्‍चे तेल का उत्‍पादन (भारांक: 8.98%) अक्‍टूबर , 2017 की तुलना में 5.0 प्रतिशत गिर गया। अप्रैल- अक्‍टूबर , 2018-19 में कच्‍चे तेल का उत्‍पादन बीते वित्‍त वर्ष की समान अवधि की तुलना में 3.6 प्रतिशत कम रहा।


    प्राकृतिक गैस


    अक्‍टूबर , 2018 में प्राकृतिक गैस का उत्‍पादन (भारांक: 6.88%) अक्‍टूबर , 2017 के मुकाबले 0.9 प्रतिशत गिर गया। अप्रैल-अक्‍टूबर , 2018-19 में प्राकृतिक गैस का उत्‍पादन पिछले वित्‍त वर्ष की समान अवधि की तुलना में 0.8 प्रतिशत गिर गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04%) अक्‍टूबर , 2018 में 1.3 प्रतिशत बढ़ गया। अप्रैल-अक्‍टूबर , 2018-19 में पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 5.8 प्रतिशत अधिक रहा।


    उर्वरक


    अक्‍टूबर , 2018 के दौरान उर्वरक उत्‍पादन (भारांक: 2.63%) 11.5 प्रतिशत गिर गया। अप्रैल-अक्‍टूबर , 2018-19 में उर्वरक उत्‍पादन बीते वित्‍त वर्ष की इसी अवधि की तुलना में 0.3 प्रतिशत कम रहा।


    इस्‍पात


    अक्‍टूबर , 2018 में इस्‍पात उत्‍पादन (भारांक: 17.92%) 2.2 प्रतिशत बढ़ गया। अप्रैल- अक्‍टूबर , 2018-19 में इस्‍पात उत्‍पादन पिछले वित्‍त वर्ष की समान अवधि के मुकाबले 3.3 प्रतिशत ज्‍यादा रहा।


    सीमेंट


    अक्‍टूबर , 2018 के दौरान सीमेंट उत्‍पादन (भारांक: 5.37%) अक्‍टूबर , 2017 के मुकाबले 18.4 प्रतिशत ज्यादा रहा। अप्रैल-अक्‍टूबर , 2018-19 के दौरान सीमेंट उत्‍पादन बीते वित्‍त वर्ष की इसी अवधि की तुलना में 15.0 प्रतिशत अधिक रहा।


    बिजली


    अक्‍टूबर , 2018 के दौरान बिजली उत्‍पादन (भारांक: 19.85%) में अक्‍टूबर , 2017 के मुकाबले 11.4 प्रतिशत का इजाफा हुआ। अप्रैल- अक्‍टूबर , 2018-19 में बिजली उत्‍पादन पिछले वित्‍त वर्ष की समान अवधि के मुकाबले 6.9 प्रतिशत अधिक रहा।


    नोट 1: अगस्‍त , 2018, सितम्‍बर , 2018 और अक्‍टूबर , 2018 के आंकड़े अनंतिम हैं।


    नोट 2: अप्रैल , 2014 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    नोट 3: नवम्‍बर , 2018 के लिए सूचकांक सोमवार , 31 दिसम्‍बर , 2018 को जारी किया जाएगा।


    आठ कोर उद्योगों के प्रदर्शन के बारे में विस्‍तृत जानकारी पाने के लिए अंग्रेजी का अनुलग्‍नक यहां क्लिक करें


    ***


    आर.के.मीणा/अर्चना/आरआरएस/वीके-11508

    
    
    (Release ID: 1554334) Visitor Counter : 137
    
    
      Read this release in: English