      सड़क परिवहन एवं राजमार्ग मंत्रालय

      सीएसआईआर-सीआरआरआई ने फुटपाथ प्रौद्योगिकी और सड़क बुनियादी ढांचा इंजीनियरिंग पर दो दिवसीय अंतरराष्ट्रीय सम्मेलन का आयोजन किया
      
      श्री नितिन गडकरी ने राजमार्ग क्षेत्र में स्वदेशी भवन निर्माण सामग्री और प्री-कास्ट प्रौद्योगिकी के उपयोग को बढ़ावा देने के लिए विशेषज्ञों का आह्वान किया
      
      उन्‍होंने कहा कि लागत कम करने के दौरान गुणवत्ता सुधार पर भी ध्‍यान दिया जाना चाहिए
      
      Posted On: 16 NOV 2018 7:51PM by PIB Delhi


    केन्‍द्रीय सड़क‍ अनुसंधान संस्‍थान ने आज नई दिल्‍ली में दो दिवसीय (16 -17 नवम्‍बर , 2018) "फुटपाथ एंड कम्प्यूटेशनल एप्रोच" विषय पर अंतर्राष्‍ट्रीय सम्मेलन का आयोजन किया है। इस सम्‍मेलन का उद्देश्य विकासशील देशों की जरूरतों पर विशेष ध्‍यान देते हुए दुनिया भर में फुटपाथ प्रौद्योगिकी और सड़क बुनियादी ढांचा इंजीनियरिंग में हुई प्रगति पर विचार करना है। सम्‍मेलन में भाग लेने वाले विशेषज्ञ फुटपाथ के डिजाइन और निर्मा ण , सामग्री विशेषता , कम्प्यूटेशनल विश्लेषण तथा मॉडलिंग से संबंधित मुद्दों पर विचार-विमर्श करेंगे। विचार-विमर्श के दौरान प्रौद्योगिकी उन्नयन और इस क्षेत्र में उनके सफल कार्यान्वयन के बारे में नए विचार सामने आने की संभावना है।


    केन्‍द्रीय सड़क परिवहन और राजमार्ग , शिपिंग , जल संसाधन , नदी विकास और गंगा संरक्षण मंत्री श्री नितिन गडकरी ने अपने वीडियो संदेश में कहा है कि सड़क परिवहन और राजमार्ग मंत्रालय का मिशन देश में कम लागत से उच्च गुणवत्तायुक्‍त सड़कों का निर्माण करना है। उन्होंने सम्मेलन में विशेषज्ञों को अभिनव प्रौद्योगिकी के बारे में प्रयोग करने का आह्वान किया , ताकि स्‍वदेशी कच्‍चा माल का उपयोग संभव हो सके और प्री-कास्ट प्रौद्योगिकी को बढ़ावा दिया जा सकें। उन्होंने कहा कि पुराने बुनियादी ढांचे , सड़कों पर भीड़ , भारी वाहन यातायात में वृद्धि और अपर्याप्त रखरखाव में विकासशील देशों में सड़क परिवहन को अक्षम बना दिया है।


    ****


    आर.के. मीणा/अर्चना/आईपीएस/जीआरएस-11 260


    

    
    (Release ID: 1553022) Visitor Counter : 113