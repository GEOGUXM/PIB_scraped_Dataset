      प्रधानमंत्री कार्यालय

      प्रधानमंत्री नरेन्द्र मोदी 02 नवंबर, 2018 को एमएसएमई क्षेत्र को सरकारी सहायता और भविष्य की योजनाओं से जुड़ी पहल से अवगत कराएंगे
      Posted On: 01 NOV 2018 8:26PM by PIB Delhi


      प्रधानमंत्री नरेन्‍द्र मोदी कल 02 नवंबर, 2018 को नई दिल्ली में सूक्ष्म, लघु और मध्यम उद्यमों को सहायता और भविष्य की योजनाओं के लिए सरकार की ओर से शुरू की गई पहलों से अवगत कराएंगे।


      दिल्ली में आयोजित होने वाले इस कार्यक्रम का सीधा प्रसारण देश भर में 100 स्थानों पर एक साथ किया जाएगा। इस अवसर पर केन्द्रीय मंत्रियों के साथ ही राज्य सरकार के मंत्री भी मौजूद रहेगे। कार्यक्रम में प्रधानमंत्री एमएसएमई क्षेत्र से जुड़े कई महत्वपूर्ण मुद्दों पर बात करेंगे।


      हाल के वर्षों में केन्द्र सरकार ने एमएसएमई क्षेत्र को सर्वोच्च प्राथमिकता दी है। सूक्ष्म, लघु और मध्यम दर्जे के उद्योगों की मदद के लिए आयोजित किया जाने वाला यह कार्यक्रम अगले सौ दिनों तक देश भर में चलेगा। इससे एमएसएमई क्षेत्र को नई ऊर्जा और प्रोत्साहन मिलने की संभावना है।


      मिशन मोड पर चलाए जाने वाले इस कार्यक्रम पर केन्द्र और राज्य सरकारों के वरिष्ठ अधिकारी लगातार निगरानी रखेंगे।


      केन्द्रीय वित्त और कम्पनी मामलों के मंत्री श्री अरुण जेटली और सूक्ष्म, लघु और मध्यम उद्यम राज्यमंत्री (स्वतंत्र प्रभार) श्री गिरिराज सिंह इस अवसर पर उपस्थित रहेगे।


      ****


      आर.के.मीणा/अर्चना/मधुलिका/डीके-11031


    

    
    (Release ID: 1551708) Visitor Counter : 237
    
    
      Read this release in: Gujarati , Assamese , English , Marathi , Bengali , Tamil , Kannada