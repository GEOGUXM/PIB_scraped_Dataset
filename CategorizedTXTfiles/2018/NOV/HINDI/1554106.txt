      सूचना और प्रसारण मंत्रालय

      भारतीय सिनेमा वास्तव में हमारे लिए एक मानक स्‍थापित करता है, मुझे नहीं लगता कि भारतीय सिनेमा द्वारा उठाए गए मूल्‍यों को अमेरिकी सिनेमा अक्‍सर उठाता है: मिड-फेस्ट फिल्म निर्देशक मैथ्यू विल्डर
      Posted On: 25 NOV 2018 5:34PM by PIB Delhi


    भारतीय सिनेमा वास्तव में हमारे लिए एक मानक स्‍थापित करता है , मुझे नहीं लगता कि भारतीय सिनेमा द्वारा उठाए गए मूल्य मानकों को अमेरिकी सिनेमा अक्‍सर उठाता है, यह हमारे लिए बहुत प्रेरणादायक है। यह बात गोवा में आयोजित अंतर्राष्ट्रीय फिल्म महोत्सव (आईएफएफआई) के दौरान मिड-फेस्टिवल फिल्‍म ' रिगार्डिंग द केस ऑफ जोन ऑफ आर्क ' के निर्देशक मैथ्‍यू विल्‍डर ने एक संवाददाता सम्‍मेलन को संबोधित करते हुए कही।


    इस अवसर पर अभिनेता क्रिस्टोफर मैथ्यू कुक भी उपस्थित थे। इस फिल्‍म की वर्ल्‍ड प्रीमियर 24 नवंबर , 2018 को 49वें भारतीय अंतरराष्ट्रीय फिल्म महोत्सव के दौरान कला अकादमी , पंजिम में थी।


    अपनी फिल्म के बारे में बोलते हुए विल्‍डर ने कहा , ' द ट्रायल ऑफ द जोन ऑफ आर्क एक कालातीत कहानी है और हाल में स्कूल में शूटिंग के कारण यह समाचार पत्रों की सुर्खियों में रही थी। इस फिल्म में निर्देशक भविष्य के अमेरिका को चित्रित करने की कोशिश करता है जहां घरेलू आतंकवाद और आईएसआईएस का एक साथ विलय हो जाता है। संयुक्त राज्य अमेरिका में आज के राजनीतिक परिदृश्य के मद्देनजर फिल्म के संवाद वास्‍तव में सच हैं। फिल्म का नायक सफेद राष्ट्रवाद का समर्थक है। यह फिल्म एक ऐसे चरित्र को दिखाना चाहती है जिसमें साहस है , वह आगे बढ़ने में असमर्थ है लेकिन ठीक उसी समय वह भयानक मूल्यों का समर्थन करता है। निकोलस को इस जबरदस्‍त भूमिका के लिए छः दिनों से अधिक समय नहीं मिला क्योंकि मूल रूप से जिस अभिनेत्री को यह भूमिका निभानी थी उन्‍होंने अंतिम क्षण में इनकार कर दिया था। इसलिए निकोलस ने इस फिल्‍म में अतुल्‍य काम किया क्‍योंकि मुख्‍य किरदार लगभग हर दृश्‍य में है। वह इस भूमिका में बिल्‍कुल फिट बैठती हैं और ऐसा लगता है कि यह फिल्‍म वास्‍तव में उन्‍हीं के लिए लिखी गई है। कल आईएफएफआई में इस फिल्‍म की वर्ल्‍ड प्रीमियर में दर्शकों से मिली जबरदस्‍त प्रतिक्रिया से मैं अभिभूत हूं।


    क्रिस्टोफर मैथ्यू कुक ने फिल्म में काम करने के अपने अनुभव साझा करते हुए कहा कि मैथ्यू और निकोस के बीच जबरदस्‍त तालमेल था।


    पृष्‍ठभूमि


    यह फिल्म जोन ऑफ आर्क की प्रसिद्ध कहानी पर बनी फिल्‍म श्रृंखला का हिस्सा है। असली जीएन द आर्क (1412-1431) एक फ्रांसीसी शहीद था और उसे कैथोलिक संत का दर्जा दिया गया था। डॉमरेमी के एक किसान परिवार से ताल्‍लुख रखने वाले जोन ऑफ आर्क की फ्रांस के मुक्ति संग्राम में प्रमुख भूमिका थी जो सौ वर्षों के युद्ध के दौरान अंग्रेजी शासन में था।


    जोन ऑफ आर्क के मामले के बारे में घटनाओं को एक डिस्टॉपियन यूएसए में अद्यतन किया गया है जहां धुर-दक्षिणपंथी कार्यकर्ताओं का बोलबाला है। इन धार्मिक उत्‍साहियों ने गलत प्रशंसकों का एक आधार तैयार किया है जिनकी सभाओं में जोन के रहस्यमय उद्धारकर्ता के तौर पर बताया जाता है। संयुक्त राज्य अमेरिका में वह एक धुर-दक्षिणपंथी ईसाई आतंकवादी है जो संघीय ढांचे पर हमले के लिए ईश्‍वर के आदेश को सुनने का दावा करती है। उसे गुआंतानामो खाड़ी में हिरासत में ले लिया जाता है और उस पर घरेलू आतंकवाद का आरोप लगाया गया है।


    श्री मैथ्यू विल्‍डर ने अमेरिका के कई सम्मानित फिल्म निर्माताओं के लिए लिखा है। विल्डर ने 2016 में पॉल श्रैडर द्वारा निर्देशित ब्लैक कॉमेडी क्राइम थ्रिलर फिल्म ' डॉग ईट डॉग ' की पटकथा लिखी थी।


    श्री क्रिस्टोफर मैथ्यू कुक एक जानेमाने अभिनेता हैं और वह डॉग ईट डॉग (2016) , आवर्स (2013) और 2 गंस (2013) में अपनी भूमिका के लिए चर्चित रहे हैं।


    ***


    ED/DJM/MC/DW/ संजित


    

    
    (Release ID: 1554106) Visitor Counter : 4