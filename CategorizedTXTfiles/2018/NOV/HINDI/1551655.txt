      शिक्षा मंत्रालय

      मानव संसाधन विकास मंत्री ने केन्द्रीय विद्यालय संगठन राष्ट्रीय एकता शिविर-एक भारत श्रेष्ठ भारत में केन्द्रीय विद्यालयों के असाधारण कार्यप्रदर्शन की सराहना की
      
      स्कूली शिक्षा के लिए केवीएस अनुकरणीय है: श्री प्रकाश जावड़ेकर
      
      Posted On: 01 NOV 2018 7:53PM by PIB Delhi


    केन्द्रीय मानव संसाधन विकास मंत्री श्री प्रकाश जावडेकर ने आज विज्ञान भवन प्रांगन में ' केवीएस राष्ट्रीय एकता शिविर-एक भारत श्रेष्ठ भारत ' नामक शिविर को संबोधित किया। उन्होंने केन्द्रीय विद्यालय संगठन के प्रयासों की सराहना की और कहा कि विविधता में एकता होना भारत की विशेषता है।


    मानव संसाधन विकास मंत्री ने केन्द्रीय विद्यालय संगठन की ओर से सर्वश्रेष्ठ परंपराओं और अनुभवों को साझा करके राज्यों के बीच शिक्षण को बढ़ावा देने की दिशा में एक वातावरण के निर्माण को लेकर किये गये प्रयासों के बारे में खुशी और संतोष व्यक्त किया। उन्होंने कहा कि केन्द्रीय विद्यालय संगठन के ऐसे प्रयासों से लोकाचार, संस्कृति, भोजन आदि कि विविधता के प्रति परस्पर आदर और स्वीकार्यता स्थापित होती है। उन्होंने कहा कि वास्तव में विविधता में एकता, केन्द्रीय विद्यालय संगठन के साथ-साथ राष्ट्र की शक्ति है। उन्होंने जोर देते हुए कहा कि छात्रों को प्रति दिन किसी राज्य की अन्य भाषा के 5 से 6 शब्द सीखना चाहिए। इससे धरातल पर एक भारत श्रेष्ठ भारत की अवधारणा को साकार करने में मदद मिलेगी। श्री जावड़ेकर ने प्रत्येक क्षेत्र में केन्द्रीय विद्यालयों के असाधरण निष्पादन की सराहना की। उन्होंने कहा कि केन्द्रीय विद्यालय संगठन सरकारी विद्यालयों के साथ-साथ निजी विद्यालयों के लिए भी अनुकरणीय है। उन्होंने कहा कि इस वर्ष 12वीं कक्षा में केन्द्रीय विद्यालय संगठन ने केन्द्रीय माध्यमिक शिक्षा बोर्ड (सीबीएसई) के परिणामों में सर्वश्रेष्ठ लगभग 98 प्रतिशत परिणाम प्राप्त किये हैं।


    केन्द्रीय विद्यालय संगठन के कमिश्नर श्री संतोष कुमार मल्ल ने अपने भाषण में कहा कि प्रत्येक केन्द्रीय विद्यालय अपने आप में एक लघु भारत है, क्योंकि एक छत के नीचे वहां अनेक राज्यों को बच्चे पढ़ते हैं। उपस्थित लोगों के सामने उन्होंने केन्द्रीय विद्यालय संगठन की ओर से जारी कुछ प्रमुख योजनाओं के बारे में भी चर्चा की।


    इस अवसर पर गुवाहाटी क्षेत्र के छात्रों ने हरियाणवी नृत्य की प्रस्तुति की और दिल्ली इलाके के छात्रों ने मिस्र का नृत्य किया। अपर आयुक्त (शिक्षा) श्री यू एन खावडे ने धन्यवाद प्रस्ताव पेश किया।


    विज्ञान भवन प्रांगण में आयोजित केन्द्रीय विद्यालय संगठन का यह कार्यक्रम 2 नवम्बर को समाप्त होगा। समापन समारोह में मानव संसाधन विकास मंत्रालय में सचिव (माध्यमिक शिक्षा एवं शिक्षण) सुश्री रीना रे मुख्य अतिथि के रूप में उपस्थित रहेंगी।


    ***


    आर . के . मीणा / अर्चना / एसकेएस / एमएम-11020


    

    
    (Release ID: 1551655) Visitor Counter : 191