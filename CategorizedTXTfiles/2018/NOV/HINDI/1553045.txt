      वाणिज्‍य एवं उद्योग मंत्रालय

      भारत-किर्गिज आईजीसी का 9वां सत्र नई दिल्ली में आयोजित
      Posted On: 16 NOV 2018 5:35PM by PIB Delhi


    


    वाणिज्य मंत्री सुरेश प्रभु और किर्गिज गणराज्य सरकार के स्वास्थ्य मंत्री श्री कोस्मोस्बेक चोलपोनबएव व्यापार , आर्थिक , वैज्ञानिक और तकनीकी सहयोग पर प्रोटोकॉल का आदान-प्रदान करते हुए।


    व्यापार , आर्थिक , वैज्ञानिक और तकनीकी सहयोग पर भारत-किर्गिज अंतः सरकारी आयोग (आईके-आईजीसी) का 9वां सत्र नई दिल्ली में 15-16 नवंबर को आयोजित हुआ और प्रोटोकॉल पर हस्ताक्षर करने के साथ सम्पन्न हुआ। आईके-आईजीसी की सह-अध्यक्षता केन्द्रीय वाणिज्य एवं उद्योग तथा नागरिक उड्डयन मंत्री श्री सुरेश प्रभु और किर्गिज गणराज्य सरकार के स्वास्थ्य मंत्री श्री कोस्मोस्बेक चोलपोनबएव द्वारा की गई।


    भारत और किर्गिस्तान ने संभावित क्षेत्रों की पहचान की है जिसमें दोनों ही पक्ष स्वास्थ्य एवं फार्मास्यूटिकल, पर्यावरण एवं तकनीकी सुरक्षा, कृषि, सूचना, पर्यटन एवं संस्कृति, वस्त्र एवं परिधान, बैंकिंग, श्रम एवं सामाजिक विकास, खदान एवं मानक, माप-पद्धति एवं प्रमाणन क्षेत्र जैसे क्षेत्रों में भागीदारी कर सकते हैं।


    दोनों पक्षों ने किर्गिज एवं भारतीय कंपनियों के बीच बिजनेस टू बिजनेस फोरम आयोजित करने तथा व्यवसाय एवं वाणिज्यिक सूचना के आदान-प्रदान तथा साझीदारों की खोज पर सहमति जताई।


    दोनों पक्षों ने किर्गिज गणराज्य के बिस्केक में व्यापार- आर्थिक एवं वैज्ञानिक- तकनीकी सहयोग पर किर्गिज- भारतीय अंतः सरकारी आयोग की 10वीं बैठक आयोजित करने पर सहमति जताई।


    ***


    आर.के.मीणा/अर्चना / एसकेजे/एनके-11268


    

    
    (Release ID: 1553045) Visitor Counter : 99