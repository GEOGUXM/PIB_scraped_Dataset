      वित्‍त मंत्रालय

      मौजूदा वैश्विक महौल में भारतीय अर्थव्‍यवस्‍था उच्‍च विकास दर को बनाये रखने के मार्ग पर
      Posted On: 30 NOV 2018 7:44PM by PIB Delhi


    वित्‍तीय वर्ष 2018-19 के लिए सकल घरेलू उत्‍पाद (जीडीपी) वृद्धि के दूसरी तिमाही के आंकड़े आज जारी किये गये हैं। वित्‍त मंत्रालय ने इस संबंध में निम्नलिखित वक्‍तव्‍य दिया है- दूसरी तिमाही में 7.1 प्रतिशत की उचित सकल घरेलू उत्‍पाद वृद्धि रही है। जीडीपी की एच-1 2018- 19, वृद्धि 7.6 प्रतिशत और एच-1 जीवीए वृद्धि 7.4 प्रतिशत है। पहली तिमाही की वृद्धि की तुलना में दूसरी तिमाही में वृद्धि अधिक रही है।


    2017-18 की दूसरी तिमाही में 7.1 प्रतिशत विनिर्माण वृद्धि आधार की तुलना में 2018-19 की दूसरी तिमाही में विनिर्माण वृद्धि 7.4 प्रतिशत रही है। निर्माण क्षेत्र में 7.8 प्रतिशत बढ़ोतरी हुई है। जीडीपी के अनुपात के रूप में सकल स्थिर पूंजी निर्माण में पिछले वर्ष की दूसरी तिमाही की तुलना में लगभग 8.3 प्रतिशत बढ़ोतरी हुई है। दूसरी तिमाही में निर्यात 13.4 प्रतिशत बढ़ा है। इस तिमाही में सरकारी खपत में भी 12.7 प्रतिशत की महत्‍वपूर्ण वृद्धि हुई है। आयात के अधिक बिल और रूपये के कमजोर होने के कारण तेल के अधिक मूल्‍यों की चुनौतियों का भी इस तिमाही में सामना करना पड़ा है। मौजूदा वैश्विक महौल में भारतीय अर्थव्‍यवस्‍था उच्‍च विकास दर को बनाये रखने के मार्ग पर है।


    ***


    आर.के.मीणा/अर्चना / आईपीएस/एसएस-1154 3

    
    
    (Release ID: 1554495) Visitor Counter : 12
    
    
      Read this release in: English