      पर्यावरण, वन एवं जलवायु परिवर्तन मंत्रालय

      सीमापार से होने वाले पर्यावरण संबंधी अपराधों से निपटने के लिए भारत को संयुक्त राष्ट्र पर्यावरण पुरस्कार
      Posted On: 22 NOV 2018 6:44PM by PIB Delhi


    संयुक्त राष्ट्र पर्यावरण ने सीमापार से होने वाले पर्यावरण संबंधी अपराधों से निपटने में पर्यावरण, वन और जलवायु परिवर्तन मंत्रालय के वन्यजीव अपराध नियंत्रण ब्यूरो (डब्ल्यूसीसीबी) द्वारा किए गए उत्कृष्ट कार्य के लिए ब्यूरो को एशिया पर्यावरण प्रवर्तन पुरस्कार, 2018 से सम्मानित किया है।


    ब्यूरो को बधाई देते हुए केन्द्रीय पर्यावरण मंत्री ने कहा कि एशिया पर्यावरण प्रवर्तन पुरस्कार सरकारी अधिकारियों और ब्यूरो की टीम द्वारा किए गए उत्कृष्ट कार्य को मान्यता देता है जो कर्मठता के साथ सीमापार से होने वाले पर्यावरण संबंधी अपराधों से निपटने में लगे हुए हैं।


    यह पुरस्कार उत्कृष्ट व्यक्तियों और/अथवा सरकारी संगठनों/टीमों को दिया जाता है जो निम्नलिखित क्षेत्रों में से किसी एक में सीमापार से होने वाले पर्यावरण संबंधी अपराधों से निपटने के लिए राष्ट्रीय कानूनों को लागू करने में उत्कृष्टता और नेतृत्व का परिचय देते हैं : सहयोग; प्रभाव; नवोन्मेष; अखंडता और लिंग नेतृत्व।


    डब्ल्यूसीसीबी को यह पुरस्कार नवोन्मेष श्रेणी में दिया गया है। ब्यूरो ने नवीन प्रवर्तन तकनीक अपनाई जिससे भारत में सीमापार से होने वाले पर्यावरण संबंधी अपराधों के संबंध में दबाव बना। ब्यूरो ने एक ऑनलाइन वन्यजीव अपराध डेटाबेस प्रबंध प्रणाली विकसित की ताकि भारत में वन्यजीव अपराधों को रोकने और उनका पता लगाने के लिए प्रभावी उपाय किए जा सकें और अपराधों की प्रवृत्ति का विश्लेषण करने के लिए आंकड़े प्राप्त किये जा सकें।


    ***


    आर.के.मीणा/एएम / केपी/डीए – 11367


    

    
    (Release ID: 1553602) Visitor Counter : 237