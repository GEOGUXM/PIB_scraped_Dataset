      પ્રધાનમંત્રીનું કાર્યાલય

      પ્રધાનમંત્રીએ ઉત્તરાખંડનાં હર્શિલમાં જવાનો સાથે દિવાળીની ઉજવણી કરી
      Posted On: 07 NOV 2018 10:05AM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે ઉત્તરાખંડમાં હર્શિલમાં ભારતીય સેના અને આઇટીબીપીનાં જવાનો સાથે દિવાળીની ઉજવણી કરી હતી.


    આ પ્રસંગે જવાનોને શુભેચ્છા આપતાં પ્રધાનમંત્રીએ કહ્યું હતું કે , દૂર બર્ફીલી પર્વતમાળાઓ પર તમે બધા દેશની સુરક્ષા કરો છો. તમારું આ કર્તવ્ય દેશનાં 125 કરોડ ભારતીયોનાં ભવિષ્ય અને સ્વપ્નોને સુરક્ષિત રાખવામાં સક્ષમ છે. તેમણે કહ્યું હતું કે , દિવાળી પ્રકાશનું પર્વ છે. આ પર્વ સદ્ઘગુણોનો પ્રકાશ ફેલાવે છે અને ભયને દૂર કરે છે. તેમણે કહ્યું હતું કે , તમે બધા જવાનો તમારી પ્રતિબદ્ધતા અને શિસ્તનાં માધ્યમથી સામાન્ય લોકોનાં મનમાં સુરક્ષા અને નીડરતાની ભાવના ભરી રહ્યાં છો.


    આ પ્રસંગે પ્રધાનમંત્રીએ યાદ કર્યું હતું કે , તેઓ જ્યારે ગુજરાતનાં મુખ્યમંત્રી હતાં , ત્યારથી દિવાળીની ઉજવણી જવાનો સાથે કરે છે. વર્ષો પહેલા કૈલાશ તેઓ માનસરોવરની યાત્રા પર આવ્યા હતાં , આઇટીબીપીનાં જવાનો સાથે તેમણે એ સંસ્મરણો તાજા કર્યા હતાં.


    પ્રધાનમંત્રીએ કહ્યું હતું કે , ભારત ઝડપથી સંરક્ષણ ક્ષેત્રમાં આગળ વધી રહ્યું છે. તેમણે ભૂતપૂર્વ સૈનિકોનાં કલ્યાણ માટે ઓઆરઓપી (વન રેન્ક , વન પેન્શન) સહિત સરકારનાં વિવિધ પગલાંઓ પર પોતાની વાત રજૂ કરી હતી.


    પ્રધાનમંત્રીએ કહ્યું હતું કે , ભારતીય સેના સંયુક્ત રાષ્ટ્રનાં શાંતિ જાળવવાનાં કાર્યમાં સંપૂર્ણ વિશ્વમાં પ્રશંસા મેળવી રહી છે.


    પ્રધાનમંત્રીએ જવાનોને મીઠાઈ અર્પણ કરી હતી. તેમણે આસપાસનાં વિસ્તારનાં લોકો સાથે પણ વાતચીત કરી હતી , જેઓ દિવાળીનાં પાવન પર્વ પર તેમને શુભેચ્છા આપવા એકત્ર થયાં હતાં.


    RP

    
    
    (Release ID: 1552064) Visitor Counter : 38
    
    
      Read this release in: English , Urdu , Marathi , Hindi , Bengali , Tamil , Telugu , Kannada , Malayalam