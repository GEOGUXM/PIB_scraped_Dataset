      મંત્રીમંડળ

      મંત્રીમડળે પ્રવાસન ક્ષેત્રમાં સહયોગને મજબૂત કરવા માટે ભારત અને કોરિયા વચ્ચેના સમજૂતી કરારને મંજૂરી આપી
      Posted On: 01 NOV 2018 11:42AM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે પ્રવાસન ક્ષેત્રમાં સહયોગને મજબૂત કરવા માટે ભારત અને કોરિયા વચ્ચેના સમજૂતી કરારો ( એમઓયુ ) પર હસ્તાક્ષર કરવા માટે મંજૂરી આપી દીધી છે .


    સમજૂતી કરારોની મુખ્ય લાક્ષણિકતાઓ નીચે મુજબ છે :

     1. પ્રવાસન ક્ષેત્રમાં દ્વિપક્ષીય સહયોગ વધારવો
     2. પ્રવાસનને લગતી માહિતી અને આંકડાઓનું આદાન-પ્રદાન વધારવું
     3. હોટેલ અને ટુર ઓપરેટર સહિતના પ્રવાસન હિતધારકો વચ્ચે સહયોગ વધારવો
     4. માનવ સંસાધન વિકાસમાં સહયોગ માટે આદાન-પ્રદાન કાર્યક્રમની સ્થાપના કરવી
     5. પ્રવાસન અને આતિથ્યના ક્ષેત્રમાં રોકાણને પ્રોત્સાહન આપવું
     6. દ્વિપક્ષીય પ્રવાસનને પ્રોત્સાહન આપવા માટે ટુર ઓપરેટર / મીડિયા / ઓપિનિયન મેકરની મુલાકાતોનું આદાન-પ્રદાન કરવું
     7. પ્રમોશન , માર્કેટિંગ ડેસ્ટીનેશન ડેવલપમેન્ટ અને મેનેજમેન્ટના વિસ્તારમાં અનુભવનું આદાન-પ્રદાન કરવું
     8. એકબીજાના દેશોમાં પ્રવાસન મેળાઓ / પ્રદર્શનોમાં ભાગીદારીને પ્રોત્સાહન આપવું અને
     9. સુરક્ષિત , ગરિમાપૂર્ણ અને સંતુલિત પ્રવાસનને પ્રોત્સાહન આપવું

    પૂર્વભૂમિકા :


    ભારત અને કોરિયા મજબૂત વ્યૂહાત્મક અને લાંબા આર્થિક સંબંધો ધરાવે છે . બંને પક્ષો હવે પ્રવાસન ક્ષેત્રમાં સહયોગને મજબૂત કરવા માટે વર્તમાન સંબંધોને આગળ વધારવા અને મજબૂત બનાવવાની ઈચ્છા ધરાવે છે .


    કોરિયા ભારત માટે પૂર્વ એશિયામાંથી આવતા સૌથી વધુ પ્રવાસીઓ ધરાવતું બજાર છે . એમઓયુ પરના આ હસ્તાક્ષર વડે આ મુખ્ય બજારમાંથી આવતા પ્રવાસીઓની સંખ્યામાં નોંધપાત્ર વૃદ્ધિ થશે .


    NP/J.Khunt/GP/RP

    
    
    (Release ID: 1551556) Visitor Counter : 46
    
    
      Read this release in: English , Marathi , Bengali , Assamese , Tamil , Telugu , Kannada , Malayalam
    
    
    

9.