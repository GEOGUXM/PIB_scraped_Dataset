      প্ৰতিৰক্ষা মন্ত্ৰালয়

      ৰাজ্য সৈনিক ব’ৰ্ডৰ তৃতীয়খন উত্তৰ পূৰ্বাঞ্চলৰ মাণ্ডলিক বৈঠক গুৱাহাটীত অনুষ্ঠিত
      Posted On: 26 NOV 2018 2:31PM by PIB Guwahati


    ৰাজ্য সৈনিক ব ’ ৰ্ডৰ সঞ্চালক তথা সচিবৰ ২০১৮ বৰ্ষৰ তৃতীয়খন উত্তৰ পূৰ্বাঞ্চলৰ মাণ্ডলিক বৈঠক আজি গুৱাহাটীৰ সৈনিক ভৱন , সৈনিক কল্যাণ সঞ্চালকালয় , অসমত অনুষ্ঠিত হয়৷ বৈঠকখনত সভাপতিত্ব কৰে ভাৰত চৰকাৰৰ প্ৰতিৰক্ষা মন্ত্ৰালয়ৰ অৱসৰপ্ৰাপ্ত সৈনিকৰ কল্যাণ বিভাগৰ সচিব শ্ৰীমতী সঞ্জীৱনী কুট্টিয়ে ( আইএএছ ) ৷ শ্ৰীমতী কুট্টিয়ে ৰাজ্যিক সৈনিক ব ’ ৰ্ড / সঞ্চালকালয়ৰ বিভিন্ন দিশসমূহ পৰ্যৱেক্ষণ কৰে৷ এই বৈঠকত অৱসৰপ্ৰাপ্ত সৈনিকসকলৰ কল্যাণমূলক বিভিন্ন দিশ , চিকিত্সা সুবিধা প্ৰদান সম্বন্ধীয় বিভিন্ন সমস্যা বিশদভাৱে আলোচনা কৰাৰ লগতে বিদ্যমান ব্যৱস্থাসমূহৰ উন্নীতকৰণ সন্দৰ্ভতো আলোচনা কৰা হয়৷


    সৈনিক কল্যাণ , অসমৰ সঞ্চালক ব্ৰিগেডিয়াৰ যোশী নাৰায়ণ দত্ত গণেশ দত্তই তেওঁৰ আদৰণী ভাষণত অৱসৰপ্ৰাপ্ত সৈনিকসকলৰ সমস্যাসমূহৰ সমাধানৰ বাবে উক্ত বৈঠকখন অনুষ্ঠিত কৰা বুলি মন্তব্য কৰে৷ তেওঁ সমূহ প্ৰতিনিধিকে এই ক্ষেত্ৰত তেওঁলোকৰ নিজা ৰাজ্যসমূহৰ সমস্যাসমূহৰ সমাধানৰ বাবে আগবাঢ়ি আহিবলৈ অনুৰোধ জনায়৷


    শ্ৰীমতী কুট্টিৰ সভাপতিত্বত অনুষ্ঠিত হোৱা বৈঠকখনত জিলা সৈনিক কল্যাণ বিষয়া হিচাপে হ্ৰস্বকালীন সেৱা আয়োগৰ বিষয়া / নন - পেঞ্চনাৰৰ নিয়োগ ( জেডএছডব্লিউঅ ’ এছ ), জিলা সৈনিক ব ’ ৰ্ডত জিলা সৈনিক কল্যাণ কাৰ্যালয় স্থাপন , ইচিএইচএছ ( এক্স - ছাৰ্ভিচমেন কণ্ট্ৰিবিউট ’ ৰী হেল্থ স্কীম ) ৰ অধীনত অনুমোদিত চিকিত্সালৰ অভাৱ , বৃদ্ধ / বিধৱা ( নন - পেঞ্চনাৰ ) ক ইচিএইচএছ সুবিধা প্ৰদান ইত্যাদি বিভিন্ন বিষয়ত আলোচনা কৰা হয়৷ উত্তৰ পূৰ্বাঞ্চলৰ ৰাজ্যকেইখনৰ ৰাজ্য সৈনিক ব ’ ৰ্ডৰ সমূহ সঞ্চালকে এই বৈঠকখনত উপস্থিত থাকি তেওঁলোকৰ সমস্যাসমূহ উপস্থাপন কৰে আৰু ইয়াৰ সমাধানৰ বাবে মুক্ত আলোচনাত মিলিত হয়৷


    উল্লেখ্য , আজিৰ বৈঠকখনত অৱসৰপ্ৰাপ্ত চাকৰিয়ালৰ কল্যাণ বিভাগ , প্ৰতিৰক্ষা মন্ত্ৰালয়ৰ যুটীয়া সচিব শ্ৰী পুডি হৰি প্ৰসাদ আৰু সঞ্চালকালয় - সাধাৰণ পুনৰ্বাসন , প্ৰতিৰক্ষা মন্ত্ৰালয়ৰ সঞ্চালক প্ৰধান মেজৰ জেনেৰেল বিক্ৰম ডোগ্ৰাও উপস্থিত আছিল৷

    
    
    (Release ID: 1553866) Visitor Counter : 5
    
    
      Read this release in: English