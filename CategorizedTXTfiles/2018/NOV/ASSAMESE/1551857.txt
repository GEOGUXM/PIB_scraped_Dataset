      প্ৰধানমন্ত্ৰীৰ কাৰ্যালয়

      প্ৰধানমন্ত্ৰীৰ এমএছএমই খণ্ডৰ সমৰ্থন আৰু প্ৰচাৰ কাৰ্যসূচীৰ বাবে ঐতিহাসিক পদক্ষেপ মুকলি • প্ৰধানমন্ত্ৰীয়ে মুকলি কৰিলে ১২টা প্ৰধান পদক্ষেপ • ৫৯ মিনিটতে ঋণ প্ৰদান কৰা প’ৰ্টেল মুকলিৰ জৰিয়তে এমএছএমই খণ্ডত সহজ ঋণৰ ব্যৱস্থা • চিপিএছইৰ দ্বাৰা পৰিচালিত এমএছএমইৰ পৰা ২৫ শতাংশ বাধ্যতামূলক সামগ্ৰী আহৰণৰ ব্যৱস্থা • ঔদ্যোগিক আইনৰ অধীনত লঘূ দোষৰ ব্যৱস্থাপনাৰ সৰলীকৰণ
      Posted On: 02 NOV 2018 7:21PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ক্ষুদ্ৰ , লঘূ আৰু মজলীয়া উদ্যোগ ( এমএছএমই ) খণ্ডৰ সমৰ্থন আৰু প্ৰচাৰ কাৰ্যসূচীৰ বাবে এক ঐতিহাসিক পদক্ষেপ মুকলি কৰে৷ এই কাৰ্যসূচীৰ অংশ হিচাপে প্ৰধানমন্ত্ৰীয়ে সমগ্ৰ দেশতে এমএছএমইৰ বিকাশ , প্ৰসাৰ আৰু সুবিধা প্ৰদানৰ অৰ্থে ১২টা প্ৰধান বিষয়ৰ কথা ঘোষণা কৰে৷


    প্ৰধানমন্ত্ৰীয়ে কয় যে আজি তেওঁ ঘোষণা কৰা এই ১২টা সিদ্ধান্তই এমএছএমই খণ্ডত এক নতুন অধ্যায়ৰ মুকলি কৰিব৷ এমএছএমইক ভাৰতৰ নিয়োজন বৃদ্ধিৰ একমাত্ৰ বৃহৎ অনুষ্ঠান বুলি অভিহিত কৰি প্ৰধানমন্ত্ৰীয়ে ভাৰতৰ লঘূ উদ্যোগসমূহৰ বিখ্যাত ভাৰতীয় পৰম্পৰা , লুধিয়ানা হোচাইৰী আৰু বাৰাণসী শাৰীৰ কথা উল্লেখ কৰে৷


    প্ৰধানমন্ত্ৰীয়ে কয় যে কেন্দ্ৰীয় চৰকাৰৰ সফল অৰ্থনৈতিক সংশোধন কাৰ্যসূচীৰ ফলতেই ভাৰতে ‘ ইজ অব্ ডুয়িং বিজনেছ মূল্যায়ন ’ ত বিগত চাৰিটা বছৰত ১৪২ নম্বৰ স্থানৰ পৰা আগুৱাই আহি ৭৭ নম্বৰ স্থান লাভ কৰিবলৈ সক্ষম হৈছে৷


    প্ৰধানমন্ত্ৰীয়ে কয় যে এমএছএমই খণ্ডত পাঁচটা প্ৰধান সুবিধা প্ৰদান কৰা হৈছে৷ ইয়াৰ ভিতৰত ঋণৰ অভিগমন , বজাৰ অভিগমন , প্ৰযুক্তিৰ উত্তৰণ , ইজ অব্ ডুয়িং বিজনেছ আৰু কৰ্মচাৰীৰ বাবে সুৰক্ষাৰ ব্যৱস্থা আদি অন্তৰ্ভুক্ত কৰা হৈছে৷ তেওঁ কয় যে দিপাৱলীৰ উপহাৰ হিচাপে ঘোষণা কৰা এই ১২টা সিদ্ধান্তই এই পাচোঁটা শাখাৰ প্ৰত্যেককে প্ৰতিনিধিত্ব কৰিব৷


    ঋণৰ অভিগমন


    প্ৰথম ঘোষণা অনুসৰি প্ৰধানমন্ত্ৰীয়ে কয় যে ৫৯ মিনিটতে ঋণৰ অনুমোদন প ’ ৰ্টেলে এমএছএমইৰ বাবে ঋণ লাভ সহজলভ্য কৰি তুলিব৷ তেওঁ কয় যে এই প ’ ৰ্টেলটোৰ জৰিয়তে ৫৯ মিনিটতে ১ কোটি টকা পৰ্যন্ত ঋণৰ অনুমোদন জনোৱা হ ’ ব৷ এই প ’ ৰ্টেলটোৰ লিংক জিএছটি প ’ ৰ্টেলৰ জৰিয়তে উপলব্ধ হ ’ ব বুলি তেওঁ জানিবলৈ দিয়ে৷ প্ৰধানমন্ত্ৰীয়ে কয় যে নতুন ভাৰতত কোনেও বেংকলৈ বাৰে বাৰে যোৱাৰ প্ৰয়োজন নহয়৷


    তাৰোপৰি সকলো জিএছটি পঞ্জীকৃত এমএছএমইৰ বাবে নতুন অথবা বিদ্যমান ঋণত ২ শতাংশ ৰেহাইৰ কথাও প্ৰধানমন্ত্ৰীয়ে তেওঁৰ দ্বিতীয় ঘোষণাত উল্লেখ কৰে৷ যিসকল ৰপ্তানিকাৰীয়ে প্ৰি - শ্বিপমেণ্ট আৰু পোষ্ট - শ্বিপমেণ্টৰ বাবে ঋণ লাভ কৰিছে তেওঁলোকৰ বাবে সুতৰ ৰেহাই ৩ শতাংশৰ পৰা ৫ শতাংশলৈ বৃদ্ধি কৰা হৈছে৷


    প্ৰধানমন্ত্ৰীয়ে কৰা তৃতীয় ঘোষণা অনুসৰি যিবোৰ উদ্যোগৰ টাৰ্ণ অভাৰ ৫০০ কোটিতকৈ অধিক , এতিয়াৰে পৰা সেইবোৰ উদ্যোগক বাধ্যতামূলকভাৱে ট্ৰেড ৰিচিভেবল্ছ ই - ডিচকাউণ্টিং ছিষ্টেম ( টিআৰইডিএছ ) ৰ আওতালৈ অনা হ ’ ব৷ তেওঁ কয় যে এই প ’ ৰ্টেলত সংযোগীকৰণৰ দ্বাৰা উদ্যমীসকলে তেওঁলোকৰ অনাগত অৰ্জনযোগ্যৰ ভিত্তিত বেংকৰ পৰা ঋণ লাভ কৰিব পাৰিব৷ ইয়েই তেওঁলোকৰ নগদ চক্ৰৰ সমস্যা দূৰ কৰিব৷


    বজাৰৰ অভিগমন


    প্ৰধানমন্ত্ৰীয়ে কয় যে উদ্যমীসকলৰ বজাৰ অভিগমনৰ বাবে কেন্দ্ৰীয় চৰকাৰে ইতিমধ্যেই পদক্ষেপ গ্ৰহণ কৰিছে৷ ভাষণ প্ৰসংগত তেওঁ চতুৰ্থটো ঘোষণাত কয় যে ৰাজহুৱা খণ্ডৰ উদ্যোগসমূহে এতিয়াৰে পৰা বাধ্যতামূলকভাৱে এমএছএমইৰ পৰা পূৰ্বৰ ২০ শতাংশৰ পৰিৱৰ্তে ২৫ শতাংশ সামগ্ৰী আহৰণ কৰিব লাগিব৷


    প্ৰধানমন্ত্ৰীয়ে কয় যে তেওঁৰ পঞ্চমটো ঘোষণা মহিলা উদ্যমীৰ সৈতে জড়িত৷ তেওঁ কয় যে এমএছএমইৰ পৰা বাধ্যতামূলক ২৫ শতাংশ সামগ্ৰী আহৰণৰ ক্ষেত্ৰত এতিয়াৰে পৰা ৩ শতাংশ মহিলা উদ্যমীৰ বাবে সংৰক্ষিত থাকিব৷


    প্ৰধানমন্ত্ৰীয়ে কয় যে ১ . ৫ লাখতকৈও অধিক যোগানকৰ্তা বৰ্তমানে জিইএমত পঞ্জীকৃত হৈছে৷ ইয়াৰে ৪০ , ০০০ হাজাৰ এমএছএমইৰ৷ জিইএমৰ জৰিয়তে ১৪ , ০০০ কোটি টকাতকৈও অধিক লেনদেন এই পৰ্যন্ত হৈছে বুলি তেওঁ জানিবলৈ দিয়ে৷ প্ৰধানমন্ত্ৰীয়ে তেওঁৰ ষষ্ঠ ঘোষণাত কেন্দ্ৰীয় চৰকাৰৰ সকলো ৰাজহুৱা খণ্ডৰ উদ্যোগ এতিয়া বাধ্যতামূলকভাৱে জিইএমৰ অংশ বুলি ঘোষণা কৰে৷ তেওঁ কয় যে তেওঁলোকে নিজৰ সকলো ভেণ্ডৰৰ পঞ্জীয়নো জিইএমত কৰা উচিত৷


    প্ৰযুক্তিৰ উত্তৰণ


    প্ৰযুক্তিৰ উত্তৰণৰ বিষয়ে আলোকপাত প্ৰধানমন্ত্ৰীয়ে কয় যে সামগ্ৰী ডিজাইনৰ ক্ষেত্ৰত সমগ্ৰ দেশতে টুল ৰূমে এক গুৰুত্বপূৰ্ণ ভূমিকা পালন কৰে৷ সপ্তমটো ঘোষণাত তেওঁ সমগ্ৰ দেশতে ২০ টা কেন্দ্ৰ স্থাপিত হ ’ ব বুলি ঘোষণা কৰে আৰু টুল ৰূম হিচাপে ১০০টা স্প ’ ক স্থাপিত হ ’ ব৷


    ইজ অব্ ডুয়িং বিজনেছ


    ইজ অব্ ডুয়িং বিজনেছৰ বিষয়ে আলোকপাত কৰি প্ৰধানমন্ত্ৰীয়ে কয় যে তেওঁৰ অষ্টমটো ঘোষণা ফাৰ্মা উদ্যোগসমূহৰ সৈতে জড়িত৷ তেওঁ কয় যে ফাৰ্মা এমএছএমইৰ ক্লাষ্টাৰ গঠন কৰা হ ’ ব৷ এই ক্লাষ্টাৰ স্থাপন ব্যয়ৰ ৭০ শতাংশ কেন্দ্ৰীয় চৰকাৰে বহন কৰিব৷


    প্ৰধানমন্ত্ৰীয়ে কয় যে তেওঁৰ নৱম ঘোষণাটো চৰকাৰী প্ৰক্ৰিয়াৰ সৰলীকৰণৰ বিষয়ে৷ তেওঁ কয় যে নৱম ঘোষণাটো হ ’ ল ৮ শ্ৰমিক আইন আৰু ১০ কেন্দ্ৰীয় বিধিৰ অধীনত এতিয়াপে পৰা বছৰত এবাৰকৈ ফাইল কৰিব লাগিব৷


    প্ৰধানমন্ত্ৰীয়ে কয় যে দশম ঘোষণাটো হ ’ ল এতিয়াৰে পৰা উদ্যোগসমূহ কম্পিউটাৰাইজড যাদৃচ্ছিক আৱণ্টনৰ জৰিয়তে একোজনকৈ পৰিদৰ্শকে পৰিদৰ্শন কৰিব৷


    স্থাপনৰ অংশ হিচাপে একোজন উদ্যমীয়ে দুটা বিষয়ত সন্মতি প্ৰদান কৰিব লাগিব বুলি প্ৰধানমন্ত্ৰীয়ে মন্তব্য প্ৰদান কৰে , প্ৰথমটো হ ’ ল পৰিবেশৰ পৰিষ্কাৰকৰণ আৰু দ্বিতীয়টো হ ’ ল স্থাপনৰ সন্মতি৷ তেওঁ কয় যে একাদশ ঘোষণাটো হ ’ ল পূৰ্বৰ বায়ু প্ৰদূষণ আইন আৰু জল প্ৰদূষণ আইন একত্ৰীকৰণ কৰি একেটা আইনৰ আওতালৈ অনাটো৷ তাৰোপৰি ৰিটাৰ্ণসমূহ স্ব - প্ৰত্যয়তিৰ দ্বাৰা গ্ৰহণ কৰা হ ’ ব বুলিও তেওঁ জানিবলৈ দিয়ে৷


    দ্বাদশ ঘোষণা হিচাপে প্ৰধানমন্ত্ৰীয়ে ঔদ্যোগিক আইনৰ অধীনত লঘূ দোষসমূহৰ ব্যৱস্থাপনা সৰলীকৰণ কৰা হ ’ ব বুলি উল্লেখ কৰে৷ তেওঁ কয় যে উদ্যমীসমূহে ন্যায়ালয়ৰ কাষ চাপিব নালাগে , কিন্তু কেইটামান সৰল প্ৰক্ৰিয়াৰ দ্বাৰাই ইয়াক সমাধান কৰিব পাৰিব৷


    এমএছএমই খণ্ডৰ কৰ্মচাৰীসমূহৰ সামাজিক সুৰক্ষা


    প্ৰধানমন্ত্ৰীয়ে এমএছএমই খণ্ডৰ কৰ্মচাৰীসকলৰ সামাজিক সুৰক্ষাৰ বিষয়েও উল্লেখ কৰে৷ তেওঁ কয় যে কৰ্মচাৰীসকলে যাতে জন ধন একাউণ্ট , ভৱিষ্য নিধি আৰু বীমাৰ সুৰক্ষা নিশ্চিতভাৱে লাভ কৰিব পাৰে তাৰবাবে এটা অভিযান মুকলি কৰা হ ’ ব৷ প্ৰধানমন্ত্ৰীয়ে কয় যে এই সিদ্ধান্তসমূহে ভাৰতত এমএছএমই খণ্ডক শক্তিশালী কৰাত গুৰুত্বপূৰ্ণ ভূমিকা পালন কৰিব৷ তেওঁ কয় যে এই প্ৰচাৰ কাৰ্যসূচীৰ প্ৰণয়নসমূহ ১০০ দিনৰ মূৰে মূৰে নিৰীক্ষণ কৰা হ ’ ব৷


    *****


    AKT/SH/SBP/MANN

    
    
    (Release ID: 1551857) Visitor Counter : 3
    
    
      Read this release in: English , Marathi , Hindi , Bengali , Tamil , Kannada