      তথ্য আৰু সম্প্ৰচাৰ মন্ত্ৰালয়

      চৰকাৰী আঁচনি তথা কাৰ্যসূচীসমূহৰ দুৰ্বল প্ৰচাৰৰ ব্যৱস্থাপনা সন্দৰ্ভত পদক্ষেপ গ্ৰহণ কৰা উচিতঃ বিধায়ক ৰূপক শৰ্মা
      নগাঁৱত পিআইবিৰ ‘বাৰ্তালাপ’ শীৰ্ষক কৰ্মশালা অনুষ্ঠিত

      Posted On: 02 NOV 2018 3:17PM by PIB Guwahati

    ভাৰত চৰকাৰৰ প্ৰেছ ইনফ ’ ৰ্মেছন ব্যুৰ ’ ৰ গুৱাহাটীৰ আঞ্চলিক কাৰ্যালয়ে আজি নগাঁৱত জিলা প্ৰশাসনৰ সহযোগত ‘ বাৰ্তালাপ ’ শীৰ্ষক এক সংবাদ মাধ্যমৰ কৰ্মশালা অনুষ্ঠিত কৰে৷


    আদৰণি ভাষণত পিআইবি গুৱাহাটীৰ মিডিয়া আৰু কমিউনিকেচন বিষয়া শ্ৰী গোপজি ৎ দাসে কৰ্মশালাখনৰ উদ্দেশ্যৰ বিষয়ে বৰ্ণনা কৰে৷


    সভাখনত উপস্থিত থাকি নগাঁৱৰ বিধায়ক তথা মুখ্য অতিথি শ্ৰী ৰূপক শৰ্মাই কয় , ‘‘ আজি সমগ্ৰ দেশতে কেন্দ্ৰীয় চৰকাৰৰ দ্বাৰা বিভিন্ন আঁচনি প্ৰণয়ন কৰা হৈছে৷ আমাৰ প্ৰধান উদ্দেশ্য তেনেধৰণৰ কাৰ্যসূচীৰ ব্যাপক প্ৰচাৰৰ জৰিয়তে হিতাধিকাৰীসকলক আঁচনিৰ সুবিধা প্ৰদান কৰাটো উচিত৷ ’’


    নগাঁৱৰ উপায়ুক্ত শ্ৰী বিশ্বজিত পেগুৱে ভাষণ প্ৰসংগত কয় , ‘‘ এই কাৰ্যসূচীৰ প্ৰধান উদ্দেশ্য হৈছে সাংবাদিকসকলক চৰকাৰৰ বিভিন্ন আঁচনি সন্দৰ্ভত অৱগত কৰোৱাটো তথা সংবাদ মাধ্যমৰ সন্মুখত ইয়াক কেনেদৰে প্ৰস্তুত কৰিব লাদে সেই বিষয়ে আলোচনা কৰা৷ এয়া অতিশয় প্ৰয়োজনীয় যে চৰকাৰী আঁচনিসমূহৰ প্ৰতিবেদন এইদৰে প্ৰস্তুত কৰিব লাগে যাতে জনসাধাৰণে আঁচনিসমূহৰ বিষয়ে উপযুক্ত তথ্য লাভ কৰি ইয়াৰ সুবিধা গ্ৰহণ কৰিব পাৰে৷ ’’ ভাষণত শ্ৰী পেগুৱে ভাৰত চৰকাৰৰ পিএমএৱাইজি আঁচনিৰ বিষয়ে বিশদভাৱে বৰ্ণনা কৰি নগাঁও জিলাত এয়া কিদৰে প্ৰণয়ন কৰা হৈছে সেই সন্দৰ্ভত উপস্থিতসকলৰ সন্মুখত আলোকপাত কৰে৷ নগাঁৱৰ সাংবাদিকসকলৰ সৈতে হোৱা মত বিনিময়ত শ্ৰী পেগুৱে সাংবাদিকসকলক চৰকাৰ আৰু জনসাধাৰণৰ মাজত এক গুৰুত্বপূৰ্ণ মাধ্যম বুলি অভিহিত কৰি কয় যে তেওঁলোকে প্ৰশাসন আৰু নাগৰিকৰ মাজত তথ্য আদান - প্ৰদান তথা যোগাযোগ স্থাপনত এক গুৰুত্বপূৰ্ণ ভূমিকা পালন কৰে৷


    তথ্য আৰু সম্প্ৰচাৰ মন্ত্ৰালয় ( এমআইবি ) ৰ উত্তৰ পূব মণ্ডলৰ সঞ্চালক প্ৰধান শ্ৰী কে . এছ . ধাতৱালিয়াই ভাষণ প্ৰদান কৰি কয় , ‘‘ কৰ্মশালাখনৰ জৰিয়তে চৰকাৰী নীতি , কাৰ্যসূচী তথা আঁচনিসমূহৰ তথ্যৰ বিষয়ে কাৰ্যকৰীৰূপত ব্যাপকভাৱে জনসাধাৰণৰ মাজলৈ লৈ যোৱাৰ প্ৰয়াস কৰা হৈছে৷ ’’ তেওঁ সংবাদ মাধ্যমৰ সৈতে জড়িত ব্যক্তিসকলক নিৰপেক্ষভাৱে তথা নিষ্ঠাৰে কাম কৰি যাবলৈ আহ্বান জনায়৷


    কৰ্মশালাখনত উপস্থিত থাকি জ্যেষ্ঠ সাংবাদিক শ্ৰী সমুদ্ৰগুপ্ত কাশ্যপে তেওঁৰ অধিৱেশনত স্বাস্থ্যখণ্ডত সংবাদ মাধ্যমে গ্ৰহণ কৰা ভূমিকা সম্পৰ্কে অৱগত কৰে৷ জনসাধাৰণৰ কল্যাণৰ উদ্দেশ্যে কেন্দ্ৰ চৰকাৰ তথা ৰাজ্য চৰকাৰ উভয়ে গ্ৰহণ কৰা পদক্ষেপসমূহৰ বিষয়ে যাতে সমাজৰ সকলো শ্ৰেণীৰ মানুহে অৱগত হ ’ ব পাৰে তাৰবাবে সক্ৰিয় সাংবাদিকতা প্ৰয়োজনীয়তা সন্দৰ্ভত তেওঁ আলোকপাত কৰে৷ স্বচ্ছ ভাৰত , ৰাষ্ট্ৰীয় পুষ্টি মাহ , মিছন ইন্দ্ৰধনুশ আদিৰ দৰে চৰকাৰী আঁচনিসমূহৰ প্ৰচাৰৰ ক্ষেত্ৰত তেওঁ সাংবাদিকসকলৰ পৰা ধনাত্মক সহযোগিতাৰ বাবে আহ্বান কৰে৷


    কৰ্মশালাখনত সাংবাদিকতাৰ উন্নয়নৰ বিভিন্ন আঁচনি তথা গ্ৰামাঞ্চলৰ উন্নয়নৰ ক্ষেত্ৰত সাংবাদিকসকলে গ্ৰহণ কৰিবলগীয়া ভূমিকা সন্দৰ্ভত বিশেষ কাৰিকৰী অধিৱেশনো অনুষ্ঠিত কৰা হয়৷ এই অধিৱেশনত বিভিন্ন কৰ্মক্ষেত্ৰৰ সৈতে জড়িত জ্যেষ্ঠ তথা অভিজ্ঞ ব্যক্তিয়ে তেওঁলোকৰ অভিজ্ঞতাসমূহ বিনিময় কৰে৷


    তাৰোপৰি শ্ৰী চন্দন কলিতা , আইটিঅ ’, জিলা পৰিষদ ; ডঃ অতুল চন্দ্ৰ পাতৰ , স্বাস্থ্য সেৱাৰ যুঁটীয়া সঞ্চালক ; শ্ৰী পংকজ বৰদলৈ , কাৰ্যকৰী অভিযন্তা , পিএইচই ; শ্ৰী তৰুণ হাজৰিকা , বিষয়া , কৃষি বিভাগ , নগাঁও ; শ্ৰী সুবীৰ কুমাৰ দাস , ৰাজ্যিক পৰামৰ্শদাতা , ইউনিচেফ নগাঁও প্ৰমুখ্যে বিভিন্ন ব্যক্তিয়ে কৰ্মশালাখনত উপস্থিত থাকি চৰকাৰী আঁচনিসমূহ যেনে পিএমএৱাইজি , মিছন ইন্দ্ৰধনুশ , স্বচ্ছ ভাৰত অভিযান , কৃষি , পোষণ অভিযান আদিসমূহৰ বিষয়ে বক্তব্য প্ৰদান কৰে৷


    উল্লেখ্য , উক্ত কৰ্মশালাখনৰ জৰিয়তে জিলা পৰ্যায়ত তথা মহকুমা পৰ্যায়ত পিআইবি আৰু সাংবাদিকসকলৰ মাজৰ সম্পৰ্ক দৃঢ় কৰাৰ লক্ষ্য নিৰ্ধাৰণ কৰা হৈছে৷ এই কৰ্মশালাখন চৰকাৰৰ সংবাদ প্ৰচাৰৰ কৌশলৰ ৰূপত কৰ্মৰত সাংবাদিকসকলৰ মাজত প্ৰত্যক্ষ সম্পৰ্ক স্থাপনৰ এক পদক্ষেপ হিচাপে বিবেচিত হৈছে৷


    নগাঁও জিলাৰ এশতকৈও অধিক সাংবাদিকে এই এদিনীয়া কৰ্মশালাখনত অংশগ্ৰহণ কৰে৷ সাংবাদিকসকলক গ্ৰামাঞ্চলৰ উন্নয়নৰ ক্ষেত্ৰত চৰকাৰী আঁচনিসমূহৰ বিষয়ে জনসাধাৰণক সজাগ কৰা সন্দৰ্ভত তেওঁলোকে গ্ৰহণ কৰিবলগীয়া ভূমিকা সম্পৰ্কে অৱগত কৰোৱা হয়৷


    আঞ্চলিক আউটৰিচ্চ ব্যুৰ ’ ৰ মুখ্য বিষয়া ডঃ এ . এম . ফাৰুকি আৰু নগাঁও জিলাৰ ডিআইপিআৰঅ ’ শ্ৰী সমৰ কলিতাও এই কাৰ্যসূচীত উপস্থিত আছিল৷

    
    
    (Release ID: 1551730) Visitor Counter : 7
    
    
      Read this release in: English