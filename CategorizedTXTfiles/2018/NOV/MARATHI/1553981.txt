      गृह मंत्रालय

      राष्ट्रीय आपत्ती व्यवस्थापन प्राधिकरणाच्या 14 व्या स्थापना दिवसाचे किरेन रिजीजू यांच्या हस्ते उद्‌घाटन
      Posted On: 27 NOV 2018 2:55PM by PIB Mumbai


    नवी दिल्ली , 27 नोव्हेंबर 2018


    केंद्रीय गृहराज्यमंत्री किरेन रिजीजू यांनी आज नवी दिल्लीत राष्ट्रीय आपत्ती व्यवस्थापन प्राधिकरण अर्थात एनडीएमएच्या 14 व्या स्थापना दिवसाचं उद्‌घाटन केले. ‘ आपत्ती संदर्भात धोक्याची पूर्वसूचना ’ ही यावर्षीच्या स्थापना दिवसाची संकल्पना आहे.


    एनडीएमएने आपत्ती व्यवस्थापनाकडे बघण्याचा दृष्टीकोनच बदलून टाकला आहे असे रिजीजू यांनी यावेळी सांगितले. विस्तीर्ण देश आणि मोठी लोकसंख्या असूनही आपत्ती व्यवस्थापनात मोठा पल्ला गाठल्याचे त्यांनी सांगितले. आपत्ती व्यवस्थापन संदर्भात भारत अग्रणी भूमिका बजावत असल्याचे ते म्हणाले. आपत्तीविषयी जागरुकता आणि धोक्याची पूर्वसूचना देणाऱ्या प्रणालीतील सुधारणांमुळे आपत्तींविरुद्धची अर्धी लढाई जिंकता येते यावर त्यांनी भर दिला.


    “ स्थापनेनंतरच्या गेल्या तेरा वर्षात एनडीएमएने केवळ आपत्ती निवारणातच मोठे कार्य केले नसून एकंदरित आपत्तीतून निर्माण होणारे धोके कमी करण्याचेही कार्य केले आहे ” असे एनडीएमएचे सदस्य आर.के.जैन यांनी सांगितले.


    याप्रसंगी एनडीएमएतर्फे नैसर्गिक आपत्तीला तोंड देऊ शकणारी बांधकाम करण्यासंदर्भात, गवंड्यांसाठी एक प्रशिक्षक पुस्तिकचे प्रकाशन करण्यात आले.


    B.Gokhale/J.Patankar/P.Malandkar


    

    
    (Release ID: 1553981) Visitor Counter : 23
    
    
      Read this release in: English