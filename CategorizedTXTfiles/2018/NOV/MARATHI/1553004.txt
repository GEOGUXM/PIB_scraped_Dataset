      नौवहन मंत्रालय

      मुंबई बंदरालगतच्या विकास कामाचे उद्या उद्‌घाटन
      Posted On: 16 NOV 2018 6:14PM by PIB Mumbai


    नवी दिल्ली , 16 नोव्हेंबर 2018


    मुंबई बंदरात सुरु असलेल्या विकास कामाअंतर्गत दोन तरंगत्या उपाहारगृहांचे उद्‌घाटन केंद्रीय नौवहन, रस्ते वाहतूक आणि महामार्ग, जलसंपदा,नदी विकास आणि गंगा पुनरुज्जीवन मंत्री नितीन गडकरी यांच्या हस्ते उद्या होणार आहे. मुंबई पोर्ट ट्रस्टच्या नवीन ईस्टर्न वॉटर फ्रंटच्या भूमीपूजन समारंभातही ते सहभागी होतील. मुंबई-एलिफंटा रोपवेसाठी तसेच बंदरावर विशेष सुविधांनी युक्त रुग्णालय बांधण्यासाठी निविदा मागवण्याच्या प्रक्रियेचीही ते सुरुवात करतील.


    दोन तरंगत्या उपाहारगृहांची क्षमता प्रत्येकी 475 व्यक्तींची आहे. तीन तरंगत्या उपाहारगृहांसाठी परवाने देण्यात आले आहेत. कौटुंबिक सोहळे, विशेष कार्यक्रम, बैठकींसाठी ती उपलब्ध असतील. या उपहारगृहांवर 500 लाईफ जॅकेट्स, रडार, इको-साउंडर, जीपीएस आणि एआयएस या सुविधा असतील.


    मुंबई-एलिफंटा रोपवे हा समुद्रावरील जगातला सर्वात लांब रोप वे असेल. समुद्रसपाटीपासून 50 ते 125 मीटर उंचीवर तो बांधला जाईल. यासाठी 800 कोटी रुपये खर्च अपेक्षित असून ऑगस्ट 2022 पर्यंत पूर्ण केला जाणार आहे.


    N.Sapre/S.Kane/P.Malandkar


    

    
    (Release ID: 1553004) Visitor Counter : 26
    
    
      Read this release in: English