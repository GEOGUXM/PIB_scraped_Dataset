      वाणिज्य आणि उदयोग मंत्रालय

      निर्यातीला चालना देण्यासाठी वस्रोद्योग क्षेत्राने आराखडा तयार करण्याची केंद्रीय मंत्री सुरेश प्रभू यांची सूचना
      Posted On: 28 NOV 2018 6:09PM by PIB Mumbai


    नवी दिल्ली , 28 नोव्हेंबर 2018


    जागतिक बाजारात भारताच्या वस्त्रोद्योगाला स्थाना मिळवून देण्याच्या दृष्टीने निर्यातीला चालना देण्यासाठी वस्त्रोद्योग क्षेत्राने एक आराखडा तयार करावा अशी सूचना केंद्रीय वाणिज्य, उद्योग आणि नागरी हवाई वाहतूक मंत्री सुरेश प्रभू यांनी केली आहे. भारतीय वस्त्रोद्योग महासंघाच्या नवी दिल्ली येथे झालेल्या जागतिक परिषदेत ते बोलत होते. त्यासाठी सरकार वस्त्रोद्योग क्षेत्राला सर्वतोपरी सहाय्य करेल असे ते म्हणाले.


    देशाच्या अर्थव्यवस्थेत वस्त्रोद्योग आणि तयार कपड्यांच्या बाजाराचे योगदान आणखी वाढवणे शक्य आहे. त्यासाठी या क्षेत्रात नव्या आणि अधिक सक्षम तंत्रज्ञान व प्रक्रिया आणायला हव्यात ज्यातून आपली उत्पादने अधिक दर्जेदार होऊ शकतील असे त्यांनी सांगितले.


    वस्त्रोद्योग क्षेत्राने आपल्या दृष्टीकोनात आधुनिकता आणावी तसेच शेजारी राष्ट्रांशी स्पर्धा करुन त्याचा फायदा घ्यावा त्याशिवाय वस्त्रोद्योग उत्पादनांच्या सर्व कच्च्या मालाची साखळी विकसित करण्यावर भर द्यावा असा सल्ला त्यांनी दिला.


    अमेरिका आणि युरोपात भारतीय वस्त्र उत्पादनांची निर्यात वाढवण्यासाठी विशेष प्रयत्न करायला हवेत यासाठी भारत सरकार निर्यात भागीदार शोधण्याच्या प्रयत्नात असल्याचे त्यांनी सांगितले. युरोपीय महासंघासोबत भारताने केलेला मुक्त व्यापार करार उद्योगांसाठी पूरक ठरेल आणि स्पर्धात्मक वातावरण वस्त्रोद्योगाला पोषक ठरेल असेही त्यांनी सांगितले.


    B.Gokhale/R.Aghor/P.Malandkar


    

    
    (Release ID: 1554186) Visitor Counter : 11
    
    
      Read this release in: English