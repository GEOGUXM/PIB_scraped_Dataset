      पर्यटन मंत्रालय

      नवी दिल्ली येथील आयजीआय विमानतळ येथे पर्यटक सुविधा आणि माहिती केंद्राचे के जे. अल्फॉन्स यांच्या हस्ते उद्घाटन
      
      पर्यटन मंत्रालय लवकरच मुंबई, चेन्नई, कोलकाता, गया आणि वाराणसी येथे दिवस-रात्र सुविधा केंद्र सुरू करणार

      Posted On: 05 NOV 2018 5:26PM by PIB Mumbai

      नवी दिल्ली, 5 नोव्हेंबर 201 8


      केंद्रीय पर्यटन राज्यमंत्री (स्वतंत्र प्रभार) के. जे. अल्फॉन्स यांच्या हस्ते आज इंदिरा गांधी आंतरराष्ट्रीय विमानतळ , नवी दिल्ली येथे पर्यटक सुविधा आणि माहिती केंद्राचे उद्घाटन करण्यात आले. आयजीआय विमानतळच्या टी 3 आगमन द्वाराकडे हे सुविधा केंद्र आहे. मुंबई, चेन्नई, कोलकाता, गया आणि वाराणसी येथेही पर्यटन मंत्रालय सुविधा केंद्रे सुरू करीत आहे.


      सरकारच्या वतीने अभ्यागतांसाठीचे असे हे पहिले सुविधा केंद्र असून यामुळे देशाला भेट देणाऱ्या पर्यटकांना खूप मदत होईल असे के. जे. अल्फॉन्स म्हणाले. हे केंद्र पर्यटन मंत्रालयाच्या '1363' या हेल्पलाइनशी दिवस-रात्र जोडले असल्यामुळे बिगर इंग्रजी भाषिक पर्यटकांनाही मदत होईल जेथे पर्यटक थेट विदेशी भाषिक एजंट्सशी बोलू शकतील आणि फ्रेंच, जर्मन, इटालियन, पोर्तुगीज, रशियन, जपानी, कोरियन, चीनी आणि अरबी भाषेत मार्गदर्शन मिळवू शकतात.


      आयजीआय विमानतळ , नवी दिल्ली येथे आगमन होणाऱ्या देशांतर्गत आणि आंतरराष्ट्रीय पर्यटकांना 24x7 माहिती प्रदान करण्याच्या हेतूने पर्यटन मंत्रालयाने या केंद्राचीची स्थापना केली आहे. पर्यटक सुविधा केंद्रात 2 कर्मचारी आणि पर्यवेक्षक असतील जे पर्यटकांच्या समस्यांचे निराकरण करतील आणि माहितीसह त्यांना मार्गदर्शन करतील. या केंद्रात उच्च दर्जाचे पर्यटक साहित्य उपलब्ध असणार आहे.


      N.Sapre / S.Tupe /P.Kor

    
    
    (Release ID: 1551931) Visitor Counter : 17
    
    
      Read this release in: English