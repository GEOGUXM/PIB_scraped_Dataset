      रसायन आणि खते मंत्रालय

      सर्वांसाठी स्वस्त आणि दर्जेदार औषधे उपलब्ध करुन देण्याच्या सरकारच्या योजनेमुळे रुग्णांची 15,000 कोटी रुपयांची बचत- मनसुख मांडवीय
      Posted On: 20 NOV 2018 5:59PM by PIB Mumbai


    नवी दिल्ली , 20 नोव्हेंबर 2018


    सर्वांना परवडतील अशी दर्जेदार औषधे उपलब्ध करुन देण्याच्या सरकारच्या उपक्रमामुळे देशभरातील रुग्णांची 15,000 कोटी रुपयांची बचत झाली आहे अशी माहिती केंद्रीय रसायन आणि खते विभागाचे राज्यमंत्री मनसुख मांडवीय यांनी दिली. राष्ट्रीय औषध निर्माण मूल्य प्राधिकरणाने हा अंदाज व्यक्त केला असल्याचे त्यांनी सांगितले.


    देशातल्या प्रत्येक नागरिकाच्या आरोग्याची काळजी घेण्याच्या पंतप्रधान नरेंद्र मोदी यांच्या धोरणामुळे केंद्रीय रसायने आणि खते मंत्रालयाने काही औषधांच्या किंमती नियंत्रणात ठेवण्याचे धोरण आखले होते. यानुसार जीवरक्षक आणि अत्यावश्यक औषधांच्या किंमती कमी करण्यात आल्या होत्या. त्याशिवाय हृदयात घातला जाणाऱ्या कोरोनरी स्टेन्टची किंमतही सरकारने कमी केली. याचा लाभ 10 लाख रुग्णांना झाला आहे तर गुडघे प्रत्यारोपण शस्त्रक्रियेचा खर्च कमी केल्यामुळे दीड लाख रुग्णांना लाभ झाल्याचे मांडवीय यांनी सांगितले.


    B.Gokhale/R.Aghor/P.Malandkar


    

    
    (Release ID: 1553323) Visitor Counter : 20
    
    
      Read this release in: English