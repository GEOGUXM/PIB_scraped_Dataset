      सामाजिक न्याय आणि सबलीकरण मंत्रालय

      आंतरराष्ट्रीय दिव्यांग दिनानिमित्त 3 डिसेंबरला उपराष्ट्रपतींच्या हस्ते राष्ट्रीय पुरस्कार होणार प्रदान
      Posted On: 30 NOV 2018 4:37PM by PIB Mumbai


      नवी दिल्ली, 30 नोव्हेंबर 201 8


      आंतरराष्ट्रीय दिव्यांग दिनानिमित्त 3 डिसेंबरला उपराष्ट्रपती एम. व्यंकय्या नायडू यांच्या हस्ते 3 डिसेंबर 2018 रोजी राष्ट्रीय पुरस्कार प्रदान करण्यात येणार आहेत. नवी दिल्लीतल्या विज्ञान भवन येथे होणाऱ्या कार्यक्रमाला केंद्रीय सामाजिक न्याय आणि सबलीकरण मंत्री थावरचंद गेहलोत, राज्यमंत्री क्रिशन पाल गुर्जर, रामदास आठवले, विजय सांपला आणि इतर मान्यवर उपस्थित राहणार आहेत. दिव्यांग व्यक्तींच्या सबलीकरणासाठी काम करणाऱ्या 56 व्यक्ती आणि 16 संस्थांना पुरस्‍कार देण्यात येणार आहेत. एकूण 14 प्रकारात हे पुरस्कार प्रदान करण्यात येणार आहे.


      राष्ट्रीय पुरस्कारासाठीचे 14 प्रकार पुढीलप्रमाणे-

       1. सर्वोत्तम दिव्यांग कर्मचारी/स्वयंरोजगारी दिव्यांग व्यक्ती
       2. सर्वोत्तम नियोक्ता आणि नियोजन अधिकारी आणि/किंवा संस्था
       3. दिव्यांग व्यक्तींच्या सक्षमीकरणासाठी काम करणारी सर्वोत्तम व्यक्ती आणि संस्था
       4. आदर्श श्रेणी
       5. दिव्यांग व्यक्तींचे जीवन सुधारण्यासाठी केलेले सर्वोत्तम उपयोजित संशोधन किंवा नाविन्यपूर्ण संशोधन किंवा उत्पादन
       6. दिव्यांग व्यक्तींसाठी अडथळामुक्त परिसराकरता तयार केलेले सर्वोत्तम काम
       7. पुनर्वसन सेवा पुरवणारा सर्वोत्तम जिल्हा
       8. राष्ट्रीय दिव्यांग वित्त आणि विकास महामंडळाकरता संस्था सुरू करणारे सर्वोत्तम राज्य
       9. सर्वोत्तम सृजनशील दिव्यांग प्रौढ व्यक्ती
      10. सर्वोत्तम सृजनशील दिव्यांग बालक
      11. सर्वोत्तम ब्रेल प्रेस
      12. सर्वोत्तम सुगम संकेतस्थळ
      13. अ)दिव्यांग व्यक्तींच्या सक्षमीकरणासाठी प्रोत्साहन देणारे आणि ब) सुगम्य भारत अभियानाची अंमलबजावणी करणारे सर्वोत्तम राज्य
      14. सर्वोत्तम दिव्यांग क्रीडापटू

      अर्ज मागवण्याच्या अंतिम तारखेपर्यंत एकूण 1221 अर्ज प्राप्त झाले. यासाठी स्थापन करण्यात आलेल्या चार छाननी समित्यांच्या मार्गदर्शक तत्त्वांमधील विहित मानकांनुसार या अर्जांची छाननी करण्यात आली. छाननी समितीने पाठवलेल्या अर्जांवर 1 नोव्हेंबर 2018 रोजी झालेल्या राष्ट्रीय निवड समितीच्या बैठकीत विचार करण्यात आला आणि 14 प्रकारांमध्ये 72 पुरस्कारांची राष्ट्रीय पुरस्कारांसाठी शिफारस करण्यात आली.


      R.Tidke /S.Kakade/P.Kor

    
    
    (Release ID: 1554320) Visitor Counter : 38
    
    
      Read this release in: English
    
    
    

14.