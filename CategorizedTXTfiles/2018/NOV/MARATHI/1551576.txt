      अर्थ मंत्रालय

      प्रधानमंत्री नरेंद्र मोदी करणार उद्या सूक्ष्म, लघु आणि मध्यम उद्योजकांसाठी सपोर्ट आणि आऊटरीच उपक्रम प्रारंभ
      Posted On: 01 NOV 2018 5:01PM by PIB Mumbai


      नवी दिल्ली, 1 नोव्हेंबर 201 8


      पंतप्रधान नरेंद्र मोदी सूक्ष्म, लघु आणि मध्यम उद्योजकांसाठी (एमएसएमई) सपोर्ट आणि आऊटरीच कार्यक्रमाचा प्रारंभ करणार आहेत. 100 दिवस हा कार्यक्रम देशभरातल्या 100 जिल्ह्यात राबवला जाणार आहे.


      नवी दिल्लीतल्या विज्ञान भवन येथे उद्या पंतप्रधानांच्या हस्ते या कार्यक्रमाचे उद्‌घाटन होत आहे. केंद्रीय वित्त मंत्री अरुण जेटली तसेच केंद्रीय लघु, सूक्ष्म आणि मध्यम उद्योग विभागाचे राज्यमंत्री गिरीराज सिंग यावेळी उपस्थित राहणार आहेत.


      यावेळी एमएसएमई क्षेत्राला अर्थसहाय्यासाठी सुलभता, बाजारपेठेची उपलब्धता, सहाय्य सुलभीकरणसंदर्भात विविध घोषणा केल्या जाण्याची शक्यता आहे.


      एमएसएमई उद्योगांपर्यंत पोहोचण्याचा उपक्रम 100 दिवस सुरू राहणार असून देशभरातल्या 100 जिल्ह्यात तो राबवला जाणार आहे.


      अनेक केंद्रीय मंत्री या जिल्ह्यांना भेट देऊन लघु, सूक्ष्म आणि मध्यम उद्योग क्षेत्रासाठी केंद्र सरकार आणि अर्थ संस्था उपलब्ध करून देत असलेल्या विविध सुविधांबद्दल माहिती देण्याची शक्यता आहे. उद्योजकांनी या सुविधांचा लाभ घ्यावा असे आवाहनही केले जाईल.


      उद्योगांपर्यंत पोहोचण्याचा या उपक्रमामुळे लघु, सूक्ष्म आणि मध्यम उद्योग क्षेत्राला अधिक चालना मिळेल अशी अपेक्षा आहे. रोजगाराच्या मोठ्या संधी उपलब्ध करून देणाऱ्या या क्षेत्राचे अर्थव्यवस्थेच्या एकूण वाढीसाठी मोठे योगदान आहे.


      महाराष्ट्रातल्या ठाणे जिल्ह्याचाही या सपोर्ट एंड आऊटरिच प्रोग्रॅममध्ये समावेश असून दुपारी २ ते सायंकाळी ६ पर्यंत काशिनाथ घाणेकर सभागृहात होणार आहे. या कार्यक्रमाला केंद्रीय वाणिज्य व उद्योग मंत्री सुरेश प्रभू उपस्थित राहणार आहेत.


      N.Sapre /J.Patankar/P.Kor


    

    
    (Release ID: 1551576) Visitor Counter : 22
    
    
      Read this release in: English