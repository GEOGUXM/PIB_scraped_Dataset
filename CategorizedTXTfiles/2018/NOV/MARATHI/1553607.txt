      माहिती आणि प्रसारण मंत्रालय

      इफ्फीमध्ये सहभागी होण्याचे स्वप्न पूर्ण झालं- “दिग्दर्शकांसोबत संवाद” कार्यक्रमात दिग्दर्शक दीप्ती सिवन यांनी व्यक्त केल्या भावना
      चित्रपटनिर्मिती हे माझे स्वप्न-संपूरक चित्रपटाचे दिग्दर्शक प्रबल चक्रवर्ती

      Posted On: 22 NOV 2018 6:59PM by PIB Mumbai

    पणजी, 22 नोव्हेंबर 201 8


    49 व्या इफ्फी मध्ये आज ‘ डिकोडिंग शंकर ’ आणि ‘ संपूरक ’ या दोन चित्रपटांच्या दिग्दर्शकांनी संयुक्त पत्रकार परिषदेत पत्रकारांशी संवाद साधला.


    नॉन फिचर फिल्म विभागात या दोन्ही दिग्दर्शकांचे चित्रपट इफ्फीमध्ये दाखवले जाणार आहेत .


    चित्रपट निर्मिती ही त्याविषयीच्या शिक्षणातून नाही , तर तुमची आवड आणि ध्यास यातून जन्माला येते , असं मत ‘ डिकोडिंग शंकर ’ या चित्रपटाच्या दिग्दर्शिका दीप्ती सिवन यांनी व्यक्त केलं. प्रसिद्ध गायक-संगीतकार शंकर महादेवन यांच्या आयुष्यावर आधारित असलेल्या या चित्रपटाच्या निर्मितीविषयी त्यांनी माहिती दिली. शंकर महादेवन यांनी त्यांची आवड म्हणून संगीतसाधना केली असं सांगत , या चित्रपटातून आम्हाला हाच संदेश द्यायचा आहे की , तुमच्या आवडी , तुमची स्वप्ने पूर्ण करा , तुमचे शिक्षण काय आहे , याचा विचार करु नका. आपली आवड पूर्ण करण्याचा ध्यास घेतला तर यश आणि आनंद दोन्ही मिळेल , असं सिवन म्हणाल्या.


    ‘ संपूरक ’ (अर्धांगिनी) या बांगला भाषेतील चित्रपटाचे दिग्दर्शक प्रबल चक्रवर्ती यांनीही यावेळी आपल्या चित्रपटांविषयी माहिती दिली. चित्रपट निर्मिती हे आपले स्वप्न होते आणि आजही आहे , असे चक्रवर्ती म्हणाले. त्यांच्या संपूरक चित्रपटाची कथा स्त्री-प्रधान असून घर आणि नोकरी दोन्ही आघाड्या यशस्वीपणे सांभाळणाऱ्या स्त्रियांविषयी हा चित्रपट भाष्य करतो.


    अमेरिकेत एक अभियंता म्हणून केलेल्या कामांचा अनुभवही त्यांनी यावेळी सांगितला. जागतिक अनुभवांमुळे तुमच्या आयुष्याच्या कक्षा रुंदावतात , असे ते म्हणाले. लघुपट निर्मितीचा अनुभव अतिशय आनंददायक आल्याचेही ते म्हणाले.


    B.Gokhale/ R.Aghor /P.Malandkar


    

    
    (Release ID: 1553607) Visitor Counter : 20
    
    
      Read this release in: English