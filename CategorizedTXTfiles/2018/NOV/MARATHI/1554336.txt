      कौशल्य विकास आणि उद्यमशीलता मंत्रालय

      आरोग्य क्षेत्रात सरकारने उल्लेखनीय बदल घडवला आहे- धर्मेंद्र प्रधान
      Posted On: 30 NOV 2018 6:01PM by PIB Mumbai


      नवी दिल्ली, 30 नोव्हेंबर 201 8


      आरोग्य क्षेत्रात सरकारने उल्लेखनीय बदल घडवला असल्याचे कौशल्य विकास व उद्योजकता आणि पेट्रोलियम व नैसर्गिक वायू मंत्री धर्मेंद्र प्रधान यांनी म्हटले आहे. नवी दिल्ली येथे सीआयआयने आयोजित केलेल्या 15 व्या आरोग्य परिषदेत ते आज बोलत होते. सर्वांना परवडणारी, उपलब्ध आणि शाश्वत आरोग्यसेवा पुरवण्यासाठी सरकारी यंत्रणेबाहेरची संसाधने, ऊर्जा आणि हुशारी वापरून नवे उद्योजकीय प्रारुप तयार केले जात असल्याचे त्यांनी सांगितले.


      ‘आयुष्मान भारत’ जी मोदीकेअर नावाने जनमानसात लोकप्रिय आहे ती एखादा देश राबवत असलेली सर्वात मोठी आरोग्य देखभाल यंत्रणा असून देशातील अर्ध्याहून अधिक लोकसंख्येला ती आरोग्यसेवा पुरवणार आहे. अधिक डॉक्टर्स, पायाभूत सुविधा इत्यादी पुरवण्यासाठी परिसंस्था तयार केली जात असल्याचे ते म्हणाले. वैद्यकीय सेवेसाठी भारत परदेशी पर्यटकांचे विशेषत: आफ्रिका, आशिया आणि लॅटिन अमेरिकेतल्या देशांमधल्या रुग्णांचे आवडते केंद्र होत आहेत. यामुळे या क्षेत्राला मोठी चालना मिळत असून ते सेवा निर्यातदार क्षेत्र होत आहे. भारतीय मनुष्यबळात संवेदनशीलता, सहानुभूती आणि जबाबदारीची जाणीव असल्यामुळे आरोग्यसेवा क्षेत्रात कुशल मनुष्यबळ पुरवण्यासाठी जपान आणि संयुक्त अरब अमिरातीबरोबर औपचारिक करार करण्यात आले आहेत.


      कौशल्य विकास आणि उद्योजकता मंत्रालयाने स्थापन केलेली आरोग्य सेवा परिषद प्रशिक्षित मनुष्यबळ पुरवण्यासाठी वेगाने काम करत आहे. सहाय्यक आणि इतर आरोग्य सेवांसाठी वैधानिक मंडळ स्थापन करण्याची मागणी सरकारने पूर्ण केली आहे, असे प्रधान यांनी सांगितले.


      R.Tidke /S.Kakade/P.Kor

    
    
    (Release ID: 1554336) Visitor Counter : 21
    
    
      Read this release in: English