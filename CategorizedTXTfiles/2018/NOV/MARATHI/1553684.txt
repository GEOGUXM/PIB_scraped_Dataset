      माहिती आणि प्रसारण मंत्रालय

      पर्यायी चित्रपटांमध्ये सामाजिक परिवर्तनाची मोठी क्षमता – दिग्दर्शक जयराज
      
      श्रीजीत मुखर्जी, निपुण धर्माधिकारी, कामाख्या नारायण सिंह आणि प्रिया कृष्णस्वामी यांनी इफ्फी महोत्सवात साधला माध्यमांशी संवाद

      Posted On: 23 NOV 2018 6:49PM by PIB Mumbai

    पणजी , 23 नोव्हेंबर 201 8


    इफ्फी 2018 मध्ये इंडियन पॅनोरमा विभागातल्या चित्रपटांच्या पाच दिग्दर्शकांनी आज माध्यमांशी संवाद साधला.


    मल्याळम चित्रपट ‘भयानकम’चे दिग्दर्शक जयराज, ‘भोर’ चे दिग्दर्शक कामाख्या नारायण सिंह, ‘धप्पा’ या मराठी चित्रपटाचे दिग्दर्शक निपुण धर्माधिकारी, ‘उमा’ या बंगाली चित्रपटाचे दिग्दर्शक श्रीजित मुखर्जी आणि ‘बारम’ या तमिळ चित्रपटाच्या दिग्दर्शिका प्रिया कृष्णस्वामी यात सहभागी झाले होते. पर्यायी चित्रपटांमध्ये सामाजिक परिवर्तनाची मोठी क्षमता असून, त्यांना उत्तम मंच मिळत आहेत, असे मत त्यांनी व्यक्त केले.


    जयराज यांच्या ‘भयानकम’ चित्रपटाने 2017 च्या राष्ट्रीय चित्रपट पुरस्कारांमध्ये सर्वोत्तम दिग्दर्शनासह तीन पुरस्कार पटकावले आहेत. मध्य केरळातल्या कुट्टनाडूमध्ये दुसऱ्या महायुद्धादरम्यान, युद्धात जखमी झालेला पोस्टमन, सैनिकांची घरी मनिऑर्डर्स पोहोचवत असतो. कुट्टनाडूमधले अनेक सैनिक युद्धात शहीद झाले असले तरी ते इतिहासाचा भाग नाहीत. या घटना पोस्टमन पोहोचवत असलेल्या टेलिग्राममधून सांगण्याचा प्रयत्न ‘भयानकम’ मध्ये केला आहे.


    ‘गेली 30 वर्ष या चित्रपटासाठी आपण प्रयत्न करत होतो’, असे जयराज यांनी सांगितले. त्या काळाचे कुट्टनाडू उभे करणे आव्हानात्मक होते, असे त्यांनी सांगितले.


    ‘भोर’ हा चित्रपट बिहारच्या मुशाहर समुदायाविषयी असून, शिक्षण आणि स्वच्छता या मूलभूत हक्कांसाठी लढा देणाऱ्या बुधनी या गरीब मुलीची ही कथा आहे. गोव्याच्या राज्यपाल मृदुला सिन्हा यांनीही काल हा चित्रपट पाहिला. ‘बालपणापासून मी हा समुदाय पाहत आहे. गरीब असूनही ते कधीही गरीबीचे रडगाणे गात नाहीत, असे सिंह यांनी सांगितले. चित्रपटातले कलाकार दोन महिने मुशाहरांबरोबर राहिले आणि त्यांची परिस्थिती त्यांनी समजून घेतली, असे सिंह म्हणाले.


    ‘धप्पा’ या निपुण धर्माधिकारी दिग्दर्शित चित्रपटाने यंदा राष्ट्रीय चित्रपट पुरस्कारांमध्ये राष्ट्रीय एकात्मतेवरील सर्वोत्तम चित्रपटाचा पुरस्कार पटकावला आहे. पुण्यात गणेशोत्सवात लहान मुलांचे नाटक सुरु असते. नाटकादरम्यान मुले आणि उजव्या विचारसरणीच्या गटामध्ये संघर्षाची ठिणगी पडते, हा या चित्रपटाचा विषय आहे. शाळेतला आदर्शवाद आणि बाहेरच्या जगातले वास्तव यातला विरोधाभास यात मांडण्यात आल्याचे धर्माधिकारी यांनी सांगितले.


    ‘उमा’ या बंगाली चित्रपटाचे दिग्दर्शक श्रीजित मुखर्जी म्हणाले की, 99 टक्के लोकांच्या सभ्यतेबाबतच्या चर्चा ऐकण्यापेक्षा मी 1 टक्का लोकांच्या दयाळूपणाला मान्यता देईन. ‘उमा’ हा एका तरुण मुलीवर चित्रित केलेला चित्रपट असून, ही मुलगी एका असाध्य रोगाने पिडित असून, त्याला लढा देत असते. मुलीचे स्वप्न प्रत्यक्षात आणणाऱ्या वडिलांना त्यांचा भूतकाळ हसवत असतो. ज्यामध्ये दिग्दर्शकांनी स्वत:ची मदत उद्‌धृत केली आहे.


    या चित्रपटाचे अनुभव विषद करतांना श्रीजित म्हणाले की, चित्रपटाची कल्पना मला ‘द बॉय हू मुव्हड ख्रिसमस’ या वृत्त अहवालाद्वारे मिळाली. ज्यामध्ये असाध्य रोग झालेल्या मुलासाठी ग्रामीण भागातील वाद्यवृंद ख्रिसमस गीत वाजवतात. श्रीजितनी ठरवले की, याची खरी कथा ख्रिसमस ऐवजी त्यांच्या बंगाल येथील दुर्गापूजा उत्सवाद्वारे मूळगावातून घ्यावी.


    ‘बारम’ म्हणजे ओझे हा तमिळ चित्रपट प्रिया कृष्णस्वामी यांनी निर्मिती आणि दिग्दर्शित केला असून, एक विधवा आणि रात्रीचा हवालदार करुप स्वामी आणि त्यांची मुले त्याच्या शेवटच्या दिवसांभोवती याचे कथानक फिरते. 2013 मध्ये एनएफडीसी द्वारे निर्मित केलेल्या या चित्रपटाचे संपादन प्रिया कृष्णस्वामी हिने केले असून, यामधील गंगूबाईची भूमिकाही तिने दिग्दर्शित केली आहे.


    जेव्हा मी दुर्बल प्रौढ पालकांना थंड पाण्याने आंघोळ घालून मारण्यात येते आणि त्याला सामाजिक मान्यता आहे, अशी बातमी ऐकली तेव्हा मला यावर विश्वास बसला नाही, जोपर्यंत मी अमीर खानचा ‘सत्यमेव जयते’ बघितला नव्हता.


    त्यानंतर प्रियाने या विषयावर डॉक्युमेंट्री काढण्याचे ठरविले. आश्चर्य वाटेल जवळपास 26 रित्या प्रौढ व्यक्तींना मारण्याच्या चाली लक्षात आल्या. या चाली फक्त दक्षिण भारतातच नव्हत्या, तर उत्तर भारतात, तसेच इतर देशांमध्ये सुध्दा राबविल्या जात होत्या.


    ‘बारम’ हा चित्रपट सत्य घटनांवर आधारित असून, मला हा अविश्वसनीय आणि मानवतेसंदर्भात वाटला. आई, मुलगी आणि आजी या तिघींच्या भूमिकेतून बघतांना या पद्धती अनाकलनीय आणि माणुसकीचा लोप पावणाऱ्या वाटतात. जेव्हा आपण आपल्या मानवी मुल्यांचा ऱ्हास करतो, तेव्हा आपला दयाळूपणा, माणुसकी यांचाही लोप झालेला असतो. याला सामाजिक मान्यता आहे, पारंपारिक मारेकरी सुध्दा आहेत आणि ते विनामूल्य काम करतात. जे आतापर्यंत विनामूल्य होत होते, त्याला आता अभिकर्ते आणि दलालांच्या मार्फत व्यावसायिक रुप देण्यात आले आहे.


    जेव्हा आपण आंतरराष्ट्रीय सांस्कृतिक देवाण घेवाण संदेशाच्या गप्पा करतो, तेव्हा स्वत:च्या मुलांकडून होणारे खून सुध्दा परावर्तीत होतात. आपल्याकडे आजारीपणात घेण्यात येणाऱ्या काळजीसाठी सामाजिक पायाभूत सेवा नाहीत. संयुक्त कुटुंब पद्धतीचा ऱ्हास आणि त्यामुळे निर्माण होणाऱ्या समस्या या चित्रपटाद्वारे दाखवण्याचा प्रयत्न मी केला आहे. आपण आपल्या आधी एक पिढी नाहीशी केली असून, त्याद्वारे दयाळूपणा, संस्कृती, शहाणपण याला तिलांजली दिली आहे. आणि हेच मला या चित्रपटाच्या कथानकाद्वारे दाखवायचे आहे.


    B. Gokhale/S. Kakade/D. Rane


    

    
    (Release ID: 1553684) Visitor Counter : 35