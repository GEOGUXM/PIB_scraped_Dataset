      वाणिज्य आणि उदयोग मंत्रालय

      किम्बर्ले प्रक्रियेचे अध्यक्षपद 1 जानेवारी 2019 पासून भारताकडे
      Posted On: 30 NOV 2018 5:59PM by PIB Mumbai


      नवी दिल्ली, 30 नोव्हेंबर 201 8


      बेल्जियममधल्या ब्रुसेल्स येथे 12 ते 16 नोव्हेंबर 2018 या कालावधीत किम्बर्ले प्रक्रिया प्रमाणन योजनेची बैठक आयोजित करण्यात आली होती. हिरा विवादांना आळा घालून व्यापार तंटामुक्त करण्यासाठी ही योजना असून त्याचे अध्यक्षपद 1 जानेवारी 2019 पासून भारताकडे सोपवण्याचा निर्णय या बैठकीत झाला.


      केपीसीएस सशक्त करण्यासाठी भारत वचनबद्ध असल्याचे वाणिज्य सचिव डॉ. अनूप वधावन यांनी यावेळी समारोपाच्या भाषणात सांगितले. ही प्रक्रिया समावेषक करणे, प्रशासन मजबूत करून अंमलबजावणीबरोबरच अधिक पारदर्शकता आणि लोकांप्रती संवेदनशील करण्यावर भारत भर देईल, असे त्यांनी सांगितले.


      4 दिवस चाललेल्या या अधिवेशनात हिरा उत्खननातील पर्यावरणीय आव्हाने आणि उद्योग जगताशी संबंधित उत्तरदायित्व यावरही चर्चा झाली. यादरम्यान भारताने बोत्स्वाना, अमेरिका, रशिया आणि जागतिक हिरे परिषदेशी द्विपक्षीय चर्चा केली.


      भारत केपनीसीएसचा संस्थापक सदस्य आहे. जगातील 99 टक्के हिरा व्यापार विवादमुक्त करण्याचे केपीसीएसचे लक्ष्य आहे. पुढील आंतरराष्ट्रीय सत्र भारतात होणार असून 2019-20 या कालावधीसाठी बोत्स्वाना आणि रशिया उपाध्यक्ष असतील.


      R.Tidke /S.Kakade/P.Kor

    
    
    (Release ID: 1554335) Visitor Counter : 62
    
    
      Read this release in: English