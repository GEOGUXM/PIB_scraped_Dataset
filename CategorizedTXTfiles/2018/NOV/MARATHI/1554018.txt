      इलेक्ट्रॉनिक्स आणि माहिती तंत्रज्ञान मंत्रालय

      नवीन भारत घडवण्यात सामाईक सेवा केंद्राची भूमिका महत्वपूर्ण
      Posted On: 27 NOV 2018 5:41PM by PIB Mumbai


    नवी दिल्ली , 27 नोव्हेंबर 2018


    नवीन भारत घडवण्याच्या प्रक्रियेत समाजाच्या तळागाळातल्या व्यक्तींपर्यंत सर्व सेवा आणि लाभ उपलब्ध करुन देण्याच्या प्रक्रियेत सामाईक सेवा केंद्र अर्थात सीएससी महत्वपूर्ण भूमिका बजावत आहेत, असे केंद्रीय इलेक्ट्रॉनिक आणि माहिती तंत्रज्ञान मंत्री रवीशंकर प्रसाद यांनी सांगितले. गाव पातळीवर सर्वाधिक व्यवहार करणाऱ्या उद्योजकांचा सत्कार करतांना ते बोलत होते. आर्थिक व्यवहार्यता सुरक्षित राखतांनाच ग्रामीण भागातील लोकांच्या सक्षमीकरणाची खात्री देणारे असे दुसरे कोणतेही मॉडेल असू शकत नाही, असे प्रसाद म्हणाले. सीएससी मॉडेलचा आगामी काळात नक्कीच अभ्यास केला जाईल असेही त्यांनी सांगितले.


    आधार कार्ड वापराच्या माध्यमातून व्यवहार मजबूत व्हावेत, याबाबत मार्ग काढण्यासाठी प्रत्येक प्रयत्न केला जात आहे असे आश्वासन प्रसाद यांनी गाव पातळीवर उद्योजकांना दिले. आधार सेवा अंतर्गत, सीएससी आधार आणि बालकांची नोंदणी सेवा पुरवत आहेत, असे ते म्हणाले. तसेच ही केंद्र आधार अधिप्रमाणन आणि विविध सरकारी विभाग, बँक तसेच खाजगी कंपन्यांना ई-केवायसी सेवा पुरवत असल्याचेही त्यांनी सांगितले. सीएससी डिजिटल इंडिया कार्यक्रमाचा महत्वपूर्ण घटक असल्याचेही प्रसाद म्हणाले.


    B.Gokhale/J.Patankar/P.Malandkar

    
    
    (Release ID: 1554018) Visitor Counter : 25
    
    
      Read this release in: English