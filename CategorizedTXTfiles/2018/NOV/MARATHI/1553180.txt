      गृह मंत्रालय

      अखिल भारतीय पोलीस संवाद परिषदेचे मनोज सिन्हा यांच्या हस्ते उद्‌घाटन
      Posted On: 19 NOV 2018 4:58PM by PIB Mumbai


    नवी दिल्ली , 19 नोव्हेंबर 2018


    अखिल भारतीय पोलीस संवाद परिषदेचे आज नवी दिल्ली येथे केंद्रीय दूरसंवाद आणि रेल्वे राज्यमंत्री मनोज सिन्हा यांच्या हस्ते उद्‌घाटन झाले. “ पोलीस संवाद क्षेत्रातील आधुनिकीकरण आणि त्याची आव्हाने ” या विषयावर ही परिषद आयोजित करण्यात आली आहे. पोलीस बिनतारी समन्वय संचालनालयाने ही परिषद आयोजित केल्याबद्दल त्यांनी आनंद व्यक्‍त केला. पोलीस यंत्रणेमध्ये संवाद राखण्यात संचालनालय पार पाडत असलेल्या जबाबदारीचे त्यांनी कौतुक केले. देशातील सर्व राज्ये, केंद्रशासित प्रदेश आणि केंद्रीय सशस्त पोलीस दल यांच्यात संवाद आणि समन्वय राखून पोलिसांच्या तपासकार्याला गती आणि दिशा देण्यात या विभागाचे महत्वाचे योगदान आहे असे सिन्हा म्हणाले.


    डीसीपीडब्ल्यूचे संचालक आनंद स्वरुप यांनी या परिषदेमागची भूमिका विषद केली.


    या दोन दिवसीय परिषदेत पोलिसांची वायरलेस म्हणजेच बिनतारी संपर्क यंत्रणा आधुनिक करणे तसेच त्यातील अडथळे समजून त्यावर उपाययोजना शोधल्या जाणार आहेत. या यंत्रणेशी संबंधित सर्व व्यवस्थांचे प्रतिनिधी या परिषदेत विविध विषयांवर चर्चा करतील. परिषदेच्या समारोपाला केंद्रीय कामगार आणि रोजगार मंत्री संतोष गंगवार उपस्थित राहणार आहे.


    B.Gokhale/R.Aghor/P.Malandkar

    
    
    (Release ID: 1553180) Visitor Counter : 16
    
    
      Read this release in: English