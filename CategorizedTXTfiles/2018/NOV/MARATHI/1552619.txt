      वाणिज्य आणि उदयोग मंत्रालय

      ग्लोबल डिजिटल कंटेट मार्केट 2018 चे डीआयपीपीकडून आयोजन
      Posted On: 13 NOV 2018 5:13PM by PIB Mumbai


      नवी दिल्ली, 13 नोव्हेंबर 201 8


      वाणिज्य आणि उद्योग मंत्रालयाच्या औद्योगिक धोरण आणि प्रोत्साहन विभागाने 14 आणि 15 नोव्हेंबर 2018 रोजी नवी दिल्लीत ग्लोबल डिजिटल कंटेट मार्केट 2018 वरील परिषदेचे आयोजन केले आहे. या परिषदेत संगीत, चित्रपट, प्रसारण आणि प्रकाशन तसेच सामूहिक व्यवस्थापन या विषयांवर चर्चासत्रं आयोजित केली आहेत.


      चित्रपट संगीत आणि माध्यम क्षेत्रातील सृजनशील उद्योगांमुळे जागतिक बौद्धीक संपदा संघटनेने (डब्ल्यूआयपीओ) या परिषदेसाठी यजमान देश म्हणून भारताची निवड केली आहे. यावर्षीच्या परिषदेत आशिया-प्रशांत क्षेत्रावर विशेष भर देण्यात आला आहे. या परिषदेत जगभरातील डिजिटल उद्योगातील, विविध सर्जनशील क्षेत्रातील व्यावसायिक सहभागी होणार आहेत.


      या परिषदेचा मुख्य उद्देश चित्रपट, संगीत, खेळ आणि सृजनशील उद्योगातील नवीन संधींबाबत चर्चा करण्यासाठी एक व्यासपीठ उपलब्ध करून देणे हा आहे.


      N.Sapre /S.Kane/P.Kor


    

    
    (Release ID: 1552619) Visitor Counter : 27
    
    
      Read this release in: English