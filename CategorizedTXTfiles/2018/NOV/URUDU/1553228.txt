      کامرس اور صنعت کی وزارتہ

      خصوصی اقتصادی زون پالیسی وزیر تجارت کو پیش کی گئی
      Posted On: 19 NOV 2018 7:54PM by PIB Delhi


    


    بابا کلیانی کی قیادت میں تشکیل کردہ کمیٹی خصوصی اقتصادی زون پالیسی سے متعلق رپورٹ وزیر تجارت کو پیش کرتے ہوئے


    نئی دہلی، 19 ؍نومبر،بابا کلیانی کی قیادت میں تجارت وصنعت کی وزارت کی جانب سے تشکیل کردہ کمیٹی نے ،جو بھارت کی موجودہ خصوصی اقتصادی زون پالیسی کے مطالعے کے لئے تشکیل دی گئی تھی، اپنی رپورٹ آج نئی دہلی میں تجارت وصنعت اور شہری ہوابازی کے وزیر جناب سریش پربھو کو پیش کردی ہے۔


    مذکورہ کمیٹی کی تشکیل کا مقصد خصوصی اقتصادی زون پالیسی کا تجزیہ کرنا اور اسے ڈبلیو ٹی او کے مطابق افادی بنانا ، خصوصی اقتصادی زون کے تحت خالی پڑی اراضی کے بہتر سے بہتر استعمال کے اقدامات تجویز کرنا ، خصوصی اقتصادی زون پالیسی کے سلسلے میں بین الاقوامی تجربات کی روشنی میں درکار تبدیلیوں کی تجویز رکھنا اور ایس ای زیڈ پالیسی کو حکومت کی دیگر اسکیموں مثلاً ساحلی اقتصادی زون ، دہلی – ممبئی صنعتی گلیارے ، قومی صنعتی مینوفیکچرنگ زون اور خوراک اور ٹیکسٹائل پارکوں کے ساتھ ضم کرنا جیسی تجاویز پیش کرنا تھا۔


    وزیر تجارت کو رپورٹ پیش کرتےہو ئے بابا کلیانی، جو بھارت فورج لمیٹڈ کے چیئرمین ہیں، نے کہا کہ اگر بھارت 2025 تک 5 کروڑ کھرب امریکی ڈالر کے بقدر کی معیشت بننے جارہا ہے تو اس صورت میں مینوفیکچرنگ مسابقت اور خدمات کا موجودہ ماحول اپنے آپ میں بنیادی اور مثالی تبدیلی کا متقاضی ہے۔ انہوں نے کہا کہ اطلاعاتی ٹیکنالوجی اور آئی ٹی ای ایس جیسے شعبوں میں خدمات کے سلسلے میں جو کامیابی دیکھی گئی ہے اسے دیگر شعبوں میں بھی فروغ دینا ہوگا، جن میں حفظان صحت، مالی خدمات ، قانونی خدمات ، مرمت اور ڈیزائن خدمات وغیرہ شامل ہیں۔


    حکومت ہند نے 2022 تک فلیک شپ میک ان انڈیا پروگرام کے ایک حصے کے طور پر مینوفیکچرنگ کے شعبے میں 100 ملین روزگار فراہم کرنے اور اسی شعبے سے 25 فیصد مجموعی گھریلو پیداوار حاصل کرنے کا نشانہ مقرر کر رکھا ہے۔ اس کے علاوہ حکومت کا منصوبہ یہ بھی ہے کہ 2025 تک مینوفیکچرنگ کی قدر وقیمت کو بڑھاکر 1.2 کروڑ کھرب امریکی ڈالر تک پہنچادیاجائے۔ ایک طرف یہ اولول عزم منصوبے اس مقصد سے وضع کئے گئے ہیں کہ بھارت تیز رفتار نمو کے راستے پر گامزن کریں تاہم اس لئے ضروری ہے کہ موجودہ پالیسی فریم ورک کا باقاعدہ طور پر تجزیہ کیا جائے اور اسی لحاظ سے مینوفیکچرنگ شعبے کی نمو کو تبدیلی سے ہمکنار کیا جائے۔ اس کے ساتھ ہی ساتھ ہماری پالیسی ایسی ہونی چاہئے جس میں معقول اور مناسب ڈبلیو ٹی او قواعد وضوابط بھی شامل کئے جانے چاہئے۔


    کمیٹی کے ساتھ اپنی گفت وشنید کے دوران جناب سریش پربھو نے کہا کہ کمیٹی کی جانب سے جو تجاویز پیش کی گئی ہیں وہ ازحد مثبت ہیں اور تجارت کی وزارت، وزارت خزانہ اور دیگر وزارتوں کے ساتھ رسمی گفت وشنید کے بعد کارروائی شروع کرے گی تاکہ کمیٹی کی جانب سے پیش کی گئی سفارشات کے نفاذ میں کسی طرح کی تاخیر رونما نہ ہو۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 58 51

    
    
    (Release ID: 1553228) Visitor Counter : 7