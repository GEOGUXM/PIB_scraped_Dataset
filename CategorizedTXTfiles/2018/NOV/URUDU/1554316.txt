      سماجی انصاف اور تفویض اختیارات کی وزارت

      نائب صدرجمہوریہ 3 دسمبر کو، معذور افراد کے بین الاقوامی دن کے موقع پر پی ڈبلیو اینڈ ڈی کو بااختیار بنانے کے تئیں کئے گئے غیرمعمولی کاموں کے صلے میں قومی انعامات تقسیم کرینگے
      Posted On: 30 NOV 2018 4:27PM by PIB Delhi


    نئی دہلی، 30 نومبر/نائب صدرجمہوریہ ہند جناب ایم وینکیا نائیڈو 3 دسمبر 2018 کو معذور افراد کے بین الاقوامی دن کے موقع پر افراد، اداروں، تنظیموں، ریاستوں/ ضلعوں وغیرہ کو، معذور افراد کو بااختیار بنانے کے تئیں وغیرمعمولی حصولیابیوں اور کاموں کے صلے میں قومی انعامات تقسیم کریں گے۔ صدرجمہوریہ یہ انعامات نئی دہلی کے وگیان بھون میں ایک تقریب کے دوران یہ انعامات عطا کریں گے۔ سماجی انصاف اور تفویض اختیارات کے مرکزی وزیر جناب تھاور چندگہلوت، سماجی انصاف اور تفویض اختیارات کے وزیر مملکت جناب کرشن پال گرجر، جناب رام د اس اٹھاولے، جناب وجے سانپلا، معذور افراد کے امور کے سیکریٹری محترمہ شکنتلا ڈی گراملین اور مختلف شخصیتیں اس تقریب میں شرکت کرینگی۔ اس موقع پر مجموعی طور پر 56 افراد اور 16 اداروں کو انعام دیا جائےگا۔


    یہ قومی انعامات 14 وسیع زمروں کے تحت دئے جائیں گے ۔ جو مندرجہ ذیل ہیں:

     1. بہترین معذور ملازمین/ خود روزگار افراد
     2. بہترین ایمپلائرز اور پلسیمنٹ افسران اور/ یا ایجنسیاں
     3. بہترین فرد اور ادارہ جو معذور افراد کو بااختیار بنانے کے کاز پر کام کررہا ہے۔
     4. مثالی کردار
     5. بہترین قابل عمل تحقیق یا اختراع یا شہ، جس کا مقصد معذور افراد کی زندگی کو بہتر بنانا ہو۔
     6. معذور افراد کے لئے رکاوٹوں سے پاک ماحول بنانے کے تئیں، غیرمعمولی کام۔
     7. باز آباد کاری کی خدمات فراہم کرنے کے سلسلے میں بہترین ضلع۔
     8. معذور افراد کی مالی اور ترقیاتی قومی کارپوریشن(این ایچ ایف ڈی سی):
     9. تخلیقی غیرمعمولی بالغ معذور افراد
    10. بہترین تخلیقی معذور بچہ
    11. بہترین بریل پریس
    12. بہترین قابل رسائی ویب سائٹ
    13. بہترین ریاست (i) معذور افراد کو بااختیار بنانے کو فروغ دینے کے سلسلے میں اور

    (ii) قابل رسائی بھارت مہم پر عملدرآمد کےلئے۔


    xiv معذور بہترین کھلاڑی


    سماجی انصاف اور تفویض اختیارات کی وزارت کے تحت، معذور افراد دویانگوں کو بااختیار بنانے کے محکمے نے ریاستی سرکاروں/ مرکز کے زیرانتظام علاقوں اور مرکزی وزارتوں/ محکموں کو لکھا ہے، جس میں مختلف زمروں میں قومی انعامات کے لئے نامزدگیاں داخل کرنے کو کہا گیا ہے۔ قومی انعامات کی تفصیلی اسکیم اور اشتہار جاری کیا گیا ہے، جس میں درخواستیں طلب کی گئی ہیں۔ اس اسکیم کو اشتہار کو ڈاون لوڈ والے فارمیٹ میں محکمے کی ویب سائٹ پر اپ لوڈ کردیا گیا ہے۔


    قومی ایوار 2018 کے لئے معذوری کے بھی 21 زمروں سے تعلق رکھنے والے افراد سے درخواستیں، ایک اشتہار میں مانگی گئی ہیں جسے 17 جولائی 2018 کو سرکردہ اخبارات میں شائع کیاگیا ہے۔


    درخواستیں موصول ہونے کی آخری تاریخ تک مجموعی طور پر 1221 درخواستیں موصول ہوئی تھیں۔ ان درخواستوں کی جانچ پڑتال اس مقصد کے لئے تشکیل دی گئی۔ 4 جانچ کمیٹیوں کی طرف سے دئے گئے رہنما خطوط میں بتائے گئے معیارات کے مطابق کی جائے گی۔ قومی چیدہ کمیٹی نے یکم نومبر 2018 کو اپنی میٹنگ میں ان درخواستوں پر غوروخوض کیا۔ جنہیں جانچ کمیٹیوں نے منتخب کیا تھا اور 14 زمروں کے تحت 72 قومی انعامات کی سفارش کردی۔


    2017 تک یہ انعامات، قومی انعامات کے ضابطہ 2013 کے تحت دئے جانے تھے۔ جس میں معذور افراد سے متعلق قانون 1955 کے مطابق ، معذور افراد کے 7 زمرے دئے گئے ہیں۔ البتہ 19 اپریل 2017 سے جب معذور افراد 2016 کے حقوق نافذ ہونے کے بعد سے نئے قانون کے تحت معذوری کے خصوصی زمروں میں اضافہ کرکے، ا نہیں سات سے 21 کردیا گیا۔ اس طرح، معذوری کے بھی 21 زمروں کو قومی انعامات کے رہنما خطوط کے تحت شامل کرلیا گیا ۔ جس کا نوٹیفکیشن مورخہ 2 اگست 2018 کے غیر معمولی بجٹ میں جاری کیا چکا ہے۔


    ***********


    U – 5997

    
    
    (Release ID: 1554316) Visitor Counter : 9
    
    
    
    
    

13.