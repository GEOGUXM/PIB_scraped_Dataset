      نوجوانوں کے امور اور کھیل کود کی وزارت

      مرکزی کابینہ نے نوجوانوں کے امور سے متعلق تعاون کے بارے میں ہندوستان تاجکستان کے درمیان مفاہمت نامے کو منظور دی
      Posted On: 22 NOV 2018 4:26PM by PIB Delhi


    نئی دہلی،2 2 ؍نومبر، وزیراعظم جناب نریندر مودی کی سربراہی میں مرکزی کابینہ نے استقدامی اثر کے ساتھ نوجوانوں کے امور پر تعاون کے سلسلے میں ہندوستان اور تاجکستان کے درمیان مفاہمت نامے کو اپنی منظوری دے دی ہے۔


    دونوں ملکوں کے درمیان نوجوانوں کے معاملات سے متعلق تعاون کو فروغ دینے کے لئے ہندوستان اور تاجکستان کے درمیان 8 اکتوبر 2018 کو دو شنبے میں اس مفاہمت نامے پر دستخط کئے گئے تھے۔ حکومت ہند کی جانب سے نوجوانوں کے امور اور کھیلوں کے لئے تاجکستان میں ہندوستان کے سفیر جناب سومناتھ گھوش نے دستخط کئے تھے جبکہ جمہوریہ تاجکستان کی طرف سے نوجوانوں اور کھیلوں کے معاملات کے لئے کمیٹی کے چیئرمین جناب عبداللہ زادہ اتھم رستم نے دستخط کئے تھے۔


    اس مفاہمت نامے کی مدت 5 سال ہوگی۔ نوجوانوں کے امور سے متعلق تعاون کے شعبوں میں نوجوانوں ، نوجوان تنظیموں کے نمائندوں اور نوجوانوں سے متعلق پالیسی بنانے والے حکومت کے انچارج افسروں کے تبادلے شامل ہیں۔ اس کے علاوہ دونوں ملکوں میں ہوئے نوجوانوں کے معاملات سے متعلق بین الاقوامی کانفرنسوں اور سیمیناروں کے لئے ایک دوسرے کو مدعو کرنا بھی شامل ہے۔ نوجوانوں کے معاملات سے متعلق چھپے ہوئے مواد، فلمیں ، تجربات ، تحقیق اور دیگر معلومات کے تبادلے ، دونوں ملکوں میں منعقد ہوئے یوتھ فیسٹول نوجوانوں کے کیمپوں اور نوجوانوں کے دیگر پروگراموں میں شرکت کے علاوہ نوجوانوں سے متعلق معاملات پر دیگر کوئی کوآپریٹو سرگرمی جسے موجودہ قوانین اور ضابطوں کے تحت مشترکہ طور پر منظور دی گئی ہے، شامل ہیں۔


    اس مفاہمت نامے کا مقصد دونوں میں سے کسی بھی ملک کی جانب سے منعقد کردہ پروگراموں اور سرگرمیوں میں شرکت ، معلومات اور معلومات ایک دوسرے کو فراہم کرنے کے علاوہ نوجوانوں کے تبادلوں کے ذریعے تاجکستان کے ساتھ نوجوانوں کے امور پر تعاون کو مستحکم کرنا اور اس کی حوصلہ افزائی کرنا ہے۔


    فائدے:


    اس مفاہمت نامے سے نوجوانوں کے امور کے شعبے میں پروگراموں کے تبادلوں کی راہ ہموار ہوگی، جس سے ہندوستان اور تاجکستان کے درمیان دوستانہ رشتوں کو مضبوط کرنے اور نوجوانوں میں نظریات ، اقدار اور ثقافت کے تبادلے کو فروغ دینے میں مدد ملے گی۔ دونوں ملکوں کے درمیان اس طرح کے باہمی تبادلوں کے پروگرام سے ہونے والے فائدے تمام نوجوانوں کو برابر حاصل ہوں گے ۔چاہئے نوجوانوں کا تعلق کسی بھی ذات یا مذہب سے ہو یا وہ مرد ہو یا خاتون۔ اس سے نوجوانوں میں بین الاقوامی نقطہ نظر کو فروغ دینے میں مزید مدد ملے گی اور نوجوانوں کے معاملات کے شعبے میں ان کی معلومات میں اضافہ ہوگا۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 5881

    
    
    (Release ID: 1553525) Visitor Counter : 3