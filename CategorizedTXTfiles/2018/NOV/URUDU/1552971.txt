      وزارت سیاحت

      وزارت سیاحت نے سیاحوں کو سہولت فراہم کرنے والوں کے لئے آن لائن سر ٹیفکٹ پروگرام کا افتتاح کیا
      Posted On: 16 NOV 2018 4:31PM by PIB Delhi


    
    
    نئی دلّی ، 16نومبر؍ مرکزی وزارت سیاحت کی سیکریٹری محترمہ رشمی ورما نے گزشتہ روز نئی دلّی میں انکریڈیبل انڈیا ٹورسٹ فیسیلی ٹیٹر سرٹیفکیشن ( آئی آئی ٹی ایف سی ) پروگرام کا افتتاح کیا ۔ مرکزی وزیر سیاحت جناب کے جے الفونس نے اس سے قبل 27 ستمبر ، 2018 کو نیشنل ٹورازم ایوارڈ کی تقریب اور عالمی یوم سیاحت کے موقع پر آئی آئی ٹی ایف سی کو لانچ کیا تھا ۔ اس کے آغاز کے ساتھ ہی اب اس پروگرام کے لئے آن لائن ڈیجیٹل پلیٹ فارم کے ذریعہ اندراج کرایا جا سکتا ہے ۔ آئی آئی ٹی ایف سی کے ذریعہ بھارتی شہری سیاحت سے وابستہ ہنر مندی کو فروغ دے سکیں گے اور ملک بھر کی سیاحتی سہولیات کی معلومات حاصل کر سکیں گے ۔
    یہ سرٹی فکیٹ پروگرام بیسک اور ایڈوانس کورس پر مشتمل ہے جسے اس طرح تیار کیا گیا ہے کہ استعمال کنندہ اپنے متعین کردہ وقت ، جگہ اور راستے اور رفتار کے ساتھ سیکھ سکتا ہے ۔ بنیادی تعارفی ماڈیول رجسٹریشن کے عمل کے ساتھ گزشتہ روز شروع کیا گیا ۔10+2 پاس امیدوار 19 نومبر ، 2018 سے دو ہزار ہندوستانی روپئے کی برائے نام فیس جمع کر کے اپنا اندراج کرا سکتے ہیں جس میں سات ماڈیول پر مشتمل بیسک کورس شامل ہے جس کا مقصد سیاحتی سہولیات فراہم کرانے والوں کو معلومات ، ہنر اور برتاؤ کی تربیت دی جائے گی ۔ پروگرام کی کامیاب تکمیل کے بعد سیکھنے والا حکومت ہند کی وزارت سیاحت کے مستند سیاحتی سہولیات فراہم کنندہ قرار دیا جائے گا ۔ اس کے علاوہ اس شعبے میں پہلے ہی سے کام کر نے والے اور اپنے ہنر کو فروغ دینے کے لئے ایڈاوانس کورس کے متلاشی افراد کے لئے ایک ریفریشر کورس کی بھی تجویز ہے ۔
    اس موقع پر محترمہ رشمی ورما نے کہا کہ دنیا بھر میں ’’ ٹورسٹ گائیڈ ‘‘ کا نظریہ تبدیل ہو گیا ہے اور سیاحتی سہولیات فراہم کرنے والوں کی نئی نسل ’’ قصہ گو ‘‘ ہے ۔ سیکریٹری موصوفہ نے مزید کہا کہ یہ آن لائن پروگرام متعدد مواقع فراہم کرے گا مثلاً مقامی لوگوں کے لئے روزگار کی فراہمی ، مقامی تجربات اور روایتی معلومات اور کسی بھی عمر یا کسی بھی جگہ کے لوگوں کے لوگوں کی شمولیت ۔
    یہ آن لائن لرننگ مینجمنٹ پروگرام میسرز وپرو لمیٹیڈ کے ذریعہ تیار کیا گیا ہے اور اس کے مواد کو انڈین انسٹی ٹیوٹ آف ٹورازم اینڈ ٹریول مینجمنٹ کی حمایت حاصل ہے ۔
    اس موقع پر وزارت نے میسرز یاترا آن لائن کے ساتھ چار مفاہمت ناموں کا تبادلہ کیا ہے جن میں ’’ ایڈاپٹ اے ہیریٹیچ ‘‘ ’’اپنی دھروہر اپنی پہچان فار ایڈاپشن ‘‘ ’’ (i) نئی دلّی میں قطب مینار ، ( ii) مہاراشٹر میں اجنتا غار ، (iii) جموں و کشمیر میں لیہہ محل اور ( iv) کرناٹک کے ہمپی میں ہزارا رام مندر شامل ہیں ۔


    
    ۔ ۔ ۔ ۔ ۔


    
    u.5809
    م ۔ر ۔ ر۔16.11.18
    

    
    (Release ID: 1552971) Visitor Counter : 6