      وزارت خزانہ

      حکومت ہند اور ایشیائی ترقیاتی بینک نے بھارت میں آئی آئی ایف سی ایل کی امداد کیلئے 300 ملین ڈالر کے قرض کے معاہدے پر دستخط کئے
      Posted On: 16 NOV 2018 7:54PM by PIB Delhi


    نئی دہلی،16؍نومبر،ایشیائی ترقیاتی بینک (اے ڈی بی) اور حکومت ہند نے انڈیا انفراسٹرکچر فائنانس کمپنی لمیٹڈ (آئی آئی ایف سی ایل) کی مدد کے لئے آج قومی دارالحکومت میں 300 ملین ڈالر کے قرض کے معاہدے پر دستخط کئے ہیں۔


    اس موقع پر بولتے ہوئے فنڈ بینک اور اے ڈی بی سے متعلق وزارت خزانہ میں اقتصادی امور کے محکمے کے ایڈیشنل سکریٹری جناب سمیر کمار کھرے نے ، جنہوں نے حکومت ہند کی جانب سے قرض کے معاہدے پر دستخط کئے ہیں، کہا کہ یہ پروجیکٹ پی پی پی پروجیکٹوں کے لئے طویل مدتی مالئے کی دستیابی میں اضافہ کرے گا ، آئی آئی ایف سی ایل کی اہلیت کو بہتر بنائے گا اور آئی آئی ایف سی ایل کے لئے دستیاب مالی تمسکات کے پورٹ فولیو میں توسیع کرے گا۔ انہوں نے مزید کہا کہ امید ہے کہ اس قرض سے حکومت کی بنیادی ڈھانچے کی تعمیر کی کوششوں میں اضافہ ہوگا۔


    اے ڈی بی کے بھارت میں ریزیڈنٹ مشن کے کنٹری ڈائریکٹر جناب کے نیچی یوکو یاما نے اے ڈی بی کے لئے معاہدے پر دستخط کئے۔ انہوں نے کہا کہ امید ہے کہ اے ڈی بی آئی آئی ایف سی ایل کے ذریعے کم از کم 13 ذیلی پروجیکٹوں کے لئے فنڈ فراہم کرے گا جس میں سڑکیں ، قابل تجدید توانائی پیدا کرنا شامل ہیں۔


    یہ پروجیکٹ پرائیویٹ سیکٹر کی جانب سے زیادہ سرمایہ کاری کے ذریعے بنیادی ڈھانچے کے فروغ میں تیزی لانے کی حکومت ہند کی کوششوں میں نئی جان پیدا کرے گا۔ یہ پروجیکٹ بنیادی ڈھانچے کے لئے بینکوں سے ہونے والی فنڈنگ میں کمی کو دور کرے گا جس سے جی ڈی پی میں اضافے پر بھی اثر پڑے گا۔


    300 ملین ڈالر کا اے ڈی بی کے قرض سے 2.4 ارب ڈالر کی سرمایہ کاری میں مالی تعاون دینے کی امید ہے۔ اس کے علاوہ اس سے منسلک تکنیکی امداد آئی آئی ایف سی ایل کی ترقیاتی اہلیت میں مدد کرے گی اور آئی آئی ایف سی ایل کے مالی منیجمنٹ اور سماجی اور ماحولیاتی تحفظات پر توجہ مرکوز کرے گی۔


    ۔۔۔۔۔۔۔۔۔۔۔


    (م ن-وا- ق ر)


    U- 5825

    
    
    (Release ID: 1553025) Visitor Counter : 5