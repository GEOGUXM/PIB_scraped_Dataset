      وزارت خزانہ

      جھاڑ کھنڈ کے لوگوں کو قابل اعتماد، معیاری اور سستی 24 گھنٹے بجلی دستیاب کرانے کے مقصد سے جھاڑ کھنڈ کے بجلی نظام کو بہتر بنانے سے متعلق پروجیکٹ کے لئے حکومت ہند اور عالمی بینک کےد رمیان 310 ملین ڈالر کا قرضہ جاتی معاہدہ
      Posted On: 20 NOV 2018 3:42PM by PIB Delhi


    نئی دہلی، 20 نومبر / جھاڑ کھنڈ کے لوگوں کو قابل اعتماد، معیاری اور سستی 24 گھنٹے بجلی دستیاب کرانے کے مقصد سے جھاڑ کھنڈ کے بجلی نظام کو بہتر بنانے سے متعلق پروجیکٹ کے لئے حکومت ہند اور عالمی بینک کےد رمیان 310 ملین ڈالر کے قرضہ جاتی معاہدہ پر آج یہاں نئی دہلی میں دستخط کئے گئے۔


    جھاڑ کھنڈ پاور سسٹم امپرومنٹ پروجیکٹ سے ریاست میں نئے پاور ٹرانسمیشن انفرااسٹرکچر کی تعمیر کے ساتھ ساتھ ریاست کے بجلی سے متعلق اداروں نے موجودہ بجلی نظام درست کرنے کے کام میں تعاون ملے گا تاکہ تکنیکی اثر انگیزی اور تجارتی کارکردگی کو بہتر بنایا جاسکے۔اس پروجیکٹ سے جدید تکنیکی سہولتیں پیدا کرنے میں بھی مدد ملے گی۔جن میں خودکار سب اسٹیشن، نیٹ ورک انالیسس اور پلاننگ ٹولس شامل ہیں۔تاکہ قابل اعتماد بجلی سپلائی دستیاب کرائی جاسکے اور صارفین اعتماد میں اضافہ کیاجاسکے۔


    جہاں اس مجوزہ سرمایہ کاری کا ایک اہم مقصد پاور ٹرانسمیشن انفرااسٹرکچر کو بہتر بنانا ہے۔وہی اس پروجیکٹ کی توجہ ریاست کی سرکاری ملکیت والی ٹرانسمیشن اور ڈسٹریبیوشن کمپنیوں کی ادارہ جاتی صلاحیت کو بہتر بنانے اور ان کی آپریشنل کارکردگی کو بھی عمدہ بنانے پر ہوگی۔


    یہ پروجیکٹ حکومت ہند کی جانب سے 2014 میں شروع کئے گئے سبھی کے لئے بجلی پروگرام کا ایک حصہ ہے۔اس منصوبہ میں 2022 تک بجلی کی پیداواری صلاحیت میں 4.5 میگاواٹ کا اضافہ کرنا شامل ہیں۔جس میں 1.5 میگاواٹ حصہ شمسی توانائی کا ہوگا۔اس مقصد کی تکمیل نجی اور سرکاری شعبے کی سرمایہ کاری کے توسط سے کی جائے گی۔


    اس معاہدے پر حکومت ہند کی جانب سے وزارت خزانہ کے محکمہ اقتصادی امور کے ایڈیشنل سکریٹری جناب سمیر کمار کھرے، جھاڑ کھنڈ حکومت کی جانب سے وہاں کے محکمہ توانائی کی سکریٹری محترمہ وندنا ڈڈیل اور عالمی بینک کی جانب سے عالمی بینک کے کنٹری ڈائریکٹر جناب جنید احمد نے دستخط کئے۔


    معاہدے پر دستخط کے بعدڈی ای اے کے ایڈیشنل سکریٹری جناب سمیر کمار کھرے نے کہا کہ جھاڑ کھنڈ ان ریاستوں میں سے ایک ہے جس میں سب سے پہلے سب کے لئے بجلی منصوبے میں شمولیت اختیار کی اور وہ ٹرانسمیشن اور بجلی کی تقسیم کے شعبے میں اصلاحات کے ذریعہ بجلی رسائی کو بہتر بنانے کی کوششیں کررہی ہیں۔انہوں نے مزید کہا کہ بھروسے مند بجلی کی مانگ کے پیش نظر ایسی توقع ہے کہ آنے والے برسوں میں بجلی کی مانگ دوگنی ہوجائے گی۔ اس پروجیکٹ سے ریاست کی اقتصادی ترقی کے لئے درکار بجلی کی ضرورتوں کی تکمیل ہوگی۔


    اس موقع پر ہندوستان میں عالمی بینک کے کنٹری ڈائریکٹر جناب جنید احمد نے کہا کہ حکومت جھاڑ کھنڈ ریاست کی اقتصادی ترقی کے لئے جھاڑ کھنڈ حکومت اپنے لوگوں کو معیاری بجلی سپلائی کرنے کے تئیں پابند عہد ہے۔ اس پروجیکٹ سے ریاست کو اس بات میں مدد ملے گی کہ وہ کنبوں، صنعتوں، کاروباریوں اور متعدد دیگر پیداواری شعبوں کو قابل اعتماد بجلی کی سپلائی میں اضافہ کرسکے اور غریبی کے خاتمے اور شمولیت پر مبنی ترقی میں تعاون دے سکے۔


    جھاڑ کھنڈ حکومت نے برق کاری کے شعبے میں قابل ذکر نتائج حاصل کئے ہیں۔جھاڑ کھنڈ ڈسٹری بیوشن کمپنی سے حاصل شدہ اعداد وشمار کے مطابق ریاست کے 80 فیصد سے زیادہ شہریوں کی بجلی تک رسائی ہے۔ تاہم ریاست کو اپنے سبھی صارفین کو ہفتے کے ساتوں دن اور چوبیس گھنٹے قابل اعتماد بجلی دستیاب کرانے کے لئے کام کرتے رہنا ہوگا۔مالی سال 2016 میں جھاڑ کھنڈ میں فی کس بجلی کا استعمال 552 کلو واٹ تھا جو کہ قومی اوسط کا تقریباً آدھا ہے۔مرکزی حکومت کی ملکیت والے نیز آزادانہ طور پر بجلی کی پیداوار کرنے والے(آئی پی پی)اداروں کے ذریعہ خطے میں بجلی کی دستیابی بہتر ہوئی ہے اور اس سے ریاست کو حالیہ برسوں میں بجلی کی مانگ کے مقابلے میں سپلائی کی جو کمی کی صورت حال تھی وہ بہتر ہوئی ہے۔


    اس پروجیکٹ کے اہم اجزاء میں جو چیزیں شامل ہیں ان میں نئے سب اسٹیشن اور ٹرانسمیشن لائنوں کی تعمیر بنیادی طور پر 132 کے وی وولٹیج والے، جھاڑ کھنڈ اُورجا سنچارن نگم لمٹیڈ(جے یو ایس این ایل) کواسٹیٹ لوڈ ڈسپیج سینٹر(ایس ایل ڈی سی) آپریشنز کو مضبوط کرنے کے لئے سسٹمز کے قیام کے لئے تعاون دینا شامل ہیں۔جس نوعیت کا تعاون دیا جانا ہے ان میں شیڈولنگ اور ڈسپیج سے متعلق کاموں کو بہتر بنانے کے لئے فائننسنگ سافٹ ویئر سولوشن بھی شامل ہے۔جس سے قابل تجدید توانائی کو ریاستی گرڈ میں مربوط کرنے میں مدد ملے گی۔


    یہ پروجیکٹ اسمارٹ میٹروں کو بھی سپورٹ دے گا۔اس کے لئے منتخب شہروں میں ٹووے کمیونیکشن اور بیکنل آئی ٹی انفرااسٹرکچر کی تنصیب کی جائے گی۔ان میٹروں سے نہ صرف تکنیکی اور تجارتی خساروں کے لئے کمی آئے گی بلکہ ان سےپیک لوڈ مینجمنٹ کو بھی بہتر بنایاجاسکے گا۔توقع ہے کہ یہ میٹر صارفین کو ڈیٹا تک بہتر رسائی دیں گے جس سے انہیں بجلی کی اپنی کھپت کو کم کرنے کی حوصلہ ملے گا۔ابتدا میں اس پروجیکٹ کے توسط سے ریاستی راجدھانی رانچی میں تقریباً ساڑھے تین لاکھ اسمارٹ میٹروں کی خرید میں مالی مدد دی جائے گی۔


    انرجی اسپیشلسٹ جناب امول گپتا اور سینئر پاور انجینئر اور اس پروجیکٹ کے لئے عالمی بینک کی ٹاس ٹیم لیڈر محترمہ کویتا سارسوت نے کہا کہ اتنے بڑے پروگرام کا نفاذ اور شعبے کی مالی صحت کو بہتر بنانے کے لئے پاور ٹرانسمیشن اور ڈسٹری بیوشن مراکز کی گہری ادارہ جاتی ترقی کی ضرورت ہے۔لہذا موجودہ پروجیکٹ کا ایک کلیدی عنصر یہ ہوگا کہ ریاست کی ملکیت والے اداروں کو ادارہ جاتی طور پر مضبوط بنانے کے کام میں مدد دی جائے گی۔جن شعبوں میں یہ مدد دی جائے گی ان میں خریداری، کانکٹریکٹ کا نفاذ، مالی بندوبست اور کمرشیل آپریشن شامل ہیں۔


    انٹر نیشنل بینک فار ری کنٹرکشن اینڈ ڈیولپمنٹ(آئی بی آر ڈی)سے لئے جانے والے اس 310 ملین ڈالر کے قرض کا گریس پیریڈ پانچ سال کا وقت اور اس کی حتمی میچوریٹی 25 سال ہے۔


    ***********


    U – 5863

    
    
    (Release ID: 1553304) Visitor Counter : 8
    
    
      Read this release in: English