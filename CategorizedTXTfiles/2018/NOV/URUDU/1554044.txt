      کامرس اور صنعت کی وزارتہ

      کامرس کے وزیر سریش پربھو نے لوجیکس انڈیا کا لوگو اور بروشر کا اجرا کیا
      Posted On: 27 NOV 2018 6:43PM by PIB Delhi


    نئی دہلی، 2 7 نومبر 2018،


    کامرس و صنعت اور شہری ہوا بازی کے مرکزی وزیر جناب سریش پربھو نے آج نئی دلی میں لوجیکس انڈیا 2019 کا لوگو اور بروشرکا اجرا کیا۔ اس موقع پر اظہار خیال کرتے ہوئے کامرس کےو زیر نے کہا کہ اب ہندوستان دنیا کی ایک سب سے تیز اُبھرتی ہوئی معیشت بن گئی ہے اور وہ دنیا بھر کے تمام ملکوں کے ساتھ اعلی لوجسٹکس رابطے قائم کررہی ہے۔


    جناب سریش پربھو نے کہا کہ لوجیکس انڈیا ایک موثر بین الاقوامی تجارتی لوجسٹکس کا اہل ہوگا اور سامان کی مؤثر اور سستی نقل وحمل میں تعاون فراہم کرسکے گا، جس پر دیگر کاروباری سیکٹر کا انحصار ہے۔ کامرس کے وزیر نے نہ صرف ہندوستان کی برآمد باسکٹ کی گوناگونیت کی ضرورت پر زور دیا، بلکہ اشیا اور ملکوں کی گوناگونیت کے لیے بھی زور دیا۔ انہوں نے مزید کہا کہ ہندوستان کے لیے یہ بے حد ضروری ہے کہ وہ افریقہ، لاطینی امریکہ، وسطی ایشیا، مشرق وسطی اور آسیان کے ملکوں کے ساتھ زیادہ مضبوط تجارتی تعلقات قائم کرے۔ وزیرموصوف نے کہا کہ لوجسٹکس ایگزم تجارت کی ریڑھ کی ہڈی ہے اور یہ کاروباری مواق اور روزگاربھی پیدا کرتی ہے۔ لوجسٹکس سیکٹر کو مستحکم کرنے کے لیے وزارت ایک مربوط لوجسٹکس حکمت عملی پر کام کررہی ہے۔


    ایک مربوط لوجسٹکس سیکٹر کی ترقی کی ضرورت کافی عرصے سے محسوس کی جاتی رہی ہے۔ اس کی ایک حقیقت یہ بھی ہے کہ ہندوستان میں لوجسٹکس کی لاگت ترقی یافتہ ملکوں کے مقابلے بہت زیادہ ہے۔ زیادہ لوجسٹکس لاگت گھریلو کے ساتھ برآمداتی مارکیٹ دونوں میں ہندوستانی سامان کی مقابلہ جاتی مسابقت کو کم کرتی ہے۔ توقع ہے کہ لوجسٹکس سیکٹر میں موجودہ 115 ارب امریکی ڈالر سے بڑھ کر 2032 تک 360 ارب ڈالر کا اضافہ ہوگا۔ وزیر موصوف نےکہا کہ میک ان انڈیا کی مہم سے منسلک مینوفیکچرنگ کی نئی قوت کے ساتھ ہندوستانی معیشت کی بڑھتی ہوئی عالم کاری اورای- کامرس کاروبارکی شرح نمو میں اضافہ یہ سبھی ہندوستانی لوجسٹکس سیکٹر میں تیزی سے ترقی کی پیش گوئی کرتے ہیں۔ انہوں نے کہا کہ لوجسٹکس انڈیا ایک علامتی پروگرام ہے اوریہ ہرسال منعقد ہونا چاہیے۔


    لوجیکس انڈیا 2019 ، 31 جنوری سے 2 فروری 2019 تک نئی دلی میں ہوگا۔ ایک بڑی پہل قدمی کے طور پر فیڈریشن آف انڈین ایکسپورٹ آرگنائزیشن کے ذریعے ایک بڑا لوجسٹکس پروگرام منعقد کیا جارہا ہے، تاکہ ہندوستان کی عالمی تجارت کے لئے لوجسٹکس لاگت کی اثر انگیزی کو بہتر بنایا جاسکے۔ 20 سے زیادہ ممالک اپنے وفود بھیج رہے ہیں،تاکہ ہندوستان کے ساتھ لوجسٹکس شراکت داری کے امکانات کا پتہ لگایا جاسکے۔ فیڈریشن آف انڈین ایکسپورٹ آرگنائزیشن مارکیٹ تک پہنچنے میں حائل دشواری کے حل پر توجہ دے رہی ہے۔ 100 سے زیادہ بین الاقوامی وفود لوجکس انڈیا 2019 میں شرکت کرسکتے ہیں۔ فیڈریشن آف انڈین ایکسپورٹ آرگنائزیشنس تین دن کے پروگرام میں بنیادی ڈھانچے کی ترقی ، ٹیکنالوجی کے فروغ ، گودام کو مضبوط کیا جانا اور افرادی قوت کی ہنرمندی میں سرمایہ کاری کے مواقع پر بھی توجہ دے گی۔


    ہندوستان کا عالمی بینک کے لوجسٹکس پرفارمنس انڈیکس 2018 میں 44واں نمبر ہے۔ اکنامک سروے 2017-18 کے مطابق ہندوستان کی لوجسٹکس صنعت جو 160 ارب ڈالر کے آس پاس ہے، توقع ہے کہ آئندہ دو سال میں 215 ارب ڈالر تک پہنچ جائے گی۔ یہ سیکٹر 22 ملین سے زیادہ لوگوں کو روزگار فراہم کرے گا اور توقع ہے کہ آئندہ 5 سال میں اس میں 10.5 فیصد کی شرح سے اضافہ ہوگا۔


    اس موقع پر کامرس کے محکمے میں لوجسٹکس کے اسپیشل سکریٹری این سیواسیلم، فیڈریشن آف انڈین ایکسپورٹ آرگنائزیشن کے صدر گنیش گپتا اور فیڈریشن آف انڈین ایکسپورٹ کے ڈائریکٹر جنرل اور سی ای او ڈاکٹر اجے شاہی بھی موجود تھے۔


    ۔۔۔۔۔۔۔۔۔۔۔


    م ن۔ ح ا ۔ ت ع۔


    U- 5943

    
    
    (Release ID: 1554044) Visitor Counter : 8