      صدر جمہوریہ کا سکریٹریٹ

      صدر جمہوریہ نے آسٹریلیا کے گورنر جنرل اور وزیراعظم کے ساتھ بات چیت کی؛ آسٹریلیا کی مالی جائزہ چوٹی کانفرنس سے خطاب کیا؛ سڈنی میں مہاتماگاندھی کے مجسمے کی نقاب کشائی کی
      Posted On: 22 NOV 2018 7:30PM by PIB Delhi


    نئی دہلی،2 2 ؍نومبر،صدرجمہوریہ ہند جناب رام ناتھ کووند نے آسٹریلیا کے اپنے دورے کے دوسرے دن آج گورنر جنرل پیٹر کوسٹ گرو اور وزیراعظم اسکارٹ مورسین کے ساتھ بات چیت کی، انہیں باقاعدہ استقبالیہ دیا گیا اور وہ ایڈمائرلٹی ہاؤس میں گورنر جنرل کے ذریعے دیئے گئے ظہرانہ میں شرکت کی۔ اس کے علاوہ انہوں نے آسٹریلیا کے وزیراعظم کے ساتھ سڈنی کے نزدیک پرمٹا کے جوبلی پارک میں بابائے قوم مہاتما گاندھی کے مجسمے کی نقاب کشائی کی۔ صدر جمہوریہ نے آسٹریلیائی مالیاتی جائزہ ہندوستان بزنس چوٹی کانفرنس سے خطاب کیا اور آسٹریلیا-ہندوستان بزنس کونسل نے ان کے اعزاز میں عشائیہ کا اہتمام کیا۔


    صدرجمہوریہ کے دورے کے دوران ہندوستان اور آسٹریلیا نے 5 سمجھوتے کئے، جو حسب ذیل ہیں:

     1. ہندوستان اور آسٹریلیا کے درمیان معذوری کے شعبے میں تعاون اور معذوروں کو خدمات فراہم کرنے سے متعلق سمجھوتہ۔
     2. باہمی سرمایہ کاری کو فروغ دینے کے لئے ہندوستان اور آسٹریلیا کے درمیان سرمایہ کاری سے متعلق سمجھوتہ۔
     3. رانچی میں قائم سینٹر مائن پلاننگ اور ڈیزائن انسٹی ٹیوٹ اور کینبرا میں قائم کامن ویلتھ سائنٹفک اور ریسرچ آرگنائزیشن کے درمیان سمجھوتہ۔ تاکہ سائنسی اشتراک اور اختراع کو فروغ دیا جاسکے۔
     4. گنتور میں آچاریہ این جی رنگا زرعی یونیورسٹی اور پرتھ میں یونیورسٹی آف ویسٹرن آسٹریلیا کے درمیان زرعی تحقیق اور تعلیم تعاون کے لئے سمجھوتہ۔
     5. دہلی کے اندرپرستھ انسٹی ٹیوٹ آف انفارمیشن ٹیکنالوجی اور برسبین کے کوئنس لینڈ یونیورسٹی آف ٹیکنالوجی کے درمیان مشترکہ پی ایچ ڈی سمجھوتہ۔

    صدرجمہوریہ رام ناتھ کووند اور وزیراعظم مورسین نے آج تین الگ الگ موقعوں پر ملاقات کی۔ صبح اپنی بات چیت کے درمیان بہت سے معاملات پر تبادلہ خیال ہوا، جن میں تجارت اور سرمایہ کاری، تجارت کو بڑھانے کی ضرورت پر زور دینے کے بارے میں گفتگو بھی بات چیت کا حصہ رہی۔


    دوپہر میں آسٹریلیائی مالی جائزہ انڈیا بزنس چوٹی کانفرنس میں اظہار خیال کرتے ہوئے صدرجمہوریہ نے کہا کہ حالیہ برسوں میں ہندوستان نے ایک نرم ، شفاف اور عالمی معیشت کے تئیں اپنے عہد کی تجدید کی ہے۔ انہوں نے کہا کہ غیر ملکی کیپٹل اور بین الاقوامی سرمایہ کاروں کے لئے کھلے فنڈ کے معاملے میں ہندوستان سرفہرست ہے۔ ہوابازی کے سیکٹر سے لے کر کانکنی اور دفاعی پیداوار کے شعبے سے لے کر کاروباری سیکٹر میں دنیا کے صنعتی لیڈروں اور سرمایہ کاروں کے لئے دروازے کھلے ہیں۔ انہوں نے کہا کہ ہندوستان کو نئے موجودہ اور عالمی کاروباری ہب بنانے کے لئے بہت سے اقدامات کئے گئے ہیں جن میں مالی اور انضباطی کے علاوہ بنیادی ڈھانچے کے فروغ اور سرمایہ کاری پالیسی شامل ہے۔


    صدرجمہوریہ نے کہا کہ بین الاقوامی بزنس کمیونٹی نے ہندوستان کی حصولیابیوں کے مد نظر قابل تعریف سرمایہ کاری کی ہے۔ سال 2017-18 میں لگ بھگ بھارت میں 62 ارب امریکی ڈالر کا غیر ملکی سرمایہ کاری ایف ڈی آئی ہوئی۔ انہوں نے کہا کہ یہ ہندوستان کے ایماندار اور سدھار پر مبنی کوششوں اور ہندوستان کی اعلیٰ ترقی شرح کی بدولت ممکن ہوا ہے۔


    صدرجمہوریہ نے کہا کہ آسٹریلیا ہندوستان میں سرمایہ کاری کرنے والا ملک اور بڑا دوست ہے۔ ہم فنٹیک اور صنعتی ڈیزائن اور بائیو ٹیک کے علاوہ کیپٹل مارکیٹس میں اور فوڈ چینج کے بندوبست میں ایک دوسرے سے اشتراک کرسکتے ہیں اور فائدہ اٹھاسکتے ہیں ۔خلائی تکنیک اور سٹیلائٹ چھوڑنے سے متعلق خدمات میں بھی ایک دوسرے سے اشتراک اور فائدہ اٹھاسکتے ہیں۔ صدر جمہوریہ نے کہا کہ ہم آسٹریلیا کی نئی خلائی ایجنسی کو تعاون دینے پر خوش ہوں گے۔


    اپنی مصروفیات کے آخری دن انڈیا-آسٹریلیا بزنس کونسل کے پروگرام میں صدر جمہوریہ نے کونسل کی تعریف کی اور کہا کہ وہ آسٹریلیا – انڈیا بزنس اور سرمایہ کاری میں ایک کلیدی حیثیت رکھتا ہے۔ انہوں نے اس بات پر اعتماد کا اظہار کیا کہ کونسل کے ارکان باہمی تجارت کو مزید فروغ دیں گے۔صدرجمہوریہ نے ہندوستان کی طرف دیکھنے والے آسٹریلیا کے کاروباری افراد اور سرمایہ کاروں سے اپیل کی کہ وہ ان کے کرکٹ کھلاڑیوں کے طور طریقوں سے سبق لیں۔


    U- 5897

    
    
    (Release ID: 1553625) Visitor Counter : 19
    
    
    
    
    

5.