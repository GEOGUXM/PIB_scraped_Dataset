      پینے کے پانی اور صفائی ستھرائی کی وزارت

      پائلٹ گنگا گرام ،گاؤں کی صفائی ستھرائی کے لئے نمونے کے طورپر کام کریں گے
      بہترصفائی ستھرائی کے لئے ہمہ گیر برتاؤ ہر کس وناکس کی ذمہ داری ہے: مرکزی وزیر اوما بھارتی

      Posted On: 06 NOV 2018 1:41PM by PIB Delhi

    نئیدہلی 06 نومبر۔پینے کے پانی اور صفائی ستھرائی کی وزیر محترمہ اوما بھارتی نے کہا ہے کہ بہتر صفائی ستھرائی کے لئے ہمہ گیر برتاؤ لگاتار اپنائے رکھنا ہر کس وناکس کی ذمہ داری ہے۔ موصوفہ بہار کے ،ضلع بکسر میں موضع چوسہ کے تحت چھیا ون رشی آشرم میں منعقدہ گنگا گرام سوچھتا سمیلن سے خطاب کررہی تھیں ۔ اس سمیلن میں تقریباََ چار ہزار سوچھا گرہی ، گنگا کی صفائی ستھرائی سے وابستہ رضا کاران ، نوجوانوں کی انجمنوں کے اراکین، طلبا،خواتین کے گروپ اور ہرشعبہ حیات کے افراد نے شرکت کی ۔


    گنگا گرام ایک نظریہ ہے جس کے تحت گنگا کے ساحلی علاقوں میں بسے ہوئے گاؤں کو مثالی گاؤں کی شکل میں بدلا جانا ہے اور جس کے تحت کھلے میں رفع حاحت کا طریقہ ترک کرنے ، ٹھوس اور رقیق فضلہ انتظام ، آبی تحفظ ،زیر زمین پانی کی بھرپائی ،جدید طرز کے کیریمیٹوریم یعنی مردوں کو جلانے کے مراکز ،شجر کاری ، نامیاتی اورادویہ جاتی پلانٹوں کی پود کاری پر زور دیا جاتا ہے ۔ 4465 گنگا کے ساحلی گاؤوں کو اوڈی ایف قراردئے جانے کے بعد پینے کے پانی اور صفائی ستھرائی کی وزارت ان گاؤوں کی اس علاقے میں اوڈی ایف حیثیت برقراررکھنے کے لئے کوشاں ہے۔ اس سلسلے میں محترمہ اوما بھارتی نے ضلع بکسر کو کھلے میں رفع حاجت سے مبرا ضلع بنانے کے لئے ضلعی ٹیم ، پنچایت کے نمائندگا ن کی ستائش کی ۔انہوں نے زور دے کر کہا کہ بھارت نے دنیا کے سامنے حکومت کی پابند عہد ہونے کی مثال پیش کردی ہے اور قومی صفائی ستھرائی کااحاطہ جو بہت کم یعنی 39 فیصد کے بقدر تھا ،اس میں 95 فیصد سے بھی زیادہ کا علاقہ درج کیا گیا ہے ۔انہوں نے عوام سے گزارش کی کہ وہ ایس ایل ڈبلیو ایم سرگرمیوں میں حصہ لیں اور ادھر اُدھر کوڑا کرکٹ پھیلانے ، آبی ذخائر کو آلودہ نہ کرنے ، کوڑے کرکٹ کو ٹھکانے لگانے اور نامیاتی کاشتکاری کو فروغ دینے پر توجہ مرکوز کریں ۔


    قانون ساز اسمبلی کے رکن جناب منا تیواری ، مرکز ی و ریاستی سطح کے سینئر افسرا ن اورقرب وجوار کی پنچایتوں کے قائدین اس سمیلن میں مو جود تھے۔ پینے کے پانی اور صفائی ستھرائی کی وزارت اس مہینے کے دوران متعدد گنگا گرام سوچھتا سمیلنوں کا اہتمام کررہی ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5657

    
    
    (Release ID: 1551985) Visitor Counter : 12