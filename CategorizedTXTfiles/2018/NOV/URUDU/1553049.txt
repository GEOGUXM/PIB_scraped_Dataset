      وزارت دفاع

      سمبیکس- 2018 – شاندار 25 برس
      Posted On: 17 NOV 2018 6:14PM by PIB Delhi


    نئی دہلی، 17 / نومبر بحیرۂ انڈمان اور خلیج بنگال میں سمبیکس (سنگاپور انڈیا میری ٹائم بائی لیٹرل ایکسرسائز) کے ایک سرگرم طوفانی مرحلے کے بعدجمہوریہ سنگاپور کی بحریہ (آر ایس این) کے بحری جہاز 16 نومبر کو وشاکھاپٹنم پہنچ گئے ہیں۔ ہندوستان اور سنگاپور دونوں ملکوں کی بحریہ کے ساتھ ساتھ کام کرنے کی بے مثال صلاحیت کا مظاہرہ کرتے ہوئے ہندوستان اور سنگاپور کے بحری جہازوں، آب دوز کشتیوں اورطیاروں نے شاید بہت اعلیٰ سطح کی پیچیدگی کے ساتھ سمندر میں کثیر جہتی فوجی مشقیں انجام دیں۔ پورٹ بلیئر میں بندرگاہ کے ابتدائی مرحلے کے بعد سمندر میں مشقیں کی گئیں اور اب دوسرے مرحلے میں وہ وشاکھاپٹنم کے بندرگاہ پر منتقل ہوگئی ہیں جو کہ ہندوستانی بحریہ کی مشرقی بحری کمان کا ٹھکانہ ہے۔


    سن 1994 میں بہت کم لوگوں کو اس بات کا اندازہ ہوگا کہ آنے والے برسوں میں ہندوستان اور سنگاپور کی بحریہ کے درمیان بنیادی آب دوز شکن ، جنگی مشقیں بھی ہوں گی لیکن یہ بہت اعلیٰ سطح پر سمندری مشقیں جاری ہیں اور ان کو اب چوتھائی صدی ہوچکی ہے۔ سمبیکس اپنی 25ویں سالگرہ منا رہی ہے اور یہ مشقیں ابھی جاری ہیں۔ اس سال چار مرحلوں میں یہ مشقیں انجام دی جارہی ہیں۔ ان میں سے دو دو مرحلے پورٹ بلیئر اور وشاکھاپٹنم کی بندرگاہوں پر اور دو سمندری مرحلے خلیج بنگال میں ہوں گے۔


    سمبیکس کے 25ویں ایڈیشن کے پہلے مرحلے میں سمندر میں درجنوں جہازوں اور آب دوز کشتیاں دیکھی گئیں اور سمندر میں جتنی فائرنگ ہوئی اتنی پہلے کبھی نہیں دیکھی گئی۔ فوجی مشق کا دوسرا سرگرم مرحلہ شروع کرنے سے قبل وشاکھاپٹنم میں بندرگاہی سرگرمیاں انجام دی گئیں۔ اس سلسلے میں 19 سے 21 نومبر تک ہونے والے آخری مرحلے کی منصوبہ بندی اور تیاری کے لیے کئی کام کاجی کانفرنسوں کے علاوہ دونوں ملکوں کی بحریہ کے درمیان والی بال اور باسکٹ بال کے دوستانہ میچ بھی کھیلے جاچکے ہیں۔ وزاگ –نیوی میں سنگاپور کی بحریہ کے فوجی 18 نومبر کو آر کے بیچ سے دور کھیل کود کی سرگرمیوں میں شرکت کریں گے۔ آندھراپردیش ریاست میں یہ پہلا موقع ہےاور وشاکھاپٹنم میں یہ سب سے بڑی تقریب ہے جس میں مسلح دستوں، کارپوریٹ شعبے، سرکاری شعبے، تعلیمی اداروں سمیت بین الاقوامی شرکاء حصہ لیں گے۔ اس تقریب میں مختلف ریاستوں اور ملکوں سے آنے والے سیاح بڑی تعداد میں شرکت کریں گے۔آر ایس این کے ارکان 10 کلو میٹر کی دوستانہ دوڑ میں شرکت کریں گے۔وشاکھاپٹنم میں اپنے قیام کے دوران سنگاپور بحریہ کے اہلکارمقامی ثقافتی پروگراموں میں بھی شرکت کریں گے اور یہاں کے لذیذ کھانوں سے بھی لطف اندوز ہوں گے۔


    سمبیکس کی تاریخی سلور جوبلی کے موقع پر اس میں شرکت کرنے والے دونوں ملکوں کی بحریہ کے سربراہان بھی وشاکھاپٹنم میں موجود ہوں گے۔ ہندوستانی بحریہ کے چیف آف نیول اسٹاف ایڈمرل سنیل لانبا18 نومبر کو سمبیکس سلور جوبلی ڈنر میں آر ایس این کے بحریہ سربراہ ریئر ایڈمرل لیوچوئن ہانگ کی میزبانی کریں گے۔


    سلور جوبلی کی یادگار تقریب 19 نومبر کو نیول ڈوک یارڈ، وشاکھاپٹنم میں منعقد کی جائے گی۔ اس تقریب میں دونوں ملکوں کے درمیان بڑھتے ہوئے اعتماد کی علامت کے طور پر سمبیکس لوگو کی نقاب کشائی کی جائے گی اور یادگاری ہندوستانی خصوصی پوسٹیج کور اور سنگاپور کے ڈاک ٹکٹ کا اجرا کیا جائے گا۔ ہندوستان اور سنگاپور کے ڈاک کے محکموں کے ذریعے ایک ساتھ پوسٹل کور اور ڈاک ٹکٹ کے اجرا سے دونوں ممالک کے درمیان اس تاریخی موقع کی اہمیت پر بھی روشنی پڑتی ہے۔ اس سال جون میں ہندوستان اور سنگاپور دونوں ملکوں کے وزرائے اعظم نے سنگاپور میں منعقدہ شنگریلہ مذاکرات کے موقع پر ملاقات کی تھی اور اس بات کا اظہار کیا تھا کہ وہ دوطرفہ سالانہ بحریہ مشقوں سمبیکس کے 25ویں اور توسیع شدہ ایڈیشن کے منتظر ہیں۔


    دونوں ملکوں کے درمیان ہونے والی ان مشقوں کا بہت سرگرم ترین آخری سمندری مرحلہ 19 نومبر کو شروع ہوگا جس میں ہندوستان اور سنگاپور دونوں ملکوں کے وزرائے دفاع بھی موجود ہوں گے۔ درحقیقت یہ پہلا موقع ہوگا جب سمندر میں ہونے والی کسی تقریب میں دونوں ملکوں کے اتنی اونچی سطح کے وزرا موجود ہوں گے۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ا گ ۔ را ۔ 17 - 11 - 2018 )


    U. No. 5829


    

    
    (Release ID: 1553049) Visitor Counter : 9