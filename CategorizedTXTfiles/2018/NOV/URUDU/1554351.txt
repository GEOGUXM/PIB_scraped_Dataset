      وزارت دفاع

      ہندوستانی نیول اکیڈمی میں بین الاقوامی ایڈمرلز کپ ریگیٹا2018 کے نویں ایڈیشن کا انعقاد
      Posted On: 30 NOV 2018 7:47PM by PIB Delhi


    نئی دہلی،30؍نومبر،انڈین نیول اکیڈمی (آئی این اے ) اینری مالا کے ذریعے سالانہ منعقد کی جانے والی مشہور بین الاقوامی ملٹری سیلنگ تقریب، ایڈمرلز کپ ریگیٹا-2018 کے نویں ایڈیشن کا انعقاد ایٹی کُلم خلیج میں 2 دسمبر سے 6 دسمبر کے دوران کیا جائے گا۔ ریگیٹا میں لیزر (ریڈیل) کلاس کی سیل کشتیوں کے ساتھ 31 غیر ملکی نیول اکیڈمیاں مقابلے کے لئے حصہ لیں گی۔


    ہندوستانی بحریہ نے 2010 میں واحد عملے کے ساتھ اولمپک پیمانے (کلاس) کے لیزر ریڈیل بوٹ میں اس سال غیر ملکی بحریہ اکیڈمیوں کے ساتھ ایک بیڑہ ریس (فلیٹ ریس) کے طور پر ’’ایڈمرلز کپ ریگیٹا‘‘ میں حصہ لیا تھا۔


    اس سال اس ریس میں حصہ لینے کے لئے 31 غیر ملکی ممالک شامل ہیں۔ ان ممالک میں آسٹریلیا، بنگلہ دیش، برازیل ، کناڈا ، مصر، فرانس ، انڈونیشیا، اسرائیل ، جاپان ، ملیشیا، میانمار ، نائیجیریا، اومان، پولینڈ ، سری لنکا ، برطانیہ ، امریکہ ، سعودی عرب ، مالدیپ ، قطر ، جرمنی ، اٹلی ، متحدہ عرب امارات ، ویتنام ، بلغاریہ ، پرتگال ، جنوبی افریقہ ، سنگاپور ، بحرین اور ایران بشمول 2 ہندوستانی ٹیموں (آئی این اے اور این ڈی اے) شرکت کررہی ہیں۔


    اس سال کے ایڈمرلز کپ ریگیٹا کی کپ سیریز میں شرکت کے لئے سب سے بڑی تعداد میں ممالک شرکت کریں گے۔ اس طرح کے ایک اور ملیٹری ایوینٹ میں 2011 میں ریوڈی جنریو، برازیل میں منعقد ملٹری ورلڈ گیمز میں 26 ممالک نے حصہ لیا تھا۔


    مذکورہ ایوینٹ میں ہر ملک دو بوٹوں کے ساتھ 4 روز پر مشتمل 16 ریسوں (دوڑوں) میں مقابلے کے لئے اتریں گی۔ ایڈمرلز کپ چمپئن شپ کی فاتح ٹیموں کو ان کی مشترکہ کارکردگی کی بنیاد پر عطا کیا جائے گا۔ اس کے علاوہ شریک ٹیموں کو انفرادی طور پر میڈلز بھی عطا کئے جائیں گے۔ مذکورہ ٹیمیں یکم دسمبر 2018 کو ہفتے کے روز آئی این اے پہنچ جائیں گی۔ ٹیم اراکین کا پریکٹسنگ اور افتتاحی تقریب کے لئے رجسٹریشن 2 دسمبر 2018 بروز اتوار کو کیا جائے گا۔ مقابلہ دوڑوں کا انعقاد 3 دسمبر سے 6 دسمبر 2018 کے دوران کیا جائے گا۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-ش ت- ق ر)


    U- 6009

    
    
    (Release ID: 1554351) Visitor Counter : 6