      نیتی آیوگ

      نیتی آیوگ-ڈی آر سی چوتھی مذاکرات ممبئی میں منعقد ہوئی
      Posted On: 01 NOV 2018 7:50PM by PIB Delhi


    نئی دہلی،یکم نومبر 2018؍نیتی آیوگ-عوامی جمہوریہ چین کے ڈیولپمنٹ ریسرچ سینٹر(ڈی آر سی) کی چوتھی مذاکرت آج ممبئی میں منعقد ہوئی۔ چینی وفد کی قیادت ڈی آر سی کے صدر جناب لی وی اور ہندوستانی وفد کی قیادت نیتی آیوگ کے نائب چیئرمین ڈاکٹر راجیو کمار نے کی۔جولائی 2018ء میں برکس سربراہ کانفرنس کے دوران جوہانسبرگ میں چینی صدر جناب شی جنپنگ اور ہندوستان کے وزیراعظم جناب نریندر مودی کی ملاقات کے بعد ہندوستان اور چین کے درمیان یہ دوسری وزارتی سطح کی بات چیت ہے۔


    اپنی افتتاحی تقریر میں ڈاکٹر راجیو کمار نے زور دے کر کہا کہ نیتی –ڈی آر سی ڈائیلاگ دونوں ملکوں کے درمیان جاری دانشورانہ رابطے کے لئے ایک مضبوط پلیٹ فارم ہے، جس میں شعبہ جاتی ماہرین کے بیانات ہند-چین معاشی تعاون کے اہم شعبے کی شناخت اور اس میں اشتراک میں مدد کرتے ہیں۔


    چین اور ہندوستانی انتظامیہ کے سینیئر وفود ، حکومت،ماہرین تعلیم اور صنعتوں کے نمائندوں نے اس بات چیت میں شرکت کی۔ ان نمائندوں میں عالمی معیشت ، عالم کاری اور چین اور ہندوستان میں بڑی معاشی پالیسیوں،اختراع اور معاشی تبدیلی نیز چین-ہند تجارت اور معاشی تعاون کی صلاحیت سے متعلق اجلاس شامل تھے۔


    مذاکرات کے حصے کے طورپر ڈی آر سی وفد نے ممبئی اور بنگلورو میں تکنیکی شعبوں کے دورے کئے، جہاں انہوں نے بڑی صنعتوں ، ٹیکنیکل یونیور سیٹیوں، تحقیقی مراکز اور آئی ٹی ایکو سسٹم کے دورے بھی کئے۔


    تفصیلی مکالوں کے پیش کش اور گہرے تبادلہ خیال کے بعد فریقین نے زیادہ انکلوسیو اور صحیح معنوں میں عالمی ورلڈ آرڈر کے تئیں اپنے عزم کا ایک بار اعادہ کیا اور پیش رفت کے طورپر ملٹی لیٹرزم کی باتیں کی۔اخترا ع پردازی اور ڈیجیٹل معیشت پر بھی زور دیا گیا اور یہ محسوس کیا گیا کہ مختلف شعبوں میں ٹیکنیکل اسٹارٹ اپ کی تعداد میں اضافے کے ساتھ ہندوستان اور چین عالمی قائد بن رہے ہیں۔الیکٹرک نقل و حرکت پر ہندوستان نے 2030ء تک ای وی زیڈ ای وی کی جانب پیش رفت کا خواب پیش کیا جسے نیتی آیوگ کی زیر اہتمام حال ہی میں منعقدہ گلوبل موبلٹی سمٹ میں دکھایا گیا ہے۔


    فریقین نے تجارت کے مختلف شعبوں سے متعلق مسائل کی جانچ اور سرمایہ کاری میں آسانیاں پیدا کرنے کے لئے بہتر پالیسی رابطے کی ضرورت پر بھی اتفاق کیا ۔اس مذاکرات میں اس بات پر بھی اتفاق ہوا کہ نیتی آیوگ اور ڈی آرسی ڈبلیو ٹی او اصلاحات، شہرکاری اور صف اول کی ٹیکنالوجیوں کے شعبے میں مشترکہ تحقیق کریں گے اور اسے آئندہ ڈائیلاگ کے دوران پیش کیا جائے گا۔


    نیتی-ڈی آرسی ڈائیلاگ کا پانچواں اجلاس نومبر2019ء میں چین کے وُوہان شہر میں منعقد ہوگا۔


    م ن۔ش س ۔ ن ع


    U: 5614


    

    
    (Release ID: 1551653) Visitor Counter : 8