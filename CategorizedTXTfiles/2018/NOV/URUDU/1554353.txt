      قبائیلی امور کی وزارت

      قبائلی امور کی وزارت نے دلّی ہاٹ میں آدی مہوتسو میں 6 مرتبہ کی خواتین عالمی باکسنگ چیمپئن محترمہ میری کوم کی عزت افزائی کی
      
      15 روزہ آدی مہوتسو آج اختتام کو پہنچا

      Posted On: 30 NOV 2018 7:48PM by PIB Delhi

    نئی دہلی، 30 نومبر / قبائلی امور کی وزارت اور ٹرائفیڈ نے آج دلّی ہاٹ میں آدی مہوتسو کی اختتامی تقریب میں 6 مرتبہ خواتین عالمی باکسنگ چیمپئن اور ٹرائبس انڈیا پنچ تنتر کی دست کاری مصنوعات کی برانڈ امبیسڈر کی ہمت افزائی کی ۔ یہ آدی مہوتسو قبائلی امور کی وزارت اور ٹرائفیڈ نے 16 سے 30 نومبر ، 2018 ء کو منعقد کیا تھا ۔


    عزت افزائی کی اس تقریب کی صدارت قبائلی امور کے مرکزی وزیر جناب جوول اورم نے کی ، جس میں قبائلی امور کے وزیر مملکت جناب جسونت سنگھ سومن بھائی بھابر اور 20 سے زیادہ ریاستوں کے ایک ہزار سے زیادہ قبائلی دست کار وں نے شرکت کی ، جنہوں نے اپنے فن ، دست کاری اور قبائلی کھانوں کی نمائش کی تھی ۔ قبائلی دست کار خواتین اور مردوں نے اپنے ہینڈ لوم کی مصنوعات ، جن میں بیگ ، مہیشوری ، چدیری ، بنارسی ، سنبل پوری ساڑیاں اور بہت سی دیگر مصنوعات دلّی کے لوگوں کو دکھائیں ۔ قبائلی دست کاروں کے لئے یہ میلہ ایک نعمت ثابت ہوا ہے ، جس میں 15 دنوں کے دوران 16 کروڑ سے زیادہ کا کاروبار ہوا ، جس میں ٹرائفیڈ سمیت مختلف تنظیموں نے آڈر بھی دیئے ۔


    جناب جوول اورم نے محترمہ میری کوم کی عزت افزائی کرتے ہوئے کہاکہ وہ بھارت کے لئے فخر کا باعث ہیں اور انہوں نے حال ہی میں خواتین کی عالمی باکسنگ چیمپئن شپ میں چھٹی مرتبہ سونے کا تمغہ جیتا ہے اور اس طرح انہوں نے خواتین باکسر کے دنیا بھر میں تمام پچھلے ریکارڈ توڑ دیئے ہیں ۔ انہوں نے کہا کہ یہ قبائلی امور کی وزارت ، ٹرائفیڈ / ٹرائبس انڈیا کے لئے بہت فخر کی بات ہے ۔ محترمی میری کوم ٹرائبس انڈیا پنچ تنتر مصنوعات کی بھی برانڈ امبیسڈر ہیں ۔


    یہ فیسٹیول 30 نومبر ، 2018 ء تک دو ہفتے تک جاری رہا ۔ فیسٹیول کے موضوع مطابق دلّی کے عوام قبائلی تہذیب ، کھانے اور کاروبار کے جذبے سے کافی لطف اندوز ہوئے ۔ اس فیسٹیول میں قبائلی دست کاری ، آرٹ ، پینٹنگ ، زیورات اور کپڑے کی نمائش اور فروخت کی گئی ۔


    قبائلی موسیقی اور رقص کو روزانہ شام ساڑھے 6 بجے سے ساڑھے 8 بجے تک پیش کیا جاتا تھا ، جس کے لئے ایک خوبصورت اسٹیج بھی تعمیر کیا گیا تھا ۔ 20 ریاستوں کے تقریباً 250 فن کاروں نے فیسٹیول کے دوران اپنے اپنے فنوں کا مظاہرہ کیا ۔ 20 ریاستوں کے ایک ہزار سے زیادہ قبائلی دست کاروں نے اس فیسٹیول میں شرکت کی ۔ اس فیسٹیول کی خصوصیت ہندوستانی قبائلی کھانے بھی تھے ، جنہیں شہری ذائقوں سے ہم آہنگ کرکے پیش کیا گیا ۔ نقد رقم کے بغیر خرید و فروخت کو فروغ دینے کے لئے قبائلی اسٹال پر کریڈٹ / ڈیبٹ کارڈ کے ذریعے ادائیگیاں قبول کی گئیں ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ و ا ۔ ع ا ) ( 30 – 11 – 2018 )


    U. No. 6007


    

    
    (Release ID: 1554353) Visitor Counter : 4