      آبی وسائل، دریائی ترقیات اور گنگا احیاء کی وزارت

      بڑے آبی ذخائر کی سطح آب میں تین فیصد کمی
      Posted On: 16 NOV 2018 1:15PM by PIB Delhi


    نئیدہلی 16 نومبر۔15 نومبر 2018 کو ختم ہونے والے ہفتہ کے دوران ملک کے 91 بڑے آبی ذخائر کی سطح آب میں تین فیصد کمی درج ہوئی ہے۔15 نومبر کو ان آبی ذخائر میں 103.735 بی سی ایم پانی جمع تھا ، جو ان آبی ذخائر میں پانی جمع کر نے کی کل گنجائش کے 64فیصد کے بقدر ہے ۔ 8 نومبر 2018 کو ان آبی ذخائر میں جمع پانی کی مقدار ان کی کل گنجائش کے 67 فیصد کے بقدر تھی ۔اس طرح 15 نومبر 2018 کو ختم ہونے والے ہفتہ کے دوران ان آبی ذخائر کی سطح آب میں تین فیصدکی کمی ہوئی ہے ۔ دوسری طرف 15 نومبر 2018 کو ختم ہونے والے ہفتہ کے ہی دوران پچھلے سال کی اسی مدت کے دوران 99فیصد اور گزشتہ دس برسوں کی اسی مدت کے اسی اوسط کے 97 فیصد کے بقدرتھی۔


    ان آبی ذخائر میں 161.993 بی سی ایم پانی جمع کرنے کی گنجائش ہے ، جو ان کی 257.812 بی سی ایم کی کل گنجائش کے 63فیصد کے بقدر ہے ۔ ان میں سے 37 بڑے آبی ذخائر ایسے بھی ہیں جن میں 60 میگاواٹ سے زائد پن بجلی پیداکرنے کی اہلیت ہے ۔


    آبی ذخائر میں جمع پانی کی خطہ وار صورتحال :


    شمالی خطہ :


    ملک کے شمالی خطے میں ہماچل پردیش اور راجستھان کی ریاستیں شامل ہیں ۔ان ریاستوں میں 6 بڑے آبی ذخائر واقع ہیں ۔سینٹرل واٹر کمیشن 18.01 بی سی ایم کی کل گنجائش والے ان آبی ذخائر میں جمع پانی کی صورتحال پر نظررکھتاہے ۔سردست ان آبی ذخائر میں 14.99 بی سی ایم پانی موجود ہے ، جو ان میں پانی جمع کرنے کی کل گنجائش کے 83فیصد کے بقدر ہے۔ پچھلے سال کی اسی مدت میں ان آبی ذخائر میں جمع پانی کی مقدار ان میں پانی جمع کرنے کی کل گنجائش کے 70 فیصد کے بقدر تھی اور پچھلے دس برس کے اسی مدت کے اوسط کے 72 فیصد کے بقدر تھی۔ اس طرح جاری سال کے دوران ان آْبی ذخائر میں جمع پانی کی صورتحال بہتر اور پچھلے دس برس کی اسی مدت کے اوسط کے مقابلے بھی بہتر ہے ۔


    مشرقی خطہ :


    ملک کے مشرقی خطے میں جھارکھنڈ ،اوڈیشہ ، مغربی بنگال اور تریپورہ کی ریاستیں شامل ہیں ۔ان ریاستوں میں 15بڑے آبی ذخائر واقع ہیں ۔سینٹرل واٹر کمیشن 18.83 بی سی ایم پانی جمع کرنے کی کل گنجائش والے ان آبی ذخائر میں جمع پانی کی صورتحال پر نظر رکھتا ہے ۔سردست ان آبی ذخائر میں 12.97 بی سی ایم پانی جمع ہے ،جو ان میں پانی جمع کرنے کی کل گنجائش کے 69 فیصد کے بقدر ہے ۔ پچھلے برس کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 77فیصد کے بقدر تھی ، جبکہ پچھلے دس برس کی اسی مدت کے اوسط میں 73 فیصد رہی ۔اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برس کی اسی مدت کے اوسط کے مقابلے بھی کم ہے ۔


    مغربی خطہ :


    ملک کے مغربی خطے میں گجرات اور مہاراشٹر کی ریاستیں شامل ہیں ۔ا ن ریاستوں میں 27 بڑے آبی ذخائر واقع ہیں ۔ سینٹرل واٹر کمیشن 31.26 بی سی ایم کی کل گنجائش والے ان آبی ذخائر میں جمع پانی کی صورتحال پر نظر رکھتا ہے ۔سردست ان آبی ذخائر میں 15.92 بی سی ایم پانی موجود ہے ، جو ان میں پانی جمع کرنے کی کل گنجائش کے 51 فیصد کے بقدر ہے ۔ پچھلے برس کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 67فیصد کے بقدر تھی اور پچھلے دس برس کی اسی مدت کے اوسط کے دوران 64 فیصد کے بقدر تھی۔اس طرح پچھلے سال کے مقابلے جاری سال کے دوران ان آبی ذخائر میں جمع پانی کی مقدار کم اور پچھلے دس برس کی اسی مدت کے اوسط کے مقابلے بھی کم رہی ہے۔


    وسطی خطہ :


    ملک کے وسطی خطے میں اترپردیش ، اتراکھنڈ ، مدھیہ پردیش اور چھتیس گڑھ کی ریاستیں شامل ہیں ۔ ان ریاستوں میں 12ہ بڑے آبی ذخائر واقع ہیں۔سینٹرل واٹر کمیشن 42.30 بی سی ایم پانی جمع کرنے کی کل گنجائش والے ان آبی ذخائر میں جمع پانی کی صورتحال پر نظر رکھتا ہے۔ سردست ان آبی ذخائر میں 29.82 بی سی ایم پانی موجود ہے ، جو ان آبی ذخائر میں پانی جمع کرنے کی کل گنجائش کے 70فیصد کے بقدر ہے ۔ پچھلے دس برس کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 59فیصد کے بقدرتھی اور پچھلے دس برس کی اسی مدت کے اوسط میں 67فیصد تھی ۔ اس طرح پچھلے سال کے مقابلے جاری سال کے دو ران ان آبی ذخائر میں جمع پانی کی صورتحال بہتر اور پچھلے دس برس کی اسی مدت کے مقابلے بھی بہتر رہی ہے ۔


    جنوبی خطہ:


    ملک کے جنوبی خطے میں آندھرا پردیش ،تلنگانہ ، اے پی وٹی جی (دو نوں ریاستوں میں دو مشترکہ منصوبے ) کرناٹک ، کیرل اورتامل ناڈو کی ریاستیں شامل ہیں ۔ان ریاستوں میں 31 بڑے آبی ذخائر واقع ہیں ۔ سینٹرل واٹر کمیشن 50.59 بی سی ایم پانی جمع کرنے کی کل گنجائش والے ان آبی ذخائر میں جمع پانی کی صورتحال پر نظر رکھتا ہے ۔سردست ان آبی ذخائر میں 30.03 بی سی ایم پانی موجود ہے ، جو ان میں پانی جمع کرنے کی کل گنجائش کے 58فیصد کے بقدر ہے ۔ پچھلے دس برس کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 62 فیصد اورپچھلے دس برس کی اسی مدت کے اوسط میں 63 فیصد تھی ۔اس طرح جاری سا ل کے دوران ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برس کی اسی مدت کے اوسط کے مقابلے بھی کم رہی ہے ۔


    جاری سال کے دوران ہماچل پردیش ، پنجاب ،راجستھان ،اتراکھنڈ ،مدھیہ پردیش ، چھتیس گڑھ ، کرناٹک ، کیرل اورتامل ناڈو کے آبی ذخائر میں جمع پانی کی مقدار پچھلے سال کی اسی مدت کے مقابلے زیادہ رہی ہے جبکہ جھارکھنڈ ،اوڈیشہ ،مغربی بنگال ، تریپورہ ، گجرات ، مہاراشٹر ، اترپردیش ، اے پی و ٹی جی (دونو ں ریاستوں کے دو مشترکہ منصوبے ) آندھرا پردیش وتلنگانہ کے آبی ذخائر میں جمع پانی کی مقدار پچھلے سا ل کی اسی مدت کے مقابلے کم رہی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5805

    
    
    (Release ID: 1552946) Visitor Counter : 9