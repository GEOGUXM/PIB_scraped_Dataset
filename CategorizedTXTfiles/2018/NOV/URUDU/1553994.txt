      صحت اور خاندانی بہبود کی وزارت

      عوام کی شرکت اور عوام کی بیداری عضو کے عطیے کے لئے اہم ہے:اشونی کمار چوبے
      
      عضو کا عطیہ ایک ثواب کا کام ہے اور اس کی حوصلہ افزائی کی ضرورت ہے: انوپریہ پٹیل

      Posted On: 27 NOV 2018 4:13PM by PIB Delhi

    نئی دہلی، 27 نومبر / صحت اور خاندانی بہبود کے مرکزی وزیرمملکت جناب اشونی کمار چوبے نے عضو کے عطیے کے دن کے موقع پر کہا کہ عوام کی شرکت اور عوام کی بیداری عضو کے عطیے کے لئے اہم ہے اور اس کی حوصلہ افزائی کی جانی چاہئے۔ نویں ہندوستانی عضو کے عطیے کے دن کے موقع پر جناب چوبے نے اعضاء کے عطیے کے لئے شرکاء کو عہد بھی دلایا۔ اس دن کا اہتمام نیشنل آرگین اور ٹیشو ٹرانسپلانٹ آرگنائزیشن( این او ٹی ٹی او) نے کیا تھا۔


    صحت اور خاندانی فلاح بہبود کی وزیرمملکت محترمہ انوپریا پٹیل تاملناڈو کے صحت کے وزیر ڈاکٹر سی وجے بھاسکر ، صحت کی سکریٹری محترمہ پریتی سدن، ایڈیشنل سکریٹری ڈاکٹر آر کے وتس اور ڈی جی ایچ ایس کے ڈاکٹر ایس وینکٹیش بھی اس موقع پر موجود تھے۔


    اپنے خطاب میں جناب چوبے نے کہا کہ عضو کے عطیے کے سلسلے میں بہت سی بدگمانیاں بھی ہیں۔انہوں نے مزید کہا کہ اکثر عضو کے عطیے کے سلسلے میں توہم پرستی کی بنیاد پر حوصلہ شکنی کی جاتی ہے۔ جناب چوبے نے عوام سے کہا کہ وہ آگے آئیں اور کسی ڈر خوف کے بغیر عضو کا عطیہ دیں۔ انہوں نے یہ بھی کہا کہ میں ان سبھی لوگوں کو سلام کرتا ہوں جنہوں نے اپنے عزیز واقارب کو عضو کا عطیے دینے کے سلسلے میں جرآت مندی کا مظاہرہ کیا ہے اور اس بہادری کے کام کرنے کے لئے ہمیں ایک سمت دکھائی ہے۔


    اس تقریب میں اظہار خیال کرتے ہوئے انوپریہ پٹیل نے کہا کہ وجہ اور معقول پسندی کے پہلو سے دیکھاجائے تو زندگی ایک گراں قدر تحفہ ہے اورعضو کا عطیہ کوئی بھی دے سکتا ہے دان اسی سلسلے کی ایک کڑی ہے اور اس کی حوصلہ افزائی کئے جانے کی ضرورت ہے یہ ایک ثواب کابھی کام ہے۔محترمہ پٹیل نے مزید کہا کہ یہ بات سمجھنے کی بیحد ضرورت ہے کہ ہندوستان میں ایسے لوگ موجود ہیں جو اعضاء عطیے میں دے رہے ہیں اورتقریبا 23 فیصد عضو کا ٹرانسپلانٹ ان اعضاء سے کیا جارہا ہے جومردہ انسانی جسموں سے حاصل کی جاتی ہے۔محترمہ انوپریہ پٹیل نے کہا کہ اس بات کی ضرورت ہے کہ اعضاء کا عطیہ دینے والے لوگوں پر انحصار کرنے کے بجائے مردہ انسانی جسموں سے عضو کا عطیہ حاصل کرنے کو فروغ دیا جائے تاکہ اعضاء کے کاروباری لین دین کے خطرے سے بچا جاسکے اور عطیہ دینے والے حیات لوگوں کی صحت کے موروثی جوکھم سے بچا جاسکے۔


    تامل ناڈو حکومت کے صحت کے وزیر ڈاکٹر سی وجے بھاسکر نے لگاتار چوتھی مرتبہ عضو کے عطیے میں تملناڈو کو بہترین ریاست کا درجہ قرار دینے کے اعلان پر خوشی کااظہار کیا۔انہوں نے اس مثالی کام کو اجاگر کیا جو تملناڈو نے عطیہ دینے والوں سے اعضاء حاصل کرنے کے سلسلے میں انجام دیا ہے اوربرین اسٹیمپ ڈیتھ(موت) کے لازمی سرٹیفکیشن جیسے مختلف اقدامات کے لئے ہندوستان میں پہلی ریاست بن گیا ہے۔


    تقریب میں وزراء نے ملک کے مختلف حصوں سے مرے ہوئے لوگوں کے عضو کا عطیہ دینے والے کنبوں کو مبارک باد دی اور ان کی عزت افزائی کی۔مہاراشٹر کی ریاست نے بھی عضو کے عطیے پر بیداری کو فروغ دینے کے لئے بہترین ریاست کا ایوارڈ حاصل کیا۔ایمس کے ڈاکٹر سبرامنیا ایئر۔کے، کو ملک میں پہلا ہینڈ ٹرانسپلانٹ کرنے کے لئے مبارکباد اور عزت افزائی کی گئی۔پونے کے ڈاکٹر شیلش کو ہندوستان میں پہلے یوٹرائن ٹرانسپلانٹ کرنے کے لئے ایوارڈ دیا گیا۔ایوارڈ کی تقریب میں بہت سے کولا بورٹنگ اداروں اور دیگر اداروں کو بھی ایوارڈ دیئے گئے۔اس تقریب میں مختلف ترقیاتی اداروں کے نمائندے ، بی ایس ایف، سی آر پی ایف افسران اور طلباء بھی موجود تھے۔


    ***********


    U – 5941

    
    
    (Release ID: 1553994) Visitor Counter : 10