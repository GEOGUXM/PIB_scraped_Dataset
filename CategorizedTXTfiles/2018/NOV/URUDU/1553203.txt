      کامرس اور صنعت کی وزارتہ

      ایک بہترعالمی تجارتی آرڈر میں تعاون فراہم کرنے کے عالمی تجارتی ادارہ (ڈبلیو ٹی او) میں اصلاحات کی ضرورت ہے:سریش پربھو
      Posted On: 19 NOV 2018 6:30PM by PIB Delhi


    جناب سریش پربھو ڈبلیو ٹی او کے لئے اسٹریٹجک اتحاد اور تجارتی رکاوٹوں کو دور کرنے کے موضوع پر کلیدی خطبہ دیتے ہوئے۔


    نئی دہلی، 19 نومبر /تجارت و صنعت، نیز شہری ہوا بازی کے مرکزی وزیر جناب سریش پربھو نے کہا ہے کہ ہندوستان دیگر رکن ممالک کے ساتھ ملکر عالمی تجارتی ادارہ( ڈبلیو ٹی او) میں اصلاحات کے لئے کوشش کرے گا تاکہ اس بات کو یقینی بنایا جاسکے کہ یہ ادارہ عالمی تجارت کے لئے ایک انجن کی حیثیت سے برقرار رہے۔آج نئی دہلی میں ڈبلیو ٹی او کے لئے اسٹریٹجک اتحاد اور تجارتی رکاوٹوں کو دور کرنے سے متعلق ایک کانفرنس سے خطاب کرتے ہوئے جناب سریش پربھو نے کہا کہ کثیر جہتی تجارتی نظام مشکلات سے دوچار ہے اور تازہ تجارتی پابندیوں کی تعداد میں اضافہ ہوا ہے جس کے سبب عالمی تجارت اور اقتصادی ترقی پر منفی اثر پڑے گا۔


    جناب سریش پربھو نے کہا کہ عالمی تجارتی ادارہ (ڈبلیو ٹی او ) کے بغیرہ تجارت اور معیشت کی توسیع نہیں ہوسکے گی کیونکہ یہ واحد ادارہ ہے جو ملکوں کے درمیان تجارت کے عالمی قوانین و ضوابط کو دیکھتا ہے۔ڈبلیو ٹی او عالمی تجارتی گورننس کے لئے ایک بنیادی ستون کی حیثیت سے کام کرتا ہے۔ علاوہ ازیں یہ ادارہ تجارت سے متعلق قوانین اور طریقہ کار سے متعلق ضروری فریم ورک مہیا کرتا ہےجو کہ آج عالمی تجارت کے تقریبا 98 فیصدکو سہارا دیتا ہے۔ مزید برآں امکان ہے کہ یہ ادارہ عالمی تجارت میں نظام پر مبنی قوانین کے ساتھ ساتھ استحکام اور پیش گوئی کی صلاحیت فراہم کرے گا۔


    جناب سریش پربھو نےمزید کہا کہ ہندوستان کسی بھی ملک کی حمایت میں یا کسی ملک کے خلاف نہیں ہے۔ تاہم ہندوستان چاہتا ہے کہ ڈبلیو ٹی او دو ر رس نگاہ کاحامل ادارہ بنے جو کہ ایک بہتر عالمی تجارتی آرڈر کو تعاون فراہم کرنے کے قابل ہو۔انہوں نے مزید کہا کہ گزشتہ چند مہینوں کےدوران انہوں نے ڈبلیو ٹی او کے لئے نیا اصلاحی ایجنڈہ ،جو کہ زیادہ تر ملکوں کے لئے قابل قبول ہو، تشکیل دینے کے لئے متعدد ملکوں کے تجارت وصنعت کے 100 سے زائد وزیروں کے ساتھ متعدد امور پر تبادلہ خیال کیا ہے۔


    ***********


    (م ن ۔م ع ۔ ر ض۔ 19-11.2018 )


    U – 5846

    
    
    (Release ID: 1553203) Visitor Counter : 8