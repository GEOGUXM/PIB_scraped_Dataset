      وزارت آیوش

      محکمہ آیوروید 19نئے ایمس کھولے گا: شری پد نائک تیسرا یوم آیوروید منایا گیا
      Posted On: 05 NOV 2018 6:34PM by PIB Delhi


    نئی دلّی، 5/نومبر۔ آیوش کے وزیر مملکت جناب شری پد یسو نائک اعلان کیا ہے کہ محکمہ آیوروید جلد ہی 19 نئے ایمس کھولے گا۔ انھوں نے کہا کہ یہ کام محکمہ آیوروید نے وزارت محنت کے تحت سو ای ایس آئی سی اسپتالوں میں قبل ہی شروع کردیا ہے۔ مزید برآں بی ایس ایف اور دیگر نیم فوجی دستوں کے سات اسپتالوں میں آیوروید کا شعبہ کھولنے کے تعلق سے وزارت امور داخلہ سے منظوری بھی حاصل ہوگئی ہے۔


    نئی دہلی میں آج تیسرے یوم آیوروید کا افتتاح جناب شری پد نائک نے کہا کہ رواں سال کے دوران ان کی وزارت نے عوام کی صحت کے لئے آیوروید کے مرکزی خیال کو پایۂ تکمیل تک پہنچانے کے لئے متعدد اقدامات کئے ہیں اور 6 ریاستوں میں قائم غیرمتعدی امراض کی روک تھام کے قومی پروگرام کے احاطے کو مزید توسیع دینے کا فیصلہ کیا ہے۔ اس موقع پر ان کے ہمراہ سائنس و ٹیکنالوجی، زمینی سائنس اور ماحولیات، جنگلات اور آب و ہوا کی تبدیلی کے مرکزی وزیر ڈاکٹر ہرش وردھن بھی موجود تھے۔ وزیر موصوف نے کہا کہ آیوروید اور آیوش کے شعبے میں صنعت کاری کو فروغ دینے کی غرض سے ان کی وزارت، بہت چھوٹی، چھوٹی اور درمیانی صنعتوں (ایم ایس ایم ای) کے ساتھ اشتراک میں 50 ورکشاپ کا انعقاد کرے گی۔


    اس موقع پر ڈاکٹر ہرش وردھن نے اپنے خطاب میں آیوروید اور دوسرے ہندوستانی طریقۂ علاج کے بارے میں اپنے تجربات کا اظہار کیا۔ انھوں نے آیوش طریقہ علاج کے سائنسی نکات پر زور دیا۔ انھوں نے نوجوان صنعت کاروں کو حساس بنانے اور آیوروید میں کاروبار کے مواقع تلاش کرنے کے لئے کل منعقد ہوئے سمینار کی تعریف کی۔


    تیسرا یوم آیوروید آج دھنونتری جینتی کے موقع پر پورے ملک میں منایا جارہا ہے۔ یوم آیوروید تقریبات کے حصے کے طور پر وزارت، 4 اور 5نومبر 2018 کو نئی دہلی میں نیتی آیوگ کے ساتھ مل کر آیوروید میں صنعت کاری اور کاروبار کے فروغ سے متعلق قومی سمینار کا اہتمام کیا ہے۔ اس سمینار کا مقصد اس شعبے میں کاروبار کے مواقع کے تئیں صنعت کاروں اور آیوروید کے شراکت داروں کی حوصلہ افزائی کرنا ہے۔ اس موقع پر آج قومی دھنونتری آیوروید ایوارڈس بھی تفویض کئے گئے۔


    تیسرے یوم آیوروید کی اہم تقریب میں ملک بھر سے تقریباً 800 شرکاء نے شرکت کیا۔ اس موقع پر معروف ویدوں کو ’’نیشنل دھنونتری آیوروید ایوارڈ‘‘ بھی تفویض کئے گئے۔ اس سال یہ پروقار ایوارڈ وید ایس کے مشرا، پروفیسر ایم ایس بگھیل اور ڈاکٹر ایتوژی بھواداسن کو آیوروید کے فروغ میں ان کے گراں قدر تعاون کے لئے دیا گیا ہے۔ ایوارڈ یافتگان کو 5 لاکھ روپئے کے نقد انعام کے علاوہ ایک توصیفی سند بھی دی گئی ہے۔ اس تقریب کے دوران آل انڈیا انسٹی ٹیوٹ آف آیوروید (اے آئی آئی اے) نئی دہلی کے ذریعہ قومی سطح کے آیورویدا کوئیز کے ایوارڈ یافتگان کو بھی سرفراز کیا گیا۔


    تیسرے یوم آیوروید کی دوسری اہم تقریبات میں آیوش- ہیلتھ مینجمنٹ انفارمیشن سسٹم (اے-ایچ ایم آئی ایس) کی شروعات رہی۔ یہ حفظان صحت کے آیوش طریقۂ علاج کے لئے الیکٹرانک ہیلتھ ریکارڈ (ای ایچ آر) سے متعلق ایک سافٹ ویئر اپلی کیشن ہے، جسے ملک میں اس نظام میں جدید آئی ٹی حل کو شامل کرکے آیوروید، یوگا، یونانی، سدھ اور ہومیوپیتھی نظام علاج میں بھی انقلاب آنے کی امید ہے۔


    اس موقع پر نیتی آیوگ کے رکن ڈاکٹر وی کے پول، آیوش کے سکریٹری وید راجیش کٹوچ، وید دیویندر تریگنا، وزارت آیوش کے ایڈیشنل سکریٹری جناب پرمود کمار پاٹھک، وزارت آیوش کے جوائنٹ سکریٹری جناب پی این رنجیت کمار بھی موجود تھے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ش س۔ م ر)


    U-5646

    
    
    (Release ID: 1551944) Visitor Counter : 9