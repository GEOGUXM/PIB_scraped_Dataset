      مکانات اور شہری غریبی کے خاتمے کی وزارت

      مرکزی وزیرمملکت ہردیپ پوری اگرتلا میں شمال مشرقی ریاستوں میں اربن مشن کی پیش رفت کا مکمل جائزہ لیں گے
      Posted On: 28 NOV 2018 6:54PM by PIB Delhi


    نئی دہلی، 28 نومبر/مکانات اور شہری امور کے مرکزی وزیرمملکت جناب ہردیپ سنگھ پوری 1 دسمبر 2018 کو شمال مشرقی خطے کی آٹھ ریاستوں میں اربن مشن کی پیش رفت کا مکمل جائزہ لیں گے۔اس سے ایک دن پہلے وزارت کے سیکریٹری جناب درگا شنکر مشرا اور شہری مشنوں کے نیشنل مشن ڈائریکٹرس مکانات کی وزارت کے مختلف مشنوں کے اعتبار سے ان ریاستوں کے سینئر افسروں کے ساتھ جائزہ میٹنگیں کریں گے۔جو 2014 کے بعد سے مرکزی حکومت کی طرف سے شروع کئے گئے ہیں۔


    پردھان منتری آواس یوجنا(شہری) کا نفاذ، احیاء اور شہری کایا پلٹ کے لئے اٹل مشن(امروت) اور اسمارٹ سٹی مشن جو 25 جون 2015 کو شروع کئے گئے تھے اور 2 اکتوبر 2014 کو شروع کیا گیا ۔ سووچھ بھارت مشن(شہری) اس کے علاوہ شمال مشرق اور شمال مشرقی خطے کی شہری ترقی کے پروگرام کے لئے جاری دس فیصد لمپ سم اسکیم اور آر ای آر اے کی پیش رفت کے علاوہ ڈے۔ این یو ایل ایم کا بھی دو روزہ میٹنگ میں جائزہ لیاجائے گا۔


    پردھان منتری آواس یوجنا( شہری) کے تحت مکان اور شہری امور کی وزارت نے گزشتہ تقریبا چار سال کے دوران شمال مشرق کی آٹھ ریاستوں میں شہرمیں رہنے والے غریبوں کے لئے 2 لاکھ 30 ہزار سستے مکانات کی تعمیر کو منظوری دی ہے۔ پردھان منتری آواس یوجنا (شہری) کے تحت مرکزی حکومت مختلف عمودی کے تحت ہر مستفید کو 1 لاکھ سے 2 لاکھ 67 ہزار روپے تک مالی مدد فراہم کرے گی۔


    شمال مشرقی ریاستوں کے 12 شہروں کو امروت میں شامل کیاگیا ہےتاکہ سبھی گھروں کو نل کا پانی فراہم کیاجاسکے اور یومیہ 135 لیٹر فی کس معمول کی سطح کی پانی سپلائی کو بہتر بنایا جاسکے۔ اس کے علاوہ سیور اور گندے پانی کی نکاسی کے نیٹ ورک کووسعت دی جاسکے اور غیر موٹر والے ٹرانسپورٹ کو فروغ دیا جاسکے اور مشن شہروں میں کھلی جگہوں کو فروغ دیا جاسکے۔امروت کے تحت شہری ترقی کی وزارت شمال مشرقی ریاستوں میں 90 فیصد پروجیکٹوں پر آنے والی لاگت کے لئے مالی امداد فراہم کرتی ہے جبکہ دیگر ریاستوں میں پروجیکٹ لاگت کا صرف ایک تہائی سے نصف حصہ شہری ترقی کی وزارت برداشت کرتی ہے۔ امروت میں جن شمال مشرقی ریاستوں کے شہروں کو شامل کیاگیا ہے ان میں اروناچل پردیش میں ایٹا نگر، آسام میں گوہاٹی، ڈبرو گڑھ نوگاؤں اور سلچر شامل ہیں۔ منی پور میں امپھال ، میگھالیہ میں شیلانگ، میزورم میں آئزول، ناگا لینڈ میں دیما پور اور کوہ ہیما اور سکم میں گینگٹوک اور تریپورہ میں ا گرتلہ شامل ہیں۔


    منی پور ، میزورم اور سکم نے کھلے میں رفع حاجت کا درجہ حاصل کرلیا ہے۔شمال مشرق میں 98 قصبے کھلے میں رفع حاجت سے پاک بن گئے ہیں اور 47880 گھروں میں ٹوائلٹس اور 2310 کمیونٹی اور پبلک ٹوائیلٹ تعمیر کئے گئے ہیں۔اروناچل پردیش اور سکم میں گھر گھر کوڑا جمع کرنے کا سو فیصد نشانہ حاصل کرلیا گیا ہے۔ میزورم میں اسی فیصد وارڈوں نے یہ طریقہ اپنایا ہے۔ ناگا لینڈ نے اپنے سبھی یو ایل بی ایس کوکھلے میں رفع حاجت سے پاک قرار دیا ہے۔


    ***********


    U – 5967

    
    
    (Release ID: 1554145) Visitor Counter : 4