      صدر جمہوریہ کا سکریٹریٹ

      صدر جمہوریہ ہند نے آسٹریلیا میں مقیم بھارتی برادری سے خطاب کیا انزاک وار میموریل پر خراج عقیدت پیش کیا
      Posted On: 22 NOV 2018 2:12PM by PIB Delhi


    
    
    نئی دلّی ، 22نومبر؍ صدر جمہوریہ ہند جناب رام ناتھ کووند اپنے ویتنام اور آسٹریلیا کے دو روزہ سرکاری دورے کے آخری مرحلے میں گزشتہ روز 21 نومبر ، 2018 کو سڈنی ، آسٹریلیا پہنچے ۔ یہ کسی بھی صدر جمہوریہ ہند کا پہلا سرکاری دورہ آسٹریلیا ہے ۔
    بعد ازاں ، صدر جمہوریہ ہند نے آسٹریلیا کے لئے بھارت کے ہائی کمشنر ڈاکٹر اجے ایم گونڈانے کی جانب سے دیئے گئے ایک بھارتی برادری کے استقبالیہ میں شرکت کی ۔ صدر جمہوریہ ہند نے اجتماع سے خطاب کرتے ہوئے کہا کہ یہ بات باعث فخر ہے کہ بھارتی برادری کو آسٹریلیا کی سر زمین پر اعلیٰ مقام حاصل ہے اور یہ معاشرے اور معیشت میں اپنا گرانقدر تعاون دے رہی ہے ا ۔ آج بھارتی پیشہ وروں کی زبردست مانگ ہے ، خواہ وہ آسٹریلیا میں ہو یا دنیا میں کہیں بھی ۔ بھارتی برادری کے کاروباری ، ڈاکٹر ، ٹیچر ، بینکر اور ماہرین تکنالوجی افراد آسٹریلیاکی قدر و قیمت میں اضافہ کر رہے ہیں ۔
    صدر جمہوریہ ہند نے کہا کہ بڑی تعداد میں بھارتی طلباء کے لئے آسٹریلیا ایک گھر کی حیثیت رکھتاہے ۔ وہ کیمپس میں اختراع کاری کو فروغ دینے کے لئے تعلیم و تحقیق اور یہاں تک کہ کھیل کے شعبے میں مہارت حاصل کر رہے ہیں ۔ ان کی سخت جاں فشانی اور ہنر بھارت ۔ آسٹریلیا نالج ساجھے داری کی علامت ہے ۔
    اس سے قبل ، صدر کووند نے سڈنی میں انزاک وار میموریل پر روایتی خراج عقیدت پیش کر کے اپنے دورے کا آغاز کیا ۔ یہ وار میموریل در حقیقت پہلی جنگ عظیم میں اپنی خدمات پیش کرنے والے آسٹریلیائی سپاہیوں کو خراج عقیدت پیش کرنے کے لئے تعمیر کیا گیا تھا ۔ اس کے بعد بھارتی برادری کے ساتھ اپنی مصروفیات کے دوران صدر جمہوریہ ہند نے پہلی جنگ عظیم کے ساتھ گیلی پولی کے ساحلوں پر آسٹریلیائی کامریڈوں کے ساتھ مل کر لڑنے والے بھارتی سپاہیوں کا خصوصی تذکرہ کیا ۔ پہلی جنگ عظیم کے خاتمے کی صدی اس ماہ کے اوائل میں منائی گئی تھی ۔


    
    ۔ ۔ ۔ ۔ ۔


    

    u.5876
    م ۔ر ۔ ر۔22.11.18
    

    
    (Release ID: 1553430) Visitor Counter : 9