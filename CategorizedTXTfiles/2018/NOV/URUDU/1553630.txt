      امور داخلہ کی وزارت

      گورو نانک کے یوم پیدائش کی ماقبل شام صدر جمہوریہ ہند جناب رام ناتھ کووند کی مبارکباد
      Posted On: 22 NOV 2018 7:54PM by PIB Delhi


    نئی دہلی، 22 نومبر / صدر جمہوریہ ہند جناب رام ناتھ کووند نے گورو نانک دیو کے یوم پیدائش کی ماقبل شام اپنے ساتھی ہم وطنوں کو مبارکباد دی ہے۔


    اپنے مبارکبادی پیغام میں صدر جمہوریہ ہند جناب رام ناتھ کووند نے کہا ہے کہ ’’گورو نانک دیو کی زندگی اور تعلیمات کو یاد کرتے ہوئے اس مبارک موقع پر میں اپنی طرف سے ساتھی ہم وطنوں بشمول سکھ برادری کو مبارکباد اور نیک خواہشات پیش کرتا ہوں ۔


    گورو نانک دیو کی زندگی ہمیں آپسی پیار اور بھائی چارہ کا درس دیتی ہے۔ انہوں نے ہمیں’ ایک اومکار ستنام ‘کا منتر دیا جس کا مطلب ہے کہ صرف ایک ہی خدا ہے۔


    پیار ،امن اور ہمدردی کی اقدار پر زور دیتے ہوئے گورو نانک دیو انسانیت کی خدمت کو خدا کی خدمت سمجھتے تھے۔’وند چاکو سب کے ساتھ بانٹو،کیرت کرو-ایماندار زندگی جیو اور ، نام جپو-ہمیشہ خدا کو یاد کرو ‘ جیسے ان کے پیغامات سے ان کی تعلیمات کا بخوبی پتہ چلتا ہے۔


    آیئے ، ہم سب گورو دیو کے ذریعے بتائے راستوں پر چلنے کا عہد کریں اور ملک اور سماج کی بھلائی کے لئے کام کریں ‘‘۔


    U.No: 5902


    

    
    (Release ID: 1553630) Visitor Counter : 32