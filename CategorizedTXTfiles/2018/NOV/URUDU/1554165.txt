      وزارت اطلاعات ونشریات

      ڈان باس نے اِفّی 2018 میں گولڈن پیکاک ایوارڈ حاصل کیا
      Posted On: 28 NOV 2018 8:27PM by PIB Delhi


    نئی دہلی ، 28؍نومبر، سرگئی لوزنتسا کی ہدایت کاری میں بنی ‘ڈان باس’ فلم نےبھارت کے 49ویں انٹر نیشنل فلم فیسٹیول آف انڈیا (اِفّی) میں گولڈن پیکاک ایوارڈ حاصل کیا ہے۔ یہ فلم فیسٹیول 28؍نومبر 2018 کو گوا میں اختتام پذیر ہوا ۔ گولڈن پیکا ک ایوارڈ میں 4 ملین (40 لاکھ) کا نقدی انعام دیا جائے گا، جسے پروڈیوسر اور ڈائرکٹر کے درمیان برابر-برابر بانٹا جائےگا۔اسی کے ساتھ ٹرافی اور توصیف نامہ بھی دیا جائے گا۔


    فلم ڈان باس میں مشرقی یوکرین کے خطے میں ہونے والی ایک مخلوط جنگ کی داستان بیان کی گئ ہے، جس میں علیحدگی پسندوں کے ذریعے بڑے پیمانے پرقتل اور ڈاکہ زنی کی واردات انجا م دینے کے ساتھ ایک کھلا مسلح تصادم ہوا۔ ڈان باس میں جنگ کو امن اور پروپیگنڈہ کو سچ بتایا گیا ہے۔ڈان باس میں مخاطری تجسس آمیز سلسلے کی کڑیاں سامنے آئی ہیں یہ صرف ایک خطے یا کسی سیاسی نظام کی کہانی نہیں ہے، بلکہ یہ ایسی دنیا کی کہانی ہے، جو ما بعد حقیقت اور فرضی شناختوں میں گُم ہو گئی ہے۔


    ڈان باس 2019 میں 91ویں اکیڈمی ایوارڈ میں ‘‘ بہترین غیر ملکی زبان فلم’’ زمرے سے متعلق یوکرین کی رسمی حوالگی ہے۔2018 کے کینس فلم فیسٹیول میں اَن سرٹین ریگارڈ سیکشن میں افتتاحی فلم کے طور پر اسے منتخب کیاگیا تھا۔ کینس میں سرگرئی لوزنتسا نے بہترین ڈائرکٹر کا‘‘ اَن سرٹین ریگارڈ’’ ایوارڈ جیتا ہے۔


    لیجو جوز پیلیسری کو ای ما یو کے لئے بہترین ڈائرکٹر کا ایوارڈ دیا گیا ہے


    لیجو جوز پیلیسری کوان کی 2018 کی فلم ‘‘ ای ما یو’’ کے لئے بہترین ڈائرکٹر کا ایوارڈ دیا گیا ہے۔ فلم موت پر ایک حیرت انگیز طنز پر مشتمل ہے اور اس بات پر کہ کیسے انسانی زندگیوں پر یہ اثرانداز ہوتی ہے ۔ کیرالہ کے ساحلی گاؤں چیلانم میں تیار اس فلم میں ایک ایسے بیٹے کی قابل رحم حالت کو دکھایا گیا ہے، جو اپنے والد کے لئے اس کے شایانِ شان آخری رسوم کا انتظام کرنے کی کوشش کرتا ہے۔ تاہم اسے مختلف جہات سے نا قابل تصور رکاوٹوں اور ردعمل کا سامنا کرنا پڑتا ہے۔ بہترین ڈائرکٹر کو سِلور پیکاک ایوارڈ اور 1.5ملین (15لاکھ) کا نقدی انعام ملتا ہے۔ اُسے ای ما یاؤ کے لئے 48ویں کیرالہ ریاستی فلم ایوارڈ میں بہترین ڈائرکٹر کا ایوارڈ بھی ملا ہے۔


    چیمبن ونود کو بہترین اداکار کاانعام


    بہترین اداکار (مرد)کا ایوارڈ چیمبن ونود کو ‘‘ایشی’’ کے ای ما یاؤ میں ان کی عکاسی کے لئے دیا گیا ہے۔ایک ایسا بیٹا جو اپنے والد کے لئے اس کے شایانِ شان آخری رسوم کا انتظام کرنے کی کوشش کرتا ہے۔ تاہم اسے مختلف جہات سے نا قابل تصور رکاوٹوں اور ردعمل کا سامنا کرنا پڑتا ہے۔


    انستاسیاپُستووِت بہترین اداکار (خاتون) ایوارڈ سے سرفراز


    بہترین اداکار(خاتون) کا ایوارڈ انستاسیا پُتسووِت کو ‘لاریسا’ کی عکاسی کے لئے دیا گیاہے۔ لاریسا یوکرینین فلم ‘وہین دی ٹریز فال’ میں ایک نوخیز دوشیزہ ہے۔


    دونوں بہترین اداکار (مرد) اور بہترین اداکار(خاتون) کو سِلور پیکاک ٹرافی اور ایک ملین روپے (10لاکھ)کا نقدی انعام دیا گیا ہے۔


    مِلکو لزارو ف کو‘آگا’ کیلئے خصوصی جیوری ایوارڈ


    مِلکو لزاروف کو ان کی فلم آگا کے لئے خصوصی جیوری ایوارڈ دیا گیا ہے۔ یہ فلم سیڈنا اور نانوک کی کہانی پر مرکوز ہے۔ یہ یاکوتیا کا ایک معمر جوڑا ہے۔ یہ فلم ان خصوصی چیلنجوں پر مشتمل ہےجن کا سامنا یہ معمر جوڑا انتہائی سرد علاقے میں کرتا ہے۔خصوصی جیور ی ایوارڈ 1.5 ملین (15لاکھ)کے نقدی انعام ، ایک سلور پیکاک ایوارڈ اور ایک توصیف نامے پر مشتمل ہے۔


    اَلبرٹو مونٹیرس دوم کو ریسپیٹو کیلئے ‘‘ بیسٹ ڈیبٹ فیچر فلم آف اے ڈائرکٹر’’ کا ایوارڈ


    البرٹو مونٹیرس دوم کو ان کی فلپائنی فلم ‘ریسپٹو’ کے لئے ‘‘ بیسٹ ڈیبٹ فیچر فلم آف اے ڈائرکٹر ’’ کا صدسالہ ایوارڈ دیا گیا ہے۔ پروین مورچھلے کے زیر ہدایت بنی فلم ‘‘ واکنگ وِدھ دی وِنڈ’’ کو انٹرنیشنل کونسل فار فلم، ٹیلی ویژن اینڈ آڈیو ویژوئل کمیونکیشن ، پیرس اینڈ یونیسکو کے قائم کردہ آئی سی ایف ٹی–یونیسکوگاندھی میڈل دیا گیا ہے۔


    گاندھی میڈل میں مردوں اور خواتین کے ذہن میں امن پیداکرنے، خصوصی طور پر حقوق انسانی، بین ثقافتی مذاکرات، ثقافتی تعبیرات کے فروغ اور اس کے تنوع کے تحفظ سے متعلق یونیسکو کے بنیادی احکام کی عکاسی کی گئی ہے۔


    واکنگ ودھ دی وِنڈمیں ہمالیائی خطے میں رہنے والے ایک ایسے 10سالہ لڑکے کی کہانی بیان کی گئی ہے، جو غلطی سے اپنے دوست کی اسکول کی کرسی کو توڑ دیتاہے۔پہاڑی خطے میں ایک گدھے پر بیٹھ کر اسکول تک کے لئے روزانہ کا اس کا 7 کلومیٹر طویل سفر اس وقت مشکل اور چیلنج بن جاتاہے، جب وہ کرسی کو اپنے گاؤں لانے کا فیصلہ کرتاہے۔


    بیترِز سیگنر کی ہدایت کاری میں بنی پُرتگالی، اسپینی فلم ‘‘لاس سائلینسیوز’’ کو آئی سی ایف ٹی-یونیسکو گاندھی میڈل زمرے کے تحت اسپیشل مینشن کا ایوارڈ ملا ہے۔


    معروف اداکار ، ہندی فلموں کے اسٹوری–اسکرین پلے–ڈائلاگ رائٹر سلیم خان کو سنیما میں ان کی زندگی بھر کی خدمات کے لئے اِفّی 2018 خصوصی ایوارڈ دیاگیا ہے۔ یہ باوقار ایوارڈ ایک ملین (10لاکھ) کے نقدی انعام، سرٹیفکیٹ، شال اور ایک توصیفی سند پر مشتمل ہے، جو سنیما میں ماہر فلم ساز کی امتیازی خدمات کے اعتراف میں انہیں دیا گیا۔


    سلیم خان نے 1970 کی دہائی میں بھارتی سنیما میں انقلاب پیدا کیا۔ بالی ووڈ فارمولہ کو تبدیل کیا، اس کی تجدید کاری کی، بالی ووڈ بلاک بَسٹر فارمیٹ کو پہلی بار متعارف کرایا اور اسی طرح مسالہ فلم اور ڈیکوئٹ ویسٹرن کی شروعات کی۔


    

    

    ) م ن ۔ن ا ۔ ک ا (


    U- 5971

    
    
    (Release ID: 1554165) Visitor Counter : 4