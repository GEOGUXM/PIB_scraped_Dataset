      ا قتصادی امور کی کابینہ کمیٹی

      کابینہ کمیٹی نے درج ذیل اسکیموں کو اپنی منظوری دی:
      Posted On: 22 NOV 2018 6:27PM by PIB Delhi

      * جامع منصوبہ ‘‘ایٹموسفیئر اینڈ کلائیمیٹ ریسرچ-ماڈلنگ آبزروِنگ سسٹمس اینڈ سرویسیز ’’کا نفاذ،
      * 20-2017 کے دوران ذیلی منصوبوں کا جاری رہنا۔
      * نیشنل فیسلٹی فار ایئربانڈ ریسرچ (این ایف اے آر)کا قیام۔

    نئی دہلی، 22 ؍نومبر؍وزیراعظم جناب نریندر مودی کی سربراہی میں اقتصادی امور کی کابینہ کمیٹی نے جامع منصوبہ ‘‘ایٹموسفیئر اینڈ کلائیمیٹ ریسرچ-ماڈلنگ آبزروِنگ سسٹمس اینڈ سرویسیز(اے سی آر او ایس ایس) ’’کے 9 ذیلی منصوبوں کو 1450کروڑ روپےکی تخمینہ لاگت سے 2017 سے 2020 تک کے عرصے کے دورا ن جاری رکھنے کیلئے اپنی منظوری دے دی ہے۔ ان کا ارضیاتی سائنس وزارت کے بھارتی محکمہ موسمیات (آئی ایم ڈی) ، انڈین انسٹی ٹیوٹ آف ٹروپیکل میٹرولوجی (آئی آئی ٹی ایم)، نیشنل سینٹر فار میڈیم رینج ویدر فارکاسٹنگ (این سی ایم آر ڈبلیو ایف) اور انڈین نیشنل سینٹر فار اوشیئن انفارمیشن سروس (آئی این سی او آئی ایس) جیسے اپنے شعبوں کے ذریعے نفاذ کرائے گا۔


    اقتصادی امور کی کابینہ کمیٹی نے 21-2020 اور اس سے آگے کی مدت کے دوران 130کروڑ روپے کی مالی عہد بستگی کے ساتھ نیشنل فیسلٹی فار ایئربارن ریسرچ(این ایف اے آر)کے قیام کیلئے بھی اپنی منظوری دے دی ہے۔


    اثرات:

      * اس اسکیم کے ذریعے موسم اور آب و ہو ا کی بہتر جانکاری اور سمندروں کے بارے میں پیشگی معلومات اور خدمات مہیاکرائی جائیں گی۔ اس طرح اس سے عوامی موسم خدمت آفات نظام، زرعی موسم سائنس سے متعلق خدمات ، ہوائی خدمات ، آب و ہوا سے متعلق نگرانی خدمات ، آبی مانسون سائنس سے متعلق خدمات ، آب ہوا سے متعلق خدمات، سیاحت، زائرین کی آمدو رفت (تیرتھ یاترا) ، بجلی کی پیداوار، پانی کا انتظام، کھیل اور پُرعزم کاموں وغیرہ جیسے مختلف خدمات کے مطابق فوائد کو یقینی بنایا جا سکے ۔

    روزگار کے مواقع

      * بڑی تعداد میں سائنسی اور تکنیکی اہلکاروں کے ساتھ ساتھ ضروری انتظامی امداد کے سبب روزگار کے مواقع پیدا ہوں گے ۔
      * آخری صارف تک موسم پر مبنی خدمات کا حتمی میل تک رابطہ بنانے کو یقینی بنانے سے بھارتی زرعی ریسرچ کونسل کے کرشی وِگیان کیندر ، یونیورسٹیوں مقامی میونسپل کارپوریشنوں جیسی ایجنسیاں بڑی تعداد میں اس میں شامل ہوں گی۔ اس طرح مختلف لوگوں کیلئے روزگارکے مواقع پیدا ہوں گے۔

    تفصیلات:

      * اے سی آر او ایس ایس اسکیم ارتھ سائنس وزارت سے متعلق ہے، جو گردابی طوفانوں، طوفانوں، لہروں، شدید گرمی اور گرج کے ساتھ بارش ہونے جیسے مختلف پہلوؤں سے نمٹتی ہے۔
      * اس کا ہر پہلو اے سی آر او ایس ایس جامع اسکیم کے تحت 9ذیلی اسکیموں کی شکل میں شامل ہیں اور مذکورہ چار اداروں کے ذریعے سے مربوط طریقے سے نافذ ہے۔
      * اے سی آر او ایس ایس اسکیم 9 ذیلی پروگراموں سے مل کر بنی ہے، جو کثیرموضوعاتی (ملٹی ڈسپلنری)شکل میں ہے۔ یہ آئی ایم ڈی، ایچ آئی ایم، این سی ایم آر ڈبلیو ایف اور آئی این سی او آئی ایس کے ذریعےمربوط طریقے سے نافذ کی جائے گی۔
      * اے سی آر او ایس ایس اسکیم کا مقصد سماج کی بہتری کیلئے ایک بھروسے مندموسم اور آب و ہوا کی پیشین گوئی مہیا کرنا ہے۔ اس لئے اسکیم کا مقصد زرعی موسمی سائنس سے متعلق خدمات ، ہوابازی خدمات، آب و ہوا سے متعلق نگرانی خدمات، آبی موسم سائنس سے متعلق خدمات ، آب وہوا خدمات، سیاحت، تیرتھ یاترا، کوہ پیمائی جیسی سبھی خدمات کو آخری استعمال کرنے والے تک وقت پر پہنچانے کے کام کو یقینی بنانے کے لئے مسلسل جائز، گہری ریسرچ کو فروغ اور مؤثر وسعت، نیز مواصلاتی حکمت عملیوں کو مؤثر طریقے سے اپنا کر موسم اور آب و ہوا کی پیش گوئی کی صلاحیت میں سدھا ر لانا ہے۔

    پس منظر


    وزارت ارضیاتی سائنس کے پاس موسم، آب و ہوا، قدرتی خطروں سے متعلق واقعات کی پیش گوئی کرنے کے لئے صلاحیت کو فروغ اور سدھار کرنے سے متعلق تحقیقات اور فروغ سرگرمیوں کو منعقد کرنے کا حق حاصل ہے۔ اس سمت میں وزارت نے مشاہداتی نظام اور بنیادی ڈھانچے کو وسعت دینے، خصوصی طور پر مہمات کے ذریعے کاموں کو سمجھنا، موسم اور آب و ہوا ماڈلنگ، مانسون ریسرچ، آب و ہوا کی تبدیلی سے متعلق سائنس اور آب و ہوا خدمات وغیرہ کے ذریعے مخصوص اسکیموں کو تیار کرنے کیلئے متعدد پہلیں کی گئی ہیں۔ ان اسکیموں میں مختلف ادارے شامل ہیں، جن میں ہر ایک اکائی کے مذکورہ کاموں کو پورا کرنے کے لئے رول مقرر کئے گئے ہیں۔ اس کے نتیجے میں مخصوص مقاصد اور بجٹ کے ساتھ یہ سبھی اسکیمیں مربوط طریقے سے لاگو کی گئی ہیں اور انہیں جامع اے سی آر او ایس ایس اسکیم کےتحت شامل کیا گیا ہے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ش ت ۔ ک ا) ( 22 – 11 – 2018 )


    U. No. 5887


    
    

    
    (Release ID: 1553593) Visitor Counter : 14
    
    
    
    
    

*