      صدر جمہوریہ کا سکریٹریٹ

      صدر جمہوریہ ہند جناب رام ناتھ کووند اتراکھنڈ میں
      
      آل انڈیا انسٹی ٹیوٹ آف میڈیکل سائنسز(ایمس)رشی کیش کے پہلے جلسئہ تقسیم اسناد سے صدر جمہوریہ ہند جناب رام ناتھ کووند کا خطاب
      
      صدر جمہوریہ ہند نے ایمس ،رشی کیش کو ایک اہم تحقیقی مرکز کے طورپر فروغ دینے کے لئے زور دیا

      Posted On: 05 NOV 2018 7:12PM by PIB Delhi

    نئی دہلی،03نومبر 2018؍صدر جمہوریہ ہند جناب رام ناتھ کووند نے آج (03نومبر2018)اترا کھنڈ میں آل انڈیا انسٹی ٹیوٹ آف میڈیکل سائنسز(ایمس) کے پہلے جلسہ تقسیم اسناد سے خطاب کیا ۔


    اس موقع پر اظہار خیال کرتے ہوئے صدر جمہوریہ ہند جناب رام ناتھ کووند نے کہا کہ ہندوستان میں آل انڈیا انسٹی ٹیوٹ آف میڈیکل سائنسز(ایمس)طبی نگہداشت اور تحقیق کے شعبے میں مہارت کی ایک علامت ہے۔ ہنوز محروم علاقوں میں ایمس کا قیام ، حفظان صحت کی معیاری سہولتوں کو قابل رسائی اور سستا بناتا ہے۔علاوہ ازیں اس سے میٹرو شہروں کے اسپتالوں پر بھی بوجھ کم ہوتا ہے۔


    صدر جمہوریہ نے کہا کہ ایمس ، رشی کیش کو حفظان صحت کی اچھی خدمات فراہم کرنے کے علاوہ ایک اہم تحقیق مرکز کے طورپر فروغ دینے پر اپنی توجہ مرکوز کرنی چاہئے۔ا نہوں نے امید ظاہر کی کہ ایمس ، رشی کیش متعدد سپر اسپیشلٹی سہولتوں کو فروغ دے گا، تاکہ دیگر خطوں سے تعلق رکھنے والے شہری بھی اپنا علاج کرانے کے لئے یہاں آسکیں۔انہوں نے ڈاکٹروں سے زور دے کر کہا کہ وہ اتراکھنڈ کے خطے سے متعلق مخصوص صحت مسائل پر اپنی تحقیق کو مرکوزکریں۔


    اس سے قبل صدر جمہوریہ ہند جناب رام ناتھ کووند نے ہری دوار میں گیان کنبھ-اعلیٰ تعلیم کے معیار میں اضافہ کرنے سے متعلق ایک قومی کانفرنس کا بھی افتتاح کیا۔ اس کانفرنس کا انعقاد حکومت اتراکھنڈ اور یونیورسٹی آف پتنجلی، ہری دوار کے ذریعے کیا جارہا ہے۔


    اس موقع پر موجود حاضرین سے خطاب کرتےہوئے صدر جمہوریہ نے کہا کہ دستوری ضابطوں کے مطابق اعلیٰ تعلیم کی ذمہ داری مرکزی اور ریاستی حکومت دونوں کی ہے۔ یہ کانفرنس متعدد شراکت داروں کے درمیان اشتراک تعاون قائم کرنے کے لئے ایک مثال ہے۔انہوں نے امید ظاہر کی کہ اس کانفرنس کے نتائج سے نہ صرف ریاست اتراکھنڈ، بلکہ پورے ملک میں اعلیٰ تعلیم کے لئے مواقع میں اضافہ ہوگا۔


    م ن۔م ع ۔ ن ع


    U: 5 64 3

    
    
    (Release ID: 1551951) Visitor Counter : 4