      وزارت خزانہ

      پندرہویں مالیاتی کمیشن نے وزیر خارجہ محترمہ سشما سوراج اور دیگر حکام کےساتھ مفید تبادلہ خیال کیا
      
      کمیشن ہندوستان کے بڑھتے ہوئے باہمی انحصارکی خارجہ پالیسی کے چیلنجوں اور مواقع سے واقف ہے

      Posted On: 05 NOV 2018 8:04PM by PIB Delhi

    نئی دہلی،05نومبر 2018؍اہم مرکزی وزارتوں کے ساتھ ہندوستان کے مالیاتی کمیشن کے تبادلہ خیال کرنے کے ایک حصے کے طورپر آج امور خارجہ کی مرکزی وزیر محترمہ سشما سوراج اور وزارت خارجہ کے سینیئرافسران کے ساتھ تبادلہ خیال کیا گیا۔چیئرمین جناب این کے سنگھ کی قیادت میں کمیشن اور دیگر اراکین جناب شکتی کانت داس ، ڈاکٹر انوپ سنگھ، ڈاکٹر اشوک لاہیری اور ڈاکٹر رمیش چند کو تفصیلی پریزینٹیشن کے ذریعے امور خارجہ کے کام کاج کے وسیع آرکیٹیکچر سے واقف کرایا گیا۔اس میٹنگ کی اہم جھلکیاں درج ذیل ہیں:

     1. امور خارجہ کی وزارت کا بجٹ حکومت ہند کے کل بجٹ کے ایک فیصد سے بھی کم ہے۔جس کو وزارت خارجہ کی بڑھتی ہوئی سرگرمیوں کے سبب بڑھانے کی ضرورت ہے۔ وزارت کے لئے مختص بجٹ میں سے اسٹیبلشمنٹ کے اخراجات لگاتار 30 فیصد سے بھی کم ہیں۔اسٹیبلشمنٹ اخراجات کا تقریبا ً 25فیصد سینٹرل پاسپورٹ آرگنائزیشن کے لئے استعمال کیا جاتا ہے۔ اسٹیبلشمنٹ کے علاوہ اخراجات میں ایڈ (گرانٹ پلس قرضے) جو کہ تقریباً 58 فیصد کے قریب کے ساتھ اہم ہیڈ ہے،تقریباً 3900کروڑ روپے کے خسارے کا شکار ہے۔
     2. امور خارجہ کی وزارت متعدد ترقیاتی پروجیکٹ، انسانی امداد، دوست ملکوں کو مالی تعاون ، اختراعی سفارتی آؤٹ اور شراکت داری کے ذریعے اسٹریٹیجک کنکٹی وٹی ،اپنی پسند کو از سر نو تشکیل دینے کے علاوہ مفادات کو متوازن کرنے اور بہترین تعلقات بنانے کی سمت میں کام کررہی ہے۔ ہندوستان کے پہلے پڑوسی اور ایکٹ ایسٹ پالیسی کے تحت متعدد ممالک کے ساتھ فی الحال27.7بلین ڈالر کی ترقیاتی ساجھیداری ہے۔اس طرح کی ساجھیداری کے تئیں آؤٹ ریچ اور کوششوں میں اضافہ کرنے کے لئے متعدد ملکوں میں 18 نئے مشن کو لے جائیں گے، جس میں اضافی وسائل کی ضرورت ہو۔
     3. امور خارجہ کی وزارت ملک بھر میں 322 پاسپورٹ مراکز کے نیٹ ورک (بشمول پوسٹ آفس-پی ایس کے)کے ذریعے عوامی خدمات کی ڈیلیوری کو بہتر بنانے کے لئے لگاتار کوشش کررہی ہے۔واضح رہے کہ 2014ءمیں ملک کے اندر مہارت والے محض 77 پاسپورٹ مراکز قائم تھے۔جنوری 2017ء میں پوسٹ آفس سیوا کیندر کا آغاز کیا گیا تھا جو کہ آخری میل کوریج کے لئے ایک بڑی پالیسی فیصلہ ہے۔ امورخارجہ کی وزارت کا ہدف ہے کہ مستقبل میں ملک کے ہر ایک پارلیمانی حلقے میں ایک پاسپورٹ مرکز قائم ہو۔
     4. ہندوستانی نسل کے لوگوں کے علاوہ ہندوستانی شہریوں تک رسائی حاصل کرنے کے ایک حصے کے طورپر امور خارجہ کی وزارت نےمتعدد پروگراموں مثلاً بھارت ایک پریچے، ہندوستان کو جانئے پروگرام ، پردیش میں ودیش اور سمیپ کی شروعات کی ہے۔

    مالیاتی کمیشن ہندوستان کے بڑھتے ہوئےباہم انحصارکی خارجہ پالیسی کے چیلنجوں اور مواقع سے پوری طرح واقف ہے۔اس خطے میں دیگر بڑی طاقتوں کے ابھرنے اور متعدد دوست ممالک میں شروع کئے گئے پروجیکٹوں کو مقررہ وقت پر مکمل کرنے کے لئے مناسب وسائل کی ضرورت ہے۔ہندوستان کی سفارتی طاقت کی رسائی اور معیار کو بڑھانے کے لئے وزارت خارجہ کے ساتھ ساتھ بیرون ملک میں واقع ہندوستانی مشنوں کو مزید مستحکم کرنے کی ضرورت ہے۔مستقبل قریب میں دنیا کے مختلف حصوں میں نئے سفارت خانے قائم کرنے کے لئے اور ملک بھر میں پاسپورٹ مراکز کے نیٹ ورک کے ذریعے عوامی خدمات کی ڈیلیوری کو بہتر بنانے کے لئے بنیادی ڈھانچے کے ساتھ ساتھ افرادی قوت کے لئے مالیہ کی ضرورت ہے۔


    مالیاتی کمیشن کے چیئرمین اور اراکین نے دنیا بھر میں ہندوستان کے تجارتی روابط اور اس کو بڑھانے کے لئے کی جارہی کوششوں اور چیلنجوں کو سمجھنے کی کوشش کی۔ مجموعی طورپر کمیشن کو ہندوستان کی اقتصادی طاقت کے ساتھ ساتھ ہندوستان کی سفارتی طاقت کو ملانے کے چیلنجوں سے واقف کرایا گیا۔چونکہ ہندوستان 21ویں صدی میں دنیا-میں سب سےتیز ترقی کرنے والی معیشت اور ایشیائی ملک ہے۔وزارت خارجہ اور کمیشن کے درمیان آج کی اس ابتدائی میٹنگ کے علاوہ آئندہ مزید میٹنگ اور صلاح و مشورہ کا انعقاد کیا جائے گا۔


    م ن۔م ع ۔ ن ع


    U: 5 6 52

    
    
    (Release ID: 1551959) Visitor Counter : 2
    
    
    
    
    

4.