      کارپوریٹ امور کی وزارتت

      بھارت کے مسابقتی کمیشن نے لارسن اینڈ ٹوبرو لمیٹڈ کے برقی اور خودکار کاروبار کے مجوزہ حصول سے قبل عوام الناس سے آراء طلب کی ہیں
      Posted On: 22 NOV 2018 11:39AM by PIB Delhi


    نئیدہلی۔ 22 ؍نومبر۔16 جولائی 2018 کو بھارت کے مسابقتی کمیشن (سی سی آئی) کو شنیڈر الیکٹرک انڈیا پرائیویٹ لمیٹڈ (شنیڈر) اور میک ریچی انویسٹمنٹس پرائیویٹ لمیٹڈ (میک ریچی) (ایک ساتھ دونوں کو اپنی تحویل میں لینے والا ادارہ) کی جانب سے ایک نوٹس موصول ہوئی تھی جس کا تعلق لارسن اور ٹوبرو لمیٹڈ (ایل اینڈ ٹی) کے الیکٹریکل اور آٹومیشن کاروبار کے مجوزہ حصول سے تھا، اس کے تحت بحری کاروبار اور سرووواچ کاروبار شامل نہیں تھا (یہ دونوں شعبے بھی الیکٹریکل اور آٹومیشن کاروبار کے جزو ہیں) ۔


    کمیشن نے بنیادی طور پر یہ رائے قائم کی ہے کہ مجوزہ حصولیابی ممکنہ طور پر ایک واضح اور برعکس اثر ،مسابقت پر ڈالے گی اور اسی لحا ظ سے کمیشن نے حصولیابی کے آرزومند ادارے کو مسابقتی ایکٹ 2002 کی دفعہ 29 (2) کے مطابق مشورہ دیا ہے کہ وہ تمام تر تفصیلات کو عوام الناس کے علم میں لانے کیلئے شائع کرے اور ساتھ ہی سا تھ اس امر کو متاثرہ افراد یا امکانی طور پر اس حصولیابی کے نتیجے میں متاثر ہونے والے افراد کے علم میں بھی لائے۔


    متعلقہ پارٹیوں نے 2018/07/586 کے تحت مجوزہ تفصیلات ترتیب کے ساتھ شائع کردی ہیں اور یہ تمام تر تفصیلات متعلقہ پارٹیوں کے متعلقہ ویب سائٹوں پر بھی دستیاب ہیں۔ مذکورہ تفصیلات کمیشن کی ویب سائٹ درج ذیل بھی دستیاب ہیں: ( www.cci.gov.in )


    مذکورہ ایکٹ کی دفعہ 29(3) کی تجاویز کے مطابق، کمیشن نے کسی بھی ایسے فرد سے جو مذکورہ تجویز سے برعکس طور پر متاثر ہوسکتا ہو، یا ممکنہ طور پر متاثر ہونے کے امکانات ہوں ، آراء/ تبصرے / اعتراضات / تجاویز تحریری شکل میں مدعو کی ہیں۔ ان تمام تجاویز کو سکریٹری، کمپٹیشن کمیشن آف انڈیا کے نام 10ویں منزل آفس بلاک نمبر -1، قدوائی نگر (ایسٹ)، مدمقابل رنگ روڈ، نئی دہلی ۔ 110023 پر ارسال کیا جاسکتا ہے یا اسے ای۔ میل درج ذیل پر 12دسمبر 2018 تک بھی ارسال کیا جاسکتا ہے۔ secy@cci.gov.in


    کمیشن غیرجامع اورحقائق سے پرے اعتراضات کو نظرانداز بھی کرسکتا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5879

    
    
    (Release ID: 1553460) Visitor Counter : 9
    
    
      Read this release in: English , Tamil