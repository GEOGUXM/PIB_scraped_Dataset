      نیتی آیوگ

      نیتی آیوگ نے نیو انڈیا کے لئے صحتی نظام کے موضوع پر گفت و شنید کا اہتمام کیا
      
      صحت کے شعبے کے لئے 15 برس کے ویژن کے موضوع پر دن بھر کی گفت و شنید

      Posted On: 30 NOV 2018 7:52PM by PIB Delhi

    نئی دہلی، 30 نومبر / نیتی آیوگ نے آج دن بھر چلنے والی گفت و شنید کا اہتمام کیا ، جس کا موضوع تھا ، ‘‘ نیو انڈیا کے لئے صحت کا نظام : بلاکوں کی تعمیر ’’ ۔ اس گفت و شنید میں قومی اور بین الاقوامی تعلیمی اداروں کے اراکین ، پریکٹیشنروں ، بھارتی پالیسی سازوں اور حفظانِ صحت ایکو نظام کے دیگر شراکت داروں نے حصہ لیا ۔


    گفت و شنید اپنی نوعیت کے لحاظ سے نیتی آیوگ کے ‘‘ ترقیاتی گفت و شنید ’’ سلسلے کی اولین گفت و شنید تھی ، جس کا مقصد بھارت کے ترقیاتی موضوعات پر کثیر شعبہ جاتی گفت و شنید کا راستہ ہموار کرنا تھا اور یہ گفت و شنید بھارت کے 15 سالہ ویژن ڈاکیومنٹ کا ایک جزو ہے ۔


    افتتاحی اجلاس کی صدارت نیتی آیوگ کے رکن ڈاکٹر ونود پال نے کی اور اس میں نیتی آیوگ کے سی ای او جناب امیتابھ کانت ، صحت اور کنبہ بہبود کی وزارت کی سکریٹری محترمہ پریتی سودن اور نیتی آیوگ کے مشیر جناب آلوک کمار نے حصہ لیا ۔


    حکومتِ تھائی لینڈ کے عالمی صحتی مشیر ڈاکٹر سووِت ویبُل پول پارسرٹ نے کلیدی خطبہ پیش کیا ، جس میں تھائی لینڈ کے چار دہائیوں کے آفاقی حفظانِ صحت احاطے کے سفر پر تفصیل سے روشنی ڈالی گئی ۔


    نیتی آیوگ کے وائس چیئرمین ڈاکٹر راجیو کمار نے اس گفت و شنید کے اختتامی دور سے خطاب کے دوران کہا کہ یہ گفت و شنید اس امر کی علامت ہے کہ صحت نے پالیسی منظر نامے میں پالیسی حیثیت حاصل کر لی ہے ۔ ہمیں صحت کے شعبے میں مختلف شراکت داروں کے مابین واقع حجاب اور فاصلے کو مٹانا چاہیئے اور مختلف پہل قدمیوں کے درمیان واقع تفریق کو ختم کرنا چاہیئے اور اس امر کو یقینی بنانا چاہیئے کہ مختلف وزارتوں کے مابین تال میل قائم ہو سکے اور ریاستوں اور مرکز کے مابین بھی اس سلسلے میں ہم آہنگی قائم ہو ۔ انہوں نے پوشن ابھیان اور آیوشمان بھارت کا حوالہ دیتے ہوئے کہا کہ یہ ایک اختراعی نمونہ ہو سکتا ہے ، جس کے ذریعے ہم مربوط حفظانِ صحت کے نظام کا جائزہ لے سکتے ہیں ۔


    گفت و شنید میں صحتی نظام کے موجودہ بلاکوں کو مزید مستحکم بنانے اور انہیں مزید تعداد میں تعمیر کرنے پر توجہ مرکوز کی گئی ، جو نئے بھارت کے لئے درکار ہوں گے اور تبادلۂ خیالات کے لئے چار اہم صحتی نظام کے موضوعات کو زیرِ بحث لایا گیا ۔ ان موضوعات میں موجودہ سرمائے کو یکجا کرکے صحت کے شعبے کے لئے درکار وسائل کی توسیع ، حکومت اور کلیدی خریداروں کے کردار کی توسیع ، جو سرکاری اور نجی دونوں جانب سے پرائیویٹ پرووائڈروں کے ذریعے ہونی چاہیئے تاکہ حفظان صحت خدمات کی عمدگی میں اضافہ ہو سکے ، مساوی اور مربوط خدمات اور ٹیکنا لوجی کو بروئے کار لانے جیسے امور شامل تھے ۔


    گفت و شنید کے دوران سرمایہ کاری اور خدمات کی تجاویز سے متعلق منتشر بلاکوں کو مربوط کرنے پر بھی غور و خوض کیا گیا اور یہ مانا گیا کہ ایک بلاک کو دوسرے بلاک کو تقویت پہنچانی چاہیئے اور پروگرام پر مبنی یا اسکیم سے مربوط طریقۂ کار کو سسٹم کے طریقۂ کار میں بدلا جانا چاہیئے۔


    اولو العزم آیوشمان بھارت کے نظام کو زیرِ بحث لاتے ہوئے کہا گیا کہ اس نے ایک اچھا موقع فراہم کیا ہے ، جس کے ذریعے ایک نظام کے طرز فکر کو مربوط کیا جا سکتا ہے اور حفظانِ صحت کے نظام سے متعلق مختلف بلاکوں کی تفریق کو ختم کرکے یکجا کیا جا سکتا ہے ۔ مزید استحکام یعنی گورننس میں بہتری ، پالیسی اور ریگولیٹری فریم ورک اور اداروں سے امید کی جاتی ہے کہ وہ ایک نئے بھارت کی تعمیر کے لئے صحت کے شعبے کی تبدیلی میں اپنا کلیدی کردار ادا کریں گے ۔


    اس امر پر عام اتفاق تھا کہ بھارت کے لئے ایک صحتی نظام وضع کئے جانے سے ایک صحت مند ور عالمی پیمانے پر مسابقت کا حامل حفظانِ صحت نظام اور صحتی خدمات ایک صنعت کی شکل لے سکتی ہیں اور اس سے زیادہ اہم بات یہ ہے کہ حفظانِ صحت نظام کے تئیں شہریوں کے تجربے اور اعتماد کو مستحکم کر سکتی ہیں ۔ ڈاکٹر پال نے زور دے کر کہا کہ نظام کے تئیں قائم ہونے والا اعتماد از حد اہم ہو گا کیونکہ اس کے توسط سے ایک نئے بھارت کے لئے موثر حفظانِ صحت کی خدمات فراہم ہو سکیں گی کیونکہ نیا بھارت ایک ایسا بھارت ہو گا ، جو شمولیت پر مبنی ، مربوط اور اندرونِ ملک وسائل پر مشتمل ہو گا ۔


    جناب کانت نے افتتاحی اجلاس کے دوران کہا کہ اب وقت آ گیا ہے کہ مریض کو حفظانِ صحت نظام کے مرکز میں لاکر ہر چیز طے کی جائے اور اس کے لئے بھی وقت آ گیا ہے کہ ایک عالمی درجے کا صحت نظام طے کیا جائے ، جو تغیراتی اور منفرد شناخت کا حامل ہو ۔


    تخمینہ لگایا گیا ہے کہ اگر مصروفِ عمل حفظانِ صحت نظام کے سلسلے میں درکار فیصلے عمل میں لائے جاتے ہیں تو اس کے نتیجے میں بالغان کی اموات میں 2030 ء تک 16 فی صد کی تخفیف واقع ہو سکے گی اور اس کے توسط سے 32 فی صد کی اقتصادی نمو حاصل ہو گی ۔


    یہ تخمینہ بھی لگایا گیا ہے کہ پروگراموں پر مبنی نظام کو ختم کرکے اور مختلف اسکیموں کو ایک سسٹم اپروچ کے تحت لاکر قابلِ احتراز اضافی اخراجات سے بچا جا سکے گا اور 2030 ء تک صحت پر لاحق ہونےو الے اخراجات میں 45 فی صد کی تخفیف واقع ہو سکے گی اور اس کے نتیجے میں کم از کم 1.5 ملین اضافی کنبوں کو خط افلاس سے نیچے کی سطح پر جانے سے بچایا جا سکے گا کیونکہ اکثر لوگ امراض اور ناقابل ِ استطاعت حفظانِ صحت نظام کی وجہ سے خط افلاس سے نیچے زندگی بسر کرنے پر مجبور ہو جاتے ہیں ۔


    گفت و شنید کو تجزیہ کے عمل سے بھی گزارا گیا اور یہ فریضہ کثیر پہلوئی اداروں کے بین الاقوامی ماہرین نے انجام دیا ۔ اس سلسلے میں 25 سے زائد بین الاقوامی ماہرین ، جن کا تعلق 6 ممالک سے تھا اور حکومت ، نجی شعبے ، بیمہ کمپنیوں ، تھرڈ پارٹی منتظم کاروں ، تحقیق کی دنیا اور تعلیمی اداروں کے 150 مندوبین نے حصہ لیا ۔


    مذکورہ تجزیہ اور گفت و شنید کے دوران حاصل نتائج اور نمایاں امور ایک طرح سے موجودہ مَشکَّل حفظانِ صحت نظام کو مستحکم بنانے میں ایک طرح سے معاون سرمایہ کاری کا کردار ادا کریں گے اور ان کی مدد سے بھارت کے لئے سماجی اور اقتصادی فوائد حاصل کئے جا سکیں گے ۔


    ( م ن ۔ ع ا )


    U. No. 6010

    
    
    (Release ID: 1554358) Visitor Counter : 10