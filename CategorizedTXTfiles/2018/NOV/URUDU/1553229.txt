      وزارت دفاع

      ایس آئی ایم بی ای ایکس-2018 کے جشن نقرئی کی یادگاری تقریب
      Posted On: 19 NOV 2018 7:56PM by PIB Delhi


    نئی دہلی، 19 ؍نومبر،ایس آئی ایم بی ای ایکس یعنی ’’سنگاپور – بھارت بحری باہمی مشق‘‘ کے 25 ویں ایڈیشن کی علامت کے طور پر جشن نقرئی یادگاری تقریب کا اہتمام آئی این ایس سہ یادری بحری جہاز پر آج وشاکھاپٹنم میں 19 نومبر 2018 کو کیا گیا۔ اس تقریب میں بحری عملے کے سربراہ ایڈمیرل سنیل لامبا اور ریر ایڈمریل لیو چوئن ہانگ ، جو سنگاپور کی نیوی ریپبلک کے سربراہ ہیں، نے شرکت کی۔ وائس ایڈمیرل کرم ویر سنگھ ، ایف او سی ان سی ای این سی، فلیگ افسران ، کمانڈنگ افسران اور شریک بحری جہازوں کا عملہ بھی اس موقع پر موجود تھا۔


    ریر ایڈمیرل دنیش کے ترپاٹھی فلیگ افسر کمانڈنگ مشرقی بیڑہ نے بھارت اور جمہوریہ سنگاپور کی بحریاؤں کے مابین باہمی بحری مشقوں کے25 ویں ایڈیشن کی یادگاری تقریب کے موقع پر مہمانان کا خیر مقدم کیا۔ سیمبیک کے سلسلے میں اس موقع پر اظہار خیال کرتے ہوئے ایڈمیرل سنیل لامبا نے وضاحت کی کہ سیمبیک طویل ترین اور بے روک ٹوک وہ بحری مشق ہے جو بھارت نے کسی دیگر بحریہ کے ساتھ اب تک انجام دی ہے۔ اس کامیابی کی اہمیت کا اظہار محترم وزیراعظم نے اس سال ماہ جون میں شنگیرلا گفت وشنید کے دوران کیا تھا۔ انہوں نے اس امر کا بھی اعادہ کیا کہ سیمبیک کے توسط سے بحری تعاون کی اہمیت اس لئے بھی زیادہ کہ اس کے تحت دونوں ممالک کی سلامتی کی مشترکہ عہد بندگی، تحفظ اور جہاز رانی کی آزادی جیسے نکات شامل ہیں اور عالمی سطح پر بھی بہت سے معاملات اس سے منسلک ہیں۔ سیمبیک کا 25 واں ایڈیشن اپنی نوعیت کے لحاظ سے متنوع امور کا حامل ہے، اس میں ہتھیاروں کی فائرنگ اور بحری جغرافیائی تقاضوں کی تکمیل بھی شامل ہے۔ انہوں نے اپنی تقریر کا اختتام اس یاددہانی کے ساتھ کیا کہ جمہوریہ سنگاپور کی بحریہ کا مقصد یا بنیادی اصول ‘بیانڈ ہورائزن‘ یعنی افق کے پار ہے۔ جبکہ بھارتی بحریہ کا نعرہ ہے ’’سم نو ورونا‘‘ اس کا مطلب ہوتا ہے کہ خدا کرے کہ سمندر کے دیوتا ہم پر مہربان رہیں۔ بحری باہمی مشقوں کی پیش رفت کے جشن نقرئی کے موقع پر انہوں نے تمنا کی کہ سیمبیک افق کے پار تک جائے اور اس عمل میں سمندر کے دیوتا دونوں بحریاؤں پر اپنی برکتیں نازل کریں۔


    حاضرین سے خطاب کرتے ہوئے سنگاپور کی بحریہ کے سربراہ ایڈمیرل لیو چوائن ہانگ نے دونوں ممالک کے مابین طویل ترین اور قدیم ترین بحری تجارتی تعلقات اور روابط کا ذکر کیا، جن کی تاریخ تیسری اور چوتھی صدی عیسوی تک پہنچتی ہے۔ انہوں نے کہا کہ سنگاپور اور بھارت یکساں طرز فکر کے حامل ممالک ہیں، جو یو این سی ایل او ایس کے ذریعے طئے کئے گئے قواعد وضوبط پر عمل کرتے ہوئے کھلے سمندر کی آزادی برقرار رکھنا چاہتے ہیں۔ انہوں نے کہا کہ دونوں بحریاؤں کے مابین خصوصی نوعیت کے تعلقات رہے ہیں اور اس کے لئے بامعنی گفت وشنید بھی ہوتی رہی ہے۔ سیمبیک ہمارے تعلقات یعنی بحریہ سے بحریہ کے مابین روابط میں ایک کلیدی حیثیت رکھتا ہے اور 1994 میں اسی کے تحت بنیادی آبدوز شکن مشق ’لائن کنگ‘ انجام دی گئی تھی اور اس میں وقت کے ساتھ ساتھ استحکام آیا ہے۔ سیمبیک کا یہ 25 واں ایڈیشن سنگاپور کی بحریہ کے ذریعہ اب تک کی سب سے بڑی مشترکہ مشق کہی جاسکتی ہے۔


    اس تاریخی موقع کی علامت کے طور پر اور دونوں بحریاؤں کے مابین اعتماد اور قربت کے نشان کے طور پر ایک خصوصی لوگو بھی جاری کیا گیا۔ اس موقع پر خصوصی ڈاک کور اور سنگاپور کا ڈاک ٹکٹ بھی سیمبیک کے موضوع پر جاری کیا گیا۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 58 52

    
    
    (Release ID: 1553229) Visitor Counter : 7