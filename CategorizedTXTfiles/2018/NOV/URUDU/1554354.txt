      وزارت خزانہ

      ڈاکٹر اجے بھوشن پانڈے نے محصول سیکریٹری کی حیثیت سے چارج سنبھالا
      Posted On: 30 NOV 2018 7:49PM by PIB Delhi


    نئی دہلی، 30 نومبر/ ڈاکٹر اجے بھوشن پانڈے( آئی اے ایس: ایم ایچ) نے آج یہاں ڈاکٹر ہس مکھ آدھیا کے سبکدوش ہونے پر مرکزی محصول سیکریٹری کی حیثیت سے عہدے کا چارج سنبھال لیا ہے۔ سبکدوش خزانہ کی سیکریٹری اور محصول سیکریٹری ہس مکھ آھدیا نے ڈاکٹر پانڈے کا اپنے دفتر میں استقبال کیا۔ مہاراشٹر کا ڈر کے افسر ڈاکٹر پانڈے یونیک آئیڈینٹیفکیشن اتھارٹی آف انڈیا(یو آئی ڈی اے آئی)، کے عہدے پر اپنی خدمات جارہی رکھیں گے اور وہ جی ایس ٹی این کے چیئرمین کی حیثیت سے بھی اپنی خدمات جاری رکھیں گے۔ ہندوستانی انتظامی خدمات میں ریاستی اور مرکزی حکومتوں میں 34 سال سے بھی زیادہ تجربہ رکھنے والے ڈاکٹر پانڈے نے اودے(یو آئی اے ڈی) کے 8 سے زیادہ عہدوں پر اپنی خدمات انجام دی ہیں۔ جہاں انہوں نے ملک بھر میں آدھار سے متعلق ایکٹ کو قانونی حیثیت دلانے میں کلیدی رول ادا کیا ہے۔


    انہوں نے سپریم کورٹ میں 5 ججوں پر مشتمل آئین بینچ کو ا وپن کورٹ روم میں دو۔ روزہ طویل اپنی پاور پوائنٹ پریزینٹیشن کے ذریعہ آدھار اور اس کے فوائد اور اس میں استعمال ہونے والی ٹیکنالوجی کی کامیابی کے ساتھ وضاحت کی جس سے حکومت ہند کو عدالت میں داخل 37 پٹینشنز کے معاملے کو کامیابی کے ساتھ دفاع کرنے میں مدد ملی۔انہوں نے گزشتہ 3 برس کے دوران آدھار کی قدر کو اونچا اٹھانے اور حکومت ہند کی سبسڈیز اور ان کے فوائد جن سے 90,000 کروڑ روپے کی بچت ہوئی، میں ا یک آلہ کار کا رول ادا کیا وار جعلسازی اور نقلی مستفیدین سے چھٹکارا دلانے اور اصل حقدار مستفیدین تک فوائد پہنچانے میں بھی مدد کی۔ ان کی ہی کوششوں کے نتیجے میں دنیا بھر میں آدھار کو اہمیت حاصل ہوئی۔


    2010 میں یو آئی ڈی اے آئی سے وابستہ ہونے سے قبل ڈاکٹر اودے بھوشن نے، مہاراشٹر اسٹیٹ الیکٹریسٹی ڈسٹری بیوشن کمپنی کے منیجنگ ڈائریکٹر کی حیثیت سے بجلی تقسیم نظام کی اصلاح میں ا یک اہم رول ادا کیا۔ جہاں انہوں نے ٹرانسمیشن اور تقسیم کے خسارے کو حیرت انگیز طور پر کم کرکے ریاست کو بجلی کی بڑی کمی کو پورا کرنے میں مدد کی۔ اس کے علاوہ انہوں نے اطلاعاتی ٹیکنالوجی ،مہاراشٹر میں پرنسپل سیکریٹری کی حیثیت سے اہم ای۔ گورننس پروجیکٹوں کو چلانے میں بہت اہم تعاون دیا۔ اس سے قبل اپنے کیرئیر میں انہوں نے انفورسمنٹ ڈیویژن آف مہاراشٹر سیلز ٹیکس محکمے میں سربراہ کی حیثیت سے کام کیا۔


    موصوف نے آئی آئی ٹی کانپور سے الیکٹریکل انجینئرنگ کی ڈگری حاصل کی۔ انہوں نے ایم ایس اور کمپیوٹر سائنس میں پی ایچ ڈی کی ڈگری حاصل کرنے کے لئے 1998 میں مینیسوٹا یونیورسٹی میں داخلہ لیا اور بعد میں مینیسوٹا یونیورسٹی نے انہیں ا ن کے پیشہ وارانہ کیئرئیر میں شاندار لیڈر شپ خصوصیات کے پیش نظر امتیازی لیڈر شپ ایوارڈ فار انٹر نیشنلز سے سرفراز کیا۔


    بعد میں میڈیا سے خطاب کرتے ہوئے ڈاکٹر پانڈے نے کہا کہ ان کی ترجیحات میں حکومت کی ٹیکس جی ڈی پی تناسب، ٹیکنالوجی کی ہم آہنگی کے ذریعہ ٹیکس پر عمل آوری میں اضافہ، جی ایس ٹی کا نفاذ اور بہتر ٹیکس کے انتظام اور کاروبار میں آسانی کے لئے قوانین اور طریقوں( پروسیجرس) میں شفافیت لانا اور انہیں آسان بنانا شامل ہیں۔ انہوں نے کہا کہ وہ راست اور بالواسطہ ٹیکس اصلاحات لانے میں عوام کے کسی بھی مشورے کاخیرمقدم کریں گے کیونکہ اس سے ٹیکس دہندگان کی بہتر خدمات اور مراعات مہیا کرانے میں فیڈبیک حاصل کرنے اور اس سلسلے میں راہ ہموار کرنے میں مدد ملے گی۔


    ***********


    U – 6003

    
    
    (Release ID: 1554354) Visitor Counter : 5