      خواتین اور بچوں کی ترقیات کی وزارت

      بچوں کی نگہداشت سے متعلق ادارہ سی سی آئی کے تحت منعقدہ میلہ حوصلہ ۔ 2018 اختتام پذیر
      Posted On: 30 NOV 2018 2:53PM by PIB Delhi


    
    
    
    نئی دلّی ، 30نومبر؍ خواتین اور بچوں کی بہبود کی وزارت کے تحت چائلڈ کیئر انسٹی ٹیوشن ( سی سی آئی )کی جانب سے منعقدہ چار روزہ میلہ حوصلہ ۔ 2018 قومی راجدھانی میں سپریم کورٹ آف انڈیا کے جج ، جسٹس دیپک گپتا اور پدم شری ایوارڈ یافتہ اور صصنعت کار محترمہ کلپنا سروج کی موجودگی میں اختتام پذیر ہو گیا ۔
    سی سی آئی کے تحت منعقدہ بچوں کے لئے اس قومی میلے میں 18 ریاستوں سے آئے ہوئے 600 سے زائد بچوں انے پینٹنگ مقابلے ، ایتھلیٹک میٹ ،فٹ بال ، شطرنج مقابلے اور تقاریر لکھنا جیسے مقابلوں میں حصہ لیا ۔ اوڈیشہ کی ٹیم نے رولنگ ٹرافی حاصل کی اور چھتیس گڑھ کی ٹیم دوسرے نمبرپر رہی ۔
    جسٹس دیپک گپتا نے اجتماع سے خطاب کرتے ہوئے کہا کہ بچوں کو کسی سے خوف زدہ نہیں ہونا چاہئیے اور انہیں اپنی صلاحیتوں پر اعتماد ہونا چاہئیے ۔
    مہمان خصوصی محترمہ کلپنا سروج نے اپنے حوصلہ افزا خطاب میں تمام مشکلات پر کامیابی قابو پانے سے متعلق اپنی ذاتی روداد سنائی ۔
    خواتین اور بچوں کی بہبود کی وزارت کے سیکریٹری جناب راکیش سریواستو نے کہا کہ اس تمام تر تقریب کا نظریہ سی سی آئی کے ذریعہ ملک بھر کے بچوں کی پوشیدہ صلاحیتوں کو اپنی زندگی میں آگے بڑھنے کے لئے ایک قومی پلیٹ فارم فراہم کرنا ہے ۔ انہوں نے کہا کہ یہ موقع انہیں اپنی زندگی میں بلندیوں کو چھونے میں اعتماد بخشے گا ۔ انہوں نے مزید کہا کہ حوصلہ جیسے مزید پروگراموں تقویت دینے کی ضرورت ہے ۔ انہوں نے کھیل اداروں کو کھیل کے شعبے میں انہیں اعلیٰ پلیٹ فارم فراہم کرنے کے امکانات تلاش کرنے پر زور دیا ۔
    ۔ ۔ ۔ ۔ ۔
    u.5994
    

    
    (Release ID: 1554291) Visitor Counter : 5