      ہنر مندی کے فروغ اور صنعت کاری کی وزارت

      جناب پردھان نے کہا کہ صحت کے شعبے میں حکومت مثالی تبدیلی لانے میں کامیاب ثابت ہوئی ہے
      Posted On: 30 NOV 2018 3:08PM by PIB Delhi


    نئی دہلی ،30نومبر:ہنرمندی ترقیات ،صنعت کاری نیز پیٹرولیم اور قدرتی گیس کے وزیر جناب دھرمیندرپردھان نے کہاہے کہ حکومت قومی حفظان صحت کے شعبے میں مثالی تبدیلی لا نے میں کامیاب ثابت ہوئی ہے ۔ سی آئی آئی کے زیراہتمام منعقدہ 15ویں صحت چوٹی کانفرنس کو خطاب کرتے ہوئے ، انھوں نے کہاکہ صلاحیت ، توانائی اور حکومت سے باہردستیاب وسائل کو بروئے کارلاکر ایک ایسا مبنی برصنعت کاری ماڈل وضع کیاجارہاہے جو قابل استطاعت ، قابل رسائی اورہمہ گیر حفظاصحت نظام فراہم کریگا ۔


    وزیرموصوف نے کہاکہ آیوشمان بھارت ، جسے عرف عام میں مودی کیئرکے نام سے جاناجاتاہے،جو حفظان صحت کی نگرانی کا ایک بہت بڑا نظام ہے اور ریاستی حکومت کے ذریعہ نافذکیاجارہاہے ، اس سے ملک کی تقریبا نصف آبادی کو صحت کے شعبے میں سہولتیں فراہم کی جارہی ہیں ۔ انھوں نے کہاکہ زیادہ تعداد میں ڈاکٹر،نیم طبی عملہ او ر صحت سے متعلق بنیادی ڈھانچہ فراہم کرنے کے لئے ایک ایکو یا فطری نظام قائم کیاجارہاہے۔ انھوں نے کہاکہ اس نے صحت کی صنعت کو فروغ دیاہے کیونکہ بھارت افزوں طورپرسمندرپارخصوصاافریقہ کے مریضوں کے لئے ایک پسندیدہ منزل ثابت ہورہاہے ۔ ایشیا اورلاطینی امریکہ کے مریض بھی یہاں آناپسند کرتے ہیں اور یہ شعبہ اب سروس ایکسپورٹریاخدمات برآمد کار کی حیثیت حاصل کرتاجارہاہے۔ جناب پردھان نے کہاکہ حفظان صحت کے شعبے میں جاپان اورمتحدہ عرب امارات کے ساتھ رسمی معاہدات طے پائے ہیں اوریہ اس لئے طے پائے ہیں کہ بھارت کی افرادی قوت یاورک فورس میں بیک وقت عمدگی،حسیت، رحم دلی اور ذمہ داری کا جذبہ بدرجہ اتم پایاجاتاہے ۔


    وزیر موصوف نے کہاکہ حفظان صحت سے متعلق کونسل جس کی تشکیل ہنرمندی ترقیات اور صنعت کاری کی وزارت کے ذریعہ کی گئی ہے ۔ وہ بڑی سرگرمی کے ساتھ تربیت یافتہ افرادی قوت کی فراہمی میں مصروف ہے ۔ حکومت نے متعلقہ معاون اور دیگر حفظان صحت خدمات کے لئے ایک قانونی انجمن تشکیل دینے کے مطالبے کو تکمیل تک پہنچایاہے ۔ جناب پردھان نے کہاکہ بھارتی ادویہ جاتی صنعت پہلے سے ہی دنیابھرمیں کاروباری روابط قائم کرچکی ہے اوراپنے آپ میں ایک بڑے ادارے کی حیثیت حاصل کرچکی ہے ۔ انھوں نے کہاکہ بھارت قابل استطاعت حفظان صحت صنعت کے لئے ایک تجربہ گاہ ثابت ہوسکتاہے ۔ انھوں نے تمام ترشراکت داروں کو ان کی کوششوں میں اپنا تعاون دینے کے لئے تلقین کی ۔


    ۔۔۔۔۔۔۔۔۔۔۔۔۔۔۔۔


    U-5998


    

    
    (Release ID: 1554295) Visitor Counter : 8