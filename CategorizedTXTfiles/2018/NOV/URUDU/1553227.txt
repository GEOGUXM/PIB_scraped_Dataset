      وزارت اطلاعات ونشریات

      اِفّی کے 49ویں ایڈیشن کا شاندار افتتاحی تقریب کے ساتھ آغاز کل
      Posted On: 19 NOV 2018 7:53PM by PIB Delhi


    نئی دہلی، 19 /نومبر۔ انٹرنیشنل فلم فیسٹول آف انڈیا (آئی آئی ایف آئی- اِفّی) کے 49ویں ایڈیشن کا آغاز کل ایک شاندار افتتاحی تقریب کے ساتھ ہوگا۔ اس افتتاحی تقریب کا موضوع سنیما کے مختلف طرزوں کے توسط سے نیو انڈیا کی نمائش ہوگا۔ یہ 90 منٹ پر مشتمل پاور پیکڈ پروگرام ہوگا، جس میں ہندوستانی فلمی وراثت اور صنعت کے خوش حال اور رنگا رنگ سیربین کے عناصر اور بیانیے کو شامل کیا جائے گا۔


    رنگارنگ افتتاحی تقریب تاریخ، ایکشن اور رومانس کے موضوعات کی نمائش کرے گی۔ ناظرین کو مین اسٹریم کے بالی ووڈ فنکاروں کے ذریعے آن اسٹیج زرق برق پرفارمنس کا ایک قوس و قزح دیکھنے کو ملے گا۔ سونو سود ایکشن سے بھرپور کارکردگی کا مظاہرہ کریں گے، شلپا راؤ رومانوی اداکاری کا جلوہ دکھائیں گی اور ڈانسرس مسحورکن پرفارمنس کے ذریعے تقریب کا آغاز کریں گے۔


    اس تقریب کو گوا کی گورنر محترمہ مردولا سنہا، اطلاعات و نشریات کے وزیر مملکت کرنل راجیہ وردھن راٹھور، پی ڈبلیو ڈی وزیر جناب سودِن مادھو دھوالیکر اور فلم سرٹیفکیشن اپیلیٹ ٹریبونل کے چیئرپرسن جناب پرسون جوشی رونق بخشیں گے۔


    اس کے علاوہ متعدد معروف شخصیات ریڈ کارپیٹ پر واک کریں گی جس سے تقریب کا رنگ دوبالا ہوگا۔ جو بڑی بڑی شخصیات اس موقع پر نظر آئیں گی ان میں اکشے کمار، کرن جوہر، جولین لنڈائس، ریشیتا بھٹ، مدھر بھنڈارکر، سبھاش گھئی، اریجیت سنگھ، رمیش سپّی اور چن ہان کے نام شامل ہیں۔


    یہ تقریب گوا میں شیاما پرساد مکھرجی انڈور اسٹیڈیم میں شام ساڑھے چار بجے سے منعقد ہوگی۔ افتتاحی تقریب کو ڈی ڈی نیشنل پر شام ساڑھے چار بجے راست طور پر نشر کیا جائے گا اور اسے پی آئی بی کے یوٹیوب چینل youtube.com/pibindia پر لائیو اسٹریم بھی کیا جائے گا۔


    اس شو میں فلم فیسیلٹیشن آفس کا آغاز بھی ہوگا۔ یہ دفتر اطلاعات و نشریات کی وزارت کی پہل پر قائم کیا جارہا ہے۔


    فیسٹول کی افتتاحی فلم ’’دی اِسپرن پیپرس‘‘ کی جھلکیاں ناظرین کو دکھائی جائیں گی۔ یہ فلم ذہنی ہیجان، گمشدہ شان و شوکت اور بائیرونک ایڈونچرس کے خوابوں کی کہانی بیان کرتی ہے۔ اس فلم کے ڈائریکٹر جولین لنڈائس اس موقع پر ناظرین سے خطاب کریں گے۔


    انٹرنیشنل کمپٹیشن جیوری کے چیئرمین اور پولش ڈائریکٹر روبرٹ گلنسکی بھی اپنے خیالات مشترک کریں گے۔ جیوری کے دیگر ممبران یعنی ایڈرین سیتارو، انّا فرے اولی راویل، ٹوم فٹز پیٹرک اور ہندوستانی رکن راکیش اوم پرکاش مہرا بھی موجود رہیں گے۔


    اِفّی 2018 سے کیا توقع ہے؟


    ملک کے مختلف حصوں سے فلم سازوں نے جو سیکڑوں فلمیں بھیجی تھیں، ان میں سے انڈین پنورما جیوری نے 26 فیچر اور 21 غیرفیچر فلموں کا انتخاب کیا ہے، جو اس زمرے کے تحت اس فیسٹول میں دکھائی جائیں گی۔ فیچر فلم جیوری نے ڈائریکٹر شاجی این کرون کی فلم اولو ( OLU ) کا انتخاب انڈین پنورما 2018 کی افتتاحی فیچر فلم کے طور پر کیا ہے۔ غیر فیچر فلم کی جیوری نے آدتیہ سوہاس جمبھالے کے ڈائریکشن میں تیار فلم کھارواس کا انتخاب انڈین پنورما 2018 کے افتتاحی غیرفیچر فلم کے طور پر کیا ہے۔


    فلم میلے کے اس ایڈیشن کے دوران 68 سے زائد ممالک کی فلمیں دکھائی جائیں گی،جوکہ اس میلے کے ذائقے کے تنوع کو ظاہر کرتا ہے۔بین الاقوامی مسابقہ سیکشن میں 15 فلمیں ہیں، جن میں سے تین فلمیں ہندوستانی ہیں۔مسابقہ سیکشن بذات خود 22 ممالک کے ذریعہ پروڈیوس کی گئی یا مشترکہ طور سے پروڈیوس کی گئی فلموں کی نمائندگی کرتا ہے۔


    آئی ایف ایف آئی کے 49 ویں ایڈیشن میں اسرائیل وہ ملک ہوگا جس پر خصوصی توجہ مرکوز کی جائے گی۔ممبئی میں واقع اسرائیل کے قونصلیٹ جنرل کے اشتراک سے خصوصی توجہ کے حامل ملک کے پیکج کے لئے 10 فلمیں منتخب کی گئی ہیں۔خصوصی توجہ کے حامل ملک کے سیکشن کے لئے پہلی دکھائی جانے والی فلم‘‘دی ادر اسٹوری’’ ہے۔اس فلم کے ہدایت کار ایوی نیشر ہیں۔


    49 ویں آئی ایف ایف آئی، 2018 کے دوران خصوصی توجہ کی حامل ریاست سیکشن کی بھی تجویز ہے۔اس سیکشن کے تحت کسی ایک ہندوستانی ریاست کی فلموں پر توجہ مرکوز کی جائے گی۔اس کے ذریعہ اس مخصوص ریاست کے آرٹ اور کلچرکو نمایاں طور پر پیش کیاجائے گا۔ریاست جھاڑکھنڈ کا انتخاب 49 ویں آئی ایف ایف آئی 2018 کے لئےخصوصی توجہ کی حامل ریاست کی حیثیت سے کیا گیا ہے اور 24 نومبر 2018 کو فلم میلے کے ایک حصہ کے طور پر یوم جھاڑ کھنڈ منایا جائے گا۔ جھاڑ کھنڈ پیکج کے تحت شامل فلموں میں‘‘ڈیتھ ان دی گونج، رانچی ڈائریز، بیگم جان وغیرہ ہیں۔


    49 ویں آئی ایف ایف آئی، 2018 کے دوران اسکیچ آن اسکرین(اینیمشن فلم پیکج) بھی ایک سیکشن ہے جس کی تجویز رکھی گئی ہے۔اس سیکشن کے تحت ہندوستانی اسٹوڈیوز کے اشتراک سے تقریباً تین بین الاقوامی فیچر فلمیں دکھائی جائیں گی۔


    فلم میلے کے دوران کھلے آسمان میں فلم کی نمائش کا بھی اہتمام بھی کیاجاتا ہے جہاں کھلے آسمان کے نیچے وسیع وعریض رقبے میں ایک بڑا اسکرین لگایا جاتا ہے۔اس سال 49 ویں آئی ایف ایف آئی ایڈیشن کے دوران کھیلو انڈیا برانڈنگ اور انڈین اسپورٹس بایوپکس یعنی ہندوستانی کھلاڑیوں پر مبنی فلموں کی توسیع دکھائی جائے گی۔اس سیکشن میں شامل فلموں میں گولڈ، میری کوم، بھاگ ملکھا بھاگ، 1983 ، ایم ایس ڈی:دی انٹولڈ اسٹوری اور سورما فلمیں ہیں۔


    ماسٹر کلاس اور بات چیت کے سیکشن میں فلم انڈسٹری کی متعدد مشہور ومعروف شخصیتیں موجود رہیں گی۔ان مشہور و معروف فلمی شخصتیوں میں پرسون جوشی، ڈان اول مین، سریکر پرساد، انل کپور،سمیت اسرانی، بونی کپور، ارجن کپور، جھانوی کپور، ڈیوڈ دھون، ورون دھون، روہت دھون، جے راج، کوشک گانگولی، شاہ جی کرون، سرجیت مکھرجی، سری دھر، سری رام راگھون، انوپم چوپڑا، راجیو مسند، بھاؤنا سومایا،جیسن ہیفورڈ، میگھنا گلزار، لینا یادو اور گوری شندے شامل ہیں۔


    خراج عقیدت کے سیکشن میں ہمارے ملک کی ان فلمی شخیصتوں کو خراج عقیدت پیش کیا جاتا ہے جن کا انتقال ہوچکا ہے۔اس سال جن فلمی شخصیتوں کو خراج عقیدت پیش کیاجائے گا۔ ان میں آنجہانی ششی کپور، آنجہانی محترمہ شری دیوی، آنجہانی جناب کروناندھی اور آنجہانی محترمہ کلپنالجمی ہیں۔ بین الاقوامی خراج عقیدت کے تحت اس سال ہم ٹیرینس مارش، میلوس فورمین اور اینےّ وی کورٹس کو خراج عقیدت پیش کریں گے۔


    بینائی سے محروم بچوں کے لئے خصوصی پیکج ہوگا، جس میں صوتی فلموں کی خصوصی اسکریننگ کی جائے گی۔اس میلے میں اس سیکشن کے تحت‘شعلے’اور ‘ہچکی’ فلمیں دکھائی جائیں گی۔علاوہ ازیں اس سال تیونیشیا کی فلموں کا خصوصی پرزینٹیشن ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔


  * (م ن ۔ م م۔ م ع۔ م ر۔ ر ض (


    U-5850

    
    
    (Release ID: 1553227) Visitor Counter : 9
    
    
    
    
    

*