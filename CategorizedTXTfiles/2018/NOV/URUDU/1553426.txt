      نائب صدر جمہوریہ ہند کا سکریٹریٹ

      ایک ترقی یافتہ ملک بننے کے لئے سائنس اور تکنالوجی ، شمولیت پرمبنی طریقہ ٔ کاردرکارہے ۔ نائب صدرجمہوریہ ہند
      
      لوگوں کی زندگی کو بہتربنانے کے لئے سائنس اورتکنالوجی اورموسمیاتی تبدیلی ، جیسی چنوتیوں کا حل سائنس دانوں کو نکالناچاہیے ، بھارت کے لئے وقت آگیاہے کہ وہ دستیاب مختلف النوع مواقع سے فائدہ اٹھائے اور سائنس اورتکنالوجی سرمایہ کاری کو مہمیز کرے تاکہ اختراع کا ری کو فروغ حاصل ہو،این ایس اے آئی اسکوپس نوجوانوں اور سائنس دانوں سے متعلق ایوارڈ 2018کی تقسیم

      Posted On: 22 NOV 2018 2:02PM by PIB Delhi

    نئی دہلی ، 22 نومبر:نائب صدرجمہوریہ ہند ، جناب ایم وینکیانائیڈونے کہاہے کہ اس بات کو سمجھتے ہوئے کہ 65فیصد آبادی 35برس سے کم عمرکے لوگوں کی ہے ، ملک کو نوجوانوں اورتعلیم یافتہ لوگوں کی ہنرمندیوں اور صلاحیتوں کا فائدہ اٹھاناچاہیئے ۔


    نئی دہلی کے وگیان بھون میں کل راشٹریہ وگیان اکادمی ( این اے ایس آئی ) اور ایلسیویئرایوارڈ 2018تقسیم کرنے کے بعد عوامی اجتماع کو خطاب کرتے ہوئے نائب صدرجمہوریہ نے کہاکہ بھارت کے لئے سب سے مناسب وقت ہے کہ وہ غریبی ، خفیہ بھکمری اور اقتصادی غیرمساوی جیسے چیلنجوں سے نمٹ کر مواقع کا فائدہ اٹھائے اور ترقی کےمنزلوں کو پارکرے ۔اس ایوارڈ کا مقصد نوجوانوں میں سائنسی عمدگی کو بڑھاوادیناہے ۔


    جناب نائیڈونے کہ ہندوستانی سائنس دانوں کو فیصلہ کن کرداراداکرناچاہیے اور لوگوں کی زندگی کو بہتربنانے کے لئے سائنس اور تکنالوجی کے شعبے میں بھارت کو اعلیٰ ترقی یافتہ ممالک کی صف میں کھڑاکرناچاہیئے ۔


    انھوں نے کہا کہ غریبی ، ناخواندگی ، جنسی نابرابری ، امیتاز اور دیگرچیلنجوں سے نمٹنے میں سائنس اور تکنالوجی کی ترقی اور وکاس کے لئے موجودہ نظریہ بہت اہم ہے ۔ انھوں نے کہ جب تک ان مسائل کا حل نہیں ہوتا تب تک کوئی ملک ترقی یافتہ نہیں بن سکتا۔


    نائب صدرجمہوریہ نے نوجوانوں سائنس دانوں کو تلقین کی کہ وہ موسمیاتی تبدیلی ، عالمی پیمانے پر درجہ ٔ حرارت میں اضافہ ،لگاتارترقی ، صاف توانائی اور پانی اور بیماریوں جیسی دنیاکے موجود اور ابھرتے ہوئے چیلنجوں کا حل تلاش کریں ۔


    انھوں نے کہاکہ صرف سائنس داں ہی آنے والے برسوں میں موجودہ اور ابھرتی ہوئے مسائل کا حل تلاش کرسکتے ہیں ۔یہ ذمہ داری نوجوان سائنس داں طبقے پرعائدہوتی ہے ۔


    نائب صدرجمہوریہ نے مختلف کارپوریٹ تنظیموں اورصنعتوں سے اپیل کی کہ وہ ملک میں بڑے پیمانے پرسائنسی تحقیق کو فروغ دینے کے لئے ایک مخصوص فنڈ فراہم کریں تاکہ تحقیق اور ترقیاتی منصوبوں کوفروغ دینے کے لئے حوصلہ افزائی کرنی ممکن ہوسکے اورنئی تکنالوجیاں اپنائی جاسکیں جوعوام کو درپیش دیرینہ مسائل کا حل نکال سکیں ۔


    اسی کے ساتھ ، انھوں نے سائنس اورتکنالوجی میں سرمایہ کاری کو فروغ دینے کے لئے کہا۔ جس سے زراعت ، ماحولیات ، صحت ، ہاوسنگ ، صاف پانی اور سلامتی سے جڑے مسائل کا حل نکالاجاسکے ۔


    بچوں کواسکول کے دنوں سے ہی اپنا سائنسی نظریہ قائم کرناچاہیئے ۔نائب صدرجمہوریہ ہند نے زوردیکرکہاکہ ضرورت اس بات کی ہے کہ صحیح ایکونظام کے لئے ہمیں یونیورسٹیوں اور سائنسی اداروں میں تحقیقی کام کو فروغ دیناچاہئے ۔انھوں نے مزید کہاکہ اساتذہ کو چاہیئے کہ وہ بچوں کے اندراسکولی تعلیم کے دوران سے ہی سائنس کے تئیں دلچسپی پیداکریں ۔


    جناب نائیڈونے خیال ظاہرکیاکہ ایک ترقی پذیر ملک کی حیثیت سے ، بھارت تعلیمی اداروں کی رینکنگ کی اہمیت کو نظرانداز نہیں کرسکتا۔ انھوں نے مزید کہاکہ پورے ہندوستان میں تحقیقی سرگرمیوں کی اہمیت کا جائزہ لیا گیاہے ، ہماری یونیورسٹیاں مختلف النوع وجوہات کی بناپر اعلیٰ سطح کی 100یونیورسٹیوں کی صف میں شامل نہیں ہوسکی ہیں ۔


    انھوں نے کہاکہ ہرایک شخص کویہ بات سمجھ لینی چاہیے کہ مسابقت اور عمدگی کے درمیان ایک براہ راست رابطہ ہے ، ساتھ ہی ہمیں سائنسی سرگرمیوں کے سماجی اثرات پر بھی توجہ مرکوز کرنے کی ضرورت ہے ۔


    واضح رہے کہ اسکوپس نوجوان سائنسدانوں سے متعلق ایوارڈ، ایلسویئرگلوبل پہل قدمیوں کاایک حصہ ہیں ،جن کا مقصد مبتدی کریئرمحققین کو مختلف النوع شعبوں میں سائنس کے ہراول موضوعات کے سلسلے میں تلاش اور جستجو کے عمل کی حوصلہ افزائی کرناہے ۔ 2009میں بھارت نے سائنٹفک برادری کے تحت ایک پروگرام کو سرکاری طورپراختیارکیاتھا جسے ایلسوئر اشتراک توسط سے بھارت کی قومی سائنسی اکادمی نے اپنایاتھا۔


    مذکورہ ایوارڈ پانچ زمروں میں دیئے جاتے ہیں ۔ سائنس میں خواتین ، زراعت ، پلانٹ سائنس اور دیہی ترقیات ، ماحولیات اور جامع ہمہ گیرترقیات ، بائیومیڈیکل تحقیق اورحفظان صحت اور اختراعی انجینئرنگ اور طبیعاتی سائنسیز ۔


    اے پی اے سی ایلسویئر ، کے نائب صدر جناب سوربھ شرما، ایکزیکیٹونائب صدرجناب گینواوسی ایلسویئر، ایلسویئر بی وی اور دیگرمعززین بھی اس تقریب موجودتھیں ۔


    ۔۔۔۔۔۔۔۔۔۔۔۔۔۔۔۔


    م ن۔ ع آ19.11.2018)


    U-5874


    

    
    (Release ID: 1553426) Visitor Counter : 11