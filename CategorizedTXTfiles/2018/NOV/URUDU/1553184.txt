      امور داخلہ کی وزارت

      گرونانک دیو جی کی 550 ویں سالگرہ پر بہت سی تقریبات کی منصوبہ بندی
      Posted On: 19 NOV 2018 3:29PM by PIB Delhi


    نئی دہلی، 19 ؍نومبر،سال 2019 شری گرونانک دیو جی کی 550 ویں سالگرہ کا سال ہے، جو ایک عظیم صوفی سنت اور سکھ عقیدے کے بانی تھے۔ گرونانک کی محبت ، امن اور بھائی چارے کی تعلیمات آفاقی حیثیت رکھتے ہیں۔


    وزیراعظم نے اس موقع کی اہمیت کو پیش نظر رکھتے ہوئے ملک اور بیرون ملک میں شری گرونانک دیو جی کی 550 ویں سالگرہ پوری شان وشوکت سے منانے کے لئے مرکزی وزیر داخلہ کی سربراہی میں ایک نیشنل امپلی منٹیشن کمیٹی (این آئی سی) تشکیل دی ہے جس کے ارکان وزیر خزانہ اور ثقافت کے وزیر مملکت ہیں۔


    شری گرونانک دیو جی کی 550 ویں سالگرہ کی یادگاری تقریب کے لئے قومی نفاذ کمیٹی (این آئی سی ) نے مرکزی وزیر داخلہ کی صدارت میں تین میٹنگیں کی ہیں۔ تیسری میٹنگ 8 نومبر 2018 کو منعقد ہوئی جس میں ثقافت کے مرکزی وزیر مملکت ڈاکٹر مہیش شرما ، پنجاب کے گورنر جناب وی پی سنگھ بدنور ، الیکٹرانکس اور آئی ٹی کے وزیر مملکت جناب ایس ایس اہلووالیہ ، پنجاب حکومت میں سیاحت کے وزیر نوجوت سنگھ سدھو کے علاوہ دیگر افراد نے شرکت کی۔


    میٹنگ کے بعد مرکزی حکومت نے فیصلہ کیا ہے کہ شری گرونانک دیو جی کی 550 ویں سالگرہ کے موقع پر پورے ملک میں اور دنیا بھر میں بہت سی یادگاری تقریبات منائی جائیں گی جو نومبر 2018 سے شروع ہوں گی۔ ملک میں وزارتیں ؍ محکمے اور بیرونی ملک میں بھارتی مشن ان تقریبات کا اہتمام کریں گے۔


    شری گرونانک دیو جی کی 550 ویں سالگرہ کے یادگاری پروگروموں کی اہم خصوصیات مندرجہ ذیل ہیں:

      * وزارت خزانہ کااقتصادی امور کا محکمہ اور محکمہ ڈاک یادگاری سکہ اور ڈاک ٹکٹ جاری کریں گے۔
      * سلطان پور لودھی کو ، جہاں گرونانک دیو جی نے اپنی زندگی کا کافی عرصہ گزارا ہے ، ایک وراثتی شہر کے طور پر فروغ دیا جائے گا۔ اس کے علاوہ پنجاب کی ریاستی حکومت کے اشتراک سے ہاؤسنگ اور شہری امور کی وزارت ’’پنڈ بابے نانک دا‘‘ کو فروغ دے گی۔ ریلوے کی وزارت سلطان پور لودھی ریلوے اسٹیشن کو جدید سہولیات سے آراستہ کرکے اس کو جدید بنائے گی۔
      * انسانی وسائل کے فروغ کی وزارت پنجاب میں بین عقائد مطالعے کا ایک قومی ادارہ قائم کرے گی، جس کے لئے ریاستی حکومت مفت آراضی فراہم کرے گی۔
      * الیکٹرانکس اور آئی ٹی کی وزارت پاکستان میں کرتار پور صاحب کا نذارہ دیکھنے کے لئے عقیدت مندوں کے لئے بھارت میں ایک بڑی قوت والا ٹیلیسکوپ نصب کرے گی۔
      * انسانی وسائل کے فروغ کی وزارت برطانیہ اور کینڈا میں ایک ایک یونیورسٹی میں گرونانک دیوجی کی چیئر قائم کرے گی۔
      * وزارت ثقافت کی طرف سے نئی دہلی میں شری گرونانک دیو جی کی زندگی اور تعلیمات پر ایک بین الاقوامی سیمینار کا انعقاد کیا جائے گا۔
      * ریاستوں ؍ مرکز کے زیر انتظام علاقوں سے کہا جائے گا کہ وہ شری گرونانک دیو جی کی 550 ویں سالگرہ پورے جوش وخروش سے منائیں۔ ثقافت کی وزارت اس کے لئے ریاستی حکومتوں کے ساتھ کام کرے گی۔
      * بیرونی ملکوں میں بھارتی مشن ان تقریبات کے حصے کے طور پر مختلف سرگرمیوں کا انعقاد کریں گے۔
      * ریلوے کی وزارت ایک ٹرین چلائے گی جو شری گرونانک دیو جی سے متعلق مقامات سے ہوکر گزرے گی
      * قومی اور بین الاقومی سطح پر پورے سال کیرتن ، کتھا ، پربھات پھیری اور لنگر وغیرہ کا انعقاد کیا جائے گا اور ایس جی پی سی ان سرگرمیوں کا ایک کلینڈر مرتب کرے گی اور ان پر عمل درآمد کرے گی۔
      * انسانی وسائل کے فروغ کی وزارت ایس جی پی سی کے اشتراک سے پورے ملک میں سیمیناروں ، ورک شاپس، لیکچرس وغیرہ کا اہتمام کرے گی۔
      * دور درشن شری گرونانک دیو جی اور گروبانی سے متعلق پروگرام براہ راست نشر کرنے کا انتظام کرے گا۔ راجیہ سبھا اور لوک سبھا سکریٹریٹ بھی راجیہ سبھا ٹی وی اور لوک سبھا ٹی وی پر انہیں نشر کرنے پر غور کریں گے۔
      * انسانی وسائل کے فروغ کی وزارت کے تحت نیشنل ٹرسٹ کے ذریعے گربانی کو بھارت کی مختلف زبانوں میں شائع کیا جائے گا۔ یونیسکو سے درخواست کی جائے گی کہ وہ شری گرونانک دیو جی کی تعلیمات اور ان کی تحریروں کو دنیا کی مختلف زبانوں میں ترجمہ کرائے۔

    ۔۔۔۔۔۔۔۔۔۔۔


    U- 584 5

    
    
    (Release ID: 1553184) Visitor Counter : 10
    
    
      Read this release in: English
    
    
    

*