      سٹرک ٹرانسپورٹ اور شاہراہوں کی وزارت

      ٹرانسپورٹروں کے فائدے اور آلودگی کی روک تھام کے لئے نقل وحمل کےشعبے میں حال ہی میں متعدد اصلاحات کئے گئے ہیں: منسکھ لال منڈاویہ
      Posted On: 27 NOV 2018 7:56PM by PIB Delhi


    نئی دہلی، 27 نومبر / سڑک نقل وحمل، شاہراہوں اور جہاز رانی، نیز کیمیکل کھادوں کے مرکزی وزیرمملکت جناب منسکھ لال منڈاویہ نے کہا کہ عام شہریوں کے فائدے کے لئے نقل وحمل کے شعبے میں اہم اقدامات کئے گئے ہیں۔ آج نئی دہلی میں خطاب کرتے ہوئے جناب منڈاویہ نے کہا کہ ٹرکوں کے ایکسل لوڈ( دھرا بوجھ) میں 20 تا 25 فیصد اضافے سے ٹرکوں کی مال برداری کی صلاحیت میں کافی اضافہ ہوا ہے۔اس سے نہ صرف ٹرانسپورٹروں کی آمدنی بڑھی ہے بلکہ اس سے آلودگی بھی کم ہوئی ہے۔


    وزیرموصوف نے کہا کہ آٹو موبائل میں جدید ٹیکنالوجی کو مدنظر رکھتے ہوئے تجارتی گاڑیوں کے فٹنس ٹیسٹ کی ضروریات میں تبدیلی لائی گئی ہیں۔ پہلے کے سالانہ ٹیسٹ کی جگہ اب دو سال میں ایک مرتبہ ٹیسٹ کروانے کا التزام ہے۔دوسرا اہم قدم یہ ہے کہ نئی تجارتی گاڑیوں کو اب لازمی فٹنٹس ٹیسٹ سے کلی طور پر مثتنیٰ کردیا گیا ہے۔انہوں نے کہا کہ اس آر ٹی او دفاتر کے چکر کم ہوگئے ہیں اور اس سے پیسے اور وقت کی بچت ہوگئی ہے۔


    جناب منڈاویہ نے کہا کہ ٹرانسپورٹر اب اپنی پسند کے رنگ میں اپنے ٹرکوں کو پینٹ کرنے کے لئے آزاد ہیں۔جبکہ پہلے ٹرکوں کو براؤن رنگ میں رنگنا لازمی تھا۔ اسی طرح سے ٹرانسپورٹر اب اس جگہ کا استعمال اشتہارات کے لئے کرسکتے ہیں۔ اس سے ان کی آمدنی میں مزید اضافہ ہوگا۔ علاوہ ازیں اس سے ٹرکوں میں صفائی ستھرائی میں بھی اضافہ ہوگا۔انہوں نے مزید کہا کہ تمام تجارتی گاڑیوں کو پوری طرح سے ڈھک کر رکھنا ہے تاکہ دھول سے ہونے والی آلودگی سے تحفظ ہوسکے۔


    جناب منڈاویہ نے کہا کہ تمام نئی گاڑیوں اور ٹرانسپورٹ گاڑیوں میں لازمی طور پر فاس ٹیگ کے فکس ہونے سے وقت میں بچت شروع ہوگئی ہے۔ کیونکہ اب ان گاڑیوں کو ٹول پلازہ پر رکنے کی ضرورت نہیں ہوتی اور اس کی وجہ سے انہیں پانچ فیصد کی رعایت بھی حاصل ہوتی ہے۔گاڑیوں کی ٹریکننگ کرنا بھی اب آسان ہوگیا ہے۔گاڑی کے ڈرائیوروں کو ادائیگی کے لئے نقد رقم لے جانے کی ضرورت نہیں ہے۔ یہ نظام تمام ٹول آپریٹروں کے لئے بھی سود مند ثابت ہورہا ہے۔ اس سے ٹول پر بہتر وصولی ہورہی ہے اور آلودگی کی بھی روک تھام ہورہی ہے۔


    وزیر موصوف کے بائٹس کے لئے یہاں کلک کریں:


    https://youtu.be/7N_ToZpCLnA


    ***********


    (م ن ۔ م ع ۔ ر ض۔ 27-11.2018 )


    U –5948

    
    
    (Release ID: 1554067) Visitor Counter : 5