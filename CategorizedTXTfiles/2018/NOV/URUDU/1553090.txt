      امور داخلہ کی وزارت

      قومی ایکتا ویک کا آغاز کل سے
      Posted On: 18 NOV 2018 6:49PM by PIB Delhi


    نئی دہلی، 18 / نومبر فرقہ وارانہ ہم آہنگی، قومی یکجہتی اور شاندار، گوناں گوں ثقافت اور قومیت پر فخر کے جذبے کو فروغ دینے کے لیے کل سے 25 نومبر تک ملک بھر میں ‘‘قومی ایکتا ویک’’ منایا جائے گا۔ قومی ایکتا ویک کے دوران ہفتے بھر چلنے والے پروگرام درج ذیل ہیں:

      * 19 نومبر 2018 کو یوم قومی یکجہتی کے طور پر منایا جائے گا اور سیکولرزم، فرقہ واریت مخالف اور عدم تشدد کے موضوعات پر زور دینے کے لیے جلسے، سمپوزیم اور سیمینار جیسے پروگرام منعقد کئے جائیں گے۔
      * 20 نومبر 2018 کو اقلیتوں کی بہبود کے دن کے طور پر منایا جائے گا۔ اس روز پندرہ نکاتی پروگرام کے آئیٹموں پر زور دیا جائے گا۔ جن قصبوں میں فسادات زیادہ ہوتے رہے ہیں وہاں خصوصی بھائی چارہ جلوس نکالے جائیں گے۔
      * 21 نومبر 2018 کو یوم لسانی ہم آہنگی کے طور پر منایا جائے گا۔ خصوصی ادبی پروگرام اور قوی سمیلن جیسے پروگرام اس روز منعقد کئے جائیں گے تاکہ تاکہ لوگ ہر ایک خطے میں ہندوستان کے دیگر حصوں کی لسانی وراثت کی قدر کرسکیں۔
      * 22 نومبر 2018 کو کمزور طبقوں کے دن کے طور پر منایا جائے گا۔ اور اس دن درج فہرست ذاتوں / قبائل اور کمزور طبقوں کی مدد کے لیے مختلف حکومتوں کے پروگراموں سے روشناس کرانے کے لیے جلسے اور ریلیاں منعقد کی جائیں گی جن میں بے زمین مزدوروں کو فالتو زمین تقسیم کرنے پر خصوصی زور رہے گا۔
      * 23 نومبر 2018 کو ثقافتی ایکتا کے دن کے طور پر منایا جائے گا اور تنوع میں ایکتا کی ہندوستانی روایت کو پیش کرنے اور ثقافتی تحفظ اور یکجہتی کو فروغ دینے کے لیے ثقافتی پروگرام منعقد کئے جائیں گے۔
      * 24 نومبر 2018 کو یوم خواتین کے طور پر منایا جائے گا۔ اس روز ہندوستانی معاشرے میں خواتین کی اہمیت اور قوم کی تعمیر کے فروغ میں ان کے رول پر روشنی ڈالی جائے گی۔
      * 25 نومبر 2018 کو یوم تحفظ کے طور پر منایا جائے گا اور ماحولیات کے تحفظ کے لیے بیداری پیدا کرنے اور کام کرنے کی بڑھتی ہوئی ضرورت پر زور دینے کے لیے متعدد جلسے اور تقریبات کا انعقاد کیا جائے گا۔

    ‘‘قومی ایکتا ویک’’ منائے جانے سے ہمارے ملک کے منتخبہ اور سیکولر تانے بانے کو لاحق حقیقی اور ممکنہ خطرات کا سامنا کرنے میں ہمارے ملک کی اندرونی طاقت اور لچیلے پن پر روشنی ڈالنے میں اور وسیع تر معنوں میں فرقہ وارانہ ہم آہنگی کے جذبے کو فروغ دینے میں مدد ملے گی۔ اس موقع پر ایک کثیر ثقافتی اور کثیر مذہبی معاشرے میں رواداری، بقائے باہمی اور بھائی چارے کی اقدار کی قدیم روایات اور ان پر اعتماد کی توثیق کا ایک موقع بھی ملے گا۔


    امور داخلہ کی وزارت کے ایک خود مختار ادارے نیشنل فاؤنڈیشن فار کمیونل ہارمنی (این ایف سی ایچ) کے ذریعے قومی ایکتا ویک کے ساتھ ساتھ فرقہ وارانہ ہم آہنگی کی مہم چلائی جائے گی اور 25 نومبر کو کمیونل ہارمنی فلیگ ڈے منایا جائے گا۔ یہ فاؤنڈیشن فرقہ وارانہ ہم آہنگی کو فروغ دیتا ہے اور قومی یکجہتی کو مضبوط کرتا ہے۔ فرقہ وارانہ، ذات پات کے، علاقائی اور دہشت گردانہ تشدد میں یتیم یا بے سہارا ہوجانے والے بچوں کو راحت پہنچانے اور ان کی باز آباد کاری کے لیے یہ مالی امداد بھی فراہم کراتا ہے۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ا گ ۔ را ۔ 18 - 11 - 2018 )


    U. No. 5833


    

    
    (Release ID: 1553090) Visitor Counter : 7
    
    
    
    
    

*