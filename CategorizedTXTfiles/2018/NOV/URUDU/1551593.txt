      آبی وسائل، دریائی ترقیات اور گنگا احیاء کی وزارت

      شہروں کے عالمی دن ، 2018 ء کے موقع پر این ایم سی جی اور یو این ہیبٹیٹ کے زیرِاہتمام پالیسی ڈائیلاگ - اربن کیفے : ‘ ریور فار ہیبٹیٹ ’
      Posted On: 01 NOV 2018 5:29PM by PIB Delhi


    نئی دہلی، یکم نومبر / کلین گنگا کے قومی مشن نے یو این ہیبٹیٹ کے ساتھ ایک پالیسی گفت و شنید منعقد کرانے کی غرض سے اشتراک کیا تھا ۔ اس پالیسی گفت و شنید کا عنوان تھا ، ‘ اربن کیفے : ریور فار ہیبٹیٹ ’ ۔ یہ اہتمام نئی دلّی میں گذشتہ روز شہروں کے عالمی دن ، 2018 ء کے موقع پر عمل میں آیا ۔ اس شعبے سے متعلق ماہرین یہاں اکٹھا ہوئے تاکہ دریاؤں کے ساتھ عمیق وابستگی کے موضوع پر تبادلۂ خیالات کر سکیں کیونکہ ان دریاؤں نے انسانی تہذیب کے مختلف پہلوؤں کو متاثر کیا ہے ۔ ہمارے شہر ، ہماری معیشت اور ہماری روز مرہ زندگی کے مختلف النوع پہلو ، دریاؤں کے صحت مند ایکو نظام کو برقرار رکھنے کی چنوتیاں اور ان چنوتیوں سے نمٹنے کے طریقے جیسی باتیں بھی ان تبادلۂ خیالات کے دوران موضوع ِ گفتگو رہیں ۔


    افتتاحی اجلاس سے خطاب کرتے ہوئے آبی وسائل ، دریائی ترقیات اور گنگا احیاء کی وزارت کے سکریٹری جناب یو پی سنگھ نے عہد جدید میں دریاؤں کے ساتھ کمزور ہوتے ہوئے عوام کے روابط پر تشویش کا اظہار کیا اور کہا کہ ہماری متعدد ندیوں کی خستہ حالی اور خراب صحت باعث تشویش ہے ۔ انہوں نے کہا کہ صنعتی اداروں سے خارج ہونے والا کثیف پانی کیس بھی صورت میں بغیر سودھے ہوئے دریاؤں میں نہیں گرنا چاہیئے۔ کوڑے کرکٹ کے ڈھیر میدانوں میں نہیں لگائے جانے چاہئیں ، جن کے نتیجے میں سیلاب آتے ہیں ۔ زراعت میں پانی کے استعمال کی اثر انگیزی بڑھانے پر توجہ مرکوز کی جانی چاہیئے اور زمینی پانی کے اندھا دھند کھینچے جانے میں بھی تخفیف لائی جانی چاہیئے ۔ اس سے دریاؤں کی حالت کو بہتر بنایا جا سکے گا ۔


    اس موقع پر اظہار خیال کرتے ہوئے این ایم سی جی کے ڈائریکٹر جنرل جناب راجیو رنجن مشرا نے اپنے ادارے کی جانب سے گنگا کو صاف کرنے کے لئے کئے جانے والے اقدامات کی تفصیلات پیش کیں ۔ انہوں نے کہا کہ آج ہمیں جو چنوتی در پیش ہے ، وہ شہری کرن بنام دریا ہے ۔ گنگا کے سلسلے سے کئے گئے سروے کے نتیجے میں ایسے 97 شہر شناخت کئے گئے ہیں ، جو اس ندی میں گندا پانی اور صنعتی آلودگی بڑھاتے ہیں ۔ این ایم سی جی کے ذریعے ان مسائل کو حل کرنے کے لئے کئے گئے اقدامات پر روشنی ڈالتے ہوئے جناب مشرا نے کہاکہ ایک شہر – ایک آپریٹر ، مخلوط سالانہ بنیاد والا ماڈل ، 15 سال کا آپریشن اور رکھ رکھاؤ برائے سیویج بنیادی ڈھانچہ پروجیکٹ جیسے اختراعی پروگرام متعارف کرائے گئے ہیں۔ انہوں نے کہا کہ شہری ریور انتظام منصوبہ وضع کیا گیا ہے اور اسے سات آئی آئی ٹی اداروں کی کنزورشیم نے وضع کیا ہے ۔ انہوں نے زور دے کر کہا کہ عوام اور دریاؤں کے درمیان رابطہ لازمی ہے کیونکہ اس کام میں پورے سماج کو بطور شراکت دار شامل کئے جانے کے ضرورت ہے تاکہ وہ دریاؤں کی صحت کی نگرانی کر سکیں ۔


    وزارت خزانہ کے محکمہ اقتصادی امور کے ، اقتصادی امور کے مشیرِ اعلیٰ جناب سنجیو سانیال نے بھی اس موقع پر خطاب کیا ۔ انہوں نے کہا کہ اپنے میدانوں کو سیلاب سے محفوظ کرنے کے لئے ہمیں ماحولیات کے لحاظ سے حساس طریقے اپنانے ہوں گے اور ارد گرد بسنے والے عوام کو اس مسئلے سے وابستہ کرنا ہو گا ۔


    بھارت میں یو این ڈی پی کے نمائندے اور اقوام متحدہ کے مقیم کو آرڈینیٹر مسٹر یوری افانا سیو نے کہا کہ آج اس صدی میں پانی کی وہی اہمیت ہے ، جو 20 ویں صدی میں تیل کی تھی ۔ دنیا بھر میں ہمارے آباء و اجداد نے نیل ، ڈینیوب ، رائن ، وولگا ، گنگا کو ماں کا خطاب دیا ہے ۔ این ایم سی جی کے متعلق گفتگو کرتے ہوئے انہوں نے کہا کہ این ایم سی جی مختلف وزارتوں کو اس کام میں شامل کرنے کے لئے ایک مربوط طریقہ کار اپنا چکی ہے اور ضرورت اس بات کی ہے کہ دریاؤں کے انتظام سے متعلق بھارت کے دیگر ادارے اور اتھارٹیاں بھی ایسی مسابقت میں پہل کریں ۔


    افتتاحی اجلاس سے یو این ہیبٹیٹ انڈیا کے کنٹری مینجر جناب ہتیش وید نے بھی خطاب کیا ۔ انہوں نے کہا کہ ہمیں چنوتیوں کو حل کی شکل میں لانے کے لئے باقاعدہ طور پر ذرائع تلاش کرنے چاہئیں اور انہیں مواقع میں بدلنا چاہیئے ۔


    ( م ن ۔ ع ا )


    U. No. 5604


    

    
    (Release ID: 1551593) Visitor Counter : 4