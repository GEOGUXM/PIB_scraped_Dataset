      بجلی کی وزارت

      جڑوں کی تلاش ۔دنیا بھر کے بھارت نژاد افراد کے 39 وفود نے جناب آر کے سنگھ سے ملاقات کی
      
      انڈمان و نکو بار اور لکش دیپ کو صد فیصد قابل تجدید توانائی کا اہلیت کا حامل بنانا بھارت کا مقصد
      
      Posted On: 15 NOV 2018 4:00PM by PIB Delhi


    
    نئی دلّی ، 15نومبر؍ بجلی اور نئی و قابل تجدید توانائی کے وزیر مملکت ( آزادانہ چارج ) جناب آر کے سنگھ نے کہا ہے کہ ’’ بھارت نے قابل تجدید توانائی کی ہمہ گیرافزائش کا راستہ منتخب کیا ہے اور ہم اپنی آئندہ نسل کے لئے ایک سر سبز کرہ ارض کی وراثت چھوڑنا چاہتے ہیں ۔ اسی لئے قابل تجدید توانائی پر ہماری توجہ مرکوز ہے ۔ انڈمان و نکو باراور لکش دیپ میں صد فیصد قابل تجدید توانائی کا حصول ہمارا نشانہ ہے اور بھارت دیگر چھوٹے چھوٹے جزائر کے ساتھ اپنے تجربات و مہارت کا اشتراک کرنے کے لئے تیار ہے ۔ وزیر موصوف ماریشس ، فجی ، سورینام ، گوئیانا ، ترینیداد اور ٹوباگو ، جنوبی افریقہ سمیت ’’ بھارت کوجانئیے پروگرام ‘‘ کے تحت مختلف ممالک سے آئے ہوئے وفود سے ایک ملاقات کے دوران خطاب کر رہے تھے ۔
    ’’ بھارت کو جانئیے پروگرام ‘‘ وزارت امور خارجہ کا ایک فلیگ شپ پروگرام ہے ، جس کا مقصد ( 18 سے 30 سال کے درمیان ) کے بھارت نژاد نوجوانوں کو بھارت کے بارے میں با خبر کرنا ، اس کے ثقافتی ورثے ،فنون اور انہیں بھارت کے معاصر حقائق سے آگاہ اور ہم آہنگ کرنا شامل ہے ۔یہ پروگرام 2003 سے جاری ہے ۔
    بجلی اور نئی و قابل تجدید توانائی کی وزارت کے اہلکاروں سے ملاقات کے دوران وفود کو بھارت کے بجلی اور قابل تجدید توانائی کے شعبے کے متعدد پہلوؤں سے واقف کرایا گیا ۔ انہیں مطلع کیا گیا کہ بھارت نے ایک ذمہ دار قوم ہونے کے ناطے غیر روایتی ایندھن کی بنیاد پر برقی توانائی کی پیداوار کو 2030 تک 40 فیصد تک تیار کرنے کا عہد کیا ہے ۔ بھارت نے اس کا 33 فیصد حصہ کا نشانہ پہلے ہی حاصل کر لیا ہے اور توقع ہے کہ باقی ماندہ نشانہ بھی طے شدہ وقت سے کافی پہلے حاصل کر لیا جائے گا ۔
    انہوں نے مزید کہا کہ بھارت نے جمہوری وفاقی نظام کا انتخاب کیا ہے جہاں آئین کے ذریعہ آزادی اور مساوات کی ضمانت دی گئی ہے ۔ انہوں نے غیر مقیم بھارت واسیوں کے ساتھ ان کے اجداد کا اس ملک کے تعلق سے جذباتی عہد بستگی کا ذکر کیا اور وفود کے بہتر مستقبل کے لئے نیک خواہشات پیش کیں ۔

    

    ۔ ۔ ۔ ۔ ۔

    u.5780

    

    
    (Release ID: 1552853) Visitor Counter : 8