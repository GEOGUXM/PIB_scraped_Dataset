      وزارت دفاع

      افتتاحی تقریب : ہند – جاپان مشترکہ فوجی مشقیں دھرما گارجین 2018 ء
      Posted On: 01 NOV 2018 7:40PM by PIB Delhi


    نئی دہلی، یکم نومبر / ہندوستان اور جاپان کی فوجوں کے درمیان ایک مشترکہ فوجی مشق ‘‘ دھرما گارجین - 2018 ’’ ، یکم نومبر ، 2018 کو میزورم ( ہندوستان ) کے کاؤنٹر انسرجنسی اور جنگل وارفیئر اسکول ویرنگتی میں شروع ہو گئی ہے ۔ جاپانی دستے کی نمائندگی 32 ویں انفینٹری بٹالین کر رہی ہے ، جب کہ ہندوستانی دستے کی نمائندگی 61 گورکھا رائفل کر رہی ہے ۔ دونوں بٹالینوں میں لگ بھگ ایک ایک پلٹن ہے ۔ یہ دونوں پلٹنیں اس فوجی مشق میں حصہ لے رہی ہیں ۔ دونوں ملکوں کے دستوں نے اپنے اپنے ملک کے قومی ترانے بجاکر افتتاحی تقریب کا آغاز کیا ۔


    یہ اپنے قسم کی پہلی فوجی مشق ہے ، جو 14 دن تک چلے گی ۔ اس فوجی مشق کے دوران انڈور کلاسیں اور آؤٹ ڈور تربیتی سرگرمیاں انجام دی جائیں گی ۔ اس فوجی مشق کا مقصد فوج سے فوج کے درمیان تعلقات کو فروغ دینا ہے ۔ اس کے علاوہ ، دونوں ملکوں کی فوج کے درمیان ہنر مندی اور تجربات کا تبادلہ بھی کرنا ہے ۔ اس فوجی مشق کے دوران عالمی دہشت گردی سے لڑنے کی حربی صلاحیت کو بڑھانے پر توجہ دی جائے گی ۔ دونوں ملکوں کی فوج کے درمیان مختلف ماحول میں کارروائی کرنے کی صلاحیت کو بڑھانے پر بھی توجہ دی جائے گی ، جو کہ کسی بھی مشترکہ آپریشن کی کامیابی کے لئے نہایت اہم ہے ۔


    دونوں ملکوں کی فوجیں مشترکہ طور پر ایسے خطرات سے نمٹنے کے لئے تربیت ، منصوبہ بندی اور منظم حربی مشقیں بھی کریں گی ، جو شہری جنگی حالات کے دوران رونما ہو سکتے ہیں ۔ یہ فوجی مشقیں ایک دوسرے کی فوج کا احترام کرنے اور باہمی سمجھ کو فروغ دینے میں زبردست مدد گار ثابت ہوں گی ۔


    ۔ ( م ن ۔ ع ا )


    U. No. 5606


    

    
    (Release ID: 1551646) Visitor Counter : 7