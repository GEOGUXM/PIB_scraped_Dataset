      سائنس اور ٹیکنالوجی کی وزارت

      کینسر کے کفایتی علاج کے لئے انڈیا -یو کے کینسر ریسرچ اِنی شیئٹِو کی مفاہمتی عرضداشت پر دستخط
      Posted On: 14 NOV 2018 7:29PM by PIB Delhi


    نئیدہلی 15 نومبر۔ڈپارٹمنٹ آف بایو ٹکنالوجی اور کینسر ریسرچ یو کے کے درمیان انڈیا – یوکے کینسر ریسرچ اقدامات پر آج نئی دہلی میں ایک مفاہمتی عرضداشت پر دستخط کئے گئے ۔واضح ہوکہ انڈیا – یوکے کینسر ریسرچ انی شیئٹو حکومت ہند کی سائنس وٹکنالوجی کی وزارت کے محکمہ بایو ٹکنالوجی اور کینسر ریسرچ یوکے(سی آر یو کے ) کا ایک پانچ سالہ مشترکہ دوفریقی تحقیقی پروگرام ہے ۔ اس پروگرام میں کینسر کے کفایتی علاج پر توجہ مرکو ز کی جائے گی۔سی آر یو کے اور ڈپارٹمنٹ آف بایو ٹکنالوجی انڈیا دونوں اس پانچ سالہ پائلیٹ پروگرام میں پانچ پانچ ملین پاؤنڈ کی سرمایہ کاری کریں گے ۔اس کے ساتھ ہی یہ دونوں فریق ممکنہ سرمایہ شراکتداروں سے بھی سرمایہ کاری کی درخواست کریں گے ۔


    انڈیا یوکے کینسر ریسرچ انی شیئٹو علاج ومعالجے کے میدان میں تحقیق اور آبادیاتی تحقیق ، نئی ٹکنالوجی اور طبعی علوم کی یکجائی کے ساتھ ہندوستان اور برطانیہ کے کینسر ماہرین کینسرکے مرض کی کفایتی روک تھام اورعلاج کے وسائل اور طریقوں پر غوروخوض کریں گے ۔علاوہ ازیں یہ اقدام نئے تحقیقی حلیفوں کے فروغ اور کینسر کے مرض کے موثر علاج کی تحقیق کی سرگرمیوں کو بھی فروغ دے گا۔


    یہ دراصل 18 اپریل 2018 کو وزیر اعظم جناب نریندر مودی کے دورہ برطانیہ کے موقع پر ان کے بیان کا عملی اقدام ہے ۔ وزیراعظم نے اس موقع پر اپنی تقریر میں کہا تھا کہ دنیا کی ترقی پسند جمہوریتوں کی حیثیت سے ہندوستان اوربرطانیہ دونوں ملک مل کر بین الاقوامی نظام کے قواعد پر مبنی مقاصد کی معاونت کرنے کے خواہشمند اُن دیگر ملکوں کے ساتھ کام کرنا چاہتے ہیں ، جو متفقہ بین الاقوامی اصولوں اور عالمی امن واستحکام سے اتفاق کرتے ہیں ۔ آج کی اس غیر مستحکم دنیا میں ہندوستان اوربرطانیہ مل کر ایک مضبوط طاقت کی حیثیت رکھتے ہیں ۔ ہم عالمی چیلنجوں کے سد باب کی معلومات اورتجربات ایک دوسرے کو فراہم کرتے ہیں ۔ اس سلسلے میں ہندوستان کے محکمہ بایو ٹکنالوجی اور کینسر ریسرچ یوکے نے دس ملین پاؤنڈ کے ایک باہمی تحقیقی اقدام کی تجویز پیش کی ہے ، جس میں کینسر کے مرض کے کفایتی علاج کے طریقوں پر توجہ دی جائے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5782

    
    
    (Release ID: 1552809) Visitor Counter : 4
    
    
      Read this release in: English , Hindi