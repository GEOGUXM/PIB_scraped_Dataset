      امور داخلہ کی وزارت

      مرکزی وزارت داخلہ نے لکھنؤ کے لئے 194.44 کروڑ روپے کے محفوظ شہر پروجیکٹ کو منظوری دی
      Posted On: 01 NOV 2018 4:44PM by PIB Delhi


    نئی دہلی، 1 نومبر 2018 / مرکزی وزارت داخلہ نے نربھیہ فنڈ اسکیم کے تحت لکھنؤ کے لئے 1194.44 کروڑ روپے کے ایک محفوظ شہر پروجیکٹ کو منظوری دے دی ہے۔ یہ پروجیکٹ مرکز کی اسکیم کے طور پر نافذ کیا جائے گا اور اس میں مرکز کی طرف سے 60 فی صد اور ریاست کی طرف سے مالی تعاون فراہم کیا جائے گا۔


    یہ منظوری مرکزی وزارت داخلہ کے منصوبوں کا ایک حصہ ہے تاکہ نربھیہ فنڈ کے تحت 8 منتخب کئے گئے شہروں ممبئی، دہلی، کولکتہ، چنئی، بنگلورو، حیدرآباد، احمد آباد اور لکھنؤ میں محفوظ شہر پروجیکٹوں کو نافذ کیا جاسکے۔ اس کا مقصد سرکاری مقامات پر عورتوں کی سلامتی اور تحفظ کو محفوظ کرنا ہے ۔ یہ پروجیکٹ عورتوں اور بچوں کی وزارت، شہری ترقی کی وزارت، الیکٹرانک اور ٹکنالوجی کی وزارت، متعلقہ میونسپل اور شہروں کے پولیس کمشنروں اور شہری سوسائٹی تنظیموں کے مشورے سے نافذ کئے جارہے ہیں۔


    لکھنؤ کے لئے سیف سٹی کی تجویز ، میونسپل اداروں اور شہری ٹرانسپورٹ اتھارٹی کی مدد سے اترپردیش پولیس کے ذریعہ نافذ کی جائے گی ۔ لکھنؤ میں محفوظ شہر پروجیکٹ کے اہم جزو میں جو چیزیں شامل ہیں وہ حسب ذیل ہیں۔


    1۔ مربوط اسمارٹ کنٹرول روم کا قیام


    2۔ عورتوں کے ذریعہ شکایات درج کرنے کو آسان بنانے کے لئے پنک آؤٹ پوسٹ کا قیام۔ جسے خواتین پولیس کے ذریعہ ہی چلایا جائے گا۔


    3۔ خواتین پولیس کے پنک پیٹرول (گشت)


    4۔کاؤنسلروں کے ساتھ تمام پولیس اسٹیشنوں میں وومین ہیلپ ڈیسک کا قیام


    5۔ موجودہ اشا جیوتی کیندر کا فروغ ۔


    6۔ کیمروں سمیت بسوں میں تحفظ کے اقدامات کا نفاذ


    7۔ شناخت کئے گئے ہاٹ اسپاٹ علاقوں میں اسٹریٹ لائٹنگ (سڑکوں پر بجلی) کو بہتر بنانا۔


    8۔ پنک بیت الخلاؤں کا قیام۔


    9۔ واحد ایمرجنسی نمبر 112 کے ساتھ وویمن پاور ہیلپ لائن کو مربوط کرنے


    لکھنؤ کے لئے سیف سٹی پروجیکٹ میں کمیونٹی اور سول سوسائٹی تنظیموں کے اشتراک سے صلاحیت سازی اور مساوی صنف بیداری مہم بھی شامل ہے۔


    ۔۔۔۔۔۔۔۔۔۔۔


    م ن۔ح ا ۔ ج۔


    U- 5594

    
    
    (Release ID: 1551564) Visitor Counter : 6