      امور داخلہ کی وزارت

      گزشتہ ایک سال کے دوران ہندستان کے ویزانظام میں نرمی
      Posted On: 14 NOV 2018 6:24PM by PIB Delhi


    نئی دہلی، 14 نومبر 2018 / ہندستان کی سلامتی کو یقینی بناتے ہوئے ملک میں جائز مقاصد کے لئے غیر ملکی شہریوں کےلیے بلا روک ٹوک داخلے و قیام اور نقل و حمل کو آسان بنانے کی خاطر ویزا کا ایک مضبوط نظام ہے ۔ گزشتہ ایک سال کے دوران مرکزی وزارت داخلہ نے ہندستان میں ویزا کے عمل کو نرم بنانے کی غرض سے بہت سے اقدامات کئے ہیں جو اہم اقدامات کئے ہیں وہ حسب ذیل ہیں۔


    الیکٹرونک ویزا کی سہولت : عملی طور پر اب دنیا کے تمام ملکوں کا احاطہ کرتی ہے ۔ 166 ملکوں کے غیر ملکی شہری اب 26 ہوائی اڈوں اور پانچ سمندری بندرگاہوں پر اس سہولت کا فائدہ اٹھاسکتے ہیں۔ غیر ملکی شہریوں کو امیگریشن کا ؤنٹر پر اپنی آمد تک کسی بھی بھارتی افسر سے کوئی بات چیت نہیں کرنی ہے۔ بیورو آف امیگریشن (بی او آئی) بتدریج 24 سے 48 گھنٹے کے اندر فیصلہ کرتا ہے کہ کیا کسی غیر ملکی شہری کو ای –ویزا دیا جائے یا نہیں۔ ای ویزا کی مقبولیت میں تیزی سے اضافہ ہورہا ہے۔ ایسےغیر ملکی شہریوں کی تعداد جنہوں نے ای-ویزا پر ہندستان کا دورہ کیا تھا 2015 میں 4.47 لاکھ سے بڑھ کر 2017 میں 17 لاکھ تک پہنچ گئی تھی۔ 2018 کے لئے یہ تعداد 30 اکتوبر 2018 تک 18.78 لاکھ ہے۔


    ای-ویزا یعنی ای کانفرنس اور ای میڈیکل اٹینڈنٹ ویزا کےدو نئے زمرے حال ہی میں شروع کئے گئے ہیں۔ ای-ویزا اب پانچ زمروں ، 1-سیاحوں، 2۔کاروبار،3۔میڈیکل ، 4۔ کانفرنس اور 5۔ طبی اٹینڈنٹ کے لئے دستیاب ہیں۔


    مقامی ایف آر آر او کواب یہ اختیار دیا گیا ہے کہ وہ الیکٹرونک ویزا کی میعاد میں 60 دنوں سے بڑھا کر 90 دن تک کا اضافہ کرسکتے ہیں۔ مزید یہ کہ ای-ویزا اب ایک سال میں تین بار حاصل کئے جاسکتے ہیں جبکہ اس سے پہلے یہ ویزا ایک سال میں دو مرتبہ ہی حاصل کئے جاسکتے تھے۔ ان غیر ملکی شہریوں کے لئے جو پہلے ہی ہندستان میں ہیں اور جنہیں ویزا کی توسیع ، ویزا کی تبدیلی ، ایگزٹ پرمیشن یا ویزا سے متعلق کل 27 میں سے کسی خدمات جیسی ویزا خدمات/کسی کوونسلر خدمات کی ضرورت ہے ۔ ایک آن لائن ای –ایف آر آر او سہولت اب پورے ملک بھر میں شروع کی گئی ہے۔ ایسے غیر ملکی شہری جو ذاتی طور پر ایف آر آر اوز/ ایف آر اوز کے دفاتر نہیں جاتے ہیں وہ آن لائن ادائیگی کرنے کے بعد درخواست دینے کے ساتھ ساتھ کوونسلر /ویزا خدمات آن لائن حاصل کرسکتےہیں ۔


    بحری سیاحت امیگریشن کو فروغ دینے کے لئے پانچ بڑی بندرگاہوں پر سہولتیں فراہم کی گئی ہیں۔ جہاں مسافروں کو ای لینڈنگ پرمٹس دیئے گئے ہیں تاکہ وہ سمندر ساحل پر مناظر کا نظارہ کرسکیں اس طرح کے سیاحوں کے لئے بائیو میٹرک اینرولمنٹ کی شرط بھی جو ممبئی ، کوچن ، مورموگاؤ ، چنئی اور نیو مینگلور کے بندرگاہوں پر پہنچ رہی ہے۔ دسمبر 2020 تک معطل کردی گئی ہے تاکہ تیزی سے امیگریشن کلیئرنس کو یقینی بنایا جاسکے تاکہ سمندری راستے سے آنے والے سیاح سمندر کے کنارے پر زیادہ سے زیادہ وقت بتاسکیں۔ ایسے غیر ملکی شہری ، جو ہندستان میں اپنے قیام کے دوران بیمار پڑ جاتے ہیں ، اب اپنے ویزا کو میڈیکل ویزا میں تبدیل کئے بغیر طبی علاج کراسکتے ہیں۔


    ایف آر آر او کے ذریعہ کسی بھی وقت ایسے کسی بھی غیر ملکی شہری کے ویزے کو کسی بھی زمرے میں تبدیل کرنے کی اجازت ہوگی جس کی کسی ہندستانی شہری/ ہندستانی نژاد شخص سے شادی ہوگئی ہو/ یا وہ او سی آئی کارڈ ہولڈر ہو۔


    ہندستان کے اندر دس سال کی مدت کے لئے روزگار اور کارباری ویزوں کی مدت میں توسیع کی سہولت جو فی الحال پانچ سال کے لئے ہے، ان غیر ملکیوں کے لئے ویزا کی مدت میں توسیع کی سہولت جو مسلسل پندرہ سال سے ہندستان میں قیام پذیر ہیں اور انہیں ایک ہی وقت میں پانچ سال کے لئے ویزا میں توسیع دی گئی ہے اور ایک غیر ملکی شہری کو جو متعلقہ آر آر او سے مخصو ص اجازت لئے بغیر بین الاقوامی کانفرنسوں/ سمیناروں/ ورک شاپ کے لئے شرکت کے لئے طویل مدتی ویزا پر پہلے ہی ہندستان میں ہیں، اجازت دینے میں بھی جیسی سہولت میں توسیع کی گئی ہے۔


    ایف آر آر اوز کو ویزا کی توسیع ، ویزا کی تبدیلی، انداج، ایگزٹ پرمیشن جیسی ویزا سےمتعلق مختلف خدمات کے لئے اختیارات دیئے گئے ہیں۔ ان اقدامات سے غیر ملکی شہریوں کو ویزا سے متعلق مختلف خدمات کے لئے تیز ی سے کلیئرنس میں مدد ملے گی اور ان کا انتظار کرنے کا وقت بھی بچے گا۔


    انٹرن ویزا دیئے جانے سے متعلق ضابطوں میں نرمی کی گئی ہے تاکہ ہندستان میں انٹرشپ کے لئے زیادہ سے زیادہ غیر ملکی شہریوں کو راغب کیا جاسکے۔ اس سے ہندستانی اداروں کو فائدہ ہوگا ۔ انٹرن ویزا مطالعے کے دوران اب کسی بھی وقت دستیاب ہے۔


    بین الاقوامی کانفرنسوں،/ سمیناروں اور ورکشاپ کے لئے ایونٹ کلیئرنس دینے کے عمل میں رفتار اور شفافیت کو بڑھانے کی غرض سے ایک ای ایونٹ کلیئرنس موڈیول اپریل 2018 میں شروع کیا گیا ہے۔ فاسٹر کانفرنس کلیئرنس کے نتیجے میں ان غیر ملکی شہریوں کے لئے فاسٹر ویزا جاری کیا جاسکے گا جو اس طرح کی کانفرنس میں شرکت کرنے کا ارادہ رکھتے ہیں۔


    ۔۔۔۔۔۔۔۔۔۔۔


    م ن۔ح ا ۔ ج۔


    U- 5772


    
    

    
    (Release ID: 1552771) Visitor Counter : 7