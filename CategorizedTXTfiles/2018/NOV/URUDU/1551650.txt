      وزارت دفاع

      لیفٹیننٹ جنرل پی ایس راجیشور نے انٹیگریٹیڈڈیفنس اسٹاف کے طورپر سی او ایس سی کے چیئرمین کی حیثیت سے اپنا عہدہ سنبھالا
      Posted On: 01 NOV 2018 7:44PM by PIB Delhi


    نئی دہلی،یکم نومبر 2018؍لیفٹیننٹ جنرل پی ایس راجیشور نے آج یہاں انٹیگریٹیڈ ڈیفنس اسٹاف کے 12ویں سربراہ کے طورپر سی او ایس سی کے چیئرمین کا عہدہ سنبھالا۔ اپنا عہدہ سنبھالنے کے بعد انہوں نے امر جوان جیوتی، انڈیا گیٹ پر شہیدوں کو خراج عقیدت پیش کیا۔ علاوہ ازیں انہیں ساؤتھ بلاک کے لان میں تینوں مسلح افواج کی جانب سے گارڈ آف آنر پیش کیا گیا۔


    لیفٹیننٹ جنرل پی ایس راجیشور دسمبر 1980ء میں ریجمنٹ آف آرٹیلری میں شامل ہوئے تھے۔ وہ انڈین ملٹری اکیڈمی، دہرادون اور نیشنل ڈیفنس کالج، دہلی کے فارغ التحصیل ہیں۔ انہوں نے این ڈی سی ، فلپائن سے نیشنل سیکورٹی ایڈمنسٹریشن میں ماسٹرس کی ڈگری حاصل کی ہے۔


    ا ن کے پاس مختلف ماحول کے آپریشن مثلاً زیادہ اونچائی کے علاقے، شمال مشرق میں شورش مخالف کارروائی، جموں وکشمیر میں دہشت گردی مخالف آپریشن کے علاوہ اقوام متحدہ کی قیام امن کی کارروائیوں میں ممتاز خدمات انجام دینے کے ساتھ ساتھ فوجی آپریشن اور اسٹاف کا کافی وسیع تجربہ ہے۔


    38 سال کے اپنے شاندار کیریئر کے دوران انہوں نے آپریشن ‘پراکرم’ کے دوران آرٹیلری ریجمنٹ کی کمان سنبھالی۔ علاوہ ازیں انہوں نے لائن آف کنٹرول پرانفینٹری بریگیڈ، جموں وکشمیر میں شورش مخالف فوج اور صحرائی سیکٹر میں کورپس کی کمان سنبھالی، انہوں نے کرائے پر کلیدی اسٹاف کی تقرریاں کیں۔انٹیگریٹیڈ ڈیفنس اسٹاف کے سربراہ کے طورپر سی او ایس سی کے چیئرمین کی حیثیت سے تقرری سے قبل لیفٹیننٹ جنرل پی ایس راجیشور انٹیگریٹیڈ ہیڈکوارٹرس، وزارت دفاع میں ڈائریکٹر جنرل (ممکنہ منصوبہ بندی)کے عہدے پر فائز تھے۔


    م ن۔م ع ۔ ن ع


    U: 56 0 1


    

    
    (Release ID: 1551650) Visitor Counter : 8