      جہاز رانی کی وزارت

      ساگر مالا اصلاح کے تحت سرحد پار تجارت کے سلسلے میں بندرگاہ سے متعلق ترقیات کے شعبے میں بھارت نے کاروبار کرنے کو آسان بنانے کے لحاظ سے 23 درجات کی ترقی حاصل کی
      Posted On: 02 NOV 2018 7:19PM by PIB Delhi


    نئیدہلی، 2 ؍نومبر، کاروبار کرنے کو آسان بنانے سے متعلق عالمی بینک کی رپورٹ 2019 میں کہا گیا ہے کہ بھارت نے درجہ بندی کے لحاظ سے 23درجات کی زبردست ترقیات کی ہے اور 18-2017 میں اس کا مقام 100واں تھا، جو 19-2018 میں 77 ہو گیا ہے۔ اس سے عالمی معیارات کے تئیں اس کی مستحکم پیش رفت کا اشارہ ملتا ہے۔ اس نمو میں سب سے اہم اور کلیدی عنصر سرحد پار تجارت کا ہے، جس نے گزشتہ برس 146 رینک کے مقابلے میں اس سال 80واں رینک حاصل کیا ہے۔


    جہاز رانی کی وزارت نے سرحد پار تجارت کو بہتر بنانے کے معیارات کے تئیں خبردار رہی ہے اور اس سلسلے میں مختلف اقدامات کر تی رہی ہے۔ بھارت کی برآمدات-درآمدت کی تجارت کا 92 فیصد حصہ بندرگاہوں کے ذریعے ہی نمٹایا جاتا ہے۔


    رپورٹ میں کہا گیا ہے کہ یہ ترقی بھارت کے ذریعے متواتر اصلاحی ایجنڈے پر عمل کرنے کے نتیجے میں حاصل ہوئی ہے اور انہیں بنیادوں پر اسے اس خطے میں سرکردہ معیشت کا درجہ حاصل ہوا ہے۔ بندرگاہ سے متعلق بنیادی ڈھانچے کی بہتری ، تمام تر متعلقہ امور میں اصلاح، دستاویزات داخل کرنے کے عمل کو ڈیجیٹل بنانے، نے خاطر خواہ طور پر بندرگاہوں پر برآمدات-درآمدات کارگو ہینڈلنگ میں صرف ہونے والے وقت میں تخفیف کی ہے اور اس کے نتیجے میں سرحد پار کی تجارت اور اس کی کسوٹیوں میں بہتری رونما ہوئی ہے اور بھارت نے عالمی بینک کی رپورٹ میں متاثر کن نمو درج کرائی ہے۔ عالمی بینک نے بھارت کو اس سال کے دوران سرکردہ طور پر ترقی حاصل کرنے والا ملک تسلیم کیا ہے۔ رپورٹ کے مطابق بندرگاہ شعبے اور برآمدات سے متعلق لاگت کے سلسلے میں بارڈر کمپلائنس کسوٹی یعنی لاگت 382.4 امریکی ڈالر سے کم ہو کر 251.6امریکی ڈالر کے بقدر ہو گئی ہے۔ اسی طریقے سے درآمدات کی لاگت 543.2 امریکی ڈالر سے گھٹ کر 331 امریکی ڈالر کے بقدر ہو گئی ہے۔


    جہاز رانی، سڑک نقل و حمل اور شاہراہوں نیز آبی وسائل، دریائی ترقیات اور گنگا احیا کے وزیر جناب نتن گڈکری نے کہا ہے کہ بڑے بندرگاہوں پر کارگو ہینڈلنگ یعنی برآمدات اور درآمدات دونوں معاملوں میں بہتری لانے کی کوششوں کے نتیجے میں بھارت میں کاروبار کرنا آسان ہوا ہے اور اس کے ذریعے اقتصادی نمو حاصل ہوگی اور نوجوانوں کے لئے زیادہ سے زیادہ روزگار کے مواقع فراہم ہوں گے۔


    حکومت نے بھارت کی اِگزم لاجسٹک کو وقت اور لاگت کے لحاظ سے زیادہ مسابقتی بنانے کی غرض سے متعدد اقدامات کا سلسلہ شروع کیا ہے۔ بھارت کی بڑی بندرگاہوں کی کارکردگی پرموٹ کرنے کے لئے مطالعات کا ایک حصہ شروع کیا گیا ہےا ور اس سلسلے میں ان کے مدمقابل بین الاقوامی بندرگاہوں کی کارکردگی پر بھی نظر رکھی گئی ہے اور عالمی معیارات کے مطابق صلاحیت اور پیداواریت میں اضافے کے لئے اقدامات کئے گئے ہیں۔ خاص طور پر 114 ایسے اقدامات ، جن کی شناخت پہلے کی گئی تھی، انہیں عملی جامہ پہنایا گیا ہے۔


    وزیر موصوف نے کہا ہے کہ بندرگاہوں کے بنیادی ڈھانچے کی ترقی اور صلاحیت بڑھانے پر توجہ مرکوز کرنے اور آخری کونے تک کنکٹی ویٹی بڑھانے اور اِگزِم کو فروغ دینے کے لئے ملٹی ماڈل ہب وضع کرنے کے نتیجے میں لاجسٹکس لاگت اور وقت دونوں کی بچت ممکن ہوئی ہے۔ حکومت کے ذریعے شروع کئے گئے ساگر مالا بندرگاہوں سے متعلق ترقیاتی اقدامات کے تحت 1.45 لاکھ کروڑ روپے سے بھی زائد کی لاگت اور سرمایہ کاری کے ساتھ 266بندرگاہ جدید کاری پروجیکٹوں کی شناخت کی گئی ہے، جنہیں آئندہ 10برسوں کی مدت میں عملی جامہ پہنایا جائے گا۔


    13،701کروڑروپے کے 80پروجیکٹوں کو مکمل کیا جا چکا ہے اور 2.39لاکھ کروڑ روپے کے بقدر کے پروجیکٹ زیر نفاذ ہیں۔


    وزیر موصوف نے کہا ہے کہ ملک کے آخری کونے تک کنکٹی ویٹی میں اضافہ لانے کے لئے 250،907کروڑروپے کے بقدر کے 211روڈ ریل پروجیکٹوں کی شناخت کی گئی ہے اور یہ شناخت ساگر مالا کے تحت عمل میں آئی ہے۔ 3989کروڑ روپے کی لاگت سے اس پروگرام کے تحت مال بھاڑا نقل و حمل کی اثر انگیزی بڑھانے کے لئے 15 کثیر پہلوئی اورکثیر سطحی لاجسٹکس پارکس قائم کئے جا رہے ہیں۔ گزشتہ 4برسوں کے دوران تمام تر بڑی بندرگاہوں پر 5فیصد سے زائد اوسط شرح نمو کے ساتھ جہاز رانی کی وزارت نے پالیسی اور ضابطہ جاتی تبدیلیوں اور میکانائزیشن کے توسط سے بندرگاہوں کی عملی اثر انگیزی میں اضافے کے لئے متعدد اقدامات کئے ہیں۔


    اس کے نتیجے میں کلیدی اثر انگیزی کسوٹیوں میں خاطر خواہ بہتری رونما ہوئی ہے اوسط ٹرن اراؤنڈ وقت ، جو 18-2017 سے پہلے 82 گھنٹے تھا، وہ اب گھٹ کر 64 گھنٹے ہو گیا ہے۔ اسی طریقے سے اوسط آؤٹ پُٹ فی بحری جہاز برتھ، جو 17-2016 میں 14583ٹن تھا، وہ 18-2017 میں 14912 ٹن ہو گیا ہے۔ بڑی بندرگاہوں پر نقل و حمل ٹریفک 18-2017 کے دوران 6794.7لاکھ ٹن تک پہنچ گیا ہے، جبکہ 17-2016 میں یہ ٹریفک 6483.98لاکھ ٹن تھا۔


    روایتی سرگرمیوں کو ڈیجیٹل پلیٹ فارم میں منتقل کر کے، کارگو کو ایک جگہ سے دوسری جگہ تک لے جانے کے لئے ٹیکنالوجی کا استعمال کر کے اور تمام متعلقہ امور کو سہل بنا کر کاروبار کرنے کو آسان بنانے کے معاملے میں اعلیٰ کامیابی حاصل ہوئی ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    
    
    م ن ۔۔ک ا


    5623 U-


    

    
    (Release ID: 1551770) Visitor Counter : 10