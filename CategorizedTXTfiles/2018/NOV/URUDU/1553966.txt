      امور داخلہ کی وزارت

      داخلی اُمور کے وزیر مملکت جناب کرن رجیجو کے ہاتھوں این ڈی ایم اے کے چودہویں یوم تاسیس کا افتتاح
      Posted On: 27 NOV 2018 11:47AM by PIB Delhi


    نئیدہلی۔ 27 ؍نومبر۔داخلی اُمور کے وزیر مملکت جناب کرن رجیجو نے قدرتی آفات سے نمٹنے کی قومی اتھارٹی (این ڈی ایم اے) کے چودہویں یوم تاسیس کا افتتاح کیا۔ اس سال کے یوم تاسیس کا موضوع ہے ’’قدرتی آفات کے تئیں قبل از وقت وارننگ ‘‘ ۔


    افتتاحی خطبہ دیتے ہوئے جناب رجیجو نے کہا ’’این ڈی ایم اے کی وجہ سے قدرتی آفات کے بندوبست کے سلسلے میں ایک موضوع کے طور پر یہ تبدیلی آئی ہے کہ اب یہ سمجھا جانے لگا ہے کہ قدرتی آفات کی روک تھام ممکن ہے۔ اتنے بڑے جغرافیے اور آبادی کے دوران ’’جبکہ ہم ایک جمہوریت ہیں ہم قدرتی آفات سے نمٹنے کے سلسلے میں کافی پیش رفت کر چکے ہیں اور جب کبھی قدرتی آفات کے خطرے کو کم کرنے کی بات آتی ہے تو ایسے میں دنیا ، بھارت کو نظر انداز نہیں کرسکتی۔ بھارت قدرتی آفات کے بندوبست سے تعلق رکھنے والے اُمور میں قائدانہ کردار ادا کررہا ہے‘‘۔ انہوں نے اس بات پر بھی زور دیا کہ اگر قدرتی آفات کے تئیں اور زیادہ بیداری لائی جائے اور قبل ازوقت خبردار کردینے والے نظام میں بہتری لائی جائے تو اس سلسلے میں آدھی کامیابی تو حاصل کی ہی جاسکتی ہے۔ انہوں نے کہا کہ وزیراعظم جناب نریندر مودی ملک کو قدرتی آفات سے اور زیادہ محفوظ رکھنے پر خصوصی توجہ دے رہے ہیں۔


    اس موقع پر این ڈی ایم اے کے رکن جناب آر کے جین نے پچھلے یوم تاسیس سے لیکر اب تک ایک سال کے دوران این ڈ ی ایم اے کی طرف سے انجام دی گئی سرگرمیوں کو اجاگر کیا۔ انہوں نے این ڈی ایم اے کی اہمیت کو اجاگر کرتے ہوئے کہا ’’این ڈی ایم اے کی تشکیل سے لیکر اب تک پچھلے تیرہ برسوں میں اس نے قدرتی آفات سے نہ صرف مؤثر طور پر نمٹنے میں تعاون دیا ہے ، جو بالکل واضح ہے ، بلکہ قدرتی آفات کے مجموعی خطرے کو بھی ختم کرنے میں مدد دی ہے۔‘‘


    جناب جین نے قدرتی آفات سے نمٹنے کے میدان میں افراد اور اداروں کی طرف سے غیرمعمولی تعاون کے صلے میں سالانہ انعامات دینے کے وزیراعظم کے قدم کے بارے میں بھی مطلع کیا۔ انہوں نے کہا کہ اس سلسلے میں نامزدگی کا عمل جلد ہی شروع کردیا جائے گا۔


    اس موقع پر این ڈی ایم اے نے خطروں سے مزاحمت کرنے والی تعمیر کے سلسلے میں ،تعمیری کارکنوں کیلئے ایک تربیتی ہدایت نامے کا بھی اجراء کیا۔’’گجرات سیلاب 2017 : ایک مطالعہ ‘‘ نام کی ایک مطالعاتی رپورٹ بھی جاری کی جائے گی۔


    قبل از وقت وارننگ ،قدرتی آفات کے خطروں کو کم کرنے کا ، ایک بڑا عنصر ہے اور اس سے جانی اور مالی نقصانات کو کم سے کم کیا جاسکتا ہے۔ قبل از وقت وارننگ ایک ڈھانچہ بند اور مؤثر کارروائی کا کلیدی عنصر ہے۔


    اس سلسلے میں مؤثر اقدامات کیلئے ضرورت اس بات کی ہے کہ قبل از وقت وارننگ کے نظام میں ان لوگوں کو بھی شامل کیا جائے جنہیں قدرتی آفات سے خطرہ لاحق ہے۔ ان اقدامات میں عوام کو اور زیادہ بیدار کرنا ، وارننگ کو مؤثر طور پر عوام میں پھیلانا اور اس بات کی یقین دہانی کہ تیار رہنے کا عمل لگاتار جاری ہے، شامل ہیں۔ کئی برسوں میں بھارت نے بالکل صحیح اور قبل از وقت وارننگ خاص طور پر سمندری طوفانوں کے سلسلے میں جاری کرنے میں خاطر خواہ پیش رفت کی ہے۔ اس مہینے کے آغاز میں حکام ، سمندری طوفان گج سے پہلے ہزاروں لوگوں کو اس کی آمد سے قبل مطلع کرنے میں کامیاب رہے۔ جیسا کہ اس طوفان کے بارے میں قبل از وقت بالکل صحیح صحیح بتادیا گیا تھا کہ یہ کہا ں کہا ں سے گزرےگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5937

    
    
    (Release ID: 1553966) Visitor Counter : 11
    
    
      Read this release in: English , Hindi , Marathi , Bengali , Tamil , Malayalam