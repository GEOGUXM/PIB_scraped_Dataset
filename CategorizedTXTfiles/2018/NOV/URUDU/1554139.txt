      کامرس اور صنعت کی وزارتہ

      گبون کے وزیر خارجہ نے مرکزی وزیر سریش پربھو سے ملاقات کی
      Posted On: 28 NOV 2018 6:14PM by PIB Delhi


    گبون کے وزیر خارجہ جناب ریجس امونگا لٹ سریش پربھو کے ساتھ ملاقات کرتے ہوئے۔


    نئی دہلی، 28 نومبر/جمہوریہ گبون کے وزیر خارجہ جناب ریجس امونگالٹ نے آج نئی دہلی میں کامرس وصنعت اور شہری ہوا بازی کے مرکزی وزیر جناب سریش پربھو سے ملاقات کی ۔ کامرس کے وزیر نے گبون کے وزیر خارجہ کاخیرمقدم کرتے ہوئے کہا کہ ہندوستان گبون کے ساتھ اپنے رشتوں کو کافی اہمیت دیتا ہےاور وہ گبون کی تمام طرح کی مدد کرے گا تاکہ 2025 تک ایک ابھرتی ہوئی معیشت بننے کے گبون کے مقصد کو پورا کیاجاسکے۔


    جناب سریش پربھو نے مزید کہا کہ دونوں ملکوں کے لئے یہ ممکن ہے کہ لاجٹکس، بنیاد ڈھانچے، توانائی، پانی،زراعت، خدمات اور سیاحت جیسے شعبوں میں ملکر کام کیاجائے۔ مرکزی وزیر نے گبون کے وزیر خارجہ کو بتایا کہ ہندوستان اور گبون کے درمیان باہمی تجارت فی الحال 440.47 ملین کے بقدر ہے اور دونوں ہی ملک اپنی مکمل صلاحیت کو بروئے کار لائیں گے ۔انہوں نے کہا کہ دونوں فریقوں کو آنے والے سالوں میں باہمی تجارت کو بہتر بنانے کے لئے ملکر کام کرنا ہوگا۔


    فی الحال ہندوستانی کمپنیاں لکڑی، پلائی ووڈ، کانکنی اور ماہی پروری کے شعبوں میں پہلے ہی کام کررہی ہیں۔ گبون کے وزیر خارجہ نے کہا کہ گبون چاہتا ہے کہ برکس ممالک گبون میں مختلف سیکٹروں کی ترقی میں زیادہ مضبوطی کے ساتھ کام کریں۔


    گبون نے ہندوستان کے ساتھ سرمایہ کاری سے متعلق باہمی معاہدہ کرنے میں دلچسپی ظاہر کی ہے۔ ہندوستان سے بھی گبون نے کہا ہے کہ وہ ترقیاتی پروجیکٹوں کے لئے لائنز آف کریڈٹ( ایل او سی) کی پیشکش فراہم کرے۔بین الاقوامی شمسی اتحاد کے ممبر کی حیثیت سے گبون شمسی پروجیکٹوں کے لئے ایل او سی دستیاب کرانے کا بھی اہل ہے۔


    ہندوستان نے یہ تجویز بھی پیش کی ہے کہ گبون ہندوستانی صنعتوں کو دھاتوں کی ایک مکمل فہرست فراہم کرا سکتا ہے تاکہ کانکنی کے پروجیکٹوں کے لئے سرمایہ کاری پر غور کیاجاسکے۔گبون دنیا کا ایسا چھٹا ملک ہے جہاں میگنز کے سب سے بڑے ذخائر ہیں۔ یہ دنیا میں ان چار ملکوں میں سے ایک ہے جہاں جنوبی افریقہ، برازیل اور آسٹریلیا کے ساتھ ساتھ اعلی درجے کے میگنز کے ذخائر ہیں۔ اور میگنز پیدا کرنے والا وہ دنیا میں چوتھا سب سے بڑا ملک ہے۔ جہاں عالمی پیداوار میں اس کا 11 فیصد حصہ ہے۔ جبکہ جنوبی افریقہ کا 26 فیصد چین کا 17 فیصد اور آسٹریلیا کا 15 فیصد حصہ ہے۔ابھی وہاں میگنز کے بڑے ذخائر کاپتہ لگایا جانا باقی ہے۔ گبون اس سیکٹر کو فروغ دینے کا خواہشمند ہے میگنز اور انڈیا لمٹیڈ (ایم او آئی ایل) ٹیم نے جولائی 2018 کو گبون کا دورہ کیا تھا تاکہ گبون کی کانکنی کی کمپنیوں کے ساتھ مشترکہ اشتراک کے امکانات کا پتہ لگایا جاسکے۔


    گبون اپنے ملک میں کلیدی کانکنی کے کلسٹرس میں ریلوے لائنیں بچھانے میں ہندوستان سے سرمایہ کاری کو راغب کرنے کی کوششیں کررہا ہے۔ ہندوستان اور گبون دونوں نے تجارت اور سرمایہ کاری کے لئے مواقع تلاش کرنے کے لئے کاروباری وفود بھیجنے سے اتفاق کیا ہے۔


    ***********


    U – 5964

    
    
    (Release ID: 1554139) Visitor Counter : 5