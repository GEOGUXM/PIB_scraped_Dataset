      وزارت اطلاعات ونشریات

      کسی بھی تخلیقی پیشے میں اپنی آواز کی شناخت کرانا اہم ہوتا ہے: انٹرنیشنل فلم فیسٹول آف انڈیا(آئی ایف ایف آئی) 2018 میں پرسون جوشی کی تقریر
      
      پرسون جوشی نے اپنا لافانی نغمہ گا کر شائقین کو جذباتی کردیا،’’لیریکل ایمیجی نیشن اَن لیشڈ‘‘ نامی فلم نے شائقین کو مبہوط کردیا۔مرکزی وزیر مملکت برائے اطلاعات ونشریات راجیہ وردھن سنگھ راٹھور نے ’’مہاتما گاندھی‘‘ کی نمائش کا افتتاح کیا۔ جھارکھنڈ پر سرکاری نظریات پر مبنی تخلیقات کا بھی افتتاح۔
      
      آئی ایف ایف آئی 2018 میں اسرائیل کو مرکزی توجہ کا حامل ملک قرار دیا گیا ، اسرائیلی وفد کی شرکت، اپنی اہلیہ کے ساتھ ایک فلم میں مرکزی کردار ادا کرنے والے گلوکار اریجیت سنگھ اور ان کی اہلیہ کوئل سنگھ کا شاندار استقبال
      
      انگمار برگ مین کی فلم ’وائلڈ ایٹ ہرٹ- ماسٹر ایٹ کرافٹس‘ پر سوئیڈن کے فلم ساز کو خراج عقیدت کے طور پر میکوئنز پلیس میں سنجیدہ مذاکرہ
      
      Posted On: 21 NOV 2018 8:56PM by PIB Delhi


    نئیدہلی۔ 22 ؍نومبر۔آئی ایف ایف آئی 2018 کے دوسرے دن اسکرین پر کچھ عظیم چیزیں پیش کی گئیں ، تاہم اس سے بھی کہیں زیادہ دلچسپ واقعات آف دی اسکرین یعنی اسکرین سے ہٹ کر اس مقتدر فلمی میلے کے مختلف النوع مقامات پر رونما ہوئے ۔ ان میں سے ایک تقریب جو دن کے اوائل حصے میں منعقد ہوئی وہ تھی اطلاعات ونشریات کے وزیر مملکت کرنل راجیہ وردھن سنگھ راٹھور کے ذریعے کلا اکیڈمی میں مہاتما گاندھی کی نمائش کا افتتاح ۔ اس موقع پر وزیر موصوف کے ساتھ فلم ساز سبھاش گھئی اور فلم اداکارہ پونم ڈھلوں بھی موجود تھیں۔


    کرنل راجیہ وردھن سنگھ راٹھور نے اس موقع پر اظہار خیال کرتے ہوئے کہا کہ تفریح اور تعلیم کے ساتھ میں فلموں کو کاروباری نقطہ نظر کے علاوہ بھی فروغ دے رہا ہوں، ہم نے مہاتما گاندھی کی شخصیت پر مشتمل ایک نمائش کا بھی اہتمام کیا ہے جسے بابائے قوم پر منعقدہ نفیس ترین نمائش کہا جاسکتا ہے۔ یہ ازحد انٹراایکٹیو نمائش ہے جسے پہلے پورے ملک میں گھما گیا ہے اور اب ہم اسے 49ویں آئی ایف ایف آئی کے موقع پر گوا لیکر آئے ہیں۔


    اس کے بعد جھارکھنڈ کی ریاست کے موضوع پر اسٹیٹ فوکس سیکشن کا افتتاح عمل میں آیا۔


    اس موقع پر وزارت اطلاعات ونشریات حکومت کے سکریٹری جناب امیت کھرے نے کہا کہ ہم نے پہلی مرتبہ اسٹیٹ فوکس کے عنوان کا آغاز کیا ہے اور ہم نے اس مقصد کے لئے جھارکھنڈ کا انتخاب کیا ہے کیوں کہ ہم اس ریاست کے فلم سازوں کو فروغ دینا چاہتے ہیں۔ ہمارا یقین یہ ہے کہ یہ فلم ساز دیگر افراد کے مقابلے میں معدود چند ہیں ۔ اس کے ذریعے نہ صرف یہ کہ عوام کیلئے روزی روٹی کے ذرائع فراہم ہوں گے بلکہ انہیں اپنی ہنرمندیوں کو صیقل کرنے کا موقع بھی حاصل ہوگا۔ آئی ایف ایف آئی کے ذریعے ہم بھارت کو یہ بتانا چاہتے ہیں کہ اب بھارت مطلع عالم پر جلوہ گر ہوچکا ہے اور یہ ریاستوں کی مثبت دخل اندازی کی بنیاد پر ہی ممکن ہوسکاہے۔ اسٹیٹ فوکس سیکشن کے توسط سے ہم اس بات کے خواہشمند ہیں کہ بین الاقوامی فن کار اس امر سے واقف ہوسکیں کہ کس طرح سے چھوٹے شہروں کے فنکاروں میں خلاقانہ صلاحیتیں مضمر ہوتی ہیں اور وہ بھی اپنے طور پر کچھ حیرت انگیز فلمیں بناسکتے ہیں۔ جھارکھنڈ کو اسٹیٹ فوکس میں لاکر ہمارا مقصد یہاں کی ثقافت ، زبان اور ہنرمندیوں کو فروغ دینا ہے ، ہم ہر سال مختلف ریاستوں کے ساتھ اسی طریقے سے تال میل بناکر اپنا کام جاری رکھیں گے۔


    اسرائیل سے آ یا ہوا وفد جو آئی ایف ایف آئی 2018 میں اسرائیل کے موضوع پر کنٹری فوکس کا ایک حصہ ہے، اسے زبردست پذیرائی حاصل ہوئی۔ اس پذیرائی کے دوران معروف اور سرگرم پلے بیک گلوکار اریجیت سنگھ کی موجودگی سے مزید گہما گہمی پیدا ہوگئی ۔ اریجیت سنگھ اپنی فلم ’سا‘ کے ساتھ آئی ایف ایف آئی 2018 میں بطور ڈائرکٹر پہلی مرتبہ شمولیت اختیار کررہے ہیں اور سرخ قالین پر وہ اپنی اہلیہ کے ساتھ خراماں خراماں چلتے ہوئے نظر آئے۔


    آئی ایف ایف آئی 2018 کا ایک مقام میکوئنز پلیس ہے ، جہاں پورے دن بڑی گہما گہمی رہی اور دن کے اولین نصف حصے میں یہاں ماسٹر کلاسوں کا اہتمام کیا گیا اور تبادلہ خیالات کے لئے کامل اجلاسات بھی منعقد ہوئے۔ پرسون جوشی کی جانب سے پیش کیے گئے ماسٹر کلاس کا عنوان تھا ’’لیریکل ایمیجی نیشن اَن لیشڈ‘‘ جسے بلاشبہ اس دن کا سب سے نمایاں اہتمام کہا جاسکتا ہے۔


    پرسون جوشی کی صلاحیتیں متنوع ہیں اور وہ کسی تعارف کے محتاج نہیں ہیں۔ وہ بیک وقت نغمہ نگار بھی ہیں، اسکرین رائٹر شاعر، سینٹرل بورڈ آف فلم سرٹیفکیشن کے صدر نشین اور میک کین گروپ آف انڈیا کے سی ای او اور چیئرمین (ایشیا بحرالکاہل) جیسے عہدوں سے سرفراز ہیں۔ اشتہارات کے شعبے میں انہوں نے جو کامیابیاں حاصل کی ہیں ان کی وجہ سے انہیں بین الاقوامی سرکٹ میں بڑی شہرت حاصل ہوئی ہے۔ جناب پرسون جوشی نے آئی ایف ایف آئی 2018 میں شامل ہوکر تقریب کی رونق بڑھائی اور اپنی موجودگی سے حاضرین کو محظوظ کیا۔


    اس اجلاس کے دوران جناب سچن چٹّے کی موجودگی بھی قابل ذکر رہی جنہوں نے اس تقریب میں شرکت کی ، قومی پیمانے پر گلوکاری کے لئے ایوارڈ حاصل کرنے والے پدم شری پرسون جوشی نے ان عناصر پر تفصیلی گفتگو کی جنہوں نے ان کے تخلیقی سفر کو مہمیز کیا ہے۔ نغمہ اور شاعری تخلیق کرنے کے درمیان کے مراحل ، دونوں اصناف کا فرق اور مماثلتیں اور اپنی آواز اور اپنے اسلوب کی شناخت قائم کرنے کے موضوع پر بھی انہوں نے سیر حاصل روشنی ڈالی۔ اس اجلاس کے دوران گلوکار اور نغمہ نگار کرون نے بھی ناظرین کو محظوظ کیا اور پورا اجلاس ان کی نغمہ ریزی سے جھومنے لگا۔


    جناب جوشی نے اپنے زندگی کے اوائل نشوونما کے مراحل فطرت کی آغوش یعنی المورہ ،نینی تال ،ٹہری اور بھارت کے دیگر حسین مناظر والے حصوں میں بسر کیے تھے۔ جب ان سے یہ سوال پوچھا گیا کہ کیا فطرت کسی تخلیق کے لئے ترغیب فراہم کرنے میں کلیدی کردار ادا کرتی ہے اور کیا اسی بنیاد پر انہوں نے بین الاقوامی پیمانے پر شہرت حاصل کی ہے تو جناب جوشی نے اس نظریے کی تردید کی اور اپنے منفرد شاعرانہ انداز میں فرمایا کہ ’’ایسا کہنا ان صاحب ذوق شعراء کے تئیں ناانصافی ہوگی جو فطرت کے آغوش میں نشوونما سے محروم رہے ہیں‘‘ ۔ جناب جوشی نے مزید کہا کہ ’’لوگوں نے قید وبند میں بھی متاع لوح وقلم سے کام لیا ہے ، دراصل یہ ایک طرح کی ذہنی آمادگی ، حسیت اور اظہار کی صلاحیت ہوتی ہے جوکسی تخلیق میں ایک گونہ کردار ادا کرتی ہے، انسانی ذہن ان مقامات اور اشیاء کے ارد گرد بیانیہ کے تانے بانے بنتا ہے جن کا وہ مشاہدہ یا تجربہ کرتا ہے۔ یہ ایک ذاتی عمل ہوتا ہے تاہم بڑا خوبصورت عمل ہوتا ہے۔ ہر مقام کی اپنی خوشبو ہوتی ہے جو آپ کے حواص خمسہ پر اثرانداز ہوجاتی ہے ، جب آپ کچھ تحریر کرتے ہیں تو اس وقت یہ تمام اُمور اور عناصر اپنا اپنا اثر دکھاتے ہیں اور آپ کی تخلیق میں ان کا اپنا اثر ہوتا ہے جو ایک مرقع بن کر سامنے آتے ہیں۔ ‘‘


    اُبھرتے ہوئے ہونہار شعراء اور نغمہ نگاروں کو جناب جوشی نے مشورہ دیا کہ ’’منتشر خیالات کا حامل ہونا اچھا ہے، نوجوان بے چین ہیں اس کی وجہ جزوی طور پر معاشرے کی جانب سے ان کی شخصیت پر حاوی ہونے والا دباؤ ہے ،یہ بھی اچھا ہے ، اگر آپ کے سامنے راستے طے شدہ شکل میں ہموار ہوں گے تو پھر ان میں کسی طرح کے نمو کے امکانات کم ہی ہوتے ہیں۔ آپ کسی چیز کا تجربہ اس وقت تک نہیں کرسکتے جب تک آپ سے مس نہ کریں۔ کھوج اور جستجو اہمیت رکھتی ہے ، جب تک آپ کسی حقیقت کا ادراک نہ کریں تب تک آپ اسے اصل شکل میں نہیں سمجھ سکیں گے۔ اگر آپ تحریر کرنا چاہتے ہیں یا کسی تخلیقی پیشے میں قدم رکھنا چاہتے ہیں تو میرا اپنا نظریہ یہ ہے کہ ہم میں سے ہر شخص کو اصل آواز کو سننا ہوگا اور تلاش کرنا ہوگا۔ یہ ایک دشوار گزار سفر ہے تاہم آپ کو یہ سفر اختیار کرنا ہی ہوگا۔‘‘


    ماسٹر کلاس کے بعد ایک کیو اینڈ اے یعنی سوال جواب پر مبنی اجلاس کا اہتمام کیا گیا جہاں جناب جوشی نے مستقبل کے ہونہار نغمہ نگاروں اور خلاقانہ صلاحیت کے حامل فنکاروں کے سوالات کے جوابات دیے۔ ایک سوال کے جواب میں ، جس کا تعلق قلمکاروں کے بنے بنائے گروپ اور بالادستی کی پکڑ سے بچ کر کیسے آگے نکلا جائے ، سے تھا، اپنے نقطہ نظر کی وضاحت کرتے ہوئے انہوں نے کہا کہ ’’کسی بھی فرد کو اپنے خیالات کی وجہ سے الگ تھلگ نہیں پڑ جانا چاہئے۔ فرد واحد اور اس کے خیالات کے مابین ایک گونہ ارتباط ضروری ہے، تب جاکر تحریر فطری انداز میں ڈھل کر سامنے آتی ہے۔ ساتھ ہی ساتھ فرد واحد کو موضوع سے متعلق مختلف النوع تجربات اور حسیات کا بھی ادراک ہونا چاہئے اور آخری بات یہ ہے کہ اپنے الفاظ کا ذخیرہ مالامال کرنے کیلئے خوب مطالعہ کریں جن کی مدد سے آپ افزوں اثرانگیزی کے ساتھ قوت اظہار کے حامل ہو جائیں گے۔ ‘‘


    آئی ایف ایف آئی 2018 کے اپنے شیڈول میں ایک پینل تبادلہ خیالا ت بھی شامل تھا جس کا تعلق سوئیڈن کے ماہر صناع انگمار برگ مین سے تھا ، یہ تبادلہ خیالات کا پینل اس مقصد سے منعقد ہونا تھا کہ انہیں ان کی پیدائش کی صد سالہ سالگرہ کے موقع پر خراج عقیدت پیش کیا جائے۔ پینل تبادلہ خیالات کا موضو ع تھا ’وائلڈ ایٹ ہرٹ، ماسٹر ایٹ کرافٹ‘ ۔ اس تبادلہ خیالات میں اجلاس میں کلیدی کردار جناب سنیت ٹنڈن نے ادا کیا اور اس اجلا س کے دوران محترمہ جانیکے اہلند اور محترمہ اُلریکا نے بھی شرکت کی۔


    وہ لوگ جو انگمار برگ مین سے واقف نہیں ہیں، انہیں یہ جان لینا کافی ہے کہ ان کی دس فلمیں پانچویں ایڈیشن میں شامل ہیں جو 1001 فلموں پر مشتمل ہے جس میں یو مسٹ سی بیفور یو ڈائی (اسٹیون جے شینڈرکے زیر ادارت) بھی شامل ہے۔ انہیں تیسرے بہترین ڈائرکٹر کے طور پر (الفریڈ ہچکوک اور ہاورڈ ہاکس کے بعد) شامل کیا گیا ہے اور انہوں نے اسکرین رائٹر کے طور پر متعدد فلمیں تحریر کی تھیں۔ ان کی معروف فہرست بند فلموں میں اسمائلس آف اے سمر نائٹ (1955) ، دی سیونتھ سیل (1957) ، وائلڈ اسٹرا بیریز(1957)، تھرو اے گلاس ڈارک لی (1961) ، ونٹر لائٹ (1963) ، پرسونا (1966)، آور آف دی وولف (1968) ، شیم (1968)، کرائز اینڈ وہسپرس (1972)، فینی اینڈ الیگزنڈر (1982) شامل ہیں۔


    آئی ایف ایف آئی 2018 ان کے کریئر کے دوران بنائی گئی سات بہترین فلموں کو یہاں پیش کرکے ان کی پیدائش کی صدر سالہ تقریب منارہا ہے۔


    برگ مین کی نشوونما کے دوران ان کی شخصیت پر جن عناصر نے اثر ڈالا تھا، ان کے متعلق گفتگو کرتے ہوئے جناب سنیت ٹنڈن نے کہا کہ ’’وہ اُن گنے چنے فلم سازوں میں شمار ہوتے ہیں جنہوں نے ایک منفرد مقام حاصل کیا۔ ’برگ مینیک‘ ایک لفظ ہے جسے آپ لغات میں بھی تلاش کرسکتے ہیں۔ اس لفظ کا مطلب ہے ایسی فلمیں جو برگ مین نے بنائی تھیں۔ برگ مین نے عالمی سنیما پر زبردست اثر ڈالا تھا۔


    جب ان سے یہ سوال کیا گیا کہ آج کے دور میں برگ مین اور ان کی وراثت کا کیا مقام ہوگا ، محترمہ جنیکے اہلند نے کہا کہ ’’برگ مین جن سماجی موضوعات کو منتخب کیا تھا اوراپنی فلموں کا موضوع بنایا تھا وہ موضوعات اپنی نوعیت کے لحاظ سے زمان ومکان کی قید سے آزاد ہے۔ ہم ان کی فلموں میں انسانی تعلقات کے فقدان اور مواصلات یا باہمی ربط وضبط کے فقدان کو بھی محسوس کرسکتے ہیں اور یہ چیز ہمارے لئے دلچسپی کا باعث ہوسکتی ہے۔ ان کی بیشتر فلمیں اپنے زمان ومکان کے ساتھ اچھا تال میل بناتی ہیں جن میں ان کے اوائل دور کی کچھ فلمیں شامل نہیں ہیں۔‘‘


    پینل تبادلہ خیالات کے بعد انگمار برگ مین کی فلم وائلڈ اسٹرابیریز کی نمائش کی گئی۔


    بھارت کا 49واں بین الاقوامی فلمی میلہ 20 نومبر 2018 کو شروع ہوا ہے اور 28 نومبر2018 کو پنا جی گوا میں اختتام پذیر ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5875

    
    
    (Release ID: 1553458) Visitor Counter : 5
    
    
      Read this release in: English , Marathi