      سٹرک ٹرانسپورٹ اور شاہراہوں کی وزارت

      فٹ پاتھ ٹکنالوجی اور روڈ انفراسٹرکچر انجینئرنگ کے موضوع پر سی ایس آئی آر۔ سی آر آر آئی کے زیر اہتمام دو روزہ بین الاقوامی کانفرنس کا انعقاد
      Posted On: 16 NOV 2018 6:25PM by PIB Delhi


    نئی دہلی، 16 نومبر 2018 ، سی ایس آئی آر ۔سینٹرل روڈ ریسرچ انسٹی ٹیوٹ (سی آر آر آئی) نے نئی دہلی میں واقع اپنے احاطے میں 16 اور 17 نومبر 2018 کو، ‘‘پختہ بغلی راستہ(فٹ پاتھ) اور کمپیوٹیشنل اپروچز’’ کے موضوع پر ایک دو روزہ بین الاقوامی کانفرنس کا انعقاد کیا۔ اس کانفرنس کا مقصد دنیا بھر میں فٹ پاتھ ٹکنالوجی اور روڈ انفرا اسٹرکچر انجینئرنگ کے شعبے میں ہوئی پیش رفت پر غور و خوض کرنا تھا۔ اس میں خصوصی زور ترقی پذیر ملکوں کی ضرورتوں پر دیا گیا ہے۔اس کانفرنس کے دوران ماہرین متعدد موضوعات پر تبادلہ خیال کریں گے جن میں فٹ پاتھ اور اس کی تعمیر، میٹریل درجہ بندی (کیرکٹرائزیشن)، کمپیوٹیشنل تجزیہ اور ماڈل کی تیاری شامل ہیں۔ توقع ہے کہ کانفرنس کے دوران جو غور و خوض ہوگا، اس سے ٹکنالوجی اپ گریڈیشن اور فیلڈ میں اس کے کامیاب نفاذ سے متعلق نئے افکار ابھرکر سامنے آئیں گے۔


    سڑک نقل و حمل و شاہراہوں، جہاز رانی، آبی وسائل، دریاؤں کی ترقی اور گنگا احیا کے مرکزی وزیر جناب نتن گڈکری نے ایک ویڈیو پیغام میں کہا ہے کہ سڑک نقل و حمل اور شاہراہوں کی وزارت کا مشن کم لاگت پر اعلی معیارکی سڑکوں کی تعمیر ہے۔ انہوں نے کانفرنس میں موجود سبھی ماہرین سے اپیل کی کہ وہ جدت طرازانہ ٹکنالوجی کا تجربہ کرنے کے لئے تیار رہیں، دیسی خام میٹیریل کا سبھی امکانی استعمال کریں، جن میں ویسٹ میٹیریل شامل ہے۔ انہوں نے کہا کہ پری۔ کاسٹ ٹکنالوجی کو فروغ دیں۔ انہوں نے کہا کہ کوشش ایسی تکنیکی جدت طرازی کی ہونی چاہیے جس سے معیار سے سمجھوتہ کئے بغیر کم لاگت پر وقت پر سڑک سے متعلق پروجیکٹوں کی تکمیل ہوسکے۔


    پرانے پڑ چکے بنیادی ڈھانچوں، سڑک جام، بھاری گاڑیوں کے نقل و حمل میں اضافے اور ناکافی رکھ رکھاؤ میں ترقی پذیر ملکوں میں سڑک نقل و حمل کو غیر موثر بنادیا ہے۔روڈ نیٹ ورک سے متعلق متعدد ایسے بڑے چیلنجز ہیں جن پر واضح طور پر توجہ دیئے جانے کی ضرورت ہے۔ ان میں فٹ پاتھ کے ڈیزائن کو بہتر بنانا، تعمیر، کارکردگی کا جائزہ، بندوبست اور ٹکاؤ اور کم رکھ رکھاؤ کی ضرورت والے پختہ بغلی راستوں کا فروغ شامل ہیں۔ اس ماحول میں موجودہ مسائل کا بہتر حل، روڈ انفرا اسٹرکچر کے فروغ اور ان کے تحفظ کے لئے بنیادی اہمیت کے حامل ہیں۔ متعدد شعبوں میں سپردگی کے ساتھ تحقیق و ترقی سے متعلق کوششوں کی ضرورت ہے۔ ان شعبوں میں اسمارٹ میٹیریلس کا فروغ، جدت طرازی پر مبنی ڈیزائن اور مینٹی نینس ٹکنالوجی، فٹ پاتھ کی کارکردگی اور بندوبست کے لئے بہتر ڈیٹا اینالیسس اپروچ، میٹیریل کے رویے کی درجہ بندی کو بہتر بنانا، فٹ پاتھوں کے تجزیئے اور ان کا ماڈل تیار کرنے کے لئے سافٹ کمپیوٹنگ ٹولس کا استعمال، شامل ہیں۔


    اس کانفرنس میں تقریباً 250 مندوبین شرکت کررہے ہیں، جن میں نوجوان، محققین، صنعت کار، ماہرین تعلیم اور فیلڈ انجینئرس شامل ہیں۔ اس کانفرنس میں محققین/ انجینئرس 45 سے زیادہ تکنیکی پریزینٹیشن دیں گے جن میں کانفرنس کے مختلف موضوعات سے متعلق اپنے کاموں کو نمایاں کریں گے۔یہ کانفرنس مختلف ملکوں اور خطوں سے تعلق رکھنے والے پیشہ وروں اور محققین کے ساتھ خیالات کے اشتراک اور نیٹ ورکنگ کے لئے ایک مثالی پلیٹ فارم ثابت ہوگی۔


    U- 5819

    
    
    (Release ID: 1553006) Visitor Counter : 3