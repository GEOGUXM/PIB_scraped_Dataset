      عملے، عوامی شکایات اور پنشن کی وزارت

      پی ایف آر ڈی اے کے چیئرمین جناب ہیمنت جی کانٹریکٹر نے 37 واں سی وی سی خطبہ دیا
      Posted On: 27 NOV 2018 12:08PM by PIB Delhi


    نئی دہلی، 26 نومبر، پنشن فنڈ ریگولیٹری اینڈ ڈویلپمنٹ اتھارتی (پی ایف آر ڈی اے) کے چیئرمین جناب ہیمنت جی کانٹریکٹر نے آج یہاں سنٹرل ویجلنس کمیشن (سی وی سی) کے زیر اہتمام منعقدہ خطبات سیریز کے تحت 37واں خطبہ دیا۔ موصوف نے ‘‘پنشن اور سماجی تحفظ’’ کے موضوع پر اظہار خیال کیا۔


    جناب ہیمنت جی کانٹریکٹر نے سماجی تحفظ ، سماجی امداد اور سماجی بیمہ کے نظریات کے مابین واقع فرق کو واضح کیا اور ایک وسیع کینوس میں سماجی کا تحفظ کا تجزیہ کرتے ہوئے سماجی تحفظ اور رضاکارانہ بہبودی اقدامات پر احاطہ کیا۔


    سماجی تحفظ کی اسکیموں کی تاریخ جدید ریاستوں کے ابھرنے کے پس منظر میں نمایاں کی گئی۔ انھوں نے بھارت کے مختلف ترقی پسند سماجی سلامتی قوانین کا حوالہ دیا اور ان قوانین کے تحت نافذ کی گئی اسکیموں کے پس منظر میں نفاذ کے معاملے سے ہمکنار پہلوؤں کی جانب اشارہ کیا۔ انھوں نے بھارت میں سماجی تحفظ کی منفرد ضرورت کو بھی نمایاں کیا اور کہا کہ کیونکہ عرصہ حیات میں اضافہ ہوا ہے اور بہبودی ریاست کا فرض بنتا ہے کہ وہ مشترکہ کنبہ جاتی نظام کے آہستہ آہستہ منتشر ہونے کے ساتھ اس کے دیگر پہلوؤں پر بھی نظر رکھے۔ انھوں نے اپنے خطبے کے دوران مشترکہ خاندانی نظام کی وضاحت کی۔


    جناب ہیمنت نے قومی پنشن اسکیم کے مختلف پہلؤوں کی وضاحت کی۔ پنشن اور سماجی تحفظ کی اسکیموں کی ضابطہ بندی اور انہیں منظم بنانے کے معاملے میں پی ایف آر ڈی اے کے کردار پر روشنی ڈالتے ہوئے انھوں ے جن دھن کھاتوں اور حکومت کی جانب سے متعارف کرائی گئی براہ راست فائدہ منتقلی اسکیم کے پس منظر میں اٹل پنشن یوجنا کا ذکر کیا۔


    دلی/ این سی آر میں مصروف عمل کل وقتی اور جز وقتی چیف ویجلنس افسران نے چیئرمین اور منیجنگ ڈائرکٹرحضرات کے ساتھ اس لیکچر سیریز میں شرکت کی۔ سرکاری دائرہ کار کے اداروں کے بورڈ آف ڈائرکٹرس اور منیجر حضرات اور ویجلنس انتظامیہ کے دیگر ذمہ داران بھی اس موقع پر موجود تھے۔ اس لیکچر کو آن لائن بھی دیکھا جاسکتاہے کیونکہ یہ لیکچر براہ راست نیشنل انفارمیٹکس سینٹر (این آئی سی) کے ذریعے ویب کاسٹ کیا گیا ہے۔ اس سلسلے میں ویب پیج لنک کا ویب سائٹ درج ذیل ہے:


    www.cvc.nic.in


    5936 U –


    

    
    (Release ID: 1553947) Visitor Counter : 7