      وزارت دفاع

      فوج کے سربراہ ویتنام کا دورہ کریں گے
      Posted On: 20 NOV 2018 6:41PM by PIB Delhi


    نئی دہلی، 20 نومبر 2018،


    فوج کے سربراہ جنرل بپن راوت ایک سرکاری باہمی دورے پر 22 سے 25 نومبر کے دوران ویتنام کا دورہ کریں گے۔ اپنے دورے کے دوران فوج کے سربراہ کی قیادت میں ایک وفد ویتنام کی سینئرفوجی قیادت کے ساتھ میٹنگ اور گفتگو کرے گا۔فوج کے سربراہ ویتنام کے اہم فوجی چھاؤنیوں اور تنصیبات کا بھی دورہ کریں گے۔ فوج کے سربراہ اپنے دورے کے دوران وزیردفاع جنرل اینگو ژوان لچ اور نائب چیف آف جنرل اسٹاف ، سینئر لیفٹیننٹ جنرل پھام ہونگ ہانگ میٹنگ کریں گے اور تبادلہ خیال کریں گے۔


    جنرل بپن راوت ہنوئی میں انفینٹری ڈویزن کے صدر دفتر اور ہوچی من میں 7 فوجی خطے کے صدر دفترکا دورہ کریں گے۔


    وزیراعظم جناب نریندر مودی کے 2016 کے ویتنام کے دورے کے دوران تعلقات کوجامع کلیدی ساجھے داری کی سطح تک بہتر بنایا گیا تھا۔ پچھلے چند برسوں میں تبادلوں کے پروگرام، تربیت میں امداد اور مختلف سروس سے متعلق امور میں تعاون سمیت فوجی خدمات میں دفاعی تعاون میں بڑا اضافہ ہوا ہے۔


    جنرل بپن راوت کا یہ دورہ بھارت اور ویتنام کے درمیان کلیدی ساجھے داری میں تیزی لانے اور فوج سے فوج کے تعاون کو اگلی سطح تک لے جانے میں ایک اہم سنگ میل ثابت ہوگا۔


    ۔۔۔۔۔۔۔۔۔۔۔


    م ن۔ وا ۔ ت ع۔


    U- 5869

    
    
    (Release ID: 1553330) Visitor Counter : 8