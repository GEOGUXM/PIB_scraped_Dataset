      نائب صدر جمہوریہ ہند کا سکریٹریٹ

      حق کے ساتھ مہاتما گاندھی کے تجربات اور ضرورتمندوں کی ضروریات کی تکمیل کے تئیں ان کی عہد بستگی ترغیب کی ایک مستقل روئیداد ہے : نائب صدرجمہوریہ ہند
      
      مہاتما گاندھی کی 150ویں سالگرہ کے یادگاری پروگرام کے سلسلے میں ’’بھارت برائے انسانیت ‘‘ کا آغازاور ملاوی کے صدر سے ملاقات

      Posted On: 06 NOV 2018 12:06PM by PIB Delhi

    نئیدہلی 06 نومبر۔نائب صدرجمہوریہ ہند جناب ایم وینکیا نائیڈو نے کہا ہے کہ مہاتما گاندھی کی زندگی اورا من کا ان کا پیغام دنیا کے ہر گوشے میں گونج رہا ہے ۔موصوف بابائے قوم کے 150 ویں یوم پیدائش کے موقع پر’’ بھارت برائے انسانیت‘‘ نام کے پروگرام کے آغاز کے موقع پر لیلانگ ، ملاوی میں حاضرین سے خطاب کررہے تھے۔


    انہوں نے کہا کہ ’’بھارت برائے انسانیت ‘‘ جس کا آغاز ملاوی میں کیا گیا ہے ،اس کے ذریعہ مہاتما گاندھی کے پیغام کو پوری دنیا میں پھیلانے کا موقع حاصل ہوگا کیونکہ اس کے تحت انسانیت کی اعلیٰ اقدار کا جشن منایا جائے گا ،جس پر مہاتما گاندھی اپنی پوری زندگی میں عمل پیرا رہے۔


    انہوں نے کہا کہ مہاتما گاندھی کی دوراندیشی اور ان کی آواز کی بازگشت پوری دنیا میں سنی جاسکتی ہے کیونکہ یہ بھارت کی زمان ومکان کی قید سے آزادمبنی بر انسانیت کے تصور پر مشتمل ہے ۔


    نائب صدر جمہوریہ نے کہا کہ افریقہ میں خصوصاََ اس افریقہ میں جہاں مہاتما گاندھی 20 برس سے زیادہ عرصے تک مقیم رہے اور انہوں نے تفریق کے خلاف نبردآزمائی کی ترغیب اور نو آبادیاتی نظام کے خلاف جدوجہد کا حوصلہ یہیں سے حاصل کیا ،اس کے ساتھ ہی ساتھ سچائی اور عدم تشدد کو اپنا ہتھیار بنایا اور اس سلسلے میں وہ بھارت برائے انسا نیت کے شانہ بہ شانہ اولین جے پور فٹ کیمپ کا یہاں سے آغاز کرنا اپنی خوش بختی تصور کرتے ہیں ۔


    ’’بھارت برائے انسانیت‘‘ پروگرام انسانیت کی اعلیٰ اقدار کی نمائندگی کرتا ہے ،جس پر مہاتما گاندھی عمر بھر عمل پیرا رہے۔ نائب صدرجمہوریہ ہند نے کہا کہ یہ پروگرام حکومت کی جانب سے اس مقصد کے ساتھ شروع کیا گیا ہے کہ آئندہ ایک برس کے دوران مہاتما گاندھی کے پیغام کو دنیا کے گوشے گوشے تک پہنچایا جائے۔


    اس سے قبل نائب صدر جمہوریہ ہند نے ملاوی کے صدر پروفیسر آرتھر پیٹر متھاریکا سے اسٹیٹ ہاؤس میں ملاقات کی اور باہمی دلچسپی اور تعاون کے موضوعات پر گفت وشنید کی ۔ دونوں رہنماؤں نے دونوں ممالک کے دوستانہ اور پُرخلوص تعلقات کا ذکر کیا اور اسے وسعت دینے پر اتفاق کیا۔


    بھارت کا تکنیکی اور اقتصادی تعاون ، تجارت اور کاروباری تعاون ، امداد باہمی کے شعبے میں تعاون ، معدنیاتی وسائل ، بین الاقوامی معاملات، صحت اور دیگر کثیر پہلوئی معاملات پر بھی گفتگو ہوئی ۔


    نائب صدر جمہوریہ ہند افریقہ کے تین روزہ دورے پر تھے ۔اس سے قبل موصوف نے بوتسوانہ اور زمبابوے کا دورہ کیا تھا ۔موصوف اپنی تمام تر مصروفیات مکمل کرکے دلی کے لئے روانہ ہوجائیں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5654

    
    
    (Release ID: 1551980) Visitor Counter : 17