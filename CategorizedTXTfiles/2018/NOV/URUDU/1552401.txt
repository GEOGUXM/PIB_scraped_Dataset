      سماجی انصاف اور تفویض اختیارات کی وزارت

      ‘‘معذور نوجوانوں کے عالمی آئی ٹی چیلنج 2018 ’’ میں معذور نوجوانوں کو 55 ایوارڈ دئے گئے
      
      تھاور چند گہلوت کی معذور نوجوانوں کی اطلاعاتی مہارت کو فروغ دینے کے لیے سبھی اقدامات کرنے کی اپیل

      Posted On: 11 NOV 2018 7:30PM by PIB Delhi

    نئی دہلی۔ 11 نومبر ‘‘معذور نوجوانوں کے لیے عالمی آئی ٹی چیلنج 2018 ’’ کے سہ روزہ ایونٹ کا آج یہاں سماجی انصاف و تفویض اختیارات کے مرکزی وزیر جناب تھاور چند گہلوت کی موجودگی میں اختتام پذیر ہوا ۔ اس تقریب کا انعقاد 9 تا 11 اکتوبر 2018 ری ہیبلی ٹیشن انٹرنیشنل کوریا اور اس سے وابستہ پارٹنر ایل جی الیکٹرونکس کے تعاون سے سماجی انصاف و تفویض اختیارات کی وزارت کے معذور افراد کے تفویض اختیارات کے محکمہ (ڈی ای پی ای ڈی) کے زیر اہتمام کیا گیا۔ جناب تھاور چند گہلوت اور کوریا، ہندوستان اور ای ایس سی اے پی سے آئے دیگر سرکردہ شخصیات نے ایوارڈ پیش کیے ۔


    تقریب کے اختتام کا اعلان کرتے ہوئے جناب تھاور چند گہلوت نے اس ایونٹ کے کامیاب اختتام پر اطمینا کا اظہار کیا اور شرکت کرنے والے ممالک سے اپیل کی کہ معذور نوجوانوں کی اطلاعاتی مہارت کو فروغ دینے کے لیے سبھی اقدامات کریں تاکہ وہ دوسروں کے ساتھ یکساں طور پر وقار کے ساتھ آزادانہ زندگی گزار سکیں ۔


    آر آئی ، کوریا کے صدر نے کامیابی کے ساتھ اس ایونٹ کی ضیافت کے لیے حکومت ہند کا شکریہ ادا کیا۔


    اس سال ‘‘معذور نوجوانوں کے لیے عالمی آئی ٹی چیلنج 2018 ’’ میں 18 ممالک جیسے ہندوستان، انڈونیشیا، چین ، ویتنام، ملیشیا، تھائی لینڈ، سری لنکا، بنگلہ دیش، نیپال، منگولیا، کمبوڈیا، لاؤس، فلپائن، کوریا، قزاقستان، کرغزستان برطانیہ اور متحدہ عرب امارات کے 96 معذورنوجوانوں (بینائی سے محرومی ، سماعت سے محرومی، لوکوموٹر معذوری، دانشورانہ معذوری/ترقیاتی خرابی کے حامل ) نے شرکت کی۔


    9 نومبر 2018کو ای-ٹول اور ای لائف میپنگ سے متعلق انفرادی مقابلہ منعقد کیا گیا اور گروپ مقابلہ10 نومبر 2018 کو ہوا ۔ آئی ٹی چیلنج کے مقابلوں کے علاوہ معذور افراد کے تفویض اختیارات کے عمل کو فروغ دینے کی غرض سے آئی سی ٹی کے استعمال سے متعلق شرکت کرنے والے مختلف ملکوں کے بہترین کارکردگی کی نمائش کے لیے ایسے ہی دوسرے پروگرام جیسے آئی ٹی فورم کا بھی اہتمام کیا گیا۔


    مذکورہ ایونٹ میں بہترین رضاکار کے ایوارڈ سمیت مختلف زمروں میں 55 ایوارڈ شامل تھے۔ بینائی ، سماعت ، جسمانی اور ترقیاتی /دانشورانہ معذوری کے ہر ایک زمرےکے انفرادی اور گروپ مقابلے میں تین ایوارڈ جیسے ‘‘بہترین ، امتیازی اور بہتر’’ شامل تھے ۔


    تھائی لینڈ نے سب سے زیادہ چھ ایوارڈ حاصل کیے جبکہ فلپائن پانچ ایوارڈ جیت کر دوسرے نمبر پر رہا۔ ہندوستان نے سپر چیلنجر سمیت تین ایوارڈ حاصل کیے ۔ ہندوستان کے منجوت سنگھ نے بینائی سے محروم زمرے میں ای-ٹول چیلنج اور ای لائف میپ چیلنج کے دو ایوارڈ حاصل کیے جبکہ ہندوستان کے ہی سوربھ کمار سنہا نے سپر چیلنجر کا ایوارڈ حاصل کیا۔


    ‘گلوبل آئی ٹی لیڈر ایوارڈ’ انڈونیشیا کی مس فائزہ پتری ، عدیلہ نے حاصل کیا۔


    معذور نوجوانوں کے لیے عالمی آئی ٹی چیلنج کا مقصد معذور نوجوانوں میں آئی سی ٹی سے متعلق ہنر مندی کو فروغ دینا نیز خاص طور پر ایشیا بحر الکاہل کے خطے میں معذور افراد کی معیار زندگی کو بہتر بنانے میں اطلاعاتی اور کمپیوٹر ٹکنالوجی (آئی سی ٹی) کے استعمال کے بارے میں بیداری لانا ہے ۔ یہ ایک صلاحیت سازی کا منصوبہ جو معذور افراد کو آئی سی ٹی تک رسائی اور اس سے متعلق تجربات ، اطلاعات سے مستفید ہونے کی لیاقت میں بہتری لاکر انہیں اپنی حدود سے باہر آنے اور اور بہتر مستقبل کے لیے اپنی آپ کو چیلنج کرنے مدد کرتا ہے۔ ساتھ ہی معذوری سے متعلق شرکت کرنے والے ممالک کے ایجنڈا طے کرنا اور بین الاقوامی تعاون اور تبادلے کو فروغ دینا ہے ۔


    ہندوستان نے اس تقریب میں شرکت کرنے کے لیے 12 معذور نوجوانوں کو نامزد کیا ہے ۔ ان معذور نوجوانوں کا انتخاب قومی آئی ٹی چیلنج کی بنیاد پر کیا گیا ہے جس کا اہتمام جون 2018 میں این آئی ٹی کروشیتر کے ذریعہ سماجی انصاف و تفویض اختیارات کی وزارت نے کیا تھا۔ ہندوستان اس ایونٹ میں 2013 سے شرکت کر رہا ہےاور تبھی سے ایوارڈ بھی حاصل کر رہا ہے۔ گذشتہ سال اس ایونٹ کا انعقاد ویتنام میں ہوا تھا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ را (


    U-5715


    

    
    (Release ID: 1552401) Visitor Counter : 5