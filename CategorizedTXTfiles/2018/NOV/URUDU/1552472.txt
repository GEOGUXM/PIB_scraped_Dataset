      پارلیمانی امور کی وزارت

      مرکزی وزیر ایچ این اننت کمار کے انتقال پر تعزیتی میٹنگ کا انعقاد
      Posted On: 12 NOV 2018 3:51PM by PIB Delhi


    
    نئی دلّی، 12/نومبر۔ پارلیمانی امور اور کیمیاجات و کیمیاوی کھادوں کے مرکزی وزیر جناب ایچ این اننت کمار کا آج بنگلورو میں طویل علالت کے بعد انتقال ہوگیا۔
    آنجہانی وزیر کو خراج عقیدت پیش کرنے کے لئے پارلیمانی امور اور شماریات و پروگرام نفاذ کے وزیر مملکت جناب وجے گوئل اور پارلیمانی امور اور آبی وسائل، دریاؤں کی ترقی اور گنگا احیا کے وزیر مملکت جناب ارجن رام میگھوال نے آج یہاں پارلیمانی ہاؤس کی عمارت میں منعقدہ تعزیتی میٹنگ کی صدارت کی۔
    دونوں وزراء نے آنجہانی اننت کمار کے ساتھ اپنی طویل رفاقت کے واقعات بیان کرتے ہوئے حاضرین سے اپیل کی کہ وہ عوامی خدمت کے لئے وقف ان کی زندگی سے ترغیب حاصل کریں۔ آنجہانی وزیر کے احترام میں دو منٹ کا سکوت اختیار کیا گیا اور سبھی حاضرین نے آنجہانی وزیر کو گلہائے عقیدت نذر کئے۔
    اس موقع پر جو معززین موجود تھے ان میں راجیہ سبھا کے سکریٹری جنرل جناب دیش دیپک ورما، لوک سبھا کی سکریٹری جنرل محترمہ اسنیہ لتا شریواستو، پارلیمانی امور کے سکریٹری جناب ایس این ترپاٹھی کے نام شامل ہیں۔ اس کے علاوہ پارلیمنٹ اور پارلیمانی امور کی وزارت کے دیگر سینئر افسران بھی اس موقع پر موجود تھے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔
    ( م ن ۔ م م۔ م ر)
    12-11-2018
    U-5726

    
    
    (Release ID: 1552472) Visitor Counter : 11