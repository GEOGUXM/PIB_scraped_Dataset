      وزارت سیاحت

      سیاحت کی مرکزی وزارت کی سودیش درشن اسکیم کے تحت اروناچل پردیش میں
      
      دو اہم نارتھ ایسٹ سرکٹس کا افتتاح کیا گیا
      
      شمال مشرقی ریاستوں میں سیاحت کے بنیادی ڈھانچے کی ترقی کے لئے اب تک 1300 کروڑ روپے سے زیادہ کی رقم منظور کی گئی

      Posted On: 15 NOV 2018 6:46PM by PIB Delhi

    نئی دہلی، 15 نومبر / سیاحت کی وزارت کی سودیش درشن اسکیم کے تحت آج اروناچل پردیش کے توانگ میں پی ٹی ایس او جھیل کے پاس دو اہم پروجیکٹ کا افتتاح کیا گیا۔یہ پروجیکٹ ہیں شمال مشرق سرکٹس: بھالو پونگ-بومدلا توانگ پروجیکٹ اور نفراسیپا-پپوپاسا ، پکے ویلیز-سنگدوپوٹا-نیوسانگلی زیرو- یومچا پروجیکٹ ۔ ان پروجیکٹوں کا مشترکہ طور پر سیاحت کے وزیرمملکت آزادنہ چارج جناب کے جے الفونس، اروناچل پردیش کے وزیراعلی جناب پیما کھانڈو اور اروناچل پردیش کی حکومت کے سیاحت کے وزیر جناب جارکر گیملن نے افتتاح کیا۔ اس موقع پر دیگر اہم شخصیتیں بھی موجود تھیں۔


    اس موقع پر اظہار خیال کرتے ہوئے جناب الفونس نے کہا کہ وزارت کی کوششوں سے مثبت نتائج دکھائی دیئے ہیں اور خطے میں غیرملکی سیاحوں کی آمد میں پچھلے کئی سالوں کے عرصے میں اضافہ ہوا ہے۔ اس خطے میں 2017 کے دوران ایک لاکھ 69 ہزار غیرملکی سیاح آئے، جبکہ 2016 میں یہ تعداد ایک لاکھ 45 ہزار تھی۔ اس طرح 2016 کے مقابلے 2017 میں غیرملکی سیاحوں کی آمد میں 16 اعشاریہ 7 فیصد کا اضافہ درج کیا گیا۔ 2017 میں گھریلو سیاحوں کی تعداد 95 اعشاریہ چار-سات رہی، جبکہ 2016میں یہ تعداد 77 اعشاریہ سات-ایک تھی۔ اس طرح اس خطے میں گھریلو سیاحوں کی تعداد میں 2016 کے مقابلے 2017 میں 22 اعشاریہ آٹھ فیصد کا اضافہ ہوا۔ سیاحت کے وزیر نے مزید کہا کہ سیاحوں کی اضافی تعداد کی وجہ سے خطے میں مقامی آبادی کے لئے روزگار کے لئے بہتر مواقع پیدا ہوئے ہیں۔ سیاحت کی وزارت کی جانب سے بھالوپونگ-بومڈیلا-توانگ کی ترقیاتی پروجیکٹ کو منظوری مارچ 2015 میں دی گئی تھی۔ 49 اعشاریہ 77 کروڑ روپے کا یہ پروجیکٹ ہے۔ اس پروجیکٹ کے تحت وزارت نے رہائش، کیفیٹیریا، شاہراہ کے کنارے،سہولتیں، آخری میل تک کنکٹی ویٹی، تنگ راستوں، بیت الخلا، کثیر مقصدی ہال جیسی سہولتیں تیار کی ہیں۔ یہ سہولتیں جینگ، سورانگ، مونیسٹری، لمپو، زیمی تھینگ-بوملاپاس، گرٹ سینگ، ٹی ایس او جھیل، پی ٹی ایس او جھیل، تھمنگبو اور گرینکھا ہاٹ سپرنگ، لملا، سیلاجھیل پر تیار کی گئی ہیں۔


    سیاحت کی وزارت کی جانب سے 97.14 کروڑ روپے کی لاگت سے دسمبر 2015 میں نفرا-سیپا-پپو، پاسا، پکے ویلیز- سنگدوپوٹا- نیوسانگلی- زیرو یوماچا کے ترقیاتی پروجیکٹوں کو منظوری دی گئی تھی۔


    سیاحت کی وزارت کے لیے شمال مشرقی خطے میں سیاحت کی ترقی خاص توجہ کا مرکز ہے۔ وزارت نے خطے میں گھریلو اور بین الاقوامی سیاحت کے فروغ کے لیے بہت سے اقدامات کیے ہیں۔ سیاحت کی ترقی میں جو چیلنجز ہیں، ان میں معیاری بنیادی ڈھانچے اور خدمات کی عدم موجودگی شامل ہیں۔


    وزارت مذکورہ محاذوں پرمسائل سے نمٹنے کے لیے بہت سی سرگرمیاں انجام دے رہی ہے۔ ایک طرف وزارت نے سودیشی درشن اور پرشاد کی اپنی اہم اسکیموں کے تحت خطے میں سیاحت کے بنیادی ڈھانچوں کو کافی جہت دی ہے۔ سیاحت کے بنیادی ڈھانچے کو فروغ دینے کے لیے وزارت نے 1349.44 کروڑ روپے کے 16 پروجیکٹ منظور کیے ہیں۔ ان پروجیکٹوں سے شمال مشرق کی تمام ریاستوں کا احاطہ ہوسکے گا اور یہ پروجیکٹ سودیش درشن اور پرشاد کی اس کی اسکیموں کے تحت منظور کئے گئے ہیں۔سیاحت کی وزارت خطے میں سیاحت کی ترقی کے لیے شہری ہوابازی کی وزارت، سڑک ٹرانسپورٹ اورشاہراہوں کی وزارت، ثقافت کی وزارت اور شمال مشرقی خطے کی ترقی کی وزارت کے ساتھ سرگرمی سے کام کررہا ہے۔


    سودیش درشن اسکیم ملک میں موضوعی سرکٹس کی ترقی کے لیے سیاحت کی وزارت کی ایک اہم اسکیم ہے۔ اس اسکیم کے تحت حکومت ملک میں معیاری بنیادی ڈھانچے کی ترقی پر توجہ مرکوز کررہی ہے۔ اس کا مقصد ایک طرف سیاحوں کو بہتر تجربہ اور سہولیتں فراہم کرنا ہے تو دوسری طرف معاشی ترقی کو آگے بڑھانا ہے۔ یہ اسکیم دوہزار چودہ-پندرہ میں شروع کی گئی تھی اور اب تک وزارت نے 30 ریاستوں اور مرکز کے زیرانتظام علاقوں کے لیے 5873.99 کروڑ روپے کے 73 پروجیکٹ منظور کیے ہیں۔


    شمال مشرقی خطے کی ترقی کے لیے وزارت نے خطے کی گوناگونیت، سیاحت کی مصنوعات اور اس کی مالامال ثقافت کو اجاگر کرتے ہوئے گھریلو اور بین الاقوامی بازار کو خصوصی توجہ دی ہے۔وزارت ہرسال کسی ایک شمال مشرقی ریاست میں بین الاقوامی ٹریول مارٹ کا اہتمام کرتی ہے، جس کا مقصد یہ ہوتا ہے کہ شمال مشرقی ریاستوں کو ایک پلیٹ فارم فراہم کیا جائے تاکہ وہ بین الاقوامی اور گھریلو خریداروں کے سامنے اپنی سیاحتی صلاحیتوں کواجاگر کرسکیں اوران خریداروں کے ساتھ انہیں بات چیت کا موقع بھی مل سکے۔ سیاحت کی وزارت نے شمال مشرقی خطے میں سیاحت اور مہمان نوازی کے سیکٹر میں ہنرمند افرادی قوت تیار کرنے کے لیے ہوٹل مینجمنٹ اور فوڈ کرافٹ انسٹی ٹیوٹ بھی قائم کیے ہیں۔


    *********** ***


    ( م ن ۔ح ا ۔ ت ع (


    U. No. 579 9


    

    
    (Release ID: 1552909) Visitor Counter : 3