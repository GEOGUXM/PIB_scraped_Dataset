      جہاز رانی کی وزارت

      جنوب-مغرب ساحل کے لئے ٹریفک علیحدہ کرنے کی اسکیم
      Posted On: 16 NOV 2018 6:46PM by PIB Delhi


    نئی دہلی،16؍نومبر،جہاز رانی کے ڈائریکٹوریٹ جنرل نے بھارت کے جنوب مغربی ساحل سے دور سمندر میں ٹریفک کو علیحدہ علیحدہ کرنے کی اسکیم (ٹی ایس ایس) قائم کرنے کی تجویز پیش کی ہے تاکہ کیرالہ کے ساحل کے قریب تجارتی جہازوں اور ماہی گیری کی کشتیوں کے درمیان ٹکر ہونے کے حادثات سے بچا جاسکے۔ اس تجویز میں بھارتی ساحل کے قریب ماضی میں پانی کے جہازوں کی ٹکر کے حادثات ، گزرے برسوں میں تجارتی جہازوں کی آمد ورفت اور سمندری راستوں کے پوری طرح استعمال کرنے کے علاوہ موجودہ ٹریفک کی آمد اور کیرالہ کے ساحل سے دور نئے علاقوں میں ٹریفک کو آسان بنانا شامل ہے۔ اس تجویز میں جہاز رانی کے تحفظ ، سمندری سکیورٹی اور آنے جانے والے ٹریفک کو علیحدہ علیحدہ کرکے بھارتی آبی حدود میں جہازوں کی ٹکر کے واقعات کو کم کرنے سے متعلق مختلف پہلوؤں پر غور کیا گیا ہے۔


    جنوب مغرب ساحل پر ٹریفک علیحدہ علیحدہ کرنے کی اسکیم - ٹی ایس ایس قائم کرنے سے متعلق فریقین کے درمیان صلاح ومشورہ جاری ہے۔ ٹی ایس ایس کی مجوزہ لین زیر غور ہیں اور انہیں کرناٹک میں مینگلورو سے 90 سمندری میل مغرب میں قائم کیا جائے گا ، جس میں جنوب مشرقی سمت کو جانے والی لین بھارت کے جنوبی سمت کے آخر تک اور تمل ناڈو میں کنیا کماری کے جنوب میں 40 سمندری میل دور پر ختم ہوں گی۔ ان لین کا فاصلہ ساحل سے تقریبا 50 سمندری میل ہوگا۔


    اس تجویز کو قطعی شکل دینے سے پہلے ڈی جی ایس کی ویب سائٹ پر پیش کیا جائے گا اور فریقین کو بھی بھیجا جائے گا۔ جنوب مغربی بھارتی ساحل پر ٹی ایس ایس کو نافذ کئے جانے سے امید ہے کہ ساحل سے دور تجارتی بحری جہازوں کے ٹریفک کو کم کرنے میں مدد ملے گی۔ امید ہے کہ اس کے نتیجے میں ماہی گیری کے جہازوں اور کشتیوں کو محفوظ طریقے سے سمندر میں آنے جانے میں مدد ملے گی اور اس طرح ماہی گیری کی صنعت کے لئے مفید ثابت ہوں گی۔


    U- 5822

    
    
    (Release ID: 1553014) Visitor Counter : 5