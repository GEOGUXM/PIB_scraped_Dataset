      الیکٹرانکس اور اطلاعات تکنالوجی کی وزارت

      نئے بھارت کی تعمیر میں سی ایس سی اہم رول ادا کریں گے
      Posted On: 27 NOV 2018 3:38PM by PIB Delhi


    نئیدہلی۔ 27 ؍نومبر۔الیکٹرانکس و آئی ٹی اور قانون انصاف کے مرکزی وزیر جناب روی شنکر پرساد نے وی ایل ای کو ،جنہوں نے لین دین میں سرکردہ مقام حاصل کیا ہے،اعزاز سے نوازتے ہوئے کہا کہ کامن سروس سینٹر نئے بھارت کی تعمیر کے عمل میں اہم ترین رول ادا کریں گے۔ اس سلسلے میں ایک عام آدمی کے لئے بھی ترغیبات مہیا ہیں ۔ جناب پرساد نے یہ بھی کہا کہ کوئی اور طریق کار نہیں ہوسکتا جس سے اقتصادی گنجائش کا تحفظ کرتے ہوئے دیہی عوام کو بااختیار بنائے جانے کی یقین دہانی کی جاسکے۔ انہوں نے کہا کہ سی ایس سی کے کام میں اب کوئی رکاوٹ نہیں آئے گی اور مستقبل قریب میں اس پر لازمی طور پر تحقیق کی جائے گی۔


    جناب پرساد نے حصہ لینے والے وی ایل ای کو یقین دلایا کہ آدھار کے استعمال کے ذریعے عوام تک پہنچنے کے عمل میں ان کی مصروفیت کو مزید استحکام دینے کی غرض سے ایک طریقہ ڈھونڈنے کیلئے ہر ممکن کوشش کی گئی ہے۔ سی ایس سی ایس پی وی نے یہ کام یو آئی ڈی اے آئی رجسٹر کے طور پر 2013 میں شروع کیا تھا اور تین سال کے عرصے میں ملک میں یو آئی ڈی اے آئی رجسٹرار سرکردہ مقام پر آگیا جس سے پورے ملک میں کُل آدھار تقریباً بارہ فیصد وجود میں آگیا۔ آدھار خدمات کے تحت سی ایس سی آدھار کا اندراج اور بچوں کا اندراج فراہم کرتے ہیں۔ ان مراکز کے ذریعے مختلف سرکاری محکموں ، بینکوں اور پرائیویٹ کمپنیوں کو آدھار کی مجازیت اور ای ۔ کے وائی سی خدمات فراہم کی جاتی ہیں۔ سی ایس سی ایس پی وی نے پورے ملک میں آدھار ای۔ کے وائی سی / مجازیت اب تک 53 سرکاری محکموں / پی ایس یو / بینکوں / بیمہ کمپنیوں کے ساتھ رابطہ قائم کیا ہے۔


    مشترکہ خدمات مراکز (سی ایس سی) ڈیجیٹل انڈیا پروگرام کا ایک مربوط حصہ ہے ۔ یہ مراکز پورے ملک کے گاؤں اور دیہی علاقوں میں مختلف ڈیجیٹل خدمات فراہم کرانے کے مراکز ہیں اور یہ مراکز ڈیجیٹل طور پر اور مالی طور پر سب کی شمولیت والے سماج کے سرکاری عزم کو پورا کرنے میں تعاون فراہم کرتے ہیں۔


    سی ایس سی شہریو ں کو حکمرانی میں اضافے پر توجہ مرکوز کرتے ہوئے ای۔ خدمات فراہم کرنے میں مدد کرتے ہیں۔ لازمی سرکاری خدمات اور عوامی خدمات کی فراہمی کے علاوہ سی ایس سی کے ذریعے سماجی بہبود کی بہت سی اسکیمیں ، مالی خدمات ، تعلیم اور ہنرمندی کے فروغ کے نصابات ، حفظان صحت، زرعی خدمات اور ڈیجیٹل خواندگی کی خدمات بھی فراہم کی جاتی ہیں۔


    انہوں نے کہا کہ سی ایس سی ایس پی وی نے کارپوریٹ بینکنگ کوریسپونڈنٹ کے طور پر 26 بینکوں (سرکاری شعبے کے بینکوں ، علاقائی ، دیہی اور پرائیویٹ شعبے کے بینکوں ) کے ساتھ ایک معاہدہ کیا ہے۔یہ معاہدہ سی ایس سی کو بینکنگ کوریسپونڈنٹ ایجنٹ / کسٹمر سروس پوائنٹس کا اہل بنانے کے مقصد سے کیا گیا ہے۔


    سی ایس سی ایس پی وی نے جنوری 2016 میں آدھار پر مبنی رقم کی ادائیگی کا نظام شروع کرنے کیلئے ملک کے خوردہ ادائیگی پلیٹ فارم این پی سی آئی کے ساتھ شراکت داری کی تھی ۔ اس سروس سے ایم جی نریگا ، سماجی سیکورٹی پنشن ، معذور افراد اور معمر افراد کی پنشن کے تحت سرکاری رقوم کی ادائیگی جیسی خدمات فراہم کی جائیں گی جن میں آدھار کا استعمال کیا جائیگا۔ فی الحال اس نظام کے تحت سی ایس سی کے ذریعے رقم نکالنے اور جمع کرنے کی سہولیات دستیاب ہیں۔


    سی ایس سی ایس پی وی کو، بیمہ ضابطہ کار اور ترقیاتی اتھارٹی (آئی آر ڈی اے) کی طرف سے لائسنس دیا گیا ہے تاکہ وہ دیہی اتھورائزڈ افراد (وی ایل ای) کے ذریعے خصوصی بیمہ مصنوعات اور خدمات کی مارکیٹنگ کی جاسکے۔ ان خدمات میں زندگی بیمہ، موٹر بیمہ ، فصل بیمہ، صحت بیمہ، مویشی بیمہ اور ذاتی حادثے کا بیمہ شامل ہیں۔ یہ خدمات 37 بیمہ کمپنیوں کی طرف سے فراہم کی جارہی ہیں۔


    مختلف علاقوں میں صحت مشاورت کیلئے بالکل نچلی سطح پر خدمات فراہم کرنے اور بیماریوں کی روک تھام سے متعلق حفظان صحت کے مقصد سے علاقوں میں رویہ جاتی تبدیلی پیدا کرنے کیلئے سی ایس سی بہت سی حفظا ن صحت سے متعلق خدمات : ٹیلی مشاورت ، تشخیص کی خدمات اور جن اوشدھی اسٹورز کے ذریعے مناسب خرچ والی جنرک دوائیں فراہم کرتے ہیں۔ سی ایس سی ایلوپیتھی ، آیوروید اور ہومیو پیتھی طریق کار میں ویڈیو پر مبنی ٹیلی مشاورت خدمات فراہم کرتے ہیں۔ یہ خدمات پورے ملک میں مناسب قیمت پر فراہم کی جاتی ہیں۔ یہ خدمات ڈیجیٹل سیوا پورٹل کے پلیٹ فارم کے ذریعے فراہم کی جاتی ہیں۔ ان مراکز کی شراکت داری بی پی پی آئی کے ساتھ بھی ہے تاکہ سی ایس سی میں جن اوشدھی اسکیم کے تحت جنرک دواؤں کے اسٹورز قائم کیے جاسکیں جس کا مقصد دیہی اور دور دراز کے علاقوں میں شہریوں کیلئے مناسب خرچ والی اور معیاری دواؤں کی فراہمی میں بہتری لانا ہے۔ تشخیص کرنے والے سی ایس سی ایس پی وی نے سی ایس سی کے نیٹ ورک کے ذریعے تشخیص کی خدمات فراہم کرنے کیلئے ہیلو ہیلتھ ، تین نیتر اور میڈی 360 کے ساتھ شراکت داری کی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س۔ع ن


    U-5940

    
    
    (Release ID: 1553991) Visitor Counter : 14