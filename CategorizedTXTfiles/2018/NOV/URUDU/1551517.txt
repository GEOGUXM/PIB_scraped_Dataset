      خوراک کی ڈبہ بندی کی صنعتوں کی وزارت

      محترمہ ہرسمرت کو ر بادل نے سب سے صاف ستھرے میگافوڈ پارکوں اور کولڈ چین یونٹوں کو انعامات سے نوازا
      Posted On: 01 NOV 2018 2:31PM by PIB Delhi


    نئیدہلییکم نومبر۔فوڈ پراسیسنگ کی صنعتوں میں سووچھتا پکھواڑے کی سرگرمیاں آج تمام ہوگئیں۔ ان سرگرمیوں کے آخری روز مرکزی وزیر محترمہ ہرسمرت کور بادل نے ملک کے سب سے زیادہ صاف ستھرے میگافوڈ پارکوں اور کولڈ چین یونٹوں کو صفائی ستھرائی کی ثقافت بحال رکھنے ، اسے فروغ دینے اور اس کی حوصلہ افزائی کرنے کےلئے انعامات سے نوازا ۔اس موقع پر وزیر موصوفہ نے انعامات جیتنے والوں کو مبارکباددی اور سووچھتا کے اعلیٰ سطحی معیارات کے حصول اور در پیش چیلنجوں کا جی توڑ مقابلہ کرنے کی ستائش کی ۔ اس سلسلے کا پہلا انعام میسرز پتنجلی فوڈ اور ہربل پارک (پرائیویٹ ) لمٹیڈ ہری دوار کو ،دوسرا انعام ستارا میگافوڈ پارک ( پرائیویٹ ) لمٹیڈ ،ستارا ضلع مہاراشٹر اورتیسرا انعام پاگرو فروزن فوڈس ( پرائیویٹ ) لمٹیڈ (کولڈ چین پروجیکٹ ) ، فتح گڑھ صاحب پنجاب کو پیش کیا گیا ۔


    واضح ہوکہ ان انعاموں کے لئے امید وار کمپنیوں کا انتخاب نیشنل انسٹی ٹیوٹ آف ٹکنالوجی اینٹرپرینییور شپ اینڈ مینجمنٹ نے 11 میگافوڈ پارکوں اور 11 کولڈ چین یونٹوں کا سووچھتا محاسبہ کرنے کے بعد کیا تھا۔ اس سلسلے میں ریلیوں ، صفائی ستھرائی مہم ،شرم دان اورکوڑے دانوں کی تقسیم کی وسیع تر مہم کے پکھواڑے کے لئے بھی زبردست کام کیا گیا ہے ۔


    اس آخری تقریب کے بعد فوڈ پراسیسنگ انڈسٹریز کی وزارت کا پندروہ روز ہ سووچھتا پکھواڑہ آج تمام ہوگیا ۔اس پکھواڑے میں مختلف صنعتی چیمبروں ، فوڈ پراسیسنگ کمپنیوں کے نمائندوں نے شرکت کی ۔ اس پکھواڑے کے تحت اہتمام کی جانے والی مختلف تقریبات حسب ذیل ہیں :


    1 مختلف اداروں کی ایسوسی ایشنوں کو خطوط بھیجے گئے ، جن میں ان سے درخواست کی گئی کہ جواب میں یہ لکھ کر ارسال کریں کہ ان کے کتنے اراکین نے سووچھتا پکھواڑے میں حصہ لیا اور سووچھتا کی حلف برداری کی ترجیحی سرگرمیوںکا اہتمام کیا ہے ۔مزید برآں فوڈ پراسیسنگ انڈسٹریز کی وزارت کی جانب سے سووچھتا پکھواڑے کے اہتمام کے لئے میگا فوڈ پارکوں اورکولڈ چین یونٹوں کی معاونت بھی گئی ۔اس میں زیر نظر وزارت کے سینئیر افسران نے وزار ت مذکورہ کے احاطے پنجشیل بھون میں صفائی ستھرائی کے کاموں میں حصہ لیا۔


    2 اسپتالوں کی کنٹینوں میں کھانے پینے کے سامان دستیاب کرائے جانے کے کام میں غذائی حفاظت کے بارے میں غذائی حفظان صحت پروگرام کا اہتمام ہندوستانی صنعت کے اشتراک سے کیا گیا۔


    3 آئی این اے مارکیٹ اورراجوری گارڈن میں خوانچہ فروشوں کے لئے انڈین چیمبر آف کامرس کے اشتراک سے کھانے پینے کی چیزوں کی حفاظت اور صفائی ستھرائی کے طریقوں کے تربیتی پروگرام کا اہتمام کیا گیا ۔


    5587 U-

    
    
    (Release ID: 1551517) Visitor Counter : 8