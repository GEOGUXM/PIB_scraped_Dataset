      ٹیکسٹائلز کی وزارت

      اقتصادی امور کی کابینہ کمیٹی نے جوٹ کی بوریوں میں ضروری پیکیجنگ کے
      
      معیارات کا دائرہ بڑھانے کو منظوری دی

      Posted On: 22 NOV 2018 6:28PM by PIB Delhi

    نئی دہلی، 22 ؍نومبر؍وزیراعظم جناب نریندر مودی کی سربراہی میں اقتصادی امور کی کابینہ کمیٹی ( سی سی ای اے) نے جوٹ پیکیجنگ سامان ( جے پی ایم) ایکٹ ، 1987 کے تحت ضروری پیکیجنگ معیارات کا دائرہ بڑھانے کو اپنی منظوری درج ذیل طریقے سے دی ہے:

      * سی سی ای اے نے یہ منظوری دی ہے کہ 100 فیصد اناجوں اور 20 فیصد چینی کی پیکنگ لازمی طریقے سے جوٹ (پٹسن) کی مختلف بوریوں میں ہی کرنی ہوگی۔
      * مختلف اقسام کی جوٹ بوریو ں میں چینی کی پیکنگ کرنے کے فیصلے سے جوٹ صنعت کے تنوع کو فروغ ملے گا۔
      * شروع میں اجناس کی پیکنگ کے لئے جوٹ کے بوریوں کے 10فیصد آ رڈر ریورس نیلامی کے ذریعے ‘‘ جیم پورٹل’’ پر دیئے جائیں گے۔ اس سے آہستہ آہستہ قیمتوں میں سدھار کا دور شروع ہوگا ۔

    اثرات:

      * ا س فیصلے سے جوٹ صنعت کے فروغ کو بڑھاوا ملے گا ۔ کچے جوٹ کی کوالٹی اور پیداواریت بڑھے گی، جوٹ کے شعبہ کو فروغ حاصل ہوگا اور اس کے ساتھ ہی جوٹ کی پیداوار کی مانگ بڑھے گی اور یہ مانگ مسلسل جاری رہے گی۔
      * یہ انتہائی اہم ہے کہ تقریباً 3 اعشاریہ 7 لاکھ کامگار اور زرعی شعبے سے جڑے لاکھوں کنبے اپنی گزر بسر کے لئے جوٹ شعبے پر ہی منحصر ہیں۔ اس حقیقت کو دھیان میں رکھتے ہوئے حکومت مسلسل ٹھوس کوششیں کر رہی ہے۔
      * جوٹ صنعت خاص طور پر سرکاری شعبے پر منحصر ہے، جو اجناس کی پیکنگ کے لئے ہر سال 6500کروڑ روپے سے بھی زیادہ لاگت کی جوٹ بوریاں خریدتا ہے۔ ایسا اس لئے کیا جاتا ہے تاکہ جوٹ صنعت کے لئے خصوصی مانگ مسلسل بنی رہے اور اس کے ساتھ ہی اس شعبے پر منحصر کامگاروں اور کسانوں کی گزربسر میں ضروری تعاون یا امداد دینے کو یقینی بنایا جا سکے۔
      * اس فیصلے سے ملک کے مشرقی اور شمال-مشرقی علاقوں خصوصی طورپر مغربی بنگال، بہار، اڈیشہ،، آسام، آندھرا پردیش، میگھالیہ اور تریپورہ میں رہنے والے کسان اور کامگار فائدہ حاصل کر سکیں۔

    جوٹ شعبے کو ضروری امداد دینے کیلئے حکومت کے ذریعے کی گئی کوششیں:

      * پوری طرح سوچ سمجھ کر اٹھائے گئے قدم ‘‘ جوٹ آئی کیئر’’ کے ذریعے کچے جوٹ کی پیداواریت اور معیار کو بڑھانے کے مقصد سے حکومت تقریباً ایک لاکھ جوٹ کسانوں کو اپنی طرف سے ضروری امداد دیتی رہی ہے۔ اس کے لئے زرعی سائنس سے جڑی آرگینک پریکٹیسیز او ر طور طریقوں کی تشہیر اور توسیع کی جاتی رہی ہے، جن میں سیڈ ڈرِل کا استعمال کرکے قطار بندی کے انتظام کو یقینی بنانا ہے۔ پہئے والے پھاؤڑے اور کھونٹے والے نِرارڈ اوزار وں کا استعمال کرکے کھر پتواروں کا جامع انتظام کرنا، اچھی کوالٹی کے بیجوں کی تقسیم کرنا اور جراثیم کی مدد سے گلنے کے انتظام کو بہتر کرنا شامل ہیں۔ ان قدموں سےجہاں ایک طرف کچے جوٹ کی کوالٹی اور پیداواریت بڑھ گئی ہے ، تو دوسری طرف جوٹ کسانوں کی آمدنی میں فی ہیکٹیئر دس ہزار روپے کا اضافہ ہوا ہے۔
      * اس سلسلے میں جوٹ کسانوں کی مدد کے لئے جوٹ کارپوریشن آف انڈیا (جے سی آئی)کو 2برسوں کے لئے 100کروڑ روپے کا عطیہ دیا گیا ہے، جس کی شروعات 19-2018 سے کی گئی ہے۔ اس کا مقصد جے سی آئی کو کم از کم امدادی قیمت (ایم ایس پی) سے متعلق نفاذ کو سود مند بنا نا ہے اور جوٹ شعبے میں قیمتوں سے متعلق استحکام کو یقینی بنانا ہے۔
      * جوٹ شعبے میں تنوع میں تعاون دینے کے مقصد نیشنل جوٹ بورڈ نے انسٹی ٹیوٹ آف ڈیزائن کے ساتھ اشتراکیا ہے اور گاندھی نگر میں ایک پٹسن ڈیزائن سیل کھولا ہے۔ اس کے علاو ہ خصوصی طور پر شمال-مشرقی علاقے کی ریاستی سرکاروں اور مختلف محکموں جیسے سڑک ٹرانسپورٹ وزارت اور آبی وسائل وزارت کی مدد سے جوٹ جیو ٹیکسٹاڈل اور ایگرو-ٹیکسٹاڈل کے فروغ کے کام کو شروع کیا گیا ہے۔
      * جوٹ شعبے میں مانگ بڑھانے کے مقصد سے ہندوستانی حکومت نے بنگلہ دیش اور نیپال سے درآمدہونے والے پٹسن مصنوعات پر مقررہ ڈنپنگ مخالف ٹیکس عائد کیا ہے، جو 5جنوری 2017 سے نافذالعمل ہو چکا ہے۔ ان اقدامات کے نتیجے میں آندھر پردیش میں 13 ستھلی میلوں نے اپنا کام کاج شروع کر دیا ہے، جس سے 20 ہزار کامگار مستفید ہو رہے ہیں۔ اس کے علاوہ ، ڈنپنگ مخالف ٹیکس لگانے سے ہندوستانی جوٹ صنعت کے لئے گھریلو بازار میں 2 لاکھ ایم ٹی جوٹ مصنوعات کی اضافی مانگ کے پیش نظر گنجائش بن گئی ہے ۔
      * جوٹ شعبے میں شفافیت کو فروغ دینے کے مقصد سے دسمبر 2016 میں ‘‘جوٹ اسمارٹ ’’ کے نام سے ایک ای-سرکاری پہل کا آغاز کیا گیا تھا، جس سے سرکاری ایجنسیوں کے ذریعے بی-ٹویل ٹاٹ خریدنے کے لئے ایک مربوط پلیٹ فارم فراہم ہو گیا ہے۔اس کے علاوہ ، جوٹ کارپوریشن آف انڈیا ، ایم ایس پی اور کمرشیئل آپریشنس کے تحت جوٹ کی خرید کے لئے جوٹ کسانوں کو 100فیصد رقم آن لائن منتقل کر رہا ہے

    U. No. 5890

    
    
    (Release ID: 1553595) Visitor Counter : 12
    
    
    
    
    

*