      صحت اور خاندانی بہبود کی وزارت

      دین دیال انتودیہ یوجنا کے تحت قابل استطاعت قرض اور سود میں رعایت کے حصول کے لئے پیسہ ۔ پورٹل کا آغاز
      Posted On: 27 NOV 2018 2:14PM by PIB Delhi


    
    نئی دلّی ، 27نومبر؍ دین دیال انتودیہ یوجنا ۔ نیشنل اربن لوِلی ہڈ مشن ( ڈی اے وائی ۔ این یو ایل ایم )کے تحت گزشتہ روز بینک سے قرض لینے والوں کے لئے ایک مرکزی پیسہ ۔ پورٹل کے نام سے ایک مرکزی الیکٹرانک پلیٹ فارم کا آغاز کیا گیا ہے ۔ یہ ویب پلیٹ فارم ا لہٰ آباد بینک نے ڈیزائن اور تیار کیا ہے ، جو کہ ایک نوڈل بینک ہے ۔ وزات مکانات اور شہری امور کے سیکریٹری جناب درگا شنکر مشرا نے پورٹل کا آغاز کرتے ہوئے کہا کہ پیسہ پورٹل کا آغاز حکومت کی جانب سے فوائد کی براہ راست منتقلی ، شفافیت کو مزید یقینی بنانے اور براہ راست منتقلی کی خدمات کو موثر بنانے کی سمت میں ایک اور کوشش ہے ۔ ڈی اے وائی ۔ این یو ایل ایم کے تحت ماہانہ بنیاد پر رعایت کی براہ راست منتقلی چھوٹے صنعت کاروں کو بر وقت ضروری مالی مدد فراہم کرے گی ۔
    یہ پورٹل وزارت مکانات اور شہری امور کی جانب سے میونسپل فائننس اور اربن پلاننگ پر منعقدہ ایک روزہ قومی ورک شاپ کے دوان لانچ کیا گیا تاکہ میونسپل اداروں کے لئے سرمایہ فراہم کرنے شہری منصوبہ بندی او شہری امور کے لئے تشویش کے کلیدی عناصر کی نشاندہی کرنی ممکن ہو سکے اور سینئر افسران ؍ ماہرین کو مدعو کر کے بہترین طریقہ ہائے کار اپنا کر مذکورہ تمام مسائل کا حل نکالا جا سکے ۔
    توقع ہے کہ تمام 35 ریاستیں ؍ مرکز کے زیر انتظام علاقے اور شیڈولڈ کمرشیل بینک ، آر آر بی اور کوآپریٹیو بینک اس سال کے آخر تک پیسہ پورٹل کے بورڈ پر ہوں گے ۔
    
    ۔ ۔ ۔ ۔ ۔
    u.5935
    م ۔ر ۔ ر۔ .11.18 27
    

    
    (Release ID: 1553973) Visitor Counter : 7