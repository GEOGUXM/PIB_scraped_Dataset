      امور صارفین، خوراک اور عوامی تقسیم کی وزارت

      مرکزی کابینہ نے ہندوستان اور ماریشس کےدرمیان صارفین کے تحفظ اور قانونی مقیاسیات سے متعلق مفاہمت نامے کو منظوری دی
      Posted On: 22 NOV 2018 5:25PM by PIB Delhi


    نئی دہلی، 22 نومبر / وزیراعظم جناب نریندر مودی کی صدارت میں مرکزی کابینہ نے ہندوستان اور ماریشس کے درمیان صارفین کے تحفظ او قانونی مقیاسیات سے متعلق مفاہمت نامے کو اپنی منظوری دے دی ہے۔


    فوائد:


    یہ مفاہمت نامہ دونوں ملکوں کے دو طرفہ تعلقات کیلئے کافی سود مند ہے ۔ اس مفاہمت نامے سے دونوں ملکوں کے درمیان صارفین کے تحفظ کے شعبے میں اشتراک و تعاون کو توسیع دینے میں مدد فراہم ہوگی۔ علاوہ ازیں یہ مفاہمت نامہ دونوں ملکوں کے درمیان معلومات کے تبادلے کیلئے ادارہ جاتی میکنزم بھی فراہم کرے گا۔ مزید برآں اس سے دونوں ملکوں کو اپنے ملکوں میں ہونے والی ترقی سے باہمی فائدے حاصل ہوں گے۔ اس سے صارفین کے تحفظ اور قانونی مقیاسیات کے شعبے میں جامع پائیدار اور لچکدار ترقی کو فروغ حاصل ہوگا تاکہ نئے چیلنجوں مثلاً گمراہ کن اشتہارات ،ٹیلی مارکیٹنگ ، کثیر سطحی مارکیٹنگ اور ای کامرس سے نمٹا جا سکے ۔ یہ مفاہمت نامہ قومی اور بین الاقوامی معیارات کا پتہ لگانے کو بھی یقینی بنائے گا۔ اس کے ذریعےمہارت کے نئےشعبوں کو ، جو کہ چیلنجوں سے نمٹنے میں آسانی فراہم کرے، ترقی دی جا سکے گی۔ علاوہ ازیں وقفے وقفے سے دونوں ملکوں کے درمیان معلومات اور تربیتی پروگراموں کا تبادلہ بہتر حکمرانی اور صارفین کی مشکلات کو دور کرنے کیلئے سود مندمہارت کو یقینی بنائے گا۔


    U.No: 5893


    

    
    (Release ID: 1553556) Visitor Counter : 5