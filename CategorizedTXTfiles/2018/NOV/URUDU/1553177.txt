      کامرس اور صنعت کی وزارتہ

      وزیر تجارت نے صنعتی پارک درجہ بندی نظام پر رپورٹ جاری کی
      Posted On: 19 NOV 2018 3:37PM by PIB Delhi


    سریش پربھو، صنعتی پارک درجہ بندی نظام پر رپورٹ جاری کرتے ہوئے


    صنعت و تجارت اور شہری ہوابازی کے مرکزی وزیر جناب سریش پربھو نے صنعتی پارک درجہ بندی نظام پر صنعت و تجارت کی وزارت کے محکمہ صنعتی پالیسی و فروغ (ڈی آئی پی پی) کے ذریعے تیار کی گئی رپورٹ جاری کی۔ اس موقع پر اظہار خیال کرتے ہوئے تجارت کے وزیر نے کہا کہ مینوفیکچرنگ کا شعبہ ہندوستان میں ایک اعلیٰ شرح نمو والے شعبے کے طور پر ابھرا ہے اور اس نے کاروبار کی سہولت سے متعلق عالمی بینک کی2019 کے لئے جاری رپورٹ (ای او ڈی بی- 2019) میں 23 مقامات اوپر طے کئے ہیں اور 190 ملکوں میں 77واں مقام حاصل کیا ہے۔ ہندوستان کو کاروبار کی سہولت والے 50 ملکوں کی صف میں شامل کرانے کو یقینی بنانے کے لئے وزارت نے سبھی ریاستوں میں بنیادی ڈھانچے کے مطالعہ سے متعلق اپنی کوششیں شروع کردی ہیں۔ اسی طرح سے اس نے صنعتی پارکوں میں بنیادی ڈھانچے کے معیار کا جائزہ لینے کے لئے 3354 صنعتی کلسٹروں کا مطالعہ بھی شروع کردیا ہے۔


    سریش پربھو نے کہا کہ یہ پالیسی سازوں اور سرمایہ کاروں کے لئے ایک بٹن کے کلک پر ایک مفید اوزار ثابت ہوگا۔ 3000 پارک ڈیٹا بیس میں ہیں اور صنعتی پارکوں کی 4 نکات پر درجہ بندی کی گئی ہے، جن میں داخلی بنیادی ڈھانچہ، باہری بنیادی ڈھانچہ، تجارتی خدمات و سہولتیں اور ماحول، سیفٹی بندوبست شامل ہیں۔


    مینوفیکچرنگ کے شعبے میں وسائل کے زیادہ سے زیادہ استعمال اور اس کی حسن کارکردگی کو بہتر بنانے کے لئے ڈی آئی پی پی نے مئی 2017 میں صنعتی اطلاعاتی نظام (آئی آئی ایس) کا آغاز کیا تھا۔ یہ ملک بھر کے صنعتی علاقوں اور کلسٹروں کا جی آئی ایس پر مبنی ڈیٹابیس ہے۔ یہ پورٹل سبھی طرح کی صنعتی اطلاعات تک مفت اور آسان رسائی کے لئے ایک وَن اسٹاپ سالیوشن پیش کرتا ہے۔ ان اطلاعات میں خام مواد کی دستیابی، زراعت، باغبانی، معدنیات، قدرتی وسائل، اہم لوجسٹک نوڈس سے دوری، خطے کے لیئرز (سطحیں) اور شہری بنیادی ڈھانچہ شامل ہیں۔


    گزشتہ ایک برس سے زیادہ کی مدت کے دوران ریاستی حکومتوں اور صنعتی ترقیاتی کارپوریشنوں میں سرگرمی کے ساتھ اس پورٹل کا استعمال کیا ہے اور مذکورہ معیارات پر اپنے تجزیے کے لئے 200 سے زیادہ پارکوں کو نامزد کیا ہے۔


    تجویز ہے کہ آئی پی آر ایس کو ایک سالانہ مشق میں تبدیل کیا جائے، جس میں ملک بھر کے سبھی پارکوں کو شامل کیا جائے۔ اس کوریج میں توسیع کی جائے گی اور ا سے اپڈیٹ کیا جائے گا، تاکہ اس سلسلے میں ملنے والے فیڈ بیک کا معیاری طور پر تجزیہ جاسکے، تکنیکی مداخلتیں کی جاسکیں اور اسے ایک ایسے اوزار کے طور پر فروغ دیا جاسکے جو مانگ اور ضرورت کے مطابق مؤثر مداخلت کے کام میں مدد کرسکے۔ یہ مداخلت چاہے پالیسی سازوں کے ذریعے ہو یا پھر سرمایہ کاروں کے ذریعے۔


    اس موقع پر ڈی آئی پی پی کے سکریٹری، رمیش ابھیشیک، ایشیائی ترقیاتی بینک کے کنٹری ڈائریکٹر کینیچی، یوکویاما اور دیگر اعلیٰ اہلکار موجود تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-5843

    
    
    (Release ID: 1553177) Visitor Counter : 10
    
    
      Read this release in: English