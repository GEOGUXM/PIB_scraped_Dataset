      وزارت دفاع

      رکشا منتری نے ’’ مشن رکشا گیان شکتی ‘‘ لانچ کیا
      Posted On: 28 NOV 2018 1:48PM by PIB Delhi


    
    
    نئی دلّی ، 28نومبر؍ رکشا منتری محترمہ نرملا سیتا رمن نے گزشتہ روز یہاں روایتی طور پر ’’ مشن رکشا گیان شکتی ‘‘ لانچ کیا ۔ اس موقع پر ڈیفنس ریسرچ اینڈ ڈیو لپمنٹ آرگنائزیشن ( ڈی آر ڈی او ) ، ڈیفنس پبلک سیکٹر انڈر ٹیکنگز ( ڈی پی ایس یو ز ) اور آرڈننس فیکٹریو ں کے ذریعہ اہم ایجادات اور اختراعات کی نمائش کی گئی ، جس کے نتیجے میں حقوق املاک دانش کے لئے درخواستیں دی گئی ہیں ۔ محترمہ سیتا رمن نے قوم کے لئے مفید ایجادات و اختراعات تیارکرنے والے سائنس دانوں کو اعزازات سے نوازا ۔ اس ضمن میں مستقبل کے لئے لائحہ عمل تیار کرنے کی غرض سے تمام ڈی پی ایس یو کے منیجنگ ڈائرکٹر صاحبان اور چیئر مین کے درمیان ایک پینل تبادلہ خیال منعقد کیا گیا ۔
    رکشا منتری نے اس تقریب سے خطاب کرتے ہوئے ایجادات کے کلچر کو فروغ دینے اور املاک دانشوراں تیار کرنے کے لئے بیداری پیدا کرنے کی کوششوں کے لئے محکمہ دفاعی پیداوار اور ڈائرکٹوریٹ جنرل کوالٹی ایشورنس کی ستائش کی ۔ محترمہ سیتا رمن نے اس امر پر روشنی ڈالی کی بھارت زمانی قدیم سے ایک نالج ہب رہا ہے ، تاہم املاک دانش کے حقوق کے تحفظ کے جدید قانونی فریم ورک کے سلسلے میں بیداری کی کمی کے باعث ، ہماری معلومات اور صلاحیت کا بھر پور استعمال نہیں ہو سکا ہے ۔ دفاعی پیداوار کے سیکریٹری ڈاکٹر اجے کمار نے کلیدی خطبہ دیتے ہوئے دفاعی شعبے میں خود کفالت کے نشانے کے حصول کے لئے غیر ملکی وسائل کے ذریعہ بھارت میں املاک دانش کی تیاری کے لئے تکنالوجی کی منتقلی کی ضرورت پر روشنی ڈالی ۔
    آئی پی آر یعنی حقوق املاک دانش ایک ایسے ایکو نظا م کے کلیدی عنصر کے طور پر ابھا ہے جو اختراعات اور حکمت کو مہمیز کرتا ہے ۔ رواں سال اپریل میں ایک املاک دانش سہولیاتی سیل قائم کیا گیا تھا جو کہ آڑڈننس فیکٹریوں اور ڈیفنس پبلک سیکٹر انڈر ٹیکنگز کے دس ہزار افراد کے عملے کو تربیت دینے اور املاک دانش کے حقوق کی کم از کم ایک ہزار نئی درخواستیں لگانے کے اولوالعزم نشانے کو حاصل کرنے کی کامیابی کے لئے ان تھک کوششیں کر رہا ہے ۔
    دفاعی پیداوار کے محکمے نے دفاعی شعبے میں خود کفالت کے حصول کے لئے کی گئی پیش رفت کے ایک حصے کے طور پر ایک نیا فریم ورک ’’ مشن رکشا گیان شکتی ‘‘ کی شروعات کی ہے جس کا مقصد گھریلو دفاعی صنعت میں حقوق املاک دانش کے کلچر کو قوت بخشنا ہے ۔
    
    ڈائرکٹوریٹ جنرل آف کوالٹی ایشورنس کو پروگرام پر عمل در آمد اور تال میل پیدا کرنے کی ذمہ داری سونپی گئی ہے ۔
    اس موقع پر ڈیفنس آر اینڈ ڈی محکمے کے سیکریٹری اور ڈی آر ڈی او کے چیئر مین ڈاکٹر جی ستھیش ریڈی ، تینوں افواج کے سینئر افسران ، دفاعی فیکٹریوں کے بورڈ کے چیئر مین اور تمام ڈی پی ایس یو ز کے منیجنگ ڈائرکٹر صاحبان کے علاوہ بڑی تعداد میں مقتدر شخصیات نے شرکت کی ۔


    
    ۔ ۔ ۔ ۔ ۔


    
    u.5957
    

    
    (Release ID: 1554088) Visitor Counter : 10