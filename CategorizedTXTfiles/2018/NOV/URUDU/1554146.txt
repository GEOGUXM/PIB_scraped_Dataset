      کامرس اور صنعت کی وزارتہ

      مرکزی وزیر سریش پربھو نے برآمدات کو فروغ دینے کے لئے ٹیکسٹائل صنعت سے روڈ میپ تیار کرنے کو کہا ہے
      Posted On: 28 NOV 2018 6:56PM by PIB Delhi


    نئی دہلی، 28 نومبر/کامرس وصنعت اور شہری ہوابازی کے مرکزی وزیر جناب سریش پربھو نے ٹیکسٹائل صنعت سے کہا ہے کہ وہ برآمدات کی مارکیٹ کو فروغ دینے کی غرض سے ایک روڈ میپ تیار کرے۔آج نئی دہلی میں کنفیڈریشن آف انڈین ٹیکسٹائل انڈسٹری کے عالمی اجلاس سے خطاب کرتے ہوئے جناب سریش پربھو نے کہا کہ حکومت ٹیکسٹائل کی صنعت کو سبھی ممکنہ تعاون دینے کی خواہشمند ہے۔


    جناب پربھو نے کہا کہ ٹیکسٹائل اور ملبوسات سے ہونے والےتعاون کو اور زیادہ بڑھایا جاسکتا ہے اور اس صنعت میں سرمایہ کاری میں اضافہ کیاجاسکتا ہے۔انہوں نے کہا کہ نئی اور زیادہ باصلاحیت ٹیکنالوجی اور عمل آوری میں سرمایہ لگانے کے نتیجے میں زیادہ بہتر مصنوعات حاصل ہوسکے گی۔


    وزیرموصوف نے کہا کہ ہندوستانی ٹیکسٹائل صنعت کو اپنے طریقہ کار کو جدید بنانا چاہئے ۔ ساتھ ہی ساتھ ٹیکنالوجیوں کو بھی جدید طرز پرڈھالناچاہئے اور پڑوسی ملکوں پر اپنا مسابقتی اثر بنائے رکھناچاہئے۔وزیر موصوف نے کامرس کی وزارت برآمدات کو فروغ دینے کی خاطر زیادہ قوت کے ساتھ کوششیں کررہی ہے۔


    انہوں نے مزید کہا کہ ٹیکسٹائل کی صنعت کو امریکہ اور یورپی یونین کے علاوہ دیگر ملکوں میں بھی اپنی مصنوعات کو برآمد کرنے کے لئے آگے بڑھناچاہئے۔ اس کے لئے حکومت ہند با صلاحیت برآمداتی ساجھے داروں کی نشاندہی کرنے میں بھرپور کوشش کررہی ہے اور وہ ان کے ساتھ تعلقات مستحکم کررہی ہے۔


    جناب پربھو نے کہا کہ یورپی یونین کے ساتھ آزاد تجارتی سمجھوتے سے صنعت پر دباؤ کم پڑے گا اور مقابلہ جاتی طریقہ کار میں اضافہ ہوگا۔حکومت یورپی یونین اور آسٹریلیا کے ساتھ آزاد تجارتی سمجھوتوں کے لئے تیزی سے مذاکرات کی بھی منتظر ہے۔


    ***********


    U – 5969

    
    
    (Release ID: 1554146) Visitor Counter : 5