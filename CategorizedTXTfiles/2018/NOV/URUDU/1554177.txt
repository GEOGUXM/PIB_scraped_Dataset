      وزارت دفاع

      ویلیڈیشن مشق اور اختتام کی تقریب: ایکسرسائز اندرا-2018
      Posted On: 28 NOV 2018 7:04PM by PIB Delhi


    دسویں بھارت روس مشترکہ برّی فوجی مشق ایکس اندرا 2018 ، 28 نومبر2018 کو ببینا ملٹری اسٹیشن پر ایک مشترکہ تدبیری مشق اور متاثر کن اختتامی تقریب کے بعد اختتام پذیر ہوئی۔ گیارہ دن چلنے والی مذکورہ مشترکہ تربیت، 18 نومبر 2018 کو شروع ہوئی تھی جس کا مقصد سرحد پار کی دہشت گردی کی مشترکہ تفہیم کو جلا بخشنا ، ایک دوسرے کے ساتھ مل جل کر عملی آپریشن انجام دینا اور ایک مشترکہ کمان پوسٹ جو اقوام متحدہ کے زیر اہتمام کام کریگی ،کے تحت مشترکہ تدبیری آپریشن انجام دینا تھا۔


    کارڈن یعنی احاطہ کرنے اور تلاشی لینے کے آپریشن منعقد کیے گئے ، دہشت گرد وں کے خفیہ ٹھکانوں پر چھاپہ مارنے ، خفیہ اطلاعات جمع کرنے اور انہیں باہم شیئر کرنے ، نظریاتی انتظام ، انسانیت پر مبنی قوانین اور یرغمال بنائے گئے افراد کو محفوظ نکالنا ، جیسے اُمور انجام دیے گئے۔ خصوصی مشترکہ تربیت کے علاوہ مربوط لائیو فائرنگ کے اُمور بھی انجام دیے گئے جس کے تحت سڑک کھولنے کی مشق ، تعمیراتی علاقوں میں خطرات کا سدباب اور شہری جغرافیائی پس منظر میں باغیانہ جتھوں اور گٹھ جوڑ والے علاقوں کو تباہ کرنے جیسے اُمور بھی اس کے تحت شامل تھے۔ مشترکہ طور پر جو ٹکڑیاں ان اُمور میں حصہ لے رہی تھیں انہوں نے یرغمال بنائے گئے افراد کو محفوظ طریقے سے چھڑانے کی خصوصی مشترکہ تربیت بھی حاصل کی اور ایم آئی-17 ہیلی کاپٹروں کو یرغمال بنائے جانے کے بعد انہیں چھڑا کر دکھایا۔


    بھارتی برّی فوج کے وائی ٹائیگر ڈویزن کے جنرل آفیسر کمانڈنگ میجر جنرل پی ایس منہاس اور روسی برّی فوج کےپانچویں برّی فوج کے کمانڈر میجر جنرل سیکوف اولیغ موسووچ نے دونوں ممالک کے برّی فوج کے افسروں کے نمائندگان کے ساتھ اس مشق کا ملاحظہ کیا جو ببینا فیلڈ فائرنگ رینجز میں انجام دی گئی۔ ان ٹکڑیوں نے ایک دوسرے اداروں کے بارے میں جانا اور سمجھا اور ایک دوسرے کے نظریات وخیالات سے استفادہ کیا اور دوران امن اقوام متحدہ کے زیر اہتمام ایک دوسرے کے ذریعے اپنائے جانے والے بہترین طریقہ ہائے کار سے بھی استفادہ کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5972

    
    
    (Release ID: 1554177) Visitor Counter : 1
    
    
      Read this release in: English