      وزارت خزانہ

      حکومت ہند اور ایشیائی ترقیاتی بینک نے کرناٹک کے چار شہروں میں شہری خدمات کو بہتر بنانے کے لئے 75 ملین امریکی ڈالر کے قرضہ جاتی معاہدے پر دستخط کیے
      Posted On: 27 NOV 2018 6:44PM by PIB Delhi


    نئی دہلی، 2 7 نومبر 2018،


    حکومت ہند اور ایشیائی ترقیاتی بینک نے آج یہاں کرناٹک کے چار ساحلی شہروں کنڈا پورہ، منگلور پٹور اور اڈوپی میں ہفتے کے ساتوں دن 24 گھنٹے پانی کی سپلائی کرنے اور منگلور میں صفائی ستھرائی سے متعلق بنیادی ڈھانچے کو بہتر بنانے کے لیے 75 ملین امریکی ڈالر کے قرضہ جاتی معاہدے پر دستخط کیے۔


    کرناٹک مربوط شہری آبی بندوبست سرمایہ کاری پروگرام کے لیے قرضہ جاتی معاہدے کی دوسری قسط کے لیے حکومت ہند کی جانب سے وزارت خزانہ کے محکمہ اقتصادی امور کے ایڈیشنل سکریٹری (فنڈ بینک اور اے ڈی بی) جناب سمیر کمار کھرے اور اے ڈی بی کی طرف سے اے ڈی بی کے انڈیا ریزیڈنٹ مشن کے ڈپٹی کنٹری ڈائریکٹر جناب سبیاچی مترا نے دستخط کیے۔


    اے ڈی بی بورڈ کے ذریعے 2014 میں منظور کیے گیے اس پروگرام کا مقصد شہری آبی سپلائی اور صفائی ستھرائی سے متعلق بنیادی ڈھانچے کی جدید کاری اور توسیع کے ذریعے کرناٹک میں منتخب ریور بیسن میں شہری آبی وسائل کے بندوبست کو بہتر بنانا اور پانی کے موثر استعمال کو بہتر بنانے ، آبی وسائل کی منصوبہ بندی، نگرانی اور خدمات کی ڈلیوری کے لیے اداروں کو مضبوط کرنا ہے۔ 75 ملین امریکی ڈالر پر مشتمل قرض کی پہلی قسط کے ذریعے ریاست کے تین دیگر شہروں یعنی بیاڈاگی، دونگیر اور ہریہر میں پانی کی سپلائی کے نظام اور صفائی ستھرائی سے متعلق خدمات کو مضبوط کرنے میں مدد لی جارہی ہے۔


    جناب کھرے نے کہا کہ اس سرمایہ کاری پروگرام کا مقصد کرناٹک کے 4 ساحلی شہروں میں پائپ کے ذریعے لوگوں تک پانی کی مسلسل سپلائی کرنا اور پانی کے پائیدار اور موثر استعمال کو فروغ دینا ہے۔ اس سرمایہ کاری کے توسط سے اطلاعاتی ٹیکنالوجی پر مبنی اسمارٹ آبی بندوبست نظام کو بھی اختیار کیا جائے گا اور پانی کے تحفظ اور ڈیمانڈ مینجمنٹ کے تئیں لوگوں میں بیداری پیدا کرنے کا کام بھی کیا جائے گا۔


    جناب مترا نے کہا کہ پائپ کے ذریعے تقریبا10ً لاکھ لوگوں کو پانی کی سپلائی کرنے اور صفائی ستھرائی سے متعلق خدمات کو بہتر بنانے کے علاوہ یہ پروگرام شہری بلدیاتی اداروں کی بھی مدد کررہا ہے، تاکہ وہ شہروں میں پانی سپلائی کرنے والے موثر اور ذمہ دار ادارے بن سکیں۔


    پرفارمنس بیسڈ کنسٹرکٹ اینڈ آپریٹ کنٹریکٹ(پی بی سی او سی) طریقہ کار کے التزام سے سرکاری شعبے اور نجی واٹر آپریٹر کے تعاون سے پانی کی پائیدار سپلائی کو یقینی بنانے میں مدد ملے گی۔ اے ڈی بی ریاست میں ایک دیگر شہری پروجیکٹ میں اس طریقہ کار کا تجربہ کرچکا ہے۔


    اس پروجیکٹ سے جن کاموں کو مالی مدد فراہم کی جائے گی، ان میں تقریباً 16 ایم ایل ڈی کے ذریعے پانی کو صاف کرنے کی صلاحیت میں اضافہ کرنا ، 90 کلو میٹرنئی واٹر ٹرانسمیشن لائنیں اور فیڈر مینس بچھانا، 29 اوور ہیڈ ٹینک اور 4 زمینی سطح کے پانی کا ذخیرہ کرنے کی جگہیں تعمیرکرنا اور شہر کی سطح پر سپروائزری کنٹرول نیز ڈیٹا ایکوئزیشن سسٹم قائم کرناہے، تاکہ مرکزی سطح پر پانی کے بہاؤ اور اس کے پریشر کی نگرانی کی جاسکے اور اس پر کنٹرول رکھا جاسکے۔ جن دیگر کاموں میں اس پیسے کا استعمال کیا جائے گا، ان میں 1300 کلو میٹر طویل ڈسٹری بیوشن نیٹ ورک بنانا اور تقریباً ایک لاکھ 40 ہزار گھروں میں نئے میٹر کے ساتھ پانی کا کنکشن دینا شامل ہے۔ منگلور میں تقریباً 11 کلو میٹر پمپنگ مینس کی تنصیب کی جائے گی، تاکہ سیوریج سسٹم کی بازیابی کی جاسکے۔


    ۔۔۔۔۔۔۔۔۔۔۔


    م ن۔ م م ۔ ت ع۔


    U- 5944

    
    
    (Release ID: 1554045) Visitor Counter : 7