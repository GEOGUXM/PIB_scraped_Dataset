      الیکٹرانکس اور اطلاعات تکنالوجی کی وزارت

      ڈیجیٹل انڈیا پر یوجنا کے شمارے کا اجراء
      Posted On: 30 NOV 2018 7:48PM by PIB Delhi


    نئی دہلی،30؍نومبر،ڈیجیٹل انڈیا پہل سیاسی سرحدوں سے آگے پہنچ چکی ہے۔ کسی بھی ریاست یا مرکزی حکومت نے مودی حکومت کی اس نئی پہل کی مخالفت نہیں کی ہے، جس میں ہندوستان کو تبدیل کرنے کی صلاحیت موجود ہے۔ یہ بات آج الیکٹرانکس اور آئی ٹی اور قانون وانصاف کے مرکزی وزیر جناب روی شنکر پرساد نے ڈیجیٹل انڈیا پر یوجنا رسالے کا خصوصی شمارہ جاری کرتےہو ئے کہی۔ البتہ انہوں نے مزید کہا کہ ڈیجیٹل طریقہ کار محفوظ اور سکیور ہونا چاہئے تاکہ اس کے فوائد کو یقینی بنایا جاسکے۔ جناب پرساد نے کہا کہ حکومت کے ڈیجیٹل شمولیت والے اس اقدام کی عالمی سطح پر بھی ستائش کی جارہی ہے۔


    وزیر موصوف نے اطلاعات ونشریات کے عہدیداروں کو صلاح دی کہ وہ میگزین کے آئندہ شماروں میں معیشت کو ڈیجیٹل بنائے جانے سے متعلق اعداد وشمار کی سکیورٹی اور رازداری پر تفصیلی تبادلہ خیال اور تجزیئے بھی شائع کریں۔ انہوں نے کہا کہ پانچ سال سے بھی کم وقت میں حکومت نے 307 سرکاری خدمات امنگ پلیٹ فارم پر دستیاب کرائی ہیں اور تمام مرکزی اور ریاستی خدمات کو اس پلیٹ فار پر لانے کی کوششیں کی جارہی ہیں۔ مواصلات کے شعبے میں جدت طرازی سے بڑے شہروں میں لوگوں کو بہت فائدہ پہنچا ہے لیکن چھوٹے شہروں کے لوگ اب بھی یوجنا رسالے جیسے معلوماتی پلیٹ فارم پر انحصار کرتے ہیں۔


    یوجنا ایک ماہانہ رسالہ ہے، جس میں سماجی ، اقتصادی معاملات کا احاطہ کیا جاتا ہے۔ یہ رسالہ ملک کی سماجی اور اقتصادی ترقی کے مسائل پر تفصیلی تجزیئے کے ذریعے ایک اہم پلیٹ فارم فراہم کرتا ہے۔ اس رسالے کی اشاعت اطلاعات ونشریات کی وزارت کے ذریعے کی جاتی ہے۔


    یوجنا ملک بھر میں 13 زبانوں میں شائع کیا جاتا ہے، جس میں انگریزی ، ہندی ، اردو ، پنجابی ، مراٹھی ، گجراتی ، بنگالی ، آسامی ، تیلگو ، تمل ، کنڑ، ملیالم اور اڑیہ شامل ہیں۔ یوجنا رسالے کے پابند خریداروں کی تعداد ڈھائی لاکھ سے زیادہ ہے جب کہ اس کے قارئین کی تعداد 8 لاکھ سے تجاوز کرچکی ہے۔ یوجنا کے قاریوں میں منصوبہ بندی کرنے والے ، پالیسی ساز اور مقابلہ جاتی امتحانات کے امیدوار ، سبھی شامل ہیں۔


    حکومت کے ڈیجیٹل انڈیا پروگرام کا مقصد ڈیجیٹل رسائی، ڈیجیٹل شمولیت ، ڈیجیٹل طور پر باا ختیار بنانا اور ڈیجیٹل فرق کو ختم کرنا ہے تاکہ سماج کو بااختیار بنایا جاسکے۔ 122 کروڑ آدھار کے ساتھ ڈیجیٹل شناخت غریب لوگوں کو اسکیموں کے فوائد براہ راست ان کے بینک کھاتوں میں پہنچانے میں مدد کرتی ہے اور اس طرح 90000 کروڑ روپے کی بچت ہوئی ہے۔ پورے ملک میں 2.10 لاکھ گرام پنچایتوں سمیت ، جن میں 3.06 لاکھ ڈیجیٹل سروس کی فراہمی کی جاتی ہے، 3.06 لاکھ ڈیجیٹل سروس کی فراہمی کے مراکز کا ایک وسیع نیٹ ورک موجود ہے جو خاص طور پر دیہی علاقوں میں کم خرچ پر کام کررہا ہے۔ دنیا کے سب سے بڑے ڈیجیٹل خواندگی کے پروگرام ، پی ایم جی دیشا کے تحت 1.45 کروڑ سے زیادہ لوگوں کو تربیت دی جارہی ہے۔


    ہندوستان کی 20 ریاستوں اور مرکز کے زیر انتظام دو علاقوں میں تقریبا ایک سو چھوٹے قصبوں میں ایک سو سے زیادہ بی پی او قائم کئے جاچکے ہیں۔ 2014 میں ، جہاں ہندوستان میں موبائل ہینڈ سیٹ بنانے والے صرف دو یونٹ تھے ، آج 127 یونٹ ہوچکے ہیں۔ ملک میں ہارڈ ویئر مینوفیکچرنگ سے 4.5 لاکھ سے زیادہ روزگار کے مواقع پیدا ہوئے ہیں۔ (راست اور بالواسطہ)


    دسمبر کے شمارے میں ڈیجیٹل انڈیا سے متعلق اقدامات پر توجہ مرکوز کی گئی ہے جس میں ڈیجیٹل شمولیت اور عام لوگوں کو ڈیجیٹل طریقے سے بااختیار بنانا شامل ہے۔ رسالے میں شامل مضامین میں ملک کی ڈیجیٹل معیشت کے مختلف پہلوؤں کو اجاگر کیا گیا ہے۔ یہ مضامین ڈیجیٹل سیکٹر کی نمائندگی کرنے والے ماہر مصنفوں کے ذریعے تحریر کئے گئے ہیں۔ الیکٹرانس اور آئی ٹی ، قانون وانصاف کے مرکزی وزیر جناب روی شنکر پرساد ، ریوینیو کے سکریٹری اور یو آئی ڈی اے آئی کے سی ای او جناب اجے بھوشن پانڈے ، نیسکوم کے سابق صدر جناب آر ایس شرما ، ٹرائی کے چیئرمین اور دیگر اہم شخصیات نے اس حکومت کے تحت پچھلے چار برسوں کے دوران ڈیجیٹل انڈیا میں ہوئی پیش رفت پر اپنے خیالات کا اظہار کیا ہے۔


    ٹیکنالوجی کی قوت اہم سماجی شعبوں میں ہماری صلاحیت سے کہیں زیادہ تیزی کے ساتھ بڑھی ہے۔ نئے دور میں خیالات ، عمل ، حکمرانی ، ضابطوں میں تبدیلی ، جیسی چیزوں میں رفتار کی ضرورت ہے، یہ بات نیسکوم کے سابق صدر جناب آر چندرشیکھر نے کہی۔ ٹیلی مواصلات کی ریگولیٹری اتھارٹی ، ٹرائی کے چیئرمین آر ایس شرما نے اس بات کو اجاگر کیا کہ ریگولیٹرس کو جدت طرازی کی حوصلہ افزائی ، صارفین کا تحفظ ، صنعت کی منضبط فروغ کا ماحول قائم کرنے کے ساتھ ساتھ رکاوٹوں وغیرہ کو دور کرنے کے درمیان ایک توازن قائم کرنے کی ذمہ داری ہوتی ہے۔ انہوں نے کہا کہ یہ ضابطے ایسے ہونے چاہئے جنہیں اپنایا جاسکے، اشتراک کیا جاسکے اور ان کے تجزئے کا پورا اثر سامنے آنا چاہئے۔


    ڈاٹا سکیورٹی کونسل آف انڈیا کی سی ای او محترمہ رما ویداشری نے ڈیجیٹل طریقہ کار میں سائبر سکیورٹی کے معاملات اور اس سے جڑے طریقہ کار میں تبدیلی وغیرہ پر روشنی ڈالی ہے۔ یو آئی ڈی اے آئی کے سی ایو او جناب اجے بھوشن پانڈے کا تصنیف کردہ خصوصی مضمون آدھار پر شامل کیا گیا ہے جس میں آدھار کو ہندوستان کے غریب لوگوں کے لئے صورت حال میں تبدیلی لانے والا قرار دیا گیا ہے۔ آدھار اس بات کو یقینی بنا تا ہے کہ اسکیموں کے فوائد براہ راست مستحق فیض کنندگان تک پہنچ سکیں۔


    میگزین میں الیکٹرانکس اور اطلاعاتی ٹیکنالوجی کی وزارت میں اقتصادی مشیر محترمہ سمی چودھری کا ڈیجیٹل انڈیا سے متعلق شمولیت والی ترقی اور تبدیلی والے اثرات پر بھی ایک مضمون شامل کیا گیا ہے۔ اس کے علاوہ انڈیا سیلولر اینڈ الیکٹرانکس ایسوسی ایشن کے چیئرمین جناب پنکج مہندرو کے تصنیف کردہ مضمون میں ہندوستان میں الیکٹرانکس کے مینوفیکچرنگ سیکٹر میں وسیع مواقع کو اجاگر کیا گیا ہے۔


    انڈی ہڈ کے بانی اور آونتی فائنانس کے چیف پروڈکٹ ایڈوائزر جناب للتیش کٹراگڈا نے اپنے مضمون میں اپنے اس نظریئے کا اظہار کیا ہے کہ کس طرح ڈیجیٹل انڈیاپورن سوراج کی کلید ہے۔ اس کے علاوہ آئی آئی ٹی حیدرآباد میں لینگویج ٹیکنالوجیز ریسرچ سینٹر کے پروفیسر جناب راجیو سنگل نے ڈیجیٹل خدمات میں ہندوستانی زبانوں کے لئے لسانی ٹیکنالوجی میں توسیع اور استعمال کی اہمیت کو اجاگر کیا ہے۔ کولکاتا میں سریندر ناتھ کالج برائے خواتین میں ڈپارٹمنٹ آف ایجوکیشن کے سربراہ اسسٹنٹ پروفیسر جناب اجیت مونڈال نے لائبریریوں کے اہم رول کو اجاگر کیا ہے، جس کے تحت روایتی لائبریریوں کو زیادہ سے زیادہ ڈیجیٹل بنانے کی ضرورت ہے۔


    یہ رسالہ ڈیجیٹل انقلاب میں ہندوستان کی پوزیشن کے اظہار کے لئے ایک اہم پلیٹ فارم فراہم کرتا ہے۔ کیونکہ ملک ٹیکنالوجی سے متعلق مستقبل کے راستے پیدا کررہا ہے اور ٹریلین ڈالر والی ڈیجیٹل معیشت کی جانب پیش رفت کررہا ہے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 6005

    
    
    (Release ID: 1554352) Visitor Counter : 6