      زراعت اور کاشتکاروں کی فلاح و بہبود کی وزارت

      ایشیاء اور بحرالکاہل کےزرعی کوآپریٹیوز کے نیٹ ورک نے کوآپریٹیو سے کوآپریٹیوز تجارت بنانےکا ایجنڈہ طے کیا
      Posted On: 15 NOV 2018 7:42PM by PIB Delhi


    نئی دہلی، 15 نومبر 2018؍ایشیاء اور بحرالکاہل میں زرعی امداد باہمی کی ترقی کے نیٹ ورک(این ای ڈی اے سی)کے عام اجلاس کے افتتاحی جلسے سے آج یہاں خطاب کرتے ہوئے زراعت اور کسانوں کی فلاح و بہبود کے وزیر مملکت جناب پورشوتم کے روپالا نے کہا کہ این ای ڈی اے سی ایک انوکھا ادارہ ہے، جو ملکی سطح پر حکومت اور امداد باہمی کے اداروں کی پالیسیوں اور پروگراموں میں تال میل قائم کرنے کے لئے عالمی ادارہ خوراک (ایف اے او) کے ذریعے تشکیل دیئے گئے سرکاری اور غیر سرکاری اداروں کا احاطہ کرتا ہے۔ انہوں نے بتایا کہ امداد باہمی کے اداروں نے مشترکہ کارروائیوں کے ذریعے بازار سے مصنوعات تک پیداوار کو بہتر بنانے اور بہتر منافع کی بہتر کامیاب کہانیاں سنائی ہیں۔


    ہندوستان کی جانب سے این ای ڈی اے سی مندوبین کا استقبال کرتے ہوئے این سی ڈی سی کے مینیجنگ ڈائریکٹر جناب سندیپ کمار نائک نے کہا کہ جنرل اسمبلی کے ایجنڈہ کے علاوہ ‘‘کوآپریٹیوز سے کوآپریٹیو تجارت تک ’’اور‘‘ این ای ڈی اے سی میں صلاحیت سازی میں شراکت ’’ کے موضوع پر مساوی موضوعاتی اجلاس منعقد ہورہے ہیں۔اس کا حتمی مقصد کسانوں کی آمدنی کو بڑھانا اور کوآپریٹیو تجارت کو اصل دھارے میں شامل کرکے ان کے اقتصادی معیار کو بہتر بنانا، نیز کوآپریٹیو پیشہ واریت کو بہتر بنانا ہے۔


    آٹھ ممالک سے تعلق رکھنے والے 22 اہم کوآپریٹیو اداروں کی جنرل اسمبلی نے متفقہ طورپر سی 2 سی پر توجہ مرکوز کرنے اور تبدیلی کے حامل امداد باہمی کے اداروں کے طورپر آب وہوا کی تبدیلی کے چیلنجوں کا مقابلہ کرنے کے لئے صلاحیت سازی کا فیصلہ کیا ہے۔


    فلپائن کی کوآپریٹیو ڈیولپمنٹ اتھارٹی کے چیئرمین جناب اُرلاڈو آر روانیرا اور این ای ڈی اے سی کے معاون چیئرمین نے امید ظاہر کی کہ آب و ہوا کی تبدیلی کے چیلنجوں کا مقابلہ کرنے کے لئے ایشیاء اور بحراکاہل سے تعلق رکھنےو الے امداد باہمی کے ادارے مل کر کام کریں گے۔


    اقوام متحدہ کے خوراک اور زراعت کے ادارے (ایف اے او)، انٹرنیشنل کوآپریٹیو الائنس(آئی سی اے) اور بین الاقوامی ادارہ محنت(آئی ایل او)کے ذریعے 1991ء میں این ای ڈی اے سی قائم کیا گیا تھا۔این ای ڈی اے سی ایشیاء اور بحرالکاہل کے لاکھوں عوام کے دیہی خوراک اور ذریعہ معاش کی سلامتی کو یقینی بنانے کی غرض سے زراعت اور دیہی ترقی کو فروغ دینے میں زرعی امداد باہمی کے اداروں کے کردار کے تعلق سے خطے کی حکومتوں میں حساسیت پیدا کرتا ہے۔


    م ن۔ش س ۔ ن ع


    U: 5 803

    
    
    (Release ID: 1552922) Visitor Counter : 3