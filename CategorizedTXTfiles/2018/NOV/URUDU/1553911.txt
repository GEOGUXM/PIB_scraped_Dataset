      قبائیلی امور کی وزارت

      بھارتی بحریہ اکیڈمی ایژیمالا میں پت جھڑ 2018 کی پاسنگ آؤٹ پریڈ
      Posted On: 26 NOV 2018 6:34PM by PIB Delhi


    نئی دہلی ، 26 ؍ نومبر،بھارتی بحریہ اکیڈمی (آئی این اے) ایژیمالا میں 26؍نومبر 2018 کو 317 مِڈ شِپمن اور کیڈٹس کیلئے جن کا تعلق بھارتی بحریہ اور تنزانیہ کے ایک بین الاقوامی کیڈٹ سمیت بھارتی سالی محافظ دستے سے ہے، کیلئے ایک تکمیلی تربیت سے متعلق پاسنگ آؤٹ خوبصورت پریڈ کا اہتمام کیا گیا۔


    واضح رہے کہ مِڈشپمن اور کیڈٹس کی یہ پاسنگ آؤٹ پریڈ، 14 مختلف النوع پت جھڑ2018 کی مدت کے نصابات سے متعلق تھی۔ ان میں 95 بھارتی بحریہ کورس (بی ٹیک)، 95 بھارتی بحریہ اکیڈمی کورس(ایم ایس سی)، 26 بحریہ تعارفی کورس(توسیعی)، اور 27 بحریہ تعارفی کورس( ریگولر)، شامل ہیں۔ اس پریڈ میں 16خاتون کیڈٹوں نے بھی اپنے ہم عہدہ افراد کے ساتھ بھارتی بحریہ کے عہدوں پر تعیناتی کے لئے کندھے سے کندھا ملا کر حصہ لیا۔


    یہ شاندار پریڈ ایسی تھی، جس کا بہ نفس نفیس ملاحظہ وائس ایڈمرل انل کمار چاؤلہ، اے وی ایس ایم، این ایم، وی ایس ایم، فلیگ آفیسر کمانڈنگ -اِن –چیف، جنوبی بحری کمان نے کیا، جنہوں نے رسمی طور پر پریڈ کا ملاحظہ کرنے کے بعد 9 ہونہار مِڈشپمن اور کیڈٹوں کو تمغات سے نوازا۔جائزہ افسر نے اپنے خطاب میں پاسنگ آؤٹ کورسیز میں کامیاب کیڈٹوں کو مبارکباد پیش کی اور انہیں مشورہ دیا کہ وہ بھارتی بحریہ کی بنیادی اقدار ‘‘ ڈیوٹی اعزاز اور جرأت’’ کو اپنی شخصیت میں ضم کرلیں۔ ڈاکٹر سدھیر جین، ڈائرکٹر آئی آئی ٹی ،گاندھی نگر، وائس ایڈمرل آر بی پنڈت، اے وی ایس ایم، کمانڈینٹ، آئی این اے، اسٹیشن کے سینئر افسران اور بیرونی اداروں کے دیگر معززین نے بھی اس یادگار موقع پر خوبصورت پریڈ ملاحظہ کی۔


    پاسنگ آؤٹ پریڈ کا ملاحظہ تمام مڈشپمن اور کیڈٹوں کے جذبۂ تفاخر سے سرشار والدین اور سرپرستوں نے بھی کیا۔ بھارتی بحریہ اکیڈمی بی ٹیک کورس کے لئے صدر جمہوریہ ہند کا طلائی تمغہ مڈشپمن وِکرانت ناگپال کو تفویض کیا گیا۔ بحری تعارفی، (توسیعی) کورس کے لئے بحریہ کے عملے کے سربراہ کا طلائی تمغہ، کیڈٹ ہریش کیش وینگورلیکر کو تفویض کیا گیا۔ بحری تعارفی (ریگولر) کے لئے بحریہ کے سربراہ کا طلائی تمغہ کیڈٹ سیمسن موسیس کو دیا گیا اوربہترین خواتین کیڈٹ کے لئے فلیگ آفیسر کمانڈنگ اِن چیف (جنوبی) تمغہ کیڈٹ انورادھا کو تفویض کیا گیا۔


    یہ رنگ و نور سے بھرپور تقریب کامیاب زیر تربیت افراد کے ذریعے دو کالم کی شکل میں منقسم ہو کر مارچ کرنے کے ساتھ مکمل ہوئی اور اس دوران تمام کیڈیٹس نے اپنی چمکدار تلواریں اور رائفلیں سلامی کے انداز میں پکڑے ہوئے اکیڈمی کے سلامی منچ کے سامنے سے مارچ کرتے ہوئے مکمل کیا۔ اُس وقت یہ کیڈٹ آلڈ لنگ سائن کی دُھن پر قدم اٹھارہے تھے۔ یہ دھن مسلح دستوں کی جانب سے الوداعی دھن کے طور پر اُس وقت بجائی جاتی ہے، جب وہ اپنے رفقائے کار اور کامریڈوں کو الوداع کہتے ہیں۔ پاسنگ آؤٹ کورسیز کے بارے میں جونیئر ٹرم کے کیڈٹوں نے رخصتی کا فریضہ ادا کیا۔ یہ تمام جونیئر کیڈٹ بھارت کے بحری اسکواڈرن 550 کے 3بحری ڈونیئر طیاروں میں سوار تھے، جنہوں نے بحریہ کے نئے افسروں کے خیر مقدم کے طور پر ان کے اوپر سے نسبتاً کم اونچائی کے ساتھ پرواز کی۔


    پریڈ کی تکمیل کے بعد جذبۂ تفاخر سے سرشار والدین اور سرپرستوں نے پاسنگ آؤٹ کورس کے بحری جہاز، ساحلی محافظ دستے کے بحری جہاز کی سواری کا لطف لیا۔ انہیں اسٹرائپس کے نام سے جانا جاتا ہے۔ ان سرپرستوں نے اپنے زیر سرپرستی کیڈٹوں کے کندوں پر خوبصورت فیتیاں آراستہ دیکھیں، جو اس بات کی علامت تھیں کہ یہ کیڈٹ اب با قاعدہ اور مکمل طور پر بحری اور ساحلی محافظ دستوں کے افسران کی حیثیت اختیار کر گئے ہیں۔ جائزہ افسر اور دیگر معززین نے ان تمغہ یافتگان کو مبارکباد دی اور سخت تربیت کو کامیابی سے مکمل کرنے پر ان کی ستائش کی۔ بحریہ اکیڈمی میں اپنی تربیت مکمل کرنے کے بعد یہ افسران مختلف النوع بحری اور ساحلی محافظ دستوں کے بحریہ جہازوں؍اداروں میں جائیں گے اور وہاں اپنی تربیت کو مخصوص شعبے میں مزید مستحکم بنائیں گے۔


    ************


    
    
    ( 26.11.2018 )


    ) م ن ۔ ۔ ک ا (


    U-5918

    
    
    (Release ID: 1553911) Visitor Counter : 7