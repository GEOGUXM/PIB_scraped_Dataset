      مکانات اور شہری غریبی کے خاتمے کی وزارت

      فیلڈ اسٹاف کی حفاظت اور خطرناک حادثات کی روک تھام کو یقینی بنانے کے لئے سیور اور سیپٹک ٹینکوں کی صفائی کے لئے ایس او پی جاری کیا گیا
      
      800 سے زائد شہروں میں33000 سے زائد بیت الخلاء گوگل میپ پر شہریوں کی تجاویز اور آراء کے لئے پہلے ہی لائیو اور اوپن ہیں:60.63 لاکھ گھروں میں انفرادی بیت الخلاء اور4.7 لاکھ کمیونٹی/ عوامی بیت الخلاؤں کی تعمیر ہوچکی ہےیا زیر تعمیر ہیں:19 ریاستیں/مرکز کے زیر انتظام علاقے پہلے ہی کھلے میں رفع حاجت سے پاک ہیں:94 فیصد شہر اور قصبے پہلے ہی کھلے میں رفع حاجت سے پاک ہیں:ملک میں پیدا ہونے والے کل فضلات میں سے 40 فیصدفضلات کو پروسیس کیاجارہا ہے:52 فیصد وارڈ فضلات کو جمع کرنے کے عمل میں مصروف ہیں: بیت الخلاء کے عالمی دن کے موقع پر شہری صفائی ستھرائی سے متعلق قومی ورکشاپ کا انعقاد
      
      Posted On: 19 NOV 2018 5:49PM by PIB Delhi


    نئی دہلی، 19 نومبر /حکومت نے سیور اور سیپٹک ٹینکوں کی صفائی کے لئے معیاری آپریٹنگ طریقہ کار(ایس او پی) کو جاری کیا ہے۔ایس او پی کا استعمال ان فیلڈکارکنوں کے ذریعہ کیاجائے گاجو سیور کی صفائی اور سیور کے علاوہ سیپٹک ٹینکوں کے اوپر ی بہاؤ کی روک تھام کے لئے کام کرتے ہیں ، تاکہ ان کی حفاظت کو یقینی بنایا جاسکے اورخطرناک حادثات کی روک تھام کی جاسکے۔آج یہاں بیت الخلاء کے عالمی دن کے موقع پر منعقدہ ایک تقریب کے دوران اس کا اعلان کرتے ہوئے سماجی انصاف اور تفویض اختیارات کےمرکزی وزیرمملکت جناب رام داس اتھاولے نے امرُت مشن کے تحت ٹیکنالوجی کے چیلنج کے فاتحین کو مبارک باد دی اور امید ظاہر کی کہ اس طرح کے اقدامات سے ابھرکر آنے والے اختراعی حل سے انسانی زندگی کو خطرے میں ڈالے بغیر انسانی فضلات کے محفوظ بندوبست کو قابل بنایا جاسکے گا۔ انہوں نے کہا کہ شہری صفائی ستھرائی پر منعقدہ اس ورکشاپ کا مقصد شہری صفائی ستھرائی کے عمل کے دوران در پیش چیلنجوں سے نمٹنا ہے۔اس کے ذریعہ شراکت دا ر ریاستوں اور شہروں کو ایک سووچھ بھارت کے حصول کے لئےقابل عمل، سستے اور پائیداری حل کو زیادہ سرگرم طریقے سے نافذ کرنے میں مدد فراہم ہوگی۔اس ورکشاپ میں دہلی کے لیفٹیننٹ گورنر جناب انل بیجل، مکانات اور شہری امور کی وزارت کے سکریٹری جناب درگا شنکر مشرا،میونسپل کمشنروں پر مشتمل پانچ سو سے زائد معززین اور امرُت شہروں کے سینئر افسران کے علاوہ شہری صفائی ستھرائی کے شعبے میں مصروف عمل دیگر شراکت داروں نے شرکت کی۔


    اس موقع پر اظہار خیال کرتے ہوئے جناب انل بیجل نے کہا کہ گوگل میپ پر عوامی بیت الخلاؤں کی نشاندہی کے فیچر میں آج ملک میں شہریوں کو درپیش اہم مسائل کو حل کرنے کی پوری صلاحیت موجود ہے اوراسکا مقصد ایسےبیت الخلاؤں کو تلاش کرنا ہے جو کہ صاف ستھرے ،فنکشنل اور قابل استعمال ہوں۔ انہوں نے اس بات کو تسلیم کیا متعدد کمیونٹی اور عوامی بیت الخلاؤں کی صور تحال ٹھیک نہیں ہے اور اس میں سدھار کرنے کی شدیدضرورت ہے۔انہیں یہ جان کربیحد خوشی ہوئی کہ آٹھ سو سےزیادہ شہروں میں 33 ہزار سے زائد بیت الخلاء پہلے سے ہی گوگل میپ پر شہریوں کی تجاویز اور آرا حاصل کرنے کے لئے لائیو اور اوپن ہیں۔جناب انل بیجل نے مکانات اور شہری امور کی وزارت کے ذریعہ جاری کردہ ایس بی ایم ٹوائیلٹ مانیٹرنگ ٹول ڈیش بورڈ کی تعریف کی جو کہ شہری مقامی اداروں(یو ایل پی) کے لئے گورننس اور نگرانی آلہ کی حیثیت سے کام کرے گا۔اس کے ذریعہ شہری مقامی اداروں کو ان کے علاقے میں موجود عوامی بیت الخلاء کی صورتحال کی حقیقی تصویر پیش کی جائے گی اور انہیں ضروری کارروائی کرنے میں مدد فراہم ہوگی۔


    مکانات اور شہری ا مور کی وزارت کے سیکریٹری جناب درگا شنکر مشرا نے اس موقع پر سووچھ بھارت مشن(شہری) کی اب تک کی حصولیابیوں کو پیش کیا۔انہوں نے کہا کہ 19 ریاستیں اور مرکز کے زیرانتظام علاقے اپنے شہری علاقوںمیں پہلے ہی سے کھلے میں رفع حاجت سے پاک(او ڈی ایف) ہیں ۔ اسی طرح 94 فیصد سے زائد شہر اور قصبے پہلے سے ہی کھلے میں رفع حاجت سے پاک(او ڈی ایف) ہیں۔ ایسا اس لئے ممکن ہوسکاہے کہ تقریباً 60.53 لاکھ انفرادی سطح پر گھروں میں بیت الخلاؤں(مشن کے تحت مقرر کردہ 66 لاکھ ہدف میں سے 91.7 فیصد بیت الخلاؤں کی تعمیر ہوچکی ہے اور بقیہ بیت الخَلاؤں کی تعمیر کا کام جاری ہے)کی تعمیر اور 4.7 لاکھ کمیونٹی/ عوامی بیت الخلاؤں(مشن کے تحت مقرر کردہ 5.7 لاکھ بیت الخلاؤں کے ہدف میں سے 92.7 فیصد بیت الخلاؤں کی تعمیر ہوچکی ہے جبکہ بقیہ بیت الخلاؤں کی تعمیر کا کام جاری ہے) کی تعمیر اس مشن کے تحت کی گئی ہے۔ٹھوس فضلات کے بندوبست کے شعبے میں ملک میں پیدا ہونے والے کل فضلات میں سے 40 فیصد فضلات کو پروسیس کیاجارہا ہے،جبکہ 52 فیصد وارڈ فضلات کو اکٹھا کرنے کے عمل میں مصروف ہیں۔


    اس موقع پر‘‘ ہندوستان کے شہری جغرافیے کی تبدیلی:صفائی ستھرائی سے متعلق کامیابی کی کہانیاں’’ کے عنوان سے ایک کتاب کا بھی اجراء عمل میں آیا جس میں ملک بھر سے صفائی ستھرائی سے متعلق بہترین طریقہ کار کو پیش کیاگیا ہے۔اس کے ساتھ ہی‘‘کلیننگ اربن انڈیا’’ یعنی شہری ہندوستان کی صفائی اور ‘‘ ایڈوائزری آن پبلک اینڈ کمیونٹی ٹوائلٹس ’’ یعنی سرکاری اور عوامی بیت الخلاؤں سے متعلق ایڈوائزری کے نام سےقابل عمل عوامل کی تفصیلات سے متعلق دستاویزات جوکہ ایس بی ا یم ۔یو کی کہانی کو کامیاب بنانے میں تعاون پیش کیا ہے، بھی وزارت کے ذریعہ جاری کئے گئے ۔اس میں منصوبہ بندی، ڈیزائننگ، تعمیرات ،آپریشن،ر کھ رکھاؤ، عوامی اور کمیونٹی سہولتوں کی جدید کاری اور دیگر متعلقہ بنیادی ڈھانچوں سے متعلق مکمل طریقہ کار پر خصوصی توجہ مرکوز کی گئی ہے۔ علاوہ ازیں سووچھتا ہی سیوا مہم( 15 ستمبر تا 2 اکتوبر 2018 ) کے دوران شہری علاقوں میں کئے گئے مختلف اقدامات کو اجا گر کرنے کے لئے ایک کافی ٹیبل بک کا بھی اجراء عمل میں آیا۔


    اس ورکشاپ سے الگ ہٹ کر ایک نمائش کا بھی انعقاد کیاگیا جس میں ملک بھر میں صفائی ستھرائی سے متعلق مختلف ایجادات و اختراعات مثلاً خواتین، بزرگ شہریوں اور مخنثوں کے لئے خصوصی بیت الخلاء،مردوں کے لئے 4 ان 1 قابل استعمال پیشاب خانہ، پاخانہ کیچڑ اور سپیٹک مینجمنٹ سے متعلق ٹیکنالوجیوں کی نمائش کی گئی۔


    دن بھر شراکت داروں نے پاخانہ کیچڑ اور سپیٹک مینجمنٹ سے متعلق پائیدار ٹیکنالوجی حل کے بارے میں تبادلہ خیال کیا۔ پنجاب ، اڑیسہ، چھتیس گڑھ، مہاراشٹر،آندھرا پردیش اور تلنگانہ کی ریاستوں نے پریزٹیشن پیش کئے۔ورکشاپ کے شرکاء نے صفائی ستھرائی کے عمل میں اختراعات کے بارے میں بھی گفتگو کی اور یو ا یس اے آئی ڈی ، واٹر ہیلتھ اور سی ڈی ڈی سوسائٹی جیسے اداروں کے پینل نمائندوں کے ساتھ شہری صفائی ستھرائی میں نجی شعبے میں شراکت داری کے امکانات کو بھی تلاش کیا۔


    5844 U –

    
    
    (Release ID: 1553195) Visitor Counter : 11