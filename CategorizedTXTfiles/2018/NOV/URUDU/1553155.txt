      نائب صدر جمہوریہ ہند کا سکریٹریٹ

      اختراع ،بنی نوع انسان کی بہتری کے لئے ہوتی ہے : نائب صدر جمہوریہ
      
      بھارت ، تعلیم یافتہ ، محنتی نوجوانوں میں اختراع کے جذبے کو فروغ دےرہاہے
      
      بھارت کے پاس دانشورانہ املاک کے تحفظ کا ایک موثر اوربڑ ا نظام موجود ہے ، انہوں نے بین الاقوامی کانفرنس ’’ایشین پیٹنٹ اٹارنیز ایسوسی ایشن ‘‘ کا افتتاح کیا
      Posted On: 18 NOV 2018 8:42PM by PIB Delhi


    نئی دہلی 19 نومبر۔نائب صدرجمہوریہ ہند جناب ایم وینکیا نائیڈو نے کہا ہے کہ اختراع بنی نوع انسان کی بہتری کے لئے ہوتی ہے اور بھارت تعلیم یافتہ محنتی نوجوانوں میں اختراع کے جذبے کو فروغ دے رہا ہے ۔ وہ ’’ ایشین پیٹنٹ اٹارنیز ایسوسی ایشن‘‘ بین الاقوامی کانفرنس کا افتتاح کرنے کے بعد اجتماع سے خطاب کررہے تھے ۔ قانون وانصاف کے وزیر جناب روی شنکر پرساد ، کامرس اور صنعت کے وزیرجناب سریش پربھو ، 65 ملکوں سے زیادہ کے 1350 سے زیادہ شرکا اور دیگر شخصیتیں بھی اس موقع پرموجود تھیں ۔


    نائب صدر جمہوریہ نے انتہائی غریب لوگوں کی سماجی واقتصادی اور تکنیکی ترقی کی ضرورتوں کو بامعنیٰ انداز میں پورا کرنے کی کوششوں کی ضرورت پر زور دیا ۔ انہوں نے مزید کہا کہ معلومات اوردانشمندی ،ترقی کے سب سے زیادہ اہم عناصر ہیں ۔ انہوں نے کہا کہ یہ لازمی ہے کہ اختراع اور تخلیق کے درمیان ایک متوازن نظام اختیار کیا جانا ضروری ہے ۔


    نائب صدر جمہوریہ نے کہا کہ دانشورانہ حقوق املاک ، معلومات پر مبنی معیشت میں خصوصی اہمیت کی حامل ہیں ۔ انہوں نے کہا کہ دانشورانہ حقوق املا ک کے نئے نظام سے برادریوں میں خاص طور پر ایسے وقت میں جب دنیا نے علم کو برادری کے ایک محض سرمائے کے طور پر دیکھنا بند کردیا ہے تو اس نے اسے دانشورانہ املا ک کے طور پر دیکھنا شروع کردیا ہے ، سماجی لین دین اور ثقافتی قدروں میں ایک خاطر خواہ تبدیلی آتی ہے ۔


    سبھی معیشتوں میں تبدیلی لانے والے عناصر کے بارے میں اظہار خیال کرتے ہوئے نائب صدر جمہوریہ نے کہا کہ مرئی ٹھوس سرمایوں کو غیر مرئی سرمایو ں اور دانشوارنہ املاک میں منتقل کیا جارہا ہے ۔ بھارت اس بات کا پوری طرح اعتراف کرتا ہے کہ ٹکنالوجی ،سرمائے ، ترغیبی اختراع اور آئی پی سرمایوں کو راغب کرنے کئے لئے دانشورانہ املاک کے تحفظ کا ایک موثر اور بڑا نظام لازمی ہے ۔


    نائب صدر جمہوریہ نے کہا کہ جیسا کہ معاشرے ،دانشورانہ املا ک پر مبنی معیشت میں منتقل ہونے کے نئے مرحلے میں ہیں ، دانشورانہ حقوق املاک سے متعلق کوئی بھی ایسی بات مکمل نہیں ہوسکتی ،جس میں دانشورانہ مالکان کے حقوق اور ذمہ داریوں کے توازن پر غٰور نہ کیا گیا ہو ، نیز یہ تعریف نہ بیان کی گئی ہو کہ ایک صحیح ڈگر سے ہٹ کر نئی دانشورانہ املا ک کیا ہوتی ہے ؟


    جناب نائیڈو نے کہا کہ بھارت کا پیٹنٹ نظام ایسے کچھ رہنما اصولوں پر مشتمل ہے ، جو پہلےسے ہی بذات خود اس کے اندر موجود ہیں ، جن کا مقصد حقوق اور ذمہ داریوں کے درمیان ایک توازن پیدا کرنا ہے ۔ یہ اقدامات ٹی آر آئی پی ایس معاہدے سے مطابقت رکھتے ہیں ۔ ڈبلیو ٹی او کے ایک رکن کے طور پر بھارت نے کچھ قوانین تشکیل دئے ہیں ، جن سے عالمی نظام کی تکمیل ہوتی ہے ۔ قومی آئی پی آر پالیسی کو منظوری دی جاچکی ہے اور حکومت نے اس کی اشاعت مئی 2016 میں کردی تھی ۔


    نائب صدر جمہوریہ نے کہا کہ بھارت تعلیم یافتہ ، محنتی نوجوانوں میں انہیں ہنر مند بناکر اور اسٹارٹ اپ اور مدرا جیسی اسکیموں کے ذریعہ ان کی مدد کرکے اختراع کے جذبے کو فروغ دے رہا ہے ۔ انہوں نے مزید کہا کہ حکومت نے ایک ایسا ماحولیاتی نظام تشکیل دینے کے لئے ،جس سے مصنوعات سازی کو بڑھاوا ملے ، بہت سے اقدامات کئے ہیں اور اختراع اور مصنوعات سازی کے لئے آٹو صنعت ،اطلاعاتی ٹکنالوجی ، ہوابازی ، بایو ٹکنالوجی ، تیل اور گیس ،دواسازی ، الیکٹرانکس اور تفریح جیسے کلیدی شعبوں کی نشاندہی کی ہے ، جیسا کہ ان شعبوں میں ٹکنالوجی اور سرمایہ کاری کی زبردست گنجائش موجود ہے ۔


    یہ کہتے ہوئے کہ حکومت کا مقصد بھارت کو اگلے چند برسوں میں ایک سرے سے دوسرے سرے تک دواسازی کا ایک بڑا مرکز بنانا ہے ، نائب صدرجمہوریہ نے کہا کہ دانشورانہ املاک کے لئے حساس ، بھارت کی دواسازی کی صنعت کے بارے میں امید ہے کہ اس میں اگلے تین برسوں میں 15 فیصد سے زیادہ کی سالانہ شرح ترقی کا اضافہ ہوگا اور یہ 55 ارب امریکی ڈالرتک پہنچ جائے گی۔


    نائب صدرجمہوریہ کے خطاب کا متن مندرجہ ذیل ہے :


    ’’ مجھے اس طرح کی قانونی پیشہ وروں کے اجتماع میں اپنی موجودگی پر مسرت ہورہی ہے ۔ مجھے یہ جان کر خوشی ہوئی ہے کہ اس سالانہ کانفرنس میں 65 سے زیاد ہ ملکوں کے 1350 سے زیادہ شرکا ٔحصہ لے رہے ہیں ۔


    خود ایک وکیل کی حیثیت سے اور قانون سازیہ اور سرکاری پالیسی کے اپنے پس منظر کے حوالے سے میں اپنے نظریات ، دانشورانہ املاک کے ماہرین کے اس اجتماع کے ساتھ مشترک کرتے ہوئے خوشی محسوس کررہا ہوں ۔


    دانشورانہ املاک کے حقوق کا معاملہ ہمارے لئے مزید اہمیت اختیار کرگیا ہے کیونکہ بھارت پچھلے چند برسوں میں ،دنیا میں سب سے تیزی سے ابھرتی ہوئی معیشت کے طور پر منظر عام پر آیا ہے ۔ اگلے چند برسوں میں 7.5فیصد کی ممکنہ ترقی کے ساتھ ، جیسا کہ آئی ایم ایف اور عالمی بینک نے پیش گوئی کی تھی۔ آج کی دنیا میں ہم سرمایہ کاری کے لئے سب سے زیادہ پسندیدہ ملکوں میں سے ایک ملک بن گئے ہیں ۔


    دانشورانہ املاک کا موضوع ’’ پالیسی سازوں ، حکومتوں ،قانونی برادری ، غیر سرکاری تنظیموں ، ماہرین تعلیم اور تحقیقی اداروں کے مابین مباحثے کا سب سے زیادہ گرم موضوع رہا ہے ۔


    بھارت کے قدیم نسخوں میں کہا گیا ہے کہ


    نہ چور ہاریم نہ چہ راج ہاریم


    نہ بھرات بھاجیم نہ چہ بھارکاری


    ویہ یہ کرتے وردھتے نتیم


    ودیا دھنن سرو دھن پر دھانم


    ’’علم ایک خزانہ ہے ،جسے چرایا نہیں جاسکتا ، نہ ہی اسے حکومت ضبط کرسکتی ہے اور نہ ہی اسے بہن بھائیوں میں بانٹا جاسکتا ہے ۔ اسے ایک جگہ سے دوسری جگہ لے جانا کوئی بوجھ نہیں ہے ، جب یہ دوسروں کو دیا جاتا ہے تو اس میں اضافہ ہوتا ہے ۔ علم ایک خزانہ ہے ، جو دیگر دولتوں سے بہتر ہے ۔ ‘‘


    بھارت کی طرح زیادہ ترثقافتوں میں علم کی تقسیم کا اصول ناقابل تبدیلی ہے ۔ سماج ، علم کے حصول کو معمولی سمجھتا ہے ۔ یہ کسی فرد کا فطری حق ہے ۔ یہ ناقابل مداخلت اور مفت ہے ۔


    البتہ اب دنیا کی مارکیٹ میں علم اور دانشمندی کی اہمیت کو محسوس کیا جانے لگا ہے جو ترقی کے اہم ترین عناصر ہیں ۔


    ہم زمینی وسائل کی جاگیردارانہ ملکیت والی زمین پرمبنی زرعی معیشت سے ہٹ کر مشین پرمبنی صنعت کاری پر آگئے ہیں ۔ ہم نے مالی اور سرمائے کی عالمی تحریکیں دیکھی ہیں ،جس سے کثیر ملکی کارپوریشنوں کے پیشہ ورانہ بندوبست ، معلومات اور ڈیٹانیٹ ورکس نیز دانشورانہ املا ک پر مبنی علمی معیشت کی راہ نکلتی ہے ۔


    لیکن ارتقا کے ہرمرحلے کی طرح دانشورانہ حقوق املاک کے نئے نظام سے بھی معاشروں کے سماجی اشتراک اور سماجی قدروں میں خاطر خواہ تبدیلی آتی ہے ۔ ہم علم کو محض کسی برادری کے اثاثے کے طور پر دیکھنے سے ہٹ گئے ہیں اور علم ایک دانشورانہ ملکیت بن گیا ہے ۔


    سبھی معیشتوں میں کامیابی کے کلیدی عناصر میں تبدیلی آگئی ہے ۔محض مرئی ، ٹھوس سرمایوں کے بجائے اب توجہ غیر مرئی سافٹ سرمایوں اور دانشورانہ املاک پر مرکوز ہوگئی ہے ۔ دانشورانہ املاک کی آبیاری اکیسویں صدی میں کامیابی کا ایک کلیدی عنصر بن کر ابھری ہے ۔


    ہم بھارت میں پوری طرح اعتراف کرتے ہیں کہ دانشورانہ املا ک کے تحفظ کا ایک موثر اور بڑا نظام ٹکنالوجی ،سرمائے ،ترغیبی اختراع اور آئی پی سرمایوں کی تشکیل کو راغب کرنے کے لئے لازمی ہے۔


    پیاری بہنو اور بھائیو!


    ہماری خواہش بھی ہے اور گنجائش بھی ہے کہ ہم مصنوعات سازی میں نئی ٹکنالوجی اختیار کریں ۔ ہمارے ملک میں معیشت کو فروغ دینے کے لئے ’’ میک ان انڈیا‘‘ حکومت کی طرف سے شروع کئے گئے کلیدی پروگراموں میں سے ایک ہے ،جس کا مقصد بھارت کو مصنوعات سازی کے ایک عالمی مرکز میں تبدیل کردینا ہے ۔ نشانہ یہ ہے کہ 2025 تک اس میں اضافہ کرکے اسے مجموعی گھریلو پیداوار کا 25 فیصد کردیا جائے ۔ ہمارے یہاں 65 فیصد آبادی ، 35 سال سے کم عمر کی ہے ، جو اپنی صلاحیت اور تعلیم کے لئے تخلیقی جگہیں ڈھونڈ رہے ہیں ۔ ہم اپنے تعلیم یافتہ محنتی نوجوانوں میں ، انہیں ہنرمند بناکر اور اسٹارٹ اپ اور مدرا جیسی اسکیموں کے ذریعہ مدددے کرا ختراع کے جذبے کو فروغ دے رہے ہیں۔ہم نے ایک ماحولیاتی نظام تشکیل دینے کے لئے بہت سے اقدامات کئے ہیں ، جن سے مصنوعات سازی کو فرو غ حاصل ہوتا ہے اور آٹو صنعت ، اطلاعاتی ٹکنالوجی ،ہوابازی ، بایو ٹکنالوجی ،تیل اور گیس ،دواسازی ، الیکٹرانکس اور اختراع اور مصنوعات سازی کے لئے تفریح جیسے کلیدی شعبوں کی نشاندہی کی گئی ہے ۔ ان شعبوں میں ٹکنالوجی اور سرمایہ کاری کی زبردست گنجائش موجود ہے ۔


    مثال کے طور پر 90 کروڑ موبائل ، ٹیلی فون صارفین اور تقریباََ 50 کروڑ انٹرنیٹ استعمال کرنے والوں کے ساتھ بھارتی مارکیٹ کے بارے میں امید ہے کہ یہ 2020 تک 40 کروڑامریکی ڈالر کی مارکیٹ بن جائے گی۔ ملک میں موبائل اور اس کے کل پرزے بنانے والے تقریباََ 100 کارخانے ہیں ۔معیشت کو ڈجیٹل بنانے کی پالیسی کی وجہ سے پچھلے چند برسوں میں ڈجیٹل لین دین میں 300 گنا امریکی ڈالر کا اضا فہ ہوا ہے ۔


    دانشورانہ املا ک کے تئیں حساس ، بھارت کی دواسازی کی صنعت کے بارے میں امید ہے کہ اس کی سالانہ شرح ترقی اگلے تین برسوں میں 15 فیصد کی شرح سے 55 ارب امریکی ڈالر تک پہنچ جائے گی۔


    آب وہوا میں تبدیلی اور عالمی تابکاری سے نمٹنے کے لئے ہم ترقی کی ماحول دوست حکمت عملی پر توجہ دے رہے ہیں تاکہ دیرپا ترقی کو بڑھاوادیا جاسکے ۔ بھارت رفتہ رفتہ بجلی سے چلنے والی گاڑیوں کی طرف راغب ہورہا ہے ۔ حکومت کا منصوبہ ہے کہ وہ 2030 کے بعد سے بھارت میں فروخت ہونے والی ہر کار کے لئے یہ لازمی کردے کہ وہ بجلی سے چلنے والی کارہے ۔


    ماحول دوست معیشت میں منتقل ہونا بھی تجارت کا ایک دلچسپ موقع ہے ۔


    صنعت کی تیز ترقی کے ساتھ ساتھ جی ایس ٹی اور دیوالیہ پن اور نادہندگی ضابطے جیسے بہت سے اقدامات اور اصلاحات کئے گئے ہیں ، جس کے نتیجے میں عالمی بینک کی ’’ تجارت کو آسان بنانے ‘‘ کی فہرست میں بھارت کے درجے میں بہتری آئی ہے ۔2016 میں بھارت 130ویں مقام پر تھا جبکہ 2018 میں یہ 77 ویں مقام پر آگیا ہے ۔


    جیسا کہ سماج ،دانشورانہ املا ک پر مبنی معیشت کے نئے مرحلے سے گزررہا ہے ، مجھے یہ معلوم ہے کہ دانشورانہ حقوق املا ک کی کوئی بات اس سوال کے بغیر مکمل نہیں ہوتی کہ دانشورانہ املاک کے حامل لوگوں حقوق اور ذمہ داریوں کے درمیان کس طرح تواز ن قائم کیا جائے ۔ ایک صحیح اور نئے انداز کی دانشورانہ املاک کیا ہوتی ہیں ؟ کوئی شخص تیار فارم یا فیکٹری کی کسی شے کی لاگت کا اندازہ کرسکتا ہے ، لیکن کسی تحقیق والی شے کی حقیقی قیمت کیسے بتائی جائے اور کب تک بتائی جائے ؟


    ٹی آر آئی پی ایس معاہدے میں’’ مصنوعات سازوں کے باہمی فائدے اور ٹکنالوجی والے علم کے استعمال نیز سماجی اور اقتصادی بہبود کے لئے ایک سازگار انداز ، اور حقوق او ر ذمہ د اریوں کے ایک تواز ن‘‘ کی بات کہی گئی ہے ۔ ٹی آر آئی پی معاہدے میں اس کے ارکان کو اجازت دی گئی ہے کہ وہ ایسے مناسب اقدامات کرے ، جو ’’ صحت عامہ کی حفاظت اور تغذیہ کے لئے لازمی ہوں اور اہمیت کے حامل شعبوں میں مفاد عامہ کو فروغ دینے کے لئے لازمی ہوں ۔ ‘‘


    اختراعی اورتخلیقی توازن کے نظام کو اختیار کرکے غریب سے غریب آدمی کی ضرورتو ں کو سماجی اور اقتصادی اور ٹکنالوجیکل ترقی کو موثر بنانے کے لئے کوششیں ضروری ہیں ۔


    بھارت کا پیٹنٹ نظام ایسے کچھ رہنما اصولوں پر مشتمل ہے ، جو پہلےسے ہی بذات خود اس کے اندر موجود ہیں ، جن کا مقصد حقوق اور ذمہ داریوں کے درمیان ایک توازن پیدا کرنا ہے ۔ یہ اقدامات ٹی آر آئی پی ایس معاہدے سے مطابقت رکھتے ہیں ۔ ڈبلیو ٹی او کے ایک رکن کے طور پر بھارت نے کچھ قوانین تشکیل دئے ہیں ، جن سے عالمی نظام کی تکمیل ہوتی ہے ۔ قومی آئی پی آر پالیسی کو منظوری دی جاچکی ہے اور حکومت نے اس کی اشاعت مئی 2016 میں کردی تھی ۔


    حکومت ہند کی ’’ ایکٹ ایسٹ ‘‘ پالیسی میں ایشیا بحرالکاہل خطے کے اپنے پڑوسی ملکوں کے ساتھ موجودہ تعلقات میں گہرائی پیداکرنے کی بات کہی گئی ہے ۔ اس خطے میں زیادہ تر ملکوں کے ساتھ بھارت کے ،اقتصادی اور ثقافتی تعلقات کافی مضبوط ہیں ۔


    میں خواہش کرتا ہوں کہ آپ ، مالکان اور دانشورانہ املا ک کا استعمال کرنے والوں کے مفادات کو پورا کرنے کے مقصد سے دانشورانہ املاک کے حقوق کو عالمگیر سطح پر آگے بڑھانے اور فروغ دینے کا اپنا کام جاری رکھیں گے ۔


    میں اے پی اے اے ( بھارتی گروپ ) کو بھی مبارکباددیتا ہوں کہ اس نے یہ میٹنگ بھارت میں کی اور دانشورانہ املاک سے متعلق پیشہ وروں اور اس کے لئے عالمی سطح پر کام کرنے والوں کے لئے ایک پلیٹ فارم مہیا کیا ،جس کے ذریعہ نت نئے خیالات اور معلومات ایک دوسرے کو بہم پہنچائی جاتی ہیں۔ میں خواہش کرتا ہوں کہ یہ کانفرنس عظیم ثابت ہو اور ملک میں آپ کا قیام اچھا قیام رہے۔


    جے ہند !


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس ۔رم


    U- 5839

    
    
    (Release ID: 1553155) Visitor Counter : 2
    
    
      Read this release in: English , Hindi