      جہاز رانی کی وزارت

      جناب نتن گڈکری نے نیروبی میں پائیدار نیلی معیشت کانفرنس سے خطاب کیا: نیلی معیشت ہندوستان کی اقتصادی ترقی کے ایجنڈے کا ایک اہم پہلو ہے
      
      وزیر موصوف نے کینیا کے ٹرانسپورٹ وزیر سے بھی ملاقات کی، جہاز بنانے ، کوسٹ گارڈ جہازوں اور ماہی گیروں ٹرالروں کو بنانے میں تعاون کی پیشکش کی
      
      وزراء نے اعتراف کیا کہ افریقہ، ہندوستانی الیکٹرک گاڑیوں اور دو پہیہ گاڑیوں کے لئے ایک اچھا بازار ثابت ہوسکتا ہے

      Posted On: 28 NOV 2018 8:23PM by PIB Delhi

    نئی دہلی، 28 نومبر/جہاز رانی، سڑک نقل وحمل اور شاہراہوں ، آبی وسائل، دریاؤں کی ترقی اور گنگا کی بازیابی کے مرکزی وزیر جناب نتن گڈ کری نے کہا ہے کہ ہندوستان نے انڈین اوشین رم ایسوسی ایشن( آئی او آر اے) کے فریم ورک کے ذریعہ نیلی معیشت کو پائیدار، مجموعی اور افراد پر مرکوز نیلی معیشت کی ترقی کی توثیق کی ہے۔ انہوں نے کہا کہ نیلی معیشت ہندوستان کی اقتصادی ترقی کا ایک اہم پہلو ہے۔ اور ہماری 95 فیصد سے زیادہ تجارت سمندر کے ذریعہ کی جاتی ہے۔ جناب نتن گڈ کری، آج نیروبی میں پائیدار نیلی معیشت کانفرنس سے خطاب کررہے تھے۔ اس دو روزہ کانفرنس کی میزبانی کینیا، کناڈا اورجاپان مشترکہ طور پر کررہے ہیں۔


    ہندوستان نے اپنی ترقی کی بنیادسمندر ورسائل پر رکھی ہے کی اہمیت پر زور دیتے ہوئے جناب نتن گڈ کری نے کہا کہ اس سلسلے میں ہمارے قومی نظریے کی عکاسی ہمارے وزیراعظم جناب نریندر مودی کے نظریے ساگر۔ خطے میں سب کی حفاظت اور سب کی ترقی کی اصطلاح کے طور پر واضح طور پر نظر آتی ہے۔


    انہوں نے کہا کہ وزیراعظم کا قول ہے کہ ہندوستان کے قومی پرچم میں نیلا چکر نیلی معیشت کی صلاحیت کی عکاسی کرتا ہے اور انہو ں نے یقین دلایا ہے کہ حکومت ہند کی وزارت جہاز رانی اس مکمل صلاحیت کو تسلیم کرنے کے لئے عہد بستہ ہے۔


    وزیرموصوف نے جناب نتن گڈ کری نے حکومت کے امید افزا ساگر مالا پروگرام کے بارے میں بات کی اور کس طرح اس نے ہندوستان میں سمندری لوجسٹکس میں انقلاب برپا کیا اور پورٹ(بندرگاہ) پر مبنی ترقی کی قیادت کی ہے۔ انہو ں نے بتایا کہ اس پروگرام کے تحت 2020 تک 600 سے زائد پروجیکٹوں جن کے لئے 120 بلین ڈالر( تقریباً 8 لاکھ روپے) کا بڑا سرمایہ رکھا گیا ہے۔ اس سے ہر سال لوجسٹکس پر 6 بلین ڈالر کی بچت ہوگی اور بندرگاہوں کی صلاحیت میں اضافہ کرنے سے 10 ملین نئی نوکریاں پیدا کرنے کے مواقع حاصل ہوں گے۔ بندرگاہوں کی صلاحیت میں 800 ملین میٹرک ٹن سالانہ( ایم ایم ٹی پی اے) سے مجموعی طور پر 3500 ایم ایم ٹی پی اے تک کا اضافہ ہوگا۔ اس پروگرام کے تحت ہر مقام پر ساحلی (کوسٹل) معاشی زون(سیز) کو فروغ دیا جارہا ہے جس پر ہر مقام پر 150 ملین ڈالر کاخرچ آئے گا۔ یہ نیلی معیشت کی کائنات اصغر بن جائیں گے جن میں صنعتوں اور شہروں کی ترقی شامل ہوگی جو سمندر پر منحصر ہوگی اورسمندری رابطوں کے ذریعہ عالمی تجارت میں تعاون دے گی۔


    جناب نتن گڈ کری نے مزید کہا کہ یہ پروگرام، اسکل(نہر) کی کمی کے تجزیے، سمندری وسائل کے پائیدار استعمال کے لئے ساحلی معاشروں کی ہنر مندی کے فروغ مراکز میں تربیت، جدید ماہی گیری تکنیکوں اور ساحلی سیاحت کے ذریعہ ساحلی معاشروں اور وہاں کے لوگوں کی ترقی پر توجہ مرکوز کرتا ہے۔ اس مقصد کے لئے، ہندوستان کے مختلف ساحلی اضلاع میں 1.10 بلین ڈالر کی سرمایہ کاری کا منصوبہ ہے۔ اس کے علاوہ، ساحلی علاقوں میں متعدد سبز پہلو کی شروعات کی جارہی ہے جن میں مختلف بندرگاہوں پر 31 ایم ڈبلیو کیپٹو شمسی توانائی کی پیداوار کامنصوبہ، تیل کے بکھراؤ یا پھیلنے کے رد عمل(ریسپونس) کی سہولت اور بندرگاہوں پر بے کار اور گندے پانی کے دوبارہ استعمال کے طریقوں کی شناخت شامل ہیں۔


    پائیدار ترقی میں نجی( پرائیویٹ) شعبے کے رول کی اہمیت کا ذکر کرتے ہوئے جناب گڈ کری نے کہا کہ فیڈریشن آف انڈین چیمبرس آف کامرس اینڈ انڈسٹری(ایف آئی سی سی) نے اس میں 2016-17 میں رہنمائی کی اور ایک ٹاسک فورس تشکیل دی جس کا کام نیلی معیشت شعبے میں ہندوستان کی مصروفیات پر ایک کاروباری ماڈل تیار کرنا ہے۔


    جناب گڈ کری نے کینیا کے کابینی سیکریٹری(وزیر) ٹرانسپورٹ، انفرا اسٹرکچر، ہاؤسنگ، شہری ترقی جناب جمیز وینینا ماچاریہ کے ساتھ بھی تبادلہ خیال کیا۔ اس ملاقات کے دوران وزیر موصوف نے کینیا کو جہازوں کو بنانے، کوسٹ گارڈ کے لئے جہازوں اور ماہی گیروں ٹرالروں کو تیار کرنے میں ہندوستان کے تعاون کی پیش کش کی۔


    انہوں نے کہا کہ وزیر کو ہندوستان آنے اور جہاز بنانے میں کوچن شپ یارڈ لمٹیڈ کی مہارتوں کو دیکھنے کے لئے مدعو کیا جس کی ابھی قائم کئے گئے کوشٹ گارڈ آف کینیا نیز گہرے سمندر میں ماہی گیری کے لئے ٹرالروں کے لئے ضرورت ہے۔


    جناب گڈ کری نے ہندوستان میں بنائے جارہے الیکٹرک کاروں اور گاڑیوں جن کو کینیا کے بازاروں میں لایاجاسکتا ہے پر بھی روشنی ڈالی۔ انہوں نے ہندوستان کار مینو فیکچروں کو افریقہ کے بازاروں کے لئے کینیا میں اسمبلی پلانٹ لگانے کی بھی ترغیب دی۔


    کینیا کے وزیر نے ہندوستان کو کینیا میں جہاز بنانے کی پیشکش کی۔ انہوں نے مزید کہا کہ نیلی معیشت کے علاوہ بھی مختلف میدانوں میں بھی باہمی تعاون کو فروغ دیاجاسکتا ہے۔ انہوں نے اپنے ملک سے ہندوستان میں موجودہ میڈیکل سیاحت پر روشنی ڈالی اور کہا کہ باہمی مفاد میں راست پروازوں کو بڑھانے سے اس کاروبار کی حوصلہ افزائی ہوگی۔ انہوں نے رائے دی کہ ہندوستان میں دو پہیہ گاڑیوں کی مینو فیکچرنگ اور کینیا اور بقیہ افریقہ میں دستیاب ان کے لئے بڑے بازاروں سے ہندوستانی کمپنیوں کے لئے سرمایہ کاری کے اچھے مواقع ملیں گے۔


    کینیا کے وزیر نے کہا کہ وہ ہندوستان کے دورے کے متمنی ہیں۔ دونوں ملکوں کے درمیان سرکاری سطح کی میٹنگوں کے لئے جو بعد میں ہندوستان میں منعقد ہوں گی کے لئے ایجنڈہ تیار کیاجانا ہے۔


    ***********


    U – 5966

    
    
    (Release ID: 1554163) Visitor Counter : 3