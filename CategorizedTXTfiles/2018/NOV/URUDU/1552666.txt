      سٹرک ٹرانسپورٹ اور شاہراہوں کی وزارت

      نتن گڈکری 15؍نومبر کو ممبئی میں ٹول آپریٹ ٹرانسفر سے متعلق روڈشو میں شرکت کریں گے
      
      قومی شاہراہوں کی ترقی کی اتھارٹی کے ذریعے چوتھے روڈ شو میں ٹول آپریٹ ٹرانسفر کے دوسرے بنڈل کیلئے سرمایہ کاروں کو مدعو کیا جائے گا

      Posted On: 13 NOV 2018 8:28PM by PIB Delhi

    نئیدہلی، 13 ؍نومبر، سڑک، ٹرانسپورٹ و شاہراہوں ، جہاز رانی، آبی وسائل، دریا کی ترقی اور گنگا کی احیاء کےمرکزی وزیر جناب نتن گڈکری اس ماہ کی 15 تاریخ کو ممبئی میں ٹول آپریٹ ٹرانسفر کے دوسرے بنڈ ل سے متعلق ایک روڈ شو میں شرکت کریں گے۔ قومی شاہراہوں کی اتھارٹی کے ذریعے ممبئی میں ہوٹل حیات ریجنسی سہار ایئرپورٹ روڈ پر صبح ساڑھے دس بجے اس پروگرام کا اہتمام کیا جائے گا۔ روڈ شو کا مقصد سرمایہ کاروں کو مدعو کرنا ہے تاکہ وہ ٹول آپریٹ ٹرانسفر (ٹی او ٹی) پروجیکٹوں کا حصہ بنیں۔ قومی شاہراہوں کی اتھارٹی نے اس سال اگست اور ستمبر میں نئی دلی ، نیویارک اور ٹورنٹو میں کامیابی کے ساتھ روڈ شوز کا اہتمام کیا۔


    ٹول آپریٹ ٹرانسفر قومی شاہراہوں کے پروجیکٹوں پر پیسہ لگانے کےلئے ایک ماڈل ہے۔ سرمایہ کار طویل مدتی ٹول کلیکشن کے حقوق کے بدلے میں لَم سَم ادائیگی کرتے ہیں۔ یہ رعایت 30 سال کی مدت کے لئے ہے۔ 49فیصد تک کی ڈِس انویسٹمنٹ کی رعایت کی مدت دو سال تک ہے۔


    آندھرا پردیش اور گجرات کی ریاستوں میں تقریباً 681 کلو میٹر طویل سڑکوں پر مشتمل 9 پروجیکٹوں کا پہلا ٹی او ٹی ٹھیکہ 2018 میں دیا گیا تھا۔غیر ملکی سرمایہ کاروں کی طرف سے ان میں زبردست دلچسپی دکھائی گئی تھی۔ ٹی او ٹی بنڈل ایک کا ٹھیکہ 9.681کروڑ روپے کے بدلے میکری کو دیا گیا تھا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    
    
    م ن ۔ح ا ۔ک ا


    U- 5755


    

    
    (Release ID: 1552666) Visitor Counter : 8