      امور داخلہ کی وزارت

      بی بی آر اینڈ ڈی ، ڈاکٹر آنند سوروپ گپتا یادگاری لیکچر اور تحقیقاتی ایجنسیوں کے سربراہان کی دوسری قومی کانفرنس کا انعقاد کریگا
      Posted On: 28 NOV 2018 1:46PM by PIB Delhi


    نئیدہلی۔ 28 ؍نومبر۔پولیس کا تحقیق وترقی کا بیورو (بی پی آر اینڈ ڈی) کل ڈاکٹر آنند سوروپ گپتا یادگاری لیکچر اور تحقیقاتی ایجنسیوں کے سربراہان کی دو سال میں ایک بار ہونے والی دوسری قومی کانفرنس کا انعقاد کررہے ہیں۔ سی بی آئی کےسابق ڈائرکٹر جناب ڈی آر کارتکین 29نومبر 2018 کو افتتاحی اجلاس کے دوران آنند سوروپ گپتا یادگاری لیکچر دیں گے، جس کا موضوع ہے ’’نئے دور کے جرائم کے سلسلے میں ،سب کی شمولیت والی پولیسنگ‘‘ جبکہ بھارت کے سپریم کورٹ کے جج ،جسٹس مدان بی لوکُر 30 نومبر 2018 کو، اختتامی خطبہ دیں گے۔


    اس دو روزہ کانفرنس میں مختلف قانونی پہلوؤں اور طریقوں نیز تحقیقات کے معیار کو بہتر بنانے کیلئے ٹیکنالوجی کے استعمال اور مؤثر استغاثہ پر بات چیت کی جائے گی۔ اس کانفرنس کا موضوع ہے ’’نئے دور کے جرائم کے سلسلے میں پولیس تحقیق کاروں کی صلاحیت سازی‘‘ ۔


    ریاستی کرائم برانچ اور اقتصادی جرائم سے متعلق ونگ (ای او ڈبلیو) ،خصوصی ٹاسک فورس (ایس ٹی ایف) جیسی ریاستی پولیس کی تحقیقاتی ایجنسیوں کے سربراہان وغیرہ ، تحقیقات کے مرکزی بیورو (سی بی آئی) ، قومی تحقیقاتی ایجنسی (این آئی اے) ، انفورسمنٹ ڈائرکٹوریٹ (ای ڈی) فائنانشیل انٹلی جنس یونٹ (ایف آئی یو) ، شدید جعلسازی کا تحقیقاتی دفتر (ایس ایف آئی او) اور جنگلاتی زندگی سے متعلق جرائم کی روک تھام کا بیورو (ڈبلیو سی سی بی) وغیرہ جیسی مرکزی تحقیقاتی ایجنسیوں کے ساتھ شرکت کریگا۔ پولیس کے سپرنٹنڈنٹ ، ڈپٹی ایس پی اور پولیس کی جدید ترین سطح کی تحقیقات سے متعلق پولیس انسپکٹروں کو بھی کانفرنس میں مدعو کیا گیا ہے۔ امید ہے کہ سبھی ریاستوں / مرکز کے زیر انتظام علاقوں کے 200 سے زیادہ مندوبین اس کانفرنس میں شرکت کریں گے۔


    اس کانفرنس کا اہتمام بہت سی مرکزی تحقیقاتی ایجنسیوں ، اکیڈمیوں ، ریاستوں اور صنعتوں کے اشتراک سے کیا جارہا ہے۔ یہ ایجنسیاں تحقیقات اور استغاثہ سے متعلق مختلف موضوعات پر معلومات ایک دوسرے کو بہم پہنچائیں گی۔


    کانفرنس کے کچھ بڑے موضوعات اور کانفرنس کے شرکاء اس طرح ہیں:

      * دہشت گردی سے متعلق جرائم کی تحقیقات : قومی تحقیقاتی ایجنسی (این آئی اے)
      * این ڈی پی ایس کیسوں کی تحقیقات: منشیات کنٹرول بیورو (این سی بی)
      * تحقیقات اور استغاثہ سے متعلق ریاست کے بہترین طور طریقے
      * جنگلاتی زندگی سے متعلق جرائم کی تحقیقات: جنگلاتی زندگی سے متعلق جرائم کا کنٹرول بیورو (ڈبلیو سی سی بی)
      * مالی انٹلی جنس اور تحقیقات: مالی انٹلی جنس یونٹ (ایف آئی یو)
      * اقتصادی جرائم کی تحقیقات: انفورسمنٹ ڈائریکٹوریٹ (ای ڈی)
      * سائبر جرائم کی تحقیقات
      * تحقیقات کے لئے خلا پر مبنی ٹیکنالوجی کا استعمال: بھارت کی خلائی تحقیق کی تنظیم (اسرو)
      * تحقیقات سے متعلق تازہ ترین قانونی سہولیات اور سپریم کورٹ کی ہدایات : نیشنل لا یونیورسٹی (این ایل یو)

    مندرجہ ذیل اجلاس میں سے ہر ایک میں تجربہ کاراور مختلف درجوں کے موجودہ اور ریٹائرڈ پولیس افسران جیسے پیشہ وروں سے معلومات حاصل کی جائے گی۔


    کانفرنس میں تحقیقات سے متعلق تازہ ترین ٹیکنالوجی اور سافٹ ویئر کی معلومات فراہم کی جائے گی اور سرکردہ صنعتی کمپنیاں اپنی ٹیکنالوجی کا مظاہرہ کریں گی نیز شرکاء اور مندوبین کو اس معلومات سے فائدہ حاصل ہوگا۔


    U-5955

    
    
    (Release ID: 1554086) Visitor Counter : 6
    
    
    
    
    

*