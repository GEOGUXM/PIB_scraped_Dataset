      نائب صدر جمہوریہ ہند کا سکریٹریٹ

      نائب صدرجمہوریہ نے کرتار پور راہ داری کے لئے سنگ بنیاد رکھا؛ اسے تاریخی دن قرار دیا؛راہ داری کو دونوں ملکوں کے درمیان ایک پل قرار دیا؛ گورونانک دیو جی کو نذرانہ عقیدت پیش کیا؛ دہشت گردی سے نمٹنے کے لئے عالمی اقدامات پر زور دیا
      Posted On: 26 NOV 2018 7:37PM by PIB Delhi


    نئی دہلی، 26 ؍نومبر، بھارت-پاکستان تعلقات میں ایک نئی شروعات اور دونوں ملکوں کے درمیان کشیدگی کو کم کرنے کے امکانات میں اضافہ کرتے ہوئے نائب صدر جمہوریہ ہند جناب ایم وینکیا نائیڈو نے آج بھارت کی جانب ڈیرہ بابانانک- کرتار پور صاحب راہ داری کی تعمیر کے لئے سنگ بنیاد رکھا۔ یہ راہ داری سکھ یاتریوں کو پاکستان کے کرتار پور میں واقع مقدس گورودارہ دربار صاحب کے دورے کے لئے راستہ فراہم کرے گی۔


    یہ سنگ بنیاد شری گورو نانک دیو جی کی 550 ویں سالگرہ کے موقع پر رکھا گیا ہے۔


    نائب صدرجمہوریہ نے سنگ بنیاد رکھتے ہوئے آج کے دن کو تاریخی دن قرار دیتے ہوئے کہا کہ یہ ہماری طویل عرصے سے التوا میں پڑی مانگ تھی کہ ہندوستانی سکھ بہنوں اور بھائیوں کو آسانی کے ساتھ کرتارپور کے مقدس مقام کا دورہ کرنے کا موقع مل سکے۔


    اس بات کی طرف اشارہ کرتے ہوئے اس راہ رادی پر اب سے دو دہائی پہلے تبادلہ خیال کیا گیا تھا ، انہوں نے کہا کہ جو خواب طویل عرصے سے التوا میں تھا وہ آج پورا ہونے جارہا ہے۔ آج کے دن جیسا کوئی دوسرا دن نہیں۔ انہوں نے زور دے کر کہا یہ حقیقی طور پر ایک زبردست تبدیلی کا لمحہ ہے۔


    اس بات پر خوشی کا اظہار کرتے ہوئے کہ پاکستان نے اپنی جانب تمام سہولیات کے ساتھ ایک راہ داری قائم کرنے کی بھارت کی مانگ کو قبول کرلیا ہے ، جناب نائیڈو نے کہا کہ یہ راہ داری ایسی ہے جو گورو نانک دیو جی کے اس مقام سے ہمیں جوڑتی ہے ، جہاں انہوں نے اپنی زندگی کے آخری 18 سال گزارے تھے۔ گورو نانک دیو جی کو زبردست نذرانہ عقیدت پیش کرتے ہوئے انہیں ایک سنت ، دانشور ، شاعر ، گائیڈ اور انقلابی قرار دیا ، جس نے پچھلے ساڑھے پانچ سو سال سے انسانیت کو روشنی سے نواز رکھا ہے۔


    نائب صدرجمہوریہ نے راہ داری کو دونوں ملکوں کے عوام کے درمیان ، جن کی تہذیب یکساں ہے ، ایک پل قرار دیتے ہوئے کہا کہ یہ راہ داری نئے دروازے اور نئے امکانات کھولتی ہے اور دونوں ملکوں کے عوام کو محبت ، بھائی چارے اور مشترکہ روحانی وراثت کے دھاگوں سے جوڑنے کے لئے نئے عزم کو فروغ دیتی ہے۔ انہوں نے مزید کہا کہ یہ راہ داری امن ، ہم آہنگی اور انسانیت کی خانقاہ کی جانب جانے والی راہ داری ہے ، جو دنیا کو ایک خاندان کے آفاقی نظریے اور انسانیت کی خدمت کے نظریئے سے جوڑتی ہے۔


    جناب نائیڈو نے کہا کہ عہد قدیم سے ہی ہندوستان اس بات پر یقین رکھتا ہے کہ پوری دنیا ایک بڑا خاندان ہے۔ انہوں نے زور دیا کہ آج کی تقریب بھی اسی عہد کا اعادہ ہے۔


    گورو دیو جی کی 550 ویں سالگرہ کی یاد میں حکومت ہند کے ذریعے کئے جانے والے متعدد اقدامات کی ستائش کرتے ہوئے نائب صدر جمہوریہ نے کہا کہ ان کا ویژن وقت کی حد سے بالا تر ہے اور پہلے سے زیادہ آج کے دور سے مطابقت رکھتا ہے۔ انہوں نے اس بات پر خوشی کا اظہار کیا کہ مرکز اور ریاستی حکومت کرتار پور راہ داری کی تعمیر کے لئے سچے ٹیم انڈیا کے جذبے کے ساتھ کام کررہے ہیں۔


    دہشت گردی کی بڑھتی ہوئی لالچ کا ذکر کرتے ہوئے نائب صدر جمہوریہ نے کہا کہ یہ حقیقی طور پر ایک ایسا عالمی چیلنج ہے جس کے لئے عالمی اقدامات کی ضرورت ہے اور ہمیں اقوام متحدہ میں بین الاقوامی دہشت گردی پر ایک جامع کنونشن کو جلد از جلد مکمل کرنے کی خاطر ایک منصفانہ اور جلد اقدامات کرنے والے عالمی نظام کے لئے مل کر کام کرنا چاہئے۔ انہوں نے مزید کہا کہ ہم اس اندھیرے کو اور زیادہ پھیلنے کی اجازت نہیں دے سکتے۔


    نائب صدر جمہوریہ نے زور دے کر کہا کہ بھارت اپنے پڑوسیوں سمیت تمام ملکوں کے ساتھ امن کے ساتھ رہنے کا خواہاں ہے۔ انہوں نے مزید کہا کہ دہشت گردانہ حملوں میں بے گناہوں کی ہلاکت کی مذمت کرنے کی ضرورت ہے۔


    نائب صدرجمہوریہ نے کہا کہ اس خطے کو غریبی ، ناخواندگی اور صنفی امتیاز جیسے چیلنجوں کا سامنا ہے، جن سے جنگی پیمانے پر نمٹنے کی ضرورت ہے۔ انہوں نے مزید کہا کہ خطے کے عوام امن اور ترقی کے خواہاں ہیں اور ہر ایک کو اس سمت میں کرنا چاہئے۔


    اس موقع پر پنجاب کے گورنر وی پی سنگھ بدنور ، پنجاب کے وزیراعلیٰ کیپٹن امریندر سنگھ ، سڑک ٹرانسپورٹ ، شاہراہوں ، جہاز رانی اور آبی وسائل ، دریا کی ترقی اور گنگا کے احیاء کے مرکزی وزیر جناب نتن گڈکری ، خوراک کو ڈبہ بند کرنے کی صنعت کی مرکزی وزیر محترمہ ہرسمرت کور بادل ، ہاؤسنگ اور شہری امور کے وزیر مملکت (آزادانہ چارج ) جناب ہردیپ سنگھ پوری ، سماجی انصاف اور تفویض اختیارات کے وزیر مملکت جناب وجے سمپلا اور دیگر اہم شخصیات موجود تھیں۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 5928

    
    
    (Release ID: 1553930) Visitor Counter : 5