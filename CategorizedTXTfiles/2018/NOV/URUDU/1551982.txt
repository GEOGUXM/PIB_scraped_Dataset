      بجلی کی وزارت

      جموں وکشمیر میں ژالہ باری سے متاثرہ بجلی ترسیلی لائنوں میں پاور گرڈ کے ذریعہ بجلی سپلائی کی بحالی
      Posted On: 06 NOV 2018 12:09PM by PIB Delhi


    نئیدہلی 06 نومبر۔3 نومبر 2018 کی شام اور 4 نومبر 2018 کی صبح کے وقت جموں وکشمیر میں زبردست ژالہ باری ہوئی تھی ،جس کے نتیجے میں وادی کشمیر میں بجلی کی سپلائی کی عام صورتحال متاثر ہوئی تھی، تاہم پاور گرڈ کی جانب سے کی گئی فوری کارروائی کے نتیجے میں بجلی کی یہ سپلائی بحال ہوگئی ہے اور فی الحال جموں وکشمیر ریاست میں 1600 میگاواٹ نارمل لوڈ کی بجلی کی ضرورت کی تکمیل کی جارہی ہے۔


    جموں وکشمیر کے متعدد علاقو ں میں زبردست ژالہ باری کے نتیجے میں ریاست میں عام زندگی پر اثر پڑا تھا اور عوام کو وادی میں پاور بریک ڈاؤن کی صورتحال کا سامنا تھا ۔


    دونوں پاور گرڈ ترسیلی لائنیں 400 کلوواٹ کی ڈبل سرکٹ نیو وان پوہ – کشن پور اور 400 کلوواٹ کی ڈبل سرکٹ نیو وان پوہ – وا گورہ ،4 نومبر 2018 کی صبح تعطل کا شکار ہوگئی تھیں ،جیسے ہی یہ تعطل نوٹس میں آیا ، پاور گرڈ کی جانب سے فوری طور پر کارروائی عمل میں لائی گئی اورتقریباََ آدھے گھنٹے کے اندر ،پاور گرڈ کی تمام تر لائنوں میں بجلی کی سپلائی بحال ہوگئی ۔


    ژالہ باری کے دوران تین جے پی ڈی ڈی لائنیں یعنی 132 کلوواٹ کی میربازار –کل گام ، 132 کلوواٹ کی میر بازار – لیزر ، 132 کلوواٹ کی لسّی پور ہ- شوپیان کی ترسیلی لائنیں ٹاوروں کی ناکامی کی وجہ سے متاثر ہوگئیں۔مقامی سطح پر ترسیلی لائنوں کی بحالی جے کے پی ڈی ڈی اور پاور گرڈ نے مشترکہ طورپر انجام دیں ۔ اپنی جانب سے پاورگرڈ کی فوری بحالی کے لئےدرکا ر تمام تر امداد اور تعاون اور ماہر امدادی قوت فراہم کررہا ہے اور اس نے ہنگامی حالات بحالی نظام بھی تعینات کردیا ہے۔ اب پوری وادی میں بجلی دستیاب ہے اور متاثرہ جے کے – پی ڈی ڈی ترسیلی لائنوں کی سرگرمی سے مرمت کی جارہی ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5655

    
    
    (Release ID: 1551982) Visitor Counter : 13