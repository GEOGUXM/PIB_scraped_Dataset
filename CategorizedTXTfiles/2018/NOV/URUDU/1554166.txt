      وزارت اطلاعات ونشریات

      فلمیں یکسر تبدیلی لاسکتی ہیں: جناب الفانس کنن تھنم
      
      ’ڈان باس‘ نے افّی-2018 میں بہترین فلم کا ایوارڈ حاصل کیا
      سرگئی لوزنتسا نے گولڈن پیکاک ٹرافی جیتی
      سلیم خان کو سنیما میں ان کے زندگی بھر کے تعاون کے لئے افّی کے خصوصی ایوارڈ سے نوازا گیا
      ’واکنگ ود دی وِنڈ ‘کو آئی سی ایف ٹی- یونیسکو گاندھی میڈل سے نوازا گیا
      Posted On: 28 NOV 2018 8:30PM by PIB Delhi


    سیاحت کے مرکزی وزیر مملکت (آزادانہ چارج) جناب کے جے الفانس نے کہا ہے کہ فلموں کی ہندوستانی صنعت نے نہ صرف ہندوستان میں بلکہ دنیا کے دوسرے حصوں میں لاکھوں کروڑوں لوگوں کو خوش کیا ہے۔ انہوں نے کہا کہ فلمیں تبدیلی پیدا کرنے والی ہوسکتی ہیں۔ ہم نے دنیا میں کہیں نہیں دیکھا کہ فیچر فلم سینیٹری پیڈ یا بیت الخلاء کے موضوع پر بنائی گئی ہوں۔ وہ گوا کے پناجی میں بھارت کے 49ویں بین الاقوامی فلم فیسٹول کی افتتاحی تقریب سے خطاب کررہے تھے۔


    سیاحت اور فلموں کی صنعت کے درمیان تقابل پیش کرتے ہوئے جناب الفانس نے مزید کہا کہ فلموں کی صنعت اور سیاحت ایک دوسرے سے بہت قریبی تعلق رکھتی ہیںِ، کیونکہ ان دونوں کا مقصد لوگوں کو قریب لانا اور انہیں خوش کرنا ہے۔ ایک ایسے ملک میں جہاں لوگوں نے اپنے ملک کے لئے اپنی جانوں کی قربانی دی ہو، وہاں حقیقت پر مبنی تعجب خیز فلمی بنانے کے لئے بہت سے موضوع موجود ہیں۔


    اس موقع پر گوا کی گورنر محترمہ مردُلاسنہا ، پنجاب کے گورنر جناب وی پی سنگھ بدنور ، آیوش کے مرکزی وزیر مملکت (آزادانہ چارج ) جناب سری پد یسونائک، گوا کے ٹاؤن اور کنٹری پلاننگ کےو زیر جناب وجے سردیسائی، پارلیمنٹ کے رکن جناب منوج تیواری ، اطلاعات ونشریات کی وزارت کے سکریٹری جناب امت کھرے ، گوا کے چیف سکریٹری جناب دھرمیندر شرما ، مہمان خصوصی جناب انل کپور اور اطلاعات ونشریات کی وزارت کے سینئر عہدیدار موجود تھے۔


    اطلاعات ونشریات کی وزارت کے سکریٹری جناب امت کھرے نے حاضرین کا خیر مقدم کرتےہو ئے کہا کہ بھارت کے بین الاقوامی فلم فیسٹول (افّی) کی گولڈن جوبلی تقریبات کے لئے تیاریاں شروع ہوگئی ہیں۔ انہوں نے کہا کہ ہم 50 ویں ایڈیشن میں بھارت کی ہر ریاست اور ہر خطے ، افی کی تاریخ کو اجاگر کریں گے اور ملک کے تابناک کلچر کی بھی عکاسی کریں گے۔ انہوں نے کہا کہ مندوبین اور فلم کے چاہنے والوں کی جانب سے زبردست رد عمل کی وجہ سے یہ ضروری ہوگیا ہے کہ ہم مندوبین کے لئے سہولیات میں اضافہ کریں۔ انہوں نے مزید کہا کہ افی میں ہم مندوبین کے لئے زیادہ تعداد میں اسکرین نصب کرکے اور زیادہ شو کا اہتمام کرکے مزید سہولیات پیدا کریں گے تاکہ زیادہ سے زیادہ مندوبین اس فیسٹول میں شریک ہوں۔


    گوا کے ٹاؤن اور کنٹری پلاننگ کے وزیر جناب وجے سردیسائی نے کہا کہ قومی سنیما میں علاقائی سنیما نے بھی اپنا مقام حاصل کیا ہے۔ انہوں نے کہا کہ فلم سازوں کی اس بات کی لئے ہمت افزائی کرنی چاہیئے کہ وہ یہاں آئیں اور گوا کے طرز زندگی کے بارے میں جانیں۔


    معیاری سنیما کا 9 دن تک جاری رہنے والا فیسٹول آج گوا کے شیاماپرساد مکھرجی اسٹیڈیم میں منعقد رنگا رنگ تقریب کے ساتھ ختم ہوگیا۔ اس سال افّی کا موضوع تھا ’’سنیما کی خوشی کو پھیلاؤ‘‘ستاروں سے بھری اختتامی تقریب کے دوران گولڈن پیکاک ، سلور پیکاک ، لائف ٹائم اچیومنٹ ایوارڈ اور انڈین پرسنلٹی آف دی ایئر سمیت مختلف گراں قدر ایوارڈ عطا کئے گئے۔


    جناب کے جے الفانس نے جناب سلیم خان کو سنیما میں ان کے عمر بھر کے تعاون کے لئے افّی کے خصوصی ایوارڈ سے نوازا۔ سلیم خان کے بیٹے ارباز خان نے اپنے والد کی جانب سے یہ ایوارڈ حاصل کیا۔ سلیم خان نے 1970 میں بالی ووڈ فارمولے میں ایک نیا پن پیدا کرکے اور بالی ووڈ بلاک بسٹر فارمیٹ کا آغاز کرکےاور مغربی ڈاکو جیسی مسالہ فلم پیش کرکے ہندوستانی سنیما میں انقلاب برپا کیا تھا۔ سلیم خان نے ہی ’اینگری ینگ مین‘ (غصہ ور جوان) کیرکٹر قائم کرنے کے ساتھ امیتابھ بچن کے کیریئر کو لانچ کیا تھا۔


    سرگئی لوزنتسا کی ہدایت میں بنی یوکرین کی فلم ڈان باس نے افی -2018 کی بہترین فلم کا ایوارڈ حاصل کیا۔ یہ ایوارڈ گولڈ پیکاک کی ٹرافی ، سرٹیفکٹ اور 40 لاکھ روپے نقد رقم پر مبنی ہوتا ہے جسے ڈائریکٹر اور پروڈیوسر کے درمیان برابر تقسیم کیا جاتا ہے۔ ڈان باس میں مشرقی یوکرین کے خطے میں ہونے والی ایک ہائی برڈ جنگ کی کہانی پیش کی گئی ہے جس میں علیحدگی پسند گروپوں کے ذریعے وسیع پیمانے پر ہلاکتوں اور ڈکیتیوں کے ساتھ کھلا تصادم فلمایا گیا ہے۔ یہ ایک ایسی دنیا کی کہانی ہے جو سچائی کے بعد اور جعلی شناخت میں کھو چکی ہے۔


    بہترین ہدایت کار کا ایوارڈ لیجو جوس پیلی سری کو فلم ’ای- ما –یاؤ‘ کے لئے دیا گیا ہے جسے سلور پیکاک ٹرافی اور 15 لاکھ روپے نقد انعام سے نوازا گیا۔ الستاسیا کوستووِت کو یوکرین کی فلم ’وین دی ٹری فالس‘ کے لئے بہترین اداکارہ کے ایوارڈ سے نوازا گیا جبکہ چیمبن ونود کو فلم ’ای ما یاؤ‘ کے لئے بہترین اداکار کے سے ایوارڈ سے نوازا گیا۔دونوں کو سلور پیکاک ٹرافی کے ساتھ 10-10 لاکھ روپے نقد انعام سے نوازا گیا۔ ای ما یاؤ موت پر ایک زبردست طنزیہ فلم ہے جس میں یہ ظاہر کیا گیا ہے کہ کس طرح موت انسانی زندگی پر اثر انداز ہوتی ہے۔ چیمبن ونود نے ای شی کا رول ادا کیا ہے جو اس شخص کا بیٹا ہے جس نے اپنے والد کے بہترین آخری رسومات کا بندوبست کیا لیکن اس میں اسے بہت سی رکاوٹوں کا سامنا کرنا پڑا اور مختلف حلقوں سے الگ الگ رد عمل سامنے آئے۔ وین دی ٹری فالس ایک پانچ سالہ باغی لڑکی وِتکا اور اس کی دوسری کم عمر رشتے کی بہن لاریسا اور اس کے بوائے فرینڈ سیئر کی کہانی ہے۔ اس فلم میں دیہی یوکرین میں انتہائی غریبی ، جہالت اور نسل پرستی کو دکھایا گیا ہے جو سب سے قریبی شہر میں غیر معمولی صورت اختیار کرلیتی ہے۔ انستاسیا پوستووِت نے فلم میں لاریسا کا رول ادا کیا۔


    خصوصی جیوری ایوارڈ، جس میں سلور پیکاک ٹرافی اور 15 لاکھ روپے نقد کا انعام شامل ہے ، نیلکو لزاروو کو ان کی یاکُت فلم ’آگا‘ کے لئے دیا گیا۔ آگا میں یاکوتیا کے رہنے والے سیڈنا اور نانوک ،ایک بزرگ جوڑے کی کہانی کو فلمایا گیا ہے، جنہیں اپنی زندگی میں سخت چیلنجوں کا سامنا کرنا پڑا۔ البرٹو مونٹیراس II کو اسی ڈائریکٹر کی پہلی فیچر فلم کے لئے سنٹنری ایوارڈ دیا گیا، جو ان کی فلپینی فلم ریسپیٹو کے لئے دیا گیا۔


    آئی سی ایف ٹی –یونیسکو گاندھی میڈل لداخی فلم ’واکنگ ود دی ونڈ‘ کے لئے دیا گیا جسے پروین مورچھلے نے ہدایت دی ہے۔ یہ ایوارڈ ، جو فلم اور ٹیلی ویژن اور آڈیو ویوجول مواصلات کی بین الاقوامی کونسل (آئی سی ایف ٹی) اور یونیسکو کے ذریعے قائم کیا گیا ہے، ایسی فلم کو دیا جاتا ہے جس میں امن اور ہم آہنگی کی گاندھیائی اقدار کو اجاگر کیا جائے۔ واکنگ ود دی ونڈ ہمالیائی علاقے میں رہنے والے ایک 10 سالہ لڑکے کی کہانی پر مبنی ہے جس نے غلطی سے اپنے دوست کی اسکول کی کرسی توڑ دی تھی۔ ایوارڈ حاصل کرنے پر جناب پروین مورچھلے نے کہا کہ یہ ایوارڈ لداخ کے عوام کے نام ہے۔ پرتگالی اور اسپینی فلم لاس سیلن کوئیس کو ، جسے بیاٹرز سیگنر نے ڈائریکٹ کیا ہے ، آئی سی ایف ٹی –یونیسکو گاندھی میڈل کے زمرے میں خصوصی انعام سے نوازا گیا۔


    افّی -2018 کی اختتامی تقریب میں فلم اسٹار ارجن باجوا اور صوفی چودھری نے میزبانی کے فرائض انجام دیئے۔ اس تقریب میں ہندوستانی سنیما کی اہم شخصیات جیسے انل کپور ، راکُل پریت ، چترنگڈا سنگھ ، ڈیانا پینٹی، کیرتی سریش وغیرہ موجود تھے۔ اختتامی تقریب میں اداکار کبیر بیدی اور گلوکار بپن انیجا نے بھی اپنے فن کا مظاہرہ کیا جس سے حاضرین مسحور ہوگئے۔ ممبئی کے ڈانس گروپ XIX نے اپنے بہترین ڈانس سے سب کو دل جیت لیا۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 5968

    
    
    (Release ID: 1554166) Visitor Counter : 6