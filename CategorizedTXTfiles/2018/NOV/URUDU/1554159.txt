      قبائیلی امور کی وزارت

      درج فہرست قبائل کا قومی کمیشن امریکی شہری کے معاملے کی تفتیش کے لئے 4 سے 6 دسمبر کو انڈمان ونکوبار جزائر کا دورہ کرے گا جسے محفوظ قبائلیوں کی طرف سے ہلاک کئے جانے کا اندیشہ ہے
      Posted On: 28 NOV 2018 7:39PM by PIB Delhi


    نئی دہلی، 28 نومبر/درج فہرست قبائلیوں کے قومی کمیشن کے چیئرپرسن ڈاکٹر نند کمار سائی کی سربراہی میں درج فہرست کے قومی کمیشن کی 108 ویں میٹنگ میں آج انڈمان ونکوبار جزائر میں محفوظ قبائلیوں کی جانب سے امریکی شہری کو مبینہ طور پر ہلاک کئے جانے کے معاملے پر تبادلہ خیال کیا گیا۔کمیشن نے اس واقعہ پر وزارت داخلہ اور انڈمان ونکوبار جزائر کی انتظامیہ کی طرف سے پیش کی گئی رپورٹوں کا جائزہ لیا۔ قبائلی امور کی وزارت کے ایڈیشنل سیکریٹری نے انڈمان ونکوبار جزائر میں 30 جزائر کے لئے محدود ایریا پرمٹ میں چھوٹ کے وزارت کے فیصلے کے پس منظر کے بارے میں کمیشن کو با خبر کیا۔انہو ں نے یہ بھی بتایا کہ انڈ مان ونکوبار جزائر کی انتظامیہ کے قبائلی فلاح وبہبود کے سیکریٹری کی صدارت میں ایک پانچ رکنی کمیٹی تشکیل دی گئی ہے۔یہ کمیٹی انڈ مان ونکوبار جزائر کے لیفٹیننٹ گورنر کی طرف سے تشکیل کی گئی ہے تاکہ ادارہ جاتی میکانزم کا جائزہ لیاجاسکےتاکہ شمالی سینٹی نیل جزیرے میں غیرملکی شہریوں کے آنے کو روکاجاسکے اور مستقبل میں اس طرح کے واقعات کو روکنے کے لئے اقدامات تجویز کئے جاسکے۔


    کمیٹی 30 دن کے اندر اپنی رپورٹ پیش کرے گی۔


    درج فہرست قبائل کے قومی کمیشن کے چیئرپرسن نے کہا کہ اس افسوسناک واقعہ کے بعد شمالی سینٹی نیل جزیرے میں سینٹی نیلی قبائلیوں کی حساسیت میں کئی گنا اضافہ ہوا ہے اور لاش کو برآمد کرنے کے لئے کسی بھی جارحانہ قدم سے جزیرے میں امن وسکون پر برا اثر پڑے گا۔ انہوں نے بتایا کہ کمیشن 4 سے 6 دسمبر 2018 کو انڈمان ونکوبار جزائر کا دورہ کرے گا تاکہ ہندوستان کے آئین کی دفعہ 388 اے ( 5 اے ) کے تحت اس معاملے کی تحقیقات اور نگرانی کی جاسکے۔انہوں نے اس بات کو بھی دہرایا کہ شمالی سینٹی نیل جزیرے کی اصل شکل وصورت کو برقرار رکھنے کے لئے حکومت کی طرف سے تمام ضروری اقدامات کئے جائیں۔


    ***********


    U – 5970

    
    
    (Release ID: 1554159) Visitor Counter : 4