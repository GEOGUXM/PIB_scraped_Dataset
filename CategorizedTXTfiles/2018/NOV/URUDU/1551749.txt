      محنت اور روزگار کی وزارت

      مرکز غیر منظم شعبے کے ورکروں کو سماجی تحفظ فراہم کرانے کے لئے سنجیدہ کوشش کررہاہے:سنتوش گنگوار
      ای پی ایف او کے 66ویں یوم تاسیس تقریبات کے موقع پر وزیر موصوف نے ڈیجیٹل ‘‘کلیم ریسپٹ انٹری’’ سہولت کا 117 ضلع دفتروں میں ایک ساتھ افتتاح کیا

      Posted On: 02 NOV 2018 6:28PM by PIB Delhi

    نئی دہلی، 02 نومبر 2018؍محنت اور روزگار کے وزیر مملکت (آزادانہ چارج)، جناب سنتوش کمار گنگوار نے ای پی ایف او مستفدین کے پروویڈنٹ فنڈ، پنشن اور انشورنس (بیمہ) سے متعلق دعووں کو تیزی سے نپٹانے میں ڈیجیٹلائز خدمات مہیا کرانے کے لئے ایمپلائیز پروویڈنٹ فنڈ تنظیم (ای پی ایف او) کی ستائش کی۔ وزیر موصوف کل نئی دہلی میں ای پی ایف او کی 66ویں یوم تاسیس تقریبات کا افتتاح کررہے تھے۔ انہوں نے بتایا کہ حکومت غیر منظم شعبے کے ورکروں کو سماجی تحفظ فراہم کرانے کے لئے سنجیدہ کوششیں کررہی ہے۔ اس موقع پر وزیر موصوف نے آن لائن سہولت ‘‘کلیم ریسپٹ انٹری’’ کا ای پی ایف او کے 117اضلاع دفاتر میں جوا نہیں ڈیجیٹلی مربوط اور مستحکم بنانے میں مدد کرے گا، کا بھی افتتاح کیا۔ اس سے ممبران کو طویل ترین فاصلوں کو کم کرنے میں بھی مدد ملے گی۔


    جناب گنگوار نے مزید کہا کہ پردھان منتری روزگار پروتساہن یوجنا(پی ایم ار پی وائی) کے اچھے نتائج سامنے آرہے ہیں۔ اس اسکیم سے تقریباً 85 لاکھ نئے ملازمین کو فائدہ پہنچا ہے اور حکومت نے اسکیم کے لئے 2405 کروڑ روپے کاتعاون دیا ہے۔ پی ایم آر پی وائی اسکیم کے آغاز کا مقصد آجروں کو نئے روزگار فراہم کرانے کے لئے ترغیب دینا ہے۔ حکومت نئے ملازمین کے لئے تین سال کے لئے آجروں کو 12فیصد (8.33فیصد ای پی ایس + 3.67 ای پی ایف) کا تعاون دے رہی ہے۔ گزشتہ دو برسوں کے دوران ای پی ایف اواور ای ایس آئی سی کے فولڈ میں ایک کروڑ افراد جڑ گئے ہیں انہوں نے مزید کہا کہ انہوں نے حکام سے شکایتوں کے ازالہ میکنزم کو مؤثر طورپر تیزی سے نافذ کرنے اور وقت مقرر میں تمام شکایتوں کو سننے اور ان کی جانچ کو مکمل کر نے کو کہا ہے ۔


    جناب ہیرا لال سامریا، سیکریٹری برائے وزارت محنت اور روزگار نے بتایا کہ ملازمین اپنے تمام دعوے آن لائن حاصل کرسکتے ہیں۔ آجر اپنا تعاون آن لائن ادا کرسکتے ہیں اور پنشن یافتگان اپنا لائف سرٹیفکیٹ ڈیجیٹلی حاصل کرسکتے ہیں۔ انہوں نے کہا کہ ای پی ایف او کے لئے بھی اپنا تعاون دے رہا ہے۔ انہوں نے مزید کہا کہ ای پی ایف او نے 1952 میں اپنے آغاز سے اب تک ایک لمبی چھلانگ لگائی ہے اور 66برس کے عرصے میں متعدد میل کے پتھر قائم کئے ہیں۔


    سینٹرل پروویڈنٹ فنڈ کمشنر جناب سنیل برتھوال نے گزشتہ برس کے دوران ، ای پی ایف او کے ذریعے لئے گئے اقدامات اور حصولیابیوں کو اجاگر کیا ۔ انہوں نے کہا کہ ای پی ایف او سماجی تحفظ کے معیار اور اس تک رسائی کو وسیع کرنے کے تئیں عہد بستہ ہے۔ ضلع دفتروں سے ڈیجیٹل کنکٹی وٹی اوربین الاقوامی ملازمین ؍کامگاروں کی آن لائن ریٹرن سہولت جس کا آج آغاز ہوا ہے، سے اپنے ای پی ایف او کو اپنی عزم کو پورا کرنے میں مزید آسانی ہو گی۔


    اس تقریب میں ای پی ایف او کے بہترین کارکردگی پیش کرنے والے دفتروں کو 17زمروں کے تحت جن میں زونل آفس، علاقائی آفس اور ضلع آفس شامل ہیں، ایوارڈ بھی تقسیم کئے گئے۔ اس سال مذکورہ انعامات کی تعداد 9 سے بڑھا کر 17 ہوگئی ہے۔ ا ن میں 3 ایوارڈ اختراع اور بہترین مشقوں کے لئے ہیں، جبکہ کے وائی سی رینک میں ہر زمرے میں پی ایم آر پی وائی اندراج اور آن لائن ادائیگی میں بہترین کارکردگی کا مظاہرہ کرنے کے لئے ایک ایوارڈ شامل ہے۔ اس سال ایک اور ایوارڈ، شمال مشرقی خطے میں بہترین کاکردگی آفس کو بھی دیا گیا ہے۔بین الاقوامی طورپر تسلیم شدہ غیر معمولی صلاحیت والے اسپورٹس پرسن کی حوصلہ افزائی کے لئے بین الاقوامی اسپورٹس میں بہترین کارکردگی کے لئے ایک ملازم کو بھی ایوارڈ دیا گیا۔


    بہترین کارکردگی پیش کرنے والے دفتر جنہوں نے یہ ایوارڈ حاصل کئے، وہ ہیں: نوائیڈا، تمبارم، پٹنہ، بھڑوچ، زونل آفس(چنئی اور پڈوچیری)، ضلع دفتر تری پور، ہلدوانی، گروگرام، درگاپور، اُڈوپی اور اگرتلہ۔


    بہترین کارکردگی پیش کرنے والی آئی ٹی ٹیم بالترتیب پورٹ فولیو منیجر، مستثنیٰ ٹرسٹ جس کا نام اے ڈی سی-ایم آئی ایس ٹیم سکندرآباد، یوٹی آئی اے ایم سی لمٹیڈ اور میسرز میہر سیمنٹ ایمپلائز، پروویڈینٹ ٹرسٹ کو بھی اعزازات سے نوازا گیا۔


    اس موقع پر ای پی ایف او کے سینٹرل بورڈ آف ٹرسٹیز اور وزارت کے سینئر حکام نے بھی شرکت کی۔


    م ن۔ش ت ۔ ن ع


    U: 5 619


    

    
    (Release ID: 1551749) Visitor Counter : 9