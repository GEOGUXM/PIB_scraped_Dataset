      صدر جمہوریہ کا سکریٹریٹ

      ویتنام کے دورے کے موقع پر صدر جمہوریہ ہند کا میڈیا بیان
      Posted On: 20 NOV 2018 3:38PM by PIB Delhi


    
    نئی دلّی ، 20نومبر؍ سب سے پہلے ، میں اپنے اوراپنے ساتھ آئے ہوئے وفد کے گرم جوشانہ استقبال کے لئے عزت مآب کا انتہائی شکر گزار ہوں ۔ آپ کے خصوصی الفاظ ہمارے تہذیبی دوستانہ تعلقات اور ہمارے جامع اسٹریٹجک اشتراک کے آئینہ دارہیں ۔
    2 صدر جمہوریہ ہند کی حیثیت سے یہ میرا آسیان خطے او ر ساؤتھ ایسٹ ایشیا کا پہلا دورہ ہے ۔ میں ، 1958 میں صدر ہو چی منہہ کے 11 روزہ تاریخی سرکاری دورہ ہند کے 60 سال کے بعد یہاں آیا ہوں ۔
    3 میرے لئے باعث مسرت ہے کہ آسیان خطے کا یہ میرا پہلا دورہ ویتنام ہے جو کہ بھارت کے ایکٹ ایسٹ پالیسی کا ایک اسٹریٹجک ستون ہے اور آسیان میں ہمارا کلیدی گفت و شنید کرنے والا ملک ہے ۔
    4 ایک جامع اسٹریٹجک ساجھے دار کے طور پر بھارت اور ویتنام کے مضبوط باہمی تعلقات باہمی مفاد ، مفاہمت ، علاقائی اور بین الاقوامی معاملات پر مضبوط ہم آہنگی پر مبنی ہیں ۔
    5 میں نے اپنی سرکاری مصروفیات کا آغاز اس تاریخی شہر میں قومی اسمبلی سے خطاب کے ساتھ شروع کیا ہے ۔ میں اپنے تئیں ، اپنے عوام اور ملک کے تئیں اس خصوصی اعزاز کو باعث فخر محسوس کرتا ہوں ۔
    6 صدر پھو ٹرونگ کے ساتھ میری بات چیت وسیع اوربار آور رہی ۔ باہمی اور ہمہ گیر تعلقات پر تبادلہ خیال ہوا ۔ ہم نے ایک پُر امن اور خوش حال بھارت ۔ بحر الکاہل خطہ تشکیل دینے کے تئیں اس کی اہمیت کا اعادہ کیا اور اس عمل میں قومی خود مختاری اور بین الاقوامی قوانین کا لحاظ رکھا جائے گا ۔
    7 ہم نے اس امر پر اتفاق کیا ہے کہ ہم دفاع ، ایٹمی توانائی کے پُر امن استعمال اور بیرونی خلا ، سائنس و تکنالوجی ، تیل اور گیس کا بنیادی ڈھانچہ ترقیات ، زراعت اور اختراع پر مبنی شعبوں میں اپنے باہمی تعلقات کو مزید مستحکم بنائیں گے ۔ہم نے تین مفاہمتی عرضداشتیں مرتب کی ہیں جن کا تعلق مواصلات ، تعلیم ، تجارت و سرمایہ کاری کے شعبوں سے ہے تاکہ ہم اپنے باہمی ایجنڈے کو آگے بڑھا سکیں ۔
    8 ہم نے اپنے دفاعی و سلامتی تعاون کو مزید مضبوط بنانے کی عہد بستگی کا اظہار کیا ہے ۔ میں نے بھارت کی اس عہد بستگی کا بھی اظہار کیا ہے کہ ویتنام کے مسلح دستوں کو بھارت کی جانب سے تربیتی تعاون فراہم کیا جائے گا ۔ ہم نے ویتنام سرحدی محافظوں کے لئے ہائی اسپیڈ گشتی بحری جہاز کی تعمیر کے لئے 100 ملین امریکی ڈالر کے قر ض کے نفاذ کے پہلوؤں پر بھی غور و فکر کیا ہے ۔
    9 ہم نے دہشت گردی کی ہر شکل کی مذمت کی ہے اور اس امر پر اتفاق کیا ہے کہ ہم اس لعنت کے خلاف عالمی جد و جہد کو مستحکم بنائیں گے ۔ ہم نے اس امر پر اطمینان کا اظہار کیا ہے کہ دونوں ممالک بحری سلامتی تعاون کو مستحکم بنانے کی غرض سے گفت و شنید کا عمل شروع کریں گے ۔
    10 ہم نے اس امر پر اتفاق کیا ہے کہ ہم اپنی صنعتی دنیا کو اپنے ملکوں اور اس خطے میں فروغ پذیر اقتصادی مواقع کو بروئے کار لانے کے عمل کی حوصلہ افزائی کریں گے ۔ بھارت ویتنام اقتصادی تعلقات مائل بہ افزودگی ہیں ۔ گزشتہ برس ہمارا کاروبار 12.8 بلین امریکی ڈالر کے بقدر رہا تھا ۔ مجھے مکمل یقین ہے کہ ہم اپنے کاروباری روابط کو مزید ترقی دینے کے لئے جو کوششیں کر رہے ہیں اور جن میں ویتنام ۔ بھارت کاروباری فو رم کا انعقاد بھی شامل ہے ، جس میں کل میں نے ہنوئی میں شرکت کی ہے ، یہ تمام امور ہمیں اپنی تجارت کو 2020 تک 15 بلین امریکی ڈالر کے بقدر تک پہنچانے کے نشانے کے حصول سے ہم کنار کریں گے ۔
    11 ہماری ثقافتی یکسانیت اور مماثلت ہماری دوستی کی دروں قوتوں ، اپنے مشترکہ ورثے کو خراج عقیدت کے طور پر میں نے اپنا سرکاری دورہ ڈا نانگ سے شروع کیا ، جہاں میں نے چام مندروں کی زیارت کی ۔ ہمارے لئے یہ از حد فخر کی بات ہے کہ بھارت کا محکمہ آثار قدیمہ ، یونیسکو کے تحت عالمی ہیریٹیج سائٹ مائی سن پر تین مندور گروپوں کے احیاء اور باز آباد کاری کے عمل میں مصروف ہے ۔
    12 بھارت اور ویتنام کے مابین صدیوں سے تجارتی تعلقات قائم رہے ہیں اور بھگوان بدھ کی رحم دلی اور انسان دوستی کا پیغام ایک کڑی کا کام کرتا رہا ہے ۔
    13 ویتنام کے دوست عوام کی جانب سے جس شفقت کا مظاہرہ کیا گیاہے ، اس نے میرے دل کو چھولیا ہے ۔ آپ کے اس خوب صورت ملک میں آنے کی یادیں ہمیشہ میرے دل میں محفوظ رہیں گی ۔


    
    ۔ ۔ ۔ ۔ ۔


    
    u.5859


    
    

    
    (Release ID: 1553287) Visitor Counter : 8