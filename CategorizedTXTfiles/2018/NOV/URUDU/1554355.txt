      سماجی انصاف اور تفویض اختیارات کی وزارت

      ڈاکٹر امبیڈ کر انٹر نیشنل سینٹر اور جواہر لال نہرو یونیورسٹی کے درمیان مفاہمت نامے پر دستخط
      Posted On: 30 NOV 2018 7:50PM by PIB Delhi


    نئی دہلی، 30 نومبر/ڈاکٹر امبیڈ کر انٹر نیشنل سینٹر( ڈی اے آئی سی)، 15 جن پتھ ، نئی دہلی اور جواہر لال نہرو یونیورسٹی نئی دہلی کے درمیان آج یہاں ایک مفاہمت نامے پر دستخط کئے گئے۔ اس کا مقصد ریسرچ سے متعلق سرگرمیوں اور پالیسی سازی کو فروغ دینا ہے تاکہ سماجی ، اقتصادی صورتحال میں یکسر تبدیلی اور پائیدار ترقی لائی جاسکے۔ اس مفاہمت نامے پر جے این یو کے وائس چانسلر پروفیسر ایم جگدیش کمار اور ڈی اے آئی سی کے ڈائریکٹر جناب اتل دیو شرما نے دستخط کئے۔ مفاہمت نامے پر دستخط کے لئے منعقدہ تقریب میں سماجی انصاف وتفویض اختیارات کے مرکزی وزیر جناب تھاور چند گہلوت، سماجی انصاف او رتفویض اختیارات کی وزارت کی سکریٹری محترمہ نیلم ساہنی، سماجی انصاف وتفویض اختیارات کی وزارت کے جوائنٹ سکریٹری جناب بی ایل مینا، ریکٹر II ، جے این یو پروفیسر ستیش چندر گرکوٹی اور ڈی اے آئی سی اور جے این یو کے اہلکار موجود تھے۔


    ڈی اے آئی سی نئی دہلی کے قلب میں واقع سماجی و اقتصادی یکسر تبدیلی سے متعلق ریسرچ کاایک ممتاز ادارہ ہے جس میں پالیسی سے متعلق خلاصہ جات کی تیاری کا ایک تھنک ٹینک بھی ہے۔ اس ادارہ کا افتتاح وزیراعظم نے کیا تھا۔ یوجی سی کے ذریعہ ‘‘ممتاز یونیورسٹی’’ کا درجہ پانے والا جے این یو تعلیم وتحقیق کاا یک عالمی شہرت یافتہ ادارہ ہے جس کا ریسرچ پروجیکٹوں، کانفرنسوں اور اشاعتوں کے حوالے سے دنیا بھر کی یونیورسٹیوں کے ساتھ اشتراک اور مفاہمت ہے۔ یہ مفاہمت نامہ ریسرچ سے متعلق سرگرمیوں اور پالیسی سازی کو فروغ دے گا تاکہ سماجی۔ اقتصادی صورتحال میں یکسر تبدیلی اور پائیدار ترقی کی راہ ہموار ہوسکے۔ دونوں اداروں نے اس عزم کااظہار کیا کہ وہ اپنے اختیارات اور دائرہ کار کے اندر ان امور کے لئے کام کرنے میں تعاون کریں گے۔ دونوں فریقوں نے اس بات کااعتراف کیا کہ تعاون میں اضافے، مزید ترقی کے لئے تعاون ا ور تبادلہ خیال سے جو فوائد حاصل ہوں گے ان سے ریسرچ ٹریننگ اور متعدد پروگراموں کےا نعقاد کو فروغ دینے اور بہترین کارکردگی کے لئے افہام وتفہیم پیدا کرنے میں مدد ملے گی۔ اس طرح کے پروگراموں میں کانفرنسیں، سیمینار ، سمپوزیا اور خطبات کے سلسلے شامل ہیں۔


    اس مفاہمت نامے سے ان شعبوں کا تعین ہوگا جن میں دونوں فریق مل کر کام کرناچاہتے ہیں۔


    ***********


    (م ن ۔ م م ۔ ر ض۔ 30-11.2018 )


    U – 6006

    
    
    (Release ID: 1554355) Visitor Counter : 7