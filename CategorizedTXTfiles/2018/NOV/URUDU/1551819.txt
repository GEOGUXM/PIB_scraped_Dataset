      پینے کے پانی اور صفائی ستھرائی کی وزارت

      سووچھ بھارت مشن نے ضلع کلکٹروں کے لیے عالمی یوم ٹوائلٹ مقابلے کا اعلان کیا
      Posted On: 03 NOV 2018 6:12PM by PIB Delhi


    نئی دہلی، 03 / پینے کے پانی اور صفائی ستھرائی کی وزارت نے آج اضلاع اور ریاستوں کے لیے سووچھ بھارت عالمی یوم ٹوائلٹ مقابلے کا اعلان کیا۔ سووچھ بھارت مشن اپنے پانچویں اور آخری سال میں داخل ہوگیا ہے، اس مقابلے کا مقصد ہندوستان کے تمام اضلاع میں علاقے کو کھلے میں رفع حاجت پاک بنانے پر خصوصی فوکس کے ساتھ صفائی ستھرائی کی عوامی تحریک کو مزید تقویت پہنچانے کے لیے حوصلہ افزائی کرنا ہے۔


    عالمی یوم ٹوائلٹ سے پہلے کے 10 دنوں یعنی 9 نومبر سے 19 نومبر 2018 تک ملک بھر کے اضلاع اب تک حاصل کئے گئے لوگوں کے برتاؤ میں تبدیلی کے مقاصد کو برقرار رکھنے اور انھیں تقویت پہنچانے کے لیے سوچھتا کی مختلف سرگرمیوں کے سلسلے میں مسابقت کریں گے۔


    وزارت کے ذریعے جاری کی گئی ایڈوائزری کے مطابق اعلیٰ سطح کے تین اسٹیٹ مشن ڈائرکٹرز / صفائی ستھرائی کے ریاست کے سکریٹری انچارج کے ساتھ اعلیٰ سطح کے 10 ضلع کلکٹروں کی خدمات کا اعتراف کیا جائے گا اور انھیں سووچھ بھارت مشن کے ذریعے انعام سے نوازا جائے گا اور وہ سووچھ بھارت مشن کے برانڈ ایمبیسڈر اور اداکار جناب اکشے کمار کے ساتھ بات چیت کرنے اور اپنے تجربات شیئر کرنے کا موقع بھی جیت سکتے ہیں۔ وزارت نے اضلاع اور ریاستوں سے کہا ہے کہ وہ لوگوں کو شامل کرتے ہوئے مقابلے اور سووچھتا سرگرمیوں میں زیادہ سے زیادہ لوگوں کی شرکت کو یقینی بنائیں۔


    یہ مقابلہ راجستھان، مدھیہ پردیش، چھتیس گڑھ، تلنگانہ اور میزورم ان پانچ ریاستوں میں نہیں ہوگا۔


    اضلاع آن لائن پورٹل sbm.gov.in/wtd2018 کے ذریعے مقابلے کے لیے درخواست دے سکتے ہیں۔ درخواست دینے کے لیے کھڑکی عالمی یوم ٹوائلٹ یعنی 19 نومبر 2018 سے 30 نومبر 2018 تک کھلے گی۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ا گ ۔ را ۔ 03 - 11 - 2018 )


    U. No. 5631

    
    
    (Release ID: 1551819) Visitor Counter : 8