      سٹرک ٹرانسپورٹ اور شاہراہوں کی وزارت

      وزیراعظم نریندر مودی، اگلے ہفتہ وارانسی میں رِنگ روڈ اور بابت پور ہوائی اڈہ شاہراہ کا افتتاح کرینگے
      
      وزیر اعظم وارانسی میں گنگا دریا پر اندورن آبی شاہراہوں کے ٹرمنل کو قوم کے نام وقف کرینگے

      Posted On: 06 NOV 2018 4:09PM by PIB Delhi

    نئیدہلی 06 نومبر۔وزیر اعظم نریندر مودی وارانسی میں دو اہم قومی شاہراہیں قوم کے نام وقف کریں گے ، جن کی تعمیر پر 1571.95 کروڑروپے لاگت آئی ہے ۔ وزیر اعظم پیر کے رو ز ان دونوں قومی شاہراہو ں کو قوم کے نام وقف کریں گے۔اس کی کل لمبائی 34 کلومیٹر ہوگی۔ وزیر اعظم کے ہمراہ یوپی کے گورنر جناب رام نائک سڑک ،ٹرانسپورٹ وشاہراہوں اور جہازرانی ، آبی وسائل ، دریا کی ترقی اور گنگا کے احیا کے مرکزی وزیر جناب نتن گڈکری اور اترپردیش کے وزیر اعلیٰ یوگی آدتیہ ناتھ بھی ہوں گے ۔ وارانسی میں رنگ روڈ تراہا ہردوا میں سہ پہر ایک تقریب بھی منعقد ہوگی۔


    16.55 کلومیٹر وارانسی رنگ روڈ فیز ون پر 759.36 کروڑ روپے کی لاگت سے تعمیر کیا گیا ہے ، جبکہ قومی شاہراہ نمبر 57 پر 17.25 کلومیٹر بابت پور وارانسی روڈ کی تعمیر پر 812.59 کروڑ روپے کی لاگت آئی ہے ۔ یہ سڑکیں بھارت مالا پروگرام کے تحت قومی شاہراہوں کی اتھارٹی این ایچ اے آئی کے ذریعہ تعمیر کی گئی ہیں۔


    بابت پور ہوائی اڈہ شاہراہ وارانسی کو ہوائی اڈے سے جوڑے گی اور یہ جون پور ،سلطان پور اور لکھنؤ تک جائے گی۔ہر دوا میں ایک فلائی اوور اور ترنا میں ایک آر او بی کے ساتھ یہ شاہراہ وارانسی سے ہوائی اڈے تک کے سفر کے وقت کو کم کردے گی۔ یہ وارانسی کے عوام کے لئے ایک بڑی راحت ثابت ہوگی اور شہریوں کے علاوہ شہر کے دیگر سیاحوں کو بھی راحت پہنچائے گی۔


    دو آر او بی اور ایک فلائی اوور کے ساتھ رنگ روڈ قومی شاہراہ 56 (لکھنؤ- وارانسی ) قومی شاہراہ 233 (اعظم گڑھ –وارانسی ) قومی شاہراہ 29 (گورکھپور –وارانسی ) اور ایودھیا وارانسی شاہراہوں پر بائی پاس وارانسی شہر کے لئے ٹریفک کے واسطے راستہ فراہم کرے گی۔ اس کے نتیجے میں شہر میں ٹریفک کی بھیڑ بھاڑ کم ہوسکے گی۔سفر کا وقت بھی کم ہوگا ۔ایندھن بھی بچے گا اور علاقے میں آلودگی کو قابو کرنے میں مدد ملے گی۔ رنگ روڈ سارناتھ کے لئے زیادہ آسانی سے رسائی فراہم کرے گی ، جو بودھ یاتریوں کے لئے ایک اہم مقام ہے۔


    یہ پروجیکٹ روز گار کے اضافی مواقع فراہم کریں گے ۔چھوٹے اور اوسط درجے کی صنعتوںکو فروغ حاصل ہوگا اور علاقے میں معاشی ترقی کو مضبوطی ملے گی ۔


    اس وقت 2833 کلومیٹر کے کئی قومی شاہراہ کے پروجیکٹ ہیں ۔ 63.885 کروڑروپے کے یہ پروجیکٹ جاری ہیں ، جو وارانسی کو مشرقی اترپردیش کے دیگر مقامات سے جوڑیں گے۔ 1143 کلومیٹر لمبے سڑ ک کے یہ 15 پروجیکٹ مختلف مرحلوں میں ہیں ۔ جن پر کام جاری ہے ۔ ان میں وارانسی – جون پور ، وارانسی –سلطان پور ، سلطان پور – لکھنؤ، وارانسی - گھاگرا برج ، وارانسی –اعظم گڑھ شامل ہیں۔ توقع ہے کہ ان پر 3.0227 کروڑ روپے خرچ ہوں گے ۔ان کے علاوہ 235 کلومیٹر کے سات نشان زد پروجیکٹ بھی ہیں ، جن 8.265 کروڑروپے لاگت آئے گی۔ڈی پی آر میں 20 پروجیکٹ تعمیر کے مرحلے میں ہیں ۔ 1455 کلومیٹر سڑکوں کی تعمیر کے ان 20 پروجیکٹوں پر 25.323 کروڑروپے لاگت آئے گی۔ اس طرح وارانسی علاقے میں 63885 کروڑروپے کی لاگت سے تیار ہونے والی 2833 کلومیٹر سڑکیں پائپ لائن میں ہیں ۔


    ایک الگ پروگرام میں وزیر اعظم نریندر مود ی وارانسی میں گنگا دریا پر ایک ان لینڈ آبی شاہراہوں کے ٹرمنل کو قوم کے نام وقف کریں گے ۔4 کثیر موڈل ٹرمنل کا یہ پہلا حصہ ہے ،جو قومی آبی شاہراہ نمبر ایک (گنگا دریا ) پر تعمیر کیا جارہا ہے ۔ یہ پروجیکٹ ان لینڈ واٹر ویز اتھارٹی آف انڈیا کے جل مارگ وکاس پروجیکٹ کی مددسے عالمی بینک کے حصے کے طور پر تعمیر کیا جارہا ہے۔دیگر تین ٹرمنلز صاحب گنج ، ہلدیہ اورغازی پور میں زیر تعمیر ہیں ۔ یہ پروجیکٹ دریا گنگا پر 1500-2000 ڈی ڈبلیو ٹی کی صلاحیت کے ساتھ جہازوں کی کاروباری نقل وحمل میں مددگار ثابت ہوگا ۔


    وزیراعظم نریندر مودی آزادی کے بعد ملک کی پہلی کنٹینر کھیپ بھی حاصل کریں گے ، جو ان لینڈ واٹر ویز جہاز پر بھیجی جائے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    5659 U-

    
    
    (Release ID: 1552006) Visitor Counter : 13