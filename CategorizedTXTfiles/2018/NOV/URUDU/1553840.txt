      سٹرک ٹرانسپورٹ اور شاہراہوں کی وزارت

      نائب صدر جمہوریہ ہند ڈیرہ بابا نانک ۔ کرتار پور صاحب کوریڈور کی تعمیر کا سنگ بنیاد رکھیں گے
      Posted On: 26 NOV 2018 1:34PM by PIB Delhi


    
    
    نئی دلّی ، 26نومبر؍ نائب صدر جمہوریہ ہند جناب ایم وینکیا نائیڈو 26 نومبر ، 2018 کو پنجاب کے ضلع گور داس پور کے گاؤں مان میں منعقد ہونے والی ایک تقریب میں ڈیرہ بابا نانک ۔ کرتار پور صاحب روڈ کوریڈور ( بین الاقوامی سرحد تک ) کی تعمیر کا سنگ بناد رکھیں گے ۔
    سڑک نقل و حمل ، شاہراہوں اور جہاز رانی کے مرکزی وزیر جناب نتن گڈ کری ، خوراک کی ڈبہ بندی کی صنعت کی مرکزی وزیر محترمہ ہرسمرت کور بادل ، کیپٹن امریندر سنگھ، پنجاب کے وزیر اعلیٰ بھی اس موقع پر موجود ہوں گے
    گورو نانک دیو جی نے سکھ برادری کو کرتار پور میں یکجا کیا تھا اور 1539 تک 18 برس وہاں قیام کیا تھا ۔ گوردوارہ دربار صاحب وہاں تعمیر کیا گیا ہے ، جہاں گورو نانک دیو جی نے آخری سانسیں لی تھیں ۔
    2019 میں گورو نانک دیو جی کے 550 ویں یوم پیدائش منانے کے 22 نومبر ، 2018 کو لئے گئے حکومت ہند کے فیصلے کے تحت بھارت ۔ پاکستان بین الاقوامی سرحد تک مربوط ترقیاتی پروجیکٹ کے طور پر کرتار پور روڈ کوریڈور تعمیر کرنے کا فیصلہ کیا گیا ہے ۔یہ کوریڈور سکھ زائرین کو پاکستان میں دریائے راوی کے کنارے کرتار پور میں واقع گوردوارہ دربار صاحب تک پہنچائے گا ۔
    بھارت اور پاکستان نے 15 نومبر ، 2018 کو اعلان کیا ہے کہ وہ سکھ زائرین کو مقدس تیرتھ استھان کا بغیر ویزا دورہ کرنے کے لئے اور واپسی کے لئے اپنے اپنے علاقے میں کوریڈور تعمیر کریں گے ۔
    بھارت کی جانب کا کوریڈور گورداسپور ضلع میں ڈیرہ بابا نانک سے شروع ہوتا ہے اور بھارت پاکستان کے درمیان بین الاقوامی سرحد تک جاتا ہے ۔ یہ کوریڈور پروجیکٹ حکومت ہند کے فنڈ سے نیشنل ہائی ویز اتھارٹی آف انڈیا تعمیر کرے گی ۔ چار لین پرمشتمل یہ سروس روڈ پاکستان میں گوردوارہ دربار صاحب کرتار پور جانے والے زائرین کی ضروریات کے پیش نظر دیگر تمام سہولیات سے آراستہ ہوگا ۔
    یہ کوریڈور بھارت اور پاکستان کے درمیان ایک تاریخی سنگ میل ہو گا اور سیاحت کو فروغ دے گا جس کے باعث دونوں ملکوں کے درمیان سیاح سال بھر مقدس مقام کا دورہ کر سکیں گے ۔


    
    
    ۔ ۔ ۔ ۔ ۔


    
    u.5915


    
    

    
    (Release ID: 1553840) Visitor Counter : 11