      وزارت اطلاعات ونشریات

      سنیما نے ایک عام فہم زبان پائی ہے; میں دوسری زبان میں ڈب کر کے اصل فلم کی خوب صورتی کو ضائع کرنا نہیں چاہتا : شاجی این کرون
      
      
      معاشرہ خواتین کے کرب کو بہ مشکل سمجھ پاتا ہے ، کھرواس اس موضوع پر بیداری پیدا کرنے کی کوشش ہے : آدتیہ سہاس جامبھلے
      Posted On: 22 NOV 2018 2:10PM by PIB Delhi


    
    
    نئی دلّی ، 22نومبر ؍ نامور ملیالم فلم ہدایت کارشاجی این کرون کا کہنا ہے کہ سنیما ایک عام فہم زبان کی حامل ذریعہ ہے اور ملیام فلم ’ اولو ‘ کے ذریعے دیا گیا پیغام لسانی رکاوٹوں کو در کنار کرتے ہوئے ناظرین تک پہنچ سکتا ہے ۔ مراٹھی فلم ’ کھرواس ‘ کے ہدایت کر آدتیہ سہاس جامبھلے کا کہنا ہے کہ معاشرہ خواتین کے کرب کو بہ مشکل سمجھ پاتا ہے اور ان کی فلم اس درد ناک سماجی مسئلے کے بارے میں بیداری پیدا کرنے کی ایک کوشش ہے ۔
    ’ اولو ‘ اور ’ کھرواس ‘ بھارت کے 49 ویں بین الاقوامی فلم میلہ ، گوا کے فیچر اور غیر فیچر زمرے کے انڈین پنورما سیکشن کی بالترتیب افتتاحی فلمیں ہیں ۔دونوں فلموں کے ہدایت کار 21 نومبر ، 2018 کو افّی کے میڈیا سینٹر میں اپنی اپنی فلموں کے سلسلے میں ایک مشترکہ پریس کانفرنس سے خطاب کر رہے تھے ۔
    فلم ’ اولو ‘ کے اداکار شانے نگم ، محترمہ ایستھر انل ، محترمہ کانی اورفلم پروڈیوسرانوپ کے علاوہ فلم ’ کھرواس ‘ کے پروڈیوسر مدھوکر جوشی نے بھی پریس کانفرنس میں شرکت کی ۔
    شاجی این کرون نے کہا کہ سنیما کا حقیقی کام مصوری کی طرح باقی رہتا ہے ، دیگر زبانوں میں اس کی ڈبنگ سے اس کی خوبصورتی ضائع ہو جائے گی ۔ ہدایت کار نے کہا کہ ’ اولو ‘ میں ایک خانہ بدوش لڑکی مایا کی کہانی پیش کی گئی ہے جو کہ اپنے زانی کے ذریعہ کیرالہ کے پانی میں ڈبوئے جانے کے با وجود حیرت انگیز طور پر زندہ بچ جاتی ہے ۔بعد ازاں قسمت اسے ایک نوجوان اور شوقیہ مصور واسو کے قریب لے آتی ہے ۔ بدون عشق ،وہ اسے ایک پینٹنگ تیار کرنے پر اکساتی ہے جو کہ اس کی زندگی تبدیل کر دے گی ۔ اس طرح اولو فلم حقیقت اور گمان کا مرکب ہے ۔
    کرون نے کہا کہ اداکاروں اور عملے کے ایمان دارانہ تعاون کے ذریعہ ہی وہ ایک حقیقت سے خطاب کرنے کے قابل بن سکے ۔ انہوں نے کہا کہ فلم کی عکس بندی کے دوران بے شمار زیر آب مناظر کے باعث فلم اداکاروں اور عملے کو تکالیف کا سامنا کرنا پڑا ۔
    کھرواس کا ذکر کرتے ہوئے آدتیہ سہاس جامبھلے نے کہا کہ فلم کا چھ منٹ کا کلائمیکس سین فلمانے کے لئے انہیں 20 گھنٹے صرف کرنے پڑے جو کہ ایک عورت کے ماں ہونے کے ملے جلے جذبات کی عکاسی کرتی ہے ۔ پیشے سے ایک مصور آساواری اپنی مردہ بچی کی ولادت کے بعد کونکن گاؤں کے اپنے آبائی گھر کو خیر باد کہہ دیتی ہے ۔ اس صدمے سے ابھرنے کے لئے اس کی جذباتی جدو جہد اس وقت کامیاب ہوتی ہے جب وہ اتفاقی طور پر اپنے ہی گائے کے باڑے میں ایک حاملہ گائے کے بچہ دینے کے بارے میں سیکھتی اور سمجھتی ہے ۔ گائے کے دودھ سے تیار ایک میٹھی ڈش کھرواس ، فلم کی جذباتی گہرائی کی عکاسی کرتی ہے ۔


    
    
    ۔ ۔ ۔ ۔ ۔


    
    u.5878
    م ۔ر ۔ ر۔22.11.18
    

    
    (Release ID: 1553429) Visitor Counter : 9