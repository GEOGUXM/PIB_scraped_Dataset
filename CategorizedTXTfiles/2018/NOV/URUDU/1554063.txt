      وزارات ثقافت

      گاندھی اسمرتی کے ذریعہ مہاتما گاندھی کے 150 ویں یوم پیدائش کی تقریبات کاآغاز کرنے کے لئے اس مہینے نئی دہلی میں ‘‘جنوبی ایشیائی علاقائی یوتھ امن کانفرنس کاانعقاد
      Posted On: 27 NOV 2018 7:53PM by PIB Delhi


    نئی دہلی، 27 نومبر / ثقافت کی وزارت حکومت ہند کے تحت کام کرنے والا ادارہ گاندھی اسمرتی اینڈ درشن سمیتی( جی ایس ڈی ایس) یونیسکو/ ایم جی آئی ای پی کے اشتراک سے 28 نومبر تا 30 نومبر 2018 کےد وران ایک سہ روزہ ‘‘ جنوبی ایشیائی علاقائی یوتھ امن کانفرنس’’ کا انعقاد کرنے جارہا ہے۔اس کانفرنس کا انعقاد دہلی کے راج گھاٹ میں واقع گاندھی درشن میں کیا جائے گا۔ اس کانفرنس کا انعقاد مہاتما گاندھی 150 ویں یوم پیدائش کی تقریبات کاآغاز کرنے کے لئے کیاجارہا ہے۔


    اس کانفرنس کے افتتاحی اجلاس میں مہاتما گاندھی کے پر پوتے اور بابائے قوم مہاتما گاندھی کی 150 ویں سالگرہ منانے کے لئے حکومت ہند کی کمیٹی کے رکن جناب شری کرشن جی کلکرنی مہمان خصوصی ہوں گے۔اس افتتاحی اجلاس کا آغاز کل گاندھی درشن، راج گھاٹ شام ساڑھے پانچ بجے ہوگا۔


    اس کانفرنس کا فوکس متعدد سماجی امور پر کام کرنے والے جنوبی ایشیائی ملکوں کے نوجوان لیڈروں کے ایک نیٹ ورک تیار کرنا ہے۔اس کے علاوہ اشتراک وتعاون کے لئے مواقع کی شناخت کرنا، ایک دوسرے کے اقدامات کو حمایت فراہم کرنا اور یک جہتی کا مظاہرہ کرنا، آپسی روابط مستحکم کرنا اور اقوام متحدہ پائیدار ترقیاتی اہداف کو حاصل کرنے کے لئے عالمی سیٹزن شپ کو فروغ دینا ہے۔اس کانفرنس کے اہم موضوعات میں صنفی اور بین الامذاہب امور ،گاؤں کی معیشت کے تئیں گاندھی کے وژن کے تناظر میں غذائی تحفظ، ڈیجیٹل میڈیا، آرٹ جمہوریت اور بات چیت ہیں۔ اس تین روزہ کانفرنس کے اختتام پر اعلانیہ کی شکل میں ایک ا یکشن پلان تیار کیاجائے گا۔


    اس سہ روزہ کانفرنس میں مختلف جنوبی ایشیائی ملکوں اور ہندوستان کے مختلف خطوں سے تعلق رکھنے والے نوجوانوں کی شرکت کی ا مید ہے۔


    ***********


    (م ن ۔ م ع ۔ ر ض۔ 27-11.2018 )


    U –5952

    
    
    (Release ID: 1554063) Visitor Counter : 6