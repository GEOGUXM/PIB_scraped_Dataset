      وزارت خزانہ

      وزیر اعظم مودی ایم ایس ایم ای سپورٹ اور آؤٹ ریچ پروگرام کی شروعات کریں گے
      Posted On: 01 NOV 2018 7:49PM by PIB Delhi


    نئی دہلی،یکم نومبر 2018؍وزیر اعظم جناب نریندر مودی کل بروز جمعہ 2نومبر 2018ء کو نئی دہلی کے وگیان بھون میں خزانہ اور کارپوریٹ امور کے وزیر جناب ارون جیٹلی اور بہت چھوٹی، چھوٹی اور درمیانی صنعتوں(ایم ایس ایم ای) کے وزیر مملکت(آزادانہ چارج)، جناب گری راج سنگھ اور دیگر اہم شخصیات کی موجودگی میں ایم ایس ایم ای سپورٹ اور آؤٹ ریچ پروگرام کی شروعات کریں گے۔


    اس موقع پر بہت چھوٹی، چھوٹی اور درمیانی صنعتوں(ایم ایس ایم ای) سیکٹر کے لئے قرض تک رسائی ، مارکیٹ تک رسائی اور ذخیرہ نیز سہولتی امداد سے متعلق اقدامات پر خصوصی توجہ کے ساتھ متعدد اعلانات متوقع ہے۔


    ایم ایس ایم ای اور آؤٹ ریچ پروگرام پورے ملک میں 100 دن تک چلے گا، جس میں 100 اضلاع کا احاطہ کیا جائے گا۔حکومت اور مالی اداروں کے ذریعہ ایم ایس ایم ای سیکٹر کو دی جارہی متعدد سہولیات کے بارے میں صنعت کاروں کو بتانے کے لئے متعددوزراء ان اضلاع کا دورہ کریں گے اور قرض نیز مارکیٹ وغیرہ تک رسائی سمیت ان سہولیات کی بہتر استعمال کے بارے میں انہیں بتائیں گے۔


    مختصر طورپر یہ کہا جاسکتا ہے کہ اس آؤٹ ریچ پروگرام سے ایم اس ایم ای سیکٹر کو مزید فروغ دینے میں مدد ملے گی، کیونکہ یہ سیکٹر روزگار کے وسیع مواقع پیدا کرنے والے کے شعبے میں سے ایک ہے اور معیشت کی مجموعی ترقی میں نمایاں طورپر تعاون کرتاہے ۔


    م ن۔ش س ۔ ن ع


    U: 5613


    

    
    (Release ID: 1551652) Visitor Counter : 5