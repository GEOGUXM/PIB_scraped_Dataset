      جہاز رانی کی وزارت

      بھارت نے نیلگوں معیشت کی ترقی کی ایک مستقل، سب کی شمولیت والے اور عوام پر مرکوز طریق کار کے ساتھ توثیق کی:نتن گڈکری
      
      وہ نیروبی میں کل مستقل نیلگوں معیشت سے متعلق کانفرنس سے خطاب کریں گے

      Posted On: 27 NOV 2018 1:34PM by PIB Delhi

    نئیدہلی۔ 27 ؍نومبر۔جہازرانی ، سڑک ٹرانسپورٹ اور شاہراہوں ، آبی وسائل ، دریاؤں کی ترقی اور گنگا کی صفائی ستھرائی کے مرکزی وزیر جناب نتن گڈکری نے کہا ہے کہ نیلگوں معیشت بھارت کی اقتصادی ترقی کے لئے بہت ہی اہم ہے ،وزیر موصوف مستقل نیلگوں معیشت کانفرنس میں شرکت کے لئے آج نیروبی کیلئے روانہ ہوئے۔ اس کانفرنس کا انعقاد کینیا نے، کینیڈا اور جاپان کی مشترکہ میزبانی کے ساتھ کیا ہے۔ جناب گڈکری کل اس کانفرنس سے خطاب کریں گے۔


    جناب گڈکری نے کہا کہ بھارت ، بحرہند کے خطے میں ایک اہم جائے وقوع پر ہے اور اس بنیاد پر بھارت نے بحرہند کی رِم ایسوسی ایشن (آئی او آر اے) کے ذریعے ایک مستقل ، سب کی شمولیت والے اور عوام پر مرکوز طریق کار کے ساتھ نیلگوں معیشت کی ترقی کی توثیق کی ہے۔ انہوں نے کہا کہ بھارت ایک بحری بنیادی ڈھانچہ اور اس کی اندرون ملک آبی گزرگاہوں اور ساحلی جہازرانی کے لئے بنیادی ڈھانچہ تیار کررہا ہے جس کے لئے ’’ساگر مالاپروگرام ‘‘ کا آغاز کیا گیا جس سے ملک میں بحری نقل وحمل اور بندرگاہوں کی ترقی میں انقلاب آجائیگا۔ انہوں نے مزید کہا کہ اس شعبے کے بارے میں بھارت کا قومی خاکہ ’’ساگر‘‘ کی شکل میں بالکل واضح طور پر بیان کردیا گیا ہے، جس کی وضاحت اس طرح ہے۔ خطے میں سب کے لئے سلامتی اور ترقی ۔ اس پروگرام کا آغاز وزیراعظم جناب نریندر مودی نے کیا تھا۔


    بھارت کے ساگر مالاپروگرام کے تحت 600 سے زیادہ پروجیکٹوں کی نشاندہی کی گئی ہے جس میں 2020 تک تقریباً آٹھ لاکھ کروڑ روپے (120 ار ب ڈالر) کا خرچ آئیگا۔ اس سے ملک میں نقل وحمل کی لاگت میں تقریباً 6 ارب ڈالر سالانہ کا فائدہ ہوگا اور اس کے ساتھ ساتھ روزگار کے ایک کروڑ نئے مواقع پیدا ہوں گے جس سے بندرگاہ کی صلاحیت میں 80 کروڑ میٹرک ٹن سالانہ (ایم ایم ٹی پی اے) سے مجموعی طور پر 3500 ایم ایم ٹی پی اے تک کا اضافہ ہوجائیگا۔ وزیر موصوف نے کہا کہ ساگر مالا کے تحت ساحلی اقتصادی زون( سی ای زیڈ) تیار کیے جارہے ہیں جس پر ہر زون پر 15 کروڑ ڈالرس کی سرمایہ کاری کی تجویز ہے۔ انہوں نے کہا کہ سی ای زیڈ نیلگوں معیشت کا اہم ترین جزو بن جائے گا جس میں صنعتیں اور شہر قائم ہوں گے، جس کا انحصار سمندر پر ہوگا اور اس سے سمندری راستو ں کے اندرونی رابطوں کے ذریعے عالمی تجارت میں تعاون حاصل ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5939

    
    
    (Release ID: 1553983) Visitor Counter : 9
    
    
      Read this release in: English , Hindi , Bengali , Tamil