      وزارت آیوش

      آیوروید میں تجارت اور کاروبار کے فروغ کے موضوع پر دو روزہ قومی سیمینارکا افتتاح
      Posted On: 04 NOV 2018 8:21PM by PIB Delhi


    نئی دہلی۔ 04 نومبر آیوش کے مرکزی وزیر مملکت جناب شری پد یسو نائک اور ثقافت اور ماحولیات و جنگلات کے وزیر مملکت ڈاکٹر مہیش شرما نے آج آیور وید میں تجارت اور کاروبار کی ترقی کے موضوع پر منعقدہ دو روزہ قومی سیمینار کے افتتاحی اجلاس سے خطاب کیا۔ یہ سیمینار نیتی آیوگ کے تعاون سے ساتھ وزارت آیوش کے زیر اہتمام نئی دہلی کے ڈاکٹر امبیڈکر انٹرنیشنل سینٹر میں منعقد کیا جا رہا ہے، جس کا مقصد کاروباریوں اور آیور وید شراکت داروں کی تجارت کے مواقع کے تئیں حوصلہ افزائی کرنا ہے۔


    اس موقع پرایک بڑے اجتماع سے خطاب کرتے ہوئے، جناب نائک نے کہا کہ صرف اداروں کے قیام اورانہیں آیوروید کی صنعت کو فروغ دینے کے لیے مالی امداد فراہم کرنا کافی نہیں ہے ۔ انہوں نے کہا کہ گزشتہ چار سال میں وزارت آیوش نے آیور وید کی صنعت کو فروغ دینے کے لئے مختلف اقدامات کئے ہیں اور اسے وزیر اعظم نریندر مودی کے اہم پروگراموں جیسے‘اسٹارٹ اپ انڈیا’، ‘میک ان انڈیا’، ‘انویسٹ ان انڈیا’ اور ‘ڈیجیٹل انڈیا’کے ساتھ جوڑنے کی اہم کوششیں کی گئی ہیں۔ آیوش کے وزیر نے کہا کہ آیوروید کے کم سے کم 1.25 لاکھ قدیم نسخے ہیں جو روایتی علم ڈیجیٹل لائبریری میں جمع کیے گئے ہیں۔ ان میں سے ہر ایک نسخہ کا 20 سے 30 مختلف بیماریوں کے علاج کے لئے استعمال کیا جا سکتا ہے۔ انہوں نے کہا کہ اس طرح ہمارے پاس 20 لاکھ دوائیاں موجود ہیں جو کاروباریوں کے لئے ناقابل تصور اوربے مثال ہیں۔


    ڈاکٹر مہیش شرما نے کہا کہ آیوروید ہمارے بیش بہا ثقافتی ورثہ کا حصہ ہے اور ہمیں اس کی نہ صرف ہندوستان میں بلکہ پوری دنیا میں تبلیغ کرنا ہے۔


    وزارت آیوش میں سیکرٹری ویدیہ راجیش كوٹیچا نے کہا کہ ان کی وزارت نے سال 2022 تک آیور ویدک کے مارکیٹ شیئر کو تین گنا بڑھانے چیلنج قبول کیا ہے۔ انہوں نے کہا کہ ان کی وزارت ملک بھر کی تمام ریاستوں کے مختلف شہروں کو اس میں شامل کرتے ہوئے اگلے ایک سال میں انٹر پرینیور شپ ڈیولپمنٹ کےلیے 50 پروگراموں کے انعقاد کے لئے ایم ایس ایم ای کی وزارت کے ساتھ مل کر کام کر رہا ہے تاکہ آیور وید سے تعلق رکھنے والوں خاص طور پر نوجوانوں کو اس کے تئیں حساس بنایا جا سکے۔ انہوں نے کہا کہ اس مقصد کو حاصل کرنے کے لئے فکی، سی آئی آئی، پی ایچ ڈی چیمبرس اور ایسوچیم جیسی صنعتی تنظیموں کے ساتھ قریبی تعاون حاصل کیا جا رہا ہے۔


    تیسرے آیوروید دن کی اہم تقریب میں ملک بھر سے تقریباً 800 شرکاء کی شرکت متوقع ہے۔ اس سیمینار سے کاروباری مواقع کے بارے میں شراکت داروں کے مابین بیداری پیدا کرنے، جدید ٹکنالوجی اور جدید اختراعات کے استعمال کے لیے نوجوان کاروباری کی حوصلہ افزائی اور عالمی سطح پر مواقع کی نشاندہی کرنے کی توقع ہے۔ سیمینار میں ہونے والے تبادلہ خیال سے نوجوان کاروباریوں کو آیور وید کے شعبہ میں پیشہ ورانہ ترقی کے مختلف امکانات، ٹیکنالوجی کے استعمال اور آیور وید کے میدان میں کاروبار کو فروغ دینے کے ساتھ جوڑنے کے لیے حکومت کی مختلف سہولتوں کی بہتر معلومات حاصل ہونے کی بھی امید ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ رض۔ را (


    U-5633,

    
    
    (Release ID: 1551846) Visitor Counter : 3