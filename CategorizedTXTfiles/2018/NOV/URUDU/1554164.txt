      ہنر مندی کے فروغ اور صنعت کاری کی وزارت

      اے ایم نائک کی ہنرمندی کے فروغ کے قومی کارپوریشن کے چیئرمین کی حیثیت سے تقرری
      Posted On: 28 NOV 2018 8:24PM by PIB Delhi


    نئی دہلی ، 28؍نومبر، ہنرمندی کے فروغ اور صنعت کاری کی وزارت نے جناب اے ایم نائک کا ہنرمندی کے فروغ کے قومی کارپوریشن (این ایس ڈی سی) کے چیئرمین کے طور پر تقرر کیا ہے۔ جناب نائک فی الحال بھارت کے سب سے بڑے انجینئرنگ اور تعمیراتی گروپ–لارسین اینڈ ٹبرو لمیٹیڈ (ایل اینڈ ٹی) کے گروپ چیئرمین ہیں ۔ وہ ملک میں سب سے معزز مینجمنٹ پیشہ وروں میں سے ایک ہیں۔ کئی سالوں سے ان کی کامیاب قیادت کے نتیجے میں ایل اینڈ ٹی سب سے مضبوط عالمی کاروبار وں میں شامل ہو گیا ہے۔


    ان کی تقرری کا اعلان کرتے ہوئے پٹرولیم اور قدرتی گیس اور ہنرمندی کے فروغ اور صنعت کاری کے وزیر جناب دھرمیندر پردھان نے کہا کہ جناب نائک ایک کامیاب لیڈر ، طاقت، اختراع، معلومات اور دوراندیشی جیسے بنیادی اقدار کی علامت ہیں اور یہ وہ اقدار ہیں، جو آج کی معیشت میں کسی بھی ترقیاتی اقدام کی کامیابی کے لئے نا گزیر ہیں۔ صنعتی رہنماؤ ں کی برادری میں ان کی موجودگی متعلقہ صنعت کو مزید مضبوطی عطا کرے گی۔ ان کے وسیع تجربے سے این ایس ڈی سی عظیم بلندیوں پر پہنچے گا۔ جناب پردھان نے کہا کہ مجھے یقین ہے کہ ان کی قیادت میں اس تنظیم کوہنرمندی کے ماڈیول کو عملی جامہ پہنانے میں اپنی شراکت داری کے علاوہ ایک تھِنک ٹینک بھی ہونا چاہئے، جو ملک میں مانگ پر مبنی ہنرمندی ماحولیاتی نظام پیدا کرنے کے لئے ضروری رہنمائی فراہم کرے۔


    اپنی تقرری پر اظہار خیال کرتے ہوئے جناب اے ایم نائک نے کہا کہ این ایس ڈی سی نے ایک منفرد ماڈل تیار کیا ہے،جو ہنرمندی کے فروغ اور مضبوط صنعتی شراکت داریوں کا امتزاج ہے۔ اس موقع پر میں ایک اعلیٰ ہنرمندی، قدر میں اضافے کی معیشت سے متعلق ہماری مشترکہ سوچ کے تئیں تعاون کرنے پر خوش ہوں، جو سبھی کو موقع فراہم کرتا ہے۔


    این ایس ڈی سی کے چیئرمین کی حیثیت سے جناب نائک کی تقرری سے پتہ چلتا ہے کہ بھارت کے وزیر اعظم جناب نریندر مودی ہنرمندی کے فروغ کو کس قدر اہمیت دیتے ہیں۔ جیسا کہ وزیراعظم نے بارہا اس بات پر زور دیا کہ ہنرمندی غریبوں میں خوداعتمادی کا احساس پیدا کرتی ہے۔ صنعتوں کی مانگ کے ساتھ مل کر ملازمت کی پیداوار ، بے روزگاری کو ختم کرنے کی کلید ہے۔ اس پر غوروفکر کیا گیا کہ مستقبل میں بھارت دنیا کو ورک فورس کا سب سے بڑا سپلائر ہوگا۔


    جناب نائک کو ملک کی معاشی ترقی میں ان کی نمایاں خدمات کے اعتراف میں سال 2009 میں بھارت کے تیسرے سب سے بڑے سویلین ایوارڈ پدم بھوشن سے نوازا گیا تھا۔ این ایس ڈی سی ایک منفرد سرکاری نجی شراکت داری ہے، جو ہنرمندی کے فروغ اور صنعت کاری کی وزارت کے تحت کام کر رہی ہے۔ این ایس ڈی سی کا مقصد بڑے، معیاری اور فائدے کے پیشہ ورانہ اداروں کے قیام پر زور دے کر ہنرمندی کوفروغ دینا ہے۔ تنظیم پیشہ ورانہ تربیتی اداروں کے قیام کے لئے مالی امداد فراہم کرتی ہے۔ اس کے تحت نجی شعبے کے اقدامات کو مضبوط کرنے، تعاو ن دینے اور ان میں تال میل پیدا کرنے کے لئے مناسب ماڈل بھی تیار کئے جاتے ہیں۔ این ایس ڈی سی ٹریننگ دینے والوں کے وسیع نیٹ ورک کے ذریعے مختصر مدتی ہنرمندی کی تربیت میں مدد کرتی ہے۔


    

    ) م ن ۔ن ا ۔ ک ا (


    U- 5963

    
    
    (Release ID: 1554164) Visitor Counter : 4