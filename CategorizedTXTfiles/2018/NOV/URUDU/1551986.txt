      خواتین اور بچوں کی ترقیات کی وزارت

      بھارت کی خواتین سے متعلق نامیاتی میلہ 2018 -دو پوائنٹ 75 کروڑروپے کی ریکارڈ فروخت اور بارہ لاکھ مندوبین کی شرکت کے ساتھ اختتام پذیر
      خواتین کے لئے بھی اچھا ، بھارت کے لئے بھی اچھا اور آپ کے لئے بھی اچھا

      Posted On: 06 NOV 2018 1:42PM by PIB Delhi

    نئیدہلی 06 نومبر۔خواتین اور اطفال ترقیات کی وزار ت کے زیر اہتمام منعقدہ دس روزہ ’’ بھارت کی خواتین سے متعلق قومی نامیاتی میلہ 2018‘‘ کا پانچواں ایڈیشن 4 نومبر2018 بروز اتوار کی رات اندرا گاندھی نیشنل سینٹر فار دی آرٹس و اقع جن پتھ روڈ کے وسیع احاطے میں اختتام پذیر ہوا ۔ گزشتہ دس دنوں کے دوران اس میلے میں ملک بھر کی خواتین کاشتکاران اور صنعت کاران نے حصہ لیا ۔ کھانے اور ملبوسات سے لے کر چاق وچوبند رہنے اور ذاتی نگہداشت پر محیط نامیاتی مصنوعات کی گوناں گوں چیزیں یہاں پیش کی گئی تھیں ۔ یہ سالانہ بنیادوں پر منعقد ہونے والا میلہ ہے ۔


    اس سال خواتین کاشتکاروں اور صنعت کاروں کے ذریعہ جو 26 ریاستوں سے آئی تھیں، 2.75 کروڑروپے کی ریکارڈفروخت کی گئی ۔ گزشتہ برس آئی این اے نئی دلی میں واقع دلی ہاٹ میں گزشتہ ایڈیشن کا اہتمام کیا گیا تھا جس میں ایک کروڑ 84 لاکھ روپے کی فروخت عمل میں آئی تھی۔اس میلے میں تقریباََ بارہ لاکھ مندوبین نے شرکت کی ۔ نامیاتی میلے کی کامیابی نے خواتین کاشتکاروں کے حوصلے بلند کئے ہیں ،کیونکہ یہ خواتین ملک کے مختلف گوشوں اور دوردراز علاقوں سے آئی تھیں ۔ ان میں مجھولی ، کانگڑہ ، لیہہ ، پالاکٹ ،چک منگلور ، یوت مال ، بیما پور اور الموڑہ وغیرہ جیسے مقامات کے نام شامل ہیں ۔ مندوبین کو یہ موقع بھی حاصل ہوا کہ وہ میلے کی پوری مدت کے دوران دہلی تک کا مفت سفر اور یہاں قیام کی سہولتوں سے استفادہ کرسکیں اور دلی والوں کے سامنے اپنی اشیا رکھ سکیں ۔ بڑی تعداد میں دلی والوں نے آئی جی این سی کے لانس پر جاکر نہ صرف یہ کہ ہفتہ کے اختتامی دن بلکہ ہفتہ والے دن بھی خریدار ی کی ۔اس سال فوڈ کوڈ اور ویگن فوڈ کا بھی اضافہ کیا گیا تھا ،جسے یہاں آنے والوں نے خوب پسند کیا ۔


    بھارت کی خواتین کے قومی نامیاتی میلے 201 8 کا افتتاح آئی جی این سی اے واقع جن پتھ روڈ ، 26 اکتوبر 2018 کو خواتین اور اطفال ترقیات کی وزیر محترمہ مینکا سنجے گاندھی نے کیا تھا۔ موصوفہ اپنی نوعیت کے اس منفرد میلے کے قیام کی گنجائش نکالنے میں کافی سرگرم رہی ہیں ۔ وزیر موصوفہ نے نامیاتی میلے سے اپنے دیوالی تحائف کی بھی خریداری کی ۔ یہ دیگرآنے والوں کے لئے ایک مثال تھی اور انہیں بھی اس عمل سے ترغیب حاصل ہوئی ۔


    مذکورہ میلہ 26 اکتوبر2018 سے 4 نومبر2018 کے دوران جاری رہا اور اس میں ہردن معاشرے کے ہر طبقے کے افراد آتے رہے اوراس سے تمام مندوبین کو زبردست حوصلہ ملا ۔ اس طرح کے میلوں کا اہم مقصد ہمیشہ سے یہ رہا ہے کہ خواتین اور خواتین کی قیادت والے گروپوں کی حوصلہ افزائی کی جائے اور اس کے توسط سے نامیاتی کاشتکاری کو فروغ دیا جائے اور مقامی برادری کی معیشت کو تقویت پہنچائی جائے ،روزگار کے مواقع بہم پہنچائے جائیں اور کاشتکاروں کو تمام طرح کی بیدار ی فراہم کرائی جائے کہ وہ نامیاتی مصنوعات سے کیا کیا فائدے حاصل کرسکیں ۔


    ممبئی سے آئی ہوئی ایک صنعت کار محترمہ انامیکا نے اپنے تاثرات کا اظہار کرتے ہوئے کہا کہ لوگوں کی جانب سے بہت اچھا رد عمل حاصل ہوا ہے ۔ موصوفہ بانس سے بنے ٹوتھ برش اور دیگر سامان فروخت کررہی تھیں جنہیں نوجوانوں نے بہت پسند کیا ۔ انہوں نے عوامی بیداری پر زور دیتے ہوئے کہا کہ اس میلے میں اس سے بہتر اور کیا ہوسکتا تھا کہ لوگوں کی جانب سے بہت اچھا رد عمل حاصل ہوا ۔ پنجاب سے آئی ہوئی ایک کاشتکار محترمہ سرب جیت کور نے جو نامیاتی میلے میں پہلی مرتبہ آئی تھیں ،دلی آکر انہیں بڑی مسرت ہوئی ۔ انہوں نے اپنے تاثرات کا اظہار کرتے ہوئے کہا کہ میں پہلی مرتبہ یہاں آئی ہوں اور اپنے ملٹی گرین پروڈکٹس کے تئیں جس طرح کا رد عمل یہاں نظر آیا ہے وہ میرے لئے بہت حوصلہ افزا ہے ۔ میں خواتین اور اطفال ترقیات کی وزار ت کا شکریہ اد ا کرنا چاہوں گی، جس نے مجھے یہ موقع فراہم کیا ۔تمل ناڈو سے آئی ہوئی اے آئی ایم برائے سیوا کی محترمہ اپرنا نے کہا کہ انہیں امید نہیں تھی کہ اس سال کے میلے میں فروغ سے اتنی بڑی رقم حاصل ہوگی ۔انہوں نے اس کا سہرا عوامی بیداری کے سر باندھا ۔ انہوں نے اپنے اسٹال پر نامیاتی ،دیسی اورتمل ناڈو ، کیرالہ ، منی پور ،اوڈیشہ ، کرناٹک اور مغربی بنگال کے چاولوں کی 30 مختلف اقسام رکھی ہوئی تھیں ۔ منی پور کا چاول اور مغربی بنگال کا چاول سارے کا سارا فروخت ہوگیا اور ہمیں اس رد عمل سے بڑی مسرت ہوئی ہے۔


    خواتین کے نامیاتی میلے 2018 کے مندوبین کو مہیلائے ہاٹ میں بھی خود کودرج کرانے کا موقع فراہم ہوا ۔دراصل یہ خواتین اور اطفال ترقیات کی وزار ت کی جانب سے قائم کیا گیا ایک آن لائن مارکیٹنگ پورٹل ہے، جو خواتین صنعت کاروں کی ضروریات اورتوقعات کو پایہ تکمیل تک پہنچاتا ہے ۔ یہ انوکھا ای – پلیٹ فارم ہے اور خواتین کی اختیار کاری اور سماجی اور اقتصادی استحکام کو میلے کے بعد بھی فروغ دیتا ہے ۔ بھارت کی خواتین کا نامیاتی میلہ ایک سالانہ اہتمام ہے اور خواتین کاشتکاروں اورصنعت کاروں کو جو ملک کے مختلف گوشو ں سے آتےہیں ، یہاں یکجا ہونے ، لطف اندوز ہونے اور مستفید ہونے کا موقع فراہم کرتا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5658

    
    
    (Release ID: 1551986) Visitor Counter : 11