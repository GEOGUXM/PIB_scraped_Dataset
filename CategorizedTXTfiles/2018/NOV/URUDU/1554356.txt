      وزارت خزانہ

      حکومت ِ ہند کا ماہ اکتوبر ، 2018 ء تک کا ماہانہ کھاتہ جائزہ
      Posted On: 30 NOV 2018 7:50PM by PIB Delhi


    نئی دہلی، 30 نومبر / ماہ اکتوبر ، 2018 ء تک کا مرکزی حکومتِ ہند کا ماہانہ کھاتہ جائزہ مرتب کیا گیا ہے اور اس کی رپورٹ شائع کر دی گئی ہے ۔


    رپورٹ کی خاص خاص باتیں مندرجہ ذیل ہیں :


    حکومت ہند نے اکتوبر ، 2018 ء تک 808010 کروڑ روپئے وصول کئے ، جو کہ بجٹ تخمینہ 19-2018 ء کی کُل آمدنی کا 44.45 فی صد ہے ، جس میں 661113 کروڑ روپئے ٹیکس ریونیو ( کُل مرکز کے لئے ) ، 127716 کروڑ روپئے غیر ٹیکس ریونیو کے لئے اور 19181 کروڑ روپئے غیر قرضہ جاتی کیپٹل وصولی کے لئے شامل ہیں ۔


    غیر قرضہ جاتی کیپٹل وصولی میں قرضوں کی وصولی ( 9080 کروڑ روپئے ) اور سرکاری سیکٹر کی یونٹوں کے حصص کی فروخت (10101 کروڑ روپئے ) شامل ہیں ۔


    حکومت ہند نے اس مدت تک ریاستی حکومتوں کو ٹیکس میں اُن کے حصے کے طور پر 377076 کروڑ روپئے منتقل کئے ہیں ، جو سال ، 18-2017 ء کے اسی عرصے کے دوران منتقل کی گئی رقم سے 39796 کروڑ روپئے زیادہ ہے ۔


    حکومت ہند نے کُل 1456593 کروڑ روپئے کے اخراجات کئے ہیں ،جو کہ بجٹ تخمینہ 19-2018 ء کا 59.64 فی صد ہے ، جس میں 1279494 کروڑ روپئے ریونیو کھاتے پر اور 177099 کروڑ روپئے کیپٹل اکاؤنٹ پر خرچ کئے گئے ہیں ۔ کُل ریونیو اخراجات میں 292093 کروڑ روپئے سود کی ادائیگی کے لئے خرچ کئے گئے ہیں ، جب کہ 208421 کروڑ روپئے اہم سبسڈی پر خرچ کئے گئے ہیں ۔


    U. No. 6008

    
    
    (Release ID: 1554356) Visitor Counter : 6