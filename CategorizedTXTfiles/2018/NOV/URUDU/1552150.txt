      جہاز رانی کی وزارت

      وزیر اعظم جناب نریندر مودی 12نومبر کو وارانسی میں دریائے گنگا پر بنے ملٹی ماڈل ٹرمنل کو قوم کے نام وقف کریں گے
      
      وزیر اعظم اس موقع پر اندرون ملک آبی راستے سے ٹرانسپورٹ کئے جارہے ہندوستان کے پہلے کنٹینر کو بھی وصول کریں گے

      Posted On: 08 NOV 2018 7:42PM by PIB Delhi

    نئی دہلی، 08 نومبر 2018؍وزیر اعظم جناب نریندر مودی 12نومبر2018ء کو وارانسی میں دریائے گنگا پر نو تعمیر ملٹی ماڈل ٹرمنل کو قوم کے نام وقف کریں گے۔ یہ ٹرمنل دریائے گنگا پر بنائے جارہے تین ملٹی ماڈل ٹرمنلز اور 2انٹر ماڈل ٹرمنلز میں سے ایک ہے۔ یہ ملٹی ماڈل ٹرمنلز حکومت کے جل مارگ وکاس پروجیکٹ کا ایک حصہ ہیں جس کا مقصد 1500 سے 2000 ٹن وزنی بڑے جہازوں کے لیے دریائے گنگا پر وارانسی اور ہلدیا کے درمیان توسیعی راستہ یا گزرگاہ تشکیل دینا ہے ، تاکہ اس توسیعی گزرگاہ میں محفوظ جہاز رانی کے لیے ضروری 3-2 میٹر کا خشک راستہ مینٹین کیاجائے اور دیگر سہولتیں فراہم کرائی جائیں ۔اس کا مقصد اندرون ملک آبی راستوں کو بڑھاوا دینا ہے تاکہ سستے اور زیادہ ماحول دوست ٹرانسپورٹ، خصوصی طورپر کارگو کے نقل وحمل کو فروغ حاصل ہو۔ اندرون ملک آبی گزرگاہ اتھارٹی آف انڈیا(آئی ڈبلیو اے آئی) اس پروجیکٹ کے نفاذ کے لیے ذمہ دار ہے۔


    جل مارگ وکاس پروجیکٹ (جے ایم وی پی) عالمی بینک کی تکنیکی تعاون اور سرمایہ امداد کے ساتھ قومی آبی شاہراہ ؍گزرگاہ I- کی توسیع ہلدیا-وارانسی پر اس پروجیکٹ کا نفاذ کررہی ہے۔ اس پروجیکٹ پر اندازاً 5369.18 کروڑ روپے(800 ملین امریکی ڈالر جس میں سے آئی بی آر ڈی 375 امریکی ڈالر کا قرض شامل ہے) کی لاگت آنے کا امکان ہے۔ مذکورہ رقم میں 50:50 کی بنیاد پر حکومت ہند اور عالمی بینک کا معاہدہ ہے۔ پروجیکٹ کے تحت تین ٹرمنلز(وارانسی، صاحب گنج اور ہلدیا) 2 انٹر ماڈل ٹرمنلز، 5رول-آن –رول آف(رو –رو) ٹرمنل جوڑے؛ فرکا پر نیا جہاز رانی لاک، دریا؍سمندر سے کیچڑ نکالنے والی مشین، جہازوں کی مرمت اور رکھ رکھاؤ کی مربوط سہولت،ڈفر ینشیل گلوبل پوزیشننگ سسٹم(ڈی جی پی ایس)ریور انفارمیشن سسٹم(آر آئی ایس)، دریا کی تربیت (ریورٹریننگ)اور دریا کے تحفظ کے کام شامل ہیں۔


    وارانسی-ماڈل ٹرمنل(ایم ایم ٹی)کی اہم خصوصیات درج ذیل ہیں:

      * یہ قومی آبی شاہراہ I- پر پہلا ملٹی ماڈل ٹرمنل ہے۔
      * اراضی:33.34 ہیکٹیئر۔
      * ایم ایم ٹی کے پہلے مرحلے کی لاگت:206.84کروڑ روپے۔
      * ٹرمنل کی گنجائش:1.26ایم پی ٹی اے۔
      * پروجیکٹ کے آغاز کی تاریخ:جون 2016ء۔
      * پروجیکٹ مکمل ہونے کی تاریخ:نومبر 2018ء۔

    پروجیکٹ کے درج ذیل اہم عناصر ہیں جو عمل یا کام کے لئے تیار ہیں:

      * پُل(جیٹی): لمبائی x200 چوڑائی 42میٹر، جہاز کے گودی میں ٹھہرنے اور لنگر ڈالنے کی سہولت کے ساتھ۔
      * 2 موبائل ہاربر کرینز۔
      * اپروچ روڈ۔
      * اندرونی سڑک۔
      * اسٹون پچنگ ورکس اور کناروں کا تحفظ۔
      * ذیلی عمارتیں، تیار کارکن سہولت عمارت کا خول(شیل)ڈھانچہ۔

    ملٹی ماڈل ٹرمنل کے آپریشن، مینجمنٹ اور فروغ کا کام، پی پی پی ماڈل پر ایک آپریٹر کی تحویل میں دینے کی تجویز ہے۔ پی پی پی آپریٹر کا انتخاب انٹرنیشنل کامپیٹیٹو بڈنگ یعنی بین الاقوامی مقابلہ جاتی نیلامی کے ذریعہ کیا جائے گا، جس پر عمل آوری شروع ہوچکی ہے اور اس کے دسمبر2018ء تک مکمل ہونے کی امید ہے۔


    اس ملٹی –ماڈل ٹرمنل اور فریٹ ولیج پروجیکٹ سے 500 راست روزگار اور 2000 سے زیادہ بالواسطہ روزگار پیدا ہونے کا امکان ہے۔


    وزیر اعظم 30 اکتوبر 2018ء کو کولکاتہ سے روانہ ہوئے کنٹینر جہاز جس کا تعلق پیپسکو (انڈیا) سے ہے، وارانسی پہنچنے کے موقع پر موجود رہیں گے۔ آزادی کے بعد پہلی مرتبہ اندرون ملک آبی گزرگاہ کے ذریعے کنٹینر کا نقل و حمل ہورہا ہے۔ آئی ڈبلیو اے آئی جہاز، ایم وی رابندر ناتھ ٹیگور کنٹینر خوراک او رنمکین سے بھرے 16 کنٹینروں میں 16 ٹرکوں کے مساوی وزن ہے، کو ٹرانسپورٹ کررہا ہے اور اس کے 11نومبر 2018ء کو وارانسی پہنچنے کا امکان ہے۔ اس کی واپسی کھاد اور فرٹیلائزرس کے ساتھ ہوگی۔


    اسی روز ایک دوسری تقریب میں وزیر اعظم، قومی شاہراہ پروجیکٹ-بابت پور-وارانسی ایئرپورٹ روڈ اور وارانسی رنگ روڈ کا بھی افتتاح کریں گے۔ اس کے علاوہ، وزیر اعظم شہر میں کچھ سیویج پروجیکٹوں کا افتتاح کریں گے اور صاف گنگا کے قومی مشن نمامی گنگے پروگرام کے تحت ایک پروجیکٹ کا سنگ بنیاد رکھیں گے۔


    م ن۔ش ت ۔ ن ع


    U: 5 675

    
    
    (Release ID: 1552150) Visitor Counter : 11
    
    
    
    
    

*