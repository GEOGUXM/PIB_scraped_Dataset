      وزارت اطلاعات ونشریات

      گوا میں بھارت کے بین الاقوامی فلمی فیسٹیول کا 20 تا 28 نومبر 2018 کو انعقاد
      
      اس فیسٹول میں خصوصی توجہ ملک کے طور پر اسرائیل کو، ریاست کے طور پر جھارکھنڈ کو دی جائے گی، جبکہ لائف ٹائم اچیومنٹ ایوارڈ کیلئے ڈین وولمین کو منتخب کیاگیا

      Posted On: 06 NOV 2018 7:59PM by PIB Delhi

    نئیدہلی، 6 ؍نومبر، 49ویں بین الاقوامی فلم فیسٹیول آف انڈیا (آئی ایف ایف آئی) 2018 کا انعقاد گوا میں 20 نومبر سے 28 نومبر کے دوران کیا جائے گا۔ فلمی میلے کے اس 49ویں ایڈیشن میں دنیا کے 68سے زیادہ ملکوں کی 212 فلمیں دکھائی جائیں گی، جو دنیا کے گوناگوں ثقافتی ذائقوں کی عکاسی کریں گی۔ بین الاقوامی مقابلہ شعبے میں 15 فلمیں دکھائی جائیں گی، جن میں سے 3 ہندوستانی فلمیں ہیں۔ اس شعبے میں از خود 22 مختلف ممالک کی پروڈیوسڈ اور کو-پروڈیوسڈ فلمیں پیش کی جائیں گی۔


    فیسٹول کلائیڈواسکوپ سیکشن میں بین الاقوامی سطح کی نہایت اہم فلمیں جو نہ صرف بڑے فلم فیسٹولوں کا حصہ رہی ہیں، بلکہ ان میں سے زیادہ تر نے بہت سے اعزازات حاصل کئے ہیں۔ اس سیکشن کے لئے فلموں کا انتخاب میں انتہائی باریک بینی سے کام لیا جاتا ہے اور اس میں سال بھر میں بنی ہوئی چوٹی کی بہترین چنندہ فلموں کی نمائش کی جاتا ہے۔


    ورلڈپمنورما سیکشن میں 67 فلمیں ہیں ، جنہیں خصوصی طور پر اس فیسٹیول کے لئے منتخب کیا گیا ہے ۔ اس کے علاوہ اس سیکشن کا حصہ ہیں 4 عالمی پریمیئرس، 2 بین الاقوامی پریمیئرس ، 15 ایشیاء پریمیئرس اور 60 ہندوستانی پریمیئرس۔ اس سال ورلڈ پینورما سیکشن میں متعلقہ ممالک کی 15 فلمیں ایسی پیش کی جائیں گی، جنہیں آسکر پیش کرنے کے لئے چنا گیا ہے۔


    وائلڈ ایٹ ہارٹ ان ہِز کرافٹ: ریٹروسپیکٹیو سیکشن آف انگماربرگمان :2018، انگمار برگمان کی صد سالہ یومِ پیدائش کیلئے وقف کیا گیا ہے۔ اس موقع پر جب دنیا بھر میں ان کی صد سالہ یوم پیدائش تقریباً پورے جوش و خروش سے منائی جا رہی ہوں گی، تو ان کے کیریئر 7 بہترین فلموں کی نمائش آئی ایف ایف آئی میں کی جائے گی۔اس سیکشن میں، برگمین پر ایک ڈوکیومینٹری فلم بعنوان ’’ برگمین آئی لینڈ‘‘ جس کی ہدایت کار میری نیری روڈ ہیں، بھی شامل کی گئی ہے۔ یہ ڈوکیومنٹری کیمرے کے پیچھے چھپے ہوئے ماسٹر (یعنی برگمین) کی زندگی پر مبنی ہے۔ اس ڈوکیومنٹری کی نمائش 21 نومبر کو شیڈول کی گئی ہے، جس کے بعد ’’ وائلڈ اسٹرا بیریز کی اسکریننگ پر پینل تبادلۂ خیال کیا جائے گا۔


    فیسٹیول کا افتتاح، بین الاقوامی اداکاروں سے سجی فلم ’’ دی ایسپرن پریمیئر‘‘ کے ساتھ ہوگا۔ ’’ دی ایسپرن پیرس‘‘ بیرونی کے جنون، کھوئی ہوئی شان اور اس کے خوابوں اور ایڈونچرس کی کہانی بیان کرتی ہے۔ فلم میں بین الاقوامی سطح کے اداکاروں جناب جوناتھن میری رائس میئر س (لیڈ ایکٹر)، گولڈن گلوب کی فاتح محترمہ جولی رچرڈ سن (لیڈ ایکٹریس)، آسکر کے لئے نامزد اداکارہ محترمہ جولیا روبنز (اداکارہ) محترمہ مورگین یونسکی (اداکارہ اور رومن یونسکی کی دختر)، جناب نکولس ہوئے (اداکار) اور جولین لینڈائس (ہدایت کار) اپنی اداکاری کے جوہر دکھا رہے ہیں۔


    ہر سال آئی ایف ایف آئی کی خصوصیت میں ایک ملک کو مرکزیت میں رکھنا شامل ہے، جس کے تحت اس ملک کے سنیما سے متعلق مہارت اور تعاون کو منظر عام پر لانا ہوتا ہے۔ اِفّی کے اس 49ویں فلمی میلے میں کنٹری آف فوکس کے طور پر اسرائیل کو چنا گیا ہے۔ کنٹری فوکس پیکیج کے لئے ممبئی میں کانسلیٹ آف اسرائیل کے ساتھ مل کر 10 فلموں کا انتخاب کیا گیا ہے۔ اس کڑی میں ایوی نیشری کی فلم ’’ دی اَدر اسٹوری‘‘ کو کنٹری فوکس سیکشن میں افتتاحی فلم کے طور پر دکھایا جائے گا۔ اس موقع پر اہم اسرائیلی شخصیات جن میں مشہور اسرائیلی اداکار ایلن اباؤٹ بول بھی شامل ہیں۔ ہمارے خصوصی مہمان ہوں گے۔ انہوں نے ہالی ووڈ کی متعدد فلموں ، جن میں ریمبو-3، اسٹیون اسپیل برگ میونخ، رِڈلے اسکاٹ کی ’’ باڈی آف لائینر‘‘ اور ’’ دی ڈارک نائٹ رائزیز‘‘ شامل ہیں، میں اداکاری کی ہے۔ اس دوران، 22نومبر 2018 کو ’’ دی انڈو-اسرائیل کو-پروڈکشن سیمینار ‘‘ کا انعقاد کیا جائے گا۔


    ’’ ریاست پر مرکزیت شعبے‘‘ کو شامل کرنے کی تجویز 49ویں آئی ایف ایف آئی، 2018 میں ہی پیش کی گئی ہے۔ اس سیکشن میں توجہ کا مرکز ہندوستان کی کسی ایک ریاست کی فلم کو شامل کرنے پر ہے تاکہ اس ریاست کے فن اور ثقافت کو اجاگر کیا جا سکے۔ 49ویں آئی ایف ایف آئی 2018 کے لئے جھار کھنڈ کو منتخب کیا گیا ہے ا ور اس کی نمائش یوم جھارکھنڈ پر 24 نومبر 2018 کو فیسٹیول کے ایک حصے کے طور پر کی جائے گی۔ جھارکھنڈ پیکیج میں جو فلمیں دکھائی جائیں گی، ان میں ڈیتھ اِن دا گنج، رانچی ڈائریز، بیگم جان اور دیگر شامل ہیں۔


    بین الاقوامی مقابلہ جوری جان اِروِن، ایڈرئین سٹارو، پولینڈ کے ہدایت کاررابرٹگلنسکی، انّا فیراؤلی راویل اور ہندوستان کے رکن راکیش اوم پرکاش مہرا پر مشتمل ہے۔ 26 فیچر اور 21 غیر فیچر ہندوستانی فلمیں انڈین پینورما جوری نے اس سیکشن کے حصے طور پر دکھانے کے لئے منتخب کی ہیں۔ فیچر فلم جوری نے انڈین پنورما 2018 کی افتتاحی فیچر فلم کے لئے شاجی این کرون کی ہدایت میں بنی فلم ’’ او ایل یو‘‘ کو منتخب کیا ہے، جبکہ غیر فیچر فلم جوری نے آدتیہ سوہاس جمبھالے کی ہدایت کردہ فلم ’’ کھارواس‘‘ کو افتتاحی غیر فیچر فلم کے طور پر چنا ہے۔ پینورما میں دکھائی جانے والی اہم فلمیں ہیں:۔

      * اولو(افتتاحی فلم)

    ملیالم شاجی این کرون

      * نگرکیرتن-بنگالی فلم-کوشک گانگولی
      * سا-بنگالی فلم-اریجیت سنگھ
      * اوما-بنگالی فلم-سری جیت مکھرجی
      * ابی یاکتو-بنگالی فلم-ارجن دتّا
      * اورُن چوندی-بنگالی فلم-ابھیشیک ساہا

    فیچر فلم جوری کی سربراہی مشہور ہدایت کار اور اسکرین رائٹر جناب راہل راویل کر رہے ہ یں اور اس میں دیگر معروف اراکین شامل ہیں، یہ ہیں۔

      * فلم کار اور اداکار میجر روی
      * ہدایت کاراہاتھیان
      * ہدایت کار، پروڈیوسر اور اسکرین رائٹر جناب اجول چٹر جی
      * ہدایت کار جناب ایموسنگھ
      * فلم کار اتپل دتہ اور دیگر۔

    غیر فیچر فلم جوری سات ممبران پر مشتمل ہے ، جس کی سربراہی فلم ہدایت کاراور ایڈیٹر جناب ونود گنترا کر رہے ہیں۔ یہ جوری درج ذیل ممبران پر مشتمل ہے۔


    1-فلم کار جناب اُدے شنکر پانی


    2-ہدایت کار اور فلم ایجوکیشنسٹ محترمہ پاروتی مینن۔


    3-فلم کار مندر تالوکی کار


    4-فلم صحافی پدم راج نایر


    5-اداکار اور پروڈیوسر اشوک شرن


    6-اداکار ، ہدایت کار اور پروڈیوسر جناب سنیل پورانک۔


    اسکیچ آن اسکرین (اینیمیشن فلم پیکیج)ایک ایسا شعبہ ہے، جسے 49ویں اِفی (آئی ایف ایف آئی)2018 میں پہلی مرتبہ شامل کیا گیا ہے۔ اس سیکشن میں تقریباً تین بین الاقوامی فیچر لینگتھ فلموں کی انڈین اسٹوڈیوز کے اشتراک کے ساتھ نمائش کی جائے گی۔


    فیسٹول میں اوپن ایئر اسکریننگس کا بھی انتظام کیا گیا ہے، جس کے تحت فیسٹیول کے دوران کھلے اور وسیع علاقے میں فلمیں دکھائی جائیں گی۔ اس سال، کھیلو انڈیا برانڈنگ کے تحت، 49ویں اِفّی فیسٹول میں ہندوستان میں کھیلوں پر مبنی فلموں کی بھی نمائش کی جائے گی۔ ان فلموں میں گولڈ، میری کوم، بھاگ ملکھا بھاگ، 1983، ایم ایس ڈی ، دا اَن ٹولڈ اسٹوری اور سورما شامل ہیں۔


    بین الاقوامی فلم کونسل اور آڈیو ویژول کمیونکیشن پیرس کے تعاون سے آئی ایف ایف آئی، آئی سی ایف ٹی ایوارڈ عطا کئے جاتے ہیں۔ اس میں یونیسکو گاندھی میڈل بھی شامل ہے۔ یہ ایوارڈ ان فلموں کو دیا جاتا ہے، جو یونیسکو کے اصولوں کی عکاسی کرتی ہیں۔ اس سال اس سیکشن میں 10 فلموں کا انتخاب کیا گیا ہے۔ ان میں سے ایک فلم کو یہ ایوارڈ عطا کیا جائے گا۔


    ماسٹر کلاس اور ان کنور سیشن شعبے کے تحت فلمی دنیا کی کئی معروف اور مشہور شخصیات شامل ہوں گی، جن میں پرسون جوشی، ڈین والمین، سری کر پرساد، انل کپور، سمت اسرانی، بونی کپور، ارجن کپور، جاہنوی کپور، ڈیوڈ دھون، ورن دھون، روہت دھون، جے راج، کوشک گانگولی، شاجی کرون، سری جیت مکھرجی، سری دھر اور سری رام راگھون، انوپما چوپڑا، راجیو مسند، بھاؤنا سومایا، جیسن ہیفرڈ، میگھنا گلزار، لینا یادو، گوری یادو شامل ہیں۔


    اس سال کا دادا صاحب پھالکے ایوارڈ جناب ونود کھنہ کو(بعد از مرگ) عطا کیا جائے گا۔ فیسٹیول کے دوران ان کی کچھ بہترین فلموں جیسے اچانک، لیکن اور امر اکبر اینتھونی کی بھی نمائش کی جائے گی۔


    اس سال اسرائیل کے ڈین والمین کو لائف ٹائم اچیومنٹ ایوارڈ عطا کیا جائے گا۔ اس سیکشن میں ان کی کچھ بہترین فلمیں دکھائی جائیں گی۔


    شردھا نجلی یا خراج عقیدت سیکشن کے تحت ان فلمی ہستیوں کی نمائش کی جاتی ہے، جن کا انتقال حال ہی میں ہوا ہے۔ اس سال ششی کپور، شری دیوی، ایم کرونا ندھی اور کلپنا لازمی کو خراج عقیدت پیش کی جائے گی۔ بین الاقوامی فلم جگت کے ٹیرنس مارس، مِلاس فارمین اور اینی وی کارٹس کو بھی خراج عقیدت پیش کی جائے گی۔


    نابینا بچوں کے لئے خصوصی پیشکش اس فلم فیسٹول کا حصہ ہے۔ اس کے تحت آڈیو کے ذریعہ تفصیلی کمنٹری پیش کی جائے گی۔ اس سیکشن میں شولے اور ہچکی فلموں کی نمائش کی جائے گی۔ ٹیونیشیاء کی فلموں کی نمائش بھی 49ویں فلم فیسٹول کا خصوصی حصہ ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    

    
    م ن ۔ش ت ۔ک ا


    U- 5662


    

    
    (Release ID: 1552027) Visitor Counter : 8
    
    
    
    
    

*