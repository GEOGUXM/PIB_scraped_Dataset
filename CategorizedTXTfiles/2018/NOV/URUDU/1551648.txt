      وزارت دفاع

      سبرتو پارک ، نئی دلّی میں ویسٹرن ایئر کمانڈ کے ہیڈ کوارٹرس میں اے ایف ڈبلیو ڈبلیو اے تقریبات کا انعقاد
      Posted On: 01 NOV 2018 7:43PM by PIB Delhi


    نئی دہلی، یکم نومبر / ایئر فورس ویلفیئر ایسوسی ایشن ( علاقائی ) ( ہندوستانی فضائیہ کے اہل کاروں کی بیویوں کی فلاح و بہبود کی تنظیم ) کی صدر اور ویسٹرن ایئر کمانڈ کے ایئر آفیسر کمانڈنگ ان چیف کی زوجہ محترمہ دیویکا ہری کمار نے سبرتو پارک ، نئی دلّی میں اے ایف ڈبلیو ڈبلیو اے کی تقریبات کا افتتاح کیا ۔ اس موقع پر ان کے ہمراہ فضائی کمانڈ کی تمام اے ایف ڈبلیو ڈبلیو اے ( مقامی ) کی 47 صدر موجود تھیں ۔ مقامی فضائی اسٹیشن کی سطح پر اے ایف ڈبلیو ڈبلیو اے کی صدارت فضائی اسٹیشن کے ایئر آفیسر کمانڈنگ / اسٹیشن کمانڈر کی بیوی کرتی ہیں ۔


    اس موقع پر متعدد سرگرمیوں کا انعقاد کیا گیا ۔ اس میں ہر ایک فضائی اڈے پر خواتین کے لئے مستقبل کے منصوبے شامل ہیں ۔ دن کی شروعات وسیع میٹنگوں سے ہوئی ۔ ان میٹنگوں کی صدارت اے ایف ڈبلیو ڈبلیو اے کی صدر اور ایئر اسٹاف کے سربراہ کی بیوی محترمہ کمل پریت دھانو نے کی ۔


    سب سے زیادہ توجہ کا مرکز سبرتو پارک اسپورٹس میدان میں منعقدہ شاندار میلہ رہا ۔ میدان میں شمالی ہندوستان سے تعلق رکھنے والے تقریباً ہزاروں رنگا رنگ اسٹال لگائے گئے تھے ۔ پورے میدان میں ایک چھوٹا ہندوستان نظر آیا ۔ سب سے زیادہ راغب کرنے والی چیز مفت سواری اور پھسلنے کی جگہ رہی ۔ خواتین کے لئے ایک ہی چھت کے نیچے شمالی ہندوستان کی اشیاء کی خریداری کے لئے پوری سہولت موجود تھی۔


    میلے سے آگے بڑھ کر اے ایف ڈبلیو ڈبلیو اے کی بہبودی سرگرمیوں کے لئے فنڈز اکٹھا کئے گئے ۔ یہ پروگرام دو روز تک جاری رہے گا۔ اس کا اختتام 3 نومبر ، 2018 ء کو شام 6 بجے عمل میں آئے گا ۔ یہ تقریب خواہش مند عام شہریوں کے لئے بھی کھلی ہے ۔


    اس تقریب کی روح رواں محترمہ دیویکا ہری کمار نے کہا کہ ‘‘ میں بے حد خوش ہوں کہ ہم اے ایف ڈبلیو ڈبلیو اے ( مقامی ) کی تمام صدور کو ایک ہی مقام پر جمع کرنے میں کامیاب ہوئے ہیں ۔ اس سے تنظیم کے لئے مستقبل کے منصوبوں پر تبادلۂ خیال اور رواں سال کے دوران کئے گئے کاموں کا تجزیہ کرنے کا موقع فراہم ہوا ہے ۔ اس میلے کے انعقاد کا مقصد تہوار کا موڈ بنانا تھا کیونکہ سبھی کے لئے یہ نہایت مناسب وقت ہے ۔ ’’


    ( م ن ۔ ۔ م ع ۔ ع ا )


    U. No. 5608

    
    
    (Release ID: 1551648) Visitor Counter : 5