      امور داخلہ کی وزارت

      شہری زلزلہ تلاش اور بچاؤ سے متعلق شنگھائی کو آپریشن آرگنائزیشن کی مشترکہ مشق ، 2019 ء نئی دلّی میں شروع
      Posted On: 01 NOV 2018 7:42PM by PIB Delhi


    نئی دہلی، یکم نومبر / ‘‘ شہری زلزلہ تلاش اور بچاؤ سے متعلق شنگھائی کو آپریشن آرگنائزیشن کی مشترکہ مشق ، 2019 ء ’’ کی دو روزہ ابتدائی میٹنگ آج یہاں شروع ہو گئی ۔ یہ میٹنگ نئی دلّی میں 21 سے 24 ، فروری ، 2019 ء کے لئے طے اصل مشق کا پہلا مرحلہ ہے ۔ نیشنل ڈزاسٹر ریسپونس فورس ( این ڈی آر ایف ) کو حکومت ہند کے ذریعہ اس مشق کے انعقاد کی ذمہ داری سونپی گئی ہے ۔


    اس موقع پر اپنا کلیدی خطبہ پیش کرتے ہوئے نیشنل ڈزاسٹر مینجمنٹ اتھارٹی ( این ڈی ایم اے ) کے رکن جناب آر کے جین نے کہا کہ اگست ، 2017 ء میں کرغستان میں منعقدہ شنگھائی کو آپریشن آرگنائزیشن ( ایس سی او ) کے رکن ممالک میں تباہ کاری کی روک تھام کے محکموں کے سربراہان کی نویں میٹنگ میں وزیر داخلہ جناب راج ناتھ سنگھ نے رضاکارانہ طور پر خطے کے لئے ‘‘ شہری زلزلہ تلاش اور بچاؤ سے متعلق شنگھائی کو آپریشن آرگنائزیشن کی مشترکہ مشق ، 2019 ء ’’ کے انعقاد کی پیشکش کی تھی اور آج کی میٹنگ اسی سلسلے کی ایک کڑی ہے ۔


    جناب جین نے تباہ کاریوں کے بہتر رجحانات ، خصوصاً خطے میں آبی – موسمیاتی تباہ کاریوں کے بڑھتے ہوئے رجحانات پر بھی روشنی ڈالی ۔ چونکہ تمام ممالک ایک دوسرے سے جڑے ہوئے ہیں ، اس لئے ایک حصے میں ہونے والی کارروائی دوسرے کو متاثر کرتی ہے ۔ انہوں نے مزید کہا کہ تباہ کاریوں کی روک تھام کا چیلنج پوری دنیا میں مشترک ہے ۔ اگر ہم تباہ کاریوں کے اثرات کی روک تھام اور ان کے اثرات کو کم کر لیتے ہیں تو اس سے دنیا کو کافی فائدہ پہنچے گا ۔


    جناب آر کے جین نے مزید کہا کہ ہندوستان جنوب ایشیائی سالانہ تباہ کاری کی روک تھام کی مشق ( ایس اے اے ڈی ایم ای ) ، ایشیائی وزارتی کانفرنس برائے تباہ کاریوں کے خطرات کی کمی ( اے ایم سی ڈی آر آر ) اور کثیر شعبہ جاتی ، تکنیکی اور معاشی تعاون ( بی آئی ایم ایس ٹی ای سی ) کے لئے خلیجِ بنگال پہل کا انعقاد کرکے تباہ کاریوں کی روک تھام کے شعبے میں سر خیل رہا ہے ۔ انہوں نے کہا کہ ابتدائی میٹنگ سے منصوبہ وضع کرنے ، ضروریات کا تبادلہ خیال اور اصل مشق کی تفصیلات اور طریقۂ کار وضع کرنے میں مفید ہو گا ۔ یہ مشق فروری ، 2019 ء میں منعقد ہو رہی ہے ۔ یہ مشق آئی این ایس اے آر اے جی رہنما خطوط پر مبنی ہو گی ۔


    ( م ن ۔ ش س ۔ ع ا )


    U. No. 5615

    
    
    (Release ID: 1551647) Visitor Counter : 7