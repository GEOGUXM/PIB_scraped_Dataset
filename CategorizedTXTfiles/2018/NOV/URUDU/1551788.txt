      ریلوے کی وزارت

      ریلوے سیفٹی کے چیف کمشنر (سی سی آر ایس)، لکھنؤ، امرتسرحادثے کی جانچ کریں گے
      
      سی سی آر ایس ان معاملات کی بھی جانچ کر سکتا ہے، جن کی جانچ قانون اور ضوابط کے مطابق ضروری نہیں

      Posted On: 02 NOV 2018 8:41PM by PIB Delhi

    نئیدہلی، 2 ؍نومبر، امرتسر میں ٹرین کے ذریعہ لوگوں کو کچل دینے کاافسوسناک حادثہ بہت زیادہ عوامی ناراضگی کا معاملہ بن گیا ہے۔ اس حادثہ نے بالخصوص ریلوے ٹریک پر سے گزر رہے لوگوں کے تحفظ کے سلسلے میں تشویش پیدا کر دی ہے۔ اس ٹرین حادثے میں متعدد لوگ ہلاک اور زخمی ہو ئے ہیں۔ امرتسر کے رکن پارلیمنٹ جناب گُرجیت سنگھ اوجلا نے ریلوے اور کوئلہ کے عزت مآب وزیر جناب پیوش گوئل سے ملاقات کی۔ انہوں نے ملاقات کے دوران نجی طور پر ریلوے وزیر کو ایک خط مؤرخہ 23؍اکتوبر 2018 سونپا ۔ رکن پارلیمنٹ نے اس حادثے کی ریلوے سیفٹی کمشنر (سی آر ایس) سے جانچ کی درخواست کی۔ وزارت ریلوے نے ان کی درخواست اور دیگر حقائق، حالات اور قانونی التزامات کو تسلیم کر لیا ہے ۔ قانون کے مطابق اس طرح کے حادثاتمیں ریلوے سیفٹی کے چیف کمشنر (سی سی آر ایس) کے ذریعے جانچ کرانا ضروری نہیں ہے، لیکن یہ غلط بھی نہیں ہے۔ ماضی میں ریلوے ٹریک پر لوگوں کو کچل دینے کے حادثہ کی سی آر ایس جانچ کرائی گئی ہے، حالانکہ بادی النظر میں ایسا لگتا ہے کہ ریلوے اس حادثے کیلئے ذمہ دار نہیں ہے۔ تاہم ایک آزاد اور تکنیکی طور پر اہل اتھارٹی جو وزارت ریلوے کو رپورٹ نہیں کرتی ہے، کے ذریعے جانچ پر غور کیا گیا اوراس معاملے کی جانچ کرانے کی سی سی آر ایس سے درخواست کی گئی ہے۔ اس کے مدنظر ریلوے سیفٹی کے چیف کمشنر (سی سی آر ایس) ، لکھنؤ نے اس حادثہ کی آئینی جانچ کا حکم دے دیا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    
    م ن ۔ن ا ۔ک ا


    U- 5625


    

    
    (Release ID: 1551788) Visitor Counter : 4