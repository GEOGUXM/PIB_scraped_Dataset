      وزیراعظم کا دفتر

      گرونانک جینتی کی تقریب کے موقع پر جناب سکھبیر سنگھ بادل کی رہائش گاہ پر وزیر اعظم کے خطاب کا متن
      Posted On: 24 NOV 2018 5:39PM by PIB Delhi


    نئی دہلی، 24 / نومبر آپ سب کو گرو پرو کی بہت بہت مبارکباد! شاید یہ گرونانک دیو جی کا آشیرواد ہے، عظیم گرو کی روایت کا آشیرواد ہے کہ جس کی وجہ سے میرے جیسے ایک عام شخص کے ہاتھوں سے کچھ اچھے پاکیزہ کام کا کرنے کا موقع ملا ہے۔ اور اس لیے جو کچھ بھی ہو رہا ہے وہ ایسے گروجنوں، سنت جنوں کے آشیرواد کی وجہ سے ہے۔ ہم لوگ کچھ نہیں ہیں اور اس لیے احترام کا حقدار میں نہیں ہوں، احترام کے حقدار یہ تمام عظیم شخصیتیں ہیں، یہ سبھی گروجن ہیں جنھوں نے صدیوں سے ایثار، تپسیا کی عظیم روایت کے ساتھ اس ملک کو بنایا ہے، اس ملک کو بچایا ہے۔


    میری خوش قسمتی ہے کہ گجرات میں وزیر اعلیٰ بننے کے بعد اور اس کے پہلے جب گجرات میں بھیانک زلزلہ آیا تھا تو کچھ کے لکھپت میں جہاں گرونانک دیو جی رہے تھے اور آج بھی گرونانک دیو جی کی پادوکائیں وہاں ہیں، زلزلے کی وجہ سے وہ مسمار ہوگئے جب میں وزیر اعلیٰ بن کر گیا میرے سامنے پہلا کام تھا کہ کچھ کے زلزلہ متاثرین کی تعمیر نو کا۔ میں مسمار ہوئے گرودوارے پر بھی گیا اور اسی وقت شاید یہی روایت کے آشیرواد سے کہ میرے لیے حکم ہوا کہ مجھے کچھ کرنا ہے اور اس کی تعمیر نو کا فیصلہ کیا لیکن یہ فکر تھی کہ جیسا تھا، جس طرح کی مٹی سے بنا تھا، اس کے لایق لوگوں کو ڈھونڈا جائے، ایسی مٹی سے بلایا جائے اور اسی سے بنایا جائے اور اس کی تعمیر نو کی۔ آج وہ جگہ عالمی وراثت میں اپنی جگہ بناچکی ہے۔ ہم نے اڑان یوجنا ۔۔۔ اڑان یوجنا سے ہوائی سفر سستا کرنے کی یوجنا بنائی تو فوراً حکم ہوا اور خیال آیا کہ اڑان یوجنا کی شروعات پہلے دو مقامات پر جو تھی اس میں سے ایک ناندیڑ صاحب سے شروع کیا۔ میری خوش قسمتی رہی کہ ناندیڑ صاحب کا مجھ پر آشیرواد بنا رہے۔ مجھے کئی برسوں تک پنجاب میں کام کرنے کا موقع ملا اور اس کی وجہ سے جو کچھ میں گجرات میں رہ کر نہیں سمجھ پاتا تھا، شاید نہیں جان پاتا۔ وہ پنجاب میں آپ لوگوں کے بیچ رہ کر بادل صاحب کے خاندان کے قریب رہ کر کے بہت کچھ جانا سمجھا اور میں ہمیشہ محسوس کرتا تھا کہ گجرات کا اور پنجاب کا خاص تعلق ہے کیونکہ جو پہلے پنج پیارے تھے اس میں سے ایک گجرات سے دوارکا کا تھا اور اس لیے دوارکا جس ضلع میں پڑتا ہے وہ جام نگر میں ہم نے گروگووند سنگھ جی کے نام سے ایک بہت بڑا اسپتال بنایا ہے۔ کیونکہ تصور یہی رہا ہے کہ ملک کے ہر کونے میں عظیم لوگوں نے ہمارے ملک کے لیے یکجہتی کے جو منتر دیئے ہیں اور گرونانک دیو جی کی باتوں میں تو ہمارے ملک کی پوری ثقافتی روایات کا نچوڑ ہمیں گروبانی میں محسوس ہوتا ہے۔ ہم محسوس کرسکتے ہیں۔ ہم اپنا پن محسوس کرسکتے ہیں کہ ہر لفظ میں اور اتنی آسان شکل میں ان چیزوں کو ہمارے لیے رہنما تھے۔ اونچ نیچ کا فرق اس معاشرے کی جو مشکلات تھیں، برائیاں تھیں اس کو اتنے آسان طریقے سے حل کیا ہے ، اونچ نیچ کا جذبہ ختم ہو، ذات پات کی تفریق ختم ہو، ایکتا کے دھاگے میں بندھے ہوئے ہوں، ایشور کے لیے عقیدت، احترام کا جذبہ ہو، ہر چیز اور ایسی عظیم روایت ہم سب کو تحریک دیتی رہے۔ ملک کی یکجہتی اور سالمیت کے لیے یہ گروبانی، گرونانک جی کا حکم ، پیغام اس سے بڑھ کرکے ہمارے لیے کچھ نہیں ہوسکتا اور وہی ملک یکجہتی اور سالمیت کے لیے سب سے زیادہ پُراثر ہمارے پاس پیغام ہے۔


    میں مانتا ہوں کہ کرتار پور کا یہ فیصلہ سن 1947 میں جو ہوا سو ہوا کچھ ایسی باتیں ہوتی ہوں جو شاید سرکاروں، فوجوں اس کے درمیان جو ہوتا ہے، ہوتا ہوگا۔۔۔ اس کے راستے کب نکلیں گے وہ تو وقت بتائے گا لیکن لوگوں کا لوگوں سے رابطہ پیپل ٹو پیپل کنٹیک اس کی ایک طاقت ہوتی ہے۔ کس نے سوچا تھا کہ برلن کی دیوار گرسکتی ہے۔ شاید گرونانک جی کے آشیرواد سے کرتارپور کا کوریڈور، یہ صرف کوریڈور نہیں عوام سے عوام کے رابطے کی ایک بہت بڑی وجہ بن سکتا ہے۔ گروبانی کا ایک ایک لفظ اس میں ہمیں طاقت دے سکتا ہے۔ یہی طاقت لے کر کے ہم کیونکہ ہم تو وسودھیو کٹنب والے ہیں، پوری دنیا ایک خاندان ہے۔ ان اصولوں سے ہم پلے بڑھے لوگ ہیں۔ ہم وہ لوگ ہیں جو کبھی کسی کا برا نہیں چاہتے اور آپ تصور کیجئے ساڑھے پانچ سو سال پہلے جب ذرائع نہیں تھے ، انتظامات نہیں تھے، گرونانک دیو جی نے ہندوستان کے چپے چپے پر پیدل سفر کیا، کہاں آسام، کہاں کچھ۔ پیدل سفر کرکے ہی انھوں نے ایک طرح سے پورے ہندوستان کو اپنے اندر سمو لیا تھا۔ایسی سادھنا، ایسی تپسیا اور آج یہ گرو پرو ہم سب کے لیے ایک نئی تحریک، نئی توانائی، نئے جوش کی وجہ بنے جو ملک کی یکجہتی اور سالمیت کے لیے ہمیں طاقت دے اور ہم سب مل کرکے کیونکہ سنگت اپنی ایک طاقت ہے۔ عظیم روایت، یہ لنگر عام کھانے پینے کا انتظام نہیں ہے، لنگر ایک سنسکار ہے، لنگر ایک وراثت ہے۔ کوئی بھید بھاؤ نہیں ہے۔ یہ کتنا بڑا یوگدان آسان طریقے سے دے دیا ہے اور اس لیے آج کے اس مقدس پرو تہوار پر میں اس پاکیزہ ماحول میں ، میں گروگرنتھ صاحب کی موجودگی میں، میں عظیم اس روایت کو سلام کرتے ہوئے گروجنوں کے مہان ایثار، تپسیا کو سلام کرتے ہوئے، جو آپ نے میرا احترام کیا وہ احترام میرا نہیں ہے۔ اس عظیم روایت کا احترام ہے۔ ہم سب جتنا کرسکے اتنا کم ہے۔ ہمیں طاقت دیں تاکہ اور اچھا کرپائیں۔ میں پھر ایک بار آپ سب کا دل سے بہت بہت ممنونیت کا اظہار کرتا ہوں۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ا گ ۔ را ۔ 24 - 11 - 2018 )


    U. No. 5903

    
    
    (Release ID: 1553703) Visitor Counter : 7