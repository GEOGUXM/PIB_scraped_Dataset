      نائب صدر جمہوریہ ہند کا سکریٹریٹ

      اقتصادی بھگوڑوں کی حوالگی کے لئے عالمی تعاون کی ضرورت ہے: نائب صدر جمہوریہ ہند
      
      عالمی لیڈروں نے ہندوستان کی ترقی کی کہانی میں کافی دلچسپی دکھائی ہے: ہندوستان روایتی کاری گری کوجدید طریقہ کار کے ساتھ ملا کر ٹیکسٹائل سیکٹر میں عالمی لیڈر بن سکتا ہے
      نائب صدر جمہوریہ ہند نے سی آئی ٹی آئی عالمی ٹیکسٹائل کنکلیو2018 کا افتتاح کیا
      Posted On: 27 NOV 2018 6:42PM by PIB Delhi


    نئی دہلی، 2 7 نومبر 2018، نائب صدرجمہوریہ ہند جناب ایم وینکیا نائیڈو نے اقوام متحدہ اور دیگر کثیر جہتی اداروں سے زور دے کر کہا ہے کہ وہ اقتصادی بھگوڑوں کی حوالگی کے لئے حکمت عملی ترتیب دیں۔ جناب ایم وینکیانائیڈو آج یہاں سی آئی ٹی آئی ڈائمنڈ جوبلی تقریبات منانے کے لئے منعقدہ سی آئی ٹی آئی کنکلیو 2018 سے خطاب کررہے تھے۔ اس موقع پر ٹیکسٹائل کی مرکزی وزیر محترمہ اسمرتی ایرانی اور دیگر معزز شخصیات موجود تھیں۔


    نائب صدر جمہوریہ نے کہا کہ یوروپ ، لاطینی امریکہ اور افریقہ کے اپنے دورے کے دوران جن عالمی رہنماؤں سے انہوں نے ملاقات کی، سبھی نے ہندوستان کی ترقی کی کہانی کو سراہا اور کہا کہ ہندوستان قابل ذکرغیرمعمولی ترقی کے ساتھ آگے بڑھ رہا ہے۔ انہوں نے مزید کہا کہ عالمی برادری میں ہندوستان کی ترقی کے تئیں زبردست دلچسپی تھی۔


    جناب نائیڈو نے کہا کہ اقوام متحدہ (یو این) اور عالمی برادری کو قائدانہ کردار ادا کرنا چاہیے، تاکہ بینک اکاؤنٹس سے متعلق معلومات کے تبادلے کے لیے عالمی سطح پر ایک معاہدہ ہوسکے۔


    نائب صدر جمہوریہ نے کہا کہ عالمی مسابقتی منظرنامے میں قائم رہنے کے لیے تجارتی عمل کے دوران جوابدہی ، شفافیت اور اخلاقی اقدار کے ساتھ ساتھ مصنوعات میں معیار کو برقرار رکھنا چاہیے۔ انہوں نے کہا کہ ہندوستان کو یقینی طور پر مسابقتی برتری حاصل ہے، کیونکہ ہندوستان کے پاس بڑی تعداد میں خام میٹریل ، ہنرمند افرادی قوت، مینوفیکچرنگ مسابقیت، وسیع دھاگہ، کپڑا بننے کی صلاحیت،ڈبہ بندی اور پوشاک کی مینوفیکچرنگ کی سہولتیں موجود ہیں۔


    جناب نائیڈو نے ہنر مندی کے فروغ ، جدیدکاری، ڈیجیٹل ٹیکنالوجی کے استعمال اور آسان مینوفیکچرنگ نظام کو اپنانے کے لئے بڑی کاوش کرنے کی ضرورت پر زور دیا، تاکہ عالمی سطح پر مسابقت باقی رہے۔


    نائب صدرجمہوریہ نے کہا کہ ہندوستان کے پاس روایتی کاری گری کو جدید طریقہ کار سے جوڑنے کا نادر موقع ہے اور اس سلسلے میں ہندوستان کو برتری بھی حاصل ہے۔ ہمیں نہ صرف دنیا کو ٹیکسٹائل کی وسیع انواع واقسام دکھانا ہے، بلکہ ہمیں ٹیکسٹائل مینوفیکچرنگ اور ٹیکسٹائل کی برآمدات میں عالمی لیڈر بھی بننا ہے۔


    نائب صدر جمہوریہ نے درکار ہنرمندی ، سرمایہ کاری اور بازار فراہم کرکے کپڑے کی صنعت کی جدید کاری کے لئے زور دیا، تاکہ ٹیکسٹائل سیکٹر میں ہندوستان کا شاندار ماضی کے رتبے کو دوبارہ حاصل کیا جاسکے۔ انہوں نے کہا کہ ٹیکسٹائل سیکٹر ملک میں زراعت کے بعد دوسرا سب سے بڑا آجر سیکٹر ہے، جس میں 21 فیصد روزگار ہے۔


    چونکہ دنیا سائبر فیزیکل نظام پر مبنی چوتھے صنعتی انقلاب کی جانب پیش قدمی کررہی ہے، جناب نائیڈو نے کہا کہ ہندوستانی ٹیکسٹائل صنعت کوانڈسٹری 4.0 میں آئی ٹی سیکٹر میں ہندوستان کی برتری کی طرح ہی قیادت کرنی چاہیے۔ انہوں نے ٹیکسٹائل انڈسٹری سے زور دے کر کہا کہ وہ انفارمیشن اور ٹیکنالوجی ، مصنوعی انٹلیجنس ، وسیع ڈاٹا اور تجزیے کے امکانات اور صلاحیتوں سے پوری طرح ہم آہنگ ہوں۔ انہوں نے کہا کہ ٹیکسٹائل انڈسٹری کے لئے مناسب موقع ہے کہ وہ تمام بڑے کلسٹروں میں سیکھنے سے متعلق مراکز قائم کریں۔علاوہ ازیں وہ ایسے مراکز اور ماڈل قائم کریں، جہاں بنیادی تربیت کے ساتھ ساتھ اعلی تربیت پرخصوصی توجہ مرکوز ہو۔


    نائب صدرجمہوریہ ہند جناب ایم وینکیا نائیڈو نے کوٹک کموڈٹیز کے چیف منیجنگ ڈائریکٹر(سی ایم ڈی) جناب سریش کوٹک کو لائف ٹائم اچیومنٹ ایوارڈ ،جبکہ ٹیکسٹائل سیکٹر سے تعلق رکھنے والے دیگر ممتاز شخصیات کو مہارت کے لئے پانچ پائنیر ایوارڈز پیش کیے۔


    ۔۔۔۔۔۔۔۔۔۔۔


    م ن۔ م ع ۔ ت ع۔


    U- 5942

    
    
    (Release ID: 1554043) Visitor Counter : 10