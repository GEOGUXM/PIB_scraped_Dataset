      امور داخلہ کی وزارت

      پولیس محکمے میں خواتین کے موضوع پر 8 ویں قومی کانفرنس رانچی میں شروع
      Posted On: 18 NOV 2018 10:07AM by PIB Delhi


    نئی دلّی ، 16نومبر؍ پولیس محکمے میں خواتین کے موضوع پر آٹھویں قومی کانفرنس آج سے رانچی ، جھار کھنڈ میں شروع ہو رہی ہے ۔ یہ دو روزہ قومی کانفرنس جو کہ بیورو آف پولیس ریسرچ اینڈ ڈیولپمنٹ اور جھار کھنڈ پولیس کے اشتراک سے منعقد ہو رہی ہے ، جو کہ خواتین کی یونیفارم کے موضوع اور ان کی پیشہ ورانہ صلاحیت میں اضافہ اور ان کے لئے سازگار ماحول تیار کرنے والا قومی سطح کا واحد پلیٹ فارم ہے ۔


    
    کانفرنس کے دوران جن موضوعات پر غور کیا جائے گا، ان میں سی اے پی ایف ؍ فورس میں خواتین کی آواز کا نہ سنا جانا ، کام کرنے کے مقامات پر صنفی مساوات ، ہنر مندی کے فروغ کے لئے تکنالوجی ، کام کے سازگار ماحول کے لئے با اختیار وسیع دائرہ ، اسمارٹ شہروں میں خواتین پولیس کا رول ، کمیونٹی پر مبنی پولیس میں خواتین ، خواتین عملے کی خصوصی تربیت کی ضرورت اور کم کرنے کے مقامات پر جنسی ہراسانی کے علاوہ مختلف نقطہ نظر اور مینجمنٹ شامل ہیں ۔


    
    نامور مقررین مثلاً جسٹس گیان سدھا مشرا، سپریم کورٹ کے سابق جج جسٹس ڈاکٹر جی کے گوسوامی ، آئی پی ایس ، جوائنٹ ڈائرکٹر ، سی بی آئی ، محترمہ شبھرتا پرکاش ، ایڈیشنل سی آئی ٹی ، نئی دلی اور محترمہ ریکھا شرما ، چیئر پرسن نیشنل ویمن کمیشن کانفرنس کے دوران شرکت کریں گی اور اظہار خیال کریں گی ۔


    
    پولیس میں خواتین کی مکمل پیشہ ورانہ مہارت کے حصول کے کے سلسلے میں خواتین پولیس عملے کی صلاحیت سازی کے لئے ایک با اختیار باڈی کی ضرورت عرصہ دراز سے محسوس کی جا رہی تھی ۔ پولیس میں خواتین کے موضوع پر قومی کانفرنس نے اس نشانے کے حصول کے لئے ایک مکمل حل پیش کیا ہے ۔


    
    پولیس محکمے میں خواتین کی قومی کانفرنس تمام پولیس تنظیموں ؍ سی پی او میں جنسی ہراسانی سے نمٹنے کے لئے میکینزم کی نگرانی اور استحکام کے لئے لگاتار کام کر رہا ہے ۔ مذکورہ قومی کانفرنس کے ذریعہ تمام پولیس رنکوں میں صنفی حساسیت سے متعلق مسائل ، خواتین پولیس کے خصوصی بنیادی ڈھانچہ کے فروغ کے لئے ریسٹ روم ، ٹوائیلٹ ،کریچ وغیرہ ، کرئیر میں خواتین کے لئے مساوی مواقع اور دیگر بہبودی اقدامات مثلاً زچگی اور بچوں کی دیکھ بھال کے لئے رخصت ، خاتون پولیس فورس کے لئے مکانات وغیرہ کے سلسلے میں مخلصانہ کوششیں کی گئی ہیں ۔


    

    ۔ ۔ ۔ ۔ ۔


    
    u.5837
    م ۔ر ۔ ر۔

    
    
    (Release ID: 1553136) Visitor Counter : 2
    
    
      Read this release in: English , Tamil