      وزارت دفاع

      اے ایف جی جے آئی کا 33واں سالانہ جلسہ
      Posted On: 03 NOV 2018 5:48PM by PIB Delhi


    نئیدہلی 05 نومبر۔سبروتوپارک میں واقع ائیرفورس گولڈن جوبلی انسٹی ٹیوٹ نے تین نومبر 2018 کو ’’راس ترنگنی‘‘ کے موضوع کے تحت اپنا 33واں سالانہ جلسہ منایا ۔ تقریبات کا آغاز مہمان خصوصی ائیر مارشل پی پی باپت، وششٹ سیوا میڈل ، ائیر آفیسر انچارج ایڈ منسٹریشن ، بھارتی فضائیہ اور ان کی اہلیہ محترمہ اسمرتا باپت کے ذریعہ ائیر کموڈورایم موہنتا ، پرنسپل ڈائرکٹر اسکولز ایڈونچر اینڈ اسپورٹس اور منیجنگ کمیٹی کی صدر نشین محترمہ بندتا موہنتا ،ونگ کمانڈر مدھوسینگر – ایگزیکٹو ڈائرکٹر اور پرنسپل محترمہ پونم ایس رام پال کی معیت میں رسمی طور پر چراغ روشن کرنے کے ساتھ ہوا۔


    خیر مقدمی کلمات اسکول کے ہیڈ بوائے ،ایرک چوپڑہ کی جانب سے پیش کئے گئے ۔اس موقع پر آہوان – ازسرنو احیا پر مشتمل ایک مناجات بارگاہ ایزدی میں امن عالم کے قیام کے لئے پیش کی گئی ۔ یہ موقع کے لحاظ سے مثالی پیش کش تھی،جس نے ہمارے معاشرے میں موجود بدی کے ماحول میں امن اور ہم آہنگی کی ضرورت کو اجاگر کیا اوراسے ادارے کے باصلاحیت گلوکاروں کے طائفے اکیاتان نے پیش کیا۔اسکول کی سالانہ رپورٹ ادارے کی پرنسپل محترمہ پونم ایس رام پال اور طلبا نے پیش کی ۔اس موقع پر ایک پریذینٹیشن بھی پیش کیا گیا ، جس میں اسکول کی حصولیابیوں اور کارگزاریوں کی تفصیل پیش کی گئی ۔ انعامات کی تقسیم کی تقریب کے دوران جب کامیابی حاصل کرنے والوں کو وظائف اور انعامات سے نوازا گیا تو حاضرین کی جانب سے دادوتحسین اور تالیوںکی گونج میں انعامات حاصل کرنے والوں کے لئے یہ ایک لمحٔہ فخریہ تھا۔


    اس موقع پر ایک مبنی بر رقص ڈرامہ راس ترنگنی بھی پیش کیا گیا ،جو گوناگوں جذبات کا مرقع تھا، جو ہیروکی ذاتی زندگی ،قاتل ،رہنما اور نجات دہندہ یعنی بھگوان کرشن کے لئے وقف تھا۔یہ پرائمری ،سینئیر اور اسپیشل ونگ کے طلبا کی ایک مشترکہ کوشش تھی۔ آڈیٹوریم کو بھگوان کرشن کی زندگی پر مبنی رنگولی اور پینٹنگوں سے آراستہ کیا گیا تھا ۔بعد ازاں مہمان خصوصی نے حاضرین سے خطاب کیا اور 350سے زائد طلبا اور عملے کی کوششوں کی ستائش کی جنہوں نے مل جل کر اس تقریب کو کامیاب بنایا ۔ شکریہ کی تحریک اسکول کی سربراہ دوشیزہ شیفالی اروڑہ کی جانب سے پیش کی گئی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 5635

    
    
    (Release ID: 1551854) Visitor Counter : 1
    
    
      Read this release in: English