      وزارت دفاع

      ایئرمارشل پردیپ پدماکر باپت وی ایس ایم نے ہندستانی فضائیہ کی انتظامیہ میں ایئر آفیسر انچارج کی حیثیت سے چارج سنبھالا
      Posted On: 01 NOV 2018 6:43PM by PIB Delhi


    نئی دہلی، 1 نومبر 2018 / ایئر مارشل پردیپ پدماکر باپت وی ایس ایم نے ہندستانی فضائیہ کی انتظامیہ میں ایئر آفیسر انچارج کی حیثیت سے چارج سنبھال لیا ہے ۔ وہ ایئر مارشل ایچ این بھگوت کی جگہ اس عہدے پر فائز ہوئے ہیں جو 31 اکتوبر 2018 کو ریٹائر ہوگئے۔ ایئر مارشل پردیپ پدماکر کو 8 مئی 1983 کو انتظامی برانچ میں ہندستانی فضائیہ میں کمیشن دیا گیا تھا ۔ انہوں نے اجین کی وکرم یونیورسٹی سے زولوجیکل میں ایم اے کیا ہے ۔ انہیں فائٹر کنٹرولر کی حیثیت سے کمیشنڈ دیا گیا تھا۔ انہوں نے سینئر ایڈمنسٹریٹیو افیسر کی ذمہ داریاں بھی انجام دی اور اپنی بعد کی مدت میں ایس یو 30 بیس کے چیف ایڈمنسٹریٹیو افسر بھی رہے۔ وہ ہندستانی فضائیہ ٹیم کے ممبر بھی تھے جس نے جنوبی افریقہ میں ہیوئٹ پروٹس میں گولڈن ایگل نام کی ساؤتھ افریقن فورس کے ساتھ مشترکہ مشقوں میں حصہ لیا۔ ایئر آفسر انچارج کی ذمہ داری سنبھالنے سے پہلے انہیں ورک اور سریمونیلس میں ڈائریکٹر جنرل کی ذمہ داریوں سے آزاد کردیا گیا ۔


    ایئرمارشل پردیپ پدماکر باپت نے نیشنل سائیکل پولو ٹورنامنٹ میں دو مرتبہ مدھیہ پردیش کی نمائندگی کی وہ تین سال تک ایئر فورس سائیکل پولو ٹیم کے منیجر بھی رہے۔ انہیں جودھپور میں منعقد ہوئی انڈیا - پاکستان اور نیپال کے درمیان تین ملکوں کی سیریز کے گزشتہ ٹورنامنٹ کے دوران انڈین سائیکل پولو ٹیم کا منیجر بھی مقرر کیا گیا ۔


    ان کی قابل قدر خدمات اور غیر معمولی پیشہ ورانہ صلاحیت کے اعتراف میں 2014 میں ہندستان کے صدر جمہوریہ نے انہیں وششٹھ سیوا میڈل سے نوازا تھا۔


    ۔۔۔۔۔۔۔۔۔۔۔


    م ن۔ح ا ۔ ج۔


    U- 5991

    
    
    (Release ID: 1551639) Visitor Counter : 7