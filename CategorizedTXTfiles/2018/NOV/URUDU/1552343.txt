      کامرس اور صنعت کی وزارتہ

      جدہ میں ہندوستانی غذائی مصنوعات اور ایگرو خریدو فروخت کانفرنس کا انعقاد
      Posted On: 09 NOV 2018 6:42PM by PIB Delhi


    نئی دہلی،09نومبر 2018؍جدہ میں واقع ہندوستانی سفارتخانہ ، جدہ چیمبر اور ٹریڈ پروموشن کونسل آف انڈیا(ٹی پی سی آئی) کے تعاون سے جدہ، سعودی عرب میں ایک فوڈ اینڈا یگرو بائر -سیلر میٹ(بی ایس ایم) کا انعقاد کیا جارہا ہے۔ اس اجلاس میں 4اہم مصنوعات-چاول، چائے، مصالحوں اور سوکھے میووں کے ہندوستانی برآمد کار سعودی عرب کے اہم درآمدکاروں سے ملاقات کریں گے۔ فوڈ اور ایگریکلچر مصنوعات شعبے کی چاول، چائے مصالحے اور سوکھے میوے برآمد کرنے والی 25ہندوستانی کمپنیاں اس کانفرنس میں سعودی عرب کے درآمدکاروں سے ملاقات کریں گی۔ اس کانفرنس کا افتتاح 11نومبر 2018 کو جدہ میں ہندوستان کے قونصل جنرل، محمد نور رحمان شیخ اور جدہ چیمبر س کے سیکریٹری جنرل حسن ابراہیم دہلان کریں گے۔


    سعودی عرب میں ان چارمصنوعات کی برآمد کی بہت اچھی توقعات ہیں۔ سعودی عرب، ہندوستان کی غذائی مصنوعات اور مشروبات کا اہم بازار رہا ہے۔یہ کانفرنس ہندوستانی کمپنیوں کے لیے کاروبار اور تجارت کے امکانات تلاش کرنے میں ایک اہم پلیٹ فارم ثابت ہوگا۔ اس کانفرنس کے دوران صارفین کے رجحانات کا پتہ چلے گا اور مشترکہ وینجرس اور باہمی اشتراک وتعاون قائم کرنے میں بھی مدد ملے گی۔


    ہندوستان سے چاول برآمد کرنے میں باسمتی چاول کی اہم حصے داری رہی ہے۔ کل باسمتی چاول کا 72 فیصد چاول کی برآمد ہندوستان سے کی جاتی ہے۔ عالمی بازار میں بھی باسمتی چاول کی برآمد میں ہندوستان کی اہم حصے داری ہے۔


    اپنی جغرافیائی پوزیشن اور خصوصیات کے سبب ہندوستان میں اعلیٰ قسم کی چائے پیدا ہوتی ہے۔ ہندوستان دنیا میں چائے پیدا کرنے والا دوسرا سب سے بڑا ملک ہے اور چوتھا سب سے بڑا برآمد کار ہے۔ عالمی چائے پیداوار میں ہندوستان کی حصے داری 23 فیصد ہے، جبکہ کل چائے برآمدگی میں ملک کی حصے داری 7.5فیصد ہے۔ ہندوستان 60 سے زیادہ ممالک کو چائے برآمد کرتا ہے۔ ایران، روس، برطانیہ، امریکہ اور خلیج ممالک ہندوستانی چائے کے اہم درآمدکار ہیں۔جی سی سی ممالک میں ہندوستانی مصالحوں کی بہت زیادہ مانگ ہے اور ہندوستانی مصالحے اپنی خوشبو اور ذائقوں کے لئے ان ممالک میں کافی مقبول ہیں۔ سعودی عرب ہندوستان سے کالی مرچ، ادرک اور الائچی درآمد کرتا ہے۔


    سعودی عرب، ہندوستان کے سب سے اہم تجارتی اور ایف ڈی آئی شراکت داروں میں سے ایک ہے۔ 2017 ءمیں ہندوستان نے سعودی عرب کو 5بلین ڈالر کی برآمدکی۔ ہندوستان سے سعودی عرب کو برآمد کی جانے والی اہم مصنوعات ہیں۔ چاول، کیمیکلز، ریفائنڈ پیٹرولیم تیل اور موٹر گاڑیاں و ان کے کل پُرزے۔ 2017 ء میں سعودی عرب سے ہندوستان کو ہونے والی برآمد 21 بلین ڈالر رہی۔ اس طرح 2017ء میں ہندوستان کو 16 بلین ڈالرکا بڑا تجارتی خسارہ اٹھانا پڑا۔ پیٹرولیم، سعودی عرب سے ملک ملک میں برآمد ہونے والی سب سے بڑی یا اہم مصنوعات ہے۔ سعودی عرب کو کی جانے والی برآمد میں اضافہ کرکے ہندوستان اس کاروباری خسارے کو کم کرنا چاہتا ہے۔


    م ن۔ش ت ۔ ن ع


    U: 570 2

    
    
    (Release ID: 1552343) Visitor Counter : 9