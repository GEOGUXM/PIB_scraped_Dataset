      وزارت خزانہ

      بہار میں ریاستی شاہراہ کو بہتر بنانے کے لئے حکومت ہند اور ایشین ڈیولپمنٹ بینک نے 200 ملین امریکی ڈالر کے قرض معاہدے پر دستخط کئے
      Posted On: 27 NOV 2018 2:12PM by PIB Delhi


    
    نئی دلّی ، 27نومبر؍ حکومت ہند اور ایشین ڈیولپمنٹ بینک ( اے ڈی بی ) نے گزشتہ روز 26 نومبر ، 2018 کو بہار کی 230 کلو میٹر طویل ریاستی شاہراہوں کو سڑک تحفظ سمیت ہر موسم میں قابل استعمال کے معیار کے مطابق بنانے کے لئے 200 ملین امریکی ڈالر کے ایک قرض معاہدے پر دستخط کئے ہیں ۔
    بہار اسٹیٹ ہائی ویز پروجیکٹ III کے قرض معاہدے پر دستخط کرنے والوں میں جناب سمیر کمار کھرے ، ایڈیشنل سیکریٹری ( فنڈ بینک اور اے ڈی بی ) وزار ت خزانہ ،محکمہ اقتصادی امور ،جنہوں نے حکومت ہند کی جانب سے اس معاہدے پر دستخط کئے ، اور جناب راجیو پی سنگھ ، اے ڈی بی کے انڈین ریزیڈنٹ مشن کے آفیسر انچارج نے اے ڈی بی کی جانب سے اس معاہدے پر دستخط کئے ۔پروجیکٹ معاہدے پر حکومت بہار کے ریزیڈنٹ کمشنر جناب وپن کمار اور بہار اسٹیٹ روڈز ڈیولپمنٹ کارپوریشن لمیٹیڈ کے چیف جنرل منیجر جناب چندر شیکھر نے دستخط کئے ۔
    قرض معاہدے پر دستخط کے بعد جناب کھرے نے کہا کہ اس قرض سے حکومت بہار کی تمام ریاستی شاہراہوں کو اپ گریڈ کرنے اور کم از کم دو لین کے معیار کے ساتھ سڑک کی بہتر سطح ، سڑک تحفظ کے ساتھ کنکٹی وٹی کو بہتر بنانے میں مدد ملے گی ۔
    جناب سنگھ نے کہا کہ نئے قرض سے بہار میں سڑکوں کے شعبے میں ترقی کے سلسلے میں اے ڈی بی کی مدد جاری رہے گی ۔ پروجیکٹ کے تحت سڑکوں کی بہتری سے گاڑیوں کے چلانے کی لاگت میں بچت اور سفر کے وقت میں کمی آئے گی اور سڑک تحفظ میں بہتری آئے گی ۔پروجیکٹ ریاستی سطح کا ایک روڈ ریسرچ انسٹی ٹیوٹ بھی قائم کرے گا تاکہ روڈ ایجنسی اسٹاف کی تکنیکی اور انتظامی صلاحیت کو بہتر بنایا جا سکے ۔
    2008 سے اے ڈی بی ،بہا رکی 1453 کلو میٹر طویل ریاستی شاہراہوں کو اپ گریڈ کرنے اور پٹنہ کے نزدیک دریائے گنگا پر ایک نیا پل تعمیر کرنے کے لئے 143 بلین امریکی ڈالر کی مالیت کے چار قر ض حکومت بہار کو فراہم کر چکا ہے ۔
    اس سال ماہ اکتوبر میں اے ڈی بی بورڈ کی جانب سے منظور کردہ بی ایس ایچ پی مرحلہ III پروجیکٹ کے تحت ریاست کی شاہراہوں کو معیاری دو لین والی سڑکوں میں بدلا جا سکے گا ، جن سڑکوں میں سڑک سلامتی کے تمام تقاضے کور کئے جائیں گے اور سڑکوں کی دونوں جانب پختہ فٹ پاتھ فراہم کرائے جائیں گے اور سڑکوں کے نیچے گزرنے والی نالیوں کی تعمیر نو ، ان کی توسیع کے ساتھ ساتھ پلوں کی تعمیر اور استحکام کا عمل بھی مکمل ہو جائے گا ۔ یہ پروجیکٹ ریاست کی ادارہ جاتی صلاحیت کو مستحکم بنائے گا اور سڑک کے ڈیزائن اور رکھ رکھاؤ کے لحاظ سے نمایاں بہتری ہو گی اور ریاست کے سڑک کے ذیلی شعبے میں معقول نئی تکنالوجیوں کا امتزاج کیا جائے گا ۔
    
    ۔ ۔ ۔ ۔ ۔
    u.5934
    م ۔ر ۔ ر۔ .11.18 27

    

    
    (Release ID: 1553971) Visitor Counter : 8