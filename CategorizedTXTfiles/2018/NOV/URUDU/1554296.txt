      کامرس اور صنعت کی وزارتہ

      بھارت یکم جنوری 2019 سے کمبرلی عمل کی صدارت کریگا
      Posted On: 30 NOV 2018 3:09PM by PIB Delhi


    نئیدہلی۔ 30 ؍نومبر۔کمبرلی عمل سرٹیفکیشن اسکیم (کے پی سی ایس) کا مکمل اجلاس 2018 بلجیم کے شہر برسلز میں 12 سے 16 نومبر 2018 کے درمیان منعقد کیا گیا۔ یوروپی یونین نے کے پی سی ایس کی صدارت بھارت کو یکم جنوری 2019 سے سونپ دی ہے۔


    مکمل اجلاس کے آخری دن خارجی اُمور اور سلامتی کی پالیسی کی اعلیٰ نمائندہ محترمہ فیڈیریکا موگھیرنی اور اختتامی تقریب میں یوروپی کمیشن کے نائب صدر نے بھارت کو ،کے پی سی ایس کی صدارت 2019 سے سونپ دی ہے جس کے لئے کامرس سکریٹری ڈاکٹر انوپ ودھاون کو چوبی ہتھوڑا سونپا۔


    اپنے اختتامی خطبے میں کامرس سکریٹری ڈاکٹر انوپ ودھاون نے کہا کہ بھارت ایک کے پی صدر کے طور پر یکم جنوری 2019 سے کے پی سی ایس کو سب کی شمولیت ، مضبوط انتظامیہ اور عمل درآمد کے معنوں میں مضبوط تر عمل اور اپنے وعدے کے مطابق اسے مزید شفاف اور اُن لوگوں کے معیار زندگی کے تئیں ہمدردانہ جذبہ پیدا کرنے کے معنوں میں مستعد بنانے کا عہد بند ہے جو ہیروں کی پیداوار، تجارت اور ان کی مصنوعات سازی پر انحصار کرتے ہیں۔


    انہوں نے مزید کہا کہ بھارت کاریگری اور چھوٹے پیمانے کی کانکنی (اے ایس ایم) کے معاملات اور چیلنجوں کے تئیں حساس ہے اور اعتراف کرتا ہے کہ کے پی ارکان مشاہدین اور ایجنسیوں نے اے ایس ایم کی بہتری میں خاطر خواہ تعاون دیا ہے۔ بھارت ، اپنی صدارت کے دوران اے ایس ایم کی روایتوں کو حمایت دینا جاری رکھے گا ۔ جس کے لئے وہ صلاحیت سازی، تکنیکی مدد اور قیمت آنکنے ، قدرتی اور لیباریٹری میں تیار کیے گئے ہیروں کے درمیان فرق کرنے ، قانونی اور باقاعدہ کانکنی کے اہم طور طریقوں پر خاص طور پر توجہ دیگا۔


    مکمل اجلاس سے الگ ورکنگ گروپوں کی صدارت نے میٹنگوں کا انعقاد کیا جن میں کے پی اعداد وشمار ، رازداریت ، مصنوعی ہیروں اور مصنوعی خام ہیروں کیلئے الگ ایچ ایس ضابطہ جیسے کچھ اہم موضوعات پر بات چیت کی گئی۔ نیز ان میٹنگوں میں جائزہ لینے کیلئے دوروں اور جائزہ مشن سے متعلق معاملات اور مرکزی جمہوری افریقہ (سی اے آر) کے معاملات پر بھی تبادلہ خیال کیا گیا۔


    چار دن کے اس مکمل اجلاس میں ہیروں کی کانکنی اور صنعت کی ذمہ داری کی راہ میں در پیش ماحولیات سے متعلق چیلنجوں پر بھی تبادلہ خیال کیا گیا۔


    مکمل اجلاس کے دوران بھارت نے بوتسوانا ، امریکہ، روسی فیڈریشن و عالمی ہیرا کونسل کے ساتھ دو طرفہ میٹنگیں کیں جن میں کے پی سی ایس اور اس کے ورکنگ گروپوں سے متعلق مختلف معاملات پر تبادلہ خیال کیا گیا۔


    بھارت کے پی سی ایس کا بانی رکن ہیں اور وہ کے پی سرگرمیوں میں باقاعدہ طور پر سرگرم ہیں تاکہ دنیا میں ہیرے کی تجارت کا تقریباً 90 فیصد حصہ تنازعے پاک ہوجائے ۔ بھارت اس بات کیلئے عہد بند ہے کہ کے پی کو ایک مستعد اور مؤثر عمل کے طور پر برقرار رکھا جائے تاکہ ہیرے کو تنازعے سے پاک درجہ دیا جاسکے۔ بھارت قدرتی ہیروں اور لیباریٹری میں تیار کیے گئے ہیروں کے درمیان فرق کیے جانے کے معاملے اور اس شعبے میں ایک ذمہ دارانہ تجارت یقینی بنانے کے معاملے کو حل کرنے کے سلسلے میں پیش پیش ہے۔


    اس سال کے پی ایس سی کی پندرہویں سالگرہ تھی ، 2003 میں جب سے کمبرلی عمل کا آغاز ہوا ہے اس سے امن ، سلامتی اور خوشحالی میں تعاون حاصل ہوا ہے۔ اب اگلا اجلاس بھارت میں اس کی صدارت میں منعقد ہوگا۔ بوتسوانا اور روسی فیڈریشن 2019 سے 2020 کے عرصے میں نائب صدر کے طور پر خدمات انجام دیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس ۔ع ن


    U-6000

    
    
    (Release ID: 1554296) Visitor Counter : 9