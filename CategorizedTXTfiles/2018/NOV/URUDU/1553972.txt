      صحت اور خاندانی بہبود کی وزارت

      وزارت صحت نے عوامی صحت نگرانی کی نگہداشت کے لئے ایک نیا جدید ترین اطلاعاتی پلیٹ فارم لانچ کیا
      Posted On: 27 NOV 2018 2:13PM by PIB Delhi


    
    نئی دلّی ، 27نومبر؍ مرکزی صحت سیکریٹری محترمہ پریتی سودن نے گزشتہ روز سات ریاستوں میں صحت سے متعلق مربوط اطلاعاتی پلیٹ فارم انٹیگریٹیڈ ہیلتھ انفارمیشن پلیٹ فارم ( آئی ایچ آئی پی ) کے ایک حصے کے طور پر بیماریوں کی نگہداشت سے متعلق مربوط پروگرام یعنی ، انٹیگریٹیڈ ڈیسیز سرویلانس پروگرام ( آئی ڈی ایس پی ) لانچ کیا ہے ۔یہ پہل قدمی پالیسی سازوں کو امراض کی شناخت کرنے ، مریضوں اور آبادی کے درمیان اموات کے بوجھ میں تخفیف کرنے اور مزید بہتر صحت سسٹم فراہم کرنے میں مدد فراہم کرے گی ۔
    حکومت ہند کی جانب سے اپنی نوعیت کی پہلی شروعات یعنی، آئی ایچ آئی پی جدید ترین تکنالوجیوں اور ڈیجیٹل صحت پہل قدمیوں سے آراستہ ہے ۔
    اس موقع پر تقریر کرتے ہوئے محترمہ پریتی سودن نے کہا کہ اس پلیٹ فارم کی کامیابی ریاستوں کے ذریعہ فراہم کردہ اعداد و شمار کے معیار پر منحصر ہو گی ۔ انہوں نے کہا کہ 146146 اعداد و شمار طاقت ہے اور یہ طاقت عوام کی مدد کرنے کے لئے ہے ۔ 145145 انہوں نے ریاستی سیکریٹریوں سے امراض کا جلد پتہ لگانے کے کام کو مستحکم کرنے کے لئے اس پلیٹ فارم کو اپنانے پر زور دیا اور عوامی صحت کے رد عمل کے بارے میں آگاہ کیا ۔ انہوں نے بتایا کہ 32 ہزار لوگوں کو بلاک کی سطح پر ، 13 ہزار لوگوں کو ضلع کی سطح پر اور 900 لوگوں کو ریاستی سطح پر اس پروگرام پر موثر عمل در آمد کے لئے تربیت دی گئی ہے ۔
    صحت کی سیکریٹری محترمہ پریتی سودن نے آئی ایچ آئی پی وژن بھی لانچ کیا ۔
    عالمی ادارہ صحت ( ڈبلیو ایچ او) کے نمائندہ برائے ہند، ڈاکٹر ہینک بیکیڈام نے اس اہم خواب کو حقیقت میں بدلنے کے لئے حکومت کو مبارک باد دیتے ہوئے کہا کہ اس پہل قدمی کو پائیدار بنانے کے لئے نجی سیکٹر کے ساتھ تعاون کرنا بے حد ضروری ہے ۔
    انہوں نے کہا کہ متعدد سرکاری اسٹیک ہولڈروں کے اشتراک سے اس پلیٹ فارم کی ترقی میں مدد کرنا ڈبلیو ایچ او کے لئے قابل فخر بات ہے ۔
    اس موقع پرجوائنٹ سیکریٹری جناب لو اگروال ، جوائنٹ سیکریٹری جناب وکاس شیل ، ، این سی ڈی سی کے ڈائرکٹر، ڈاکٹر سرجیت کمار سنگھ ، عالمی ادارہ صحت کے نمائندہ برائے ہند، ڈاکٹر ہینک بیکڈام ، عالمی ادارہ صحت ، صدر دفاتر کے سینئر مشیر ڈاکٹرر میش کرشنا مورتھی ، آئی ڈی ایس پی ، این سی ڈی سی کے جوائنٹ ڈائرکٹر ، ڈاکٹر پردیپ کھاسنوبز ، اور وزارت صحت کے دیگر سینئر اہلکار موجود تھے ۔ ایڈیشنل چیف سیکریٹری صاحبان ؍ پرنسپل سیکریٹری صاحبان ( صحت ) اور سات ریاستوں کے مشن ڈائرکٹر صاحبان ( آندھرا پردیش ، ہماچل پردیش ، کرناٹک ، کیرالہ، اوڈیشہ ، تلنگانہ اور اتر پردیش ) نے ویڈیو کانفرنسنگ کے ذریعہ اس لانچ کئے جانے کی تقریب میں شرکت کی ۔
    ۔ ۔ ۔ ۔ ۔
    u.5933
    م ۔ر ۔ ر۔ .11.18 27
    

    
    (Release ID: 1553972) Visitor Counter : 10