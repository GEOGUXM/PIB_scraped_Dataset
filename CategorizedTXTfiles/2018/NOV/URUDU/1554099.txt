      خواتین اور بچوں کی ترقیات کی وزارت

      محترمہ مینکا سنجے گاندھی اور باکسنگ اسٹار میری کوم نے حوصلہ اسپورٹس میٹ کے دوسرے ایڈیشن کو جھنڈی دکھائی
      Posted On: 28 NOV 2018 1:09PM by PIB Delhi


    نئی دلّی ، 28نومبر؍ خواتین اور بچوں کی بہبود کی مرکزی وزیر محترمہ مینکا سنجے گاندھی نے بھارتی اولمپک مکہ باز اور ممبر پارلیمنٹ ( راجیہ سبھا ) میری کوم کی موجودگی آج نئی دلّی میں واقع جواہر لعل نہرو اسٹیڈیم میں حوصلہ ۔ 2018 کھیل میٹ کو جھنڈی دکھائی ۔ خواتین اور بچوں کی بہبود کی وزارت کے سیکریٹری جناب راکیش سریواستو اور مذکورہ وزارت کے دیگر اہلکار بھی اس موقع پر موجود تھے ۔
    محترمہ مینکا گاندھی نے اس موقع پر شرکاء کو خطاب کرتے ہوئے کہا کہ بچوں کو اپنی زندگی میں اعلیٰ مقصد حاصل کرنے کے لئے ترغیب دینے کے لئے قومی سرمایہ کی حیثیت کی حامل میری کوم کی موجودگی کے لئے وہ ان کی ستائش کرتی ہیں ۔ وزارت کی جانب سے چلائی جا رہی محفوظ پڑوس کی مہم کا ذکر کرتے ہوئے انہوں نے کہا کہ یہ بات انتہائی اہم ہے کہ تمام والدین ، استاد اور سرپرست اس بات سے واقف ہوں کہ حکومت نے چائلڈ لائن ، ای ۔ باکس جیسے پلیٹ فارم مہیا کرائے ہیں تاکہ وہ بچوں کے جنسی استحصال اور ہراسانی کے بارے میں اپنی بات رکھ سکیں ۔
    جناب راکیش سریواستو نے استقبالیہ خطبے میں کہا کہ انہوں نے تمام کھیل اداروں سے درخواست کی ہے کہ وہ اسپورٹس میٹ کے موقع پر موجود رہیں تاکہ وہ سی سی آئی سے بچوں کی کھیل صلاحیت کا جائزہ لے سکیں اور اگر ممکن ہو تو انہیں مزید بہتر کارکردگی کے لئے اعلیٰ پلیٹ فارم مہیا کرائیں ۔
    یہ اسپورٹس میٹ حوصلہ ۔ 2018 انٹر چائلڈ کیئر انسٹی ٹیوشن فیسٹیول کا ایک حصہ ہے ، جو کہ 16 ریاستوں سے آئے ہوئے 600 سے زائد بچوں کے مصوری مقابلے ، ایتھلیٹک میٹ ، فٹ بال ، شطرنج مقابلے ، اور تقریر لکھنا جیسے مختلف کھیلوں کی کار کردگی کا مشاہدہ کر رہا ہے ۔ سی سی آئی سے لڑکوں اور لڑکیوں کے ایتھلیٹک میٹ ، شطرنج مقابلے اور فٹ بال مقابلے 28-29 نومبر ، 2018 کو نئی دلّی کے جواہر لعل نہرو اسٹیڈیم میں منعقد ہو رہے ہیں ۔

    ۔ ۔ ۔ ۔ ۔


    
    u.5959

    
    
    (Release ID: 1554099) Visitor Counter : 8
    
    
      Read this release in: Malayalam , English , Hindi , Bengali , Tamil