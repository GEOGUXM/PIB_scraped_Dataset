      الیکٹرانکس اور اطلاعات تکنالوجی کی وزارت

      اطلاعاتی ٹیکنا لوجی پیشہ وران کو بھارت کو ایک ڈجیٹل معاشرہ بنانے کے لئے حکومت کے ساتھ قدم سے قدم ملا کر چلنا چاہیئے
      Posted On: 01 NOV 2018 5:30PM by PIB Delhi


    نئی دہلی، یکم نومبر / الیکٹرانکس اور اطلاعاتی ٹیکنا لوجی اور قانون و انصاف کے وزیر جناب روی شنکر پرساد نے آج اطلاعاتی ٹیکنا لوجی پیشہ وران کو تلقین کی ہے کہ وہ بھارت کو صحیح معنوں میں ایک ڈجیٹل معاشرہ بنانے کے لئے قومی تحریک شروع کریں ۔ وزیر موصوف نے آئی ٹی برادری سے کہا ہے کہ وہ اپنے طور پر معاشرے کے اہل تاہم محروم طبقات سے رابطہ قائم کریں اور ان طبقات کو ڈجیٹل لحاظ سے خواندہ بنائے ۔ انہوں نے کہا کہ اگر ایسا ہوتا ہے کہ اس کے نتیجے میں حکومت کو بھارت کو ایک ڈجیٹل معاشرے میں بدلنے کے نصب العین میں مدد ملے گی اور ساتھ ہی ساتھ اُن کوششوں کو بھی تقویت حاصل ہو گی ، جن کے تحت سرکاری خدمات اور پہل قدمیوں کو سماج کے تمام طبقات تک پہنچانے کے لئے عمل کیا جا رہا ہے ۔


    انہوں نے کہا کہ حکومت اوپن ڈاٹا پلیٹ فارم پر 2 لاکھ ڈاٹا سیٹ فراہم کرائے ہیں ۔ یہ سیٹ سب کے لئے اختراع کا ایک موقع فراہم کریں گے ۔ انہوں نے کہا کہ حکومت اس امر کی حوصلہ افزائی نہیں کرتی کہ ڈاٹا صرف خوشحال طبقے کے لئے یا چند لوگوں کے لئے دستیاب ہو ، بلکہ اس کی جگہ حکومت یہ چاہتی ہے کہ اس پہل قدمی میں عوامی شرکت ہو اور اس سے جلد از جلد بہتر نتائج حاصل ہوں گے ۔ جناب پرساد نے کہا کہ حکومت ، سماجی میڈیا کی آزادی کی حمایت کرتی ہے تاہم اس امر کو یقینی بناتے وقت ازحد احتیاط برتی جانی چاہیئے کہ یہ آزادی قومی اتحاد کے تانے بانے کو نہ متاثر کرے ۔


    اوپن گورنمنٹ ڈاٹا ( او جی ڈی ) پلیٹ فارم انڈیا ( https://data.gov.in ) ۔ اپنے طور پر اوپن ڈاٹا ایکو نظام کو بھارت میں اختراعی لحاظ سے فروغ دے رہا ہے اور اس کام میں آگےآگے ہے ۔ اس کا قیام نیشنل انفارمیٹکس سینٹر ( این آئی سی ) کے ذریعے اوپن ڈاٹا پالیسی کے مطابق عمل میں آیا ہے ، جس کا مقصد ایک ایسے پلیٹ فارم کی فراہمی ہے ، جس کے تحت حکومت کی تحویل والے قابل اشتراک اعداد و شمار کو سرگرمی سے سب کی رسائی میں لایا جا سکے ۔ یہ ڈاٹا سیٹ براہ راست پلیٹ فارم پر شائع کئے جاتے ہیں اور یہ حکومت کے محکموں کی جانب سے کیا جاتا ہے ۔


    تاحال او جی ڈی بھارت کے تحت 229793 ڈاٹا سیٹ وسائل ، 4431 کیٹلاگ دستیاب ہیں ، جنہیں مختلف وزارتوں / محکموں نے (85 مرکزی اور 52 ریاستی ) فراہم کیا ہے ۔ 1500 ویژوالائزیشن تخلیق کئے گئے ہیں ، 7860 ایپلی کیشن پروگرامنگ انٹر فیس ( اے پی آئی ) تشکیل دیئے گئے ہیں ۔ 196 چیف ڈاٹا آفیسر ( 105 مرکز ی اور 91 ریاستی ) فراہم کرائے گئے ہیں ۔ او جی ڈی بھارت کو 17.13 ملین مرتبہ دیکھا گیا اور 6.22 ملین ڈاٹا سیٹ ڈاؤن لوڈ کئے جا چکے ہیں ۔


    اوپن گورنمنٹ ڈاٹا ٹیم ، نیشنل انفارمیٹکس سینٹر نے انٹرنیٹ اور موبائل ایسوسی ایشن آف انڈیا ( آئی ایم اے آئی ) اور اسٹارٹ اَپ انڈیا نے ایک ہیکٹن کا اہتمام کیا تھا ، جس کا نام ‘‘ # اوپن گوو ڈاٹا ہیک ’’ تھا اور اس کا اہتمام مفرد خدمات فراہمی ایپلی کیشن اور اختراعات کو فروغ دینے کے لئے انفوگرافکس کی فراہمی کی غرض سے طلباء ، صنعت کاروں ، اختراع کاروں ، اسٹارٹ اَپ ، ڈیولپروں اور کمیونٹی کے لئے کیا گیا تھا ۔ ہیکٹن کے لئے منتخبہ شعبے آبی اور صفائی ستھرائی ، نقل و حمل ، تعلیم ، جرائم اور صحت وغیرہ تھے ۔ یہ ہیکٹن دو مرحلے میں کامیابی کے ساتھ اختتام پذیر ہوا تھا ۔ اس سلسلے میں قومی اسکریننگ کمیٹی نے فائنل پریزنٹیشن کے لئے 24 ایپس کو فہرست بند کیا تھا ، جن میں سے 3 ( تینوں فتح یاب ) ایپ اور 7 دیگر عمدگی کے حامل ایپس کو یکم نومبر ، 2018 ء کو مرکزی وزیر کے ذریعے ایک تقریب میں تہنیت سے نوازا جائے گا ۔


    سرگرم شفافیت اور احتساب کی سطحوں کو اپنے شہریوں تک لانے اور بہم پہنچانے کے لئے اوپن ڈاٹا کی دستیابی کی اہمیت کو تسلیم کرتے ہوئے اور اعلیٰ سطح کی عوامی شراکت داری کو فروغ دینے کی غرض سے حکومت ہند نے قومی ڈاٹا اشتراک اور رسائی پالیسی ( این ڈی ایس اے پی ) کے زیر اہتمام ایک اوپن گورنمنٹ ڈاٹا ( او جی ڈی ) پلیٹ فارم انڈیا (https://data.gov.in) شروع کیا تھا تاکہ سرکاری اعداد و شمار کو شہریوں کے ساتھ ساجھا کیا جا سکے ۔ اس قدم نے وہ بنیاد ڈال دی ہے ، جس کے ذریعے ملک میں ایک اوپن ڈاٹا ایکو نظام تشکیل دیا جا سکے ۔


    او جی ڈی نے یہ بات واضح کردی ہے کہ اس میں وہ مضمرات پنہا ہیں ، جن کے توسط سے مختلف مقابلوں کے ذریعے کمیونٹی کو فائدہ پہنچایا جا سکتا ہے ۔ ‘‘ # اوپن گوو ڈاٹا ہیک ہیکٹن ’’ تقریب کا اہتمام سات شہروں یعنی سورت ، بھوبنیشور ، پٹنہ ، جے پور ، دلّی ، چینئی ، حیدر آباد میں کیا جا چکا ہے اور یہ 17 ستمبر ، 2017 ء سے آن لائن بھی دستیاب ہے ۔


    ( م ن ۔ ع ا )


    U. No. 5605


    

    
    (Release ID: 1551594) Visitor Counter : 10