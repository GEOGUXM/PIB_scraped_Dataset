      نائب صدر جمہوریہ ہند کا سکریٹریٹ

      ہندوستان، راست غیر ملکی سرمایہ کاری کی انتہائی پسندیدہ منزل کی حیثیت رکھتا رہے
      
      ہندوستان ، افریقہ میں سرمایہ کاری کی خاطر صنعتوں کی حمایت کرتا ہے اور سرمایہ کاری کے لئے اپنے بازا ر کھُلے رکھتا ہے
      
      
      جی ایس ٹی نے کاروبار کرنے کی وسیع تر آسانی کے ساتھ ہندوستان کو ایک شفاف اور مربوط بازار بنادیا ہے
      
      
      گلوبل ایکسپو بوتسوانا 2018 میں نائب صدر جمہوریہ ہند جناب ایم وینکیا نائیڈوکی افتتاحی تقریر
      
      Posted On: 01 NOV 2018 2:28PM by PIB Delhi


    نئیدہلییکم نومبر۔نائب صدر جمہوریہ ہند جناب ایم وینکیا نائڈونے کہا ہے کہ استحکام ،استقلال ،شفافیت اور اصلاحات کے ایجنڈے اور اپنے محفوظ اور باضابطہ مالیاتی نظام کے ساتھہندوستان ، دنیا میں راست غیر ملکی سرمایہ کاری کی انتہائی پسندیدہ منزل مقصود بن گیا ہے ۔جناب وینکیا نائیڈو بوتسوانا کے شہر گیبرون میں گلوبل ایکسپو بوتسوانا 2018 میں افتتاحی تقریر کررہے تھے ۔


    واضح ہو کہ اس سال کے اس ایکسپو کو ہندوستان کے لئے ایک خصوصی اہمیت، اس لئے حاصل ہے کہ ہندوستان کی 25 کمپنیاں اس میں شریک ہوکر اپنی مصنوعات کی نمائش کررہی ہیں ۔یہ اس نمائش میں شریک ہونے والی کمپنیوں کی ، ایک ملک کی سب سے زیادہ تعداد ہے۔ صدرجمہوریہ موصوف نے اپنی افتتاحی تقریر میں آگے کہا کہ سالانہ بزنس ٹو بزنس ایکسپو ،عالمی برادری کو افریقہ کے ساتھ تعلقات قائم کرنے اور شریک ملکوں کی عمومیت اور ان کے مقصد کے احساس میں گہرائی پیدا کرے گی۔


    افریقہ کےساتھ ہندوستان کے تعلقات پر زور دیتے ہوئے جناب وینکیا نائیڈو نے کہا کہ ہند- افریقہ تعلقات میں گزشتہ چار برس کے دوران زبردست توسیع ہوئی ہے ۔ انہوں نے ایک بار پھر یہ باست دہرائی کہ ہندوستان افریقہ میں سرمایہ کاری کے لئے صنعت کی حمایت کرتا ہے اور سرمایہ کاری کے لئے اپنے بازار کھلے رکھتا ہے ۔ عالمی کاروباری برادری کو ہندوستان کی معاشی ترقی کے بارے میں تفصیل سے بتاتے ہوئے جناب وینکیا نائیڈو نے ہندوستان میں ہونے والی حالیہ انقلابی تبدیلیوں پرروشنی ڈالی ۔


    نائب صدرجمہوریہ نے اپنی تقریر میں مزید کہا کہ ہندوستان کی سات فیصد پائیدار شرح نمو نےبوتسوانہ کے کاروباریوں کے لئے مختلف شعبوں میں مختلف کاروبار کے ان گنت مواقع فراہم کرائے ہیں ۔ انہوں نے کہا کہ گڈس اینڈ سروسز ٹیکس (جی ایس ٹی ) جیسی زبردست ٹیکس اصلاحات نے ہندوستان کو ایک ایسا شفاف اور مربوط ملک بنادیا ہے ، جہاں کاروبارکرنے کی وسیع تر آسانیاں پیدا ہوگئی ہیں۔


    اس موقع پر بوتسوانہ کے نائب صدرجناب سلمبر سوگوانے ، بوتسوانہ کے سرمایہ کاری ،تجارت اورصنعتی امور کی وزیر محترمہ بوگولو جے کینی وینڈو ، حکومت ہند کے وزیر مملکت برائے سماجی انصاف وتفویض اختیار ات جناب کرشن پال گرجر بھی نائب صدرجمہوریہ اور ان کے رفیق سفر ممبران پارلیمنٹ کے ساتھ اس تقریب میں موجود تھے۔ اس کے ساتھ ہی گلوبل ایکسپو 2018 میں شرکت کرنے والی متعدد ممالک کی کمپنیوں کے نمائندے بھی اس تقریب میں شریک تھے ۔


    گلوبل ایکسپو 2018 میں نائب صدر جمہوریہ جناب ایم وینکیا نائیڈو کی افتتاحی تقریرکا متن :


    جناب وینکیا نائیڈو نے اپنی افتتاحی تقریر کا آغاز ان الفاظ سے کیا :


    ’’ گلوبل ایکسپو بوتسوانہ 2018 کی اس معتبر اور باوقار تقریب میں شرکت کرتے ہوئے مجھے انتہائی مسرت اور عز ت افزائی کا احساس ہورہا ہے ۔ بوتسوانہ اور ہندوستان کے مراسم ہمیشہ خوشگوار رہے ہیں اور ہمارے ان دونو ںملکوںکی شراکتداری مسلسل جاری ہے ،کیونکہ ہمارے یہ دونوں ملک جمہوریت کی قدروں اور عوام سے عوام کی رابطہ کاری کی قدروں کے پاسدار ہیں ۔


    مجھے اس مبارک تقریب میں شرکت کرتے ہوئے انتہائی خوشی ہوئی ہے کہ یہ ایک ایسا منفرد پلیٹ فارم ہے ، جہاں مختلف ملکوں کے کاروباری اکابرین جمع ہوتے ہیں ۔میں اسے ہند-بوتسوانہ کاروباری تعلقات کا ایک اور سنگ میل تصور کرتا ہوں ۔


    میں بوتسوانہ کے سیاسی اور معاشی استحکام کی ستائش کرتا ہوں اور اس کی تیز رفتاری سے ترقی کرتی معیشت کے ، جنوبی افریقہ کے خطے میں اہم مرتبہ حاصل کرنا اپنے آپ میں انتہائی قابل ستائش ہے ۔


    ہندوستان،علاقائی شراکتداروں کو مربوط کرنے اور افریقہ کے لئے شمولیتی نمو کو فروغ دینے کے لئے بوتسوانہ کے نمایاں کردار کی ستائش کرتا ہے ۔


    میں بوتسوانہ اور اس کے عوام کو ان کے مقاصد کے حصول کی کوششوں کے لئے نیک خواہشات پیش کرتا ہوں ۔ میں ایک ایسے ملک سے آیا ہوں ، جس کا صدیوں سے اس بات میں یقین رہا ہے کہ پوری دنیا ایک بہت بڑا کنبہ ہے ۔


    یہ ایک ایسا ملک ہے ، جس نے دنیا کے تمام ملکوں کے درمیان پرُ امن بقائے باہمی کو فروغ دینے کی کوششیں کی ہیں ۔ یہ ایک ایسا ملک ہے ، جو اس بات میں یقین رکھتا ہے کہ دنیا کے تمام ملکوں کو انسانی زندگی میں بہتری پیدا کرنے کی خاطر مل کر کام کرنا چاہئے ۔


    یاہ گلوبل ایکسپو میرے خیال سے ایک ایسا فورم ہے ، جو عمومیت اور مقصدیت کے احساس میں گہرائی پیدا کرتا ہے ، شراکتداری، وسیع تر خوشحالی پیدا کرسکتی ہے نیز یہ کہ ہم ایک دوسرے سے سیکھنے کے ساتھ اپنی پسندیدہ دنیا کی تشکیل ی سمت میں تیز رفتاری کے ساتھ آگے بڑھ سکتے ہیں ۔ میں بوتسوانہ کی سرکار کو ، ’’بزنس ٹو بزنس ایکسپو ‘‘ کا خصوصی تصور پیش کرنے اور اس کا اہتمام کرنے کے لئے مبارکباد دیتا ہوں ۔


    یہ بات بھی اپنے آپ میں انتہائی مسرت بخش ہے کہ اس تقریب کا اہتمام 2006 سے ہرسال اکتوبر کے مہینے میں کیا جاتا ہے ۔ میں اس تقریب میں شامل جوشیلی مقامی کمپنیوں او ر مختلف علاقائی شعبوںکی ستائش کرتا ہوں کہ انہوں نے کاروباری مواقع کے حصول کے لئے اس فورم کو اپنی مصنوعات اور خدمات پیش کرنے کے لئے منتخب کیا ہے ۔


    اس سال اس فورم میں 25 ہندوستانی کمپنیاں شرکت کررہی ہیں ۔ مجھے یہ دیکھ کر خوشی ہوئی ہے کہ یہ اس فورم میں شریک اس ملک کی کمپنیوں کی سب سے زیادہ تعداد ہے ۔


    مجھے یقین ہے کہ فورم بوتسوانہ کی برآمدات اور داخلی اورعلاقائی تجارت کو فروغ دے گا ۔ اس سے راست غیر ملکی سرمایہ کاری کے حصول کے راستے استوار ہوں گے ،داخلی سرمایہ کاری میں توسیع ہوگی اور بوتسوانہ اور سرمایہ کارو ں کے درمیان مشترکہ منصوبوں کے مواقع پید ا ہوسکیں گے ۔ مجھے امید ہے کہ اس سے ایک کاروباریت کی ثقافت وجود میں آئے گی۔اس سلسلے میں ، میں بوتسوانہ کی وزارت برائے سرمایہ کاری ، تجارت اور صنعت کے ذریعہ ادا کئے گئے کلیدی کردار سے بخوبی واقف ہوں ۔ علاوہ ازیں مجھے یہ بھی معلوم ہے کہ بوتسوانہ انویسٹمنٹ اینڈ ٹریڈ سینٹر (بی آئی ٹی سی ) اس ہمہ شعبہ ایکسپو کا اہتمام کرتا ہے ۔ میں کاروبار کے فروغ کے لئے ان کی ان تھک کوششوں اور اس قسم کی کامیاب تقریبات کے اہتمام کے لئے ستائش کرتا ہوں ۔


    دوستو!


    گزشتہ چار برس کے دوران افریقہ کے ساتھ ہندوستان کے تعلقا ت انتہائی غیر معمولی رہے ہیں ۔ حال ہیں میں وزیر اعظم جناب نریندر مودی نے افریقہ کے ساتھ تعلقات کو مزید بلندیوں تک لے جانے کی خاطر دس رہنما اصول تشکیل دئے ہیں ۔ آپ اس بات سے بخوبی واقف ہوں گے کہ 2015 میں انڈیا -افریقہ فورم سربراہ اجلاس III میں ہندوستان نے افریقہ کو دس ارب ڈالر کا مجموعی قرض دینے کا اعلان کیا تھا ، جو 600 ملین امریکی ڈالر کی گرانٹ اور 50 ہزار وظائف کی رقوم کے علاوہ ہے ۔ ہم ان مقاصد کی تکمیل کے لئے مسلسل کارم کررہے ہیں ۔


    میں آپ کو یقین دلاتا ہوں کہ ہماری ترقیاتی شراکتداری ، معاونت آپ کے لئے آرامدہ شرائط کے ساتھ ہیں اور جیسا کہ وزیر اعظم نریندر مود ی نے کہا ہے کہ اس سے آپ کے امکانات آزاد ہوں گے اور مستقبل کو دشواریاں در پیش نہیں ہوں گی۔


    بوتسوانہ کے ساتھ ہندوستان کے تعلقات انتہائی قریبی اور گرم جوش رہے ہیں ۔ ماضی میں دفاع اور سلامتی ، تجارت اور کاروبار ، حفظان صحت اور اہلیت سازی سمیت تمام تر شعبوںمیں ہمارے مراسم کو فروغ حاصل ہوا ہے ۔


    پیارے دوستو!


    یہ بات اپنے آپ میں انتہائی اطمینان بخش ہے کہ ہند –بوتسوانہ کاروباریت تعلقات میں مسلسل ترقی ہوتی رہی ہے اور 18-2017 میں ہماری باہمی تجارت کی مالیت 1.75 ارب امریکی ڈالر ہوگئی ہے ۔


    مجھے یہ دیکھ کر خوشی ہوئی ہے کہ بوتسوانہ ہندوستانی سرمایہ کار کو کاروبار کے نمایاں مواقع فراہم کراتا ہے ۔ بوتسوانہ میں آباد ہندوستانی برادری نے یہاں خطیر رقوم کی سرمایہ کاری کی ہے اور ہندوستانی کمپنیاں پاور ٹرانسمیشن ، ڈھانچہ جاتی پروجیکٹس ، آئی ٹی ، تعلیم ، اسٹیل ، ہیرے کے کاروبار اور تجارت سمیت متعدد شعبوںمیں کام کررہی ہے ۔


    ہندوستان سات فیصد سالانہ کی شرح نمو کے ساتھ معاشی تبدیلیوں کے راستے پر استواری کے ساتھ گامزن ہے اور ہمارے ملک کے مختلف شعبوںمیں بوتسوانہ کے کاروباریوں کےلئے لاتعداد مواقع موجود ہیں ۔


    اسٹاک مارکیٹ کے کاروباری اعدادوشمار میں حوصلہ افزا تیز رفتاری ، غیر ملکی زر مبادلہ میں اضافہ اور ڈھانچہ جاتی سہولیات میں عوامی سرمایہ کاری اور فلاحی اقدامات میں حوصلہ افزا رجحان دیکھنے میں آرہا ہے ۔ عالمی بینک کے کاروبار کی آسانی اشاریہ میں ہندوستان 42 مقامات کی بلندی پر پہنچ چکا ہے ۔


    گڈس اینڈ سروسز ٹیکس ( جی ایس ٹی ) جیسی انقلابی ٹیکس اصلاحات نے ہندوستان کو کاروبار کرنے کی وسیع تر آسانی کے ساتھ ایک شفاف اور مربوط بازا ر بنادیا ہے ۔


    ہندوستان کو، دنیا کو تیسرے سب سے بڑے صارف بازار کی حیثیت دینے کے مقصد سے ہم، 2025 تک پانچ کھرب امریکی ڈالر کا سرمایہ بنانے کی کوششیں کررہے ہیں ۔


    عزیز دوستو!


    جیسا کے آپ دیکھ چکے ہیں ، ہماری کثیر پارٹی جمہوریت نے محفو ظ اور ضابطہ کار مالیاتی نظام کے ساتھ بے نظیر استحکام کا مظاہرہ کیا ہے ،جس کے نتیجے میں ہندوستان غیرملکی سرمایہ کار ی کا انتہائی پسندیدہ منزل مقصود بن چکا ہے ۔آج ہندوستان سبھی میدانوں میں جو ش ،فعالیت اور مہارت کی جستجو کے لئے ایک نیا جذبہ پیدا ہوچکا ہے ۔


    حکومت ہندنے سووچھ بھارت یعنی صاف ستھرا ہندوستان ، میک ان انڈیا ، اسکل انڈیا ، ڈجیٹل انڈیا ،صنعتی گلیاروں اور اسمارٹ سیٹیز کی ترقی کے پروگراموں کے منصوبوں سمیت انتہائی زبردست پروگرام شروع کئے ہیں ۔


    سرکار کی جن دھن یوجنا کے تحت تین کروڑ 20 لاکھ بینک کھاتے کھولے جاچکے ہیں ۔ یہ مالیاتی شمولیت کی سمت میں ایک زبردست پیش رفت ہے ۔ میں ہندوستان میں پیدا ہونے والے حالیہ کاروباری مواقع کا فائدہ حاصل کرنے کے لئے بوتسوانہ کی کمپنیوں کو پُر مسرت دعوت دیتا ہوں ۔


    مجھے یقین ہے کہ اس گلوبل ایکسپو سے پندوستان اور بوتسوانہ کے درمیان باہمی طورسے فائدہ مند متعدد کاروباری مواقع پیدا ہوں گے۔ علاوہ ازیں اس میں شریک ملکوں کے کاروباری اداروں کے لئے بھی وافر مواقع فراہم ہوں گے ۔ ان الفاظ کے ساتھ میں تیرہویں گلوبل ایکسپو کے آغاز کا اعلان کرتا ہوں۔


    مجھے امید ہے کہ گلوبل ایکسپو بوتسوانہ 2018 دنیا کو ایک دوسرے سے قریب لانے ، اسے مزید خوشحال بنانے ، مزید مجموعی اور مزید پائیدار بنانے میں کامیابی کے ساتھ سرخرو ہوسکے گا ۔شکریہ !‘‘


    5585 U-

    
    
    (Release ID: 1551515) Visitor Counter : 7