      پینے کے پانی اور صفائی ستھرائی کی وزارت

      جھارکھنڈ اس مہینے کی 15 تاریخ تک کھلے میں رفع حاجت پاک ہوجائے گا
      
      گنگاگرام کو کامیاب بنانے میں عوامی شراکت داری کا کلیدی کردار: اوما بھارتی

      Posted On: 04 NOV 2018 6:30PM by PIB Delhi

    نئی دہلی، 04 / نومبر پینے کے پانی اور حفظان صحت کی مرکزی وزیر اوما بھارتی نے کہا کہ ریاست میں حفظان صحت کے کوریج کی موجودہ شرح کے ساتھ جھارکھنڈ اپنے یوم قیام کے موقع پر 15 نومبر کو کھلے میں رفع حاجت سے آزاد ریاست بن جائے گا۔ محترمہ اوما بھارتی جھارکھنڈ کے راج محل میں گنگا گرام حفظان صحت کانفرنس کے موقع پر اپنے خیالات کا اظہار کرتے ہوئے کہا کہ گنگا ندی کے کناروں پر آباد گاؤں کو مثالی گنگا گرام بنانے کے لئے عوامی شراکت داری کا اس سمت میں ایک اہم کردار ہے۔ انہوں نے لوگوں سے ایس ایل ڈبلیو ایم کی سرگرمیوں میں حصہ لینے کے لئے لوگوں سے اپیل کی۔


    وزیر موصوفہ نے کہا کہ گنگا گرام گنگا ندی کے کنارے واقع گاؤں کو ایک مثالی گاوں میں بدلنے کا ایک تصور ہے۔ جس میں کھلے میں رفع حاجت سے ان گاؤں کو پاک کرنے پرزور دیا جاتا ہے اور خشک نیز سیال فضلہ کے انتظامات، آبی تحفظ، زیر زمین پانی کے ریچارج، جدید شمشان گھاٹ، شجرکاری آرگینک اور طبی پودوں کی زراعت ان گاؤں کے اہم عناصر ہیں۔ سبھی 4465 گنگا کنارے گاؤں کو کھلے میں رفع حاجت سے پاک کرنے کے بعد پینے کے پانی اور حفظان صحت کی وزارت اس سمت میں کام کر رہی ہے۔ اس سلسلے میں اوما بھارتی نے گنگا کنارےگاؤں کو مثالی گنگا گرام بنانےکے لیے عوامی شراکت داری پر زور دیا۔ انھوں نے لوگوں سے آبی وسائل کو آلودہ نہ کرنے اور اس کے ارگرد گندگی نہ پھیلانے ، نیز فضلا کے بندوبست کرنے اور آرگینک زراعت کو فروغ دینے کے لیے ایس ایل ڈبلیو ایم کی سرگرمیوں میں شرکت کی اپیل کی۔ گھاٹوں کی تجدید کاری اور حفظان صحت سے متعلق دیگر اقدامات میں صاحب گنج ضلع کی کوششوں کو سراہتے ہوئے انھوں نے اجتماع میں شریک لوگوں سے کہا کہ پچھلے ایک سال میں گنگا کنارے کی اراضی پر 7.5 لاکھ سے زیادہ شجر کاری کی گئی۔


    پینے کے پانی اور حفظان کی وزارت میں سکریٹری پرمیشورن ایئر نے سوچھ بھارت مشن کے مالی و سماجی فائدوں کی نشاندہی کی انھوں نے کہا کہ گذشتہ چار سالوں میں دیہی ہندوستان میں حفظان صحت کا کوریج بڑھ کر 39 فیصد سے 95 فیصد سے زیادہ ہوگیا ہے۔ یونیسیف اور عالمی صحت ادارے کی رپورٹ کا حوالہ دیتے ہوئے انھوں نے کہا کہ ایک متوسط کنبہ کھلے میں رفع حاجت سے پاک گاؤں میں دواؤں کے اخراجات پر سالانہ 50000 روپئے بچاتا ہے۔ اور اس طرح کی شرح ترقی کے ساتھ ایس بی ایم نے اکتوبر 2019 تک تقریبا تین لاکھ زندگیوں کو بچایا ہے۔ گنگا گرام کے تصور کی وضاحت کرتے ہوئے انھوں نے پنچایتوں اور اضلاع پر زور دیا کہ وہ کھلے میں رفع حاجت سے پاک اور خشک و سیال فضلا کے انتظامات پر توجہ مرکوز کریں ۔


    اس موقع پر راج محل علاقے کے ممبر اسمبلی جناب اننت کمار اوجھا، اور پینے کے پانی اور حفظان صحت محکمہ کی سکریٹری ارادھنا پٹنائک نے بھی اپنے خیالات کا اظہار کیا۔


    اس موقع پر مرکزی وزیر نے راج محل میں مسکالیا شمشان گھاٹ اور میونسپل ویسٹ واٹر پروجیکٹ کا سنگ بنیاد بھی رکھا۔ انہوں نے گنگا گرام نمائش کا افتتاح اور حال میں بنے کنہیا استھان گھاٹ کا دورہ کیا۔


    ۔ ۔ ۔ ۔ ۔ ۔ ۔ ۔ ۔ ۔


    U. No. 5532


    

    
    (Release ID: 1551845) Visitor Counter : 8