      रक्षा मंत्रालय

      उद्घाटन समारोह: भारत-जापान संयुक्‍त सैन्‍य अभ्‍यास 'धर्म गार्डियन 2018'
      Posted On: 01 NOV 2018 4:48PM by PIB Delhi


    मिजोरम के वैरेनगेट के काउंटर इंसर्जेंसी एंड जंगल वारफेयर स्‍कूल में 1 नवंबर 2018 को भारतीय और जापानी सेनाओं के बीच एक संयुक्‍त सैन्‍य अभ्‍यास धर्म गार्डियन 2018 शुरू हुआ। जापानी सेना का प्रतिनिधित्‍व 32वीं इन्‍फैंट्री बटालियन द्वारा किया जा रहा है जबकि भारतीय पक्ष का प्रतिनिधित्‍व 6/1 गोरखा राइफल्स द्वारा किया जा रहा है। इस अभ्‍यास में दोनों बटालियन में से प्रत्‍येक की ओर से लगभग एक दस्‍ता भाग ले रहा है। उद्घाटन समारोह में दोनों देशों के प्रतिनिधियों ने अपने राष्‍ट्रगान को गाते हुए इस सैन्‍य अभ्‍यास की देश‍भक्ति के साथ शुरुआत की।


    यह अपने तरह का पहला संयुक्‍त सैन्‍य अभ्‍यास है जिसे 14 नवंबर 2018 से 14 नवंबर 2018 तक 14 दिनों तक आयोजित किया गया है। इस अभ्‍यास में कक्षाओं के भीतर और बाहर की प्रशिक्षण गतिविधियों का संतुलन होगा। इस अभ्‍यास का उद्देश्‍य दोनों सेनाओं के बीच कौशल एवं अनुभव साझा करने के साथ-साथ सेना से सेना के संबं‍धों को बढ़ावा देना है। इसमें वैश्विक आतंकवाद के खिलाफ लड़ाई लड़ने के लिए सामरिक कौशल को बढ़ाने और दोनों देशों के बलों के बीच पारस्‍परिकता बढ़ाने पर जोर दिया जाएगा जो किसी संयुक्‍त अभियान की सफलता के लिए काफी महत्‍वपूर्ण होता है।


    शहरी युद्ध परिदृश्य में होने वाले संभावित खतरों से निपटने के लिए दोनों पक्ष सुविकसित सामरिक ड्रिल के तहत संयुक्त रूप से प्रशिक्षण देंगे , योजना बनाएंगे और उन्‍हें निष्‍पादित करेंगे। यह अभ्‍यास एक-दूसरे की सेना के लिए सम्‍मान और पारस्‍परिक समझ विकसित करने में महत्‍वपूर्ण योगदान करेगा।


    आर.के.मीणा/अर्चना/ संजित-11069

    
    
    (Release ID: 1551867) Visitor Counter : 68
    
    
      Read this release in: English , Tamil