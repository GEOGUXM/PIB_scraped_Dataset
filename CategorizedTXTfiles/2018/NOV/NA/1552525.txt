      निर्वाचन आयोग

      निर्वाचन आयोग ने नई वेबसाइट का शुभारंभ किया
      Posted On: 12 NOV 2018 7:39PM by PIB Delhi


    निर्वाचन आयोग ने आज अपनी नई वेबसाइट https://eci.gov.in .


    का शुभारंभ किया। पूरी तरह से नई कलेवर वाली यह वेबसाइट यूजर्स के लिए बेहद सरल और सुगम बनाई गई है। इसके जरिये यूजर्स चुनाव प्रक्रिया से संबंधित सभी जानकारियां आसानी से प्राप्त कर सकते हैं।


    वेबसाइट को पूरी तरह से यूजर्स को ध्यान में रखते हुए विकसित किया गया है। वे वेबसाइट पर अपनी रूचि के अनुसार चुनाव प्रक्रिया से जुड़ी सभी सूचनाएं हासिल कर सकते हैं। इस वेबसाइट को डेक्स टॉप के साथ मोबाइल पर भी देखा जा सकता है। निर्वाचन आयोग और चुनाव प्रक्रिया से संबंधित सभी जानकारियां वेबसाइट पर अलग-अलग भागों में दी गई हैं जिससे कोई भी इऩ्हें आसानी से ढूंढ सकता है।


    मुख्य चुनाव आयुक्त ओ.पी.रावत ने इस अवसर पर कहा “ हम अपनी नई वेबसाइट को लेकर काफी उत्साहित हैं अब देश का कोई भी नागरिक निर्वाचन आयोग की वेबसाइट पर जाकर सभी जानकारियां आसानी से प्राप्त कर सकता है। यह वेबसाइट देश में स्वतंत्र और निष्पक्ष चुनाव सुनिश्चित करने की हमारी प्रतिबद्धता को प्रदर्शित करती है ” ।


    वेबसाइट की विशेषताओं में इसका लचीलापन, किसी भी जानकारी को खोजने के सरल तरीके, आसान पहुंच और डायनमिक विषय वस्‍तु मुख्‍य हैं।


    चूंकि पुरानी वेबसाइट से लोग ज्‍यादा परिचित थे इसलिए निर्वाचन आयोग ने नयी वेबसाइट के साथ ही पुरानी वेबसाइट https://eci.nic.in को भी कुछ दिनों तक यथावत बनाए रखने का फैसला किया है।


    आर.के.मीणा/अर्चना/मधुलिका/एम-111 68

    

    
    (Release ID: 1552525) Visitor Counter : 345