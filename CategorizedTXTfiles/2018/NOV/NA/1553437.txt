      रक्षा मंत्रालय

      सिमबेक्स -2018-25 शानदार वर्ष
      Posted On: 16 NOV 2018 2:22PM by PIB Delhi


    अंडमान सागर और बंगाल की खाड़ी में चलने वाला सिमबेक्स यानी सिंगापुर इंडिया मैरीटाइम बिलेट्रल एक्सरसाइज के तहत सिंगापुर गणराज्य नौसेना (नौसेना)के जहाज 16 नवंबर को विशाखापत्तनम पहुंचा। भारत और सिंगापुर के जहाजों , पनडुब्बियों और विमानों के बीच दो नौसेनाओं के बीच इस कार्यक्रम को अभूतपूर्व स्तर क्या कहा जा सकता है।


    पोर्ट ब्लेयर बंदरगाह पर समुद्र अभ्यासों के पहले अहम दौर के बाद अब यह अभ्यास विशाखापत्तनम में शुरू किया गया जिसे भारतीय नौसेना के पूर्वी नौसेना कमान (ईएनसी) का घर कहा जाता है।


    1994 में कहा गया था कि उस साल आयोजित किए गए पहले मूल एंटी-सबमरीन वारफेयर अभ्यास जो कि भारत और सिंगापुर की नौसेना के बीच आयोजित किए गए थे , आने वाले वर्षों में एक उच्चतम समुद्री समुद्री अभ्यासों में तब्दील हो जाएंगे, जो मील का पत्थर साबित होगा। सिमबेक्स अपनी 25वीं वर्षगांठ मना रहा है। इस साल, यह अभ्यास पोर्ट ब्लेयर और विशाखापत्तनम बंदरगाह पर चार चरणों में संचालित किया जा रहा है। इनमें दो चरणों का अभ्यास बंगाली की खाड़ी में किए गए।


    सिमबेक्स के 25वें संस्करण के पहले चरण में एक दर्जन जहाजों और पनडुब्बियों ने हिस्सा लिया। इससे पहले समुद्र में हथियारों की गोलीबारी की इतनी संख्या पहले कभी नहीं देखी गई। दूसरे चरण का अभ्यास शुरू करने से पहले इस टीम को विशाखापत्तनम लाया गया है। 19 से 21 नवंबर तक निर्धारित अंतिम समुद्री चरण की योजना बनाने और तैयार करने की दिशा में परिचालन सम्मेलनों के अलावा , दो नौसेनाओं के बीच दोस्ताना वॉलीबॉल और बास्केटबाल मैच भी खेला जाएगा। खेल गतिविधि का मुख्य आकर्षण आरकेएन बीच पर 18 नवंबर को विजाग-नेवी मैराथन के आयोजन में आरएसएन के सदस्यों की भागीदारी है। यह आंध्र प्रदेश और विशाखापत्तनम का सबसे बड़ा सामुदायिक कार्यक्रम है जिसमें सशस्त्र बलों , कॉर्पोरेट क्षेत्र, सरकारी क्षेत्र, अंतर्राष्ट्रीय प्रतिभागियों सहित शैक्षिक संस्थानों के प्रतिभागी हिस्सा लेंगे। यह कार्यक्रम विभिन्न राज्यों और देशों से आने वाले पर्यटकों को इसमें हिस्सा लेने के लिए आकर्षित करता है। सिंगापुर नेवी के जवान 10के फ्रेंडशिप रन में हिस्सा लेंगे। सिंगापुर नौसेना के जवानों को विशाखापत्तनम में अपने प्रवास के दौरान स्थानीय संस्कृति और व्यंजनों से भी रू-ब-रू कराया गया।


    सिमबेक्स की ऐतिहासिक रजत जयंती मनाने के लिए दोनों देशों के नौसेना प्रमुख भी विशाखापत्तनम में मौजूद होंगे। 18 नवंबर को आयोजित होने वाले कार्यक्रम में भारतीय नौसेना के चीफ ऑफ नेवेल स्टॉफ, एडमिरल सुनील लांबा सिंगापुर नौसेना के प्रमुख रियर एडमाइरल ल्यू च्यून हॉन्ग की मेजबानी करेंगे।


    नौसेना डॉकयार्ड , विशाखापत्तनम में 19 नवंबर को रजत जयंती स्मारक समारोह आयोजित किया जाएगा। दो नौसेनाओं के बीच बढ़ते विश्वास के तौर पर इस कार्यक्रम में सिमबेक्स का लोगो, डाक टिकट, सिंगापुरी डाक टिकट जारी किया जाएगा। भारतीय और सिंगापुर के डाक विभाग द्वारा टिकट जारी करने के अवसर पर दोनों देशों ने अपने ऐतिहासिक रिश्तों पर प्रकाश डाला। इस साल जून की शुरुआत में सिंगापुर में आयोजित सिंगापुर में आयोजित शांगरी ला वार्ता से इतर भारत और सिंगापुर के प्रधानमंत्रियों ने वे द्विपक्षीय वार्षिक नौसेना अभ्यास सिमबेक्स के 25वें और उन्नत संस्करण की उम्मीद जताई थी।


    भारत और सिंगापुर के रक्षा मंत्रियों की मौजूदगी में यह समुद्री अभ्यास 19 नवंबर को शुरू किया जाएगा। वास्तव में यह पहला ऐसा अवसर होगा , जब दोनों देशों के बीच इस तरह की उच्चस्तरीय उपस्थिति समुद्र में होगी।


    

    आर.के.मीणा/एएम/वी.एस-11335

    

    
    (Release ID: 1553437) Visitor Counter : 41