      संस्‍कृति मंत्रालय

      गांधी स्‍मृति द्वारा महात्‍मा गांधी की 150वीं जयंती के सिलसिले में नई दिल्‍ली में इस महीने दक्षिण एशियाई क्षेत्रीय युवा शांति सम्‍मेलन आयोजित किया जाएगा
      Posted On: 27 NOV 2018 7:51PM by PIB Delhi


    भारत सरकार के संस्‍कृति मंत्रालय के अंतर्गत गांधी स्‍मृति और दर्शन समिति यूनेस्‍को-एमजीआईईपी और स्‍टेंडिंग टूगेदर टू अनेबल पीस जैसे संगठनों के साथ मिलकर 28 से 30 नवम्‍बर , 2018 के दौरान तीन दिन के ‘ दक्षिण एशिया क्षेत्रीय युवा शांति सम्‍मेलन ’ का आयोजन करेगी। यह सम्‍मेलन नई दिल्‍ली में गांधी दर्शन , राजघाट पर आयोजित किया जाएगा। सम्‍मेलन का आयोजन महात्‍मा गांधी की 150वीं जयंती के सिलसिले में किया जा रहा है।


    महात्‍मा गांधी के वंशज और राष्‍ट्रपिता की 150वीं जयंती मनाने से संबद्ध भारत सरकार की समिति के सदस्‍य श्रीकृष्‍ण जी कुलकर्णी उद्घाटन सत्र के दौरान मुख्‍य अतिथि होंगे। यह कार्यक्रम कल शाम साढ़े पांच बजे गांधी दर्शन , राजघाट में शुरू होगा।


    सम्‍मेलन में विभिन्‍न सामाजिक मुद्दों पर मिलकर काम करने के लिए दक्षिण एशियाई देशों के युवा नेताओं के बीच नेटवर्क कायम करने पर ध्‍यान केन्द्रित किया जाएगा। इसका उद्देश्‍य संयुक्‍त राष्‍ट्र द्वारा निर्धारित विकास के स्‍थायी लक्ष्‍यों को हासिल करने में भागीदारी और सहयोग के अवसर तलाश करना है। सम्‍मेलन में लिंग समानता , विभिन्‍न संप्रदायों के बीच सद्भाव , ग्राम अर्थव्‍यवस्‍था के गांधीजी के सपने के संदर्भ में खाद्य सुरक्षा , डिजिटल मीडिया , कला , लोकतंत्र और संवाद जैसे विषयों को शामिल किया जाएगा। तीन दिन के सम्‍मेलन के अंत में घोषणा के रूप में एक कार्य योजना विकसित की जाएगी।


    विभिन्‍न दक्षिण एशियाई देशों और भारत के विभिन्‍न भागों से बड़ी संख्‍या में युवाओं के इस सम्‍मेलन में हिस्‍सा लेने की संभावना है।


    *****


    आर.के.मीणा/अर्चना/आरएसबी/वाईबी-11 446


    

    
    (Release ID: 1554061) Visitor Counter : 195