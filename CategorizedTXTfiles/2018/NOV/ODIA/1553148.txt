      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନଭେମ୍ବର 19 ରୁ 25 ପର୍ଯ୍ୟନ୍ତ ପାଳନ କରାଯିବ କ୍ୱାମୀ ଏକତା ସପ୍ତାହ
      Posted On: 18 NOV 2018 3:05PM by PIB Bhubaneshwar


    ସାମ୍ପ୍ରଦାୟିକ ସଦ୍ଭାବ , ରାଷ୍ଟ୍ରୀୟ ଏକତା , ମିଳିତ ସଂସ୍କୃତି ଏବଂ ରାଷ୍ଟ୍ରୀୟ ଭାବନା ଉପରେ ଗର୍ବ କରିବା ପାଇଁ ସମଗ୍ର ଦେଶ 2018 ନଭେମ୍ବର 19 ତାରିଖରୁ 25 ତାରିଖ ପର୍ଯ୍ୟନ୍ତ କ୍ୱାମୀ ଏକତା ସପ୍ତାହ ପାଳନ କରାଯିବ । ଏକ ସପ୍ତାହବ୍ୟାପୀ ହେବାକୁ ଥିବା କାର୍ଯ୍ୟକ୍ରମ ନିମ୍ନରେ ପ୍ରଦତ୍ତ କରାଗଲା ;

      * 2018 ନଭେମ୍ବର 19 ତାରିଖରେ ରାଷ୍ଟ୍ରୀୟ ଏକତା ଦିବସ ପାଳନ କରାଯିବ ଏବଂ ଧର୍ମନିରପେକ୍ଷତା , ସାମ୍ପ୍ରଦାୟିକତାର ବିରୋଧ ଏବଂ ଅହିଂସା ପ୍ରସଙ୍ଗରେ ବୈଠକ ଓ ଆଲୋଚନାଚକ୍ର ଆୟୋଜନ କରାଯିବ ।
      * 2018 ନଭେମ୍ବର 20 ତାରିଖରେ ସଂଖ୍ୟାଲଘୁ କଲ୍ୟାଣ ଦିବସ ପାଳନ କରାଯିବ । ଏହି ଦିବସରେ 15 ସୂତ୍ରୀ କାର୍ଯ୍ୟସୂଚୀକୁ ଗୁରୁତ୍ୱ ଦିଆଯିବ । ସମ୍ଭାବ୍ୟ ଦଙ୍ଗା ପ୍ରଭାବିତ ଅଞ୍ଚଳରେ ସୌହାର୍ଦ୍ଦ୍ୟପୂର୍ଣ୍ଣ ଶୋଭାଯାତ୍ରା ଆୟୋଜନ କରାଯିବ ।
      * 2018 ନଭେମ୍ବର 21 ତାରିଖକୁ ଭାଷାଗତ ସୌହାର୍ଦ୍ଦ୍ୟପୂର୍ଣ୍ଣ ଦିବସ ଭାବେ ପାଳନ କରାଯିବ । ଏହି ଅବସରରେ ଦେଶବ୍ୟାପୀ ବିଭିନ୍ନ ସ୍ଥାନରେ ଅନ୍ୟଭାଗର ଭାଷା ବାବଦରେ ଲୋକଙ୍କୁ ସଚେତନ କରାଇବା ପାଇଁ ସାକ୍ଷରତା କାର୍ଯ୍ୟକ୍ରମ ଏବଂ କବି ସମ୍ମିଳନୀ ଆୟୋଜନ କରାଯିବ ।
      * 2018 ନଭେମ୍ବର 22 ତାରିଖକୁ ଦୁର୍ବଳ ବର୍ଗ ଦିବସ ଭାବ ପାଳନ କରାଯିବ ଏବଂ ଏହି ଅବସରରେ ଅନୁସୂଚିତ ଜାତି , ଅନୁସୂଚିତ ଜନଜାତି ଏବଂ ଦୁର୍ବଳ ବର୍ଗଙ୍କୁ ସେମାନଙ୍କ ପାଇଁ ଥିବା ବିଭିନ୍ନ ସରକାରୀ ଯୋଜନା ବାବଦରେ ଅବଗତ କରାଯିବା ସକାଶେ କାର୍ଯ୍ୟକ୍ରମ , ଶୋଭାଯାତ୍ରା ଆୟୋଜନ କରାଯିବ । ଭୂମିହୀନ ଶ୍ରମିକମାନଙ୍କୁ ଜମି ବିତରଣ ଉପରେ ବିଶେଷ ଭାବେ ଗୁରୁତ୍ୱ ଦିଆଯିବ ।
      * 2018 ନଭେମ୍ବର 23 ତାରିଖରେ ସାଂସ୍କୃତିକ ଏକତା ଦିବସ ପାଳନ କରାଯିବ । ବିବିଧତା ମଧ୍ୟରେ ଭାରତୀୟ ପରମ୍ପରାଗୁଡ଼ିକୁ ଏକତା ଦେଖାଉଥିବା ସାଂସ୍କୃତିକ କାର୍ଯ୍ୟକ୍ରମ ଆୟୋଜନ କରାଯିବ ।
      * 2018 ନଭେମ୍ବର 24 ତାରିଖରେ ମହିଳା ଦିବସ ପାଳନ କରାଯିବ । ଏହି ଅବସରରେ ଭାରତୀୟ ସମାଜରେ ମହିଳାମାନଙ୍କ ମହତ୍ତ୍ୱ ଏବଂ ରାଷ୍ଟ୍ର ନିର୍ମାଣରେ ମହିଳାମାନଙ୍କ ଭୂମିକା ବାବଦରେ ଅବଗତ କରାଯିବ ।
      * 2018 ନଭେମ୍ବର 25 ତାରିଖରେ ସଂରକ୍ଷଣ ଦିବସ ପାଳନ କରାଯିବ । ପରିବେଶ ସଂରକ୍ଷଣ ବାବଦରେ ସଚେତନତା ସୃଷ୍ଟି କରିବା ଲକ୍ଷ୍ୟରେ ଅନେକ କାର୍ଯ୍ୟକ୍ରମ ଆୟୋଜନ କରାଯିବ ।

    କ୍ୱାମୀ ଏକତା ସପ୍ତାହ ପାଳନ ଦ୍ୱାରା ସମ୍ଭାବ୍ୟ ବିପଦର ମୁକାବିଲା ଦିଗରେ ଦେଶରେ ଅନ୍ତର୍ନିହିତ ଦୃଢ଼ତା ଉଜାଗର କରିବାରେ ସହାୟକ ହୋଇପାରିବ । ଦେଶରେ ଧର୍ମନିରପେକ୍ଷତା ଦୃଢ଼ ହେବା ସହ ସାମ୍ପ୍ରଦାୟିକ ସଦ୍ଭାବର ଭାବନା ବଢ଼ିବ । କ୍ୱାମୀ ଏକତା ସପ୍ତାହ ସହିଷ୍ଣୁତା ସହ ଅସ୍ତିତ୍ୱ ତଥା ଭାଇଚାରାର ମୂଲ୍ୟ ଏବଂ ଅତୀତର ପରମ୍ପରା ପ୍ରତି ସଂକଳ୍ପକୁ ବ୍ୟକ୍ତ କରିଥାଏ ।


    ସାମ୍ପ୍ରଦାୟିକ ସୌହାର୍ଦ୍ଦ୍ୟ ପାଇଁ ସ୍ୱରାଷ୍ଟ୍ର ମନ୍ତ୍ରଣାଳୟର ନ୍ୟାସନାଲ ଫାଉଣ୍ଡେସନ ଫର କମ୍ୟୁନାଲ ହାରମୋନି କ୍ୱାମୀ ଏକତା ସପ୍ତାହ ଅବସରରେ ସାମ୍ପ୍ରଦାୟିକ ସୌହାର୍ଦ୍ଦ୍ୟ ଅଭିଯାନ ଚଲାଇଥାଏ । ନଭେମ୍ବର 25 ତାରିଖରେ ଏଥିପାଇଁ ସାମ୍ପ୍ରଦାୟିକ ସୌହାର୍ଦ୍ଦ୍ୟ ପତାକା ଦିବସ ପାଳନ କରାଯିବ । ଫାଉଣ୍ଡେସନ ସାମ୍ପ୍ରଦାୟିକ ସୌହାର୍ଦ୍ଦ୍ୟ ପ୍ରୋତ୍ସାହିତ କରିବା ସହ ରାଷ୍ଟ୍ରୀୟ ଏକତାକୁ ମଜବୁତ କରିବା ଦିଗରେ କାର୍ଯ୍ୟ କରିଥାଏ ।


    **************

    
    
    (Release ID: 1553148) Visitor Counter : 30
    
    
    
    
    

*