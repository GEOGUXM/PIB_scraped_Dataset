      ଅର୍ଥ ମନ୍ତ୍ରଣାଳୟ

      ଜିଏସଟି ରାଜସ୍ୱ ସଂଗ୍ରହ ଅକ୍ଟୋବର 2018ରେ ଏକ ଲକ୍ଷ କୋଟି ଟଙ୍କା ଟପିଲା
      Posted On: 01 NOV 2018 8:53PM by PIB Bhubaneshwar


    ଜିଏସଟି ରାଜସ୍ୱର ମୋଟ ସଂଗ୍ରହ ଅକ୍ଟୋବର 2018ରେ 1 , 00 , 710 କୋଟି ଟଙ୍କାରେ ପହଁଚିଛି । ଏଥିମଧ୍ୟରୁ ସିଜିଏସଟି 16464 କୋଟି ଟଙ୍କା , ଏସଜିଏସଟି 22826 କୋଟି ଟଙ୍କା , ଆଇଜିଏସଟି 53419 କୋଟି ଟଙ୍କା (ଆମଦାନୀରୁ ସଂଗୃହିତ ହୋଇଥିବା 26908 କୋଟି ଟଙ୍କା ସମେତ) ଏବଂ ଉପ ଟିକସ 8000 କୋଟି ଟଙ୍କା (ଆମଦାନୀରୁ ସଂଗୃହିତ 955 କୋଟି ଟଙ୍କା ସମେତ) ଅଟେ ।


    ସେପ୍ଟେମ୍ବର ମାସ ପାଇଁ ସର୍ବମୋଟ 67.45 ଲକ୍ଷ ଜିଏସଟିଆର 3 ବି ରିଟର୍ଣ୍ଣ 31 ଅକ୍ଟୋବର , 2018 ସୁଦ୍ଧା ଦାଖଲ କରାଯାଇଥିଲା ।


    ସରକାର ନିୟମିତ ପରିଶୋଧନ ଆକାରରେ ଆଇଜିଏସଟିରୁ ସିଜିଏସଟି ଆକାରରେ 17 , 490 କୋଟି ଟଙ୍କା ଏବଂ ଏସଜିଏସଟି ଆକାରରେ 15107 କୋଟି ଟଙ୍କା ପରିଶୋଧ କରିଛନ୍ତି । ଏହାବ୍ୟତୀତ , କେନ୍ଦ୍ର ଏବଂ ରାଜ୍ୟ ସରକାରଙ୍କ ମଧ୍ୟରେ 50:50 ଅନୁପାତରେ ଅସ୍ଥାୟୀ ଆଧାରରେ କେନ୍ଦ୍ର ନିକଟରେ ଉପଲବ୍ଧ ଅବଶିଷ୍ଟ ଆଇଜିଏସଟିରୁ 30 , 000 କୋଟି ଟଙ୍କାର ପରିଶୋଧନ କରାଯାଇଛି । ଅକ୍ଟୋବର 2018ରେ ନିୟମିତ ଏବଂ ଅସ୍ଥାୟୀ ପରିଶୋଧନ ପରେ କେନ୍ଦ୍ର ସରକାର ଏବଂ ରାଜ୍ୟ ସରକାରଙ୍କ ଦ୍ୱାରା ସଂଗୃହିତ କରାଯାଇଥିବା ମୋଟ ରାଜସ୍ୱ ସିଜିଏସଟି ଲାଗି 48 , 954 କୋଟି ଟଙ୍କା ଏବଂ ଏସଜିଏସଟି ଲାଗି 52 , 934 କୋଟି ଟଙ୍କା ଅଟେ ।


    ଅକ୍ଟୋବର 2018ରେ ରାଜସ୍ୱ ସଂଗ୍ରହ 100 , 710 କୋଟି ଟଙ୍କା ସଂଗୃହିତ ହୋଇଛି ଯାହା ସେପ୍ଟେମ୍ବର 2018ରେ ସଂଗୃହିତ ହୋଇଥିବା 94 , 442 କୋଟି ଟଙ୍କାର ରାଜସ୍ୱ ସଂଗ୍ରହ ତୁଳନାରେ 6.64 ପ୍ରତିଶତ ଅଧିକ ଅଟେ । ନିମ୍ନଲିଖିତ ଚାର୍ଟ ଚଳିତ ଆର୍ଥିକ କାଳରେ ରାଜସ୍ୱ ସଂଗ୍ରହକୁ ଦର୍ଶାଉଛି । ଯେଉଁ ରାଜ୍ୟଗୁଡ଼ିକ ନିଜ ରାଜ୍ୟର ଟିକସଦାତାମାନଙ୍କ ଠାରୁ ସଂଗୃହିତ ଟିକସରେ ଅସାଧାରଣ ବୃଦ୍ଧି ହାସଲ କରିଛନ୍ତି ସେଗୁଡ଼ିକ ମଧ୍ୟରେ ରହିଛନ୍ତି କେରଳ (44%) , ଝାଡ଼ଖଣ୍ଡ (20%) , ରାଜସ୍ଥାନ (14%) , ଉତ୍ତରାଖଣ୍ଡ(13%) ଏବଂ ମହାରାଷ୍ଟ୍ର (11%) ।


    **********

    
    
    (Release ID: 1551658) Visitor Counter : 15