      ରେଳ ମନ୍ତ୍ରଣାଳୟ

      ବକ୍ସର-ବାରାଣସୀ ମେମୁର ଶୁଭାରମ୍ଭ କଲେ ଶ୍ରୀ ମନୋଜ ସିହ୍ନା
      Posted On: 28 NOV 2018 2:16PM by PIB Bhubaneshwar


    ରେଳ ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଏବଂ ସଞ୍ଚାର ମନ୍ତ୍ରୀ ମନୋଜ ସିହ୍ନା ବୁଧବାର ବକ୍ସର-ବାରାଣସୀ ମଧ୍ୟରେ ଏକ ଯୋଡ଼ା ମେମୁ (63229/63230)ର ଶୁଭାରମ୍ଭ କରିଛନ୍ତି । ବକ୍ସର ଓ ବାରାଣସୀ ମଧ୍ୟରେ ଦୁଇଟି ଯାକ ଟ୍ରେନ ସେବା ଉପଲବ୍ଧ କରାଇବ ।


    ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଅଶ୍ୱିନୀ କୁମାର ଚୌବେ , ରେଲୱେ ବୋର୍ଡ ମେମ୍ବର ଟ୍ରାଫିକ୍ ଗିରିଶ ପିଲ୍ଲାଇ , ରେଲୱେ ବୋର୍ଡ , ମେମ୍ବର ରୋଲିଙ୍ଗ ଷ୍ଟକ ରାଜେଶ ଅଗ୍ରୱାଲ , ରେଲୱେ ବୋର୍ଡର ଅନ୍ୟାନ୍ୟ ସଦସ୍ୟ , ବରିଷ୍ଠ ଅଧିକାରୀ ଗଣ ଏବଂ ମାନ୍ୟଗଣ୍ୟ ବ୍ୟକ୍ତିମାନେ କାର୍ଯ୍ୟକ୍ରମରେ ଉପସ୍ଥିତ ଥିଲେ ।


    ଏହି ଅବସରରେ ଶ୍ରୀ ମନୋଜ ସିହ୍ନା ବକ୍ସରର ଲୋକମାନଙ୍କୁ ମେମୁ ଟ୍ରେନ ପାଇଁ ଅଭିନନ୍ଦନ ଜଣାଇଥିଲେ । ସେ କହିଲେ 16 ବଗି ବିଶିଷ୍ଟ ଏହି ଟ୍ରେନରେ ମୋଟ 1500 ଯାତ୍ରୀ ଯାଇପାରିବେ । ନୂତନ ଟ୍ରେନ ଦ୍ୱାରା ଯାତ୍ରୀମାନେ ବକ୍ସରରୁ କାଶୀ ଯାତ୍ରା କରିପାରିବେ । ବକ୍ସରରେ ଅନେକ ମୌଳିକ ଭିତ୍ତିଭୂମିର ବିକାଶ କରାଯାଉଥିବା ସେ କହିଥିଲେ । ଭାରତୀୟ ରେଳବାଇରେ ହେଉଥିବା ଐତିହାସିକ ପରିବର୍ତ୍ତନ ସମ୍ପର୍କରେ ସେ ସୂଚନା ଦେଇଥିଲେ ।


    ଏହି ଅବସରରେ ଶ୍ରୀ ଅଶ୍ୱିନୀ କୁମାର ଚୌବେ କହିଲେ , ଆଜିର ଦିନ ବକ୍ସରର ଲୋକଙ୍କ ପାଇଁ ଖୁସିର ଦିନ କାରଣ ଏବେ ସେମାନେ ସିଧାସଳଖ କାଶୀକୁ ଯାତ୍ରା କରିବାର ସୁବିଧା ପାଇବେ । ଏହା କହିବା ଅନାବଶ୍ୟକ ଏହି ସରକାର ଅମଳରେ ବକ୍ସରର ଅନେକ ଉନ୍ନତିମୂଳକ କାର୍ଯ୍ୟ କରାଯାଇଛି । ବକ୍ସରରେ ଚାରୋଟି ଆରଓବି ପ୍ରତିଷ୍ଠା ପାଇଁ ରେଳ ମନ୍ତ୍ରଣାଳୟ ମଞ୍ଜୁରି ଦେଇଛି । ମେମୁ ଟ୍ରେନର ଚଳାଚଳ ପାଇଁ ସେ ମଧ୍ୟ ପିୟୂଷ ଗୋୟଲ ଏବଂ ମନୋଜ ସିହ୍ନାଙ୍କୁ ଏବଂ ରେଳ ବିଭାଗର ଅଧିକାରୀମାନଙ୍କୁ ଧନ୍ୟବାଦ ଜଣାଇଥିଲେ ।


    **************

    
    
    (Release ID: 1554288) Visitor Counter : 4