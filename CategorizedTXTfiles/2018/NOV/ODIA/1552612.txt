      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ନୂଆଦିଲ୍ଲୀର ଇଣ୍ଡିଆ ଇଣ୍ଟରନ୍ୟାସନାଲ ଟ୍ରେଡ ଫେୟାରରେ ‘ହୁନର ହାଟ’କୁ ଉଦଘାଟନ କରିବେ ମୁକ୍ତାର ଅବାସ ନକଭୀ
      Posted On: 13 NOV 2018 5:00PM by PIB Bhubaneshwar


    କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ଶ୍ରୀ ମୁକ୍ତାର ଅବାସ ନକଭୀ ନୂଆଦିଲ୍ଲୀର ପ୍ରଗତି ମୈଦାନରେ ଇଣ୍ଡିଆ ଇଣ୍ଟରନ୍ୟାସନାଲ ଟ୍ରେଡ ଫେୟାର ( IITF )ରେ ଆୟୋଜିତ ହେଉଥିବା ‘ ହୁନର ହାଟ ’ କୁ ନଭେମ୍ବର 15 ତାରିଖରେ ଉଦଘାଟନ କରିବେ । ଆଇଆଇଟିଏଫ୍ ନଭେମ୍ବର 14 ତାରିଖରୁ ଆରମ୍ଭ ହୋଇ 27 ତାରିଖରେ ଶେଷ ହେବ ।


    ଶ୍ରୀ ନକଭୀ ଆଜି କହିଲେ ଯେ , ‘ ହୁନର ହାଟ ’ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ଦ୍ୱାରା ଦେଶବ୍ୟାପୀ ଆୟୋଜିତ ହେଉଛି । ଏହା ପ୍ରବୀଣ କଳାକାର ଓ ହସ୍ତଶିଳ୍ପ କାରିଗରମାନଙ୍କ ପାଇଁ ଦେଶବ୍ୟାପୀ ବଜାର ସୃଷ୍ଟି କରିବ ।


    ମନ୍ତ୍ରୀ କହିଲେ ଯେ , ଦେଶବ୍ୟାପୀ ଆୟୋଜିତ ହେଉଥିବା ହୁନର ହାଟ ଗୁଡ଼ିକରେ ଅନେକ ମହିଳା ଶିଳ୍ପୀ ଓ କାରିଗର ଅଂଶ ଗ୍ରହଣ କରୁଛନ୍ତି । ଏଠାରେ ଦେଶର ଭିନ୍ନ ଭିନ୍ନ ସ୍ଥାନରୁ ଆସିଥିବା ହସ୍ତଶିଳ୍ପ ଓ ହସ୍ତତନ୍ତର ସାମଗ୍ରୀ ପ୍ରଦର୍ଶିତ ହେବା ସହ କିଣାବିକା ହୋଇପାରୁଛି । ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ‘ ମେକ୍ ଇନ୍ ଇଣ୍ଡିଆ ’, ‘ ଷ୍ଟାର୍ଟ ଅଫ୍ ଇଣ୍ଡିଆ ’ ଏବଂ ଏବଂ ‘ ଷ୍ଟାଣ୍ଡ ଅଫ୍ ଇଣ୍ଡିଆ ’ ର ଲକ୍ଷ୍ୟପୂରଣ କରିବା ଦିଗରେ ‘ ହୁନର ହାଟ ’ ଏକ ବ୍ରାଣ୍ଡ ଭାବେ ପରିଚିତ ହୋଇପାରିଛି । ବିଗତ ଏକ ବର୍ଷ ମଧ୍ୟରେ ଦେଶବ୍ୟାପୀ ଅନୁଷ୍ଠିତ ହୋଇଥିବା ହୁନର ହାଟ ଜରିଆରେ ଦେଢ଼ଲକ୍ଷରୁ ଅଧିକ କଳାକାର ଓ କାରିଗରଙ୍କୁ ନିଯୁକ୍ତି ସୁବିଧା ମିଳିପାରିଛି । 5 ଲକ୍ଷ ଲୋକଙ୍କୁ ନିଯୁକ୍ତି ଦେବା ‘ ହୁନର ହାଟ ’ ର ଲକ୍ଷ୍ୟ ରହିଛି । ’


    ପୂର୍ବରୁ ‘ ହୁନର ହାଟ ’ ଆଲ୍ଲାହାବାଦ (2018 ସେପ୍ଟେମ୍ବର) , ନୂଆଦିଲ୍ଲୀର ପ୍ରଗତି ମୈଦାନ (2016 , 2017) , ବାବା ଖଡଗ ସିଂହ ମାର୍ଗ ( 2017, 2018 ) , ପୁଡୁଚେରୀ ( 2017, 2018 ) ଏବଂ ମୁମ୍ବାଇ ( 2017 )ରେ ଆୟୋଜିତ ହୋଇପାରିଛି । ଆଗାମୀ ଦିନରେ ଏହା ମୁମ୍ବାଇ ( 2018 ଡିସେମ୍ବର) , ନୂଆଦିଲ୍ଲୀର ବାବା ଖଡଗ ସିଂହ ମାର୍ଗ ( 2019 ଜାନୁଆରୀ) ଏବଂ ଗୋଆ ( 2019) ଫେବୃଆରୀ)ରେ ଆୟୋଜନ କରାଯିବାର କାର୍ଯ୍ୟକ୍ରମ ରହିଛି ।


    ****************

    
    
    (Release ID: 1552612) Visitor Counter : 16