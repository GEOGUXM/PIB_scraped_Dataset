      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ‘ଔଦ୍ୟୋଗିକ ପାର୍କ ରେଟିଂ ପ୍ରଣାଳୀ’ ଉପରେ ରିପୋର୍ଟ ଜାରି କଲେ ବାଣିଜ୍ୟ ମନ୍ତ୍ରୀ
      Posted On: 19 NOV 2018 3:34PM by PIB Bhubaneshwar


    କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟର ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗ ଦ୍ୱାରା ଔଦ୍ୟୋଗିକ ପାର୍କ ରେଟିଂ ପ୍ରଣାଳୀ ଉପରେ ପ୍ରସ୍ତୁତ କରାଯାଇଥିବା ରିପୋର୍ଟ ଜାରି କରିଛନ୍ତି । ବାଣିଜ୍ୟ ମନ୍ତ୍ରୀ ଏହି ଅବସରରେ କହିଥିଲେ ଯେ ବିନିର୍ମାଣ କ୍ଷେତ୍ର ମଧ୍ୟ ଭାରତର ଦ୍ରୂତ ବିକାଶ ଲାଭ କରୁଥିବା କ୍ଷେତ୍ର ଭାବେ ଉଦ୍ଭବ ହେଉଛି ଏବଂ ଏହା ବିଶ୍ୱ ବ୍ୟାଙ୍କର ‘ କାରବାରରେ ସୁଗମତା ’ ସୂଚକାଙ୍କ ( EODB - 2019 )ରେ 23ଟି ପାହାଚ ଉପରକୁ ଚଢ଼ିଛି । ‘ କାରବାରରେ ସୁଗମତା ସୂଚକାଙ୍କ ’ ର ଶୀର୍ଷ 50 ଦେଶ ମଧ୍ୟରେ ଭାରତକୁ ପ୍ରବେଶ କରାଇବା ଉଦ୍ଦେଶ୍ୟରେ ମନ୍ତ୍ରଣାଳୟ ବିଭିନ୍ନ ରାଜ୍ୟ ଏବଂ 3354 ଔଦ୍ୟୋଗିକ କ୍ଲଷ୍ଟରରେ ଉପଲବ୍ଧ ବୁନିଆଦି ଢାଞ୍ଚାଗତ ସୁବିଧାମାନଙ୍କର ଅଧ୍ୟୟନ କରିବା ଲାଗ ଏହି କାର୍ଯ୍ୟକ୍ରମ ଗ୍ରହଣ କରାଯାଇଛି ଯାହା ଫଳରେ କି ଔଦ୍ୟୋଗିକ ପାର୍କମାନଙ୍କରେ ବୁନିଆଦି ଢାଞ୍ଚାଗତ ସୁବିଧାମାନଙ୍କର ଗୁଣବତ୍ତାର ଆକଳନ କରାଯାଇ ପାରିବ ।


    ଶ୍ରୀ ସୁରେଶ ପ୍ରଭୁ କହିଲେ ଯେ ଏହା ନୀତି ନିର୍ମାତା ଏବଂ ନିବେଶକମାନଙ୍କ ପାଇଁ ଏକ ଉପଯୋଗୀ ଟୁଲ ଅଥବା ସାଧନ ହେବ । କେବଳ ମାତ୍ର ଏକ ବଟନ କ୍ଲିକ କରି ଏହାର ଉପଯୋଗ କରାଯାଇ ପାରିବ । 3000 ପାର୍କ ଡାଟାବେସରେ ରହିଛି ଏବଂ ଔଦ୍ୟୋଗିକ ପାର୍କର ରେଟିଂ 4ଟି ବିନ୍ଦୁରେ ରହିଛି । ଏହା ହେଉଛି ଆନ୍ତରିକ ବୁନିଆଦି ଢାଞ୍ଚା , ବାହ୍ୟ ବୁନିଆଦି ଢାଞ୍ଚା , କାରବାର ସେବା ଓ ସୁବିଧା ତଥା ପରିବେଶ ଏବଂ ସୁରକ୍ଷା ପ୍ରବନ୍ଧନ ।


    ସଂସାଧନମାନଙ୍କର ଅଧିକତମ ଉପଯୋଗ ସୁନିଶ୍ଚିତ କରିବା ଏବଂ ବିନିର୍ମାଣ କ୍ଷେତ୍ରର ଦକ୍ଷତା ବୃଦ୍ଧି କରିବା ପାଇଁ ଡିଆଇପିପି 2017 ମେ ମାସରେ ଔଦ୍ୟୋଗିକ ସୂଚନା ପ୍ରଣାଳୀର ଶୁଭାରମ୍ଭ କରିଥିଲେ , ଯାହାକି ସମଗ୍ର ଦେଶରେ ପ୍ରସାରିତ ଔଦ୍ୟୋଗିକ କ୍ଷେତ୍ର ଏବଂ କ୍ଲଷ୍ଟରମାନଙ୍କ ପାଇଁ ଜିଆଇଏସ ଆଧାରିତ ଡାଟାବେସ । ଏହି ପୋର୍ଟାଲ କଞ୍ଚାମାଲ ଯଥା କୃଷି , ଉଦ୍ୟାନ କାର୍ଯ୍ୟ , ଖଣିଜ ଏବଂ ପ୍ରାକୃତିକ ସଂସାଧନର ଉପଲବ୍ଧତା , ମହତ୍ୱପୂର୍ଣ୍ଣ ଲଜିଷ୍ଟିକ୍ସ କେନ୍ଦ୍ରରୁ ଦୂରତା , ଭୂ-ଭାଗର ସ୍ତର ଏବଂ ସହରୀ ବୁନିଆଦି ଅବସଂରଚନା ସହିତ ସମସ୍ତ ଔଦ୍ୟୋଗିକ ସୂଚନାମାନଙ୍କୁ ନିଃଶୁଳ୍କ ଏବଂ ସହଜ ପହଞ୍ଚ ବିଶିଷ୍ଟ ଏକକ ସ୍ଥଳର କେନ୍ଦ୍ର ।


    ଗତ ଏକ ବର୍ଷ ମଧ୍ୟରେ ରାଜ୍ୟ ସରକାର ଏବଂ ଔଦ୍ୟୋଗିକ ବିକାଶ ନିଗମ ସକ୍ରିୟତାପୂର୍ବକ ଏହି ପୋର୍ଟାଲର ଉପଯୋଗ କରିଛନ୍ତି ଏବଂ ଉପଯୁକ୍ତ ପରିମାଣରେ ଏହାର ଆକଳନ କରିବା ପାଇଁ 200ରୁ ଅଧିକ ପାର୍କର ନାମାଙ୍କନ କରିଛନ୍ତି ।


    ଆଇପିଆରଏସ ଉପରେ ପ୍ରତି ବର୍ଷ ଅମଳ କରିବାର ପ୍ରସ୍ତାବ ରହିଛି , ଯାହା ଅନ୍ତର୍ଗତ ସମଗ୍ର ଦେଶରେ ରହିଥିବା ପାର୍କମାନଙ୍କୁ କଭର କରାଯିବ । ଏହାର ପରିସର ବୃଦ୍ଧି କରାଯିବ ଏବଂ ଏଥିସହିତ ଏହା ଉପରେ ଅଧ୍ୟୟନ ମଧ୍ୟ କରାଯିବ ଯାହା ଫଳରେ କି ଗୁଣାତ୍ମକ ଆକଳନ ସହିତ ସମ୍ବନ୍ଧିତ ବ୍ୟାପକ ସୂଚନା ଏବଂ ବିଭିନ୍ନ ବୈଷୟିକ ଉପାୟକୁ ଏଥିରେ ସମାହିତ କରାଯାଇ ପାରିବ । କେବଳ ଏତିକି ନୁହେଁ ଏହାର ବିକାଶ ଏକ ଏପରି ସାଧନ ରୂପେ କରାଯିବ ଯାହା ଫଳରେ ନୀତି ନିର୍ମାତା ଏବଂ ନିବେଶକ ଉଭୟଙ୍କ ଚାହିଦା ଏବଂ ଆବଶ୍ୟକତା ଆଧାରିତ ମହତ୍ୱପୂର୍ଣ୍ଣ ଉପାୟ କରିବାରେ ସହାୟତା ମିଳିବ ।


    ଡିଆଇପିପିର ସଚିବ ଶ୍ରୀ ରମେଶ ଅଭିଶେକ , ଏସିଆ ବିକାଶ ବ୍ୟାଙ୍କର କଂଟ୍ରି ଡାଇରେକ୍ଟର ଶ୍ରୀ କେନିଚି ୟୋକୋୟାମା ଏବଂ ଅନ୍ୟ ବରିଷ୍ଠ ଅଧିକାରୀଗଣ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ********************


    

    
    (Release ID: 1553282) Visitor Counter : 13