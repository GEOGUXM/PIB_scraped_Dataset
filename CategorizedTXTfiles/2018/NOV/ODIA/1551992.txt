      ଆୟୁଷ

      19 ଅଖିଳ ଭାରତୀୟ ଆୟୁର୍ବିଜ୍ଞାନ ସଂସ୍ଥାନ (AIIMS)ରେ ଖୋଲାଯିବ ଆୟୁର୍ବେଦ ବିଭାଗ: ଶ୍ରୀପଦ ୟେସୋ ନାଏକ
      • ପାଳିତ ହେଲା ତୃତୀୟ ଆୟୁର୍ବେଦ ଦିବସ

      Posted On: 05 NOV 2018 2:39PM by PIB Bhubaneshwar

    ଦେଶର 19ଟି ଅଖିଳ ଭାରତୀୟ ଆୟୁର୍ବିଜ୍ଞାନ ସଂସ୍ଥାନ ( AIIMS )ରେ ଆୟୁର୍ବେଦ ବିଭାଗ ଖୋଲାଯିବ ବୋଲି ଆୟୁଷ ରାଷ୍ଟ୍ର ମନ୍ତ୍ରୀ ଶ୍ରୀ ଶ୍ରୀପଦ ୟେସୋ ନାଏକ ଘୋଷଣା କରିଛନ୍ତି । ସେ କହିଥିଲେ ଯେ ଶ୍ରମ ମନ୍ତ୍ରଣାଳୟ ଅଧିନସ୍ଥ 100ଟି ଇଏସଆଇସି ହସ୍ପିଟାଲରେ ଆୟୁର୍ବେଦ ବିଭାଗ ଖୋଲିବା ଦିଗରେ କାର୍ଯ୍ୟ ଆରମ୍ଭ କରାଯାଇଛି । ଏହା ବ୍ୟତୀତ ବିଏସଏଫ ଏବଂ ଅନ୍ୟ ବେସାମରିକ ବାହିନୀର ସାତଟି ହସ୍ପିଟାଲରେ ଆୟୁର୍ବେଦ ବିଭାଗ ଖୋଲାଯିବା ପାଇଁ ସ୍ୱରାଷ୍ଟ୍ର ମନ୍ତ୍ରଣାଳୟର ମଞ୍ଜୁରି ମିଳିସାରିଛି ।


    କେନ୍ଦ୍ର ବିଜ୍ଞାନ ଏବଂ ପ୍ରଯୁକ୍ତି ବିଦ୍ୟା , ପୃଥ୍ୱୀ ବିଜ୍ଞାନ ଏବଂ ପରିବେଶ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରୀ ଡା. ହର୍ଷବର୍ଦ୍ଧନଙ୍କ ସହ ଆଜି ନୂଆଦିଲ୍ଲୀଠାରେ ତୃତୀୟ ଆୟୁର୍ବେଦ ଦିବସ ଅବସରରେ ଶ୍ରୀ ନାଏକ ଉପରୋକ୍ତ ଘୋଷଣା କରିଥିଲେ । ସେ କହିଥିଲେ ଯେ ଚଳିତ ବର୍ଷ ମନ୍ତ୍ରଣାଳୟ ଦ୍ୱାରା ‘ ସାର୍ବଜନୀନ ସ୍ୱାସ୍ଥ୍ୟ ପାଇଁ ଆୟୁର୍ବେଦ ’ ବିଷୟକୁ ପୂର୍ଣ୍ଣତା ପ୍ରଦାନ କରିବା ପାଇଁ ଅନେକ ପଦକ୍ଷେପ ନିଆଯାଇଛି ଏବଂ ଏହାସହିତ ‘ ଅଣ ସଂଚାରିତ ରୋଗର ନିୟନ୍ତ୍ରଣ ’ ନାମକ ରାଷ୍ଟ୍ରୀୟ କାର୍ଯ୍ୟକ୍ରମକୁ ବର୍ତ୍ତମାନ 6ଟି ରାଜ୍ୟରୁ ଆହୁରି ଅଧିକ ବିସ୍ତୃତ କରିବା ପାଇଁ ନିଷ୍ପତ୍ତି ନିଆଯାଇଛି । ସେ କହିଥିଲେ ଯେ ମନ୍ତ୍ରଣାଳୟ ଆୟୁର୍ବେଦ ଏବଂ ଆୟୁଷ କ୍ଷେତ୍ରରେ ଉଦ୍ୟୋଗୀମାନଙ୍କ ସଂଖ୍ୟା ବୃଦ୍ଧି କରିବା ପାଇଁ ସୂକ୍ଷ୍ମ , ଲଘୁ ଏବଂ ମଧ୍ୟମ ଉଦ୍ୟୋଗୀ ( MSME ) ସହଯୋଗରେ 50ଟି କର୍ମଶାଳାର ଆୟୋଜନ କରାଯିବ ।


    ଡା. ହର୍ଷବର୍ଦ୍ଧନ ଏହି ଅବସରରେ ସମ୍ବୋଧିତ କରି କରି ଆୟୁର୍ବେଦ ସହିତ ଅନ୍ୟ ଭାରତୀୟ ଚିକିତ୍ସା ପ୍ରଣାଳୀଗୁଡିକ ସହ ଜଡିତ ନିଜର ଅନୁଭବ ଜଣାଇଥିଲେ । ସେ ଆୟୁଷ ଚିକିତ୍ସା ପ୍ରଣାଳୀଗୁଡିକର ବୈଜ୍ଞାନିକ ଏକୀକରଣ ଉପରେ ଅଧିକ ଗୁରୁତ୍ୱ ପ୍ରଦାନ କରିଥିଲେ । ସେ ଯୁବ ଉଦ୍ୟୋଗୀମାନଙ୍କୁ ସମ୍ବେଦନଶୀଳ କରିବା ଏବଂ ଆୟୁର୍ବେଦ ବ୍ୟବସାୟର ସୁଯୋଗ ଖୋଜିବା ପାଇଁ ଆୟୋଜିତ କାର୍ଯ୍ୟକ୍ରମର ମଧ୍ୟ ଭୂରି ଭୂରି ପ୍ରଶଂସା କରିଥିଲେ ।


    ଆଜି ଧନ୍ୱନ୍ତରୀ ଜୟନ୍ତୀ ଅବସରରେ ସାରା ଦେଶରେ ତୃତୀୟ ଆୟୁର୍ବେଦ ଦିବସ ପାଳନ କରାଯାଉଛି । ଏହି ସମାରୋହର ଅଂଶବିଶେଷ ଭାବେ ମନ୍ତ୍ରଣାଳୟ 4 ଏବଂ 5 ନଭେମ୍ବର , 2018ରେ ନୂଆଦିଲ୍ଲୀଠାରେ ନୀତି ଆୟୋଗ ସହଯୋଗରେ ‘ ଆୟୁର୍ବେଦରେ ଉଦ୍ୟୋଗୀ ଏବଂ ବ୍ୟବସାୟିକ ବିକାଶ ’ ଉପରେ ରାଷ୍ଟ୍ରୀୟ କର୍ମଶାଳା ଆୟୋଜିତ କରାଯାଇଛି ।


    ତୃତୀୟ ଆୟୁର୍ବେଦ ଦିବସ ଅବସରରେ ଆୟୋଜିତ ମୁଖ୍ୟ ସମାରୋହରେ ଦେଶର ବିଭନ୍ନ ସ୍ଥାନରୁ 800 ଜଣ ପ୍ରତିଭାଗୀ ଅଂଶଗ୍ରହଣ କରିଥିଲେ । ଏହି ଅବସରରେ ପ୍ରତିଷ୍ଠିତ ବୈଦ୍ୟମାନଙ୍କୁ ରାଷ୍ଟ୍ରୀୟ ଧନ୍ୱନ୍ତରୀ ଆୟୁର୍ବେଦ ପୁରସ୍କାର ପ୍ରଦାଦ କରାଯାଇଛି । ଏହି ପୁରସ୍କାର ବିଜେତାମାନଙ୍କୁ 5 ଲକ୍ଷ ଟଙ୍କାର ନଗଦ ଅର୍ଥ ଏବଂ ମାନପତ୍ର ପ୍ରଦାନ କରାଗଲା ।


    ଏହି ଅବସରରେ ଇଲେକ୍ଟ୍ରୋନିକ ହେଲଥ ରେକର୍ଡ ( EHR ) ପାଇଁ ଆୟୁଷ-ସ୍ୱାସ୍ଥ୍ୟ ପ୍ରବନ୍ଧନ ସୂଚନା ପ୍ରଣାଳୀ ( A-HMIS ) ର ଶୁଭାରମ୍ଭ କରାଯାଇଥିଲା ।


    *******************

    
    
    (Release ID: 1551992) Visitor Counter : 16