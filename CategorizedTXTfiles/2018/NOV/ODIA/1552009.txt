      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଯାତ୍ରୀ ରୋପୱେ ପରିକଳ୍ପନାର ସମାଧାନ ପାଇଁ ୱାପକୋସ ଏବଂ ଡୋପଲମେର ମଧ୍ୟରେ ରାଜିନାମା ସ୍ୱାକ୍ଷରିତ
      Posted On: 05 NOV 2018 4:36PM by PIB Bhubaneshwar


    ଦେଶର ପରିବହନ କ୍ଷେତ୍ରର ବିକାଶ ପାଇଁ ଉନ୍ନତ ଟେକ୍ନୋଲୋଜି ଆବଶ୍ୟକ ଅଛି ବୋଲି କହିଛନ୍ତି କେନ୍ଦ୍ର ସଡ଼କ ପରିବହନ ଏବଂ ରାଜପଥ , ଜଳସମ୍ପଦ , ନଦୀ ବିକାଶ ତଥା ଗଙ୍ଗା ସଂରକ୍ଷଣ ମନ୍ତ୍ରୀ ନୀତିନ ଗଡ଼କରି । ଯାତ୍ରୀ ରୋପୱେ ଯୋଜନା ପାଇଁ ସଂପୂର୍ଣ୍ଣ ସମାଧାନ କରିବା ସକାଶେ କେନ୍ଦ୍ର ସରକାରଙ୍କ ଅଗ୍ରଣୀ ଇଞ୍ଜିନିୟରିଂ କନସଲଟାନ୍ସି ସଂସ୍ଥା ୱାପକୋସ ତଥା ଡୋପଲମେର ମଧ୍ୟରେ ବୁଝାମଣା ସ୍ୱାକ୍ଷରିତ ହେବା ଅବସରରେ ସେ ଏହା କହିଛନ୍ତି ।


    ସେ ସହରାଞ୍ଚଳର ଭିଡ଼ରେ ହ୍ରାସ ତଥା ପ୍ରଦୂଷଣ ନିୟନ୍ତ୍ରଣର ଆବଶ୍ୟକତା ଉପରେ ଗୁରୁତ୍ୱାରୋପ କରିଛନ୍ତି । ଏହି ଅବସରରେ ସେ ପ୍ରଦୂଷଣମୁକ୍ତ ତଥା ସ୍ୱଳ୍ପ ଖର୍ଚ୍ଚ ହେଉଥିବା ପ୍ରଭାବଶାଳୀ ପରିବହନ ବ୍ୟବସ୍ଥାକୁ ପ୍ରୋତ୍ସାହିତ କରିବାର ସରକାରଙ୍କ ପ୍ରଚେଷ୍ଟାକୁ ମଧ୍ୟ ଦୋହରାଇଛନ୍ତି । ଏଥି ସହିତ ସେ କହିଛନ୍ତି ରୋପୱେ , କେବଲ କାର , ବିଦ୍ୟୁତ ତାରରେ ଚାଲି ପାରୁଥିବା ‘ ନିକୁଲାର ରେଲୱେ ପାର୍ବତୀୟ ଏବଂ ଦୁର୍ଗମ ଅଞ୍ଚଳ ତଥା ଜନଗହଳିପୂର୍ଣ୍ଣ ସହରଗୁଡ଼ିକରେ ସବୁଠୁ ଉପଯୋଗୀ ବିକଳ୍ପ ଭାବେ ପରିବହନ କ୍ଷେତ୍ରରେ ଉପଯୋଗୀ ମାଧ୍ୟମ ହୋଇପାରିବ । ସେ କହିଛନ୍ତି ଟାୟାର 2 ସହରଗୁଡ଼ିକ ପାଇଁ ମଧ୍ୟ ଏହି ପରିବହନ ବିକଳ୍ପ ଉପଯୋଗୀ ହୋଇପାରିବ । ସେ ଆଶା କରିଛନ୍ତି ଯେ ଏହି ପରିବହନ ବିକଳ୍ପ ଲୋକମାନଙ୍କୁ ପାଇଁ ସାର୍ବଜନିକ ପରିବହନ ବ୍ୟବସ୍ଥା ପ୍ରତି ଆକର୍ଷିତ କରିପାରିବ ।


    ଭାରତ ସରକାରଙ୍କ ଅଗ୍ରଣୀ ଇଞ୍ଜିନିୟରିଂ କନସଲଟାନ୍ସି ସଂସ୍ଥା ୱାପକୋସ 45ରୁ ଅଧିକ ଦେଶରେ କାମ କରୁଥିବା ଏକ ଆନ୍ତର୍ଜାତିକ ସଂଗଠନ ହୋଇପାରିଛି । ସେହିପରି ଅଷ୍ଟ୍ରିଆର ଡୋପଲମେର ବିଶ୍ୱର ସବୁଠୁ ବଡ଼ ନିର୍ମାଣ କମ୍ପାନି ହୋଇଥିବା ବେଳେ ଏହା ପାଖରେ ଅତ୍ୟାଧୁନିକ ରୋପୱେ ଟେକ୍ନୋଲୋଜି ଅଛି । ଏହି କମ୍ପାନି ବିଶ୍ୱରେ 15 ହଜାରରୁ ଅଧିକ ରୋପୱେ ଲଗାଇ ସାରିଛି ।


    ଏହି ରାଜିନାମାରେ ବିସ୍ତୃତ ଯୋଜନା ରିପୋର୍ଟ , ନିର୍ମାଣ ଉପକରଣ ଯୋଗାଣ , ସଞ୍ଚାଳନ କଥା ରକ୍ଷଣାବେକ୍ଷଣର ସମସ୍ତ ଦିଗକୁ ସାମିଲ କରାଯାଇଛି । ଏହି ବୁଝାମଣା ହେବା ଦ୍ୱାରା ବିଭିନ୍ନ ରାଜ୍ୟରେ ଯାତ୍ରୀ ସୁରକ୍ଷା ଏବଂ ବିଶ୍ୱସନୀୟତାର ବିଶ୍ୱସ୍ତରୀୟ ସ୍ୱୀକୃତିପ୍ରାପ୍ତ ରୋପୱେ ପରିଯୋଜନାର ବିକାଶରେ ସହାୟତା ମିଳିପାରିବ । ଏହି ପରିଯୋଜନା କେବଳ ଯାତାୟାତ , ଜନଗହଳି ଏବଂ ପ୍ରଦୂଷଣ ହ୍ରାସ କରିବ ନାହିଁ । ବରଂ ପର୍ଯ୍ୟଟନ ସ୍ଥଳଗୁଡ଼ିକର ବିକାଶରେ ମଧ୍ୟ ସହାୟକ ହେବା ସହିତ ରୋଜଗାରର ମାଧ୍ୟମ ହୋଇପାରିବ ।


    ଶ୍ରୀ ଗଡ଼କରି କହିଛନ୍ତି ଯେ ବୁଝାମଣା ସ୍ୱାକ୍ଷର ହେବାର ଏହା ଏକ ଐତିହାସିକ ଦିନ । କାରଣ ଏହାଦ୍ୱାରା ସହରି ପରିବହନ କ୍ଷେତ୍ରର ପ୍ରତିଛବି ବଦଳିଯିବ । ସେ ଜଣାଇଛନ୍ତି କେବଲ୍ କାର ତଥା ରୋପୱେ ପରିଚାଳନା ବଲିଭିଆ , ଭିଏତନାମ , ସ୍ୱିଜରଲ୍ୟାଣ୍ଡ ତଥା ଅନ୍ୟ କେତେଗୁଡ଼ିଏ ଦେଶରେ ସଫଳ ସାବ୍ୟସ୍ତ ହୋଇପାରିଛି । ସେ ଏହା ବି କହିଛନ୍ତି ଯେ ସରକାର ହାଇବ୍ରିଡ ଆକ୍ରୋବୋଟ ଜାତୀୟ ବାହନର ଉପଯୋଗ କରିବାର ବିକଳ୍ପ ସନ୍ଧାନରେ ଅଛନ୍ତି । ହାଇବ୍ରିଡ ଆକ୍ରୋବୋଟରେ ସ୍ଥଳ , ଜଳ ଏବଂ ବାୟୁ ଟେକ୍ନୋଲୋଜି ଅଛି ଏବଂ ଏହା ସ୍ଥଳ , ଜଳ ଏବଂ ଆକାଶ ମାର୍ଗରେ ଘଣ୍ଟା ପ୍ରତି 80 କିମିରୁ ଅଧିକ ବେଗରେ ଚାଲି ପାରିବ । ସେ କହିଛନ୍ତି ପରିବହନ ପାଇଁ ଗଙ୍ଗା ସମେତ ୧୦ଟି ଜାତୀୟ ଜଳପଥ ବିକଶିତ କରିଯାଉଛି । ଖୁବ ଶୀଘ୍ର ବାରାଣାସୀରୁ ବାଂଲାଦେଶ ତଥା ଦେଶର ଉତ୍ତର-ପୂର୍ବ ରାଜ୍ୟଗୁଡ଼ିକରେ ଜଳ ପଥରେ ଜିନିଷପତ୍ର ପଠାଯାଇପାରିବ ବୋଲି ମଧ୍ୟ ସେ କହିଛନ୍ତି । ଶ୍ରୀ ଗଡ଼କରି ପରିବହନ କ୍ଷେତ୍ରରେ ବିକଳ୍ପ ଇନ୍ଧନଗୁଡ଼ିକର ଉପଯୋଗ ଉପରେ ମଧ୍ୟ ଗୁରୁତ୍ୱାରୋପ କରିଛନ୍ତି । ସେ କହିଛନ୍ତି ମିଥାନଲ୍ , ଇଥାନଲ , ବିଦ୍ୟୁତ ଶକ୍ତି ଦ୍ୱାରା ଦେଶ ତେଲ ଆମଦାନୀରେ ମଧ୍ୟ ଅଧିକ ସଞ୍ଚୟ କରିପାରିବ ।


    ***************

    
    
    (Release ID: 1552009) Visitor Counter : 19