      ରାଷ୍ଟ୍ରପତିଙ୍କ ସଚିବାଳୟ

      ଗୁରୁ ନାନକ ଜୟନ୍ତୀ ଅବସରରେ ରାଷ୍ଟ୍ରପତିଙ୍କ ଶୁଭେଚ୍ଛା
      Posted On: 22 NOV 2018 5:49PM by PIB Bhubaneshwar


    ଗୁରୁ ନାନକ ଦେବଙ୍କ ପବିତ୍ର ଜୟନ୍ତୀ ଅବ୍ୟବହିତ ପୂର୍ବରୁ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଦେଶର ନାଗରିକମାନଙ୍କୁ ତାଙ୍କର ଶୁଭେଚ୍ଛା ଜଣାଇଛନ୍ତି ।


    ଏହି ଅବସରରେ ଏକ ବାର୍ତ୍ତା ଦେଇ ରାଷ୍ଟ୍ରପତି କହିଛନ୍ତି ଯେ “ ଗୁରୁ ନାନକ ଦେବଙ୍କ ଜୟନ୍ତୀ ଅବସରରେ ତାଙ୍କର ଜୀବନାଦର୍ଶ ଏବଂ ଉପଦେଶକୁ ଆମେ ସଭିଏଁ ସ୍ମରଣ କରିବା ଉଚିତ । ଏହି ଅବସରରେ ଶିଖ ସମ୍ପ୍ରଦାୟଙ୍କ ସମେତ ସମଗ୍ର ଦେଶବାସୀଙ୍କୁ ମୁଁ ମୋର ଶୁଭେଚ୍ଛା ବାର୍ତ୍ତା ତଥା ଶୁଭ କାମନା କରୁଛି । ”


    ଗୁରୁ ନାନକ ଦେବଙ୍କ ଉପଦେଶ ଆମକୁ ସ୍ନେହ ଓ ସୌହାଦ୍ର୍ୟ ଶିକ୍ଷା ଦେଇଥାଏ । ସେ ଆମମାନଙ୍କୁ “ ଏକ ଓଁକାର ସତନାମ ” ଶିକ୍ଷା ଦେଇ ଯାଇଛନ୍ତି ଯାହାର ଅର୍ଥ ହେଲା ସଂସାରରେ କେବଳ ଗୋଟିଏ ଈଶ୍ୱର ହିଁ ଅଛନ୍ତି ।


    ଗୁରୁ ନାନକ ଦେବ ଯେତେବେଳେ ପ୍ରେମ , ଶାନ୍ତି ଏବଂ କରୁଣା ଉପରେ ଗୁରୁତ୍ୱ ଆରୋପ କରୁଥିଲେ ସେତେବେଳେ ସେ ମାନବ ସେବାକୁ ଈଶ୍ୱର ସେବା ବୋଲି ହେତୁ କରୁଥିଲେ । ତାଙ୍କର ବାଣୀ ଯଥା , “ ବନ୍ଦ୍‌ ଚାକୋ- ଅନ୍ୟମାନଙ୍କ ସହ ସହଭାଗୀ ହେବା , କୀରତ କରୋ- ସଚ୍ଚା ଜୀବନଯାପନ କରିବା ଏବଂ ନାମ୍‌ ଜପୋ- ସଦାସର୍ବଦା ଈଶ୍ୱରଙ୍କ ନାମ ଜପ କର ଭଳି ଅମୃତବାଣୀ କୋଟି କୋଟି ଜନତାଙ୍କୁ ଉଦବୁଦ୍ଧ କରିଆସିଛି ।


    ଏହି ପବିତ୍ର ଅବସରରେ ଆମେ ଗୁରୁ ନାନକ ଦେବଙ୍କ ଦ୍ୱାରା ପ୍ରଦର୍ଶିତ ମାର୍ଗକୁ ଆପଣାଇ ସେହି ଅନୁସାରେ ସମାଜର କଲ୍ୟାଣ ସକାଶେ କାର୍ଯ୍ୟ କରିବାକୁ ରାଷ୍ଟ୍ରପତି ଆହ୍ୱାନ ଜଣାଇଛନ୍ତି ।


    *****************

    
    
    (Release ID: 1553679) Visitor Counter : 15