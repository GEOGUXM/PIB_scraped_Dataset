      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପଶ୍ଚିମ ପେରିଫେରାଲ ଏକ୍ସପ୍ରେସ ସଡକର କୁଣ୍ଡଲୀ-ମାନେସର ସେକ୍ସନ ଏବଂ ବଲ୍ଲବଗଡ଼-ମୁଜେସର ମେଟ୍ରୋ ଲାଇନ ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 19 NOV 2018 5:47PM by PIB Bhubaneshwar


    ହରିୟାଣାର ରାଜ୍ୟପାଳ ଶ୍ରୀମାନ ସତ୍ୟଦେବ ନାରାୟଣ ଆର୍ଯ୍ୟ ମହାଶୟ , ହରିୟାଣାର ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀମାନ ମନୋହର ଲାଲ ଖଟ୍ଟର ମହାଶୟ , କେନ୍ଦ୍ର ମନ୍ତ୍ରୀପରିଷଦରେ ମୋର ସହଯୋଗୀ ଚୌଧୁରୀ ବୀରେନ୍ଦ୍ର ସିଂହ ମହାଶୟ , ରାଓ ଇନ୍ଦ୍ରଜିତ ସିଂହ ମହାଶୟ , ରାଜ୍ୟ ସରକାରଙ୍କର ସମସ୍ତ ମନ୍ତ୍ରୀ ମହୋଦୟ , କିଛି ଏଠାରେ ବସିଛନ୍ତି , କିଛି ଜଣ ସେଠାରେ ବସିଛନ୍ତି ଏବଂ ବିଶାଳ ସଂଖ୍ୟାରେ ଆସିଥିବା ହରିୟାଣାର ମୋର ପ୍ରିୟ ଭାଇ ଓ ଭଉଣୀମାନେ ।


    ଏବେ ହରିୟାଣାର ମୁଖ୍ୟମନ୍ତ୍ରୀ ମହାଶୟ କହୁଥିଲେ କି ମୋତେ ଅନେକ ଥର ଆପଣମାନଙ୍କ ଗହଣକୁ ଆସିବାର ସୁଯୋଗ ମିଳିଛି ଆଉ ଏବେ ତ କିଛି ସମୟ ମଧ୍ୟରେ ହିଁ ଆପଣମାନଙ୍କ ଗହଣକୁ ଦୁଇଥର ଆସି ସାରିଛି । ବିଗତ ଥର ଯେତେବେଳେ ମୁଁ ଆସିଥିଲି , ତ ଚୌଧୁରୀ ଛୋଟୁରାମଙ୍କର ବିଶାଳ ପ୍ରତିମାର ଅନାବରଣ କରିବାର ସୁଯୋଗ ମୋତେ ମିଳିଥିଲା । ଏହି ପ୍ରତିମା ହେଉଛି ହରିୟାଣାର ଗୌରବର ପ୍ରତୀକ । ଆଜି ପୁଣି ଥରେ ମୁଁ ହରିୟାଣାରେ ଅଛି ଯେଉଁଠାରେ ପ୍ରଦେଶକୁ ତିନି ହଜାର ତିନି ଶହ କୋଟିରୁ ମଧ୍ୟ ଅଧିକ ଟଙ୍କାର ଉପହାର ମିଳିଛି । ଆଜି ହରିୟାଣାର ଚତୁଃର୍ଦିଗ ବିକାଶ ଦିଗରେ ଆହୁରି ଏକ ଦୃଢ଼ ପଦକ୍ଷେପ ଉଠାଇଛି ।


    ସାଥୀଗଣ , ହରିୟାଣାର ଏହି ଭୂମି ଉପରେ ଜ୍ଞାନର ପ୍ରକାଶ ତ ରହିଛି , ସାହସର ଗୌରବ ଗାଥା ମଧ୍ୟ ଯୋଡ଼ି ହୋଇ ରହିଛି । ଲଦାଖରେ ରେଞ୍ଜାଗ- ଲା ଉପରେ 18 ହଜାର ଫୁଟର ଉଚ୍ଚତାରେ ହେଉଥିବା ଲଢ଼େଇକୁ କାଲି ହିଁ 56 ବର୍ଷ ପୂରଣ ହୋଇଛି । ଏହି ଲଢ଼େଇରେ ହରିୟାଣାର ସୁପୁତ୍ର ମାନେ ପରମବୀର ଚକ୍ର ବିଜୟୀ ମେଜର ସୈତାନ ସିଂହଙ୍କ ନେତୃତ୍ୱରେ ଶତ୍ରୁପକ୍ଷଙ୍କୁ ମନଭରି ପାଣି ପିଆଇ ଦେଇଥିଲେ । ଏହି ଯୁଦ୍ଧରେ ଶହୀଦମାନଙ୍କ ମଧ୍ୟରେ ଅନେକ ହରିୟାଣାର ଏହି ଅଂଚଳର ଥିଲେ । ସେମାନେ ଦେଖାଇ ଦେଇଥିଲେ ଯେ ହରିୟାଣାର ଅର୍ଥ ହେଉଛି ସାହସ , ଧୈର୍ଯ୍ୟ , ଚେତନା ଏବଂ ସାଥୀ । ମୁଁ ରେଞ୍ଜାଗ-ଲା ପୋଷ୍ଟରେ ଶହୀଦ ହୋଇଥିବା ଦେଶର ବୀର ଯବାନ ମାନଙ୍କୁ ଶ୍ରଦ୍ଧାଞ୍ଜଳି ଦେଉଛି , ସେମାନଙ୍କୁ ପ୍ରଣିପାତ କରୁଛି ।


    ସାଥୀଗଣ , ଆଜିର ଦିନ ହେଉଛି ହରିୟାଣା ପାଇଁ ବହୁତ ହିଁ ମହତ୍ୱପୂର୍ଣ୍ଣ । ଏବେ କୁଣ୍ଡଲୀ , ମାନେସର , ପଲୱଲ ଏକ୍ସପ୍ରେସ ସଡକକୁ ଦେଶ ପାଇଁ ସମର୍ପିତ କରିବାର ସୁଯୋଗ ଆସି ପହଂଚିଛି । ଏହାର ପ୍ରଥମ ପର୍ଯ୍ୟାୟ ଦୁଇ ବର୍ଷ ପୂର୍ବେ ସଂପୂର୍ଣ୍ଣ ହୋଇ ସାରିଥିଲା । ଦ୍ୱିତୀୟ ପର୍ଯ୍ୟାୟ , ଯାହା କି ହେଉଛି କୁଣ୍ଡଲୀରୁ ମାନେସର ପର୍ଯ୍ୟନ୍ତ 83 କିଲୋମିଟର ଦୀର୍ଘ , ତାହାର ଆଜି ଲୋକାର୍ପଣ କରାଯାଇଛି । ଏହା ସହିତ ହିଁ ଏବେ 135 କିଲୋମିଟରର ଏହି ଏକ୍ସପ୍ରେସ ସଡକ ସଂପୂର୍ଣ୍ଣ ହୋଇ ସାରିଛି । ଏହା ସହିତ ହିଁ ପ୍ରାୟ 500 କୋଟି ଟଙ୍କା ବ୍ୟୟରେ ନିର୍ମିତ ବଲ୍ଲବଗଡ - ମୁଜେସର ମୋଟ୍ରୋ ରେଳ ଲାଇନ୍ର ଶୁଭାରମ୍ଭ ମଧ୍ୟ କରା ଯାଇଛି । ଏହି ଦୁଇଟି ଯୋଜନା , ଯେଉଁଠି ଯୋଗାଯୋଗକୁ ନେଇ ଏହି ଅଂଚଳରେ ନୂତନ ବିପ୍ଳବ ଆସିବ , ସେହିଠାରେ ଶ୍ରୀ ବିଶ୍ୱକର୍ମା କୌଶଳ ବିଶ୍ୱବିଦ୍ୟାଳୟ ମାଧ୍ୟମରେ ଏଠାକାର ଯୁବକ ମାନଙ୍କୁ ନୂତନ ଶକ୍ତି ମିଳିବ ।


    ଭାଇ ଓ ଭଉଣୀମାନେ , ଆଜିର ଏହି ଅବସର ହେଉଛି ଦୁଇଟି ଚିତ୍ରକୁ ମନେ ପକାଇବାର ଅବସର । ଗୋଟିଏ ଚିତ୍ର ହେଉଛି ବର୍ତ୍ତମାନର । ଏହି ଚିତ୍ର ହେଉଛି କି ଯେତେବେଳେ ସଂକଳ୍ପ ନେଇ କୌଣସି କାର୍ଯ୍ୟ କରା ଯାଇଥାଏ ତ ତାହାକୁ ସିଦ୍ଧି ମଧ୍ୟ ମିଳିଥାଏ । ଏହି ଚିତ୍ର ହେଉଛି ଭାରତୀୟ ଜନତା ପାର୍ଟିର ସରକାର ମାନଙ୍କର କାର୍ଯ୍ୟ ସଂସ୍କୃତି , ହେଉଛି ଆମର କାର୍ଯ୍ୟ କରିବାର ଶୈଳୀର । ସେଠାରେ ଦ୍ୱିତୀୟ ଚିତ୍ର ଆମକୁ ପୂର୍ବ ସରକାରଙ୍କ ସମୟରେ କିପରି କାମ ହେଉଥିଲା ଏହାକୁ ବାରମ୍ବାର ମନେ ପକାଇ ଦେଇଥାଏ । ସେହି ଚିତ୍ର ମନେ ପକାଇ ଦେଇଥାଏ ଏହି ଏକ୍ସପ୍ରେସ ସଡକରେ 12 ବର୍ଷ ଧରି କାମ ଚାଲୁ ରହିଥିଲା । ସେହି ଚିତ୍ର ମନେ ପକାଇ ଦେଇଥାଏ ଯେ ଏକ୍ସପ୍ରେସ ସଡକ ଆପଣ ମାନଙ୍କୁ ଆଠ - ନଅ ବର୍ଷ ପୂର୍ବରୁ ହିଁ ମିଳି ଯିବାର ଥିଲା । କିନ୍ତୁ ଏପରି ହେଲା ନାହିଁ । ପୂର୍ବର ସରକାର ମାନଙ୍କର ଯେଉଁ ଗତିବିଧି ଥିଲା ତାହା ଏହି ଏକ୍ସପ୍ରେସ ସଡକକୁ ସଂପୂର୍ଣ୍ଣ ହେବା ପାଇଁ 12 ବର୍ଷ ଲଗାଇ ଦେଲେ ।


    ସାଥୀଗଣ , ଏହି ଏକ୍ସପ୍ରେସ ସଡକର ବ୍ୟବହାର ରାଜ୍ୟଗୋଷ୍ଠୀ କ୍ରୀଡ଼ାରେ ହେବାକୁ ଥିଲା । ଯେତେବେଳେ ରାଜ୍ୟଗୋଷ୍ଠୀ କ୍ରୀଡ଼ା ହୋଇଥିଲା , ସେତେବେଳେ ଏହି ଏକ୍ସପ୍ରେସ ସଡକର ବ୍ୟବହାର ହେବାକୁ ଥିଲା । କିନ୍ତୁ ରାଜ୍ୟଗୋଷ୍ଠୀ କ୍ରୀଡ଼ାର ଯେଉଁ ଦଶା କରାଗଲା , ସେହି କାହାଣୀ ଏହି ଏକ୍ସପ୍ରେସ ସଡକର ପ୍ରମାଣ ହୋଇ ରହିଗଲା । ମୋର ମନେ ଅଛି , ଯେତେବେଳେ ପ୍ରଗତିର ବୈଠକ ଗୁଡ଼ିକରେ ମୁଁ ପ୍ରକଳ୍ପର ସମୀକ୍ଷା କରିବା ଆରମ୍ଭ କରି ଦେଇଥିଲି , ତ କେତେ ସବୁ ତ୍ରୁଟି ବିଷୟରେ ଜଣା ପଡ଼ିଥିଲା । କେନ୍ଦ୍ର ସରକାରଙ୍କ ଦ୍ୱାରା ନିରନ୍ତର ସମୀକ୍ଷା ଏବଂ ହରିୟାଣାରେ ବିଜେପି ସରକାର ଗଠନ ହେବା ପରେ ଏହାର କାର୍ଯ୍ୟରେ ଆସିଥିବା ବେଗ ହିଁ ଆଜି ଆମମାନଙ୍କୁ ଏହି ଦିନ ଦେଖାଇଛି । ବର୍ଷ ବର୍ଷର ଅପେକ୍ଷାର ଅନ୍ତ ଘଟିଲା ।


    ଭାଇ ଓ ଭଉଣୀମାନେ , ଚିନ୍ତା କରନ୍ତୁ , ଅଟକାଇବା , ଲଟକାଇବା ଏବଂ ବିଭ୍ରାନ୍ତ କରିବା ଭଳି ସଂସ୍କୃତି ହରିୟାଣାର , ଏଠାକାର ଜନତାଙ୍କର , ସଂପୂର୍ଣ୍ଣ ଦିଲ୍ଲୀ ରାଜଧାନୀ ଅଞ୍ଚଳର କେତେ ବଡ଼ କ୍ଷତି କରିଛନ୍ତି ।


    ସାଥୀଗଣ , ପୂର୍ବ ସରକାରଙ୍କ ସମୟରେ ଯେଉଁ ଭଳି ଭାବେ ଏହି ପ୍ରକଳ୍ପ ଉପରେ କାମ ହୋଇଛି , ତାହା ହେଉଛି ଏକ ତଥ୍ୟ ଅନୁଧ୍ୟାନ ଭଳି କି ଯେପରି ଭାବେ ଜନତାଙ୍କର ପଇସାକୁ ନଷ୍ଟ କରି ଦିଆ ଯାଇଛି । କିଭଳି ଭାବେ ଜନତାଙ୍କ ସହିତ ଅନ୍ୟାୟ କରାଯାଏ । ଯେତେବେଳେ ଏହି ପ୍ରକଳ୍ପ ଆରମ୍ଭ କରାଯାଇଥିଲା , ତ ଅନୁମାନ କରା ଯାଇଥିଲା କି ଏହା ଉପରେ 1200 କୋଟି ଟଙ୍କା ଖର୍ଚ୍ଚ ହେବ । ଆଜି ଏତେ ବର୍ଷ ଡେରି ହେବା କାରଣରୁ ଏହାର ଖର୍ଚ୍ଚ ବଢ଼ି ତିନି ଗୁଣାରୁ ଅଧିକ ହୋଇ ଯାଇଛି । ସାଥୀଗଣ , ଯଦି ପେରିଫେରିଆଲ ଏକ୍ସପ୍ରେସ୍ ସଡକର ଏହି କାମ ଠିକ୍ ସମୟରେ ସଂପୂର୍ଣ୍ଣ କରାଯାଇ ଥାଆନ୍ତା ତ ଆଜି ଦିଲ୍ଲୀରେ ଟ୍ରାଫିକ ବ୍ୟବସ୍ଥା ଅନ୍ୟ କିଛି ହୋଇ ଥାଆନ୍ତା । ଏବେ ଏହି ଏକ୍ସପ୍ରେସ୍ ସଡକ ନିର୍ମାଣ କରାଯାଇଥିବା କାରଣରୁ ଅନ୍ୟ ରାଜ୍ୟ ମାନଙ୍କରୁ ଆସୁଥିବା ବଡ଼ ବଡ଼ ଗାଡ଼ି ସବୁ ଦିଲ୍ଲୀ ମଧ୍ୟ ଦେଇ ଯିବାର ଦୁର୍ବଳତା ଶେଷ ହୋଇଯିବ । ସେମାନେ ଦିଲ୍ଲୀ ଭିତରକୁ ନ ପଶି ହିଁ , ସେଠାକାର ଟ୍ରାଫିକକୁ ପ୍ରଭାବିତ ନ କରି ହିଁ ବାହାରୁ ବାହାରୁ ଚାଲିଯିବେ । ଏହି ଏକ୍ସପ୍ରେସ୍ ସଡକ କାରଣରୁ ହିଁ ଏବେ ଦିଲ୍ଲୀ ମଧ୍ୟକୁ ପ୍ରବେଶ କରୁଥିବା ଗାଡ଼ି ମାନଙ୍କ ସଂଖ୍ୟାରେ ବେଶ୍ ହ୍ରାସ ପାଇବ ।


    ସାଥୀଗଣ , ଏହି ଏକ୍ସପ୍ରେସ୍ ସଡକ ଦିଲ୍ଲୀ ଏବଂ ତାହାର ଆଖପାଖ ଅଂଚଳମାନଙ୍କରେ ପ୍ରଦୂଷଣ କମ୍ କରିବାରେ ଏକ ବଡ଼ ଭୂମିକା ତୁଲାଇବ । ଗୋଟିଏ ଦିଗରୁ ଦେଖିବା ତ ଏକ୍ସପ୍ରେସ ସଡକ ଅର୍ଥବ୍ୟବସ୍ଥା , ପରିବେଶ , ସହଜରେ ସହାବସ୍ଥାନ ସହିତ ହିଁ ସହଜରେ ସହାବସ୍ଥାନର ଚିନ୍ତାଧାରାକୁ ମଧ୍ୟ , ସହଜରେ ଭ୍ରମଣର ଚିନ୍ତାଧାରାକୁ ମଧ୍ୟ ଏହା ଗତି ଦେବ । ମୁଁ ହରିୟାଣାର ଲୋକମାନଙ୍କୁ , ଦିଲ୍ଲୀ ଏନସିଆରର ଲୋକମାନଙ୍କୁ ଏହି ଏକ୍ସପ୍ରେସ ସଡକ ପାଇଁ ବହୁତ ବହୁତ ଶୁଭେଚ୍ଛା ଜଣାଉଛି । ଏବେ ଦିଲ୍ଲୀର ଚାରିପଟେ ପ୍ରାୟ 270 କିଲୋମିଟରର ଏକ୍ସପ୍ରେସ ସଡକର ନେଟୱାର୍କ ସଂପୂର୍ଣ୍ଣ ହୋଇ ଯାଇଛି ।


    ଭାଇ ଓ ଭଉଣୀମାନେ , ଆଜି ମଧ୍ୟ ବଲ୍ଲବଗଡ ଠାରୁ ମୁଜେସରକୁ ମଧ୍ୟ ମେଟ୍ରୋ ମାଧ୍ୟମରେ ଯୋଡ଼ିଦିଆ ଯାଇଛି । ଏବେ ବଲ୍ଲବଗଡ ମଧ୍ୟ ମେଟ୍ରୋ ମାନଚିତ୍ରରେ ସ୍ଥାନ ପାଇଗଲା । ଏହାଦ୍ୱାରା ଏଠାକାର ଲୋକମାନଙ୍କୁ ଦିଲ୍ଲୀ ଯିବାକୁ ଆହୁରି ସୁବିଧା ତ ହେବ , ସେମାନଙ୍କର ସମୟ ଏବଂ ଅର୍ଥ ମଧ୍ୟ ସଂଚୟ ହେବ । ସାଥୀଗଣ , ଆମ ସରକାର ଯୋଗାଯୋଗ ବ୍ୟବସ୍ଥାକୁ କେବଳ ଏକ ଆବଶ୍ୟକତା ନୁହେଁ , ବରଂ ଦେଶର ସମୃଦ୍ଧି , ସୁରକ୍ଷା ଏବଂ ସଶକ୍ତିକରଣ ମାଧ୍ୟମ ଭାବେ ବିବେଚନା କରୁଛନ୍ତି । ଆମର ପ୍ରୟାସ ହେଉଛି କି ଦେଶରେ ସଡ଼କ ଯୋଗାଯୋଗ , ରେଳ ଯୋଗାଯୋଗ , ଜଳପଥରେ ଯୋଗାଯୋଗ , ରାଜପଥ ଯୋଗାଯୋଗ ଏବଂ ଆଇ-ସଡକ ସଂଯୋଗ ବ୍ୟବସ୍ଥା ଏପରି ଭିତ୍ତିଭୂମି ନିର୍ମାଣ ହେଉ , ଯାହା ଏକବିଂଶ ଶତାବ୍ଦୀର ଆବଶ୍ୟକତାକୁ ପୂରଣ କରିବା ଭଳି ହେବ , ଯାହା ଅନ୍ୟଟିକୁ ସହାୟତା କରିବ । ବର୍ତ୍ତମାନ ସମୟରେ ଦେଶରେ ଅନେକ ରେଳ କରିଡର , ହାଇସଡକ କରିଡର କାର୍ଯ୍ୟ ଦ୍ରୁତ ଗତିରେ ଆଗେଇ ଚାଲିଛି । ଦେଶର ଅନେକ ସହରରେ ସମନ୍ୱିତ ଟ୍ରାଫିକ ପରିଚାଳନା ବ୍ୟବସ୍ଥାର କାର୍ଯ୍ୟ ମଧ୍ୟ ଦ୍ରୁତ ଗତିରେ ଚାଲୁ ରହିଛି । ଲୋକଙ୍କୁ ଯାତାୟାତରେ କମ୍ ସମୟ ଲାଗୁ , ସହରରେ ଭିଡ଼ ଜନିତ ସମସ୍ୟା ହ୍ରାସ ପାଉ , ଆମ ଉଦ୍ୟୋଗ ପାଖରେ ପରିବହନର ଆଧୁନିକ ସାଧନ , ଶସ୍ତା ସାଧନର ବିକଳ୍ପ ହେଉ , ଏହି ଦିଗରେ କାର୍ଯ୍ୟ କରାଯାଉଛି । ଏହି ସମସ୍ତ ପ୍ରୟାସରେ ଏହି କଥା ଉପରେ ମଧ୍ୟ ଗୁରୁତ୍ୱ ଦିଆ ଯାଉଛି କି ପର୍ଯ୍ୟାବରଣର ସୁରକ୍ଷା ହେଉ । ଏଥିପାଇଁ ପରିବହନର ଏଭଳି ସାଧନଗୁଡ଼ିକୁ ପୋତ୍ସାହନ ଦିଆ ଯାଉଛି । ଯାହା ପ୍ରଦୂଷଣ ହ୍ରାସ କରିବାରେ ସହାୟତା କରୁଛି । ସାମଗ୍ରିକଭାବେ ରେଳଲାଇନର ସମ୍ପ୍ରସାରଣ , କାର୍ ପାଇଁ ସଂସାଧନର ସମ୍ପ୍ରସାରଣ ଆମକୁ ଏହି ଦିଗରେ ନେଇଯାଉଛି ।


    ସାଥୀଗଣ , ଦେଶରେ ନୂତନ ପିଢ଼ୀର ଭିତ୍ତିଭୂମି ପାଇଁ ଆମେ ଗତି ଉପରେ ମଧ୍ୟ ବିଶେଷ ଧ୍ୟାନ ଦେଉଛୁ । ବିଗତ ଚାରି ବର୍ଷରେ ସରକାର ତିନି ଲକ୍ଷ କୋଟିରୁ ଅଧିକ ଟଙ୍କା ଖର୍ଚ୍ଚ କରି ପ୍ରାୟ 33 ହଜାର କିଲୋମିଟରରୁ ଅଧିକ ନୂତନ ରାଜପଥ ନିର୍ମାଣ କରିଛନ୍ତି । ପୂର୍ବ ସରକାର ନିଜର ସାଢ଼େ ସାତ ବର୍ଷରେ ଯେତିକି ରାଜପଥ ନିର୍ମାଣ କରିଥିଲେ , ତା ’ ଠାରୁ ମଧ୍ୟ ଅଧିକ ଆମେ ନିର୍ମାଣ କରିଛୁ । ସାଥୀଗଣ , ସେହି ଲୋକ ଅଛନ୍ତି , ସେହି କାମ କରିବା ବାଲା ଅଛନ୍ତି , ବେଗ ମଧ୍ୟ ତାହା ଅଛି , ସେହି ଫାଇଲ୍ ମଧ୍ୟ ଅଛି , କିନ୍ତୁ ଯେତେବେଳେ ଇଚ୍ଛା ଶକ୍ତି ଥାଏ , ସଂକଳ୍ପ ଶକ୍ତି ରହିଥାଏ , ତ କୌଣସି ମଧ୍ୟ ଲକ୍ଷ୍ୟ ହାସଲ କରିବା କଷ୍ଟକର ହୋଇ ନ ଥାଏ । ତାହା ହିଁ ହେଉଛି କାରଣ ଯେତେବେଳେ 2014 ପୂର୍ବରୁ , ଗୋଟିଏ ଦିନରେ କେବଳ 12କିଲୋମିଟର ରାଜପଥ ନିର୍ମାଣ ହେଉଥିଲା । ଆଜି ପ୍ରାୟ 27 କିଲୋମିଟର ରାଜପଥ ପ୍ରତିଦିନ ନିର୍ମାଣ ହେଉଛି । ଏହି ଗତିରେ ଭାରତମାଳା ପ୍ରକଳ୍ପ ଅଧୀନରେ ଦେଶରେ 35 ହଜାର କିଲୋମିଟର ରାଜପଥ ନେଟୱାର୍କ ସ୍ଥାପନ କରିବାର କାର୍ଯ୍ୟ ଦ୍ରୁତ ଗତିରେ ଆଗକୁ ବଢ଼ୁଛି । କେବଳ ରାଜପଥ ନୁହେଁ , ରେଳ ସଂଯୋଗ କ୍ଷେତ୍ରରେ ମଧ୍ୟ ଦେଶରେ ଦ୍ରୁତ ଗତିରେ କାର୍ଯ୍ୟ ହେଉଛି । ଯେଉଁଠାରେ ରେଳ ଧାରଣା ନ ଥିଲା , ଦ୍ରୁତ ଗତିରେ ରେଳ ନେଟୱାର୍କ ବିଛା ଯାଉଛି , ଯେଉଁଠାରେ ଆବଶ୍ୟକତା ଅଛି , ସେଠାରେ ରେଳ ଲାଇନର ସମ୍ପ୍ରସାରଣ କରାଯାଉଛି । ସାଥୀଗଣ , ଆମ ସରକାର ସଦା ସର୍ବଦା ଦେଶର ଆବଶ୍ୟକତାଗୁଡ଼ିକୁ , ଲୋକମାନଙ୍କର ଆଶା , ଆକାଂକ୍ଷାଗୁଡ଼ିକୁ ଆଗରେ ରଖି କାର୍ଯ୍ୟ କରିଛନ୍ତି । ସେମାନଙ୍କ ହିସାବରେ ଟ୍ରେନର ଗତି ମଧ୍ୟ ବୃଦ୍ଧି କରାଯାଉଛି , ରେଳର ଷ୍ଟେସନର ଆଧୁନିକୀକରଣ କରାଯାଉଛି । ଆପଣମାନେ ଦେଖିଥିବେ କି ବିନା ଇଂଜିନବାଲା ଆଧୁନିକ ଟ୍ରେନ୍ ମଧ୍ୟ ରେଳଧାରଣାକୁ ଆଣିବା ପାଇଁ ଆଜିକାଲି ପ୍ରସ୍ତୁତି ଚାଲିଛି । ଏହି ଟ୍ରେନ୍ ମେକ୍ ଇନ୍ ଇଣ୍ଡିଆର ଚମକକୁ ଆହୁରି ବଢ଼ାଉଛି ।


    ଭାଇ ଓ ଭଉଣୀମାନେ , ସରକାର ଦେଶର ଜନଶକ୍ତି , ଦେଶର ଜଳ ସଂସାଧନର ସଂପୂର୍ଣ୍ଣ ବ୍ୟବହାର କରିବା ଉପରେ ମଧ୍ୟ ଗୁରୁତ୍ୱ ଦେଉଛନ୍ତି । ଦେଶରେ 100ରୁ ଅଧିକ ନୂତନ ଜଳପଥ ନିର୍ମାଣ କରାଯାଉଛି । ଏବେ କିଛି ଦିନ ପୂର୍ବେ ହିଁ ବନାରସକୁ ନଦୀପଥ ଦେଇ ଦେଶର ପ୍ରଥମ ପଣ୍ୟବାହୀ ଜାହାଜ ଆସିଛି । ବନାରସ-ହଳଦିଆ ଜଳପଥରେ ଏବେ ଜଳ ଜାହାଜରେ ପଣ୍ୟ ବୋଝେଇର କାର୍ଯ୍ୟ ଆରମ୍ଭ ହୋଇ ଯାଇଛି । ଗଙ୍ଗା ମାତାଙ୍କ ମାଧ୍ୟମରେ ୟୁପି , ପୂର୍ବୋତର ରାଜ୍ୟ ଗୁଡ଼ିକ ସହିତ ଯୋଡ଼ି ହୋଇ ଯାଇଛି । ଏହା ସହିତ ହିଁ ଦେଶର ବିମାନ ସେବାକୁ ଶସ୍ତା କରିବାକୁ ଉଡ଼ାଣ ଯୋଜନା କାର୍ଯ୍ୟକାରୀ କରାଯାଉଛି । ଏଠାରେ ହିସାରରେ ମଧ୍ୟ ବିମାନବନ୍ଦରର ନିର୍ମାଣ କରାଯାଇଛି । ଫଳରେ ହିସାର ମଧ୍ୟ ଉଡ଼ାଣ ଯୋଜନା ସହିତ ଯୋଡ଼ି ହୋଇ ପାରିବ ।


    ଭାଇ ଓ ଭଉଣୀମାନେ , ସରକାରଙ୍କର ନୀତି ଗୁଡ଼ିକର ପ୍ରଭାବ ଏହା ହୋଇଛି କି ହାୱାଇ ଚପଲ ପିନ୍ଧୁଥିବା ମୋର ଭାଇ ଭଉଣୀ ମାନଙ୍କ ମଧ୍ୟରେ ଏବେ ଉଡ଼ାଜାହାଜରେ ଯାତ୍ରା କରିବାର ଉତ୍ସାହ ଜାଗ୍ରତ ହୋଇଛି । ସାଥୀଗଣ , ଡିଜିଟାଲ ଭାରତ ଅଧୀନରେ ଦେଶର ପ୍ରତ୍ୟେକ ପଂଚାୟତକୁ ବ୍ରଡବ୍ୟାଣ୍ଡ ସଂଯୋଗ ସହିତ ଯୋଡିବାର ଯୋଜନା ଉପରେ ମଧ୍ୟ ଦ୍ରୁତ ଗତିରେ କାର୍ଯ୍ୟ ହେଉଛି । ପୂର୍ବ ସରକାର ଏହି ଚାରି ବର୍ଷରେ ଏହା ଟିକେ ମନେ ରଖନ୍ତୁ , ପୂର୍ବ ସରକାର ଯେତେବେଳେ ଚାରି ବର୍ଷରେ କେବଳ 59 ପଂଚାୟତକୁ ହିଁ ଅପ୍ଟିକାଲ ଫାଇବର୍ ସହିତ ଯୋଡ଼ି ପାରିଥିଲେ , 4 ବର୍ଷରେ 59 , ସେହି କ୍ଷେତ୍ରରେ ଆମ ସରକାର ଏହି ଚାରି ବର୍ଷରେ ଏ ପର୍ଯ୍ୟନ୍ତ ଏକ ଲକ୍ଷରୁ ଅଧିକ ପଂଚାୟତକୁ ଅପ୍ଟିକାଲ ଫାଇବର ସହିତ ଯୋଡ଼ି ସାରିଛନ୍ତି । କେଉଁଠି 59 , ଆଉ କେଉଁଠି ଏକ ଲକ୍ଷରୁ ଅଧିକ ପଞ୍ଚାଯତ । ସାଥୀଗଣ , କୌଣସି କ୍ଷେତ୍ରରେ ବୃଦ୍ଧି ପାଉଥିବା ଯୋଗାଯୋଗ ବ୍ୟବସ୍ଥା ନିଜ ସହିତ ରୋଜଗାରର ନୂତନ ସୁଯୋଗ ନେଇ କରି ଆସିଥାଏ । ତାହା ରାଜପଥ ନିର୍ମାଣ ହେଉ , ଏହି ମେଟ୍ରୋ ଅବା ରେଳପଥ ନିର୍ମାଣ , ଜଳପଥ ବିକଶିତ କରିବା ହେଉ , ଗୋଟିଏ ସଂପୂର୍ଣ୍ଣ ଆର୍ଥିକ ବାତାବରଣର ଲାଭ ପରିବହନରୁ ନେଇ ବିନିର୍ମାଣ ଏବଂ ସେବା କ୍ଷେତ୍ର ପର୍ଯ୍ୟନ୍ତ ହୋଇଥାଏ । ମୁଁ ବହୁତ ଖୁସି କି ହରିୟାଣାର ସରକାର ଯୁବକମାନଙ୍କୁ ରୋଜଗାରର ନୂତନ ସୁଯୋଗ ଦେବା ସହିତ , ସେମାନଙ୍କୁ ରୋଜଗାରର ପରିବର୍ତ୍ତିତ ଶୈଳୀ ପାଇଁ ମଧ୍ୟ ପ୍ରସ୍ତୁତ କରିବା ଉପରେ ଗରୁତ୍ୱ ଦେଉଛନ୍ତି । ଶ୍ରୀ ବିଶ୍ୱକର୍ମା କୌଶଳ ବିଶ୍ୱବିଦ୍ୟାଳୟର ଶିଳାନ୍ୟାସ ଏହି ଦିଗରେ ହେଉଛି ବହୁତ ବଡ଼ ପଦକ୍ଷେପ । ଏହି ବିଶ୍ୱବିଦ୍ୟାଳୟ ହରିୟାଣା ଏବଂ ଏହି କ୍ଷେତ୍ରର ଯୁବକ ମାନଙ୍କୁ ପରିବର୍ତ୍ତିତ ନିଯୁକ୍ତି ଧାରା ଅନୁସାରେ ଦକ୍ଷତା ବିକାଶ ପ୍ରଶିକ୍ଷଣ ଦିଗରେ କାର୍ଯ୍ୟ କରିବ । ଏହି ବିଶ୍ୱବିଦ୍ୟାଳୟ ଏଠାକାର ଯୁବକମାନଙ୍କୁ ନିଜସ୍ୱ ଉଦ୍ୟମରେ ନିଜର ଉଦ୍ୟୋଗ ଆରମ୍ଭ କରିବାର ଶିକ୍ଷା ମଧ୍ୟ ଦେବ , ଶକ୍ତି ଦେବ । ମୋର ସଂପୂର୍ଣ୍ଣ ବିଶ୍ୱାସ ରହିଛି କି କୌଶଳର ଦେବତା ଭଗବାନ ବିଶ୍ୱକର୍ମାଙ୍କ ଆଶୀର୍ବାଦରେ ଏହି ବିଶ୍ୱବିଦ୍ୟାଳୟର ଛାତ୍ରମାନଙ୍କ ପାଇଁ ଭବିଷ୍ୟତର ଗତିପଥ ଆହୁରି ସରଳ ହେବ ।


    ଭାଇ ଓ ଭଉଣୀମାନେ , ଆଜି ହରିୟାଣା ରପ୍ତାନୀ କରିବା କ୍ଷେତ୍ରରେ ହେଉଛି ଦେଶରେ ଅଗ୍ରଣୀ ରାଜ୍ୟ । ଏଥିରେ ରାଜ୍ୟର 22 ହଜାରରୁ ଅଧିକ ସୂକ୍ଷ୍ମ , ଲଘୁ ଉଦ୍ୟୋଗ ଏବଂ ମଧ୍ୟମ ଉଦ୍ୟୋଗ ଅର୍ଥାତ ଏମ୍ଏସ୍ଏମ୍ଇ କ୍ଷେତ୍ରକୁ ତାଙ୍କର ବହୁତ ବଡ଼ ଯୋଗଦାନ ରହିଛି । ଏହି କୌଶଳ ବିଶ୍ୱବିଦ୍ୟାଳୟ ଏଠାକାର ଏମ୍ଏସ୍ଏମ୍ଇ କ୍ଷେତ୍ରକୁ ମଧ୍ୟ ସୁଦୃଢ଼ କରିବ । ଏଠାରୁ ପାଠପଢ଼ି ଉତୀର୍ଣ୍ଣ ହେଉଥିବା ଛାତ୍ର ଜିରୋ ଡିଫେକ୍ଟ , ଜିରୋ ଇଫେକ୍ଟ , ଏଭଳି ଉତ୍ପାଦ ନିର୍ମାଣ କରିବେ । ମେକ୍ ଇନ୍ ଇଣ୍ଡିଆର ଚମକକୁ ଆହୁରି ବଢ଼ାଇବେ ।


    ସାଥୀଗଣ , ଆପଣ ସମସ୍ତଙ୍କୁ ଏହା ଜଣାଥିବ କି ନିକଟରେ ଏମ୍ଏସ୍ଏମ୍ଇ କ୍ଷେତ୍ରକୁ ପ୍ରୋତ୍ସାହନ ଦେବା ପାଇଁ ଏବେ ନିକଟରେ 12ଟି ବଡ଼ ନିଷ୍ପତ୍ତି ନିଆଯାଇଛି । ଏବେ ଜିଏସଟି ସହିତ ଜଡ଼ିତ ମୋର ହରିୟାଣାର ଛୋଟ ବ୍ୟବସାୟୀଙ୍କୁ ଏକ କୋଟି ଟଙ୍କା ପର୍ଯ୍ୟନ୍ତ ଋଣ କେବଳ 59 ମିନିଟରେ ମିଳିଯିବ । ଏହା ବ୍ୟତୀତ ଉତ୍ପାଦନ ବୃଦ୍ଧି ପାଇଁ , ସେଥିପାଇଁ ବଜାର ପରିସର ବୃଦ୍ଧି କରିବା ପାଇଁ , ସେଥିପାଇଁ ପ୍ରକ୍ରିୟାଗୁଡ଼ିକୁ ସହଜ କରିବା ନିମନ୍ତେ ମଧ୍ୟ ଅନେକ ନିଷ୍ପତ୍ତି ନିଆ ଯାଇଛି । ଭାଇ ଓ ଭଉଣୀ ମାନେ , ଏହି ସରକାର ଦେଶର ବ୍ୟବସାୟୀମାନଙ୍କୁ ଶକ୍ତି ପ୍ରଦାନ କରିବାକୁ ଚାହୁଁଛନ୍ତି , ଯୁବକମାନଙ୍କୁ ଗତି ଦେବାକୁ ଚାହୁଁଛନ୍ତି , ନିଜର ଯୁବକମାନଙ୍କୁ ନବସୃଜନରୁ ଶିଳ୍ପ ଦିଗରେ ଅଗ୍ରସର କରାଉଛନ୍ତି । ସେମାନଙ୍କ ପରିକଳ୍ପନା ପାଇଁ ପୁଞ୍ଜିର ଅଭାବ ନ ହେଉ , ଏହା ଉପରେ ମଧ୍ୟ ଧ୍ୟାନ ଦେଉଛନ୍ତି । ଷ୍ଟାଟ୍-ଅପ୍ ଇଣ୍ଡିଆ , ଷ୍ଟାଣ୍ଡ୍-ଅପ୍ ଇଣ୍ଡିଆ ଭଳି ଯୋଜନା ଏହି ଚିନ୍ତାଧାରା ସହିତ କାର୍ଯ୍ୟକାରୀ ହେଉଛି । ଏହି ଚିନ୍ତାଧାରା କାରଣରୁ ଦେଶର ଯୁବକମାନଙ୍କୁ ମୁଦ୍ରା ଯୋଜନା ଅଧୀନରେ ବିନା ବ୍ୟାଙ୍କ ଗ୍ୟାରେଂଟିରେ ଛଅ ଲକ୍ଷ 70 ହଜାର କୋଟିରୁ ଅଧିକ ଟଙ୍କାର ଋଣ ଦିଆ ଯାଇସାରିଛି । ଏଥିରେ ସବୁଠାରୁ ମହତ୍ୱପୂର୍ଣ୍ଣ କଥା ଏହା ହେଉଛି କି ମୁଦ୍ରା ଯୋଜନା ମାଧ୍ୟମରେ ଋଣ ନେଉଥିବା ଲୋକଙ୍କ ମଧ୍ୟରୁ 70 ପ୍ରତିଶତରୁ ଅଧିକ ହେଉଛନ୍ତି ମହିଳା । ଏହି ଯୋଜନା ଗୋଟିଏ ପଟେ ଦେଶରେ ମହିଳା ସ୍ୱରୋଜଗାରର ବହୁତ ବଡ଼ ମାଧ୍ୟମ ପାଲଟି ଯାଇଛି । ଆଉ ନିଶ୍ଚିତ ଭାବେ ଏହାର ଲାଭ ହରିୟାଣାର ମୋର ଭଉଣୀ , ଝିଅମାନଙ୍କୁ ମଧ୍ୟ ମିଳିଥିବ ।


    ସାଥୀଗଣ , ଆମ ସରକାର ମହିଳା ମାନଙ୍କର ଜୀବନକୁ ସହଜ କରିବା ପାଇଁ ନିରନ୍ତର କାର୍ଯ୍ୟ କରୁଛନ୍ତି । ସେ ଦେଶରେ ସ୍ୱଚ୍ଛ ଭାରତ ଅଭିଯାନ ଜରିଆରେ ନିର୍ମାଣ ହୋଇଥିବା 9 କୋଟି ଶୌଚାଳୟ ହେଉ , ଅବା ପୁଣି ଉଜ୍ଜ୍ୱଳା ଯୋଜନା ଅଧୀନରେ ଦିଆ ଯାଇଥିବା ପ୍ରାୟ 6 କୋଟି ଗ୍ୟାସ ସଂଯୋଗ , ଉଭୟ ମହିଳା ମାନଙ୍କର ଜୀବନକୁ ସହଜ ଓ ସରଳ କରି ଦେଇଛି । କେନ୍ଦ୍ର ସରକାରଙ୍କ ଦୃଷ୍ଟିଭଙ୍ଗୀକୁ ଆଗକୁ ବଢ଼ାଇବାରେ ମଧ୍ୟ ହରିୟାଣା ନିଜର ସଂପୂର୍ଣ୍ଣ ସହଯୋଗ ଦେଇଛି । ବେଟୀ ବଚାଓ , ବେଟୀ ପଢ଼ାଓ ଯୋଜନା ଏବଂ ଖେଲୋ ଇଣ୍ଡିଆର ସଫଳତା ହେଉଛି ଏହାର ବହୁତ ବଡ଼ ଉଦାହରଣ । କ୍ରୀଡ଼ାରେ ଦେଶ ପାଇଁ ସବୁଠାରୁ ଅଧିକ ପଦକ ଏଠାକାର ପୁଅ ଝିଅମାନେ ଆଣିଛନ୍ତି । ରାଜ୍ୟଗୋଷ୍ଠୀ କ୍ରୀଡ଼ା ହେଉ , ଅବା ଏସିଆଡ଼ ହରିୟାଣାର ଝିଅମାନେ , ହରିୟାଣାର ଯୁବକମାନଙ୍କର ଗୌରବର ଗାଥା ସମଗ୍ର ଦୁନିଆରେ ବାଜୁଛି ।


    ଭାଇ ଓ ଭଉଣୀମାନେ , ଭାଜପାର ସରକାର , ସେ କେନ୍ଦ୍ରରେ ହେଉ , ଅବା ରାଜ୍ୟରେ , ହରିୟାଣାରେ ହେଉ , ଅବା ରାଜସ୍ଥାନରେ , ମଧ୍ୟପ୍ରଦେଶରେ ହେଉ , ଅବା ଛତିଶଗଡ଼ରେ , ଉତ୍ତରପ୍ରଦେଶରେ ହେଉ , ଅବା ଉତ୍ତର-ପୂର୍ବରେ , “ ସମସ୍ତଙ୍କ ସହିତ , ସମସ୍ତଙ୍କ ବିକାଶ”ର ମନ୍ତ୍ର ସହିତ ଆମେ କାର୍ଯ୍ୟ କରୁଛୁ । ଏହାର ପରିଣାମ ଦେଶରେ ବ୍ୟାପକ ସ୍ତର ପର୍ଯ୍ୟନ୍ତ ଆଜି ଦୃଷ୍ଟିଗୋଚର ହେଉଛି । ମୁଁ ଖୁସି ଯେ ହରିୟାଣାର ଲୋକ ଏହି ସମସ୍ତ ପ୍ରୟାସରେ ସକ୍ରିୟତାର ସହିତ ସହଯୋଗ କରୁଛନ୍ତି । ପୁଣି ଥରେ ମୁଁ ଆପଣମାନଙ୍କୁ ସମସ୍ତଙ୍କୁ ପଶ୍ଚିମ ପେରିଫେରାଲ ଏକ୍ସପ୍ରେସ୍ ସଡକ , ମେଟ୍ରୋ ଏବଂ କୌଶଳ ବିଶ୍ୱବିଦ୍ୟାଳୟର ଲୋକାର୍ପଣ ଏବଂ ଶିଳାନ୍ୟାସ ଅବସରରେ ବହୁତ ବହୁତ ଶୁଭେଚ୍ଛା ଜଣାଉଛି । ଆପଣ ସମସ୍ତଙ୍କୁ ହୃଦୟର ସହିତ ବହୁତ ବହୁତ ଧନ୍ୟବାଦ ଜଣାଉଛି ।


    **********

    
    
    (Release ID: 1553373) Visitor Counter : 15