      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତର ପ୍ରଦେଶର ବାରଣାସୀରେ ବିଭିନ୍ନ ଉନ୍ନୟନ ପ୍ରକଳ୍ପର ଶିଳାନ୍ୟାସ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 12 NOV 2018 8:26PM by PIB Bhubaneshwar


    ହରହର ମହାଦେବ !!!


    ଆସ୍ଥା , ପବିତ୍ରତାରେ ଭରି ରହିଥିବା ସୂର୍ଯ୍ୟ ଉପାସନାର ମହାନ ଛଠ୍ ପର୍ବ ଅବସରରେ ଆପଣ ସମସ୍ତ ମାଆ ଭଉଣୀମାନଙ୍କୁ ବହୁତ ବହୁତ ଅଭିନନ୍ଦନ ଜଣାଉଛି ।


    ଚାରି ଦିନର ଏହି ପର୍ବରେ ପ୍ରତ୍ୟେକଙ୍କ ଘର ପରିବାରରେ ସୁଖ ସମୃଦ୍ଧି କାମନା କରୁଛି ।


    ଆପଣ ସମସ୍ତେ ଦୀପାବଳି ପାଳନ କଲେ , ଭାଇ ଦୂଜ ଏବଂ ଗୋବର୍ଦ୍ଧନ ପୂଜା କଲେ । ପୁଣି ଦେବ ଦୀପାବଳିର ପ୍ରସ୍ତୁତି । ସମସ୍ତ ପର୍ବ ପାଇଁ ଏକାଠି ଶୁଭେଚ୍ଛା ଜଣାଉଛି ।


    ମଞ୍ଚ ଉପରେ ଉପସ୍ଥିତ କେନ୍ଦ୍ର ମନ୍ତ୍ରୀମଣ୍ଡଳରେ ମୋର ସହଯୋଗୀ ଶ୍ରୀ ନୀତିନ ଗଡ଼କରୀ ମହାଶୟ , ଉତ୍ତରପ୍ରଦେଶର ମୁଖ୍ୟମନ୍ତ୍ରୀ ଯୋଗୀ ଆଦିତ୍ୟନାଥ ମହାଶୟ , ଉପମୁଖ୍ୟମନ୍ତ୍ରୀ କେଶବ ପ୍ରସାଦ ମୌର୍ଯ୍ୟ ମହାଶୟ , ଉତ୍ତରପ୍ରଦେଶ ସରକାରଙ୍କର ମନ୍ତ୍ରୀ ଶ୍ରୀ ସୁରେଶ ଖାନ୍ନା ମହାଶୟ , ସଂସଦରେ ମୋର ସହଯୋଗୀ ଡକ୍ଟର ମହେନ୍ଦ୍ରନାଥ ପାଣ୍ଡେ ମହାଶୟ , ଏବଂ ଶ୍ରୀ ରାମଚରିତ ନିଶାଦ ମହାଶୟ , ଏଠାରେ ଉପସ୍ଥିତ ଅନ୍ୟ ମହାନୁଭବ ଏବଂ ମୋର ପ୍ରିୟ ବାରଣାସୀର ଭାଇ ଓ ଭଉଣୀ ମାନେ ।


    ସାଥୀଗଣ ,


    ଦଶହରା ଏବଂ ଦୀପାବଳି ପର୍ବ ପରେ ଆଜି ପୁଣି ଥରେ ଆପଣ ସମସ୍ତ କାଶୀବାସୀଙ୍କ ସହିତ ସାକ୍ଷାତ କରିବାର ମୋତେ ସୁଯୋଗ ମିଳିଛି । ଏଥର ମୋର ସୌଭାଗ୍ୟ ଥିଲା କି ମୋତେ ଦିପାବଳୀ ଦିନ ବାବା କେଦାରନାଥଙ୍କ ଦର୍ଶନ କରିବାର ସୁଯୋଗ ମିଳିଥିଲା । ଏବେ ଗୋଟିଏ ସପ୍ତାହ ଭିତରେ ହିଁ ବାବା ବିଶ୍ୱନାଥଙ୍କ ନଗରୀରେ , ଆପଣ ମାନଙ୍କ ଠାରୁ ଆଶୀର୍ବାଦ ନେବାର ସୁଯୋଗ ମିଳିଛି । ଉତ୍ତରାଖଣ୍ଡରେ ମୁଁ ମାତା ଭଗୀରଥୀ ପୂଜା କରି ଧନ୍ୟ ହୋଇଥିଲି ତ , ଆଜି ଏଠାରେ ଏବେଠାରୁ କିଛି ସମୟ ପୂର୍ବରୁ ମାଆ ଗଙ୍ଗାଙ୍କ ଦର୍ଶନର ସୌଭାଗ୍ୟ ପ୍ରାପ୍ତ ହୋଇଛି ।


    ଆଜି ମହାମନା ମାଲବ୍ୟଙ୍କ ପୂଣ୍ୟତିଥି । ମୁଁ ତାଙ୍କର ମହାନ କାର୍ଯ୍ୟ ଗୁଡ଼ିକ ପାଇଁ ତାଙ୍କର ତପସ୍ୟାକୁ ଆଦରପୂର୍ବକ ପ୍ରଣାମ କରୁଛି ।


    ସାଥୀଗଣ , କାଶୀ ପାଇଁ , ପୂର୍ବାଞ୍ଚଳ ପାଇଁ , ପୂର୍ବ ଭାରତ ପାଇଁ , ସମଗ୍ର ଭାରତ ବର୍ଷ ପାଇଁ , ଆଜିର ଏହି ଦିନ ହେଉଛି ବହୁତ ଐତିହାସିକ ।


    • ଆଜି ବାରଣାସୀ ଆଉ ଦେଶ , ବିକାଶର ସେହି କାର୍ଯ୍ୟର ସାକ୍ଷୀ ପାଲଟିଛନ୍ତି , ଯାହା ଦଶ ବର୍ଷ ପୂର୍ବରୁ ହୋଇ ଯିବାର ଥିଲା , କିନ୍ତୁ ହୋଇ ପାରି ନଥିଲା ।


    • ଆଜି ବାରଣାସୀ ଆଉ ଦେଶ , ଏହି କଥାର ମଧ୍ୟ ସାକ୍ଷୀ ପାଲଟିଛନ୍ତି କି ସଙ୍କଳ୍ପକୁ ନେଇ କରି ଯେତେବେଳେ କାର୍ଯ୍ୟକୁ ସମୟ ଅନୁସାରେ ସିଦ୍ଧି କରାଯାଇଥାଏ , ତ , ତାହାର ପ୍ରତିଛବି କେତେ ଭବ୍ୟ , କେତେ ଉଜ୍ଜ୍ୱଳ ଆଉ କେତେ ଗୌରବମୟୀ ହୋଇଥାଏ ।


    • ଆଜି ବାରଣାସୀ ଆଉ ଦେଶ , ଏହି କଥାର ମଧ୍ୟ ସାକ୍ଷୀ ପାଲଟିଛନ୍ତି , କି , ଭବିଷ୍ୟତ ବଂଶଧର ଭିତ୍ତିଭୂମିର ଅବଧାରଣା , କିପରି ଦେଶରେ ପରିବହନର କାର୍ଯ୍ୟଶୈଳୀ କାୟାକଳ୍ପ ନେବାକୁ ଯାଉଛି ।


    ଦେଶର ପ୍ରଧାନ ସେବକ ହେବା ସହିତ ବାରଣାସୀର ସାଂସଦ ଭାବେ ମୋ ପାଇଁ ଆଜି ଦୁଇଗୁଣ ଖୁସିର ସୁଯୋଗ ଅଛି । ଏହି ପବିତ୍ର ଭୂମି ସହିତ ପ୍ରତ୍ୟକଙ୍କର ଆଧ୍ୟାତ୍ମିକ ସମ୍ପର୍କ ରହିଛି , ଆଜି ଜଳ , ସ୍ଥଳ , ଆକାଶ ତିନୋଟିକୁ ଯୋଡ଼ି ପାରୁଥିବା ନୂତନ ଉର୍ଜ୍ଜାର ସଞ୍ଚାର ଏହି କ୍ଷେତ୍ରରେ ହୋଇଛି ।


    ସାଥୀଗଣ , ଏବେଠାରୁ କିଛି ସମୟ ପୂର୍ବେ ମୁଁ ନଦୀପଥରେ ପହଞ୍ଚିଥିବା ଦେଶର ପ୍ରଥମ ପଣ୍ୟବାହୀ ଜାହାଜକୁ ସ୍ୱାଗତ କଲି । ଏହାର ସ୍ୱାଗତ ସହିତ ହିଁ 200 କୋଟି ଟଙ୍କାରୁ ଅଧିକ ଅର୍ଥରେ ନିର୍ମିତ ହୋଇଥିବା ବହୁମୁଖୀ ମଡେଲ ଟର୍ମିନାଲର ଲୋକାର୍ପଣ ମଧ୍ୟ କରାଯାଇଛି । ଏହି କାମ ପାଇଁ ଦଶ ବର୍ଷ ଲାଗିଛି , କିନ୍ତୁ ଆଜି ମୁଁ ବହୁତ ପ୍ରଫୁଲ୍ଲିତ , ଆନନ୍ଦିତ ଅଛି କି ଦେଶ ଯେଉଁ ସ୍ୱପ୍ନ ଦେଖିଥିଲା , ତାହା ଆଜି କାଶୀର ଧରଣୀରେ ସାକାର ହୋଇଛି । ଏହି ପଣ୍ୟବାହୀ ଜାହାଜ ଚାଲିବାର ଅର୍ଥ ହେଉଛି କି ପୂର୍ବ ଉତ୍ତରପ୍ରଦେଶ , ପୂର୍ବାଞ୍ଚଳ ଏବଂ ପୂର୍ବ ଭାରତ ଜଳମାର୍ଗରେ ଏବେ ବଙ୍ଗୋପସାଗର ସହିତ ଯୋଡ଼ି ହୋଇ ଯାଇଛି ।


    ଭାଇ ଓ ଭଉଣୀମାନେ ,


    ଆଜି ଏଠାରେ ବାବତପୁର ବିମାନବନ୍ଦର ସହିତ ସହରକୁ ଯୋଡ଼ୁଥିବା ସଡ଼କ , ରିଙ୍ଗ ରୋଡ଼ , କାଶୀ ସହରର ଯୋଗାଯୋଗ ବ୍ୟବସ୍ଥା ସହିତ ଜଡ଼ିତ ପ୍ରକଳ୍ପ , ଭୂତଳ ବିଜୁଳି ତାର ସଂଯୋଗ ପ୍ରକଳ୍ପ , ମାଆ ଗଙ୍ଗାଙ୍କୁ ପ୍ରଦୂଷଣ ମୁକ୍ତ କରିବାର ପ୍ରୟାସକୁ ଶକ୍ତି ଦେବା ଭଳି ଅନେକ ପ୍ରକଳ୍ପର ମଧ୍ୟ ଲୋକାର୍ପଣ ଏବଂ ଶିଳାନ୍ୟାସ ଏଠାରେ କରାଯାଇଛି । ପ୍ରାୟ ଅଢ଼େଇ ହଜାର କୋଟି ଟଙ୍କାରୁ ଅଧିକ ଏହି ପ୍ରକଳ୍ପ , ପରିବର୍ତିତ ବନାରସର ଛବିକୁ ଆହୁରି ଭବ୍ୟ କରିବ ଏବଂ ଦିବ୍ୟ କରି ତୋଳିବ । ଏହି ସମସ୍ତ ପ୍ରକଳ୍ପ ପାଇଁ ମୁଁ ଆପଣ ସମସ୍ତ କାଶୀବାସୀଙ୍କୁ , ସମଗ୍ର ପୂର୍ବାଞ୍ଚଳକୁ ହୃଦୟର ସହିତ ଶୁଭେଚ୍ଛା ଜଣାଉଛି ।


    ସାଥୀଗଣ ,


    ସ୍ୱାଧୀନତା ପରେ ଏହା ହେଉଛି ପ୍ରଥମ ଅବସର ଯେତେବେଳ ଆମେ ଆମ ନଦୀ ମାର୍ଗକୁ ବ୍ୟବସାୟ ପାଇଁ , କାରବାର ପାଇଁ ଏତେ ବ୍ୟାପକ ସ୍ତରରେ ବ୍ୟବହାର କରିବାରେ ସକ୍ଷମ ହୋଇଛେ । ଆପଣ କାଶୀବାସୀ ସାକ୍ଷୀ ଅଟନ୍ତି , କି ଚାରି ବର୍ଷ ପୂର୍ବେ ଯେତେବେଳେ ମୁଁ ବନାରସ ଏବଂ ହଳଦିଆକୁ ଜଳମାର୍ଗ ଦ୍ୱାରା ସଂଯୋଗ କରିବା ପାଇଁ ବିଚାର ରଖିଥିଲି , ତ କିଭଳି ଭାବେ ଏହି କଥାକୁ ଥଟ୍ଟା କରା ଯାଇଥିଲା , ଯାବତୀୟ ପ୍ରକାରର ନକାରାତ୍ମକ କଥା କୁହାଯାଇଥିଲା , କିନ୍ତୁ କିଛି ସମୟ ପୂର୍ବରୁ କୋଲକାତାରୁ ଆସିଥିବା ଜାହାଜ , ଆଲୋଚନା କରୁଥିବା ଲୋକମାନଙ୍କୁ ନିଜେ ହିଁ ଉତ୍ତର ଦେଇ ଦେଇଛି ।


    ଦେଶର ଏହି ପ୍ରଥମ ପଣ୍ୟବାହୀ ଜାହାଜ କେବଳ ପଣ୍ୟ ପରିବହନ ପ୍ରକ୍ରିୟାର ଗୋଟିଏ ଅଂଶ ନୁହେଁ , ନିଉ ଇଣ୍ଡିଆର , ନିଉ ଭିଜନର ହେଉଛି ଏକ ଜୀବନ୍ତ ପ୍ରମାଣ । ଏହା ସେହି ଚିନ୍ତନର ପ୍ରତୀକ ଯେଉଁଥିରେ ଦେଶର ସଂସାଧନ ଏବଂ ସାମର୍ଥ୍ୟ ଉପରେ ବିଶ୍ୱାସ କରାଯାଇଥାଏ ।


    ଭାଇ ଓ ଭଉଣୀମାନେ ,


    ଆଜି ବାରଣାସୀକୁ ଯେଉଁ ପଣ୍ୟବାହୀ ଜାହାଜ ଆସିଛି , ଏଥିରେ କୋଲକାତାରୁ ଔଦ୍ୟୋଗିକ ଜିନିଷ ଆସିଛି , ଆଉ ଏଠାରୁ ଏହି ଜାହାଜ ସାର ନେଇ ଫେରିଯିବ । ଅର୍ଥାତ ୟୁପି , ପୂର୍ବାଞ୍ଚଳରେ ସାର ସମେତ ଯେତିକି ମଧ୍ୟ କାରଖାନା ରହିଛି , ସେଠାରେ ପ୍ରସ୍ତୁତ ହେଉଥିବା ଜିନିଷ ଏବେ ସିଧାସଳଖ ପୂର୍ବ ଭାରତର ବନ୍ଦର ପର୍ଯ୍ୟନ୍ତ ପହଞ୍ଚି ପାରିବ ।


    ଏହା ହେଉଛି କେବଳ ଏକ ଉଦାହରଣ । ସେହି ଦିନ ଆଉ ଦୂରରେ ନୁହେଁ , ଯେତେବେଳେ ବାରଣାସୀ ଏବଂ ଆଖପାଖର ଅଞ୍ଚଳ ମାନଙ୍କରେ ହେଉଥିବା ପନିପରିବା , ଶସ୍ୟ , ମୋର ବୁଣାକାର ବନ୍ଧୁମାନଙ୍କ ଦ୍ୱାରା ବୁଣା ଯାଇଥିବା ଜିନିଷ ଏହି ଜଳମାର୍ଗ ଦେଇ ଯିବ । ଆପଣମାନେ ଚିନ୍ତା କରନ୍ତୁ , ଏଠାରୁ କୃଷକମାନଙ୍କ ପାଇଁ , ଲଘୁ ଉଦ୍ୟୋଗ ସହିତ ଜଡ଼ିତ ଲକ୍ଷ ଲକ୍ଷ ଲୋକ ମାନଙ୍କ ପାଇଁ କେତେ ବଡ଼ ରାସ୍ତା ଖୋଲି ଯାଇଛି । ନିଜର ଉଦ୍ୟୋଗ ଗୁଡ଼ିକ ପାଇଁ , କୃଷି ପାଇଁ ସାମଗ୍ରୀ ମଗାଇବାରେ , କଂଚାମାଲ ମଗାଇବାରେ ଏବଂ ପୁଣି ତାହାକୁ ମୂଲ୍ୟଯୁକ୍ତ କରି ତାକୁ ପୁଣି ଥରେ ପଠାଇବାରେ , ଏହି ଜଳମାର୍ଗର ବହୁତ ବଡ଼ ଭୂମିକା ରହିବ ।


    ଆପଣମାନଙ୍କର ସ୍ନେହ , ଆପଣମାନଙ୍କର ଉତ୍ସାହ ପାଇଁ ବହୁତ-ବହୁତ ଧନ୍ୟବାଦ , ମୋତେ କହିବାକୁ ଦିଅନ୍ତୁ ଆଉ ଲୋକ ମଧ୍ୟ ଶୁଣିବାକୁ ଚାହୁଁଛନ୍ତି । ଆପଣ ମାନଙ୍କର ଉତ୍ସାହ ପାଇଁ ଭଲ ପାଇବା ପାଇଁ ମୁଁ ହୃଦୟର ସହିତ ଆପଣ ମାନଙ୍କ ନିକଟରେ କୃତଜ୍ଞ । କିନ୍ତୁ ଏହି ଉର୍ଜ୍ଜାକୁ ସାମାନ୍ୟ ବଞ୍ଚାଇ ରଖିଥାଆନ୍ତୁ 19 ପର୍ଯ୍ୟନ୍ତ ଏହାର ଆବଶ୍ୟକତା ପଡ଼ିବ । ମୁଁ ଆରମ୍ଭ କରୁଛି , ମୁଁ କହୁଛି । ଆପଣମାନେ ଶାନ୍ତିର ସହିତ ଶୁଣିବେ କି ମୋଦୀ - ମୋଦୀ କରି ଚାଲିବେ । ମୁଁ ଆପଣମାନଙ୍କ ନିକଟରେ ବହୁତ କୃତଜ୍ଞ , ଯୁବକମାନଙ୍କର ଏତେ ପରିମାଣରେ ଭଲ ପାଇବା ଦେଖି ଏତେ ଉତ୍ସାହ ଦେଖି କିନ୍ତୁ ବହୁତ ବଡ଼ ମାତ୍ରାରେ ଆଜି କାଶୀର ଲୋକମାନେ ଏମାନେ ଏହି କଥାର ସୂକ୍ଷ୍ମତାକୁ ଜାଣିବାକୁ ଏବଂ ବୁଝିବାକୁ ଚାହୁଁଛନ୍ତି । ଆଉ ଏଥିପାଇଁ ଏ ପରିବର୍ତ୍ତନ କିପରି ଆସୁଛି , ଏ ପରିବର୍ତ୍ତନ କିପରି ଆସିବାକୁ ଯାଉଛି । ତାହାକୁ ମୁଁ ଟିକେ ସୂକ୍ଷ୍ମ ଭାବେ ବୁଝିବା ପାଇଁ ପ୍ରୟାସ କରୁଛି ।


    ଆଗାମୀ ଦିନମାନଙ୍କରେ ଯେତେବେଳେ ବାରଣାସୀରେ ହୋଇଥିବା ବହୁମୁଖୀ ମଡେଲ ଟର୍ମିନାଲ ଦ୍ୱାରା ରୋ-ରୋ ସେବା ଆରମ୍ଭ ହେବ , ତ ଦୀର୍ଘ ଦୂରତା ଅତିକ୍ରମ କରିବା ପାଇଁ , ଆପଣମାନଙ୍କୁ ଆଉ ଏକ ନୂତନ ବିକଳ୍ପ ମିଳିବ । ବଡ଼ - ବଡ଼ ଟ୍ୟାଙ୍କର - ଟ୍ରକ୍ , ବସ୍ , କାର୍ , ସିଧା ସଳଖ ଭାବେ ଜାହାଜ ମାଧ୍ୟମରେ ଅନ୍ୟ ସହର ପର୍ଯ୍ୟନ୍ତ ପହଞ୍ଚିଯିବ ।


    ସାଥୀଗଣ , ଆଜି ଯେତିକି ଜିନିଷ ଏହି ଜାହାଜରେ ଆସିଛି , ତାକୁ ଯଦି ସଡ଼କ ପଥରେ ଅଣାଯାଇ ଥାଆନ୍ତା ତ ଏଥିପାଇଁ 16ଟି ଟ୍ରକ୍ ଲାଗିଥାଆନ୍ତା । କେବଳ ଏତିକି ହିଁ ନୁହେଁ , ଜଳପଥ ଦେଇ ଆଣିବା କାରଣରୁ ପ୍ରତି କଣ୍ଟେନର ବାବଦରେ ପ୍ରାୟ ସାଢ଼େ 4 ହଜାର ଟଙ୍କାର ସଞ୍ଚୟ ମଧ୍ୟ ହୋଇଛି । ଅର୍ଥାତ ଏ ଯେଉଁ ଜିନିଷ ଆସିଛି । 70-75 ହଜାର ଟଙ୍କା ସିଧା ସଳଖ ଭାବେ ବଞ୍ଚିଯାଇଛି । ଅର୍ଥାତ ମୋଟାମୋଟି ଭାବେ ମିଶାଇଲେ , ଏହି ଜଳପଥରେ ସମୟ ଏବଂ ଅର୍ଥ ବଞ୍ଚିବ , ସଡ଼କ ପଥରେ ଭିଡ଼ ମଧ୍ୟ କମ୍ ହେବ , ଇନ୍ଧନର ଖର୍ଚ୍ଚ ମଧ୍ୟ କମ୍ ହେବ ଏବଂ ଗାଡ଼ିଧୂଆଁ ଦ୍ୱାରା ହେଉଥିବା ପ୍ରଦୂଷଣରୁ ମଧ୍ୟ ରକ୍ଷା ମିଳିବ ।


    ସାଥୀଗଣ , ଗୋଟିଏ ସମୟ ଥିଲା ଯେତେବେଳେ ଆମ ଦେଶର ନଦୀଗୁଡ଼ିକରେ ମଧ୍ୟ ବଡ଼-ବଡ଼ ଜହାଜ ଚାଲୁଥିଲା । କିନ୍ତୁ ସ୍ୱାଧୀନତା ପରର ଏହି ବର୍ଷ ଗୁଡ଼ିକର ସମୟ ମଧ୍ୟରେ ଏହି ପଥକୁ ସୁଦୃଢ଼ କରିବା ଉପରେ ବହୁତ ଧ୍ୟାନ ଦେବା ପରିବର୍ତେ ତାହାର ଉପେକ୍ଷା କରାଯାଇଛି । ଦେଶର କ୍ଷତି କରି ଦେଲେ । ଆପଣ ମାନେ ଚିନ୍ତା କରନ୍ତୁ , ଦେଶର ସାମର୍ଥ୍ୟ , ଆମର ନଦୀ ମାନଙ୍କର ଶକ୍ତି ସହିତ ପୂର୍ବ ସରକାର କେତେ ବଡ଼ ଅନ୍ୟାୟ କରିଥିଲେ ।


    ଦେଶର ସାମର୍ଥ୍ୟ ସହିତ ହେଉଥିବା ଏହି ଅନ୍ୟାୟକୁ ସମାପ୍ତ କରିବାର କାର୍ଯ୍ୟ ଆମ ସରକାର କରୁଛନ୍ତି । ଏବେ ଆଜି ଦେଶରେ 100 ରୁ ଅଧିକ ଜାତୀୟ ଜଳପଥ ଉପରେ କାମ ହେଉଛି । ବାରଣାସୀ-ହଳଦିଆ ଜଳପଥ ମଧ୍ୟ ସେଥି ମଧ୍ୟରୁ ଗୋଟିଏ । ବାରଣାସୀରୁ ହଳଦିଆ ମଧ୍ୟରେ ଫାରକ୍କା , ସାହିବଗଞ୍ଜ , ବକ୍ସରରେ 5 ହଜାର କୋଟିରୁ ଅଧିକ ଖର୍ଚ୍ଚ କରି ଅନେକ ସୁବିଧା ସବୁ ବିକଶିତ କରାଯାଉଛି । ଏହି ଜଳପଥ ଦ୍ୱାରା କେବଳ ଉତ୍ତରପ୍ରଦେଶ ହିଁ ନୁହେଁ ବିହାର , ଝାଡ଼ଖଣ୍ଡ ଏବଂ ପଶ୍ଚିମବଙ୍ଗ , ଅର୍ଥାତ ପୂର୍ବ ଭାରତର ଏକ ବଡ଼ ଅଞ୍ଚଳକୁ ବହୁତ ବଡ଼ ଲାଭ ହେବ ।


    ଭାଇ ଓ ଭଉଣୀମାନେ , ଏହି ଜଳପଥ କେବଳ ଜିନିଷପତ୍ର ବୋହିବା କାମ କରିବ ନାହିଁ ବରଂ ଏହା ଆମର ପର୍ଯ୍ୟଟନକୁ , ପୂର୍ବ ଭାରତର ତୀର୍ଥକୁ ପୂର୍ବ-ଏସିଆ ଦେଶ ସହିତ ଯୋଡ଼ିବା କାମ ମଧ୍ୟ କରିବାକୁ ଯାଉଛି । ବାରଣାସୀ ସମେତ ପୂର୍ବାଞ୍ଚଳ , ପୂର୍ବ ଭାରତର ଅନେକ ଅଞ୍ଚଳ , ସମୟ ସହିତ କ୍ରୁଜ୍ ଟୁରିଜିମ୍ ପାଇଁ ମଧ୍ୟ ପରିଚିତ ହେବ । ଆଉ ଏ ସବୁ କାଶୀର ସଂସ୍କୃତି ଏବଂ କାଶୀର ସଭ୍ୟତା ଅନୁରୂପ ହିଁ ହେବ , ପାରମ୍ପରିକ କାଶୀର ଆଧୁନିକ ସ୍ୱରୂପର ଅବଧାରଣା ସହିତ ବିକାଶର ନକ୍ସା ଚାଲିବ ।


    ଭାଇ ଓ ଭଉଣୀମାନେ , ଆଧୁନିକ ସୁବିଧା ଗୁଡ଼ିକ ସହିତ ଏହି ପ୍ରାଚୀନ ସଡ଼କ , ପ୍ରକୃତି , ସଂସ୍କୃତି ଏବଂ ଦୁଃସାହାସିକ କାର୍ଯ୍ୟର ସଙ୍ଗମ ସ୍ଥଳ ହେବାକୁ ଯାଉଛି ।


    ସାଥୀଗଣ , ବାରଣାସୀ ହେଉ , ଭଦୋହୀ ହେଉ , ମିର୍ଜାପୁର ହେଉ , ଏହା ଗାଲିଚା ଉଦ୍ୟୋଗର କେନ୍ଦ୍ର ହୋଇ ରହି ଆସିଛି ଆଉ ଏବେ ଏହା ଦେଶର ବୟନ ଶିଳ୍ପ ରପ୍ତାନୀର ମଧ୍ୟ ଗ୍ଲୋବାଲ ହବ୍ ହେଉଛି । ବିଗତ ମାସରେ ହିଁ ପ୍ରଥମ ଥର , ଦୀନ ଦୟାଲ ହସ୍ତକଳା ସଙ୍କୁଳରେ ବହୁତ ହିଁ ସଫଳତାର ସହିତ ଭାରତୀୟ ଗାଲିଚା ପ୍ରଦର୍ଶନୀର ଆୟୋଜନ କରାଗଲା । ଦିଲ୍ଲୀରୁ ମୁଁ ଏହି ପ୍ରଦର୍ଶନୀର ଶୁଭାରମ୍ଭ କରିଥିଲି । ବାରଣାସୀରୁ କୋଲକାତା ପର୍ଯ୍ୟନ୍ତ ଜାତୀୟ ଜଳପଥର ଶୁଭାରମ୍ଭ ହେତୁ ଏ କ୍ଷେତ୍ର ସହିତ ଜଡ଼ିତ ଲୋକ ମାନଙ୍କୁ ମଧ୍ୟ ବହୁତ ଲାଭ ହେବ , ସେମାନଙ୍କୁ ରପ୍ତାନୀ କରିବାରେ ଅଧିକ ସାହାଯ୍ୟ ମିଳିବ ।


    ସାଥୀଗଣ , ସୁଗମତାର ସୁବିଧା ଦ୍ୱାରା ସିଧା ସଳଖ ସମ୍ପର୍କ ହୋଇଥାଏ ଏବଂ ସୁବିଧାମାନ ବେଳେ ବେଳେ ଗୌରବର କାରଣ ମଧ୍ୟ ହୋଇଥାଏ । ବାବତପୁର ବିମାନବନ୍ଦର ଦ୍ୱାରା ଯୋଡ଼ିବାକୁ ଥିବା ବିଶ୍ୱସ୍ତରୀୟ ସଡ଼କ ହେଉଛି ଏହାର ଉଦାହରଣ । ମୋତେ ଅବଗତ କରାଯାଇଛି କି , ଲୋକ ମାନେ ବହୁତ ଦୂରରୁ ସେଲଫି ନେବା ପାଇଁ ଆସୁଛନ୍ତି । ସଂପୂର୍ଣ୍ଣ ଭାବେ ସାମାଜିକ ଗଣମାଧ୍ୟମରେ ବନାରସ ନିଜର ପ୍ରାଧାନ୍ୟ ବିସ୍ତାର କରିଛି । ଏହି ସଡ଼କ ପ୍ରାଧାନ୍ୟ ବିସ୍ତାର କରିଛି । ଏବେ ହେଉଛି ଉତ୍ସବର ସମୟ । ଆପଣ ମାନଙ୍କ ମଧ୍ୟରୁ ଯିଏ ମଧ୍ୟ ଏଥର ଉଡ଼ାଜାହାଜରେ ଘରକୁ ଆସିଥିବେ , ସେ ବାବତପୁର ବିମାନବନ୍ଦରରୁ ବାହାରି ପରେ ହିଁ ଗର୍ବରେ ଫୁଲି ଉଠିଥିବେ । ମୋତେ ଅବଗତ କରାଯାଇଛି କି କିଛି ଦିନ ପାଇଁ ବାହାରକୁ ଯାଇଥିବା ଲୋକମାନେ , ଏବେ ଯେତେବେଳେ ସହର ମଧ୍ୟକୁ ଫେରି ଆସୁଛନ୍ତି ତ ସେମାନଙ୍କୁ ବିଶ୍ୱାସ ହିଁ ହେଉ ନାହିଁ କି ସେମାନେ ସେହି ହରହୁଆ ଏବଂ ତରନା-ଶିବପୁରର ରାସ୍ତା ମଧ୍ୟ ଦେଇ ଆସୁଛନ୍ତି । ଆପଣ ମାନେ ମଧ୍ୟ ସେହି ଦିନକୁ ମନେ ପକାନ୍ତୁ , ଯେତେବେଳେ ଏହି ରାସ୍ତାରେ ଭିଡ଼ କାରଣରୁ ଆପଣଙ୍କର ବିମାନ ଚାଲି ଯାଉଥିଲା , ବିମାନବନ୍ଦରରେ ପର୍ଯ୍ୟନ୍ତ ପହଞ୍ଚିବା ପାଇଁ କେତେ ଘଣ୍ଟା ଆଗରୁ ଘରୁ ବାହାରିବାକୁ ପଡ଼ୁଥିଲା । ସଡ଼କରେ ଖାଲଖମା ଆପଣମାନଙ୍କୁ କନ୍ଦେଇ ଦେଉଥିଲେ । ଏବେ ଏ ପରିସ୍ଥିତି ବଦଳି ଯାଇଛି ।


    ସାଥୀଗଣ , 880 କୋଟି ଟଙ୍କାରୁ ଅଧିକ ବ୍ୟୟରେ ବାବତପୁର ବିମାନବନ୍ଦରକୁ ସହର ସହିତ ସଂଯୋଗ କରୁଥିବା ସଡ଼କର ନା କେବଳ ପ୍ରଶସ୍ତ କରାଯାଇଛି - 4 ଲେନ୍ ବିଶିଷ୍ଟ ହୋଇ ଯାଇଛି , ବରଂ ଦେଶ ବିଦେଶର ପର୍ଯ୍ୟଟକ ମାନଙ୍କୁ ନିଜ ଆଡ଼କୁ ଆକର୍ଷିତ କରିବାକୁ ଲାଗିଛି । ଏହି ସଡ଼କ ଦ୍ୱାରା କାଶୀବାସୀଙ୍କର , ଏଠାକୁ ଆସୁଥିବା ପର୍ଯ୍ୟଟକ ମାନଙ୍କର ସମୟ ତ ବଞ୍ଚିବ ହିଁ , ଜୈନପୁର , ସୁଲତାନପୁର ଏବଂ ଲକ୍ଷ୍ନୌ ପର୍ଯ୍ୟନ୍ତର ଯାତ୍ରା ମଧ୍ୟ ସୁଗମ ହୋଇଯିବ । ସହରର ରିଙ୍ଗ ରୋଡ଼୍ ର ପ୍ରଥମ ପର୍ଯ୍ୟାୟ ମଧ୍ୟ ଆଜି କାଶୀ ବାସୀଙ୍କୁ ସମର୍ପିତ କରା ଯାଇଛି । ପ୍ରାୟ 760 କୋଟି ଟଙ୍କା ବ୍ୟୟରେ ନିର୍ମାଣ କରାଯାଇଥିବା ଏହି ସଡ଼କ ଦ୍ୱାରା ଗୋରଖପୁର , ଲକ୍ଷ୍ନୌ , ଆଜମଗଡ଼ ଏବଂ ଅଯୋଧ୍ୟା ଆଡ଼କୁ ଯାଆସ କରୁଥିବା ଯାନବାହାନକୁ ସହର ମଧ୍ୟକୁ ଯିବାର ଆବଶ୍ୟକତା ପଡ଼ିବ ନାହିଁ ।


    ସାଥୀଗଣ , ସଡ଼କର ଏହି ଦୁଇଟି ପ୍ରକଳ୍ପ , ବନାରସ ସହରର ଦଶ ବର୍ଷ ତଳର ଦାବୀ ରହିଥିଲା । ପ୍ରଧାନମନ୍ତ୍ରୀ ହେବାର 6 ମାସ ମଧ୍ୟରେ ହିଁ ମୁଁ ଏହି ଦୁଇଟି ଯାକ ପ୍ରକଳ୍ପକୁ ଦ୍ରୁତ ଗତିରେ ସଂପୂର୍ଣ୍ଣ କରିବାର ପ୍ରୟାସ କରିଥିଲି । ଆପଣ ମାନଙ୍କ ସହଯୋଗ ଦ୍ୱାରା ହିଁ ଏହି ଦୁଇଟି ପ୍ରକଳ୍ପ ସଂପୂର୍ଣ୍ଣ ହୋଇଛି । ଏବେ ରିଙ୍ଗ - ରୋଡ଼ର ଦ୍ୱିତୀୟ ପର୍ଯ୍ୟାୟର କାମ ମଧ୍ୟ ଦ୍ରୁତ ଗତିରେ ଚାଲୁ ରହିଛି । ତାହାକୁ ମଧ୍ୟ ଶୀଘ୍ର ସଂପୂର୍ଣ୍ଣ କରାଯିବ ।


    ଏହି ପ୍ରକଳ୍ପ ଗୁଡ଼ିକ ଦ୍ୱାରା ଯେଉଁଠି ଗୋଟିଏ ପଟେ ବନାରସ ସହରରେ ଭିଡ଼ ଜନିତ ସମସ୍ୟା ଦୂର ହେବ , ସେଠି ପ୍ରଦୂଷଣ ମଧ୍ୟ ହ୍ରାସ ପାଇବ ଏବଂ ଆପଣ ମାନଙ୍କର ସମୟ ମଧ୍ୟ ବଞ୍ଚିବ । ଏହାଦ୍ୱାରା ପର୍ଯ୍ୟଟକମାନଙ୍କୁ ସାରନାଥ ଯିବା ମଧ୍ୟ ସହଜ ହୋଇଯିବ । ରାମନଗରରେ ଯେଉଁ ହେଲିପୋର୍ଟ ହେବାକୁ ଅଛି , ଯାହାର ଶିଳାନ୍ୟାସ କିଛି ସମୟ ପୂର୍ବରୁ ହୋଇଛି , ତାହାଦ୍ୱାରା ମଧ୍ୟ ଏଠାକାର ପର୍ଯ୍ୟଟନକୁ ବିଶେଷ ଲାଭ ମିଳିବାକୁ ଯାଉଛି ।


    ସାଥୀଗଣ , ଯୋଗାଯୋଗ ଦ୍ୱାରା ପର୍ଯ୍ୟଟନ ଏବଂ ରୋଜଗାର ତ ବୃଦ୍ଧି ହୋଇଥାଏ , ଦେଶ ପ୍ରତି ବିଶ୍ୱାସ , ସରକାରୀ କଳ ପ୍ରତି ଭରସା , ତାହା ମଧ୍ୟ ବହୁତ ବଢ଼ି ଯାଇଥାଏ । ଆଜି ହିଁ ବନାରସରେ ଯେତିକି ପ୍ରକଳ୍ପର ଲୋକାର୍ପଣ ଏବଂ ଶିଳାନ୍ୟାସ ହୋଇଛି । ତାହାଦ୍ୱାରା ମଧ୍ୟ ଏଠାକାର ଯୁବକମାନଙ୍କ ପାଇଁ ରୋଜଗାରର ଅନେକ ନୂତନ ଅବସର ଖୋଲିଛି ।


    ଭାଇ ଓ ଭଉଣୀ ମାନେ , ଭାଜପାର ସରକାରମାନଙ୍କ ପାଇଁ , ଭାଜପାର ନେତୃତ୍ୱରେ ଚାଲୁଥିବା ସରକାରମାନଙ୍କ ପାଇଁ ଦେଶ ଏବଂ ଦେଶବାସୀଙ୍କ ବିକାଶ ହେଉ ଏହା ହେଉଛି ଆମ ପାଇଁ ସବୁକିଛି । ଏବେ ଦେଶ କେବଳ ଏବଂ କେବଳ ବିକାଶର ରାଜନୀତି ଚାହୁଁଛି । ଜନତା ନିଜର ନିଷ୍ପତ୍ତି ବିକାଶକୁ ଦେଖିକରି ହିଁ କରୁଛନ୍ତି , ଭୋଟବ୍ୟାଙ୍କର ରାଜନୀତିକୁ ଦେଖି କରୁନାହାଁନ୍ତି ।


    ବିଗତ ଚାରି ବର୍ଷ ମଧ୍ୟରେ କେତେ ଦ୍ରୁତ ଗତିରେ ଆଧୁନିକ ଭିତ୍ତିଭୂମିର ବିକାଶ ହୋଇଛି , ତାହା ଏବେ ସ୍ପଷ୍ଟ ଭାବେ ଦୃଷ୍ଟିଗୋଚର ହେଉଛି । ଦୁର୍ଗମ ସ୍ଥାନ ମାନଙ୍କରେ ନୂଆ-ନୂଆ ବିମାନବନ୍ଦର , ଆଦିବାସୀ କ୍ଷେତ୍ର , ଉତ୍ତର-ପୂର୍ବର ଦୂର ଦୂରାନ୍ତର ଅଞ୍ଚଳରେ ପ୍ରଥମ ଥର ପାଇଁ ପହଞ୍ଚୁଥିବା ଟ୍ରେନ , ଗ୍ରାମୀଣ ସଡ଼କ ଏବଂ ରାଜକୀୟ ଜାତୀୟ ରାଜପଥ , ଏକ୍ସପ୍ରେସ୍ ୱେର ଜାଲ , ଏହା ଆମ ସରକାରଙ୍କର ପରିଚୟ ହୋଇ ଯାଇଛି ।


    ସାଥୀଗଣ , ଆମେ କେବଳ ସଂସାଧନର ବିକାଶ ଉପରେ ହିଁ ଗୁରୁତ୍ୱ ଦେଇ ନାହୁଁ , ବରଂ ସାଧାରଣ ମାନବର ଛୋଟ-ଛୋଟ ଆବଶ୍ୟକତା , ଯେପରି କି ସ୍ୱଚ୍ଛତା ଏବଂ ସ୍ୱାସ୍ଥ୍ୟ ଉପରେ ମଧ୍ୟ ଗୁରୁତ୍ୱର ସହିତ କାମ କରିଛୁ । ଗ୍ରାମୀଣ ସ୍ୱଚ୍ଛତାର ଯେଉଁ ବ୍ୟପକତା 2014ରେ ଆମେ ଆସିବା ପୂର୍ବରୁ 40 ପ୍ରତିଶତରୁ କମ୍ ଥିଲା , ତାହା ଏବେ 95 ପ୍ରତିଶତରୁ ଅଧିକ ହୋଇ ସାରିଛି । ଆୟୁଷ୍ମାନ ଭାରତ ଯୋଜନା କାରଣରୁ , ଗରିବରୁ ଗରିବ ବ୍ୟକ୍ତିର , ଜଟିଳ ଭାବେ ରୋଗଗ୍ରସ୍ତ ପରିସ୍ଥିତିରେ ହାସପାତାଳରେ ଚିକିତ୍ସା ସୁନିଶ୍ଚିତ ହୋଇଛି । ଏହି ଯୋଜନା ମାଧ୍ୟମରେ ଏ ପର୍ଯ୍ୟନ୍ତ 2 ଲକ୍ଷରୁ ଅଧିକ ଗରିବଙ୍କୁ ମାଗଣାରେ ଚିକିତ୍ସା ମିଳିଛି । ଆଉ ଯୋଜନାକୁ ଏବେ 40 ଦିନରୁ ଅଧିକ ସମୟ ହୋଇ ନାହିଁ ।


    ସାଥୀଗଣ , ଆମେ କେବଳ ମନୁଷ୍ୟଙ୍କର ସ୍ୱାସ୍ଥ୍ୟର ହିଁ ଚିନ୍ତା କରି ନାହୁଁ ବରଂ ଆମର ଜୀବନ ଧାରା , ଆମର ନଦୀ ଗୁଡ଼ିକୁ ମଧ୍ୟ ସୁସ୍ଥ ରଖିବାର ସଂକଳ୍ପ ନେଇଛୁ । ଏହି ଭାବନାର ସହିତ ମାଆ ଗଙ୍ଗାଙ୍କୁ ସଫା ସୁତୁରା ରଖିବା ପାଇଁ ଚାଲୁ ରହିଥିବା ମିଶନ ନମାମୀ ଗଙ୍ଗେ ଆଜି ନୂତନ ସ୍ତରରେ ଯାଇ ପହଞ୍ଚିଛି ।


    ଗଙ୍ଗା ମାତାଙ୍କ ସହିତ ମିଶୁଥିବା ମଇଳା ପାଣିର ବିଶୋଧନ ପାଇଁ 4 ଶହ କୋଟିରୁ ଅଧିକର ୪ ପ୍ରକଳ୍ପର ଲୋକାର୍ପଣ ଏବଂ ଶିଳାନ୍ୟାସ ଏବେ କିଛି ସମୟ ପୂର୍ବରୁ ମୋତେ କରିବାର ସୌଭାଗ୍ୟ ମିଳିଛି । ଦୀନାପୁରରେ ପରିମଳ ପରିଚାଳନା ସହିତ ଜଡ଼ିତ ତିନୋଟି ପ୍ଳାଣ୍ଟ ଆଗାମୀ ଅନେକ ବର୍ଷ ପର୍ଯ୍ୟନ୍ତ ସହରର ଆବର୍ଜନାକୁ ମାଆ ଗଙ୍ଗାଙ୍କ ସହିତ ମିଶିବାକୁ ଦେବାଠାରୁ ରକ୍ଷା କରିବାକୁ ଯାଉଛି । ସେଠାରେ ରାମନଗରର ପ୍ଳାଣ୍ଟ ମଧ୍ୟ ଶୀଘ୍ର ମାଆ ଗଙ୍ଗାଙ୍କ ସେବା ପାଇଁ ପ୍ରସ୍ତୁତ ହୋଇ ଯିବ ।


    ସାଥୀଗଣ , ଆମ ସରକାର ମାଆ ଗଙ୍ଗାଙ୍କ ଅର୍ଥ ପାଣିରେ ବୁହାଇ ଦେଉ ନାହାନ୍ତି ବରଂ ଗଙ୍ଗାକୁ ଯେଉଁ ଅପରିଷ୍କାର ପାଣି ଆସୁଛି ତାକୁ ପରିଷ୍କାର କରିବାରେ ଲାଗିଛନ୍ତି । ନମାମୀ ଗଙ୍ଗେ ମିଶନ ଅଧୀନରେ ଏ ପର୍ଯ୍ୟନ୍ତ 23 ହଜାର କୋଟି ଟଙ୍କାର ପ୍ରକଳ୍ପକୁ ମଞ୍ଜୁରି ଦିଆଯାଇ ସାରିଛି । 5 ହଜାର କୋଟି ଟଙ୍କାର ପ୍ରକଳ୍ପ ଉପରେ କାର୍ଯ୍ୟ ଚାଲୁ ରହିଛି । ଗଙ୍ଗାକୂଳରେ ଥିବା ପାଖାପାଖି ସମସ୍ତ ଗାଁ ଏବେ ଖୋଲା ମଳମୁକ୍ତ ଗାଁ ହୋଇଯାଇଛି । ଏହି ପ୍ରକଳ୍ପ ଗଙ୍ଗୋତ୍ରୀଠାରୁ ଆରମ୍ଭ କରି ଗଙ୍ଗାସାଗର ପର୍ଯ୍ୟନ୍ତ ଗଙ୍ଗାକୁ ଅବିରତ , ନିର୍ମଳ ରଖିବା ହେଉଛି ଆମ ସଂକଳ୍ପର ଏକ ଅଂଶ ।


    ଆଜି ଯଦି ଏହି ଅଭିଯାନ ଦ୍ରୁତ ଗତିରେ ଆଗକୁ ବଢ଼ୁଛି ତ , ଏହା ପଛରେ ଜନ ଭାଗିଦାରୀ ହିଁ ରହିଛି , ନଦୀ ଗୁଡିକ ପ୍ରତି ପ୍ରତ୍ୟେକ ନାଗରିକଙ୍କ ମନରେ ଜାଗ୍ରତ ହୋଇଥିବା ଦାୟିତ୍ୱର ଭାବନା ଯୋଗୁଁ ହୋଇଛି । ନଚେତ ମା ଗଙ୍ଗାର ସଫାଇ ନାମରେ କିଭଳି ପୂର୍ବ ସରକାର ହଜାର ହଜାର କୋଟି ଟଙ୍କା ପାଣିରେ ବୁହାଇ ଦେଇଥିଲେ , ଏହା ଆମେ ଭଲ ଭାବେ ଜାଣିଛେ ।


    ସାଥୀଗଣ , ଆଜି ଏଠାରେ ବାରଣାସୀର କିଛି ଅଞ୍ଚଳରେ ହୋଇଥିବା ବିଜୁଳି ସଂସ୍କାର କାର୍ଯ୍ୟର ମଧ୍ୟ ଲୋକାର୍ପଣ କରାଯାଇଛି । ପୁରୁଣା କାଶୀ ବ୍ୟତୀତ ଆହୁରି କିଛି କ୍ଷେତ୍ରରେ ଆଇପିଡିଏସ ଯୋଜନା ଅଧୀନରେ କାର୍ଯ୍ୟ ସମ୍ପନ୍ନ ହୋଇଛି । ବିଜୁଳି ତାରର ଯେଉଁ ଜାଲ ଲଟକି ରହୁଥିଲା , ତାହା ଏବେ ଭୂତଳ ବ୍ୟବସ୍ଥା ମାଧ୍ୟମରେ କରାଯାଇଛି । ଏହା ମଧ୍ୟ ଭବ୍ୟ କାଶୀ ପ୍ରତି ଆମ ସ୍ୱପ୍ନ ସାକାର କରିବା ଦିଗରେ ହେଉଛି ଆଉ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ । ଆଗାମୀ ଦିନରେ ସହରର ଅନ୍ୟ ଅଞ୍ଚଳକୁ ମଧ୍ୟ ଏହି କାର୍ଯ୍ୟକୁ ସମ୍ପ୍ରସାରଣ କରିଦିଆଯିବ ।


    ସାଥୀଗଣ , ଆପଣଙ୍କ ପ୍ରୟାସ ଏବଂ ପ୍ରେରଣା ଯୋଗୁଁ ଆଜି ଚିର ପୁରାତନ କାଶୀର ନୂତନ ଛବି ଦେଶ-ଦୁନିଆ ସାମ୍ନାକୁ ଆସିବାରେ ଲାଗିଛି । ଏବେ ଆମେ ଏହାକୁ ରକ୍ଷଣାବେକ୍ଷଣ କରି ସୁରକ୍ଷିତ କରି ରଖିବାର ଅଛି , ଫଳରେ ଆମର ଏହି ଗୌରବଶାଳୀ ସହରର ଗୌରବଗାନ ସାରା ଦୁନିଆରେ ହେଉ ଥାଉ ।


    ଆସନ୍ତା ବର୍ଷ ଜାନୁଆରୀରେ ପ୍ରବାସୀ ଭାରତୀୟ ଦିବସ ମଧ୍ୟ କାଶୀର ପବିତ୍ର ଭୂମିରେ ଅନୁଷ୍ଠିତ ହେବାକୁ ଯାଉଛି । ଏହି ଆୟୋଜନ ପାଇଁ ମୁଁ ମଧ୍ୟ ଆପଣମାନଙ୍କ ଭଳି ମଧ୍ୟ ଦେଶ ଦୁନିଆରୁ ଆସୁଥିବା ଲୋକଙ୍କୁ ସ୍ୱାଗତ କରିବା ପାଇଁ ବାରଣାସୀରେ ଉପସ୍ଥିତ ରହିବି । ସେହି ସମୟରେ ପ୍ରୟାଗରାଜରେ ଅର୍ଦ୍ଧକୁମ୍ଭ ମଧ୍ୟ ଆୟୋଜନ ହେଉଛି । ସେଠାରୁ ମଧ୍ୟ ଅନେକ ଲୋକ ବାରଣାସୀ ଆସିବେ ।


    ଆମ ସମସ୍ତଙ୍କ ଇଚ୍ଛା କି ଦୁନିଆର ସବୁଠାରୁ ପ୍ରାଚୀନ ସହରର ଗାରିମା ଏବଂ ସବୁଠାରୁ ଭଲ ସୁବିଧାର ଏପରି ସଙ୍ଗମ ହେବ କି କାଶୀର ସ୍ମୃତି , ଏଠାକୁ ଆସୁଥିବା ଲୋକଙ୍କ ଜୀବନରେ ସ୍ମରଣୀୟ ହୋଇରହିଯାଉ , ସେମାନେ ବାରମ୍ବାର ଏଠାକୁ ଆସନ୍ତୁ ଏପରି ବାତାବରଣ ସବୁବେଳେ ସୃଷ୍ଟି ହେଉ ।


    ଶେଷରେ ପୁଣି ଥରେ ଆପଣ ସମସ୍ତଙ୍କୁ ଏହି ସମସ୍ତ ସୁବିଧାଗୁଡିକ ପାଇଁ , ବିକାଶର ନୂଆ-ନୂଆ ପ୍ରକଳ୍ପ ପାଇଁ ଅନେକ-ଅନେକ ଶୁଭେଚ୍ଛା ଜଣାଉଛି , ଶୁଭକାମନା ଜଣାଉଛି । ଆପଣ ସମସ୍ତଙ୍କୁ , ପୂର୍ବାଞ୍ଚଳ ଏବଂ ପୂର୍ବ ଭାରତର ମୋର ସାଥୀମାନଙ୍କୁ ଛଠ୍ ପୂଜା ଅବସରରେ ପୁଣି ଥରେ ବହୁତ ବହୁତ ଶୁଭକାମନା ଜଣାଉଛି ।


    ଜୟ ଚ୍ଛଠି ମଆ !!!


    ହର ହର ମହାଦେବ!


    ***************

    
    
    (Release ID: 1552664) Visitor Counter : 22