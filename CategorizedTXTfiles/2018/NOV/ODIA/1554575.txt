      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆର୍ଜେଣ୍ଟିନାରେ ‘ଶାନ୍ତି ପାଇଁ ଯୋଗ’ କାର୍ଯ୍ୟକ୍ରମରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 29 NOV 2018 8:31PM by PIB Bhubaneshwar


    ଆର୍ଜେଣ୍ଟିନାର ସମର୍ପିତ ଯୋଗ-ସାଧକ , ଭାରତ ଏବଂ ଭାରତୀୟ ସଂସ୍କୃତି ପ୍ରତି ଅଗାଧ ସ୍ନେହ ରଖୁଥିବା ଆର୍ଜେଣ୍ଟିନାର ଜନସାଧାରଣ , ଆର୍ଜେଣ୍ଟିନାରେ ରହୁଥିବା ଭାରତୀୟ ଭଉଣୀ ଓ ଭାଇ ମାନେ , ଆର୍ଟ ଅଫ୍ ଲିଭିଂର କାର୍ଯ୍ୟକର୍ତ୍ତା ଏବଂ ସଦସ୍ୟବୃନ୍ଦ ,


    ନମସ୍କାର!


    ବୁଏନ୍ସ ତାର୍ଦେର୍ସ । ବୁଏନ୍ସ ଏୟାର୍ସରେ ସକାଳ , ଦିନ ଏବଂ ସନ୍ଧ୍ୟା ବୁଏନ୍ସ , ଅର୍ଥାତ୍ ସକାଳଟି ହେଉଛି ସ୍ୱାଭାବିକ । ମହର୍ଷି ପତଞ୍ଜଳୀଙ୍କ ପରମ୍ପରା ସହିତ ଜଡ଼ିତ ଆପଣମାନଙ୍କୁ ସମସ୍ତଙ୍କୁ , ଶହେ ପଚିଶ କୋଟି ଭାରତୀୟଙ୍କ ତରଫରୁ ମୋର ବହୁତ ବହୁତ ଅଭିନନ୍ଦନ । ମୁଁ ଆର୍ଟ ଅଫ୍ ଲିଭିଂର ସଦସ୍ୟମାନଙ୍କୁ ଆଉ ଆପଣମାନଙ୍କୁ ସମସ୍ତଙ୍କୁ ଏହି ଭବ୍ୟ ଆୟୋଜନ ପାଇଁ ହୃଦୟ ପୂର୍ବକ ଅଭିନନ୍ଦନ ଜଣାଉଛି ।


    ସାଥୀଗଣ ,


    ମୁଁ 24 ଘଂଟାରୁ ମଧ୍ୟ ଅଧିକ ସମୟରେ 15 ହଜାର କିଲୋମିଟରରୁ ଅଧିକ ପଥ ଅତିକ୍ରମ କରି କିଛି ସମୟ ପୂର୍ବରୁ ହିଁ ବୁଏନ୍ସ ଏୟାର୍ସରେ ପହଂଚିଛି । କିନ୍ତୁ ଆପଣମାନଙ୍କର ଉତ୍ସାହ ଏବଂ ଭଲ ପାଇବା ଦେଖି ମୋତେ ଏହା ଆଦୌ ଲାଗିଲା ନାହିଁ କି ମୁଁ କେଉଁଠି ଭାରତ ବାହାରେ ଅଛି । ଏଠାକାର ବହୁତ ଲୋକ , ବଡ କୁଶଳତା ଏବଂ ଆଦରର ସହିତ ସୂର୍ଯ୍ୟ ନମସ୍କାର କରୁଥିଲେ । ଆର୍ଜେଣ୍ଟିନାର ଏହି ରୂପେଲୀ ସନ୍ଧ୍ୟାକାଳରେ ଆପଣମାନଙ୍କର ଯୋଗସାଧନା ମୋତେ ଉତ୍ଫୁଲ୍ଲିତ କରିଦେଲା ଏବଂ ଉତ୍ସାହରେ ଭରିଦେଲା ।


    ସାଥୀଗଣ ,


    ଆଜିର କାର୍ଯ୍ୟକ୍ରମର ନାମ ହେଉଛି ‘ ଯୋଗ ଫର୍ ପିସ୍ ’ ଅର୍ଥାତ ‘ ଶାନ୍ତି ପାଇଁ ଯୋଗ ’ । ଯୋଗର କୌଣସି କାର୍ଯ୍ୟକ୍ରମର ଏହାଠାରୁ ଭଲ ନାମ ଖୋଜି ପାଇବା ହେଉଛି କଷ୍ଟକର । ଯୋଗ ଦ୍ୱାରା ଆମକୁ ଶରୀର ଏବଂ ମନ ଦୁଇଟି ଯାକୁ ସ୍ୱାସ୍ଥ୍ୟ ମିଳିଥାଏ । ଯୋଗ ଆମ ଶରୀରକୁ ଶକ୍ତି ଦେଇଥାଏ ଏବଂ ମନକୁ ଶାନ୍ତି ମିଳିଥାଏ । ଯେତେବେଳେ ବ୍ୟକ୍ତିର ମନରେ ଶାନ୍ତି ଥିବ , ସେତିକି ବେଳେ ହିଁ ପରିବାରରେ , ସମାଜରେ , ଦେଶରେ ଏବଂ ବିଶ୍ୱରେ ମଧ୍ୟ ଶାନ୍ତି ରହିଥିବ । ସ୍ୱାସ୍ଥ୍ୟ , ସନ୍ତୁଳନ ଏବଂ ଶାନ୍ତି ପାଇଁ ଦୁନିଆକୁ ଯୋଗ ହେଉଛି ଭାରତର ଉପହାର । 21 ଜୁନରେ ଅନ୍ତରାଷ୍ଟ୍ରୀୟ ଯୋଗ ଦିବସ ଏହି ମୂଲ୍ୟଗୁଡ଼ିକ ପ୍ରତି ଆର୍ଜେଣ୍ଟିନା ସମେତ ସଂପୂର୍ଣ୍ଣ ଦୁନିଆର ପ୍ରତିବଦ୍ଧତାକୁ ଦର୍ଶାଇ ଥାଏ । ସର୍ବେ ଭବନ୍ତୁ ସୁଖିନଃ ଏବଂ ବସୁଧୈବ କୁଟୁମ୍ବକମ୍ ଏହି ଭାରତୀୟ ଦର୍ଶନର ଏହା ହେଉଛି ବ୍ୟବହାରିକ ଅଭିବ୍ୟକ୍ତି । ଏହା ମୁଁ ଜାଣି ଖୁସି ଯେ ଏ ବର୍ଷ ବୁଏନ୍ସ ଏୟାର୍ସରେ ମଧ୍ୟ ଯୋଗ ଦିବସରେ 10ହଜାର ଲୋକ ଅଂଶଗ୍ରହଣ କରିଥିଲେ ।


    ସାଥୀଗଣ ,


    ଯୋଗର ଅର୍ଥ ହେଉଛି ଯୋଡ଼ିବା । ଏହା ଆମକୁ ସୁସ୍ଥ ରହିବା ସହିତ ଯୋଡ଼ିଥାଏ । ଖୁସି ରହିବା ସହିତ ଯୋଡ଼ିଥାଏ । ଆଉ ଆଜି , ଭାରତ ଏବଂ ଆର୍ଜେଣ୍ଟିନା ମଧ୍ୟରେ ହଜାର ହଜାର କିଲୋମିଟରର ଦୂରତାକୁ ଯୋଗ ହ୍ରାସ କରି ଦେଇଛି ଆଉ ଆମର ଦୁଇ ଦେଶକୁ , ଆମର ଲୋକମାନଙ୍କୁ ଯୋଡ଼ି ରଖିଛି । ଆମକୁ ଏକ ଆତ୍ମୀୟ ସମ୍ବନ୍ଧ ସହିତ ବାନ୍ଧି ରଖୁଛି । । ଭାରତ ଏବଂ ଆର୍ଜେଣ୍ଟିନା ମଧ୍ୟରେ 15 ହଜାର କିଲୋମିଟରର ଦୂରତା ରହିଛି । ଆମ ଦୁଇ ଦେଶ ମଧ୍ୟରେ ଦୁଇଟି ବିଶାଳ ମହାସାଗର ଏବଂ ମହାଦ୍ୱୀପ ରହିଛି । ଦୁଇ ଦେଶର ସମୟ ମଧ୍ୟରେ 8 ଘଂଟା ଏବଂ ତିରିଶ ମିନିଟ ସମୟ ବ୍ୟବଧାନ ରହିଛି । ଅର୍ଥାତ ଏବେ ଆପଣଙ୍କର ଏଠି ସନ୍ଧ୍ୟା , କିନ୍ତୁ ଭାରତରେ ଲୋକେ ବ୍ରାହ୍ମ ମୁହୂର୍ତ୍ତର ସାଧନାକୁ ଆରମ୍ଭ କରିବାକୁ ଯାଉଥିବେ ।


    କିନ୍ତୁ ଆପଣମାନଙ୍କର ଯୋଗାଭ୍ୟାସ ଦେଖାଇ ଦେଇଛି କି ଭାରତ ଏବଂ ଆର୍ଜେଣ୍ଟିନା ମଧ୍ୟରେ ଜଣଙ୍କର ଅନ୍ୟଜଣଙ୍କ ସଂସ୍କୃତି ପ୍ରତି ଆଦର ଭାବନା ସମ୍ମୁଖରେ ହଜାର ହଜାର କିଲୋମିଟରର ଦୂରତା ହେଉଛି କେବଳ ଗୋଟିଏ ସଂଖ୍ୟା ମାତ୍ର । ଆର୍ଜେଣ୍ଟିନାକୁ ଭାରତର ଦର୍ଶନ , କଳା , ସଙ୍ଗୀତ ଏବଂ ନୃତ୍ୟରେ ରୁଚି ରହିଛି , ତ ଭାରତରେ ଆର୍ଜେଣ୍ଟିନାର ଫୁଟବଲ ଷ୍ଟାର୍ ମାନଙ୍କର ଲକ୍ଷ ଲକ୍ଷ ପ୍ରଶଂସକ ରହିଛନ୍ତି । ମାରାଡୋନାଙ୍କ ନାମ ତ ଆମ ଦେଶର କଥା ଏବଂ ଲୋକକଥାରେ ମଧ୍ୟ ଆସି ଯାଇଛି , ତେଣୁ ଶୁଣିବାକୁ ମିଳିଥାଏ ।


    ଏବେ ଭାରତର ଗୋଟିଏ ରାଜ୍ୟ ଓଡ଼ିଶାରେ ହକି ବିଶ୍ୱ କପ୍ ଚାଲିଛି ଯେଉଁ କାରଣରୁ ଭାରତରେ ଖୁବ୍ ଉତ୍ସାହ ଦେଖାଯାଉଛି । ଆଜି ହିଁ ଆର୍ଜେଣ୍ଟିନା ହକି ବିଶ୍ୱ କପ୍ ମ୍ୟାଚରେ ନିଜର ପ୍ରଥମ ଖେଳ ଜିତିଲା । ମୁଁ ଶୁଣିଲି ଯେ ମୁକାବିଲା ଖୁବ୍ ରୋମାଂଚକର ଥିଲା । ମୁଁ ଆର୍ଜେଣ୍ଟିନାର ହକି ଟିମ୍ କୁ ସେମାନଙ୍କ ମ୍ୟାଚ ଗୁଡ଼ିକ ପାଇଁ ଶୁଭକାମନା ଜଣାଉଛି ।


    ଭାରତ ଏବଂ ଆର୍ଜେଣ୍ଟିନାର ଲୋକମାନଙ୍କର ସ୍ୱପ୍ନ ଏବଂ ଆଶା ଗୁଡ଼ିକ ହେଉଛି ସମାନ । ଦୁଇ ଦେଶ ମଧ୍ୟରେ ସମ୍ବନ୍ଧ ସୌହାର୍ଦ୍ଦ୍ୟଭରା ଏବଂ ମୈତ୍ରୀପୂର୍ଣ୍ଣ । ଆମେ ଦୁହେଁ ହେଉଛେ ବିକାଶଶୀଳ ଏବଂ ଲୋକତାନ୍ତ୍ରିକ , ଆଉ ଆମର ସହଯୋଗ ଭିତ୍ତିକ ମୂଲ୍ୟବୋଧ ରହିଛି । ଦୁହିଁଙ୍କୁ ବିଶ୍ୱରେ ଜଣଙ୍କୁ ଅନ୍ୟଜଣଙ୍କ ଭୂମିକା ଏବଂ ପ୍ରଭାବ ଦ୍ୱାରା ସାହାଯ୍ୟ ମିଳୁଛି ।


    ଆଜି ଯେତେବେଳେ ଭାରତର ମିତ୍ର ଦେଶ ଆର୍ଜେଣ୍ଟିନା ଜି-20 ଶିଖର ସମ୍ମିଳନୀର ଆୟୋଜନ କରୁଛି , ତ ଏହା ମଧ୍ୟ ହେଉଛି ଆମ ମାନଙ୍କ ପାଇଁ ଗୋଟିଏ ଖୁସି ଏବଂ ଗର୍ବର ବିଷୟ । ଏହି ସମ୍ମିଳନୀରେ ଯେଉଁ ପ୍ରସଙ୍ଗ ଉପରେ ଅଲୋଚନା ହେବ , ଯେପରି ବିଶ୍ୱ ଅର୍ଥବ୍ୟବସ୍ଥା , ନିରନ୍ତର ବିକାଶ , ଜଳବାୟୁ ପରିବର୍ତ୍ତନ , ପଳାତକ ଆର୍ଥିକ ଅପରାଧୀ , ସେମାନଙ୍କ ସହିତ କେବଳ ଭାରତ ଅଥବା ଆର୍ଜେଣ୍ଟିନା ହିଁ ନୁହେଁ , ସମଗ୍ର ବିଶ୍ୱର ହିତ ଜଡ଼ିତ ହୋଇ ରହିଛି ।


    ଆମ ଦୁଇ ଦେଶ ମଧ୍ୟରେ ପରସ୍ପର ସହଯୋଗର ଅପାର ସମ୍ଭାବନା ରହିଛି । ବ୍ୟବସାୟ , ଔଷଧ , ତୈଳ ଏବଂ ଗ୍ୟାସ ଆଇଟି ଏବଂ ମହାକାଶ , ଭଳି ଅନେକ କ୍ଷେତ୍ର ରହିଛି ଯେଉଁଠାରେ ଆମେ ଜଣେ ଅନ୍ୟଜଣଙ୍କର କ୍ଷମତାର ପରସ୍ପର ସହଯୋଗ ମଧ୍ୟରେ ଲାଭ ଉଠାଇ ପାରିବା ।


    ଭାରତ ଏବଂ ଆର୍ଜେଣ୍ଟିନାର ସହଯୋଗ ଜଳ , ସ୍ଥଳ ଏବଂ ଆକାଶ ପ୍ରତ୍ୟେକ କ୍ଷେତ୍ରରେ ଏକ ନୂତନ ଭାଗୀଦାରୀ ଏବଂ ସୁନେଲୀ ଭବିଷ୍ୟତ ସୃଷ୍ଟି କରି ପାରିବ । ଏହି ସମ୍ବନ୍ଧକୁ ନୂତନ ଶିଖରକୁ ନେଇ ଯିବା ପାଇଁ ଆପଣ ସମସ୍ତଙ୍କର ମହତ୍ୱପୂର୍ଣ୍ଣ ଭୂମିକା ରହିଛି । ଆପଣ ସମସ୍ତେ ହେଉଛନ୍ତି ଭାରତର ରାଷ୍ଟ୍ରଦୂତ । ଆପଣମାନଙ୍କର ଯୋଗଦାନ ହେଉଛି ସେହି ସେତୁ ଯାହା ଆମ ଦୁଇ ଦେଶକୁ ଯୋଡ଼ୁଛି । ଆଜି ଯୋଗ ଆମ ସମସ୍ତଙ୍କୁ ଏକାଠି କରିଛି । ମୁଁ ଚାହିଁବି କି ଏଭଳି ଅନେକ ସୁଯୋଗ ସୃଷ୍ଟି କରାଯାଉ ଯାହାଦ୍ୱାରା ଆମର ସମ୍ପର୍କ , ଆଲୋଚନା ଏବଂ ସହଯୋଗ ବୃଦ୍ଧି ପାଉ । ଆଉ ଭାରତ ଏବଂ ଆର୍ଜେଣ୍ଟିନାର ବିକାଶକୁ ଆହୁରି ଦ୍ରୁତ ଗତି ମିଳୁ । ଆତ୍ମୀୟତାର ଆହୁରି ମଧୁରତା ଗୋଳି ହୋଇଯାଉ ।


    ସାଥୀଗଣ ,


    ଆର୍ଜେଣ୍ଟିନାରେ ଭାରତୀୟମାନଙ୍କୁ ଏବଂ ଭାରତର ବନ୍ଧୁମାନଙ୍କୁ ମୁଁ ଭାରତକୁ ଆହୁରି ଅଧିକ ବିସ୍ତାର ଭାବେ ଜାଣିବା ପାଇଁ ଆମନ୍ତ୍ରଣ କରୁଛି । ଆର୍ଜେଣ୍ଟିନାରେ ରହୁଥିବା ଆପଣ ସମସ୍ତ ଭାରତୀୟମାନେ , ଜାନୁୟାରୀରେ କାଶୀରେ ହେଉଥିବା ପ୍ରବାସୀ ଭାରତୀୟ ଦିବସରେ ନିଶ୍ଚିତ ଭାବେ ଆସନ୍ତୁ ଆଉ ଆର୍ଜେଣ୍ଟିନାର ନିଜର ବନ୍ଧୁମାନଙ୍କୁ ମଧ୍ୟ ସାଙ୍ଗରେ ନେଇ ଆସନ୍ତୁ ।


    ଏ ସମୟ ମଧ୍ୟରେ ପ୍ରୟାଗରାଜରେ ମଧ୍ୟ ଅର୍ଦ୍ଧକୁମ୍ଭ ଚାଲୁଛି । ଏହି ଅଦ୍ଭୁତ ଅବସରର , ଭାରତର ସାଂସ୍କୃତିକ ସମୃଦ୍ଧିର , ପରିବର୍ତ୍ତିତ ଭାରତର , ନିଉ ଇଣ୍ଡିଆର ଦର୍ଶନ ମଧ୍ୟ ଆପଣମାନେ ସମସ୍ତେ କରି ପାରିବେ । ମୁଁ ଆପଣମାନଙ୍କ ନିକଟରେ କୃତଜ୍ଞ ଯେ ଆପଣମାନେ ମୋତେ ଭାରତର , ଯୋଗ ସମ୍ବନ୍ଧରେ କିଛି କଥା କହିବା ପାଇଁ ଅବସର ଦେଲେ । ମୁଁ ଆର୍ଟ ଅଫ୍ ଲିଭିଂକୁ ତାଙ୍କର ପ୍ରୟାସ ପାଇଁ ସାଧୁବାଦ ଦେବାକୁ ଚାହୁଁଛି ।


    ସୁଶ୍ରୀ ପାତ୍ରିସିୟା ସୋସାଙ୍କ ନିକଟରେ ମଧ୍ୟ କୃତଜ୍ଞ ଯେ ସେ ଯୋଗର ଏହି ସୁରମ୍ୟ ସନ୍ଧ୍ୟାକୁ ଆହୁରି ମଧ୍ୟ ସୁରମ୍ୟ କରି ଦେଲେ । ଆପଣ ଯୋଗ ସହିତ ଏହିଭଳି ଭାବେ ଯୋଡ଼ି ହୋଇ ରହନ୍ତୁ । ଯୋଗ ଦୁନିଆକୁ ଏହି ଭଳି ଭାବେ ଯୋଡ଼ି ରଖୁ । ଖୁସି ରହନ୍ତୁ , ଶାନ୍ତ ରହନ୍ତୁ , ସୁଖୀ ରହନ୍ତୁ ।


    ମୂଚାସ ଗ୍ରାସିୟାସ.


    ଧନ୍ୟବାଦ ।


    **********

    
    
    (Release ID: 1554575) Visitor Counter : 19