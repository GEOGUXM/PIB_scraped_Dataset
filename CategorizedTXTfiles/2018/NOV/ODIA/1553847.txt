      ପ୍ରତିରକ୍ଷା ମନ୍ତ୍ରଣାଳୟ

      2018 ନଭେମ୍ବର 26ରୁ 29 ପର୍ଯ୍ୟନ୍ତ ଋଷ ଗସ୍ତ କରିବେ ନୌସେନା ପ୍ରମୁଖ ଆଡମିରାଲ ସୁନୀଲ ଲାମ୍ବା
      Posted On: 25 NOV 2018 2:09PM by PIB Bhubaneshwar


    ଭାରତୀୟ ନୌସେନା ପ୍ରମୁଖ ଆଡମିରାଲ ସୁନୀଲ ଲାମ୍ବା 2018 ନଭେମ୍ବର 26ରୁ 28 ପର୍ଯ୍ୟନ୍ତ ଋଷ ଗସ୍ତ କରିବେ । ଏହି ଯାତ୍ରାର ଉଦ୍ଦେଶ୍ୟ ହେଉଛି ଋଷ ସହିତ ଦ୍ୱିପାକ୍ଷିକ ପ୍ରତିରକ୍ଷା ସମ୍ବନ୍ଧକୁ ସୁଦୃଢ଼ କରିବା ସହିତ ପ୍ରତିରକ୍ଷା ସହଯୋଗ କ୍ଷେତ୍ରରେ ନୂତନ ବିକଳ୍ପର ଅନୁସନ୍ଧାନ କରିବା ।


    ନୌସେନା ପ୍ରମୁଖ 2018 ନଭେମ୍ବର 26କୁ ସେଣ୍ଟ ପିଟର୍ସବର୍ଗରୁ ନିଜର ଅଧିକାରୀଙ୍କ ସହ ଯାତ୍ରାର ଶୁଭାରମ୍ଭ କରିବେ ଏବଂ ସେ ନିଜର ସମକକ୍ଷ ଋଷ ଫେଡେରେସନ ନୌସେନା ( RUFN )ର କମାଣ୍ଡର-ଇନ-ଚିଫ ଆଡମିରାଲ ଭ୍ଲାଦିମିର କୋରୋଲେବଙ୍କ ସହିତ ଦ୍ୱିପାକ୍ଷିକ ଚର୍ଚ୍ଚା କରିବେ । ଆଡମିରାଲ ଲାମ୍ବା ‘ ସିଜ ଅଫ ଲେନିନଗ୍ରେଦ ’ ର ପୀଡ଼ିତଙ୍କୁ ସମର୍ପିତ ପିସ୍କୋରେବ ମେମୋରିଆଲ କବରରେ ପୁଷ୍ପାଞ୍ଜଳି ପ୍ରଦାନ କରିବା ସହିତ ନାଖିମୋବ ନୌସେନା ସ୍କୁଲ ଏବଂ ଆଡମିରାଲଟି ସିପୟାର୍ଡକୁ ମଧ୍ୟ ଗସ୍ତ କରିବେ । ଆଡମିରାଲ ଲାମ୍ବା ମସ୍କୋରେ ଚିଫ ଅଫ ଜେନେରାଲ ଷ୍ଟାଫ ଏବଂ ଋଷର ପ୍ରଥମ ଉପ-ରକ୍ଷା ମନ୍ତ୍ରୀ , ଜେନେରାଲ ବିବି ଗ୍ୟାରସିମୋଭ ଏବଂ ଋଷର ସୈନ୍ୟ ବୈଷୟିକ ସହଯୋଗ ( FSMTC )ର ଫେଡେରାଲ ସର୍ଭିସର ନିର୍ଦ୍ଦେଶକ ଶ୍ରୀ ଦିମିତ୍ରୀ ସୁଗେବଙ୍କ ସହିତ ମଧ୍ୟ ବାର୍ତ୍ତାଳାପ କରିବେ । ଆଡମିରାଲ ଲାମ୍ବା ଋଷର ସଶସ୍ତ୍ର ବଳର ଜେନେରାଲ ଷ୍ଟାଫଙ୍କ ସୈନ୍ୟ ଏକାଡେମୀ ଗସ୍ତ କରିବେ ଏବଂ ‘ ସାମୁଦ୍ରିକ ସୁରକ୍ଷା ନେଇ ଭାରତୀୟ ନୌସେନାର ପରିପ୍ରେକ୍ଷ ’ ଉପରେ ବିଚାର ବିମର୍ଶ କରିବେ ।


    ଭାରତୀୟ ନୌସେନା ଅନେକ ମଞ୍ଚରେ ଋଷ ନୌସେନା ସହିତ ସହଯୋଗ କରିଥାଏ , ଯେଉଁଥିରେ ନୌସେନା ଷ୍ଟାଫ ବାର୍ତ୍ତା ମାଧ୍ୟମରେ ବିଭିନ୍ନ କ୍ଷେତ୍ରରେ ପରିଚାଳନା , ବାର୍ତ୍ତାଳାପ , ପ୍ରଶିକ୍ଷଣ , ହାଇଡ୍ରୋଗ୍ରାଫି ସହଯୋଗ ଏବଂ ବିଷୟ ବସ୍ତୁ ବିଶେଷଜ୍ଞଙ୍କ ଆଦାନ ପ୍ରଦାନ ସାମିଲ ରହିଛି । ଏତଦବ୍ୟତୀତ ଭାରତୀୟ ଏବଂ ଋଷ ନୌସେନା 2003ରୁ ଦ୍ୱିପାକ୍ଷିକ ସାମୁଦ୍ରିକ ଅଭ୍ୟାସ ‘ ଇନ୍ଦ୍ର ନାଭି ’ ର ଆୟୋଜନ କରୁଛନ୍ତି ଏବଂ 2017ରୁ ଇନ୍ଦ୍ର ତ୍ରିସେବା ଅଭ୍ୟାସର ମଧ୍ୟ ଆୟୋଜନ କରୁଛନ୍ତି । ଇନ୍ଦ୍ର-ନ୍ୟାଭି ଅଭ୍ୟାସର ପରବର୍ତ୍ତୀ ସଂସ୍କରଣ 2018 ଡିସେମ୍ବରରୁ ବିଶାଖାପାଟଣାରେ ଅନୁଷ୍ଠିତ ହେବ ।


    **************


    

    
    (Release ID: 1553847) Visitor Counter : 17