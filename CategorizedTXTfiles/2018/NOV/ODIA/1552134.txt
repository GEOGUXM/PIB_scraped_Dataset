      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଯବାନଙ୍କ ସହ ଉତ୍ତରାଖଣ୍ଡର ହର୍ଶିଲରେ ପାଳିଲେ ଦୀପାବଳି
      Posted On: 07 NOV 2018 6:15PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଉତ୍ତରାଖଣ୍ଡର ହର୍ଶଲିଠାରେ ଯବାନମାନଙ୍କ ସହ ଦୀପାବଳି ପାଳିଛନ୍ତି


    ଏହି ଅବସରରେ ସେ ଯବାନମାନଙ୍କୁ ଶୁଭକାମନା ଜଣାଇ କହିଲେ , ସୁଦୂର ବରଫାବୃତ ଶିଖରରେ ଆପଣମାନେ ଦେଶକୁ ସୁରକ୍ଷା ଦେଉଛନ୍ତି , ଏହା ହିଁ ଆପଣଙ୍କ କର୍ତ୍ତବ୍ୟ ଯାହାକି 125 କୋଟି ଭାରତୀୟଙ୍କ ଭବିଷ୍ୟତ ଓ ସ୍ୱପ୍ନକୁ ପୂରଣ କରିବାରେ ସକ୍ଷମ ହୋଇଛି । ସେ କହିଲେ , ଦୀପାବଳି ଆଲୋକର ପର୍ବ , ଏହା ଦୟା ଓ ସକରାତ୍ମକ ଭାବନାର ପ୍ରଚାର କରିବା ସହ ଭୟକୁ ଦୂରେଇଥାଏ । ଆପଣ ଯବାନମାନେ ପ୍ରତିବଦ୍ଧତା ଓ ଅନୁଶାସନର ମାଧ୍ୟମରେ ସାଧାରଣ ଲୋକଙ୍କ ମନରେ ସୁରକ୍ଷା ଓ ନିର୍ଭୟର ଭାବନାକୁ ଉଦ୍ରେକ କରୁଛନ୍ତି ।


    ପ୍ରଧାନମନ୍ତ୍ରୀ ଅତୀତକୁ ସ୍ମରଣ କରି କହିଲେ , ସେ ଯେତେବେଳେ ଗୁଜରାଟର ମୁଖ୍ୟମନ୍ତ୍ରୀ ଥିଲେ ସେବେଠାରୁ ଯବାନମାନଙ୍କ ସହ ଦୀପାବଳି ପାଳୁଛନ୍ତି । ସେ କିଛି ବର୍ଷ ପୂର୍ବେ କୈଳାସ ମାନସରୋବର ଯାତ୍ରା ସମୟର ଆଇଟିବିପି ଯବାନମାନଙ୍କ ସହ ହୋଇଥିବା ଭାବର ଆଦାନପ୍ରଦାନକୁ ମନେ ପକାଇଥିଲେ ।


    ପ୍ରତିରକ୍ଷା କ୍ଷେତ୍ରରେ ଭାରତ ଦ୍ରୁତ ଗତିରେ ଆଗକୁ ବଢ଼ି ଚାଲିଥିବା ପ୍ରଧାନମନ୍ତ୍ରୀ କହିଥିଲେ । ସେ ପୂର୍ବତନ ସୈନିକମାନଙ୍କ କଲ୍ୟାଣ ପାଇଁ ନିଆଯାଇଥିବା ବିଭିନ୍ନ ପଦକ୍ଷେପ , ଯଥା ଓଆରଓପି (ୱାନ ରେଙ୍କ୍ , ୱାନ ପେନସନ) ସମେତ ଅନେକ ପଦକ୍ଷେପ ପ୍ରସଙ୍ଗରେ ମତ ରଖିଥିଲେ ।


    ଜାତିସଂଘର ଶାନ୍ତି ରକ୍ଷା ସଞ୍ଚାଳନ ଦ୍ୱାରା ଭାରତୀୟ ଯବାନମାନଙ୍କୁ ଅନେକ ପ୍ରଶଂସା ମିଳିଥିବା ପ୍ରଧାନମନ୍ତ୍ରୀ କହିଥିଲେ ।


    ପ୍ରଧାନମନ୍ତ୍ରୀ ଯବାନମାନଙ୍କୁ ମିଷ୍ଟାନ୍ନ ପ୍ରଦାନ କରିଥିଲେ । ଦୀପାବଳି ଅବସରରେ ତାଙ୍କୁ ଶୁଭେଚ୍ଚା ଜଣାଇବାକୁ ପାଖଆଖ ଗ୍ରାମରୁ ଆସିଥିବା ଲୋକମାନଙ୍କ ସହ ମଧ୍ୟ ସେ ଆଲୋଚନା କରିଥିଲେ ।


    **********

    
    
    (Release ID: 1552134) Visitor Counter : 11