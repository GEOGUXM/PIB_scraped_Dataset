      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଅଷ୍ଟମ ମହିଳା ପୁଲିସ ଜାତୀୟ ଅଧିବେଶନ
      Posted On: 18 NOV 2018 3:04PM by PIB Bhubaneshwar


    ଝାଡ଼ଖଣ୍ଡର ରାଞ୍ଚିଠାରେ ସୋମବାର ଠାରୁ ଆରମ୍ଭ ହେବ ଅଷ୍ଟମ ଜାତୀୟ ମହିଳା ପୁଲିସ ଅଧିବେଶନ ( NCWP ) । ବ୍ୟୁରୋ ଅଫ ପୁଲିସ ରିସର୍ଚ୍ଚ ଆଣ୍ଡ ଡେଭଲପମେଣ୍ଟ ଏବଂ ଝାଡ଼ଖଣ୍ଡ ପୁଲିସର ମିଳିତ ସହଯୋଗରେ ଆୟୋଜିତ ହେଉଥିବା ଏହି ଦୁଇ ଦିନିଆ ଅଧିବେଶନ ମହିଳା ପୁଲିସମାନଙ୍କ ପେସାଗତ ଦକ୍ଷତା ବୃଦ୍ଧି ପାଇଁ ଦେଶର ଏକମାତ୍ର ସର୍ବୋତ୍କୃଷ୍ଟ ପ୍ଲାଟଫର୍ମ ।


    ଅଧିବେଶନରେ ଆଲୋଚନା ହେବାକୁ ଥିବା ପ୍ରସଙ୍ଗ ଗୁଡ଼ିକ ହେଲା ;

      * ଅର୍ଦ୍ଧ ସାମରିକ ବଳ/ଫୋର୍ସର ଦବି ଯାଉଥିବା ପ୍ରସଙ୍ଗକୁ ଶୁଣିବା-ଲିଙ୍ଗ ସମାନତା କାର୍ଯ୍ୟକ୍ଷେତ୍ର
      * ଦକ୍ଷତା ବୃଦ୍ଧି ପାଇଁ ଟେକ୍ନୋଲୋଜିର ବ୍ୟବହାର
      * ଉତ୍ତମ କାର୍ଯ୍ୟ ପରିବେଶ ପାଇଁ ସଶକ୍ତ କାର୍ଯ୍ୟକ୍ଷେତ୍ର
      * ସ୍ମାର୍ଟସିଟିରେ ମହିଳା ପୁଲିସଙ୍କ ଭୂମିକା
      * କମ୍ୟୁନିଟି ପୁଲିସିଙ୍ଗରେ ମହିଳା ପୁଲିସଙ୍କ ଭୂମିକା
      * ମହିଳା ପୁଲିସ ଆବଶ୍ୟକ କରୁଥିବା ସ୍ୱତନ୍ତ୍ର ପ୍ରଶିକ୍ଷଣ
      * କାର୍ଯ୍ୟକ୍ଷେତ୍ରରେ ଯୌନ ନିର୍ଯାତନା – ଏହାର ବିଭିନ୍ନ ଦିଗ ଏବଂ ପରିଚାଳନା

    ସୁପ୍ରିମକୋର୍ଟର ପୂର୍ବତନ ବିଚାରପତି ଜଷ୍ଟିସ୍ ଜ୍ଞାନସୁଦ୍ଧା ମିଶ୍ର , ସିବିଆଇର ଯୁଗ୍ମ ନିର୍ଦ୍ଦେଶକ ଡକ୍ଟର ଜି.କେ.ଗୋସ୍ୱାମୀ , ଆଇପିଏସ୍ , ନୂଆଦିଲ୍ଲୀର ଅତିରିକ୍ତ ସିଆଇଟି ଶ୍ରୀମତୀ ଶୁଭ୍ରତା ପ୍ରକାଶ ଏବଂ ଜାତୀୟ ମହିଳା କମିଶନର ଅଧ୍ୟକ୍ଷା ଶ୍ରୀମତୀ ରେଖା ଶର୍ମାଙ୍କ ଭଳି ବିଶିଷ୍ଟ ଅତିଥି ଅଧିବେଶନରେ ଉଦବୋଧନ ଦେବେ । ଏମାନଙ୍କ ସହ ଅନ୍ୟ କେତେକ ବିଶେଷଜ୍ଞ ମଧ୍ୟ ଅଧିବେଶନରେ ଯୋଗ ଦେବାର କାର୍ଯ୍ୟକ୍ରମ ରହିଛି ।


    ମହିଳା ପୁଲିସଙ୍କ ମଧ୍ୟରେ ପେସାଗତ ଦକ୍ଷତା ବୃଦ୍ଧି କରିବା ସହ ସେମାନଙ୍କ ସଶକ୍ତ କରିବାକୁ ଏଭଳି ଏକ ପ୍ଲାଟଫର୍ମର ଆବଶ୍ୟକତା ଅନେକ ଦିନରୁ ଥିଲା । ଏହି ଲକ୍ଷ୍ୟ ପୂରଣ କରିବାରେ NCWP ସହାୟକ ହୋଇପାରିଛି । ଦିଲ୍ଲୀ ପୁଲିସ ଏବଂ ବିପିଆର ଆଣ୍ଡ ଡି ମିଳିତ ଭାବେ 2002ରେ ନୂଆଦିଲ୍ଲୀରେ NCWPର ପ୍ରଥମ ସଂସ୍କରଣ ଆୟୋଜନ କରିଥିଲେ । ବିଭିନ୍ନ ରାଜ୍ୟ/କେନ୍ଦ୍ର ଶାସିତ ଅଞ୍ଚଳର ମହିଳା ପୁଲିସ ଅଧିକାରୀମାନେ ଏଥିରେ ଅଂଶ ଗ୍ରହଣ କରି ସ୍ୱମତ ପ୍ରକାଶ କରିଥିଲେ , ଯାହାକି ଅନେକ ସମୟରେ ପୁରୁଷ ପ୍ରାଧାନ୍ୟ ବିଭାଗରେ ଦବି ଯାଉଥିଲା ।


    ପୁଲିସ ବିଭାଗରେ ମହିଳା କର୍ମଚାରୀ ମାନେ ସମ୍ମୁଖୀନ ହେଉଥିବା ଯୌନ ନିର୍ଯାତନା ଘଟଣାର ମୁକାବିଲା କରିବା ଦିଗରେ NCWP କ୍ରମାଗତ କାର୍ଯ୍ୟ କରି ଆସୁଛି । ବିଭାଗରେ ମହିଳା ପୁଲିସଙ୍କ ପାଇଁ ବିଶ୍ରାମ କକ୍ଷ , ଶୌଚାଳୟଏବଂ ପିଲାଙ୍କ ରୁମ୍ ଆଦି ମୌଳିକ ଭିତ୍ତିଭମିର ବିକାଶ ସହ ସମସ୍ତ RANKର ଅଧିକାରୀଙ୍କ ମଧ୍ୟରେ ଲିଙ୍ଗଗତ ସମାନତା ରକ୍ଷା ଦିଗରେ ମଧ୍ୟ ଏହା ନିରନ୍ତର କାମ କରୁଛି । ମାତୃତ୍ୱ ଛୁଟି , ଶିଶୁଙ୍କ ଲାଳନପାଳନ ପାଇଁ ଛୁଟି ଏବଂ ପୁଲିସ ହାଉସିଙ୍ଗ ଆଦି ମହିଳା ପୁଲିସଙ୍କ ବିଭିନ୍ନ ସମସ୍ୟାର ସମାଧାନ ଦିଗରେ ମଧ୍ୟ ଏହା କାର୍ଯ୍ୟ କରି ଆସୁଛି ।


    ***********

    
    
    (Release ID: 1553146) Visitor Counter : 16
    
    
    
    
    

*