      କ୍ୟାବିନେଟ

      ସମବର୍ଗୀ ଏବଂ ସ୍ୱାସ୍ଥ୍ୟସେବା ପେସା ବିଲ, 2018କୁ କ୍ୟାବିନେଟ ଅନୁମୋଦନ
      Posted On: 22 NOV 2018 9:30PM by PIB Bhubaneshwar


    ସମବର୍ଗୀ ଏବଂ ସ୍ୱାସ୍ଥ୍ୟସେବା ପେସାଦାରଙ୍କ ଦ୍ୱାରା ଶିକ୍ଷା ଏବଂ ସେବାର ନିୟନ୍ତ୍ରଣ ଓ ମାନକୀକରଣ ଲାଗି ସମବର୍ଗୀ ଏବଂ ସ୍ୱାସ୍ଥ୍ୟସେବା ପେସା ବିଲ , 2018କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଅନୁମୋଦନ କରିଛନ୍ତି । ଭାରତୀୟ ସମବର୍ଗୀ ଏବଂ ସ୍ୱାସ୍ଥ୍ୟ ସେବା ପରିଷଦ ଏବଂ ଅନୁରୂପ ରାଜ୍ୟ ସମବର୍ଗୀ ଏବଂ ସ୍ୱାସ୍ଥ୍ୟସେବା ପରିଷଦମାନ ପ୍ରତିଷ୍ଠା ଲାଗି ଏହି ବିଲରେ ବ୍ୟବସ୍ଥା ରହିଛି । ଏହି ସଂସ୍ଥାଗୁଡ଼ିକ ସମବର୍ଗୀ ଏବଂ ସ୍ୱାସ୍ଥ୍ୟସେବା ପେସାଗୁଡ଼ିକ ପାଇଁ ମାନକ ନିର୍ଦ୍ଧାରଣ ଏବଂ ବ୍ୟବସ୍ଥା ପ୍ରଦାନରେ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିବେ ।


    ବିବରଣୀ :

     1. କେନ୍ଦ୍ରୀୟ ଏବଂ ସ୍ଥାନୀୟ ରାଜ୍ୟ ସମବର୍ଗୀ ଏବଂ ସ୍ୱାସ୍ଥ୍ୟସେବା ପରିଷଦ ; ସମବର୍ଗୀ ଏବଂ ସ୍ୱାସ୍ଥ୍ୟସେବା ବର୍ଗରେ 53ଟି ପେସା ସହିତ 15ଟି ବୃହତ ପେସାଦାର ବର୍ଗ ପ୍ରତିଷ୍ଠା ।
     2. କେନ୍ଦ୍ରୀୟ ପରିଷଦ ଏବଂ ରାଜ୍ୟ ପରିଷଦର ଢାଞ୍ଚା , ସମ୍ବିଧାନ , ଗଠନ ଏବଂ ପରିଚାଳନା ଲାଗି ବିଲରେ ବ୍ୟବସ୍ଥା ରହିଛି , ଯଥା ନୀତି ଏବଂ ମାନକ ପ୍ରସ୍ତୁତି , ପେସାଦାର ବ୍ୟବହାରର ନିୟନ୍ତ୍ରଣ , ଲାଇଭ ରେଜିଷ୍ଟର ସୃଷ୍ଟି ଏବଂ ବଜାୟ ରଖିବା , ସାଧାରଣ ପ୍ରବେଶିକା ଏବଂ ପ୍ରସ୍ଥାନ ପରୀକ୍ଷାର ବ୍ୟବସ୍ଥା ଆଦି ।
      * iii. କେନ୍ଦ୍ରୀୟ ପରିଷଦରେ 47 ଜଣ ସଦସ୍ୟ ରହିବେ , ଏମାନଙ୍କ ମଧ୍ୟରୁ 14 ଜଣ ପଦବୀଧାରୀ ହୋଇଥିବେ ଯେଉଁମାନେ ବିବିଧ ଏବଂ ସମ୍ବନ୍ଧୀୟ କାର୍ଯ୍ୟ ଓ ଦାୟିତ୍ୱ ତୁଲାଉଥିବେ । ଅବଶିଷ୍ଟ 33 ଜଣ ଅଣ-ପଦବୀଧାରୀ ସଦସ୍ୟ ରହିବେ ଯେଉଁମାନେ ମୁଖ୍ୟତଃ 15 ଟି ପେସାଦାର ବର୍ଗକୁ ପ୍ରତିନିଧିତ୍ୱ କରୁଥିବେ ।
     1. ରାଜ୍ୟ ପରିଷଦର ଗଠନ ମଧ୍ୟ କେନ୍ଦ୍ରୀୟ ପରିଷଦ ଅନୁରୂପ ହେବ । ଏଥିରେ 7 ଜଣ ପଦବୀଧାରୀ ସଦସ୍ୟ ଏବଂ 21 ଜଣ ଅଣ ପଦବୀଧାରୀ ସଦସ୍ୟ ଥିବେ ଏବଂ ଜଣେ ଅଧ୍ୟକ୍ଷଙ୍କୁ ଅଣପଦବୀଧାରୀ ସଦସ୍ୟଙ୍କ ମଧ୍ୟରୁ ନିର୍ବାଚିତ କରାଯିବ ।
     2. ନିର୍ଦ୍ଦିଷ୍ଟ ବିବେଚିତ ବର୍ଗ ସଂକ୍ରାନ୍ତରେ ସ୍ୱାଧୀନ ଭାବେ ପ୍ରସଙ୍ଗଗୁଡ଼ିକୁ ଅନୁଧ୍ୟାନ କରିବା ଏବଂ ସୁପାରିସ କରିବା ଲାଗି କେନ୍ଦ୍ର ଏବଂ ରାଜ୍ୟ ପରିଷଦ ଅଧୀନରେ ପେସାଦାର ପରାମର୍ଶଦାତା ପରିଷଦ ରହିବ ।
     3. ଯେକୌଣସି ନିର୍ଦ୍ଧାରିତ ହେଉଥିବା ପେସା ପାଇଁ ଅନ୍ୟ ଜାରି ରହିଥିବା ଆଇନ ଉପରେ ଏହି ବିଲର ପ୍ରଧାନ୍ୟ ରହିବ ।
     4. ରାଜ୍ୟ ପରିଷଦ ସମବର୍ଗୀ ଏବଂ ସ୍ୱାସ୍ଥ୍ୟସେବା ସଂସ୍ଥାନଗୁଡ଼ିକର ମାନ୍ୟତା ଦାୟିତ୍ୱ ନେବ ।
     5. ଅନିୟମିତତା ଉପରେ ଅଙ୍କୁଶ ଲଗାଇବା ପାଇଁ ଅପରାଧ ଏବଂ ଦଣ୍ଡବିଧାନ ବ୍ୟବସ୍ଥା ବିଲରେ ରହିଛି ।
     6. ଏହି ବିଲ ମଧ୍ୟ କେନ୍ଦ୍ର ଓ ରାଜ୍ୟ ସରକାରଙ୍କୁ ନିୟମ ପ୍ରଣୟନ କରିବାର କ୍ଷମତା ଦେଇଛି ।
     7. ପରିଷଦକୁ ନିର୍ଦ୍ଦେଶନାମା ଜାରି ରଖିବା , ନିୟମ ପ୍ରଣୟନ କରିବା ଏବଂ ଅନୁଚ୍ଛେଦ ଯୋଡ଼ିବା ଏବଂ ସଂଶୋଧନ କରିବାର କ୍ଷମତା କେନ୍ଦ୍ର ସରକାରଙ୍କ ନିକଟରେ ରହିଛି ।

    ଲକ୍ଷ୍ୟ :

      * ଆଇନ ପାରିତ ହେବାର 6 ମାସ ମଧ୍ୟରେ ଏକ ଅନ୍ତରୀଣ ପରିଷଦ ଗଠନ କରାଯିବ ଏହା କେନ୍ଦ୍ରୀୟ ପରିଷଦର ପ୍ରତିଷ୍ଠା ହେବା ପର୍ଯ୍ୟନ୍ତ ଦୁଇ ବର୍ଷ ଲାଗି ଦାୟିତ୍ୱରେ ରହିବ ।
      * କେନ୍ଦ୍ର ଏବଂ ରାଜ୍ୟରେ ପ୍ରତିଷ୍ଠା ହେବାକୁ ଥିବା ପରିଷଦ କର୍ପୋରେଟ ବଡି ଭାବେ ପ୍ରତିଷ୍ଠିତ ହେବ ଏବଂ ଏଥିରେ ବିଭିନ୍ନ ଉତ୍ସରୁ ପାଣ୍ଠି ସଂଗ୍ରହ କରିବାର ବ୍ୟବସ୍ଥା ରହିବ ।
      * ଆବଶ୍ୟକ ହେଲେ ଗ୍ରାଣ୍ଟ ଇନ ଏଡ ଜରିଆରେ ପରିଷଦଗୁଡ଼ିକୁ କେନ୍ଦ୍ର ଏବଂ ରାଜ୍ୟ ସରକାର ଯଥାକ୍ରମେ ସହାୟତା କରିବେ । ତେବେ , ଯଦି ରାଜ୍ୟ ସରକାର ଅକ୍ଷମତା ପ୍ରକାଶ କରନ୍ତି , କେନ୍ଦ୍ର ସରକାର ପ୍ରାରମ୍ଭିକ କିଛି ବର୍ଷ ଲାଗି ରାଜ୍ୟ ପରିଷଦଗୁଡ଼ିକୁ ଅନୁଦାନ ଜାରି କରିପାରନ୍ତି ।

    ବୃହତ ପ୍ରଭାବ , ନିଯୁକ୍ତି ସୁଯୋଗ ସୃଷ୍ଟି ସମ୍ଭାବନା ସହିତ

     1. ପରିଷଦ ପ୍ରତିଷ୍ଠା ହେବା ତାରିଖର କିଛି ବର୍ଷ ମଧ୍ୟରେ ସମସ୍ତ ସମବର୍ଗୀ ଏବଂ ସ୍ୱାସ୍ଥ୍ୟସେବା ପେସାଦାରମାନଙ୍କୁ ଗୋଟିଏ ପରିଷଦ ମଧ୍ୟକୁ ଆଣିବା ।
     2. ସମବର୍ଗୀ ଏବଂ ସ୍ୱାସ୍ଥ୍ୟସେବା ଶ୍ରମଶକ୍ତିରେ ପେସାଦାରୀତାକୁ ସକ୍ଷମ କରି ସ୍ୱାସ୍ଥ୍ୟସେବା କ୍ଷେତ୍ରରେ ଶିକ୍ଷିତ , ଉଚ୍ଚ କୁଶଳୀ ଏବଂ ପ୍ରତିଯୋଗିତାମୂଳକ ଚାକିରି ସୃଷ୍ଟି କରିବାର ସୁଯୋଗ ।
      * iii. ଆୟୁଷ୍ମାନ ଭାରତ ଆଧାରରେ ଉଚ୍ଚ ମାନର , ବହୁପକ୍ଷୀୟ ସେବା ପ୍ରଚଳନ କରିବା ଯାହା "ଡାକ୍ତର ନେତୃତ୍ୱ ଢାଞ୍ଚା ' ରୁ ଏକ "ଯତ୍ନ ଗ୍ରହଣୀୟ ଏବଂ ଦଳ ଆଧାରିତ ' ଢାଞ୍ଚା ଆଡ଼କୁ ନେଇଯାଉଥିବ ।
     1. ବିଶ୍ୱ ସ୍ୱାସ୍ଥ୍ୟ ସଂଗଠନର 2030 ରିପୋର୍ଟ ଅନୁଯାୟୀ 2030 ସୁଦ୍ଧା 15 ନିୟୁତ ସ୍ୱାସ୍ଥ୍ୟସେବା କର୍ମଶକ୍ତିର ଆବଶ୍ୟକତା ପଡ଼ିବ । ଏହାକୁ ଆଖି ଆଗରେ ରଖି ବିଶ୍ୱସ୍ତରରେ ଦେଖାଯିବାକୁ ଥିବା ଅଭାବକୁ ପୂରଣ କରିବା ।

    ******************

    
    
    (Release ID: 1553647) Visitor Counter : 20
    
    
    
    
    

1.