      ରେଳ ମନ୍ତ୍ରଣାଳୟ

      64,371 ଆସିଷ୍ଟାଣ୍ଟ ଲୋକୋ ପାଇଲଟ ଓ ଟେକ୍ନିସିଆନ ପଦବି ପାଇଁ ନିଯୁକ୍ତିର ପ୍ରଥମ ପର୍ଯ୍ୟାୟ ଫଳ ରେଳ ମନ୍ତ୍ରଣାଳୟ ଦ୍ୱାରା ପ୍ରକାଶ
      Posted On: 03 NOV 2018 9:01PM by PIB Bhubaneshwar


    ଆସିଷ୍ଟାଣ୍ଟ ଲୋକୋ ପାଇଲଟ ଓ ଟେକ୍ନିସିଆନ ପଦବିରେ ନିଯୁକ୍ତି ପାଇଁ ଭାରତୀୟ ରେଳବାଇ ପକ୍ଷରୁ ହୋଇଥିବା ପ୍ରଥମ ପର୍ଯ୍ୟାୟ କମ୍ପ୍ୟୁଟର ଭିତ୍ତିକ ଟେଷ୍ଟ (ସିବିଟି)ର ଫଳ 2018 ନଭେମ୍ବର 2 ତାରିଖରେ ପ୍ରକାଶ ପାଇଛି ।


    ଦ୍ୱିତୀୟ ପର୍ଯ୍ୟାୟ ପରୀକ୍ଷାରେ ବସିବା ପାଇଁ ପ୍ରଥମ ପର୍ଯ୍ୟାୟରୁ 5 , 88 , 905 ଜଣ ପରୀକ୍ଷାର୍ଥୀ ଯୋଗ୍ୟ ବିବଚେିତ ହୋଇଛନ୍ତି । 2018 ଅଗଷ୍ଟ 9 ତାରିଖରୁ 2018 ସେପ୍ଟେମ୍ବର 4 ତାରିଖ ପର୍ଯ୍ୟନ୍ତ 36 ଲକ୍ଷରୁ ଅଧିକ (36 , 47 , 541) ପରୀକ୍ଷାର୍ଥୀ ଏହି ପରୀକ୍ଷା ଦେଇଥିଲେ । ଦେଶବ୍ୟାପୀ 440ଟି କେନ୍ଦ୍ରରେ ଅନଲାଇନରେ ଏହି ପରୀକ୍ଷା ହୋଇଥିଲା । 64 , 371ଟି ଆସିଷ୍ଟାଣ୍ଟ ଲୋକେ ପାଇଲଟ ଓ ଟେକ୍ନିସିଆନ ପଦବିରେ ନିଯୁକ୍ତି ପାଇଁ ଭାରତୀୟ ରେଳବାଇ ବିଜ୍ଞପ୍ତି ଦେଇଥିଲା ।


    ସିବିଟି ଦେଇଥିବା ପରୀକ୍ଷାର୍ଥୀ ଆରଆରବିର ଅଫିସିଆଲ ୱେବସାଇଟରେ ଲଗ୍ ଇନ୍ କରି ସେମାନଙ୍କୁ ଦିଆଯାଇଥିବା ଲିଙ୍କରେ ବ୍ୟକ୍ତିଗତ ଭାବେ ପାଇଥିବା ନମ୍ବର ଦେଖିପାରିବେ । ପରୀକ୍ଷାର୍ଥୀମାନେ ମୂଳ ପଶ୍ନପତ୍ର ଏବଂ ତାହାର ଉତ୍ତର ସିଟ୍ ମଧ୍ୟ ୱେବସାଇଟରେ ଦେଖିପାରିବେ । ପ୍ରତ୍ୟେକ ପଦବି ପାଇଁ ଆବଶ୍ୟକ କଟ ଅଫ୍ ନମ୍ବର ମଧ୍ୟ ୱେବସାଇଟରେ ଉପଲବ୍ଧ ।


    ପ୍ରଥମ ପର୍ଯ୍ୟାୟରେ ଉତ୍ତୀର୍ଣ୍ଣ ହୋଇଥିବା ପରୀକ୍ଷାର୍ଥୀ ମାନଙ୍କୁ 2018 ଡିସେମ୍ବର 12ରୁ 14 ତାରିଖ ପର୍ଯ୍ୟନ୍ତ ହେବାକୁ ଥିବା ଦ୍ୱିତୀୟ ପର୍ଯ୍ୟାୟ ପରୀକ୍ଷା ଦେବାକୁ ପଡ଼ିବ ।


    ପରୀକ୍ଷାର୍ଥୀମାନେ ସେମାନଙ୍କ ପରୀକ୍ଷାର ଇଣ୍ଟିମେସନ କାର୍ଡ ପରୀକ୍ଷା ତାରିଖର 10 ଦିନ ପୂର୍ବରୁ ୱେବସାଇଟରୁ ଡାଉନଲୋଡ କରିପାରିବେ । ପରୀକ୍ଷା ଦିବସର 4ଦିନ ପୂର୍ବରୁ ଇ-କଲ୍ ଲେଟର ମଧ୍ୟ ଉପଲବ୍ଧ ହୋଇଯିବ । ପରୀକ୍ଷାର୍ଥୀମାନେ ଏସଏମଏସ ଓ ଇ-ମେଲ ଜରିଆରେ ଇ-କଲ୍ ଲେଟର ଡାଉନଲୋଡ କରିବାକୁ ସୂଚନା ଦିଆଯାଇଛି , ୱେବସାଇଟରେ ଏ ନେଇ ନୋଟିସ ମଧ୍ୟ ହୋଇଛି ।


    **********

    
    
    (Release ID: 1551963) Visitor Counter : 13