      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜରେ ଘଟିଥିବା ଘଟଣାରେ ଏନସିଏସଟିର ଘୋର ଉଦ୍‌ବେଗ ପ୍ରକଟ
      • ସ୍ୱରାଷ୍ଟ୍ର ମନ୍ତ୍ରଣାଳୟ ଏବଂ ଆଣ୍ଡାମାନ ଓ ନିକୋବର ପ୍ରଶାସନଠାରୁ ତୁରନ୍ତ ରିପୋର୍ଟ ତଲବ

      Posted On: 22 NOV 2018 5:44PM by PIB Bhubaneshwar

    ଜାତୀୟ ତଫସିଲଭୁକ୍ତ ଜନଜାତି କମିଶନ ନିକଟରେ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜରେ ଜନୈକ ଆମେରିକୀୟ ନାଗରିକଙ୍କ ସ୍ଥାନୀୟ ସଂରକ୍ଷିତ ଜନଜାତିର ଲୋକମାନଙ୍କ ଦ୍ୱାରା କଥିତ ମୃତ୍ୟୁ ଘଟଣାରେ ଗଭୀର ଉଦ୍‌ବେଗ ପ୍ରକଟ କରିଛନ୍ତି । ଏଥିସହ ଏ ସଂକ୍ରାନ୍ତରେ ଆଣ୍ଡାମାନ ଓ ନିକୋବର ପ୍ରଶାସନ ତଥା କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଠାରୁ କମିଶନ ରିପୋର୍ଟ ତଲବ କରିଛନ୍ତି ।


    ଜୁଲାଇ 23 , 2018 ତାରିଖ ଦିଗ ପ୍ରଫେସର ବିଶ୍ୱନାଥ ପାଣ୍ଡ୍ୟାଙ୍କ ଠାରୁ ମିଳିଥିବା ଅଭିଯୋଗ ଆଧାରରେ କମିଶନ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଏବଂ ଆଣ୍ଡାମାନ ଓ ନିକୋବର ପ୍ରଶାସନ ଠାରୁ ବିଦେଶୀ ନାଗରିକ ଓ ପର୍ଯ୍ୟଟକ ବିକାଶ ଲାଗି ଆଣ୍ଡାମାନ ଓ ନିକୋବରର 29ଟି ଦ୍ୱୀପରେ ସଂରକ୍ଷିତ କ୍ଷେତ୍ର ପରିଦର୍ଶନ ଅନୁମତି (ରାପ୍‌)ରେ କୋହଳ ସଂକ୍ରାନ୍ତରେ ଏହି ରିପୋର୍ଟ ମଗାଯାଇଛି । ଏପର୍ଯ୍ୟନ୍ତ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ଏବଂ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜ ପ୍ରଶାସନଙ୍କ ଠାରୁ କୌଣସି ରିପୋର୍ଟ ମିଳିନାହିଁ ।


    କମିଶନ ଜୁନ 27 ଓ 28 , 2018 ତାରିଖରେ ଦୁଇଦିନ ଧରି ଏକ ସମ୍ମିଳନୀ କରି ସେଥିରେ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜର ବିଶେଷ ଭାବେ ଆପଦାଗ୍ରସ୍ତ ଜନଜାତି ଗୋଷ୍ଠୀଙ୍କ ସୁରକ୍ଷା ସଂପର୍କୀତ କେତେକ ଗୁରୁତର ପ୍ରସଙ୍ଗ ଉପରେ ଆଲୋଚନା କରିଥିଲେ । ଏହି ଦୁଇଦିନିଆ ସମ୍ମିଳନୀର ସୁପାରିଶ ନିକଟରେ ଅନୁଷ୍ଠିତ କମିଶନଙ୍କ 107ତମ ବୈଠକରେ ଗୃହୀତ ହୋଇଛି । କମିଶନଙ୍କ ତରଫରୁ ସରକାରଙ୍କୁ ପରାମର୍ଶ ଦିଆଯାଇଛି ଯେ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜର ଅତି ସଂବେଦନଶୀଳ ପିଭିଟିଜିମାନଙ୍କ ସୁରକ୍ଷା ପ୍ରତି ବିଶେଷ ସତର୍କତା ଅବଲମ୍ବନ କରିବା ଆବଶ୍ୟକ । ଏହି ଦ୍ୱୀପପୁଞ୍ଜରେ ପର୍ଯ୍ୟଟନ ବିକାଶ ପାଇଁ ହେଉଥିବା ପ୍ରୟାସ ଯେପରି ସେଠାରେ କୌଣସି ପ୍ରକାର ଅନାବଶ୍ୟକ ଓ ନାଟକୀୟ ସାଂସ୍କୃତିକ ପରିବର୍ତ୍ତନ ନଘଟାଏ ବିଶେଷ କରି ପିଭିଟିଜିମାନଙ୍କ କ୍ଷେତ୍ରରେ , ସେଥିପ୍ରତି ସଚେତନ ରହିବା ଏବଂ ତାହାକୁ ତୁରନ୍ତ ବନ୍ଦ କରିବାକୁ କମିଶନଙ୍କ ପକ୍ଷରୁ ସରକାରଙ୍କୁ ସୂଚୀତ କରାଯାଇଥିଲା ।


    ଏନସିଏସଟିର ଅଧ୍ୟକ୍ଷ ଡ଼କ୍ଟର ନନ୍ଦ କୁମାର ସାଏ ଏ ସଂକ୍ରାନ୍ତରେ କେନ୍ଦ୍ର ସ୍ୱରାଷ୍ଟ୍ରମନ୍ତ୍ରୀଙ୍କୁ ଅଗଷ୍ଟ 8 , 2018 ତାରିଖ ଦିନ ଜନଜାତିଙ୍କ ସୁରକ୍ଷା ଏବଂ ଆବୋରିଜିନ୍‌ ଜନଜାତି ନିୟନ୍ତ୍ରଣ ଆଇନ ଅନୁସାରେ କରିବା ଲାଗି ଏକ ପତ୍ର ଲେଖିଛନ୍ତି ।


    **************


    

    
    (Release ID: 1553676) Visitor Counter : 11