      ଅର୍ଥ ମନ୍ତ୍ରଣାଳୟ

      • ଭାରତ ସରକାରଙ୍କ ଗ୍ୟାରେଣ୍ଟି ପ୍ରାପ୍ତ ଅଟଳ ପେନସନ ଯୋଜନା ଲାଭକୁ ଜାଣିବା ଏବେ ଅତ୍ୟନ୍ତ ସହଜ
      • ଅଟଳ ପେନସନ ଯୋଜନାର ସଦସ୍ୟଙ୍କ ସଂଖ୍ୟା 1.24 କୋଟି ଟପିଲା
      • ଚଳିତ ଆର୍ଥିକ ବର୍ଷ 2018-19ରେ 27ଲକ୍ଷରୁ ଅଧିକ ନୂତନ ସଦସ୍ୟ ଏହି ଯୋଜନାରେ ସାମିଲ
      • ଓଡ଼ିଶାରେ ଏପିୱାଇ ଯୋଜନାର ସଦସ୍ୟମାନଙ୍କ ସଂଖ୍ୟା 3,98,416
      Posted On: 02 NOV 2018 8:20PM by PIB Bhubaneshwar


    ଅଟଳ ପେନସନ ଯୋଜନା (ଏପିୱାଇ) ଅନ୍ତର୍ଗତ ସଦସ୍ୟମାନଙ୍କ ସଂଖ୍ୟା ଏବେ 1.24 କୋଟି ଟପିଛି । ଚଳିତ ଆର୍ଥିକ ବର୍ଷ ଅର୍ଥାତ 2018-19ରେ 27 ଲକ୍ଷରୁ ଅଧିକ ନୂଆ ସଦସ୍ୟ ଏହି ଯୋଜନା ସହ ଯୋଡ଼ି ହୋଇଛନ୍ତି । ଅଟଳ ପେନସନ ଯୋଜନା ଅନ୍ତର୍ଗତ ନାମାଙ୍କନରେ ଉତ୍ତରପ୍ରଦେଶ , ବିହାର , ଆନ୍ଧ୍ର ପ୍ରଦେଶ , ମହାରାଷ୍ଟ୍ର ଏବଂ କର୍ଣ୍ଣାଟକ ଭଳି ରାଜ୍ୟର ସର୍ବାଧିକ ଯୋଗଦାନ ଦେଉଛନ୍ତି ।


    ଓଡ଼ିଶାରେ 18ରୁ 40 ବର୍ଷ ବୟସ ବର୍ଗର ଜନସଂଖ୍ୟା 16 , 118 , 865 ହୋଇଥିବା ବେଳେ 27.10.2016 ସୁଦ୍ଧା ଏପିୱାଇ ଯୋଜନାର ସଦସ୍ୟମାନଙ୍କ ସଂଖ୍ୟା 398 , 416 ଥିଲା । ଏହା ଏପିୱାଇର ସଦସ୍ୟ ହେବା ଲାଗି ଜନସଂଖ୍ୟାର ମୋଟ 2 ପ୍ରତିଶତ । ସେହିପରି ଏପିୱାଇ ଅଧୀନରେ ମୋଟ ମହିଳା ସଦସ୍ୟମାନଙ୍କ ସଂଖ୍ୟା 161 , 799 ଥିବା ବେଳେ ସେମାନଙ୍କ ସଂଖ୍ୟା ମୋଟ ସଦସ୍ୟଙ୍କ ସଂଖ୍ୟାର 41 ପ୍ରତିଶତ ବୋଲି ଜଣାପଡ଼ିଛି । ସେହିପରି ମୋଟ ପୁରୁଷ ସଦସ୍ୟଙ୍କ ସଂଖ୍ୟା236 , 501 ହୋଇଥିବା ବେଳେ ଏହା ମୋଟ ସଦସ୍ୟ ସଂଖ୍ୟାର 59 ପ୍ରତିଶତ । ସେହିପରି 116 ଜଣ ଏପିୱାଇ ସଦସ୍ୟ ତୃତୀୟ ଲିଙ୍ଗର ବୋଲି ଜଣାପଡ଼ିଛି ।


    ଅଟଳ ପେନସନ ଯୋଜନା (ଏପିୱାଇ) ଭାରତ ସରକାରଙ୍କ ଠାରୁ ଗ୍ୟାରେଣ୍ଟି ପ୍ରାପ୍ତ ପେନସନ ଯୋଜନା ଅଟେ , ଯାହା ପିଏଫଆରଡିଏ ଦ୍ୱାରା ପରିଚାଳିତ ହେଉଛି । ଭାରତ ସରକାର ଏହାର ଅନ୍ତର୍ଗତ ମିଳୁଥିବା ପେନସନ ସହ ଜଡ଼ିତ ଲାଭ ପାଇଁ ଗ୍ୟାରେଣ୍ଟି ପ୍ରଦାନ କରୁଛନ୍ତି । ଏହି ଯୋଜନାକୁ ଯଥେଷ୍ଟ ସହଜରେ ବୁଝିହେବ ଏବଂ ଏହା ଅତ୍ୟନ୍ତ ପାରଦର୍ଶୀ ଅଟେ ।


    18ରୁ 40 ବର୍ଷ ବୟସର ଯେକୌଣସି ଭାରତୀୟ ନାଗରିକ ନିଜ ସଂଚୟ ବ୍ୟାଙ୍କ ଖାତା ଥିବା ବ୍ୟାଙ୍କ କିମ୍ବା ଡାକଘର ଶାଖା ଜରିଆରେ ଏହି ଯୋଜନା ସହ ଯୋଡ଼ି ହୋଇପାରିବେ ।


    ନିମ୍ନରେ ଦିଆଯାଇଥିବା ତାଲିକାରେ ରାଜ୍ୟୱାରୀ ନାମାଙ୍କନ ଏବଂ ଲିଙ୍ଗ ୱାରୀ ବିତରଣ ଏବଂ କଭରେଜ ସହିତ ସେସବୁ ରାଜ୍ୟର ସଦ୍ୟତମ ଜନସଂଖ୍ୟାକୁ ମଧ୍ୟ ଦର୍ଶାଯାଇଛି ।


    ରାଜ୍ୟୱାରୀ ସମ୍ଭାବନା ଅର୍ଥାତ ଅଟଳ ପେନସନ ଯୋଜନା ପରିଧି ମଧ୍ୟକୁ ଆସିବା ଲାଗି ଯୋଗ୍ୟ ଲୋକମାନଙ୍କ ସହିତ ଜନସଂଖ୍ୟା ଅନ୍ତର୍ଗତ ଲିଙ୍ଗ ଆଧାରରେ ବିତରଣ ନିମ୍ନ ତାଲିକାରେ ଉଲ୍ଲେଖ କରାଯାଇଛି (27 ଅକ୍ଟୋବର , 2018 ସୁଦ୍ଧା ସ୍ଥିତି) ।


    **********


    

    
    (Release ID: 1551782) Visitor Counter : 42