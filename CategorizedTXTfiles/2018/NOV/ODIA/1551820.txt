      ରେଳ ମନ୍ତ୍ରଣାଳୟ

      ମିଶନ ମୋଡରେ ଭାରତୀୟ ରେଳବାଇ ବ୍ରଡ ଗେଜ୍ ରୁଟରେ ମାନବବିହୀନ ଲେଭଲକ୍ରସିଂର ଉଚ୍ଛେଦ କରିବାରେ ସଫଳ
      Posted On: 02 NOV 2018 6:32PM by PIB Bhubaneshwar


    ଭାରତୀୟ ରେଳବାଇ ବ୍ରଡ ଗେଜ୍ ନେଟୱର୍କରେ ଥିବା ସମସ୍ତ ମାନବବିହୀନ ଲେଭଲ କ୍ରସିଂର ଉଚ୍ଛେଦ ପାଇଁ ନିଷ୍ପତ୍ତି ନେଇଛି । ଏହି ଲକ୍ଷ୍ୟରେ ସ୍ୱତନ୍ତ୍ର ଉଦ୍ୟମ କରାଯାଇଛି , ଯଦ୍ୱାରାକି ଶୀଘ୍ର ଏହି ଲକ୍ଷ୍ୟ ହାସଲ ହୋଇପାରିବ ।


    2018 ଏପ୍ରିଲ 1 ତାରିଖ ସୁଦ୍ଧା ଦେଶରେ ବ୍ରଡ ଗେଜ୍ ରୁଟରେ 3479ଟି ମାନବ ବିହୀନ ଲେଭଲ କ୍ରସିଂ ଥିଲା । ଗତ 7 ମାସ ମଧ୍ୟରେ ମୋଟ 3402ଟି ଲେଭଲ କ୍ରସିଂକୁ ଉଚ୍ଛେଦ କରାଯାଇପାରିଛି । ବଳକା 77ଟି ଲେଭଲ କ୍ରସିଂର ଉଚ୍ଛେଦ କାର୍ଯ୍ୟ 2018 ଡିସେମ୍ବର ମାସ ଶେଷ ସୁଦ୍ଧା ସମ୍ପନ୍ନ କରିବାକୁ ଲକ୍ଷ୍ୟ ରଖାଯାଇଛି ।


    ଅଧିକାଂଶ ଲେଭଲ କ୍ରସିଂ ସ୍ଥାନରେ ଅଣ୍ଡରଗ୍ରାଉଣ୍ଡ ରାସ୍ତା କିମ୍ବା ଓଭର ବ୍ରିଜ୍ କିମ୍ବା ଜଗୁଆଳି ରଖାଯାଇ ଉଚ୍ଛେଦ କରାଯାଇଛି ।


    ବିଗତ 10 ବର୍ଷ ମଧ୍ୟରେ ଯେତିକି ମାନବବିହୀନ ଲେଭଲ କ୍ରସିଂର ଉଚ୍ଛେଦ କରାଯାଇଥିଲା , ଗତ 7 ମାସ ମଧ୍ୟର ତାହାର ପାଞ୍ଚ ଗୁଣ କରାଯାଇପାରିଛି ।


    ଘଣ୍ଟା ପ୍ରତି 130 କିଲୋମିଟର ବେଗରେ ଟ୍ରେନ୍ ଗତି କରୁଥିବା ରୁଟରେ କିମ୍ବା ସହର ଉପକଣ୍ଠରେ ଥିବା ସମସ୍ତ ମାନବବିହୀନ ଲେଭଲ କ୍ରସିଂକୁ ସମାପ୍ତ କରି ଦିଆଯାଇଛି ।


    ରେଳବାଇର 12ଟି ଆଞ୍ଚଳିକ ଜୋନ୍: ମଧ୍ୟ ରେଲୱେ , ପୂର୍ବ ରେଲୱେ , ପୂର୍ବ ମଧ୍ୟ ରେଲୱେ , ପୂର୍ବତଟ ରେଲୱେ , ଉତ୍ତର ପୂର୍ବ ରେଲୱେ , ଉତ୍ତର ପୂର୍ବ ଫ୍ରଣ୍ଟିୟର ରେଲୱେ , ଦକ୍ଷିଣ ମଧ୍ୟ ରେଲୱେ , ଦକ୍ଷିଣ ପୂର୍ବ ରେଲୱେ , ଦକ୍ଷିଣ ପୂର୍ବ ମଧ୍ୟ ରେଲୱେ , ପଶ୍ଚିମ ରେଲୱେ , ପଶ୍ଚିମ ମଧ୍ୟ ରେଲୱେର ବ୍ରଡ ଗେଜ୍ ରୁଟରେ ଏବେ ଗୋଟିଏ ହେଲେ ମାନବବିହୀନ ଲେଭଲ କ୍ରସିଂ ନାହିଁ ।


    ଯୁଦ୍ଧ କାଳୀନ ଭିତ୍ତିରେ ଏଭଳି ଲେଭଲ କ୍ରସିଂର ଉଚ୍ଛେଦ କରାଯାଇଥିବାରୁ 2009-10ରେ ମାନବବିହୀନ ଲେଭଲ କ୍ରସିଂରେ 65ଟି ଦୁର୍ଘଟଣା ହୋଇଥିବା ବେଳେ 2018-19ରେ ମାତ୍ର 3ଟି ଦୁର୍ଘଟଣା ହୋଇଛି ।


    **********

    
    
    (Release ID: 1551820) Visitor Counter : 11