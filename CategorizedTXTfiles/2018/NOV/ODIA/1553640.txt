      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      (i) ସାମଗ୍ରୀକ ଯୋଜନା "ଏଟମୋସଫିୟର ଏଣ୍ଡ କ୍ଲାଇମେଟ ରିସର୍ଚ୍ଚ- ମଡେଲିଂ ଅବଜର୍ଭିଂ ସିଷ୍ଟମ୍ସ ଏଣ୍ଡ ସର୍ଭିସେସ'ର କାର୍ଯ୍ୟାନ୍ୱୟନ । (ii) 2017-20 କାଳରେ ଉପ-ଯୋଜନାଗୁଡ଼ିକୁ ଜାରି ରଖିବା । (iii) ନେସନାଲ ଫେସିଲିଟି ଫର ଏୟାରବର୍ଣ୍ଣ ରିସର୍ଚ୍ଚ (NFAR)ର ପ୍ରତିଷ୍ଠାକୁ କ୍ୟାବିନେଟ ଅନୁମୋଦନ
      Posted On: 22 NOV 2018 9:17PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ( CCEA ) ସମଗ୍ର ଯୋଜନା 1. ସାମଗ୍ରୀକ ଯୋଜନା "ଏଟମୋସଫିୟର ଏଣ୍ଡ କ୍ଲାଇମେଟ ରିସର୍ଚ୍ଚ- ମଡେଲିଂ ଅବଜର୍ଭିଂ ସିଷ୍ଟମ୍ସ ଏଣ୍ଡ ସର୍ଭିସେସ ' ର 9ଟି ଉପଯୋଜନାକୁ 1450 କୋଟି ଟଙ୍କାର ବ୍ୟୟ ଅଟକଳରେ 2017ରୁ 2020 ପର୍ଯ୍ୟନ୍ତ ଅବଧି କାଳରେ ଜାରି ରଖିବା ଲାଗି ମଞ୍ଜୁରି ଦେଇଛନ୍ତି । ଏହି ସବୁ ଯୋଜନା ଏବଂ ଉପଯୋଜନାକୁ ଭୂ-ବିଜ୍ଞାନ ମନ୍ତ୍ରଣାଳୟ ଭାରତୀୟ ପାଣିପାଗ ବିଜ୍ଞାନ ବିଭାଗ ( IMD ) , ଭାରତୀୟ ଉଷ୍ଣମଣ୍ଡଳୀୟ ପାଣିପାଗ ବିଜ୍ଞାନ ପ୍ରତିଷ୍ଠାନ ( IITM ) , ନେସନାଲ ସେଣ୍ଟର ଫର ମିଡିୟମ ରେଞ୍ଜ ୱେଦର ଫରକାଷ୍ଟିଂ ( NCMRWF ) ଏବଂ ଭାରତୀୟ ଜାତୀୟ ମହାସାଗର ସୂଚନା ସେବା କେନ୍ଦ୍ର ( INCOIS ) ଭଳି ନିଜସ୍ୱ ସଂସ୍ଥାନଗୁଡ଼ିକ ଜରିଆରେ କାର୍ଯ୍ୟକାରୀ କରିବ ।


    ସିସିଇଏ 2020-21 ଏବଂ ଏହାର ପରବର୍ତ୍ତୀ ଅବଧି କାଳରେ 130 କୋଟି ଟଙ୍କାର ଆର୍ଥିକ ପ୍ରତିବଦ୍ଧତା ସହିତ ନେସନାଲ ଫେସିଲିଟି ଫର ଏୟାରବର୍ଣ୍ଣ ରିସର୍ଚ୍ଚ ( NFAR )ର ପ୍ରତିଷ୍ଠାନ କରିବା ଲାଗି ମଧ୍ୟ ଅନୁମୋଦନ କରିଛନ୍ତି ।


    ପ୍ରଭାବ :


    ଏହି ଯୋଜନା ଉନ୍ନତ ପାଣିପାଗ ଜଳବାୟୁ ଏବଂ ମହାସାଗର ବିଷୟରେ ପୂର୍ବାନୁମାନ ଏବଂ ସେବା ଉପଲବ୍ଧ କରାଇବ । ଏହିପରି ଏହାଦ୍ୱାରା ପାଣିପାଗ ସେବା ବିପର୍ଯ୍ୟୟ ପରିଚାଳନା , କୃଷି-ପାଣିପାଗ ବିଜ୍ଞାନ ସମ୍ବନ୍ଧୀୟ ସେବା , ବିମାନ ଚଳାଚଳ ସେବା , ପରିବେଶ ସମ୍ବନ୍ଧୀୟ ଅନୁଧ୍ୟାନ ସେବା , ଜଳ-ପାଣିପାଗ ବିଜ୍ଞାନ ସମ୍ବନ୍ଧୀୟ ସେବା , ଜଳବାୟୁ ସେବା , ପର୍ଯ୍ୟଟନ , ତୀର୍ଥଯାତ୍ରା , ବିଦ୍ୟୁତ ଉତ୍ପାଦନ , ଜଳ ପରିଚାଳନା , କ୍ରୀଡ଼ା ଏବଂ ସାହସିକ କାର୍ଯ୍ୟ ଆଦି ବିଭିନ୍ନ ସେବାଗୁଡ଼ିକ ଅନୁରୂପ ଲାଭର ହସ୍ତାନ୍ତର ସୁନିଶ୍ଚିତ ହେବ ।


    ନିଯୁକ୍ତି ସୁଯୋଗ ସୃଷ୍ଟି:

      * ବୃହତ ସଂଖ୍ୟାରେ ବୈଜ୍ଞାନିକ ଏବଂ ବୈଷୟିକ କର୍ମଚାରୀମାନଙ୍କ ସହିତ ଆବଶ୍ୟକ ପ୍ରଶାସନିକ ସହାୟତାର ଆବଶ୍ୟକତା କାରଣରୁ ନିଯୁକ୍ତି ସୁଯୋଗ ସୃଷ୍ଟି ହେବ ।
      * ଅନ୍ତିମ ଉପଭୋକ୍ତାଙ୍କ ନିକଟରେ ପାଣିପାଗ ଆଧାରିତ ସେବାର ଅନ୍ତିମ ମାଇଲ ପର୍ଯ୍ୟନ୍ତ ଉପଲବ୍ଧତା ସୁନିଶ୍ଚିତ କରାଯିବା ଦ୍ୱାରା ଭାରତୀୟ କୃଷି ଗବେଷଣା ପରିଷଦର କୃଷି ବିଜ୍ଞାନ କେନ୍ଦ୍ର , ବିଶ୍ୱବିଦ୍ୟାଳୟ ଏବଂ ସ୍ଥାନୀୟ ନଗର ନିଗମ ଭଳି ଏଜେନ୍ସି ବୃହତ ସଂଖ୍ୟାରେ ଏଥିରେ ସାମିଲ ହେବେ ଏହାଦ୍ୱାରା ଅନେକ ଲୋକମାନଙ୍କ ପାଇଁ ନିଯୁକ୍ତି ସୁଯୋଗ ସୃଷ୍ଟି ହେବ ।

    ବିବରଣୀ:

      * ଏସିଆରଓଏସଏସ ଯୋଜନା ଭୂ-ବିଜ୍ଞାନ ମନ୍ତ୍ରଣାଳୟ ସହ ଜଡ଼ିତ ଯାହା ଘୂର୍ଣ୍ଣିଝଡ଼ , ବାତ୍ୟା , ଢେଉ ଉଠିବା , ରୌଦ୍ରତାପ ଏବଂ ବଜ୍ରପାତ ସହିତ ବର୍ଷ ହେବା ଭଳି ବିଭିନ୍ନ ଦିଗ ସହ ମୁକାବିଲା କରିଥାଏ ।
      * ଏହାର ପ୍ରତ୍ୟେକ ଦିଗ ଏସିଆରଓଏସଏସ ସାମଗ୍ରୀକ ଯୋଜନା ଅଧୀନରେ 9ଟି ଉପଯୋଜନା ରୂପରେ ସାମିଲ ରହିଛି ଏବଂ ଉପରୋକ୍ତ 4ଟି ପ୍ରତିଷ୍ଠାନ ମାଧ୍ୟମରେ ସମନ୍ୱିତ ଢଙ୍ଗରେ କାର୍ଯ୍ୟକାରୀ ହେଉଛି ।
      * ଏସିଆରଓଏସଏସ ଯୋଜନା 9ଟି ଉପ-କାର୍ଯ୍ୟକ୍ରମଗୁଡ଼ିକ ସହିତ ମିଶି ତିଆରି ହୋଇଛି ଯାହା ବହୁ-ବିଷୟକ ଏବଂ ବହୁ-ସଂସ୍ଥାଗତ ସ୍ୱରୂପ ବିଶିଷ୍ଟ । ଏହା ଆଇଏମଡି , ଏଚଆଇଏମ , ଏନସିଏମଆରଡବ୍ଲ୍ୟୁଏଫ ଏବଂ ଆଇଏନସିଓଆଇଏସ ମାଧ୍ୟମରେ ସମନ୍ୱିତ ଢଙ୍ଗରେ କାର୍ଯ୍ୟାକାରୀ କରାଯିବ ।
      * ଏସିଆରଓଏସଏସ ଯୋଜନାର ଉଦ୍ଦେଶ୍ୟ ସମାଜର ଉନ୍ନତି ଲାଗି ଏକ ବିଶ୍ୱସନୀୟ ପାଣିପାଗ ଏବଂ ଜଳବାୟୁ ପୂର୍ବାନୁମାନ ପ୍ରଦାନ କରିବା ଅଟେ । ସେଥିପାଇଁ ଏହି ଯୋଜନାର ଉଦ୍ଦେଶ୍ୟ - କୃଷି ପାଣିପାଗ ବିଜ୍ଞାନ ସମ୍ବନ୍ଧୀୟ ସେବା , ବିମାନ ଚଳାଚଳ ସେବା , ପରିବେଶ ସମ୍ବନ୍ଧୀୟ ଅନୁଧ୍ୟାନ ସେବା , ଜଳ-ପାଣିପାଗ ବିଜ୍ଞାନ ସମ୍ବନ୍ଧୀୟ ସେବା , ଜଳବାୟୁ ସେବା , ପର୍ଯ୍ୟଟନ , ତୀର୍ଥଯାତ୍ରା , ପର୍ବତାରୋହଣ ଭଳି ସମସ୍ତ ସେବାକୁ ଚୂଡ଼ାନ୍ତ ଉପଯୋଗକର୍ତ୍ତାଙ୍କ ନିକଟରେ ଠିକ ସମୟରେ ପହଞ୍ଚାଇବାର କାର୍ଯ୍ୟକୁ ସୁନିଶ୍ଚିତ କରିବା ଲାଗି ନିରନ୍ତର ଅନୁଧ୍ୟାନ , ଗଭୀର ଗବେଷଣା ବିକାଶ ଏବଂ ପ୍ରଭାବୀ ବିସ୍ତାର ଏବଂ ସଞ୍ଚାର ରଣନୀତିକୁ ପ୍ରଭାବୀ ଢଙ୍ଗରେ ଆପଣାଇ ପାଣିପାଗ ଏବଂ ଜଳବାୟୁ ପୂର୍ବାନୁମାନର କୁଶଳତାରେ ସୁଧାର ଆଣିବା ।

    **********

    
    
    (Release ID: 1553640) Visitor Counter : 24
    
    
    
    
    

*