      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      କୃଷିରେ ନବସୃଜନ ହେଉଛି ସମୟର ଆବଶ୍ୟକତା
      Posted On: 16 NOV 2018 6:35PM by PIB Bhubaneshwar


    କେନ୍ଦ୍ର ବାଣିଜ୍ୟ , ଉଦ୍ୟୋଗ ଓ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ କହିଛନ୍ତି ଯେ ବିଶ୍ୱର ସମଗ୍ର ଦେଶଗୁଡିକ ଜଳବାୟୁ ପରିବର୍ତ୍ତନର ବିପଦକୁ ସାମନା କରୁଛନ୍ତି , ଏପରି ପରିସ୍ଥିତିରେ କୃଷି କ୍ଷେତ୍ରରେ ନବସୃଜନର ଜରୁରୀ ଆବଶ୍ୟକତା ରହିଛି । ଶ୍ରୀ ପ୍ରଭୁ ଆଜି ନୂଆଦିଲ୍ଲୀରେ କୃଷି ଷ୍ଟାର୍ଟ-ଅପ୍ସ ଦ୍ୱାରା ନବସୃଜନ ଉପରେ ଆୟୋଜିତ ଆନ୍ତର୍ଜାତିକ ସମ୍ମିଳନୀ ଏବଂ ପୁରସ୍କାର ସମାରୋହକୁ ସମ୍ବୋଧିତ କରୁଥିଲେ ।


    ଶ୍ରୀ ପ୍ରଭୁ କହିଲେ ଯେ ଆଗାମୀ କିଛି ବର୍ଷରେ ଖାଦ୍ୟାୟନର ଆହୁରି ଅଧିକ ଚାହିଦା ରହିବ କାରଣ ବିଶ୍ୱର ଜନସଂଖ୍ୟା ବୃଦ୍ଧି ପାଉଛି ଯେଉଁଥିପାଇଁ ସୀମିତ ଅମଳକ୍ଷମ ଜମିରୁ କମରୁ କମ ପାଣିର ବ୍ୟବହାର କରି ଅଧିକ ଫସଲ ଅମଳ କରିବା ପାଇଁ କୃଷି ଷ୍ଟାର୍ଟ-ଅପ୍ସର ଆବଶ୍ୟକତା ରହିଛି । ଶ୍ରୀ ପ୍ରଭୁ ଖାଦ୍ୟାୟନ , ଫଳ ଏବଂ ପରିବା ନଷ୍ଟ ହେବାକୁ କମ କରିବା ପାଇଁ ନବସୃଜନ ଆଣିବା ପାଇଁ ଆହ୍ୱାନ ପ୍ରଦାନ କରିଥିଲେ ।


    ବାଣିଜ୍ୟ ମନ୍ତ୍ରୀ ପ୍ରକାଶ କରିଥିଲେ ଯେ କୃଷି କ୍ଷେତ୍ରରେ ଷ୍ଟାର୍ଟ-ଅପ୍ସ ପାଇଁ ଅନେକ ସମ୍ଭାବନା ରହିଛି ଯାହାକି ଏବେ ମୁଖ୍ୟ ରୂପରେ ବିଚାର ମଂଚ ଏବଂ ବିନିର୍ମାଣ କ୍ଷେତ୍ରରେ ସୀମିତ ରହିଛି । ସେ କହିଲେ ଯେ ନବସୃଜନ ସହାୟତାରେ ଅଧିକ ଅମଳ ପ୍ରଦାନ କରୁଥିବା ରୋଗ ପ୍ରତିରୋଧକ ଫସଲର ଉତ୍ପାଦନ , ଭୂମି ପୋଷଣ ନକ୍ସା , ଉନ୍ନତ ଡାଏରୀ , କୁକୁଡା ପାଳନ ଏବଂ ମତ୍ସ୍ୟ ପ୍ରାଦ୍ୟୋଗିକୀର ବିକାଶ କରିବା ଆବଶ୍ୟକ ।


    ଶ୍ରୀ ସୁରେଶ ପ୍ରଭୁ କୃଷି ଷ୍ଟାର୍ଟ-ଅପ୍ସମାନଙ୍କୁ ଅଧିକ ନବସୃଜନ ଯୁକ୍ତ କରିବା ପାଇଁ ଆହ୍ୱାନ ପ୍ରଦାନ କରି କହିଲେ ଯେ ସରକାର ଷ୍ଟାର୍ଟଅପ୍ସର ବିକାଶ ପାଇଁ ସୁବିଧା ଉପଲବ୍ଧ କରାଇବା ନେଇ ଏକ ମହତ୍ୱପୂର୍ଣ୍ଣ ରଣନୀତି ଉପରେ କାର୍ଯ୍ୟ କରୁଛନ୍ତି । ସେ କହିଲେ ଯେ ମନ୍ତ୍ରଣାଳୟ ଷ୍ଟାର୍ଟ-ଅପ୍ସ ସମୁଦାୟ ସହିତ ସକ୍ରିୟ ଭାବେ ଜଡିତ ରହିଛି ।


    ଶ୍ରୀ ସୁରେଶ ପ୍ରଭୁ ବିଭିନ୍ନ ବର୍ଗରେ କୃଷି ଷ୍ଟାର୍ଟ-ଅପ୍ସମାନଙ୍କୁ ପୁରସ୍କାରରେ ସମ୍ମାନିତ କରିଥିଲେ ଏବଂ ଫିକ୍କିକୁ ପିଡବ୍ଲୁସି ସୂଚନା ରିପୋର୍ଟ ମଧ୍ୟ ଜାରି କରିଥିଲେ ।


    **********


    

    
    (Release ID: 1553052) Visitor Counter : 16