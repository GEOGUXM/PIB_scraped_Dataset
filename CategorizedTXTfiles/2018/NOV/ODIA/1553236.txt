      ପାନୀୟ ଜଳ ଓ ପରିମଳ ମନ୍ତ୍ରଣାଳୟ

      ଦ୍ରୁତ ସ୍ୱଚ୍ଛତା ପ୍ରସାର ଭାରତର ଗର୍ବ : ପ୍ରଧାନମନ୍ତ୍ରୀ
      ଦେଶବ୍ୟାପୀ ବିଶ୍ୱ ଶୌଚାଳୟ ଦିବସ ପାଳନ କଲା ସ୍ୱଚ୍ଛ ଭାରତ ଅଭିଯାନ

      Posted On: 19 NOV 2018 8:48PM by PIB Bhubaneshwar

    ଦେଶର ଶୌଚାଳୟ ପହଁଚ ସମ୍ପୂର୍ଣ୍ଣ ହେବାର ନିକଟବର୍ତ୍ତୀ ପହଁଚିବା ପରେ ସାରା ଦେଶରେ ଲୋକମାନେ ଆଜି ଗଣ ସଚେତନତା ଏବଂ ଆନ୍ଦୋଳନାତ୍ମକ ଗତିବିଧି ସହ ବିଶ୍ୱ ଶୌଚାଳୟ ଦିବସ ପାଳନ କରିଛନ୍ତି । ଶୌଚାଳୟର ଉପଯୋଗ ଉପରେ ଗୁରୁତ୍ୱାରୋପ କରାଯାଇଥିଲା , ଯାହା ଅକ୍ଟୋବର 2019 ସୁଦ୍ଧା ପ୍ରଧାନମନ୍ତ୍ରୀଙ୍କ ଆହ୍ୱାନ ସ୍ୱଚ୍ଛ ଭାରତ ଲକ୍ଷ୍ୟ ହାସଲ ସହ ଜଡ଼ିତ ।


    ଏହି ଅବସରରେ ଏକ ଟ୍ୱିଟ୍ କରି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ପରିଚ୍ଛନ୍ନତା ଏବଂ ସ୍ୱଚ୍ଛତା ସୁବିଧା ବୃଦ୍ଧି ଦିଗରେ ଦେଶର ପ୍ରତିବଦ୍ଧତାକୁ ଦୋହରାଇଥିଲେ । ସେ କହିଥିଲେ , " ବିଗତ ଚାରି ବର୍ଷ ମଧ୍ୟରେ ସ୍ୱଚ୍ଛତାର ପ୍ରସାର ଯେପରି ଭାବେ ଭାରତରେ ହୋଇଛି ସେନେଇ ଆମେ ଗର୍ବ କରୁଛୁ । ''


    ସ୍ୱଚ୍ଛ ଭାରତ ବିଶ୍ୱ ଶୌଚାଳୟ ଦିବସ ପ୍ରତିଯୋଗିତା ଯାହା ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ ଦ୍ୱାରା ଆୟୋଜନ କରାଯାଇଥିଲା ତାହା ଆଜି ସମାପନ ହୋଇଥିଲା । ଏହି ଅବସରରେ ବିଭିନ୍ନ ରାଜ୍ୟ ଏବଂ ଜିଲ୍ଲାରେ ବ୍ୟାପକ ଗୋଷ୍ଠୀଭିତ୍ତିକ କାର୍ଯ୍ୟକ୍ରମ ଆୟୋଜନ କରାଯାଇଥିଲା । ବିଦ୍ୟାଳୟର ଛାତ୍ରଛାତ୍ରୀ , ସ୍ୱାସ୍ଥ୍ୟ କର୍ମୀ ଓ ଅଙ୍ଗନୱାଡ଼ି କର୍ମୀ ଏବଂ ସାଧାରଣ ଜନତା ବହୁଳ ସଂଖ୍ୟାରେ ବିଶ୍ୱ ଶୌଚାଳୟ ଦିବସ ଅବସରରେ ବ୍ୟାପକ ଭାବେ ଆଗକୁ ଆସି ସେମାନଙ୍କ ଗ୍ରାମକୁ ଖୋଲା ମଳମୁକ୍ତ ରଖିବାକୁ ସେମାନଙ୍କ ପ୍ରତିବଦ୍ଧତାକୁ ପୁନଃଦୋହରାଇଥିଲେ । ପୁରୁଷ , ମହିଳା ଏବଂ ପିଲାମାନେ ସ୍ୱଚ୍ଛତା ଶପଥ ପାଠ କରିଥିଲେ ; ବିଦ୍ୟାଳୟର ଛାତ୍ରଛାତ୍ରୀ ଗ୍ରାମରେ ଶୋଭାଯାତ୍ରା କରିଥିଲେ ଏବଂ ନାଟକ ମାଧ୍ୟମରେ ସ୍ୱଚ୍ଛତାର ବାର୍ତ୍ତା ପ୍ରସାର କରିଥିଲେ । ଦୁଇଟିକିଆ ଟାଙ୍କି ପ୍ରଯୁକ୍ତିର ଉପଯୋଗ ପାଇଁ ଭିଡିଓ ଏବଂ ଅନ୍ୟ ସଚେତନତା ସୃଷ୍ଟି କରାଯାଇଥିଲା । ଗଣ ହାତଧୁଆ କାର୍ଯ୍ୟକ୍ରମ ଆୟୋଜନ କରାଯାଇଥିଲା ଏବଂ ସ୍ୱଚ୍ଛତା ଚମ୍ପିଅନମାନଙ୍କୁ ପୁରସ୍କୃତ ଏବଂ ବିବେଚନା କରାଯାଇଥିଲା ।


    ଏକ ସ୍ୱତନ୍ତ୍ର କାର୍ଯ୍ୟକ୍ରମରେ ନୀତି ଆୟୋଗ ସିଇଓ , ଶ୍ରୀ ଅମିତାଭ କାନ୍ତ ଏବଂ ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟର ସଚିବ ଶ୍ରୀ ପରମେଶ୍ୱରନ ଆୟର ଉତ୍ତର ପ୍ରଦେଶର ଫିରୋଜାବାଦ ଜିଲ୍ଲା ୱାଜିଦପୁର ଗ୍ରାମରେ ଏକ ଶୌଚାଳୟ ଟାଙ୍କି ସଫା କରିଥିଲେ ଏବଂ ଏହାପରେ "ଶୌଚାଳୟ ସଂସଦ '' ରେ ଭାଗ ନେଇଥିଲେ ।


    ସମ୍ପ୍ରଦାୟର ଲୋକମାନେ ଓଡିଏଫ ମାନ୍ୟତା ବଜାୟ ରଖିବା , ସମସ୍ତ ଗୋଟିକିଆ ଶୌଚାଳୟ ଟାଙ୍କିକୁ ଦୁଇଟି ଟାଙ୍କିରେ ବଦଳାଇବା , ଖତ ପ୍ରସ୍ତୁତିକୁ ପ୍ରୋତ୍ସାହନ , ପ୍ଲାଷ୍ଟିକ ବ୍ୟବବହାର ବନ୍ଦ କରିବା ଏବଂ ଜିଲ୍ଲାରେ ଜୈବିକ ସାରର ଉପଯୋଗ କରିବା ଲାଗି ଶୌଚାଳୟ ସଂସଦରେ ସଂକଳ୍ପ କରାଯାଇଥିଲା ।


    ଦୁଇ ଟିକିଆ ଟାଙ୍କିରୁ ବାହାରୁଥିବା ଖତ ଉପରେ ଶ୍ରୀ ଅମିତାଭ କାନ୍ତ ଆଲୋକପାତ କରିଥିଲେ । ସେ କହିଥିଲେ ଯେ ଏହି ଖତ କୃଷି କ୍ଷେତର ଉତ୍ପାଦକତା ଦଶଗୁଣା ବୃଦ୍ଧି କରିଥାଏ । ଖୋଲା ଶୌଚମୁକ୍ତ ମାନ୍ୟତା (ଓଡିଏଫ) ହାସଲ କରିବା ଲାଗି ଗ୍ରାମ ଏବଂ ଜିଲ୍ଲାକୁ ଶ୍ରୀ ପରମେଶ୍ୱରନ ଆୟାର ଅଭିନନ୍ଦନ ଜଣାଇଥିଲେ । ଓଡିଏଫ ଫଳାଫଳକୁ ଜାରି ରଖିବା ଲାଗି 6ଟି ସଂକଳ୍ପ ଗ୍ରାମର ପ୍ରତିବଦ୍ଧତାକୁ ପ୍ରତିଫଳନ କରୁଛି ବୋଲି ସେ କହିଥିଲେ । ଜିଲ୍ଲାକୁ ଓଡିଏଫ ଘୋଷଣା କରାଯିବା ଅବସରରେ ସ୍ୱଚ୍ଛାଗ୍ରହୀ , ସ୍ୱଚ୍ଛତା ଚାମ୍ପିଅନ , ନିଗ୍ରାନି ସମିତିର ସଦସ୍ୟମାନଙ୍କୁ ସମ୍ବର୍ଦ୍ଧିତ କରାଯାଇଥିଲା ।


    ବିଶ୍ୱ ଶୌଚାଳୟ ଦିବସ ଅବରରେ ଶ୍ରେଷ୍ଠ ପଦକ୍ଷେପମାନେ ନେଇଥିବା ଜିଲ୍ଲା ଏବଂ ରାଜ୍ୟଗୁଡ଼ିକୁ ଜାତୀୟ ସ୍ତରରେ ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ ଦ୍ୱାରା ପୁରସ୍କୃତ କରାଯିବ ।


    **********


    

    
    (Release ID: 1553236) Visitor Counter : 51