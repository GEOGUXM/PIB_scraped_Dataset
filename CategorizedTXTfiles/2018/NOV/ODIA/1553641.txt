      କ୍ୟାବିନେଟ

      କେନ୍ଦ୍ର ଶାସିତ ଅଞ୍ଚଳ ଦାଦ୍ରା ଏବଂ ନଗର ହାବେଳୀର ସିଲଭାସାରେ ମେଡ଼ିକାଲ କଲେଜ ପ୍ରତିଷ୍ଠାକୁ କ୍ୟାବିନେଟ ଅନୁମୋଦନ
      Posted On: 22 NOV 2018 9:18PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତା କେନ୍ଦ୍ର କ୍ୟାବିନେଟ କେନ୍ଦ୍ର ଶାସିତ ଅଞ୍ଚଳ ( UT ) ଦାଦ୍ରା ଏବଂ ନଗର ହାବେଳୀର ସିଲଭାସାଠାରେ ଏକ ମେଡ଼ିକାଲ କଲେଜ ପ୍ରତିଷ୍ଠାକୁ ଅନୁମୋଦନ କରିଛନ୍ତି ।


    ବିଶେଷତ୍ୱ :


    1. ଦାଦ୍ରା ଏବଂ ନଗର ହାବେଳୀ ପ୍ରଶାସନ ସିଲଭାସାରେ ମେଡ଼ିକାଲ କଲେଜ ପ୍ରତିଷ୍ଠା ଲାଗି ଦୁଇ ବର୍ଷ ମଧ୍ୟରେ 189 କୋଟି ଟଙ୍କାର ଅର୍ଥରାଶି ନିର୍ଦ୍ଧାରଣ କରିଛନ୍ତି । 2018-19 ଲାଗି 114 କୋଟି ଏବଂ 2019-20 ପାଇଁ 75 କୋଟି ଟଙ୍କା ଖର୍ଚ୍ଚ ସହ ବାର୍ଷିକ 150 ଛାତ୍ରଛାତ୍ରୀଙ୍କ ନାମଲେଖା ହେବ ।


    2. ଏହି ପ୍ରକଳ୍ପ 2019-20 ସୁଦ୍ଧା ଶେଷ ହେବ ଏବଂ ଏହାର ନିର୍ମାଣ ଏବଂ ପରିବ୍ୟୟ ଭାରତୀୟ ଚିକିତ୍ସା ପରିଷଦ ( MCI )ର ନିୟମ ଏବଂ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଗାଇଡ ଲାଇନ ଅନୁରୂପ କରାଯିବ ।


    3. ମେଡ଼ିକାଲ କଲେଜର ବାର୍ଷିକ ପରିବ୍ୟୟ କେନ୍ଦ୍ର ଶାସିତ ପ୍ରଦେଶର ବଜେଟ ବ୍ୟବସ୍ଥା ଅନୁଯାୟୀ ପରିଚାଳନା କରାଯିବ ।


    4. ପ୍ରତିଷ୍ଠା ପରିବ୍ୟୟ ସମିତି ( CEE )ର ସୁପାରିସ ଅନ୍ତର୍ଗତ 357 ସ୍ଥାୟୀ ପଦବୀ ମଧ୍ୟରୁ 14ଟି ଯୁଗ୍ମ ସଚିବ ସ୍ତରର (ଶିକ୍ଷକ ଏବଂ ଅଣ-ଶିକ୍ଷକ ପଦବୀ ସହିତ) 21ଟି ସ୍ଥାୟୀ ପଦବୀ ସୃଷ୍ଟି କରାଯିବ ।


    ଲାଭ :


    ଏହି ମଞ୍ଜୁରି ଫଳରେ ଡାକ୍ତରମାନଙ୍କ ଉପଲବ୍ଧତାରେ ବୃଦ୍ଧି ହେବ ଏବଂ ଡାକ୍ତରମାନଙ୍କ ଅଭାବ ସମସ୍ୟା ମଧ୍ୟ ହ୍ରାସ ପାଇବ । ଦୁଇଟି କେନ୍ଦ୍ର ଶାସିତ ପ୍ରଦେଶର ଛାତ୍ରଛାତ୍ରୀଙ୍କ ଲାଗି ଡାକ୍ତରୀ ଶିକ୍ଷା ପାଇବାର ସୁଯୋଗ ବୃଦ୍ଧି ପାଇବ । ଜିଲ୍ଲାସ୍ତରର ଡାକ୍ତରଖାନାର ଭିତ୍ତିଭୂମିର ସର୍ବାଧିକ ଉପଯୋଗ ହେବ ଏବଂ ଦୁଇଟି କେନ୍ଦ୍ର ଶାସିତ ପ୍ରଦେଶ ତଥା ନିକଟବର୍ତ୍ତୀ ଅଞ୍ଚଳର ଲୋକମାନଙ୍କ ପାଇଁ ତୃତୀୟ ସ୍ତରର ମେଡ଼ିକାଲ ସୁବିଧା ଉନ୍ନତ ହୋଇପାରିବ । ଏହି ମେଡ଼ିକାଲ କଲେଜ ଦ୍ୱାରା ଦୁଇଟି କେନ୍ଦ୍ର ଶାସିତ ଅଞ୍ଚଳର ଜନଜାତି ଏବଂ ଗ୍ରାମୀଣ କ୍ଷେତ୍ରର ଛାତ୍ରମାନଙ୍କୁ ଲାଭ ହେବ , ଯାହାଦ୍ୱାରା ସାମାଜିକ , ସମାନତାକୁ ପ୍ରୋତ୍ସାହନ ମିଳିବ । କେନ୍ଦ୍ର ଶାସିତ ଅଞ୍ଚଳରେ ଡାକ୍ତରମାନଙ୍କ ସଂଖ୍ୟାରେ ବୃଦ୍ଧି ଦ୍ୱାରା ଉନ୍ନତ ମେଡ଼ିକାଲ ସୁବିଧା ମିଳିପାରିବ ।


    **********

    
    
    (Release ID: 1553641) Visitor Counter : 9