      ରେଳ ମନ୍ତ୍ରଣାଳୟ

      ମୋବାଇଲ ଫୋନ୍ ମାଧ୍ୟମରେ ଅର-ସଂରକ୍ଷିତ ଟିକେଟ ବୁକ୍ କରିବା ବ୍ୟବସ୍ଥା ଦେଶବ୍ୟାପୀ ବିସ୍ତାରିତ
      • ସିଜନ ଟିକେଟ ଓ ପ୍ଲାଟଫର୍ମ ଟିକେଟ ହିତ ସମସ୍ତ ଅଣ-ସଂରକ୍ଷିତ ଟିକେଟ ବୁକ୍ କରିବା ବ୍ୟବସ୍ଥା ‘ୟୁଟିଏସ ଅନ୍ ମୋବାଇଲ’ ଆପରେ ଉପଲବ୍ଧ

      Posted On: 01 NOV 2018 6:07PM by PIB Bhubaneshwar

    ରେଳବାଇ ନଗଦ ବିହୀନ କାରବାର (ଡିଜିଟାଲ କାରବାର)କୁ ପ୍ରୋତ୍ସାହିତ କରିବା ଲକ୍ଷ୍ୟରେ ମୋବାଇଲ ଫୋନ୍ ମାଧ୍ୟମରେ ଅଣ-ସଂରକ୍ଷିତ ଟିକେଟ ବୁକ୍ କରିବା ବ୍ୟବସ୍ଥାକୁ ଦେଶବ୍ୟପୀ ବିସ୍ତାରିତ କରିଛନ୍ତି । ଏକ ବଡ଼ ପଦକ୍ଷେପ ସ୍ୱରୂପ ରେଳବାଇର ସମସ୍ତ ଜୋନରେ ସମସ୍ତ ଉପନଗର ଅଞ୍ଚଳରେ ନଭେମ୍ବର 1 ତାରିଖରୁ ଅଣ-ସଂରକ୍ଷିତ ଟିକେଟ ବୁକିଂ ଆରମ୍ଭ ହୋଇଛି । ଏହାଦ୍ୱାରା ସମଗ୍ର ଭାରତ ବର୍ଷରେ ଅଣ-ସଂରକ୍ଷିତ ଟିକେଟ ବୁକିଂ ବ୍ୟବସ୍ଥା ସହଜ ହୋଇପାରିଛି । ଫଲରେ ଯାତ୍ରୀମାନେ ଟିକେଟ କାଟିବା ପାଇଁ ଲମ୍ବା ଧାଡ଼ିରେ ଛିଡ଼ା ହେବାରୁ ରକ୍ଷା ପାଇପାରିବେ ।


    ଅଣ-ସଂରକ୍ଷିତ ମୋବାଇଲ ଟିକେଟ ବୁକିଂ ପାଇଁ 2014 ଡିସେମ୍ବରରେ ଏକ ସ୍ୱତନ୍ତ୍ର ଯୋଜନା ଆରମ୍ଭ କରାଯାଇଥିଲା । ଏହି ସୁବିଧା ସେଣ୍ଟ୍ରାଲ ରେଲୱେର ହାତଗଣତି ଷ୍ଟେସନରେ ଉପଲବ୍ଧ କରାଯାଇଥିଲା ।


    2015ରୁ 2017 ମସିହା ମଧ୍ୟରେ ଚେନ୍ନାଇ , ଦିଲ୍ଲୀ , କୋଲକାତା ଓ ସିକନ୍ଦରାବାଦ ମହାନଗରର ଉପକଣ୍ଠ ରେଳ ଷ୍ଟେସନ ଗୁଡ଼ିକରେ ଅଣ-ସଂରକ୍ଷିତ ମୋବାଇଲ ଟିକେଟ ବ୍ୟବସ୍ଥା ଆରମ୍ଭ କରାଯାଇଥିଲା । ଏଥିରେ କାଗଜ ବିହୀନ ଟିକେଟ ବ୍ୟବସ୍ଥା ରହିଥିଲା । ସିଜନ ଟିକେଟ ଓ ପ୍ଲାଟଫର୍ମ ଟିକେଟ ସହିତ ଅଣ-ସଂରକ୍ଷିତ ଟିକେଟ ବୁକିଂର ସୁବିଧା ଆଣ୍ଡ୍ରଏଡ , ଆଇଓଏସ୍ , ଓ ୱିଣ୍ଡୋଜ୍ ଫୋନରେ ଉପଲବ୍ଧ ‘ ୟୁଟିଏସ ଅନ୍ ମୋବାଇଲ ’ ଆପ ମାଧ୍ୟମରେ ଉପଲବ୍ଧ ।


    ଟିକେଟ ବୁକିଂ ପ୍ରକ୍ରିୟାରେ ଆପ୍ଲିକେସନ ଡାଉନଲୋଡ କରିବା , ଆବଶ୍ୟକ ବିବରଣୀ ସାମିଲ କରିବା ସହ ପଂଜିକରଣ କରିବା ପ୍ରକ୍ରିୟା ରହିଛି । ସଫଳତାର ସହ ପଞ୍ଜିକରଣ ପରେ ଉପଭୋକ୍ତାଙ୍କୁ ୟୁଜର ଆଇଡି ଓ ପାସ୍ ୱାର୍ଡ ଦିଆଯାଇଥାଏ ଏହା ମାଧ୍ୟମରେ ଉପଭୋକ୍ତା ଏହି ଆପ୍ଲିକେସନ ଜରିଆରେ ଲଗ୍ ଇନ୍ କରି ଟିକେଟ ବୁକ୍ କରିପାରିବେ । ପ୍ରାଥମିକ ଭାବେ କେବଳ ଆର୍-ୱାଲେଟ ମାଧ୍ୟମରେ ଦେୟ ପ୍ରଦାନ କରିହେବ । ପରେ ଡେବିଟ କାର୍ଡ , କ୍ରେଡିଟ କାର୍ଡ , ନେଟ ବ୍ୟାଙ୍କିଙ୍ଗ , ୟୁପିଆଇ ଏବଂ ଅନ୍ୟ ଡିଜିଟାଲ ଇ-ୱାଲେଟ ମାଧ୍ୟମରେ ଦେୟ ପ୍ରଦାନ କରାଯାଇପାରିବ । ଏହି ଆପ୍ ଜରିଆରେ ଟିକେଟ ବୁକିଂ କରୁଥିବା ଯାତ୍ରୀଙ୍କ ହାରାହାରି ସଂଖ୍ୟା 2015 ମସିହାରେ 5400 ଥିବା ବେଳେ 2018 ଅକ୍ଟୋବରରେ ଏହା 4.70 ଲକ୍ଷରେ ପହଞ୍ଚିଛି ।


    ****************

    
    
    (Release ID: 1551817) Visitor Counter : 19