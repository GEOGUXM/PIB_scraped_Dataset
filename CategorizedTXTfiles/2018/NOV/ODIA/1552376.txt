      ନିର୍ବାଚନ ଆୟୋଗ

      ଛତିଶଗଡ଼, ମଧ୍ୟପ୍ରଦେଶ, ରାଜସ୍ଥାନ, ମିଜୋରାମ,ତେଲଙ୍ଗାନା ବିଧାନସଭା ଭୋଟ-2018 ପାଇଁଏକଜିଟପୋଲ ନିଷେଧ
      Posted On: 09 NOV 2018 6:48PM by PIB Bhubaneshwar


    ଛତିଶଗଡ଼ , ମଧ୍ୟପ୍ରଦେଶ , ରାଜସ୍ଥାନ , ମିଜୋରାମ ଏବଂ ତେଲଙ୍ଗାନା ବିଧାନସଭା-2018 ଭୋଟ ପାଇଁ ନିର୍ବାଚନ କମିଶନ ବୈଦ୍ୟୁତିକ ଓ ଛାପା ଗଣମାଧ୍ୟମ କିମ୍ବା ଅନ୍ୟ କୌଣସି ମାଧ୍ୟମରେ ନିର୍ବାଚନ ପରବର୍ତ୍ତୀ ସର୍ବେକ୍ଷଣ ଏକଜିଟପୋଲ (ବୁଥ୍ ବାହୁଡ଼ାମତ) ପ୍ରସ୍ତୁତ କରିବା କିମ୍ବା ଏହାର ପ୍ରସାର ଓ ପ୍ରଚାର ଉପରେ ନିଷେଧାଦେଶ ଜାରି କରିଛନ୍ତି । ଆୟୋଗ ଜନପ୍ରତିନିଧିତ୍ୱ ଆଇନ-1951ର ଧାରା 126 (କ) , ଉପଧାରା(କ) ଅନୁଯାୟୀ ନିଜର କ୍ଷମତା ଉପଯୋଗ କରି ଏହି ନିଷେଧାଦେଶ ଜାରି କରିଛନ୍ତି । ଏହି ନିଷେଧାଦେଶ 2018 ନଭେମ୍ବର 12 ଓ ଡିସେମ୍ବର 7 ତାରିଖ ସକାଳ 7 ଟାରୁ ସନ୍ଧ୍ୟା ସାଢ଼େ 5ଟା ପର୍ଯ୍ୟନ୍ତ ବଳବତ୍ତର ରହିବ ।


    ଜନପ୍ରନିଧିତ୍ୱ ଆଇନର ଧାରା 121 (1) (ଖ) ଅନୁଯାୟୀ ଉପରୋକ୍ତ ରାଜ୍ୟଗୁଡ଼ିକର ବିଧାନସଭା ନିର୍ବାଚନ ସକାଶେ ମତଦାନ ଶେଷ ହେବାର ନିର୍ଦ୍ଧାରିତ ସମୟର 48 ଘଣ୍ଟା ପର୍ଯ୍ୟନ୍ତ ଛାପା କିମ୍ବା ବୈଦ୍ୟୁତିକ ଗଣମାଧ୍ୟମ କିମ୍ବା ଅନ୍ୟ କୌଣସି ମାଧ୍ୟମରେ ଏକଜିଟପୋଲର ଫଳାଫଳ ପ୍ରକାଶ କିମ୍ବା ପ୍ରସାର କିମ୍ବା ପ୍ରଚାର ଉପରେ ନିଷେଧାଦେଶ ଜାରି କରାଯାଇଛି ।


    ସମସ୍ତ ପକ୍ଷଙ୍କ ଅବଗତି ନିମନ୍ତେ ନିର୍ବାଚନ ଆୟୋଗଙ୍କ ପକ୍ଷରୁ ନଭେମ୍ବର 8 ତାରିଖରେ ଜାରି ହୋଇଥିବା ଅଧିସୂଚନା ବିଜ୍ଞପ୍ତି ସହିତ ସଂଲଗ୍ନ କରାଯାଇଛି ।


    **********


    

    
    (Release ID: 1552376) Visitor Counter : 16