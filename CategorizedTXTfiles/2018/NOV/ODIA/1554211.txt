      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ହିମାଚଳ ପ୍ରଦେଶରେ ଜରୁରିକାଳୀନ ପ୍ରତିକ୍ରିୟା ସହାୟତା ପ୍ରଣାଳୀ (ERSS)ର ଶୁଭାରମ୍ଭ କଲେ ସ୍ୱରାଷ୍ଟ୍ର ମନ୍ତ୍ରୀ
      Posted On: 28 NOV 2018 3:58PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ହିମାଚଳ ପ୍ରଦେଶ ପାଇଁ ଜରୁରିକାଳୀନ ପ୍ରତିକ୍ରିୟା ସହାୟତା ପ୍ରଣାଳୀ (ଇଆରଏସଏସ୍)ର ବୁଧବାର ଶୁଭାରମ୍ଭ କରିଛନ୍ତି । ଇଆରଏସଏସ ଅନ୍ତର୍ଗତ ସର୍ବଭାରତୀୟ ଏକକ ଜରୁରି ନମ୍ବର ‘ 112 ’ ର ଶୁଭାରମ୍ଭ କରିବାରେ ଦେଶରେ ହିମାଚଳ ପ୍ରଦେଶ ପ୍ରଥମ ରାଜ୍ୟ ।


    ଉପସ୍ଥିତ ଜନସାଧାରଣଙ୍କୁ ଉଦବୋଧନ ଦେଇ ଇଆରଏସଏସ ପ୍ରକଳ୍ପ ଅନ୍ତର୍ଗତ ସର୍ବଭାରତୀୟ ଜରୁରିକାଳୀନ ନମ୍ବର ‘ 112 ’ ଆରମ୍ଭ କରିବା ଦିଗରେ ମୁଖ୍ୟମନ୍ତ୍ରୀ ଶ୍ରୀ ଜୟରାମ ଠାକୁରଙ୍କ ଉଦ୍ୟମ ପ୍ରଶଂସନୀୟ ବୋଲି କହିଥିଲେ । ଗୁଗଲ ଏବଂ ଆପଲ ଆପ୍ ଷ୍ଟୋରରେ ଉପଲବ୍ଧ ‘ 112 ଇଣ୍ଡିଆ ’ କୁ ଡାଉନଲୋଡ କରିବାକୁ ସେ ରାଜ୍ୟବାସୀଙ୍କୁ ଅନୁରୋଧ କରିଥିଲେ । ଇଆରଏସଏସ ପ୍ରକଳ୍ପକୁ ଲାଗୁ କରିବାରେ ହିମାଚଳ ପ୍ରଦେଶର ସଫଳତାକୁ ଉଲ୍ଲେଖ କରି ସେ କହିଲେ ଅନ୍ୟରାଜ୍ୟ ବିଶେଷ କରି ସଂଘ ଶାସିତ ରାଜ୍ୟ ଗୁଡ଼ିକୁ ନିଜ ନିଜ ରାଜ୍ୟରେ ନିଜସ୍ୱ ଇଆରଏସଏସ ପ୍ରକଳ୍ପ ଆରମ୍ଭ କରିବାକୁ ପଦକ୍ଷେପ ନେବା ଉଚିତ ।


    ମୁଖ୍ୟମନ୍ତ୍ରୀ ଶ୍ରୀ ଜୟରାମ ଠାକୁର 112-ଏକକ ଜରୁରିକାଳୀନ ନମ୍ବର , 112 ଇଣ୍ଡିଆ ମୋବାଇଲ ଆପ୍ ଏବଂ ଇଆରଏସଏସ ୱେବସାଇଟର ଶୁଭାରମ୍ଭ କାର୍ଯ୍ୟକ୍ରମରେ ଯୋଗ ଦେଇଥିବାରୁ ଏବଂ ପ୍ରକଳ୍ପ ପାଇଁ 4.71 କୋଟି ଟଙ୍କାର ଆର୍ଥିକ ସହାୟତା ପ୍ରଦାନ କରିଥିବାରୁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କୁ କୃତଜ୍ଞତା ଜ୍ଞାପନ କରିଥିଲେ । ରାଜ୍ୟ ପାଇଁ ଏକ ଏନଡିଆରଏଫ୍ ବାଟାଲିଅନ , ପୁଲିସ ଆଧୁନିକୀକରଣ ପାଇଁ 4.2 କୋଟି ଟଙ୍କା ଏବଂ ଚାମ୍ବା ଓ ଲହୁଆଲ ଜିଲ୍ଲାର ଏସପିଓଙ୍କ ମାସିକ ଦରମା 4 ହଜାର ଟଙ୍କାରୁ 6 ହଜାର ଟଙ୍କା ବୃଦ୍ଧି କରିବାକୁ କେନ୍ଦ୍ରର ନିଷ୍ପତ୍ତି ପାଇଁ ମଧ୍ୟ ସେ ସ୍ୱରାଷ୍ଟ୍ର ମନ୍ତ୍ରୀଙ୍କୁ କୃତଜ୍ଞତା ଜଣାଇଥିଲେ ।


    **************


    

    
    (Release ID: 1554211) Visitor Counter : 19