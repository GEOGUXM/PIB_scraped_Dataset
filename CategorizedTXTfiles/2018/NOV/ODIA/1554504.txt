      ଅର୍ଥ ମନ୍ତ୍ରଣାଳୟ

      ରାଜସ୍ୱ ସଚିବ ଦାୟିତ୍ୱ ସମ୍ଭାଳିଲେ ଅଜୟ ଭୂଷଣ ପାଣ୍ଡେ
      Posted On: 30 NOV 2018 3:08PM by PIB Bhubaneshwar


    ଭାରତୀୟ ପ୍ରଶାସନିକ ସେବା ଅଧିକାରୀ (ମହାରାଷ୍ଟ୍ର : 1984) ଡ. ଅଜୟ ଭୂଷଣ ପାଣ୍ଡେ ଆଜି ନୂଆଦିଲ୍ଲୀରେ ରାଜସ୍ୱ ସଚିବ ଭାବେ ଦାୟିତ୍ୱ ଗ୍ରହଣ କରିଛନ୍ତି । ସେ ଡ. ହସମୁଖ ଆଧିଆଙ୍କ ସ୍ଥାନରେ ଦାୟିତ୍ୱ ନେଇଛନ୍ତି । ଶ୍ରୀ ଆଧିଆ ଆଜି ଅବସର ଗ୍ରହଣ କରିଛନ୍ତି । ଡ. ପାଣ୍ଡେ ମୁଖ୍ୟ କାର୍ଯ୍ୟକାରୀ ଅଧିକାରୀ ଭାବେ ଭାରତୀୟ ବିଶିଷ୍ଟ ପରିଚୟ ପ୍ରାଧିକରଣର ପ୍ରମୁଖ ହୋଇ ରହିବେ । ଏହାବ୍ୟତୀତ ସେ ଜିଏସଟିଏନର ଅଧ୍ୟକ୍ଷ ଭାବେ ମଧ୍ୟ କାର୍ଯ୍ୟ ଜାରି ରଖିବେ ।


    ଡ. ଅଜୟ ଭୂଷଣ ପାଣ୍ଡେଙ୍କର ଭାରତୀୟ ପ୍ରଶାସନିକ ସେବା ଅଧିକାରୀ ଭାବେ ରାଜ୍ୟ ଏବଂ କେନ୍ଦ୍ର ସରକାରଙ୍କ ଅଧୀନରେ 34 ବର୍ଷ କାର୍ଯ୍ୟ କରିବାର ଅଭିଜ୍ଞତା ରହିଛି । ସେ ଭାରତୀୟ ବିଶିଷ୍ଟ ପରିଚୟ ପତ୍ର ପ୍ରାଧିକରଣରେ ଆଠ ବର୍ଷ ପର୍ଯ୍ୟନ୍ତ ଗୁରୁତ୍ୱପୂର୍ଣ୍ଣ କାର୍ଯ୍ୟ କରିଥିଲେ । ସେ ସାରା ଦେଶରେ ଆଧାରକୁ ପ୍ରତିଷ୍ଠିତ କରିବାରେ ପ୍ରମୁଖ ଭୂମିକା ତୁଲାଇଥିଲେ । ସେ ସୁପ୍ରିମକୋର୍ଟଙ୍କ 5ଜଣ ବିଚାରପତିଙ୍କୁ ନେଇ ଗଠିତ ସାମ୍ବିଧାନିକ ଖଣ୍ଡପୀଠଙ୍କ ଆଗରେ ଆଧାରର ଲାଭ ଏବଂ ଏହାର ପ୍ରଯୁକ୍ତି ବିଷୟରେ ସଫଳତା ପୂର୍ବକ ବିବରଣୀ ଉପସ୍ଥାପନ କରିଥିଲେ । ସେ ଖୋଲା ଅଦାଲତରେ ଲଗାତାର ଦୁଇ ଦିନ ପର୍ଯ୍ୟନ୍ତ ପାୱାର ପଏଣ୍ଟ ପ୍ରେଜେଂଟେସନ କରିଥିଲେ , ଏହାକୁ ଆଧାର କରି 37ଟି ଆବେଦନ ବିରୋଧରେ କେନ୍ଦ୍ର ସରକାର ନିଜର ପକ୍ଷ ଦୃଢ଼ ଭାବେ ଉପସ୍ଥାପନ କରିବାରେ ସଫଳ ହୋଇଥିଲେ । ଡ. ପାଣ୍ଡେ ଆଇଆଇଟି କାନପୁରର ଇଲେକଟ୍ରିକାଲ ଇଞ୍ଜିନିୟରିଂରେ ସ୍ନାତକ ଉତୀର୍ଣ୍ଣ । ଏହାପରେ ସେ 1998ରେ ୟୁନିଭର୍ସିଟି ଅଫ ସିନେସୋଟାରୁ କମ୍ପ୍ୟୁଟର ସାଇନ୍ସରେ ଏମଏସ ଏବଂ ପିଏଚଡି କରିଥିଲେ ।


    ଦାୟିତ୍ୱ ଗ୍ରହଣ କରିବାରେ ଡ. ପାଣ୍ଡେ ଗଣମାଧ୍ୟମକୁ କହିଛନ୍ତି ଯେ ଟିକସ-ଜିଡିପି ଅନୁପାତରେ ସୁଧାର ଆଣିବା , ପ୍ରଯୁକ୍ତି ଜରିଆରେ ଟିକସ ପ୍ରକ୍ରିୟକୁ ସୁଦୃଢ଼ କରିବା , ଜିଏସଟିର କାର୍ଯ୍ୟକାରୀତାକୁ ସ୍ଥିର କରିବା , ଉନ୍ନତ ଟିକସ-ପ୍ରଶାସନ ଏବଂ କାରବାରକୁକ ସହଜ କରିବା ଉଦ୍ଦେଶ୍ୟରେ ଆଇନ ଏବଂ ପ୍ରକ୍ରିୟାକୁ ସରଳ କରିବା ଏବଂ ପାରଦର୍ଶୀତା ବୃଦ୍ଧି କରିବା ତାଙ୍କର ପ୍ରାଥମିକତା ହେବ ।


    ************

    
    
    (Release ID: 1554504) Visitor Counter : 14