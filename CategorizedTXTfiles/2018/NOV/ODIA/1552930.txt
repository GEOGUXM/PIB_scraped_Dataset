      ନୀତି ଆୟୋଗ

      ନୀତି ଆୟୋଗଙ୍କ ଦ୍ୱାରା ହିମାଳୟ ରାଜ୍ୟ ଆଂଚଳିକ ପରିଷଦ ଗଠିତ
      Posted On: 15 NOV 2018 9:20PM by PIB Bhubaneshwar


    ଭାରତୀୟ ହିମାଳୟ ଅଂଚଳରେ ନିରନ୍ତର ବିକାଶକୁ ସୁନିଶ୍ଚିତ କରିବା ଉଦ୍ଦେଶ୍ୟରେ ନୀତି ଆୟୋଗ “ ହିମାଳ ରାଜ୍ୟ ଆଂଚଳିକ ପରିଷଦ ” ଗଠନ କରିଛନ୍ତି । ନିର୍ଦ୍ଦିଷ୍ଟି କ୍ଷେତ୍ରରେ କାର୍ଯ୍ୟଖସଡ଼ା ପ୍ରସ୍ତୁତ କରିବା ଲାଗି 5ଟି କାର୍ଯ୍ୟକାରୀ ଗୋଷ୍ଠୀ ଗଠନ କରାଯାଇଥିଲା । ଏହି ଗୋଷ୍ଠୀ ଦ୍ଵାରା ଚିହ୍ନଟ କରାଯାଇଥିବା କାର୍ଯ୍ୟବିନ୍ଦୁଗୁଡ଼ିକର ସମୀକ୍ଷା ଏବଂ କାର୍ଯ୍ୟାନ୍ୱୟନ ପାଇଁ ଏହି ପରିଷଦ ଗଠନ କରାଯାଇଛି ।


    ହିମାଳୟର ବିଶେଷତ୍ୱ ଏବଂ ନିରନ୍ତର ବିକାଶ ପାଇଁ ଆହ୍ୱାନଗୁଡ଼ିକୁ ବିବେଚନା କରି ନୀତି ଆୟୋଗ ଗତ ଜୁନ 2 , 2017ରେ 5ଟି କାର୍ଯ୍ୟଗୋଷ୍ଠୀ ଗଠନ କରିଥିଲେ ।


    ଏହି କାର୍ଯ୍ୟଗୋଷ୍ଠୀଗୁଡ଼ିକୁ ନିର୍ଦ୍ଦିଷ୍ଟ ପାଞ୍ଚଟି କ୍ଷେତ୍ର ପାଇଁ କାର୍ଯ୍ୟଖସଡ଼ା ପ୍ରସ୍ତୁତ କରିବାର ଦାୟିତ୍ୱ ଦିଆଯାଇଥିଲା । ଏହି 5ଟି କ୍ଷେତ୍ର ହେଲା-


    1. ଜଳ ନିରପତ୍ତା ପାଇଁ ହିମାଳୟରେ ଜଳସ୍ରୋତଗୁଡ଼ିକର ଆବିଷ୍କାର ଏବଂ ପୁନରୁଦ୍ଧାର କରିବା ;


    2. ଭାରତୀୟ ହିମାଳୟ କ୍ଷେତ୍ରରେ ନିରନ୍ତର ପର୍ଯ୍ୟଟନ ;


    3. ସ୍ଥାନାନ୍ତରଣ କୃଷି: ଏକ ରୂପାନ୍ତରଣ ଆଭିମୁଖ୍ୟ ଦିଗରେ ;


    4. ହିମାଳୟରେ ଦକ୍ଷତା ଏବଂ ଉଦ୍ୟମୀତା (ଇଆଣ୍ଡଏସ) ସ୍ଥିତିକୁ ସୁଦୃଢ଼ କରିବା ଏବଂ


    5. ସୂଚିତ ନିଷ୍ପତ୍ତି ନେବା ପାଇଁ ତଥ୍ୟ/ସୂଚନା ।


    ଏହି ପାଞ୍ଚଟି ବିଷୟଗତ ରିପୋର୍ଟ ଅଗଷ୍ଟ 2018ରେ ନୀତି ଆୟୋଗଙ୍କ ଦ୍ୱାରା ପ୍ରକାଶ ପାଇଥିଲା ଏବଂ ଗଠିତ ପରିଷଦର ସନ୍ଦର୍ଭର ସର୍ତ୍ତ ଲାଗି କାର୍ଯ୍ୟବିନ୍ଦୁ ପ୍ରସ୍ତୁତ କରାଯାଇଥିଲା ।


    ନୀତି ଆୟୋଗର ସଦସ୍ୟ ଡ. ଭି କେ ସାରସ୍ୱତ ହିମାଳୟ ରାଜ୍ୟ ପରିଷଦର ଅଧ୍ୟକ୍ଷ ରହିବେ ଏବଂ ଏଥିରେ ହିମାଳୟ ରାଜ୍ୟଗୁଡ଼ିକର ମୁଖ୍ୟ ଶାସନ ସଚିବମାନଙ୍କ ସହିତ ଗୁରୁତ୍ୱପୂର୍ଣ୍ଣ କେନ୍ଦ୍ର ମନ୍ତ୍ରଣାଳୟର ସଚିବ ରହିବେ । ନୀତି ଆୟୋଗର ବରିଷ୍ଠ ଅଧିକାରୀମାନେ ଏଥିରେ ନିମନ୍ତ୍ରିତ ସଦସ୍ୟ ରହିବେ ।


    ହିମାଳୟ କ୍ଷେତ୍ରର 12ଟି ରାଜ୍ୟ ଯଥା ଜାମ୍ମୁ ଏବଂ କଶ୍ମୀର , ଉତ୍ତରାଖଣ୍ଡ , ହିମାଚଳ ପ୍ରଦେଶ , ଅରୁଣାଚଳ ପ୍ରଦେଶ , ମଣିପୁର , ମେଘାଳୟ , ମିଜୋରାମ , ନାଗାଲାଣ୍ଡ , ସିକ୍କିମ , ତ୍ରିପୁରା , ଆସାମର ଦୁଇଟି ଜିଲ୍ଲା ଦିମା ହାସାଓ ଏବଂ କାର୍ବି ଆଙ୍ଗଲଙ୍ଗ ଏବଂ ପଶ୍ଚିମବଙ୍ଗର ଦାର୍ଜିଲିଂ ଓ କାଲିମପଙ୍ଗରେ ନିରନ୍ତର ବିକାଶ ପାଇଁ ନୋଡାଲ ଏଜେନ୍ସି ଭାବେ ହିମାଳୟ ରାଜ୍ୟ ଆଂଚଳିକ ପରିଷଦ କାର୍ଯ୍ୟ କରିବ ।


    ପରିଷଦର ସନ୍ଦର୍ଭର ସର୍ତ୍ତରେ ଉଲ୍ଲେଖ କରାଯାଇଛି ଯେ ଏହା କେନ୍ଦ୍ର ମନ୍ତ୍ରଣାଳୟ , ସଂସ୍ଥା ଏବଂ 12ଟି ହିମାଳୟ ରାଜ୍ୟ ସରକାରଙ୍କ କାର୍ଯ୍ୟବିନ୍ଦୁର କାର୍ଯ୍ୟାନ୍ୱୟନ ଅନୁଧ୍ୟାନ କରିବ । ଏଥିମଧ୍ୟରେ ଅନ୍ୟାନ୍ୟ କାର୍ଯ୍ୟବିନ୍ଦୁ ସହିତ ରହିଛି ନଦୀ ଉପତ୍ୟକା ବିକାଶ ଏବଂ କ୍ଷେତ୍ରୀୟ ସହଯୋଗ , ଜଳ ନିରାପତ୍ତା ପାଇଁ ସାରା ହିମାଳୟରେ ପର୍ଯ୍ୟାୟକ୍ରମେ ଜଳଉତ୍ସ ମ୍ୟାପିଂ ଏବଂ ପୁନରୁଦ୍ଧାର , ପର୍ଯ୍ୟଟନ ମାନକର ବିକାଶ , କାର୍ଯ୍ୟାନ୍ୱୟନ ଏବଂ ଅନୁଧ୍ୟାନ ସହିତ ନୀତି ସୁସଂଗତତା , ଚିହ୍ନଟ ପ୍ରମୁଖତା କ୍ଷେତ୍ରରେ ଦକ୍ଷତା ଏବଂ ଉଦ୍ୟମୀତାକୁ ସୁଦୃଢ଼ କରିବା ।


    **********

    
    
    (Release ID: 1552930) Visitor Counter : 17