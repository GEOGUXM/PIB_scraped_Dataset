      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବାଣିଜ୍ୟ ମନ୍ତ୍ରୀଙ୍କୁ ପ୍ରଦାନ କରାଗଲା SEZ ନୀତି ରିପୋର୍ଟ
      Posted On: 19 NOV 2018 3:35PM by PIB Bhubaneshwar


    ଭାରତର ବର୍ତ୍ତମାନ ସେଜ (ବିଶେଷ ଆର୍ଥୀକ ନୀତି)ର ଅଧ୍ୟୟନ ପାଇଁ ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟ ଦ୍ୱାରା ବାବା କଲ୍ୟାଣୀଙ୍କ ଅଧ୍ୟକ୍ଷତାରେ ଗଠିତ କରାଯାଇଥିବା ସମିତି ଏହାର ରିପୋର୍ଟ ଆଜି ନୂଆଦିଲ୍ଲୀରେ କେନ୍ଦ୍ରୀୟ ବାଣିଜ୍ୟ ଏବଂ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁଙ୍କୁ ପ୍ରଦାନ କରିଛି ।


    ସମିତିକୁ ସେଜ ନୀତିର ଆକଳନ କରିବା ଏବଂ ଏହାକୁ ବିଶ୍ୱ ବ୍ୟବସାୟିକ ସଙ୍ଗଠନ ( WTO )ର ମାନକ ଅନୁରୂପ ନିର୍ମାଣ କରିବା , ସେଜର ଖାଲି ପଡିଥିବା ଭୂମିର ଅଧିକତମ ଉପଯୋଗ ସୁନିଶ୍ଚିତ କରିବାର ଉପାୟ ସ୍ଥିର କରିବା , ଅନ୍ତଃରାଷ୍ଟ୍ରୀୟ ଅନୁଭବ ଆଧାରରେ ସେଜ ନୀତିରେ ଆବଶ୍ୟକ ପରିବର୍ତ୍ତନ ଆଣିବା ଏବଂ ତଟୀୟ ଆର୍ଥିକ ଜୋନ , ଦିଲ୍ଲୀ-ମୁମ୍ବାଇ ଆର୍ଥିକ କରିଡର , ରାଷ୍ଟ୍ରୀୟ ଔଦ୍ୟୋଗିକ ବିନିର୍ମାଣ ଜୋନ ଏବଂ ଟେକ୍ସଟାଇଲ ପାର୍କ ପରି ଅନ୍ୟ ସରକାରୀ ଯୋଜନା ସହିତ ସେଜ ନୀତିର ବିଲୟ କରିବା ବାବଦରେ ପ୍ରସ୍ତାବ ପ୍ରଦାନ କରିବାର ଦାୟିତ୍ୱ ପ୍ରଦାନ କରାଯାଇଥିଲା ।


    ବାଣିଜ୍ୟ ମନ୍ତ୍ରୀଙ୍କୁ ରିପୋର୍ଟ ପ୍ରଦାନ କରି ଭାରତ ଫୋର୍ସ ଲିମିଟେଡର ଅଧ୍ୟକ୍ଷ ଶ୍ରୀ ବାବା କଲ୍ୟାଣୀ କହିଲେ ଯେ ଯଦି ଭାରତକୁ 2025 ପର୍ଯ୍ୟନ୍ତ 5 ଲକ୍ଷ କୋଟି (ଟ୍ରିଲିଅନ) ଡଲାରର ଅର୍ଥବ୍ୟବସ୍ଥାରେ ପରିବର୍ତ୍ତିତ ହେବାକୁ ହେଲେ ବିନିର୍ମାଣ କ୍ଷେତ୍ରରେ ପ୍ରତିସ୍ପର୍ଦ୍ଦା କ୍ଷମତା ସହିତ ସେବାମାନଙ୍କ ସହିତ ଜଡିତ ମହଜୁଦ ପରିବେଶରେ ମଧ୍ୟ ବୁନିଆଦି ପରିବର୍ତ୍ତନ ସୁନିଶ୍ଚିତ କରିବାକୁ ପଡିବ । ସେ କହିଲେ ଯେ ସୂଚନା ପ୍ରାଦ୍ୟୋଗିକୀ ( IT ) ଏବଂ ଏଥିସହିତ ଜଡିତ ସେବା କ୍ଷେତ୍ରରେ ମିଳିଥିବା ଉଲ୍ଲେଖନୀୟ ସଫଳତାକୁ ସ୍ୱାସ୍ଥ୍ୟ ସେବା , ଆର୍ଥିକ ସେବା , ଆଇନ , ମରାମତି ଏବଂ ଡିଜାଇନ ଆଦି ଅନ୍ୟାନ୍ୟ ସେବା କ୍ଷେତ୍ରରେ ମଧ୍ୟ ସୁନିଶ୍ଚିତ କରିବାକୁ ପଡିବ ।


    ଭାରତ ସରକାର ନିଜର ପ୍ରମୁଖ କାର୍ଯ୍ୟକ୍ରମ ‘ ମେକ ଇନ ଇଣ୍ଡିଆ ’ ଅନ୍ତର୍ଗତ 2022 ପର୍ଯ୍ୟନ୍ତ 100 ମିଲିଅନ ରୋଜଗାର ସୃଜନ କରିବା ଏବଂ ସଫଳ ଘରୋଇ ଉତ୍ପାଦ ( DGP )ରେ ବିନିର୍ମାଣ କ୍ଷେତ୍ରର 25 ପ୍ରତିଶତ ଭାଗିଦାରୀ ସୁନିଶ୍ଚିତ କରାଯିବାର ଲକ୍ଷ୍ୟ ରଖାଯାଇଛି । ଏତଦବ୍ୟତୀତ ସରକାର ବିନିର୍ମାଣ କ୍ଷେତ୍ର ସହିତ ଜଡିତ ମୂଲ୍ୟକୁ ବର୍ଷ 2025 ପର୍ଯ୍ୟନ୍ତ ବୃଦ୍ଧିକରି 1.2 ଟ୍ରିଲିଅନ ଡଲାର କରିବାର ଯୋଜନା କରିଛନ୍ତି । ଏମିତିରେ ଏହା ହେଉଛି ଭାରତକୁ ବିକାଶ ପଥରେ ନିରନ୍ତର ଅଗ୍ରସର ରଖିବାର ମହତ୍ୱକାଂକ୍ଷୀ ଯୋଜନା । ମାତ୍ର ବିନିର୍ମାଣ କ୍ଷେତ୍ରରେ ବିକାଶର ଗତି ଦ୍ରୂତ କରିବା ପାଇଁ ମହଜୁଦ ନୀତିଗତ ରୁପରେଖର ଆକଳନ କରିବାର ଆବଶ୍ୟକତା ରହିଛି । ଏଥିସହିତ ସମ୍ବନ୍ଧିତ ନୀତିକୁ ଡବ୍ଲୁଟିଓର ପ୍ରାସଙ୍ଗିକ ନିୟମ-ଲାଭ ଅନୁରୂପ କରାଯିବାର ଆବଶ୍ୟକତା ରହିଛି ।


    ଶ୍ରୀ ସୁରେଶ ପ୍ରଭୁ ସମିତି ସହିତ ଆଲୋଚନା ସମୟରେ କହିଥିଲେ ଯେ ସମିତିର ପ୍ରସ୍ତାବ ଅତ୍ୟନ୍ତ ରଚନାତ୍ମକ ଏବଂ ବାଣିଜ୍ୟ ମନ୍ତ୍ରଣାଳୟ ଅତି ଶୀଘ୍ର ବିତ ମନ୍ତ୍ରଣାଳୟ ଏବଂ ଅନ୍ୟ ମନ୍ତ୍ରଣାଳୟ ସହିତ ଔପଚାରିକ ବିଚାର ବିମର୍ଶ ଆରମ୍ଭ କରିବ , ଯାହାଫଳରେ କି ବିନା ବିଳମ୍ବରେ ସମିତିର ସୁପାରିସର ଅମଳ ସମ୍ଭବ ହୋଇପାରିବ ।


    ****************


    

    
    (Release ID: 1553283) Visitor Counter : 16