      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଉପରାଷ୍ଟ୍ରପତି ଶ୍ରୀ ଏମ ଭେଙ୍କୟା ନାଇଡୁ ନଭେମ୍ବର 26ରେ ଶିଳନ୍ୟାସ କରିବେ ଡେରା ବାବା ନାନକ-କର୍ତ୍ତାରପୁର ସାହିବ କରିଡର
      Posted On: 24 NOV 2018 6:59PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ. ଭେଙ୍କୟା ନାଇଡ଼ୁ 2018 ନଭେମ୍ବର 26 ତାରିଖରେ ପଞ୍ଜାବର ଗୁରୁଦାସପୁର ଜିଲ୍ଲା ଅନ୍ତର୍ଗତ ମାନ ଠାରେ ଏକ କାର୍ଯ୍ୟକ୍ରମରେ ଡେରା ବାବା ନାନକ – କର୍ତ୍ତାର ସାହିବ କରିଡର (ଆନ୍ତର୍ଜାତିକ ସୀମା ପର୍ଯ୍ୟନ୍ତ)ର ଶିଳାନ୍ୟାସ କରିବେ ।


    କେନ୍ଦ୍ର ସଡ଼କ ପରିବହନ , ରାଜମାର୍ଗ ଏବଂ ଜାହାଜ ଚଳାଚଳ ମନ୍ତ୍ରୀ ଶ୍ରୀ ନୀତୀନ ଗଡକରୀ , କେନ୍ଦ୍ର ଖାଦ୍ୟ ପ୍ରକ୍ରିୟାକରଣ ମନ୍ତ୍ରୀ ଶ୍ରୀମତୀ ହରସିମ୍ରତ କୌର ବାଦଲ ଏବଂ ପଞ୍ଜାବ ମୁଖ୍ୟମନ୍ତ୍ରୀ କ୍ୟାପଟେନ ଅମରିନ୍ଦର ସିଂହ କାର୍ଯ୍ୟକ୍ରମରେ ଉପସ୍ଥିତ ରହିବେ ।


    ଗୁରୁ ନାନକ ଦେବ କର୍ତ୍ତାରପୁରଠାରେ ଶିଖ ସମ୍ପ୍ରଦାୟର ଲୋକଙ୍କୁ ଏକାଠି କରିବା ସହ 18 ବର୍ଷ କାଳ ଅର୍ଥାତ୍ 1539 ମସିହା ପର୍ଯ୍ୟନ୍ତ ସେଠାରେ ରହିଥିଲେ । ଗୁରୁ ନାନକ ଦେବ ଯେଉଁଠାରେ ଶେଷ ନିଶ୍ୱାସ ତ୍ୟାଗ କରିଥିଲେ , ସେଠାରେ ଗୁରୁଦ୍ୱାର ଦରବାର ସାହିବ ନିର୍ମାଣ କରାଯାଇଛି ।


    2019ରେ ଗୁରୁ ନାନକ ଦେବଙ୍କ 550 ତମ ଜୟନ୍ତୀ ପାଳନ ପାଇଁ ଭାରତ ଓ ପାକିସ୍ତାନ ମଧ୍ୟରେ ଏକ ସମଷ୍ଟିଗତ ପ୍ରକଳ୍ପ ଭାବେ କର୍ତ୍ତାରପୁର ରୋଡ କରିଡରକୁ ଆନ୍ତର୍ଜାତିକ ସୀମା ରେଖା ପର୍ଯ୍ୟନ୍ତ ନିର୍ମାଣ କରିବା ଲାଗି ନଭେମ୍ବର 22 ତାରିଖରେ କେନ୍ଦ୍ର ସରକାର ନିଷ୍ପତ୍ତି ନେଇଛନ୍ତି । ପାକିସ୍ତାନର ରାବି ନଦୀ କୂଳରେ କର୍ତ୍ତାରପୁରଠାରେ ଥିବା ଗୁରୁଦ୍ୱାର ଦରବାର ସାହିବକୁ ସବୁ ଦିନେ ତୀର୍ଥଯାତ୍ରୀମାନେ ଯିବା ପାଇଁ ଏହି କରିଡର ସହାୟକ ହେବ ।


    2018 ନଭେମ୍ବର 15 ତାରିଖରେ ଉଭୟ ପାକିସ୍ତାନ ଓ ଭାରତ ସରକାର ନିଜ ନିଜ ପାଶ୍ୱର୍ରେ ତୀର୍ଥଯାତ୍ରୀମାନେ ଯେପରି ଗୁରୁଦ୍ୱାର ଦରବାର ସାହିବକୁ ଯାଇ ପାରିବେ ସେଥିପାଇଁ କରିଡର ନିର୍ମାଣ ଓ ବିନା ଭିସାରେ ସୀମା ଅତିକ୍ରମର ସୁବିଧା ଦେବାକୁ ନିଷ୍ପତ୍ତି ନେଇଥିଲେ ।


    ଭାରତ ପାଶ୍ୱର୍ରେ ଏହି କରିଡର ଗୁରୁଦାସପୁରର ଡେରା ବାବା ନାନକ ଠାରୁ ଆରମ୍ଭ ହୋଇ ଭାରତ-ପାକିସ୍ତାନ ଆନ୍ତର୍ଜାତିକ ସୀମାରେଖା ପର୍ଯ୍ୟନ୍ତ ଯିବ । ଏହି କରିଡର ଏନଏଚଏଆଇ ନିର୍ମାଣ କରିବ ଏବଂ ଭାରତ ସରକାର ଅର୍ଥର ବ୍ୟବସ୍ଥା କରିବେ । କରିଡର 4 ଲେନ୍ ବିଶିଷ୍ଟ ହେବ ଏବଂ ତୀର୍ଥଯାତ୍ରୀଙ୍କ ପାଇଁ ସମସ୍ତ ମୌଳିକ ସୁବିଧା ଉପଲବ୍ଧ ହେବ ।


    ଭାରତ ଓ ପାକିସ୍ତାନ ମଧ୍ୟରେ ଏହି କରିଡର ଏକ ଐତିହାସିକ ମାଇଲଖୁଣ୍ଟ ହେବ ଏବଂ ଦୁଇ ଦେଶରୁ ବର୍ଷବ୍ୟାପୀ ତୀର୍ଥଯାତ୍ରୀ ଏହି ପବିତ୍ର ପୀଠକୁ ଯିବାର ସୁବିଧା ପାଇପାରିଲେ ପର୍ଯ୍ୟଟନକୁ ମଧ୍ୟ ପ୍ରେତ୍ସାହନ ମିଳିବ ।


    **********


    

    
    (Release ID: 1553777) Visitor Counter : 19