      କ୍ୟାବିନେଟ

      ବିଦେଶୀ ତୈଳ କମ୍ପାନୀ ଦ୍ୱାରା କର୍ଣ୍ଣାଟକର ପାଦୁର ପେଟ୍ରୋଲିୟମ ଭଣ୍ଡାର ପୂରଣ କରିବା ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 08 NOV 2018 8:28PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ବିଦେଶୀ ରାଷ୍ଟ୍ରୀୟ ତୈଳ କମ୍ପାନୀ (ଏନଓସି)ଗୁଡ଼ିକ ଦ୍ୱାରା କର୍ଣ୍ଣାଟକର ପାଦୁରସ୍ଥିତ ପାଦୁର ରଣନୈତିକ ପେଟ୍ରୋଲିୟମ ଭଣ୍ଡାର (ଏସପିଆର) ପୂରଣ କରିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି । ପାଦୁରସ୍ଥିତ ତୈଳ ଭଣ୍ଡାର ସୁବିଧା ଏକ ଭୂତଳ ଚଟାଣ ଗୁମ୍ଫା ଯାହାର ମୋଟ କ୍ଷମତା 2.5 ନିୟୁତ ମେଟ୍ରିକ ଟନ ଅଟେ । ଏହାର ଚାରିଟି କମ୍ପାର୍ଟମେଂଟ ରହିଛି ଏବଂ ପ୍ରତ୍ୟେକଟିର କ୍ଷମତା 0.625 ନିୟୁତ ମେଟ୍ରିକ ଟନ ।


    ଇଣ୍ଡିଆନ ଷ୍ଟାଟେର୍ଜିକ ପେଟ୍ରୋଲିୟମ ରିଜର୍ଭସ ଲିମିଟେଡ (ଆଇଏସପିଆରଏଲ) ତିନୋଟି ସ୍ଥାନ ଯଥା ବିଶାଖାପାଟଣା ( 1.33 ନିୟୁତ ମେଟ୍ରିକ ଟନ) , ମାଙ୍ଗାଲୋର ( 1.5 ନିୟୁତ ମେଟ୍ରିକ ଟନ) ଏବଂ ପାଦୁର ( 2.5 ନିୟୁତ ମେଟ୍ରିକ ଟନ)ରେ ମୋଟ 5.33 ନିୟୁତ ମେଟ୍ରିକ ଟନ ଅଶୋଧିତ ତୈଳର ଭଣ୍ଡାରଣ ପାଇଁ ଭୂତଳ ଚଟାଣ ଗୁମ୍ଫା ନିର୍ମାଣ ସହିତ ଏଗୁଡ଼ିକ କାର୍ଯ୍ୟକ୍ଷମ ମଧ୍ୟ ହୋଇଯାଇଛି । 2017-18 ଆର୍ଥିକ ବର୍ଷ ଲାଗି ଉପଲବ୍ଧ ତଥ୍ୟ ଅନୁଯାୟୀ , ରଣନୈତିକ ପେଟ୍ରୋଲିୟମ ଭଣ୍ଡାର କାର୍ଯ୍ୟକ୍ରମର ପ୍ରଥମ ପର୍ଯ୍ୟାୟ ଅନ୍ତର୍ଗତ ମୋଟ 5.33 ନିୟୁତ ମେଟ୍ରିକ ଟନ କ୍ଷମତା ବଳରେ ବର୍ତମାନ ଭାରତର ଅଶୋଧିତ ତୈଳ ସମ୍ବନ୍ଧୀୟ ଆବଶ୍ୟକତା ପାଖାପାଖି 95 ଦିନ ପର୍ଯ୍ୟନ୍ତ ପୂରଣ ହୋଇପାରିବ ବୋଲି ଅନୁମାନ କରାଯାଉଛି । 2017-18 ଆର୍ଥିକ ବର୍ଷର ଉପଲବ୍ଧ ତଥ୍ୟ ଅନୁଯାୟୀ , କେନ୍ଦ୍ର ସରକାର ଓଡ଼ିଶାର ଚଣ୍ଡିଖୋଲ ଏବଂ କର୍ଣ୍ଣାଟକର ପାଦୁରରେ 6.5 ନିୟୁତ ମେଟ୍ରିକ ଟନ କ୍ଷମତାସମ୍ପନ୍ନ ଅତିରିକ୍ତ ଭଣ୍ଡାରଣ ସୁବିଧା ପ୍ରତିଷ୍ଠା ଲାଗି ଜୁନ , 2018 ରେ ନୀତିଗତ ଅନୁମୋଦନ କରିଛନ୍ତି । ଯାହାଫଳରେ ଭାରତର ଜାଳେଣୀ/ଇନ୍ଧନ ନିରାପତ୍ତା ଓ ସୁରକ୍ଷାରେ ଅଧିକ 11.5 ଦିନ ବୃଦ୍ଧି ହେବ ବୋଲି ଆଶା କରାଯାଉଛି ।


    **********

    
    
    (Release ID: 1552355) Visitor Counter : 14