      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପଳାତକ ଅର୍ଥନୈତିକ ଅପରାଧୀଙ୍କ ବିରୋଧରେ କାର୍ଯ୍ୟାନୁଷ୍ଠାନ ଏବଂ ସମ୍ପତ୍ତି ଉଦ୍ଧାର ଲାଗି ଜି-20କୁ ଭାରତ ପକ୍ଷରୁ ନଅ ସୂତ୍ରୀ ଏଜେଣ୍ଡାରେ ପରାମର୍ଶ
      Posted On: 30 NOV 2018 8:29PM by PIB Bhubaneshwar


    1 . ପଳାତକ ଅର୍ଥନୈତିକ ଅପରାଧର ପ୍ରଭାବୀ ଏବଂ ବିସ୍ତୃତ ମୁକାବିଲା ଲାଗି ଜି-20 ରାଷ୍ଟ୍ରଗୁଡ଼ିକ ମଧ୍ୟରେ ଦୃଢ଼ ଏବଂ ସକ୍ରିୟ ସହଯୋଗ ।


    2. ଅପରାଧୀକ କାର୍ଯ୍ୟାନୁଷ୍ଠାନକୁ ପ୍ରଭାବୀ ଢଙରେ ଲାଗୁ କରିବା ନିମନ୍ତେ ନ୍ୟାୟିକ ପ୍ରକ୍ରିୟାରେ ସହଯୋଗ ; ଅପରାଧୀଙ୍କ ତ୍ୱରିତ ପ୍ରତ୍ୟର୍ପଣ ଏବଂ ଅପରାଧୀକ କାର୍ଯ୍ୟାନୁଷ୍ଠାନର ପ୍ରଭାବୀ ପ୍ରବେଶୀକରଣକୁ ବ୍ୟବସ୍ଥିତ ଏବଂ ସମ୍ପ୍ରସାରିତ କରାଯିବା ଉଚିତ ।


    3. ସମସ୍ତ ପଳାତକ ଅର୍ଥନୈତିକ ଅପରାଧୀଙ୍କ ପ୍ରବେଶକୁ ନିଷିଦ୍ଧ କରିବା ଏବଂ ସେମାନଙ୍କ ଅଭୟ ଶରଣକୁ ରୋକିବା ଲାଗି ଏକ ବ୍ୟବସ୍ଥା ବିକଶିତ କରିବା ଦିଗରେ ଜି-20 ରାଷ୍ଟ୍ରଗୁଡ଼ିକର ମିଳିତ ଉଦ୍ୟମ ଜରୁରୀ ।


    4. ମିଳିତ ଜାତିସଂଘ ଦୁର୍ନୀତି ନିରୋଧୀ ସମ୍ମେଳନ (ୟୁଏନସିଏସି) , ମିଳିତ ଜାତିସଂଘ ଅନ୍ତର୍ଜାତୀୟ ସଂଗଠିତ ଅପରାଧ ବିରୋଧୀ ସମ୍ମେଳନ (ୟୁଏନଓଟିସି)ର ନୀତି ବିଶେଷ କରି “ ଅନ୍ତର୍ଜାତୀୟ ସହଯୋଗ ” ସଂକ୍ରାନ୍ତରେ ପ୍ରଭାବୀ ଢଙ୍ଗରେ ଲାଗୁ ହେବା ଆବଶ୍ୟକ ।


    5 . ପ୍ରାଥମିକତା ଦାୟିତ୍ୱ ଅର୍ପଣ କରିବା ଲାଗି ଏଫଏଟିଏଫ ଆହ୍ୱାନ କରାଯିବା ଉଚିତ ଏବଂ ଅନ୍ତର୍ଜାତୀୟ ସହଯୋଗ ପ୍ରତିଷ୍ଠା କରିବା ଉପରେ ଗୁରୁତ୍ୱ ଦିଆଯିବା ଉଚିତ ଯାହା କ୍ଷମତାପ୍ରାପ୍ତ କର୍ତ୍ତୃପକ୍ଷ ଏବଂ ଏଫଆଇୟୁର ସମୟବଦ୍ଧ ଏବଂ ବିସ୍ତୃତ ସୂଚନା ବିନିମୟ ଦିଗରେ ନେଇଥିବ ।


    6 . ପଳାତକ ଅର୍ଥନୈତିକ ଅପରାଧୀମାନଙ୍କ ମାନକ ମାନ୍ୟତା ସୃଷ୍ଟି କରିବା ଲାଗି ଏଫଏଟିଏଫକୁ ଦାୟିତ୍ୱ ଦିଆଯିବା ଉଚିତ ।


    7. ଜି-20 ରାଷ୍ଟ୍ରଗୁଡ଼ିକୁ ସେମାନଙ୍କ ଦେଶୀୟ ଆଇନ ଅନୁରୂପ ପଳାତକ ଅର୍ଥନୈତିକ ଅପରାଧୀଙ୍କ ଚିହ୍ନଟ , ପ୍ରତ୍ୟର୍ପଣ ଏବଂ ଆଇନଗତ କାର୍ଯ୍ୟାନୁଷ୍ଠାନ ନେବା ସଂକ୍ରାନ୍ତରେ ପରାମର୍ଶ ଦେବା ଲାଗି ଏଫଏଟିଏଫ ସାଧାରଣ ଭାବେ ସହମତ ଏବଂ ମାନକ ପ୍ରକ୍ରିୟାର ଏକ ଧାରା ବିକଶିତ କରିବା ଉଚିତ ।


    8 . ସଫଳ ପ୍ରତ୍ୟର୍ପଣ ମାମଲା , ପ୍ରତ୍ୟର୍ପଣର ପ୍ରଚଳିତ ବ୍ୟବସ୍ଥାରେ ରହିଥିବା ଶୂନ୍ୟସ୍ଥାନ ଦୂର କରିବା ଏବଂ ଆଇନଗତ ସହାୟତା ଆଦି ସମେତ ସଫଳ ମାମଲାଗୁଡ଼ିକର ଅଭିଜ୍ଞତା ଓ ସଫଳ ପ୍ରଚଳନ ବାଂଟିବା ଲାଗି ଏକ ସାଧାରଣ ମଂଚ ପ୍ରତିଷ୍ଠା କରାଯିବା ଆବଶ୍ୟକ ।


    9 . ଅର୍ଥନୈତିକ ଅପରାଧୀମାନଙ୍କୁ ସେମାନଙ୍କ ନିବାସ ରାଷ୍ଟ୍ରର ଟିକସ ଋଣ ପରିଶୋଧ କରିବା ଲାଗି ସେମାନଙ୍କ ସମ୍ପତ୍ତିଗୁଡ଼ିକୁ ଠାବ କରିବା ଦିଗରେ ଜି-20 ମଂଚ ନିଶ୍ଚିତ ଭାବେ କାର୍ଯ୍ୟ କରିବା ଉଚିତ ।


    **********

    
    
    (Release ID: 1554574) Visitor Counter : 18