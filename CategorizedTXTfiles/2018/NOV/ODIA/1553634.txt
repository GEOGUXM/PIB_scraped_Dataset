      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ମାନବସମ୍ବଳ ବିକାଶ ମନ୍ତ୍ରୀ ଭିଡିଓ କନଫରେନ୍ସିଂ ଜରିଆରେ ମନ୍ତ୍ରଣାଳୟର ନବୋନ୍ମେଷ ପ୍ରକୋଷ୍ଠ ‘ପ୍ରତିଷ୍ଠାନ ନବୋନ୍ମେଷ ପରିଷଦ’ କାର୍ଯ୍ୟକ୍ରମର ଶୁଭାରମ୍ଭ କଲେ
      Posted On: 21 NOV 2018 8:57PM by PIB Bhubaneshwar


    କେନ୍ଦ୍ର ମାନବସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଭିଡିଓ କନଫରେନ୍ସିଂ ଜରିଆରେ ଆଜି ନୂଆଦିଲ୍ଲୀରେ ମନ୍ତ୍ରଣାଳୟର ନବୋନ୍ମେଷ ପ୍ରକୋଷ୍ଠ ଅନ୍ତର୍ଗତ ‘ ପ୍ରତିଷ୍ଠାନର ନବୋନ୍ମେଷ ପରିଷଦ ’ କାର୍ଯ୍ୟକ୍ରମର ଶୁଭାରମ୍ଭ କରିଛନ୍ତି । ମନ୍ତ୍ରଣାଳୟ ଏଆଇସିଟିଇରେ ଏକ ‘ ନବୋନ୍ମେଷ ପ୍ରକୋଷ୍ଠ ’ ସ୍ଥାପିତ କରିଛନ୍ତି । ଏହାର ଉଦ୍ଦେଶ୍ୟ ହେଉଛି ସମଗ୍ର ଦେଶର ଉଚ୍ଚଶିକ୍ଷଣ ସଂସ୍ଥାନମାନଙ୍କରେ ନବାଚାର ସଂସ୍କୃତିକୁ ବ୍ୟବସ୍ଥିତ ଢ଼ଙ୍ଗରେ ପ୍ରୋତ୍ସାହିତ କରିବା ।


    ଏହି ଅବସରରେ ଶ୍ରୀ ଜାଭଡେକର କହିଲେ ଯେ ଏହି ଦେଶରେ ନବାଚାରକୁ ସଂସ୍ଥାଗତ କରିବା ଏବଂ ବୈଜ୍ଞାନିକ ପ୍ରକୃତି ବିକଶିତ କରିବା ଦିଗରେ ଏକ ମହତ୍ୱପୂର୍ଣ୍ଣ ପଦକ୍ଷେପ । ସେ କହିଲେ ଯେ ପ୍ରତିଷ୍ଠାନର ନବୋନ୍ମେଷ ପରିଷଦ (ଆଇଆଇସି)ର ନେଟୱର୍କ ଗଠନ କରିବା ଉଦ୍ଦେଶ୍ୟ ଯୁବ ଛାତ୍ରମାନଙ୍କ ସୃଜନାତ୍ମକ ବର୍ଷମାନଙ୍କରେ ସେମାନଙ୍କ କଳ୍ପନା ଏବଂ କାର୍ଯ୍ୟ ବିଧିମାନଙ୍କୁ ପ୍ରଦର୍ଶିତ କରି ସେମାନଙ୍କୁ ପ୍ରୋତ୍ସାହିତ , ପ୍ରେରିତ ଏବଂ ବିକଶିତ କରିବା । ସେ କହିଲେ ଯେ 1000ରୁ ଅଧିକ ଉଚ୍ଚଶିକ୍ଷଣ ସଂସ୍ଥାନ ପ୍ରଥମରୁ ହିଁ ନିଜର ପରିସରରେ ଆଇଆଇସିର ଗଠନ କରିଛନ୍ତି ଏବଂ ମନ୍ତ୍ରଣାଳୟର ନବୋନ୍ମେଷ ପ୍ରକୋଷ୍ଠ ଦ୍ୱାରା ବ୍ୟବସ୍ଥିତ ଆଇଆଇଟି ନେଟୱର୍କ ପାଇଁ ନାମାଙ୍କିତ କରିଛନ୍ତି ।


    ଶ୍ରୀ ଜାଭଡେକର କହିଲେ ଯେ ବିକଶିତ ଦେଶମାନଙ୍କର ପ୍ରମୁଖ ଅନୁସନ୍ଧାନ କେନ୍ଦ୍ର ବିଶ୍ୱବିଦ୍ୟାଳୟ ରହିଛି ଏବଂ ସେମାନଙ୍କ ଅନୁସନ୍ଧାନ କାରଣରୁ ବୈଶ୍ୱିକ ନବୋନ୍ମେଷ ର୍ୟାଙ୍କିଙ୍ଗରେ ଶୀର୍ଷରେ ରହିଛି । ସେମାନେ କହିଲେ ଯେ ଏବେ ଭାରତୀୟ ବିଶ୍ୱବିଦ୍ୟାଳୟ ମଧ୍ୟ ସଂସ୍ଥାନର ନବୋନ୍ମେଷ ପରିଷଦ କାର୍ଯ୍ୟକ୍ରମ ଜରିଆରେ ଅନୁସନ୍ଧାନ କେନ୍ଦ୍ର ସ୍ଥାପିତ କରୁଛି ଏବଂ ଆମକୁ ଆଶା ରହିଛି ଯେ ଏହି ପଦକ୍ଷେପ ଜରିଆରେ ଆଗାମୀ ଦୁଇ ତିନି ବର୍ଷ ମଧ୍ୟରେ ବୈଶ୍ୱିକ ନବ ପରିବର୍ତ୍ତନ ର୍ୟାଙ୍କିଙ୍ଗରେ ଆମେ ଉତ୍ତମ ର୍ୟାଙ୍କରେ ପହଂଚିପାରିବା ।


    ସେ କହିଲେ ଯେ ଉଚ୍ଚଶିକ୍ଷାର ଶୈକ୍ଷଣୀୟ ଦୃଷ୍ଟିରେ ତେବେ ଯାଇଁ ଆଗକୁ ବଢ଼ିହେବ ଯେତେବେଳେ ଆମେ ନବୋନ୍ମେଷରେ ସର୍ବଶ୍ରେଷ୍ଠ କାର୍ଯ୍ୟ ପ୍ରଣାଳୀକୁ ପ୍ରୋତ୍ସାହିତ କରିବା ଏବଂ ଅନୁସନ୍ଧାନକୁ ଆଗକୁ ବଢ଼ାଇବା । ନବୋନ୍ମେଷ ପ୍ରକୋଷ୍ଠ ଏହି ଦିଗରେ ଅନେକ ପଦକ୍ଷେପ ଗ୍ରହଣ କରିଛି ଯେପରିକି ନବୋନ୍ମେଷ ଉପଲବ୍ଧ ଉପରେ ସଂସ୍ଥାନମାନଙ୍କର ଅଟଳ ର୍ୟାଙ୍କିଙ୍ଗ ( ARIIA ) , ସ୍ମାର୍ଟ ଇଣ୍ଡିଆ ହେକାଥନ ( SIH )-2019 ଆଦି କାର୍ଯ୍ୟକ୍ରମକୁ ଲାଗୁ କରାଯାଇଛି । ସେ ଏହି କାର୍ଯ୍ୟକ୍ରମକୁ ଲାଗୁ କରିବା ପାଇଁ ମନ୍ତ୍ରଣାଳୟର ଅଧିକାରୀମାନଙ୍କର ପ୍ରୟାସ ଏବଂ ଏଆଇସିଟିଇର ପ୍ରଶଂସା କରିଛନ୍ତି ଯାହାଫଳରେ କି ଦେଶରେ ଶିକ୍ଷାର ସମଗ୍ର ବିକାଶରେ ଯୋଗଦାନ ମିଳିବ ।


    ଏହି ଅବସରରେ ମନ୍ତ୍ରଣାଳୟରେ ସଚିବ ( HE ) ଶ୍ରୀ ଆର ସୁଭ୍ରମଣ୍ୟମ , ଏଆଇସିଟିଇର ଅଧ୍ୟକ୍ଷ ପ୍ରଫେସର ଅନିଲ ସହସ୍ରବୁଦ୍ଧେ , ସଂଯୁକ୍ତ ସଚିବ ( TE ) ଡଃ ଏନ ସର୍ବଣା କୁମାର , ୟୁଜିସିର ଉପାଧ୍ୟକ୍ଷ ପ୍ରଫେସର ଭୂଷଣ ପଟବର୍ଦ୍ଧନ , ଏମଆଇସିର ସିଆଇଓ ଡଃ ଅଭୟ ଜେରେ ଏବଂ କେନ୍ଦ୍ର ସରକାରଙ୍କ ଏଜେନ୍ସିମାନଙ୍କର ଗଣମାନ୍ୟ ବ୍ୟକ୍ତି ତଥା ସମଗ୍ର ଦେଶର ଉଚ୍ଚଶିକ୍ଷଣ ସଂସ୍ଥା ଏବଂ ବିଶ୍ୱବିଦ୍ୟାଳୟମାନଙ୍କର 800ରୁ ଅଧିକ ପ୍ରତିନିଧି ମହଜୁଦ ଥିଲେ ।


    ****************

    
    
    (Release ID: 1553634) Visitor Counter : 18