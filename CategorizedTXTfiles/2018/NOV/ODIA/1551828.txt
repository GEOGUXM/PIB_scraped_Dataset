      ପାନୀୟ ଜଳ ଓ ପରିମଳ ମନ୍ତ୍ରଣାଳୟ

      ଜିଲ୍ଲାପାଳମାନଙ୍କ ପାଇଁ ସ୍ୱଚ୍ଛ ଭାରତ ଅଭିଯାନ ପକ୍ଷରୁ ବିଶ୍ୱ ଶୌଚାଳୟ ଦିବସ ପ୍ରତିଯୋଗିତା ଘୋଷଣା
      Posted On: 03 NOV 2018 7:44PM by PIB Bhubaneshwar


    ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ ପକ୍ଷରୁ ଜିଲ୍ଲା ଏବଂ ରାଜ୍ୟଗୁଡ଼ିକ ପାଇଁ ସ୍ୱଚ୍ଛ ଭାରତ ବିଶ୍ୱ ଶୌଚାଳୟ ଦିବସ ପ୍ରତିଯୋଗିତା ଆଜି ଘୋଷଣା କରାଯାଇଛି । ସ୍ୱଚ୍ଛ ଭାରତ ଅଭିଯାନ ନିଜର ପଞ୍ଚମ ଏବଂ ଶେଷ ବର୍ଷରେ ପ୍ରବେଶ କରୁଛି , ଏପରି ସ୍ଥିତିରେ ଦେଶର ସମସ୍ତ ଜିଲ୍ଲାରେ ସ୍ୱଚ୍ଛତା ସହ ଜଡ଼ିତ ଜନ ଅଭିଯାନକୁ ପ୍ରୋତ୍ସାହିତ କରିବା ଏହି ପ୍ରତିଯୋଗିତାର ଉଦ୍ଦେଶ୍ୟ । ଏଥିରେ ସ୍ୱତନ୍ତ୍ର ଭାବେ ଖୋଲାରେ ଶୌଚରୁ ମୁକ୍ତ ଅଭିଯାନକୁ ଦୀର୍ଘସ୍ଥାୟୀ କରିବା ଉପରେ ଧ୍ୟାନ କେନ୍ଦ୍ରିତ କରାଯାଇଛି ।


    ବିଶ୍ୱ ଶୌଚାଳୟ ଦିବସର 10 ଦିନ ପୂର୍ବରୁ 9 ନଭେମ୍ବର ଠାରୁ 19 ନଭେମ୍ବର , 2018 ପର୍ଯ୍ୟନ୍ତ ଦେଶବ୍ୟାପୀ ସମସ୍ତ ଜିଲ୍ଲାଗୁଡ଼ିକ ମଧ୍ୟରେ ସ୍ୱଚ୍ଛତା ଗତିବିଧିକୁ ନେଇ ପ୍ରତିଯୋଗିତାର ଶୃଙ୍ଖଳା ଆୟୋଜନ କରାଯିବ ।


    ମନ୍ତ୍ରଣାଳୟ ଦ୍ୱାରା ଜାରି ନିର୍ଦ୍ଦେଶାବଳୀ ଅନୁଯାୟୀ ପ୍ରତିଯୋଗିତାରେ ଶୀର୍ଷ ସ୍ଥାନ ହାସଲ କରିବାକୁ ଥିବା 10ଟି ଜିଲ୍ଲା କଲେକ୍ଟରମାନଙ୍କ ସହିତ ସ୍ୱଚ୍ଛତା ମିଶନର ପ୍ରଭାରୀ ଶୀର୍ଷ 3ଟି ରାଜ୍ୟର ନିର୍ଦ୍ଦେଶକ ଏବଂ ସଚିବମାନଙ୍କୁ ସ୍ୱଚ୍ଛ ଭାରତ ଅଭିଯାନ ପକ୍ଷରୁ ପୁରସ୍କୃତ କରାଯିବ । ଏହି ଲୋକମାନଙ୍କୁ ସ୍ୱଚ୍ଛ ଭାରତ ମିଶନର ବ୍ରାଣ୍ଡ ଆମ୍ବାସଡର ଅଭିନେତା ଅକ୍ଷୟ କୁମାରଙ୍କ ସହିତ କଥା ହେବା ଏବଂ ନିଜର ଅଭିଜ୍ଞତା ବାଣ୍ଟିବାର ସୁଯୋଗ ମିଳିବ । ଏହି ପ୍ରତିଯୋଗିତାରେ ଅଧିକରୁ ଅଧିକ ଜିଲ୍ଲା ଭାଗ ନେବା ଲାଗି ମନ୍ତ୍ରଣାଳୟ ପକ୍ଷରୁ ଅପିଲ କରାଯାଇଛି । ଏହି ପ୍ରତିଯୋଗିତା ରାଜସ୍ଥାନ , ମଧ୍ୟପ୍ରଦେଶ , ଛତିଶଗଡ଼ ଏବଂ ମିଜୋରାମ ପାଇଁ ଉଦ୍ଦିଷ୍ଟ ନୁହେଁ ।


    ପ୍ରତିଯୋଗିତାରେ ସାମିଲ ହେବା ପାଇଁ ଇଚ୍ଛୁକ ଜିଲ୍ଲାଗୁଡ଼ିକ ଅନଲାଇନ ପୋର୍ଟାଲ sbm.gov.in/wtd2018 ରେ ଲଗ ଇନ୍ କରି ପ୍ରତିଯୋଗିତା ପାଇଁ ଆବେଦନ କରିପାରିବେ । ଆବେଦନ ୱିଣ୍ଡୋ ବିଶ୍ୱ ଶୌଚାଳୟ ଦିବସ 19 ନଭେମ୍ବର ଠାରୁ 30 ନଭେମ୍ବର , 2018 ପର୍ଯ୍ୟନ୍ତ ଖୋଲା ରହିବ ।


    **********

    
    
    (Release ID: 1551828) Visitor Counter : 47