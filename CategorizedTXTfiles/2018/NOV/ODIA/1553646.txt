      କ୍ୟାବିନେଟ

      ଯୁବ ବ୍ୟାପାର କ୍ଷେତ୍ରରେ ଭାରତ-ତାଜିକିସ୍ତାନ ସହଯୋଗ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 22 NOV 2018 9:29PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଯୁବ ବ୍ୟାପାର କ୍ଷେତ୍ରରେ ସହଯୋଗ ଲାଗି ଭାରତ ଏବଂ ତାଜିକିସ୍ତାନ ମଧ୍ୟରେ ବୁଝାମଣାକୁ ମଞ୍ଜୁରି ଦେଇଛନ୍ତି ।


    ଯୁବ ବ୍ୟାପାରରେ ସହଯୋଗକୁ ପ୍ରୋତ୍ସାହନ ଦେବା ସମ୍ପର୍କରେ ଭାରତ ଏବଂ ତାଜିକିସ୍ତାନ ମଧ୍ୟରେ ଏକ ବୁଝାମଣାପତ୍ରରେ ଉଭୟ ଦେଶ 8 ଅକ୍ଟୋବର 2018ରେ ଦୁଶାମ୍ବେରେ ସ୍ୱାକ୍ଷର କରିଥିଲେ । ଭାରତ ସରକାରଙ୍କ ପାଇଁ ତାଜିକିସ୍ତାନରେ ଭାରତର ରାଷ୍ଟ୍ରଦୂତ ଶ୍ରୀ ସୋମନାଥ ଘୋଷ ଏବଂ ତାଜିକିସ୍ତାନ ଗଣରାଜ୍ୟର ଯୁବ ଏବଂ କ୍ରୀଡ଼ା ବ୍ୟାପାରର ସମିତିର ଅଧ୍ୟକ୍ଷ ଶ୍ରୀ ଅବଦୁଲ୍ଲୋଜାଦା ଅହତମ ରୁସ୍ତମ ବୁଝାମଣାପତ୍ରରେ ସ୍ୱାକ୍ଷର କରିଥିଲେ ।


    ବୁଝାମଣା 5 ବର୍ଷର ଅବଧି ଲାଗି ବୈଧ ହେବ । ଯୁବ ବ୍ୟାପାରରେ ସହଯୋଗ କ୍ଷେତ୍ରରେ ଯୁବକମାନଙ୍କୁ ଯୁବ ସଂଗଠନର ପ୍ରତିନିଧି ଏବଂ ଯୁବ ନୀତି ନିର୍ମାରେ ସଂଲଗ୍ନ ସରକାରୀ ଅଧିକାରୀମାନଙ୍କ ଆଦାନପ୍ରଦାନ ସହିତ ଉଭୟ ଦେଶରେ ଯୁବ ବ୍ୟାପାର ଉପରେ ଆୟୋଜିତ ହେଉଥିବା ଅନ୍ତର୍ଜାତୀୟ ସମ୍ମିଳନୀ ଏବଂ ସେମିନାର ଲାଗି ନିମନ୍ତ୍ରଣ , ମୁଦ୍ରୀତ ସାମଗ୍ରୀ , ଚଳଚ୍ଚିତ୍ର , ଅଭିଜ୍ଞତା , ଯୁବ ବ୍ୟାପାରରେ ଗବେଷଣା ଏବଂ ଅନ୍ୟ ସୂଚନାର ଆଦାନପ୍ରଦାନ , ଯୁବ କ୍ୟାମ୍ପ , ଯୁବ ଉତ୍ସବ ଏବଂ ଉଭୟ ଦେଶରେ ଆୟୋଜିତ ହେଉଥିବା ଅନ୍ୟ ଯୁବ କାର୍ଯ୍ୟକ୍ରମ ସାମିଲ ରହିଛି । ଏହାବ୍ୟତୀତ ଉଭୟ ଦେଶର ନିୟମ ଅନୁରୂପ ମିଳିତ ଭାବେ ଅନୁମୋଦିତ ଯୁବ ବ୍ୟାପାରରେ ସହଯୋଗୀ ଗତିବିଧି ମଧ୍ୟ ଏହାର ପରିଧି ମଧ୍ୟରେ ରଖାଯାଇଛି । ବୁଝାମଣାପତ୍ରର ଉଦ୍ଦେଶ୍ୟ ତାଜିକିସ୍ତାନ ସହିତ ଯୁବ ବ୍ୟାପାରରେ ସହଯୋଗକୁ ପ୍ରୋତ୍ସାହିତ କରିବା ଏବଂ ଏହାକୁ ସୁଦୃଢ଼ କରିବା । ଏଥିପାଇଁ ଉଭୟ ପକ୍ଷ ଦ୍ୱାରା ଆୟୋଜିତ କାର୍ଯ୍ୟକ୍ରମ ଏବଂ ଗତିବିଧିରେ ଭାଗ ନେବା ଏବଂ ସୂଚନା ଏବଂ ତଥ୍ୟ ବାଂଟିବା ଏବଂ ଯୁବକମାନଙ୍କ ବିନିମୟ କରିବା ମଧ୍ୟ ସାମିଲ କରାଯାଇଛି ।


    ଲାଭ :


    ଏହି ବୁଝାମଣା ଦ୍ୱାରା ଯୁବ ବ୍ୟାପାର କ୍ଷେତ୍ରରେ ବିନିମୟ କାର୍ଯ୍ୟକ୍ରମ ଲାଗି ସୁବିଧା ହେବ , ଯାହାଦ୍ୱାରା ଯୁବକମାନଙ୍କ ମଧ୍ୟରେ ବିଚାର , ମୂଲ୍ୟ ଏବଂ ସଂସ୍କୃତିର ଆଦାନ ପ୍ରଦାନକୁ ପ୍ରୋତ୍ସାହନ ଦେବାରେ ସହାୟତା ମିଳିବ ଏବଂ ଭାରତ ଓ ତାଜିକିସ୍ତାନ ମଧ୍ୟରେ ବନ୍ଧୁତ୍ୱପୂର୍ଣ୍ଣ ସମ୍ପର୍କ ସୁଦୃଢ଼ ହେବ । ଉଭୟ ଦେଶ ମଧ୍ୟରେ ଏହିପରି ଦ୍ୱିପାକ୍ଷିକ ବିନିମୟ କାର୍ଯ୍ୟକ୍ରମ ଜରିଆରେ ଯେଉଁ ଲାଭ ମିଳିବ , ଏହାଦ୍ୱାରା ଜାତି , ଧର୍ମ ଏବଂ ଲିଙ୍ଗଗତ ବିଭେଦଠାରୁ ଉର୍ଦ୍ଧ୍ଵରେ ସମସ୍ତ ଯୁବକମାନଙ୍କୁ ସମାନ ଭାବେ ଲାଭ ମିଳିପାରିବ । ଏହାଦ୍ୱାରା ଯୁବକମାନଙ୍କ ମଧ୍ୟରେ ଅନ୍ତର୍ଜାତୀୟ ବୁଝାମଣା ବିକଶିତ ହେବ ଏବଂ ସେମାନେ ଯୁବ ବ୍ୟାପାର କ୍ଷେତ୍ରରେ ନିଜର ଜ୍ଞାନ ଏବଂ ବିଶେଷତ୍ୱକୁ ବଢ଼ାଇପାରିବେ ।


    **********

    
    
    (Release ID: 1553646) Visitor Counter : 12