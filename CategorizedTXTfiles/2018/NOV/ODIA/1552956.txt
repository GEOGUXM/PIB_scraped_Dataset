      ରାଷ୍ଟ୍ରପତିଙ୍କ ସଚିବାଳୟ

      ବିହାର ଗସ୍ତରେ ରାଷ୍ଟ୍ରପତି
      • ଏନଆଇଟି, ପାଟନାର 8ମ ସମାବର୍ତ୍ତନ ସମାରୋହରେ ଯୋଗଦାନ
      • ପ୍ରଯୁକ୍ତିବିତମାନେ ଦେଶର କୃଷକମାନଙ୍କ ସହ ସହଯୋଗୀ ହେବାକୁ ଦେଲେ ଆହ୍ୱାନ
      Posted On: 15 NOV 2018 3:01PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି (ନଭେମ୍ବର 15 , 2018) ପାଟନାସ୍ଥିତ ଏନଆଇଟି , ପାଟନାର ଅଷ୍ଟମ ସମାବର୍ତ୍ତନ ସମାରୋହରେ ଯୋଗ ଦେଇ ଛାତ୍ରଛାତ୍ରୀ ତଥା ଶିକ୍ଷକବୃନ୍ଦଙ୍କୁ ଉଦ୍‌ବୋଧନ ଦେଇଛନ୍ତି ।


    ଏହି ଅବସରରେ ଉଦ୍‌ବୋଧନ ଦେଇ ରାଷ୍ଟ୍ରପତି କହିଲେ ଯେ ପାଟନା ଏନଆଇଟିରେ ଏଭଳି ଉଚ୍ଚତର ଗବେଷଣା ହେବା ଆବଶ୍ୟକ ଯାହା ବିହାର ତଥା ସାରା ଦେଶର ଲୋକମାନଙ୍କ ବିଭିନ୍ନ ସମସ୍ୟା ସମାଧାନ ଦିଗରେ ସହାୟକ ହୋଇପାରିବ । ଏନଆଇଟିର ଗ୍ରାଜୁଏଟମାନେ ଦେଶର କୃଷି ବୈଜ୍ଞାନିକମାନଙ୍କ ସହ ହାତ ସହଯୋଗୀ ହୋଇ ଏଭଳି ଗବେଷଣା କରିବା ଦରକାର ଯଦ୍ୱାରା ସେମାନେ ଦେଶର କୃଷକମାନଙ୍କ କୃଷି ଉତ୍ପାଦନ ଏବଂ ସେମାନଙ୍କ ଉପାର୍ଜନ ବୃଦ୍ଧିରେ ସହାୟକ ହୋଇପାରିବେ ।


    ପୂର୍ବରୁ ରାଷ୍ଟ୍ରପତି ପୁସା , ସମସ୍ତିପୁରଠାରେ ଡ଼କ୍ଟର ରାଜେନ୍ଦ୍ର ପ୍ରସାଦ କେନ୍ଦ୍ରୀୟ କୃଷି ବିଶ୍ୱବିଦ୍ୟାଳୟର ପ୍ରଥମ ସମାବର୍ତ୍ତନ ସମାରୋହରେ ଯୋଗଦେବା ସହ ଦୀକ୍ଷାନ୍ତ ଭାଷଣ ପ୍ରଦାନ କରିଥିଲେ । ଉପସ୍ଥିତ ଛାତ୍ରଛାତ୍ରୀମାନଙ୍କୁ ସମ୍ବୋଧିତ କରି ରାଷ୍ଟ୍ରପତି କହିଲେ ଯେ କୃଷି ବୈଜ୍ଞାନିକମାନଙ୍କ ପାଇଁ କାର୍ଯ୍ୟ କରିବାର ଦେଶରେ ପର୍ଯ୍ୟାପ୍ତ ସୁଯୋଗ ରହିଛି ଏବଂ ସେମାନେ ନିଜର ଗବେଷଣା ଦ୍ଵାରା କୃଷି ବିକାଶ କ୍ଷେତ୍ରକୁ ପର୍ଯ୍ୟାପ୍ତ ମାତ୍ରାରେ ସହାୟକ ହୋଇପାରିବେ ।


    *****************

    
    
    (Release ID: 1552956) Visitor Counter : 16