      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜି-20 ଶିଖର ସମ୍ମିଳନୀ ଅବସରରେ ବ୍ରିକ୍ସ ନେତୃବୃନ୍ଦଙ୍କ ସହ ଅନୌପଚାରିକ ବୈଠକରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 30 NOV 2018 8:24PM by PIB Bhubaneshwar


    ମହାମହିମ ରାଷ୍ଟ୍ରପତି ସାଇରିଲ ରାମଫୋସା ମହୋଦୟ ,


    ମହାମହିମ ରାଷ୍ଟ୍ରପତି ମାଇକେଲ ଟେମର ମହୋଦୟ ,


    ମହାମହିମ ରାଷ୍ଟ୍ରପତି ଭ୍ଲାଦିମିର ପୁଟିନ୍ ମହୋଦୟ ,


    ମହାମହିମ ରାଷ୍ଟ୍ରପତି ସି ଜିନ୍ ପିଙ୍ଗ୍ ମହୋଦୟ ,


    • ମୁଁ ରାଷ୍ଟ୍ରପତି ରାମଫୋସାଙ୍କୁ ଜୁଲାଇ ମାସରେ ଜୋହନ୍ସବର୍ଗରେ ବ୍ରିକ୍ସ ଶିଖର ସମ୍ମିଳନୀର ସଫଳତା ଏବଂ ଏହି ବୈଠକର ଆୟୋଜନ ପାଇଁ ଧନ୍ୟବାଦ ଜଣାଉଛି ।


    • ଆମେ ବ୍ରିକ୍ସରେ ବିଶ୍ୱର 42% ଜନସଂଖ୍ୟାର ପ୍ରତିନିଧିତ୍ୱ କରୁଛୁ । ବିଗତ କିଛି ବର୍ଷ ଧରି ବ୍ରିକ୍ସ ବିଶ୍ୱ ଅଭିବୃଦ୍ଧିର ଇଂଜିନ ଭାବେ ପରିଗଣିତ ହେଉଛି । ଯଦିଓ , ଏବେ ମଧ୍ୟ ବିଶ୍ୱ ଜିଡିପି (23%) ଏବଂ ବାଣିଜ୍ୟ (16%) ରେ ଆମର ଭାଗୀଦାରୀ ବଢ଼ିବାର ଯଥେଷ୍ଟ ଅଧିକ ସମ୍ଭାବନା ରହିଛି । ତାହା ଜନସଂଖ୍ୟା ଅନୁରୂପ ନୁହେଁ ।


    ମହାମହିମ ,


    • ଜଗତୀକରଣ ଲକ୍ଷ ଲକ୍ଷ ଲୋକଙ୍କୁ ଗରିବ ଅବସ୍ଥାରୁ ମୁକ୍ତି ଦେଇଛି । ଯଦିଓ , ଜଗତୀକରଣର ସୁଫଳର ସମାନ ବିତରଣକୁ ନେଇ ଆମ ସମ୍ମୁଖରେ ବହୁତ ଗୁଡ଼ିଏ ଆହ୍ୱାନ ରହିଛି । ବହୁପକ୍ଷୀୟ ଏବଂ ନିୟମ ଆଧାରିତ ବିଶ୍ୱ ବ୍ୟବସ୍ଥା ସମ୍ମୁଖରେ ନିରନ୍ତର ସମସ୍ୟା ଆସୁଛି ଏବଂ ସଂରକ୍ଷଣବାଦ ବୃଦ୍ଧି ପାଉଛି । ମୁଦ୍ରାର ଅବମୂଲ୍ୟାୟନ ଏବଂ ତୈଳ ଦରରେ ଦ୍ରୁତ ବୃଦ୍ଧି ବିଗତ କିଛି ବର୍ଷ ମଧ୍ୟରେ ଅର୍ଜିତ କରାଯାଇଥିବା ଲାଭ ପାଇଁ ଆହ୍ୱାନ ସୃଷ୍ଟି କରିଛି ।

      * ବ୍ରିକ୍ସ ଦେଶ ସମୂହ ବିଶ୍ୱରେ ସ୍ଥିରତା ଏବଂ ବିକାଶରେ ଯୋଗଦାନ ଦେଉଛନ୍ତି । ଆମେ ବିଶ୍ୱର ଆର୍ଥିକ ଏବଂ ରାଜନୈତିକ ସଂରଚନାକୁ ଏକ ଭିନ୍ନ ଆକାର ଓ ରୂପ ଦେବାରେ ମହତ୍ୱପୂର୍ଣ୍ଣ ଭୂମିକା ତୁଲାଇଛେ ।

    • ଆମେ ବିଶ୍ୱ ଅର୍ଥନୈତିକ ପ୍ରଶାସନର ବିନ୍ଧାଣୀ ଭାବେ ଆହୁରି ଅଧିକ ପ୍ରତିନିଧିତ୍ୱ କରିବା ସହ ଲୋକତାନ୍ତ୍ରିକ କରିବାରେ ସାର୍ଥକ ଯୋଗଦାନ ଦେଇଛୁ ଆଉ ଏହି ଦିଗରେ ଆଗକୁ ମଧ୍ୟ କାର୍ଯ୍ୟ କରି ଚାଲିବୁ ।


    • ଆମେ ମିଳିତ ଜାତିସଙ୍ଘ ଏବଂ ଏହାର ସୁରକ୍ଷା ପରିଷଦ ସହିତ ବହୁମୁଖୀ ଅନୁଷ୍ଠାନରେ ବିକାଶଶୀଳ ଦେଶକୁ ଆହୁରି ଅଧିକ ପ୍ରତିନିଧିତ୍ୱ ଦେବା ପାଇଁ ଗୋଟିଏ ସ୍ୱରରେ କଥା କହିବା ଆବଶ୍ୟକ । ଏହି ଲକ୍ଷ୍ୟ ରହିଛି କି ଯେଉଁଥିପାଇଁ ଆମେ ବ୍ରିକ୍ସ ଏକାଠି ହୋଇ ଆସିଛେ ।


    • ଆମକୁ ନିୟମ ଆଧାରିତ ବିଶ୍ୱ ବ୍ୟବସ୍ଥାକୁ ସୁନିଶ୍ଚିତ କରିବା ପାଇଁ ୟୁଏନ୍ , ଡବ୍ଲ୍ୟୁଟିଓ , ୟୁ.ଏନ୍.ଏଫ୍.ସି.ସି , ବିଶ୍ୱ ବ୍ୟାଙ୍କ ଆଦି ବହୁମୁଖୀ ପ୍ରତିଷ୍ଠାନ ସହିତ ମିଳିମିଶି କାର୍ଯ୍ୟ କରିବାକୁ ହେବ ଯାହାଦ୍ୱାରା ଏହାର ପ୍ରାସଙ୍ଗିକତା ତିଷ୍ଠି ରହିବ ଏବଂ ତାହା ସମୟର ବାସ୍ତବିକତା ଗୁଡ଼ିକୁ ଦର୍ଶାଇବ । ଏହି ସମ୍ବନ୍ଧରେ ମୁଁ , ଜୋହାନ୍ସବର୍ଗରେ ନିଜ ସାକ୍ଷାତ ସମୟରେ “ ସଂସ୍କାରବାଦୀ ବହୁପକ୍ଷୀୟ ” ବ୍ୟବସ୍ଥା ବିଷୟରେ ପ୍ରସ୍ତାବ ଦେଇଥିଲି ।


    • ନୂତନ ଶିଳ୍ପ ବିପ୍ଳବ , କାର୍ଯ୍ୟର ଭବିଷ୍ୟତ ଆଦି ବିଷୟ ଗୁଡ଼ିକୁ ଜି-20 କାର୍ଯ୍ୟସୂଚୀରେ ସ୍ଥାନ ଦେଇ ବିଶ୍ୱ ବିକାଶର ଚର୍ଚ୍ଚାକୁ ସମୃଦ୍ଧ କରାଯାଇଛି । ଆମେ ବ୍ରିକ୍ସ ଦେଶସମୂହ ନୂତନ ଶିଳ୍ପ ବିପ୍ଳବରେ ସହଯୋଗ କରିବା ପାଇଁ ଆଗ୍ରହୀ ଅଟୁ ।


    • ଏହି ସନ୍ଦର୍ଭରେ , ଜଗତୀକରଣ ଏବଂ ସ୍ଥନାନ୍ତର ବିଷୟଗୁଡ଼ିକରେ ଭଲ ଭାବେ ବହୁ ପକ୍ଷୀୟ ସମନ୍ୱୟ ଏବଂ ସହଯୋଗ ଦ୍ୱାରା ସମ୍ବୋଧିତ କରିବାକୁ ହେବ । ବିଶ୍ୱ ଯୋଗାଣ ଶୃଙ୍ଖଳରେ ଶ୍ରମିକ ପ୍ରସଙ୍ଗର ପରିଚାଳନା , ସଂପୂର୍ଣ୍ଣ ମୂଲ୍ୟ ଶୃଙ୍ଖଳର ଉତ୍କୃଷ୍ଟ କାର୍ଯ୍ୟକୁ ସୁନିଶ୍ଚିତ କରିବା ଜରୁରୀ ହେବ । ସମଗ୍ର ବିଶ୍ୱରେ ଶ୍ରମିକଙ୍କ ସାମାଜିକ ସଂରକ୍ଷଣ ଯୋଜନାଗୁଡ଼ିକୁ ସୁଗମ ଏବଂ ଶ୍ରମିକମାନଙ୍କର ସହଜ ଗମନାଗମନ ହେଉଛି ମହତ୍ୱପୂର୍ଣ୍ଣ ।


    • ମହିଳାମାନଙ୍କର ସଶକ୍ତିକରଣ ଏବଂ ଭବିଷ୍ୟତ ପାଇଁ ନିରନ୍ତର ଖାଦ୍ୟ ଭଳି , ସାମାଜିକ - ଆର୍ଥିକ ପ୍ରସଙ୍ଗ ଜି-20 ଶିଖର ବୈଠକରେ ଉପସ୍ଥାପନ କରାଯିବ । ପ୍ରଥମେ ମୁଁ ନିରନ୍ତର ବିକାଶ ଏବଂ ଭିତ୍ତିଭୂମି ଉପରେ ବିପର୍ଯ୍ୟୟ ମୁକାବିଲା ଭିତିଭୂମିର ଆବଶ୍ୟକତା ଉପରେ ପ୍ରସ୍ତାବ ଦେଇଥିଲି । ଆମେ ଏହାକୁ ମିଳିମିଶି ଆଗକୁ ବଢ଼ାଇନେବା ପାଇଁ କାମ କରିବାକୁ ପଡ଼ିବ ।


    ମହାମହିମ ,


    • ଭାରତ ବ୍ରିକ୍ସ ରାଜନୈତିକ ଭାବ ବିନିମୟକୁ ପ୍ରୋତ୍ସାହନ କ୍ଷେତ୍ରରେ ହେଉଥିବା ପ୍ରଗତିକୁ ମହତ୍ୱ ଦେଉଛି ଆଉ ଏହାର ପ୍ରଶଂସା କରୁଛି । ଏହି ସମ୍ବନ୍ଧରେ ଆମର ବିଦେଶ ମନ୍ତ୍ରୀମାନେ , ଏନ୍ଏସ୍ଏ , ଏବଂ ମଧ୍ୟପ୍ରାଚ୍ୟର ସ୍ୱତନ୍ତ୍ର ରାଷ୍ଟ୍ରଦୂତମାନଙ୍କ ସହ ସାକ୍ଷାତ ବିଶେଷ ଯୋଗଦାନ ଦେଇଛି ।


    • ଆମେ ସମସ୍ତେ ଏହି କଥାରେ ସହମତ ଯେ ଆଜି ଆତଙ୍କବାଦ ଏବଂ ମୌଳବାଦ ସମଗ୍ର ଦୁନିଆ ଆଗରେ ବଡ଼ ଆହ୍ୱାନ ପାଲଟିଛି । ଏହା ନା କେବଳ ଶାନ୍ତି ଏବଂ ସୁରକ୍ଷା ପାଇଁ ହେଉଛି ବିପଦଜନକ ବରଂ ଆର୍ଥିକ ବିକାଶ ପାଇଁ ମଧ୍ୟ ଏକ ବଡ ଆହ୍ୱାନ ।


    • ଆମେ ସମସ୍ତ ଦେଶ ସହିତ ଏଫ୍ଏଟିଏଫ୍ ମାନକର କାର୍ଯ୍ୟକାରିତା ପାଇଁ ଅନୁରୋଧ କରିଛୁ । ଆତଙ୍କବାଦୀଙ୍କ ନେଟୱାର୍କ ସେମାନଙ୍କୁ ଆର୍ଥିକ ସହାୟତା ଏବଂ ସେମାନଙ୍କ ଯାତାୟାତରେ ପ୍ରତିବନ୍ଧକ ଲଗାଇବା ପାଇଁ ମିଳିତ ଜାତିସଂଘର ଆତଙ୍କବାଦ ମୁକାବିଲା କାର୍ଯ୍ୟଖସଡ଼ାକୁ ସୁଦୃଢ଼ କରିବା ଦିଗରେ ବ୍ରିକ୍ସ ଏବଂ ଜି-20 ଦେଶ ସମୂହକୁ ମିଳିମିଶି କାମ କରିବାକୁ ହେବ ।


    • ଆର୍ଥିକ ଅପରାଧୀମାନଙ୍କୁ ଏବଂ ପଳାତକଙ୍କ ବିରୁଦ୍ଧରେ ଆମକୁ ମିଳିମିଶି କାର୍ଯ୍ୟ କରିବାର ଆବଶ୍ୟକତା ରହିଛି । ଏହି ସମସ୍ୟା ବିଶ୍ୱର ଆର୍ଥିକ ସ୍ଥିରତା ପାଇଁ ଗୁରୁତର ବିପଦ ହୋଇପାରେ ।


    ମହାମହିମ ,


    • ଜି-20ରେ ଆମର ସହଯୋଗର ଆଧାର ସୁଦୃଢ଼ ହେବାରେ ଲାଗିଛି । ଆମର ବ୍ରିକ୍ସ ଢ଼ାଂଚାରେ , ଜି-20ପ୍ରସଙ୍ଗରେ ପରାମର୍ଶ ଏବଂ ସହଯୋଗ କରି ଚାଲିଛୁ ।


    • ଜି-20 ଶିଖର ସମ୍ମିଳନୀରେ ଏକ ବିକାଶଶୀଳ ଦେଶ ଅଧ୍ୟକ୍ଷତା କରୁଛି , ଏହା ହେଉଛି ଏକ ଶୁଭ ଅବସର ଯେ , ଜି-20ର କାର୍ଯ୍ୟସୂଚୀ ଆଉ ଏହାର ପରିଣାମର ଦୃଷ୍ଟିକୋଣ ବିକାଶଶୀଳ ଦେଶ ଗୁଡ଼ିକର ପ୍ରାଥମିକତା ଉପରେ ଅଣାଯାଉ ।


    • ମୁଁ ଶେଷରେ ପୁଣି ଥରେ ରାଷ୍ଟ୍ରପତି ରାମଫୋସାଙ୍କ ଦ୍ୱାରା ଜୋହନ୍ସବର୍ଗ ଶିଖର ବୈଠକର ସଫଳ ଆୟୋଜନ ଏବଂ ଏହି ବୈଠକର ସଫଳତା ପାଇଁ ଧନ୍ୟବାଦ ଜଣାଉଛି ।


    • ମୁଁ ଆଗାମୀ ବ୍ରିକ୍ସ ଶିଖର ବୈଠକରେ ଅଧ୍ୟକ୍ଷତା ପାଇଁ ବ୍ରାଜିଲ ଏବଂ ତାଙ୍କ ନେତୃତ୍ୱକୁ ଭାରତର ପୂର୍ଣ୍ଣ ସମର୍ଥନ ଏବଂ ସହଯୋଗର ବିଶ୍ୱାସ ମଧ୍ୟ ଦେଉଛି । ମୋର ଭରସା ରହିଛି କି ବ୍ରାଜିଲର ଅଧ୍ୟକ୍ଷତାରେ ବ୍ରିକ୍ସ ସହଯୋଗ ନୂତନ ଶିଖରରେ ପହଂଚିବ ।


    ମହାମହିମ ,


    • ମୁଁ ବ୍ରାଜିଲର ରାଷ୍ଟ୍ରପତିଙ୍କୁ ଏଥିପାଇଁ ମଧ୍ୟ କୃତଜ୍ଞତା ଜଣାଉଛି କି ବିଗତ 6 ଥର ଆପଣଙ୍କ ମାର୍ଗଦର୍ଶନ ମିଳି ଚାଳିଛି ଏବଂ ଆପଣଙ୍କ ସହିତ କାମ କରିବାର ସୁଯୋଗ ମିଳିଛି । ଆଉ ଯେପରି ଆପଣ କହିଲେ କି ଏହା ଆପଣଙ୍କ ସହିତ ହେଉଛି ଆମର ଶେଷ ବୈଠକ ।


    ବହୁତ ବହୁତ ଶୁଭକାମନା


    ବହୁତ ବହୁତ ଧନ୍ୟବାଦ ।


    **********

    
    
    (Release ID: 1554571) Visitor Counter : 40
    
    
    
    
    

*