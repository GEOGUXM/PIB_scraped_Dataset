      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ବିଗତ ଚାରି ବର୍ଷ ମଧ୍ୟରେ ପରିବହନ ମୌଳିଢ ଢାଞ୍ଚାରେ ହୋଇଥିବା ବିକାଶକୁ ପ୍ରଧାନମନ୍ତ୍ରୀଙ୍କ ପ୍ରଶଂସା;
      ବାରାଣସୀରେ ଅନେକ ରାଜମାର୍ଗ, ଜଳମାର୍ଗ ଓ ଅନ୍ୟାନ୍ୟ ପ୍ରକଳ୍ପର ଉଦଘାଟନ;
      ଗଙ୍ଗାରେ ଅବିରତ ଜଳପ୍ରାବହକୁ ନିଶ୍ଚିତ କରାଯିବ : ଗଡକରୀ
      Posted On: 12 NOV 2018 9:05PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ କହିଲେ ଯେ , ବାରାଣସୀ ଓ ସମଗ୍ର ଦେଶ ଆଜି ବାରାଣସୀରେ ଅନେକଗୁଡିଏ ପ୍ରକଳ୍ପର ଶୁଭାରମ୍ଭ ଦେଖୁଛି । ପରବର୍ତ୍ତୀ ପିଢ଼ି ପାଇଁ ପରିବହନ ଢାଞ୍ଚା ବିଗତ ଚାରି ବର୍ଷ ମଧ୍ୟରେ ପ୍ରସ୍ତୁତ ହୋଇ ପାରିଥିବାରୁ ସେ ସନ୍ତୋଷ ପ୍ରକାଶ କରିଥିଲେ । ଏଥିରେ ଦୂରଦୂରାନ୍ତରେ ବିମାନବନ୍ଦର ନିର୍ମାଣ , ଦେଶର ଉତ୍ତର-ପୂର୍ବରେ ରେଳ ନେଟୱର୍କର ସମ୍ପ୍ରସାରଣ , ଗ୍ରାମାଞ୍ଚଳ ସହିତ ଦେଶବ୍ୟାପୀ ସଡ଼କର ସୁଦୃଢ଼ ନେଟୱର୍କ ସାମିଲ । ଏହି ଉପଲବ୍ଧି ସରକାରଙ୍କ ପରିଚୟ ପାଲଟି ଯାଇଛି ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ ସୋମବାର ବାରାଣସୀରେ ରାଷ୍ଟ୍ରୀୟ ରାଜମାର୍ଗ , ଅନ୍ତର୍ଦେଶୀୟ ଜଳମାର୍ଗ ଏବଂ ସିୱର ଢାଞ୍ଚା ପରିଯୋଜନାର ଉଦଘାଟନ ଅବସରରେ ଦୁଇଟି କାର୍ଯ୍ୟକ୍ରମରେ ଜନସାଧାରଣଙ୍କୁ ସମ୍ବୋଧିତ କରିଥିଲେ । ଗଙ୍ଗା ନଦୀରେ ନିର୍ମିତ ଆନ୍ତଃଦେଶୀୟ ଜଳପଥର ବହୁମୁଖୀ ଟର୍ମିନଲକୁ ସେ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରି ସେ କହିଲେ , ଏହି ପ୍ରକଳ୍ପ ଆମକୁ ଗୌରବମୟ ଅତୀତ ସହ ଯୋଡ଼ୁଛି । ପୂର୍ବ ଉତ୍ତର ପ୍ରଦେଶ ସହ ଦେଶର ପୂର୍ବ ଭାଗ ସହ ସଂଯୋଗ ହେବ । ବାବତପୁର ବିମାନବନ୍ଦର ଏବଂ ବାରାଣସୀ ମଧ୍ୟରେ ଆଧୁନିକ ସଡ଼କ ନିର୍ମାଣ ଯୋଗୁ ଦେଶର ସମସ୍ତ କ୍ଷେତ୍ରର ପର୍ଯ୍ୟଟକ ଏହି ଅଞ୍ଚଳ ପ୍ରତି ଆକର୍ଷିତ ହେବେ । ଏହି ସଞ୍ଚାର ସୁବିଧା ଯୋଗୁ ଲୋକଙ୍କ ଭରସା ଓ ବିଶ୍ୱାସ ବୃଦ୍ଧିପାଇପାରିବ ।


    ପ୍ରଧାନମନ୍ତ୍ରୀ ବାରାଣସୀରେ ଦୁଇଟି ରାଷ୍ଟ୍ରୀୟ ରାଜମାର୍ଗ ଦେଶକୁ ଲୋକାର୍ପିତ କରିଛନ୍ତି । 34 କିଲୋମିଟର ଦୈର୍ଘ୍ୟର ଏହି ରାଜମାର୍ଗର ନିର୍ମାଣରେ 1571.95 କୋଟି ଟଙ୍କା ଖର୍ଚ୍ଚ ହୋଇଛି । 16.55 କିଲୋମିଟର ଦୈର୍ଘ୍ୟର ବାରାଣସୀ ରିଙ୍ଗ ରୋଡର ପ୍ରଥମ ପର୍ଯ୍ୟାୟ ପାଇଁ 759.36 କୋଟି ଟଙ୍କା ଖର୍ଚ୍ଚ ହୋଇଛି । ବାବତପୁର-ବାରାଣସୀ ରାଜମାର୍ଗର 17.25 କିଲୋମିଟର ଦୈର୍ଘ୍ୟର ସଡ଼କ ପାଇଁ ଖର୍ଚ୍ଚ ହୋଇଛି 812.59 କୋଟି ଟଙ୍କା । ବାବତପୁର ବିମାନବନ୍ଦର ସହ ବାରାଣସୀ ବିମାନ ବନ୍ଦର ରାସ୍ତା ସଂଯୋଗ ହେବାରୁ ଏହା ଜଉନପୁର , ସୁଲତାନପୁର ଏବଂ ଲକ୍ଷ୍ନୌକୁ ମଧ୍ୟ ଯୋଡ଼ୁଛି ।


    ଏହି ଅବସରରେ କେନ୍ଦ୍ର ଜଳ ସମ୍ବଳ , ନଦୀ ବିକାଶ , ଗଙ୍ଗା ସଂରକ୍ଷଣ , ସଡ଼କ , ପରିବହନ ଓ ରାଜମାର୍ଗ ତଥା ଜାହାଜ ଚଳାଚଳ ମନ୍ତ୍ରୀ ନୀତୀନ ଗଡକରୀ କହିଲେ , ଗଙ୍ଗା ନଦୀରେ ପର୍ଯ୍ୟପ୍ତ ଜଳ ପ୍ରବାହ ପାଇଁ ଉପାୟ ନିଶ୍ଚିତ କରାଯାଉଛି । ଏଥିପାଇଁ ଗଙ୍ଗା ନଦୀର ପ୍ରାରମ୍ଭିକ ସ୍ଥାନ ଗଙ୍ଗୋତ୍ରୀଠାରୁ ଆରମ୍ଭ କରି ପଶ୍ଚିମବଙ୍ଗର ଅନ୍ତିମ ସ୍ଥାନ ଗଙ୍ଗାସାଗର ପର୍ଯ୍ୟନ୍ତ ବିଭିନ୍ନ କାର୍ଯ୍ୟକ୍ରମ ହାତକୁ ନିଆଯାଇଛି । ଆଗାମୀ କୁମ୍ଭ ମେଳା ସମୟରେ ବାରାଣସୀରୁ ପ୍ରୟାଗରାଜ ପର୍ଯ୍ୟନ୍ତ ନୌକା ଚଳାଚଳ କରିବ । ଶ୍ରୀ ଗଡକରୀ କହିଲେ , ଦେଶରେ ଏକ ହଜାର କୋଟି ଟଙ୍କାରୁ ଅଧିକ ଖର୍ଚ୍ଚରେ 268ଟି ଜଳ ସ୍ୱଚ୍ଛତା ପରିଯୋଜନା ଚଲାଯାଉଛି । ନିକଟରେ ଗଙ୍ଗା ପ୍ରବାହିତ ହୋଇଥିବା ସ୍ଥାନରୁ 80ଟିରେ ଜଳର ସ୍ୱଚ୍ଛତା ପରୀକ୍ଷା ସମୟରେ 55ଟି ସ୍ଥାନରେ ଜଳ ସ୍ୱଚ୍ଛ ଥିବା ଦେଖିବାକୁ ମିଳିଥିଲା । ଏହି ପ୍ରକ୍ରିୟାର ସୁପରିଣାମ ମିଳିବ ଏବଂ ଆଗାମୀ ମାର୍ଚ୍ଚ ମାସ ସୁଦ୍ଧା ଗଙ୍ଗାର 70 ରୁ 80% ସ୍ୱଚ୍ଛ ହୋଇଥିବ ବୋଲି ସେ ଆଶା ପ୍ରକାଶ କରିଥିଲେ ।


    **********


    

    
    (Release ID: 1552674) Visitor Counter : 13