      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଶ୍ରୀ ଗୁରୁ ନାନକ ଦେବଜୀ ଙ୍କ 550ତମ ଜନ୍ମ ବାର୍ଷିକୀରେ ବିଭିନ୍ନ କାର୍ଯ୍ୟକ୍ରମ ଯୋଜନା
      • ରାଜନାଥ ସିଂହଙ୍କ ଅଧ୍ୟକ୍ଷତାରେ ଗଠିତ କାର୍ଯ୍ୟାନ୍ଵୟନ ସମିତି ଦ୍ୱାରା ସ୍ୱତନ୍ତ୍ର ମୁଦ୍ରା ଏବଂ ଡାକଟିକଟ ଉନ୍ମୋଚନ ପ୍ରସ୍ତୁତି ନିଷ୍ପତ୍ତି

      Posted On: 19 NOV 2018 4:42PM by PIB Bhubaneshwar

    ଆସନ୍ତା ବର୍ଷ ଭାରତ ସମେତ ସମଗ୍ର ବିଶ୍ୱରେ ମହାନ ସନ୍ଥ ତଥା ଶିଖ୍ ଧର୍ମର ସଂସ୍ଥାପକ ଶ୍ରୀ ଗୁରୁ ନାନକ ଦେବ ଜୀଙ୍କ 550ତମ ଜନ୍ମ ଜୟନ୍ତୀ ସମାରୋହ ପାଳନ କରାଯିବ । ପ୍ରେମ , ଶାନ୍ତି ଏବଂ ଭାଇଚାରାର ଗୁରୁ ନାନକଙ୍କ ଶିକ୍ଷା ସର୍ବବ୍ୟାପୀ ।


    ପ୍ରଧାନମନ୍ତ୍ରୀ ଗୁରୁ ନାନକ ଜୟନ୍ତୀ ମହତ୍ୱ ଅନୁଭବ କରି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କ ଅଧ୍ୟକ୍ଷତାରେ ଏକ ରାଷ୍ଟ୍ରୀୟ କ୍ରିୟାନ୍ୱୟନ କମିଟି ଗଠନ କରିଛନ୍ତି । ଅର୍ଥ ମନ୍ତ୍ରୀ ଓ ସଂସ୍କୃତି ରାଜ୍ୟ ମନ୍ତ୍ରୀ ଏହି ସମିତିର ସଦସ୍ୟ ରହିଛନ୍ତି । ଏହି କମିଟିର ତତ୍ତ୍ୱାବଧାନରେ ଦେଶବିଦେଶରେ ଶ୍ରୀ ଗୁରୁ ନାନକ ଦେବଜୀଙ୍କ 550ତମ ଜୟନ୍ତୀ ସମ୍ବନ୍ଧିତ ବିଭିନ୍ନ ସମାରୋହ ଆୟୋଜନ କରାଯିବ ।


    ଶ୍ରୀ ଗୁରୁ ନାନକ ଦେବ ଜୀଙ୍କ 550ତମ ଜୟନ୍ତୀ ପାଳନ ପାଇଁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀଙ୍କ ଅଧ୍ୟକ୍ଷତାରେ ଗଠିତ ରାଷ୍ଟ୍ରୀୟ କ୍ରିୟାନ୍ୱୟନ କମିଟିର ତିନୋଟି ବୈଠକ ଅନୁଷ୍ଠିତ ହୋଇ ଯାଇଛି । 2018 ନଭେମ୍ବର 8 ତାରିଖରେ ଅନୁଷ୍ଠିତ ତୃତୀୟ ବୈଠକରେ ସଂସ୍କୃତି ରାଷ୍ଟ୍ର ମନ୍ତୀ ଡା. ମହେଶ ଶର୍ମା , ପଞ୍ଜାବ ରାଜ୍ୟପାଳ ଶ୍ରୀ ବିପି ସିଂହ ବଦନୋର , କେନ୍ଦ୍ର ଇଲେକ୍ଟ୍ରୋନିକ୍ ଏବଂ ସୂଚନା ଓ ପ୍ରାଦ୍ୟୋଗିକ ରାଷ୍ଟ୍ର ମନ୍ତ୍ରୀ ଏମ ଏସ ଆଲୁୱାଲିଆ ଏବଂ ପଂଜାବର ପର୍ଯ୍ୟଟନ ମନ୍ତ୍ରୀ ନବଜ୍ୟୋତ ସିଂହ ସିଦ୍ଧୁ ଯୋଗ ଦେଇଥିଲେ ।


    2018 ନଭେମ୍ବର ମାସରୁ ଦେଶ ତଥା ବିଶ୍ୱବ୍ୟାପୀ ଶ୍ରୀ ଗୁରୁ ନାନକ ଦେବ ଜୀ ଙ୍କ 550 ତମ ଜୟନ୍ତୀ ପାଳନ କରିବା ଲାଗି ବିଭିନ୍ନ କାର୍ଯ୍ୟକ୍ରମ ଆରମ୍ଭ କରିବାକୁ କେନ୍ଦ୍ର ସରକାର ନିଷ୍ପତ୍ତି ନେଇଛନ୍ତି । ବିଭିନ୍ନ ମନ୍ତ୍ରାଳୟ ତଥା ବିଭାଗ ଏବଂ ବିଦେଶରେ ଥିବା ଦୂତାବାସ ଗୁଡ଼ିକ ବିଭିନ୍ନ କାର୍ଯ୍ୟକ୍ରମ ଆୟୋଜନ କରିବେ ।


    ଶ୍ରୀ ଗୁରୁ ନାନକ ଦେବ ଜୀ ଙ୍କ 550 ତମ ଜୟନ୍ତୀ ଉପଲକ୍ଷେ ଆୟୋଜନ କରାଯିବାକୁ ଥିବା ବିଭିନ୍ନ କାର୍ଯ୍ୟକ୍ରମ ଗୁଡ଼ିକ ହେଲା ;


    1. ଅର୍ଥ ମନ୍ତ୍ରଣାଳୟର ଆର୍ଥିକ ବ୍ୟାପାର ବିଭାଗ ତଥା ଡାକ ବିଭାଗ ଦ୍ୱାରା ଗୁରୁ ନାନକ ଦେବ ଜୀଙ୍କ ସ୍ମୃତିରେ ମୁଦ୍ର ଏବଂ ଡାକ ଟିକ ଜାରି କରାଯିବ ।


    2. ଗୁରୁ ନାନକ ଦେବ ଜୀ ଙ୍କ ଦ୍ୱାରା ନିଜ ଜୀବନର ଅଧିକାଂଶ ସମୟ ବିତିଥିବା ସ୍ଥାନ ସୁଲତାନପୁର ଲୋଧିକୁ ଐତିହ୍ୟ ସହର ଭାବେ ବିକଶିତ କରାଯିବ । ପଞ୍ଜାବ ସରକାରଙ୍କ ସହଯୋଗରେ ଆବାସ ତଥା ସହରାଞ୍ଚଳର କାର୍ଯ୍ୟ ମନ୍ତ୍ରଣାଳୟ ତଥା ପିଣ୍ଡ ବାବେ ନାନକ ଦା ଙ୍କୁ ମଧ୍ୟ ସାମିଲ କରାଯିବ । ସୁଲତାନପୁର ରେଳ ଷ୍ଟେସନରେ ରେଳ ମନ୍ତ୍ରଣାଳୟ ଅତ୍ୟାଧୁନିକ ସୁବିଧାର ଉପଲବ୍ଧ କରାଇବ ।


    3. ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା ପଞ୍ଜାବରେ ଏକ ରାଷ୍ଟ୍ରୀୟ ଅନ୍ତର ଅଧ୍ୟୟନ ସଂସ୍ଥାନ ଖୋଲାଯିବ , ଯାହା ପାଇଁ ରାଜ୍ୟ ସରକାର ମାଗଣାରେ ଜମି ଉପଲବ୍ଧ କରାଇବେ ।


    4. ଇଲେକ୍ଟ୍ରୋନିକ୍ ତଥା ସୂଚନା ପ୍ରାଦ୍ୟୋଗିକ ମନ୍ତ୍ରଣାଳୟ ଭାରତରେ ଉଚ୍ଚ ଶକ୍ତିର ଟେଲିସ୍କୋପ ସ୍ଥାପନ କରିବ , ଯଦ୍ୱାରାକି ପାକିସ୍ତାନର କରତାରପୁର ସାହିବ ଦର୍ଶନ କରିପାରିବେ ।


    5. ମାନବ ସମ୍ବଳ ବିକାଶ ମନ୍ତ୍ରଣାଳୟ ଦ୍ୱାରା ବ୍ରିଟେନ ଏବଂ କାନାଡାରେ ଗୋଟିଏ ଲେଖାଏଁ ବିଶ୍ୱବିଦ୍ୟାଳୟରେ ଶ୍ରୀ ଗୁରୁ ନାନକ ଦେବ ଜୀ ଙ୍କ ଚେୟାର ସ୍ଥାପନ କରାଯିବ ।


    6. ନୂଆଦିଲ୍ଲୀରେ ସଂସ୍କୃତି ମନ୍ତ୍ରଣାଳୟ ଦ୍ୱାରା ଗୁରୁ ନାନକ ଦେବ ଜୀ ଙ୍କ ଜୀବନୀ ଓ ଶିକ୍ଷା ଉପରେ ଆନ୍ତର୍ଜାତିକ ଆଲୋଚନଚକ୍ର ଆୟୋଜନ କରିବ ।


    7. ରାଜ୍ୟ/କେନ୍ଦ୍ରଶାସିତ ଅଞ୍ଚଳ ଗୁଡ଼ିକୁ ଗୁରୁ ନାନକ ଦେବଜୀଙ୍କ 550 ତମ ଜନ୍ମ ବାର୍ଷିକୀ ପାଳନ ପାଇଁ ଅନୁରୋଧ କରାଯିବ । ସଂସ୍କତି ମନ୍ତ୍ରଣାଳୟ ଏଥିପାଇଁ ସମନ୍ୱୟ ରକ୍ଷା କରିବ ।


    8. ସମାରୋହର ଏକ ଅଂଶ ସ୍ୱରୂପ ବିଦେଶରେ ଥିବା ଭାରତୀୟ ଦୂତାବାସ ଗୁଡ଼ିକ ମଧ୍ୟ ଅନେକ କାର୍ଯ୍ୟକ୍ରମ ଆୟୋଜନ କରିବେ ।


    9. ରେଳ ମନ୍ତ୍ରଣାଳୟ ଶ୍ରୀ ଗୁରୁ ନାକକ ଦେବ ଜୀ ଙ୍କ ସହ ଜଡ଼ିତ ଥିବା ସ୍ଥାନ ଗୁଡ଼ିକୁ ରେଳ ଚଳାଚଳ କରାଇବ ।


    10. ଜାତୀୟ ତଥା ଆନ୍ତର୍ଜାତିକ ସ୍ତରରେ କୀର୍ତ୍ତନ , କଥା , ପ୍ରଭାତ ଫେରି , ଲରଙ୍ଗ ଭଳି ଧର୍ମୀୟ କାର୍ଯ୍ୟକ୍ରମ ଆୟୋଜନ କରାଯିବ । ଶିରୋମଣି ଗୁରୁଦ୍ୱାରା ପ୍ରବନ୍ଧକ କମିଟି ଏହାର କ୍ୟାଲେଣ୍ଡର ଜାରି କରି ଲାଗୁ କରିବ ।


    11. ମାନବ ସମ୍ବଳ ବିକାଶ ମନ୍ତ୍ରାଳୟ ଦ୍ୱାରା ଏସଜିପିସି ସହଯୋଗରେ ଆଲୋଚନାଚକ୍ର , କର୍ମଶାଳା ଇତ୍ୟାଦି ଆୟୋଜନ କରାଯିବ ।


    12. ଦୂରଦର୍ଶନ ଶ୍ରୀ ଗୁରୁ ନାନକ ଦେବ ଜୀ ତଥା ଗୁରୁବାଣୀର ସିଧା ପ୍ରସାରଣ କରିବ । ରାଜ୍ୟସଭା ଓ ଲୋକସଭା ଟିଭିରେ ମଧ୍ୟ ଏଭଳି କାର୍ଯ୍ୟକ୍ରମର ସିଧା ପ୍ରସାରଣ ପାଇଁ ରାଜ୍ୟସଭା ଓ ଲୋକସଭା ସଚିବାଳୟକୁ ଅନୁରୋଧ କରାଯିବ ।


    13. ମାନବ ସମ୍ବଳ ବିକାଶ ମନ୍ତ୍ରଣାଳୟର ନ୍ୟାସନାଲ ବୁକ୍ ଟ୍ରଷ୍ଟ ଦ୍ୱାରା ବିଭିନ୍ନ ଭାରତୀୟ ଭାଷାରେ ଗୁରୁବାଣୀର ପ୍ରକାଶନ କରାଯିବ । ବିଶ୍ୱର ବିଭିନ୍ନ ଭାଷାରେ ଶ୍ରୀ ଗୁରୁ ନାନକ ଦେବ ଜୀ ଙ୍କ ପଦ୍ୟ ସଂଗ୍ରହର ଅନୁବାଦ କରିବାକୁ ୟୁନେସ୍କୋକୁ ଅନୁରୋଧ କରାଯଯିବ ।


    ******************

    
    
    (Release ID: 1553297) Visitor Counter : 22