      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଶ୍ୱ ଶୌଚାଳୟ ଦିବସ ଅବସରରେ ପ୍ରଧାନମନ୍ତ୍ରୀଙ୍କ ବାର୍ତ୍ତା
      Posted On: 19 NOV 2018 2:44PM by PIB Bhubaneshwar


    ବିଶ୍ୱ ଶୌଚାଳୟ ଦିବସ ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏହି ବାର୍ତ୍ତା ପ୍ରଦାନ କରିଛନ୍ତି ।


    “ ଆଜି ବିଶ୍ୱ ଶୌଚାଳୟ ଦିବସ । ଏହି ଅବସରରେ ଆମେ ଦେଶବ୍ୟାପୀ ସ୍ୱଚ୍ଛତା ଏବଂ ସଫାସୁତୁରା ପରିବେଶ ବୃଦ୍ଧି କରିବା ପାଇଁ ଆମର ସଂକଳ୍ପକୁ ଦୋହରାଉଛୁ । ଗତ 4 ବର୍ଷ ମଧ୍ୟରେ ଯେଉଁପରି ଭାବେ ଦ୍ରୂତଗତିରେ ଭାରତରେ ସ୍ୱଚ୍ଛ ପରିବେଶ ବୃଦ୍ଧି ପାଇଛି , ତାହାକୁ ନେଇ ଆମେ ଗର୍ବିତ ।


    ନିର୍ମଳ ଏବଂ ଉତ୍ତମ ପରିବେଶ ସୁନିଶ୍ଚିତ କରିବା ନିମନ୍ତେ ସ୍ୱଚ୍ଛ ଭାରତ ଅଭିଯାନ ହେଉଛି ଏକ ଜନଆନ୍ଦୋଳନ । 130 କୋଟି ଭାରତୀୟ ବିଶେଷ କରି ମହିଳା ଏବଂ ଯୁବବର୍ଗ ଏହି ଆନ୍ଦୋଳନର ନେତୃତ୍ୱ ନେଇଛନ୍ତି । ସ୍ୱଚ୍ଛ ଭାରତ ସ୍ୱପ୍ନ ପୂରଣ କରିବା ପାଇଁ ଯେଉଁମାନେ କାର୍ଯ୍ୟ କରୁଛନ୍ତି ସେମାନଙ୍କୁ ମୁଁ ହାର୍ଦ୍ଦିକ ଅଭିନନ୍ଦନ ଜଣାଉଛି । ”


    *************

    
    
    (Release ID: 1553140) Visitor Counter : 18