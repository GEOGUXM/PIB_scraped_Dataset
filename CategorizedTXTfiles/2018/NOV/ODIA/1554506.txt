      ଅର୍ଥ ମନ୍ତ୍ରଣାଳୟ

      ସାମ୍ପ୍ରତିକ ବୈଶ୍ୱିକ ପରିବେଶରେ ଉଚ୍ଚ ଅଭିବୃଦ୍ଧି ହାର ବଜାୟ ରଖିବା ଲାଗି ଭାରତୀୟ ଅର୍ଥବ୍ୟବସ୍ଥା ଠିକଣା ପଥରେ ରହିଛି : ଅର୍ଥ ମନ୍ତ୍ରଣାଳୟ
      Posted On: 30 NOV 2018 3:12PM by PIB Bhubaneshwar


    2018-19 ଆର୍ଥିକ ବର୍ଷ ଲାଗି ଜିଡିପି ଅଭିବୃଦ୍ଧିର ଦ୍ୱିତୀୟ ତ୍ରୈମାସିକ ଡାଟା ଆଜି ଜାରି କରାଯାଇଛି । ଏହି ପରିପ୍ରେକ୍ଷୀରେ ଅର୍ଥ ମନ୍ତ୍ରଣାଳୟ ପକ୍ଷରୁ ନିମ୍ନୋକ୍ତ ବିବୃତ୍ତି ଜାରି କରାଯାଉଛି ।


    ଦ୍ୱିତୀୟ ତ୍ରୈମାସରେ ସାମଗ୍ରୀକ ଜିଡିପି ଅଭିବୃଦ୍ଧି ଯୁକ୍ତିସଂଗତ ଭାବେ 7.1% ରହିଛି । ଜିଡିପିର H-1 2018-19 ଅଭିବୃଦ୍ଧି 7.6% ଏବଂ H-1 GVA ଅଭିବୃଦ୍ଧି 7.4% ରହିଛି । ପ୍ରଥମ ତୈ୍ରମାସର ଅଭିବୃଦ୍ଧି ହାର ତୁଳନାରେ ଦ୍ୱିତୀୟ ତ୍ରୈମାସରେ ଅଭିବୃଦ୍ଧି ଉଚ୍ଚ ଆଧାରରେ ରହିଛି ।


    ଉତ୍ପାଦନ କ୍ଷେତ୍ରରେ 2017-18 ଆର୍ଥିକ ବର୍ଷର ଦ୍ୱିତୀୟ ତ୍ରୈମାସରେ ଅଭିବୃଦ୍ଧିର ଆଧାର 7.1 ପ୍ରତିଶତ ଥିବା ବେଳେ 2018-19 ଆର୍ଥିକ ବର୍ଷର ଦ୍ୱିତୀୟ ତୈ୍ରମାସରେ 7.4% ପ୍ରତିଶତ ରହିଛି । ନିର୍ମାଣ କ୍ଷେତ୍ରରେ ଅଭିବୃଦ୍ଧି 7.8% ରହିଛି । ଗତବର୍ଷର ଦ୍ୱିତୀୟ ତ୍ରୈମାସ ଉପରେ ଜିଡିପିର ଅନୁପାତ ଭାବେ ମୋଟ ସ୍ଥାୟୀ ପୁଞ୍ଜି ସୃଷ୍ଟି ପାଖାପାଖି 1.3 ପ୍ରତିଶତ ବୃଦ୍ଧି ପାଇଛି । ଦ୍ୱିତୀୟ ତ୍ରୈମାସରେ ରପ୍ତାନି 13.4% ବୃଦ୍ଧି ପାଇଛି । ଏହି ତ୍ରୈମାସ ପାଇଁ ସରକାରୀ ଉପଯୋଗ ଗୁରୁତ୍ୱପୂର୍ଣ୍ଣ ଭାବେ 12.7% ବଢ଼ିଛି । ତେବେ ଏହି ତୈ୍ରମାସରେ ତୈଳ ଦର ଉଚ୍ଚା ରହିବା ଯୋଗୁ ଟଙ୍କାର ମୂଲ୍ୟ ଦୁର୍ବଳ ହୋଇ ଆମଦାନୀ ବ୍ୟୟ ବୃଦ୍ଧି ପାଇବା ଭଳି ଆହ୍ୱାନର ସମ୍ମୁଖୀନ ହେବାକୁ ପଡ଼ିଛି । ଶେଷରେ ମନ୍ତ୍ରଣାଳୟ ପକ୍ଷରୁ କୁହାଯାଇଛି ଯେ ସାମ୍ପ୍ରତିକ ବୈଶ୍ୱିକ ପରିବେଶ ମଧ୍ୟରେ ଉଚ୍ଚ ଅଭିବୃଦ୍ଧି ହାର ବଜାୟ ରଖିବା ଲାଗି ଭାରତୀୟ ଅର୍ଥବ୍ୟବସ୍ଥା ଠିକଣା ପଥରେ ରହିଛି ।


    ************

    
    
    (Release ID: 1554506) Visitor Counter : 12