      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଭୂମି ରାଶି ପୋର୍ଟାଲ ଦେଶରେ ଜମି ଅଧିଗ୍ରହଣ ପ୍ରକ୍ରିୟାକୁ ବଦଳାଇ ଦେଇଛି: ଶ୍ରୀ ମାଣ୍ଡଭୀୟ
      Posted On: 14 NOV 2018 2:40PM by PIB Bhubaneshwar


    ଦେଶରେ ସଡ଼କ ଏବଂ ରାଜମାର୍ଗ କ୍ଷେତ୍ରରେ ଜମି ଅଧିଗ୍ରହଣ ପ୍ରକ୍ରିୟାରେ ସଫଳତାର ସହ ଭୂମିରାଶି ପୋର୍ଟାଲ କାର୍ଯ୍ୟ କରିଛି ବୋଲି କେନ୍ଦ୍ର ସଡ଼କ ପରିବହନ , ରାଜମାର୍ଗ , ଜାହାଜ ଚଳାଚଳ , ରସାୟନ ଏବଂ ସାର ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖ୍ ମାଣ୍ଡଭୀୟ ବିଶ୍ୱାସ ପ୍ରକଟ କରିଛନ୍ତି । ବୁଧବାର ନୂଆଦିଲ୍ଲୀରେ ଶ୍ରୀ ମାଣ୍ଡଭୀୟ କହିଲେ , ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ଦେଶରେ ଡିଜିଟାଲକରଣ ଏବେ ସଫଳତାର ଶୀର୍ଷରେ ପହଞ୍ଚିଛି ଏବଂ ସଡ଼କ ପରିବହନ ଏବଂ ରାଜମାର୍ଗ ମନ୍ତ୍ରଣାଳୟର ଭୂମିରାଶି ପୋର୍ଟାଲ ଏହାର ସଫଳ ଉଦାହରଣ । ଏହି ପୋର୍ଟାଲ ଜମି ଅଧିଗ୍ରହଣ ମାମଲାକୁ ସମ୍ପୂର୍ଣ୍ଣ ଭାବେ ଡିଜିଟାଲି ଓ କାଗଜବିହୀନ ପ୍ରକ୍ରିୟାରେ ସମ୍ପନ୍ନ କରୁଛି ଏବଂ ଏହା ସ୍ୱଚ୍ଛତା , ଭ୍ରଷ୍ଟାଚାର ମୁକ୍ତ , ଶୀଘ୍ର ଏବଂ ତ୍ରୁଟିବିହୀନ ହୋଇପାରୁଛି । ଏଥିରେ ମଧ୍ୟ ଜମି ଅଧିଗ୍ରହଣ ସମ୍ପର୍କିତ କାର୍ଯ୍ୟକଳାପର ସୂଚନା ଉଚିତ ସମୟରେ ଉପଲବ୍ଧ ହୋଇପାରୁଛି ।


    ଶ୍ରୀ ମାଣ୍ଡଭୀୟ କହିଲେ , ଦେଶର 7 ଲକ୍ଷ ଗ୍ରାମର ରାଜସ୍ୱ ତଥ୍ୟ ଏହି ପୋର୍ଟାଲରେ ସ୍ଥାନୀତ ହୋଇପାରିଛି । ଏହି ଡିଜିଟାଲ ପ୍ରକ୍ରିୟା ଯୋଗୁ ଜମି ଅଧିଗ୍ରହଣ ନୋଟିସର ଅବଧି ଏବେ 3-6 ମାସରୁ 1-2 ମାସକୁ ହ୍ରାସ ହୋଇଛି । ମନ୍ତ୍ରୀ କହିଲେ , ବିଗତ ଦୁଇ ବର୍ଷ ହେଲା ବର୍ଷକୁ ପ୍ରାୟ ଏକ ହଜାର ଜମି ଅଧିଗ୍ରହଣ ନୋଟିସ ଦିଆଯାଉଥିବା ବେଳେ ଚଳିତ ବର୍ଷ ପ୍ରଥମ 7 ମାସରେ ମନ୍ତ୍ରଣାଳୟ ଦ୍ୱାରା 1700 ନୋଟିସ ଜାରି କରାଯାଇ ସାରିଲାଣି ।


    ଶ୍ରୀ ମାଣ୍ଡଭୀୟ କହିଲେ , ଏହି ପ୍ରକ୍ରିୟା ଏବେ ସ୍ୱଚ୍ଛତା ଆଣିପାରିଛି । ପୂର୍ବରୁ ଜମି ଅଧିଗ୍ରହଣ ବାବଦକୁ ଦିଆଯାଉଥିବା ଅର୍ଥ କମ୍ପିଟେଣ୍ଟ ଅଥରିଟି ଅଫ୍ ଲ୍ୟାଣ୍ଡ ଆକ୍ୱିଜେସନ ନିକଟରେ ଗଚ୍ଛିତ ରହୁଥିଲା , କିନ୍ତୁ ଏବେ ଏହି ପୋର୍ଟାଲ ଜରିଆରେ ଅର୍ଥ ସିଧାସଳଖ ପବ୍ଲିକ ଫାଇନାନ୍ସ ମ୍ୟାନେଜମେଣ୍ଟ ସିଷ୍ଟମ ଦ୍ୱାରା ନିର୍ଦ୍ଧାରିତ ବ୍ୟକ୍ତିଙ୍କ ନିକଟକୁ ଯାଇପାରୁଛି । ଏବେ ଫାଇଲ ବଦଳରେ ଏହି ପ୍ରକ୍ରିୟା ସମ୍ପୂର୍ଣ୍ଣ ଭାବେ ପୋର୍ଟାଲରେ ଡିଜିଟାଲ ହୋଇପାରୁଛି । ଶ୍ରୀ ମାଣ୍ଡଭୀୟ କହିଲେ , ଭୂମିରାଶି ପୋର୍ଟାଲ ପ୍ରକୃତରେ ଡିଜିଟାଲ ଇଣ୍ଡିଆର ଏକ ସଫଳ କାହାଣୀ ।


    ******************

    
    
    (Release ID: 1552832) Visitor Counter : 16