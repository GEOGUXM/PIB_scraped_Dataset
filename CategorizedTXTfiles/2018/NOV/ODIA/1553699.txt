      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସୁଖବୀର ସିଂହ ବାଦଲଙ୍କ ବାସଭବନରେ ଗୁରୁ ନାନକ ଜୟନ୍ତୀ ପାଳନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 23 NOV 2018 5:15PM by PIB Bhubaneshwar


    ଆପଣ ସମସ୍ତଙ୍କୁ ଗୁରୁ ପର୍ବର ଅନେକ ଅନେକ ଶୁଭକାମନା । ବୋଧହୁଏ ଏହା ହେଉଛି ଗୁରୁ ନାନକ ଦେବଜୀଙ୍କର ଆଶୀର୍ବାଦ , ଏହା ମହାନ ଗୁରୁ ପରମ୍ପରାର ଆଶୀର୍ବାଦ ଯାହା ଦ୍ୱାରା ମୋ ଭଳି ଜଣେ ସାଧାରଣ ବ୍ୟକ୍ତିଙ୍କ ହାତରେ କିଛି ଭଲ ପବିତ୍ର କାର୍ଯ୍ୟ କରିବାର ସୌଭାଗ୍ୟ ପ୍ରାପ୍ତ ହୋଇଛି , ଆଉ ଏଥିପାଇଁ ଯାହା କିଛି ମଧ୍ୟ ଭଲ ହେଉଛି , ତାହା ଏଭଳି ଗରୁଜନଙ୍କ , ସନ୍ଥଜନଙ୍କ ଆଶୀର୍ବାଦ କାରଣରୁ ହେଉଛି । ଆମେ ସମସ୍ତେ କିଛି ନୁହେଁ , ଆଉ ଏଥିପାଇଁ ସମ୍ମାନର ଅଧିକାରୀ ମୁଁ ନୁହେଁ , ସମ୍ମାନର ଅଧିକାରୀ ହେଉଛନ୍ତି ଏହି ସମସ୍ତ ମହାପୁରୁଷ , ହେଉଛନ୍ତି ଏହି ସମସ୍ତ ଗୁରୁଜନ , ଯେଉଁମାନେ ଶହ ଶହ ବର୍ଷ ଧରି ତ୍ୟାଗ , ତପସ୍ୟାର ମହାନ ପରମ୍ପରା ସହିତ ଏହି ଦେଶକୁ ନିର୍ମାଣ କରିଛନ୍ତି , ଏହି ଦେଶକୁ ବଂଚାଇଛନ୍ତି ।


    ମୋର ସୌଭାଗ୍ୟ ଥିଲା କି ଗୁଜରାଟରେ ମୁଖ୍ୟମନ୍ତ୍ରୀ ହେବା ପରେ ଏବଂ ତା ’ ପୂର୍ବରୁ ଯେତେବେଳେ ଗୁଜରାଟରେ ଭୟଙ୍କର ଭୂକମ୍ପ ଆସିଥିଲା , ତ କଚ୍ଛର ଲଖପତ୍ , ଯେଉଁଠାରେ ଗୁରୁ ନାନକ ଦେବ ରହିଥିଲେ ଆଉ ଆଜି ମଧ୍ୟ ଗୁରୁ ନାନକ ଦେବଙ୍କର ପାଦୁକା ସବୁ ସେଠାରେ ରହିଛି । ଭୂକମ୍ପ ଯୋଗୁଁ ତାହା ଧ୍ୱଂସ ହୋଇ ଯାଇଥିଲା । ଯେତେବେଳେ ମୁଁ ମୁଖ୍ୟମନ୍ତ୍ରୀ ହୋଇ ସେଠାକୁ ଯାଇଥିଲି , ମୋ ସାମ୍ନାରେ ପ୍ରଥମ କାର୍ଯ୍ୟ ଥିଲା କି କଚ୍ଛର ଭୂକମ୍ପ ପିଡ଼ୀତଙ୍କ ପୁନଃନିର୍ମାଣ । ମୁଁ ଧ୍ୱଂସ ହୋଇ ଯାଇଥିବା ଗୁରୁଦ୍ୱାରକୁ ମଧ୍ୟ ଯାଇଥିଲି ଆଉ ସେହି ସମୟରେ ବୋଧହୁଏ ଏହି ପରମ୍ପରାର ଆଶୀର୍ବାଦ ଯୋଗୁଁ ମୋ ପାଇଁ ଆଦେଶ ଆସିଥିଲା କି ମୋତେ କିଛି କରିବାର ଅଛି ଆଉ ତାହାର ପୁନଃନିର୍ମାଣ କରିବାର ନିଷ୍ପତ୍ତି ନେଲି , କିନ୍ତୁ ଏହି ଚିନ୍ତା ଥିଲା କି , ଯେଭଳି ଥିଲା , ଯେଉଁ ପ୍ରକାର ମାଟିରେ ତିଆରି ହୋଇଥିଲା , ସେଥିପାଇଁ ଯୋଗ୍ୟ ଲୋକଙ୍କୁ ଖୋଜାଯାଉ ଏଭଳି ମାଟି ଅଣାଯାଉ ଆଉ ସେଥିରେ ନିର୍ମାଣ କରାଯାଉ ଆଉ ତାହାର ପୁନଃ ନିର୍ମାଣ , ଆଜି ସେହି ସ୍ଥାନ ବିଶ୍ୱ ଐତିହ୍ୟରେ ନିଜ ସ୍ଥାନ ସୃଷ୍ଟି କରି ପାରିଛି । ଆମେ ଉଡାଣ ଯୋଜନା ... ଉଡାଣ ଯୋଜନାରେ ବିମାନ ଯାତ୍ରା ଶସ୍ତା କରିବାର ଯୋଜନା ପ୍ରସ୍ତୁତ କଲୁ ତ ତୁରନ୍ତ ଆଦେଶ ହେଲା ଆଉ ବିଚାର ଆସିଲା କି ଉଡାଣ ଯୋଜନାର ଶୁଭାରମ୍ଭ ପ୍ରଥମେ ଦୁଇଟି ସ୍ଥାନରୁ ହେବ ସେଥିରୁ ଗୋଟିଏ ନାନଡେଡ ସାହିବ୍ ରୁ ଆରମ୍ଭ କରାଗଲା । ମୋର ସୌଭାଗ୍ୟ ଥିଲା ନାନଡେଡ ସାହିବର ମୋ ଉପରେ ଆଶୀର୍ବାଦ ଥିଲା । ମୋତେ ଅନେକ ବର୍ଷ ପର୍ଯ୍ୟନ୍ତ ପଞ୍ଜାବରେ କାମ କରିବାର ସୌଭାଗ୍ୟ ମିଳିଲା ଆଉ ସେଥିପାଇଁ ଯାହା କିଛି ମୁଁ ଗୁଜରାଟରେ ରହି ବୁଝି ପାରି ନ ଥିଲି , ବୋଧ ହୁଏ ଜାଣି ପାରି ନ ଥିଲି ତାହା ପଞ୍ଜାବକୁ ଆସି ଆପଣ ମାନଙ୍କ ମଧ୍ୟରେ ରହି ବାଦଲ ମହାଶୟଙ୍କ ପରିବାରର ନିକଟରେ ରହି ବହୁତ କିଛି ଜାଣିଲି , ବୁଝିଲି , ଆଉ ସବୁବେଳେ ଅନୁଭବ କରୁଥିଲି କି ଗୁଜରାଟ ଏବଂ ପଞ୍ଜାବର ବିଶେଷ ସମ୍ପର୍କ ରହିଛି କାରଣ ଯଉଁମାନେ ପ୍ରଥମେ ପଂଚ ପ୍ୟାରେ ଥିଲେ ସେଥି ମଧ୍ୟରୁ ଜଣେ ଗୁଜରାଟର ଦ୍ୱାରିକାର ଥିଲେ , ଆଉ ଏଥିପାଇଁ ଦ୍ୱାରିକା ଯେଉଁ ଜିଲ୍ଲାରେ ପଡିଥାଏ ସେହି ଜାମନଗରରେ ଆମେ ଗୁରୁ ଗୋବିନ୍ଦ ସିଂହଜୀଙ୍କ ନାମରେ ଏକ ବହୁତ ବଡ଼ ଡ଼ାକ୍ତରଖାନା ନିର୍ମାଣ କରିଛୁ । କାରଣ କଳ୍ପନା ଏହା ରହିଛି କି ଦେଶର ପ୍ରତ୍ୟେକ କୋଣରେ ମହାପୁରୁଷମାନେ ଆମ ଦେଶ ପାଇଁ ଏକତାର ଯେଉଁ ମନ୍ତ୍ର ଦେଇଛନ୍ତି ଆଉ ଗୁରୁ ନାନକ ଦେବଜୀଙ୍କ କଥାରେ ତ ଆମ ଦେଶର ସମ୍ପୂର୍ଣ୍ଣ ସାଂସ୍କୃତିକ ପରମ୍ପରା ଗୁଡ଼ିକର ନିର୍ଯ୍ୟାସ ଆମକୁ ଗୁରୁବାଣୀରେ ଅନୁଭବ କରିବାକୁ ମିଳିଥାଏ । ଆମେ ଅନୁଭବ କରି ପାରିବା । ଆମେ ନିଜସ୍ୱ ଭାବ ଅନୁଭବ କରି ପାରିବା ଯେ ପ୍ରତ୍ୟେକ ଶବ୍ଦରେ ଆଉ ଏତେ ସରଳ ରୂପରେ ଏହି କଥା ଆମ ପାଇଁ ମାର୍ଗଦର୍ଶକ ସାଜିଛନ୍ତି । ଉଚ୍ଚ ନିଚ୍ଚର ଭେଦଭାବ ସେହି ସମାଜର ଯେଉଁ ସବୁ ସମସ୍ୟା ଥିଲା , କୁ-ପ୍ରଥା ଥିଲା , ତାହାକୁ ଆମେ ସରଳ ଢ଼ଂଗରେ ସମାଧାନ କରିଛୁ । ଉଚ୍ଚ ନିଚ୍ଚର ଭେଦଭାବ ସମାପ୍ତ ହେଉ , ଜାତିବାଦର ଭେଦଭାବ ସମାପ୍ତ ହେଉ । ଏକତାର ସୂତ୍ରରେ ବାନ୍ଧି ହୋଇ ରହୁ । ଈଶ୍ୱରଙ୍କ ପ୍ରତି ଶ୍ରଦ୍ଧା ସମ୍ମାନ ଭାବରେ ହେଉଥିବା କଥା ଆଉ ଏଭଳି ମହାନ ପରମ୍ପରା ଆମ ସମସ୍ତଙ୍କୁ ପ୍ରେରଣା ଦେଉଥାଉ । ଦେଶର ଏକତା ଏବଂ ଅଖଣ୍ଡତା ପାଇଁ ଗୁରୁବାଣୀ , ଗୁରୁ ନାନକଙ୍କ ଆଦେଶ , ସନ୍ଦେଶ , ଏହାଠାରୁ ବଡ଼ ଆମ ପାଇଁ ଆଉ କିଛି ହୋଇ ନ ପାରେ ଆଉ ତାହା ଦେଶର ଏକତା ଏବଂ ଅଖଣ୍ଡତା ପାଇଁ ସବୁଠାରୁ ବଡ଼ ବଳିଷ୍ଠ ସନ୍ଦେଶ ଆମ ପାଖେ ଅଛି ।


    ମୁଁ ସ୍ୱୀକାର କରୁଛି କି କରତାରପୁରର ଏହି ନିଷ୍ପତ୍ତି 1947 ସାଲରେ ହୋଇଥିଲା ତ , ତାହା କିଛି ଏଭଳି କିଛି କଥା ହୋଇଥିବ ଯାହା ବୋଧହୁଏ ସରକାରଙ୍କୁ , ସେନାବାହିନୀଙ୍କୁ ସେମାନଙ୍କ ମଧ୍ୟରେ ଯାହା ଆଲୋଚନା ହୋଇଥିବ ସେହି ରାସ୍ତା କେବେ ବାହାରିବ ତ ସମୟ କହିବ କିନ୍ତୁ ସାଧାରଣ ଲୋକଙ୍କ ସଂପୃକ୍ତି , ଲୋକମାନଙ୍କ ମଧ୍ୟରେ ସମ୍ପର୍କ ତାହାର ଏକ ଶକ୍ତି ହୋଇଥାଏ । କିଏ ଭାବିଥିଲା କି ବର୍ଲିନର ପ୍ରାଚୀର ଭାଙ୍ଗି ଯାଇପାରେ । ବୋଧହୁଏ ଗୁରୁ ନାନକଜୀଙ୍କ ଆଶୀର୍ବାଦରୁ କରତାରପୁରର କରିଡର , ଏହା କେବଳ କରିଡର ନୁହେଁ , ଲୋକମାନଙ୍କୁ ଯୋଡ଼ିବାର ଏକ ବହୁତ ବଡ଼ କାରଣ ହୋଇ ପାରିବ । ଗୁରୁବାଣୀର ଗୋଟିଏ ଗୋଟିଏ ଶବ୍ଦ ସେଥିରେ ଆମକୁ ଶକ୍ତି ଦେଇ ପାରିବ । ଏହି ଶକ୍ତିକୁ ନେଇ ଆମ୍ଭେମାନେ, କାରଣ ଆମେ ତ ‘ ବସୁଧୈବ କୁଟୁମ୍ବକମ୍ ’ ରେ ବିଶ୍ୱାସ କରୁଥିବା ଲୋକ , ସମ୍ପୂର୍ଣ୍ଣ ବିଶ୍ୱ ହେଉଛି ଗୋଟିଏ ପରିବାର , ଆମେ ଏହି ଆଦେଶ ସହିତ ଲାଳିତ ପାଳିତ ହୋଇଥିବା ଲୋକ । ଆମେ ହେଉଛୁ ସେହି ଲୋକ ଯେଉଁ ମାନେ କେବେ କାହାର ଖରାପ ଚିନ୍ତା କରି ନ ଥାଉ , ଆଉ ଆପଣ କଳ୍ପନା କରନ୍ତୁ ସାଢ଼େ ପାଂଚ ଶହ ବର୍ଷ ପୂର୍ବେ ଯେତେବେଳେ ସାଧନ ନ ଥିଲା , ବ୍ୟବସ୍ଥା ନ ଥିଲା । ଗୁରୁ ନାନକ ଦେବଜୀ ହିନ୍ଦୁସ୍ଥାନର କୋଣ ଅନୁକୋଣକୁ ପଦଯାତ୍ରା କରିଥିଲେ , କେଉଁଠାରେ ଆସାମ ତ କେଉଁଠାରେ କଚ୍ଛ । ପଦଯାତ୍ରା କରି ସେ ଏକ ପ୍ରକାରରେ ସମଗ୍ର ହିନ୍ଦୁସ୍ଥାନକୁ ନିଜ ଭିତରେ ସମାହିତ କରି ଦେଇଛନ୍ତି । ଏଭଳି ସାଧନା , ଏଭଳି ତପସ୍ୟା ଆଉ ଆଜି ଏହି ଗୁରୁପର୍ବ ଆମ ସମସ୍ତଙ୍କ ପାଇଁ ଏକ ନୂତନ ପ୍ରେରଣା , ନୂତନ ଉର୍ଜ୍ଜା , ନୂତନ ଉତ୍ସାହର କାରଣ ପାଲଟୁ ଯାହା ଦେଶର ଏକତା ଏବଂ ଅଖଣ୍ଡତା ପାଇଁ ଆମକୁ ଏକ ଶକ୍ତି ଦେବ ଆଉ ଆମେ ସମସ୍ତେ ମିଳିମିଶି କରି ... କାରଣ ସଙ୍ଗତର ନିଜସ୍ୱ ଏକ ଶକ୍ତି ଥାଏ । ମହାନ ପରମ୍ପରା , ଏହି ଲଙ୍ଗର ହେଉଛି ସାଧାରଣ ଖାଇବା ପିଇବାର ବ୍ୟବସ୍ଥା ନୁହେଁ । ଲଙ୍ଗର ହେଉଛି ଏକ ସଂସ୍କାର , ଲଙ୍ଗର ହେଉଛି ଏକ ପରମ୍ପରା । କୌଣସି ଭେଦଭାବ ନାହିଁ । ଏହା କେତେ ବଡ଼ ଯୋଗଦାନ ସରଳ ପଦ୍ଧତିରେ ଦେଇ ଦେଇଛନ୍ତି ଆଉ ଏଥିପାଇଁ ଏହି ପବିତ୍ର ପର୍ବରେ ଏହି ପବିତ୍ର ବାତାବରଣରେ , ମୁଁ ଗୁରୁ ଗ୍ରନ୍ଥସାହିବଙ୍କ ଉପସ୍ଥିତିରେ , ମୁଁ ଏହି ମହାନ ପରମ୍ପରାକୁ ପ୍ରଣାମ କରି ଗୁରୁଜନଙ୍କ ମହାନ ତ୍ୟାଗ , ତପସ୍ୟାକୁ ପ୍ରଣାମ କରି , ଯାହା ଆପଣ ମାନେ ମୋର ସମ୍ମାନ କରିଛନ୍ତି , ତାହା ମୋର ସମ୍ମାନ ନୁହେଁ , ହେଉଛି ଏହି ମହାନ ପରମ୍ପରାର ସମ୍ମାନ । ଆମେ ସମସ୍ତେ ଯେତେ ବଜାୟ ରଖି ପାରିବା , ସେତେ କମ୍ ହେବ । ଆମକୁ ଶକ୍ତି ଦିଅ , ଫଳରେ ଆମେ ଆହୁରି କିଛି ଭଲ କରି ପାରିବୁ । ମୁଁ ପୁଣି ଥରେ ଆପଣ ସମସ୍ତଙ୍କୁ ହୃଦୟର ସହିତ ବହୁତ ବହୁତ କୃତଜ୍ଞତା ଜଣାଉଛି ।


    **********

    
    
    (Release ID: 1553699) Visitor Counter : 17