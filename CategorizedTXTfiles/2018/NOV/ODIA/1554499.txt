      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଦ୍ୱାରା ସ୍ୱଚ୍ଛତା ପଖୱାଡା ପାଳନ
      Posted On: 30 NOV 2018 3:00PM by PIB Bhubaneshwar


    ସ୍ୱଚ୍ଛତା ପଖୱାଡା-2018 ପାଳନ ସ୍ୱରୂପ 2018 ନଭେମ୍ବର 1 ତାରିଖରୁ 15 ତାରିଖ ପର୍ଯ୍ୟନ୍ତ ପନ୍ଦର ଦିନ ଧରି ସ୍ୱଚ୍ଛତା ଅଭିଯାନ ବେସାମରିକ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ପକ୍ଷରୁ ଏହାର ସମସ୍ତ ସଂସ୍ଥାରେ ପାଳନ କରାଯାଇଛି ।


    ନଭେମ୍ବର 1 ତାରିଖରେ ବିଭାଗୀୟ ସଚିବ ଶ୍ରୀ ରାଜୀବ ନୟନ ଚୌବେ ମନ୍ତ୍ରଣାଳୟରେ ସ୍ୱଚ୍ଛତା ଅଭିଯାନର ଶୁଭାରମ୍ଭ କରିବା ସହ ସମସ୍ତ କର୍ମଚାରୀଙ୍କୁ ସ୍ୱଚ୍ଛତାର ଶପଥ ପାଠ କରାଇଥିଲେ । ଏହି ଅବସରରେ ସେ ଉଦବୋଧନ ଦେଇ ଜାତିର ପିତା ମହାତ୍ମା ଗାନ୍ଧୀଙ୍କ ଜୀବନୀକୁ ଉଦାହରଣ ଭାବେ ଉପସ୍ଥାପିତ କରି ସ୍ୱଚ୍ଛତାର ଗୁରୁତ୍ୱ ବୁଝାଇଥିଲେ । ନିଜ କାର୍ଯ୍ୟସ୍ଥଳରେ ସ୍ୱଚ୍ଛତା ରକ୍ଷା କରିବାକୁ ସେ ସମସ୍ତ କର୍ମଚାରୀଙ୍କୁ ଆହ୍ୱାନ ଦେଇଥିଲେ ।


    ଗଣମାଧ୍ୟମକୁ ସୂଚନା ଦେଇ ମନ୍ତ୍ରାଳୟର ଯୁଗ୍ମ ସଚିବ ଶ୍ରୀମତୀ ଉଷା ପାଢ଼ୀ କହିଲେ , ପଖୱାଡା ଅବସରରେ ମନ୍ତ୍ରଣାଳୟ ଏବଂ ଏହାର ସମସ୍ତ କାର୍ଯ୍ୟାଳୟ ସ୍ୱଚ୍ଛତା ସହ ଜଡ଼ିତ ବିଭିନ୍ନ କାର୍ଯ୍ୟକ୍ରମ ଆୟୋଜନ କରିବା ସହ କର୍ମଚାରୀମାନେ ଶ୍ରମଦାନ , କ୍ଷୁଦ୍ର ନାଟକ , ଚାରା ରୋପଣ , ଶ୍ରୀ ବେଜୱାଡା ୱିଲସନ (2016ର ମାଗାସେସେ ପୁରସ୍କାର ପ୍ରାପ୍ତ)ଙ୍କ ଦ୍ୱାରା ସ୍ୱଚ୍ଛତା ବକ୍ତୃତା ପ୍ରଦାନ , ଏୟାରପୋର୍ଟ ଅଥରିଟି ଅଫ ଇଣ୍ଡିଆର ପେପର ରିସାଇକ୍ଲିଙ୍ଗ ୟୁନିଟକୁ ପାନୀୟ ଜଳ ଓ ପରିମଳ ବିଭାଗ ସଚିବଙ୍କ ଗସ୍ତ , ଚିତ୍ରାଙ୍କନ ପ୍ରତିଯୋଗିତା ଏବଂ ସଚେତନତା ପଦଯାତ୍ରା ଅନୁଷ୍ଠିତ ହୋଇଥିଲା । ସ୍ଥାନୀୟ ଲୋକମାନଙ୍କୁ ସ୍ୱଚ୍ଛତା ଅଭିଯାନରେ ସାମିଲ କରିବା ହିଁ ଏ ସବୁ କାର୍ଯ୍ୟକ୍ରମର ମୂଳ ଉଦ୍ଦେଶ୍ୟ ଥିଲା ।


    ସ୍ୱଚ୍ଛତା ଅଭିଯାନ ସମ୍ପର୍କିତ କାର୍ଯ୍ୟକ୍ରମ ସକାଶେ ବେସାମରିକ ବିମାନ ଚଳାଚଳ ମନ୍ତ୍ରୀ ସୁରେଶ ପ୍ରଭୁ ପୱନ ହଂସ ଲିମିଟେଡ , ଏୟାରପୋର୍ଟ ଅଥରିଟି ଅଫ୍ ଇଣ୍ଡିଆ ଏବଂ ଇନ୍ଦିରାଗାନ୍ଧୀ ରାଷ୍ଟ୍ରୀୟ ଉଡାନ ଏକାଡେମୀକୁ 3ଟି ଶ୍ରେଷ୍ଠ ପୁରସ୍କାରରେ ସମ୍ମାନିତ କରିଛନ୍ତି ।


    ******************

    
    
    (Release ID: 1554499) Visitor Counter : 11