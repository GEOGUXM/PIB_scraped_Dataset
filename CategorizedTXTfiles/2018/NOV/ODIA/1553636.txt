      ରାଷ୍ଟ୍ରପତିଙ୍କ ସଚିବାଳୟ

      ଅଷ୍ଟ୍ରେଲିଆ ଗସ୍ତରେ ରାଷ୍ଟ୍ରପତି ରାମନାଥ କୋବିନ୍ଦ
      • ସିଡ଼ନୀଠାରେ ଭାରତୀୟ ସମୁଦାୟକୁ କଲେ ସମ୍ବୋଧନ
      • ଆନଜାକ୍‌ ଯୁଦ୍ଧ ସ୍ମାରକୀ ଠାରେ ଶ୍ରଦ୍ଧାସୁମନ ଅର୍ପଣ
      Posted On: 21 NOV 2018 9:01PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ନଭେମ୍ବର 21 , 2018) ତାଙ୍କର ଦୁଇ ଦେଶ ଗସ୍ତର ଦ୍ୱିତୀୟ ତଥା ଅନ୍ତିମ ଚରଣରେ ଅଷ୍ଟ୍ରେଲିଆର ସିଡ଼ନୀଠାରେ ପହଞ୍ଚିଛନ୍ତି । ଯେକୌଣସି ଭାରତୀୟ ରାଷ୍ଟ୍ରପତିଙ୍କ ଏହା ପ୍ରଥମ ଅଷ୍ଟ୍ରେଲିଆ ଗସ୍ତ ।


    ପରେ ରାଷ୍ଟ୍ରପତି ଭାରତୀୟ ସମୁଦାୟଙ୍କ ପକ୍ଷରୁ ଆୟୋଜିତ ଏକ ଭୋଜି ସଭାରେ ଯୋଗ ଦେଇଥିଲେ । ରାଷ୍ଟ୍ରପତିଙ୍କ ସମ୍ମାନାର୍ଥେ ଅଷ୍ଟ୍ରେଲିଆଠାରେ ଅବସ୍ଥାପିତ ଭାରତୀୟ ରାଷ୍ଟ୍ରଦୂତ ଡ଼କ୍ଟର ଅଜୟ ଏମ ଗୋଣ୍ଡାନେଙ୍କ ପକ୍ଷରୁ ଏହି ଭୋଜିସଭାର ଆୟୋଜନ କରାଯାଇଥିଲା । ଏହି କାର୍ଯ୍ୟକ୍ରମରେ ନିଜର ବକ୍ତବ୍ୟ ରଖି ରାଷ୍ଟ୍ରପତି କହିଲେ ଯେ ଭାରତୀୟ ସମୁଦାୟଙ୍କୁ ଅଷ୍ଟ୍ରେଲିଆରେ ଏତେ ସମ୍ମାନ ଓ ଶ୍ରଦ୍ଧାର ସହ ଦେଖାଯାଉଥିବା ଗର୍ବ ଓ ଗୌରବର ବିଷୟ ଏବଂ ସେମାନେ ଅଷ୍ଟ୍ରେଲିଆର ସମାଜ ତଥା ରାଷ୍ଟ୍ରକୁ ସେମାନଙ୍କର ନିଜ ନିଜ ଅବଦାନରେ ବେଶ୍‌ କିଛି ସହଯୋଗ କରି ଆସୁଛନ୍ତି । ଆଜି ଭାରତୀୟ ପ୍ରଫେସନଲାମାନେ ବିଶ୍ୱର ସର୍ବତ୍ର ଆଦୃତି ଲାଭ କରିଛନ୍ତି ଏବଂ ସେମାନଙ୍କ ଚାହିଦା ସବୁଠାରୁ ବେଶି । ତାହା ଅଷ୍ଟ୍ରେଲିଆ ହୋଇଥାଉ କିମ୍ବା ବିଶ୍ୱର ଅନ୍ୟତ୍ର । ଉଦ୍ୟୋଗୀ ଭାବେ , ଡ଼ାକ୍ତର ଭାବେ , ଶିକ୍ଷକ , ବ୍ୟାଙ୍କର ଏ ପ୍ରଯୁକ୍ତିବିଦ୍‌ ହିସାବରେ ଭାରତୀୟ ବଂଶୋଦ୍ଭବମାନେ ଅଷ୍ଟ୍ରେଲିଆକୁ ସେମାନଙ୍କର ଅବଦାନ ଯୋଗାଇ ଆସୁଛନ୍ତି ।


    ରାଷ୍ଟ୍ରପତି କହିଲେ ଯେ ଅଷ୍ଟ୍ରେଲିଆ ବିପୁଳ ସଂଖ୍ୟକ ଭାରତୀୟ ଛାତ୍ରଛାତ୍ରଙ୍କ ପାଇଁ ଲକ୍ଷ୍ୟସ୍ଥଳ ପାଲଟିଛି । ସେମାନେ ଛାତ୍ରଭାବେ ହେଉ ଅଥବା ଗବେଷକ ଭାବେ ହେଉ ବିଭିନ୍ନ ଉଚ୍ଚ ଶିକ୍ଷାନୁଷ୍ଠାନମାନଙ୍କରେ ସେମାନଙ୍କର ମେଧା ଓ ଉତ୍କର୍ଷ ପ୍ରତିପାଦନ କରିଆସୁଛନ୍ତି । ଏପରିକି ଅଭିନବତ୍ୱ ଠାରୁ ଆରମ୍ଭ କରି କ୍ରୀଡ଼ା ପର୍ଯ୍ୟନ୍ତ ଆହୁରି ଅନେକ କ୍ଷେତ୍ରରେ ସେମାନେ ନିଜନିଜର ଶ୍ରେଷ୍ଠତ୍ୱ ପ୍ରଦର୍ଶନ କରୁଛନ୍ତି । ସେମାନଙ୍କର କଠିନ ଶ୍ରମ ଓ ପ୍ରଜ୍ଞା ଅଷ୍ଟ୍ରେଲିଆ-ଭାରତ ଜ୍ଞାନ ସହଭାଗୀତାର ନମୁନା ବୋଲି ରାଷ୍ଟ୍ରପତି ଉଲ୍ଲେଖ କରିଥିଲେ ।


    ପୂର୍ବରୁ ରାଷ୍ଟ୍ରପତି ଶ୍ରୀ କୋବିନ୍ଦ ଆନୁଷ୍ଠାନିକ ଭାବେ ସିଡ଼ନୀସ୍ଥିତ ଆନଜାକ୍‌ ଯୁଦ୍ଧ ସ୍ମାରକୀ ଠାରେ ଶ୍ରଦ୍ଧାସୁମନ ପ୍ରଦାନ ପୂର୍ବକ ତାଙ୍କର ଅଷ୍ଟ୍ରେଲିଆ ଗସ୍ତ ଆରମ୍ଭ କରିଥିଲେ । ପ୍ରଥମ ବିଶ୍ୱ ଯୁଦ୍ଧରେ ଅଂଶଗ୍ରହଣ କରି ପ୍ରାଣ ହରାଇଥିବା ଅଷ୍ଟ୍ରେଲୀୟ ସୈନିକମାନଙ୍କ ସ୍ମୃତି ଉଦ୍ଦେଶ୍ୟରେ ଏହି ସ୍ମାରକୀ ମୂଳତଃ ସ୍ଥାପନ କରାଯାଇଥିଲା । ରାଷ୍ଟ୍ରପତି ତାଙ୍କର ପରବର୍ତ୍ତୀ କାର୍ଯ୍ୟକ୍ରମ ଭାବେ ଭାରତୀୟ ସମୁଦାୟଙ୍କୁ ସମ୍ବୋଧିତ କରି କହିଥିଲେ ଯେ ଭାରତୀୟ ସୈନିକମାନେ ସେମାନଙ୍କର ଅଷ୍ଟ୍ରେଲୀୟ ସହଯୋଦ୍ଧାମାନଙ୍କ ସହ କାନ୍ଧକୁ କାନ୍ଧ ମିଳାଇ ପ୍ରଥମ ବିଶ୍ୱ ଯୁଦ୍ଧରେ ଭାଗ ନେଇଥିଲେ । ସେଥି ମଧ୍ୟରେ ଗାଲିପୋଲି ସମୂଦ୍ରତଟ ଯୁଦ୍ଧ ଅନ୍ୟତମ । ଚଳିତ ବର୍ଷ ପ୍ରାରମ୍ଭରେ ପ୍ରଥମ ବିଶ୍ୱଯୁଦ୍ଧ ଶେଷ ହେବାର ଶତବାର୍ଷିକୀ ସମାରୋହ ଉଦଯାପିତ ହୋଇଛି ।


    ******************

    
    
    (Release ID: 1553636) Visitor Counter : 21