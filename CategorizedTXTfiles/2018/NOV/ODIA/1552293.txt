      ଜାହାଜ ଚଳାଚଳ ମନ୍ତ୍ରଣାଳୟ

      ନଭେମ୍ବର 12ରେ ବାରାଣସୀରେ ଗଙ୍ଗା ନଦୀ ବହୁମୁଖୀ ଟର୍ମିନଲକୁ ରାଷ୍ଟ୍ରକୁ ଲୋକାର୍ପଣ କରିବେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ
      Posted On: 08 NOV 2018 2:48PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ 2018 ନଭେମ୍ବର 12 ତାରିଖରେ ବାରାଣସୀରେ ଗଙ୍ଗା ନଦୀରେ ନିର୍ମିତ ବହୁମୁଖୀ ଟର୍ମିନଲକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିବେ । ଗଙ୍ଗା ନଦୀରେ ନିର୍ମାଣ କରାଯାଉଥିବା ତିନୋଟି ବହୁମଖୀ ଟର୍ମିନଲ( MMT ) ଏବଂ 2ଟି ଇଣ୍ଟର ମୋଡାଲ ଟର୍ମିନଲ ମଧ୍ୟରୁ ଏହା ପ୍ରଥମ । ଏହି ଏମଏମଟି ଜଳମାର୍ଗ ବିକାଶ ପରିଯୋଜନାରେ ନିର୍ମାଣ କରାଯାଇଛି ଏବଂ ଏହାର ଉଦ୍ଦେଶ୍ୟ 1500 ରୁ 2000 ଟନ ସଜନର ପଣ୍ୟ ପରିବହନ କରୁଥିବା ଜାହାଜ ଗଙ୍ଗା ନଦୀରେ ବାରାଣସୀରୁ ହଳଦିଆ ପର୍ଯ୍ୟନ୍ତ ଚଳାଚଳ କରିବାର ବ୍ୟବସ୍ଥା କରିବା । ଅନ୍ତର୍ଦେଶୀୟ ଜଳମାର୍ଗକୁ ଶସ୍ତା ଏବଂ ପରିବେଶ ଅନୁକୂଳ ପରିବହନ ଉପଯୋଗୀ କରିବା । ବିଶେଷ କରି ମାଲବାହୀ ଜାହାଜର ଚଳାଚଳକୁ ସୁଗମ କରିବା । ଏହି ପ୍ରକଳ୍ପ ଭାରତର ଆନ୍ତଃ ଜଳପଥ କର୍ତ୍ତୃପକ୍ଷ ( IWAI ) ଅଧୀନରେ ନିର୍ମାଣ କରାଯାଇଛି ।


    ଜଳମାର୍ଗ ବିକାଶ ପରିଯୋଜନାରେ ରାଷ୍ଟ୍ରୀୟ ଜଳପଥ-1ରେ ହଳଦିଆ ଠାରୁ ବାରାଣସୀ ପର୍ଯ୍ୟନ୍ତ ଜଳପଥର ବିକାଶ ବିଶ୍ୱବ୍ୟାଙ୍କର ଆର୍ଥିକ ସହାୟତାରେ କରାଯାଉଛି । ଏହି ପ୍ରକଳ୍ପରେ ଆନୁମାନିକ 5369.18 କୋଟି ଟଙ୍କା ଖର୍ଚ୍ଚ ହେବ । ଏଥିରେ ଭାରତ ସରକାର ଓ ବିଶ୍ୱବ୍ୟାଙ୍କର ଅଂଶ 50:50 ରହିବ । ଏହି ପ୍ରକଳ୍ପରେ ତିନୋଟି ବହୁମୁଖୀ ଟର୍ମିନଲ (ବାରାଣସୀ , ସାହିବଗଞ୍ଜ ଏବଂ ହଳଦିଆ) , 2ଟି ଇଣ୍ଟରମୋଡାଲ ଟର୍ମିନଲ , ପାଞ୍ଚାଟି ରୋଲ୍ ଅନ ରୋଲ୍ ଅଫ (ରୋ-ରୋ)ଟର୍ମିନଲ , ଫାରକ୍କାରେ ନୂତନ ନାଭିଗେସନ ଲକ୍ , ଏକୀକୃତ ଜାହାଜ ମରାମତି ଏବଂ ରକ୍ଷଣାବେକ୍ଷଣ ସୁବିଧା , ଡ୍ରେଜିଙ୍ଗ , ନଦୀ ସୂଚନା ପ୍ରଣାଳୀ , ଡିଫେରେନ୍ସିଆଲ ଗ୍ଲୋବାଲ ପୋଜିସନିଙ୍ଗ ସିଷ୍ଟମ , ନଦୀ ପ୍ରଶିକ୍ଷଣ ଏବଂ ନଦୀ ସଂରକ୍ଷଣ କାର୍ଯ୍ୟ ସାମିଲ ରହିଛି ।


    **************

    
    
    (Release ID: 1552293) Visitor Counter : 7