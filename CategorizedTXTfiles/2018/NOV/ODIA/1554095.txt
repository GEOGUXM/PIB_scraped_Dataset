      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନଡିଏମଏର ଚତୁର୍ଦ୍ଦଶ ପ୍ରତିଷ୍ଠା ଦିବସକୁ ଆସନ୍ତାକାଲି ଉଦଘାଟନ କରିବେ ଶ୍ରୀ କିରେନ ରିଜିଜୁ
      Posted On: 26 NOV 2018 1:56PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ରରାଷ୍ଟ୍ରମନ୍ତ୍ରୀ ଶ୍ରୀ କିରେନ ରିଜିଜୁ ନଭେମ୍ବର 27 ତାରିଖରେ ନୂଆଦିଲ୍ଲୀରେ ଜାତୀୟ ବିପର୍ଯ୍ୟୟ ପରିଚାଳନା କର୍ତ୍ତୃପକ୍ଷ ( NDMA )ର ଚତୁର୍ଦ୍ଦଶ ପ୍ରତିଷ୍ଠା ଦିବସକୁ ଉଦଘାଟନ କରିବେ । ଚଳିତବର୍ଷ ପ୍ରତିଷ୍ଠା ଦିବସର ପ୍ରସଙ୍ଗ ଅଛି ‘ ବିପର୍ଯ୍ୟୟର ପୂର୍ବ ସତର୍କ ସୂଚନା ’ ।


    ବିପର୍ଯ୍ୟୟ ପୂର୍ବସୂଚନା ହିଁ ଯେତେ ପୂର୍ବରୁ ହେବ ବିପର୍ଯ୍ୟୟ ବିପଦ ସେତେ ହ୍ରାସ ପାଇପାରିବ ଏବଂ ଧନଜୀବନ କ୍ଷୟକ୍ଷତି କମିପାରିବ । ସମୟ ଭିତ୍ତିକ ପୂର୍ବସୂଚନା ହିଁ ସବୁଠାରୁ ଗୁରୁତ୍ୱପୂର୍ଣ୍ଣ । ଏହାଦ୍ୱାରା ସଚେତନତା ସୃଷ୍ଟି ହୋଇପାରିବା ସହ ପ୍ରଶାସନ ମଧ୍ୟ ବିପର୍ଯ୍ୟୟର ମୁକାବିଲା ପାଇଁ ଆବଶ୍ୟକ ପ୍ରସ୍ତୁତି କରିପାରିବ । ବିପର୍ଯ୍ୟୟ , ବିଶେଷକରି ବାତ୍ୟାର ପୂର୍ବସୂଚନା ଦିଗରେ ବିଗତ ବର୍ଷମାନଙ୍କରେ ଆମେ ଅନେକଗୁଡ଼ିଏ ପଦକ୍ଷେପ ନେଇ ପାରିଛୁ । ଚଳିତମାସ ସାମୁଦ୍ରିକ ଝଡ଼ ‘ ଗଜ ’ ସ୍ଥଳଭାଗ ସ୍ପର୍ଶ କରିବା ପୂର୍ବରୁ ସଫଳତାର ସହ ସହସ୍ରାଧିକ ଲୋକଙ୍କୁ ସୁରକ୍ଷିତ ସ୍ଥାନକୁ ସ୍ଥାନାନ୍ତର କରାଯାଇ ପାରିଥିଲା ।


    ଏହି ଅବସରରେ ବିଭିନ୍ନ ବିଭାଗ ପକ୍ଷରୁ ବିପର୍ଯ୍ୟୟ ପରିଚାଳନାର ରୋଡମ୍ୟାପ୍ , ସମସ୍ତଙ୍କ ଭୂମିକା ଏବଂ ଏଥିପ୍ରତି ଥିବା ଆହ୍ୱାନ ପ୍ରସଙ୍ଗରେ ଆଲୋଚନା ହେବ । 2017 ଗୁଜରାଟ ବନ୍ୟା ସମୟରେ ହୋଇଥିବା ମୁକାବିଲା ଏବଂ ଏହା ପରବର୍ତ୍ତୀ ଗଠନମୂଳକ କାର୍ଯ୍ୟ ବାବଦରେ ଏକ ଷ୍ଟଡି ରିପୋର୍ଟକୁ ପ୍ରଧାନମନ୍ତ୍ରୀଙ୍କ ଅତିରିକ୍ତ ପ୍ରମୁଖ ସଚିବ ଡକ୍ଟର ପି.କେ. ମିଶ୍ର ଉନ୍ମୋଚନ କରିବେ ।


    କାର୍ଯ୍ୟକ୍ରମରେ ଏନଡିଏମ୍ଏ ସଦସ୍ୟ ଏବଂ ଅଧିକାରୀ ଗଣ , କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରାଳୟର ବରିଷ୍ଠ ଅଧିକାରୀଗଣ , ଏନଡିଆରଏଫ୍ , ଏନ୍ଆଇଡିଏମ୍ , କେନ୍ଦ୍ର ଓ ରାଜ୍ୟ ସରକାରଙ୍କ ବରିଷ୍ଠ ଅଧିକାରୀ ଗଣ ଉପସ୍ଥିତ ରହିବେ ।


    ********************

    
    
    (Release ID: 1554095) Visitor Counter : 16