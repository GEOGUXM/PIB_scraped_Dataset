      ଉପରାଷ୍ଟ୍ରପତିଙ୍କ ସଚିବାଳୟ

      ଉଚ୍ଚ ଶିକ୍ଷା ପ୍ରଣାଳୀ ବାବଦରେ ପୁନଃବିଚାର କରିବା ଏବଂ ଏହାର ପୁନଃନିର୍ମାଣ କରିବାର ଆବଶ୍ୟକତା ରହିଛି: ଉପ ରାଷ୍ଟ୍ରପତି
      • ସରକାରଙ୍କୁ ଶିକ୍ଷା ପାଇଁ ଏକ ଶକ୍ତିଶାଳୀ ସମନ୍ୱୟ ଭୂମିକା ନିର୍ବାହ କରିବା ଆବଶ୍ୟକ
      • ବିଶ୍ୱବିଦ୍ୟାଳୟ ନବାଚାରର କେନ୍ଦ୍ର ହେବା ଆବଶ୍ୟକ
      • KREA ବିଶ୍ୱବିଦ୍ୟାଳୟର ଉଦଘାଟନ କଲେ ଶ୍ରୀ ନାଇଡୁ
      Posted On: 18 NOV 2018 3:02PM by PIB Bhubaneshwar


    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଏକବିଂଶ ଶତାବ୍ଦୀର ଆବଶ୍ୟକତା ଅନୁସାରେ ଉଚ୍ଚଶିକ୍ଷା ପ୍ରଣାଳୀ ବାବଦରେ ପୁନଃବିଚାର କରିବା ଏବଂ ଏହାର ପୁନଃନିର୍ମାଣ କରିବାର ଆବଶ୍ୟକତା ଉପରେ ଜୋର ଦେଇଥିଲେ ।


    ଆଜି କ୍ରେଆ ବିଶ୍ୱବିଦ୍ୟାଳୟର ଉଦଘାଟନ କରିବା ଅବସରରେ ସେ ଏହି ବିଷୟ ଉପରେ ଜୋର ଦେଇଥିଲେ କି ପ୍ରତିଷ୍ଠିତ ସଂସ୍ଥାନମାନଙ୍କର ଉଦ୍ଦେଶ୍ୟ ଗୁଣବତ୍ତା ଯୁକ୍ତ ଶିକ୍ଷା ପ୍ରଦାନ କରିବା ବ୍ୟତୀତ କୌଣସି ବ୍ୟକ୍ତିଙ୍କ ସମଗ୍ର ବିକାଶକୁ ସୁନିଶ୍ଚିତ କରିବା ମଧ୍ୟ ହେବା ଆବଶ୍ୟକ । ଉପ ରାଷ୍ଟ୍ରପତି କହିଲେ ଯେ କ୍ରେୟା ବିଶ୍ୱବିଦ୍ୟାଳୟ ପରି ସଂସ୍ଥାନମାନଙ୍କୁ ବୈଶ୍ୱିକ ମଞ୍ଚରେ ପ୍ରତିଭା ଏବଂ ବିଶିଷ୍ଟତା ଅର୍ଜିତ କରିବା ଲକ୍ଷ୍ୟ ବ୍ୟତୀତ ତ୍ୱରିତ ପ୍ରଗତି ଏବଂ ସମଗ୍ର ବିକାଶର ଅନ୍ୱେଷଣରେ ଆମର ଉତ୍ତମ ଭାବନା ଦ୍ୱାରା ସେବା କରିବା ଆବଶ୍ୟକ । ସେ ଏପରି ଶିକ୍ଷା ପ୍ରଣାଳୀ ଉପଲବ୍ଧ କରାଇବାରେ ସାର୍ବଜନୀନ ଏବଂ ଘରୋଇ କ୍ଷେତ୍ରର ପ୍ରଭାବଶାଳୀ ସମନ୍ୱୟ ପାଇଁ ଆହ୍ୱାନ କରିଥିଲେ । ସରକାରଙ୍କୁ ଏକ ଶକ୍ତିଶାଳୀ ସମନ୍ୱୟର ଭୂମିକା ନିର୍ବାହ କରିବା ଆବଶ୍ୟକ ଏବଂ ନିଜର ଅନ୍ୟାନ୍ୟ ପ୍ରୟାସର ପୂରକ ହେବା ଆବଶ୍ୟକ ।


    ଶ୍ରୀ ନାଇଡୁ କହିଲେ ଯେ ପର୍ଯ୍ୟାପ୍ତ ଉଚ୍ଚ ଗୁଣବତ୍ତାର ଗବେଷକ ନହେବା ଏବଂ ପିଏଚଡି କରୁଥିବା ଛାତ୍ରମାନଙ୍କ ସଂଖ୍ୟାରେ କମ ହେବା ତଥା ଗବେଷଣା କ୍ଷେତ୍ରକୁ ପ୍ରବେଶ ନକରିବା ଚିନ୍ତାର ବିଷୟ । ଭାରତ ପରି ଘନତ୍ୱ ବିଶିଷ୍ଟ ଜନସଂଖ୍ୟା ଏବଂ ଦାରିଦ୍ୟରୁ ନେଇ ପରିବେଶ କ୍ଷୟ ପରି ଅନେକ ଆହ୍ୱାନର ସାମନା କରୁଥିବା ଦେଶ ନବାଚାର ବିନା କିଛି ବି କରିପାରିବ ନାହିଁ । ସେ କହିଲେ ଯେ ବିଶ୍ୱିଦ୍ୟାଳୟମାନଙ୍କୁ ନବାଚାରର କେନ୍ଦ୍ର ହେବା ଆବଶ୍ୟକ ଏବଂ ସେମାନଙ୍କୁ ଆକ୍ରୋଶ , ନିରାଶା ଏବଂ ଭେଦଭାବ ସୃଷ୍ଟି କରୁଥିବା ସ୍ଥଳରେ ପରିଣତ ହେବା ଆବଶ୍ୟକ ନୁହେଁ । ଏକ ବିଶ୍ୱବିଦ୍ୟାଳୟକୁ ଜ୍ଞାନର ସ୍ଥଳ , ସକାରାତ୍ମକ ବିଚାରର ଅଭୟାରଣ୍ୟ ଏବଂ ଜ୍ଞାନ ତଥା ବୁଦ୍ଧିର ସୁରକ୍ଷିତ ଆଶ୍ରୟ ହେବା ଆବଶ୍ୟକ ।


    ଏ ବିଷୟରେ ଚିନ୍ତା ପ୍ରକଟ କରି ଯେ ଭାରତ ବିଶ୍ୱର ଶ୍ରେଷ୍ଠ ବିଶ୍ୱବିଦ୍ୟାଳୟମାନଙ୍କ ମାନକ ତୁଳନାରେ ଏବେ ବି ଅନେକ ପଛରେ ରହିଛି ଶ୍ରୀ ନାଇଡୁ କହିଲେ ଯେ 2018ରେ ମଧ୍ୟ ଭାରତର କୌଣସି ବିଶ୍ୱବିଦ୍ୟାଳୟ କ୍ୟୁଏସ ବିଶ୍ୱବିଦ୍ୟାଳୟ ରାଙ୍କିଙ୍ଗରେ 100 ଶ୍ରେଷ୍ଠ ବିଶ୍ୱବିଦ୍ୟାଳୟମାନଙ୍କ ସୂଚୀରେ ସ୍ଥାନ ହାସଲ କରିବାରେ ସକ୍ଷମ ହୋଇନାହାନ୍ତି । ଆମେରିକା ଏବଂ ୟୁରୋପୀୟ ବିଶ୍ୱବିଦ୍ୟାଳୟ ଏବେ ବି ଏହି ସୂଚୀରେ ସର୍ବଶ୍ରେଷ୍ଠ ସ୍ଥାନ ବଜାୟ ରଖିଛନ୍ତି ।


    ଶ୍ରୀ ନାଇଡୁ କହିଛନ୍ତି ଯେ ଭାରତୀୟ ବିଶ୍ୱବିଦ୍ୟାଳୟ ଅର୍ଥର ଅଭାବ , ପର୍ଯ୍ୟାପ୍ତ ସଂଖ୍ୟାରେ ଶିକ୍ଷକ ନ ରହିବା ଏବଂ ନାମାଙ୍କନ କମିବା ଆଦି ଅନେକ ସମସ୍ୟାର ସାମନା କରୁଛନ୍ତି । ଅଧିକ ଆକର୍ଷଣୀୟ କ୍ୟାରିଅର ବିକଳ୍ପ , ସ୍ନାତକୋତ୍ତର ଶିକ୍ଷା ପାଇଁ ପର୍ଯ୍ୟାପ୍ତ ସୁବିଧାର ଅଭାବ ଏବଂ ବର୍ତ୍ତମାନ ପିଢ଼ିର ପ୍ରଫେସର ଏବଂ ଶିକ୍ଷକମାନଙ୍କ ସେବାନିବୃତ୍ତି ଉଚ୍ଚଶିକ୍ଷା କେନ୍ଦ୍ରମାନଙ୍କରେ ଷ୍ଟାଫଙ୍କୁ ଅଭାବ ସୃଷ୍ଟି କରିଛି ।


    ଶ୍ରୀ ନାଇଡୁ କହିଲେ ଯେ 2022 ପର୍ଯ୍ୟନ୍ତ ଭାରତରେ 700 ମିଲିଅନ କୁଶଳ ଜନଶକ୍ତିର ଚାହିଦା ସୃଷ୍ଟି ହେବା ଆଶାକୁ ଦୃଷ୍ଟିରେ ରଖି ଭାରତକୁ ଯୁବବର୍ଗ ଏବଂ ଛାତ୍ରମାନଙ୍କ ନିୟୋଜନ କୌଶଳ ଯୁକ୍ତ କରିବା ଆବଶ୍ୟକ । ଏହିପରି ପ୍ରୟାସ ଦ୍ୱାରା କେବଳ ଆମେ କେବଳ ଜନସାଂଖ୍ୟିୟକ ଲାଭ ପ୍ରାପ୍ତ କରିପାରିବା ନାହିଁ ବରଂ ଏହା ଫଳରେ ଭାରତକୁ ବିଶ୍ୱର ‘ କୌଶଳ ରାଜଧାନୀ ’ ରେ ପରିଣତ ହେବାରେ ମଧ୍ୟ ସହାୟତା ମିଳିବ ।


    ******************

    
    
    (Release ID: 1553145) Visitor Counter : 13