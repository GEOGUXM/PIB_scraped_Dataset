      କ୍ୟାବିନେଟ

      ଶତୃ ସମ୍ପତ୍ତି ଅଂଶଧନ ବିକ୍ରି ପାଇଁ ନିର୍ଦ୍ଧାରିତ ପ୍ରକ୍ରିୟା ଏବଂ କାର୍ଯ୍ୟପଦ୍ଧତିକୁ କ୍ୟାବିନେଟ ମଞ୍ଜୁରି
      Posted On: 08 NOV 2018 8:29PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଶତୃ ସମ୍ପତ୍ତି ଅଂଶଧନ ବିକ୍ରି ଲାଗି ପ୍ରକ୍ରିୟା ଓ କାର୍ଯ୍ୟପଦ୍ଧତିକୁ ମଞ୍ଜୁରି ଦେଇଛନ୍ତି ଯା ’ ର ବିବରଣୀ ନିମ୍ନରେ ପ୍ରଦତ୍ତ ହେଲା:-


    1 . ଶତୃ ସମ୍ପତ୍ତି ଅଧିନିୟମ 1968ର ଧାରା 8-ଏର ଉପଧାରା-1 ଅନୁଯାୟୀ ସ୍ୱରାଷ୍ଟ୍ର ମନ୍ତ୍ରଣାଳୟର ଅଭିରକ୍ଷା/ଭାରତ ଶତୃ ସମ୍ପତ୍ତି ପରୀକ୍ଷଣ ଅଧୀନ ଶତୃ ସମ୍ପତ୍ତି ଅଂଶଧନଗୁଡ଼ିକର ବିକ୍ରି ଲାଗି "ନୀତିଗତ ଭାବେ ' ମଞ୍ଜୁରି ଦିଆଯାଇଛି ।


    2. ଏଗୁଡ଼ିକ ବିକ୍ରି କରିବା ଲାଗି ଶତୃ ସମ୍ପତ୍ତି ଅଧିନିୟମ 1968ର ଧାରା 8 ଏର ଉପଧାରା-7ର ବ୍ୟବସ୍ଥା ଅଧୀନରେ ନିବେଶ ଏବଂ ସରକାରୀ ସମ୍ପତ୍ତି ପରିଚାଳନା ପାଇଁ କ୍ଷମତା ପ୍ରଦାନ କରାଯାଇଛି ।


    3 . ପୁଞ୍ଜି ପ୍ରତ୍ୟାହାର ଲାଭ ସ୍ୱରୂପ ବିକ୍ରିଲବ୍ଧ ଉପାର୍ଜ୍ଜନକୁ ଅର୍ଥ ମନ୍ତ୍ରଣାଳୟ ଦ୍ୱାରା ଧାରିତ ସରକାରୀ ଖାତାରେ ଜମା କରାଯିବ ।


    ବିସ୍ତୃତ ବିବରଣୀ :


    1 . 20 , 323 ଅଂଶଧନ ଧାରକମାନଙ୍କ 996ଟି କମ୍ପାନୀରେ ମୋଟ 6 , 50 , 75 , 877 ଅଂଶଧନ ସିଇପିଆଇର ଅଭିରକ୍ଷା ଅଧୀନରେ ରହିଛି । ଏହି 996ଟି କମ୍ପାନୀ ମଧ୍ୟରୁ 588ଟି ସକ୍ରିୟ/କାର୍ଯ୍ୟକ୍ଷମ କମ୍ପାନୀ ରହିଛି । ଏଥିମଧ୍ୟରୁ 139ଟି କମ୍ପାନୀ ତାଲିକାଭୁକ୍ତ ଏବଂ ଅବଶିଷ୍ଟ କମ୍ପାନୀ ଅଣତାଲିକାଭୁକ୍ତ । ଏହି ଅଂଶଧନଗୁଡ଼ିକୁ ବିକ୍ରି କରିବାର ପ୍ରକ୍ରିୟା ନିମନ୍ତେ ସଡ଼କ ପରିବହନ ଏବଂ ରାଜପଥ ମନ୍ତ୍ରୀ ତଥା ସ୍ୱରାଷ୍ଟ୍ର ମନ୍ତ୍ରୀଙ୍କୁ ସାମିଲ କରି ଅର୍ଥମନ୍ତ୍ରୀଙ୍କ ଅଧ୍ୟକ୍ଷତାରେ ଗଠିତ ବିକଳ୍ପ କାର୍ଯ୍ୟପଦ୍ଧତି (ଏଏମ) ଠାରୁ ମଞ୍ଜୁରି ହାସଲ କରିବାକୁ ହୋଇଥାଏ । ଅଧିକାରୀମାନଙ୍କ ଉଚ୍ଚସ୍ତରୀୟ କମିଟି ଏଏମର ସହାୟତା କରିବ । ଏହାର ସହ-ଅଧ୍ୟକ୍ଷ ଭାବେ ସଚିବ , ଡିଆଇପିଏଏମ ଏବଂ ସ୍ୱରାଷ୍ଟ୍ର ମନ୍ତ୍ରଣାଳୟର ସଚିବ (ଡିଇଏ , ଡିଏଲଏ , କର୍ପୋରେଟ ବ୍ୟାପାର ମନ୍ତ୍ରଣାଳୟ ଏବଂ ସିଇପିଆଇର ପ୍ରତିନିଧିମାନଙ୍କ ସହିତ) ରହିବେ । ଏହା ଅଂଶଧନଗୁଡ଼ିକର ବିକ୍ରି ଲାଗି ପରିମାଣ , ମୂଲ୍ୟ/ମୂଲ୍ୟସୂଚୀ , ନୀତି ଏବଂ କାର୍ଯ୍ୟପଦ୍ଧତି ସମ୍ପର୍କରେ ସୁପାରିସ କରିବ ।


    2 . ଶତୃ ଅଂଶଧନଗୁଡ଼ିକର କୌଣସି ପ୍ରକାରର ବିକ୍ରି ଆରମ୍ଭ କରିବା ପୂର୍ବରୁ ସିଆଇପିଆଇ ଏହା ପ୍ରମାଣିତ କରିବ ଯେ ଶତୃ ଅଂଶଧନଗୁଡ଼ିକର ଏହି ବିକ୍ରୟ କୌଣସି ନ୍ୟାୟାଳୟ , ଟ୍ରିବ୍ୟୁନାଲ କିମ୍ବା କୌଣସି ପ୍ରାଧିକରଣ କିମ୍ବା ବର୍ତ୍ତମାନ ଲାଗୁ କୌଣସି ଆଇନ ଦ୍ୱାରା ପ୍ରତିବନ୍ଧିତ ନୁହେଁ ଏବଂ ଏହାର ସରକାରଙ୍କ ଦ୍ୱାରା ଫଇସଲା ଯୋଗ୍ୟ ଅଟେ ।


    3. ଚଳତ ଶତୃ ସମ୍ପତ୍ତିର ଫଇସଲା ଲାଗି , ଯାହା ବର୍ତ୍ତମାନ ଆବଶ୍ୟକ ଅଟେ , ପରାମର୍ଶଦାତା/ମାର୍ଚେଣ୍ଟ ବ୍ୟାଙ୍କ , ଆଇନଗତ ପରାମର୍ଶଦାତା , ବିକ୍ରି ବ୍ରୋକର ଆଦିଙ୍କ ଭଳି ମଧ୍ୟବର୍ତ୍ତୀମାନଙ୍କ ଖୋଲା ଟେଣ୍ଡର/ସୀମିତ ଟେଣ୍ଡର ପ୍ରକ୍ରିୟା ମାଧ୍ୟମରେ ଡିଆଇପିଏଏମଙ୍କ ଦ୍ୱାରା ନିଯୁକ୍ତ କରାଯିବ । ଆନ୍ତଃମନ୍ତ୍ରଣାଳୟ ଗୋଷ୍ଠୀ (ଆଇଏମଜି) ବିକ୍ରି ପ୍ରକ୍ରିୟା ଲାଗି ମାର୍ଗଦର୍ଶନ କରିବ ।


    1968ର ଅଧିନିୟମରେ "ଶତୃ ' ର ପରିଭାଷା ନିମ୍ନପ୍ରକାରେ ରହିଛି : "ଶତୃ ' କିମ୍ବା "ଶତୃ ବିଷୟ ' କିମ୍ବା "ଶତୃ ସଂସ୍ଥା ' ର ଉଦ୍ଦେଶ୍ୟ ସେହି ବ୍ୟକ୍ତି କିମ୍ବା ଦେଶ ସହ ଜଡ଼ିତ ଯାହା ଏକ ଶତୃ , ଶତୃ ବିଷୟ କିମ୍ବା ଏକ ଶତୃ ସଂସ୍ଥା ଥିଲା , ଭାରତର ପ୍ରତିରକ୍ଷା ଅଧିନିୟମ ଏବଂ ନିୟମାବଳୀ ଅନ୍ତର୍ଗତ ଯେପରି ମାମଲା ହୋଇଥାଉ , କିନ୍ତୁ ଏଥିରେ ଭାରତର ନାଗରିକ ସାମିଲ ହୁଅନ୍ତି ନାହିଁ । 2017ର ସଂଶୋଧନ ଦ୍ୱାରା ଏଥିରେ ଏହାର ଆଇନଗତ ଉତ୍ତରାଧିକାରୀ କିମ୍ବା ବଂଶଜ , ସେ ଭାରତର ନାଗରିକ ହୁଅନ୍ତୁ ବା ନହୁଅନ୍ତୁ କିମ୍ବା ଏପରି ଦେଶର ନାଗରିକ ହୋଇଥାନ୍ତୁ ଯେଉଁମାନେ ଭାରତର ଶତୃ ହୋଇଥା ' ନ୍ତୁ ବା ନ ହୋଇଥା ' ନ୍ତୁ ଏବଂ ଯିଏ ନିଜ ଜାତୀୟତା ବଦଳାଇଥିବ , ସେମାନଙ୍କୁ ପ୍ରତିବଦଳ କରାଯାଇଛି ।


    ପ୍ରଭାବ :


    1. ଏହି ନିଷ୍ପତ୍ତି ଦ୍ୱାରା 1968 ଶତୃ ସମ୍ପତ୍ତି ଅଧିନିୟମ ଲାଗୁ ହେବା ପରେ ବହୁ ଦଶନ୍ଧି ଧରି ବେକାର ହୋଇ ପଡ଼ି ରହିଥିବା ଶତୃ ସମ୍ପତ୍ତି ଅଂଶଧନର ମୁଦ୍ରୀକରଣ ହୋଇପାରିବ ।


    2. 2017ରେ ସଂଶୋଧନ ଦ୍ୱାରା ଶତୃ ସମ୍ପତ୍ତିର ଫଇସଲା ଲାଗି ଏକ ଆଇନଗତ ବ୍ୟବସ୍ଥା କରାଯାଇଥିଲା ।


    3. ଶତୃ ସମ୍ପତ୍ତି ଅଂଶଧନଗୁଡ଼ିକର ବିକ୍ରି ଲାଗି ପ୍ରକ୍ରିୟା ଏବଂ ବ୍ୟବସ୍ଥାର ମଞ୍ଜୁରି ପରେ ଏବେ ଏଗୁଡ଼ିକର ବିକ୍ରି ପାଇଁ ଏକ ବ୍ୟବସ୍ଥା ଗଠନ କରାଯାଇଛି ।


    ଗୁରୁତ୍ୱପୂର୍ଣ୍ଣ ପ୍ରଭାବ :


    ଏହି ନିଷ୍ପତ୍ତି ଦ୍ୱାରା ବହୁ ଦଶନ୍ଧୀ ଧରି ବେକାର ହୋଇ ପଡ଼ିରହିଥିବା ଅଚଳ ଶତୃ ସମ୍ପତ୍ତିର ମୁଦ୍ରୀକରଣ ହୋଇପାରିବ । ଏହାର ବିକ୍ରୟରୁ ପ୍ରାପ୍ତ ଧନର ଉପଯୋଗ ବିକାଲ ଏବଂ ସମାଜ କଲ୍ୟାଣ କାର୍ଯ୍ୟକ୍ରମରେ କରାଯାଇପାରିବ ।


    **********

    
    
    (Release ID: 1552356) Visitor Counter : 21