      ଇଲେକ୍ଟ୍ରୋନିକ୍ସ ଓ ସୂଚନା ପ୍ରଯୁକ୍ତି ମନ୍ତ୍ରଣାଳୟ

      ଡିଜିଟାଲ ନେଣଦେଣରେ ଉଲ୍ଲେଖନୀୟ ଅଭିବୃଦ୍ଧି
      Posted On: 09 NOV 2018 8:16PM by PIB Bhubaneshwar


    ଭାରତରେ ଗତ ଦୁଇ ବର୍ଷ ମଧ୍ୟରେ ଡିଜିଟାଲ ନେଣଦେଣରେ ଉଲ୍ଲେଖନୀୟ ଅଭିବୃଦ୍ଧି ପରିଲକ୍ଷିତ ହୋଇଛି । ‘ ଭାରତ ଇଂଟରଫେସ ଫର ମନି- ୟୁନିଫାଏଡ ପେମେଣ୍ଟସ ଇଣ୍ଟରଫେସ୍ ’( ଭିମ-ୟୁପିଆଇ) , ଆଧାର ସକ୍ଷମ ଦେୟ ବ୍ୟବସ୍ଥା(ଏଇପିଏସ୍) ଏବଂ ଜାତୀୟ ବୈଦ୍ୟୁତିକ ଟୋଲ୍ ଆଦାୟ(ଏନଇଟିସି) ଭଳି ନୂତନ ଦେୟ ବ୍ୟବସ୍ଥା ବ୍ୟକ୍ତିରୁ ବ୍ୟକ୍ତି ତଥା ବ୍ୟକ୍ତିରୁ ବ୍ୟବସାୟୀ ଦେୟକୁ ବୃଦ୍ଧି କରି ଡିଜିଟାଲ ପେମେଂଟ ବ୍ୟବସ୍ଥାକୁ ପରିବର୍ତ୍ତିତ କରିଛି । ସେହିପରି ପ୍ରଚଳିତ ଦେୟ ବ୍ୟବସ୍ଥା ଯଥା ଡେବିଟ୍ କାର୍ଡ , କ୍ରେଡିଟ୍ କାର୍ଡ ଏବଂ ତତକ୍ଷଣାତ୍ ଦେୟ ପ୍ରଦାନ ସେବା(ଆଇଏମପିଏସ) ଏବଂ ପ୍ରାକ-ଦେୟ ପ୍ରଦାନ ପ୍ରଣାଳୀରେ ମଧ୍ୟ ଆଖିଦୃଶିଆ ବୃଦ୍ଧି ଘଟିଛି । ତ୍ୱରିତ ଅଭିବୃଦ୍ଧି ସାଙ୍ଗକୁ ନୂଆ ଦେୟ ବ୍ୟବସ୍ଥା ଡେବିଟ କାର୍ଡ , କ୍ରେଡିଟ କାର୍ଡ , ଆଇଏସପିଏ ଏବଂ ପିପିଆଇ ଭଳି ପ୍ରଚଳିତ ଦେୟ ବ୍ୟବସ୍ଥାର ସୁବିଧାଜନକ ବିକଳ୍ପ ମଧ୍ୟ ପାଲଟିଛି । ପ୍ରଥମ ଥର ପାଇଁ 2018 , ସେପ୍ଟେମ୍ବରରେ ଭିମ୍-ୟୁପିଆଇ ବ୍ୟବସ୍ଥା ଅଧୀନରେ ହୋଇଥିବା ମାସିକ ନେଣଦେଣ ଅନ୍ୟ ସମସ୍ତ ଦେୟ ବ୍ୟବସ୍ଥାକୁ ଟପି ଯାଇଛି ।


    ଡିଜିଟାଲ ନେଣଦେଣରେ ଆଖିଦୃଶିଆ ଅଭିବୃଦ୍ଧି


    ମୋଟ ନେଣଦେଣ: 2016 ମସିହା ଅକ୍ଟୋବରରେ ଡିଜିଟାଲ ନେଣଦେଣ ବ୍ୟବସ୍ଥା ସଂଖ୍ୟା 79.67 କୋଟି ଥିଲା । 2018 , ଅଗଷ୍ଟ ମାସ ସୁଦ୍ଧା ଏହି ସଂଖ୍ୟା 207 ପ୍ରତିଶତ ବୃଦ୍ଧି ପାଇ 244.81 କୋଟିରେ ପହଂଚିଛି । 2016 , ଅକ୍ଟୋବରରେ ସମୁଦାୟ ନେଣଦେଣର ମୂଲ୍ୟ 108.7 ଲକ୍ଷ କୋଟି ଥିଲା ବେଳେ ତାହା 2018 ଅଗଷ୍ଟ ବେଳକୁ 88 ପ୍ରତିଶତ ବୃଦ୍ଧି ପାଇ 204.86 ଲକ୍ଷ କୋଟିରେ ପହଞ୍ଚିଛି ।


    ନୂତନ ଦେୟ ବ୍ୟବସ୍ଥାରେ ଉଚ୍ଚ ଅଭିବୃଦ୍ଧି


    ଭିମ୍-ୟୁପିଆଇରେ ବୃଦ୍ଧି: 2016 ମସିହା ଅକ୍ଟୋବରରେ ମୋଟ ଭିମ୍-ୟୁପିଆଇ ନେଣଦେଣ ସଂଖ୍ୟା 1.031 ଲକ୍ଷ ଥିଲା ଯାହାର ମୂଲ୍ୟ 48 କୋଟି ଟଙ୍କା ଥିଲା । ସେହିପରି 2018 ଅକ୍ଟୋବର ମାସ ବେଳକୁ 74 , 978.27 କୋଟି ଟଙ୍କା ମୂଲ୍ୟ ସହିତ ଏହି ନେଣଦେଣ ସଂଖ୍ୟା 48 , 236 କୋଟିକୁ ବୃଦ୍ଧି ପାଇଛି ।


    ଆଧାର ସକ୍ଷମ ଦେୟ ବ୍ୟବସ୍ଥାରେ ବୃଦ୍ଧି: 2016 ଅକ୍ଟୋବରରେ ଆଧାର ସକ୍ଷମ ଦେୟ ବ୍ୟବସ୍ଥାରେ 2.57 କୋଟି ନେଣଦେଣ ହୋଇଥିଲା । ଯାହାର ମୂଲ୍ୟ ଥିଲା 221 କୋଟି ଟଙ୍କା । ଅକ୍ଟୋବର 2018 ବେଳକୁ ନେଣଦେଣ 15.07 କୋଟିକୁ ବଢ଼ିଥିଲା । ଯାହାର ମୂଲ୍ୟ ଥିଲା 5893 କୋଟି ଟଙ୍କା ।


    ଗ୍ରାହକ ସେବା ଦେୟ ପୈଠ ପାଇଁ ଭାରତ ବିଲ୍ ପେମେଣ୍ଟ ବ୍ୟବସ୍ଥା (ବିବିପିଏସ)ରେ ବୃଦ୍ଧି: 2016 ଅକ୍ଟୋବରରେ ବିବିପିଏସ ବ୍ୟବସ୍ଥାରେ 11 ହଜାର ନେଣଦେଣ ହୋଇଥିଲା । ଯାହାର ମୂଲ୍ୟ ଥିଲା 0.35 କୋଟି । 2018 ଅକ୍ଟୋବର ମାସ ବେଳକୁ ଏହି ନେଣଦେଣ ସଂଖ୍ୟା ବଢି 2.94 କୋଟି ହୋଇଥିଲା , ଯାହାର ମୂଲ୍ୟ ଥିଲା 910 କୋଟି ଟଙ୍କା ।


    ଜାତୀୟ ଇ-ଟୋଲ ଆଦାୟ (ଏନଇଟିସି): ଫାଷ୍ଟାଗ ବ୍ୟବହାର କରୁଥିବା ଟୋଲ ପ୍ଲାଜାଗୁଡ଼ିକରେ ବୈଦ୍ୟୁତିକ ଦେୟ ସଂଗ୍ରହ ପାଇଁ ଡିସେମ୍ବର 2016ରେ ଏନଇଟିସି ବ୍ୟବସ୍ଥା ଆରମ୍ଭ ହୋଇଥିଲା । ଏନଇଟିସି ବ୍ୟବହାର କରିବା ପରେ ଟୋଲ ପ୍ଲାଜା ଗୁଡ଼ିକର ବୈଦ୍ୟୁତିକ ନେଣଦେଣ ସଂଖ୍ୟା 2018 ମସିହା ଅକ୍ଟୋବର ମାସ ବେଳକୁ 2.22 କୋଟିକୁ ବୃଦ୍ଧି ପାଇଛି ଯାହାର ମୂଲ୍ୟ 502 କୋଟି ଟଙ୍କା ।


    **********


    

    
    (Release ID: 1552407) Visitor Counter : 14