      ଖଣି ମନ୍ତ୍ରଣାଳୟ

      ନାଲକୋର ଦମଦାର ପ୍ରଦର୍ଶନ
      • ପ୍ରଥମ 6 ମାସରେ କମ୍ପାନୀର ପରିଚାଳନା ଲାଭରେ 4 ଗୁଣ ବୃଦ୍ଧି

      Posted On: 13 NOV 2018 3:37PM by PIB Bhubaneshwar

    ଖଣି ମନ୍ତ୍ରଣାଳୟ ଅଧୀନସ୍ଥ ଏକ ନବରତ୍ନ ସାର୍ବଜନୀନ କ୍ଷେତ୍ର ଉପକ୍ରମ ( PSU ) ଜାତୀୟ ଆଲୁମିନିୟମ କମ୍ପାନୀ ( NALCO ) ପୁଣି ଥରେ ଆର୍ଥିକ କ୍ଷେତ୍ରରେ ଦମଦାର ପ୍ରଦର୍ଶନ କରିଛି । 2018-19 ଆର୍ଥିକ ବର୍ଷର ପ୍ରଥମ 6 ମାସରେ କମ୍ପାନୀ 5 , 952 କୋଟି ଟଙ୍କାର କାରବାର କରିଛି ଯାହାକି 2017-18ର ପ୍ରଥମ 6 ମାସରେ କରାଯାଇଥିବା କାରବାର ତୁଳନାରେ ଶତକଡା 42 ପ୍ରତିଶତ ଅଧିକ । କମ୍ପାନୀର ଶୁଦ୍ଧ ମୁନାଫା 2018-19 ଆର୍ଥିକ ବର୍ଷର ପ୍ରଥମ 6 ମାସ ମଧ୍ୟରେ 229 ପ୍ରତିଶତର ଦମଦାର ପ୍ରଗତି ଦର୍ଶାଇ 1197 କୋଟି ଟଙ୍କାର ସ୍ତରରେ ପହଂଚିଛି , ଯେତେବେଳେ କି ଗତ ବର୍ଷ (2017-18)ର ପ୍ରଥମ 6 ମାସରେ କମ୍ପାନୀର ଶୁଦ୍ଧ ଲାଭ 364 କୋଟି ଟଙ୍କା ବୋଲି ଆକଳନ କରାଯାଇଥିଲା ।


    ଚଳିତ ଆର୍ଥିକ ବର୍ଷର ପ୍ରଥମ 6 ମାସରେ ଯେତେବେଳେ ଗୋଟିଏ ପଟେ ନାଲକୋର ଶୁଦ୍ଧ ଲାଭ ପାଖାପାଖି 3 ଗୁଣ ବଢ଼ିଯାଇଛି , ସେତେବେଳେ ଅନ୍ୟପଟେ କମ୍ପାନୀର ପରିଚାଳନା ଲାଭ ଗତ ଆର୍ଥିକ ବର୍ଷର ପ୍ରଥମ 6 ମାସରେ ଅର୍ଜିତ 334 କୋଟି ଟଙ୍କା ତୁଳନାରେ ଏହି ସମୟରେ 4 ଗୁଣରୁ ମଧ୍ୟ ଅଧିକ ବୃଦ୍ଧି ପାଇ 1624 କୋଟି ଟଙ୍କାର ସ୍ତରକୁ ଛୁଇଁଛି ।


    କମ୍ପାନୀର ଇବିଆଇଟିଡିଏ (ସୁଧ , କର , ମୂଲ୍ୟହ୍ରାସ ଏବଂ କରଜ ଆଦାୟ ପୂର୍ବ ଆୟ) ମାର୍ଜିନ 17 ପ୍ରତିଶତରୁ ଦୁଇ ଗୁଣା ହୋଇ 34 ପ୍ରତିଶତ ସ୍ତରରେ ପହଂଚିଛି । ଆଜି ଭୁବନେଶ୍ୱରରେ ଆୟୋଜିତ କମ୍ପାନୀର ନିର୍ଦ୍ଦେଶକ ମଣ୍ଡଳ ବୈଠକରେ ଆର୍ଥିକ ବର୍ଷ 2018-19ର ଦ୍ୱିତୀୟ କ୍ୱାର୍ଟର ଏବଂ ପ୍ରଥମ 6 ମାସର ଆର୍ଥିକ ପରିମାଣର ସମୀକ୍ଷା କରାଯାଇଛି । ନାଲକୋ ଚଳିତ ଆର୍ଥିକ ବର୍ଷର ଦ୍ୱିତୀୟ କ୍ୱାର୍ଟରରେ 510 କୋଟି ଟଙ୍କାର ଶୁଦ୍ଧ ଲାଭ ହାସଲ କରିଛି , ଯାହାକି ଗତ ଆର୍ଥିକ ବର୍ଷର ଦ୍ୱିତୀୟ କ୍ୱାର୍ଟରରେ ଅର୍ଜିତ କରାଯାଇଥିବା 235 କୋଟି ଟଙ୍କାର ଶୁଦ୍ଧ ଲାଭ ତୁଳନାରେ ଦୁଇ ଗୁଣରୁ ମଧ୍ୟ ଅଧିକ । ଚଳିତ ଆର୍ଥିକ ବର୍ଷର ଦ୍ୱିତୀୟ କ୍ୱାର୍ଟରରେ କମ୍ପାନୀର ପରିଚାଳନା ଲାଭ 229 ପ୍ରତିଶତ ବୃଦ୍ଧି ପାଇ 735 କୋଟି ଟଙ୍କାର ସ୍ତରକୁ ଛୁଇଁଛି , ଯାହାକି ଏହାର ବିଗତ ଆର୍ଥିକ ବର୍ଷର ଦ୍ୱିତୀୟ କ୍ୱାର୍ଟରରେ ଅର୍ଜିତ 223 କୋଟି ଟଙ୍କାର ପରିଚାଳନା ଲାଭ ତୁଳନାରେ 229 ପ୍ରତିଶତ ଅଧିକ ।


    ଆମେରିକାର ବ୍ୟବସାୟିକ ପ୍ରତିବନ୍ଧକ ଆଦି କାରଣରୁ ଆଲୁମିନା ଏବଂ ଆଲୁମିନିୟମ ବଜାରରେ ଦ୍ରୂତ ଉନ୍ନତି-ଅବନ୍ନତି ଲାଗି ରହିବା ସତ୍ୱେ ନାଲକୋ ନୂତନ କାରବାର ମଣ୍ଡଳ ମାଧ୍ୟମରେ ଏହାର ପ୍ରଦର୍ଶନରେ ଉଲ୍ଲେଖନୀୟ ସୁଧାର ଆଣିବାରେ ସକ୍ଷମ ସାବ୍ୟସ୍ତ ହୋଇଛି । ନାଲକୋ ଦେଢ଼ ବର୍ଷ ତଳେ ନୂତନ କାରବାର ମଣ୍ଡଳ ଗଠନ କରିଥିଲା । କମ୍ପାନୀର ଏହି ନୂତନ ମଣ୍ଡଳ ଦ୍ୱାରା ବିଗତ ଆର୍ଥିକ ବର୍ଷ ଅର୍ଥାତ 2017-18ରେ ଏହାର ଶୁଦ୍ଧ ଲାଭ ଦୁଇଗୁଣ କରିବାରେ ସହାୟତା ମିଳିଛି । ଏହିପରି 2018-19 ଆର୍ଥିକ ବର୍ଷର ପ୍ରଥମ କ୍ୱାର୍ଟରରେ ଏଥିରେ ଆହୁରି ଅଧିକ ଉଲ୍ଲେଖନୀୟ ସୁଧାର ଦେଖାଯାଇଛି । ନାଲକୋ 2018-19 ଆର୍ଥିକ ବର୍ଷର ପ୍ରଥମ କ୍ୱାର୍ଟରରେ 687 କୋଟି ଟଙ୍କାର ଶୁଦ୍ଧ ଲାଭ ହାସଲ କରିଛନ୍ତି , ଯେତେବେଳେ କି 2017-18ର ପ୍ରଥମ କ୍ୱାର୍ଟରରେ କମ୍ପାନୀର ଶୁଦ୍ଧ ଲାଭ 129 କୋଟିର ଆକଳନ କରାଯାଇଥିଲା । ନାଲକୋର ଦମଦାର ପ୍ରଦର୍ଶନର କ୍ରମ ଚଳିତ ଆର୍ଥିକ ବର୍ଷର ଦ୍ୱିତୀୟ କ୍ୱାର୍ଟରରେ ମଧ୍ୟ ଜାରି ରହିଛି । ନୂତନ କାରବାର ମଡେଲ ଅନ୍ତର୍ଗତ ବିଶିଷ୍ଟ ଉପଭୋଗରେ ହ୍ରାସ କରିବା , ନିବେଶରେ ହ୍ରାସ କରିବା , ଉତ୍ପାଦନ ବୃଦ୍ଧି କରିବା , ହାଜିର ବଜାର (ସ୍ପଟ ମାର୍କେଟ)ରେ ରଣନୈତିକ ବିପଣନ କରିବା ଇତ୍ୟାଦି ଉପରେ ଫୋକସ ରହିଛି । ନାଲକୋ ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ (ସିଏମଡି) ଡଃ ଟିକେ ଚାନ୍ଦଙ୍କ ନେତୃତ୍ୱରେ କମ୍ପାନୀର ସମର୍ପିତ ଏବଂ ଦୃଢ଼ ପ୍ରତିଜ୍ଞ ଟିମକୁ 2018-19ର ସମ୍ପୂର୍ଣ୍ଣ ଆର୍ଥିକ ବର୍ଷରେ ରେକର୍ଡ କାରବାର କରିବା ଏବଂ ମୁନାଫା ଅଧିକ କରିବାର ଭରସା ରହିଛି ।


    *************


    

    
    (Release ID: 1552709) Visitor Counter : 22
    
    
      Read this release in: English , Urdu , Marathi , Hindi , Malayalam