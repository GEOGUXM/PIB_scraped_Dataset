      ଅର୍ଥ ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ଏମଏସଏମଇ ସହାୟତା ଓ ଜନସମ୍ପର୍କ କାର୍ଯ୍ୟକ୍ରମର କରିବେ ଶୁଭାରମ୍ଭ;
      ଦେଶର 100ଟି ଜିଲ୍ଲାରେ 100 ଦିନ ପର୍ଯ୍ୟନ୍ତ ଏମଏସଏମଇ ଜନସମ୍ପର୍କ କାର୍ଯ୍ୟକ୍ରମ ହେବ ଆୟୋଜନ

      Posted On: 01 NOV 2018 9:10PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି , ଶୁକ୍ରବାର 2 ନଭେମ୍ବର , 2018ରେ ନୂଆଦିଲ୍ଲୀର ବିଜ୍ଞାନ ଭବନରେ ସୂକ୍ଷ୍ମ , କ୍ଷୁଦ୍ର ଏବଂ ମଧ୍ୟମ ଉଦ୍ୟୋଗ (ଏମଏସଏମଇ) ସହାୟତା ଏବଂ ଜନସମ୍ପର୍କ କାର୍ଯ୍ୟକ୍ରମର ଶୁଭାରମ୍ଭ କରିବେ । ଏହି କାର୍ଯ୍ୟକ୍ରମରେ କେନ୍ଦ୍ର ଅର୍ଥ ଏବଂ ଔଦ୍ୟୋଗିକ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଏବଂ କେନ୍ଦ୍ର ସୂକ୍ଷ୍ମ , ଲଘୁ ଓ ମଧ୍ୟମ ଉଦ୍ୟୋଗ ରାଷ୍ଟ୍ର ମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଗିରିରାଜ ସିଂହଙ୍କ ସହିତ ଅନ୍ୟ ମାନ୍ୟଗଣ୍ୟ ବ୍ୟକ୍ତିବିଶେଷ ମଧ୍ୟ ଉପସ୍ଥିତ ରହିବେ ।


    ଏହି ଅବସରରେ ସୂକ୍ଷ୍ମ , କ୍ଷୁଦ୍ର ଏବଂ ଉଦ୍ୟୋଗ କ୍ଷେତ୍ର ଲାଗି ଋଣ ସୁବିଧା , ବଜାର ସୁବିଧା , ଆପୋସ ସହଯୋଗ ଏବଂ ସହାୟତା ସହ ଜଡ଼ିତ ଅନ୍ୟ ଉପାୟ ଆଦି ଉପରେ ଆଧାରିତ ଅନେକ ଘୋଷଣା କରାଯିବାର ସମ୍ଭାବନା ରହିଛି ।


    ଏହି କାର୍ଯ୍ୟକ୍ରମ ସାରା ଦେଶର 100ଟି ଜିଲ୍ଲାରେ 100 ଦିନ ପର୍ଯ୍ୟନ୍ତ ଆୟୋଜନ କରାଯିବ । ସରକାର ଏବଂ ଆର୍ଥିକ ସଂସ୍ଥାଗୁଡ଼ିକ ପକ୍ଷରୁ ଏମଏସଏମଇ କ୍ଷେତ୍ର ପାଇଁ ଉପଲବ୍ଧ ବିଭିନ୍ନ ସୁବିଧା ବିଷୟରେ ଉଦ୍ୟୋଗୀମାନଙ୍କୁ ଅବଗତ କରାଯିବା ଉଦ୍ଦେଶ୍ୟରେ କେନ୍ଦ୍ର ମନ୍ତ୍ରୀମାନେ ଏହିସବୁ ଜିଲ୍ଲାକୁ ଗସ୍ତ କରିବେ । ଏହାଦ୍ୱାରା ଉଦ୍ୟୋଗୀମାନଙ୍କୁ ଆଗକୁ ଆସି ଏହି ସୁବିଧାଗୁଡ଼ିକର ଲାଭ ପ୍ରାପ୍ତ କରିବା ଏବଂ ଋଣ ଓ ବଜାର ସୁବିଧା ହାସଲ କରିବାରେ ସହାୟତା ମିଳିପାରିବ ।


    ସର୍ବୋପରି , ଏହି ଜନସମ୍ପର୍କ କାର୍ଯ୍ୟକ୍ରମ ଦ୍ୱାରା ଏମଏସଏମଇ କ୍ଷେତ୍ରକୁ ଆଗକୁ ନେବାରେ ସହାୟତା ମିଳିପାରିବାର ସମ୍ଭାବନା ରହିଛି । ଏହି କ୍ଷେତ୍ରରେ ବ୍ୟାପକ ସଂଖ୍ୟାରେ ନିଯୁକ୍ତି ସୁଯୋଗ ସୃଷ୍ଟି ହୋଇଥାଏ , ଯାହାର ଅର୍ଥବ୍ୟବସ୍ଥାର ବିକାଶ ଉପରେ ଗୁରୁତ୍ୱପୂର୍ଣ୍ଣ ଯୋଗଦାନ ରହିଥାଏ ।


    **********

    
    
    (Release ID: 1551659) Visitor Counter : 20