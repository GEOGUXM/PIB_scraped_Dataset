      କ୍ୟାବିନେଟ

      କେନ୍ଦ୍ରୀୟ ତାଲିକାରେ ଅନ୍ୟାନ୍ୟ ପଛୁଆବର୍ଗଙ୍କ ଉପ-ବର୍ଗୀକରଣର ଅନୁଧ୍ୟାନ ପାଇଁ ଗଠିତ ଆୟୋଗଙ୍କ କାର୍ଯ୍ୟକାଳ 31 ମେ 2019 ପର୍ଯ୍ୟନ୍ତ ବୃଦ୍ଧିକୁ କ୍ୟାବିନେଟ ଅନୁମୋଦନ
      Posted On: 22 NOV 2018 9:31PM by PIB Bhubaneshwar


    କେନ୍ଦ୍ରୀୟ ତାଲିକାରେ ଅନ୍ୟାନ୍ୟ ପଛୁଆ ବର୍ଗ ( OBC )ମାନଙ୍କ ଉପ-ବର୍ଗୀକରଣର ଅନୁଧ୍ୟାନ ପାଇଁ ଗଠିତ ଆୟୋଗଙ୍କ କାର୍ଯ୍ୟକାଳ ଅଧିକ 6 ମାସ ଅର୍ଥାତ 30 ନଭେମ୍ବର , 2018 ଠାରୁ 31 ମେ 2019 ପର୍ଯ୍ୟନ୍ତ ବୃଦ୍ଧି କରାଯାଇଛି । ଏହି ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଅନୁମୋଦନ କରିଛନ୍ତି ।


    ବିଭିନ୍ନ ରାଜ୍ୟ ସରକାର , ରାଜ୍ୟଗୁଡ଼ିକର ପଛୁଆବର୍ଗ ଆୟୋଗ , ବିଭିନ୍ନ ଗୋଷ୍ଠୀଭିତ୍ତିକ ସଂଗଠନ ଏବଂ ବିଭିନ୍ନ ପଛୁଆବର୍ଗ ସହଜ ଜଡ଼ିତ ଜନସାଧାରଣ ତଥା ଆୟୋଗଙ୍କ ସହିତ ଆୟୋଗ ବହୁସଂଖ୍ୟକ ବୈଠକରେ ଆଲୋଚନା କରିଛନ୍ତି । ଉଚ୍ଚ ଶିକ୍ଷାନୁଷ୍ଠାନରେ ନାମ ଲେଖାଇଥିବା ଓବିସିଙ୍କ ସଂଖ୍ୟା ଏବଂ ବିଭିନ୍ନ କେନ୍ଦ୍ରୀୟ ବିଭାଗ , କେନ୍ଦ୍ରୀୟ ରାଷ୍ଟ୍ରାୟତ ଉଦ୍ୟୋଗ , ରାଷ୍ଟ୍ରାୟତ୍ତ ବ୍ୟାଙ୍କ ଏବଂ ଆର୍ଥିକ ସଂସ୍ଥାଗୁଡ଼ିକରେ ନିଯୁକ୍ତି ସଂକ୍ରାନ୍ତରେ ଜାତିଭିତ୍ତିକ ତଥ୍ୟ ସଂଗ୍ରହ କରିଛନ୍ତି ।


    ତଥ୍ୟଗୁଡ଼ିକୁ ମିଳିଥିବା ସୂଚନାଗୁଡ଼ିକରୁ ପ୍ରକ୍ରିୟାକରଣ ଏବଂ ଅନୁଧ୍ୟାନ ଆଧାରରେ ଉପ-ବର୍ଗୀକରଣ ତାଲିକା ଏବଂ ରିପୋର୍ଟକୁ ଚୂଡ଼ାନ୍ତ କରିବା ପୂର୍ବରୁ ରାଜ୍ୟଗୁଡ଼ିକ ଏବଂ ସେମାନଙ୍କ ପଛୁଆ ବର୍ଗ ଆୟୋଗଙ୍କ ସହିତ ଗୋଟିଏ ପର୍ଯ୍ୟାୟର ଆଲୋଚନା ଆବଶ୍ୟକ ରହିଥିବା ଆୟୋଗ ଇଚ୍ଛାବ୍ୟକ୍ତ କରିଛନ୍ତି ।


    **********

    
    
    (Release ID: 1553648) Visitor Counter : 11