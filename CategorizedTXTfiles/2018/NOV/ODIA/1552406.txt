      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଥମ ବିଶ୍ୱ ଯୁଦ୍ଧର ଭାରତୀୟ ସୈନିକଙ୍କୁ ପ୍ରଧାନମନ୍ତ୍ରୀଙ୍କ ଶ୍ରଦ୍ଧାଞ୍ଜଳି
      Posted On: 11 NOV 2018 8:15PM by PIB Bhubaneshwar


    ପ୍ରଥମ ବିଶ୍ୱଯୁଦ୍ଧରେ ଲଢ଼ିଥିବା ଭାରତୀୟ ସୈନିକମାନଙ୍କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଶ୍ରଦ୍ଧାଞ୍ଜଳି ଅର୍ପଣ କରିଛନ୍ତି ।


    “ ଆଜି ଯେହେତୁ ଭୟଙ୍କର ପ୍ରଥମ ବିଶ୍ୱଯୁଦ୍ଧର ଶହେତମ ବର୍ଷ ପୁରଣ ହେଉଛି , ଆମେ ଏହି ଅବସରରେ ବିଶ୍ୱଶାନ୍ତି ପାଇଁ ଆମର ସଂକଳ୍ପକୁ ଦୋହରାଉଛୁ ଏବଂ ଐକ୍ୟ ଓ ଭ୍ରାତୃତ୍ୱର ପରିବେଶ ସୃଷ୍ଟି ପାଇଁ କାମ କରିବାକୁ ଶପଥ କରୁଛୁ ଯାହାଫଳରେ କି ଯୁଦ୍ଧ ଦ୍ଵାରା ସୃଷ୍ଟି ହେଉଥିବା ବିଭୀଷିକା ଯେପରି ଘଟିବ ନାହିଁ ।


    ବିଶ୍ୱଯୁଦ୍ଧରେ ଲଢ଼େଇ କରିଥିବା ଆମର ସାହସୀ ସୈନିକମାନଙ୍କୁ ଭାରତ ସ୍ମରଣ କରୁଛି । ଏହି ଯୁଦ୍ଧରେ ଭାରତ ପ୍ରତ୍ୟକ୍ଷ ଭାବେ ସଂଶ୍ଳିଷ୍ଟ ନଥିଲା କିନ୍ତୁ ଆମ ସୈନିକମାନେ କେବଳ ଶାନ୍ତି ପାଇଁ ବିଶ୍ୱବ୍ୟାପୀ ଲଢ଼େଇ କରିଥିଲେ ।


    ପ୍ରଥମ ବିଶ୍ୱଯୁଦ୍ଧରେ ଭାରତର ଭୁମିକା ସହିତ ଜଡିତ ସ୍ଥାନ ଫ୍ରାନ୍ସର ନେଉଭ-ଚାପେଲ ସ୍ମାରକୀ ଏବଂ ଇସ୍ରାଏଲର ହାଇଫାରେ ଶ୍ରଦ୍ଧାଞ୍ଜଳି ପ୍ରଦାନ କରିବାର ସୌଭାଗ୍ୟ ମୋତେ ମିଳିଛି । ପ୍ରଧାନମନ୍ତ୍ରୀ ବେଞ୍ଜାମିନ ନେତାନ୍ୟାହୁ ଭାରତ ଆସିଥିବା ସମୟରେ ଆମେ ତିନମୂର୍ତ୍ତି-ହାଇଫା ଚୌକରେ ଶ୍ରଦ୍ଧାଞ୍ଜଳି ଅର୍ପଣ କରିଥିଲୁ ,” ବୋଲି ପ୍ରଧାନମନ୍ତ୍ରୀ ପ୍ରକାଶ କରିଛନ୍ତି ।


    **********

    
    
    (Release ID: 1552406) Visitor Counter : 14