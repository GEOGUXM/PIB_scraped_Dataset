      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ବିଏସଏନଏଲ, ଏମଟିଏନଏଲ ଏବଂ ବିବିଏନଏଲ ଦ୍ୱାରା କରାଯାଇଥିବା ବିକ୍ରିରେ ଆଇଟିଆଇ କ୍ରୟ କୋଟାକୁ କ୍ୟାବିନେଟ ମଞ୍ଜୁରି
      Posted On: 08 NOV 2018 8:25PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ବିଏସଏନଏଲ , ଏମଟିଏନଏଲ ଏବଂ ବିବିଏନଏଲ ଦ୍ୱାରା କରାଯାଇଥିବା ବିକ୍ରିରେ ମେସର୍ସ ଆଇଟିଆଇ ଲିମିଟେଡ ପାଇଁ ବିକ୍ରୟ କୋଟାକୁ ଅନୁମୋଦନ କରିଛନ୍ତି ।


    ସିସିଇଏ ଆଜି ମେସର୍ସ ଆଇଟିଆଇ ଲିମିଟେଡ ପାଇଁ ବିକ୍ରି କୋଟାକୁ ଜାରି ରଖିବା ସଂକ୍ରାନ୍ତରେ ନିମ୍ନଲିଖିତ ପ୍ରସ୍ତାବକୁ ମଞ୍ଜୁରି ଦେଇଛନ୍ତି :


    ( କ) ନିମ୍ନଲିଖିତଙ୍କୁ ସଂରକ୍ଷିତ କରି ମେସର୍ସ ଆଇଟିଆଇ ଲିମିଟେଡ ପାଇଁ ସଂରକ୍ଷଣ କୋଟା ନୀତିକୁ ଜାରି ରଖିବା


    ( 1) ବିଏସଏନଏଲ , ଏମଟିଏନଏଲ ଏବଂ ବିବିଏନଏଲ ଦ୍ୱାରା ଦିଆଯାଇଥିବା ମୋଟ ବିକ୍ରି ଆଦେଶର 30 ପ୍ରତିଶତ ମେସର୍ସ ଆଇଟିଆଇ ଲିମିଟେଡ ଲାଗି ସଂରକ୍ଷିତ ରଖାଯିବ । ଏହା କୋଟା ସଂକ୍ରାନ୍ତ ସଂରକ୍ଷଣ ମେସର୍ସ ଆଇଟିଆଇ ଲିମିଟେଡ ଦ୍ୱାରା ନିର୍ମିତ ଉତ୍ପାଦଗୁଡ଼ିକ ସହିତ ଆଉଟସୋର୍ସ କରାଯାଇଥିବା ସେହି ବସ୍ତୁଗୁଡ଼ିକ ଲାଗି ମଧ୍ୟ ହେବ , ଯେଉଁଥିରେ ମେସର୍ସ ଆଇଟିଆଇ ଲିମିଟେଡ ଦ୍ୱାରା 2018-19ବର୍ଷରେ ସର୍ବନିମ୍ନ 12 ପ୍ରତିଶତ ମୂଲ୍ୟବୃଦ୍ଧି କରାଯାଇଛି ଏବଂ 2019-20ରେ 16 ପ୍ରତିଶତ ମୂଲ୍ୟବୃଦ୍ଧି ଏବଂ 2020-21ରେ 20 ପ୍ରତିଶତ ମୂଲ୍ୟବୃଦ୍ଧି କରାଯିବ ।


    ( 2 ) ନିର୍ଦ୍ଧାରିତ ପ୍ରକଳ୍ପ ଲାଗି ମୋଟ ଆଦେଶଗୁଡ଼ିକର 20 ପ୍ରତିଶତ ସଂରକ୍ଷିତ ରଖାଯିବ (ଯେପରିକି ବିଏସଏନଏଲ , ଏମଟିଏନଏଲର ଜିଏସଏମ ନେଟୱାର୍କ ଆରମ୍ଭ କରିବା , ୱାଇ-ଫାଇ ଏବଂ ବିବିଏନଏଲର ଭାରତନେଟ ପ୍ରକଳ୍ପ ନେଟୱାର୍କ ଆରମ୍ଭ କରିବା ଆଦି) ।


    ( ଖ) ଆଇଟିଆଇ ସଂରକ୍ଷଣ କୋଟା ଅନ୍ତର୍ଗତ ଆଦେଶକୁ କେବଳ ସେତେବେଳେ ସ୍ୱୀକାର କରିବ ଯେତେବେଳେ ମୂଲ୍ୟ ବିଷୟରେ ସୂଚନା ମିଳିଯିବ ଏବଂ ଏହି ମୂଲ୍ୟ ବାଣିଜ୍ୟିକ ଦୃଷ୍ଟିକୋଣରୁ ଲାଭପ୍ରଦ ହେବ ।


    ( ଗ) ଆଇଟିଆଇ ଟେଣ୍ଡର ଖୋଲିବାର 15ଦିନ ମଧ୍ୟରେ ସଂରକ୍ଷଣ କୋଟା ଅନ୍ତର୍ଗତ ନିଜର ବିକଳ୍ପକୁ ବ୍ୟବହାର କରିବ ।


    ( ଘ) ଉପରୋକ୍ତ ନୀତିଗତ ଉପାୟ ସିସିଇଏର ମଞ୍ଜୁରି ପାଇବାର ତାରିଖକ ଠାରୁ ପରବର୍ତ୍ତୀ ତିନି ବର୍ଷ ପର୍ଯ୍ୟନ୍ତ ଲାଗୁ ରହିବ । ନିର୍ଦ୍ଧାରିତ ତାରିଖ ସମାପ୍ତ ହେବା ପରେ ଆଇଟିଆଇର ଆର୍ଥିକ ସ୍ଥିତିକୁ ଧ୍ୟାନରେ ରଖି ଏହି ନୀତିକୁ ପୁଣିଥରେ ସମୀକ୍ଷା କରାଯିବ ।


    **********

    
    
    (Release ID: 1552352) Visitor Counter : 9