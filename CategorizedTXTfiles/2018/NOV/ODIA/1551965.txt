      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଏଲପିଜି ସେବା କ୍ଷେତ୍ରରେ ସହଯୋଗ ପାଇଁ ଓଏମସି ଓ ସିଏସସି ଏସପିଭି ମଧ୍ୟରେ ବୁଝାମଣା ସ୍ୱାକ୍ଷରିତ
      Posted On: 03 NOV 2018 9:03PM by PIB Bhubaneshwar


    ଏଲପିଜି ସେବା କ୍ଷେତ୍ରରେ ସହଯୋଗ ପାଇଁ ଆଜି ଦେଶର ତୈଳ ବିତରକ କମ୍ପାନୀ (ଆଇଓସିଏଲ , ଏଚପିସିଏଲ ଏବଂ ବିପିସିଏଲ) ଏବଂ ସିଏସସି ଇ- ଗଭର୍ଣ୍ଣାନ୍ସ ସର୍ଭିସେସ ଇଣ୍ଡିଆ ଲିମିଟେଡ଼ ମଧ୍ୟରେ ଏକ ବୁଝାମଣା ସ୍ୱାକ୍ଷରିତ ହୋଇଛି । ଏହି ଅବସରରେ କେନ୍ଦ୍ର ଆଇନ ଓ ନ୍ୟାୟ ଏବଂ ଇଲେକ୍ଟ୍ରୋନିକ୍ସ ଓ ସୂଚନା ପ୍ରଯୁକ୍ତି ମନ୍ତ୍ରୀ ଶ୍ରୀ ରବି ଶଙ୍କର ପ୍ରସାଦ ଏବଂ ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଉପସ୍ଥିତ ଥିଲେ ।


    ସିଏସସି ଏସପିଭି ଏବଂ ତୈଳ ବିତରକ କମ୍ପାନୀ (ଓଏମସି)ମାନେ ସହମତ ହୋଇଛନ୍ତି ଯେ ସେମାନେ ନିଜ ନିଜର ବିତରକମାନଙ୍କୁ ନିମ୍ନଲିଖିତ ସେବା “ କମନ ସର୍ଭିସେସ୍‌ ସେଣ୍ଟର ” ମାଧ୍ୟମରେ ଯୋଗାଇ ଦେବେ:


    - ନୂତନ ଏଲପିଜି ସଂଯୋଗ (ଉଜ୍ଜ୍ୱଳା ଓ ସାଧାରଣ ବର୍ଗରେ) ବୁକିଂ ସୁବିଧା


    - ଏଲପିଜି ରିଫିଲ (14.2 କିଲୋଗ୍ରାମ ସିଲିଣ୍ଡର ସକାଶେ) ବୁକିଂ ସୁବିଧା


    - ସିଏସସିମାନଙ୍କ ମାଧ୍ୟମରେ ଏଲପିଜି ସିଲିଣ୍ଡର (100 କିଲୋଗ୍ରାମ ପର୍ଯ୍ୟନ୍ତ) ଯୋଗାଣ ଓ ବିତରଣ ସୁବିଧା


    କମନ୍‌ ସର୍ଭିସେସ୍‌ ସେଣ୍ଟରମାନେ ହିତାଧିକାରୀମାନଙ୍କ ଘର ନିକଟରେ ଉପରୋକ୍ତ ଓଏମସି ଯୋଗାଇଦେବେ ଯାହାକି ଡ଼ିଜିଟାଲ ସେବା ପୋର୍ଟାଲରେ ଉପଲବ୍ଧ ହେବ ।


    ଏହି ଅବସରରେ ନିଜର ବକ୍ତବ୍ୟ ରଖି ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଲେ ଯେ ଗ୍ରାମାଞ୍ଚଳ ଓ ଦୁର୍ଗମ କ୍ଷେତ୍ରରେ ବସବାସ କରୁଥିବା ଲୋକମାନଙ୍କ ନିକଟରେ ପହଞ୍ଚିବା ସକାଶେ ଏହି ବୁଝାମଣା ପତ୍ରର ସର୍ତ୍ତାବଳୀ ବିଶେଷ ଭାବେ ସହାୟକ ହେବ । ଏହାଦ୍ୱାରା ସୂଚନା ପ୍ରଯୁକ୍ତିର ଉପଯୁକ୍ତ ବିନିଯୋଗ ହୋଇପାରିବ ଏବଂ ଦେଶର ଲୋକମାନଙ୍କ ମଧ୍ୟରେ ଉଦ୍ୟୋଗ ମନୋଭାବ ସୃଷ୍ଟି ହୋଇପାରିବ । ଡ଼ିବିଟିଏଲ ଯୋଜନାରେ ଡ଼ିଜିଟାଲ ପ୍ଲାଟଫର୍ମକୁ ସଫଳତାର ସହ ଉପଯୋଗ କରାଯାଇ ସାରିଛି । ଏହା ଫଳରେ ଏଲପିଜି ସଂଯୋଗ କ୍ଷେତ୍ରରେ ଥିବା ଡ଼ୁପ୍ଲିକେଶନକୁ ଏଡ଼ାଇବାରେ ଆଶାତିରିକ୍ତ ସଫଳତା ମିଳିଛି । ସେହିଭଳି ପ୍ରଧାନମନ୍ତ୍ରୀ ଉଜ୍ଜ୍ୱଳା ଯୋଜନା (ପିଏମୟୁୱାଇ) ମାଧ୍ୟମରେ 5.75 କୋଟି ଉଜ୍ଜ୍ୱଳା ସଂଯୋଗ ମାତ୍ର ଅଢ଼େଇ ବର୍ଷ ମଧ୍ୟରେ ଯୋଗାଇ ଦିଆଯାଇଛି ।


    ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ସିଏସସି କାର୍ଯ୍ୟ ସକାଶେ ତୃଣମୂଳ ସ୍ତରରେ କାର୍ଯ୍ୟ ଜାରି ରହିଛି ଏବଂ ଏହା ସାମାଜିକ ପିରାମିଡ଼ର ସର୍ବନିମ୍ନ ସ୍ତରରେ ବସବାସ କରୁଥିବା ଲୋକମାନଙ୍କ ନିକଟରେ ପହଞ୍ଚିବାରେ ସହାୟକ ହେବ । ଏ ଦିଗରେ ପାଇଲଟ ଯୋଜନା କାର୍ଯ୍ୟକାରୀ ଆରମ୍ଭ କରାଯାଇସାରିଛି ଏବଂ ଏଥିରେ ବିଶେଷ କରି ଗ୍ରାମାଞ୍ଚଳରେ ଆଗାମୀ ଦୁଇରୁ ତିନିମାସ ଭିତରେ ଏକ ଲକ୍ଷରୁ ଉର୍ଦ୍ଧ୍ଵ ସିଏସସିଙ୍କୁ ସାମିଲ କରାଯିବ । ସିଏସସି ଦେଶର ସାମାଜିକ ପରିବର୍ତ୍ତନର ବାହକ ହୋଇପାରିବ ବୋଲି ମତ ରଖି ଶ୍ରୀ ପ୍ରଧାନ କହିଲେ ଯେ ଏଲପିଜି ସିଲିଣ୍ଡର ବୁକିଂ ଏବଂ ଡ଼େଲିଭରୀ କ୍ଷେତ୍ରରେ ଏହା ବୈପ୍ଳବିକ ପରିବର୍ତ୍ତନ ଘଟାଇବ । ପୁଣି ନୂତନ ଏଲପିଜି ସଂଯୋଗକୁ ଏହା ସହଜସାଧ୍ୟ କରିବ । ପିଏମୟୁୱାଇ ମାଧ୍ୟମରେ ଏବେ 80% ରିଫିଲିଂ କାର୍ଯ୍ୟ ସଂପାଦନ କରାଯାଉଛି ବୋଲି ସେ ସୂଚାଇଥିଲେ ।


    ଏଭଳି ସହଭାଗୀ ବୁଝାମଣା ସ୍ୱାକ୍ଷରକୁ ସ୍ୱାଗତ ଜଣାଇ ମନ୍ତ୍ରୀ ଶ୍ରୀ ରବି ଶଙ୍କର ପ୍ରସାଦ କହିଲେ ଯେ ଡ଼ିଜିଟାଲ ସମାବେଶୀକରଣ , ସାଧାରଣ ଜନତାଙ୍କ ହିତ ସାଧନ ସକାଶେ ପ୍ରଯୁକ୍ତିର ଉପଯୋଗର ଏହା ହେଉଛି ଏକ ପ୍ରକୃଷ୍ଟ ଉଦାହରଣ । ଏବେ ଗତ ସାଢ଼େ ଚାରିବର୍ଷ ଭିତରେ ଦେଶରେ ସିଏସସିର ସଂଖ୍ୟରେ ଚାରିଗୁଣା ବୃଦ୍ଧି ଘଟିଛି ଏବଂ ଏହା ଏକ ଉଲ୍ଲେଖନୀୟ ପ୍ରଗତି ଯାହାକି ଅଣ ମେଟ୍ରୋ କ୍ଷେତ୍ରର ସାଧାରଣ ଜନତାଙ୍କୁ ନାନା ପ୍ରକାର ସେବା ଯୋଗାଇ ଦେଇଆସୁଛି ଏବଂ ସେମାନଙ୍କର ଜୀବନ ଧାରଣ ପ୍ରକ୍ରିୟାକୁ ସହଜସାଧ୍ୟ କରିପାରିଛି । ଶ୍ରୀ ପ୍ରସାଦ କହିଲେ ଯେ ଭାରତରେ ପ୍ରଯୁକ୍ତି ଉପଯୋଗ ସକାଶେ ଏକ ଆଗ୍ରହ ରହିଛି ଏବଂ ଏବେ ଏହାକୁ ଉପଯୁକ୍ତ ପ୍ରୋତ୍ସାହନ ଓ ସୁଯୋଗ ମିଳିଥିବାରୁ ତାହା ସଂପ୍ରସାରିତ ହୋଇପାରିଛି । ଏହାର ସୁଫଳ କ ’ ଣ ମିଳିଛି ତାହା ଫଳାଫଳରୁ ପ୍ରତିଫଳିତ ହୋଇଛି ବୋଲି ସେ ଉଲ୍ଲେଖ କରିଥିଲେ ।


    ଜନସାଧାରଣଙ୍କ ହିତସାଧନ


    ଏଭଳି ସହଭାଗୀତା ମାଧ୍ୟମରେ ସାଧାରଣ ଜନତାଙ୍କୁ ନିମ୍ନଲିଖିତ ସୁବିଧାସୁଯୋଗ ଉପଲବ୍ଧ ହେବ:


    - ଉଜ୍ଜ୍ୱଳା ସଂଯୋଗ , ନୂତନ ସଂଯୋଗର ରିଫିଲିଂ ଏବଂ ସିଏସସି ମାଧ୍ୟମରେ ଅନ୍ୟାନ୍ୟ ସେବା ଯାହାକି ସମାଜର ଶେଷ ବ୍ୟକ୍ତିଙ୍କ ଦ୍ୱାର ନିକଟରେ ପହଞ୍ଚାଯାଇ ପାରିବ ସେଥିପାଇଁ ତୈଳ ବିତରକ କମ୍ପାନୀ (ଓଏମସି) ଏବଂ ସିଏସସି ଏସପିଭିମାନେ ପରସ୍ପର ମଧ୍ୟରେ ହାତ ମିଳାଇଛନ୍ତି ।


    - ହିତାଧିକାରୀମାନେ ଭାରତସାରା ସେମାନଙ୍କ ଘର ନିକଟରେ ଥିବା ସିଏସସିକୁ ଯାଇ ଓଏମସି ସେବା ହାସଲ କରିପାରିବେ ।


    - ସିଏସସିମାନେ ହିତାଧିକାରୀମାନଙ୍କୁ ନୂତନ ଗ୍ୟାସ ସଂଯୋଗ ପାଇଁ ବୁକିଂ ଅନୁରୋଧ , ରିଫିଲିଂ ଅନୁରୋଧ ଏବଂ ଗ୍ୟାସ ସିଲିଣ୍ଡର ଡ଼େଲିଭରି କାର୍ଯ୍ୟରେ ସହାୟତା ଯୋଗାଇଦେବେ ।


    - ସିଏସସିମାନେ ହିତାଧିକାରୀମାନଙ୍କୁ କେୱାଇସି ନଥି ସ୍କାନ / ଅପ୍‌ଲୋଡ଼ କରିବା ଯାହାକି ଆବେଦନକାରୀଙ୍କ ନୂତନ ଗ୍ୟାସ ସଂଯୋଗ ବୁକିଂ ପାଇଁ ଚିହ୍ନଟ ପ୍ରକ୍ରିୟା ଲାଗି ଅତ୍ୟାବଶ୍ୟକ ସେଥିରେ ସହଯୋଗ କରିବେ ।


    - ହିତାଧିକାରୀମାନେ ସେମାନଙ୍କର ଗ୍ୟାସ ସିଲିଣ୍ଡର ନିକଟବର୍ତ୍ତୀ କମନ ସର୍ଭିସେସ୍‌ ସେଣ୍ଟରରୁ ପାଇପାରିବେ ।


    - ସିଏସସିମାନେ ବିଭିନ୍ନ ଯୋଜନା ସଂପର୍କରେ ଆବଶ୍ୟକ ସୂଚନାମାନ ପ୍ରଦାନ କରିବେ ଏବଂ ଲୋକମାନଙ୍କ ମଧ୍ୟରେ ଏହାର ପ୍ରଚାର ଓ ପ୍ରସାର ଘଟାଇବେ ଯଦ୍ୱାରା ଏହାର ସୁବିଧା ସର୍ବାଧିକ ହିତାଧିକାରୀ ହାସଲ କରିପାରିବେ ।


    - ପ୍ରତି ପାଞ୍ଚଟି ଗ୍ରାମ ସକାଶେ ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ଜଣେ ଲେଖାଏଁ ଉଜ୍ଜ୍ୱଳା ଦିଦିଙ୍କୁ ନିଯୁକ୍ତି ପ୍ରଦାନ କରୁଛନ୍ତି ଯାହାଙ୍କ ପ୍ରଧାନ ଦାୟିତ୍ୱ ଉଜ୍ଜ୍ୱଳା ହିତାଧିକାରୀମାନଙ୍କୁ ସହଯୋଗ କରିବା ଓ ସେବା ଯୋଗାଇଦେବା ହେବ ।


    - ସିଏସସି 100ଟି ଏଲପିଜି ପଞ୍ଚାୟତରେ ଅଧିବେଶନ ଆୟୋଜନ କରିବାରେ ସହଯୋଗ ଯୋଗାଇ ଦେଇଛି ଯେଉଁଠାରେକି ଉଜ୍ଜ୍ୱଳା ହିତାଧିକାରୀମାନଙ୍କୁ ଗ୍ୟାସ ସିଲିଣ୍ଡରର ବ୍ୟବହାର ସଂପର୍କୀତ ସତର୍କତା ତଥା କାର୍ଯ୍ୟକାରୀ ହେଉଥିବା ରିଫିଲ୍‌ ସୁବିଧା ସଂପର୍କରେ ଘଣ୍ଟିକିଆ ତାଲିମ ଏବଂ ଡ଼େମୋ ପ୍ରଦର୍ଶନ କରାଯାଇଛି ।


    - ଗ୍ରାମାଞ୍ଚଳ ସ୍ତରର ଉଦ୍ୟୋଗୀମାନଙ୍କୁ ଡ଼େଲିଭରୀ ସେବା ସକାଶେ ନିମ୍ନଲିଖିତ ପ୍ରୋତ୍ସାହନ ରାଶି ଯୋଗାଇ ଦିଆଯିବ:

                                                                                                                                                                                                                                      
କ୍ର.ସଂ.  ସେବା                                                                                                                    ପ୍ରକାର                                                      ଚାର୍ଜ                                    
                                                                                                                                                                                                                                      
                                                                                                                                                                                                                                      
                                                                                                                                                                                                                                      
1.       ନୂତନ ଗ୍ୟାସ ସଂଯୋଗ (ଉଜ୍ଜ୍ୱଳା ଯୋଜନା ଓ ସାଧାରଣ ଗର୍ବର ସଂଯୋଗ ପାଇଁ)                                                             ପ୍ରତି କାରବାର ପିଛା ( ସ୍ୱଚ୍ଛ କେୱାଇସି ଅଧୀନସ୍ଥ ପିଏମୟୁୱାଇ ସହିତ)  ସଂଯୋଗ ପିଛା ୨୦ ଟଙ୍କା                      
                                                                                                                                                                                                                                      
                                                                                                                                                                                                                                      
                                                                                                                                                                                                                                      
2.       ଏଲପିଜି ଉପଭୋକ୍ତାଙ୍କ ଦ୍ୱାରା ରିଫିଲିଂ ବୁକିାଂ                                                                                ପ୍ରତି କାରବାର ପିଛା                                           ସଂଯୋଗ ପିଛା ୨୦ ଟଙ୍କା ଭିଏଲଇଙ୍କ ଦ୍ୱାରା ବୁକିଂ
                                                                                                                                                                                                                                      
                                                                                                                                                                                                                                      
                                                                                                                                                                                                                                      
                                                                                                                                                                                                                                      
                                                                                                                                                                                                                                      
3.       ସିଏସସି ମାଧ୍ୟମରେ ଗ୍ୟାସ ସିଲିଣ୍ଡର ବିତରଣ ଯଦି ବିତରକର ପିଓଏସ/ଭିଏଲଇ ପରିସରରେ ଡ଼େଲିଭରି ଦିଆଯାଉଥିବ                                   ସିଲିଣ୍ଡର ପିଛା                                               ସଂଯୋଗ ପିଛା ୨୦ ଟଙ୍କା                      
                                                                                                                                                                                                                                      
                                                                                                                                                                                                                                      
                                                                                                                                                                                                                                      
4.       ସିଏସସି ମାଧ୍ୟମରେ ଗ୍ୟାସ ସିଲିଣ୍ଡର ବିତରଣ ଯାହାକି ପିଓଏସ/ଭିଏଲଇଙ୍କ ଦ୍ୱାରା ସେମାନଙ୍କର ନିଜର ଗାଡ଼ିରେ ଏଲପିଜି ବିତରକଙ୍କ ଗୋଦାମରୁ ଉଠାଯିବ  ସିଲିଣ୍ଡର ପିଛା                                               ସଂଯୋଗ ପିଛା ୨୦ ଟଙ୍କା                      
                                                                                                                                                                                                                                      
                                                                                                                                                                                                                                      

    ସାଧାରଣ ସେବା କେନ୍ଦ୍ର ସଂପର୍କରେ


    ସାଧାରଣ ସେବା କେନ୍ଦ୍ର (ସିଏସସି) ଡ଼ିଜିଟାଲ ଇଣ୍ଡିଆ କାର୍ଯ୍ୟକ୍ରମର ସାମରିକ ଏକ ବିଶେଷ ଅଙ୍ଗ ଭାବେ ସ୍ୱୀକୃତ । ସିଏସସି ଏଇଥିପାଇଁ ପରିକଳ୍ପନା କରାଯାଇଛି ଯେ ଆସିସିଟି (ସୂଚନା ଓ ଯୋଗାଯୋଗ ପ୍ରଯୁକ୍ତି) ଦିଗରୁ ବିଭିନ୍ନ ପ୍ରକାର ଜି2ସି ( ସରକାରଙ୍କ ଠାରୁ ନାଗରିକଙ୍କ ପର୍ଯ୍ୟନ୍ତ) ସେବା ଏଭଳି କେନ୍ଦ୍ର ମାଧ୍ୟମରେ ଉପଲବ୍ଧ କରାଇପାରିବ । ପୁଣି ଅନ୍ୟାନ୍ୟ ବି2ସି (ବ୍ୟବସାୟୀକ ସଂସ୍ଥାଙ୍କ ଠାରୁ ସାଧାରଣ ନାଗରିକଙ୍କ ପର୍ଯ୍ୟନ୍ତ) ଏହା ଯୋଗାଣ ପ୍ରକ୍ରିୟାକୁ ସୁଗମ କରିବ । ସିଏସସି କେନ୍ଦ୍ରମାନ ଏକ ଗ୍ରାମସ୍ତରରୟ ଉଦ୍ୟୋଗୀ (ଭିଏଲଇ) ନାମକ ଅପରେଟର ମାଧ୍ୟମରେ ପରିଚାଳିତ ହୋଇଥାଏ ଏବଂ ଏଥିପାଇଁ ମୌଳିକ କମ୍ପ୍ୟୁଟିଂ ସଂସାଧନ ସିଏସସି କେନ୍ଦ୍ରରେ ଉପଲବ୍ଧ ଥିବା ଆବଶ୍ୟକ । ଏହା ମାଧ୍ୟମରେ କେନ୍ଦ୍ରର ପରିଚାଳକମାନେ ସାଧାରଣ ନାଗରିକଙ୍କୁ ବିଭିନ୍ନ ସେବା ଉପଲବ୍ଧ କରାଇଥାନ୍ତି । ଗ୍ରାମାଞ୍ଚଳ ଭାରତରେ ଏବେ ସେବା ବିତରଣ କେନ୍ଦ୍ର କହିଲେ ସିଏସସିକୁ ହିଁ ନାମିତ କରାଯାଇଛି । ସେମାନେ ସାମାଜିକ ପରିବର୍ତ୍ତନର ଏଜେଣ୍ଟ ଭାବେ ସୁପରିଚିତ ଏବଂ ଗ୍ରାମାଞ୍ଚଳ ଉଦ୍ୟୋଗକୁ ପ୍ରସାର କରିବା , ଏବଂ ଗ୍ରାମାଞ୍ଚଳ ଲୋକମାନଙ୍କ ଦକ୍ଷତା ବୃଦ୍ଧି ସେ ସେମାନଙ୍କର ଜୀବନଜୀବିକାକୁ ପ୍ରୋତ୍ସାହିତ କରିବାରେ ଏହାର ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଆସୁଛି । ଏହି କେନ୍ଦ୍ରଗୁଡ଼ିକ ଡ଼ିଜିଟାଲ ବିକାଶ , ଗ୍ରାମାଞ୍ଚଳ ଉଦ୍ୟୋଗକୁ ପ୍ରୋତ୍ସାହନ ପ୍ରଦାନ ଏବଂ ସାମାଜିକ ସମାବେଶନର ମାଧ୍ୟମ ପାଲଟିଛନ୍ତି । ସିଏସସି କେନ୍ଦ୍ର ଏବେ ସମଗ୍ର ଦେଶରେ ସ୍ଥାପନ କରାଯାଇଛି ଏବଂ ଭୌଗୋଳିକ ଦୃଷ୍ଟିକୋଣରୁ ଏହା ସମାନ ଭାବେ ସର୍ବତ୍ର କାର୍ଯ୍ୟକରୁଛି । ଏବେସୁଦ୍ଧା ଦେଶରେ 3.15 ଲକ୍ଷ ସିଏସସି କେନ୍ଦ୍ର କାର୍ଯ୍ୟକରୁଛି ଯେଉଁଥିରୁ 2.10 ଲକ୍ଷ କେନ୍ଦ ଗ୍ରାମ ପଞ୍ଚାୟତ ସ୍ତରରେ ରହିଛି ଏବଂ ତାହା 36ଟି ରାଜ୍ୟ/ କେନ୍ଦ୍ରଶାସିତ କ୍ଷେତ୍ରରେ କାର୍ଯ୍ୟରତ । 3.15 ଲକ୍ଷ କେନ୍ଦ୍ର ମଧ୍ୟରୁ 60 , 000 କମନ ସର୍ଭିସେସ କେନ୍ଦ୍ର ମହିଳା ଭିଏଲଇମାନଙ୍କ ଦ୍ୱାରା ପରିଚାଳିତ ଏବଂ ସେଗୁଡ଼ିକ ଲୋକମାନଙ୍କୁ ସେବା ଯୋଗାଇ ଦେବା କ୍ଷେତ୍ରରେ ପ୍ରଶଂସନୀୟ କାର୍ଯ୍ୟ କରି ଆସୁଛନ୍ତି । ଡ଼ିଜିଟାଲ ଇଣ୍ଡିଆ ପ୍ଲାଟଫର୍ମ ଜରିଆରେ ଏବେ ଦେଶରେ 350+ ଊର୍ଦ୍ଧ୍ଵ ସେବା ଲୋକମାନଙ୍କୁ ଯୋଗାଇ ଦିଆ ଯାଇଆସୁଛି ।


    **********

    
    
    (Release ID: 1551965) Visitor Counter : 14