      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସାଂଘାଇରେ ଆୟୋଜିତ ସିଆଇଆଇଇରେ ଭାରତୀୟ ମଣ୍ଡପ ସାମର୍ଥ୍ୟ ପ୍ରଦର୍ଶିତ କଲା
      Posted On: 05 NOV 2018 2:41PM by PIB Bhubaneshwar


    ଚୀନର ବାଣିଜ୍ୟ ମନ୍ତ୍ରଣାଳୟର ନିମନ୍ତ୍ରଣରେ ଭାରତ ପ୍ରଥମ ଚୀନ ଆନ୍ତର୍ଜାତିକ ଇମ୍ପୋଟ ଏକ୍ସପୋ ( CIIE )ରେ ଏକ ମଣ୍ଡପ ବା କଣ୍ଟ୍ରି ପ୍ୟାଭିଲିଅନର ସ୍ଥାପନା କରିଛି । ଏହାର ଉଦଘାଟନ ଆଜି ଚୀନର ସାଂଘାଇ ସ୍ଥିତ ରାଷ୍ଟ୍ରୀୟ ପ୍ରଦର୍ଶନୀ ଏବଂ ସମ୍ମିଳନୀ କେନ୍ଦ୍ରରେ କରାଯାଇଛି । ୨୦୧୮ ମାର୍ଚ୍ଚରେ ଦିଲ୍ଲୀରେ ଆୟୋଜିତ ସଂଯୁକ୍ତ ଆର୍ଥିକ ବୈଠକ ସମୟରେ ଚୀନର ବାଣିଜ୍ୟ ମନ୍ତ୍ରୀ ଶ୍ରୀ ଝୋଙ୍ଗ ସାନ ଏହି ଆୟୋଜନରେ ଅଂଶଗ୍ରହଣ କରିବା ପାଇଁ ନିମନ୍ତ୍ରଣ କରିଥିଲେ ।


    ବାଣିଜ୍ୟ ମନ୍ତ୍ରଣାଳୟ ବେଜିଂ ସ୍ଥିତ ଭାରତୀୟ ଦୂତାବାସର ପରାମର୍ଶରେ ସେହି କ୍ଷେତ୍ରକୁ ଦର୍ଶାଇବା ପାଇଁ ନିର୍ଣ୍ଣୟ ନେଇଥିଲେ , ଯେଉଁଥିରେ ଭାରତ ନିଜର ମହତ୍ୱପୂର୍ଣ୍ଣ ବୈଷୟିକ ଉପସ୍ଥିତି ସହିତ ନିଜର ସାମର୍ଥ୍ୟକୁ ଦର୍ଶାଇଛି । କେବଳ ଏହା ନୁହେଁ , ଚୀନ ବଜାରରେ ପହଞ୍ଚ ଏବଂ ଅଧିକ ବୃଦ୍ଧିର ମଧ୍ୟ ବ୍ୟାପକ ସମ୍ଭାବନା ରହିଛି । ଏହି ପୃଷ୍ଠଭୂମିରେ ଭାରତୀୟ ମଣ୍ଡପ ବିଭିନ୍ନ ମହତ୍ୱପୂର୍ଣ୍ଣ କ୍ଷେତ୍ର ଯେପରିକି ଖାଦ୍ୟ ଏବଂ କୃଷି ଉତ୍ପାଦ , ଫାର୍ମାସିଟିକାଲ , ଆଇଟି ଏବଂ ସମ୍ବନ୍ଧିତ ସେବା ( ITES ) , ପର୍ଯ୍ୟଟନ ଏବଂ ସେବା କ୍ଷେତ୍ରରେ ଫୋକସ କରିଛି । ଏହି 4ଟି କ୍ଷେତ୍ରରେ ଭାରତର ଶକ୍ତି ଏବଂ ସମଗ୍ର ବୈଶ୍ୱିକ ଉପସ୍ଥିତିର ବିପରୀତ ଚୀନରେ ଭାରତରର ଅତ୍ୟନ୍ତ ସାମାନ୍ୟ ଉପସ୍ଥିତିର ପ୍ରତିନିଧିତ୍ୱ କରିଥାଏ । ଏହି ବିବିଧ କ୍ଷେତ୍ରମାନଙ୍କ ମଧ୍ୟରେ ଭାରତର ଶକ୍ତିକୁ ପ୍ରଦର୍ଶିତ କରିବା ଉଦ୍ଦେଶ୍ୟରେ ଭାରତୀୟ ରପ୍ତାନୀ ସଙ୍ଗଠନର ମହାସଂଘ ( FIEO ) ସାଂଘାଇ ସ୍ଥିତ ସିଆଇଆଇଇରେ ଭାରତର କଣ୍ଟ୍ରି ପାଭିଲିଅନ ପାଇଁ ଅନ୍ୟ ହିତାଧିକାରୀ ଯେପରିକି ପର୍ଯ୍ୟଟନ ମନ୍ତ୍ରଣାଳୟ , ଏପିଡା , ନାଫେଡ , ଏମପିଇଡିଏ , ଫାର୍ମାକ୍ସିଲ ଏବଂ ଇଲେକ୍ଟ୍ରୋନିକ୍ସ ଆଣ୍ଡ ସଫ୍ଟୱେୟାର ରପ୍ତାନୀ ସମ୍ବର୍ନ୍ଧନ ପରିଷଦ ସହିତ ପ୍ରମୁଖ ଏଜେନ୍ସି ରହିଛି । ସାଂଘାଇ ସ୍ଥିତ ଭାରତର ମହାବାଣିଜ୍ୟ ଦୂତ ସ୍ଥାନୀୟ ସ୍ତରରେ ସମସ୍ତ ସହଯୋଗ ପ୍ରଦାନ କରିଛନ୍ତି ।


    ଚୀନ ହେଉଛି ଭାରତର ସବୁଠାରୁ ବଡ ବ୍ୟବସାୟିକ ସହଯୋଗୀ । ନିକଟ ଭବିଷ୍ୟତରେ ଭାରତ-ଚୀନ ମଧ୍ୟରେ ମୋଟ ବ୍ୟବସାୟ ବୃଦ୍ଧିପାଇ 100 ବିଲିଅନ ଡଲାର ସ୍ତରରେ ପହଞ୍ଚିଯିବାର ସମ୍ଭାବନା ରହିଛି । ଚୀନ ସହିତ ବ୍ୟବସାୟ ଚାଲୁ ରଖିବା ନେଇ ବ୍ୟାପକ ଅସନ୍ତୁଳନ ଉପରେ ଭାରତ ପ୍ରକଟ କରିଥିବା ଚିନ୍ତା ଦୂର କରିବାର ସଂକଳ୍ପ ଦୁଇ ଦେଶ ବ୍ୟକ୍ତ କରିଛନ୍ତି ।


    ଭାରତ ସରକାର ଚୀନକୁ ଏହାର ରପ୍ତାନୀ ବୃଦ୍ଧି କରିବା ପାଇଁ ଦୃଢ଼ ପ୍ରୟାସ କରୁଛନ୍ତି । ସରକାରୀ ସ୍ତରରେ ବିଭିନ୍ନ ଦ୍ୱିପାକ୍ଷିକ ବୈଠକ ଏବଂ ଚୀନ ସହିତ ଭାରତର କାରବାରର ନିରନ୍ତର ସହଭାଗୀତା ଫଳରେ ଏହା ସମ୍ଭବ ହୋଇପାରିଛି । ଏଇ ନିକଟରେ ବେଜିଂ ସ୍ଥିତ ଭାରତୀୟ ଦୂତାବାସ ଏବଂ ସାଂଘାଇ ଏବଂ ଗ୍ୱାଙ୍ଘଝାଉ ସ୍ଥିତ ବାଣିଜ୍ୟ ଦୂତାବାସରେ ଅନେକ ବ୍ୟବସାୟ ସମ୍ବର୍ନ୍ଧନ ଏବଂ କ୍ରେତା-ବିକ୍ରେତା ବୈଠକର ଆୟୋଜନ କରାଯାଇଥିଲା । ଏହି ସମୟରେ ବିଭିନ୍ନ ଉତ୍ପାଦ ଯେପରିକି ଚିନି , ଚା ’, ଚାଉଳ ଏବଂ ଫାର୍ମାସିଟିକାଲକୁ କଭର କରାଯାଇଥିଲା । ଏହି ବୈଠକରେ ଚୀନର ଆମଦାନିକାରୀଙ୍କ ଭାଗିଦାରିତା ଅତ୍ୟନ୍ତ ଉତ୍ସାହବର୍ଦ୍ଧକ ଥିଲା ।


    ବାଣିଜ୍ୟ ସଚିବ ଡଃ ଅନୂପ ୱଧାବନ ଆଜି ଭାରତୀୟ ମଣ୍ଡପର ଉଦଘାଟନ କରିଥିଲେ । ସେ ନଭେମ୍ବର 6କୁ ଚୀନର ବାଣିଜ୍ୟ ଉପମନ୍ତ୍ରୀଙ୍କ ସହିତ ଦ୍ୱିପାକ୍ଷିକ ବୈଠକର ଆୟୋଜନ କରିବେ । ସେ ନଭେମ୍ବର 6ରେ ବାଣିଜ୍ୟ ଉପମନ୍ତ୍ରୀଙ୍କ ସହିତ ଦ୍ୱିପାକ୍ଷିକ ବୈଠକ କରିବେ । ଡଃ ବଧାବନ ଚୀନର ପ୍ରମୁଖ ଆମଦାନିକାରୀଙ୍କ ସହିତ ମଧ୍ୟ ବୈଠକର ଆୟୋଜନ କରିବେ ।


    ******************


    

    
    (Release ID: 1551993) Visitor Counter : 14