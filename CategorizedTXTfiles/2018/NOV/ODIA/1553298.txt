      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଏୟାରସେବା 2.0ର ଶୁଭାରମ୍ଭ କଲେ ସୁରେଶ ପ୍ରଭୁ
      Posted On: 19 NOV 2018 4:48PM by PIB Bhubaneshwar


    କେନ୍ଦ୍ର ବେସାମରିକ ବିମାନ ଚଳାଚଳ ଏବଂ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏବଂ ବେସାମରିକ ବିମାନ ଚଳାଚଳ ରାଷ୍ଟ୍ରମନ୍ତ୍ରୀ ଶ୍ରୀ ଜୟନ୍ତ ସିହ୍ନା ସୋମବାର ଦିଲ୍ଲୀରେ ଏୟାରସେବା 2.0 ୱେବ ପୋର୍ଟାଲର ବିକଶିତ ଭର୍ସନର ଶୁଭାରମ୍ଭ କରିଛନ୍ତି ।


    ଏହି ଅବସରରେ ବେସାମରିକ ବିମାନ ଚଳାଚଳ ମନ୍ତ୍ରୀ କହିଲେ , ବ୍ୟବହାରକାରୀମାନଙ୍କୁ ଉତ୍ତମ ଅନୁଭବ ଦେବା ସକାଶେ ଏୟାରସେବାର ଏକ ବିକଶିତ ଭର୍ସନ ଜରୁରି ଥିଲା । ଏଥିରେ ଅନେକ ଗୁଡ଼ିଏ ସୁବିଧା ଉପଲବ୍ଧ କରାଯାଇଛି । ସୋସିଆଲ ମିଡିଆରେ ସୁରକ୍ଷିତ ସାଇନ ଅପ୍ ଏବଂ ଲଗ୍ ଇନ୍ , ଯାତ୍ରୀଙ୍କ ସୁବିଧା ପାଇଁ ଚାଟବୁଟ୍ , ସୋସିଆଲ ମିଡିଆରେ ଅଭିଯୋଗ ଏବଂ ଏହାର ସମାଧାନର ପନ୍ଥା , ବାସ୍ତବିକ ସମୟରେ ଉଡ଼ାଣର ତାଜା ସ୍ଥିତି ଅବଗତ କରାଇବା , ଉଡ଼ାଣ କାର୍ଯ୍ୟକ୍ରମ ସମ୍ପର୍କିତ ବିସ୍ତୃତ ବିବରଣୀ ଉପଲବ୍ଧ କରାଇବା ଇତ୍ୟାଦି ଏହି ସୁବିଧା ମଧ୍ୟରେ ସାମିଲ ରହିଛି । ଏୟାରସେବାର ବିକଶିତ ଏବଂ ଉନ୍ନତ ଭର୍ସନର ସଞ୍ଚାଳନ ସମ୍ବାଦାତ୍ମକ ୱେବ ପୋର୍ଟାଲ ସହିତ ଆଣ୍ଡ୍ରଏଡ ଏବଂ ଆଇଓଏସ୍ ଉଭୟ ଭର୍ସନର ମୋବାଇଲ ପ୍ଲାଟଫର୍ମରେ ପ୍ରଭାବୀ ଢଙ୍ଗରେ କାର୍ଯ୍ୟ କରିବ । ଏହାଦ୍ୱାରା ଯାତ୍ରୀମାନଙ୍କ ବାଧାମୁକ୍ତ ଓ ସୁବିଧାଜନକ ଉଡ଼ାଣର ଆନନ୍ଦ ନେବା ସୁବିଧା ମିଳିପାରିବ । ୱେବ ପୋର୍ଟାଲ ଓ ଆପ୍ଲିକେସନ ଦ୍ୱାରା ଯାତ୍ରୀମାନଙ୍କ ପ୍ରତିକ୍ରିୟା ଏବଂ ପରାମର୍ଶ ସମ୍ପର୍କରେ ଅବଗତ ହୋଇ ଏ ଦିଗରେ ନୀତିଗତ ପଦକ୍ଷେପ ନେବା ସହଜ ହୋଇପାରିବ ।


    ଶ୍ରୀ ସୁରେଶ ପ୍ରଭୁ କହିଲେ , ଏବେ ସେବାର ଗୁଣବତ୍ତା ବୃଦ୍ଧି କରିବାକୁ ଉଦ୍ୟମ ହେଉଛି । ଯଦ୍ୱାରା ଯାତ୍ରା ସମୟରେ ଯାତ୍ରୀମାନଙ୍କୁ ସୁରକ୍ଷିତ ଏବଂ ସୁଖଦ ଅନୁଭବ ପ୍ରାପ୍ତ ହୋଇପାରିବ ।


    ବେସାମରିକ ବିମାନ ଚଳାଚଳ ରାଷ୍ଟ୍ର ମନ୍ତ୍ରୀ ଶ୍ରୀ ଜୟନ୍ତ ସିହ୍ନା କହିଲେ , ପ୍ରତ୍ୟେକ ବର୍ଷ 5 କୋଟି ଲୋକ ବିମାନ ଯାତ୍ରା କରୁଛନ୍ତି । ନିକଟ ଭବିଷ୍ୟତରେ ଏହି ସଂଖ୍ୟା କେଇ ଗୁଣା ବୃଦ୍ଧି ପାଇବ । ସେ କହିଲେ , ଉପଭୋକ୍ତାମାନଙ୍କୁ ଉତ୍ତମ ସେବା ପ୍ରଦାନ ପାଇଁ ଏୟାରସେବାକୁ ଉନ୍ନତ କରାଯିବା ସହ ପ୍ରଣାଳୀଗତ ଉପାୟ କରିବାର ଆବଶ୍ୟକତା ଅନୁଭବ ହେଉଛି ।


    ଏହି ଅବସରରେ ଶ୍ରୀ ସୁରେଶ ପ୍ରଭୁ ଏବଂ ଶ୍ରୀ ଜୟନ୍ତ ସିହ୍ନା ଚେନ୍ନାଇ ବିମାନବନ୍ଦରକୁ ଚାମ୍ପିୟନ ପୁରସ୍କାର ପ୍ରଦାନ କରିଥିଲେ । ଚେନ୍ନାଇ ବିମାନବନ୍ଦରରେ ଏକ ବର୍ଷ ମଧ୍ୟରେ ମିଳିଥିବା ସମସ୍ତ ଅଭିଯୋଗର ସମାଧାନ କରାଯାଇପାରିଛି । ଏହି ଅବସରରେ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ସଚିବ ଡା. ଗୁରୁପ୍ରସାଦ ମହାପାତ୍ର ଏବଂ ମନ୍ତ୍ରଣାଳୟର ଅନ୍ୟାନ୍ୟ ଅଧିକାରୀମାନେ ମଧ୍ୟ ଉପସ୍ଥିତ ଥିଲେ ।


    **************

    
    
    (Release ID: 1553298) Visitor Counter : 21