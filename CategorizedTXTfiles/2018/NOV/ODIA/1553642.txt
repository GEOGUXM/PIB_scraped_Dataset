      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଝୋଟ ବସ୍ତାରେ ବାଧ୍ୟତାମୂଳକ ପ୍ୟାକେଜିଂ ମାନର ପରିଧି ବୃଦ୍ଧିକୁ ସିସିଇଏର ଅନୁମୋଦନ
      Posted On: 22 NOV 2018 9:19PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ( CCEA ) ଝୋଟ ପ୍ୟାକେଜିଂ ସାମଗ୍ରୀ ( JPM ) ଅଧିନିୟମ , 1987 ଅନ୍ତର୍ଗତ ବାଧ୍ୟତାମୂଳକ ମାନର ଦାୟରା ବୃଦ୍ଧିକୁ ନିମ୍ନଲିଖିତ ପ୍ରକାରେ ମଞ୍ଜୁରି ଦେଇଛନ୍ତି ।

      * ସିସିଇଏ ଏହି ମଞ୍ଜୁରି ଦେଇଛନ୍ତି ଯେ 100 ପ୍ରତିଶତ ଶସ୍ୟ ଏବଂ 20 ପ୍ରତିଶତ ଚିନିର ପ୍ୟାକେଜିଂ ବାଧ୍ୟତାମୂଳକ ଭାବେ ଝୋଟ (ପଟସନ)ର ବିଭିନ୍ନ ପ୍ରକାର ବସ୍ତାରେ ହିଁ କରିବାକୁ ହେବ । ବିଭିନ୍ନ ପ୍ରକାରର ଝୋଟ ବସ୍ତାରେ ଚିନିର ପ୍ୟାକେଜିଂ କରିବାର ନିଷ୍ପତ୍ତି ଦ୍ୱାରା ଝୋଟ ଉଦ୍ୟୋଗର ବିବିଧକରଣକୁ ପ୍ରୋତ୍ସାହନ ମିଳିପାରିବ ।
      * ପ୍ରାରମ୍ଭରେ ଖାଦ୍ୟଶସ୍ୟର ପ୍ୟାକେଜିଂ ଲାଗି ଝୋଟ ବସ୍ତାରେ 10 ପ୍ରତିଶତ ଅର୍ଡର ରିଭର୍ସ ନିଲାମୀ ଜରିଆରେ "ଜ୍ୟାମ ପୋର୍ଟାଲ ' ରେ ଦିଆଯିବ । ଏହାଦ୍ୱାରା ଧୀରେ ଧୀରେ ମୂଲ୍ୟରେ ସୁଧାର ପର୍ଯ୍ୟାୟ ଆରମ୍ଭ ହୋଇଯିବ ।

    ପ୍ରଭାବ :

      * ଏହି ନିଷ୍ପତ୍ତି ଦ୍ୱାରା ଝୋଟ ଉଦ୍ୟୋଗର ବିକାଶକୁ ପ୍ରୋତ୍ସାହନ ମିଳିବ , କଞ୍ଚା ଝୋଟର ଗୁଣବତ୍ତା ଏବଂ ଉତ୍ପାଦକତା ବୃଦ୍ଧି ପାଇବ , ଝୋଟ କ୍ଷେତ୍ରର ବିବିଧକରଣ ହେବ ଏବଂ ଏଥିସହିତ ଝୋଟ ଉତ୍ପାଦର ଚାହିଦା ବୃଦ୍ଧିପାଇବ ଯାହା ନିରନ୍ତର ଜାରି ରହିବ ।
      * ଏହା ଅତ୍ୟନ୍ତ ଗୁରୁତ୍ୱପୂର୍ଣ୍ଣ ଅଟେ । ପାଖାପାଖି 3.7 ଲକ୍ଷ ଶ୍ରମିକ ଏବଂ କୃଷି କ୍ଷେତ୍ର ସହ ଜଡ଼ିତ ଲକ୍ଷାଧିକ ପରିବାର ନିଜର ଜୀବିକା ଲାଗି ଝୋଟ କ୍ଷେତ୍ର ଉପରେ ନିର୍ଭରଶୀଳ , ଏହି ତଥ୍ୟକୁ ଧ୍ୟାନରେ ରଖି ସରକାର ନିରନ୍ତର ଦୃଢ଼ ପ୍ରୟାସ କରିଆସୁଛନ୍ତି ।
      * ଝୋଟ ଉଦ୍ୟୋଗ ମୁଖ୍ୟତଃ ସରକାରୀ କ୍ଷେତ୍ର ଉପରେ ନିର୍ଭରଶୀଳ , ଯିଏକି ଖାଦ୍ୟଶସ୍ୟର ପ୍ୟାକେଜିଂ ଲାଗି ପ୍ରତ୍ୟେକ ବର୍ଷ 6500 କୋଟି ଟଙ୍କାରୁ ମଧ୍ୟ ଅଧିକ ଝୋଟ ବସ୍ତା କିଣୁଛନ୍ତି । ଏହା ସେଥିପାଇଁ କରାଯାଉଛି , ଯାହାଦ୍ୱାରା ଝୋଟ ଉଦ୍ୟୋଗ ଲାଗି ପ୍ରମୁଖ ଚାହିଦା ନିରନ୍ତର ବଜାୟ ରହିବ ଏବଂ ଏଥିସହିତ ଏହି କ୍ଷେତ୍ର ଉପରେ ନିର୍ଭର କରୁଥିବା ଶ୍ରମଜୀବୀ ଏବଂ କୃଷକମାନଙ୍କୁ ଜୀବିକାରେ ଆବଶ୍ୟକ ସହଯୋଗ ଦେବା ସମ୍ଭବ ହୋଇପାରିବ ।
      * ଏହି ନିଷ୍ପତ୍ତି ଦ୍ୱାରା ଦେଶର ପୂର୍ବ ଏବଂ ଉତ୍ତର - ପୂର୍ବାଞ୍ଚଳ କ୍ଷେତ୍ର , ବିଶେଷକରି ଓଡ଼ିଶା , ପଶ୍ଚିମବଙ୍ଗ , ବିହାର , ଆସାମ , ଆନ୍ଧ୍ରପ୍ରଦେଶ , ମେଘାଳୟ ଏବଂ ତ୍ରିପୁରାରେ ରହୁଥିବା କୃଷକ ଏବଂ ଶ୍ରମିକ ଲାଭାନ୍ୱିତ ହେବେ ।

    ଝୋଟ କ୍ଷେତ୍ରକୁ ଆବଶ୍ୟକ ସହଯୋଗ ଦେବା ଲାଗି ସରକାରଙ୍କ ଦ୍ୱାରା ନିଆଯାଇଥିବା ପଦକ୍ଷେପ:

      * ସମ୍ପୂର୍ଣ୍ଣ ଭାବେ ଭାବିଚିନ୍ତି ନିଆଯାଇଥିବା ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ ' ଝୋଟ ଆଇକେୟର ' ଜରିଆରେ କଞ୍ଚା ଝୋଟର ଉତ୍ପାଦକତା ଏବଂ ଗୁଣବତ୍ତା ବୃଦ୍ଧି ଉଦ୍ଦେଶ୍ୟରେ ସରକାର ପାଖାପାଖି 1 ଲକ୍ଷ ଝୋଟଚାଷୀଙ୍କୁ ନିଜ ପକ୍ଷରୁ ଆବଶ୍ୟକ ସହଯୋଗ ଦେଉଛନ୍ତି । ଏଥିପାଇଁ କୃଷି ବିଜ୍ଞାନ ସହ ଜଡ଼ିତ ଉନ୍ନତ ପଦ୍ଧତି କିମ୍ବା ପ୍ରଣାଳୀର ପ୍ରଚାର ପ୍ରସାର କରାଯାଉଛି । ଏଥିରେ ସିଡ ଡ୍ରିଲର ବ୍ୟବହାର କରି ଧାଡ଼ି ରୁଆ ସୁନିଶ୍ଚିତ କରିବା , ଚକ ଲାଗିଥିବା କୋଡ଼ି ଏବଂ ଖୁଣ୍ଟ ଲାଗିଥିବା ଘାସ ବଛା ଉପକରଣର ଉପଯୋଗ କରି ବାଛିବା ଏବଂ କୋଡ଼ିବା କାର୍ଯ୍ୟ ପରିଚାଳନା , ଉନ୍ନତ ପ୍ରାମାଣିକ ବିହନର ବିତରଣ କରିବା ଏବଂ ସୂକ୍ଷ୍ମ ଜୀବାଣୁ ସହାୟତାରେ ଝୋଟକୁ ଅଲଗା କରିବାର ବ୍ୟବସ୍ଥା ସାମିଲ ରହିଛି । ଏହି ପଦକ୍ଷେପ ଦ୍ୱାରା ଗୋଟିଏ ପଟେ କଞ୍ଚା ଝୋଟର ଗୁଣବତ୍ତା ଏବଂ ଉତ୍ପାଦକତା ବୃଦ୍ଧି ପାଇଛି , ଅନ୍ୟପଟେ ଝୋଟ କୃଷକମାନଙ୍କ ଆମଦାନୀ ମଧ୍ୟ ପ୍ରତି ହେକ୍ଟର 10 , 000 ଟଙ୍କା ବୃଦ୍ଧି ହୋଇଛି ।
      * ଏ ସମ୍ପର୍କରେ ଝୋଟ କୃଷକମାନଙ୍କ ସହାୟତା ଲାଗି ଭାରତୀୟ ଝୋଟ ନିଗମ ( JCI )କୁ ଦୁଇ ବର୍ଷ ଲାଗି 100 କୋଟି ଟଙ୍କାର ଅନୁଦାନ ଦିଆଯାଇଛି , ଯାହାର କି ଆରମ୍ଭ ବର୍ଷ 2018-19 ଠାରୁ କରାଯାଇଛି । ଏହାର ଉଦ୍ଦେଶ୍ୟ ଜେସିଆଇକୁ ସର୍ବନିମ୍ନ ସହାୟକ ମୂଲ୍ୟ ( MSP ) ସହ ଜଡ଼ିତ ପରିଚାଳନା କରିବା ଲାଗି ସକ୍ଷମ କରିବା ଏବଂ ଝୋଟ କ୍ଷେତ୍ରରେ ମୂଲ୍ୟ ସମ୍ବନ୍ଧୀୟ ସ୍ଥିରତା ସୁନିଶ୍ଚିତ କରିବା ।
      * ଝୋଟ କ୍ଷେତ୍ରରେ ବିବିଧକରଣରେ ସହଯୋଗ ଦେବାର ଉଦ୍ଦେଶ୍ୟରେ ଜାତୀୟ ଝୋଟ ବୋର୍ଡ ଜାତୀୟ ଡିଜାଇନ ପ୍ରତିଷ୍ଠାନ ସହିତ ମେଂଟ କରିଛି ଏବଂ ଗାନ୍ଧୀନଗରରେ ଏକ ଝୋଟ ଡିଜାଇନ ପ୍ରକୋଷ୍ଠ ଖୋଲାଯାଇଛି । ଏହାବ୍ୟତୀତ ବିଶେଷ କରି ଉତ୍ତରପୂର୍ବ କ୍ଷେତ୍ରର ରାଜ୍ୟ ସରକାର ଏବଂ ବିଭିନ୍ନ ବିଭାଗ ଯେପରିକି ସଡ଼କ ପରିବହନ ମନ୍ତ୍ରଣାଳୟ ଏବଂ ଜଳ ସମ୍ପଦ ମନ୍ତ୍ରଣାଳୟର ସହଯୋଗରେ ଝୋଟ ଜିଓ ଟେକ୍ସଟାଇଲ ଏବଂ ଆଗ୍ରୋ-ଟେକ୍ସଟାଇଲର ସମ୍ବର୍ଦ୍ଧନର କାର୍ଯ୍ୟ ଆରମ୍ଭ କରିଛନ୍ତି ।
      * ଝୋଟ କ୍ଷେତ୍ରରେ ଚାହିଦାକୁ ବଢ଼ାଇବା ଉଦ୍ଦେଶ୍ୟରେ ଭାରତ ସରକାର ବାଂଲାଦେଶ ଏବଂ ନେପାଳରୁ ଆମଦାନୀ ହେଉଥିବା ଝୋଟ ଉତ୍ପାଦ ଉପରେ ନିଶ୍ଚିତ ଡୋପିଂ-ନିରୋଧୀ ଶୁଳ୍କ ଲଗାଇଛନ୍ତି , ଯାହା 5 ଜାନୁଆରୀ 2017 ପ୍ରଭାବୀ ହୋଇପାରିଛି । ଏହି ଉପାୟର ପରିଣାମସ୍ୱରୂପ ଆନ୍ଧ୍ରପ୍ରଦେଶରେ 13ଟି ଦଉଡ଼ି ମିଲ ନିଜସ୍ୱ ପରିଚାଳନା ଆରମ୍ଭ କରିଦେଇଛନ୍ତି , ଯାହାଦ୍ୱାରା 20 , 000 ଶ୍ରମିକ ଲାଭାନ୍ୱିତ ହେଉଛନ୍ତି । ଏହାବ୍ୟତୀତ , ନିଶ୍ଚିତ ଡୋପିଂ ନିରୋଧୀ ଶୁଳ୍କ ଲଗାଇବା ଦ୍ୱାରା ଭାରତୀୟ ଝୋଟ ଉଦ୍ୟୋଗ ଲାଗି ଘରୋଇ ବଜାରରେ 2 ଲକ୍ଷ ମେଟ୍ରିକ ଟନ ଝୋଟ ଉତ୍ପାଦର ଅତିରିକ୍ତ ଚାହିଦା ସୃଷ୍ଟି ହୋଇଛି ।
      * ଝୋଟ କ୍ଷେତ୍ରରେ ପାରଦର୍ଶିତାକୁ ପ୍ରୋତ୍ସାହନ ଦେବା ଉଦ୍ଦେଶ୍ୟରେ ଡିସେମ୍ବର , 2016ରେ "ଝୋଟ ସ୍ମାର୍ଟ ' ନାମରେ ଏକ ଇ-ସରକାରୀ ପ୍ରୟାସର ଶୁଭାରମ୍ଭ କରାଯାଇଥିଲା , ଯାହାଦ୍ୱାରା ସରକାରୀ ଏଜେନ୍ସିଗୁଡ଼ିକ ଦ୍ୱାରା ବି-ଟ୍ୱିଲ ଟାଟ କିଣିବା ଲାଗି ଏକ ସମନ୍ୱିତ ପ୍ଲାଟଫର୍ମ ଉପଲବ୍ଧ ହୋଇପାରିଛି । ଏହାବ୍ୟତୀତ , ଭାରତୀୟ ଝୋଟ ନିଗମ ଏମଏସପି ଏବଂ ବାଣିଜ୍ୟିକ ପରିଚାଳନା ଅନ୍ତର୍ଗତ ଝୋଟର କ୍ରୟ ଲାଗି ଝୋଟ କୃଷକମାନଙ୍କୁ 100 ପ୍ରତିଶତ ଅର୍ଥରାଶି ଅନଲାଇନ ସ୍ଥାନାନ୍ତର କରୁଛି ।

    ***************

    
    
    (Release ID: 1553642) Visitor Counter : 23
    
    
    
    
    

*