      ଜଳ ସମ୍ପଦ ମନ୍ତ୍ରଣାଳୟ

      ବାରାଣାସୀଠାରେ ଦୁଇଟି ବର୍ଜ୍ୟ ସଂସାଧନ ପ୍ରକଳ୍ପର ଶୁଭାରମ୍ଭ କରିବେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ;
      ରାମନଗରଠାରେ 72.91 କୋଟି ଟଙ୍କାର ଏକ ନୂତନ ପ୍ରକଳ୍ପର କରିବେ ଶିଳାନ୍ୟାସ

      Posted On: 08 NOV 2018 6:43PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତା ସପ୍ତାହରେ 12.11.2018 ତାରିଖ ଦିନ ବାରାଣାସୀଠାରେ ତିନୋଟି ବର୍ଜ୍ୟ ସଂସାଧନ ପ୍ରକଳ୍ପକୁ ଜାତି ଉଦ୍ଦେଶ୍ୟରେ ଉତ୍ସର୍ଗ କରିବେ । ଏହି ତିନୋଟି ପ୍ରକଳ୍ପ ପାଇଁ ମୋଟ 425.41 କୋଟି ଟଙ୍କା ବ୍ୟୟ କରାଯାଇଛି । ଶୁଭାରମ୍ଭ ହେବାକୁ ଥିବା ପ୍ରକଳ୍ପଗୁଡ଼ିକ ମଧ୍ୟରୁ ପ୍ରଥମଣି ଏମଏଲଡ଼ି ବର୍ଜ୍ୟ ପକ୍ରିୟାକରଣ ପ୍ଲାଣ୍ଟ ଯାହା ଦିନାପୁରଠାରେ 235.53 କୋଟି ଟଙ୍କା ବିନିଯୋଗରେ ନିର୍ମାଣ କରାଯାଇଛି । ଏହି ପ୍ରକଳ୍ପରେ 10 ବର୍ଷ ସକାଶେ ଅପରେସନ ଏବଂ ରକ୍ଷଣାବେକ୍ଷଣ ରାଜିନାମା ସାମିଲ ।


    ଦ୍ୱିତୀୟ ପ୍ରକଳ୍ପଟିରେ ତିନୋଟି ବର୍ଜ୍ୟ ପମ୍ପ ଷ୍ଟେସନ୍‌ ସାମିଲ ଯାହା ଚୌକଘାଟ (140 ଏମଏଲଡ଼ି) , ଫୁଲୱାରିଆ (7.6 ଏମଏଲଡ଼ି) ଏବଂ ସରାୟିଆ (3.7 ଏମଏଲଡ଼ି)ଠାରେ ନିର୍ମିତ ହୋଇଛି । ଏହି ତିନୋଟିଯାକ ପମ୍ପ ଷ୍ଟେସନ ପାଇଁ ମୋଟ 34.01 କୋଟି ଟଙ୍କା ବ୍ୟୟ କରାଯାଇଛି ।


    ତୃତୀୟ ପ୍ରକଳ୍ପଟି ହେଉଛି 28 କିଲୋମିଟର ଦୀର୍ଘ ରିଲିଭିଂ ଟ୍ରଙ୍କ ବର୍ଜ୍ୟ ନିଷ୍କାସନ ପ୍ରଣାଳୀ , ରାଇଜିଂ ମେନ୍‌ ଏବଂ ଇଣ୍ଟରସେପ୍ଟର ବର୍ଜ୍ୟ ପ୍ରଣାଳୀ ଯାହା ବରୁଣା ଓ ଅସି ପାଶ୍ୱରେ 155.87 କୋଟି ଟଙ୍କା ବ୍ୟୟରେ ନିର୍ମାଣ କରାଯାଇଛି ।


    ଏହା ବ୍ୟତୀତ ପ୍ରଧାନମନ୍ତ୍ରୀ ରାଗନଗରଠାରେ 72.91 କୋଟି ଟଙ୍କା ବ୍ୟୟରେ ନିର୍ମାଣ ହେବାକୁ ଥିବା ବର୍ଜ୍ୟ ପରିଚାଳନା ଯୋଜନାର ଶିଳାନ୍ୟାସ କରିବେ । ଏହି ପ୍ରକଳ୍ପରେ 10 ଏମଏଲଡ଼ି ଏସଟିପି ଏବଂ ଇଣ୍ଟରସେପ୍ଟିଂ ଓ 4ଟି ବର୍ଜ୍ୟଜଳ ନିଷ୍କାସନ ନାଳ ଦିଗ ପରିବର୍ତ୍ତନ ସାମିଲ ।


    ଏହି ପ୍ରକଳ୍ପ କାର୍ଯ୍ୟକାରୀ ହେବା ଦ୍ୱାରା ବାରାଣାସୀ ସହରର ବର୍ଜ୍ୟ ପ୍ରକ୍ରିୟାକରଣ କ୍ଷମତା 102 ଏମଏଲଡ଼ିରୁ 242 ଏମଏଲଡ଼ିକୁ ବୃଦ୍ଧିପାଇବ । ଏହା ବ୍ୟତୀତ ର୍ଦୀର୍ଘକାଳୀନ ଅପରେସନ ଏବଂ ରକ୍ଷଣାବେକ୍ଷଣ ଦକ୍ଷତା ମଧ୍ୟ ବୃଦ୍ଧି ପାଇବ । ଏହା ସହରରୁ ନିଷ୍କାସିତ ବର୍ଜ୍ୟ ନିଷ୍କାସନ ପ୍ରକ୍ରିୟାକୁ ତ୍ୱରାନ୍ୱିତ କରିବ । ବିଭିନ୍ନ ନଦୀକୁ ନିଷ୍କାସିତ ହେବା ପୂର୍ବରୁ 140 ଏମଏଲଡ଼ି ବର୍ଜ୍ୟ ପ୍ରକ୍ରିୟାକରଣ ମାଧ୍ୟମରେ ଶୁଦ୍ଧ ହୋଇସାରିଥିବ । ତଦ୍ୱାରା ଗଙ୍ଗା ଓ ଅନ୍ୟାନ୍ୟ ନଦୀର ଜଳ ଆଉ ପ୍ରଦୂଷିତ ହେବନାହିଁ ।


    ଏହି ଦୁଇଟି ପ୍ରକଳ୍ପ ଏବଂ ନିର୍ମାଣାଧୀନ ଅନ୍ୟ ଦୁଇଟି ପ୍ରକଳ୍ପ ଯାହାକି ଗୋଇଥାଠାରେ 120 ଏମଏଲଡ଼ି ଏବଂ ରମନାଠାରେ 50 ଏମଏଲଡ଼ି ଏସଟିପିକୁ ପ୍ରକ୍ରିୟାକରଣ କରିବାରେ ସହାୟକ ହେବ ତାହା ସହରର ବର୍ଜ୍ୟ ପ୍ରକ୍ରିୟାକରଣ କ୍ଷମତାକୁ 412 ଏମଏଲଡ଼ିରେ ପହଞ୍ଚାଇବ । 2035 ସୁଦ୍ଧା ସହରର ବର୍ଜ୍ୟ ଆବଶ୍ୟକତାକୁ ଏହା ପୂରଣ କରିପାରିବ ।


    ଏବେ ରାମନଗର ଟାଉନରେ କୌଣସି ବର୍ଜ୍ୟ ପ୍ରକ୍ରିୟାକରଣ ବ୍ୟବସ୍ଥା ନାହିଁ । ରାମନଗର ପ୍ରକଳ୍ପ ପାଇଁ ପ୍ରଧାନମନ୍ତ୍ରୀ ଯେଉଁ ଶିଳାନ୍ୟାସ କରିବେ ତାହା ରାମନଗର ଟାଉନର 4ଟି ମୁଖ୍ୟ ଡ଼୍ରେନର ବର୍ଜ୍ୟକୁ ପ୍ରତିହତ କରିବ । ଏହି ବର୍ଜ୍ୟଜଳକୁ ଦୈନିକ 10 ଏମଏଲଡ଼ି ହିସାବରେ ପ୍ରକ୍ରିୟାକରଣ କରାଯାଇ ଗଙ୍ଗାନଦୀକୁ ଛଡ଼ାଯିବ । ତାହା ରାମନଗର ବର୍ଜ୍ୟ ନିଷ୍କାସନ ପ୍ରଣାଳୀ ମାଧ୍ୟମରେ ଗଙ୍ଗା ନଦୀକୁ ଛଡ଼ାଯିବାର ବ୍ୟବସ୍ଥା କରାଯିବ ।


    **********

    
    
    (Release ID: 1552374) Visitor Counter : 24