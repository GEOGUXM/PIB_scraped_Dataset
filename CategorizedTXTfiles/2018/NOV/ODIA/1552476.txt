      ସଂସଦୀୟ ବ୍ୟାପାର ମନ୍ତ୍ରଣାଳୟ

      କେନ୍ଦ୍ରମନ୍ତ୍ରୀ ଅନନ୍ତ କୁମାରଙ୍କ ପରଲୋକରେ ଶ୍ରଦ୍ଧାଞ୍ଜଳି ସଭା
      Posted On: 12 NOV 2018 4:11PM by PIB Bhubaneshwar


    ଦୀର୍ଘ ଦିନର ଅସୁସ୍ଥତା ପରେ ବେଙ୍ଗାଲୁରୁରେ ଆଜି କେନ୍ଦ୍ର ସଂସଦୀୟ ବ୍ୟାପାର ଏବଂ ରସାୟନ ଓ ସାର ମନ୍ତ୍ରୀ ଶ୍ରୀ ଏଚ.ଏନ. ଅନନ୍ତ କୁମାରଙ୍କ ପରଲୋକ ଘଟିଛି ।


    ପରଲୋକଗତ ମନ୍ତ୍ରୀଙ୍କୁ ଶ୍ରଦ୍ଧାଞ୍ଜଳି ଜଣାଇବା ଲାଗି ସୋମବାର ସଂସଦୀୟ ଭବନରେ ଅନୁଷ୍ଠିତ ସଭାରେ ସଂସଦୀୟ ବ୍ୟାପାର , ପରିସଂଖ୍ୟାନ ଏବଂ କାର୍ଯ୍ୟାନ୍ୱୟନ ରାଷ୍ଟ୍ର ମନ୍ତ୍ରୀ ଶ୍ରୀ ବିଜୟ ଗୋୟଲ ଏବଂ ସଂସଦୀୟ ବ୍ୟାପାର , ଜଳ ସମ୍ବଳ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ରାଷ୍ଟ୍ର ମନ୍ତ୍ରୀ ଅର୍ଜୁନ କୁମାର ମେଘୱାଲ ସଭାପତିତ୍ୱ କରିଥିଲେ ।


    ଉଭୟ ମନ୍ତ୍ରୀ ଶ୍ରୀ ଅନନ୍ତ କୁମାରଙ୍କ ସହ ସେମାନଙ୍କର ଦୀର୍ଘ ଦିନର ସମ୍ପର୍କର ଘଟଣାବଳୀକୁ ସ୍ମରଣ କରିବା ସହ ଉପସ୍ଥିତ ବ୍ୟକ୍ତିମାନଙ୍କୁ ତାଙ୍କ ଉତ୍ସର୍ଗୀକୃତ ମନୋଭାବରୁ ପ୍ରେରଣ ନେବାକୁ ଆହ୍ୱାନ ଦେଇଥିଲେ । ଏହି ଅବସରରେ ଦୁଇ ମିନିଟର ନିରବ ପ୍ରାର୍ଥନା କରାଯିବା ସହ ସମସ୍ତେ ପରଲୋକଗତ ମନ୍ତ୍ରୀଙ୍କ ଉଦ୍ଦେଶ୍ୟରେ ପୁଷ୍ପମାଲ୍ୟ ଅର୍ପଣ କରି ଶ୍ରଦ୍ଧାଞ୍ଜଳି ଜଣାଇଥିଲେ ।


    ଏହି ଅବସରରେ ରାଜ୍ୟସଭା ସେକ୍ରେଟାରୀ ଜେନେରାଲ ଶ୍ରୀ ଦେଶ ଦୀପକ ବର୍ମା , ଲୋକସଭା ସେକ୍ରେଟାରୀ ଜେନେରାଲ ଶ୍ରୀମତୀ ସ୍ନେହଲାତା ଶ୍ରୀବାସ୍ତବ , ସଂସଦୀୟ ବ୍ୟାପାର ସଚିବ ଶ୍ରୀ ଏସ.ଏନ.ତ୍ରିପାଠୀଙ୍କ ସମେ ସଂସଦ ଓ ସଂସଦୀୟ ବ୍ୟାପାର ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    ****************

    
    
    (Release ID: 1552476) Visitor Counter : 17