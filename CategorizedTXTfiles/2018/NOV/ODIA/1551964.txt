      ରେଳ ମନ୍ତ୍ରଣାଳୟ

      ରେଳବାଇ ଇ-ଟିକେଟ ଦଲାଲଙ୍କ ଉପରେ ଦେଶବ୍ୟାପୀ ଆରପିଏଫର ଚଢ଼ଉ
      Posted On: 05 NOV 2018 9:02PM by PIB Bhubaneshwar


    ଭାରତୀୟ ରେଳବାଇ ପକ୍ଷରୁ 2018 ନଭେମ୍ବର 2 ତାରିଖରେ ଦେଶବ୍ୟାପୀ 100ରୁ ଅଧିକ ସହରରେ ଆରପିଏଫ୍ ଇ-ଟିକେଟ ଦଲାଲଙ୍କ ଉପରେ ଚଢ଼ାଉ କରିଛି ।


    ବିଭିନ୍ନ ସୂତ୍ରରୁ ସୂଚନା ମିଳିବା ପରେ ରେଳବାଇର ସିକ୍ୟୁରିଟି ଡିରେକ୍ଟୋରେଟ ପକ୍ଷରୁ ଇ-ଟିକେଟ ସଂରକ୍ଷଣ ଢାଞ୍ଚାର ସମୀକ୍ଷା କରାଯାଇଥିଲା । ବେଆଇନ କିପରି କେତେକ ଦଲାଲ ନିଜସ୍ୱ ଆଇଡି ସୃଷ୍ଟି କରି ଇ-ଟିକେଟ ବିକ୍ରି କରୁଛନ୍ତି ସେ ସମ୍ପର୍କରେ ଆରପିଏଫ୍ ଅବଗତ ହୋଇଥିଲା ।


    ନୂଆଦିଲ୍ଲୀସ୍ଥିତ ରେଲୱେ ବୋର୍ଡରେ ମୋଟ 5 କୋଟି ଇ-ଟିକେଟ ସଂରକ୍ଷଣ ଆଇଡିକୁ ତନଖିବା ପରେ ସନ୍ଦିଗ୍ଧ ଆଇଡିଗୁଡ଼ିକର ତାଲିକା ପ୍ରସ୍ତୁତ କରାଯାଇଥିଲା । ପରେ ଏହି ତାଲିକାକୁ ଆରପିଏଫର ବିଭିନ୍ନ ଜୋନାଲ କାର୍ଯ୍ୟାଳୟକୁ ଗୁପ୍ତ ଭାବେ ପଠାଯାଇଥିଲା । ସମ୍ପୂର୍ଣ୍ଣ ଅପରେସନକୁ ଗୁପ୍ତ ରଖିବାକୁ ଏହି ବ୍ୟବସ୍ଥା ହୋଇଥିଲା । ଏହାର ନାମ ରଖାଯାଇଥିଲା ‘ ଅପରେସନ ଷ୍ଟର୍ମ ’ ।


    ସନ୍ଦିଗ୍ଧ ଆଇଡିଗୁଡ଼ିକ ଜରିଆରେ ଦଲାଲମାନେ କିପରି ନିଜ କାମ କରୁଛନ୍ତି ସେ ସମ୍ପର୍କରେ ସଠିକ୍ ଭାବେ ତଳସ୍ତରରୁ ଡିରେକ୍ଟର ଜେନରାଲ ଓ ଆରପିଏଫ୍ ତଥ୍ୟ ସଂଗ୍ରହ କରିଥିଲେ ।


    ଏବେ ବି ତଦନ୍ତ ଜାରି ଥିବାରୁ ଏ ପର୍ଯ୍ୟନ୍ତ ମିଳିଥିବା ତଥ୍ୟରୁ ପ୍ରକାଶ:


    ଇ-ଟିକେଟ ଦଲାଲିରେ ସଂପୃକ୍ତ 185 ଜଣ ଦଲାଲଙ୍କୁ ଗିରଫ କରାଯାଇ ମାମଲା ରୁଜୁ ହୋଇଛି । ପଶ୍ଚିମ ରେଳବାଇରୁ ସର୍ବାଧିକ 45 ଓ ପୂର୍ବ ରେଳବାଇରୁ 32 ଜଣ ଦଲାଲ ଗିରଫ ହୋଇଛନ୍ତି ।


    35.68 ଲକ୍ଷ ଟଙ୍କାର 1875 ଟି ଇ-ଟିକେଟ ଜବତ କରି ବାତିଲ କରାଯାଇଥିଲା ।


    ମୁମ୍ବାଇରେ ଏକ ବେଆଇନ ସଫ୍ଟୱେର ମଧ୍ୟ ଠାବ କରାଯାଇଛି ।


    ଦଲାଲିରେ ବ୍ୟବହାର କରାଯାଉଥିବା 1268ଟି ୟୁଜର ଆଇଡିକୁ ତୁରନ୍ତ ନିଷ୍କ୍ରିୟ କରିବାକୁ ଆଇଆରସିଟିସିକୁ ସୂଚନା ଦିଆଯାଇଥିଲା ।


    ବିଭିନ୍ନ ଆରପିଏଫ୍ ଥାନାରେ ରେଲୱେ ଆଇନ , 1989ର ଧାରା 143 ଅନୁଯାୟୀ 166ଟି ମାମଲା ରୁଜୁ କରାଯାଇ ତଦନ୍ତ ଆରମ୍ଭ ହୋଇଛି ।


    ପୂଜା ସମୟରେ ଯାତ୍ରୀଙ୍କ ଭିଡ଼ରୁ ଦଲାଲମାନେ ଫାଇଦା ଉଠାଇବାର ଆଶଙ୍କା ଥିବାରୁ ଅକ୍ଟୋବର 7 ତାରିଖରୁ ସେମାନଙ୍କ ବିରୋଧରେ ଅଭିଯାନ ଆରମ୍ଭ ହୋଇଥିଲା । ନଭେମ୍ବର 2 ତାରିଖ ସୁଦ୍ଧା 891 ଜଣ ଦଲାଲ ଗିରଫ ହୋଇଛନ୍ତି । ସେମାନଙ୍କଠାରୁ ଭବିଷ୍ୟତର 1.50 କୋଟି ଟଙ୍କା ମୂଲ୍ୟର ଟିକେଟ ଏବଂ ମୋଟ ଉପରେ 5.75 କୋଟି ଟଙ୍କାର ଟିକେଟ ଜବତ ହୋଇଛି ।


    **********

    
    
    (Release ID: 1551964) Visitor Counter : 24