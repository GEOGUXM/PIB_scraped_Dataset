      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନୂଆଦିଲ୍ଲୀରେ ଆସନ୍ତାକାଲିଠାରୁ ‘ପୁଲିସ ସଞ୍ଚାର ବ୍ୟବସ୍ଥାର ଆଧୁନିକୀକରଣ ଏବଂ ଆହ୍ୱାନ” ଶୀର୍ଷକ ଅଧିବେଶନ
      Posted On: 18 NOV 2018 3:07PM by PIB Bhubaneshwar


    ନୂଆଦିଲ୍ଲୀରେ ସୋମବାରଠାରୁ ‘ ପୁଲିସ ସଞ୍ଚାର ବ୍ୟବସ୍ଥାର ଆଧୁନିକୀକରଣ ଏବଂ ଆହ୍ୱାନ ’ ଶୀର୍ଷକ ଦୁଇ ଦିନିଆ ଅଧିବେଶନ ଆରମ୍ଭ ହେବ । ଅଧିବେଶନକୁ ଉଦଘାଟନ କରିବେ ସଞ୍ଚାର ରାଷ୍ଟ୍ରମନ୍ତ୍ରୀ (ସ୍ୱାଧୀନ) ମନୋଜ ସିହ୍ନା । ଦେଶରେ ପୁଲିସ ସଞ୍ଚାର ବ୍ୟବସ୍ଥା ପାଇଁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟକୁ ପରାମର୍ଶ ଦେଉଥିବା ନୋଡାଲ ଏଜେନ୍ସି ଡିରେକ୍ଟୋରେଟ ଅଫ କୋର୍ଡିନେସନ ପୁଲିସ ୱେରଲେସ (DCPW) ଏହି ଅଧିବେଶନର ଆୟୋଜନ କରୁଛି ।


    ପୁଲିସ ସଞ୍ଚାର ବ୍ୟବସ୍ଥାରେ ଥିବା ବିଭିନ୍ନ ସମସ୍ୟାର ସମାଧାନ ପାଇଁ ଏହି ଫୋରମ ସହାୟକ ହେବା ସହ ଟେକ୍ନୋଲୋଜିର ବିକାଶ ମଧ୍ୟ କରିବ ।


    ଦୂରସଞ୍ଚାର କ୍ଷେତ୍ରରେ ସକ୍ରିୟ ଥିବା ବିଶିଷ୍ଟ ବ୍ୟକ୍ତିମାନେ ଏବଂ ପ୍ରମୁଖ ଟେଲିକମ୍ ନିର୍ମାତାମାନେ ଏହି ଅଧିବେଶନରେ ଉଦବୋଧନ ଦେବେ । ଏଥିସହ ରାଜ୍ୟ ପୁଲିସ/କେନ୍ଦ୍ରଶାସିତ ଅଞ୍ଚଳ/ଅର୍ଦ୍ଧ ସାମରିକବଳ ସଞ୍ଚାର କ୍ଷେତ୍ରରେ ସମ୍ମୁଖୀନ ହେଉଥିବା ବିଭିନ୍ନ ଆହ୍ୱାନ ବାବଦରେ ଏଠାରେ ଆଲୋଚନା ହେବ । ପୁଲିସ କମ୍ୟୁନିକେସନ୍ସର ଏନକ୍ରିପ୍ସନ , ପୁଲିସ ନିରାପତ୍ତାର ନେକ୍ସଟ ଜେନେରସନ ଟେକ୍ନୋଲୋଜି , ପୁଲିସ କମ୍ୟୁନିକେସନରେ ବିଭିନ୍ନ ଆପ୍ଲିକେସନର ବ୍ୟବହାର ଏବଂ ନେକ୍ସଟ ଜେନେରେସନ ସଫ୍ଟୱେର ଡିଫାଇନଡ ରେଡିଓ ବାବଦରେ ମଧ୍ୟ ଏହି ଦୁଇଦିନିଆ ଅଧିବେଶନରେ ଆଲୋଚନା ହେବ ।


    ଅଧବେଶନରେ ସମସ୍ତ ରାଜ୍ୟ/କେନ୍ଦ୍ରଶାସିତ ଅଞ୍ଚଳ ପୁଲିସ ଏବଂ ଅର୍ଦ୍ଧ ସାମରିକବଳ ସଞ୍ଚାର ବିଭାଗ ମୁଖ୍ୟମାନେ ଯୋଗ ଦେବେ । କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟର ବରିଷ୍ଠ ଅଧିକାରୀଙ୍କ ସମେତ ୱେରଲେସ ପ୍ଲାନିଂ କମିଶନ , ଦୂରସଞ୍ଚାର ବିଭାଗ , ଟେଲିକମ ରେଗୁଲେଟୋରୀ ଅଥରିଟି ଅଫ ଇଣ୍ଡିଆ , ଭାରତ ଇଲେକ୍ଟ୍ରୋନିକ୍ସ ଲିମିଟେଡ଼ , ଡିଫେନ୍ସ ଇଲେକ୍ଟ୍ରୋନିକ୍ସ ଆଣ୍ଡ ଆପ୍ଲାଏଡ ଲାବୋରେଟାରୀ ଓ ଅନ୍ୟାନ୍ୟ ସଂସ୍ଥା ଭାଗ ନେବେ ।


    ଏଥିସହ ରାଷ୍ଟ୍ରାୟତ୍ତ ଉଦ୍ୟୋଗ , ଜଣାଶୁଣା ଓଇଏମ୍/ଭେଣ୍ଡର ଆଦି ସ୍ୱଦେଶୀ ପୁଲିସ ସଞ୍ଚାର ବ୍ୟବସ୍ଥାର ଯନ୍ତ୍ରାଂଶ ଏବଂ ଏହାର ବିକାଶ ସମ୍ପର୍କରେ ନିଜସ୍ୱ ପ୍ରକଳ୍ପ ପ୍ରଦର୍ଶନ କରିବେ ।


    ***********


    

    
    (Release ID: 1553149) Visitor Counter : 10