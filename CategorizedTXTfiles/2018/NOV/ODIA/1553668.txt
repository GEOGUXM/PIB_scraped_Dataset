      ନିର୍ବାଚନ ଆୟୋଗ

      ଗୁଜରାଟ ଓ ଝାଡ଼ଖଣ୍ଡ ବିଧାନସଭାର ଖାଲିଥିବା ଆସନ ପାଇଁ ଉପନିର୍ବାଚନ କାର୍ଯ୍ୟସୂଚୀ ଘୋଷଣା
      Posted On: 22 NOV 2018 5:34PM by PIB Bhubaneshwar


    ଗୁଜରାଟ ଓ ଝାଡ଼ଖଣ୍ଡ ବିଧାନସଭାରେ ଖାଲି ଥିବା ଆସନରେ ଭୋଟର ଆବଶ୍ୟକତା ଥିବାରୁ ନିର୍ବାଚନ କମିଶନ ଏହାର କାର୍ଯ୍ୟସୂଚୀ ଘୋଷଣା କରିଛନ୍ତି ।


    ଗୁଜରାଟର ଯଶଦନ ବିଧାନସଭା ନିର୍ବାଚନମଣ୍ଡଳୀ (ନଂ 72) ଏବଂ ଝାଡ଼ଖଣ୍ଡର କୋଲେବିରା ବିଧାନସଭା ନିର୍ବାଚନମଣ୍ଡଳୀ (ନଂ-71-ଅନୁସୂଚିତ ଜାତି)ରେ ଉପ-ନିର୍ବାଚନ ହେବ ।


    ବିଭିନ୍ନ ପର୍ବପର୍ବାଣୀ , ଭୋଟର ପରିଚୟପତ୍ର ପ୍ରସ୍ତୁତି ଏବଂ ପାଣିପାଗକୁ ଦୃଷ୍ଟିରେ ରଖି ନିର୍ବାଚନ କମିଶନ ଉପନିର୍ବାଚନ ପାଇଁ ନିମ୍ନଲିଖିତ କାର୍ଯ୍ୟସୂଚୀ ଘୋଷଣା କରିଛନ୍ତି:

                                                           
Poll Events                         Schedule               
                                                           
                                                           
                                                           
ବିଜ୍ଞପ୍ତି ପ୍ରକାଶ                    26.11.2018 ( ସୋମବାର )  
                                                           
                                                           
                                                           
ପ୍ରାର୍ଥିପତ୍ର ଦାଖଲର ଶେଷ ତାରିଖ        03.12.2018 ( ସୋମବାର )  
                                                           
                                                           
                                                           
ପ୍ରାର୍ଥିପତ୍ର ଯାଞ୍ଚ ତାରିଖ            04.12.2018 ( ମଙ୍ଗଳବାର )
                                                           
                                                           
                                                           
ପ୍ରାର୍ଥିପତ୍ର ପ୍ରତ୍ୟାହାରର ଶେଷ ତାରିଖ  06.12.2018 ( ଗୁରୁବାର ) 
                                                           
                                                           
                                                           
ମତଦାନ ତାରିଖ                         20.12.2018 ( ଗୁରୁବାର ) 
                                                           
                                                           
                                                           
ଭୋଟ ଗଣତି                            23.12.2018 ( ରବିବାର )  
                                                           
                                                           
                                                           
ନିର୍ବାଚନ ଶେଷ ହେବା ବିଧେୟର ଅବଧି       26.12.2018 ( ବୁଧବାର )  
                                                           
                                                           

    ଉପରୋକ୍ତ ଦୁଇ ନିର୍ବାଚନମଣ୍ଡଳୀରେ 01.01.2018କୁ ଧାର୍ଯ୍ୟ ତାରିଖ ଭାବେ ନିଆଯାଇ ଭୋଟର ପରିଚୟପତ୍ର ପ୍ରକାଶିତ ହୋଇ ସାରିଛି ।


    ଦୁଇ ନିର୍ବାଚନମଣ୍ଡଳୀର ସମସ୍ତ ବୁଥରେ ମତଦାନରେ ଇଭିଏମ୍ ଏବଂ ଭିଭିପାଟ ବ୍ୟବହାର ହେବ ବୋଲି ନିର୍ବାଚନ କମିଶନ ସ୍ପଷ୍ଟ କରିଛନ୍ତି । ଏଥିପାଇଁ ଆବଶ୍ୟକ ସଂଖ୍ୟକ ଇଭିଏମ୍ ଓ ଭିଭିପାଟ ଯୋଗାଇ ଦିଆଯାଇଛି ଏବଂ ନିର୍ବାଚକୁ ମୁକ୍ତ , ଅବାଧ ଓ ନିରପେକ୍ଷ କରିବା ଲାଗି ସମସ୍ତ ପଦକ୍ଷେପ ନିଆଯାଇଛି ।


    ମତଦାନ ପାଇଁ ଭୋଟର ପରିଚୟପତ୍ରକୁ ମୁଖ୍ୟ ପରିଚୟପତ୍ର ଭାବେ ନିଆଯିବ । ତେବେ କୌଣସ ବ୍ୟକ୍ତି ଯେପରି ମତଦାନ ସୁଯୋଗରୁ ବଞ୍ଚିତ ନ ହେବେ ସେଥିପାଇଁ ଉପନିର୍ବାଚନରେ ଆବଶ୍ୟକ ସ୍ଥଳେ ଅନ୍ୟାନ୍ୟ ନଥିକୁ ମଧ୍ୟ ପରିଚୟପତ୍ର ଭାବେ ଗ୍ରହଣ କରିବାକୁ ନିଷ୍ପତ୍ତି ହୋଇଛି ।


    ଦୁଇ ନିର୍ବାଚନମଣ୍ଡଳୀ ଏବଂ ସେଗୁଡ଼ିକ ଯେଉଁ ଜିଲ୍ଲା ଅନ୍ତର୍ଗତ ସେଠାରେ ତତକ୍ଷଣାତ ନିର୍ବାଚନ ଆଚରଣବିଧି ଲାଗୁ ହୋଇଛି । ଏହା ସମସ୍ତ ପ୍ରାର୍ଥୀ , ରାଜନୈତିକ ଦଳ ଏବଂ ରାଜ୍ୟ ସରକାରଙ୍କ ପାଇଁ ଲାଗୁ ହେବ । ସଂପୃକ୍ତ ଦୁଇ ଜିଲ୍ଲା ସହ ଜଡ଼ିତ କେନ୍ଦ୍ର ସରକାରଙ୍କ ପକ୍ଷରୁ କୌଣସି ନିଷ୍ପତ୍ତି କିମ୍ବା ଘୋଷଣା କ୍ଷେତ୍ରରେ ମଧ୍ୟ ଏହି ନିର୍ବାଚନ ଆଚରଣବିଧି ଲାଗୁ ହେବ ।


    *******************

    
    
    (Release ID: 1553668) Visitor Counter : 1