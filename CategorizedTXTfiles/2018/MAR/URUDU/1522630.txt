      سٹرک ٹرانسپورٹ اور شاہراہوں کی وزارت

      چنئی-ٹاڈا قومی شاہراہ پروجیکٹ
      Posted On: 05 MAR 2018 7:37PM by PIB Delhi


    نئی دہلی، 05 ؍مارچ، جہاز رانی، سڑک نقل وحمل ، شاہراہوں ، کیمیا اور کیمیاوی کھادوں کے وزیر مملکت جناب منسکھ لال منڈاویا نے آج راجیہ سبھا میں ایک سوال کے تحریری جواب میں بتایا کہ نیشنل ہائی وے اتھارٹی آف انڈیا (این ایچ اے آئی) نے قومی شاہراہ نمبر-5 کے چنئی- ٹاڈا سیکشن کو 6 لین والی شاہراہ میں تبدیل کرنے کا ٹھیکہ ڈی بی ایف او ٹی کے تحت 3 جون 2008 کو میسرز ایل اینڈ ٹی چنئی ٹاڈا ٹول وے لمیٹڈ کو دیا تھا۔ یہ کام 3 اپریل 2009 کو شروع ہوا اور اسے 30 ماہ کی مدت میں مکمل کیا جانا تھا۔ 55.65 فیصد کام کی تکمیل کے بعد کمپنی نے باقی کام مکمل نہ کرنے کی خواہش ظاہر کی اور این ایچ اے آئی کو کام ختم کرنے کا نوٹس دیا۔ چونکہ این ایچ اے آئی نے ٹرمینیشن نوٹس کو قبول نہیں کیا لہذا میسرز ایل اینڈ ٹی چنئی ٹاڈا ٹول وے لمیٹڈ نے یہ پروجیکٹ این ایچ اے آئی کو منتقل کرنے کے لئے دہلی ہائی کورٹ سے رابطہ کیا۔ دہلی ہائی کورٹ نے 3 مئی 2016 کو یہ پروجیکٹ میسرز ایل اینڈ ٹی چنئی ٹاڈا ٹول وے لمیٹڈ سے اپنے ہاتھ میں لے لینے کا این ایچ اے آئی کو حکم دیا۔ عدالت نے ٹول کلیکشن کی رقم ایسکرو اکاؤنٹ میں لوٹانے کی ہدایت بھی دی۔


    اس پروجیکٹ کو اپنے ہاتھ میں لینے کے بعد، این ایچ اے آئی نے ای پی سی موڈ کے تحت قومی شاہراہ نمبر 5 کے چنئی- ٹاڈا سیکشن کو 6 لین میں تبدیل کرنے کے باقی کام کو مکمل کرنے کے لئے ضروری اقدامات کئے ہیں۔ 400/21 سے 400/54 گلیارے کا ٹھیکہ دیا جاچکا ہے۔ قومی شاہراہ نمبر 5 کے مادھو رام سے نلور سیکشن تک باقی بچے گلیارے میں ایلی ویٹڈ کوری ڈور کی تعمیر کے لئے ڈی پی آر کی تیاری کے لئے ایک کنسلٹنٹ کی خدمات حاصل کی گئی ہیں۔


    ۔۔۔۔۔۔۔۔۔۔۔


    (م ن-م م- ق ر)


    U- 1190

    
    
    (Release ID: 1522630) Visitor Counter : 5