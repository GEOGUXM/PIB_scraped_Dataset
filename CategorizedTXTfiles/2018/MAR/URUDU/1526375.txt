      وزارات ثقافت

      گرافک پرنٹس سے متعلق اولین بین الاقوامی نمائش ‘پرنٹ بائینیل انڈیا 2018’ کا افتتاح
      Posted On: 26 MAR 2018 12:12PM by PIB Delhi


    نئی دہلی۔ 26 مارچ؛ نیشنل اکیڈمی آف آرٹ کی روایات اور کردار کے مطابق للت کلا اکیڈمی پہلی مرتبہ بین الاقوامی پرنٹ بائینیل کا اہتمام ملک میں کرنے جارہی ہے، جس میں 17 ممالک کی مندوبین حصہ لے رہے ہیں۔ اپنی نوعیت کے لحاظ سے پہلی بین الاقوامی نمائش گرافک پرنٹس پر منعقد ہورہی ہے، جس کا عنوان ہے، پرنٹ بائینیل انڈیا 2018 ۔ اس کا افتتاح 25 مارچ کو للت کلا اکیڈمی نئی دلی کے رویندر بھون کی گیلریز میں عمل میں آیا ہے۔ ممتاز فنکار- پرنٹ میکر جناب شکتی برمن اس موقع پر مہمان خصوصی کے طور پر موجود تھے۔ افتتاحی تقریب میں بائینیل کمشنر محترمہ انوپم سود اور کمیٹی کے اراکین جناب آنند موئے بنرجی، جناب دتہ تریہ آپٹے، جناب آر ایس شیام سندر، محترمہ پیلا سین گپتا اور جناب وجئے باگوڈی موجود تھے۔


    ثقافت کے وزیر مملکت (آزادانہ چارج) ماحولیات، جنگلات و موسمیاتی تبدیلی ڈاکٹر مہیش شرما کا پیغام اس موقع پر پڑھ کر سنایا گیا۔ ڈاکٹر مہیش شرما نے اپنے پیغام میں کہا ہے کہ اپنی نوعیت کے لحاظ سے اولین بائیینل انڈیا 2018 ایک طرح کی کوشش ہے، جس کے تحت پرنٹ میکنگ کے قومی اور بین الاقوامی فنکارانہ رجحانات کی تلاش و جستجو ہے۔ پرنٹ میکنگ لطیف اظہار کا ایک ذریعہ ہے۔ اس کا براہ راست اثر پرنٹ میکنگ کے عمل کے ذریعے ایک معاشرے پر دیکھا جاسکتا ہے اور وسیع معنوں میں زیادہ دور دراز اثرات اور نتائج آئیڈیالوجی پر ردعمل کی شکل میں سامنے آتے ہیں۔


    اپنے پیغام میں ثقافت کے وزیر نے کہا ہے کہ وزیر اعظم جناب نریندر مودی کے ذریعے جس جامع بصیرت کا تصور پیش کیا گیا ہے وہ بھارت کے مالامال سماجی اور ثقافتی گوناگونی پر مبنی ورثے کا نتیجہ ہے۔ اس میں اس کی مالامال روایات ہمارے انسانی وسائل کی قوت اور نوجوانوں کی توقعات مضمر ہیں۔ میں یہاں رکھے گئے خوبصورت خاکوں کی تعریف کرتا ہوں اور اکیڈمی کے ذریعے تمام اہتمام کرنے اور فنون کے شعبے میں ہم عصر رجحانات سے ہمیں آگاہی فراہم کرنے کے لیے، میں اکیڈمی کا شکر گزار ہوں۔ میں للت کلا اکیڈمی کے ایڈمنسٹریٹر جناب سی ایس کرشنا کو مبارکباد پیش کرتا ہوں کہ انھوں نے اپنی نمائش کے ذریعے ہم عصر فنکاروں کو امداد اور حوصلہ افزائی فراہم کی ہے اور مستقبل کے لیے منفرد وراثت کا سلسلہ قائم کیا ہے۔


    اس موقع پر اظہار خیال کرتے ہوئے جناب شکتی برمن نے کہا کہ 1980 کے آس پاس میں نے پرنٹ میکنگ کے لیتھو گراف میڈیم سے آگاہی حاصل کی تھی۔ اچانک لیتھو گرافی بہت مقبول عام ہوگئی تھی۔ تاہم وقت گزرنے کے ساتھ ساتھ اس کے رجحانات اور اس کے طریقوں کی رفتار اور اسٹوڈیو تباہ ہوگئے اور اب ہم بہت کم ایسے اسٹوڈیو کے حامل ہیں۔ مجھے پورا یقین ہے کہ اس شاندار کوشش سے جو اکیڈمی کے ذریعے کی جارہی ہے، اکیڈمی کو اپنی شہرت واپس حاصل کرنے میں مدد ملے گی۔


    اپنے ابتدائی خطبے میں ایڈمنسٹریٹر ایل کے اے، جناب سی ایس کرشنا شیٹی نے کہا کہ اس طرح کی تقریب کا اہتمام کا مقصد پرنٹ میکنگ کے معاملے میں قومی اور عالمی پیمانے پر نئے فنکارانہ رجحانات کی تلاش ہے اور اس شعبے میں نئے خیالات اور نظریات سے آگاہ ہونا بھی ضروری ہے۔ للت کلا اکیڈمی 64 برسوں کی لمبی تاریخ کے بعد آج پھر سے تاریخ رقم کرنے جارہی ہے۔


    معروف پرنٹ میکر انوپم سود کے ساتھ ایک گفت و شنید میں ، جس کا تعلق پرنٹ بائینیل انڈیا سے تھا، جناب سود نے کہا کہ للت کلا اکیڈمی کے ذریعے ایک اہم پہل قدمی کررہی ہے، جس سے توقع کی جاتی ہے کہ اس طریقہ کار کو بڑی مدد ملے گی اور بھارت میں پرنٹ میڈیا کی سرپرستی ممکن ہوسکے گی۔


    یہ تقریب مجموعی طور پر 200 اصل پرنٹوں پر مشتمل ہے اور اس میں بھارتی اور بین الاقوامی صناع حصہ لے رہے ہیں۔


    اس بائینیل کے بین الاقوامی کا تقاضوں کا لحاظ رکھتے ہوئے مندوبین امریکہ، برطانیہ، سری لنکا، اٹلی، میکسیکو، چین، اسرائیل، سویڈن، لیتھوینا، پولینڈ، ارجنٹینا، یونان، نیپال، بنگلہ دیش اور ماریشش حصہ لے رہے ہیں۔ قومی سطح پر 988 اندراجات موصول ہوئے ہیں، جس میں 127 کو یہاں نمائش کے لیے منتخب کرلیا گیا ہے۔ بین الاقوامی سطح پر 137 اندراجات موصول ہوئے ہیں، جس میں سے 50 فنکاروں کو چن لیا گیا ہے۔ مجموعی طور پر 73 آرٹ ورک ، جو بین الاقوامی فنکاروں کے شاہکار ہیں، نمائش کے لیے رکھے گئے ہیں۔ امیننٹ پرنٹ میکرس آف انڈیا کے تحت 98 فیصد صناعوں کے نمونے این جی ایم اے گیلریز میں 26 مارچ سے 22 اپریل 2018 کے درمیان ڈسپلے کے لیے دستیاب رہیں گے۔


    ***********


    U – 1729

    
    
    (Release ID: 1526375) Visitor Counter : 10