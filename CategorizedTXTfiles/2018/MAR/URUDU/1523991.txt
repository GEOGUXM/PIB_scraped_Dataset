      وزارت سیاحت

      گائڈوں کیلئے ٹورگائڈ اور ہیریٹیج ٹور گائڈ کورس
      Posted On: 12 MAR 2018 7:29PM by PIB Delhi


    نئی دہلی، 12 ؍مارچ / سیاحت کے وزیر مملکت (آزادانہ چارج) جناب کے جے الفونس نے آج لوک سبھا میں ایک تحریری جواب میں بتایا ہے کہ سیاحت ، بھارت میں روزگار اور غیر ملکی زرمبادلہ کے حصول کا ایک اہم وسیلہ ہے۔ یہ شعبہ گوناگوں اقسام کے روزگار بڑے پیمانے پر فراہم کرنے کی صلاحیت رکھتا ہے۔ ان میں ازحد مخصوص روزگار سے لے کر غیر ہنرمند تک روزگار میں شامل ہیں۔ اس لئے یہ شعبہ اضافی روزگار مواقع کی فراہمی میں اہم کردار ادا کر سکتا ہے۔


    بھارت میں دوسرے سیاحتی سیارچہ اکاؤنٹ (ٹی ایس اے) 10-2009 کے مطابق اور بعد ازاں اس سے حاصل ہونے والے تخمینوں کے لحاظ سے ملک میں روزگار کے شعبے میں سیاحتی روزگار کا تعاون 10-2009، 11-2010 اور 12-2011 نیز 13-2012 کے دوران بالترتیب 10.17فیصد، 10.78فیصد، 11.49فیصد، 12.36فیصد رہا۔


    سیاحت کی وزارت ، حکومت ہندنے علاقائی سطح کے ٹورسٹ گائڈوں (آر ایل جی 2011) کیلئے انتخاب اور گائڈ لائسنس دینے کیلئے رہنما خطوط وضع کئے ہیں۔ ان رہنما خطوط کے مطابق سیاحتی رہنماؤں کیلئے ضرورت کا تخمینہ پنجاب سمیت خطے وار لگایا جاتا ہے اور اس کی تیاری میں آنے والے سیاحوں کی تعداد ، اس خطے میں واقع اے ایس آئی تاریخی عمارتوں کی تعداد، دستیاب لائسنس یافتہ گائڈوں کی تعداد، نمو کے مضمرات ، گائڈوں کیلئے کام کی دستیابی اور دیگر متعلقہ حقائق کو پیش نظر رکھا جاتا ہے اور عام طور پر وزارت دو برسوں میں پہلے سے طے شدہ خطوط کے مطابق یہ قدم اٹھاتی ہے۔


    اس کے علاوہ سیاحت کی وزارت نے گائڈوں کیلئے ٹور گائڈ اور ہیریٹیج ٹورگائڈ شروع کئے ہیں تاکہ گائڈوں کی تربیت اور اسناد بندی کا کام ہو سکے۔ ان دونوں کورسوں کی مدت بالترتیب 420 گھنٹے اور 330 گھنٹے ہے اور یہ کورس 18 سے 28 برس کے نوجوانوں کیلئے جن کی کم سے کم تعلیمی استعداد 10ویں پاس ہو، دستیاب ہے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ۔ ک ا) ( 12 – 03 – 2018 )


    U. No. 1376


    

    
    (Release ID: 1523991) Visitor Counter : 4