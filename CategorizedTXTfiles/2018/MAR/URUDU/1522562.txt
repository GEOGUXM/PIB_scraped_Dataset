      وزارت دفاع

      ڈی آر ڈی او کے دیسی دفاعی پروجیکٹ
      Posted On: 05 MAR 2018 5:33PM by PIB Delhi


    نئی دہلی، 05 ؍مارچ، وزیر دفاع محترمہ نرملاسیتارمن نے آج راجیہ سبھا میں جناب امر سنگھ کے ایک سوال کے تحریری جواب میں بتایا کہ ڈی آر ڈی او نے سطح سے ہوا میں مار کرنے والے دیسی ساخت کے میزائل نظام آکاش اور ناگ میزائل ( تیسری نسل کے داغو اور بھول جاؤ ٹینک مخالف گائڈیڈ میزائل- اے ٹی جی ایم) کا ڈیزائن تیار کیا ہے اور اسے ڈیولپ کیا ہے۔ ایک دوسرے اے ٹی جی ایم پروجیکٹ کا کام بھی ہاتھ میں لیا گیا ہے۔


    گزشتہ دو برسوں کے دوران آکاش میزائل کے پانچ ٹروپس بھارتی فوج کو ڈیلیور کئے گئے جبکہ آکاش میزائل سسٹم کے دو اسکواڈرن بھارتی فضائیہ (آئی اے ایف) کو ڈیلیور کئے گئے۔مزید برآں آکاش میزائل سسٹم کے لئے انڈین ایئر فورس اور فوج کی طرف سے پروڈکشن آرڈر ملے ہیں۔ ’ناگ‘ اور ’نامیکا‘ کے سلسلے میں پروڈکشن ؍ ٹیکنالوجی کی منتقلی (ٹی او ٹی) ؍ دستاویز سازی اور نجی ؍ سرکاری پروڈکشن شراکت داروں کی تلاش کے لئے ابتدائی سرگرمیوں کا آغاز کردیا گیا ہے۔


    آکاش میزائل سسٹم کے کامیاب ڈیولپمنٹ ، پروڈکشن اور انڈکشن سے موجودہ پروڈکشن آرڈر سے 35 ہزار 500 کروڑ روپے غیر ملکی زرمبادلہ کی بچت کی جاسکتی ہے۔ فوج اور انڈین ایئر فورس کی طرف سے اور بھی کئی آرڈر دیے جانے ہیں۔ چونکہ ’ناگ‘ کی ٹیکنالوجی دیسی ہے اور اس کا پروڈکشن بھی بھارتی پروڈکشن ایجنسیوں کے ذریعے ہوگا، اس لئے اس میں ٹیکنالوجی کی منتقلی ؍ ٹیکنالوجی کے حصول ؍ بڑے پیمانے پر درآمدات پر خرچ کا کوئی مسئلہ نہیں ہوگا۔ اس طرح سے بھاری غیر ملکی زر مبادلہ کی بچت ہوگی۔


    ۔۔۔۔۔۔۔۔۔۔۔


    U- 1176

    
    
    (Release ID: 1522562) Visitor Counter : 9
    
    
      Read this release in: English