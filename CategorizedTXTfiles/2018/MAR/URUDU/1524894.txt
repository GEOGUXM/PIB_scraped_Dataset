      ریلوے کی وزارت

      وزارت ریلویز نے حضرت نظام الدین ریلوے اسٹیشن پر مسافروں کی سہولیات بہتر بنانے کے لئے منصوبہ عمل وضع کیا
      Posted On: 16 MAR 2018 6:20PM by PIB Delhi


    نئی دہلی، 16 مارچ / ریلوے کی وزارت مسافروں کے سفر کو آرام دہ اور خوشگوار بنانے کے لئے مسافروں سے متعلق حالات اور سہولیات کو بہتر بنانے کی لگاتار کوششیں کر رہی ہیں۔


    اس مقصد کے حصول کے لئے ان سہولیات اور اشیاء کی شناخت کرنے کےلئے سینئر افسروں کی ایک کمیٹی تشکیل دی گئی تھی تاکہ حضرت نظام الدین ریلوے اسٹیشن پر آنے والے مسافروں کے سفر کوآرام دہ اورخوشگوار تجربات کے لئے یہاں سہولیات کو مزید بہتر بنایا جا سکے۔ کمیٹی کو حضرت نظام الدین ریلوے اسٹیشن پر مسافروں سے متعلق سہولیات کو بہتر بنانے اور خامیوں کو دور کرنے کے لئے ایک جامع منصوبۂ عمل تیار کرنے کی ذمہ داری سونپی گئی تھی۔


    آفیسروں کی مجوزہ کمیٹی نے ریلوے اسٹیشن کے پورے علاقے کا معائنہ کیا اور تین مرحلوں میں عمل درآمد کے لئے منصوبہ عمل تیار کیا ہے جو حسب ذیل ہیں :

      * فوری اقدامات(6 ماہ کے دوران عمل درآمد ہوگا)،
      * قلیل مدتی اقدامات (6 سے 12 ماہ کے دوران عمل درآمد ہوگا) اور
      * طویل مدتی اقدامات (12 سے 18 ماہ کے دوران عمل درآمد ہوگا)۔

    منصوبے میں تمام پلیٹ فارموں ،ریلوے اسٹیشن کی عمارتوں اور قرب و جوار کے علاقوں ، پارکنگ کے علاقے ، ٹریفک کے نقل و حمل ، پارسل کی نقل و حمل ؍ اسٹاکنگ کے علاقے ، پلیٹ فارموں پر علامتوں کی تنصیب ، سیکورٹی انتظامات اور صفائی ستھرائی کا احاطہ کیا گیا ہے۔


    فوری اقدامات( جون 2018 تک عمل درآمد ہوگا )

      * گیٹ نمبر ایک کے قریب داخلہ اور رسائی کے راستے کی توسیع اور آمدو رفت کو آسان بنانا نیز سڑک کے اطراف کو خوبصورت بنانا۔
      * مین پورچ کے قریب ‘‘دویانگ جنوں ’’ کے لئے پارکنگ ۔
      * بیت الخلاء اور غسل خانے کی مرمت کا کام مکمل کرنا ۔
      * آمدورفت کے علاقے ، بھیڑ بھاڑ والے علاقوں ، پلیٹ فارموں اور فٹ اوور پلوں (ایف او بی) نمایاں اور اہم مقامات پر خوبصورتی کے ساتھ ڈیزائن کئے گئے ۔انعکاس کرنے والے ؍ ایل ای ڈی علامتوں والے بورڈز نصب کرنا ۔
      * ریلوے اسٹیشن میں اصل داخلے والے حصے میں واقع آمدو رفت اور پارکنگ کے علاقے میں ٹیکسی ؍ آٹو رکشا اور غیر قانونی پارکنگ اور مسافروں کو پہنچانا اور لے جانے کے لئے غیر ضابطہ بند اسٹاپیج اور ڈرینج کی ناقص حال کی وجہ سے ٹریفک کی بھیڑ بھاڑ ہو جاتی ہے۔ اس لئے کار ؍ بسوں ؍ ٹیکسی ؍ ٹی ایس آر ؍ پیدل چلنے والوں کے لئے علیحدہ علیحدہ لین کی دوبارہ ڈیزائنگ اور ان کی نشاندہی، مسافروں کو اتارنے اور سواری اٹھانے اور پارکنگ کے لئے مقامات کی شناخت کرنا ،ٹریفک کے آمدو رفت کو معمول پر لانے کے لئے بغیر یونیفارم والے مارشلوں کی تعیناتی ۔نئے ٹرینیج پائپ (آر سی سی ) بچھانا اور مین ہولز ؍ نالیاں بنانا۔
      * تمام پلیٹ فارموں اور بھیڑ بھاڑ والے علاقوں میں معقول تعداد میں اسٹین لیس اسٹیل کی بنی بنچیں مہیا کرانا۔
      * مختلف پلیٹ فارموں پر استعمال میں نہ آنے والے ؍ خالی پڑے پرانے ڈھانچوں کی شناخت کرنا اور انہیں پلیٹ فارم سے ہٹانا۔
      * پلیٹ فارم نمبر ایک پر استعمال میں نہ آنے والے پورٹا – کیبن کی کلاک روم کے طور پر مرمت کرنا ۔
      * گراؤنڈ فلور پر دو ریٹائرنگ رومز کی مرمت۔
      * پلیٹ فارم میں داخلہ نمبر 2 پر آر او واٹر پلانٹ نصب کرنا ۔
      * پلیٹ فارم نمبر 1 پر مسافروں کے لئے لفٹ لگانا۔
      * پلیٹ فارم نمبر 3؍2 اور 5؍4 پر نئے واٹر بوتھ لگانا اور پلیٹ فارم کو مسطح۔
      * فٹ اوور برج(ایف او بی ) اوکھلا سائڈ کی فلورنگ میں گرینائڈ پتھر لگائے جائیں گے۔
      * کٹے پھٹے چھت پر لگے اے سی کے شیٹ ؍ ٹوٹی ہوئی فالس سیلنگ کی جگہ پر رنگین شیٹیں اور فالس سیلنگ اے سی پی والی لگائی جائیں گی۔گیٹ نمبر 2 (پہلی منزل پر) بکنگ ہال میں کھڑکیاں لگائی جائیں گی۔
      * پلیٹ نمبر 5؍4 اور 7؍6 پر ‘‘پے اینڈ یوز’’ کی بنیاد پر بیت الخلاء بنائے جائیں گے۔
      * دونوں ایف او بی بوتھ کی اے سی روف شیٹ کی جگہ پر رنگین شیٹیں لگائی جائیں گی۔
      * ایف او بی پر ڈیوائڈر کے لئے اسٹین لیس اسٹیل کی ریلنگ لگائی جائے گی۔
      * پلیٹ فارم نمبر 7؍6 پر خراب ڈرین کی مرمت کی جائے گی۔
      * پلیٹ فارم نمبر 7؍6 پر ایس کلیٹر لگائے جائیں گے۔
      * پلیٹ فارم کے خراب مڈیروں کو بدلا جائے گا اور پلیٹ فارم کے ٹوٹی پھوٹی سطح کو وی ڈی سی فلورنگ ؍ کوٹا پتھر سے مرمت کی جائے گی۔

    قلیل مدتی اقدامات (12-6 ماہ کے دوران عمل درآمد ہوگا)

      * پلیٹ فارم نمبر 3؍2 پر بیت الخلاء کے نئے بلاک مہیا کرائے جائیں گے۔
      * پلیٹ فارم پر خراب گٹر کو بدلا جائے گا۔
      * رسائی کی سڑک تک فٹ پاتھ بنائے جائیں گے۔
      * آمدو رفت والے علاقوں میں ‘‘پے اینڈ یوز ’’ کی بنیاد پر ڈیلکس بیت الخلاء کی سہولت فراہم کی جائے گی۔
      * ریلوے اسٹیشن پر پوری طرح مشینی صفائی ستھرائی کا نظام اپنایا جائےگا۔

    طویل مدتی اقدامات (18-12ماہ کے دوران عمل درآمد ہوگا)

      * گیٹ نمبر 2 کی ایف او بی پر اسکیلیٹر بنائے جائیں گے۔
      * پلیٹ فارم نمبر 1 ، 5 اور 7 پردھونے کے قابل خراب ایپرون کی مرمت کی جائے گی۔
      * پلیٹ فارم نمبر 3 اور 4 پر دھونے کے قابل ایپرون فراہم کرائے جائیں گے۔
      * گیٹ نمبر 2 کی از سر مرمت اور ری ماڈلنگ ہوگی۔
      * آئی آر سی ٹی سی کے ذریعے پلیٹ فارم نمبر 1 (اوکھلا کی جانب) وی آئی پی لانج بنایاجائےگا۔
      * اوکھلا کی جانب واقع اسٹاف کوارٹروں کو دوسری جگہ منتقل کیا جائے گا اور اس علاقے کو پارکنگ اور دوسری سہولیات کے مقصد سے استعمال میں لایا جائےگا۔
      * ٹی ٹی ای ریسٹ ہاؤس (آرام گاہ)کی پوری مرمت کی جائےگی۔

    دلی ڈویژن کے ڈویژنل ریلوے منیجر جناب آر این سنگھ نے کہا کہ حضرت نظا م الدین ریلوے اسٹیشن کی جدید کاری سے آئندہ 12 ماہ کے دوران حضرت نظام الدین ریلوے اسٹیشن پر مسافروں سے متعلق سہولیات اور خدمات میں کافی بہتری آئے گی۔ جناب آر این سنگھ نے کہا کہ جو لوگ اپنے سفر کے لئے حضرت نظام الدین ریلوے اسٹیشن کا استعمال کرتے ہیں ان کے لئے نہ صرف صفائی ستھرائی میں نمایاں طور پر بہتری آئے گی بلکہ ان کا سفر بھی آرام دہ اور خوشگوار ہوگا۔


    U. No. 1505

    
    
    (Release ID: 1524894) Visitor Counter : 9
    
    
    
    
    

*