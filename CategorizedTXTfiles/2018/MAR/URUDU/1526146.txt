      وزارت دفاع

      جی ایس ایل نے سری لنکا کی بحریہ کو مقررہ وقت سے پہلے دوسرا اے او پی وی سپلائی کیا
      Posted On: 23 MAR 2018 5:03PM by PIB Delhi


    نئی دہلی، 23 مارچ / گوا شپ یارڈ لمیٹیڈ (جی ایس ایل) نے پچھلے چار برسوں میں مقررہ وقت سے پہلے جہاز تیار کر کے فراہم کرنے کے اپنے بے مثال ریکارڈ کا ایک بار پھر مظاہرہ کرتے ہوئے سری لنکا کی بحریہ کودوسرا ایڈوانس آفشور پیٹرول ویسل(اے او پی وی ) مقررہ وقت 25 دن پہلے ہی حوالے کر دیا ۔ گوا شپ یارڈ لمیٹیڈ نے یہ بحری جہاز سری لنکا کی بحریہ کو کل واسگو ڈیگاما میں واڈیم کے مقام پر ایک تقریب کے دوران حوالے کیا۔


    یہ بحری جہاز سری لنکا کی بحریہ کے بیڑے میں سب سے بڑا اور جدید ترین جہاز ہے۔ یہ ساحل سے دور گشت لگانے والا چوتھا جہاز ہے جو رواں مالی سال کے دوران سری لنکا کی بحریہ کو سپلائی کیا گیا ہے۔ اس تقریب میں سری لنکا کی ہائی کمشنر محترمہ چترنگانی واگسوارا ، سری لنکا کی بحریہ کے سربراہ ریئر ایڈمیرل این بی جے روسیرو ، جی ایس ایل کے چیئر مین اور مینجنگ ڈائریکٹر ریئر ایڈمیرل (ریٹائرڈ) شیکھر متل ، سری لنکا کی بحریہ ، بھارتی بحریہ ، انڈین کوسٹ گارڈ اور جی ایس ایل کے سینئر عہدیدار موجود تھے۔ دو بڑے سائز کے جہاز تیار کرنے کے ایس ایل او پی وی پروجیکٹ بھارت اور سری لنکا کے درمیان دفاعی تعاون کا ایک اہم اقدام ہے اور یہ جی ایس ایل کے ذریعے لئے گئے برآمداتی ٹھیکوں میں سب سے بڑا ٹھیکہ تھا جو کسی دوست ملک کے لئے تیار کیا گیا۔ اس جہاز کی بنیاد 9 مئی 2015 کو رکھی گئی تھی اور 2 مئی 2017 کو اسے لانچ کیا گیا ۔ شپ یارڈ کے لئے یہ ایک اہم اور قابل فخر بات ہے کہ اس نے اہم برآمداتی پروجیکٹ کو کنٹریکٹ کے مقررہ وقت کے 25 دن پہلے ہی دے دیا ہے۔ اس کے ساتھ ہی شپ یارڈ 2500 ٹن کے او پی وی کو تیار کرنے کے وقت کو 5 سال سے کم کر کے 3 سال کرنے میں کامیابی حاصل کی ہے۔ اس سے پہلے سری لنکا کی بحریہ کے جہاز (ایس ایل این ایس ) سیورالا ، جو اے او پی وی کی سیریز کا پہلا جہاز تھا ،مقررہ وقت سے پہلے جولائی 2017 کو سری لنکا کی بحریہ کو سونپ دیا گیا تھا۔


    اس موقع پر تقریر کرتے ہوئے ریئر ایڈمیرل (ریٹائرڈ) شیکھر متل نے کہا کہ جدید ترین سری لنکا کی بحریہ کے بیڑے میں یہ سب سے بڑا جہاز اس کے مخصوص اقتصادی زون کی آبی حدود میں پولیسنگ کرنے اور گشت کے کام کے لئے بڑھتی ہوئی ضروریات کو پورا کرنے میں مدد دے گا۔ انہوں نے مزید کہا کہ اس بات پر زبردست توجہ دی گئی ہے اور اس بات کا پورا خیال رکھا گیا ہے کہ یہ جہاز اعلیٰ ترین میعارات کے مطابق تیار ہو اور یہ ہاربر اور سمندری آزمائشوں میں پوری طرح کامیاب رہا ہے اور اس کی تمام خصوصیات سری لنکا کی ہماری دوست بحریہ کی تمام ضروریات کو پورا کرتا ہے۔


    محترمہ چترنگانی واگیسوارا نے مقررہ وقت سے پہلے دونوں جہاز سری لنکا کی بحریہ کو سونپنے پر جی ایس ایل کا شکریہ ادا کیا اور کہا کہ سری لنکا کی بحریہ کو مقررہ وقت سے پہلے جہازوں کی سپلائی سے جی ایس ایل کے عملے کی جہاز سازی کی شاندار صلاحیتوں اور اس کی قیادت کی صلاحیتوں کا اظہار ہوتا ہے۔ ان جہازوں سے نہ صرف سری لنکا کی بحریہ کی بحری صلاحیتوں کو وسیع کرنے میں مدد ملے گی بلکہ یہ سری لنکا اور بھارت کے درمیان قریبی رشتوں کو اور مضبوط کرے گا۔ گوا شپ یارڈ کی ایک منفرد خصوصیت یہ ہے کہ وہ جہاز سازی کے ٹھیکوں کے مقررہ وقت سے پہلے کی تمام جہاز سپلائی کر دیتا ہے۔ اسی لئے دفاع کی وزارت نے اسے بہترین کار کردگی کا شپ یارڈ قرار دیا ہے جو ملک میں سب سے زیادہ برآمد کرنے والا شپ یارڈ ہے۔ پچھلے چار برسوں کے دوران جی ایس ایل کا لین دین تقریباً تین گنا بڑھا ہے اور اس کا منافع بھی جو پہلے منفی 60 کروڑ روپے تھا ، بڑھ کر 220 کروڑ روپے سے زیادہ ہو گیا ۔


    *********** ***


    ( م ن ۔و۔م ف (


    U. No. 16 92


    

    
    (Release ID: 1526146) Visitor Counter : 9