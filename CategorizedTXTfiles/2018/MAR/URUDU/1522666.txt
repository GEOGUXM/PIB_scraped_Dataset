      ماحولیات، جنگلات اور موسمیاتی تبدیلی کی وزارت

      وزارت ماحولیات نے آنجہانی مانکندن کی موت پر جلسٔہ تعزیت کا انعقاد کیا
      Posted On: 05 MAR 2018 7:22PM by PIB Delhi


    نئی دہلی ، 06 مارچ ۔ کرناٹک میں ایک جنگلی ہاتھی کے ذریعہ ہلاک کئے جانے والے 2001 کے بیچ کے آئی ایف ایس افسر آنجہانی مانکندن کو خراج عقیدت پیش کرتے ہوئے وزیر ماحولیات ، جنگلات وتبدیلی ماحولیات ڈاکٹر ہرش وردھن نے کہا ہے کہ مہلوک آفیسر کے سوگوار کنبے سے اظہار تعزیت کے لئے الفاظ کافی نہیں ہیں ۔ جناب ہرش وردھن آنجہانی مانکندن کی یاد میں پریاورن بھون میں منعقد جلسے سے خطاب کررہے تھے ۔ انہوں نے کہا کہ جناب مانکند ن کی خدمات کا ریکارڈ انتہائی شاندار رہا ہے ۔


    اسی قسم کے جذبات کا اظہار کرتے ہوئے ماحولیات ، جنگلات اور سی سی کے محکمے کے سکریٹری جناب سی کے مشرا نے کہا کہ آنجہانی مانکندن کی موت سے یہ وزارت اپنے ایک پیارے رفیق کار اوردوست سے محروم ہوگئی ہے ۔ ہماری دلی ہمدردیاں آنجہانی مانکندن کے سوگوار کنبے کے ساتھ ہیں ۔ای ایف اورسی سی کے محکمے کے اسپیشل سکریٹری اور ڈائریکٹر جنرل ،فاریسٹ ڈاکٹر سدھانت داس نے بھی آنجہانی مانکندن کی موت پر اظہار تعزیت کیا۔


    اس موقع پر آئی ایف ایس افسران کی ایسوسی ایشن کا ایک پیغام تعزیت بھی پڑھ کرسنایا گیا اور آنجہانی آفیسر کی یاد میں دو منٹ کی خاموشی رکھی گئی ۔


    واضح ہوکہ 45 سالہ آئی ایف ایس افسر جناب مانکندن کو تین مارچ 2018 کو ناگر ہول ٹائیگر ریزرو میں ایک جنگلی ہاتھی نے حملہ کرکے ہلاک کردیا تھا۔اس وقت جناب مانکندن ڈی بی کُپّے فاریسٹ رینج میں ایک جائزے کا کام کررہے تھے ۔2001 کے بیچ کے آئی ایف ایس جناب مانکندن کنزرویٹر آف فاریسٹ اور ڈائریکٹر آف ناگرہول ٹائیگر ریزرو کرناٹک کے منصب پر فائز تھے ۔جناب مانکندن کے پسماندگان میں ان کی اہلیہ ، ایک بیٹی اور ایک بیٹا ہے ۔


    1202 U-


    

    
    (Release ID: 1522666) Visitor Counter : 2
    
    
      Read this release in: Hindi , English , Tamil