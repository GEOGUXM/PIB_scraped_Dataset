      وزارت سیاحت

      غیرملکی سیاحوں کی آمد میں 15فیصد سے زیادہ کا اضافہ
      
      2017کے دوران غیرملکی زرمبادلہ کی حصولی میں 17فیصد اضافہ: کے جے الفونس

      Posted On: 19 MAR 2018 7:50PM by PIB Delhi

    نئی دہلی، 19 /مارچ۔ سیاحت کی وزارت ہندوستان کو ایک ایسے کثیر جہتی ملک کے طور پر پیش کرتی ہے، جو اپنے قیمتی ورثے، تاریخ، مذہبی اور قدرتی ورثے کے اعتبار سے مالامال ہے۔ سیاحت کی وزارت بیرون ملک واقع اپنے سیاحتی دفاتر کے ذریعے ہندوستان کو سیاحتی مارکیٹ اور سیاحت کے لئے ایک ترجیحی جگہ کے طور پر پیش کرتی ہے اور ہندوستان کی متعدد سیاحتی مصنوعات کو فروغ دیتی ہے، جس کا مقصد عالمی سیاحت کی منڈی میں ہندوستان کے حصے میں اضافہ کرنا ہے۔ بیرون ملک سیاحتی دفاتر کے تحت جو تشہیری اقدامات کئے جاتے ہیں ان میں اخبارات، الیکٹرانک، آن لائن اور آؤٹ ڈور میڈیا میں اشتہارات دینا، بین الاقوامی میلوں اور نمائشوں میں شرکت کرنا ’ہندوستان کے بارے میں جانئے‘ کے موضوع پر سمینار، ورکشاپس اور روڈشو وغیرہ منعقد کرنا۔ اس کے علاوہ کتابچوں وغیرہ کے ذریعے میڈیا اور سفر کرنے والوں کو یہ دعوت دی جاتی ہے کہ وہ ’’مہمان نوازی کے پروگرام‘‘ کے تحت ملک کا دورہ کریں۔


    گزشتہ تین برسوں کے دوران سیاحت کے شعبے میں غیرملکی سیاحوں کی آمد (ایف ٹی اے ایس) اور غیرملکی زرمبادلہ کی آمدنی (ایف ای ای ایس) میں جو اضافہ ہوا ہے اس کی تفصیل درج ذیل ہے:

                                                                     
سال    ایف ٹی اے ایس  اضافہ فیصد میں  ایف ای ای ایس     اضافہ فیصدمیں
                                                                     
                                                                     
                                      (روپیہ کروڑ میں)               
                                                                     
                                                                     
                                                                     
2015   8027133        4.5             135193            9.6          
                                                                     
                                                                     
                                                                     
2016   8804411        9.7             154146            14.0         
                                                                     
                                                                     
                                                                     
2017*  10177248       15.6            180379            17.0         
                                                                     
                                                                     

    * یہ اعداد و شمار عارضی ہیں۔


    سیاحت کی وزارت ملک میں سیاحت کے فروغ کو ترجیح دے رہی ہے۔ اس نے موضوع پر مبنی سیاحوں کے سرکٹوں اور زیارت گاہوں سے متعلق قومی مشن کی مربوط ترقی کے لئے ’سودیش درشن اسکیم‘ شروع کی ہے۔


    یہ اطلاع سیاحت کے وزیر مملکت (آزادانہ چارج) جناب کے جے الفونس نے آج لوک سبھا میں ایک سوال کے تحریری جواب میں دی۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ج۔ م ر (


    U-1559

    
    
    (Release ID: 1525243) Visitor Counter : 6