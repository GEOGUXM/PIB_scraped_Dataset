      کامرس اور صنعت کی وزارتہ

      کامرس اور صنعت کے وزیر سریش پربھو، سات برسوں میں
      
      ہندوستانی معیشت کی مالیت پانچ کھرب کئے جانے سے متعلق امور کے اجلاس کی صدارت کریں گے
      
      Posted On: 15 MAR 2018 7:09PM by PIB Delhi


    کامرس اور صنعت کے وزیر جناب سریش پربھوٹاسک فورس کے اراکین سے خطاب کرتے ہوئے


    نئیدہلی ، 16 مارچ ۔مرکزی وزیر برائے کامرس وصنعت جناب سریش پربھو نے اگلے سات برسوں میں ہندوستانی معیشت کی مالیات پانچ کھرب کئے جانے سے متعلق ایک ورکنگ گروپ سے خطاب کیا ۔ اس اجلاس میں سی آئی آئی ایف آئی سی سی آئی ،آئی ایف سی ، این اے ایس ایس سی اوایم نیتی آیوگ کے سربراہوں اور کامرس و صنعت اور ڈی آئی پی پی کے محکموں کے سینئیر افسران نے شرکت کی ۔


    اس موقع پر اپنی تقریر میں جناب سریش پربھونے کہا :’’ اگر مینوفیکچرنگ ،سروسز اور زراعت کے شعبوں میں نمو کی رفتار مستقل رہی تو ہندوستان کی معیشت کی مالیت پانچ کھرب امریکی ڈالر کے بقدر ہوجائے گی ۔ اس موقع پر انہوں نے کاروبار کے نئے ماڈل اور حکمت عملی وضع کرنے اورہندوستانی معیشت میں نمو کو مہمیز کرنے کی خاطر نئی ٹکنالوجی اختیار کرنے کے لئے پرائیویٹ سیکٹر کی اہمیت پر زوردیا ۔ انہوں نے کہا کہ سرکار ا س عمل کو آگے لے جانے کا فریضہ انجام دے گی۔


    اجلاس کے شرکا نے اپنے اپنے طور پر ٹکنالوجی کے عمل میں خلل پیدا ہوجانے ،تبدیلی ماحولیات کے چیلنج ، ہندوستان کے خطہ جاتی فوائد ، ہندوستان کے مینوفیکچرنگ کےشعبے کو ایک گلوبل ویلیو چین بنائے جانے اور ہندوستان کی نمو کو مہمیز کرنے کے لئے چھوٹے اور درمیانہ درجے کے کاروبار کی اہمیت کا اعتراف کرنے کے بارے میں ا پنے اپنے خیالات کا اظہار کیا ۔


    یادرہے کہ حکومت ہند نے مینوفیکچرنگ کے بارہ بڑے شعبوں پر توجہ مرکوز کی ہے ۔اس کے ساتھ ہی ان شعبوں سے ملازمت کے مواقع پیدا کئے جانے پر بھی مرکزی سرکار توجہ مرکوز کررہی ہے ۔ان شعبوں میں عالمی چیمپین بننے اور مینو فیکچرنگ کے شعبے میں دو عددی نمو کا نشانہ حاصل کرنے کے تما م تر امکانات موجود ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 1499

    
    
    (Release ID: 1524777) Visitor Counter : 3
    
    
      Read this release in: English , Tamil