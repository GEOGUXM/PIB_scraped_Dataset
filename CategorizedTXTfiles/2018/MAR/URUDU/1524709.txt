      وزارتِ تعلیم

      سماجی اقتصادی گروپوں کے فروغ کے اقدامات
      Posted On: 15 MAR 2018 7:43PM by PIB Delhi


    نئی دہلی، 15 ؍مارچ / مرکزکے زیر نگرانی اسکیم سرو سکشہ ابھیان (ایس ایس اے) ابتدائی تعلیم کے سب جگہ پھیلاؤ میں ریاستوں اور مرکز کے زیر انتظام علاقوں کی مدد کرتی ہے، اس میں لڑکیوں کی تعلیم بھی شامل ہے۔ سرو سکشہ ابھیان کے تحت بچیوں کی تعلیم کیلئے ، جو نشانے مقرر کئے گئے ہیں، ان میں پڑوس میں ، جس کی تشریح ریاست نے کی ہے، اسکول کھولنا بھی شامل ہے۔ اس کے علاوہ درج فہرست ذاتوں، درج فہرست قبیلوں، دیگر پسماندہ طبقات ، اقلیتوں اور غریبی کی سطح سے نیچےزندگی گزارنے والے زمروں کی پسماندہ لڑکیوں کیلئے کستوربہ گاندھی بالیکا ودیالیہ کھولنا، فاضل ٹیچروں کی بھرتی، جس میں خاص توجہ خاتون ٹیچروں کی بھرتی پر ہو، بچوں کو مفت کتابوں کی فراہمی، تمام لڑکیوں ، درج فہرست ذاتوں، قبیلوں اور غریبی کی سطح سے نیچے زندگی گزارنے والے طبقوں کے بچوں کو مفت کتابوں کی فراہمی۔ اسکولوں میں لڑکیوں کیلئے اجابت خانوں کا انتظام اور لڑکیوں کو دیگر پروگراموں میں شرکت کیلئے آمادہ کرنے کی غرض سے ٹیچروں کو حساس بنانے کا اہتمام بھی شامل ہے۔


    پرائمری سطح پر (ایک سے پانچویں کلا س تک) لڑکیوں کے داخلے کا حصہ 2006-2005 میں 47.79 فیصد تھا، جو 16-2015 میں بڑھ کر 48.21 فیصد ہو گیا۔ (ذریعہ یو-ڈی آئی ایس ای16-2015)۔


    مرکز کے زیر انتظام اسکیم راشٹریہ مادھیمک شکشہ ابھیان (آر ایم ایس اے) کے تحت ثانوی سطح پر لڑکیوں کی شرکت کے سلسلےمیں نئے اسکول کھولنا، موجودہ اسکولوں کو مستحکم بنانا، خاتون ٹیچروں سمیت ٹیچروں کا تقرر ، دوردراز اور پہاڑی علاقوں میں ٹیچروں کیلئے رہائشی کوارٹروں کی تعمیر، نصاب میں اصلاحات وغیرہ شامل ہیں۔


    انسانی وسائل کی ترقی کے وزیر مملکت جناب اوپیندر کشواہا نے آج راجیہ سبھا میں ایک سوال کے تحریری جواب میں یہ اطلاع فراہم کی۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ج ۔ ک ا) ( 15 – 03 – 2018 )


    U. No. 1489


    
    

    
    (Release ID: 1524709) Visitor Counter : 4