      نیتی آیوگ

      کابینہ سکریٹری نے 115 توقعاتی اضلاع میں رونما ہوئی تبدیلی پر نظر ثانی کی
      Posted On: 08 MAR 2018 7:51PM by PIB Delhi


    نئی دہلی، 08 ؍مارچ،کابینہ سکریٹری جناب پی کے سنہا نے آج ایک میٹنگ کی صدارت کی، جس میں 115 توقعاتی اضلاع میں رونما ہوئی تبدیلی کی پیش رفت پر نظرثانی کی گئی۔ میٹنگ میں پربھاری افسروں، 115 توقعاتی اضلاع کی تبدیلی کے لئے آفیسر انچارج کے ساتھ 12 مرکزی وزارتوں کے سکریٹریوں اور نمائندوں نے شرکت کی۔


    اپنے بیان میں کابینہ سکریٹری نے پربھاری افسروں سے کہا کہ وہ توقعاتی اضلاع کی ہمہ جہت ترقی کے لئے تبدیلی میں اہم کردار ادا کریں۔ انہوں نے ان اضلاع میں مسائل کو حل کرنے کے لئے اختراعی طور طریقے وضع کرنے پر زور دیا۔ کابینہ سکریٹری نے اس بات پر زور دیا کہ نیتی آیوگ اس عمل کے مجموعی اشتراک کا کام کاج دیکھے گا اور یہ کہ توقعاتی اضلاع میں اسکیموں کے تیزی سے نفاذ کے لئے ایک ادارہ جاتی میکنزم قائم کرنے کی ضرورت ہے۔


    نیتی آیوگ کے سی ای او نے توقعاتی اضلاع کے لئے ترجیحات، چیلنجوں اور آگے کے سفر کا خاکہ پیش کیا۔ انہوں نے افسروں سے کہا کہ وہ ریاستی سرکار کے اشتراک اور تعاون حاصل کرکے کام کریں اور ایک مقررہ وقت میں حکومت کے پروگراموں کے مؤثر نفاذ کے لئے طریقہ کار وضع کریں۔


    صحت کی سکریٹری پریتی سدن نے کہا کہ وزارت صحت کے عندیوں اور ایچ ایم آئی ایس ڈاٹا کو شیئر کرے گی تاکہ نشان زد ضلعوں میں صحت اور تغذیہ سے متعلق اسکیموں کی پیش رفت کی مناسب طریقے سےنگرانی کی جاسکے۔ انہوں نے آشا، اے این ایم اور آنگن واڑی ورکروں کے مرتکز ہونے کے عمل کی اہمیت کو اجاگر کیا۔


    دیہی ترقیات کے سکریٹری امرجیت سنہا نے کہا کہ سوشل کیپٹل اس وقت کافی فرق ڈال سکتی ہے جب توقعاتی اضلاع کی 8603 گرام پنچایتوں کو تبدیل کردیا جائے۔ انہوں نے بہتر نتیجے کے لئے ان اضلاع میں سیلف ہیلپ گروپوں کو وسعت دینے کی ضرورت پر زور دیا۔


    اسکولی تعلیم کے سکریٹری انل سوروپ ہنر مندی کے فروغ کے سکریٹری ڈاکٹر کے پی کرشنن، قبائلی امور کے سکریٹری، بجلی کے سکریٹری کے ساتھ ساتھ داخلی امور، زراعت، آبی وسائل ، پینے کے پانی اور صفائی ستھرائی کی وزارت کے سینئر افسروں کے علاوہ عورتوں اور بچوں کی ترقی اور مالی خدمات کے محکمے کے سینئر افسروں نے بھی اس موقع پر تقریب سے خطاب کیا۔


    ۔۔۔۔۔۔۔۔۔۔۔


    U- 1299

    
    
    (Release ID: 1523388) Visitor Counter : 5