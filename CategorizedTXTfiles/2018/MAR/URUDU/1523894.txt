      سٹرک ٹرانسپورٹ اور شاہراہوں کی وزارت

      جموں و کشمیر کے لئے سڑک کی بحالی کے پروجیکٹوں کی منظوری
      Posted On: 12 MAR 2018 3:42PM by PIB Delhi


    نئی دہلی، 12 مارچ 2018 / سڑک ٹرانسپورٹ اور شاہراہوں کی وزارت نے ریاست جموں و کشمیر میں دو بڑی سڑکوں کی بحالی اور ان کا درجہ بڑھائے جانے کی منظوری دی ہے۔


    قومی شاہراہ نمبر -144 اے کے چوتھے طویل برج سے ہنومان چوک شال تک کے جموں اخنور سیکشن کا درجہ بڑھاکر اسے ای پی سے طریقہ کار کے تحت چار لین میں تبدیل کردیا جائے گا ۔ یہ سڑک پروجیکٹ حال ہی میں اعلان کردہ جموں اخنور پونچھ نیشنل ہائی وے کا ایک حصہ ہوگا۔ سڑک کے اس ٹکڑے کی لمبائی 30.097 کلو میٹر ہوگی۔ اس پروجیکٹ پر تقریباً 914.48 کروڑ روپے لاگت آئے گی۔


    نیشنل ہائی وے نمبر244کے چنانی -سدھ مہادیو سیکشن کا درجہ بڑھاکر اسے ای پی سی طریقہ کے تحت دو لین والا کردیا جائے گا۔ سدھ مہادیو اور گوہا گاؤں کے درمیان 4.5 کلو میٹر کی ایک سرنگ کی بھی تجویز ہے۔ سڑک کے اس ٹکڑے کی لمبائی 16.99 کلو میٹر ہوگی۔ اس پروجیکٹ پر تقریباً 255.90 کروڑ روپے لاگت آئے گی۔


    UNO-1362


    

    

    
    (Release ID: 1523894) Visitor Counter : 8
    
    
      Read this release in: English , Tamil