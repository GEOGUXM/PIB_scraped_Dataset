      سٹرک ٹرانسپورٹ اور شاہراہوں کی وزارت

      چنئی-ٹاڈا قومی شاہراہ پروجیکٹ
      Posted On: 05 MAR 2018 7:38PM by PIB Delhi


    نئی دہلی، 05 ؍مارچ، جہاز رانی، سڑک نقل وحمل ، شاہراہوں ، کیمیا اور کیمیاوی کھادوں کے وزیر مملکت جناب منسکھ لال منڈاویا نے آج راجیہ سبھا میں ایک سوال کے تحریری جواب میں بتایا کہ نیشنل ہائی ویز اتھارٹی آف انڈیا (این ایچ اے آئی) ٹریفک انسیڈینٹ ایمرجنسی مینجمنٹ سسٹم (ٹی آئی ایم ایس) کے توسط سے ایک مربوط قدم اٹھانے کے مرحلے میں ہے۔ جس کے تحت ریاست ؍ خطے میں ایمبولنسوں کی دستیابی، پارکنگ کے لئے ممنوعہ جگہوں سے گاڑی اٹھانے والی کرینوں اور شاہراہوں کی نگرانی کرنے والی گاڑیوں کی دستیابی کے لئے ریاست ؍ علاقائی دفتر کی سطح پر واقعات بندوبست ٹھیکداروں (انسیڈینٹ منیجمنٹ کنٹریکٹرس) کی تقرری کی جائے گی اور نگرانی نیز آپریشنز کے لئے ریجنل کمانڈ اینڈ کنٹرول سینٹر بنائے جائیں گے۔ یہ کام راجستھان اور اترپردیش کی ریاستوں میں تجرباتی بنیاد پر کیا جائے گا۔


    کئی شاہراہوں پر انسیڈنٹ منیجمنٹ سروسز کے توسط سے ایمبولنسوں، پیٹرولنگ کرنے والی گاڑیوں اور ممنوعہ جگہوں پر لگائی گئی گاڑیوں کو اٹھانے والی کرینوں کی خدمات دستیاب کرائی جاچکی ہے۔ یہ سہولت بی او ٹی اور او ایم ٹی ہائی وے ٹھیکہ داروں کے ذریعے دستیاب کرائی جارہی ہے۔ زیر تجربہ راجستھان اور اترپردیش کی ریاستوں میں انسیڈنٹ منیجمنٹ سروس کانکٹریکٹر کے توسط سے تقریبا ایک سو سے 110 اضافی ایمبولنس دستیاب کرانے کا منصوبہ ہے۔


    تجرباتی پروجیکٹ کے لئے شاہراہوں کے تعلق سے انٹیگریٹڈ انسیڈنٹ منیجمنٹ سروسز کی دستیابی کے لئے بولیاں مدعو کی جارہی ہیں۔ توقع ہے کہ اس کے نفاذ میں 6 سے 9 مہینے لگیں گے۔ ان دو ریاستوں میں کامیاب نفاذ کے بعد اس پروگرام کو قومی سطح پر وسعت دی جائے گی۔


    ۔۔۔۔۔۔۔۔۔۔۔


    (م ن-م م- ق ر)


    U- 1191

    
    
    (Release ID: 1522632) Visitor Counter : 5