      امور داخلہ کی وزارت

      مرکزی وزیر داخلہ نے ایس سی آر اے اور ای –ویزا اسکیموں کا جائز ہ لیا
      Posted On: 08 MAR 2018 6:48PM by PIB Delhi


    نئی دہلی ، 09 مارچ ۔مرکزی وزیرداخلہ جناب راج ناتھ سنگھ نے وزارت داخلہ کے فورینرز ڈویژن کے ذریعہ چلائی جانے والی اسکیموں کی پیش رفت کا جائزہ لیا ۔ جس کا مقصد ہندوستانی اور غیر ملکی شہریوں کو فراہم کرائی جانے والی مختلف خدمات میں شفافیت اور استعداد میں بہتری پیدا کی جاسکے ۔


    اس موقع پر جناب راج ناتھ سنگھ نے اس حقیقت کی بھی ستائش کی کہ 2014 میں سیاحت کے زمرے کے لئے شرو ع کی جانے والی ای-ویزا اسکیم میں کاروبار اور طبی زمروں کو بھی شامل کرلیا گیا ہے اور اب یہ سہولت دنیا کے 163 ملکوں کے شہریوں کو ہندوستان میں 25 بین الاقوامی ہوائی اڈوں اور 5 بندرگاہوں سے داخلے کے لئے دستیا ب ہے ۔ امیگریشن ،ویزہ ،غیر ملکیوں کے رجسٹریشن اورآئی وی ایف آر ٹی کے پروجیکٹ کو بھی بیرون ملک 178 ہندوستانی مشن میں سے 163 میں فعال کیا گیا ہے ۔ اس کے ساتھ ہی 115 ہندوستانی مشنوں میں بایومیٹرک اندارج کو بھی روبہ عمل لایا گیا ہے ۔


    جناب راج ناتھ سنگھ نے اس موقع پر اس امر کا بھی تذکرہ کیا کہ باز تشکیل شدہ ایف آر اے کی ویب سائٹ اب مزید صارف دوست اور شفاف بنادی گئی ہے ۔ جس کے ذریعہ صارف بغیر کسی دشواری کے سرکار سے رابطہ اور گفتگو کرسکتا ہے ۔اس ویب سائٹ میں اس امر کو بھی یقینی بنایا گیا ہے کہ ایف سی آر اے کی تمام خدمات آن لائن طریقے سے دستیاب کرائی جائیں گی ۔ مجوزہ فورین کنٹری بیوشنز کے بہتر ارتباط کے لئے بینکوں کو ایف سی آر اے نظام سے مربوط کیا گیا ہے ۔


    مرکزی داخلہ سکریٹری جناب راجیو گوابا ، وزارت داخلہ اور وزارت خارجہ نیز سکیورٹی ایجنسیوں کے سینئیر افسران نے بھی اس جائزہ اجلاس میں شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U- 1305

    
    
    (Release ID: 1523450) Visitor Counter : 2
    
    
      Read this release in: English , Tamil