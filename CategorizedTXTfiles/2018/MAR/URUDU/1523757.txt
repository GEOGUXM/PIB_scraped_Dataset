      وزارت دفاع

      ڈی آر ڈی او نے عالمی یوم خواتین کے موقع پر ورکشا پ کا اہتمام کیا
      Posted On: 12 MAR 2018 12:01PM by PIB Delhi


    نئی دہلی ، 12 مارچ ۔جموں وکشمیر سرکار کے لداخ اور باہمی امور کے وزیر جناب شیرنگ دورجے نے ، عالمی یوم خواتین کے موقع پر ’’ ڈی آر ڈ او انیشیٹو آف وومین آگمینٹنگ سروسز (ڈی آئی ڈبلیو اے ایس -2018) ‘‘کے عنوان سے ایک قومی ورکشاپ کا افتتاح کیا ۔ اس ورکشاپ کا اہتمام ڈیفینس ریسرچ اینڈ ڈیولپمنٹ آر گنائزیشن (ڈی آر ڈی او) کی لیہہ میں واقع لائف سائنسیز کلسٹر لیباریٹری کے ساتھ ڈیفینس انسٹی ٹیوٹ آف ہائی آلٹی چیوڈ ریسرچ ( ڈی آئی ایچ اے آر ) کی جانب سے کیا گیا ہے ۔ لداخ سے ممبر پارلمنٹ جناب تھوپس تان سیوانگ ،ایل اے ایچ ڈی سی کے چیف ایگزیکٹو کونسلر جناب ڈورجے موٹپ ڈی آر ڈی او ر چیئر مین اور سکریٹری ڈاکٹر ایس کرسٹوفر ،فائر اینڈ یفوری کارپس کے جی او سی لیفٹیننٹ جنرل ایس کے اپادھیائے ، پدم شری ڈاکٹر سیرنگ لیڈول اور ڈی آئی ایچ اے آر لیہہ کے ڈائریکٹر ڈاکٹر اور پی چورسیا نے بھی اس تقریب میں شرکت کی ۔


    اس موقع پر اپنی افتتاحی تقریب میں جناب شیرنگ دورجے نے کہا کہ ڈی آر ڈی او کی خاتون اراکین انتہائی نیک نیتی ،لگن اور مضبوط قوت ارادی کے ساتھ ان تھک کام کرتے ہوئے درپیش مسائل کا حل فراہم کراتی رہی ہیں ۔انہوں نے شہری - فوجی اداروں کے ذریعہ بلندیوں پر تعینات فوج کو تازہ وجیٹیرین اور نان وجیٹیرین غذائیں دستیاب کرانے نے کے لئے ڈی آئی ایچ اے آر کی تحقیقی اور ترقیاتی کوششوں کی ستائش کی ۔ اس کے ساتھ ہی انہوں نے 17664 فٹ کی بلندی پر چانگلہ میں ایکسٹریم آلٹی چیوٹ ریسرچ سینٹر کے قیام کے لئے بھی ڈی آر ڈی او کی کوششوں کی بھی ستائش کی ۔ اس ریسرچ سینٹر کو گنیز ورلڈ ریکارڈ سرٹی فکیشن سے سرفراز کیا جاچکا ہے۔


    اس موقع پر اپنی تقریر میں ڈاکٹر ایس کرسٹوفر نے ملک وقوم کے لئے ڈی آر ڈی او کی خاتون سائنسدانوں کی شاندار خدمات کی زبردست ستائش کی ۔ انہوں نے انتہائی تعریف بھرے انداز میں کہا کہ ہندوستانی خواتین قومی اور بین الاقوامی سطح پر مسلسل درخشاں ہوتی جارہی ہیں ۔ اس کے ساتھ ہی انہوں نے امید ظاہر کی کہ مستقبل میں انہیں بہتر کامیابیاں حاصل ہوسکیں گی ۔


    اس ورکشاپ میں مختلف پس منظروں سے تعلق رکھنے والے تقریباََ 300نمائندوں نے شرکت کی ، آئی ٹی بی پی ایم کی ڈی آئی جی محترمہ اپرنا کمار ، این ایس ای کی منیجنگ ڈائیریکٹر محترمہ چترا راما کرشنانند ، دلی یونیورسٹی کے مرانڈا کالج کی پرنسپل ڈاکٹر پر بھا جالی ان سرکردہ شخصیات میں شامل ہیں جنہوں نے اپنی موجودگی سے اس تقریب کو رونق بخشی ۔ اس تقریب میں شرکت کرنے والی ڈی آر ڈی او کی سائنسدانوں میں ملک کی معروف سائنسداں اور سسٹم اینالیسس اینڈ ماڈلنگ (ایس اے ایم ) کی ڈائریکٹر جنرل ڈاکٹر راج گوپال اور اے ایس ایل حیدرآباد کی ڈائریکٹر ڈاکٹر ٹے سی تھومس شامل تھیں ۔


    ورکشاپ کے دوران ڈاکٹر ایس کرسٹوفر نے ڈی آئی ایچ اے آر کے احاطے میں اہتمام کی جانے والی وہ نمائش بھی دیکھی ، جس میں لائف سائنس کلسٹر کی تحقیقی اور ترقیاتی کامیابیوں کی تصویریں پیش کی گئیں ۔


    U-1344

    
    
    (Release ID: 1523757) Visitor Counter : 11