      جہاز رانی کی وزارت

      بندرگاہ کے بورڈوں کے لئے خودمختاری
      Posted On: 12 MAR 2018 2:21PM by PIB Delhi


    نئی دہلی، 12 /مارچ۔ جہاز رانی کے مرکزی وزیر مملکت جناب من سکھ لال منڈاویا نے آج راجیہ سبھا میں ایک سوال کے تحریری جواب میں بتایا کہ بڑے بندرگاہوں کو زیادہ خودمختاری اور آزادی دینے اور ان کے انتظام و انصرام کے طریقے کو پیشہ ور بنانے کے لئے حکومت نے موجودہ میجر پورٹ ٹرسٹ ایکٹ 1963 کی جگہ پارلیمنٹ میں میجر پورٹ اتھارٹیز بل پیش کیا ہے۔ اس بل کی خصوصیات حسب ذیل ہیں:

     1. اس بل کو جامع بنایا گیا ہے، جس میں اس کے سیکشنس کی تعداد 134 سے گھٹاکر 65 کردی گئی ہے۔
     2. بورڈ کے ممبروں کی تعداد موجودہ تعداد 19-21 سے گھٹاکر 11-13 کردی گئی ہے۔
     3. پیشہ ورانہ اور بہتر فیصلے کرنے کے لئے آزاد ممبروں کا تقرر کیا گیا ہے۔
     4. بندرگاہوں کو اب موجودہ 32 کی بجائے 8 موقعوں پر ہی مرکزی حکومت کی منظوری کی ضرورت ہوگی۔
     5. بڑے بندرگاہوں کو یہ اختیار دیا جائے گا کہ وہ کسی ریاست یا مقامی ضوابط کو چھوڑکر بندرگاہ کی حدود کے اندر واقع علاقوں کے لئے اپنا خود کا ماسٹر پلان تیار کریں۔
     6. پورٹ اتھارٹی کو یہ اختیار دیا جائے گا کہ وہ اپنے اثاثوں اور خدمات کے لئے محصول طے کرے۔
     7. نجی سرکاری شراکت داری پروجیکٹوں کے لئے آپریٹرس مارکیٹ کی شرطوں پر محصول طے کرنے کے لئے آزاد ہوں گے۔
     8. ہندوستانی اور بیرونی لینڈرس سے اضافی سرمایہ ؍ قرضے بڑھانے کا اختیار۔

    مجوزہ بل کے تحت تمام بڑے بندرگاہوں کو یہ اختیار دیا جائے گا کہ وہ کسی ریاست یا مقامی ضابطوں کو چھوڑکر اپنی بندرگاہ کی حد کے اندر واقع علاقوں کے لئے اپنا خود کا ماسٹر پان تیار کریں۔ بندرگاہ سے متعلق استعمال اور غیربندرگاہ سے متعلق استعمال کے لئے زمین کے پٹّے یا غیرمنقولہ املاک کے لئے بندرگاہ بورڈ کی طرف سے کسی ٹھیکے یا انتظام کا طریقہ ضابطوں ؍ قواعد کے ذریعے طے کئے گئے طریقے کے مطابق ہوگا۔


    U-1350

    
    
    (Release ID: 1523820) Visitor Counter : 5
    
    
      Read this release in: English , Tamil
    
    
    

8.