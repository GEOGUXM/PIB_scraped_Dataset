      وزارت دفاع

      گجرات کے ساحل کے نزدیک دراندازی
      Posted On: 07 MAR 2018 4:53PM by PIB Delhi


    نئی دہلی، 7 مارچ 2018 /ساحلی سیکورٹی ایک ہمہ وقتی سرگرمی ہے اور مختلف ایجنسیاں اس سلسلہ میں ضروری اقدامات کرتی رہتی ہیں۔ تعاون کو یقینی بنانے کی غرض سے بحری اور ساحلی سیکورٹی کو مستحکم بنانے سے متعلق قومی کمیٹی (این سی ایس ایم سی ایس) اعلی ترین سطح پر تمام متعلقین کے ساتھ وقتاً فوقتاً میٹنگوں کا انعقاد کرتی رہتی ہے۔ وزارت داخلہ کی ساحلی سیکورٹی اسکیم کے تحت ساحلی پولیس تھانے ، چیک پوسٹ اور دیگر چوکیوں کا قیام عمل میں لایا گیا ہے۔ اس کے علاوہ چھوٹے پلوں ، نگرانی کرنے والی کشتیوں کے ذریعہ ساحلی علاقوں میں پیٹرولنگ اور نگرانی کی جاتی ہے۔ یہ کام اتھلے علاقوں میں خاص طور پر انجام دیا جاتا ہے۔ سرحدی حفاظتی فورس کے واٹر وونگ کو سرکریک علاقہ میں تعینات کیا گیا ہے تاکہ اس علاقہ میں دراندازی کو روکا جاسکے۔ سرکریک علاقہ میں موثر پیٹرولنگ کے لئے تیرنے والی سرحدی چوکیاں قائم کی گئی ہیں۔


    اس کے علاوہ ہندستان کے بحری علاقوں میں نگرانی کے لئے ہندستانی ساحلی گارڈ اور ہندستانی بحریہ کی کشتیاں اور طیاروں سے ہفتہ میں 24 گھنٹے کام لیا جاتا ہے۔ اس کا مقصد قومی مفاد کا تحفظ کرنا ہے جس میں غیر ملکی کشتیوں کے ذریعہ مچھلیاں پکڑنے اور دراندازی کی روک تھام کرنا ہے۔ ہندستانی کوسٹ گارڈ ماہی گیروں کے ساتھ اجتماعی رابطے کے پروگرام منعقد کرتا رہتا ہے تاکہ ا ن ماہی گیروں کو سیکورٹی کی موجودہ صورتحال کے بارے میں احساس دلایا جاسکے۔ جہازوں کی آمدروفت کی الیکٹرانک نگرانی کے لئے ہندستانی ساحل پر راڈار نصب کئے گئے ہیں۔ کوسٹ گارڈ سرحدی سیکورٹی کے بارے میں دوسری مرکزی اور ریاستی سرکاری ایجنسیوں کے تعاون سے ہر چھ ماہ بعد باضابطہ مشقیں کرتا رہتا ہے۔ ان ایجنسیوں میں بحری پولیس ، کسٹمز ، سی آئی ایس ایف ، ماہی گیری کا محکمہ، بندرگاہ کے حکام، ریاستی پولیس اور ہندستانی بحریہ شامل ہے۔


    آئی سی جی کے پاس فراہم ریکارڈ کے مطابق گجرات میں پچھلے تین برسوں کے دوران اور موجودہ سال میں پکڑی گئیں مچھلیاں پکڑنے والی کشتیوں کی تفصیل درج ذیل ہے۔

                              
سال   پکڑی گئی کشتیوں کی تعداد
                              
                              
                              
2015  کچھ نہیں                
                              
                              
                              
2016  07                      
                              
                              
                              
2017  03                      
                              
                              
                              
2018  01                      
                              
                              

    دفاع کے وزیر مملکت ڈاکٹر سبھاش بھامرے نے آج لوک سبھا میں ڈاکٹر کیریتھ پی سولنکی کے سوال کے تحریری جواب میں یہ اطلاع فراہم کی۔


    ۔۔۔۔۔۔۔۔۔۔۔


    م ن۔ ج۔ ج۔


    UNO- 1256


    

    

    

    
    (Release ID: 1522993) Visitor Counter : 14
    
    
      Read this release in: English