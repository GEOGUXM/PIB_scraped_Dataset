      ریلوے کی وزارت

      بی ایس این ایل نے گجرات کے گاؤں ادواڑہ میں مفت وائی فائی سہولت کا آغاز کیا
      Posted On: 21 MAR 2018 1:37PM by PIB Delhi


    نئی دلّی ، 22 مارچ؍ اطلاعات و نشریات اورٹیکسٹائلز کی وزیر محترمہ زوبین اسمرتی ایرانی کے ذریعہ سانسد آدرش گرام یوجنا کے تحت گود لئے گئے گجرات کے ضلع ولساڑ کے گاؤں ادواڑہ میں بی ایس این ایل نے مفت وائی فائی کی سہولت کا گزشتہ روزآغاز کیا گیا۔ اس سہولت کا آغاز مواصلات اور ریلوے کے وزیر مملکت جناب منوج سنہا نے محترمہ ایرانی کی موجودگی میں نو روز کے موقع پر کیا ۔
    اس موقع پر تقریر کرتے ہوئے محترمہ ایرانی نے کہا کہ سانسد آدرش گرام یوجنا کے تحت ادواڑہ گاؤں میں بی ایس این ایل کے ذریعہ وائی فائی سہولت کے لئے 16.48 لاکھ روپئے مختص کئے گئے ہیں ۔ شروع کی گئی اس وائی فائی کی سہولت سے ادواڑہ گاؤں کے چھ ہزار لوگوں کے علاوہ قرب و جوار کے لوگ بھی استفادہ کریں گے ۔ ادواڑہ اور آس پاس کے لوگوں کے ذریعہ ان لمیٹیڈ انٹر نیٹ ڈاٹا استعمال کی بدولت یہ گاؤں اب ڈیجیٹل گاؤں بن گیاہے ۔ انہوں نے کہا کہ ادواڑہ گاؤں کو میں نے سانسد آدرش گرام یوجنا کے تحت گود لیا ہے ۔ یہ گاؤؤں کو مستحکم کرنے اور ڈیجیٹل انڈیا کے فوائد سب تک پہنچانے کے وزیر اعظم کے نظرئیے کا حصہ ہے ۔
    جناب منوج سنہا نے ادواڑہ گاؤں تک وائی فائی سہولت کی فراہمی کے لئے بی ایس این ایل کی ستائش کی ۔ اس موقع پر تقریر کرتے ہوئے انہوں نے کہا کہ بی ایس این 2 جی ؍ 3 جی موبائل ڈاٹا وائی فائی آف لوڈ سولوشن کے ساتھ براڈ بینڈ رسائی کو بہتر بنانے کے لئے پریزینس ایکروس نیشن ( پی اے این ) کی بنیاد پر 35 ہزار وائی فائی ہاٹ اسپاٹ لگا رہا ہے ۔ اس پروجیکٹ کے تحت تا حال 7700 وائی فائی ہاٹ اسپاٹ لگائے جا چکے ہیں ۔
    جناب انوپم سریواستو ، سی ایم ڈی ، بی ایس این ایل نے کہا کہ ادواڑہ گاؤں میں 17 ایسس پوائنٹوں کے ساتھ دو ہاٹ اسپاٹ لگائے جا چکے ہیں ۔ انہوں نے کہا کہ مجھے پتہ چلا ہے کہ گجرات کا یہ گاؤں ادواڑہ اپنے زورواسترین آتش بہرام کے لئے مشہور ہے ۔ اپنی نوعیت کی یہ قدیم ترین عبادت گاہ اب بھی کام کر رہی ہے اور اپنے آپ میں ایک مثال ہے اور ادواڑہ کو دنیا بھر زورواسترین عبادت گاہ کے مرکز طور پر قائم کیا ہے ۔
    بی ایس این ایل مفاہمتی عرض داشت پر کئے گئے دستخط کے مطابق بی ایس این ایل فائبر استعمال کرنے والے دیہی علاقوں میں بی ایس این ایل کے ٹیل فون ایکسچنجوں میں 25 ہزار وائی فائی ہاٹ اسپاٹ لگانے کے پروجیکٹ پر کام کر رہا ہے ۔ اب تک بی ایس این ایل نے دیہی علاقوں کے ٹیلی فون ایکس چینجوں میں 2500 سے زائد وائی فائی فراہم کرا چکا ہے ۔
    ۔ ۔ ۔ ۔ ۔
    u. 1644
    

    
    (Release ID: 1525827) Visitor Counter : 1