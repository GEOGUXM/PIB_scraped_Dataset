      بہت چھوٹی، چھوٹی اور درمیانی صنعتوں کی وزارت

      17-2016 کے دوران پی ایم ای جی پی کے تحت 266 ضلعوں میں 75 پروجیکٹوں کے نشانے حاصل کیے گئے
      Posted On: 21 MAR 2018 1:09PM by PIB Delhi


    نئی دہلی۔ 21 مارچ؛ وزیراعظم کے روزگار کے موقعے پیدا کرنے کے پروگرام کے تحت 17-2016 کے دوران 266 ضلعوں میں 75 پروجیکٹوں کے نشانے حاصل کیے گئے۔ بہت چھوٹی، چھوٹی، درمیانہ درجے اور اوسط درجے کی صنعتوں ایم ایس ایم ای کے وزیر مملکت (آزادانہ چارج) جناب گری راج سنگھ نے یہ بات راجیہ سبھا میں ایک تحریری جواب میں بتائی۔ وزیر موصوف نے کہا کہ پی ایم ای جی پی کے تحت مارجن منی الوکیشن کے ضمن میں نشانے مقرر کیے گئے ہیں اور فی ضلع کم سے کم 75 پروجیکٹوں کے نشانے ، ملک میں سبھی ضلعوں کے لیے مختص کیے گئے ہیں، جن کے لیے مارجن منی فی پروجیکٹ( پروجیکٹ کی لاگت آٹھ سے دس لاکھ روپے) دو لاکھ روپے اوسطاً رکھے گئے ہیں تاکہ مساویانہ نشانے اور سب کی شمولیت والی ترقی کا مقصد حاصل کیا جاسکے۔


    ہر ضلع کے لیے 75 یونٹوں کا نشانہ حاصل کرنے کے لیے کوشش کی گئی ہے اور اس کے لیے ریاستی سرکاروں کے پرنسپل سکریٹریوں سے وقتاً فوقتاً درخواست کی گئی ہے کہ وہ اس اسکیم پر سخت نظر رکھیں۔ متعلقہ ضلعوں کے ارکان پارلیمنٹ کی قیادت میں ضلع سطح کی مشاورتی کمیٹیاں بھی اس اسکیم پر نگاہ رکھتی ہیں۔ جہاں کہیں حصولیابی میں کمی دیکھی جاتی ہے تو وہاں ریاستی سطح پر جائزہ میٹنگوں کا لگاتار انتظام کیا جاتا ہے۔ ریاستی مالی بینک کی متعلقہ شاخوں کی، ریاستی سطح کی مانیٹرنگ کمیٹی کی میٹنگوں (ایس ایل ایم سی) کے دوران انہیں مشورہ دیا جاتا ہے کہ وہ کم کارکردگی والے ضلعوں میں پی ایم ای جی پی کے مزید پروجیکٹوں کو منظوری دیں۔ ضلع کی سطح اور ریاستی سطح پر بیداری کیمپوں کا بھی انعقاد کیا جاتا ہے تاکہ بہت چھوٹی صنعتوں کی ترقی کے لئے پی ایم ای جی پی اسکیم کو آگے بڑھایا جاسکے۔


    U – 1615

    
    
    (Release ID: 1525543) Visitor Counter : 5
    
    
      Read this release in: English , Tamil