      آبی وسائل، دریائی ترقیات اور گنگا احیاء کی وزارت

      گنگا کے احیاء کے لئے مختص رقوم کے استعمال کے لئے متعدد اقدامات
      Posted On: 12 MAR 2018 2:33PM by PIB Delhi


    نئی دہلی، 12 ؍مارچ، آبی وسائل، دریاؤں کی ترقی اور گنگا کے احیاء کے مرکزی وزیر مملکت ڈاکٹر ستیہ پال سنگھ نے آج راجیہ سبھا میں ایک سوال کے تحریری جواب میں بتایا کہ مرکزی آلودگی کنٹرول بورڈ (سی پی سی بی) ملک بھر میں ریاستی آلودگی کنٹرول بورڈوں ؍ آلودگی کنٹرول کمیٹیوں کے اشتراک سے 1533 مقامات پر دریائے گنگا و جمنا سمیت 540 دریاؤں کے پانی کی کوالٹی کا جائزہ لے رہا ہے۔


    پانی کی کوالٹی کی نگرانی سے جو نتائج سامنے آئے ہیں ان سے ظاہر ہوتا ہے کہ نامیاتی مواد اور فضلات پر مبنی بیکٹریا ئی آلودگی کا حصہ، آلودگی کے مسئلے میں سب سے زیادہ نمایاں ہے۔ یہ نیتجہ بھی سامنے آیا ہے کہ بڑے شہری مراکز سے ہوکر گزرنے والی ندیوں کے بہاؤ میں زیادہ آلودگی ہے جس کی وجہ بڑے پیمانے پر پانی نکالنا اور معیار پر کھرا نہ اترنے والے بالکل گندے ؍ جزوی طور پر صاف ؍ بیکار پانی کو ندیوں میں چھوڑ دینا ہے۔


    سی اے جی نے اپنی 39 ویں رپورٹ میں بتایا ہے کہ نیشنل مشن فار کلین گنگا (این ایم سی جی) اور ریاستی پروگرام بندوبست گروپوں کے ذریعے 31 مارچ 2017 تک بالترتیب 2،133.76 اور 422.13 کروڑ روپے خرچ ہونے سے باقی ہے۔ بنیادی طور پر زیادہ تر پروجیکٹوں کا نفاذ ریاستی ایجنسیوں کے ذریعے کیا جاتا ہے اور رقم بھی وہی خرچ کرتی ہے۔ این ایم سی جی ریاستوں کے ذریعے مانگی گئی رقم کی بنیاد پر سہ ماہی بنیادوں پر رقم جاری کرتا ہے۔ حکومت نے فنڈز کے استعمال میں اضافہ کرنے کے لئے متعدد اقدامات کئے ہیں۔ جن میں وقت کی پابندی کا خیال رکھتے ہوئے ٹینڈر نکالنا اور پروجیکٹ پر عمل درآمد کا کام سپرد کرنا، موبلائزیشن ایڈوانس کا اجراء ، پروجیکٹ شروع کرنے کے لئے نظر ثانی شدہ انتظامی منظوری اور خرچ کے لئے رقم کا اجراء (اے اے اینڈ ای ایس) زمین کے طویل عرصے سے زیر التوا معاملات کو حل کرنا، مختلف ایجنسیوں کی طرف سے نوآبجیکشن سرٹیفکٹ (این او سی) کا اجراء وغیرہ شامل ہے۔ توقع ہے کہ اس سے سیویج ٹریٹ منٹ پلانٹوں (ایس ٹی پی) کے توسط سے اضافی ٹریٹ منٹ صلاحیت کی تخلیق اور رقوم کے بہتر استعمال میں مدد ملے گی۔ اب پروجیکٹوں کو، 10 سے 15 برسوں تک چلانے اور اس کا رکھ رکھاؤ کرنے کی ذمہ داری کے ساتھ منظوری دی جارہی ہے، تاکہ ان پروجیکٹوں کو بہتر طریقے سے چلایا جاسکے اور ان کا رکھ رکھاؤ کیا جاسکے۔ اس سے گنگا کے احیاء میں مدد ملے گی۔ مزید برآں دریاؤں کے سامنے کے علاقے کو ترقی دینے سے متعلق پروجیکٹوں کا بھی آغاز کیا گیا ہے، جس میں گھاٹوں کی ترقی ؍ بازیابی اور یہاں پر مردوں کو جلانے والے مرکز کی تعمیر شامل ہے۔ اس اقدام کے دور رس اثرات مرتب ہوں گے اور انسانوں اور ندیوں کے درمیان ایک بہتر تعلق قائم ہوگا۔


    ۰۰۰۰۰۰۰۰


    (م ن-م م- ق ر)


    U- 1356

    
    
    (Release ID: 1523919) Visitor Counter : 5
    
    
      Read this release in: English , Tamil