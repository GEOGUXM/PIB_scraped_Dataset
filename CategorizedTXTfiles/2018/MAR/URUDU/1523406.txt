      صدر جمہوریہ کا سکریٹریٹ

      جمہوریہ کوریا کے پارلیمانی وفد کی صدر جمہوریہ سے ملاقات
      Posted On: 08 MAR 2018 8:20PM by PIB Delhi


    نئی دہلی، 8 مارچ 2018 ، جمہوریہ کوریا کے ایک پارلیمانی وفد نے، جس کی قیادت کویرا کی قومی اسمبلی کے اسپیکر جناب چُنگ سیک یُن کررہے تھے، آج راشٹرپتی بھون میں صدر جمہوریہ ہند جناب رام ناتھ کووند سے ملاقات کی۔


    وفد کا خیرمقدم کرتے ہوئے صدر جمہوریہ نے کہا کہ ہندوستان اور جنوبی کوریا ایک جیسی جمہوری اقدار میں یقین رکھتے ہیں اور ان کا اقتصادی وژن یکساں ہے۔ یہ کلیدی درجے کے مفادات کا ایک بے مثال اتحاد ہے۔


    صدر جمہوریہ نے کہا کہ شروع کے دنوں کی مشکل اقتصادی اور سیاسی صورتحال کے باوجود ہم جنوبی کوریا کی کامیابیوں کی ستائش کرتے ہیں۔ انہوں نے اس عزم کی تعریف کی جس سے جنوبی کوریا کے عوام اور وہاں کی قیادت نے اپنے ملک کو ترقی دلانے کے لئے کام کیا ہے۔


    صدر جمہوریہ نے خوشی ظاہر کرتے ہوئے کہا کہ جنوبی کوریا کے سرمایہ کار ہندوستان کو سرمایہ کاری کے ایک مرکز کے طور پر دیکھتے ہیں۔ انہوں نے کہا کہ پچھلے ہفتے ہندوستان میں منعقدہ دوسری ہندوستان جنوبی کوریا کاروباری چوٹی کانفرنس میں بڑی تعداد میں کوریائی کمپنیوں کی شرکت اس بات کا ثبوت ہے۔ ہندوستان تیز رفتار صنعتی ترقی میں اپنی کوششوں میں جنوبی کوریا کو ایک اہم شراکت دار کے طور پر دیکھتا ہے۔ ہم میک ان انڈیا، کلین انڈیا اور ڈیجیٹل انڈیا جیسے اہم پروجیکٹوں میں جنوبی کوریا کی شرکت کے منتظر ہیں۔


    ۔۔۔۔۔۔۔۔۔۔۔


    م ن۔ج۔ن ا۔


    U- 1285

    
    
    (Release ID: 1523406) Visitor Counter : 2