      شہری ہوابازی کی وزارت

      ونگز انڈیا -2018 کی تقریبات شروع
      Posted On: 08 MAR 2018 8:41PM by PIB Delhi


    نئی دہلی ، 09 مارچ ۔ شہری ہوابازی کی وزارت ،ائر پورٹ اتھارٹی آف انڈیا اور ایف آئی سی سی آئی کے اشتراک سے اہتمام کی جانے والی دوسالہ ’’ونگز انڈیا -2018‘‘ کی تقریب کا گزشتہ روز حیدرآباد میں آغاز ہوا ۔ چار روز تک جاری رہنے والی ان دو سالہ تقریبات کا اس سا ل مرکزی خیال ،


    ’’ انڈیا – گلوبل ایوی ایشن ہب ‘‘ ہے ۔ واضح ہوکہ ونگز انڈیا -2018 ریاستوں اور عالمی ہوائی کمپنیوں ودعوے داروں کے درمیان رابطہ کاری ومذاکرات معاہدے کرنے ،سرمایہ کاری اور فضائی رابطہ کاری کے پلیٹ فارم کی حیثیت رکھتا ہے ۔ ا س تقریب میں تلنگانہ سرکار اور شہری ہوابازی کی وزارت نیز ڈی جی سی اے اور اے اے آئی کے سینئر افسران اور ایف آئی سی سی آئی کے نمائندوں نے شرکت کی ۔


    ونگز انڈیا -2018 کی افتتاحی تقریب سے خطاب کرتے ہوئے شہری ہوابازی کی وزارت کے سکریٹری جناب آراین چوبے نے کہا کہ سرکار شہروں اور قصبوں کے درمیان رابطہ کاری کی سہولت فراہم کرانے کے تئیں عہد بستہ ہے تاکہ ملک میں علاقائی رابطہ کاری میں اضافہ ہوسکے۔ انہوں نے زور دے کر کہا کہ اس کے لئے تیل کی قیمتوں کو نرم رکھا جانا چاہئے اور اس شعبے کے لئے تیل کی قیمت 80 امریکی ڈالر فی بیرل سے زائد نہیں ہونی چاہئے تاکہ آئندہ 20 برسوں کے دوران سی اے جی آر میں 15 فیصد کے حساب سے نمو ہوسکے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U- 1306

    
    
    (Release ID: 1523451) Visitor Counter : 5
    
    
      Read this release in: English , Tamil