      قبائیلی امور کی وزارت

      قبائلی امور کی وزارت کے ذریعہ ترقیاتی اسکیموں کے بارے میں بیداری پیدار کرنے کے لئے متعدد اقدامات کئے گئے
      Posted On: 15 MAR 2018 3:01PM by PIB Delhi


    نئی دہلی، 15 مارچ2018؍ قبائلی امور کی وزارت نے قبائلی علاقوں میں سڑکوں، عمارتوں، صفائی ستھرائی، تعلیم، وظائف وغیرہ جیسی ترقیاتی اسکیموں کے بارے میں بیداری پیدا کرنے کی خاطر کئی اقدامات کئے ہیں۔

     1. قبائلی امور کی وزارت نے ایک آن لائن نگرانی نظام http://stcmis.gov.in تشکیل دیا ہے ، جس میں قبائلی علاقوں میں قبائلیوں کی اکثریت والے علاقوں کی ترقی کی اسکیموں کے مرکزی سیکٹر کی مختلف وزارتوں اور محکموں کے ذریعہ فراہم کردہ فنڈ کی تفصیلات فراہم کی جاتی ہیں اور ان اسکیموں کے تحت سڑکوں ، عمارتوں کی تعمیر، صفائی ستھرائی، تعلیم اور وظائف جیسے کاموں کی پیش رفت کو یومیہ بنیاد پر اپ لوڈ کیا جاتاہے۔
     2. وزارت کے ذریعہ نافذ کی جانے اسکیموں کے رہنما خطوط کے ساتھ ساتھ سالانہ رپورٹ بھی وزارت کی ویب سائٹ پر اپ لوڈ کی جاتی ہے۔
     3. ریاستوں میں کئی خاص اسکیم کے تحت نافذ کئے جانے والے پروجیکٹ کے نام اور ان کی منظوری کے احکامات وغیرہ وزارت کی ویب سائٹ پر اپ لوڈ کئے جاتے ہیں۔
     4. وظائف براہ راست طلباء کے بینک کھاتوں میں بھیجے جاتے ہیں۔
     5. جنگل کے حقوق کے قانون 2006 کے نفاذ کے لئے ریاستوں کے ذریعہ گرام پنچایت کی سطح پر تربیتی اور بیداری پروگرام منعقد کئے جاتے ہیں۔
     6. ریاستی حکومتوں کو ہدایت دی گئی ہے کہ وہ اس بات کو یقینی بنائیں کہ متعلقہ پنچایتی راج اداروں کو ان کے دائرہ اختیار کے علاقے میں نافذ ہونے والے قبائلی ترقیاتی پروگراموں؍پروجیکٹوں کے بارے میں پوری طرح مطلع کیا جائے۔ یہ بھی ہدایت دی گئی ہے کہ اس بات کو بھی یقینی بنایا جائے کہ گرام سبھاؤں کی میٹنگیں مقررہ وقفے سے منعقد کی جائیں۔

    قبائلی امور کے وزیر مملکت جناب جسونت سنگھ بھابھو ر مذکورہ بالا معلومات آج راجیہ سبھا میں ایک تحریری جواب دیتے ہوئے فراہم کیں۔


    U: 1 469

    
    
    (Release ID: 1524626) Visitor Counter : 5
    
    
      Read this release in: English , Tamil
    
    
    

6.