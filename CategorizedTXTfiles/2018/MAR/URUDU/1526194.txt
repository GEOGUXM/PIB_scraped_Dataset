      مکانات اور شہری غریبی کے خاتمے کی وزارت

      پی ایم آواس یوجنا (شہری) کے تحت 21.97 لاکھ مکانوں کی تعمیر
      Posted On: 23 MAR 2018 5:46PM by PIB Delhi


    نئی دہلی، 23 مارچ / روزنامہ ٹائمس آف انڈیا میں 22 مارچ 2018 کو جو خبر’’پی ایم آواس یوجنا: شہری ہاؤسنگ اسکیم کے تحت مقررہ نشانے کا صرف آٹھ فیصد مکمل‘‘ کی سرخی کے ساتھ شائع ہوئی ہے وہ گمراہ کن ہے۔


    ’’آٹھ فیصد نشانہ پورا کیا گیا ‘‘ کے اعداد و شمار صرف مکمل شدہ مکانات کے اعدا د و شمار سے اخذ کئے گئے ہیں جو درست نہیں ہیں۔


    پردھان منتری آواس یوجنا (شہری) کی پیش رفت کو اس حقیقت سے ناپا جا سکتا ہے کہ اب تک 40.65 لاکھ مکانات کی منظوری دی گئی تھی جن میں 18.47 لاکھ مکانوں کے ڈھانچے کھڑے کئے گئے ہیں جبکہ 3.5 لاکھ مکانوں کی تعمیر مکمل کی جا چکی ہے ۔ ان کے علاوہ ایسے مکان جو جے این این یو آر ایم کے تحت مارچ 2014 تک نا مکمل ہے، ان میں 1.7 لاکھ مکانوں کو مکمل کیا گیا ہے۔ اس لئے جن مکانوں کی تعمیر مکمل کی جا چکی ہے ان کی تعداد 5.2 لاکھ ہے۔


    اس کےعلاوہ پچھلے ایک سال میں حکومت نے جن مکانوں کی منظوری دی ہے ان کی تعداد 21.65 لاکھ ہے۔ ہاؤ سنگ کے پروجیکٹوں میں عام طور پر تعمیر مکمل کرنے میں 18 سے 24 ماہ تک کا وقت لگتا ہے اس لئے جن مکانوں کے ڈھانچے تعمیر کر لئے گئے ہیں وہ بنیادی طور پر اسکیم کے تحت حاصل کی گئی حقیقی پیش رفت کا اظہار کرتے ہیں۔ تعمیر کے لئے جن مکانوں کے ڈھانچے بنیادی سطح پر تیار ہیں ان کی تعداد 55 فیصد ہے جبکہ 12 فیصد کی تعمیر بنیاد تک محدود ہے۔ اور جب کہ باقی مکانوں کی تعمیر تکمیل کے مختلف مرحلوں میں ہے۔ اسکیم کی اصل شروعات اکتو بر2016 سے ہوئی اور تعمیراتی سرگرمیوں کا آغاز 2017 سے ہوا۔


    سستے مکانوں کی تعمیر کا ایک ماحول بنانے کے لئے (جس کا پی ایم اے وائی ،یو، ایک اہم حصہ ہے) بنیادی ڈھانچے کی منظوری ، ایف ڈی آئی کو آسان بنانے کا عمل ، پی پی پی ماڈلوں کو متعارف کرانا، تعمیر کے لئے نئی جدید اور اختراعی ٹیکنالوجی متعارف کرانا ، ایم آئی جی کے لئے سود میں سبسڈی کے اہل مکانوں کے کارپیٹ ایریا میں اضافہ کرنا اور پی ایم اے وائی ،(یو) کے تحت کوریج ایریا میں ضروری اضافہ کرنا وغیرہ شامل ہے۔ پی ایم اے وائی –شہری، کے تحت ، جس میں ای ڈبلیو ایس ،ایل آئی جی ،ایم آئی جی -1 اور ایم آئی جی -2 ، کے تحت تحویل میں لئے گئے یا تعمیر کردہ مکانوں پر جی ایس ٹی کی شرح کو 12 فیصد سے کم کر کے 8 فیصد کر دیا گیا ہے جو 25 جنوری 2018 سے نافذ ہے۔


    ان اقدامات کے ساتھ پی ایم اے وائی (یو) درست سمت میں آگے بڑھ رہی ہے ۔ ہر مہینے پی ایم اے وائی (یو ) کے تحت تین لاکھ سے زیادہ مکانوں کو منظوری دی جاتی ہے اور یہ یوجنا پہلی اسکیموں کے مقابلے زیادہ تیز رفتاری سے آگے بڑھ رہی ہے ۔


    *********** ***


    1701 U. No.


    

    
    (Release ID: 1526194) Visitor Counter : 5