      دیہی ترقیات کی وزارت

      پردھان منتری آواس یوجنا (گرامین) (پی ایم اے وائی (جی) مارچ 2019 تک ایک کروڑ مکانات کی تکمیل کردے گا۔
      Posted On: 22 MAR 2018 2:19PM by PIB Delhi


    نئی دہلی۔ 22 مارچ؛ وزیراعظم نے پی ایم اے وائی (جی) کا آغاز اترپردیش کے آگرہ ضلع سے 14 مہینے پہلے 20 نومبر 2016 کو کیا تھا۔ نشانہ یہ تھا کہ 31 مارچ 2019 تک ایک کروڑ مکانات مکمل کرلیے جائیں۔ چونکہ اندرا آواس یوجنا (آئی اے وائی) کے کچھ مکانات ابھی نامکمل ہیں، لہٰذا دیہی ترقی کے محکمے کو ایک کروڑ دو لاکھ مکانات کی تکمیل کا نشانہ دیا گیا ، جس میں آئی اے وائی کے دو لاکھ نامکمل مکانات بھی شامل ہیں۔


    18-2017 کے51 لاکھ مکانات کے نشانے کے برخلاف مجموعی طور پر 34 لاکھ 99 ہزارمکانات (29.33 لاکھ پی ایم اے وائی (جی) مکانات اور آئی اے وائی کے 5 لاکھ 66 ہزار نامکمل مکانات کو مکمل کیا جاچکا ہے۔ جس کے بارے میں سرکاری ویب سائٹ www.pmayg.nic.in پر معلومات فراہم کردی گئی ہے۔ تعداد کے بارے میں معلومات A2 رپورٹ میں آن لائن حاصل کی جاسکتی ہے۔ یہ تعداد اسی سال میں 68.7 فیصد ہے۔ چونکہ آئی اے وائی کے مزید نامکمل مکانات تھے، لہٰذا انہیں بھی مکمل کرنا پڑا۔


    جب یہ مکانات مکمل ہوجائیں گے تو ان کی جانکاری ویب سائٹ پر دے دی جائے گی۔ یہ مکانات محض مادی طور پر تیار نہیں کیے جائیں گے بلکہ ان مکمل مکانات کی تصویریں اور دیگر تفصیلات کی سیٹلائٹ کے ذریعے نقشہ بندی بھی کردی جائے گی۔ یہ تصویریں اور تفصیلات جی آئی ایس رپورٹ کے www.pmayg.nic.in ڈی آئی میں دیکھی جاسکتی ہیں۔ چونکہ اپ لوڈنگ ، جیو ٹیگنگ اور کھاتوں کو بند کرنے کے عمل میں کچھ دن لگتے ہیں، لہٰذا ان کے واقعتاً مکمل ہوجانے کے بعد سائٹ پر اپ لوڈ کرنے میں دس سے پندرہ دن لگیں گے۔ یہی وجہ ہے کہ مکمل کیے گئے مکانات کی حتمی تعداد ، جو سائٹ پر اپ لوڈ کی جانی ہے، وہ دس سے پندرہ اپریل 2018 تک دستیاب ہوجائے گی۔


    محکمے کو یقین ہے کہ پی ایم اے وائی (جی) میں کارکردگی کی بنیاد پر یہ نشانہ پورا کیا جانا عنقریب ہے۔ www.pmayg.nic.in پر اے آئی کی رپورٹ میں جاری قسطوں کی تفصیلات بھی دستیاب ہیں۔ سرکاری ویب سائٹ پر تازہ پوزیشن مندرجہ ذیل ہے:

                                      
مختلف کھاتوں میں منظوریاں  68.209 لاکھ
                                      
                                      
                                      
ادا کی گئی پہلی قسط        60 لاکھ    
                                      
                                      
                                      
ادا کی گئی دوسری قسط       47.21 لاکھ 
                                      
                                      
                                      
ادا کی گئی تیسری قسط       33.73 لاکھ 
                                      
                                      
                                      
مکمل                       29.33 لاکھ 
                                      
                                      

    جیسا کہ بیانیہ سے ظاہر ہے کہ 47 لاکھ 21 ہزار سے زیادہ پی ایم اے وائی (جی) مکانات تکمیل کے قریب ہیں۔ پی ایم اے وائی (جی) ایک کروڑ مکانات مارچ 2019 تک مکمل کرنے کا نشانہ کافی آسان ہے۔ جیسا کہ امید کی جاتی ہے کہ 60 لاکھ مکانات ، جن میں پہلی قسط ادا کی جاچکی ہے اور کام میں پیش رفت ہوئی ہے۔ 30.06.2018 تک مکمل ہوجائیں گے۔ محکمے کی کوشش یہ ہے کہ ایک کروڑ مکانات 31.12.2018 تک مکمل کرلیے جائیں۔ حالانکہ نشانہ 31.03.2019 تک کا ہے۔


    زیادہ تر بڑی ریاستوں نے اس پروگرام کے تحت اچھی کارکردگی کا مظاہرہ کیا ہے، آسام اور بہار میں بڑی تعداد میں آئی اے وائی مکانات نامکمل ہیں۔ آسام میں بھی این آر سی عمل جاری ہے، جہاں بلاک انتظامیہ پوری طرح مصروف ہے۔ بہار میں کئی مہینے تک ریت کی دستیابی کا مسئلہ رہا، جب کہ ان دونوں ریاستوں میں پرانے نامکمل مکانات مکمل کرلیے گئے ہیں۔ اسی طرح کرناٹک آندھراپردیش اورتلنگانہ میں بھی ان کے اپنے ایم آئی ایس ہیں اور اسی کے مطابق ان کے اعداد و شمار کو ویب سائٹ www.pmayg.nic.in پر اپ لوڈ کرنے کا کام بھی نامکمل ہے۔


    پی ایم اے وائی (جی) ویب سائٹ www.pmayg.nic.in کے مطابق مکمل کئے گئے مکانات کی تعداد سیکشن A2 رپورٹ میں ہر سال کے مطابق مکانات کی تکمیل کی رپورٹ 15-2014 سے 18-2017 تک مندرجہ ذیل ہے:

                                   
سال                مکمل مکانات     
                                   
                                   
                   (تعداد لاکھ میں)
                                   
                                   
                                   
2014-15            11.91           
                                   
                                   
                                   
2015-16            18.23           
                                   
                                   
                                   
2016-17            32.24           
                                   
                                   
                                   
2017-18            34.99           
                                   
                                   
(21 مارچ 2018 تک)  اب تک اپ لوڈ    
                                   
                                   

    مندرجہ بالا حقائق کی روشنی میں، 17-2015 کے درمیان زور اس بات پر تھا کہ آئی اے وائی نامکمل مکانات کو مکمل کیا جائے اور 50 لاکھ 47 ہزار سے زیادہ مکانات مکمل کئے گئے۔ یہ مکانات کئی سال سے زیر تعمیر تھے۔ مکانات کی تعمیر کی رفتار پہلے کی بہ نسبت کئی گنا زیادہ ہے، جیسا کہ اوپر دئیے گئے اعداد و شمار سے واضح ہوتا ہے۔ کم تر لاگت ، بہتر ڈیزائن، آئی ٹی/ ڈی بی ٹی، دیہی مستریوں کی تربیت اور مستفید ہونے والوں، مقامی سرکاروں، ریاستی سرکاروں اور مرکزی حکومت کے ساتھ شراکت داری میں مؤثر طور پر لگاتار نظر رکھنے سے ، کارکردگی میں خاطر خواہ بہتری آئی ہے۔ دیہی ترقی کے محکمے کو یقین ہے کہ مارچ 2019 تک وہ ایک کروڑ پی ایم اے وائی(جی) کے نشانے کو پورا کرسکے گا۔ یہاں تک کہ ویب سائٹ پر اپ لوڈ کرنے کا کام مکمل ہوجانے پر رواں مالی سال کا نشانہ بھی جلد ہی حاصل کرلیا جائے گا۔


    **********


    (م ن ۔ ا س۔ن ر۔ 22.03 .2018 )


    U – 1651

    
    
    (Release ID: 1525842) Visitor Counter : 7