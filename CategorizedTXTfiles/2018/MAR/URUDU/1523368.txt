      اقلیتی امور کی وزارتت

      متولیوں کو وقف جائیدادوں کے انتظام میں بہترین کارکردگی کے لئے انعامات سے نوازا جائے گا : مختارعباس نقوی
      
      نئی دہلی میں مرکزی وقف کونسل کی متولی قومی کانفرنس کا اہتمام

      Posted On: 08 MAR 2018 6:50PM by PIB Delhi

    نئی دہلی، 08 ؍مارچ،اقلیتی امور کے مرکزی وزیر جناب مختار عباس نقوی نے کہا کہ مرکزی حکومت ان متولیوں کو انعامات سے نوازے گی، جو وقف جائیدادوں کے انتظام اور بندوبست میں بہترین اور عمدہ کارکردگی کا مظاہرہ کریں گے، تاکہ معاشرے کی ترقی کے لئے خصوصا لڑکیوں کو تعلیمی اعتبار سے بااختیار بنانے کے لئے ان جائیدادوں کے استعمال کو یقینی بنایا جاسکے۔ آج نئی دہلی میں سینٹرل وقف کونسل کی پہلی قومی متولی کانفرنس سے خطاب کرتے ہوئے جناب مختار عباس نقوی نے کہا کہ انعامات دینے کا یہ پروگرام ہرسال منعقد کیا جائے گا۔


    یہ بات بتاتے ہوئے کہ وقف متولی ملک بھر میں وقف جائیدادوں کے محافظ ہیں، وزیر موصوف نے کہا کہ ان جائیدادوں کو تعلیم، روزگار سے متعلق ہنر مندی اور صحت سے متعلق سرگرمیوں کے لئے استعمال کیا جائے گا۔ انہوں نے کہا کہ اقلیتی امور کی وزارت کی جانب سے کئی اسکیمیں چلائی جارہی ہیں جن میں غریب نواز ہنر مندی کی اسکیم، سیکھو اور سکھاؤ، نئی روشنی، استاد، خاص طور پر قابل ذکر ہیں۔ یہ اسکیمیں اقلیتی طبقوں کی خوشحالی کو یقینی بنانے کے لئے شروع کی گئی ہیں۔ انہوں نے کہا کہ ملک بھر میں وقف جائیدادوں کے تحفظ اور ترقی مرکزی حکومت کی ترجیح میں شامل ہے۔ تاکہ ان جائیدادوں کو مسلم طبقے کو سماجی، اقتصادی اور تعلیمی اعتبار سے بااختیار بنانے کے لئے استعمال کیا جاسکے۔


    پہلی متولی کانفرنس میں بہار، چنڈی گڑھ، دہلی، ہریانہ، ہماچل پردیش، پنجاب، اترپردیش اور اتراکھند کے وقف متولیوں نے شرکت کی۔ جناب نقوی نے کہا کہ وقف متولیوں کی کانفرنس کا اہتمام ملک بھر میں کیا جارہا ہے تاکہ وقف قانون کے تحت وقف جائیدادوں کا تحفظ کیا جاسکے اور انہیں ترقی دی جاسکے۔


    جناب نقوی نے کہا کہ سینٹرل وقف کونسل ریکارڈس کے ڈیجیٹائزیشن کے لئے ریاستی وقف بورڈوں کو مالی امداد فراہم کررہی ہے تاکہ ریاستی وقف بورڈس ایک مقررہ وقت کے اندر اپنا کام مکمل کرسکیں۔ انہوں نے کہا کہ وقف جائیدادوں کے تحفظ، رکھ رکھاؤ اور ان کی ترقی کے علاوہ متعلقہ قانونی معاملات کے لئے ریاستی وقف بورڈوں میں سینٹرل وقف کونسل کی طرف سے دو قانونی معاون افسر، دو زونل وقف آفیسرز اور دو نگراں مقرر کئے جائیں گے۔ قابل ذکر ہے کہ متعلق قانونی معاملات کا عمل جاری ہے۔


    جناب نقوی نے کہا کہ مرکزی وقف کونسل ان اداروں کی بھی مدد کرے گی، جو قائم کئے جارہے ہیں اور سینٹرل وقف کونسل ان اداروں کی بھی مدد کرے گی جو وقف جائیدادوں پر چلائے جارہے ہیں اور تعلیمی سرگرمیوں ،خصوصا لڑکیوں تعلیمی اعتبار سے بااختیاربنانے میں سرگرم عمل ہیں۔ جناب نقوی نے کہا اقلیتی امور کی وزارت ریاستی سرکاروں کے تعاون سے اسکول، کالج، اسپتال، مالس، ہنرمندی کے فروغ کے مراکز وغیرہ کی تعمیر کرے گی اور حاصل کی جانے والی رقم کو مسلم طبقے کی تعلیمی اور دیگر ترقیاتی سرگرمیوں کے واسطے استعمال کیا جائے گا۔ وقف کی زمین پر کثیر مقصدی کمیونٹی سینٹرس ’’سدبھاؤ منڈپ‘‘ بھی تعمیر کیا جائے گا۔ جو شادی کی تقریبات، نمائشوں کے لئے استعمال کیا جائے گا اور آفات کے دوران راحتی مراکز کےدوران بھی استعمال کیا جائے گا۔


    کانفرنس میں قومی وقف بورڈ ترقیاتی اسکیم کی موجودہ صورت حال کا بھی جائزہ لیا گیا، جسے سینٹرل وقف کونسل کی طرف سے نافذ کیا گیا ہے، جوسی ڈبلیو سی اورنواڈکو کی طرف سے دو اسکیمیں الگ الگ طور پر لاگو کی گئی ہیں، ان میں ریاستی وقف بورڈوں کے ریکارڈس کو کمپیوٹرائز کیا جائے گا اور ریاستی وقف بورڈوں کو مستحکم کیا جائے گا۔ یہ دونوں اسکیمیں اب زیادہ سے زیادہ نتائج کے حصول کے لئے ایک دوسرے سے منسلک کردی گئی ہیں تاکہ ریاستی وقف بورڈوں کو خود کفیل بنایا جاسکے۔ اس سے مسلم طبقے کی بہتری کے لئے ان کی فلاحی سرگرمیوں کے بہتر نفاذ کی راہ ہموار ہوگی۔اس کے علاوہ اسکیم کے دیگر امور میں وقف جائیدادوں کا جی آئی ایس؍ جی پی ایس نقشہ سازی اہم جز ہے، تاکہ انکروچمنٹ (زبردستی قبضے)کو روکا جاسکے۔ انہوں نے کہا کہ ملک بھر میں تقریبات 5 لاکھ 60 ہزار وقف جائیدادیں ہیں۔


    کانفرنس میں اقلیتی امور کی وزارت کے سکریٹری جناب اے لوئی کھم جوائنٹ سکرئٹری جناب جان عالم، سی ڈبلیو سی کے سکریٹری جناب بی ایم جمال، سینٹرل وقف کونسل اور ریاستی وقف بورڈوں کے ارکان کے علاوہ دیگر افسروں نے شرکت کی۔


    ۔۔۔۔۔۔۔۔۔۔۔


    (م ن-ح ا- ق ر)


    U- 1297

    
    
    (Release ID: 1523368) Visitor Counter : 11