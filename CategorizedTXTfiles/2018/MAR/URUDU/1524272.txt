      وزارت آیوش

      ہندوستان نے، روایتی ادویہ کے فرو غ کے لئے
      
      عالمی تنظیم صحت کے ساتھ متعدد معاہدوں پر دستخط کئے

      Posted On: 13 MAR 2018 6:39PM by PIB Delhi

    نئی دہلی ، 14 مارچ ۔ آیوش کے وزیر مملکت (آزادانہ چارج جناب شری پد یسونائک نے راجیہ سبھا میں اپنے ایک تحریری جواب میں بتایا کہ


    آیوش کی وزارت نے ملک میں روایتی ادویہ کے فروغ میں تعاون کے لئے عالمی تنظیم صحت کے ساتھ درج ذیل معاہدوں پر دستخط کئے ہیں ۔


    1۔ حکومت ہند کی وزارت آیوش نے جنیوا میں واقع عالمی تنظیم صحت کے مرکز ی دفتر کے ساتھ پروجیکٹ کولوبریشن ایگریمنٹ ( پی سی اے ) پر دستحط کئے ہیں ۔جس کا مقصد روایتی ادویہ کے میدان میں عالمی تنظیم کے ساتھ طویل مدتی شراکتداری سمیت دیگر شراکتدار سرگرمیوں میں شمولیت ہے ۔اس معاہدے پر 13 مئی 2016 کو عالمی تنظیم صحت کے جنیوا میں واقع مرکزی دفتر میں دستخط کئے گئے تھے۔اس منصوبے کا عنوان ،’’ روایتی اور تکمیلی دواؤں کے معیار تحفظ اور موثریت کو فروغ دینا ہے ۔ عالمی تنظیم صحت اور ہندوستان کی وزارت آیوش کے درمیان ہونے و الا یہ معاہدہ 2016 سے 2020 تک کی مدت کے لئے ہے ۔ اس معاہدے کا نشانہ اور مقصد روایتی نظام اوردواؤں ( ٹی سی اینڈ ایم ) کے معیار اورحفاظت میں بہتری پیدا کرنا ہے ۔ عالمی تنظیم صحت کی روایتی اورتکمیلی دواؤں کی حکمت عملی کی عمل آوری کے فروغ کی معاونت کے ذریعہ صارفین کو تحفظ فراہم کرانا ہے ۔ اس منصوبے میں شراکتداری کے میدانوں میں عالمی تنظیم صحت کی اشاعتوں کے فروغ ،یوگا او ر آیورویدا میں یادگاری نشان قائم کرنا ،جس میں یونانی اور پنچ کرما طریقہ علاج بھی شامل ہے ۔ ٹی اینڈ سی ایم معالجین کی شرائط حوالہ میں بین الاقوامی تعاون رابطہ کاری اور تعاون شامل ہے۔


    2۔ حکومت ہند کی وزارت آیوش نے جنیوا میں واقع عالمی تنظیم صحت کے ساتھ ایک اور پروجیکٹ کولوبریشن ایگریمنٹ (پی سی اے ) پر دستخط کئے ہیں ، جس کے تحت آیوروید ، یونانی اور سدّھ کے طریقہ علاج کے لئے عالمی تنظیم صحت کی فرہنگ اصطلاحات کو فروغ دینا ہے ۔ اس معاہدے پر 27 دسمبر 2017 کو دستخط کئے گئے تھے ۔


    3۔ حکومت ہند کی وزارت آیوش نے ڈاکٹر گیتا کرشنن کی خدمات کو عالمی تنظیم صحت سے وابستہ کرنے کی غرض سے ایک معاہدے پردستخط کئے ہیں جس کی لاگت ریلیز کرنے والے ادارے کے ذریعہ عالمی تنظیم صحت کو ادا کی جائے گی اور ڈاکٹر گیتا کرشنن روایتی اور ذیلی ادویہ کے معیار ،سلامتی اور اثر انگیزی کے سلسلے میں کلیدی ایجنڈے اور ورک پلان کی تیاری میں مدد دیں گی ۔ محترمہ گیتا کرشنن آیوروید ، یونانی ، پنچ کرم اور تربیتی امورسمیت دیگر امور کی تیاری میں مدد دیں گی۔


    عالمی تنظیم صحت کے ساتھ کئے گئے معاہدے کی کامیابیاں حسب ذیل ہیں :


    1۔ حکومت ہند کی وزارت آیوش نے عالمی تنظیم صحت سے ڈاکٹر گیتا کرشنن گوپال کرشنن پلّئی کو روایتی ،ذیلی اور مربوط ادویہ (ٹی سی آئی ) کے یونٹ میں ٹیکنیکل آفیسر کی حیثیت سے مقرر کیا ہے ۔ یہ یونٹ جنیوا میں واقع عالمی تنظیم صحت کے مرکزی دفتر میں ہے اور ڈاکٹر گیتا کرشنن گوپال کرشنن پلئی نے یکم فروری 2018 کو اس منصب کی ذمہ داری سنبھالی تھی ۔


    2۔ جہاں تک آیوروید ، یونانی اور سدھ طریقہ علاج کے لئے عالمی تنظیم صحت کی فرہنگ اصطلاحات کی تیاری کے لئے وزارت آیوش کے ذریعہ دستخط کئے گئے معاہدے کا تعلق ہے ،آیوش کی وزارت نے ماہرین سے مشورے کے عمل کے ساتھ نیشنل آیورویدمو ربی ڈی ٹی کوڈ کے ذریعہ آیوروید کی فرہنگ اصطلاحات کی جامع دستاویز تیار کرلی ہے ۔اس دستاویز کو اشاعت کے لئے قطعی شکل دے دی گئی ہے جبکہ موربی ڈی ٹی کوڈ نیشنل آیوش موربی ڈی ٹی اینڈ اسٹینڈرڈ ڈائزڈ ٹرمنولوجیز پورٹل کے ذریعہ وزیر اعظم جناب نریندر مودی نے 17 اکتوبر 2017 کو دوسرے یوم آیوروید کے موقع پر کیا تھا۔


    م ن ۔س ش۔ رم


    U- 1416

    
    
    (Release ID: 1524272) Visitor Counter : 1
    
    
      Read this release in: English