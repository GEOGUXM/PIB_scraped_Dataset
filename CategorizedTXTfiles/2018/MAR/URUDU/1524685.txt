      ایٹمی توانائی کا محکمہ

      ریاستوں میں نیوکلیئر پور پلانٹوں کی تجویز
      Posted On: 15 MAR 2018 6:53PM by PIB Delhi


    نئی دہلی،15مارچ / شمال مشرقی خطہ کی ترقی کے وزیر مملکت (آزادانہ چارج)، وزیراعظم کے دفتر، عملہ ،عوامی شکایات اور پنشن ایٹمی توانائی اور خلاء کے وزیر مملکت ڈاکٹر جتیندر سنگھ نے اپنے ایک تحریری جواب میں آج راجیہ سبھا کو بتایا کہ ملک میں فی الحال 22 نیوکلیئر پاور پلانٹ ہیں جو بجلی کی پیداوار کر رہے ہیں۔


    ہندوستان میں چار تحقیقی ری ایکٹر ہیں جن میں درج ذیل کام ہو رہے ہیں:

     1. دھرو: تحقیق و ترقی ، ریڈیو آئیسو ٹاپ اور ریڈیو فارما سیوٹیکل پیداوار کے لئے ‘‘100 میگا واٹ کے تحقیقی ری ایکٹر ’’،
     2. فاسٹ بریڈر ٹسٹ ری ایکٹر(ایف بی ٹی آر): یہ مرحلہ دو کے نیوکلیئر پاور پروگرام سے متعلق مطالعات کے لئے ہیں،
     3. اہم سہولیات: مرحلہ تین کے نیوکلیئر پاور پروگرام کے لئے ایڈوانسڈ بھاری پانی کے ری ایکٹر(اے ایچ ڈبلیو آر) سے متعلق اہم طبعی تجربات کے لئے ‘‘100 واٹ کے تحقیقی ری ایکٹر ’’،
     4. کلپکّم منی ری ایکٹر (کے اے ایم آئی این آئی): مرحلہ تین کے نیو کلیئر پاور پروگرام کے لئے اہم طبیعاتی مطالعات کی غرض سے یورینیم -233 ایندھن والے ‘‘تحقیقی ری ایکٹر ’’،

    ہندوستان کے نیوکلیائی پاور ری ایکٹروں میں اب تک ایسا کوئی نیوکلیائی حادثہ نہیں ہوا ہے جس کا عوامی زندگی پر ماحولیاتی اثر پڑا ہو یا انسانی زندگی کا نقصان ہوا ہو۔


    گذشتہ تین برسوں کے دوران ایک روایتی (غیر نیوکلیائی)حادثہ رونما ہوا تھا جس میں ایل پی جی سلینڈر سے گیس لیک ہوئی تھی جس کے نتیجے میں زیر تعمیر علاقے میں دھماکہ ہوا تھا اور وہاں سے لوگوں کو باہر نکال لیا گیا تھا ۔ اس حادثے میں کوئی زخمی نہیں ہوا اور نہ ہی انسانی زندگی کا اتلاف ہوا۔


    U. No. 14 83


    
    

    
    (Release ID: 1524685) Visitor Counter : 11
    
    
    
    
    

4.