      وزارت سیاحت

      دہلی ، وارانسی اور کوچی میں درخشاں بھارت ہیریٹیج سیریز کے تحت موسیقی سیریز
      
      اپنی نوعیت کی اولین تقریب 10 مارچ 2018 کو لال قلعہ ، نئی دہلی میں منعقد ہوگی

      Posted On: 09 MAR 2018 6:06PM by PIB Delhi

    نئی دہلی، 9 مارچ 2018 / وزارت برائے ثقافت ملک کے اہم سیاحتی مراکز دہلی ، وارانسی اور کوچی میں درخشاں بھارت ہیریٹیج سریز کے تحت ایک موسیقی سیریز کا انعقاد کرنے جارہی ہے۔ایس پی آئی سی ایم اے سی اے وائی کے زیر اہتمام یہ موسیقی سیریز چھ ہفتوں کے آخری دن میں منعقد ہوگی جس کا مقصد ملک کی مالا مال ثقافتی وراثت کو فروغ دینا اور ‘‘سب کے لئے سیاحت’ کے اصول کو نافذ کرنا ہے۔ وہ فنکار جو پروگرام سیریز میں اپنے فن کا مظاہرہ کریں گے اس میں کرناٹک کے گلوکاروں اور موسیقاروں کے ساتھ ساتھ ہندستانی شامل ہوں گے۔ اسی طرح قوالی ، کبیر، گیان ، چوئیر ، باول اور مختلف لوک فن پیش کرکے ملک کی بہترین لوک روایات کا مظاہرہ کیا جائے گا۔


    سیریز کا دہلی مرحلہ 10 مارچ 2018 کو لال قلعہ میں استاد شاہد پرویز خان کے فن سے شروع ہوگا ْ۔ ایٹاوہ گھرانہ کے وہ ایک ہندستانی روایتی موسیقی کے ستار بجانے والے ہیں۔ اس کے بعد ڈاکٹر اشونی بھیڑے دیش پانڈے اپنے فن کا مظاہرہ کریں گی۔ ان کا تعلق ممبئی سے ہے اور وہ ہندستانی روایتی موسیقار ہیں۔ 11 مارچ کو پاورتھی باو ل اپنے فن کا مظاہرہ کریں گے ۔ مغربی بنگال سے تعلق رکھنے والے وہ باول لوک گلوکار ، موسیقار اور کہانی کار ہیں اور وہ بھارت کے سرکردہ باول موسیقاروں میں سے ہیں۔ رام پور (اترپردیش) کے وارثی برادران قوالی پیش کریں گے ، یہ عالمی شہرت یافتہ قوال پدم شری عزیز احمد خان وارثی کے پوتے ہیں۔ ان کی قوالی میں دہلی گھرانہ کی گائیکی کا تاثر ملتا ہے اور اپنی دھن کے لئے اسے جانا جاتا ہے۔ انہیں خصوصی طور پر ان کی روایتی صوفیانہ قوالی ، غزل ، ٹھمری، بھجن اور کلاسیکل بندش کے لئے جانا جاتاہے۔ وائلن بجانے والے ڈاکٹر ایل سبرامنیم ، میریدنگم بجانے والے ڈاکٹر امائل پورم کے سیوارمن اور سنتور بجانے والے پنڈت شیو کمار شرما 17 مارچ2018 کو ہمایوں ٹومب میں عرب کی سرائے میں اپنے فن کا مظاہرہ کریں گے۔


    ۔۔۔۔۔۔۔۔۔۔۔


    م ن۔ ن ا ۔ ج۔


    UNO-1312


    

    

    

    
    (Release ID: 1523553) Visitor Counter : 20