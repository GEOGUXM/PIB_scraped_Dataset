      امور داخلہ کی وزارت

      نکسل متاثرہ علاقوں کے لئے باز آباد کاری اور ترقیات پیکیج
      Posted On: 06 MAR 2018 7:32PM by PIB Delhi


    نئی دلّی ، 06 مارچ ؍ داخلی امور کے وزیر مملکت جناب ہنس راج گنگا رام اہیر نے لوک سبھا میں ایک تحریری سوال کے جواب میں بتایا ہے کہ بائیں بازو کی انتہا پسندی سے متاثرہ علاقوں کی مجموعی ترقی کے لئے مختلف اسکیمیں مختلف متعلقہ وزارتوں / محکموں کی جانب سے نافذ کی جا رہی ہیں۔ چند اہم ترقیاتی اقدامات ، خصوصاً جنہیں ایل ڈبلیو ای سے متاثرہ علاقوں میں عمل میں لایا جا رہا ہے ، اُن کی تفصیلات درج ذیل ہیں :


    سڑک ضرورت منصوبہ ۔ I ( آر آر پی ۔ I ) : اس کا نفاذ 2009 ء سے سڑک نقل و حمل اور شاہراہوں کی وزارت کے ذریعے 8 ریاستوں کے 34 ایل ڈبلیو ای متاثرہ اضلاع میں روڈ رابطے کو بہتر بنانے کے لئے کیا جا رہا ہے ۔ اس اسکیم کے تحت 5422 کلو میٹر سڑکوں کی تعمیر عمل میں آنی ہے ، جس میں سے 4537 کلومیٹر سڑکوں کی تعمیر پہلے ہی مکمل ہو چکی ہے ۔


    بائیں بازو کی انتہا پسندی سے متاثرہ علاقوں کے لئے سڑک رابطہ کاری پروجیکٹ : حکومت نے حال ہی میں 44 ایل ڈبلیو ای متاثرہ اضلاع میں 5412 کلو میٹر سڑکیں اور 126 پلوں اور نالوں کے تعمیر کے لئے اس اسکیم کو 11725 کروڑ روپئے کی تخمینہ لاگت سے منظوری دی ہے ۔ دیہی ترقیات کی وزارت اس اسکیم کے نفاذ کے لئے نوڈل وزارت کے طور پر کام کر رہی ہے ۔


    ایل ڈبلیو ای متاثرہ اضلاع میں ہنر مندی ترقیات : ہنر مندی ترقیات کی وزارت کی جانب سے 2011 ء سے اس اسکیم کا نفاذ کیا جا رہا ہے ۔ مقصد یہ ہے کہ 34 ایل ڈبلیو ای متاثرہ اضلاع میں ایک آئی ٹی آئی ہر ایک ضلع میں ، 47 ایل ڈبلیو ای اضلاع کے لئے اور 2 ایس ڈی سی 34 اضلاع میں قائم کئے جائیں ۔ اب تک 15 آئی ٹی آئی اور 45 ایس ڈی سی کا کام مکمل ہو چکا ہے ۔


    تعلیمی اقدامات : ایس ای ایل کے محکمے نے از حد ایل ڈبلیو ای از حد متاثرہ اضلاع کے لئے ، جہاں کوئی کے وی ایس / جے این وی نہیں ہیں ، 8 نئے کیندریہ ودیالیہ اور 5 نئے جواہر نوودے ودیالیہ قائم کرنے کو منظوری دی ہے ۔ آر ایم ایس اے کے تحت 1590 نئے / بہتر بنائے گئے اسکول اور 350 لڑکیوں کے ہاسٹلوں کو بھی 35 از حد ایل ڈبلیو ای از حد متاثرہ اضلاع میں منظوری دی گئی ہے ۔


    موبائل ٹاور : مواصلات کے محکمے کے ذریعے اس اسکیم پر عمل ہو رہا ہے ۔ پہلے مرحلے کے تحت 2329 موبائل ٹاور نصب کئے جا چکے ہیں ۔


    35 از حد ایل ڈبلیو ای متاثرہ اضلاع کے لئے خصوصی مرکزی امداد : حکومت نے 27 ستمبر ، 2017 ء کو اس نئی اسکیم کو اپنی منظوری دی ہے تاکہ از حد ایل ڈبلیو ای متاثرہ اضلاع میں عوامی بنیادی ڈھانچہ اور خدمات فراہم کرائی جا سکیں ۔ یہ اسکیم 18-2017 ء سے 20-2019 ء تک جاری رہے گی اور اس کا مجموعی منصوبہ جاتی صرفہ تخمینہ 3000 کروڑ روپئے کا ہے ۔


    اس کے علاوہ ، دیگر وزارتیں / محکمے مثلاً ایم این آر ای ، قبائلی امور کی وزارت ، آبی وسائل کی وزارت ، دیہی ترقیات کی وزارت اور ماحولیات اور جنگلات کی وزارت ، وزارتِ ریلوے ، وزارتِ اطلاعات و نشریات ، پینے کے پانی اور صفائی ستھرائی کی وزارت ، صحت اور کنبہ بہبود کی وزارت ، محکمہ ڈاک ، مالی خدمات کا محکمہ ، ایس ای ایل کا محکمہ یو اینڈ ایچ ڈی کی وزارت بھی اپنی جانب سے مختلف اسکیموں کو نافذ کر رہی ہے ۔


    پولیس اور پبلک آرڈر یعنی عوامی نظم و ضبط ریاستی موضوعات ہیں اور ریاستی حکومتوں کے پاس اپنے سرینڈر اور باز آبادکاری ترغیباتی فارمولے ہیں ، جن کے ذریعے وہ بائیں بازو سے متاثرہ انتہا پسند کیڈروں کو قومی دھارے میں شامل کرتی ہیں ۔


    نیتی آیوگ نے قدر پسماندہ 115 اضلاع کو تیزی سے بدلنے ، جس میں 10 اضلاع چھتیس گڑھ کے بھی شامل ہیں ، کے لئے پہل قدمی کی ہے ۔ بڑی تعداد میں ایل ڈبلیو ای سے متاثرہ اضلاع بھی ان 115 توقعاتی اضلاع میں شامل ہیں ۔ ہر ایک ضلعے کے لئے ایک افسر کو پربھاری یعنی انچارج قرار دیا گیا ہے ، جو ریاست کے ساتھ اور ضلعی ٹیم کے ساتھ تال میل بناکر کام کر رہے ہیں ۔


    م ن ۔ ع ا


    U. No. 1229

    
    
    (Release ID: 1522830) Visitor Counter : 7