      کارپوریٹ امور کی وزارتت

      دیوالیہ قرار دئیے جانے اور دیوالیہ ہونے سے متعلق بورڈ آف انڈیا (آئی بی بی آئی) کو مسودے (قواعد جاری کرنے کے لئے میکنزم) قواعد 2018 کے سلسلے میں مشورے مطلوب ہیں
      Posted On: 08 MAR 2018 5:37PM by PIB Delhi


    نئی دہلی، 08 ؍مارچ، دیوالیہ قرار دیئے جانے اور دیوالیہ ہونے سے متعلق کوڈ یعنی ضابطہ 2016 (کوڈ) ایک جدید اقتصادی قانون ہے۔ اس ضابطہ کی دفعہ 240 دیوالیہ قرار دئے جانے اور دیوالیہ ہونے متعلق بورڈ آف انڈیا (آئی بی بی آئی) کو کچھ شرطوں کے ساتھ قوانین بنانے کے اختیارات دیتا ہے۔ یہ قوانین ہیں، ضابطہ کی تجاویز کو اختیار کرنا، ان ضوابط اور قواعد کو اختیار کرنا، جو سلسلے وار چلے آرہے ہیں، ایسے ضوابط اور قواعد جو نوٹیفکیشن کے ذریعے سرکاری گزٹ میں شائع ہوچکے ہیں، انہیں جتنی جلدی ممکن ہوسکے پارلیمنٹ کے دونوں ایوانوں کے روبرو 30 دنوں کے اندر پیش کرنا ہے۔


    آئی بی بی آئی نے قواعد اور ضوابط بنانے کے لئے ایک شفاف اور مشاورتی عمل وضع کیا ہے۔ آئی بی بی آئی یہ کوشش رہی ہے کہ ضوابط بنانے کے عمل میں تمام فریقوں کو مؤثر طور پر شریک کیا جائے۔ ضوابط کے مسودے کو تیار کرتے ہوئے یہ عمل عام طور پر ایک ورکنگ گروپ کے ساتھ شروع ہوتا ہے۔ آئی بی بی آئی ان ڈرافٹ ضابطوں کو منظر عام یا عوام الناس کے درمیان لاتی ہے تاکہ ان کی رائے معلوم کی جاسکے۔ یہ فریقوں کے ساتھ ڈرافٹ ضابطوں پر تبادلہ خیال کے لئے کئی گول میز کانفرنس کا انعقاد کرتی ہے۔ یہ اپنی مشاورتی کمیٹی سے مشورہ لیتی ہے ۔ یہ عمل آئی بی بی آئی کے گورننگ بورڈ کی جانب سے ضابطوں کو حتمی شکل دینے کے ساتھ ہی مکمل ہوجاتا ہے اور پھر آئی بی بی آئی انہیں نوٹیفائی کرتی ہے۔ یہ عمل بنیادی حقائق سے ہم آہنگ رہے گا۔ قواعد کی معنویت برقرار رکھے گا، جمہوری افادیت فراہم کرے گا اور قواعد کو مضبوط اور منظم بنائے گا، جو اس مقصد کے لئے حسب حال ہوں گے۔


    عوام کا مشورہ حاصل کرنے سے سب کی رضامندی حاصل کرنا آسان ہوجائے گا اور اس طرح یہ ریگولیٹری فریم ورک کے ارتقاء میں ایک اہم رول ادا کرتا ہے۔ ریگولیٹری عمل میں عوام خاص طور پر فریقوں کی شرکت اس بات کو یقینی بناتی ہے کہ ضوابط ان فریقوں کی قانونی ضرورتوں کے مطابق ہیں، جو اس سے متاثر ہونے والے ہیں۔


    ضابطے کے تحت اس عمل کے لئے ذیلی قوانین کی اہمیت کو پیش کرتے ہوئے یہ لازمی ہے کہ آئی بی بی آئی کے پاس ایک منظم اور ایک مضبوط میکنزم ہو، جس میں قواعد بنانے کے لئے فریقوں کی مؤثر وابستگی شامل ہے۔ حقیقت میں ضابطے کی دفعہ 196 (1) (ایس) کے مطابق آئی بی بی آئی کے لئے یہ ضروری ہے کہ وہ قواعد کے نوٹیفکیشن سے پہلے سے صلاح ومشورے کے عمل کے انعقاد سمیت قواعد جاری کرنے کے لئے میکنزم وضع کرے۔


    اس سوچ اور قانونی ضرورتوں کو پورا کرتے ہوئے آئی بی بی آئی کا قواعد بنانے اور عوام سے مشورہ لینے کے عمل کو نافذ کرنے کے لئے ضابطے بنانے کا ارادہ ہے۔ آئی بی بی آئی کو تمام فریقوں سمیت عوام سے مشورے مطلوب ہیں۔ یہ مشورے دیوالیہ قرار دئے جانے اور دیوالیہ ہونے سے متعلق بورڈ کے مسودے (قواعد جاری کرنے کے لئے میکنزم) قواعد 2018 سے متعلق ہیں، جو اس پریس ریلیز میں شامل کئے گئے ہیں اور: www.ibbi.gov.in پر دستیاب ہیں۔


    مشورے 31 مارچ 2018 تک : feedback@ibbi.gov.in پر ای-میل کیئے جاسکتے ہیں جس میں سبجیکٹ لائن ’’میکنزم فار ایشوئینگ ریگولیشن ‘‘ ہونا چاہئے۔


    ۔۔۔۔۔۔۔۔۔۔۔


    (م ن-ح ا- ق ر)


    (08-03-2018)


    U- 1282

    
    
    (Release ID: 1523325) Visitor Counter : 2