      اقلیتی امور کی وزارتت

      شفافیت کیلئے ریاستی وقف بورڈوں کے ریکارڈس کا کمپیوٹرائزیشن
      Posted On: 14 MAR 2018 7:09PM by PIB Delhi


    نئی دہلی، 14 ؍مارچ / اقلیتی امور کے مرکزی وزیر جناب مختار عباس نقوی نے آج لوک سبھا میں ایک تحریری جواب میں بتایا کہ مرکزی حکومت نے 2009 میں ریاستی وقف بورڈوں کے ریکارڈس کو کمپیوٹرائزیشن کرنے کیلئے ایک اسکیم شروع کی تھی۔ اس کا مقصد ریکارڈس کو درست کرنا، شفافیت پیداکرنا اور ریاست /مرکزی کے زیر انتظام علاقوں کے وقف بورڈوں کی وقف املاک کے ریکارڈ کو کمپیوٹرائزڈ اور ڈیجی ٹائزیشن کرنا ہے۔ انہوں نے کہا کہ اب اس اسکیم کا نام بدل کرقومی وقف بورڈ ترقیاتی اسکیم رکھا گیا ہے۔ اس میں بہت سی نئی شقوں کا اضافہ کیا گیا ہے، جہاں مالی امدا د وقف املاک کی جی آئی ایس میپنگ کیلئے ریاست اور مرکز کے زیرانتظام علاقوں کے وقف بورڈوں کو دی گئی ہے۔ ویڈیو کانفرنسنگ سہولت کا قیام، سنٹرلائزڈ کمپیوٹرنگ سہولت کا قیام اور ریاست /مرکز کے زیر انتظام علاقوں کےوقف بورڈوں کے بہتر انتظامیہ کے ای آر پی سولیوشن وغیرہ بھی ان شقوں میں شامل ہیں۔ انہوں نے کہا کہ 28 فروری 2018 کو 5،68،724غیر منقولہ وقف جائیدادوں کے ریکارڈ وامسی رجسٹریشن ماڈیول میں درج کئے گئے ہیں اور وقف جائیدادوں کے 2،80،754 ریکارڈ کا ڈیجی ٹائزیشن کیا گیا ہے۔


    وقف قانون 1995 کے سیکشن 32 کی شِق کے مطابق ، جس میں ترمیم کی گئی ہے، ایک ریاست میں تمام اوقاف کے جنرل سپرینٹنڈنٹ کو اسٹیٹ وقف بورڈ میں اختیاردیا گیا ہےا ور وقف بورڈ کو یہ اختیاردیا گیا ہے کہ وہ وقف املاک کا انتظام کرے اور وقف بورڈوں کی جائیدادوں پر ناجائز قبضے اور اس پر زبردستی قبضہ کرنے کیخلاف قانونی کارروائی کرے۔ وقف قانون کے 54 اور 55 سیکشن کے مطابق ریاست اور مرکزکے زیر انتظام علاقوں کے وقف بورڈ، وقف جائیداد سے زبردستی قبضے کو ہٹانے کیلئے کارروائی کر سکتے ہیں۔اس طرح زبردستی قبضے کے معاملوں سے متعلق تفصیلات ریاست /مرکز کے زیر انتظام علاقوں کے وقف بورڈوں کے ذریعے برقرار رکھی جاتی ہے۔


    ترمیم شدہ وقف قانون 1995 کے مطابق ریاست اور مرکز کے زیر انتظام علاقوں کے وقف بورڈوں کو مزید اختیارات دینے کیلئے اہم شقوں میں اضافہ کیا گیا ہے تاکہ وقف جائیدادوں پر زبردستی قبضے سے نمٹا جا سکے۔ ریاستی سرکاروں نے سروے کمشنر مقرر کرنے کا فیصلہ کیا ہے اور ایک مقررہ وقت کے اندر وقف جائیدادو ں کا سروے مکمل کرنے کا بھی فیصلہ کیا ہے۔اس کے علاوہ ریاست اور مرکز کے انتظام علاقوں کے وقف بورڈوں کی پیشگی منظوری کے بغیر وقف جائیدادوں پر قبضہ کرنے کیلئے سخت سزا کی بھی تجویز رکھی گئی ہے۔


    U. No. 1430


    
    

    
    (Release ID: 1524426) Visitor Counter : 7