      عملے، عوامی شکایات اور پنشن کی وزارت

      ڈاکٹر جتیندر سنگھ نے بین الاقوامی یوم خواتین کے موقع پر
      
      عملہ و تربیت کے محکمہ کی ورکشاپ کا افتتاح کیا

      Posted On: 08 MAR 2018 4:37PM by PIB Delhi

    نئی دہلی، 8 مارچ 2018 / شمال مشرقی خطہ کی ترقی ( ڈی او این ای آر) (آزادانہ چارج )، وزیراعظم کے دفتر ، عملہ، عوامی شکایات اور پنشن ، جوہری توانائی اور خلا کے وزیر مملکت ڈاکٹر جتیند ر سنگھ نے آج یہاں بین الاقوامی یوم خواتین کے موقع پر ایک ورکشاپ کا افتتاح کیا۔ اس ایک روزہ ورکشاپ کا انعقاد عملہ اور تربیت کے محکمہ نے کیاجس کا موضوع ‘‘خواتین امپاورمنٹ ، مواقع اور چیلنجز ’’ تھا۔


    حاضرین سے خطاب کرتے ہوئے ڈاکٹر جتیندر سنگھ نے کہا کہ ہمیں خواتین کے معاملات پر 21 ویں صدی کے نئے تناظر میں غور کرنے کی ضرورت ہے۔ انہوں نے کہا کہ آج خواتین تقریباً سبھی شعبۂ حیات میں قائدانہ کردار ادا کررہی ہیں جن میں مرکزی مسلح پولیس دستے (سی اے پی ایف ) اور مسلح دستے شامل ہیں۔ وزیر موصوف نے کہا کہ آج کی خواتین کے سامنے چیلنج یہ ہے کہ وہ بہترین کارکردگی کے لئے اپنے اندر موجود صلاحیتوں کا کیسے استعمال کریں۔


    اس موقع پر مختلف شعبہ حیات اور تخلیقی کاموں میں نمایاں کارکردگی کا مظاہرہ کرنے والی خواتین کو انعامات سے نوازا گیا۔


    عملہ و تربیت کے سکریٹری جناب سی چندرمولی ، دوردرشن کی ڈائریکٹر جنرل محترمہ سپریا ساہو اور معروف کلاسیکل رقاصہ محترمہ رما ویدیاناتھن بھی اس تقریب میں موجود تھیں۔


    ۔۔۔۔۔۔۔۔۔۔۔


    م ن۔ م م ۔ ج۔


    Uno-1296


    

    

    
    (Release ID: 1523329) Visitor Counter : 12
    
    
      Read this release in: English , Tamil