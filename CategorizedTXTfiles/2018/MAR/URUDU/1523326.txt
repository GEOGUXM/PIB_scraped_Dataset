      بہت چھوٹی، چھوٹی اور درمیانی صنعتوں کی وزارت

      خواتین صنعت کاروں کے لئے اُدیم شکتی پورٹل کا آغاز
      Posted On: 08 MAR 2018 5:39PM by PIB Delhi


    نئی دہلی، 08 ؍مارچ، آج خواتین کے عالمی دن کے موقع پر بہت چھوٹی، چھوٹی اور اوسط درجے کی صنعتوں (ایم ایس ایم ای) کی وزارت نے خواتین صنعت کاروں کے لئے اُدیم شکتی پورٹل: www.udyamsakhi.org کا آغاز کیا۔ اس پورٹل کا آغاز نئی دہلی کے امبیڈکر انٹرنیشنل سینٹر میں ایک پروگرام کے دوران بہت چھوٹی، چھوٹی اور اوسط درجے کی صنعتوں کے مرکزی وزیر مملکت (آزادانہ چارج) جناب گری راج سنگھ نے کیا۔ اس موقع پر وزیر موصوف نے کہا کہ ہندوستان میں تقریبا 8 ملین خواتین ہیں ، جنہوں نے اپنا کاروبار شروع کیا ہے اور وہ خود اپنے کاروبار چلانے میں مصروف ہیں اور وزارت اس بات میں یقین رکھتی ہے کہ ہندوستان میں خواتین ہندوستان کی معاشی ترقی میں نمایاں رول ادا کرسکتی ہیں۔ انہوں نے کہا کہ یہ پورٹل صنعت کاری کو فروغ دینے کے لئے ایک نیٹ ورک ہے اور بہت کم لاگت کی مصنوعات کے لئے کاروباری ماڈل پیدا کررہا ہے۔ اس سے خواتین کو بااختیار بنایا جاسکے گا اور وہ خود کفیل ہوسکیں گی۔


    یہ پورٹل صنعت کاری سیکھنے کے اوزار فنڈ اکٹھا کرنے کے لئے ،تربیتی پروگرام، مارکیٹ سروے کی سہولت فراہم کرنے اور تکنیکی امداد کے لئے اپنے پلیٹ فارم کے ذریعے امداد فراہم کرتا ہے۔ ایم ایس ایم ای کے سکریٹری ڈاکٹر ارون کمار پانڈا نے بھی اس موقع پر خواتین صنعت کاروں سے خطاب کیا ۔ جنہوں نے اس پروگرام میں شرکت کی۔ انہوں نے انہیں بتایا کہ وزارت متعلقہ وزارتوں، محکموں، ریاستی سرکاروں اور دیگر شراکت داروں کے اشتراک سے کھادی، گاؤں اور کوائر صنعتوں سمیت اس سیکٹر کی ترقی اور اسے فروغ دے کر ایک مضبوط ایم ایس ایم ای سیکٹر تیار کرنے کے راستے پر گامزن ہے۔


    اس موقع پر ایم ایس ایم ای کی جوائنٹ سکریٹری الکا اروڑہ اور ایم ایس ایم ای کے ایڈیشنل ڈیولپمنٹ کمشنر اننت شیر کھنے بھی موجود تھے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    (08-03-2018)


    U- 1286

    
    
    (Release ID: 1523326) Visitor Counter : 9