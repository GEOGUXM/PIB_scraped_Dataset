      شمال مشرقی ریاستوں کی ترقی کی وزارت

      شمال مشرقی خطہ میں سیاحت کے فروغ اور آئندہ تین برسوں کےد وران سیاحوں کی آمد دوگنی کرنے کے لئے 4 مفاہمتی دستاویز پر دستخط ہوئے
      Posted On: 19 MAR 2018 4:32PM by PIB Delhi


    نئی دہلی۔ 19 مارچ / شمال مشرق خطہ کی ترقی( ڈی او این ای آر) کی وزارت نے شمال مشرقی خطہ کی ترقی کے وزیرمملکت( آزدانہ چارج)، وزیراعظم کے دفتر، عملہ، عوامی شکایات اور پنشن، ایٹمی توانائی اور خلاء کے وزیرمملکت ڈاکٹر جتیندر سنگھ، وزارت، این ای سی اور دیگر اہم تنظیموں کے اعلی افسران کی موجودگی میں آج یہاں چار مفاہمتی دستاویزات( ایم او یو) پر دستخط کئے ہیں۔


    معاہدوں پر دستخط کے بعد ڈاکٹر جتیندر سنگھ نے کہا کہ ہندوستان کی ہمہ جہت ترقی کے لئے شمال مشرقی خطہ کی ترقی کافی اہم ہے۔ شمال مشرق پر اس کی قدرتی خوبصورتی اور ثقافتی وراثت کے پیش نظر سیاحت کی ترقی میں ہمیشہ سے ہی خصوصی توجہ دی گئی ہے۔ انہو ں نے کہا کہ ایئر بی این بی( (Airbnb کے ساتھ مفاہمتی دستاویز پر دستخط ، آئندہ تین برسوں کے دوران سیاحوں کی آمد کی شرح دوگنی کرنے کے مقصد کے حصول کی جانب اہم پیش رفت ہے۔اس سے خطہ میں رہائش کے زیادہ سے زیادہ مواقع پید ا ہوں گے اور مہمان نوازی کے معیارات میں بھی اضافہ ہوگا۔


    مفاہمتی دستاویز پر نارتھ ایسٹرن کونسل( این اے سی) کی جانب سے شمال مشرق سیاحت ترقی کونسل(این ای ٹی ڈی سی) اور دو اہم ذریعہ معاش کی پہل، نارتھ ایسٹ رورل لائیولی ہوڈ پروجیکٹ( این ای آر ایل پی) اور نارتھ ایسٹرن ریجن کمیونٹی ریسورس مینجمنٹ پروجیکٹ( این ای آر سی او آر ایم پی) نے دستخط کئے ہیں۔مفاہمتی دستاویز ( ایم او یو)پر دستخط کا مقصد ہندوستان کے شمال مشرقی خطے کے اہم مقامات پر مہمان نوازی کے محکموں۔ انٹر پرینیورز پیدا کرنا ہے۔ایئربی این بی ایشیا پیسفک کے علاقائی ڈائریکٹر جناب کم ہونگ سیو نے دنیا کی سب سے بڑی سماجی مہمان نواز کمپنیوں میں سے ایک ایئر بی این بی کی جانب سے مفاہمتی دستاویز پر دستخط کئے۔


    ایم او یو کے تحت ایم ای سی، این ای ٹی ڈی سی اور ایئر بی این بی نےدرج ذیل نکات پر اتفاق کیا ہے:


      * ایئر بی ا ین بی کے گلوبل پلیٹ فارم کے ذریعہ ہندوستان کے شمال مشرقی علاقہ میں سیاحت کی توسیع۔


      * ہندوستان کے شمال مشرقی علاقے میں مہمان نوازی کی سہولیات اور منفرد اثاثوں کے معیار کو بہتر بنانا۔


      * ہندوستان کے شمال مشرق میں دیرینہ سیاحتی وسائل مہیا کرانا اور انہیں فروغ دینا۔


    ہندوستان کے شمال مشرقی علاقے میں نجی گھروں میں سیاحوں کو رکھنے کے لئے ضابطہ جاتی ماحول کو بہتر بنانے میں تعاون کرنا شامل ہے۔


    مفاہمتی دستاویز پر ہندوستان کے شمال مشرقی علاقے میں چھوٹے صنعت کارو ں کے لئے سیاحت اور مہمان نوازی کے شعبوں میں ذریعہ معاش کے مواقع پر مبنی ٹیکنالوجی پیدا کرنے کے لئے این ای آر ایل پی اور این ای آر سی او آر ایم ڈی ایئر بی این بی کے ساتھ کلیدی شراکت داری اور کم آمدنی والے کنبوں کو اپنے گھروں میں سیاحوں کے قیام میں مدد کرنے کے لئے مفاہمتی دستاویز دستخط کئے ہیں۔ معاہدے کے تحت ایئر بی این بی، این ای آر ایل پی اور این ای آر سی او آر ایم ڈی کی اہم ٹیموں کو ٹریننگ دے گا جس سے موجودہ گھروں میں سیاحوں کو ٹھہرانے، ذمہ دار میزبانی، معیاری مہمان نوازی، صفائی ستھرائی اور بنیادی سہولیات میں اضافہ ہوگا۔


    این ای آر سی او آر ایم ڈی اور ایچ ای ایس سی او(ہمالیائی ماحولیاتی مطالعات اور تحفظ کی تنظیم)نے سماجی وسائل کو بہتر بنانے اور ٹیکنالوجی پر مبنی مقامی وسائل کو بہتر بنانے کے لئے ایک علیحدہ مفاہمتی دستاویز پر بھی دستخط کئے ہیں۔


    ************


    U-1555

    
    
    (Release ID: 1525182) Visitor Counter : 8
    
    
      Read this release in: English
    
    
    

*