      ا قتصادی امور کی کابینہ کمیٹی

      مرکزی کابینہ نے بارہویں منصوبے کے بعد تین برس یعنی 18-2017 سے 20-2019 تک تین برس کے لئے پرائم منسٹر امپلائمنٹ جنریشن پروگرام (پی ایم ای جی پی) جاری رکھنے کی منظوری دی
      Posted On: 01 MAR 2018 4:18PM by PIB Delhi


    نئی دہلی،یکم مارچ ۔وزیراعظم نریندر مودی کی صدارت میں ہونے والے، مرکزی کابینہ کی معاشی امور کی کمیٹی کے اجلاس میں پرائم منسٹر امپلائمنٹ جنریشن پروگرام ( پی ایم ای جی پی ) کو بارہویں منصوبے کے بعد 18-2017 سے 20-2019 تک تین سال کے لئے 5500 کروڑروپے کے مختص سرمائے کے ساتھ جاری رکھنے کی منظوری دے دی گئی ۔


    اس اسکیم سے تین مالی برسوں میں تقریباََ 15 لاکھ افراد کے لئے ملازمتوں کے مواقع کی پائیدار اندازہ کاری کی جاسکے گی ۔


    قومی سطح پر کھادی اینڈ ولیج انڈسٹریز کمیشن (کے وی آئی سی ) اس پروگرام پر عمل آوری کی نوڈل ایجنسی کی حیثیت سے کام کرے گا۔ جبکہ (کے وی آئی سی ) کے ریاستی / ضلعی سطح کے ،ریاستی سطح کے دفاتر ، کھادی اینڈ ولیجز انڈسٹری بورڈ (کے وی آئی بی ) اور ڈسٹرکٹ انڈسٹری سینٹر (ڈی آئی سی ) ریاستوں میں اور ضلعی سطحوں پر اس پروگرام کی نوڈل ایجنسیوں کی حیثیت سے کام کریں گے ۔ اس سلسلے میں پی ایم ای جی پی کے پورٹل پر درخواستیں طلب کی جاتی ہیں اور ان پر کام کیا جاتا ہے اور درج ذیل امو ر کو پیش نظر رکھتے ہوئے نشانے معین کئے جاتے ہیں ۔


    1۔ ریاست کی پسماندگی کی نوعیت ۔


    2۔ بے روزگاری کی نوعیت ۔


    3۔ گزشتہ سال کے نشانوں کی تکمیل کی نوعیت ۔


    4۔ ریاست /مرکز کے زیر انتظا م علاقے کی آبادی کی تعداد ۔


    5۔ روایتی ہنر مندی اور خام مال کی دستیابی ۔


    اس سلسلے میں مجموعی نمو حاصل کرنے کے لئے ملک کے تمام اضلاع کو کم از کم 75 پروجیکٹ فی ضلع کے حساب سے منصوبے تفویض کئے جاتے ہیں اور خواتین ،شیڈیول کاسٹ / شیڈیول ٹرائب ،دیگر پسماندہ زمروں ، جسمانی اعتبار سے معذور افراد اور دیہی علاقوں کے این ای آر درخواست گزاروں کو 25 سے لے کر 35 فیصد تک کی چھوٹ دستیاب کرائی جاتی ہے ۔


    درخواستوں اور سرمائے کے بہاؤ کا تمام عمل درخواست کی وصولیابی سے ، اس پر عمل آوری ، بینکوں سے منظوری ، مارجن منی کی چھوٹ کی منتقلی سے ٹرم ڈپازٹ کی درخواست گزار کے نام تشکیل تک کے عمل کو آن لائن کردیا گیا ہے ۔اس پورٹل کو


    https://www.kviconline.gov.in/pmegpeportal/prneqphome/index.jsp . اس ویب سائٹ پر بھیجاجاسکتا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U- 1144

    
    
    (Release ID: 1522287) Visitor Counter : 16