      وزارت دفاع

      ہندستانی فوج میں اس کی لڑنے کی صلاحیت میں اضافہ کے لئے اصلاحات
      Posted On: 05 MAR 2018 5:42PM by PIB Delhi


    نئی دہلی، 5 مارچ 2018 / وزارت دفاع نے لفٹننٹ جنرل (ریٹائرڈ ) ڈی بی شیکاٹکر کی سربراہی میں ماہرین کی ایک کمیٹی (سی او ای) تشکیل دی تھی جس کا مقصد مسلح افواج کی لڑنے کی صلاحیت میں اضافہ اور دفاعی اخراجات میں دوبارہ توازن پیدا کرنے کے لئے سفارشات کرنا تھا۔ کمیٹی نے دسمبر 2016 میں اپنی رپورٹ پیش کردی تھی ۔ وزارت دفاع نے اہم عملی منصوبوں اور ان پر عمل درآمد کےلئے نقشہ راہ طے کرنے کی غرض سے اس رپورٹ پر غور کیا۔ مندرجہ بالا امور پر پہلے ہی کارروائی شروع کی جاچکی ہے۔


    *سگنلوں کے قیام میں زیادہ سے زیادہ اضافہ ، جس میں ریڈیو مانیٹرنگ کمپنیاں، کور ایئر سپورٹ سگنل رجمنٹ، ایئر فارمیشن سگنل رجمنٹس ، کمپوزٹ سگنل رجمنٹ اور کور آپریٹنگ اور انجنئرنگ سگنل رجمنٹ کا انضمام شامل ہے۔


    *فوج میں اگلے دستوں کو پہم رسد پہنچانے کے لئے فوجوں کی ترتیب جن میں بیس ورکشاپس ، ایڈوانس ورک بیس ورکشاپس اور فیلڈ آرمی میں ساکن اسٹیشن ورکشاپ شامل ہیں۔


    *آرڈنینس دستوں کی دوبارہ تعیناتی ، جن میں وہیکل ڈیپوز، آرڈینس ڈیپوز اور سینٹرل آرڈیننس ڈیپوز شامل ہیں۔


    *سپلائی اور ٹرانسپورٹیشن اسکیموں اور مویشیوں کی منتقلی سے متعلق یونٹوں کا بہتر استعمال ۔


    *امن کی جگہوں پر فوجی فارموں اور فوجی پوسٹل اداروں کو بند کرنا۔


    *فوج میں کلیریکل عملے اور ڈارئیوروں کی بھری کے معیار میں اضافہ۔


    *نیشنل کیڈٹ کور کی صلاحیت کو بہتر بنانا۔


    دفاع کے وزیر مملکت ڈاکٹر سبھاش بھامرے نے آج راجیہ سبھامیں جناب ڈی اوپیندر ریڈین کے سوال کے تحریری جواب میں یہ اطلاع دی۔


    ۔۔۔۔۔۔۔۔۔۔۔


    م ن۔ ج۔ ج۔


    U- 1181

    
    
    (Release ID: 1522569) Visitor Counter : 8