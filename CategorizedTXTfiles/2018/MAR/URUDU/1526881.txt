      وزارت دفاع

      زیرالتوا دفاعی معاملات
      Posted On: 28 MAR 2018 7:02PM by PIB Delhi


    نئی دہلی، 28 ؍ مارچ ؍دفاعی امور کے وزیر مملکت ڈاکٹر سبھاش بھامرے نے آج لوک سبھا میں جناب من شنکر نینا مین کے ایک سوال کے تحریری جواب میں بتایا کہ دفاعی سازوسامان کی بڑے پیمانے پر حصولیابی توسیعی دفاعی خریداری ضابطہ (ڈی پی پی ) کے مطابق کی جاتی ہے، جو ان التزامات پر مشتمل ہے یعنی خریداری کے عمل میں اعلیٰ درجے کی دیانتداری، عوامی احتساب، غیرجانب داری اور شفافیت کو یقینی بنانا ۔ اس میں حکومت اور بولی لگانے والوں کے درمیان 20 کروڑ اور اس سے زائد کی تمام اہم خریداری کیلئے دیانتداری کے معاہدے پر دستخط کیا جاتا ہے، حالانکہ اس سے پہلے 100 کروڑ سےزائد کی اسکیموں کیلئے اس طرح کے معاہدے کی ضرورت ہوتی تھی۔


    بدعنوانی کے الزامات سے ڈی پی پی کے التزامات اور اس موضوع پر رہنما خطوط کے مطابق تیز رفتاری سے نمٹا جاتاہے، جس میں بیجا شکایتوں کیلئے وینڈر کیخلاف کارروائی کرنے کا التزام شامل ہے۔


    مسلح افواج کوتیاری کی حالت میں رکھنے اور جدید ہتھیاروں کے نظام سے انہیں مسلح رکھنے کیلئے خطرات کے ادراک، عملیاتی چیلنجز ، ٹیکنالوجی تبدیلیوں اور دستیاب وسائل پر مبنی دفاعی افوا ج کی تجدید کاری ایک مستقل عمل ہے۔ گزشتہ تین برسوں اور جاری سال میں (31 جنوری 2018) تک مسلح افواج کیلئے دفاعی سازوسامان کی بڑے پیمانے پر خریداری کیلئے 192 کانٹریکٹ پر دستخط کئے گئے ہیں۔


    ************


    ) م ن ۔ن ا ۔ ک ا (


    U- 1789

    
    
    (Release ID: 1526881) Visitor Counter : 7