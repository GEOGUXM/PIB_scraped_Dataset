      وزارتِ تعلیم

      مشورے کی بنیاد پر2018-19 کے این سی ای آر ٹی کی نصابی کتابوں کو اب ڈیٹ کیا گیا
      Posted On: 23 MAR 2018 7:46PM by PIB Delhi


    نئی دہلی۔ 23 مارچ / فروغ انسانی وسائل کے وزیرمملکت اوپندر کشواہا نے ایک سوال کے تحریری جواب میں آج راجیہ سبھا کو بتایا کہ قومی کونسل برائے تعلیمی تحقیق و تربیت( این سی ای آر ٹی ) نے اپنے تمام نصابی کتابوں پر نظر ثانی کی ہے، جنہیں قومی نصابی فریم ورک 2005 کے مطابق تیار کیاگیا تھا۔ اس سلسلے میں این سی ای آر ٹی کے ذریعہ ایک ویب پورٹل بنایا گیا ہے اور اساتذہ سے اس سلسلے میں مشورے طلب کئے گئے تھے۔ تقریباً 700 اساتذہ سے موصولہ مشورے جنہیں جائزے کے لئے مناسب پایا گیا تھا ۔ انہیں نصابی کتاب کی نظر ثانی میں شامل کیا گیا ہے۔ این سی ای آر ٹی نے ان ہی مشورے کی بنیاد پر سال 2018-19 کے لئے اپنی نصابی کتابوں کو اب ڈیٹ کیا ہے۔ کتابوں کے جائزے میں عام طور پر حقائق پر مبنی غلطیوں کی اصلاح کی گئی ہے اور اعداد وشمار کو تا حال بنایا گیا ہے۔


    ************


    U-1710

    
    
    (Release ID: 1526246) Visitor Counter : 5