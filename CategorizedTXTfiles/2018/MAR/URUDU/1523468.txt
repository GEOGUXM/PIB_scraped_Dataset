      ریلوے کی وزارت

      ریلوے نے زبردست جوش وجذبے کے ساتھ عالمی یوم خواتین منایا
      
      ماٹُنگا ، گاندھی نگر ، گووند پوری ،چندراگری ، ودیا نگر ، مانی نگر ، نیوامراوتی اور اجنی کے
      ریلوے اسٹیشنوں پر مستعد خاتون عملہ متعین کیا گیا
      متعددگاڑیاں مکمل خاتون عملے کے ساتھ چلائی گئیں
      ملک کے 200 بڑے ریلوے اسٹیشنوں پر سینیٹری ، نیپکن ،ڈسپینسراورانسینریٹر نصب کئے جائیں گے

      Posted On: 08 MAR 2018 7:08PM by PIB Delhi

    نئیدہلی ، 09 مارچ ۔ ہندوستانی ریلوے نے عالمی یوم خواتین کے موقع پر ملک کے لئے خواتین کی صلاحیتوں کے امکانات کی تصویر کشی کے ساتھ ملازمین کو یکساں مواقع دستیاب کرائے جانے اور مجموعی ثقافت کار کے فروغ کے تئیں اپنی عہد بستگی کا اظہار کیا۔


    ریلوے نے خواتین کو بااختیار بنائے جانے کو یقینی بنائے جانے کے لئے اپنے نیم شہری ریلوے اسٹیشنوں پر پور ا خاتون عملہ مقرر کیا ہے۔ ان اسٹیشنوں میں مہاراشٹر کا ماٹنگا ، راجستھان کا گاندھی نگر ، اترپردیش کا گووند پوری ، آندھرا پردیش کا چندر ا گری ، تلنگانہ کا ودیا نگر ، گجرات کا مانی نگر ، مہاراشٹر کا نئی امراوتی اور اجنی (ناگپور ) ریلوے اسٹیشن شامل ہیں ۔ ریلوے اپنے تمام کاموں میں خواتین کی خدمات کے لئے استعمال کرنے کے لئے انہیں ریلوے کے ذریعہ تربیت دے رہا ہے تاکہ جن اسٹیشنوں پر خاتون عملہ ہی متعین کیا گیا ہے ،وہاں تما م خدمات خاتون عملے کے ذریعہ کی فراہم کرائی جائیں ۔ ممبئی کا ماٹنگا ریلوے اسٹیشن ملک کا پہلا ایسا نیم شہری ریلوے اسٹیشن ہے ، جس کے تمام کا م خاتون عملے کے ذریعہ کئے جارہے ہیں ۔اس اسٹیشن پر ٹکٹ کی جانچ کرنے سے منیجر کے عہدے تک خاتون عملہ ہی متعین کیا گیا ہے ۔ ملک کا ایسا پہلا نیم شہری ریلوے اسٹیشن ہونے کے سبب لمکا بک آف ریکارڈ 2018 میں ماٹنگا ریلوے اسٹیشن کا اندارج کرلیا گیا ہے ۔ ماٹنگا ریلوے اسٹیشن کا کام کاج 31 خاتون مازمین کے ذریعہ کرایا جائے گا ،جس میں اسٹیشن سپرنٹنڈنٹ ، بکنگ کلرک اورسکیورٹی کا عملہ بھی کا محکمہ شامل ہوگا۔ آندھرا پردیش کا چندراگری نیم شہری ریلوے اسٹیشن پہلا ایسا ریلوے اسٹیشن بن گیا ہے ، جس کا سارا کام کاج خاتون عملے کے ذریعہ کیا جارہا ہے ۔دوسری طرف گجرات کا مانی نگر ریلوے اسٹیشن بھی ریاست کا پہلا ریلوے اسٹیشن بن گیا ہے ،جس کے تما م کام خاتون عملے سے انجا م پارہے ہیں ۔


    ہندوستانی ریلوے کی تاریخ میں پہلی بار گواہاٹی میں 20 خاتون ملازمین کے گروپ کی تعیناتی سے ملک میں پہلی بار خاتون ملازمین کو ریلوے کوچوں کے رکھ رکھاؤ اور دیکھ بھال کے کام کے لئے متعین کیا گیا ہے ۔ ہندوستانی ریلوے کی پہلی ڈرائیور سریکھا یادو ملک کی تمام جواں سال لڑکیوں کے لئے سرچشمہ حوصلہ افزائی بن گئی ہیں ۔


    اس کے ساتھ ہی عالمی یوم خواتین کے موقع پر ریلوے نے متعددگاڑیاں ایسی چلائیں جن پر صرف خاتون عملہ تعینات تھا ۔ کوئنہ ایکسپریس ،ڈیکن ایکسپریس ، ممبئی احمدآباد شتابدی ایکسپریس ، رانچی بائی ٹوری ایکسپریس ، ہاوڑہ ڈیگھا ایکسپریس ، دادا دھام ایکسپریس ، گورکھپور نوتنوا ایکسپریس ، بارہ متی ایکسپریس ،سنگ مترا ایکسپریس اور بھوپال بلاس پورایکسپریس نامی ایکسپریس گاڑیوں پر ٹکٹ جانچ کرنے والا پورا عملہ خواتین پرمشتمل رہا ۔


    یہاں یہ بات قابل ذکر ہے کہ بیج نمبر 15 کی قلی منجودیوی ، جے پورریلوے اسٹیشن پر پہلی خاتون قلی ہیں ، جنہیں ترقی خواتین واطفال کی وزارت نے پہلی خاتون تقریب کے ذریعہ سرفراز کیا ہے ۔ انہوں نے 13 مارچ سے اپنا کام شروع کیا تھا ۔


    ریلوے بورڈ کے چیئر مین جناب اشونی لوہانی نے جنوب مشرق وسطی ریلوے کے اپنے دورے میں بھلائی کے پی پی یارڈ کی خاتون ملازمین سے ملاقات کی ۔ یہ خاتون ملازمین ویگنوں کے آر او ایچ پر تکنیکی کام کررہی ہیں ۔ پی پی یارڈ میں 32 خاتون ملاز مین کام کررہی ہیں ۔ ان میں سے 18 خاتون ملازم ایسی ہیں ،جو اسپرنگ انسپیکشن سی این سی ویل لیتھ مشین پر گاجنگ اور کیلبریشن کا کام کررہی ہیں ۔ علاوہ ازیں ای او ٹی کرین آپریشن ، ایس اے بی اوور ہالنگ ڈسٹری بیوٹر وال اوور ہالنگ اورسک لائن پر سپر چیک کا کام کررہی ہیں ۔


    اس کے ساتھ ریلوے نے ریلوے اسٹیشنو ں پر سی سی ٹی وی کیمروں کی تنصیب کے علاوہ خواتین کے تحفظ وسلامتی کے لئے بھی متعدداقدامات کئے ہیں اور خاتون مسافروں کو محفوظ سفر کا احساس کرانے کیا غرض سے سلیپر اور ائر کنڈیشنڈ کوچوں میں 6 برتھ خواتین کے لئے مخصوص کی ہیں ۔


    م ن ۔س ش۔رم


    U- 1307

    
    
    (Release ID: 1523468) Visitor Counter : 1
    
    
      Read this release in: English , Tamil