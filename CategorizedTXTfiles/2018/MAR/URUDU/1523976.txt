      وزارتِ تعلیم

      تمام اسکولوں کے لئے پہلی سے بارہویں کلاس کے طلبا کے تعلق سے قومی سطح کا ڈاٹا تیار کیا جارہا ہے
      Posted On: 12 MAR 2018 7:19PM by PIB Delhi


    نئی دہلی، 12 مارچ 2018 / این آئی ای پی اے کے زیر انتطام چلنے والا تعلیم کا متحدہ ضلع اطلاعاتی نظام (یو –ڈی آئی ایس ای) تعلیم کے تمام پہلوؤں کاڈاٹا جمع کرنے کا ایک بڑا ذریعہ ہے۔ ان پہلؤوں میں اسکول ، ٹیچر اور طلبا شامل ہیں۔ یو – ڈی آئی ایس ای کے ایک ناگزیر حصے کے طور پر اسکولی تعلیم اور خواندگی کے محکمہ میں 17-2016 میں ایس ڈی آئی ایم ایس کاسلسلہ شروع کیا تھا جس میں آدھار سے منسلک ہر بچے کا ڈاٹا جمع کیاجانا ہے۔ ہرطالب علم کو ایک سسٹم کے تحت ایک منفرد اسٹوڈینٹ آئی ڈی فراہم کیا جاتا ہے جس کے ذریعہ قومی سطح پر ہر تعلیم کا ڈاٹا مرتب کیا جاتا ہے اس میں پہلی سے بارہویں کلاس تک کے تمام سرکاری، سرکاری امداد سے چلنے والے اور پرائیوٹ اسکول شامل ہوتے ہیں۔ اس سے طلبا کے اسکول کے زمانے کی تمام سرگرمیوں کا پتہ لگانے میں مدد ملے گی۔


    یہ اطلاع انسانی وسائل کی ترقی کے وزیر مملکت جناب اوپیندر کشواہا نے آج ایک سوال کے تحریری جواب میں دی۔


    ۔۔۔۔۔۔۔۔۔۔۔


    م ن۔ ج۔ ج۔


    UNO-1379


    

    
    (Release ID: 1523976) Visitor Counter : 3