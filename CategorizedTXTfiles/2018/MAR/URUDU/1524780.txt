      امور صارفین، خوراک اور عوامی تقسیم کی وزارت

      رام ولاس پاسوان، ڈجیٹل بازاروں کو بہتر بنائے جانے کے مرکزی خیال کے ساتھ
      
      عالمی یوم حقوقِ صارفین کی تقریبات کا افتتاح کریں گے
      
      سرکار ،صارفین کو ڈجیٹلائزیشن کے بھرپور فوائد حاصل کرنے اور جوکھم کے خلاف
      
      معقول احتیاطی اقدامات پر صحیح سمت میں کام کررہی ہے
      Posted On: 15 MAR 2018 6:36PM by PIB Delhi


    نئی دہلی ، 16 مارچ ۔امور صارفین اور خوراک ورسد کے امور کے مرکزی وزیر جناب رام ولاس پاسوان نے عالمی یوم حقوق صارفین 2018 کی تقریب میں ، صارفین کے لئے ’’ جاگوگراہک جاگو ڈاٹ گو ڈاٹ ان ‘‘ کا آغاز کیا ۔ اس موقع پر وزیر موصوف نے حفاظت ، معلومات ، انتخاب ، شکایات درج کرانے اورشکایات کے تدارک جیسے صارفین کے بنیادی حقوق پر زور دیتے ہوئے کہا کہ صارفین کو اس بات کی واقفیت کا پورا حق حاصل ہے کہ وہ کہاں اپنا پیسہ لگارہے ہیں یا خرچ کررہے ہیں ۔


    ’’ ڈجیٹل بازاروں کو بہتر بنائے جانے کے مرکزی خیال کے ساتھ عالمی یوم حقوق صارفین 2018 کی تقریب کا اہتمام امور صارفین کے محکمے کی جانب سے نئی دہلی میں کیا گیا تھا ۔ اس موقع پر موجود سرکردہ شخصیات کے اجتماع سے خطاب کرتے ہوئے جناب پاسوان نے کہا کہ سرکار صارفین کو ڈجیٹلائزیشن کا بھرپور فائدہ حاصل کرنے کا اہل بنانے اور الیکٹرانک کی دنیا سے جُڑ ے جوکھم کے خلاف معقول احتیاطی اقدامات کی منصوبہ بندی کرنے پر پوری توجہ مرکوز کررہی ہے تاکہ سرکار کے بے نقدی معیشت کے تصور کو عملی جامہ پہنایا جاسکے ۔ دراصل صارفین ڈجیٹل ادائیگی کے نظام اور مختلف مالیاتی مصنوعات کے استعمال کی بھرپور ہنر مندی رکھتے ہیں ۔


    اس موقع پر جناب پاسوان نے ایسے معقول تعلیمی اور بیدار ی پروگراموں کے انعقاد پر زور دیا ، جنہیں صارفین کی خصوصی ضروریات او ر حاشئے پر پڑے عوامی طبقوں کی ضروریات کے تدارک کو یقینی بنانے کے لئے وضع کیا گیا ہے ۔ڈجیٹل تعلیم اور بیدار ی کے پروگراموں کو ضروری طور سے صارفین کی حمایت حاصل ہونی چاہئے تاکہ ہنر مندی اورخود اعتمادی پیدا ہوسکے اور جوکھم اور مواقع کا انتظام ونصرام بہتر طریقے سے کیا جاسکے ۔ امداد حاصل کرنے کے امور سے متعلق جانکاری حاصل کی جاسکے او ر ان کی فلاح وبہبود میں بہتری پیدا کی جاسکے اور آن لائن شناخت کو یقینی بنایا جاسکے ۔ جناب رام ولاس پاسوان نے کمپنیوں سے زور دے کر کہا کہ ایسے نظام مرتب کئے جانے چاہئیں جن سے صارفین کو مصنوعات اور خدمات کے لئے جوکھم اور مواقع کے بارے میں خاطر خواہ معلومات فراہم ہوسکے ۔


    رام ولاس پاسوان نے اپنی تقریر میں آگے کہا کہ سرکار نے صارفین کے لئے بہتر مساوی اورمسلسل نتائج کو یقینی بنانے اور صارفین کو نقصان سے بچانے کے لئے سرکار ی اقدامات کے ساتھ بازار میں ہونے والی تبدیلیوں پر ہمہ وقت نگاہ رکھتے ہوئے صارفین کے تحفظ کے امور پر قانون سازی پر کام کررہی ہے ۔ اس سلسلے میں انہوں نے تمام دعوے داروں سے گزارش کی کہ ڈجیٹل بازاروں کے فوائد کاروبار کے ساتھ ساتھ صارفین کو بھی پہنچائے جانے کے لئے مل جل کرکام کیا جائے ۔


    اس موقع پر امور صارفین اور خوراک ورسد کے امور کے وزیر مملکت جناب سی آر چودھری نے اپنی تقریر میں کہا کہ ماضی کے ہندوستان میں جو معلومات حاصل کی تھیں وہ آج سائنس اور ٹکنالوجی کی بنیاد ثابت ہورہی ہیں ۔ انہوں نے کہا کہ ہندوستان ڈجیٹل ٹکنالوجی کے میدان میں بھی دنیا کی قیادت کرے گا ۔ اس کے ساتھ ہی انہوں نے اعدادوشمار کے تحفظ ،رازداری ،سلامتی اور شکایات کے تدارک سمیت ڈجیٹل دنیا کے مالیاتی نظام کے کلیدی امور اور مسائل کے تدارک کے لئے ایک جامع نظریہ قائم کئے جانے کی ضرورت ہے ۔


    اس موقع پر اپنی تقریر میں امور صارفین کے محکمے کے سکریٹری جناب اویناش کے شریواستو نے بتایا کہ ای – کامرس کے شعبے میں صارفین کے تحفظ کے فروغ کے لئے ضابطہ بندی کا نظام مرتب کیا جارہا ہے اور اس میں روزافزوں وسعت پیدا ہورہی ہے ۔ انہوں نے اپنی تقریر میں آگے کہا کہ صارفین کی شکایات کے تدارک کے نظام کو ایک تازہ کار سافٹ وئیر ان گرام (آئی این جی آر اے ایم ) کو وسعت دی جارہی ہے جوعلاقائی ہیلپ لائنوں پر علاقائی زبانوں میں مشیروں کی تعداد میں اضافہ کیا جارہا ہے ۔


    م ن ۔س ش۔ رم


    U- 1500

    
    
    (Release ID: 1524780) Visitor Counter : 1
    
    
      Read this release in: English , Tamil