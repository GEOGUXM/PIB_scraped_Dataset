      صدر جمہوریہ کا سکریٹریٹ

      سائنسدانوں کی نئی نسل کے لئے قائد ،سرپرست بن کر اپنے فرائض ادا کریں
      
      آئی آئی ایس ،آئی آئی ٹی اورآئی آئی ایس ای آر کے ڈائریکٹروں کو صدر جمہوریہ کی تلقین
      
      Posted On: 06 MAR 2018 8:10PM by PIB Delhi


    نئیدہلی ، 07 مارچ ۔صدر جمہوریہ جناب رام ناتھ کووند نے کہا ہے کہ بالخصوص اعلیٰ تعلیم ذاتی طور سے ان کا انتہائی پسندیدہ موضوع ہے ۔جناب رام ناتھ کووند راشٹرپتی بھون میں آئی آئی ایس بنگلور ،آئی آئی ٹی اورآئی آئی ایس ای آر کے ڈائریکٹروں کے ایک روزہ اجتماع سے خطاب کررہے تھے ۔اس اجتماع کی میزبانی خودراشٹرپتی کی جانب سے کی گئی تھی ۔ انہوں نے کہا کہ تعلیم اور بالخصوص اعلیٰ تعلیم سے ان کی ذاتی دلچسپی نے ہی انہیں آج کے اس اجتماع کی میز بانی کی ترغیب دی تاکہ آپ کے اداروں کو درپیش مسائل کو سمجھا جائے ، ان پرگفتگو کی جائے اورجہاں تک ممکن ہوسکے ان کا جلد از جلد حل تلاش کیا جائے ۔


    جناب رام ناتھ کووند نے کہا کہ قومی اہمیت کے ان اداروں پر اس امر کو یقینی بنانے کی ذمہ داری ہے کہ تحقیق اورسائنس اور ٹکنالوجی کے میدا ن کی ترقی ہمارے ملک اور اس کے عوام کی ضروریات سے مربوط ہو ۔ سائنسی کوششوں کے مراکز میں اکثر یہ مسئلہ پیدا ہوتا ہے کہ سائنسداں کسی مسئلے کو حل کرنا چاہتا ہے ۔ ہمارے لئے یہ بات انتہائی اہمیت کی حامل ہے کہ ہمارے ملک اور سماج کو درپیش چیلنج علم، ایجاد اور جدت طرازی کے تئیں ہمارے سائنسدانوں کی جستجو کو مہمیز کرنے والا عنصر ثابت ہو۔


    صدر جمہوریہ موصوف نے مزید کہا کہ ہمیں ان گنت چیلنج درپیش ہیں ۔ خواہ وہ لوگوں کو غریبی سے اوپر اٹھانے کا معاملہ ہو ، ان کی صحت اور خوشحالی کو یقینی بنانے کا معاملہ ہو یا غذائی اورتوانائی کی سلامتی کو یقینی بنانے کا معاملہ ہو ، یہ ادارے ان چیلنجوں کا کامیابی کے ساتھ مقابلہ کرنے میں اہم کردار ادا کرسکتے ہیں ۔ان اداروں کے انکیو بیشن سینٹر ہماری روز مرہ کی زندگی میں پیش آنے والے مسائل کا حل پیش کرنے کا اہم کردار ادا کرسکتے ہیں ۔ خواہ وہ ہمارے قدرتی وسائل کی آلودگی کا معاملہ ہو یا ہمارے تیزرفتار شہروں میں ٹریفک جام لگنے کا معاملہ ہو ، یہ مراکز ان مسائل کا مفید مطلب حل پیش کرسکتے ہیں۔


    جناب رام ناتھ کووند نے اپنی تقریر میں آگے کہا کہ سائنس میں خواتین کی شمولیت کی ہرممکنہ طریقے سے حوصلہ افزائی کی جانی چاہئے۔سائنس اور ٹکنالوجی طالبات اور خواتین کی شرکت کو فروغ دینا از حد لازمی ہے ۔اگر اس عدم توازن کا سد باب نہ کیا گیا تو ہماری سائنسی کا میابیاں کبھی بھی پوری طرح مکمل یا پسندیدہ نہیں ہوں گی ۔


    ہندوستان میں سائنسی تحقیق کے شعبے کی ،وکرم سارا بھائی ،ہومی جہانگیر بھا بھا اور ستیش دھون جیسے اکابر شخصیات کا تذکرہ کرتے ہوئے جناب رام ناتھ کووند کہ جوصلاحیت انہیں باقی تمام لوگوں سے منفرد بناتی ہے ، وہ ان اداروں کو فروغ دینے اورسائنسی انتظام وانصرام کی اگلی نسل اوراس کے لیڈروں کو تیار کرنے کی ان کی جستجو ہے ۔ جناب کووند نے تقریب میں موجود آئی آئی ایس سی ،آئی آئی ٹی اور آئی آئی ایس ای آر کے ڈائریکٹر حضرات سے زوردے کر کہا کہ وہ سائنسدانو کی اگلی نسل کے قائد وسرپرست بن کی اپنے فرائض اور اپنا کردار ادا کریں تاکہ اس امر کو یقینی بنایا جاسکے کہ ہمارے پاس ایسے سائنسی منتظمین کی بڑی تعداد موجود ہے جو ہمارے سائنسی اداروں کا تصور کرنے ، انہیں قائم کرنے اور ان کے انتظام وانصرام کی بھرپور صلاحیت رکھتے ہیں ۔


    اس ایک روزہ اجتماع میں شرکت کرنے والوں میں فروغ وسائل انسانی کے مرکزی وزیر جناب پرکاش جاوڈیکر ، فروغ وسائل انسانی کے وزیر مملکت ڈاکٹر ستیہ پال سنگھ ،اے آئی سی ٹی ای کے چیئر مین پروفیسر انل ڈی سہسر بدھے ،فروغ وسائل انسانی کی وزارت ، وزارت مالیات اور سائنس اور ٹکنالوجی کے محکمے کے نمائندوں کے ساتھ ساتھ 31 آئی آئی ایس ، آئی آئی ٹی اور آئی آئی ایس ای آر اداروں کے ڈائریکٹروں نے شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 1242

    
    
    (Release ID: 1522875) Visitor Counter : 1
    
    
      Read this release in: English , Tamil