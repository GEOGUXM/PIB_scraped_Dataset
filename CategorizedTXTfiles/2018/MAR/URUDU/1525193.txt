      محنت اور روزگار کی وزارت

      گھریلو بچہ ورکر
      Posted On: 19 MAR 2018 6:28PM by PIB Delhi


    نئی دہلی، 19 مارچ2018؍محنت اور روزگار کے مرکزی وزیر مملکت(آزادانہ چارچ)، جناب سنتوش گنگوار نے آج لوک سبھا میں ایک سوال کے تحریری جواب میں بتایا کہ حکومت گھروں میں کام کرنے والے بچوں سمیت بچہ مزدورں کی بازآبادکاری کے لئے قومی بچہ مزدوری پروجیکٹ (این سی ایل پی)اسکیم نافذ کررہی ہے۔ اس اسکیم کے تحت ضلع مجسٹریٹ ؍کلکٹروں کی سربراہی میں ضلع پروجیکٹ سوسائٹیوں کے ذریعے گھروں میں کام کرنے والے بچوں سمیت بچہ مزدورں کی نشاندہی کے لئے وقفہ وقفہ سے سروے کرایا جاتاہے۔9 سے 14 سال کی عمر کے درمیان بچوں کا اندراج ، جنہیں ان کے کام کی جگہوں سے نکالا گیا ہے، این سی ایل پی کے خصوصی تربیتی مرکزوں میں کرایا جاتاہے، جہاں انہیں بیچ میں چھٹی ہوئی تعلیم کو پورا کرنے، پیشہ وارانہ تربیت ، دوپہر کا کھانا، وظیفہ، صحت خدمات وغیرہ فراہم کی جاتی ہیں۔جس کے بعد انہیں باضابطہ تعلیمی نظام شامل کردیاجاتاہے۔5 سے 8 سال کی عمر کے بچوں کو براہ راست تعلیم کے باضابطہ نظام میں سرو شکشا ابھیان کے تحت شامل کیا جاتا ہے۔ اس کے علاوہ اس اسکیم کے تحت بچہ مزدوری کی لاگت کے خلاف بیداری پیدا کرنے اور بچوں اور نابالغ مزدورں کی ممانعت اور ریگولیشن قانون 1986 کو نافذ کرنے کی بھی گنجائش ہے۔


    بچہ مزدوری (ممانعت اور ریگولیشن) قانون 1986 میں ترمیم کے ذریعے 14 سال سے کم عمر کے بچوں کو روزگار میں شامل کرنے پر مکمل پابندی کے قانونی فریم ورک کو مستحکم کرنے کے پیش نظر حکومت نے آن لائن پورٹل ’’پینسل‘‘(پلیٹ فارم فار ایفیکٹیو انفورسمنٹ آف نو چائلڈ لیبر) کی شکل میں ایک نظام نافذ کیا گیا ہے۔ ریاستی حکومت کی سطح پر اس کی نگرانی ریاستی محنت کے محکمے کے ذریعے قائم کردہ ریاستی ریسورس سینٹر کے ذریعے کی جائے گی۔ضلع کی سطح پر ڈسٹرکٹ نوڈل افسر (ڈی این او) کو متعلقہ اضلاع میں شکایتوں پر کارروائی کرنے کے لئے نامزد کیا گیا ہے۔ وزارت نے قانون نافذ کرنے والی ایجنسیوں اور دیگر فریقوں کے لئے ایک معیاری کارروائی ضابطہ (ایس او پی) بھی مرتب کیا ہے۔


    U: 1 553

    
    
    (Release ID: 1525193) Visitor Counter : 7