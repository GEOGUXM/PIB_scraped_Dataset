      کامرس اور صنعت کی وزارتہ

      سروسیز کے چیمپئن سیکٹروں کے لئے، منصوبۂ عمل کو، مرکزی کابینہ نے منظوری دی
      Posted On: 01 MAR 2018 1:36PM by PIB Delhi


    نئی دہلی،یکم مارچ ۔وزیراعظم نریندر مودی کی صدارت میں ہونے والے مرکزی کابینہ کے اجلاس میں سروسیز کے 12 شناخت شدہ چیمپئن سیکٹروں کو فروغ اور اپنے امکانات کو بروئے کار لانے کے لئے توجہ مرکوز کئے جانے کی تجویز کی منظوری دے دی گئی ۔ ان سیکٹروں میں انفارمیشن ٹکنالوجی سے لیس خدمات (آئی ٹی اور آئی ٹی ای ایس ) ، سیاحت اور میزبانی کی خدمات میڈیکل ویلیو ٹریول ، ٹرانسپورٹ و لوجسٹکس سروسیز اکاؤنٹنگ اور فائننس سروسیز ، آڈیو ویژول سروسیز ، لیگل سروسیز ، کمیونی کیشنز سروسز ، کنسٹرکشن اور اس سے متعلق انجنئیرنگ سروسیز ، انوائرنمٹل سروسیز ،فائننشیل سروسیز اور ایجوکیشن سروسیز شامل ہیں۔


    مرکز ی کابینہ نے ان سیکٹروں سے وابستہ وزارتوں اور محکموں کو یہ ہدایت بھی دی ہے کہ شناخت شدہ چیمپئن سروسیز سیکٹروں کے لئے منصوبہ عمل کو حتمی شکل دینے اور اس پر عمل آوری کے لئے موجود سیکٹورل پلانس کے مسودے کو زیر استعمال لایا جائے ۔ متعلقہ وزارتیں اور محکمے منصوبہ عمل کو حتمی شکل دیں گے اور اس پر مدت مقررہ کے اندر نگاہ رکھنے کے نظام کے ساتھ عمل آوری کریں گے ۔ عمل آوری کا یہ کام کیبنیٹ سیکریٹرییٹ کے تحت تشکیل دی گئی کمیٹی آف سیکریٹریز (سی او ایس ) کے مجموعی رہنما اصولوں کے تحت کیا جائے گا ۔


    چیمپئن سیکٹروں کے سیکٹورل منصوبہ عمل شروع کرنے کے لئے 5 ہزارکروڑروپے کا سرمایہ مختص کئے جانے کی تجویز ہے ۔


    اثرات :


    اس اقدام سے ہندوستان کے ان سروسیز سیکٹروں کی مقابلہ جاتی اہلیتوں میں اضافہ ہوگا ،جن کی عمل آوری پر مسلسل نگاہ رکھی جائے گی تاکہ مجموعی گھریلو شرح نمو یعنے جی ڈی پی میں اضافہ ہوسکے ، ملازمت کے مزید مواقع پیدا کئے جاسکیں اور عالمی بازاروں کو کی جانے والی برآمدات میں اضافہ ہوسکے ۔


    ملازمتیں پیدا کئے جانے کے امکانات :


    ہندوستان کے سروسیز سیکٹر میں ملازمتوں کے زبردست امکانات موجود ہیں اور اس تجویز سے منصوبہ عمل کی عمل آوری پر مسلسل نگاہ رکھے جانے کے ذریعہ ہندوستان کے سروسیز سیکٹروں کی مقابلہ جاتی صلاحیت میں اضافہ ہوسکے گا۔ جس کے نتیجے میں ملازمتوں کے مزید مواقع پیدا ہوں گے ، مجموعی گھریلو شرح نمومیں اِِضافہ ہوگا اور عالمی بازاروں کو کی جانے والی برآمدات میں اضافہ ہوسکے ۔


    مالی اثرات :


    مطلوبہ ڈھانچہ جاتی سہولیات کی تعمیر اور مالیاتی ترغیبات جیسے امور سے متعلق وضع کئے جاے والے مختلف سیکٹورل ایکشن پلانز کے بعض اجزا پر مالیاتی اثرات مرتب ہوسکتے ہیں ۔ اس لئے ان تفصیلات کو حتمی شکل دی جائے گی اور متعلقہ محکموں کے ذریعہ تیار کئے جانے والے ایکشن پلانز کے حصوں کو باقاعدہ منظوری کے ساتھ قطعی شکل دی جائے گی۔ اس سلسلے میں چیمپئن سیکٹروں کے سیکٹورل ایکشن پلانز کے ابتدائی کاموں کے لئے پانچ ہزار کروڑ روپے کا سرمایہ مختص کئے جانے کی تجویز ہے ۔


    فائدے :


    چونکہ ملک کا سروسیز سیکٹر مجموعی گھریلو شرح نمو کے اضافے میں نمایاں کردار ادا کرتا ہے اور ملازمتوں کے مواقع پیدا کئے جانے ، پیداوار میں اضافے اور چیمپئن سروسیز کے سیکٹروں کی مقابلہ جاتی صلاحیتوں میں اضافہ کرتا ہے ۔ اس لئے اس سے ہندوستان کی مختلف خدمات کی برآمدات میں مزید اضافہ ہوگا ۔ ان خدمات میں مال کا ’’معقول ‘‘ استعمال شامل ہے ۔ اس طرح مقابلہ جاتی سروسیز کا سیکٹر مینوفیکچرنگ سیکٹر کی مقابلہ جاتی صلاحیت میں اضافہ کرے گا ۔


    سال 2022 میں ہندوستان کی آزادی کے 75 سال مکمل ہوں گے ۔ اس لئے متعلقہ وزراتوں اور محکموں کے ذریعہ تیار اور زیر عمل لائے جانے والے ایکشن پلان سے 2022 میں شناخت شدہ چیمپئن سیکٹروں کے تصورکو فروغ حاصل ہوگا اور ان خوابوںکی تکمیل کے لئے مطلوبہ اقدامات کئے جاسکیں گے ۔


    عالمی خدمات کی برآمدات میں ہندوستان کے سروسیز سیکٹر کا حصہ سال 2015 میں 3.3فیصد رہا ،جو 2014 میں 3.1 فیصد تھا ۔ اب 2022 میں ان اقدامات پر مبنی 4.2 فیصد کا ہدف معین کیا گیا ہے ۔


    پس منظر :


    سیکٹریٹریوں کے گروپ نے وزیراعظم کو بھیجی جانے والی اپنی سفارشات میں 10 چیمپئن سیکٹروں کی نشاندہی کی تھی ۔ ان میں سے مینوفیکچرنگ کے سات سیکٹر شامل ہیں اور تین سروسیز سیکٹر شامل ہیں ، جن کا مقصد ترقی کرکے اپنے امکانات کو حاصل کرنا ہے ۔بعد ازاں طے کیا گیا تھا کہ ’’ میک ان انڈیا ‘‘ کی نوڈل ایجنسی کی حیثیت سے کام کرنے والے ڈپارٹمنٹ آف انڈسٹریل پالیسی اینڈ پروموشن ( ڈی آئی پی پی ) سروسیز کے چیمپئن سیکٹرو ں میں کئے جانے والے اقدامات کی سربراہی کرے گا اور ڈپارٹمنٹ آف کامرس سروسیز کے چیمپئن سیکٹروں کے لئے مجوزہ اقدامات میں تال میل پیدا کرے گا۔ اس طرح ڈپارٹمنٹ آف کامرس نے بڑے پیمانے پر دعوے داروں کے ساتھ مشاورت کے بعد ابتدائی سیکٹورل ریفارم پلانز ، مختلف سروسیز سیکٹروں کے لئے تیار کئے ہیں ، جنہیں بعد میں منصوبہ عمل کی شکل دی جائے گی۔


    ۰۰۰۰۰۰۰۰۰۰۰۰۰۰۰۰۰


    U-1143

    
    
    (Release ID: 1522242) Visitor Counter : 12
    
    
      Read this release in: English