      صدر جمہوریہ کا سکریٹریٹ

      صدرجمہوریہ ہند نے وفد کی سطح کی گفت وشنید کی قیادت کی ، مفاہمتی عرضداشتوں کے باہم تبادلہ کا ملاحظہ کیا ،
      
      دورے کے دوسرے دن ماریشس کی سرکردہ قیادت سے ملاقات کی
      
      Posted On: 12 MAR 2018 7:38PM by PIB Delhi


    نئی دہلی ،13؍مارچ :صدرجمہوریہ ہند جناب رام ناتھ کووند نے، 12مارچ ، 2018کو ماریشس کے وزیراعظم اوران کی کابینہ کے اراکین کے ساتھ ہونے والی وفد کی سطح کی گفت وشنید کی قیادت کی۔صدرجمہوریہ ہند نے بھارت اورماریشس کے مابین متعدد معاہدات اور مفاہمتی عرضداشتوں کے تبادلے کا بھی ملاحظہ کیا۔


    بھارت نے حکومت ماریشس کے ذریعہ دفاعی حصولیابیوں کے لئے 100ملین امریکی ڈالرکے بقدرکے نئے قرض کا بھی اعلان کیا۔بھارت نے اپنی جانب سے ماریشس کو ایک کثیرمقصدی ساحل سمندرسے دورگشت کرنے والے بحری جہاز ( ایم پی اوپی وی ) فراہم کرنے کی بھی پیش کش کی تاکہ ماریشس اپنی سلامتی صلاحیت میں اضافہ کرسکے ۔ اس کے لئے نئے دفاعی ایل اوسی کے ذریعہ سرمایہ فراہم ہوگا اور 5ملین امریکی ڈالرکی اضافی امداد کے عنصر کا بھی اعلان کیاگیا۔


    کل کے دن دیگرمعاہدات /مفاہمتی عرضداشتوں کا بھی تبادلہ ہوا۔ ان میں نالندہ یونیورسٹی ،بہاراور ماریشس کے مابین تعاون سے متعلق ایک مفاہمتی عرضداشت ، ماریشس کی یونیورسٹی میں ایک آیورویدک چیئرقائم کرنے سے متعلق مفاہمتی عرضداشت ، یونین پبلک سروس کمیشن ( یوپی ایس سی ) بھارت اور ماریشس کے پبلک سروس کمیشن کے مابین ایک مفاہمتی عرضداشت پربھی دستخط ہوئے۔ جس کے ذریعہ یوپی ایس سی ماریشس کو صلاحیت سازی کے لئے ضروری امداد فراہم کریگا۔ دونوں ممالک کے مابین ثقافتی تبادلوں کے لئے ایک معاہدے پربھی دستخط عمل میں آئے ۔


    اس موقع پرصدرجمہوریہ ہند نے کہاکہ بھارت اور ماریشس کے مابین بحرہند کے خطے میں مشترکہ سلامتی تشویشات ہیں ، اور بھارت نے ماریشس کو ماضی میں گشتی جہاز فراہم کرکے مدد دی ہے ۔صدرجمہوریہ ہند نے کہاکہ اسی تعاون کو مزید آگے بڑھاتے ہوئے ،میں یہ اعلان کرتے ہوئے خوشی محسوس کررہاہوں کہ بھارت نئی کریڈٹ لائن کے تحت ماریشس کو ساحل سمندرسے دورگشت کرنے والا کثیر مقصد ی بحری جہازفراہم کرائے گا۔


    بعدازاں دن میں صدرجمہوریہ ہند ، جناب رام ناتھ کووند نے مختلف معززین کا خیرمقدم کیاجو ان سے ملنے کے لئے آئے تھے ۔ ان معززین میں جسٹس کیشوپرساد ماتادین ، چیف جسٹس آف ماریشس ، ماریشس کی قومی اسمبلی کی اسپیکر محترمہ شانتی بائی ہنومان جی اور ماریشس میں حزب مخالف کے رہنما مسٹرزیویئرلیوڈیوال کے نام شامل ہیں ۔


    ان میٹنگوں کے دوران صدرجمہوریہ ہند نے بات چیت کے دوران کہا کہ بھارت دونوں ممالک کے مابین تعلقات کو مستحکم بنانے اور ان کی ترقی کوکافی اہمیت دیتاہے ۔ بھارت ۔ماریشس باہمی تعاون جامع اور کثیرپہلووئی نوعیت کا حامل ہے دونوں ممالک کے مابین سیاسی رہنماوں کا باقاعدگی سے اعلیٰ سطحی رابطہ ایسا رہا ہے، جس نے اس شراکت داری کو سمت اوررفتارعطاکی ہے ۔ جمہوریت کی مشترکہ اقدار قانون کی حکمرانی اور سماجی ہم آہنگی نے ہمارے تعلقات کو مزید تقویت بخشی ہے ۔ اس ملاقات کے سلسلے سے قبل ، صبح کے وقت صدرجمہوریہ ہند نے گنگاتلاو ٔ اور اپرواسی گھاٹ عالمی ورثے کے مقامات کا دورہ کیااور اپنا خراج عقیدت پیش کیا۔ ماریشس میں ان دونوں مقامات کو بھارتی برادری عقیدت کی نظروں سے دیکھتی ہے ۔ اپرواسی گھاٹ وہ مقام ہے جہاں ابتداًبھارتی برادری نے بندھوا مزدوروں کے طورپر پہلے پہل ماریشس میں قدم رکھاتھا۔


    ماریشس کی صدرمحترمہ امینہ غریب فقیم نے صدرجمہوریہ جناب رام ناتھ کووند کے اعزازمیں 12مارچ ، 2018کو ظہرانہ کا اہتمام کیا ۔ اس موقع پراظہارخیال کرتے ہوئے صدرجمہوریہ ہند نے اپنی اوراپنے وفد کی خاطرمدارات اور استقبال کے لئے ماریشس کے عوام اور حکومت کا اس گرم جوشی اور فراخ دلانہ میزبانی کے لئے شکریہ اداکیا۔ انھوں نے ماریشس کے ذریعہ 9آبادیاتی نظام سے آزادی حاصل کرنے کی 50ویں سالگرہ کے موقع پرماریشس کو مبارکباد بھی پیش کی ۔ شام کے وقت صدرجمہوریہ ہند نے ماریشس کی آزادی کی 50ویں سالگرہ کے سلسلے میں منعقد ہونے والی تقریبات میں بھی شرکت کی ۔


    گزشتہ روز یعنی 11مارچ ، 2018کو صدرجمہوریہ ہند نے ماریشس کے وزیراعظم جناب پروند کمارجگناتھ کی جانب سے دی گئی ضیافت میں شرکت کی اور اس موقع پراظہارخیال کرتے ہوئے ماریشس کی حکومت کے ذریعہ ماریشس کی آزادی کی پچاسویں سالگرہ کی تقریبات میں بطورمہمان خصوصی مدعوکرنے کے لئے حکومت ماریشس کا شکریہ اداکیا۔ انھوں نے کہاکہ بھار ت کے 1.3بلین عوام کے لئے یہ ایک اعزاز کی بات ہے ۔ صدرجمہوریہ ہند نے کہا کہ ماریشس بحرہندخطے اورافریقہ کے لئے داخلی دروازے کی حیثیت رکھتاہے ۔یہ بھارتی کمپنیوں کے لئے افریقہ کی سرزمین تک پہنچنے میں بھی مدد گارثابت ہوسکتاہے ۔بحرہند کے ستارے اورکلید کی حیثیت سے ماریشس کے مفادات فطری طورپربھارت سے وابستہ ہیں ۔ بحری سلامتی اور انسداد دہشت گردی کے معاملات میں ہمارا تعاون مثالی نوعیت کا رہاہے ۔


    U-1384

    
    
    (Release ID: 1524027) Visitor Counter : 3
    
    
      Read this release in: English , Tamil