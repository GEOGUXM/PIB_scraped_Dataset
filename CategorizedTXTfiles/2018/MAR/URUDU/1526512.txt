      مکانات اور شہری غریبی کے خاتمے کی وزارت

      فضلہ کم سے کم کرو، از سر نو استعمال کرو اور پھر سے لائق استعمال بناؤ کے اصول صدیوں سے بھارت کے خمیر اور ثقافت کا حصہ رہے ہیں: ہردیپ پوری
      
      ایشیا اور بحرالکاہل میںبھارت کا سب سے صاف ستھرا شہر،آٹھویں 3آر علاقائی فورم کا اہتمام کریگا
      
      کوئی فضلہ نہیں، کے نظریے کو حقیقت میں بدلنے کیلئے مٹاؤ از سر نو استعال کرو اور از سر نو استعمال کے لائق بنانے کے اصول کو اپنانا ہوگا

      Posted On: 27 MAR 2018 11:32AM by PIB Delhi

    نئیدہلی۔ 27 ؍مارچ۔بھارت اپنے سب سے صاف ستھرے شہر یعنی اندور میں 9 سے 12 اپریل 2018 کے دوران ایشیا بحرالکاہل کے سب سے صاف ستھرے شہر اندور میں آٹھویں 3آر فورم کا اہتمام کریگا ۔ اس فورم کا اہتمام ہاؤزنگ اور شہری اُمور کی وزارت، حکومت ہند ، ماحولیات کی وزارت حکومت جاپان اور اقوام متحدہ کے مرکز برائے علاقائی ترقیات (یو این سی آر ڈی) کے ذریعے ایک مخصوص موضوع کے تحت کیا جائیگا۔ اس موضوع کا نام ہے ’’3آر اور وسائل اثر انگیزی کے توسط سے صاف ستھرے پانی، صاف ستھری زمین اور صاف ستھری ہوا کاحصول ۔ ایشیا بحرالکاہل برادریوں کیلئے اکیسویں صدی کا خواب‘‘ ۔


    دنیا بھر کے ممالک آج میونسپل ٹھوس فضلے کے انتظام (ایم ایس ڈبلیو) کے مسئلے سے دوچار ہیں۔ فی الحال عالمی ایم ایس ڈبلیو کی پیداوار کی سطحیں ایک سال میں مجموعی طور پر 1.3 ارب ٹن کے قریب ہیں اور توقع کی جاتی ہے کہ 2025 تک یہ مقدار بڑھ کر 2.2 ارب بلین تک پہنچ جائے گی۔ اگر فضلے کا صحیح انتظام نہ کیا جاسکے تو صحت اور ماحولیات پر اس کے سنگین مضر اثرات مرتب ہوتے ہیں۔ فضلے کو ایک مربوط طریقہ کار اپناکر بہت اچھے طریقے سے نمٹایا جاسکتا ہے۔ یہ طریقہ کار 3آر پر مشتمل ہے جنہیں مختصراً ریڈیوز ، ری یوز اور ری سائیکل کا نام دیا گیا ہے۔ جس کا مطلب یہ نکلتا ہے کہ فضلے کو کم سے کم کرو ، اس کا از سر نو استعمال اور اسے از سر نو استعمال کے لائق بھی بناؤ ۔ ایشیا اور بحرالکاہل میں 3 آرکا علاقائی فورم 2009 میں ٹوکیو ، جاپان میں تشکیل دیا گیا تھا اور تب سے یہ فورم ایشیائی ممالک میں 3آر کے سلسلے میں ضروریات اور ترجیحات سے نبردآزما ہونے کیلئے کلیدی پلیٹ فارم کے طور پر کام کرتا آیا ہے اور بہترین طریقہ ہائے کار، جو اس خطے میں رائج ہیں، کو ساجھا کرتا آیا ہے۔ ان طریقہ ہائے کار میں فضلے کو ٹھکانے لگانے کے سلسلے میں ابھرتی ہوئی تشویشات کا پہلو بھی شامل ہے۔ گزشتہ سات برسوں کے دوران اس فورم نے ملیشیا ، سنگاپور، ویتنام، انڈونیشیا، مالدیپ ، جاپان اور آسٹریلیا میں اپنے اجتماع کااہتمام کیا ہے اور 3آر پر مبنی حلوں کیلئے مؤثر اور اسمارٹ جدید ترین طریقہ ہائے کار فراہم کرانے میں آگے آگے رہا ہے۔


    اس سال فورم سے توقع کی جاتی ہے کہ وہ ایشیا اور بحرالکاہل کے خطے کے 45 ممالک کی نمائندگی کریگا اور اس کا افتتاح لوک سبھا کی اسپیکر محترمہ سمترا مہاجن اندور میں کریں گی۔ مدھیہ کے وزیر اعلیٰ جناب شیوراج سنگھ چوہان، فورم کے اختتامی اجلاس میں مہمان خصوصی کے طور پر شریک ہوں گے۔106 بھارتی شہروں کے میئر حضرات سمیت سرکاری نمائندگان ، بین الاقوامی شہرت کی حامل صنعتوں کے ماہرین اور شہری سوسائٹی سے متعلق اداروں کی نمائندگی بھی اس اعلیٰ سطحی تقریب کا حصہ ہوگی۔ کنفیڈریشن آف انڈین انڈسٹری(سی آئی آئی) اس کی صنعتی شریک کار ہے اور یہ فورم بڑی تعداد میں بزنس ہاؤسیز کی شرکت کا بھی مشاہدہ کریگا۔


    واضح رہے کہ اندور کو سوچھ سرویکشن 2017 کے دوران سب سے صاف ستھرا شہر قرار دیا گیا تھا۔ یہ ایک سالانہ صفائی ستھرائی سروے ہوتا ہے جس کا اہتمام ہاؤزنگ اور شہری اُمور کی وزارت کے ذریعے 2016 سے کیا جارہا ہے۔


    آٹھویں علاقائی 3آر فورم کی سرکاری ویب سائٹ میں وزیر مملکت (آزادانہ چارج) ہاؤزنگ اور شہری اُمور جناب ہردیپ سنگھ پوری نے کہا کہ 3آر کا نظریہ ریڈیوز، ری یوز، ری سائیکل یعنی مقدار گھٹاؤ، از سر نو استعمال کرو اور از سر نو استعمال کے لائق بناؤ، کا ہے اور یہ صدیوں سے بھارت کے خمیر اور بھارت کی ثقافت کا ناگزیر حصہ رہا ہے۔ بدقسمتی سے تیز رفتار ترین شہری کرن اور اس سے ملحقہ چنوتیوں نے دھیرے دھیرے اس نظریے کو شہری ضمیرکے پس منظر میں پہنچا دیا ہے۔ حکومت ہند نے 2014 میں سوچھ بھارت مشن (شہری) یعنی بھارت کو صاف ستھرا رکھنے کا مشن شروع کیا تھا، اس کے تحت مقصد یہ تھا کہ میونسپل علاقوں سے نکلنے والے ٹھوس فضلے کو سائنٹفک اصولوں پر نمٹایا جائے اور کسی طرح کا کوئی فضلہ باقی نہ رکھنے کے مشن کو عملی جامہ پہنایا جائے۔ آٹھویں علاقائی فورم برائے 3آر کا موضوع بھی یہی رکھا گیا ہے اور اس کا اہتمام بھارت کے سب سے صاف ستھرے شہر اندور میں کیا جارہا ہے۔ جناب ہردیپ سنگھ پوری نے کہا کہ مجھے پورا یقین ہے کہ اس فورم میں جو گفت وشنید ہوگی اور جو طریقہ ہائے کار سامنے آئیں گے و ہ بین الاقوامی اور قومی دونوں پہلوؤں کے حامل ہوں گے ۔ اس فورم کے دوران انہیں ساجھا کیا جائیگا ۔ اس سے بھارت اور ایشیا ۔ بحرالکاہل کو ماحولیاتی ذمہ داریوں کو اور بلند سطح پر لے جانے اور اختیار کرنے میں مدد ملے گی اور 3آر کے اصولوں کو لفظی اور عملی دونوں سطحوں پر اپنایا جاسکے گا۔ انہوں نے اس موقع پر تمام بین الاقوامی اور قومی 3آر فورم مندوبین کا خیرمقدم کیا ہے۔ انہوں نے کہا ہے کہ آئیے ہم سب ملکر اپنے اس عہد کو پھر سے دوہرائیں کہ ہم فضلہ کم سے کم پیدا کریں گے، اس کو از سر نو استعمال کریں گے اور پھر سے استعمال کرنے کے لائق بھی بنائیں گے اور صفر فضلہ یعنی کوئی فضلہ نہیں نکالیں گے ، کوڑا کرکٹ نہیں پھیلائیں گے ، کے نظریے کو عملی جامہ پہنائیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-1746

    
    
    (Release ID: 1526512) Visitor Counter : 9