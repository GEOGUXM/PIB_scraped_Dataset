      وزارتِ تعلیم

      آئندہ 4برسوں کے دوران آئی آئی ٹی ، این آئی ٹی کو ایک لاکھ کروڑ روپے تک کی مالی امداد
      Posted On: 20 MAR 2018 6:39PM by PIB Delhi


    نئی دہلی۔ 20 مارچ / فروغ انسانی وسائل کے وزیرمملکت ڈاکٹر ستیہ پال سنگھ نے اڑیسہ کے شہر بھوبنیشور میں آئی آئی ٹی بھوبنیشورکی چھٹی تقریب، تقسیم اسنادکے موقع پر تقریر کرتے ہوئے کہا کہ آئی آئی ٹی جیسے اعلی تعلیمی اداروں کو عالمی سطح کے 100 ٹاپ اداروں میں جگہ حاصل کرنی چاہئے۔


    اس سلسلے میں وزیر موصوف نے مزید کہا کہ ہندوستان کے اداروں میں تحقیق و اختراع دنیا کے بہترین تعلیمی اداروں کے مساوی سہولیات کی موجو دگی، بین الاقوامی طلباء کو اپنی جانب متوجہ کرتی ہے۔


    ڈاکٹر ستیہ پال سنگھ نے فارغ التحصیل 295 طلباء ، ان کے والدین اور اساتذہ کو مبارک باد پیش کرتے ہوئے کہا کہ ملک کو ان نوجوانوں سے بہت سی امیدیں وابستہ ہیں کیونکہ یہ وزیراعظم جناب نریندر مودی کے نئے ہندوستان کے خواب کو شرمندہ تعبیر کرنے میں مدد کریں گے۔ انہوں نے کہا کہ ہندوستان روبورٹکس،تخیلاتی حقائق، کلاؤڈ ٹیکنالوجی، بگ ڈاٹا، مصنوعی دانش مندی( آرٹی فیشیل انٹیلی جنس) اور دوسری ٹیکنالوجیو میں ترقی کرتے ہوئے چوتھے صنعتی انقلاب کے لئے بالکل تیار ہے۔انہوں نے بتایا کہ ان کی وزارت تکنیکی تعلیم میں معیار اور عمدگی پیدا کرنے کے لئے پابند عہد ہے۔


    وزیرموصوف نے تعلیم میں ری وائٹلائیزنک انفاراسٹرکچر( آر آئی ایس ای) کی شروعات کی جس کا مقصد آئندہ چار سال کے دوران آئی آئی ٹی، این آئی ٹی ، آئی آئی ایس ای آر کو ایک لاکھ کروڑ روپے تک کی مالی امداد مہیا کرانا ہے۔


    وزیر موصوف نے کافی اہمیت کے حامل بنیادی اور متعلقہ شعبوں خصوصاً لال کیچڑ( ریڈ مڈ) اور فلائی ایش( کارخانوں کی راکھ) کا استعمال کرکے ماحولیات دوست جیو پالیمر کنکریٹ تیار کرنے میں صنعتی فضلات کا استعمال کرنے کے لئے آئی آئی ٹی، بھوبنیشور کے تحقیقی کاموں کی تعریف کی۔یہ پالیمر کنکریٹ ماحولیاتی دوست عمارتوں، پلوں، سڑکوں اور دوسرے پائیدار اثاثوں کو ماحولیات دوست بنانے میں مفید ہوسکتی ہے۔


    ************


    U-1592

    
    
    (Release ID: 1525430) Visitor Counter : 9