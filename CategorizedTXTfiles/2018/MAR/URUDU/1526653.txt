      صحت اور خاندانی بہبود کی وزارت

      نیٹ کے نفاذ کے اثرات کا جائزہ
      Posted On: 27 MAR 2018 6:46PM by PIB Delhi


    نئی دہلی، 27 ؍ مارچ ؍صحت و کنبہ بہبود کے وزیر مملکت جناب اشونی کمار چوبے نے آج راجیہ سبھا میں ایک تحریری جواب میں بتایا کہ انڈین میڈیکل کونسل ایکٹ 1956 کی دفعہ 10 ڈی میں انڈر گریجویٹ اور پوسٹ گریجویٹ سطح پر سبھی میڈیکل تعلیمی اداروں میں داخلے کیلئے یکساں داخلہ امتحان نیشنل الیجبلیٹی کَم انٹرنس ٹسٹ (این ای ای ٹی) یعنی قومی اہلیتی نیز داخلہ جانچ کا التزام کیا گیا ہے۔ اسی کے مطابق نیٹ کو تعلیمی سال 17-2016 میں متعارف کرایا گیا اور یہ امتحان کامیابی کے ساتھ 2017 میں منعقد ہوا۔ انڈین میڈیکل کونسل ایکٹ 1956 میں نیٹ کے انعقاد کا جو التزام کیا گیا ہے، وہ بغیر کسی ریاست کے استثنیٰ کے ملک بھر میں لاگو ہوتا ہے۔


    نیٹ کا نتیجہ میڈیکل تعلیم کے لئے بہتر اور کم از کم معیار کے تعین ، میڈیکل داخلےمیں اپنائے جانے والے غلط طور طریقوں پر لگام کسنے کو یقینی بنانے کی شکل میں برآمد ہوا ہے، جس سے مزید شفافیت آئی ہے اور مختلف داخلہ جاتی امتحان میں شرکت کرنے کی وجہ سے متوقع طلبہ پر پڑنے والے بوجھ میں کمی آئی ہے۔


    گریجویٹ میڈیکل ایجوکیشن ریگولیشنز 1997 اور پوسٹ گریجویٹ میڈیکل ایجوکیشن ریگولیشنز، 2000 میں بھی ترمیم کی گئی ہے تاکہ میڈیکل کورسیز میں داخلے کیلئے کامن کونسلنگ کی سہولت دستیاب کرائی جا سکے۔ اس کی وجہ سے داخلے کا پورا عمل شفاف اور مبنی بر اہلیت بن گیا ہے۔


    U- 1768

    
    
    (Release ID: 1526653) Visitor Counter : 4