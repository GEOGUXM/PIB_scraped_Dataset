      صحت اور خاندانی بہبود کی وزارت

      صحت وکنبہ بہبود کی وزارت اورڈبلیوایچ او کا صحتی شعبے سے متعلق تعاون میں اضافے کے لئے معاہدہ
      Posted On: 14 MAR 2018 11:03AM by PIB Delhi


    نئی دہلی ،14؍مارچ :عالمی ادارہ صحت یعنی ڈبلیوایچ اوکے ڈائرکٹرجنرل ڈاکٹرٹیڈروس ادھانوم گھیبریسس نے صحت وکنبہ بہبود کے وزیر جناب جے پی نڈا سے کل یہاں ملاقات کی ۔انھوں نے قومی علاقائی اورعالمی صحت عامہ پروگرام کے سلسلے میں تناظرپرگفتگوکی ۔ ڈاکٹرٹیڈروس نے آفاقی صحت کوریج جیسے بے باکانہ اورجرأت مندانہ قدم اٹھانے کے لئے حکومت ہند کی ستائش کی اورکہاکہ آیوش مان بھارت کے دوستونوں کے ذریعہ یہ کام انجام دیاجارہاہے ۔ ایک لاکھ پچاس ہزارصحتی اورچاق وچوبندرہنے کے مراکز یقینی طورپر بنیادی حفظان صحت کو عوام تک پہنچائیں گے اور قومی صحتی تحفظ اسکیم ثانوی اور تیسری سطح کی حفظان صحت خدمات ملک کے پانچ سو ملین افراد کو ضروری سہولتیں فراہم کریں گی اور تمام شہریوں کو لگاتاربنیادوں پرحفظان صحت خدمات حاصل ہوسکیں گی ۔


    ڈاکٹرٹیڈروس نے ز چہ اوربچہ سہولت مراکز واقع این آئی ایچ ایف ڈبلیو کے دورے کے دوران ڈیجیٹل آوٹ ریچ کے ذریعہ حاصل ہونے والے فیڈ بیک (ردعمل ) اور اس سے مربوط سماجی وابستگی کا بہ نفس نفیس ملاحظہ کیااور اس کی ستائش کرتے ہوئے کہا کہ ایسے طریقہ ہائے کارکی دستاویز بندی کی جانی چاہیئے اور پورے خطے اوراس کے باہربھی اسے ساجھا کیاجاناچاہیئے ۔ مرکزی وزیرجناب جے پی نڈانے ڈبلیوایچ اوکے ڈی جی کا شکریہ اداکیا،جو قومی پروگراموں میں ان کی جانب سے ملنے والی لگاتارتکنیکی امداد کا اعتراف تھا۔ انھوں نے کہا کہ حکومت افزوں طورپر صحت کے شعبوں کے لئے بجٹی امداد میں اضافہ کررہی ہے اور ریاستوں کے ساتھ امداد باہمی پرمبنی وفاقیت کے جذبے سے سرشارہوکرکام کررہی ہے ۔


    بھارت اور ڈبلیوایچ اوکے مابین بہترصحتی نتائج کے حصول کے سلسلے میں مشترکہ کام کاج کو مستحکم بنانے کے لئے وزارت صحت اورکنبہ بہبود اور عالمی ادارہ صحت یعنی ڈبلیوایچ اونے کل یہاں ایک مفاہمتی عرضداشت یامعاہدے پردستخط کئے ۔ صحت وکنبہ بہبود کے وزیر جناب جے پی نڈانے دستخط کی اس رسم کی تقریب کی صدارت کی ۔ مذکورہ معاہدے پر جناب لوواگروال جے ایس ( بین الاقوامی صحت ) اور ڈاکٹرٹیڈروس ڈی جی ڈبلیو ایچ او، نے ،وزیرصحت جناب جے پی نڈا کی موجودگی میں دستخط کئے اور معاہدے کا باہم تبادلہ کیا۔ ڈبلیوایچ او کی علاقائی ڈائرکٹرڈاکٹرپونم کھیترپال سنگھ ، ایس ای اے آراو ، ڈاکٹرسومیا سوامی ناتھن ، ڈی ڈی جی ( پروگرام ) ڈبلیوایچ او، محترمہ پریتی سودن ، مرکزی صحتی سکریٹری جیسی شخصیات بھی اس موقع موجود تھیں ۔


    ***************


    U-1412

    
    
    (Release ID: 1524243) Visitor Counter : 9