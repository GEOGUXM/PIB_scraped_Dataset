      ریلوے کی وزارت

      17.63لاکھ بزرگ شہریوں نے مسافر کرایے میں سبسڈی کی رعایت ترک کی
      
      بھارتی ریلوے کو بزرگ شہریوں کے مسافر کرایہ میں سبسڈی ترک کرنے کی وجہ سے 28.98 کروڑ روپے کا فائدہ ہوا ہے

      Posted On: 21 MAR 2018 6:57PM by PIB Delhi

    نئی دہلی، 21 مارچ2018؍بھارتی ریلوے نے ان بزرگ شہریوں کی تعداد میں 35 فیصد کا اضافہ درج کیا ہے، جنہوں نے سبسڈی ترک کردی ہے۔ بزرگ شہریوں کے لئے 100 فیصد تک مسافر کرایہ میں رعایت ترک کردینے سے متعلق متبادل (آپشن) پہلے سے موجود تھا۔ مزید برآں 22 جولائی 2017ء کو بزرگ شہریوں کو یہ اختیار دیا گیا تھا کہ وہ ریل ٹکٹوں میں دی جانے والی رعایت کا یا تو مکمل استعمال کریں یا پھر اس کا نصف ۔


    22فروری 2018ء تک 9.8 لاکھ بزرگ شہریوں نے سبسڈی کی اپنی 100 فیصد رعایت ترک کردی ہے، جبکہ 8.55 لاکھ بزرگ شہریوں نے مسافر کرایوں کی 50 فیصد رعایت ترک کی ہے۔ موجودہ مالی سال 18-2017 ءمیں بھارتی ریلوے کو بزرگ شہریوں کے مسافر کرایہ میں ملنے والی رعایت ترک کردینے کی وجہ سے 28.98کروڑ کا فائدہ ہوا ہے۔


    فی الحال مرد بزرگ شہریوں کو ٹکٹ کی کل قیمت پر 40 فیصد ، جبکہ خواتین کو 50 فیصد کی رعایت ملتی ہے۔حالانکہ رعایت پانے والے کھلاڑیوں اور معذور افراد سمیت مسافروں کے کئی زمرے ہیں، تاہم بزرگ شہریوں کا طبقہ ہی اس رعایت سے زیادہ فیضیاب ہورہا ہے۔


    م ن۔ن ا ۔ ن ع


    ( 21 .03.2018)


    U: 1 631

    
    
    (Release ID: 1525650) Visitor Counter : 8