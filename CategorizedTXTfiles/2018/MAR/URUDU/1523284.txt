      الیکٹرانکس اور اطلاعات تکنالوجی کی وزارت

      دیہی سطح کی خاتون کاروباری ڈجیٹل طور سے بااختیار دیہی خواتین میں تبدیلی کی نمائندگی کرتی ہیں اب وی ایل ای کی تعداد 47 ہزارسے دو گنا بڑھاکر ایک لاکھ سے زیادہ کردی جائے گی: روی شنکر پرساد
      Posted On: 08 MAR 2018 4:15PM by PIB Delhi


    نئی دہلی ، 08 مارچ ۔ الیکٹرانکس اورانفارمیشن ٹکنالوجی اور قانون وانصاف کے مرکزی وزیر جناب روی شنکر پرساد اور مرکزی وزیراطلاعات ونشریات وٹیکسٹائل محترمہ اسمرتی ایرانی نے عالمی یوم خواتین کے موقع پر ’’ استری سوابھیمان ‘‘کے عنوان سے ایک ورکشاپ کا مشترکہ طورسے افتتاح کیا ۔واضح ہوکہ سی ایس سی کے اس اقدام کا مقصد خواتین میں صحت اور صفائی ستھرائی کو فروغ دینا ہے ۔ اس ورکشاپ میں خواتین کی صحت اورصفائی ستھرائی کے لئے دیہی سطح کی خاتون کاروباریوں کی خدمات اور اس کے اثرات کی تصویر کشی کی گئی ہے ۔


    اس موقع پر اپنی تقریر میں جناب روی شنکر پرساد نے دیہی سطح کی خاتون کاروباریوں کی کوششوں کی ستائش کی ، جنہوں نے استری سوابھیمان کے تحت سینٹری نیپکن تیار کرنے کے یونٹ قائم کئے ہیں اور دیہی علاقوں کی خواتین نے صحت اور صفائی ستھرائی کو فروغ دیا ہے ۔ نیز خواتین کو بااختیار بنائے جانے کی سمت میں بھی نمایاں کام کیا ہے ۔سوچھ بھارت ابھیان اور ڈجی دھن ابھیان جیسے سرکاری پروگرامو ں کے تحت دیہی سطح کی کاروباری خواتین (وی ایل ای ) کے ذریعہ کئے جانے والے نمایاں کاموں کا تذکرہ کرتے ہوئے جناب روی شنکر پرساد نے کہا کہ آج ملک میں 47 ہزار وی ایل ای ادارے موجود ہیں ۔ میں ملک میں ان کی تعداد دوگنی ہوتے دیکھنا چاہتا ہوں ۔ ملک بھر سے آئی تقریباََ سات سو دیہی خاتون کاروباریوں کے مسائل کا تدارک کرتے ہوئے یہ ورکشاپ الیکٹرانک اور انفارمیشن ٹکنالوجی کے سینئر افسران کو ایک ساتھ جمع ہونے میں مدد کرے گی ۔


    اس موقع پر اطلاعات ونشریات وٹیکسٹائل کی مرکزی وزیر محترمہ اسمرتی ایرانی نے دیہی سطح کی خاتون کاروباریوں کو عالمی یوم خواتین کی مبارکباد پیش کی ۔ انہوں نے اپنی تقریر میں آگے کہا کہ ہر دن یوم خواتین ہوتا ہے ۔ سرکار نے ہندوستان میں حیض کی صفائی ستھرائی کے لئے رہنما اصول وضع کئے ہیں ۔ اس موقع پر محترمہ اسمرتی ایرانی نے وی ایل ای اسنیہ لتا دیوی کی پیش رفت ، ’’چپی توڑو سیانی بنو ‘‘ کی پیش رفت کا تذکرہ کیا ۔ انہوں نے بنجارہ برادری کی خواتین میں یہ پیش رفت شروع کئے جانے کا ذکر کرتے ہوئے کہا کہ دیہی سطح کی خاتون کاروباری سرکار کی پہلی ذمہ دار شخصیات کی حیثیت رکھتی ہیں ۔ انہوں نے کہا کہ پچھلے تین برسوں کے دوران 16 کروڑ سے زائد خواتین نے جن دھن یوجنا کے تحت بینکوں میں کھاتے کھولے ہیں ۔علاوہ ازیں ہماری سرکار کے ذریعہ شروع کی گئی مدرا یوجنا کے تحت بھی 7.80 کروڑ خواتین نے بینکوں میں کھاتے کھولے ہیں ۔


    اس موقع پر ایک خصوصی طور سے شائع کیا جانے والا ایک جریدہ بھی پیش کیا گیا ،جس کا نام استری سو ابھیمان ہے اور اس میں سی ایس خواتین اور دیہی سطح کی کاروباری خواتین کے کام کاج کی تفصیلات شائع کی گئی ہیں ۔ جناب روی شنکر پرساد نے اس جریدے کا اجرا کیا اور استری سو ابھیمان منصوبے میں نمایاں کارکردگی کی بنیاد پر دیہی سطح کی د س کاروباری خواتین کو اعزاز سے سرفراز کیا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-1284

    
    
    (Release ID: 1523284) Visitor Counter : 17