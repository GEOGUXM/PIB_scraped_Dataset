      وزارت خزانہ

      ایکسپورٹروں کو اِن پُٹ ٹیکس ریفنڈ
      Posted On: 13 MAR 2018 6:36PM by PIB Delhi


    نئی دہلی، 13 ؍مارچ / خزانہ کے وزیر مملکت جناب شیو پرتاپ شکلاء نے آج راجیہ سبھا میں ایک سوال کے تحریری جواب میں بتایا کہ حکومت نے ایکسپورٹروں یعنی برآمدکاروں کو اِن پُٹ ٹیکس ریفنڈ کرنے کے عمل میں تیزی لانے کا فیصلہ کیاہے۔ سی جی ایس ٹی رولز 2017کے رول نمبر 91 کے مطابق دعویٰ کردہ 90 فیصد ریفنڈ کی رقم ، ریفنڈ کی دعویداری موصول ہونے کے 7 دن کے اندر عبوری بنیاد پر دے دی جائے گی۔ مزید براں سی جی ایس ٹی قانون 2017 کی دفعہ 54(7) کے مطابق ریفنڈ کی ادائیگی کیلئے حتمی حکم نامہ مکمل درخواست موصول ہونے کی تاریخ سے 60 دنوں کے اندر جاری کر دیا جائے گا۔ جی ایس ٹی کے تحت ٹیکس دہندگان کی جو مجموعی تعدا دہے، ان میں سے 64فیصد سابق ٹیکس نظام کے تحت بھی رجسٹرڈ تھے۔ جی ایس ٹی نظام کی طرف منتقلی کا کیا اثر ہوا ہے، اس کا کوئی مخصوص مطالعہ نہیں کیا گیا ہے۔


    جی ایس ٹی کے تحت رجسٹرڈ کُل ٹیکس دہندگان کی 64 فیصد تعداد 2 مارچ 2018 تک سابق ٹیکس نظام سے جی ایس ٹی نظام کی طرف منتقل ہو گئی ہے۔


    دعویداری (کلیم) کے ریفنڈ کا عمل دعویدار کے ذریعے جی ایس ٹی ریٹرن داخل کرنے کے بعد انجام دیا جائے گا اور ریفنڈ کی رقم مکمل درخواست موصول ہونے کی تاریخ سے 60دنوں کے اندر ادا کی جائے گی۔


    U. No. 1401


    
    

    
    (Release ID: 1524177) Visitor Counter : 9