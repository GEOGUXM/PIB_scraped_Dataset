      امور داخلہ کی وزارت

      آفات میں خطرات کو کم کرنے سے متعلق پہلی بھارت-جاپان ورک شاپ کا افتتاح
      Posted On: 19 MAR 2018 6:23PM by PIB Delhi


    نئی دہلی، 19 مارچ2018؍نیتی آیوگ کے نائب چیئرمین ڈاکٹر راجیو کمار نے آج یہاں آفات میں خطرات کو کم کرنے سے متعلق پہلی بھارت-جاپان ورکشاپ کا افتتاح کیا۔ اس دو روزہ ورکشاپ کی انعقاد وزارت داخلہ کے تحت آفات کے بندوبست کی قومی اتھارٹی(این ڈی ایم اے) اور حکومت جاپان کے ذریعے مشترکہ طورپر کیاجارہا ہے۔


    اس موقع پر تقریر کرتے ہوئے نیتی آیوگ کے نائب چیئر مین ڈاکٹر راجیو کمار نے بھارت اور جاپان کے دو قدیم ترین ایشیا ئی تہذیبوں کے درمیان تال میل کو اجاگر کیا ، جنہیں بار بار قدرتی آفات کا سامنا کرنا پڑتا ہے اور جو خطرات کو کم کرنے اور اسے ترقی سے جوڑنے کے لئے سرگرمی سے سرمایہ کاری کررہے ہیں۔ انہوں نے کہا کہ یہ ورکشاپ اس مفاہمت نامے کے باضابطہ نفاذ کی ابتداء ہے جس پر دونوں ملکوں نے ستمبر 2017ء میں آفات کے خطرات کو کم کرنے کے بارے میں دستخط کئے تھے۔


    آفات کے ترقی پر اثرات کو اجاگر کرتے ہوئے ڈاکٹر راجیو کمار نے کہا کہ خطرات کے مناسب جائزے اور کسی کنٹرول کے بغیر ہوئی ترقی نے آفات سے ہونے والے نقصانات کے خطرات میں اضافہ کردیا ہے۔ انہوں نے کہا کہ آب وہوا میں تبدیلی نے خطرات میں مزید اضافہ کردیا ہے۔ انہوں نے کہا کہ اسی وجہ سے آفات میں خطرات کے بندوبست کو اب زیادہ عرصے تک پائیدار ترقی کی حکمت عملی سے الگ نہیں رکھا جاسکتا۔


    آفات میں خطرات کو کم کرنے کے تئیں سینیڈائی میں اور آب وہوا میں تبدیلی پر پیرس میں کئے گئے عہد اور نیویارک میں پائیدار ترقی کے مقاصد کے تئیں عہد کر ذکر کرتے ہوئے جناب راجیو کمار نے کہا کہ ان وعدوں، خاص طورپر آفات میں خطرات کو کم کرنے سے متعلق ملک کی قیادت کے رول کو آسانے سے اجاگر نہیں کیا جاسکتا۔ انہوں نے کہا کہ آفات میں خطرات کی کمی کی لاگت اقتصادی ترقی میں ظاہر نہیں ہونی چاہئے، بلکہ یہ ملک کے گرانقدر اثاثہ میں شامل ہونی چاہئے۔


    ڈاکٹر کمار نے 6عارضی طریقہ کار ، خطرات کی نشاندہی ، خطرات کو کم کرنا، تیاری،مالی تحفظ ،تعمیر نو اور سماجی بیداری کے ذریعے آفات میں خطرات کو کم کرنے اور خطرات سے ابھرنے کو مستحکم کرنے کے بارے میں بات کی۔ انہوں نے شہریوں کو قدر تی آفات کے لئے تیار رکھنے کی خاطر شہریوں کی تعلیم اور اسکولنگ پر زور دیا۔ انہوں نے خطرات کے بارے میں پوری طرح معلومات کو فروغ دینے کے لئے تمام فریقوں کے ساتھ ساجھیداری کے رول کو اجاگر کیا۔ اس سلسلے میں انہوں نے کہا کہ آفات میں خطرات اور نقصانات کو کم کرنا ایک مجموعی کوشش ہوتی ہے۔ یہی وجہ ہے کہ یہ ورکشاپ باہمی ساجھیداری ، سیکھنے سکھانے اور آفات میں خطرات کو کم کرنے کی خاطر ہمارے عوام اور معاشرے کی صلاحیتوں میں اضافہ کرنے کے لئے حقیقت میں ایک تعارفی اقدام ہے۔


    جاپان کے کابینی آفس میں پالیسی کو آرڈیننس کے نائب وزیر جناب مامورومیکاوا نے اس ورکشاپ کی میزبانی کے لئے حکومت ہند کا شکریہ ادا کیا، جو آفات میں خطرات کو کرنے سے متعلق تعاون کے مفاہمت نامے کے نتیجے میں پہلا اقدام ہے۔انہوں نے آفات میں خطرات کو کم کرنے سے متعلق پالیسیوں، قانونی اور منصوبہ بندی کے فریم ورک سے متعلق اپنے تجربات پیش کئے اور اس بات پر تبادلہ خیا ل کیا کہ جاپان حکومت، تعلیمی اداروں، پرائیویٹ کمپنیوں اور شہریوں کے اشتراک سے کس طرح بڑے پیمانے پر خطرات کو کم کرنے کی تیاریاں کررہا ہے۔ انہوں نے کہا کہ جاپان اور بھارت سینیڈائی فریم ورک کو نافذ کرنے میں اشتراک کرسکتے ہیں ، تاکہ عالمی سطح پر آفات میں خطرات کو کم کرنے میں تعاون کیا جاسکے۔


    بھارت کے وزیر اعظم کے ایڈیشنل پرنسپل سیکٹری ڈاکٹر پی کے مشرا نے آفات میں خطرات کو کم کرنے کے لئے عالمی سطح پر جاپان کے بے مثال تعاون کا ذکر کیا۔ انہوں نے قدرتی آفات کو کم کرنے سے متعلق بین الاقوامی دہائی(آئی ڈی این ڈی آر) کے اولین دنوں سے یوکو ہاما حکمت عملی تک ہیوگو فریم ورک سے موجودہ سینیڈائی فریم ورک تک اس شعبے میں جاپان کی عالمی قیادت کی ستائش کی۔ ڈاکٹر مشرا نے ڈی آر آر کے لئے ٹیکنالوجی اور جاپان کے تمام معاشرے کے طریقہ کار کے لئے اس کی ستائش کی۔انہوں نے اس بات کا ذکر کیا کہ 2016ء میں منعقد آفات کے خطرات کو کم کرنے سے متعلق ایشیائی وزارتی کانفرنس کے دوران وزیر اعظم کے اعلان کے خطوط پر بھارت آفات میں ابھرنے کے بنیادی ڈھانچے کے لئے ایک عالمی اتحاد کے تئیں کام کررہا ہے۔ انہوں نے اس پہل میں جاپان کے سرگرم تعاون پر مبارکباد دی اور دونوں ملکوں کے درمیان اس شعبے میں طویل مدتی اشتراک پر زور دیا۔


    بھارت میں جاپان کے سفیر جناب کینجی ہیرامتسو نے آفات میں کام کرنے والی قومی فورس، این ڈی آر ایف کی ایک ٹیم جاپان بھیجنے کے لئے بھارتی عوام کا شکریہ ادا کیا، جس نے مارچ 2011ء میں مشرقی جاپان میں زبردست زلزلے کے بعد کافی مدد فراہم کی تھی۔ انہوں نے خطرات میں آفات کو کم کرنے (ڈی آر آر) سے متعلق مختلف تعاون کے پروجیکٹوں کا ذکر کیا، جو جاپان اور بھارت کے درمیان چلائے جارہے ہیں۔ انہوں نے ڈی آر آر کو یہ عوام میں بیداری اور احتیاطی اقدامات کی اہمیت پر زور دیا۔


    این ڈی ایم اے کے رکن جناب آر کے جین نے اپنے خیرمقدمی خطبے میں آفات میں خطرات کے بندوبست ، خاص طورپر زلزلے میں خطرات کو کم کرنے کے شعبے میں جاپان کی مہارت کو اجاگر کیا۔ انہوں نے کہا کہ یہ ورکشاپ زلزلے میں تحفظ اور ابتدائی وارمنگ نظام سے متعلق جاپان کے تجرے سے بہت کچھ سیکھنے میں مدد کرے گی۔


    مرکزی داخلہ سیکریٹری جناب راجیو گوبا ، این ڈی ایم اے کے تمام ارکان اور ایم ایچ اے ، ایم ڈی ایم اے اور این ڈی آر ایف کے سینئر عہدیدار افتتاحی اجلاس میں شریک تھے۔


    اس ورکشاپ میں جاپان کے سرکاری ، تکنیکی اداروں، پرائیویٹ سیکٹرکے ماہرین سمیت 50 مندوبین شرکت کررہے ہیں، جبکہ بھارت کی طرف سے مرکزی حکومت ، ریاستی حکومتوں، این ڈی ایم اے، ایس ڈی ایم اے، آئی آئی ٹی، این آئی ڈی ایم، ارضیاتی سائنس کے قومی مرکز ، آئی این سی او آئی ایس، این آر ایس سی، آئی ایم ڈی، قومی جغرافیائی تحقیقی ادارے، ٹیری، بی آئی ایس اے جی، وارڈیا انسٹی ٹیوٹ ہمالین جیولوجی، آئی آئی ایچ ایس، سارک ڈیزاسٹر مینجمنٹ سینٹر، این آئی یو اے، ایس پی اے، ریسرچ اینڈ انفارمیشن سسٹم برائے ترقیات، بنیادی ڈھانچے کی کمپنیوں، پرائیویٹ شعبے اور غیر سرکاری تنظیموں کے 70مندوبین اس ورکشاپ میں شرکت کررہے ہیں۔


    اس ورکشاپ میں ہونے والے تبادلہ خیال پر آفات میں خطرات کو کم کرنے ، خاص طورسے زلزلے کے دوران تحفظ پر توجہ مرکوز کرتے ہوئے بھارت –جاپان تعاون پر مذاکرات کئے جاسکیں گے۔اس ورکشاپ میں آفات میں خطرات کو کم کرنے کے شعبے میں جاپان کے ساتھ بھارت کے تعاون کے ممکنہ شعبوں کی کی نشاندہی کی جائے گی۔


    U: 1 546

    
    
    (Release ID: 1525190) Visitor Counter : 5