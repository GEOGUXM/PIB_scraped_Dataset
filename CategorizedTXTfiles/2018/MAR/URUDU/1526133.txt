      خلا ء کا محکمہ

      خلائی گریڈ کے لیتھیم آئن سیلز کی پیداوار کے لئے اسرو -بھیل کے مابین معاہدہ
      Posted On: 23 MAR 2018 4:26PM by PIB Delhi


    نئی دہلی، 23 مارچ 2018 / اسرو نے خلائی گریڈ کے لی آئن سیلس کی تیاری کے لئے تکنالوجی کی منتقلی کی غرض سے بھارت ہیوی الیکٹریکلس لمیٹیڈ (بھیل) کے ساتھ جو کہ ملک میں سرکاری دائرہ کار کے اہم اداروں میں سے ایک ہے، ٹکنالوجی کی منتقلی سے متعلق ایک معاہدہ (ٹی ٹی اے) کیا ہے۔ ٹی ٹی اے پر بنگلورو میں واقع اسرو کے صدر دفتر میں اسرو کے چیئرمین ڈاکٹر کے-سیون اور بھیل (بی ایچ ای ایل) کے چیئرمین اور منیجنگ ڈائریکٹر جناب اتل سوبتی کی موجودگی میں دستخط ہوئے۔


    اسرو ، لی -آئن بیٹریوں کو ان کی اعلی توانائی ، معتربیت نیز لمبی سائیکل لائف کی وجہ سے سیارچوں اور لانچ وہیکل ایپلی کیشن کی توانائی کے ذریعہ کے طور پر استعمال میں لاتا ہے۔ اسرو کے تھرواننتاپورم میں واقع وکرم سارا بھائی اسپیس سینٹر (وی ایس ایس سی) نے خلائی گریڈ کی لیتیھئم بیٹریوں کی پیداوار کی تکنالوجی تیار کرلی ہے اور مختلف ٹیسٹنگ حالات کے تحت ان کی کارکردگی کا مظاہرہ بھی کیا ہے ۔ تیز رفتار موڈ میں اس کی لائف سائیکل اور خصوصیات ظاہر کی ہیں۔یہ بیٹریاں فی الحال مختلف سیارچوں اور سیارچوں کو مدار میں پہنچانے والی گاڑیوں یعنی لانچ وہیکلس میں استعمال ہورہی ہیں۔


    لیتھیم آئن (لی-آئن) بیٹریوں کی تکنالوجی کی منتقلی سے بھیل، اسپیس گریڈ کے لی-آئن سیلز کی تیاری کرسکے گا جس سے ملک کے خلائی پروگراموں کی ضرورتوں کی تکمیل ہوسکے گی۔ اس کے علاوہ تکنالوجی کو دوسرے ملکوں کی لی -آئن سیل کی ضروریات کی تکمیل کے لئے بھی اپنایا جائے گا۔


    ۔۔۔۔۔۔۔۔۔۔۔


    م ن۔ش س ۔ ج۔


    UN-1690


    

    

    
    (Release ID: 1526133) Visitor Counter : 9
    
    
      Read this release in: English