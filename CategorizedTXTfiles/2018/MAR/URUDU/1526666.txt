      خواتین اور بچوں کی ترقیات کی وزارت

      عورتوں اور بچوں کی ترقی کی وزیر کے جعلی لیٹر ہیڈس
      Posted On: 27 MAR 2018 6:57PM by PIB Delhi


    نئی دلّی ، 27 مارچ ؍ عورتوں اور بچوں کی ترقی کی مرکزی وزیر محترمہ مینکا سنجے گاندھی نے ان خبروں کا سنجیدگی سے نوٹس لیا ہے ، جس میں یہ بتایا گیا ہے کہ پیر کو بریلی میں دو مویشی اسمگلروں سے وزیر موصوف کے جعلی لیٹر ہیڈس ضبط کئے گئے ہیں ۔


    ملزموں کو مقامی پولیس نے مویشیوں کی غیر قانونی اسمگلنگ کرتے ہوئے گرفتار کیا ہے ۔ ان سے جعلی لیٹر ہیڈس اور سینئر افسروں کی مہریں بھی ضبط کی گئی ہیں ۔


    محترمہ مینکا گاندھی نے واضح کرتے ہوئے کہا کہ ‘‘ اس طرح کا کوئی بھی لیٹر کسی شخص یا کسی ادارے کے نام جاری نہیں کیا گیا ہے ۔ میں نے ہمیشہ مویشیوں کی فلاح کی وکالت کی ہے ۔ میں نے اپنے لیٹر ہیڈ کے ذریعے سے کسی شخص یا کسی ادارے کو کبھی بھی یہ اختیار نہیں دیا ہے کہ وہ غیر قانونی طور سے مویشیوں کو ایک جگہ سے دوسری جگہ لے جا سکیں ۔ بریلی پولیس نے مجھے اطلاع دی ہے کہ دو ملزموں کو گرفتار کیا گیا ہے۔ ’’ وزیر موصوفہ نے کہاکہ میں نے ان ملزموں کے خلاف سخت کارروائی کرنے کی اپیل کی ہے ۔


    U. No. 1755

    
    
    (Release ID: 1526666) Visitor Counter : 7