      پینے کے پانی اور صفائی ستھرائی کی وزارت

      سووچھ بھارت گرامین کے تحت93 فیصد بیت الخلاؤں کے استعمال کی آزادانہ تصدیق
      Posted On: 27 MAR 2018 7:07PM by PIB Delhi


    نئی دہلی، 27 مارچ / عالمی بینک کے امداد یافتہ پروجیکٹ سووچھ بھارت مشن گرامین (ایس بی ایم ۔جی)کے تحت آزادانہ تصدیق کرنے ولای ایجنسی (آئی وی اے۹ کے ذریعے قومی سالانہ دیہی صفائی ستھرائی سروے (این اے آر ایس ایس )18-2017 کرایا گیا ہے۔ اس میں یہ پایا گیا ہے کہ دیہی ہندوستان میں 93 فیصد گھروں کو بیت الخلاء تک رسائی حاصل ہے اور وہ اس کا استعمال کرتے ہیں ۔


    ایس اے آر ایس ایس نے 95.6 فیصد گاؤں میں کھلے میں رفع حاجت سے آزادی (او ڈی ایف)کی بھی دوبارہ تصدیق کی گئی ہے، جن کوقبل اضلاع؍ ریاستوں کے او ڈی ایف قرار دیا گیا ہے اور اس کی تصدیق بھی کی گئی تھی ۔یہ سروے نومبر 2017 کے وسط سے مارچ2018 کے درمیان ہندوستان کی تمام ریاستوں اور مرکز کے زیر انتظام علاقوں کے 6136 گاؤں کے 92040 کا احاطہ کیا گیا ہے۔

      * این اے آر ایس ایس 18-2017 کے اہم نتائج حسب ذیل ہیں:
      * سروس کی مدت کے دوران77 فیصد گھروں کو بیت الخلاء تک رسائی پائی گئی تھی۔
      * 93.4فیصد افراد ،جن کو بیت الخلاء تک رسائی حاصل تھی، وہ اس کا استعمال کرتے تھے۔
      * 95.6فیصد گاؤں جنہیں قبل اور ڈی ایف قرار دیا گیا تھا اور اس کی تصدیق کی گئی تھی۔ باقی ماندہ 4.4فیصد گاؤں میں بھی 95فیصد تک صفائی ستھرائی تھی۔
      * سروے کئے گئے 70فیصد گاؤں میں کم از کم گندگی اور کم سے کم پانی کا جماؤ پایا گیا۔

    آزادانہ تصدیق کرنے والی ایجنسی (آئی وی اے )نے ماہرین کے عاملہ گروپ (ای ڈبلیو جی ) کو اپنے نتائج پیش کر دیئے ہیں ۔ یہ گروپ این اے آر ایس ایس کی غلطیوں کی جانچ کےلئے تشکیل دیا گیا تھا، جس میں عالمی بینک، یونیسیف(یو این آئی سی ای ایف)، واٹر ایڈ، بل اینڈ ملنڈا گیٹس فاؤنڈیشن ، انڈیا سینی ٹیشن کولیشن ، سولبھ انٹر نیشنل ، نالیج لنکس، نیتی آیوگ ، وزارت شماریات اور پروگرام عمل درآمد سمیت متعدد تنظیموں کے نمائندے شامل ہیں ۔ ای ڈبلیو جی نے کہا ہے کہ سروے کامیابی کے ساتھ پایہ تکمیل تک پہنچ گیا ہے ۔ اس کے بعد ہی اس نے آئی وی اے کو نتائج سے متعلق اپنی عارضی رپورٹ اور خام اعداد و شمار ، پینے کے صاف پانی اور صفائی ستھرائی سے متعلق اپنی رپورٹ پیش کر دی ہے۔ اور ان تک عوا م کی رسائی کے لئے انہیں پینے کے صاف پانی اور صفائی ستھرائی کی وزارت کی ویب سائیٹ ( mdws.nic.in ) پر اپ لوڈ کر دیا گیا ہے۔


    سروے میں پی پی ایس (جسامت کے تناسب میں امکانات)سیمپلنگ ٹیکنالوجی کا استعمال کیا گیا۔کمپیوٹر کی مدد سے ذاتی انٹر ویو سی اے پی آئی پلیٹ فارم کو بروئے کار لاکر اعداد و شمار حاصل کئے گئے۔ سروے میں اسکولوں ، آنگن واڈی اور ان گاؤں میں سرکاری عوامی بیت الخلاؤں کا بھی احاطہ کیا گیا۔


    اکتوبر2014 میں اپنے قیام کے بعد سے ایس بی ایم ،دنیا کے سب سے بڑے صفائی ستھرائی پروگرام نے بیت الخلاء تک رسائی اور اس کے استعمال کے معاملے میں لاکھوں ہزار افراد کے طرز عمل میں تبدیلی آئی ہے۔ 300 ملین افراد نے ایس بی ایم شروع ہونے کے بعد سے کھلے میں رفع حاجت کا عمل روک دیا ہے۔ پروگرام کے شروع میں یہ تعداد 550 ملین سے گھٹ کر آج یہ تقریباً 200 ملین ہو گئ ہے۔ مشن کے تحت پورے دیہی ہندوستان میں 6.5 کروڑ سے زائد بیت الخلاء تعمیر کرائے گئے ہیں۔ 3.38 لاکھ سے زائد گاؤں اور 338 اضلاع کو او ڈی ایف قرار دیا گیا ہے۔ اس کے ساتھ ہی 9 او ڈی ایف ریاستوں اور 3 مرکز کے زیر انتظام علاقوں جن کےنام سکم ،ہماچل پردیش، کیرلا، ہریانہ ،اتراکھنڈ، گجرات ، اروناچل پردیش،چھتیس گڑھ ،میگھالیہ ، چنڈی گڑھ، دمن دیو اور دادرا نگر ہویلی ہیں۔


    U. No.1760


    

    
    (Release ID: 1526675) Visitor Counter : 10
    
    
    
    
    

*