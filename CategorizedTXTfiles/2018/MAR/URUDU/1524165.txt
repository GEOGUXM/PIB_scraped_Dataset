      امور داخلہ کی وزارت

      مرکزی داخلہ سیکریٹری نے 20 مارچ کو نئی دہلی میں آسام اور میزورم کے چیف سیکریٹریوں کی میٹنگ طلب کی
      Posted On: 13 MAR 2018 6:22PM by PIB Delhi


    نئی دہلی، 13 مارچ2018؍مرکزی وزیر داخلہ جناب راجناتھ سنگھ نے کہا کہ بین ریاستی سرحدی معاملے پر اگلے ہفتے آسام اور میزورم کے چیف سیکریٹریوں کی میٹنگ ہوگی۔ دونوں ریاستوں کے چیف سیکریٹریوں کی میٹنگ 20 مارچ 2018ء کو نئی دہلی میں مرکزی داخلہ سیکریٹری جناب راجیو گوبا نے طلب کی ہے۔


    مرکزی وزیر داخلہ نے میزورم کے وزیر اعلیٰ جناب للتھانولا کو ایک خط بھی لکھا ہے۔ یہ خط 9 مارچ 2018ء کو بیرابی واقعے سے متعلق جناب للتھانولا کی طرف سے ایک مراسلے کے جواب میں جناب راجناتھ سنگھ نے لکھا ہے۔ جناب راجناتھ سنگھ نے اس بات پر زور دیا کہ آسام اور میزورم کی ریاستی سرکاروں کو امن اور انتظام برقرار رکھنے کے لئے تمام ممکنہ اقدامات کرنے چاہئیں۔ انہوں نے مزید کہا کہ دونوں ریاستوں کے درمیان تمام تصفیہ طلب معاملوں کو آپسی اور باہمی طورپر حل کرنا چاہئے۔


    مرکزی وزیر داخلہ نے اس امید کا اظہار کیا کہ میزورم اور آسام کی سرکاریں بیرابی میں صورتحال کو کنٹرول کرنے اور عوام کو جمع ہونے سے روکنے کے لئے تمام اقدامات کریں گی۔


    U: 13 99


    

    
    (Release ID: 1524165) Visitor Counter : 11