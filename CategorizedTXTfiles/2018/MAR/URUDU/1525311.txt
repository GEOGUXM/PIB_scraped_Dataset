      پینے کے پانی اور صفائی ستھرائی کی وزارت

      چودہ ریاستوں نے سوچھ بھارت مشن (گرامین) میں معلوماتی تعلیم اور مواصلت کے لئے منصوبہ عمل تیا رکیے
      Posted On: 20 MAR 2018 1:38PM by PIB Delhi


    نئی دہلی۔ 20 ؍مارچ۔پینے کے پانی اور صفائی ستھرائی کی مرکزی وزارت نے سوچھ بھارت مشن (گرامین) یعنی ایس بی ایم ۔ جی میں معلومات ، تعلیم اور مواصلت (آئی ای سی) پر ایک قومی مشاورتی اجلاس کا اہتمام کیا۔ واضح ہو کہ یہ ریاستوں کیلئے آئی ای سی منصوبوں کو قطعی شکل دینے کے اس وزارت کے منصوبے کا دوسرا مشاورتی اجلاس ہے۔ 19-20 جنوری 2018 کو گروگرام میں منعقد ہونے والے پہلے مشاورتی اجلاس میں پندرہ ریاستوں نے شرکت کی تھی جبکہ آج کے مشاورتی اجلاس میں چودہ ریاستوں (7 او ڈی ایف اور 7 غیر اوڈی ایف ریاستوں) کے سینئر افسران نے شرکت کی۔


    اجلاس میں شامل ریاستوں نے مالی سال 19-2018 کے لئے اپنے سالانہ آئی ای سی منصوبے کو قطعی شکل دے کر پیش کیا جس میں مجوزہ آئی ای سی سرگرمیوں اور اس کے لئے مختص کیے جانے والے سرمائے کی تفصیل شامل ہے۔ اس موقع پر عالمی بینک ، یو این آئی سی ای ایف اور دیگر ترقیاتی شراکت داروں کے ماہرین نے مختلف آئی ای سی اقدامات پر اپنےخیالات کا اظہار کیا۔


    پینے کے پانی اور صفائی ستھرائی کی وزارت کے سکریٹری جناب پرمیشورن ایّر نے اس موقع پر اپنی تقریر میں سوچھ بھارت مشن میں آئی ای سی اقدامات پر مرکز ی سرکار کے کردار پر اپنے تاثرات کا اظہار کیا۔ انہو ں نے مزید کہا کہ جس طرح آئی ای سی پر خرچ کیا جانے والا سرمایہ اسی انتہائی اہمیت کا حامل ہے اسی طرح پائیدار ترقی کیلئے آئی ای سی کے سرمائے کے خرچ کی بھی اتنی ہی اہمیت ہے۔ انہوں نے اجلاس میں موجود سامعین کی حوصلہ افزائی کرتے ہوئے کہا کہ بہترین طریقوں اور تصورات کو آپس میں بانٹنے اور تفہیم کیلئے ریاستی اور ضلعی سطحوں پر مؤثر اور منصوبہ بند ورکشاپوں کا اہتمام کیا جانا چاہئے۔ انہوں نے مزید کہا کہ پائیدار ترقی کے نشانوں کے حصول کیلئے او ڈی ایف ریاستوں/ اضلاع کے لئے خصوصی آئی ای سی سرمایہ بھی مختص کیا جاسکتا ہے۔ سکریٹری موصوف نے اپنی تقریر میں اس ا مید کااظہار بھی کیا کہ جس طرح ریاستی سرکاریں اس مشن کی عمل آوری پر لگن اور نیک نیتی کے ساتھ کام کررہی ہیں اس سے اندازہ ہوتا ہے کہ 2اکتوبر 2019 تک وزیراعظم کا سوچھ بھارت کا خواب عملی شکل حاصل کرلیگا۔


    اس مشاورتی اجلاس میں اس بات پر بھی توجہ مرکوز کی گئی کہ ملک گیر پیمانے پر شروع ہونے والے ایس بی ایم۔ جی میں آئی ای سی اخراجات میں خاطر خواہ اضافہ کیا گیا ہے جس سے زمینی سطح پر عملی تبدیلیوں میں استحکام پیدا ہوا ہے۔ اس سلسلے میں اس وزارت نے مالی سال 18-2017 میں ’’سوچھتا ہی سیوا‘‘، ’’ستیہ گرہ سے سوچھ گرہ تک‘‘، ’’سوچھ سنکلپ سے سوچھ سدھی تک‘‘ ، ’’سوچھ شکتی ‘‘ اور 2017 کے یوم آزادی کے موقع پر او ڈی ایف ہفتے کی تقریبات اور متعدد دیگر ایسے پروگراموں کیلئے کلیدی جدت طراز میڈیا مہمات کی منصوبہ بندی کی تھی جن میں ریاستی سرکاروں نے جوش وجذبے کے ساتھ حصہ لے کر برتاؤ میں تبدیلی کی کوششوں کو فروغ دیا گیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش ۔ ع ن۔


    20-03-2018


    U-1574

    
    
    (Release ID: 1525311) Visitor Counter : 11