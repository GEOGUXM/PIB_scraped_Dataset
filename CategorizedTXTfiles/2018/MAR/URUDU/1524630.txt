      جدید اور قابل تجدید توانائی کی وزارت

      نئی اور قابل تجدید توانائی کے فروغ کے لئے پالیسی اقدامات
      Posted On: 15 MAR 2018 3:49PM by PIB Delhi


    نئی دہلی،15مارچ / بجلی اور نئی نیز قابل تجدید توانائی کے وزیر مملکت (آزادانہ چارج ) جناب آر کے سنگھ نے ایک سوال کے تحریری جواب میں آج لوک سبھا کو بتایا کہ حکومت ہند نے ہندوستان کی اینرجی مکس میں قابل تجدید توانائی کے حصے کو بڑھانے کےلئے متعدد پالیسی اقدامات کئے ہیں۔ ان اقدامات میں منجملہ دیگر باتوں کے شامل ہیں:

     1. قومی ٹیرف پالیسی کے تحت رینو ایبل پرچیز آبلیگیشن (آر پی او) کا التزام ،
     2. سال 17-2016 سے 18-2017 اور 19-2018 کے لئے شمسی اور غیر شمسی توانائی کے سلسلے میں آر پی او میں سہ گنا طویل مدتی اضافے سے متعلق نوٹیفکیشن،
     3. شمسی پارکوں اور الٹرا میگا شمسی پاور پروجیکٹوں کا فروغ،
     4. گرین اینرجی کواریڈور پروجیکٹ کے ذریعے بجلی کے ترسیلی نیٹ ورک کا فروغ،
     5. بینکوں کے ذریعے مہیا کرائے گئے ہاؤسنگ لون کے حصے کے طور پرعمارتوں کی چھتوں پر سولر پینل لگانا ،
     6. بین ریاستی ترسیلی چارجوں اور نقصانات کی معافی ،
     7. بادی وسائل کے زیادہ سے زیادہ استعمال کےلئے پون بجلی پروجیکٹوں کو دوبارہ استعمال میں لانا ،
     8. ہندوستان کے خصوصی اقتصادی زون میں ساحل سمندر سے دور ہوائی توانائی کے فروغ کے لئے آف شور ونڈ اینرجی پالیسی ،
     9. صنعتوں کی شرکت سمیت قابل تجدید توانائی کے مختلف پہلوؤں پر تحقیق و ترقی کی مدد کرنا ،
    10. کھانا بنانے ، روشنی اور پیداواری مقاصد کے لئے توانائی کی ضرورتوں کی تکمیل کے غرض سے آف گریڈ اور لاء مرکزی قابل تجدید توانائی نظام کے لئے مالی ترغیبات دینا اور
    11. خودکار راستے سے اس شعبے میں صد فیصد براہ راست غیر ملکی سرمایہ کاری (ایف ڈی آئی ) کی اجازت دینا شامل ہے۔

    حکومت ہند نے 2022 تک قابل تجدید ذرائعے سے 175 گیگا واٹ (جی ڈبلیو)صلاحیت کی تنصیب کا نشانہ مقرر کیا ہے۔ 28 فروری 2018 تک ملک میں کل 65 جی ڈبلیو کی صلاحیت کی تنصیب کرلی گئی تھی۔


    راجستھان کے بھڈالا سولر پارک میں مئی 2017 کو شمسی توانائی کے لئے سب سے کم محصول لگایا گیا اور دسمبر 2017 میں گجرات اُرجا وکاس نگم لمیٹیڈ کی ٹیرف پر مبنی صلاحیت کی نیلامی ہوئی تھی جوبالترتیب 2.44 روپے؍ کے ڈبلیو ایچ اور 2.43 روپے ؍ کے ڈبلیو ایچ تھا۔ پھر بھی شمسی اور ہوا کی توانائی ذرائع سے بجلی کی پیداوارکی لاگت مختلف مقامات پر مختلف ہوتی ہیں جس کا انحصار منجملہ دیگر باتوں کے سورج کی روشنی کی موجودگی، ہوا کی رفتار، زمین کی لاگت، سرمائے کی لاگت اور بنیادی ڈھانچے پر ہے۔یہ بات درست ہے کہ کچھ پروجیکٹوں میں شمسی اور پون بجلی کے محصول کے پروجیکٹ ، حرارتی بجلی گھروں پر مبنی کوئلے کی لاگت کے مقابلے میں بہت کم پائی گئی ہے۔


    *********** ***


    U. No. 147 7

    
    
    (Release ID: 1524630) Visitor Counter : 10
    
    
      Read this release in: English
    
    
    

11.