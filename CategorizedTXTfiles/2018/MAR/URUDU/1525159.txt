      دیہی ترقیات کی وزارت

      ماہرین کے گروپ نے دیہی ترقی کی اسکیموں میں اندرونی احتساب کے عمل اور نظام کو مستحکم کرنے سے متعلق اپنی رپورٹ پیش کی
      Posted On: 19 MAR 2018 5:27PM by PIB Delhi


    نئی دہلی۔ 19 مارچ / دیہی ترقی کی وزارت کے ذریعہ محکمہ اکاؤنٹس اور احتساب سے سبکدوش ماہرین پر مشتمل ایک ماہرین مشاورتی گروپ( ای اے جی) تشکیل دیا تھا۔اس گروپ کا مقصد تمام سطحوں پر زیر نفاذ پروگراموں کے کام کاج کے اندرونی احتساب کے عمل کو بہتر بنانا اور ان کی توسیع کے لئے اپنی سفارشات پیش کرنا تھا۔ای اے جی نے آج اپنی رپورٹ دیہی ترقی، پنچایتی راج اور کانوں کے وزیر جناب نریندر سنگھ تومر کو پیش کردی۔


    اس موقع پر چیف کنٹرولر آف اکاؤنٹس( سی سی اے) نے دیہی ترقی کی وزارت کو بتایا کہ وزارت کی انٹرنل آڈٹ ونگ،اپنے محدود وسائل کے ساتھ وزارت کے انوکھے آئی ٹی پورٹل ، جسےگرپ( جی آر آئی پی) کہا جاتا ہے کی مدد سے اس سال فروری تک 143 انٹرنل آڈٹ کا کام مکمل کرلیا ہے۔


    ماہرین کے گروپ نے دیہی ترقی کی وزارت کی اسکیموں کی اہلیت اور اثر انگیزی کو بہتر بنانے کے لئے ایک ذریعہ کے طور پر اندرونی آڈٹ کے کام کے لئے ایک خاکہ فراہم کیا ہے۔اس میں زمینی سطح پر تمام پروگراموں کے انتظام و انصرام کے ذریعہ کے طور پر اندرونی آڈٹ کو مستحکم کرنے کی غرض سے متعدد مشورے دیئے ہیں۔


    گروپ نے تمام سطحوں پر پروگراموں اور اسکیموں کے عمل درآمد، تمام اہم پروگراموں کے لئے خطرات اور جوکھم بھرے مواقع کے لئے رجسٹر تیار کرنے، وزارت کے انٹرنل آڈٹ کی ایک جامع پالیسی وضع کرنے، اندرونی آڈٹ کے لئے مخصوص رہنما خطوط پروگرام، آئندہ پانچ سال کے لئے طویل مدت کے لئے آڈٹ کا منصوبہ اور سالانہ آڈٹ کا منصوبہ تیار کرنے،ریاستوں کے دیہی ترقی کے محکموں کو اپنی متعلقہ سالانہ آڈٹ منصوبہ تیار کرنے، وزارت کے لئے فروغ انسانی وسائل اور دیہی ترقیاتی منصوبے کی صلاحیت تیار کرنے کے لئے سی سی اے۔ آئی اے کا علیحدہ دفتر قائم کرنے کا مشورہ دینے کے علاوہ، اندرونی آڈٹ کے لئے ہر ایک پروگرام سے متعلق فنڈ مختص کرنے کے فریم ورک کے طور پراسکیموں کے جامع آڈٹ کے لئے انٹر نل آڈٹ مینول پر نظرثانی کی سفارشات پیش کی ہیں اور اس کے علاوہ ورک لوڈ، انسانی وسائل کی مطلوبہ ضرورتوں کا جائزہ لینے کا بھی مشورہ دیا ہے۔اس کے لئے ریاستوں کو ایچ آر کی ضرورتوں، جدید آئی ٹی آلات اور اعداد وشمار کا تجزیہ کرنا ہوگا تاکہ مختلف اسکیموں میں نظر انداز کی گئی معلومات یکجا کی جائیں اور ان کو استعمال میں لایا جاسکے۔


    جناب نریندر سنگھ تومر نے کہا کہ ہندوستانی سماج میں خود احتسابی کا کلچر رہا ہے۔ جب بھی خود احتسابی کی جاتی ہے تو غلطیوں کے امکانات کم ہوتے ہیں انہوں نے مزید کہا کہ اگر آپ جوکھم والے شعبوں کی شناخت کرلیتے ہیں تو آپ ان کا باریکی سے نظر رکھ سکتے ہیں جسے غلطیوں کا امکانات کم ہوجاتا ہے۔ انہوں نے کہا کہ ریاستوں کو اندرونی آڈٹ میں مل کر کام کرنے کی ضرورت ہے۔ یہ شفافیت کا شعبہ ہے جہاں ہر حکومت کو اس کے لئے کام کرنا ہوگا۔ اندرونی آڈٹ سے جوکھم والے شعبوں کی شناخت ہوگی اوراس سے نقصانات کو دور کیاجاسکے گا۔


    دیہی ترقی کے وزیرمملکت جناب رام کرپال یادو نے کہا کہ کمیٹی نے شفافیت اور جوابدہی کو بہتر بنانے کے لئے اہم مشورے دیئے ہیں انہوں نے مزید کہا کہ دیہی ترقی کی وزارت ،حکومت ہند کی پہلی وزارت ہے جس میں انتہائی منظم طریقے سے اندرونی آڈٹ کو مستحکم کرنے کے اقدامات کئے ہیں۔


    دیہی ترقی کی سیکریٹری جناب امرجیت سنہا نے کہا کہ ای اے جی کے ذریعہ کوششوں کی تعریف کی اور یہ یقین دلایا کہ شہریوں پر مرکوز اس پہل سے دیہی ترقی کی اسکیموں کے نفاذ اور انتظام کو بہتر کیا جاسکے گا۔


    ************


    U-1551

    
    
    (Release ID: 1525159) Visitor Counter : 7