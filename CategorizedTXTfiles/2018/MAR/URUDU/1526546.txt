      بھارتی چناؤ کمیشن

      بھارت کے انتخابی کمیشن نے کرناٹک لیجسلیٹو اسمبلی کیلئے 2018 کے عام انتخابات کی تاریخ مقرر کیں
      Posted On: 27 MAR 2018 2:34PM by PIB Delhi


    نئیدہلی۔ 27 ؍مارچ۔کرناٹک کی قانون ساز اسمبلی کی مدت 28 مئی 2018 کو ختم ہورہی ہے۔ بھارتی آئین کی دفعہ 172 (1) کے ساتھ دفعہ 324 کے تحت اور عوامی نمائندگی کے قانون 1951 کی دفعہ 15 کے تحت بھارت کا انتخابی کمیشن اپنے تمام تر اختیارات، فرائض اور کارکردگی کے ساتھ کرناٹک ریاست میں نئی قانون ساز اسمبلی کیلئے اس کی موجودہ مدت ختم ہونے سے پہلے پہلے عام انتخابات کرائیگا۔


    انتخاب کی تاریخیں:


    کمیشن نے موسم کے حالات ، تعلیمی تاریخیں، بڑے تیوہار ، ریاست میں نظم وضبط کی موجودہ صورتحال ، مرکزی پولیس فورس کی دستیابی ، کارکردگی کیلئے درکار وقت ، ٹرانسپورٹیشن ،وقت پر تعینات کی جانے والی فوجوں اور دیگر حقیقی حالات کے گہرائی سے جائزے جیسے سبھی متعلقہ پہلوؤں پر غور کرنے کے بعد کرناٹک قانون ساز اسمبلی کے عام انتخابات کرانے کی تاریخیں طے کی ہیں۔


    کمیشن نے سبھی متعلقہ پہلوؤں پر غور کرنے کے بعد کرناٹک کے گورنر سے یہ سفارش کرنے کا فیصلہ کیا ہے کہ وہ عوامی نمائندگی کے قانون 1951 کی متعلقہ شقوں کے تحت عام انتخابات کیلئے نوٹیفکیشن جاری کرے۔ یہ تاریخیں مندرجہ ذیل ہیں:


    کرناٹک قانون ساز اسمبلی کے 2018 کے عام انتخابات کی تاریخیں


    Schedule for General Election to the Legislative Assembly of Karnataka, 2018

                                                                
اہم مراحل                                       تاریخیں         
                                                                
                                                                
                                                                
گزٹ نوٹیفکیشن جاری کرنے کی تاریخ                17.04.2018 (TUE)
                                                                
                                                                
                                                                
کاغذات نامزدگی داخل کرنے کی آخری تاریخ         24.04.2018 (TUE)
                                                                
                                                                
                                                                
کاغذات نامزدگی کی جانچ پڑتال کی تاریخ           25.04.2018 (WED)
                                                                
                                                                
                                                                
نام واپس لینے کی آخری تاریخ                    27.04.2018 (FRI)
                                                                
                                                                
                                                                
انتخابات کی تاریخ                               12.05.2018 (SAT)
                                                                
                                                                
                                                                
ووٹوں کی گنتی کی تاریخ                          15.05.2018 (TUE)
                                                                
                                                                
                                                                
انتخاب جس تاریخ سے پہلے پہلے مکمل ہوجانا چاہئے  18.05.2018 (FRI)
                                                                
                                                                

    دیگر متعلقہ حقائق :

      * اسمبلی حلقے

    ریاست کرناٹک میں اسمبلی حلقوں کی مجموعی تعداد اور درج فہرست ذاتوں اور درج فہرست قبائل کیلئے ریزرو سیٹوں کی تعداد جیسا کہ پارلیمانی اور اسمبلی حلقوں کی نئے سرے سے حلقہ بندی سے متعلق حکم 2008 میں طے کی گئی ہیں مندرجہ ذیل ہیں:

                                                                                 
ریاست   کُل اسمبلی حلقے  درج فہرست ذاتوں کیلئے ریزرو  درج فہرست قبائل کیلئے ریزرو
                                                                                 
                                                                                 
                                                                                 
کرناٹک  224              36                           15                         
                                                                                 
                                                                                 

    انتخابی فہرستیں


    ریاست کرناٹک سبھی اسمبلی حلقوں کی موجودہ چناؤ فہرستوں کو کوالیفائنگ تاریخ کے طور پر یکم جنوری 2018 کے حوالے سے از سر نو ترتیب دیا گیا ہے۔کرناٹک کے سلسلے میں چناؤ فہرستوں کی حتمی اشاعت 28 فروری 2018 کو کردی گئی ہے۔ قطعی اشاعت کی تفصیلات این وی ایس پی کی ویب سائٹ ( www.nvsp.in) / سی ای او کرناٹک کی ویب سائٹ (www.ceokarnataka.kar.nic.in) پر دستیاب ہیں۔ قطعی چناؤ فہرستوں کے مطابق ریاست میں ووٹروں کی تعداد مندرجہ ذیل ہے:

                                                                                                               
ریاست   چناؤ فہرستوں کے مسودے کے مطابق ووٹروں کی مجموعی تعداد  قطعی چناؤ فہرستوں کے مطابق ووٹروں کی مجموعی عداد
                                                                                                               
                                                                                                               
                                                                                                               
کرناٹک  4,90,06,901                                            4,96,82,357                                     
                                                                                                               
                                                                                                               
        (تقریباً . 4.90 کروڑ)                                  (تقریباً . 4.968 کروڑ)                          
                                                                                                               
                                                                                                               

    پولنگ اسٹیشن اور خصوصی سہولیات


    کرناٹک میں پولنگ اسٹیشنوں کی تعداد مندرجہ ذیل ہے:

                                                                                      
ریاست   2013 میں پولنگ اسٹیشنوں کی تعداد  2018 میں پولنگ اسٹیشنوں کی تعداد  فیصد اضافہ
                                                                                      
                                                                                      
                                                                                      
کرناٹک  52,034                            56,696                            9%        
                                                                                      
                                                                                      

    (4)خواتین کیلئے خصوصی انتظامات


    ایسے پولنگ اسٹیشن جن پر تعینات عملے میں سبھی خواتین ہیں: انتخابی عمل میں خواتین صنفی مساوات اور خواتین کی زیادہ تعمیری حصے داری کے تئیں عزم مصمم کے طور پر کمیشن نے ہدایت دی ہے کہ حتی الامکان ایسے پولنگ اسٹیشن قائم کئے جائیں جس پر تعینات عملے میں سبھی خواتین ہوں۔ ہر اسمبلی حلقے میں اس طرح کا ایک پولنگ اسٹیشن قائم کیا جائیگا جس میں سارے کا سارا پولنگ اسٹاف خواتین ہوں گی جن میں پولیس اور سیکورٹی عملہ بھی شامل ہے۔ ایسا پہلی با ر ہے کہ پوری ریاست کرناٹک کیلئے کُل 224 ایسے پولنگ اسٹیشن قائم کئے جائیں گے جس پر تعینات عملہ پوری طرح خواتین پرمشتمل ہوگا۔


    (5) الیکٹرانک ووٹنگ مشینیں اور ووٹ کی تصدیق کرنے والی پرچی وی وی پی اے ٹی


    پورے کرناٹک میں سبھی پولنگ اسٹیشنوں پر ای وی ایم اور وی وی پی اے ٹی کا استعمال کیا جائیگا تاکہ انتخاب کی شفافیت اور اعتبار میں اضافہ کیاجاسکے۔ کمیشن نے بلا روکاوٹ انتخابی عمل جاری رکھنے کیلئے وافر مقدار میں ای وی ایم اور وی وی پی اے ٹی کی دستیابی کو یقینی بنانے کا انتظام کیا ہے۔ ای وی ایم اور وی وی پی اے ٹی کی جانچ پڑتال کا پہلا مرحلہ سیاسی پارٹیوں کے نمائندوں کی موجودگی میں مکمل کرلیا گیا ہے۔ دوسرے مرحلے کا ای وی ایم اور وی وی پی اے ٹی کو پولنگ اسٹیشنوں پر بھیجنے کا مرحلہ بھی مکمل کرلیا جائیگا۔


    کرناٹک کے سبھی 224 اسمبلی حلقوں کیلئے سبھی چناؤ پولنگ اسٹیشنوں پر وی وی پی اے ٹی اور ای وی ایم کا استعمال کیا جائیگا۔ کرناٹک میں ایس وی ای ای پی پروگرام شروع کردیا گیا ہے جس کے تحت لوگوں میں وی وی پی اے ٹی کے بارے میں معلومات فراہم کی جائے گی اور بیداری میں اضافہ کیا جائیگا۔


    (6) مثالی ضابطہ عمل:


    اب سے فوری طور پر مثالی ضابطہ عمل لاگو ہوگیا ہے ۔ مثالی ضابطے کی تمام شقیں پورے کرناٹک پر نافذ ہوں گی ۔ یہ شقیں سبھی امیدواروں ، سیاسی پارٹیوں اور کرناٹک کی ریاستی سرکار پر لاگو ہوں گی۔ یہ مثالی ضابطہ عمل مرکزی حکومت پر بھی لاگو ہوگا ۔


    کمیشن نے ایم سی سی رہنما خطوط پر مؤثر عمل درآمد کو یقینی بنانے کیلئے وسیع انتظامات کئے ہیں۔ ان رہنما خطوط کی کسی بھی طرح کی خلاف ورزی کی صورت میں سختی سے نمٹا جائیگا۔ کمیشن نے زور دیکر کہا ہے کہ سبھی سیاسی پارٹیوں، چناؤ لڑنے والے امیدواروں اور ان کے ایجنٹوں / نمائندوں کو چاہئے کہ وہ وقتاً فوقتاً جاری کی جانے والی ان ہدایتوں کو پڑھیں اور سمجھیں تاکہ کسی بھی طرح کی غلط معلومات یا کم معلومات یا کم مفاہمت / ترجمانی سے بچا جاسکے۔ کرناٹک سرکار کو بھی ہدایت دے دی گئی ہے کہ وہ اس بات کو یقینی بنائے کہ ایم سی سی عرصے کے دوران سرکاری مشینری / پوزیشن کا کوئی غلط استعمال نہیں کیا گیا ہے۔


    انتخابی اخراجات پر سخت نظر


    نقد رقم کو ضبط کرنے اور اسے جاری کرنے کے معیاری طور طریقے: انتخابات کی شفافیت برقرار رکھنے کے مقصد سے بھارت کے انتخابی کمیشن نے فلائنگ اسکوائر اور اعداد وشمار پر نگرانی رکھنے والی ٹیموں کیلئے معیاری طور طریقے جاری کیے ہیں۔


    مہم میں حصہ لینے والی گاڑیوں پر آنے والے اخراجات کا حساب و کتاب : یہ بات کمیشن کے علم میں آئی ہے کہ امیدوار چناؤ مہم کے مقصد سے گاڑیوں کے استعمال کی اجازت ریٹرننگ افسر سے لیتے ہیں ، لیکن کچھ امیدوار گاڑیوں کو کرائے پر لینے کے اخراجات یا ایندھن کے اخراجات چناؤ سے متعلق خرچوں کے کھاتے میں ظاہر نہیں کرتے۔ لہٰذا یہ فیصلہ کیا گیا ہے کہ جب تک کوئی امیدوار اجازت لینے کے لئے آر او سے رابطہ قائم نہیں کرلیتا ،چناؤ مہم میں حصہ لینے والی گاڑیوں کے سلسلے میں قومی اخراجات کا گاڑیوں کی اس تعداد کی بنیاد پر حساب کتاب کیا جائیگا جن کے لئے رٹرننگ افسر نے اجازت دی ہے۔


    امیدواروں کیلئے انتخابی اخراجات کی آخری حد :حکومت ہند نے امیدواروں کیلئے انتخابی اخراجات کی آخری حد نوٹیفکیشن مؤرخہ 28 فروری 2014 کے مطابق از سر نو طے کی ہے۔ نظرثانی شدہ حد کے مطابق کرناٹک میں اسمبلی حلقوں کیلئے انتخابی اخراجات کی زیادہ سے زیادہ حد 28 لاکھ روپئے فی امیدوار ہے۔ سبھی امیدواروں کو چاہئے کہ وہ نتائج کے اعلان کے 30 دن کے اندر اندر اپنے اخراجات کا حساب وکتاب داخل کرے۔


    سمادھان: عوامی شکایات کا ازالہ اور سخت نظر رکھنے کا نظام:


    انتخابی کمیشن نے عوامی شکایات کے ازالے کا ایک جامع، وسیع اور قابل اعتبار نظام تیار کیا ہے تاکہ تمام شکایتوں، پریشانیوں ، تشویش اور مشوروں کیلئے ایک مشترکہ پلیٹ فارم فراہم کیا جاسکے ۔ یہ شکایات تشویش اور مشورے کوئی بھی شخص درج کراسکتا ہے جس میں سیاسی پارٹیاں ، امیدوار اور سول سوسائٹی گروپ وغیرہ جیسے مختلف فریق شامل ہیں۔


    سویدھا: ایک ہی جگہ سے اجازت دیے جانے کا نظام


    24 گھنٹے کے اندر اند رانتخابات سے متعلق ایک ہی جگہ سے ایک ہی وقت میں اجازت دینے کا نظام قائم کیا گیا ہے۔ اس نظام میں امیدوار اور سیاسی پارٹیاں میٹنگوں ، ریلیوں ، عارضی انتخابی دفاتر اور لاؤڈاسپیکر وغیرہ کیلئے اجازت حاصل کیلئے درخواست دے سکتی ہیں۔ ان جگہوں پر مختلف اتھاریٹیاں اور محکمے یکجا کردیے گئے ہیں۔ یہ نظام ہر ایک سب ڈویزن میں ، ہر رٹرننگ افسر کی سطح پر قائم کیا گیا ہے۔


    سُگم : گاڑیوں کے بندوبست کا نظام


    یہ آئی ٹی پر مبنی گاڑیوں کے بندوبست کا ایک نظام ہے ، جس میں گاڑیوں ، ان کی تفصیلات ، پتے، موبائل نمبر اور ان کے مالک کی بینک تفصیلات حاصل کی جاتی ہیں۔ یہ معلومات بھی حاصل کی جاتی ہے کہ یہ گاڑیاں کس ضلع سے کس ضلع میں لے جائی گئیں۔


    پولنگ اسٹیشنوں پر ویب کاسٹنگ /سی سی ٹی وی


    انتخابی عمل پر رواں نظر رکھنے کیلئے نشاندہی کئے گئے اہم اسٹیشنوں پر ویب کاسٹنگ کی جائے گی تاکہ بوتھ پر قبضہ کرنے ، پیسہ بانٹنے اور جعلی ووٹ ڈالنے جیسی غیرقانونی سرگرمیوں پر قابو پایا جاسکے ۔ نیز ووٹنگ کے عمل میں مکمل شفافیت لائی جاسکے۔ اس کے علاوہ انتخابی عمل کے دوران سی سی ٹی وی کے ذریعے نظر رکھنے اور ویب کاسٹنگ کاکام مختلف سرحدی چوکیوں، ناکوں اور دیگر حساس اور اہم مقامات پر ، سبھی حلقوں میں کیا جائیگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-1749

    
    
    (Release ID: 1526546) Visitor Counter : 13
    
    
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
*