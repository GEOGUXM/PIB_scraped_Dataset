      وزارت دفاع

      پاکستان میں چین کی فوجی سرگرمی
      Posted On: 05 MAR 2018 5:36PM by PIB Delhi


    نئی دہلی، 05 ؍مارچ،دفاعی امور کے وزیر مملکت ڈاکٹر سبھاش بھامرے نے آج راجیہ سبھا میں جناب کے سی راما مورتی کے ایک سوال کے تحریری جواب میں بتایا کہ حکومت نے پاکستان میں چین کی فوجی سرگرمی سے متعلق میڈیا میں آنے والی خبروں کو دیکھا ہے اور ایسی سرگرمیوں، جس کا اثر بھارت کی سلامتی سے متعلق امور پر پڑ سکتا ہے، پر مسلسل نگاہ رکھے ہوئے ہے اور سبھی ضروری تحفظاتی اقدامات کئے جارہے ہیں۔ حکومت ،چین کے ’سمندری طاقت ،بننے کے اعلانیہ مقصد سے واقف ہے۔ اس حکمت عملی کے تحت چین بھارت کے سمندری حدود کے پڑوس میں آنے والے ملکوں سمیت بھارتی سمندری خطے میں واقع ساحلی ممالک میں بندرگاہوں اور بنیادی ڈھانچے سے متعلق دیگرسہولتوں کو فروغ دے رہا ہے۔


    حکومت اس بات سے بھی واقف ہے کہ اپنی ’بیلٹ اینڈ روڈ انیشی ایٹیو‘ کے تحت چین خطے کے متعدد ملکوں میں بنیادی ڈھانچے کے فروغ سے متعلق پروجیکٹوں پر کام کررہا ہے۔


    متعدد مواقع پر بھارت اور چین نے اس بات کا اعادہ کیا ہے کہ چونکہ پڑوسی ممالک آزادانہ خارجہ پالیسی پرعمل کرتے ہیں لہذا بھارت اور چین کے ذریعے دوسرے ملکوں کے ساتھ اس طرح کے تعلقات نہ پروان چڑھائے جائیں، جو ایک دوسرے کے لئے باعث تشویش ہوں۔ دونوں ملکوں نے اس بات پر اتفاق کیا ہے کہ وہ ایک دوسرے کی فکر مندیوں اور امنگوں کے تئیں باہمی احترام اور حساسیت پر مظاہرہ کریں گے۔


    اپنی ’پڑوسی پہلے‘ پالیسی کے تحت حکومت اپنے سبھی پڑوسیوں کے ساتھ ایسے دوستانہ تعلقات کے فروغ کے تئیں پابند عہد ہے جو ایک دوسرے کے لئے مفید ہوں۔ بھارت اپنے پڑوسیوں کا سرگرم اقتصادی شراکت دار ہے اور ان ملکوں میں متعدد ترقیاتی پروجیکٹوں میں شریک ہے۔ بھارت کے پڑوسی ملکوں کے ساتھ تعلیمی، ثقافتی، تجارتی اور سرمایہ کارانہ تعلقات کے ساتھ ساتھ دفاعی اور سکیورٹی تعاون کا بھی رشتہ ہے۔ دوسرے ملکوں کے ساتھ بھارت کے تعلقات اپنے حساب سے ہیں اور یہ تعلقات ان ملکوں کے تیسرے ملکوں کے ساتھ تعلقات سے آزادانہ حیثیت کے ہیں۔


    ۔۔۔۔۔۔۔۔۔۔۔


    U- 1177

    
    
    (Release ID: 1522564) Visitor Counter : 9
    
    
      Read this release in: English