      نائب صدر جمہوریہ ہند کا سکریٹریٹ

      ہندوستان ایک امن پسند ملک ہے اور اپنے پڑوسی ملکوں سے بہتر تعلقات کا خواہشمند ہے :
      
      نائب صدر جمہوریہ
      دہشت گردی بنی نوع انسان کے لئے سب سے بڑا خطرہ
      جمہوریہ مالٹا کے وزیر خارجہ وفروغ تجارت جناب کارمیلو ابیلاسے خوشگوار مذاکرات
      Posted On: 06 MAR 2018 2:44PM by PIB Delhi


    نئی دہلی ، 06 مارچ ۔نائب صدرجمہوریہ ہند جناب ایم وینکیا نائیڈو نے کہا ہے کہ ہندوستان ایک امن پسند ملک ہے اور اپنے سبھی پڑوسیوں کے ساتھ خواشگوار تعلقات کا خواہشمند ہے ۔ جناب نائیڈو جمہوریہ مالٹا کے وزیر خارجہ وفروغ تجارت جناب کارمیلو ابیلا سے گفتگو کررہے تھے ۔


    جناب وینکیا نائیڈو نے کہا کہ ہندوستان اور مالٹا دولت مشترکہ اور انگریزی کو رابطے کی زبان کے طور پر استعمال کرنے کے حوالے سے مشترکہ وراثت کے حامل ہیں اور مالٹا کے ساتھ سفارتی تعلقات اس کے آزاد ہونے کے بعد قائم کئے گئے تھے ۔ انہوں نے مزید کہا کہ ہندوستان مالٹا کے ساتھ باہمی تعلقات کو مستحکم بنائے جانے کا خواہشمند ہے اوردونوں ملکوں کے ذمہ دار حضرات نے ایک دوسرے کے ملک کے متعدددورے کئے ہیں ۔ ہندوستان اور مالٹا کے قدیمی تعلقات نئے خطرات اور چیلنجوں کا سامنا کرنے والی پریشان حال دنیا میں وقت کی کسوٹی پر کھرے اترے ہیں ۔


    نائب صدر جمہوریہ نے اپنی تقریر میں مزید کہا کہ ہندوستان کی موجودہ سرکار اصلاح ، کارکردگی اور تبدیلی کے تین نشانوں پر مبنی کوششو س سے ترقی کی منزلیں مسلسل طے کررہا ہے اور جی ایس ٹی ، میک ان انڈیا ، ڈجیٹل انڈیا ،اسمارٹ سٹیز ،اسٹارٹ اپ انڈیا اور ایسپیریشنل انڈیا کے اقدامات کے ذریعہ ہندوستان کی معاشی ترقی میں حکمتی تبدیلی پیدا کی جارہی ہے اور ہندوستان میں مالٹا کی مالیاتیا کمپنیوں کے ذریعہ سرمایہ کاری کے وافر مواقع موجودہیں ۔ اس کے ساتھ ہی ہندوستان نیوکلئیر سپلائر گروپ کی رکنیت کے لئے ہندوستان کی دعوے داری کی مالٹا کے ذریعہ حمایت کئے جانے کا بھی خواہشمند ہے ۔


    صدر جمہوریہ موصوف نے مالٹا کے وزیر خارجہ کے ذریعہ مالٹا کا دورہ کرنے کی دعوت پر اپنے رد عمل کا اظہار کرتے ہوئے کہا کہ یہ اس خوبصورت ملک کو دیکھنے کا خوشگوار موقع ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-1205

    
    
    (Release ID: 1522682) Visitor Counter : 18