      کامرس اور صنعت کی وزارتہ

      عالمی تنظیم تجارت کا وزارتی اجلاس نئی دہلی میں شروع
      Posted On: 20 MAR 2018 1:37PM by PIB Delhi


    نئی دہلی۔ 20 ؍مارچ۔


    عالمی تنظیم تجارت کے وزارتی اجلاس کے مندوبین کیلئے منعقد کی گئی ایک ثقافتی تقریب کا منظر۔


    کامرس و صنعت کے مرکزی وزیر جناب سریش پربھو نے نئی دہلی میں 19-20 مارچ 2018 کو منعقد ہونے والے عالمی تنظیم تجارت (ڈبلیو ٹی او) کے وزارتی اجلاس میں ڈبلیو ٹی او کے ڈائرکٹر جنرل جناب رابرٹو ازیویدو اور تقریباً 50 ملکوں سے اجتماع میں شرکت کیلئے آنے والے وزراء اور مندوبین کا استقبال کیا۔


    اس موقع پر ہندوستان کے کلاسیکی رقص کی اقسام پر مبنی ’سنگم‘ کے عنوان سے ایک ثقافتی تقریب کا اہتمام کیا گیا ۔ تقریب میں موجود تمام مندوبین نے ہندوستان کے مختلف حصوں کے کلاسیکی رقص کا لطف لیا جس میں مشرقی ہندوستان کا رقص اوڈسیی ،شمالی ہندوستان کا کتھک، جنوبی ہندوستان کا بھارت ناٹیم اور شمال مشرقی خطے کی ریاست منی پور کا کلاسیکی رقص پیش کیا گیا جس سے اس وزارتی اجلاس میں شرکت کرنے والے تقریباً 50 وزراء اور مندوبین کو کثرت میں وحدت کے ہندوستانی تصور کا عملی نمونہ پیش کیا گیا۔ اس شاندار تقریب کے آخر میں مشرقی ہندوستان کا قبائلی رقص ’’چھاؤ‘‘ اور ’’کلبیریا‘‘ اور مغربی ہندوستان کا ڈرامے کی شکل میں پیش کیا گیا ڈانڈیا رقص انتہائی شاندار رہا۔ اس ثقافتی شام کے بعد مہمانوں کیلئے عشائیے کا اہتمام کیا گیا۔ یہ ثقافتی تقریب کل کے غیررسمی مباحثوں کیلئے جمودشکن ثابت ہوئی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش ۔ ع ن۔


    20-03-2018


    U-1573

    
    
    (Release ID: 1525310) Visitor Counter : 10