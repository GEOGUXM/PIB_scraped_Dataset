      وزارت دفاع

      کنٹونمنٹ علاقوں میں مسائل
      Posted On: 28 MAR 2018 7:46PM by PIB Delhi


    نئی دہلی، 28 ؍ مارچ ؍دفاعی امور کے وزیر مملکت ڈاکٹر سبھاش بھامرے نےآج لوک سبھا میں جناب راجیندر اگروال کے سوال کے ایک تحریری جواب میں بتایا کہ کنٹونمنٹ علاقوں میں رہنے والے لوگوں کو درپیش مشکلات کے بارے میں وقتاً فوقتاً رپورٹیں اور نمائندگیاں ملتی رہتی ہیں۔ ان مسائل میں سڑکوں کا بند ہونا، املاک کے موٹیشن میں تاخیر، پٹوں کی تجدید، ضوابط بنانے اور شہری سہولیات کی فراہمی شامل ہیں۔ان معاملات کاحل توسیعی ضوابط اور ہدایات کے مطابق الگ الگ معاملے کی بنیاد پر نکالا جاتاہے۔


    حکومت عمومی امداد اور مالی اثاثوں کیلئے امداد کی شکل میں کنٹونمنٹ بورڈ کو مالی امداد فراہم کرتی ہے۔ کنٹونمنٹ بورڈ کے ذریعے حکومت کی امداد اور اسی کے ساتھ کنٹونمنٹ علاقوں کے لوگوں کے محصول کا ایک ساتھ استعمال کیا جاتا ہے تاکہ کنٹونمنٹ علاقوں کے باشندوں کو شہری سہولیات فراہم کی جا سکیں اور ان کیلئے فلاحی اقدامات کئے جا سکیں۔ مالی سال 18-2017 میں کنٹونمنٹ بورڈ کو 267.42کروڑ کی عمومی امداد اور 62.43کروڑ کے مالی اثاثے پیدا کرنے سے متعلق امداد فراہم کی گئی ہے۔


    ************


    ) م ن ۔ ن ا ۔ ک ا (


    U- 1790

    
    
    (Release ID: 1526888) Visitor Counter : 3