      مواصلات اور اطلاعاتی ٹیکنالوجی کی وزارت

      محکمۂ ڈاک نے بھارت اور جاپان کے درمیان کُول ای ایم ایس سروس کا آغاز کیا
      Posted On: 27 MAR 2018 7:10PM by PIB Delhi


    نئی دلّی ، 27 مارچ ؍ محکمۂ مواصلات نے کُول ای ایم ایس سروس کا آغاز کیا ہے ، جو 29 مارچ ، 2018 ء سے شروع ہو جائے گی ۔ کُول ای ایم ایس سروس جاپان سے بھارت تک وَن وے سروس ہے ، جو بھارت کے صارفین کو ذاتی استعمال کے لئے جاپان سے کھانے پینے کا سامان منگوانے کی اجازت دیتی ہے ۔ اس سروس کی اجازت بھارت کے ضابطوں کے مطابق دی گئی ہے ۔ ابتداً کُول ای ایم ایس سروس صرف دلّی میں دستیاب ہو گی۔ جاپان سے کھانے پینے کا سامان جاپان پوسٹ ( جاپان کے محکمۂ ڈاک ) کے ذریعے ایک خاص قسم کے ٹھنڈے بکسوں میں لایا جائے گا ، جس میں کھانے پینے کے سامان کی کوالٹی کے تحفظ کے لئے ریفریجرینٹ بھی شامل ہو گا ۔ جو لوگ یہ سامان منگوائیں گے ، انہیں بذات خود یا کسی میسنجر کے ذریعے مقررہ وقت کے اندر نئی دلّی کے کوٹلہ روڈ پر واقع فورین پوسٹ آفس جاکر لانا ہو گا ۔ ایکسپریس میل سروس ( ای ایم ایس ) سے متعلق دیگر سبھی خصوصیات جیسے ٹریک اینڈ ٹریس وغیرہ کُول ای ایم ایس سروس کے لئے بھی دستیاب ہوں گی ۔


    ( م ن ۔ م م ۔ ع ا )


    U. No. 1771

    
    
    (Release ID: 1526676) Visitor Counter : 10