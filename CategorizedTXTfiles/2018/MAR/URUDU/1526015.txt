      وزارت خزانہ

      پردھان منتری جن دھن یوجنا کے تحت 28 فروری 2018 تک 31.20 کروڑ کھاتے کھولے گئے، جن میں جمع مجموعی رقم 75572.09 کروڑ روپے ہیں
      Posted On: 22 MAR 2018 8:21PM by PIB Delhi


    نئیدہلی، 22 مارچ 2018 ، خزانہ کے وزیر مملکت جناب شیو پرتاپ شکلا نے آج راجیہ سبھا میں ایک سوال کے تحریری جواب میں بتایا کہ بینکوں کے ذریعہ دی گئی اطلاع کے مطابق پردھان منتری جن دھن یوجنا کے تحت 28 فروری 2018 تک 31.20 کروڑ کھاتے کھولے گئے ہیں اور ان میں مجموعی طور پر جمع رقم 75572.09 کروڑ ہے۔ ان میں سے 25.18 کروڑ (81 فیصد) جن دھن کھاتے چالو ہیں۔ بینک چالو جن دھن کھاتوں کی تعداد بڑھانے کے تئیں پابند عہد ہیں۔


    سرکاری زمرے کے بینکوں (پی ایس بی) نے رپورٹ دی ہے کہ فی الحال اس طرح کا کوئی واقعہ مشاہدے میں نہیں آیا ہے۔ مزید برآں جن دھن کھاتوں کے لئے کم از کم بیلینس مینٹین کرنے کوئی ضرورت نہیں ہے۔


    سرکاری زمرے کے بینکوں نے رپورٹ دی ہے کہ اسکیم کے آغاز کے بعد سے فروری 2018 تک محض 59 لاکھ (1.9 فیصد) جن دھن کھاتے ہی بند ہوئے ہیں۔جن دھن کھاتے، کھاتے داروں کی درخواست پر بند کئے جاتے ہیں۔ کچھ جن دھن کھاتے اس لئے بند کئے گئے ہیں کیونکہ کھاتے داروں کی درخوست پر انہیں معمول کے بچت کھاتوں میں تبدیل کیا گیا ہے۔ کچھ معاملات میں کھاتے اس لئے بند کئے گئے ہیں کیونکہ کھاتے دار کےاسی بینک میں اس کے نام سے کئی کھاتے موجود ہیں۔ ایسا 10 اگست 2012 کو جاری کئے گئے ریزرو بینک آف انڈیا کی ، جن دھن کھاتوں سمیت بنیادی بچت بینک ڈپازٹ (بی ایس بی ڈی) کھاتوں پر نافذ رہنما ہدایات کے مطابق ہوا ہے۔


    ۔۔۔۔۔۔۔۔۔۔۔


    U- 1664

    
    
    (Release ID: 1526015) Visitor Counter : 8