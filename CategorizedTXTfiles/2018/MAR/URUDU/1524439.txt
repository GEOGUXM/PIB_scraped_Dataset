      محنت اور روزگار کی وزارت

      ملک میں بچائے گئے بندھوا مزدوروں کی بازآبادکاری
      Posted On: 14 MAR 2018 7:20PM by PIB Delhi


    نئی دہلی، 14 ؍مارچ / حالانکہ ملک میں بندھوا مزدوری نظام کا خاتمہ ہو چکا ہے اور اس کا خاتمہ بندھوا مزدوری نظام (خاتمہ) ایکٹ، 1976 کے ذریعہ کیا گیا۔ تاہم ابھی بندھوا مزدوری کے کچھ معاملات سامنے آ ہی جاتے ہیں۔


    جن ریاستوں میں ابھی تک بندھوا مزدوروں کو آزاد کرایا گیا اور ان کی بازآبادکاری کی گئی، ان کے نام ہیں: آندھراپردیش، اروناچل پردیش، بہار، چھتیس گڑھ، گجرات، ہریانہ، جھارکھنڈ، کرناٹک، کیرالہ، مدھیہ پردیش، مہاراشٹر، اڈیشہ، پنجاب، راجستھان، تمل ناڈو، اترپردیش، اتراکھنڈ اور مغربی بنگال۔


    آزاد کرائے گئے بندھوا مزدوروں کی بازآبادکاری کے کام میں ریاستی حکومتوں کی مدد کے مقصد سے، مرکز کے ذریعہ اسپانسر کی گئی بازآبادکاری اسکیم اور منصوبہ، مئی 1978 سے زیر عمل ہے۔ حکومت نے، اس مرکزی منصوبہ اسکیم پر بندھوا مزدوروں کی بازآبادکاری کیلئے مرکزی شعبے کی اسکیم (سینٹرل سیکٹر اسکیم)کے تحت نظر ثانی کی گئی اور اسے 17 مئی 2016 سے نافذالعمل کیاگیا۔ نظرثانی شدہ اس اسکیم کے تحت بندھوا مزدور کو آزاد کرانے اور اس کی بازآبادکاری کیلئے مالی تعاون فراہم کیا جاتا ہے۔ اس میں ، بالغ مرد، بندھوا مزدور کی بازآبادکاری کیلئے ایک لاکھ روپے، خصوصی زمرے کے مستفدین جیسے بچے ، جن میں یتیم یا زبردستی بھکاری بنائے گئے بچے( بھکاری ریکٹوں کے) یا دیگر کسی قسم کی زبردستی بندھوا مزدوری کے شکار بچے اور خواتین بھی شامل ہیں، کیلئے 2 لاکھ روپئے اور کچھ شدید معاملات کے بندھوا مزدور ، جن میں زبردستی سماج سے علیحدہ رکھنے اور ٹرانس جینڈر کے معاملے میں سماج سے علیحدہ کئے گئے افراد یا خواتین یا بچے، جو جنسی ہوس کا شکار بنائے جاتے ہیں یا مساج پارلروں، پلیسمنٹ ایجنسیوں میں جنسی استحصال کے شکار مستفدین کی بازآبادکاری کیلئے 3 لاکھ روپے کی مالی امداد فراہم کرائی جاتی ہے۔ اس طرح کے معاملے میں ضلع مجسٹریٹ کو 20،000 روپے کی فوری مدد فراہم کرانے کی بھی پروویژن ہے۔


    اس کے علاوہ ، اس اسکیم کے تحت ریاستوں کو ان کے ہر ضلع میں بندھوا مزدوری سے متعلق سروے کرانے کیلئے 4.50لاکھ روپے، تجزیاتی مطالعہ کرانے کیلئے ایک لاکھ روپے (فی ضلع)، اور ہر ریاست کو بیداری پیدا کرنے کی مہمات کیلئے سالانہ دس لاکھ روپے فراہم کئے جاتے ہیں۔


    بندھوا مزدوری نظام (خاتمہ) ایکٹ، 1976 اور بندھوا مزدوروں کی بازآبادکاری التزام ریاستوں پر لازمی ہے۔ اس کے تحت آزاد کرائے گئے بندھوا مزدوروں کو مالی تعاون فراہم کرنا اوران کی سماجی بازآبادکاری، جس میں ہنرمندی اور صلاحیت کا فروغ شامل ہے، ریاست کی ذمہ داری ہے۔


    اس بات کی جانکاری آج راجیہ سبھا میں پوچھے گئے تحریری سوال کے جواب میں، محنت اور روزگار کے مرکزی وزیر جناب سنتوش کمار گنگوار نے فراہم کی۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ش ت ۔ ک ا) ( 14 – 03 – 2018 )


    U. No. 1428


    
    

    
    (Release ID: 1524439) Visitor Counter : 7