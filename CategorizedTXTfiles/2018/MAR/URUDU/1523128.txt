      ریلوے کی وزارت

      ریلو ے میں ورثہ کا تحفظ
      Posted On: 07 MAR 2018 7:57PM by PIB Delhi


    نئی دہلی، 7 مارچ 2018 / ریلوے کی وزارت نے ورثہ کے تحفظ کے سلسلہ میں بہت سے اصلاحی اقدامات شروع کئے ہیں ۔ ان میں جو اقدامات شامل ہیں ان میں ورثہ سے متعلق مختلف اشیا اورفن پاروں کی نشاندہی کرنے کے لئے خصوصی مہم چلانا جو مختلف مقامات پر اس طرح پڑے ہوئے ہیں کہ ان پر اب تک توجہ نہیں دی جاسکی ہے، زونل ریلوے اور نیشنل ریل میوزیم میں تمام اہم واقعات کے بارے میں ایک لاگ بک کھولنا جس میں ریلوے کی تاریخ کو درج کیاجاسکے ، بھاپ سے چلنے والے انجنوں کا احیا، پہاڑی ریلوے کو بہتربنانا ، ریلوے میوزیم کو مستحکم بنانا اور ثقافتی ورثے کی حامل عمارتوں کا تحفظ وغیرہ ۔


    ریلوے کی وزارت نے تمام زونل ریلویز اور پروڈکشن یونٹوں کو ہدایت دی ہے کہ وہ 1 سے 15 مارچ 2018 تک ایک خصوصی مہم چلائیں جس کا مقصد ریلوے کے وراثتی سرمایہ کی نشاندہی کی جائے اور ان کا تحفظ کیا جائے۔ ان وراثتی اشیا میں عمارتیں ، پل ، انجن وغیرہ دستاویزات ، تصویریں ، فن پارے، سامان، گھڑیاں اور بنچیں وغیرہ شامل ہیں۔


    ریلوے کی وزارت نے بھاپ سے چلنے والے انجنوں کے احیا کے لئے جس میں ان کے کل پرزوں کی بحالی اور حصولی بھی شامل ہے، 19-2018 کے بجٹ میں ایک خصوصی ضابطہ شامل کیا ہے۔


    ریلوے کی وزارت نے ہندستان کے پانچ پہاڑی ریلویز کو سیاحتی انداز سے فروغ دینے کے لئے ایک ماہ طویل مہم شروع کی ہے۔ ان میں دارجلنگ ہمالیہ ریلوے (ڈی آر ایچ) نیل گیری ماؤنٹین ریلوے (این ایم آر)، کالکا شملہ ریلوے (اے ایس آر) میتھران لائٹ ریلوے (ایم ایل آر) او ر کانگڑہ ویلی ریلوے (کے وی آر) شامل ہیں۔


    یہ اطلاع آج لوک سبھا نے ایک سوال کے جواب میں دی گئی۔


    ۔۔۔۔۔۔۔۔۔۔۔


    م ن۔ ج۔ ج۔


    UNO- 1274


    

    

    

    
    (Release ID: 1523128) Visitor Counter : 3