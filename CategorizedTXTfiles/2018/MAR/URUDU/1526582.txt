      کیمیکلز اور فرٹیلائزر کی وزارت

      ستمبر 2017 سے فروری 2018 تک کی کھادوں کی سبسڈی بقایا جات کو پورا کرنے کے لئے 7000 کروڑ روپے کی خصوصی بینکنگ بندوبست کو منظوری دی گئی ہے:راؤ اندرجیت سنگھ
      Posted On: 27 MAR 2018 2:55PM by PIB Delhi


    نئی دہلی۔ 27 مارچ / منصوبہ بندی کے وزیرمملکت( آزادانہ چارج) ، نیز کیمیکلز اور کھادوں کے مرکزی وزیرمملکت جناب راؤ اندر جیت سنگھ نے آج لوک سبھا میں کھادوں کی کمپنیوں کو دی جانے والی کھادوں کی سبسڈی بقایا جات کی تفصیلات اور حکومت کے ذریعہ کئے جارہےٹھوس اقدامات کی تفصیلات سے متعلق ایک سوال کا تحریری جواب دیتے ہوئے اطلاع دی کہ خرچ سے متعلق محکمہ نے ستمبر 2017 سے فروری 2018 تک کی کھادوں کی سبسڈی بقایا جات کو پورا کرنے کے لئے قومی بینکوں سے 7000 کروڑ روپے کی خصوصی بینکنگ بندوبست(ایس بی اے) کی منظوری دی ہے۔


    جناب راؤ اندر جیت سنگھ نے کہا کہ حکومت بجٹ کی دستیابی کی بنیادپر کھادوں کی کمپنیوں کو باقاعدہ طریقے سے سبسڈی کی رقم جاری کرتی رہتی ہے۔ جب کبھی فنڈز کی کمی واقع ہوتی ہے تو حکومت خصوصی بینکنگ بندوبست( ایس بی اے) کے تحت قرضوں کا انتظام کرتی ہےاور زیرالتوا سبسڈی کو پورا کرنے کی کوشش کرتی ہے۔انہوں نے مزید کہا کہ کھادوں کی سبسڈی جاری کرنے میں تاخیر فنڈ ز کی کمی اور ریاستی حکومتوں کی جانب سے کوالٹی سرٹیفکیٹ(پرفارما بی 2 ) کی عدم وصولی کے سبب ہی ہوتی ہے۔


    جناب سنگھ نے مزید اطلاع دی کہ خرچے سے متعلق محکمہ نے درج ذیل شرائط کے تحت 7000 کروڑ روپے کی خصوصی بینکنگ بندوبست( ایس بی اے) کو منظوری دی ہے:

      * کھادوں کے محکموں کو صرف کم از کم ضروری درکار رقم کو استعمال کرناچاہئے اور اس بات کو بھی یقینی بنانا چاہئے کہ لی گئی رقم کو موجودہ مالی سال کےد وران ہی استعمال کیا جارہا ہے۔
      * حکومت ہند کے ذریعہ دی جانے والی سود کی شرح 6.84 فیصد سالانہ یا کھادوں کی کمپنیوں کے ذریعہ لئے گئے قرضوں کی حقیقی شرح کی بنیاد پر ،ان میں سےجو بھی کم ہو، کے حساب سے ہوگی۔

    ************


    U-1756

    
    
    (Release ID: 1526582) Visitor Counter : 10
    
    
      Read this release in: Tamil , English
    
    
    

*