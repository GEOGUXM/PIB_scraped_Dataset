      صدر جمہوریہ کا سکریٹریٹ

      صدر جمہوریہ ہند جناب رام ناتھ کووند کا 15 مارچ 2018 کو
      
      مڈغاسکر میں انتاناناریو یونیورسٹی میں خطاب
      Posted On: 15 MAR 2018 6:41PM by PIB Delhi

      * آپ سب کو صبح کا سلام، میں یہاں یونیورسٹی آف انتاناناریو میں طلبہ ، اساتذہ اور تعلیمی برادری کے درمیان آ کر بے حد فخر محسوس کر رہا ہوں۔ مجھے بتایا گیا ہے کہ یہ یونیورسٹی مڈغاسکر میں اعلیٰ تعلیم کا ایک سرکردہ ادارہ ہے۔ یہ مڈغاسکر کا میرا پہلا دورہ ہے۔ درحقیقت میں ہندوستان کے پہلے صدر کے طور پر اس خوبصورت ملک کادورہ کرنے میں بڑی فرحت محسوس کر رہا ہوں۔
      * مڈغاسکر اور ہندوستان کے درمیان فاصلہ زیادہ دکھائی دیتا ہے، لیکن کئی معنیٰ میں ہم دونوں ملک ایک دوسرے کے پڑوسی ہیں۔ بحر ہند کا پانی دونوں ملکوں کے ساحلوں کو چھوتا ہے۔ اس زبردست سمندر کی امیدوں اور مواقع ، تشویشات اور چیلنجوں نے ہمیں فطری شراکت دار بنا دیا ہے۔ انٹر نیشنل سی بیڈ اتھارٹی کے مطابق ہم دونوں ملکوں کے تلاش کے زیر سمندر خطے ایک دوسرے سے بے حد قریب ہیں۔
      * جغرافعہ کے علاوہ ارضیات بھی ہم دونوں ملکوں کو ایک دوسرے سے ملاتی ہے۔ 100 ملین سال کے عرصے سے بھی زیادہ پہلے ہندوستان اور مڈغاسکر ایک ہی سپر براعظم گونڈوانہ کا حصہ تھے۔ براعظموں کی علیحدگی کے ساتھ ساتھ سپر براعظم تقسیم ہوگیا اور رفتہ رفتہ ہزاروں سال میں مڈغاسکر اور ہندوستان علیحدہ علیحدہ سمتوں میں چلے گئے، لیکن اس کے باوجود ہم گہری قدیمی چٹانوں اور زمین کے اعتبار سے ایک دوسرے کے رشتے کے بھائی ہیں۔ ہم دونوں گونڈوانا کے بچے ہیں۔
      * پہلے ہندوستانی تارکین وطن 18ویں صدی میں مڈغاسکر پہنچے تھے۔ اس سرزمین پر ان کا شاندار خیر مقدم کیا گیا۔ یہ ایک مہمان نواز سرزمین ہے۔ مجھے یہ بھی کہنا چاہئے کہ ہندوستان کی ہی طرح مڈغاسکر بھی اپنے ہمہ نسلی کردار اور تکثیریت پر فخر کرتا ہے۔ آج مڈغاسکر اور ہندوستان کے تعلقات اُس قدیم تاریخ سے تعلق رکھتے ہیں، جو یکساں تجربات سے عبارت ہیں۔ایک خوشحال شمولیت والی اور دیر پا دنیا کے ہمارے یکساں مقصد نے ہمارے دونوں ملکوں کو باہمی اور ہمہ قومی فورموں میں ایک دوسرے کی حمایت پر آمادہ کیا ہے۔ اسی ختم ہفتہ پر یعنی 10 اور 11 مارچ کو نئی دہلی میں بین الاقوامی سولر الائنس (آئی ایس اے) کی پہلی چوٹی کانفرنس میں مڈغاسکر نے ایک سرکردہ شراکت دار کے طورپر حصہ لیا۔ ہم آئی ایس اے میں مڈغاسکر کی شمولیت کی بے حد ستائش کرتے ہیں۔ یہ ایک بین الاقوامی تنطیم ہے، جس کا صدر دفتر ہندوستان میں ہے، لیکن اس معاملے سے دلچسپی رکھنے والے پوری دنیا میں خاص طور پر یہاں مڈغاسکر میں موجود ہیں۔
      * مڈغاسکر ایک ساحلی ملک ہونے کی حیثیت سے آب و ہوا کی تبدیلی کے خطرات اور حیاتیاتی ایندھن سے قابل تجدید اور خاص طور پر شمسی توانائی کی طرف بڑھنے کو بہت سوں سے بہتر طریقے پر سمجھتا ہے۔ آئی ایس اے ممبر کے طور پر مڈغاسکر شمسی توانائی کے آزمائشی پروجیکٹ سے فائدہ اٹھائے گا، جو ہندوستان کے نیشنل انسٹی ٹیوٹ آف سولر انرجی کے ذریعے تیار کیا جائے گا۔

      * معزز خواتین و حضرات !


    مڈغاسکر اور ہندوستان دونوں نوجوان ملک ہیں، جنہوں نے اپنی قسمت کو تبدیل کرنے کا عزم کر رکھا ہے اور وہ اس کیلئے کوشش کر رہے ہیں۔ میرے یہاں اس یونیورسٹی میں آنے کی ایک وجہ یہ بھی ہے کہ میں مڈغاسکر کے نوجوانوں سے بات چیت کرنے کی بڑی خواہش رکھتا ہوں۔ یہ ایک ایسا ملک ہے، جہاں کی 60 فیصد آبادی 25 سال سے کم عمر کی ہے۔ ہندوستان میں بھی آبادی کا یہی تناسب ہے۔ ہمارے یہاں کے 65 فیصد لو گ 35 سال سے کم عمر کے ہیں۔ دونوں ملکوں کے نوجوان ایک جیسے خواب دیکھتے ہیں۔ ہمیں سب کو مل کر ایسا کچھ کرنا چاہئے کہ یہ خواب شرمندۂ تعبیر ہو۔ ہمیں ہندوستان کیلئے یہ کام مل کر کرنا ہے کہ وہ مڈغاسکر کو ہمارے ملک کی ترجیحات کے مطابق اس کی ترقیات کے عمل میں مدد کرے۔

      * یہ بات بڑی بر وقت ہے کہ مڈغاسکر اور ہندوستان کے تعلقات کی بنیاد تعلیم میں تعاون ہے۔ ہندوستان مختلف زمرو ں میں مڈغاسکر کے طلبہ کو اعلیٰ تعلیمی وظائف فراہم کرتا ہے۔ ان زمرو ں میں انڈین ٹیکنیکل اینڈ اکنامک کو آپریشن پروگرام، انڈیا-افریقہ فورم سمٹ انشیٹیو اور سی وی رمن فیلوشپ شامل ہیں۔ اب تک مڈغاسکر کے 355 لڑکوں اور لڑکیوں نے ان وظیفوں سے فائدہ اٹھایا ہے۔ ہم اس سلسلے میں مزید طلبہ کا خیر مقدم کرنے کیلئے تیار ہیں
      * صدر جمہوریہ نے کہا کہ مڈغاسکر کے نوجوان اس ملک کا مستقبل ہیں اور ہندوستان کے نوجوانوں کے ساتھ مل کر وہ 21ویں صدی کیلئے ایک بہتر دنیا کی تعمیر میں مدد کریں گے۔ مڈغاسکر کے لوگوں کا ہندوستان میں ہمیشہ پُرجوش خیر مقدم کیا جائے گا، خواہ وہ طلبہ کی حیثیت سے آئیں ، سیاحوں کے طور پر آئیں یا کاروباری افراد کی شکل میں آئیں۔ ہندوستان میں بے حد مواقع ہیں، لیکن یہ مواقع صرف ہمارے لئے ہیں۔ ہم مڈغاسکر میں اپنے دوستوں کو ان مواقع میں حصہ دار بنانا چاہتے ہیں۔
      * مجھے یہ دیکھ کر بڑی خوشی ہوئی ہے کہ یہاں کے سیکڑوں طلبہ نے پین-افریکن –ای نیٹ ورک پروجیکٹ کا استعمال کیا ہے، جو 2010 میں شروع کیا گیا تھا۔ ہندوستان کی حکومت اس نیٹ ورک کو مزید بہتر بنانے میں مصروف ہے تاکہ زیادہ سے زیادہ طلبہ ، جو مڈغاسکر میں ہوں، بلکہ پورے افریقہ میں ہوں، آن لائن کورسوں سے فائدہ اٹھا سکیں۔
      * تعلیم ہی کی طرح اہم عوامی صحت بھی ہے۔ اس کیلئے بھی مڈغاسکر ہمیں یعنی ہندوستان کو ایک رضا مند ساتھی پائے گا۔ مڈغاسکر سے کافی تعدادمیں ، جس میں برابر اضافہ ہو رہا ہے، صحت سے متعلق پیشہ ورافراد ہندوستانی میڈیکل اداروں کی طرف سے پیش کئے جانے والے صلاحیت سازی کے پروگراموں میں شرکت کر رہےہیں۔ انسٹی ٹیوٹ میڈیکیل ڈا میڈغاسکر کے ساتھ تعاون سے ٹیلی میڈیسن کی سہولتیں بھی فراہم کی جا رہی ہیں۔ 2010 سے ہندوستان کے بڑے اسپتال مڈغاسکر کے مریضوں کی مفت تشخیص کیلئے اس طریقۂ کار کو استعمال کر رہے ہیں۔
      * مڈغاسکر اور ہندوستان دونوں ہی زرعی سماج ہیں، جن کے پاس زرخیز زمینیں اور محنت کرنے والے کسان ہیں۔ اس لئے زراعت کے شعبے میں تحقیق اور ہمارے کسانوں کی پیداوار کی صلاحیت اور آمدنی میں اضافے کی خواہش سے دونوں ملکوں کے کسان ایک دوسرے کے قریب آئیں گے۔ یہاں اپنی آمد پر یہ میری خوش قسمتی تھی کہ میں نے دیہی ترقیات میں سینٹر فار جیو انفارمیٹکس ایپلی کیشنز کا افتتاح کیا۔ یہ مرکز ہمارے باہمی تعلقات کیلئے خراجِ تحسین کی حیثیت رکھتا ہے اور اس سے مڈغاسکر کے لوگوں کو یہ موقع ملے گا کہ وہ دیہی ترقی میں ارضیاتی ٹیکنالوجیوں کا استعمال کریں۔
      * ابھی چند ہفتے پہلے فروری 2018 میں ہمارے مشترکہ زرعی ورکنگ گروپ کی ایک میٹنگ انتا ناناریو میں منعقدہوئی تھی۔ ہندوستان کی مدد سے قائم زمین کی جانچ کرنے سے متعلق تجربہ گاہیں ، اپنی زمین کی ضرورتوں اور خصوصیات اور ان کیلئے درگار خصوصی بیجوں کو سمجھنے میں یہاں کے لوگوں کیلئے مدد گار ثابت ہوں گی۔
      * ہندوستان کیمیاوی کھاد کے ایک پلانٹ کی تعمیر میں بھی مڈغاسکر کی مدد کر رہا ہے۔ مجھے امید ہے کہ یہ پلانٹ جلد پورا ہو جائے گا اور کام کرنے لگے گا۔ تعاون کے متعلقہ پروجیکٹوں سے آبپاشی کو بہتر بنانے میں مدد ملے گی اور چاول کی پیداوار بڑھانے اور خوراک کی مسلسل فراہمی اوردیگر کوششوں میں مدد ملے گی۔ ہم ایک دوسرے کیلئے بہت کچھ کر سکتے ہیں۔
      * مڈغاسکر اور ہندوستان دونوں ہی قیمتی، قدرتی ورثے اور معدنیاتی وسائل سے مالا مال ہیں۔ یہ بات بڑی اہم ہے کہ ان وسائل کا بندوبست ایک دیر پا اور ماحول دوست طریقے پر کیا جاتا ہے، جس سے روزگار کے مواقع پیدا ہوتے ہیں اور مقامی لوگوں کی خوشحالی میں اضافہ ہوتا ہے۔ اس معاملے میں بھی ہندوستان مڈغاسکر کی کوششوں میں مدد کر کے خوشی محسوس کرے گا۔
      * صدر جمہوریہ نے کہاکہ ہمارا بنیادی یکساں وسیلہ یقینی طور پر سمندر ہے- پانی کا ایک وسیع رقبہ، جس کے اندر بہت سے خزانے ہیں، بڑی امیدیں ہیں اور بعض اوقات چھپے ہوئے چیلنج بھی ہیں۔ ہمیں سمندر میں تلاش کرنے کی ضرورت ہے اور ہمیں اس سلسلے میں مڈغاسکر سے ماہی گیری برادریوں کی مدد کی ضرورت ہے۔ اس کے ساتھ ساتھ ہمیں سمندری سکیورٹی اور ماحولیاتی گراوٹ کے خلاف اقدامات کو یقینی بنانے کی ضرورت ہے اور ان سب سے زیادہ یہ کہ ہمیں انسانی جانوں کے اتلاف کیلئے اور سمندر کی نا قابل یقین صورتحال کیلئے بھی تیار رہنا چاہئے۔ مڈغاسکر اور ہندوستان کی بحری فوجیں ایک دوسرے سے بہت قریب ہیں اور ہندوستانی جہازوں نے مڈغاسکر کے کئی دوستانہ دورے کئے ہیں۔ میں خاص طور پر 2016 میں آئی این ایس تِری کَنڈ کے دورے کی یاد دلانا چاہوں گا۔ مجھے خوشی ہے کہ اپنے مختصر قیام کے دوران یہ جہاز اور اس کے عملے کے افراد دِیانا علاقے میں جھاڑیوں میں آگ کے سانحے کے نتیجے میں پیدا ہونے والی پریشانیوں کو دور کرنے میں مدد گار ثابت ہوئے۔
      * دوستو!

    اس تقریب کے ساتھ میں مڈغاسکر کا اپنا دورہ مکمل کر رہا ہوں اور ہندوستان واپس جا رہا ہوں۔ میں خوشگوار یادوں کے ساتھ واپس جا رہا ہوں، جو مجھے یہاں گرمجوشی سے اپنے استقبال اور مہمان نوازی کے سلسلے میں حاصل ہوئی ہیں۔اس سے مجھے اور بھی زیادہ یقین ہوگیا ہے کہ ہندوستان اور مڈغاسکر ایک ساتھ مل کر بہت کچھ کر سکتے ہیں۔آپ کا یہ خوبصورت ملک منفرد پیڑ پودوں اور پھولوں کا ملک ہے، جو اپنے اندر سیاحت کے زبردست امکانات رکھتا ہے۔ ہندوستان کی اس سیاحتی صنعت ان امکانات کو آگے بڑھانے میں بڑی مدد گار ثابت ہو سکتی ہے۔ ہندوستانی سیاح، جو عالمی سیاحوں کا ایک خاطر خواہ حصہ ہیں، بڑی تعداد میں آپ کے شاندار ملک کا دورہ کرنے کے منتظر ہیں۔


      * میں اس امید کے ساتھ واپس جا رہا ہوں کہ میرے اس سفر سے دونوں ملکوں کے درمیان زیادہ لوگ ایک دوسرے کےملک میں آئیں گے، جائیں گے۔ میں مڈغاسکر کی وَنیلا کی خوشبو اور کافی کی مہک کی یاد کے ساتھ واپس جا رہا ہوں۔میں اس امید کے ساتھ واپس جا رہا ہوں کہ باؤ باب درخت اور نیم کے درخت ایک ساتھ مل کر ہمیں اپنے سائے میں جگہ دیں گے اور میں اس یقین کے ساتھ جا رہا ہوں کہ مڈغاسکر اور ہندوستان ہمیشہ کیلئے ایک دوسرے کے دوست ہیں۔

      * واپس جاتے ہوئے میں اس یونیورسٹی کے تمام نوجوان لوگوں کو اپنی بہترین خواہشات کا نذرانہ پیش کرتا ہوں۔ میری خواہش ہےکہ آپ اپنی تعلیم مکمل کریں اور اپنے خوابوں کی تکمیل کیلئے کوشش کریں۔ ہندوستان ان خوابوں کو پورا کرنے میں آپ کی ہر ممکن مدد کرنے کیلئے تیار ہے اور جیسا کہ میں نے پہلے کہا ہے کہ ہندوستان آپ کا ہمیشہ خیر مقدم کرنے کیلئے تیار رہے گا۔

    آپ سب کا بہت بہت شکریہ!


    U. No. 1465

    
    
    (Release ID: 1524680) Visitor Counter : 7
    
    
    
    
    

*