      امور داخلہ کی وزارت

      ماؤنوازوں کی سرگرمیاں
      Posted On: 20 MAR 2018 6:43PM by PIB Delhi


    نئی دہلی، 20 مارچ2018؍امور داخلہ کے وزیر مملکت جناب ہنس راج گنگا رام اہیر نے آج لوک سبھا میں سوالوں کے تحریری جواب میں بتایا کہ 2014-2012ء کے مقابلے گزشتہ تین برسوں یعنی 2015 سے 2017ء کے دوران بائیں بازو کی انتہا پسند کیڈروں کے خاتمے میں 88.6 فیصد کا اضافہ ہوا ہے، جب کہ اس دوران خود سپردگی کی تعداد میں 92.2 فیصد کا اضافہ ہوا ہے۔


    2017ء میں بائیں بازو کی انتہا پسندی(ایل ڈبلیو ای) سے متعلق پرتشدد واقعات کے لئے سب سے زیادہ متاثرہ35 اضلاع تھے، جو88.5 فیصد متاثر تھے(908 میں سے 408 واقعات)۔ صر ف 20 اضلاع میں 80فیصد تشدد کے واقعات ہوئے ۔ ایل ڈبلیو ای کے پر تشدد واقعات کی اطلاع 2017ء میں صرف 58 اضلاع سے موصول ہوئی ہے۔


    بائیں بازو کی انتہا پسندی سے لڑنے کے لئے فوج کو لگانے کا کوئی منصوبہ نہیں ہے، البتہ تربیت سے متعلق تعاون کا سلسلہ جاری رہے گا۔ایل ڈبلیو ای سے متاثر ہ ریاستوں میں جو ہیلی کاپٹر دستیاب کرائے گئے ہیں، ان کا استعمال صرف لاجسٹک مقاصد کے لئے ہوتا ہے۔


    حکومت کے پاس بائیں بازو کی انتہاپسندی سے نمٹنے کے لئے ایک کثیر رخی حکمت عملی ہے، جس میں سیکورٹی سے متعلق اقدامات، ترقیاتی اقدامات اور مقامی برادریوں کے ان کے حقوق کی دستیابی کو یقینی بنانا شامل ہے۔ اس حکمت عملی سے بحیثیت مجموعی سیکورٹی کی صورتحال بہتر ہوئی ہے۔اس سے جہاں تشدد کے واقعات میں کمی آئی ہے، وہیں ایل ڈبلیو ای کے جغرافیائی پھیلاؤ میں کمی درج کی گئی ہے۔ اس کا نتیجہ یہ ہوا ہے کہ ایسے حالات بن گئے ہیں، جن میں ترقیاتی کام تیزی کے ساتھ انجام دیئے جاسکتے ہیں۔


    ترقیاتی کاموں میں تیزی لانے کو یقینی بنانے کے لئے جو دیگر اقدامات کئے گئے ہیں، ان میں جنگلاتی منظوری حاصل کرنے کے عمل کو آسان بنانا شامل ہے۔ اس کے علاوہ وزیر داخلہ ، کابینہ سیکریٹری اور داخلہ سیکریٹری کی سطح پر لائن منسٹریز اور ریاستوں کے ساتھ مسلسل کوآر ڈی نیشن اور جائزہ میٹنگز ہوتی رہتی ہیں، تاکہ پروجیکٹوں پر عمل درآمد کی راہ میں اگر کوئی رکاوٹ ہو تو اسے دور کرنے کو یقینی بنایا جائے۔ ان تمام اقدامات کے سبب ترقیاتی اسکیموں کے تیزی کے ساتھ نفاذ میں مدد ملی ہے۔


    م ن۔م م ۔ ن ع


    U: 1 5 9 4

    
    
    (Release ID: 1525431) Visitor Counter : 8