      آبی وسائل، دریائی ترقیات اور گنگا احیاء کی وزارت

      دریائے گنگا کی صفائی کے لئے فنڈز کا استعمال
      Posted On: 08 MAR 2018 5:47PM by PIB Delhi


    نئی دلّی ، 08 مارچ ؍ آبی وسائل ، دریائی ترقیات اور گنگا کے احیاء کی وزارت ، ماحولیات ، جنگلات اور آب و ہوا کی تبدیلی کی وزارت ، شہری ترقیات کی وزارت ، پینے کے پانی اور صفائی ستھرائی کی وزارت ، دیہی ترقیات کی وزارت ، سیاحت کی وزارت اور جہاز رانی کی وزارت جیسی کلیدی وزارتوں کے گروپ آف سکریٹریز ( جی او ایس ) نے گنگا کے احیاء کے لئے سال 15-2014 ء کے دوران ایک جامع ایکشن پلان تیار کرنے کے لئے باہم مل کر کام کیا ۔ وزارتوں ، محکموں اور ریاستی حکومتوں کے درمیان آپسی تال میل کو آسان بنانے نیز موثر اشتراک و تعاون اور پروگرام کے نفاذ کو یقینی بنانے کے لئے کابینہ سکریٹری کی صدارت میں گنگا سے متعلق ایک اعلیٰ سطحی ٹاسک فورس ( ایچ ایل ٹی ایف ) تشکیل دی گئی ہے ۔ حکومت ہند نے 2016 ء میں آبی وسائل ، دریائی ترقیات اور گنگا کے احیاء کے مرکزی وزیر کی صدارت میں دریائے گنگا سے متعلق ایک با اختیار ٹاسک فورس ( ای ٹی ایف ) بھی تشکیل دی ۔ یہ با اختیار ٹاسک فورس متعلقہ وزارتوں کے سکریٹریوں ، ریاستوں کے چیف سکریٹریوں اور نیتی آیوگ کے سی ای او پر مشتمل ہے ۔


    مالی برس 15-2014 ء اور 16-2015 ء کے دوران گنگا کی صفائی کے قومی مشن ( این ایم سی جی ) کے ذریعے کُل 77359 کروڑ روپئے جاری کئے گئے ، جب کہ حکومت ہند کے ذریعہ مختص کردہ کُل رقم 1958 کروڑ روپئے تھی ۔


    مقرر کردہ مالی اہداف کی مناسبت سے عملی پیش رفت نہیں ہوسکی کیونکہ یہ بات حقیقت تھی کہ شروعاتی مرحلے میں خرچ کی رفتار سست تھی ، جب کہ ٹھوس منصوبہ بندی ایک سائنٹفک اور منظم انداز میں کرنے کی ضرورت تھی تاکہ پروجیکٹ کو آگے لے جایا جا سکے ۔ خرچ کی رفتار میں موجودہ وقت میں بڑی تعداد میں پروجیکٹوں کی منظوری کے بعد تیزی آئی ہے ۔


    مورخہ 7 اکتوبر ، 2016 ء کو جاری حکم نامے کے مطابق این ایم سی جی ایک مجاز اتھارٹی ہے ۔ دریائے گنگا کے طاس کے لئے قومی اتھارٹی ( این جی آر بی اے ) کو اب تحلیل کر دیا گیا ہے ۔ مذکورہ حکم نامے کے مطابق دریائے گنگا کے احیاء ، تحفظ اور بندوبست کے لئے قومی کونسل کی تشکیل کی بات کہی گئی ہے ، جو کہ وزیر اعظم کی صدارت میں قومی گنگا کونسل کے نام سے معروف ہے اور جس میں متعلقہ محکموں کے مرکزی وزراء اور گنگا کی حامل پانچ ریاستوں کے وزرائے اعلیٰ کے علاوہ دیگر افراد کی نمائندگی شامل ہے ۔


    آبی وسائل ، دریائی ترقیات اور گنگا کے احیاء کے مرکزی وزیر مملکت ڈاکٹر ستیہ پال سنگھ نے آج لوک سبھا میں ایک سوال کے تحریری جواب میں یہ اطلاع فراہم کی ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ م ع ۔ ع ا ) ( 08 – 03 – 2018 )


    U. No. 1288

    
    
    (Release ID: 1523332) Visitor Counter : 9