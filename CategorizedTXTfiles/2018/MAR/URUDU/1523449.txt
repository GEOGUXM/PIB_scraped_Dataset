      زراعت اور کاشتکاروں کی فلاح و بہبود کی وزارت

      رادھا موہن سنگھ نےزرعی یونیورسٹیوں کے وائس چانسلر اور آئی سی اے آر اداروں کے ڈائریکٹر ز کی کانفرنس میں ایجوکیشن پورٹل –آئی سی اے آر کا اجرا کیا
      
      اس پورٹل سے ہندوستان میں اعلیٰ زرعی تعلیم کے استحکام اورفروغ میں مدد ملے گی

      Posted On: 08 MAR 2018 6:14PM by PIB Delhi

    نئی دہلی ، 09 مارچ ۔مرکزی وزیرزراعت جناب رادھا موہن سنگھ نے ملک کی زرعی یونیورسٹیوں کے وائس چانسلر ز اورانڈین کونسل آف ایگریکلچرل ریسرچ (آئی سی اے آر ) اداروں کے ڈائریکٹروں کی کانفرنس میں آئی سی اے آر کے ایجوکیشن پورٹل کا اجرا کیا ۔ یہ پورٹل اس سے قبل مرکزی وزیر زراعت کے ذریعہ اجرا کئے جانے والے کے وی کے پورٹل کے خطوط پرتیار کیا گیا ہے ۔


    ایجوکیشن پورٹل ICAR( https://education.icar.gov.in ) ملک کے دیہی علاقے کے نوجوانوں کو زرعی یونیورسٹیوں کی تعلیمی معلومات /اعلانات /تقریبات کے جدول / ای -لرننگ وسائل کو ان کے گھروں پر دستیاب کرانے کے لئے کام کرے گا ۔ علاوہ ازیں اس پورٹل سے آئی سی اے آر کے ایجوکیشن ڈویژن کی سرگرمیوں / اسکیموں کے انتظام ، دیکھ بھال اورفروغ میں معاون ہوگا ۔ ایجوکیشن پورٹل آئی سی اے آر انڈین ایگریکچرل اسٹیٹسٹکس ریسرچ انسٹی ٹیوٹ (آئی اے ایس آر آئی ) نے آئی سی اے آر کے ایگریکچرل ایجوکیشن ڈویژن کی رہنمائی میں تیار کیا ہے ۔ یہ پورٹل وزیر اعظم نریندر مودی کے ڈجیٹل انڈیا پروگرام کے تحت آئی سی اے آر کے ایک اہم قدم کی صورت میں تیار کیا گیا ہے اورہندوستان میں پہلی بار تمام زرعی یونیورسٹیوں کا احاطہ کرے گا اور طلبا اور کسان برادری کو مطلوب معلومات کے حصول کے لئے سنگل پلیٹ فارم کا کام کرے گا ۔


    پورٹل کی خاص خاص باتیں :

      * اس پورٹل سے ہندوستان میں اعلیٰ زرعی تعلیم کے استحکام اور فروغ کی معلومات فراہم کرائی جائے گی۔
      * طلبا کے فائدے کے لئے زرعی یونیورسٹیوں کی معلومات سے رابطہ کاری ۔
      * بیچلر ، ماسٹر اور ڈاکٹورل کورسوں کی سہولیات ، طلبا کے استحکام ،اساتذہ کے استحکام اور وظائف سے متعلق معلومات فراہم کرائی جائیں گی ۔
      * مرکزی مقامات ’’ اعلانات ‘‘ کے تحت یونیورسٹیوں کے ذریعہ اہتمام کی جانے والی تقریبات اور تحقیقی سہولیات کی معلومات فراہم ہوسکے گی ۔
      * اسٹریم ، موضوع ، کورس کازمرہ اور یونیورسٹی / کالج کے کورسوں اور دستیاب نشستوں کے ساتھ ہمہ جہت تلاش کے متبادل طریقوں سے ایڈوانس سرچ فیسلٹی کی معلومات فراہم کرائی جاسکیں گی ۔
      * یونیورسٹیوں / کالجوں کے ذریعہ طلبا کی یونیک اسٹوڈینٹ آئی ڈی (یوایس آئی ڈی ) تیار کرائی جائے گی اور اس سے متعلق معلومات یوایس آئی ڈی کے لنک کے ساتھ ہوم پیج پر مختلف زمروں کے تحت یونیورسٹی وار شائع کرائی جائے گی ۔
      * ا ٓئی سی اے آر – آئی اے ایس آر آئی کے تیار کردہ اکیڈمک منیجمنٹ سسٹم آئی سی اے آر کی مرکزی یونیورسٹیوں اور یونیورسٹیو ں جیسے درجے کے حامل اداروں تک رسائی بہم کرائی جاسکے گی ۔علاوہ ازیں آئی سی اے آر کا یہ پورٹل زرعی تعلیم کے اہم شعبوں میں دیگر وسائل / مقامات تک رابطہ کاری فراہم کرائے گا۔ یہ پورٹل آئی سی اے آر کے ایجوکیشن ڈویژ ن کے ذریعہ سالانہ رپورٹوں کے انتظام ، مالیہ کی منظوریوں اور آن لائن مانگ کی بنیاد پر سرمائے کی اجرائی کے لئے کام کررہا ہے ۔
      * اس پورٹل میں اعدادوشمار پر نگاہ رکھنے کےلئے معیارات ایم آئی ایس رپورٹ اورنگاہ رکھنے کے متعدد ضابطے شامل کئے گئے ہیں۔

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U- 1304

    
    
    (Release ID: 1523449) Visitor Counter : 3
    
    
      Read this release in: English , Tamil
    
    
    

*