      وزارات ثقافت

      دو ہزار چودہ پندرہ (15-2014) سے 18-2017 تک کی مدت کےدوران
      
      آرٹسٹ ویلفئیر فنڈ اور پنشن اسکیم سے 12507 فنکاروں کو فائدہ حاصل ہوا
      
      Posted On: 14 MAR 2018 4:06PM by PIB Delhi


    نئیدہلی ، 15 مارچ ۔ثقافتی امو ر کی وزارت کے وزیر مملکت (آزادانہ چارج ) اور ماحولیات ، جنگلات اورتبدیلی ماحولیات کے امور کی وزارت کے وزیر مملکت ڈاکٹر مہیش شرما نے راجیہ سبھا میں ایک سوال کے تحریری جواب میں بتایا کہ نیشنل آرٹسٹ ویلفئیر فنڈ اور آرٹسٹ پنشن اسکیم وویلفئیر فنڈ دراصل اس یک عنوانی اسکیم کے جزو کی حیثیت رکھتے ہیں ،جو ،’’ آرٹسٹ پنشن اسکیم اینڈ ویلفیئر ‘‘ کے عنوان سے وزارت ثقافت کے ذریعہ رو بہ عمل لائی جارہی ہے ۔


    2017 میں بارہویں پنجسالہ منصوبے کے بعد اس اسکیم کے جائزے کے بعد اس اسکیم کے روایتی نام میں ترمیم کی گئی ہے اور اسے ، ’’اسکیم فار پنشن اینڈ میڈیکل ایڈ ٹو آر ٹسٹ ‘‘ کا نام دیا گیا ہے ۔اس اسکیم کا مقصد ان قدیمی فنکاروں او ر محققین کے مالیاتی اور سماجی معاشی حالات میں بہتری پیدا کرنا ہے ، جنہوں نے اپنی مدت کار میں فن اور قلم کے خصوصی میدانوں میں نمایاں کامیابیاں حاصل کی ہیں اور اب بھی فن اور قلم کے شعبوں میں کام تو کررہے ہیں ، لیکن اپنی بزرگ عمری کی وجہ سے یا تو کسمپرسی کی زندگی گزاررہے ہیں یا دشوارگزار حالات میں مبتلا ہیں ۔اس اسکیم کے تحت کم از کم 500 روپے ماہانہ بھتے کی شکل میں سرکاری امداد فراہم کرائی جاتی ہے ۔ایسے معاملات میں مرکزی سرکار اور ریاستی سرکاروں / مرکز کے زیرانتظام علاقوں کے ذریعہ فراہم کرایا جانے والا حصہ 35 روپے ماہانہ سے زیادہ نہیں ہوگا ۔ بہر حال مرکز ی اورریاستی سرکاروں / مرکز کے زیر انتظام علاقوں کی سرکار وں کے ذریعہ اداکیا جانے والا کل حصہ 4000 روپے ماہانہ فی کس سے زیادہ نہ ہوگا ۔ اس اسکیم میں ان فنکاروں اور ان کی یا ان کی رفیق زندگی کو طبی امداد فراہم کرائے جانے کے ضابطے بھی شامل ہیں۔


    آرٹسٹ پنشن اسکیم اینڈ ویلفئیر فنڈ کے تحت 15-2014 سے 17-2016 تک کی مدت کے درمیان سرکار نے 52.54 کروڑروپے کا سرمایہ جاری کیا ہے ۔ان تین برسوں اور جاری نصف سال کے دوران اس اسکیم کے فائدہ یافتہ فنکاروں کی تعداد حسب ذیل ہے :

                                                 
سال            2014-15  2015-16  2016-17  2017-18
                                                 
                                                 
                                                 
فائدہ یافتگان  2967     2788     3376     337    
                                                 
                                                 

    U- 1458

    
    
    (Release ID: 1524565) Visitor Counter : 2
    
    
      Read this release in: English