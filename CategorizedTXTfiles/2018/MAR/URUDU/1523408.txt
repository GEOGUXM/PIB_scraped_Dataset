      نائب صدر جمہوریہ ہند کا سکریٹریٹ

      ترقی اور فروغ کے لئے امن ایک ضرورت کی حیثیت رکھتا ہے: نائب صدر جمہوریہ
      
      جناب ایم وینکیا نائیڈو نے کوریا کے پارلیمانی وفد سے بات چیت کی

      Posted On: 08 MAR 2018 8:22PM by PIB Delhi

    نئی دہلی، 8 مارچ 2018 ، نائب صدر جمہوریہ ہند اور راجیہ سبھا کے چئیرمین جناب ایم وینکیا نائیڈو نے کہا ہے کہ امن کسی بھی ملک کی ترقی اور اس کے فروغ کے لئے اولین شرط کی حیثیت رکھتا ہے۔ وہ آج یہاں دورہ پر آئے ہوئے کوریا کے پارلیمانی وفد سے بات چیت کررہے تھے۔ اس وفد کی قیادت کوریا کی قومی اسمبلی کے اسپیکر جناب چُنگ سے کیون کررہے ہیں۔


    نائب صدر جمہوریہ نے کہا کہ ہندوستان ایک امن پسند ملک کے اور ہم اپنے تمام پڑوسیوں کے ساتھ خوشگوار تعلقات رکھنا چاہتے ہیں۔ انہوں نے مزید کہا کہ ہمارا پڑوسی سرحد پار کی دہشت گردی کو بڑھاوا دیکر ہندوستان میں بے چینی پیدا کررہا ہے۔ انہوں نے کہا کہ دہشت گردی بنی نوع انسان کے لئے ایک عالمی خطرے کی حیثیت رکھتی ہے اور سب لوگوں کو متحد ہوکر اس کا مقابلہ کرنا چاہئے۔


    نائب صدر جمہوریہ نے کہا کہ ہندوستان اور کوریا قدرتی ساتھی ہیں کیونکہ دونوں تہذیبی رشتے رکھتے ہیں اور دونوں ملکوں کے عوام سے عوام کے درمیان گہرے رشتے ہیں جو دونوں ملکوں کے تعلقات کی طاقت ہے۔ انہوں نے مزید کہا کہ دونوں ملکوں کے درمیان پارلیمانی سطح کے بہت سے وفدوں کا تبادلہ ہوچکا ہے اور کوریا کے موجودہ پارلیمانی دورے سے دونوں ملکوں کے درمیان پارلیمانی تبادلوں کو مزید تقویت حاصل ہوگی۔ایک پرانا رشتہ ہندوستانی شہزادی سوری رتنا جو آیوت سلطنت سے تعلق رکھتی تھی اور جس نے کوریا کے شاہ سورو سے شادی کی تھی (جنہوں نے 78 عیسویں میں گیا سلطنت قائم کی تھی)۔ انہوں نے کہا کہ اترپردیش میں ایودھیا کے مقام پر شہزادی کی ایک یادگارقائم کرنے کا منصوبہ ہے۔


    نائب صدر جمہوریہ نے کہا کہ ہم دفاع اور اسٹریٹجک شعبوں میں کوریا کے ساتھ اپنے تعاون کو وسیع کرنا چاہتے ہیں اور ہمیں وسعت پر مبنی اسٹریٹجک شراکت داری کی طرف آگے بڑھنا چاہیے۔ انہوں نے شمالی کوریا کے نیوکلیائی مسئلہ مذاکرات اور بات چیت سے حل کرنے کی کوریا کے صدر کی کوششوں پر خوشی کا اظہار کیا۔ شمالی کوریا نے موسم سرما کے اولمپک کھیلوں کے مقابلے میں شرکت کی ہے جو ایک اچھی علامت ہے۔ انہوں نے کہا کہ ہم امن مذاکرات اور سفارت کاری کے ذریعہ کوریائی جزیرہ نما میں امن اور استحکام کے قیام کی کوششوں کی حمایت کرتے ہیں۔


    ۔۔۔۔۔۔۔۔۔۔۔


    م ن۔ج۔ن ا۔


    U- 1300

    
    
    (Release ID: 1523408) Visitor Counter : 4