      وزارتِ تعلیم

      تعلیم کو ڈیجیٹل بنانے کیلئے اقدامات
      Posted On: 15 MAR 2018 7:11PM by PIB Delhi


    نئی دہلی، 15 ؍مارچ / حکومت نے تعلیم کو ڈیجیٹل بنانے کیلئے بہت سے اقدامات کئے ہیں، ان میں سے کچھ اقدامات اس طرح ہیں:

      * ای-پاٹھ شالہ، ایک ویب پورٹل تیار کیاگیا ہے ، جس کا مقصد ای-وسائل کو مشتہر کرنا ہے، جن میں این سی ای آر ٹی، ایس سی ای آر ٹی، ایس آئی ایز اور ریاستی بورڈوں کی طرف سےتیار کی گئی ای-کتابیں شامل ہیں۔
      * شگون پورٹل، یہ پورٹل تمام ریاستوں اور مرکز کے زیر انتظام علاقوں کی طرف سے مختلف اوقات میں کامیابی کے ساتھ زیر عمل لائے گئے ماڈیولوں اور جدید کار ی کو اُجاگر کرتا ہے۔
      * نیشنل ری پازیٹری آف اوپن ایجوکیشنل ریسورسیز(این آر او ای آر) ایک ایسا اقدام ہے، جس کا مقصد اسکولی تعلیم اور ٹیچروں کی تعلیم کے تمام مرحلوں میں ڈیجیٹل اور ڈیجیٹل بنائے جانے کے قابل وسائل کو یکجا کرنا ہے۔
      * سویم (ترقی کرنے والے نوجوانوں کیلئے سرگرم تعلیم کی مطالعاتی ویب سائٹیں) یہ ایک زبردست اوپن آن لائن کورسوں کا پلیٹ فارم ہے( ایم او او سیز)، جو اسکولی تعلیم اور اعلیٰ تعلیم کیلئے مختلف آن لائن کورسوں کیلئے شروع کیا گیا ہے۔
      * سویم پربھا ڈی ٹی ایچ –ٹی وی پروگرام ، اس کا مقصد 32 قومی چینلوں کے ذریعے مصنوعی سیارے کی مواصلاتی ٹیکنالوجیوں کا استعمال کرتے ہوئے ای-تعلیم سے فائدہ اٹھانا ہے۔

    مرکزی حکومت اسکول کی مختلف سطحوں پر مختلف نصابوں کیلئے فنڈ فراہم کرتی ہے ۔ یہ فنڈ دیہی اور شہری علاقوں کیلئے یکساں بنیاد پر مہیا کرائے جاتے ہیں ۔ ایس ایس اے کے تحت کمپیوٹر ایڈیڈ لرننگ (سی اے ایل) اور راشٹریہ اَوِشکار ابھیان ( آر اے اے) کیلئے ریاستوں اور مرکز کے زیر انتظام علاقوں کے ہر ضلعے کیلئے سالانہ 50 لاکھ روپے جاری کئے جاتے ہیں۔ جن اسکولوں کا اس کے تحت احاطہ کیا جاتا ہے، اس کا فیصلہ متعلقہ ریاستیں/مرکز کے زیر انتظام علاقے کرتے ہیں۔ پچھلے تین برسوں کے دوران ایس ایس اے سے تعلق رکھنے والے سی اے ایل اور آر اےاے کیلئے 47433.24لاکھ روپے کی رقم جاری کی گئی ہے۔ اس کے علاوہ پچھلے 3 سال کے دوران آر ایم ایس اےسے تعلق رکھنے والے آئی سی ٹی کیلئے 99976.5لاکھ روپے بھی دستیاب کرائے گئے ہیں۔ یہ رقم سکنڈری او ر سینئر سکنڈری اسکولوں میں آئی سی ٹی کی تشکیل اور اسے چلانے کیلئے فراہم کئے گئے۔


    انسانی وسائل کی ترقی کے وزیر جناب اوپیندر کشواہا نے راجیہ سبھا میں ایک سوال کے تحریری جواب میں یہ اطلاع دی۔


    U. No. 1487


    
    

    
    (Release ID: 1524701) Visitor Counter : 6
    
    
    
    
    

*