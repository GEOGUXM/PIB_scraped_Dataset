      وزارت خزانہ

      مالی سال 18-2017 کے لئے راست ٹیکس وصولی میں فروری 2018 تک 19.5 فی صد کا اضافہ
      Posted On: 08 MAR 2018 5:45PM by PIB Delhi


    نئی دہلی، 8 مارچ 2018 / فروری 2018 تک راست ٹیکس وصولی سے متعلق عبوری اعدادوشمار سے یہ ظاہر ہوتا ہے کہ مجموعی ٹیکس وصولی کی رقم 7.44 لاکھ کروڑ روپے ہے جو کہ گزشتہ برس کی اسی مدت کی مجموعی وصولی سے 19.5 فی صد زیادہ ہے۔ مجموعی راست ٹیکس وصولی مالی سال 18-2017 کے راست ٹیکسوں کے نظر ثانی شدہ تخمینوں (10.05 لاکھ کروڑ روپے) کے 74.3 فی صد کے برابر ہے۔ مجموعی وصولی (فنڈز کے منہا سے قبل) میں اپریل 2017 سے فروری 2018 کے دوران 14.5 فی صد کا اضافہ ہوا ہے جو کہ 8.83 لاکھ کروڑ روپے ہے۔ اپریل 2017 سے فروری 2018 کے دوران 1.39 لاکھ کروڑ روپے کا ریفنڈ جاری کیا گیا ہے۔


    کارپوریٹ ٹیکس (سی آئی ٹی) کی مجموعی وصولی میں اضافہ کی شرح 19.7 فی صد اور پرسنل انکم ٹیکس (پی آئی ٹی) کے معاملے میں اضافہ کی یہ شرح 18.6 فی صد ہے۔


    ۔۔۔۔۔۔۔۔۔۔۔


    م ن۔ م م ۔ ج۔


    Uno-1295


    
    

    
    (Release ID: 1523330) Visitor Counter : 12