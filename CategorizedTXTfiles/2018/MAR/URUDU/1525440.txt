      سماجی انصاف اور تفویض اختیارات کی وزارت

      حکومت مختلف اسکیموں کےذریعے بزرگ شہریوں کو مالی امداد فراہم کرتی ہے
      Posted On: 20 MAR 2018 7:03PM by PIB Delhi


    نئی دہلی، 20 مارچ / سماجی انصاف و تفویض اختیارات کے وزیر مملکت جناب وجے سمپلا نے آج لوک سبھا میں ایک سوال کے تحریری جواب میں ایوان کو مطلع کیا کہ سماجی انصاف اور تفویض اختیارات کی وزارت بزرگ شہریوں کو رہائش ، خوراک ، طبی امداد اور تفریحی مواقع فراہم کرنے کے علاوہ مفید اور سرگرم بزرگی کی ہمت افزائی کے ساتھ میعارِ زندگی کو بہتر بنانے کے مقصد سے 1992 سے بزرگ افراد کے لئے مربوط پروگرام (آئی پی او پی ) کی مرکزی اسکیم کو نافذ کر رہی ہے۔ اس اسکیم کے تحت غیر سرکاری ؍ رضاکار تنظیموں ، پنچایتی راج اداروں وغیرہ کو اولڈ ایج ہوم ، فیزیو تھریپی مراکز ،ڈے کیئر سینٹر وغیرہ جیسے پروجیکٹ چلانے اور ان کی دیکھ بھال کے لئے مالی امداد فراہم کی جاتی ہے۔


    آئی پی او پی ایک مانگ پر مبنی اسکیم ہے۔ جس میں متعلقہ ریاستی حکومتوں کے ذریعے ہر طرح سے مکمل آن لائن تجاویز حاصل ہونے کے بعد غیر سرکاری تنظیموں کو گرانٹ ان ایڈ کے طور پر مالی امداد فراہم کی جاتی ہے۔ دیہی ترقی کی وارت سے موصولہ معلومات کے مطابق اولڈ ایج پنشن (بزرگوں کی پنشن )، 60 سال یا اس سے زیادہ عمر کے خطِ افلاس سے نیچے رہنے والے کنبوں کے افراد کو اندرا گاندھی نیشنل اولڈ ایج پنشن اسکیم (آئی جی این او اے پی ایس )کے تحت فراہم کی جاتی ہے۔


    آئی جی این او اے پی ایس اسکیم کے تحت دیہی ترقی کی وزارت کے ذریعے الگ الگ ریاستوں کو الگ الگ فنڈ جاری کئے جا رہے ہیں۔ فیض حاصل کرنے والوں کی نشاندہی اور فوائد کی تقسیم کا کام ریاستی حکومت کے ذریعے کیا جاتا ہے۔


    بزرگ افراد کے لئے مربوط پروگرام (آئی پی او پی ) اسکیم کے تحت غیر سرکاری تنظیموں کی کار کردگی کی نگرانی وزارت کے با اختیار عہدیداروں کے ذریعے فیلڈ وزیٹ کے ذریعے وقتاً فوقتاً کی جاتی ہے۔ اس کے علاوہ علاقائی ریسورس تربیتی مراکز (آر آر ٹی سی ) کا معائنہ سماجی بہبود کے ضلع عہدیدار کے ذریعے کیا جاتا ہے۔


    غیر سرکاری تنظیموں کے لئے گرانٹ اطمینان بخش معائنہ رپورٹ اور پچھلے سال کی رقم کے مناسب استعمال کے سرٹیفکیٹ کے حصول کے بعد ہی دی جاتی ہے۔


    *********** **


    U. No. 1599


    

    
    (Release ID: 1525440) Visitor Counter : 8