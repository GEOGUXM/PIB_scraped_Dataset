      وزارتِ تعلیم

      وسائل کی حفاظت کرنے والے اداروں کے اعزاز کے لئے
      اسمارٹ کیمپس کمپین جلد شروع کیا جائے گا
      
      Posted On: 05 MAR 2018 6:50PM by PIB Delhi


    نئیدہلی ، 06 مارچ ۔ فروغ وسائل انسانی کے وزیر مملکت ڈاکٹر ستیہ پال سنگھ نے لوک سبھا میں ایک سوال کے تحریری جواب میں بتایا کہ حکومت ہند کے سائنس وٹکنالوجی کے محکمے کی تشکیل کردہ نیشنل ایکسپرٹ ایڈوائزری کمیٹی کی سفارشات کی بنیاد پر سرکار نے طے کیا ہے کہ آئی آئی ٹی دہلی ،آئی آئی ٹی گوہاٹی ،آئی آئی ٹی کانپور ،آئی آئی ٹی حیدرآباد اور آئی آئی ایس سی بنگلور میں پانچ نئے تحقیقی پارک قائم کئے جائیں گے ۔ان میں سے ہر پارک کی تعمیر پر 75 کروڑ روپے کی لاگت آئے گی۔


    اس کے ساتھ ہی سرکار نے آئی آئی ٹی بامبے اور آئی آئی ٹی کھڑک پور میں 100 کروڑروپے فی کس کی شرح سے دو تحقیقی پارکو ں کی سرمایہ کاری کی بھی منظوری دے دی ہے ۔علاوہ ازیں گاندھی نگر میں تعمیر کئے جانے والے تحقیقی پارک پر آنے والی 90 کروڑروپے کی لاگت کی ذمہ داری سائنس وٹکنالوجی کے محکمے کے ذریعہ ادا کی جائے گی۔اس کےساتھ ہی آئی آئی ٹی مدراس میں واقع تحقیقی پارک پوری طرح مصروف کار ہوچکا ہے ۔ اس کے 43 تحقیق وترقی کے صارفین چار انکیو بیٹرس ، 55 اسٹارٹ اپس اور 5 سینٹرآف ایکسی لنس موجود ہیں ۔ یاد رہے کہ سرکار ماحولیات دوست طریقوں سے کیمپسو ں کے فروغ کے لئے آئی آئی ٹی اداروں کی مالی امداد کرتی ہے ۔اس کے ساتھ ہی سرکار ان تحقیقی پارکوں کی کارکردگی کا وقتا ََ فوقتاََ جائزہ لینے کا بھی ارادہ رکھتی ہے ۔


    مزید برآں سرکار نے اسمارٹ کیمپس کمپین کے آغاز کا بھی فیصلہ کیا ہے ،جس کے تحت پانی اوربجلی کے بہتر استعمال کے لئے تعلیمی اداروں کی حوصلہ افزائی کی جائے گی ۔ نیز شمسی تنصیبات سے بجلی کی پیداوار کے لئے اقدامات کئے جانے کی بھی حوصلہ افزائی کی جائے گی۔ اس کے تحت توانائی کی بچت کرنے والے اس کا تحفظ کرنے والے اور اسے دوبارہ قابل استعمال بنانے والے اداروں کی شناخت کرکے انہیں اعزاز سے سرفراز کیا جائے گا۔


    U- 1203

    
    
    (Release ID: 1522667) Visitor Counter : 2
    
    
      Read this release in: English , Tamil