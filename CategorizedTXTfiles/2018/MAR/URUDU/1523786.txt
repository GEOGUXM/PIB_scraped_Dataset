      وزارتِ تعلیم

      پہلا ہند –فرانس علمی سربراہ اجتماع کا میابی کے ساتھ تمام
      
      دونو ں ملکوں کے درمیان تعلیمی قابلیت کو باہمی طور سے تسلیم کئے جانے کا یادگار سمجھوتہ
      
      سرکار، ہندوستان میں غیر ملکی طلبأ کی آمد میں اضافے کے لئے جلد ہی
      
      اسٹڈی انڈیا پروگرا م شروع کرے گی : پرکاش جاوڈیکر
      
      ہند-فرانس جوائنٹ ورکنگ گروپ تعلیم اورتحقیق کے شعبو ں میں باہمی تعاون کو فروغ دے گا

      Posted On: 11 MAR 2018 7:24PM by PIB Delhi

    نئی دہلی ، 12 مارچ ۔ہند –فرانس علمی سربراہ اجلاس دونوں ملکوں کی تعلیمی اسناد ایک دوسرے کے ذریعہ قبول کئے جانے کے ایک یادگار معاہدے کے ساتھ کامیابی سے تمام ہوگیا۔اس موقع پر ہندوستان اور فرانس کی یونیورسٹیوں اور تحقیقی اداروں کے درمیان مشترکہ اقدامات اور شراکتداریوں کے لئے 15 دیگر مفاہمت ناموں پر دستخط کئے گئے ۔ یہ دوروزہ اجتماع فرانسیسی صد ر جناب ایمونوول میکروں کی ہندوستان آمد کے موقع پر نئی دلی میں اہتمام کیا گیا ۔ اس اجتماع کی میز بانی ہندوستان میں فرانسیسی سفارت خانے اور فروغ وسائل انسانی کی وزارت کے ذریعہ مشترکہ طورسے کی گئی ۔ ہندوستان کے تقریباََ 80 اداروں کے 350 سرکردہ اشخاص اور فرانس کے 70 اداروں کے نمائندوں نے کلیدی کاروباری شرکأ کے ساتھ شرکت کی ۔اس اجتماع کو سائنس وٹکنالوجی کی وزارت ، کیمپس فرانس اور کنفیڈریشن آف انڈین انڈسٹری کی امدادوحمایت حاصل تھی۔


    اس دوروزہ اجلاس کے آخر ی اجلاس سے خطاب کرتے ہوئے مرکزی وزیر برائے فروغ انسانی جناب پرکاش جاوڈیکر نے تعلیمی اسناد کی باہمی قبولیت کے معاہدے کو قطعی شکل دئے جانے کے لئے دونوں ملکوں کی سرکار وں کو مبارکباد دی ۔ اس معاہدے سے نہ صرف یہ کہ دونوں ملکوں کے درمیان تعلیمی مراسم دیر پر رہیں گے بلکہ پڑھائی بیرون ملک جاری رکھنے کے امکانات کو فروغ حاصل ہوگا اور دونوں ملکوں کی یونیورسٹیوں اور تحقیقی اداروں کے مابین اعلیٰ تعلیم کے میدان میں مہارت کو فروغ حاصل ہوگا۔


    جناب جاوڈیکر نے اپنے نظریات کی وضاحت کرتے ہوئے کہا کہ سرکار جلد ہی اسٹڈی ان انڈیا پروگرام شروع کرے گی تاکہ زیادہ غیر ملکی طلبا ہندوستان میں تعلیم حاصل کرنے کے لئے آسکیں ۔ سردست ہندوستان 74 ہزار فرانسیسی طلبا زیر تعلیم ہیں اور اندازہ ہے کہ 2022 تک ہندوستان میں حصول تعلیم کے لئے آنے والے فرانسیسی طلبا کی تعداد کم از کم ایک لاکھ ہوجائے گی۔


    ا س موقع پر جناب جاوڈیکر نے دونوں ملکوں پر اس بات پر زور دیا کہ دونوں ملکوں کے ماہرین کو دونوں ملکوں میں باہمی طور سے خدمات انجام دینے کے امکانات کا جائزہ لیا جائے ۔ انہوں نے بتایا کہ ہندوستان اورفرانس کے درمیان ایک جوائنٹ ورکنگ گروپ تشکیل دیا جائے گا تاکہ تعلیم اور تحقیق کے میدا ن میں باہمی تعاون کو فروغ دیا جاسکے ۔ اس جوائنٹ ورکنگ گروپ کا اجلاس آئندہ ستمبر میں ہوگا ۔


    اس موقع پرفرانس کی وزیر تعلیم وتحقیق وجدت طرازی محترمہ فریڈرک وائڈل نے اپنی تقریر میں کہا کہ تعلیم غریبی اور عدم مساوات کے خاتمے کے لئے اہم ہتھیار ثابت ہوسکتی ہے ۔ انہوں نے زوردے کر کہا کہ ایک بامعنی تعاون کے لئے ضرورت اس بات کی ہے کہ انتظامی عمل کو سہل بنایا جائے تاکہ دونوں ملکوں کے طلبا کی تعداد میں اضافہ ہوسکے اور تمام علمی مسائل کا سد باب کیا جاسکے اور دونوں ملکوں کے درمیان فروغ حاصل ہوسکے اور دونوں ملکوں کے تعلیمی اور تحقیقی اداروں کی شراکتداریوں میں اضافہ ہوسکے ۔ محترمہ وائڈل نے مزید کہا کہ اگلے پانچ برسوں کے دوران تعلیم اور تحقیق کے میدان میں ہند-فرانس باہمی تعاون کو راؤنڈ ٹیبل چیئرز سے رہنمائی حاصل ہوسکے گی۔


    اس اجتماع کے اختتامی اجلاس میں ایک فرینکو انڈین ایجوکیشن ٹرسٹ کا قیام بھی عمل میں لایا گیا ۔ اس ٹرسٹ کو ہندوستانی صنعتوں اور ہندوستان میں کام کرنے والی فرانسیسی کمپنیوں سے سرمایہ فراہم کرایا جائے گا تاکہ ہندوستانی طلبا کو تعلمی وظائف اورلیاقت کی بنیاد پر مالی امداد دستیاب کرائی جاسکے ۔


    اس اجتماع کے مختلف گول میز جلسوں میں دونوں ملکوں کی دلچسپی کے اور باہمی مفاد کے مختلف موضوعات پر تبادلہ خیال کیا گیا۔ ان موضوعات میں فضائی خطہ ،زراعت اورغذائی افزودگی یعنی فوڈ پراسیسنگ ، ماحول دوست توانائی ،میتھس اور انفارمیشن ٹکنالوجی شامل ہیں ۔ علاوہ ازیں ملازمتوں کے مواقع پیداکئے جانے کے نظام میں استحکام پیدا کرنا بھی ان موضوعات میں شامل رہا ۔ان گول میز جلسوں میں ہندوستان اورفرانس کے تعلیمی اداروں کے سربراہوں ،صنعتی ماہرین اور سائنسی برادری کے لوگوں نے جوش وجذبے کے ساتھ حصہ لیا اور ان تقریبات کو شاندار طریقے سے کامیاب بنایا ۔


    اس سے پہلے دن میں فروغ وسائل انسانی کے مرکزی وزیر جناب پرکاش جاوڈیکر کی قیادت میں ایک ہندوستانی وفد اور فرانس کی وزیر محترمہ فریڈرک وائڈل کی قیادت میں ایک فرانسیسی وفد نے باہمی مذاکرات میں شرکت کی ۔


    U- 1345

    
    
    (Release ID: 1523786) Visitor Counter : 5
    
    
      Read this release in: English , Tamil