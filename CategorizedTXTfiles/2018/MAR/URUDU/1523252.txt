      کابینہ

      مرکزی کابینہ نے ثالثی ومفاہمت (ترمیمی ) بل 2018 کو منظوری دی
      Posted On: 07 MAR 2018 7:22PM by PIB Delhi


    نئی دہلی ، 08 مارچ ۔وزیراعظم نریندر مودی کی صدارت میں ہونےوالے مرکزی کابینہ کے اجلاس میں ثالثی ومفاہمت بل 2018 کو منظوری دے دی گئی ۔اب یہ بل پارلیمنٹ میں پیش کیا جائے گا۔دراصل یہ بل تنازعات کی ادارہ جاتی ثالثی کی حوصلہ افزائی اور ہندوستان کو مضبوط متبادل مفاہمت تنازعہ (اے ڈی آر ) نظام کا مرکز بنائے جانے کی سرکار ی کوششو ں کے ایک جزو کی حیثیت رکھتا ہے ۔


    فوائد :


    1996 کے اس قانون میں ترمیم سے معیارات مقرر کرنے کے ایک خود مختار ادارے کے قیام کے ذریعہ ثالثی کے عمل کو مزید فریق دوست اور کفایتی بنانے اور تنازعات کی بروقت ثالثی کو یقینی بنایا جاسکے گا۔


    خاص خاص باتیں :


    1۔ سپریم کورٹ یا کسی ہائی کورٹ کے مقررکردہ ادارہ ثالثی کے ذریعہ ثالث کے تیز رفتار تقرر کے عمل کو فروغ دینا ہے ۔اس سلسلے میں کسی عدالت سے رجوع کرنے کی ضرورت نہیں ہوگی۔ایسا تصور کیا جارہا ہے کہ متصادم فریق انٹرنیشنل کامرشیل آر بٹریشن کے لئے سپریم کورٹ کے نامزد ادارہ ثالثی سے راست طور پر رابطہ کرسکیں ۔جبکہ دیگر معاملات میں ہائی کورٹ سے رابطہ کیا جاسکتا ہے ۔


    2۔ اس قانون میں موجودہ ترمیم کی رو سے آربٹریشن کونسل آف انڈیا (اے سی آئی ) کے نام سے موسوم ایک ایسا خود مختار ادارہ قائم کیا جائے گا جو ادارہ ثالثی کی درجہ بندی کرے گا اور اصولوں کی پابندی کرتے ہوئے ثالثوں کی منظوری دے گا۔ اس کے ساتھ ہی ثالثی ، مفاہمت اور باہمی افہام وتفہیم اور اے ڈی آر کے دیگر نظام کو فروغ دئے جانے کے لئے ضروری اقدامات کے تناظر میں کارروائی کرے گا اور اس مقصد کے لئے یکساں پیشہ ورانہ معیارات کے قیام ،عمل آوری اوردیکھ بھال کے لئے پالیسی سازی اور رہنما اصول تیار کرے گا۔اس کے ساتھ ہی اس کونسل میں تمام ثالثی فیصلوں کا ڈجیٹل ریکارڈ بھی رکھا جائے گا۔


    3۔ اے سی آئی اپنے آپ میں ایک کارپوریٹ ادارہ ہوگا ۔ اس کی چیئر پرسن ایک ایسی سرکردہ شخصیت ہوگی جو سپریم کورٹ میں جسٹس یا کسی ہائی کورٹ کے چیف جسٹس کے منصب پراپنے فرائض انجام دے سکا ہو ۔ اس کے علاوہ کوئی معروف اوراکبر شخصیت بھی اے سی آئی کے چیئر پرسن کے منصب پرفائز کی جاسکتی ہے ۔ اس کے دیگر ممبران میں سرکار کے نامزد افراد کے علاوہ سرکردہ علمی شحصیات شامل ہوں گی ۔


    4۔ اس سلسلے میں ایک تجویز یہ پیش کی گئی ہے کہ بین الاقوامی ثالثی کو مدت مقررہ کی پابندیوں سے مستثنیٰ کرکے مذکورہ بالا قانون کی دفعہ 29 اے کی ذیلی دفعہ (ایک ) میں ترمیم کی جائے اور ثالثی کے دیگر معاملات کی مدت دونوں فریقوں کے ذریعہ درخواست دئے جانے کی تاریخ سے بارہ ماہ مقرر کی جائے ۔


    5۔ 42 اے ،کے نام سے ایک نئی دفعہ اس قانو ن میں شامل کی جائے گی تاکہ ثالث اور ادارہ ثالثی کے عمل کی تمام باتوں کوصیغہ راز میں رکھتے ہوئے فیصلہ سنا سکے ۔ اس کے ساتھ ہی اس قانون میں 42 بی کے نام سے ایک نئی دفعہ شامل کی جائے گی جس کی رو سے ثالث کو اس کے کسی بھی اقدام یا بھول چوک کے لئے مقدمہ سے بچایا جاسکے گا۔


    6۔ اس قانو ن میں ایک نئی دفعہ 87 بھی شامل کئے جانے کی تجویز ہے ،جس کا مقصد یہ صراحت کرنا ہے کہ جب تک کہ دونوں فریق اتفاق نہ کریں ، ترمیمی قانون 2015 کا اطلاق (الف ) اس ثالثی کے عمل پر نہ ہوگا جو ترمیمی قانون 2015 کے وجود میں آنے کے قبل کا ہوگا۔ (ب) ثالثی کے عمل سے متعلق عدالتی کارروائی کا اطلا ق ترمیمی بل 2015 کے شروع ہونے سے قبل کے معاملات پر ہوسکے گا۔ اس کے ساتھ ہی ایسے ثالثی کے عمل کی عدالتی کارروئی پر بھی اس کا اطلا ق ہوگا۔


    پس منظر :


    آربٹریشن اینڈ کنسیلی ایشن (امینڈمنٹ ) ایکٹ 2015 کے ذریعہ آربٹریشن اینڈ کنسیلی ایشن ایکٹ 1996 میں ترمیم کئے جانے کا مقصد ثالثی کے عمل کو صارف دوست اور کفایتی بنانا اور تیز رفتار فیصلہ سازی اور ثالث کی غیر جانبداری کو یقینی بنانا ہے تاہم ادارہ جاتی ثالثی کے بالمقابل عبوری ثالثی کو فروغ دینا اور ثالثی کے عمل کی راہ میں آنے والی دشواریوں کو خارج کرنا نیز آربٹریشن اینڈ کنسیلی ایشن (امینڈ منٹ ) ایکٹ 2015 کے اطلاق کی راہ میں پیدا ہونے والی دشواریوں کو ہٹانے کے لئے سپریم کورٹ کے ریٹائرڈ جسٹس جناب جسٹس بی ایچ سری کرشنا کی سربراہی میں ایک اعلیٰ سطحی کمیٹی تشکیل دی گئی ہے ۔ اس اعلیٰ سطحی کمیٹی (ایچ ایل سی ) کی تشکیل مرکزی سرکار کی ذریعہ کی گئی ہے ۔


    ایجنسی نے اپنی رپورٹ 30 جولائی 2017 کو پیش کردی تھی ،اس رپورٹ میں آربٹریشن اینڈ کنسیلی ایشن ایکٹ 1996 میں ترمیم کئے جانے کی سفارش کی گئی ہے ۔ یہ مجوزہ ترامیم اعلیٰ سطحی کمیٹی کی سفارش کے مطابق ہوں گی ۔


    U- 1280

    
    
    (Release ID: 1523252) Visitor Counter : 7
    
    
      Read this release in: Tamil , English , Telugu