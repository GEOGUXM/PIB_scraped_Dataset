      صدر جمہوریہ کا سکریٹریٹ

      صدر جمہوریہ ہند نے بھارتی فضائیہ کے 230 سگنل یونٹ کو 51 اسکواڈرین اور کلرس پیش کیے
      
      انھوں نے کہا کہ ہمارے بہادر ہوائی جنگجوؤں کاتحمل، مضبوطی اور جذبہ ہر بھارتی شخص کے لیے فخر کا ذریعہ ہے

      Posted On: 22 MAR 2018 12:53PM by PIB Delhi

    نئی دہلی۔ 22 مارچ؛ صدر جمہوریہ ہند جناب رام ناتھ کووند نے پنجاب کے ہلواڑہ علاقے میں آج 22 مارچ 2018 کو بھارتی فضائیہ کے 230 سگنل یونٹ کو 51 اسکواڈرن اینڈ کلرس پیش کئے۔


    اس موقع پر خطاب کرتے ہوئے صدر جمہوریہ نے کہا کہ 51 اسکواڈرن اور 230 سگنل یونٹ نے قوم کے لئےاپنی خدمت کے ذریعے ایک امتیازی حیثیت حاصل کی ہے۔ پیشہ وارانہ مہارت میں ان کی مالامال تاریخ ہے اور انھوں نے امن اور جنگ دونوں ہی طرح کی صورتحال کے دوران بھارت کو عزت اور امتیاز بخشا ہے۔ یہ ان کے لیے ایک فخر کا لمحہ ہے کہ وہ ان یونٹوں کو اُن کے وقف کردینے، پیشہ وارانہ طریقہ کار اور حوصلے پر اعزاز سے نواز رہے ہیں۔ انھوں نے ان یونٹوں کے ماضی اور حال کے عملے اور اُن کے کنبوں کی تعریف کی، کہ انھوں نے بے لوث قربانیاں دیں اور قوم کو اپنی خدمات سے بہرہ مند کیا۔


    صدر جمہوریہ نے کہا کہ بھارتی فضائیہ ہماری فوجی مہارت کی عکاسی کرتی ہے۔ اندرون ملک اور بیرون ملک دونوں طرح کی مشقوں میں اس کے عملے کی کارکردگی اُس کے اعلیٰ معیارات کی درخشاں مثال ہے۔ بھارتی فضائیہ، ہمارے آزاد ہوائی خطے کی حفاظت کے ساتھ ساتھ انسانی ہمدردی کے طور پر کی جانے والی مدد اور قدرتی آفات کی صورت میں راحت کارروائیوں میں بھی پیش پیش رہی ہے۔ ہمارے بہادر ہوائی جنگجوؤں کا تحمل ، مضبوطی اور جذبہ ہر بھارتی کے لیے ایک فخر کا وسیلہ ہے۔


    U – 1648

    
    
    (Release ID: 1525798) Visitor Counter : 6