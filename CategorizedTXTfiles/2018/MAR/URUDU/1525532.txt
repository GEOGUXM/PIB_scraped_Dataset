      امور داخلہ کی وزارت

      بین ریاستی سرحدی معاملات پر مرکزی داخلہ سیکریٹری کی آسام اور میزورم کے چیف سیکریٹریوں سے ملاقات
      Posted On: 20 MAR 2018 6:16PM by PIB Delhi


    نئی دلّی ، 21 مارچ؍ مرکزی داخلہ سیکریٹری جناب راجیو گابا نے 8 اور 10 مارچ ، 2018 کو ہوئے بین ریاستی بیرابی واقعے کے ضمن میں گزشتہ روزآسام اور میزورم کے چیف سیکریٹریوں سے ملاقات کی ۔
    آسام کی چیف سیکریٹری محترمہ ٹی وائی داس اور میزورم کے چیف سیکریٹری جناب اروند رے نے بیرابی کے نزدیک کچورتل کے مقام پر ایک شیڈ کی تعمیر کے معاملے میں بالترتیب اپنی اپنی حکومتوں کے نقطہ نظر کو واضح کیا ۔ دونوں ریاستی حکومتوں نے امن کو برقرار رکھنے اور تنازعات کو خوش گوار طریقے پر حل کرنے کی ضرورت پر زور دیا ۔ میٹنگ میں فیصلہ کیا گیا کہ موجودہ صورت حال کو جوں کا توں بر قرار رکھا جائے ۔ موقع پر لوگوں کوجمع ہونے کی اجازت نہیں دی جائے گی ۔ آسام اور م یزورم کی حکومتیں بالترتیب اپنے اپنے علاقوں میں قیام امن کے لئے تمام ضروری اقدامات کریں گی ۔
    اتفاق رائے سے یہ فیصلہ کیا گیا کہ جوائنٹ سیکریٹری ( نارتھ ۔ ایسٹ ) ، وزارت داخلہ اور میزورم اور آسام کے پرنسپل سیکریٹری صاحبان ( داخلہ ) ایک ہفتے کے اندر اندر موقع کا معائنہ کریں گے ۔ سروے آف انڈیا کے اہلکاراس ٹیم کے کام میں ان کی مدد کرے گی ۔ یہ ٹیم اپنی رپورٹ مرکزی داخلہ سیکریٹری کو پیش کرے گی جو کہ اس رپورٹ پر مذکورہ دونوں ریاستوں کے چیف سیکریٹریوں سے تبادلہ خیال کریں گے ۔ اس کے بعد مرکزی وزیر داخلہ آسام اور میزورم کے وزراء اعلیٰ سے ملاقات کریں گے ۔

    ۔ ۔ ۔ ۔ ۔


    
    ّ 1610
    

    
    (Release ID: 1525532) Visitor Counter : 1
    
    
      Read this release in: English , Hindi