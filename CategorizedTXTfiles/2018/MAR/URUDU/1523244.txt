      پینے کے پانی اور صفائی ستھرائی کی وزارت

      سووچھ شکتی 2018: 15 ہزارخواتین علمبرداران لکھنؤ میں بین الاقوامی یوم خواتین پرجمع ہوں گی
      Posted On: 07 MAR 2018 9:02PM by PIB Delhi


    نئی دہلی ،8؍مارچ :پینے کے پانی کی وزارت اور صفائی ستھرائی کی وزارت ،حکومت اترپردیش کے تعاون و اشتراک سے آج لکھنؤمیں ایک خواتین کنونشن کا اہتمام کررہی ہے ۔ اس کنونشن کانام ہے ‘‘سووچھ شکتی ، 2018 ہے۔یہ اہتمام خواتین کے بین الاقوامی دن کے موقع پر کیاگیاہے ۔ 8000خواتین سرپنچ ، 3000خواتین سووچھ گراہی ، 2000مہیلاسماکھیاس (اترپردیش سے ) اورخواتین سرپنچ پورے بھارت سے یہاں جمع ہوں گی ۔ پینے کے پانی اورصفائی ستھرائی کی وزیر، اترپردیش کے وزیراعلیٰ اور دیگروزرأ ومعززین جن میں بیشترخواتین ہوں گی ، اس موقع پران نامورخواتین سے خطاب کریں گی ۔


    گذشتہ سال ، 6000سرپنچ خواتین پورے ملک سے بین الاقوامی یوم خواتین کے موقع پرسووچھ شکتی 2017کےزیراہتمام گجرات میں جمع ہوئی تھیں ۔ وزیراعظم ، جناب نریندرمودی نے انھیں براہ راست خطاب کیا تھا اوراعزاز سے بھی نوازاتھا۔


    اس سال سووچھ شکتی 2018کا اہتمام اورمیزبانی ریاست اترپردیش اپنی نگرانی میں کررہی ہے ، کیونکہ اس ریاست میں ملک کی دیہی آبادی کی سب سے بڑی تعداد رہائش پذیرہے ۔ اس تقریب کی صدارت پینے کے پانی اور صفائی ستھرائی کی وزیر،محترمہ اوما بھارتی کریں گی ۔ یوگی آدتیہ ناتھ ، وزیراعلیٰ ، اترپردیش اس موقع پرمہمان خصوصی ہوں گے ۔ اس تقریب میں خصوصی نمائشیں ، فلمیں اور دیگرپروگرام پیش کئے جائیں گے، جن میں سووچھ بھار ت مشن میں خواتین کے کردار کی عکاسی ہوگی۔ توقع کی جاتی ہے کہ سووچھ شکتی 2018۔اترپردیش میں صفائی ستھرائی کی مہم کو رفتارفراہم کریگی جہاں بڑے پیمانے پریہ کام ہورہا ہے ۔اس موقع پر37سوچھتاشکتی رتھوں کو جھنڈی دکھاکر مختلف اضلاع کے سفرپرروانہ کیاجائےگا۔ درایں اثنأ ملک بھرمیں متعدد ریاستیں اپنی اپنی ریاستوں میں سوچھتاشکتی 2018کے ایک حصے کے طورپر عوامی تقریبات کا اہتمام کررہی ہیں تاکہ اپنے طورپر خواتین سوچھتا علمبراروں کی عزت افزائی کرسکیں ۔


    واضح رہے کہ سووچھ بھارت مشن کا آغاز ، 2اکتوبر،2014کو وزیراعظم ، جناب نریندرمودی نے کیاتھا، جس کا مقصد پورے بھارت کو کھلے آسمان کے نیچے رفع حاجت کے طریقے سے نجات دلاناہے ۔ تقریباًتمام کوششوں کے نتیجے میں 314اضلاع ،3.23لاکھ گاوؤں کو جن میں 9ریاستیں اور 2مرکزکے زیرانتظام علاقے شامل ہیں ، کو کھلے میں رفع حاجت سے پاک قراردیاجاچکاہے اور صفائی ، ستھرائی کا احاطہ سووچھ بھارت مشن کے آغاز کے بعد سے برابر آگے بڑھتارہاہے اور اس طرح ترقی کرتے ہوئے 38.70فیصد سے آگے بڑھ کر78.98فیصد تک پہنچ گیاہے ۔


    U-1277

    
    
    (Release ID: 1523244) Visitor Counter : 11
    
    
      Read this release in: English , Tamil