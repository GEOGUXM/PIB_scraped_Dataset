      امور داخلہ کی وزارت

      ملی ٹینٹوں کی خود سپردگی نیز باز آبادکاری
      Posted On: 20 MAR 2018 7:15PM by PIB Delhi


    نئی دہلی، 20 مارچ2018؍امور داخلہ کے وزیر مملکت جناب کرن رجیجو نے آج لوک سبھا میں سوالوں کے تحریری جواب میں بتایا کہ شمال مشرق کی ریاستوں کے لئے یکم اپریل1998ء سے خود سپرد گی نیز باز آبادکاری کی ایک اسکیم ہے ۔اس اسکیم کا مقصد گمراہ نوجوانوں اور سخت گیر ملی ٹینٹوں جوخود کو ملی ٹینسی کی لعنت میں گرفتارمحسوس کرتے ہیں، کو صحیح راہ پر واپس لانا ہے۔اس اسکیم کا مقصدیہ بھی ہے کہ وہ ملی ٹینٹ جنہوں نے خود سپردگی کی ہوئی ہے وہ دوبارہ ملی ٹینسی کی راہ کی طرف مائل نہ ہوں۔ 2012ء سے سال در سال خود سپردگی کی تفصیلات حسب ذیل ہیں:

                                                                                       
سال                             2012  2013  2014  2015  2016  2017  2018(28 فروری2018ء)
                                                                                       
                                                                                       
                                                                                       
خود سپردگی کرنے والوں کی تعداد  1195  640   965   143   267   130   3                  
                                                                                       
                                                                                       

    اس اسکیم پر نظر ثانی کی گئی ہے ، تاکہ اسے مزید مؤثر بنایا جاسکے۔ اس اسکیم کو یکم اپریل 2018 سے دوبارہ نافذ کیا جائے گا۔نظر ثانی شدہ اسکیم میں خودسپردگی کرنے والوں کے لئے اسٹائپن کی رقم 3500 روپے فی ماہ سے بڑھا کر 6000 روپے فی ماہ کردی گئی ہے۔ اسی طرح سے یک مشت دی جانے والی امداد 1.5 لاکھ سے بڑھاکر 4 لاکھ کردی گئی ہے۔ملی ٹینٹوں کے ذریعے جمع کرائے جانے والے ہتھیاروں کے لئے دی جانے والی رعایتوں پر بھی نظر ثانی کی گئی ہے۔15-2014 ء میں خود سپردگی اسکیم کے تحت جو رقم خرچ کی گئی اس کی ریاست وار تفصیل حسب ذیل ہے:

                                                                                   
سال              آسام            اروناچل پردیش    منی پور          تری پورہ       
                                                                                   
                                                                                   
                 (لاکھ روپے میں)  (لاکھ روپے میں)  (لاکھ روپے میں)  (لاکھ روپے میں)
                                                                                   
                                                                                   
                                                                                   
2014-15          92.24            0.05             118.94           39.23          
                                                                                   
                                                                                   
                                                                                   
2015-16          203.84           -                -                17.09          
                                                                                   
                                                                                   
                                                                                   
2016-17          373.15           0.37             -                36.41          
                                                                                   
                                                                                   
                                                                                   
18-2017          83.75            -                -                45.55          
                                                                                   
                                                                                   
15 مارچ 2018 تک                                                                    
                                                                                   
                                                                                   
                                                                                   
میزان            752.98           0.42             118.94           138.28         
                                                                                   
                                                                                   

    جموں و کشمیر کے لئے باز آبادکاری اسکیم کا اعلان ریاستی حکومت نے 31 جنوری 2004ء کو کیا تھا جس کا نفاذ ریاستی حکومت کے ذریعے کیا جارہا ہے۔


    U: 1 5 9 5

    
    
    (Release ID: 1525445) Visitor Counter : 12