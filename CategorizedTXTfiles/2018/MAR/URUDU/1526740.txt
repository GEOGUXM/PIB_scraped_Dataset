      قبائیلی امور کی وزارت

      مدھیہ پردیش میں سب سے زیادہ 55770 قبائلی بستیاں ہیں جن سبھی میں پینے کا پانی پہنچایا جاچکا ہے اس کے بعد ملک میں اڈیشہ کا نمبر ہے
      Posted On: 28 MAR 2018 2:24PM by PIB Delhi


    نئیدہلی۔ 28 ؍مارچ۔قبائلی اُمور کے مرکزی وزیر مملکت جناب جسونت سنگھ بھبھور نے لوک سبھا کو مطلع کیا ہے کہ ،پینے کا پانی اور صفائی ستھرائی کی وزارت نے اطلاع دی ہے کہ ’’پینے کے پانی کے قومی دیہی پروگرام ‘‘ (این آر ڈی ڈبلیو پی) اسکیم کے تحت مجموعی طور پر مختص فنڈز کا دس فیصد حصہ درج فہرست قبائل (ایس ٹی) کے غلبے والی بستیوں کے لئے پینے کے پانی کی سپلائی کیلئے مختص ہے۔ ریاستوں کو ہدایت دی گئی ہے کہ وہ قبائلی علاقوں میں اس کی اسکیموں / پروگراموں پر عمل درآمد پر خصوصی توجہ د ے اور اس سلسلے میں بندوبست کی معلومات سے متعلق مربوط آن لائن نظام (آئی ایم آئی ایس) کے ذریعے اس کی پیش رفت پر نظر رکھیں ۔


    قبائلی بستیوں کیلئے پینے کے پانی کی دستیابی کی صورتحال آن لائن www.indiawater.gov.in/IMISReports/ دستیاب ہے۔ ملک میں 21.03.2018 تک 365050 درج فہرست قبائل (ایس ٹی) کے غلبے والی بستیاں تھیں جن میں سے 301858 (82.69 فیصد) آبادیوں میں پینے کا پانی پوری طرح پہنچایا جاچکا ہے اور 53090 (14.54 فیصد) آبادیوں میں جزوی طور پر پینے کا پانی پہنچایا جاچکا ہے۔


    مدھیہ پردیش میں ملک کی سب سے زیادہ 55770 قبائلی آبادیاں ہیں ، جن میں پینے کا پانی پوری طرح پہنچایا جاچکا ہے۔ اس کے بعد اڈیشہ کا نمبر ہے جہاں 52427 قبائلی بستیوں میں پینے کا پانی پہنچایا جاچکا ہےاور اس کے بعد جھارکھنڈ کا نمبر ہے جہاں 53476 آبادیوں میں پینے کا پانی پہنچایا جاچکا ہے۔


    سال 13-2012 اور 14-2013 میں وزارت خزانہ اور این آر ڈی ڈبلیو پی کے صاف ستھری توانائی سے متعلق قومی فنڈ (این سی ای ایف) کی مدد کے ساتھ 11ہزار شمسی بجلی پر مبنی دوہرے پمپ ، بائیں بازو کی انتہا پسندی / نکسل متاثرہ ریاستوں میں شروع کی گئی ہے جس کا مقصد ان علاقوں میں نل کے ذریعے چھوٹی دیہی قبائلی آبادیوں میں پینے کا صاف ستھرا پانی دستیاب کرانا ہے۔ سال 16-2015 میں 5004 شمسی بجلی پر مبنی دوہرے پمپ کی اسکیمیں پورے ملک میں شروع کی گئیں، جن میں این آر ڈبلیو پی اور نئی اور قابل تجدید توانائی کی وزارت (ایم این آر ای) کی مدد سے مالی رقوم فراہم کی گئی۔ این آر ڈی ڈبلیو پی کے نئے رہنما خطوط کے مطابق پائپ کے ذریعے دیہی آبادی میں پہنچائے جانے والے پانی کی سپلائی پر توجہ مرکوز کی گئی۔ جیسا کہ بین الاقوامی فورم میں ملک کی طرف سے وعدہ کیا گیا تھا کہ یہ کام 2030 تک مکمل کرلیا جائیگا۔ ملک کی طرف سے یہ وعدہ اقوام متحدہ کے دیرپا ترقی کے نشانے (ایس ڈی جی ) سے اتفاق کرتے ہوئے کیا گیا تھا۔ اس وعدے میں کہا گیا تھا کہ قبائلی آبادیوں سمیت ملک کے تمام دیہی علاقوں میں 2030 تک پینے کا پانی پہنچا دیا جائیگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-1781

    
    
    (Release ID: 1526740) Visitor Counter : 13