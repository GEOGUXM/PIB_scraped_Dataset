      محنت اور روزگار کی وزارت

      کنٹریکٹ پر کام کرنے والے ورکروں کے لئے سماجی سیکورٹی
      Posted On: 19 MAR 2018 6:25PM by PIB Delhi


    نئی دہلی، 19 مارچ2018؍محنت اور روزگار کے مرکزی وزیر مملکت(آزادانہ چارچ) جناب سنتوش گنگوار نے آج لوک سبھا میں ایک سوال کے تحریری جواب میں بتایا کہ ٹریڈ یونینوں کی طرف سے ورکروں کو دستیاب فوائد کو مزید بہتر بنانے کے لئے کئے جانے والے مطالبات پر حکومت کے ذریعے غورکرنا ایک مسلسل عمل ہے۔


    انہوں نے بتایا کہ ایسے اداروں میں کام کرنے والے کنٹریکٹ ورکروں کے لئے ، جہاں 10 یا اس سے زیادہ ورکر کام کرتے ہیں، سماجی سیکورٹی اور دیگر فوائد دستیاب ہیں۔ یہ فوائد ورکروں کو ایمپلائز کمپنسیشن ایکٹ 1923، ایمپلائز اسٹیٹ انشورنس ایکٹ 1948 ، انڈسٹریل ڈسپیوٹ ایکٹ 1947، کم از کم اجرت قانون 1948، پراویڈنٹ فنڈ ایکٹ1925، ایمپلائز پراویڈنٹ فنڈ اینڈ مسلینیس پروویژن ایکٹ1952، زچگی کے فوائد کا قانون1961 اور گریجویٹی کی ادائیگی کا قانون1972 وغیرہ کے تحت دستیاب ہیں۔


    اس کے علاوہ حکومت کی یہ ایک مسلسل کوشش ہے کہ اس بات کو یقینی بنایا جاسکے کہ 10 ورکروں سے کم ورکروں والے اداروں میں کنٹریکٹ پر کام کرنے والے ورکروں سمیت غیر منظم سیکٹر کے ورکروں کو بھی اسی طرح سماجی سیکورٹی کے فوائد حاصل ہوسکے، جس طرح منظم سیکٹر میں حاصل ہوتے ہیں۔ اس مقصد کے ساتھ حکومت غیر منظم ورکروں کے سماجی سیکورٹی قانون 2008 کو نافذ کررہی ہے۔ 2008 کے اس قانون نے غیر منظم سیکٹر کے ورکروں کو زندگی اور معذوری ، صحت اور زچگی کے فوائد اور دراز عمر میں تحفظ جیسے معاملات کے لئے مناسب فلاحی اسکیمیوں کی گنجائش ہے۔ مرکزی حکومت کی مختلف وزارتیں ؍ محکمے ، اندرا گاندھی نیشنل اولڈ ایج پنشن اسکیم(دیہی ترقیات کی وزارت)، نیشنل فیملی بینیفٹ اسکیم(دیہی ترقیات کی وزارت)، صحت او رزچگی کے فوائد کی اسکیم (صحت اور خاندانی بہبود کی وزارت)، جیسی اسکیمیں نافذ کررہی ہیں۔ مذکورہ بالا اسکیموں کے علاوہ مرکزی حکومت نے 18 سے 50 سال کی عمر کے غیر منظم سیکٹر کے ورکروں کے لئے معذوری اور زندگی بیمے کے لئے حال ہی میں پردھان منتری جیون جیوتی بیما یوجنا کے ساتھ عام آدمی بیما یوجنا کی سماجی سیکوریٹی اسکیم اور پردھان منتری سرکشا یوجنا کے اسکیم شروع کی ہے۔ ان کی سالانہ قسط مرکزی اور ریاستی حکومتوں کے ذریعے 50:50 فیصد کے تناسب سے برداشت کی جائے گی۔اس اسکیم میں 330 روپے سالانہ کی قسط کے ساتھ موت کی صورت میں 2 لاکھ روپے ، 12 روپے سالانہ کی قسط پر حادثاتی موت کی صورت میں 2 لاکھ روپے ادا کئے جائیں گے، جبکہ معذوری کی صورت میں بھی پورا فائدہ دیا جائے گا۔یہ اسکیمیں لائف انشورنس کارپوریشن آف انڈیا کے ذریعے نافذ کی جارہی ہیں۔


    آنگن واڑی ورکرز(اے ڈبلیو ڈبلیو): بچوں کی ترقیات کی مربوط خدمات(آئی سی ڈی ایس) اسکیم کے تحت آنگن واڑی ورکرز (اے ڈبلیو ڈبلیو) اور آنگن واڑی ہیلپرز(اے ڈبلیو ایچ) مقامی برادری کے اعزازی ورکرز کے طورپر کام کرتے ہیں، جو بچوں کی دیکھ بھال اور ترقی کے شعبے میں جزو قتی بنیاد پر اپنی خدمات فراہم کرنے کے لئے آگے آتے ہیں۔ اعزازی ورکرز ہونے کے ناطے انہیں ماہانہ مشاہرہ دیا جاتا ہے، جو حکومت وقتاً فوقتاً متعین کرتی ہے۔ان ورکروں کے کام کرنے کی صورتحال کو بہتر بنانے کے لئے زچگی کے دوران مشاہرے کے ساتھ چھٹی ، آنگن واڑی کاریہ کرتری بیما یوجنا کے تحت انشورنس ، سپروائزروں کے خالی عہدوں پر آنگن واڑی ورکروں کے لئے 50 فیصد ریزرویشن اور آنگن واڑی ہیلپروں سے آنگن واڑی ورکرز کی بھرتی میں 25 فیصد ریزرویشن وغیرہ شامل ہیں۔


    تسلیم شدہ سماجی صحت کارکن(آشا): قومی صحت مشن(این ایچ ایم) کے تحت ریاستوں کے ذریعے ان کے پروگرام کے نفاذ کے منصوبوں کے تحت پیش کردہ ضروریات کے مطابق تسلیم شدہ سماجی صحت کارکن(آشا) کے تعاون سمیت ریاستوں کے ذریعے ان کی حفظان صحت کی خدمات کی فراہمی کی کوششوں کو بہتر بنانے کی خاطر مرکزی حکومت تعاون فراہم کرتی ہے۔ این ایچ ایم کے تحت آشا کو اعزازی رضاکاروں کے طورپر پیش کیا گیا ہے، جنہیں ان کی کارکردگی کی بنیاد پر ، جو زچگی اور بچوں کی صحت اور بیماریوں کے کنٹرول سے متعلق کاموں سے مربوط ہیں، ترغیبات کی ادائیگی کی جاتی ہے۔البتہ دیہی علاقوں میں سماج اور صحت عامہ کے نظام کے درمیان آشاؤں کے اہم رول کے پیش نظر آشاؤں کو دیئے جانے والی ترغیبات قومی سطح پر متعین کی جاتی ہیں، جنہیں مرکزی حکومت مقررہ وقفے سے نظرثانی کرتی ہے۔


    اس کے علاوہ قومی صحت مشن کے تحت ریاستوں کو یہ آزادی دی گئی ہے کہ وہ آشاؤں کو دی جانے والی ترغیبات اپنے طورپر طے کریں۔ اس کے علاوہ مالی ترغیبات کے علاوہ کچھ ریاستیں آشاؤں کو غیر مالی ترغیبات بھی فراہم کرتی ہیں۔


    ملازمین کی پنشن اسکیم کے تحت پنشن(ای پی ایس)،1995: اس اسکیم کے تحت ضابطوں پر وقتاً فوقتاً نظرثانی کی جاتی ہے۔ ورکروں کی طرف سے مطالبے پر غور کرتے ہوئے حکومت نے 19اگست 2014ء کو ایک گزٹ نوٹیفیکیشن کے ذریعے ممبر ؍بیوہ یا رنڈوا؍ معذور ؍نامزد شخص کے لئے ایک ہزار روپے ماہانہ،والدین کی پنشن پر منحصر افراد کے لئے750 روپے ماہانہ اوریتیم بچوں کے لئے 250 روپے ماہانہ پنشن کی گنجائش ہے۔اس کے علاوہ حکومت نے اسکیم کے تحت پنشن کے قابل تنخواہ کی حد 6500 روپے ماہانہ سے بڑھا کر 15 ہزار روپے ماہانہ کردی ہے۔ یہ اسکیم یکم ستمبر 2014 سے نافذ ہے۔


    U: 1 552

    
    
    (Release ID: 1525192) Visitor Counter : 5