      امور صارفین، خوراک اور عوامی تقسیم کی وزارت

      سؤچھتا کو یقینی بنانے کے لئے محکمٔہ صارفین کی مستقل اور پائیدار مہم
      Posted On: 06 MAR 2018 2:47PM by PIB Delhi


    نئی دہلی ، 06 مارچ ۔ محکمہ امور صارفین کی جانب سے 16 سے 28 فروری 2018 تک سوچھتا پکھواڑے کا اہتمام کیا گیا ۔ اس کے دوران مختلف سرگرمیاں اور تقریبات کا انعقاد کیا گیا ۔


    1۔ سوچھتا پکھواڑے کا آغا ز 16 فروری 2018 کو محکمہ امور صارفین کے ملازمین کو سوچھتا کی حلف بردار ی سے کیا گیا۔ بعد ازاں دفتر اور اس کے احاطے میں صفائی کی داخلی اوربیرونی مہم شروع کی گئی اور سوچھتا کے تئیں بیداری پیدا کرنے کی غرض سے دفتر اوراس کے بارہ نکّڑ ناٹکو ں کا اہتمام کیا گیا۔


    2۔ سوچھتا پکھواڑے کے دوران صارفین کی بیداری پر ایک ملک گیر مہم شروع کی گئی ،جس میں سوچھتا پر صارفین کی ذمہ داری بھی شامل تھی۔یہ پروگرام دوردرشن اور بڑے سی ایس چینلوں پر دکھائے بھی گئے ۔اس کے ساتھ ہی یہ پروگرا م 30 ایف ایم چینلوں ،66 پرائمری چینلوں اور آل انڈیا ریڈیو کے 88 لوکل ریڈیو اسٹیشنوں سے نشر بھی کیا گیا ۔


    3۔ سوچھتا کو یقینی بنانے کی مستقل مہم کے نظام کو قائم کرنے کے لئے امور صارفین کے محکمے نے کلین کنزیومر فورا اور کلین مارکیٹ کے نام سے دو اسکیموں پر کام بھی کیا ۔


    کلین کنزیومر فورا کی اسکیم کے تحت بیت الخلاؤں کی تعمیر کے لئے ہرجسمانی معذور مرد اور عورت کو تین بیت الخلاؤں کی تعمیر کرنے کے لئے مالیاتی امداد فراہم کرائی گئی ۔اس کے تحت 278 اضلاع میں 834 بیت الخلاؤ ں کی تعمیر کے لئے امداد فراہم کرائی گئی ۔ دوسری طرف کلین مارکیٹ اسکیم کے تحت رضاکار صارف تنظیموں (وی سی او ) کو مختلف بازاروں میں مارکیٹ ایسوسی ایشنوں اور مقامی ذمہ داروں کے ساتھ مل کر سوچھتا سے متعلق سرگرمیاں شروع کرنے کے لئے جوڑا جارہا ہے ۔ اس اسکیم کے تحت منتخب وی سی او کو 15 ہزارروپے ماہانہ کے حساب سے مالی امداد فراہم کرائی جارہی ہے ۔ سوچھتا پکھواڑے کے دوران پانچ ریاستوں کے 8 وی سی او اداروں کو یہ مالی امداددئے جانے کے لئے منتخب کیا گیا ہے ۔


    4۔ اس پکھواڑے کے دوران محکمہ امور صارفین نے سبھی ریاستوں کے محکمہ قانونی مقیاسیات کے سربراہوں اورمرکز کے زیر انتظام علاقوں کی سرکار وں کے ذمہ داروں سے گفتگو کی ، جس کے دوران امور صارفین کے محکمے کے سکریٹری نے ریاستی سرکاروں کے افسران سے گفتگو کی ۔ اس موقع پر ریاستی سرکار وں کے افسران کو ہدایت کی گئی کہ دوکان داروں سے رابطہ کیا جائے ،جس کے ذریعہ دوکانوں کی صفائی کے لئے صارفین پر اثرات مرتب کئے جائیں ۔


    5- محکمہ امور صارفین کے نیشنل ٹیسٹ ہاؤس (این ٹی ایچ ) اور بیورو آف انڈین اسٹینڈرڈ س ( بی آئی ایس ) جیسے خود مختار اداروں نے بھی اپنے فیلڈ افسران کے ذریعہ سوچھتا کی جدت طراز سرگرمیاں شروع کیں ۔این ٹی ایچ کے تمام 6علاقائی دفتراور بیرون دفتر صفائی ستھرائی کی مہم شروع کی گئی ، جن میں طلبا اور اسکولوں کو سوچھتا کے بارے میں بیداری فراہم کرائی گئی اور واٹر پیوری فائرز نصب کئے گئے ۔


    6- بی آئی ایس کے ڈائریکٹر جنرل نے اپنے علاقائی دفتروں ،برانچ آفسیز اور لیباریٹریز کے سربراہوں پر ویڈیو کانفرنسنگ کے ذریعہ صفائی ستھرائی کی مہم شروع کئے جانے پر زور دیا ۔ ٹھوس کچرے کو ٹھکانے لگائے جانے کے انتظام کے جزو کے طور پر پٹنہ کی شاخ نے حیاتیاتی کچرے کو ٹھکانے لگائے جانے کی مہم شروع کی ۔ بیورو کے علاقائی دفتروں میں بھی صارفین اور صنعتوں کے لئے بیداری کے پروگرام منعقد کئے گئے اور ٹھوس کچرے کو ٹھکانے لگائے جانے کے نظام کو بروئے کار لائے جانے پرزوردیا گیا ۔اس کے ساتھ ہی 9 ریاستوں اور دو علاقوں میں انڈین اسٹینڈرڈ پر مبنی خوانچہ فروشوں پر ایک فلم بھی دکھائی گئی ۔


    م ن ۔س ش۔ رم


    U-1206

    
    
    (Release ID: 1522683) Visitor Counter : 13