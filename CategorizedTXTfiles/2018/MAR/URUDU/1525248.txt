      قبائیلی امور کی وزارت

      اندرونی جائزے کے کام کو مستحکم بنانے کے لئے موبائل اپلی کیشن ’ٹرائبل ڈائریز‘
      Posted On: 19 MAR 2018 7:54PM by PIB Delhi


    نئی دہلی، 19 /مارچ۔ قبائلی امور کی وزارت نے اینڈرائیڈ پر مبنی ایک موبائل اپلی کیشن تیار کی ہے، جسے ٹرائبل ڈائریز کا نام دیا گیا ہے۔ اس کا مقصد متعلقہ افسروں اور اہلکاروں کے ساتھ، جو قبائلی افراد کی ترقی کے پروگراموں اور اسکیموں سے وابستہ ہیں، ان سے رابطہ قائم کرنا اور اندرونی طور پر ان کا جائزہ لینا ہے۔ یہ اپلی کیشن ان ایکریڈیٹڈ افراد کے لئے ہے جو اسے استعمال کرتے ہیں۔ اس اپلی کیشن کے ذریعے تصویروں، ویڈیوز، سرکاری دوروں کی رپورٹیں اپلوڈ کئے جانے اور معائنے کی رپورٹوں کا جائزہ لینے کا ایک موقع فراہم ہوتا ہے۔ اس اپلی کیشن کا استعمال ایکلویا ماڈل ریزیڈنشیل اسکول (ای ایم آر ایس ایس) کے جائزے کے لئے کیا جاتا ہے، جس کا خرچ قبائلی امور کی وزارت برداشت کرتی ہے۔ متعلقہ اسکولوں کے پرنسپلوں کی اس اپلی کیشن کے استعمال کے لئے حوصلہ افزائی کی جاتی ہے اور انھیں اس طرف بھی متوجہ کیا جاتا ہے کہ وہ ایسے پروجیکٹ تیار کریں جن میں اسکول کے ڈھانچے، طلبہ کی خصوصی کامیابیوں کو اجاگر کیا جائے۔


    جہاں تک شکایات کا تعلق ہےایک آن لائن پلیٹ فارم موجود ہے، جسے سینٹرلائزڈ ؍ گریوینس ریڈریس اینڈ مانیٹرنگ سسٹم (سی پی جی آر اے ایم ایس) کا نام دیا گیا ہے۔ اس کا بنیادی مقصد کسی بھی جگہ کسی بھی وقت شہریوں کی شکایتوں کو وصول کرنا ہے۔ اس کے علاوہ وزارت ذاتی طور پر بھی شکایتیں وصول کرتی ہے۔ وزارت ان شکایتوں کا جائزہ لیتی ہے اور شکایتوں کے تیز رفتار ازالے کے لئے کارروائی کرتی ہے۔ اس مقصد کے لئے ایک خاص ڈویژن قائم ہے۔


    یہ اطلاع قبائلی امور کے وزیر مملکت جناب جسونت سنگھ بھابھور نے آج لوک سبھا میں ایک سوال کے تحریری جواب میں دی۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ج۔ م ر (


    U-1564

    
    
    (Release ID: 1525248) Visitor Counter : 5