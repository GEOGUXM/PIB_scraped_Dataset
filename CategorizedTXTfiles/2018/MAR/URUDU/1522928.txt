      خواتین اور بچوں کی ترقیات کی وزارت

      ناری شکتی پرسکاروں کا تعارفی خاکہ
      
      صدرجمہوریہ جناب رام ناتھ کووند عالمی یوم خواتین کے موقع پرتیس(30) ایوارڈ یافتہ افراد اور
      
      نَو(9) اداروں کے ذمہ داروں کو ناری شکتی پرُسکار 2017 سے سرفراز کریں گے
      
      Posted On: 07 MAR 2018 1:17PM by PIB Delhi


    نئیدہلی ، 07 مارچ ۔صدرجمہوریہ جناب رام ناتھ کووند عالمی یوم خواتین کے موقع پرکل راشٹر پتی بھون میں منعقد ایک خصوصی تقریب میں ناری شکتی پرسکار 2017 تقسیم کریں گے ۔حکومت ہند خواتین کی کامیابیوں کے اعتراف میں انہیں ناری شکتی پرسکار سے نوازتی ہے ۔ یہ ناری شکتی انعامات سرکردہ خواتین اوراداروں کو ، خواتین کو بااختیار بنائے جانے کے میدان میں مثالی خدمت انجام دینے کےلئے دئے جاتے ہیں ۔ اس سال ان پرسکاروں کے لئے 30 شخصیتو ں او ر 9 اداروں کو منتخب کیا گیا ہے ۔ ترقی خواتین واطفال کی وزارت کی جانب سے قومی سطح پر سرکردہ خواتین ، تنظیموں اور اداروں کو ان انعامات سے نوازے جانے ا علان کیا جاتا ہے ۔


    ان پرسکاروں کے لئے تشکیل دی گئی ایک کمیٹی برائے انتخاب سرکردہ اشخاص اورتنظیموں کی کامیابیوںکا جائزہ لیتی ہے ۔اس طرح ان پرسکاروں کے لئے نامزد کی جانے والی شخصیات اور اداروں وتنظیموںکی سفارش کی جاتی ہے ۔ یہ انتخاب ان کے متعلقہ میدانوں میں غیر معمولی خدمات انجام دئے جانے کی بنیاد پرکیا جاتا ہے ۔ ان پرسکاروں کی خاطر درخواست طلبی کے لئے حکومت ہند کی ترقی خواتین واطفال کی وزارت کی جانب سے ملک بھر کے اخبارات میں اورسوشل میڈیا پراشتہارات شائع کرائے جاتے ہیں ۔ اس سلسلے میں ترقی خواتین کی وزار ت کی جانب سے ریاستی سرکار وں ، مرکز کے زیر انتظام علاقوں کی انتظامیہ ،مرکزی وزارتو ں اور محکموں کو مراسلے بھی ارسال کرتی ہے ۔ ان ایوارڈس کے لئے سبھی افراد ،ادارے اورتنظیمیں درخواست گزار سکتی ہیں ۔ ان ایوارڈس کی ایک شرط اہلیت یہ ہے کہ نامزد شخص کی سفارش ریاستی سرکار ، مرکز کے زیر انتظام علاقوں کی انتظامیہ ، مرکزی وزارت / محکمے ،غیر سرکاری تنظیموں ، یونیورسٹیوں / اداروں ، پرائیویٹ اور پبلک سیکٹر کے اداروں کے ذریعہ کی جائے ۔ اس کے لئے اس شخص کا خواتین کو بااختیار بنائے جانے کے میدان میں مثالی خدمات انجام دینا بنیادی شرط ہوگی۔ ان پرسکاروں کے لئے خواتین خود کو بھی نامزد کرسکتی ہیں اور متعلقہ وزارت کو کسی عام آدمی کے ذریعہ نامزدگی ارسال کرسکتی ہیں ۔اسی بنیاد پر یہ کمیٹی از خود امیدواروں کی سفارش کرتی ہے ۔ یہ ایوارڈ س سال 1999 میں تشکیل دئے گئے تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 1248

    
    
    (Release ID: 1522928) Visitor Counter : 8
    
    
      Read this release in: Tamil , English