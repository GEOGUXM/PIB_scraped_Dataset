      عملے، عوامی شکایات اور پنشن کی وزارت

      ڈاکٹر جتیندر سنگھ نے جناب نتن گڈکری کے ساتھ جموں و کشمیر کے
      
      روڈ پرویکٹوں کے بارے میں تبادلۂ خیال کیا

      Posted On: 27 MAR 2018 7:11PM by PIB Delhi

    نئی دہلی، 27 ؍ مارچ ؍شمال مشرقی خطے کی ترقی (ڈی او این ای آر ) (آزادانہ چارج) ، وزیراعظم کے دفتر، عملہ، عوامی شکایات اور پنشن ، جوہری توانائی اور خلاء کے وزیر مملکت ڈاکٹر جتیندر سنگھ نے جموں وکشمیرمیں روڈ اور شاہراہوں سے متعلق پروجیکٹوں پر تبادلہ خیال کیلئے آج سڑک نقل و حمل اور شاہراہوں کے مرکزی وزیر جناب نتن گڈکری سے ملاقات کی۔ جن پروجیکٹوں کے بارے میں ڈاکٹر جتیندر سنگھ نے ، جناب نتن گڈکری کے ساتھ بات چیت کی، ان میں دو نئے منظور شدہ قومی شاہراہ ، چھتر گالا سرنگ سے ہو کر گزرنے والی 170کلومیٹر پر مشتمل بسوہلی-بھدروا-ڈوڈا شاہرہ اور سرنگ سے ہو کر ہماچل پردیش شاہراہ تک جانے والی ٹھٹھڑی-کہل جگسار-مَن کَن-چوچول شاہراہ شامل ہیں۔


    جناب نتن گڈکری نے ڈاکٹر جتیندر سنگھ کو ان دو پروجیکٹوں کی وقت پر تکمیل کو یقینی بنانے کے کام میں مکمل تعاون کا یقین دلایا۔ یہ پروجیکٹ نہ صرف ریاست جموں و کشمیر بلکہ پورے ملک کیلئے منفرد ثابت ہوں گے۔ انہوں نے کہا کہ ‘‘ زوجی لا پاس’’ سمیت جموں و کشمیر کے دیگر زیادہ تر پروجیکٹوں کو منظوری دی جا چکی ہے اور ان پر کام جلد ہی شروع ہوگا۔


    کٹرہ-امرتسر-دلی ایکسپریس روڈ کاریڈور جو کہ بھارت کا سب سے لمبا ایکسپریس کاریڈور ہوگا، پر بھی تبادلۂ خیال ہوا۔


    1770U-

    
    
    (Release ID: 1526677) Visitor Counter : 8