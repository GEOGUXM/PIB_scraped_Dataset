      سٹرک ٹرانسپورٹ اور شاہراہوں کی وزارت

      شاہراہوں کی قومی اتھارٹی نے ہریانہ میں گوڑگاؤں-سوہنا سڑک کے لئے کنٹریکٹ جاری کیا
      Posted On: 19 MAR 2018 7:57PM by PIB Delhi


    نئی دہلی، 19 /مارچ۔ قومی شاہراہوں کی اتھارٹی این ایچ اے آئی نے ریاست ہریانہ میں این ایچ-8 (دہلی جے پور ہائیوے) کی ترقی کے لئے لیٹر آف ایوارڈ (ایل او اے) جاری کردیا ہے۔ یہ سڑک ہائی برڈ اینوٹی طرز پر تیار کی جائے گی۔ دوارکا ایکسپریس وے کے اس سیکشن کی ترقی سے دہلی اور گوڑگاؤں کے درمیان ٹریفک کو مسلسل اور محفوظ بنایا جاسکے گا اور موجودہ دہلی- گوڑگاؤں ایکسپریس وے پر ٹریفک کو کم کرنے میں مدد ملے گی۔ اس کے تحت 6 لین تیار کی جائے گی اور گوڑگاؤں میں این ایچ-248اے کے تقریباً 9 اور 13 کلومیٹر کے دو علاحدہ علاحدہ سیکشنوں کو مستحکم بنایا جاسکے گا۔ اس پر 1255.77 کروڑ روپئے لاگت آئے گی۔ یہ پروجیکٹ 4 چھوٹے پلوں، ایک فلائی اوور اور 5 ایف او بیز پر مشتمل ہے۔


    گوڑگاؤں – سوہنا روڈ کا یہ حصہ آخرکار این ایچ-8 سے لے کر کے ایم پی ایکسپریس وے تک ایک متبادل راستہ فراہم کرے گا اور دہلی- ممبئی کوریڈور پر ٹریفک کم کرنے اور اس حصے پر صلاحیت کو بڑھانے میں مددگار ثابت ہوگا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-1566

    
    
    (Release ID: 1525251) Visitor Counter : 8