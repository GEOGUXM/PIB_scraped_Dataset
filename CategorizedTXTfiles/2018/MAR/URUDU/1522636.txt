      وزارتِ تعلیم

      انسانی وسائل کی ترقی کی وزارت نے ایک بھارت شیرشٹھ بھارت مہم کے
      
      تحت بہت سے اقداما ت شروع کئے ہیں

      Posted On: 05 MAR 2018 7:44PM by PIB Delhi

    نئی دہلی، 5 مارچ 2018 / حکومت ہند نے ایک بھارت شیرشٹھ بھارت (ای بی ایس بی) نام کی ایک اسکیم شروع کی ہے جس کا مقصد ریاستوں ، مرکز کے زیر انتظام علاقوں، مرکزی وزارتوں ، تعلیمی اداروں اور عام لوگوں کے تعاون سے قومی یکجہتی کا ایک مربوط عمل شروع کرنا ہے۔ یہ کام لسانی ، ادبی ، ثقافتی ، کھیل کود سے متعلق ، سیاحتی اور دیگر اقدامات کے ذریعہ لوگوں سے لوگوں کے درمیان تبادلہ خیال کی شکل میں کیا جائے گا۔ مرکزی وزارتوں اور محکموں مثلاً وزارت اطلاعات و نشریات ، سیاحت کی وزارت ، وزارت ثقافت ، ریلوے کی وزارت ، کھیل کود کا محکمہ اور نوجوانوں کے کھیل کے امور کا محکمہ نیز انسانی وسائل کی ترقی کی وزارت کے ساتھ ساتھ ریاستوں اور مرکز کے زیر انتظام علاقوں نے اس پروگرام کے تحت ہر ماہ کی سرگرمیوں سے متعلق کلینڈر مرتب کیا ہے۔ یہ سرگرمیاں وسط اکتوبر 2017 سے دسمبر 2018 تک جاری رہیں گی۔ ان کے تحت تعلیمی ، ثقافتی ، جغرافیائی، سماجی ، سیاحتی ، کھیل کود سے متعلق اور جوانوں کے امور سے متعلق سرگرمیوں کا احاطہ کیا جائے گا۔ ریاستوں اور مرکز کے زیر انتظام علاقوں کے سولہ جوڑے بنائے گئے ہیں۔ اس کی تفصیلات www.ekbharat.gov.in اس ویب سائٹ پر دستیاب ہیں۔ عملی منصوبوں کا ای بی ایس بی اسکیم کے تحت وقتاً فوقتاً جائزہ لیاجاتا ہے۔ اکتوبر سے آج کی تاریخ تک ریاستوں اور مرکز کے زیر انتظام علاقوں نے اپنی اپنی ریاستوں سے نوجوانوں اور دیگر لوگوں کے درمیان باہمی رابطے سے متعلق سرگرمیاں انجام دی ہیں۔ این سی ای آر ٹی نے ‘‘ انڈیا: یونیٹی ان کلچرل ڈائیورسٹی’’ کے نام سے تمام ریاستوں اور مرکز کے زیر انتظام علاقوں کے کلچر ، زبانوں، روایتوں اور تہواروں کے بارے میں ایک خاکہ مرتب کیا ہے۔ ای بی ایس بی کے لئے ایک لوگو بھی تیار کیا گیا ہے۔ مختلف ریاستوں اور مرکز کے زیر انتظام علاقوں نیز تعلیمی اداروں نے اس پروگرام کے تحت مختلف سرگرمیاں شروع کردی ہیں۔


    انسانی وسائل کی ترقی کے وزیر مملکت ڈاکٹر ستیہ پال سنگھ نے آج لوک سبھا میں ایک سوال کے تحریری جواب میں یہ اطلاع دی۔


    ۔۔۔۔۔۔۔۔۔۔۔


    م ن۔ ج۔ ج۔


    UN-1196


    
    

    
    (Release ID: 1522636) Visitor Counter : 6