      زراعت اور کاشتکاروں کی فلاح و بہبود کی وزارت

      زراعت کی مرکزی اسکیموں سے متعلق فنڈ کی تقسیم کے لئے ریاستوں کو 15اپریل ء2018 تک مرکز کو اپنا سالانہ ایکشن پلان 19-2018ء بھیجنے کی ہدایت دی گئی ہے:رادھا موہن سنگھ
      
      مرکزی وزیر زراعت کا ویڈیو کانفرنسنگ کے ذریعے تمام ریاستوں اور مرکز کے زیر انتظام خطوں کے چیف سیکریٹریز، پرنسپل سیکریٹریز (زراعت) اور دیگر سینئر افسران سے خطاب

      Posted On: 21 MAR 2018 7:34PM by PIB Delhi

    نئی دہلی، 21 مارچ2018؍زراعت اور کسانوں کی فلاح و بہبود کے مرکزی وزیر جناب رادھا موہن سنگھ نے آج نئی دہلی میں ویڈیو کانفرنسنگ کے ذریعے ریاستوں کے چیف سیکریٹریز اورپرنسپل سیکریٹریز اور ریاستی زراعت کے محکموں کے سینئر افسران سے خطاب کیا۔وزارت زراعت کی اپنی نوعیت کی اس پہلی ویڈیو کانفرنسنگ میں جناب سنگھ نے ریاستوں کو ہدایت دی کہ وہ 15 اپریل 2018ء تک وزارت کو اپنا سالانہ ایکشن پلان 19-2018ء بھیج دیں، تاکہ زراعت سے متعلق مرکزی اسکیموں او راس سے منسلک دیگر شعبوں کے لئے فنڈ کی فوری طورپر تقسیم کی جاسکے۔ مرکزی وزیر نے ریاستوں کو راشٹریہ کرشی وکاس یوجنا(آر کے وی وائی) سے متعلق بین ریاستی معلومات بھی فوری طورپر بھیجنے کی ہدایت دی۔


    جناب سنگھ نے ریاستوں سے یہ اپیل بھی کی کہ وہ زرعی ٹیکنالوجی بندوبست ایجنسی(اے ٹی ایم اے) اسکیم سے متعلق اسٹئرنگ کمیٹی کی مستقل میٹنگوں کا انعقاد کریں اور خالی عہدوں کو پُر کریں۔وزیر موصوف نے 18-2017ء کے لئے ریاستوں اور مرکز کے زیر انتظام خطوں کے غیر استعمال شدہ فنڈ کا جائزہ بھی لیا اورکہا کہ اگلے دو دنوں میں پہلی قسط کی بنیاد پر وصول کردہ فنڈ کے یوٹیلائزیشن سرٹیفکیٹ دیں، تاکہ دوسری قسط 18-2017ء کے مالی سال کے اختتام سے قبل جاری کی جاسکے۔وزیر موصوف نے ریاستوں سے یہ اپیل بھی کی کہ وہ 18-2017ء کے مالی سال کے اختتام سے قبل بقیہ فنڈ کا استعمال کریں۔


    جناب سنگھ نے تمام اسکیموں کے بہتر طریقے سے جاری رکھنے کی اپیل کی، ریاستوں سے تجاویز طلب کیں اور متعلقہ افسران کو ضروری ہدایات دیں۔


    م ن۔ن ا ۔ ن ع


    U: 1 636

    
    
    (Release ID: 1525657) Visitor Counter : 4