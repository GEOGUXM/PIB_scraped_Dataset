      اقلیتی امور کی وزارتت

      اقلیتی طالب علموں کے لئے اعلیٰ تحقیق کرنے سے متعلق اسکیمیں
      Posted On: 14 MAR 2018 5:35PM by PIB Delhi


    نئی دہلی، 14 مارچ2018؍اقلیتی امور کے مرکزی وزیر جناب مختار عباس نقوی نے آج لوک سبھا میں پوچھے گئے ایک سوال کے تحریری جواب میں بتایا کہ اقلیتی امور کی وزارت نے اقلیتی معاشروں کے طلباء کے لئے قومی اہمیت کے اداروں اور اعلیٰ تحقیق کرنے یا جاری رکھنے کے لئے متعدد اسکیمیں نافذ کی ہیں۔ حالانکہ تحقیق اور قومی اہمیت کے حامل اداروں میں ان کے داخلے کے لئے خصوصی ہنرمندی سے متعلق کوئی اسکیم نہیں ہے۔ ’’دی میرٹ-کم مینز اسکالر شپ اسکیم‘‘ مناسب اتھارٹیوں کے ذریعے تسلیم شدہ اداروں سے پیشہ وارانہ اور تکنیکی کورسوں میں گریجویشن کررہے اور پوسٹ گریجویٹ طلباء کے لئے فراہم کی گئی ہے۔ اس اسکیم کے تحت 30 فیصد اسکالر شپ طالبات کے لئے مختص کی گئی ہے۔ یہ اسکیم خصوصی طورپر ان طلباء کے لئے ہے جن کی سالانہ فیملی آمدنی 2.50 لاکھ روپے ہے اور انہوں نے پچھلی جماعت میں کم از کم 50 فیصد نمبر حاصل کئے ہیں۔ اسی طرح ’’مولانا آزاد نیشنل فیلوشپ‘‘ ان اقلیتی معاشروں سے تعلق رکھنے والے طلباء کے لئے ہے جو اعلیٰ تعلیم جیسے ایم فل یا پی ایچ ڈی کررہے ہیں۔ اس کے تحت ان طلباء کو پانچ سال کے لئے مربوط مالی امداد فراہم کرائی جاتی ہے، بشرطیکہ ان کی فیملی آمدنی تعمام وسائل یا ذرائع سے 2.50 لاکھ سے تجاوز نہ کرے۔ اس میں بھی 30 فیصد فیلو شپ طالبات کے لئے مختص کی گئی ہے۔ اس اسکیم کا نفاذ یونیورسٹی گرانٹ کمیشن(یوجی سی)کے ذریعے ڈائریکٹ بینی فٹ ٹرانسفر(ڈی بی ٹی) طریقہ کار کے طورپر فنڈز کی منتقلی ہورہی ہے۔ مذکورہ اسکیموں-رہنما خطوط اور حصولیابیوں کی تفصیلات وزارت کی ویب سائٹ( www.minorityaffairs.gov.in ) پر دستیاب ہیں۔


    U: 1 426


    

    
    (Release ID: 1524368) Visitor Counter : 22