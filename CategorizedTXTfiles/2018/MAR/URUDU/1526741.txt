      قبائیلی امور کی وزارت

      جناب جویل اورم نے بھارتی قبائلیوں کے ای ۔ کامرس پورٹل اور ایم ۔ کامرس ایپ ٹرائبز انڈیا کا آغاز کیا
      
      اسنیپ ڈیل اور ایمیزن پر ٹرائبز انڈیا بینر کا آغاز کیا گیا

      Posted On: 28 MAR 2018 2:26PM by PIB Delhi

    نئیدہلی۔ 28 ؍مارچ۔قبائلی اُمور کے مرکزی وزیر جناب جویل اورم نے ٹرائبز انڈیا آؤٹ لیٹ ای۔ ٹرائبرز : ٹرائبز انڈیا کا نئی دہلی میں آج مہادیو روڈ پرآغاز کیا جو ڈیجیٹل کامرس کی طرف ایک قدم ہے۔ اس میں ٹرائیفیڈ www.tribesindia.com اور ایم۔ کامرس ، اینڈرائڈ ایپ ’’ٹرائبز انڈیا‘‘ کا ای۔ کامرس پورٹل شامل ہے۔ ایک پہل قدمی کرتے ہوئے وزیر موصوف نے اسنیپ ڈیل، ایمیزن ، پے ٹی ایم اور جی ای ایم پر ٹرائبز انڈیا کے بینر کا آغاز کیا۔ جس کا مقصد قبائلی مصنوعات کی ان ای۔ کامرس پورٹل کے ذریعے مارکیٹنگ کرنا ہے۔ اس کے ساتھ ہی ٹرائیفیڈ سے منسلک 55 ہزار سے زیادہ قبائلی کاریگروں کو مقامی اور بین الاقوامی مارکٹ میں رسائی حاصل ہوجائے گی۔ قبائلی اُمور کے وزیر مملکت جناب جسونت سنگھ سمن بھائی بھبھور اور قبائلی اُمور کے وزیر مملکت جناب سدرشن بھگت اور وزارت کے سینئر افسران بھی اس موقع پر موجود تھے۔


    مالی سال 18-2017 کے دوران خوردہ فروخت میں زبردست کارکردگی پر ٹرائیفیڈ کو مبارکباد دیتے ہوئے جناب جویل اورم نے افسران کے ٹیم کو مبارکباد دی کہ انہوں نے قبائلی کاریگروں کے لئے ای۔ کامرس کو فروغ دیا۔ جس سے قومی اور بین الاقوامی مارکٹوں میں ایک گنجائش فراہم ہوگی۔ وزیر موصوف نے وضاحت کی کہ ٹرائبز انڈیا نے ایمیزن ، فلپ کار ڈ، اسنیپ ڈیل اور جی ای ایم کے نام سے ای۔ کامرس پورٹلز پر قبائلی دستکاری کی مارکیٹنگ شروع کی ہے جو قبائلی کاریگروں کے کام میں ایک نیا موڑ ثابت ہوگی۔ تنظیم نے 19-2018 کے درمیان حاصل کرنے کیلئے 100 کروڑ روپئے کی خوردہ فروخت کا نشانہ مقرر کیا ہے جس کے بار ے میں امید ہے کہ یہ ای۔ کامرس کی مدد سے حاصل کرلیا جائیگا۔ وزیر موصوف نے کہا کہ تجارت کے ذریعے قبائلیوں کو بااختیار بنانے کیلئے کوئی کسر باقی نہیں رکھی جارہی ہے۔ قبائلیوں کو مکمل اور بروقت ادائیگیوں کو یقینی بنانے کیلئے سبھی قدم اٹھائے گئے ہیں۔


    وزیر موصوف نے دلّی ، جئے پور ، بھوپال ، رانچی ، چنڈی گڑھ اور گوہاٹی میں آدی مہوتسو کے انعقاد پر ٹرائیفیڈ کی تعریف کی۔ جہاں تقریباً 20 ہزار قبائلی کاریگروں کو بڑی مارکٹوں میں براہ راست رابطہ قائم کرنے کا موقع ملا اور تقریباً 5 کروڑ روپئے کی فروخت کا نشانہ حاصل کیا گیا۔ ہر قبائلی کاریگر نے دو لاکھ روپئے سے پندرہ لاکھ روپئے کے درمیان آمدنی کی۔


    یہ بات اطمینان بخش ہے کہ چھوٹی جنگلاتی مصنوعات کیلئے کم سے کم امدادی قیمت اور ویلو ایڈیشن اسکیم کو 19 ریاستوں تک توسیع دے دی گئی ہے اور ویلو ایڈیشن کو اولین ترجیح دی گئی ہے۔ ٹرائیفیڈ نے دیہی علاقوں میں 30 ہزار ویلو ایڈیشن مراکز قائم کئے ہیں ۔ یہ مراکز 19-2018 کے دوران دیہی ترقی اور پنچایتی راج کی وزارت کے ساتھ ملکر قائم کئے گئے ہیں۔ جناب جویل اورم نے کہا کہ پوری کوششیں ہیں کہ اس پروگرام کو اگلی سطح پر لے جایا جائے جس میں ہاٹ بازار کے بنیادی ڈھانچے کو استحکام دینا شامل ہے ۔ ٹرائیفیڈ نے دیہی ترقی اور پنچایت راج کی وزارت کے ساتھ ملکر 19-2018 کے درمیان دیہی علاقوں میں 30 ہزار ویلو ایڈیشن مراکز شروع کرنے کا نشانہ رکھا ہے۔ جناب جویل اورم نے کہا کہ اس پروگرام کو ا گلی سطح پر لے جانے کیلئے تمام کوششیں کی جائیں گی جن میں خریداری کے مراکز کے ایک نیٹ ورک گودام اور دیگر نقل وحمل کے نظام سمیت ہاٹ بازار کے بنیادی ڈھانچے کو استحکام دینا شامل ہے۔ چھوٹی جنگلاتی مصنوعات کی قیمت طے کرنے میں کافی دھیان رکھنے کی ضرورت ہے تاکہ قبائلیوں کو ان کی مصنوعات کیلئے بہترین قیمت مل سکے۔ حکومت اپنی سرگرمیوں میں ٹرائیفیڈ کی مدد حاصل کرنے کیلئے اسے امداد دیگی۔


    قبائلی اُمور کے وزیر مملکت جناب جسونت سنگھ سمن بھائی بھبھو ر نے ٹرائیفیڈ کی ٹیم کی کوششوں کو سراہا ، جنہوں نے فروخت اور دیگر سرگرمیوں کے حوالے سے قابل تعریف نتائج ایک مختصر مدت میں حاصل کرلیے۔


    قبائلی اُمور کے وزیر مملکت جناب سدرشن بھگت نے کہا کہ ای۔ کامرس کی سائٹ شروع کیے جانے سے بچولیوں کو راستے سے ہٹائے جانے میں مدد ملے گی اور کاریگروں کو خریداروں سے براہِ راست رابطہ رکھنے میں مدد ملے گی۔


    ٹرائیفیڈ نے اپنی خوردہ تجارت کیلئے ’’آدی ویاپار‘‘ نامی ایک ہینڈ بک تیار کی ہے تاکہ خریداری اور فروخت کو باقاعدہ شکل دی جاسکے۔ ا س ہینڈبک کا اجراء بھی وزیر موصوف نے پروگرام کے دوران کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-1782

    
    
    (Release ID: 1526741) Visitor Counter : 12