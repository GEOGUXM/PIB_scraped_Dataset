      صدر جمہوریہ کا سکریٹریٹ

      زمبابوے کے نائب صدر نے صد ر جمہوریہ ہند سے ملاقات کی
      Posted On: 23 MAR 2018 4:23PM by PIB Delhi


    نئی دہلی، 23 مارچ 2018 / جمہوریہ زمبابوے کے نائب صدر جنرل (سبکدوش) ڈاکٹر کونسٹانٹینو چیونگا نے آج یہاں راشٹرپتی بھون میں صدر جمہوریہ ہند جناب رام ناتھ کووند سے ملاقا ت کی۔


    ڈاکٹر چیونگا کا ہندستان میں استقبال کرتے ہوئے صدر جمہوریہ ہند نے کہا کہ انہیں زمبابوے کے صدر کے خصوصی ایلچی کے طور پر ان کا استقبال کرتے ہوئے خوشی ہورہی ہے۔ جناب کووند نے کہا کہ ہندستان اور زمبابوے کے مابین پرتپاک اور خصوصی رشتے قائم ہیں۔ زمبابوے میں حکومت کی تبدیلی کے ساتھ ہندستان اپنے دوستانہ رشتوں کو جاری رکھنے اور انہیں مزید مستحکم کرنے کی خواہش رکھتا ہے۔


    صدر جمہوریہ ہند نے کہا کہ ہندستان افریقہ کے ساتھ مشاورتی اور شراکت داری چاہتا ہے جو بااختیار بنانے ، صلاحیت سازی ، فروغ انسانی وسائل ، ہندستانی منڈیوں تک رسائی اور افریقہ میں ہندستان کی سرمایہ کاری میں تعاون پر مبنی ہو۔


    صدر جمہوریہ نے مزید کہا کہ ہندستان اور زمبابوے کے درمیان 170 ملین امریکی ڈالر کی بقدر باہمی تجارت ہے جو کہ صلاحیت سے کافی کم ہے۔ ہمیں اپنی تجارت اور معاشی رشتوں کو مستحکم بنانے کے لئے مل کر کام کرنے کی ضرورت ہے۔ انہیں یہ جان کر خوشی ظاہر کی کہ زمبابوے، اپنی معیشت کو سرمایہ کار دوست پالیسی پر مبنی بنارہا ہے۔ انہوں نے کہاکہ ہندستان زمبابو ے کی حالیہ کوششوں کی تعریف کرتاہے ۔ اسے اس بات سے خوشی ہوگی کہ زمبابوے کی عالمی برادری کے ساتھ کوششوں میں وہ بھی شامل ہو۔


    ۔۔۔۔۔۔۔۔۔۔۔


    م ن۔ش س ۔ ج۔


    UN-1689


    

    

    
    (Release ID: 1526132) Visitor Counter : 39
    
    
      Read this release in: English