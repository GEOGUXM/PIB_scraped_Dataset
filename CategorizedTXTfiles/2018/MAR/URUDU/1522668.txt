      وزارتِ تعلیم

      آئی آئی ٹی او رآئی آئی ایس سی اداروں میں ڈاکٹریٹ یعنی پی ایچ ڈی کی سطح کے مطالعات کے لئے
      پرائم منسٹر ز ریسرچ فیلوشپ اسکیم
      
      
      اسکیم کا مقصد بہترین اوراعلیٰ صلاحیتوں کو متوجہ کرنا ہے
      
      Posted On: 05 MAR 2018 6:49PM by PIB Delhi


    نئیدہلی ، 06 مارچ ۔فروغ وسائل انسانی کے وزیر مملکت ڈاکٹر ستیہ پال سنگھ نے لوک سبھا میں ایک سوال کے جواب میں بتایا کہ سرکار نے پرائم منسٹرز ریسرچ فیلو شپ (پی ایم آر ایف ) اسکیم کی منظوری دے دی ہے ۔ یہ اسکیم 1650 کروڑ روپے کے سرمائے سے سال 19-2018 سے شروع کی جائے گی۔ آئی آئی ایس سی ، آئی آئی ایس سی /آئی آئی ٹی /این آئی ٹی /آئی آئی ایس ای آر /آئی آئی آئی ٹی سے سائنس اور ٹکنالوجی کے مضامین میں بی ٹیک یا انٹگریٹیڈ ایم ٹیک یا ایم ایس سی کا 8.0 سی جی پی اے کے ساتھ پانچ سالہ کورس مکمل کرنے والے یا ان کورسوں کے آخری سال میں زیر تعلیم اعلیٰ صلاحیت والے طلبا کو انتخاب کے سخت عمل سے گزرنے کے بعد پہلے دو برسوں کے لئے 70 ہزارروپے ماہانہ ، اگلے تیسرے برس کے لئے 75 ہزارروپے ماہانہ اور چوتھے اورپانچویں برس کے لئے 80 ہزارروپے ماہانہ کے حساب سے فیلوشپ دی جائے گی۔ اس کے ساتھ ہی یہ اعلیٰ مطالعات کرنے والے فیلو طلبا کو اپنے تحقیقی مقالات بیرون ملک منعقد ہونے والے مذاکروں اور سمینار میں پیش کرنے کے لئے سفر کے اخراجات کے طور پر دو لاکھ روپے سالانہ کی تحقیقی امداد بھی پانچ برس تک دی جائے گی۔ یاد رہے کہ سرکار آئی آئی ٹی اور آئی آئی سی اداروں کو بجٹ تخصیصات کے ذریعہ مالی امداد فراہم کراتی ہے ، جس سے ان اداروں کی تحقیقی تازہ کاری بھی کی جاتی ہے ۔


    ہندوستانی اداروں میں تحقیق اور ترقی کے شعبوں میں تحقیقی کام کرنے کے لئے ہنر مند محققین اور سائنسدانوں کو متوجہ کرنے کے لئے، متعدد اسکیمیں شروع کی گئی ہیں ،جن میں فیکلٹی ریچارج پروگرام ،یونیورسٹی گرانٹ کمیشن کے ذریعہ دی جانے والی سی وی رمن پوسٹ ڈاکٹورل فیلو شپ اسکیم ، رامانجن فیلوشپ جے سی بوس فیلو شپ، سورن جینتی فیلوشپ ، ینگ سائنٹسٹ پروجیکٹ ایوارڈ ، وومین سائنٹسٹ اسکیم جیسی سائنس اور ٹکنالوجی کے محکمے (ڈی ایس ٹی ) کے ذریعہ چلائی جانے والی اسکیمیں اور راما لنگا سوامی ری انٹری فیلو شپ فروغ وسائل انسانی کی وزارت کے محکمہ بایو ٹکنالوجی کی جانب سے گلوبل انسٹی ٹیوٹ فار اکیڈمک نیٹ ورک (جی آئی اے این ) جیسی تمام اعلیٰ اسکیمیں شامل ہیں ، جن کا مقصد باصلاحیت سائنسدانوں اور غیر ملکی کاروباریوں کا ایک مجموعہ مرتب کرنا ہے ، جن میں بیرون ملک آباد ہند نژاد سائنسداں اور کاروباری بھی شامل ہیں ، جو اُن ملکوں کے تعلیمی اداروں میں مصروف کار ہیں۔


    U- 1204

    
    
    (Release ID: 1522668) Visitor Counter : 3
    
    
      Read this release in: English , Tamil