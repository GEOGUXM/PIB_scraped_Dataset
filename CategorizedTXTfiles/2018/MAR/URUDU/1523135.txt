      وزارت دفاع

      شیکت کر کمیٹی کے ذریعہ پیش کی گئیں سفارشات
      Posted On: 07 MAR 2018 8:01PM by PIB Delhi


    نئی دلّی ، 07 مارچ ؍ لیفٹننٹ جنرل ( سبکدوش ) ڈی بی شیکت کر کی ما تحتی میں ، وزارت دفاع نے ماہرین کی ایک کمیٹی ( سی او ای ) تشکیل دی گئی تھی ۔ اس کمیٹی کے قیام کا مقصد مسلح افواج کی جنگی صلاحیتوں میں اضافہ کرنے اور دفاعی اخراجات کو دوبارہ یا از سر نو متوازن کرنے کے اقدامات سے متعلق تجاویز پیش کرنا تھا ۔ اس کمیٹی نے اپنی رپورٹ دسمبر ، 2016 ء میں جمع کرائی تھیں ۔ وزارت دفاع نے یہ رپورٹ حاصل کی تاکہ نفاذ کے لئے کلیدی یا اہم نکات تیار کئے جا سکیں اور ایک لائحہ عمل تیار کیا جا سکے ۔ نفاذ کے لئے ، جن اہم سفارشات کو لیا گیا ، ان میں درج ذیل سفارشات شامل ہیں :

      * سگنلز کے قیام کو بہتر بنانے کے لئے ریڈیو مانیٹرنگ کمپنیوں ، کارپس ایئر سپورٹ سگنل ریجیمنٹ ، ایئر فورمیشن سگنل ریجیمنٹس ، کمپوزٹ ریجیمنٹس کو شامل کرنا اور کارپس آپریٹنگ اینڈ انجینئرنگ سگنل ریجیمنٹ کو اس میں ضم کرنا ۔
      * فوج میں مختلف محکموں کی تعمیر نو کے لئے بیس ورک شاپس ، ایڈوانس بیس ورک شاپس اور اسٹیٹک / اسٹیشن ورک شاپس کو فوج کے میدان میں شامل کرنا ۔
      * اسلحہ جات کو مختلف جگہوں / محکموں میں رکھنے کے لئے گاڑیوں کے ڈپو ، اسلحہ ڈپو اور سینٹرل آرڈیننس ڈپو شامل کرنے کے علاوہ انوینٹری کنٹرول میکنزم کو اسٹریم لائن کرنا ۔
      * مختلف محکموں تک سپلائی اور نقل و حمل اور اینیمل ٹرانسپورٹ یونٹس سہولت کا بہتر استعمال ۔
      * پُر امن مقامات پر ملٹری فارموں اور ڈاک اداروں کو بند کرنا ۔
      * فوج میں کلرک اسٹاف اور ڈرائیوروں کی بھرتی کے لئے معیارات میں اضافہ ۔
      * نیشنل کیڈٹ کورس ( این سی سی ) کی صلاحیتوں کو بہتر بنانا ۔

    رپورٹ کی مکمل تفصیلات اور اس سے متعلق سفارشات کو عوامی جائزے کے لئے دستیاب نہیں کرایا گیا ہے کیونکہ مسلح افواج کے عملی پہلوؤں کو پوشیدہ رکھا جاتا ہے اور ان کے منظر عام پر آنے کی صورت میں ملک کی سلامتی کو خطرہ لاحق ہو سکتا ہے ۔


    اس بات کی جانکاری آج لوک سبھا میں ، دفاع کے وزیر مملکت ڈاکٹر سبھاش بھامرے نے جناب ہریش مینا کے ذریعہ پوچھے گئے ایک سوال کے تحریری جواب میں دی ۔


    U. No. 1254

        * (Release ID :177071)
    
    
    (Release ID: 1523135) Visitor Counter : 7
    
    
    
    
    

*