      نائب صدر جمہوریہ ہند کا سکریٹریٹ

      خواتین کو سماجی ، اقتصادی اورسیاسی لحاظ سے بااختیاربنانے کو اولین ترجیح دی جانی چاہیئے ۔ نائب صدرجمہوریہ ہند
      
      خواتین کے عالمی دن کے موقع پر خواتین کو نائب صدرجمہوریہ ہند کی مبارکباد
      
      Posted On: 07 MAR 2018 8:19PM by PIB Delhi


    نئی دہلی ،8؍مارچ :نائب صدرجمہوریہ ہند ، جناب ایم وینکیانائیڈونے کہاہے کہ پارلیمنٹ اور ریاستی قانون ساز اسمبلیوں میں خواتین کو ریزرویشن فراہم کرانے کے ساتھ ساتھ خواتین کو سماجی ، اقتصادی اور سیاسی لحاظ سے بااختیاربنائے جانے کے عمل کواعلیٰ ترجیح دی جانی چاہیئے ۔ صرف اسی صورت میں ملک تیز رفتارترقی سے ہمکنارہوسکتاہے ۔ انھوں نے آج خواتین کے عالی دن کے موقع پر اپنی جانب سے ایک پیغام بھی جاری کیاہے۔


    نائب صدرجمہوریہ ہند نے گاندھی جی کے الفاظ کا حوالہ دیتے ہوئے کہاہے کہ ‘‘ اگرآپ دنیا میں کوئی تبدیلی دیکھنے کے خواہشمند ہیں توخود کوبدلیں ۔’’آج ان الفاٖظ کی افادیت شاید پہلے سے کہیں زیادہ بڑھ گئی ہے ۔ آج خواتین سے متعلق متعدد موضوعات کو نمایاں کیاجارہاہے ۔ تاہم دوچیزیں جنھیں ازسرنوتوجہ دلانے کی ضرورت ہے ، وہ صنفی مساوات اور خواتین کی سلامتی ہیں ۔ ہم سب کو بچیوں کے خلاف برتی جانے والی تفریق کے خلاف اجتماعی طورپر آواز اٹھانی ہوگی ۔


    ہرکنبے ، ہرپڑوس ، ہراسکول ، ادارے ، اورمعاشرے کو صنفی بیداری کا عمل شروع کرناچاہیے ۔خواتین اوربچیوں کے احترام کی ذہنیت کو اسکول، عوامی مقامات ، عوامی نقل وحمل کے ذرائع ہرجگہ ہراسٹیج پرفروغ دیاجاناچاہیئے ۔


    نائب صدرجمہوریہ ہند نے زوردیکرکہاہے کہ تبدیلی کا عمل گھرسے شروع ہوناچاہیئے ۔ والدین کو اس امرکو یقینی بناناچاہیئے کہ بچیوں اور اولاد نرینہ کے مابین کوئی تفریق نہ برتی جائے ۔لڑکوں کو لڑکیوں کے ساتھ محبت اوراحترام کے ساتھ پیش آناچاہیئے اورلڑکیوں کواپنے اندرکسی قسم کا احساس کمتری پیدا نہیں ہونے دیناچاہیئے ۔ اس میں کوئی دورائے نہیں ہے اوراس کا دوردورتک امکان بھی نہیں ہے کہ بچیوں کے خلاف تفریق برتنے کو کوئی بھی صحیح کہے گا۔


    نائب صدرجمہوریہ ہند نے کہاکہ والدین کے بعد یہ ذمہ داری اساتذہ عائدپرہوتی ہے ۔یہاں میں سابق صدرجمہوریہ ہند ،جناب اے پی جے عبدالکلام کے نظریات کا حوالہ دیناچاہتاہوں ،جنھوں نے کہاتھا ‘‘اگرکسی ملک کو بدعنوانی سے پاک بنانا اور ملک کو خوبصورت خیالات کا حامل بناناہےتو ، میں شدت سے محسوس کرتاہوں کہ معاشرے میں تین ایسی کلیدی شخصیات ہیں ، جواس تفریق کو ختم کرسکتی ہیں ۔وہ شخصیات ہیں والد ، والدہ اور استاد۔’’


    درحقیقت اس تفریق کو ختم کرنے کے لئے مختلف قسم کی تحریکیں اور قانون وضع کئے گئے ،جن سے کافی فرق پڑاہے۔حال ہی میں یونیسیف نے کہاہے کہ پچھلے دہے میں دنیابھرمیں 25ملین بچوں کی شادیاں عالمی سطح پرروک دی گئی تھیں ۔بھارت میں خاطرخواہ ترقی کے نتیجے میں جنوب ایشیا میں بچوں کی شادیوں کی تعداد میں سب سے زیادہ کمی آئی ہے۔بتایاگیاہے کہ موجودہ رجحان کے تحت 27فیصد لڑکیوں کی شادیاں ان کے ذریعہ 18برس کی عمرکے حصول سے قبل ہوئی ہیں ، جب کہ ایک دہائی قبل 47فیصد لڑکیوں کی شادیاں 18سال کی عمرپہنچنے سے قبل ہوجایاکرتی تھیں۔


    ***************


    U-1278

    
    
    (Release ID: 1523242) Visitor Counter : 4
    
    
      Read this release in: English , Tamil