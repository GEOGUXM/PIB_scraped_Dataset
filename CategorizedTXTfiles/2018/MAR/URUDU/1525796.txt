      ریلوے کی وزارت

      بھارتی ریلوے نے اپنے اثاثوں پر نظر رکھنے ان کی دیکھ بھال کرنے اور ان کا بندوبست کرنے کے لیے جی آئی ایس پورٹل کے استعمال کا منصوبہ تیار کیا۔
      
      ریلوے کی وزارت اور اسرو کے درمیان باہمی تعاون سے متعلق ایک مفاہمت نامے پر دستخط کیے گئے ہیں، جس کے تحت بھارتی ریلوے اپنے اثاثوں کی جی پی ایس پر مبنی نقشہ بندی کے ذریعے اپنے سبھی اسٹیشنوں کے آس پاس نئے ناجائز قبضوں کی شناخت کے لیے سیٹلائٹ کی تصویروں کا استعمال کرے گا۔

      Posted On: 22 MAR 2018 12:50PM by PIB Delhi

    نئی دہلی۔ 22 مارچ؛ بھارتی ریلوے کے پاس زمین سمیت بہت سے اثاثے ہیں، جن پر مؤثر طور پر نظر رکھے جانے، ان کا بندوبست کیے جانے اور ان کی دیکھ بھال کیے جانے کی ضرورت ہے۔ ریلوے کی کارکردگی وسیع کام کاج پر مبنی ہے، جس کے لیے اثاثوں کی جی آئی ایس نقشہ بندی کو اس کی بہتر دیکھ بھال کے لیے استعمال کیا جاسکے گا۔


    بھارتی ریلوے کے تمام اثاثوں کی نقشہ بندی کی جائے گی اور اسے بھارتی ریلوے کے جی آئی ایس پورٹل کے فروغ کے لیے استعمال کیا جائے گا۔ بھارتی ریلوے کے اثاثوں کی جی پی ایس پر مبنی نقشہ بندی کا کام جاری ہے، جس میں زمینی اثاثے اور جی آئی ایس پلیٹ فارم بھی شامل ہے۔ امید ہے کہ یہ کام دسمبر 2018 تک مکمل ہوجائے گا۔ ریلوے سے متعلق معلومات کے نظام کے مرکز (سی آر آئی ایس) کےساتھ ایک مفاہمت نامے پر دستخط کیے گئے ہیں اور سی آئی آر ایس اس ایپلی کیشن کو تیار کررہی ہے۔ اس ایپلی کیشن میں بھارتی ریلوے کے زمین سے متعلق منصوبے ، سیٹلائٹ کی تصویروں کے جائزے کے لیے دستیاب ہوں گے۔ سیٹلائٹ کے ذریعے یہ تصویریں اسرو کے بھوون پلیٹ فارم سے لی جارہی ہے۔ ریلوے کی وزارت اور اسرو کے درمیان مفاہمت نامے پر مختلف مرحلوں میں باہمی تعاون کے لیے دستخط کیے گئے ہیں۔ جی آئی ایس پورٹل تیار ہوجانے کے بعد یہ ممکن ہوجائے گا کہ اسٹیشن کے چاروں طرف تازہ ناجائز قبضوں کی شناخت کرلی جائے۔ یہ کام اس طرح ممکن ہوگا کہ اسرو لگاتار وقفوں کے ساتھ تازہ تصویریں لیتی رہتی ہے۔


    U – 1649

    
    
    (Release ID: 1525796) Visitor Counter : 7