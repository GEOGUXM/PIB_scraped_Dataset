      آبی وسائل، دریائی ترقیات اور گنگا احیاء کی وزارت

      کمان ایئریا ترقی کے بارے میں ایک روزہ کانفرنس کا انعقاد
      Posted On: 12 MAR 2018 2:25PM by PIB Delhi


    نئی دہلی، 12 مارچ 2018 / کمان ایئر ترقی کے بارے میں ایک روزہ کانفرنس کا انعقاد آبی وسائل دریاؤں کی ترقی اور گنگا کی بحالی کی وزارت کی طرف سے 13 مارچ 2018 کو نئی دہلی میں سی ایس ایم آر ایس آڈیوٹوریم میں کیا جارہا ہے۔ کانفرنس کا افتتاح آبی وسائل ، دریاؤں کی ترقی اور گنگا کی بحالی ،سڑک ٹرانسپورٹ اور شاہراہوں نیز جہاز رانی کے مرکزی وزیر جناب نتن گڈکری کریں گے۔ آبی وسائل ، دریاؤں کی ترقی اور گنگاکی صفائی نیز پارلیمانی امور کے مرکزی وزیر مملکت جناب ارجن رام میگھوال مہمان خصوصی ہوں گے۔


    یہ کانفرنس 18متعلقہ ریاستوں کے مابین کمان ایئر ترقی اور پانی کے بندوبست (سی اے ڈی ڈبلیو ایم) کی آگاہی کو فروغ دینے کی غرض سے منعقد کی جارہی ہے ۔ ان ریاستوں میں پردھان منتری کرشی سنچائی یوجنا (پی ایم کے ایس وائی) پروجیکٹ پر عمل درآمد کیاجارہا ہےجس میں متعلقہ مرکزی اور ریاستی ایجنسیاں شامل ہیں۔ اس کے علاوہ غیر سرکاری تنظیمیں اس علاقہ میں سرگرم ہیں۔


    کانفرنس کے لئے ایک مکمل اجلاس اور تین تکنیکی اجلاس منعقد کرنے کا منصوبہ بنایا گیا ہے۔ کانفرنس میں جن موضوعات کا احاطہ کیا جائے گا ان میں سی اے ڈی ڈبلیو ایم پرعمل درآمد کے سلسلہ میں نئے اقدامات شامل ہیں: سی اے ڈی ڈبلیو ایم پروگرام اور موجودہ دور کے چیلنج ، پی ایم کے ایس وائی کےتحت سی اے ڈی ڈبلیو ایم پر عمل درآمد، اور آبپاشی کا بندوبست مرکزی اور ریاستی حکومتوں کے اور دیگر بڑی تنظیموں کے سرکردہ مقررین کانفرنس کے موضوعات پر تفصیلی مقالہ پیش کریں گے جس کے بعد کھلی بحث ہوگی۔ کانفرنس میں کمان ایئریا ترقی اتھارٹی (سی اے ڈی اے) اور کانفرنس میں شرکت کرنے والی تمام ریاستوں کے آبپاشی محکمے کے تقریباً دو سو نمائندے آبی وسائل کی مرکزی وزارت کے افسران اور مرکزی حکومت کی تنظیموں مثلاً مرکزی آبی کمیشن، مرکزی گراؤنڈ واٹر بورڈ ، نیشنل واٹر ڈیولپمنٹ ایجنسی اور سینٹرل سوائل میٹریل ریسرچ اسٹیشن وغیرہ کے اہل کار کانفرنس میں شرکت کررہے ہیں۔ امید ہے کہ کانفرنس کے دوران جو بحث و مباحثہ ہوگا اس سے مستقبل کے لئے قیمتی سفارشات سامنے آئیں گی۔


    ۔۔۔۔۔۔۔۔۔۔۔


    م ن۔ج ۔ ج۔


    UNO-1357


    


    

    

    
    (Release ID: 1523855) Visitor Counter : 13
    
    
      Read this release in: English , Hindi , Tamil