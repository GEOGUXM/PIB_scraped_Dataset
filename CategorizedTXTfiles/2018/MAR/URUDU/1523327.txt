      بھارتی چناؤ کمیشن

      آئی آئی آئی ڈی ای ایم وزارت خارجہ کے اشتراک سے آئی ٹی ای سی ملکوں کے لئے الیکشن مینجمنٹ سے متعلق صلاحیت سازی پر 12 روزہ تربیتی پروگرام کا اہتمام کررہا ہے
      Posted On: 08 MAR 2018 5:40PM by PIB Delhi


    نئی دہلی، 08 ؍مارچ، جمہوریت اور چناؤ بندوبست سے متعلق انڈین انٹرنیشنل انسٹی ٹیوٹ (آئی آئی آئی ڈی ای ایم) وزارت خارجہ کے اشتراک سے انڈین ٹیکنیکل اینڈ اکنامک کوآپریشن (آئی ٹی ای سی) کے تحت آنے والے ملکوں کے لئے ایک 12 روزہ تربیتی پروگرام کا اہتمام کررہا ہے۔ یہ پروگرام 5 مارچ 2018 کو شروع ہوا تھا اور 16 مارچ 2018 تک جاری رہے گا۔ اس پروگرام میں آئی ای ٹی سی کے 21 ملکوں کے ای ایم بی ایس کے اوسط درجے کے افسروں کے علاوہ 29 سینئر افسران شرکت کررہے ہیں۔


    اس پروگرام کا افتتاح کرتے ہوئے نائب چناؤ کمشنر جناب سدیپ جین نے شرکاء کا خیر مقدم کیا۔ ہر ملک کی جانب سے اپنے بہترین عمل کو پیش کئے جانے کے ساتھ ہی جناب جین نے امید ظاہر کی کہ اس سے ان کے تجربے میں مزید اضافہ ہوگا، جس سے چناؤ بندوبست کے نظام کو بہتر بنانے میں مدد ملے گی۔ آئی آئی آئی ڈی ای ایم کے بارے میں بات کرتے ہوئے جناب جین نے کہا کہ اس انسٹی ٹیوٹ نے اب تک کی تاریخ میں 37 بین الاقوامی پروگراموں کا انعقاد کیا ہے جس میں 85 ملکوں کے شرکاء نے شرکت کی۔ انہوں نے شرکاء سے اپیل کی کہ وہ اس موقع کا فائدہ اٹھائیں اور پروگرام کے اختتام کے بعد ہی ایک دوسرے سے صلاح ومشورے جاری رکھنے کا عمل قائم رکھیں۔


    جناب جین نے مزید کہا کہ ہندوستان میں ہونے والے ہر چناؤ سے نئے چیلنجز اور تجربات سامنے آتے ہیں۔ اس سے ہمیں آزادانہ، منصفانہ اور قابل بھروسہ الیکشن کو یقینی بنانے کے عمل کو مزید بہتر بنانے میں مدد ملتی ہے۔ انہوں نے کہا کہ حال ہی میں جن تین ریاستوں میں چناؤ ہوئے اس میں ہمیں بہت سے نئے چیلنجوں کا سامنا کرنا پڑا، جس کا ہم نے فوری اور مؤثر ڈھنگ سے مقابلہ کیا۔


    وزارت خارجہ میں ڈپٹی سکریٹری (ڈی پی اے- II ) جناب ایس کے دودیجا نے کہا کہ جنوری 2012 میں وزارت خارجہ میں ڈیولپمنٹ پارٹنر شپ ایڈمنسٹریشن (ڈی پی اے) قائم کیا گیا تھا۔ اس کا مقصد ہندوستان کی ترقیاتی امداد کے مختلف اجزاء کی فراہمی کو بہتر بنانا ہے۔ انہوں نے شرکاء کو بتایا کہ (ڈی پی اے- II ) انڈین ٹیکنیکل اینڈ اکنامک کوآپریشن سمیت صلاحیت سازی کے تمام پروگراموں کے لئے وزارت خارجہ (ایم ای اے) میں نوڈل ڈویژن ہے۔ جناب دودیجا نے مزید بتایا کہ انڈین ٹیکنیکل اینڈ اکنامک کوآپریشن پروگرام درحقیقت باہمی نوعیت کا ہے۔ البتہ حالیہ سالوں میں آئی ٹی ای سی وسائل تعاون پروگراموں کے لئے بھی استعمال کئے گئے۔


    آئی آئی آئی ڈی ای ایم میں سینئر مشیر ڈاکٹر بھگبن پرکاش نے بتایا کہ یہ پروگرام اس بات کویقینی بنانے کے لئے تیار کیا گیا ہے کہ یہ چناؤ بندوبست کے کسی بھی عمل میں اہم پہلوؤں کوحل کرتا ہے۔ ان پہلوؤں کا تعلق الیکشن کمیشن کے کام کاج، اس کی اٹونومی اور شفافیت کے علاوہ انتخابی خدمات کے پروفیشنلزم سے ہے۔


    آئی آئی آئی ڈی ایم میں انتخابی ماہر ڈاکٹر نور محمد نے شرکاء کو بتایا کہ تربیتی پروگرام انتخابی عمل سے متعلق ایک بنیادی کورس پر مشتمل ہے۔ انہوں نے کہا کہ اکثر فیلڈ سطح پر چناؤ کے انعقاد میں غلطیاں دیکھی جاتی ہیں۔ اس لئے الیکشن اسٹاف کی تربیت انتہائی اہم ہے۔ خاص طور پر اس وقت جب الیکشن منیجمنٹ کے مختلف مرحلوں میں ٹیکنالوجی کا استعمال ہورہا ہے۔ ڈاکٹر نور محمد نے 12 روزہ تربیتی پروگرام میں مطالعے کے مجوزہ موضوعات پر شرکاء کو جانکاری دی۔


    شرکاء سے خطاب کرتے ہوئے ای سی آئی کے تربیت کے ڈائریکٹر جنا ب ویویک کھرے نے بتایا کہ تربیتی پروگرام پورے انتخابی عمل کا احاطہ کرتا ہے اور ہندوستانی کلچر کی ایک جھلک پیش کرتا ہے۔ انہوں نے وزارت کا اس بات کے لئے شکریہ ادا کیا کہ اس نے آئی ٹی ای سی سیریز میں اپنے چھٹے تربیتی پروگرام کے انعقاد کے لئے آئی آئی آئی ڈی ایم کو موقع فراہم کیا۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    (08-03-2018)


    U- 1289

    
    
    (Release ID: 1523327) Visitor Counter : 6