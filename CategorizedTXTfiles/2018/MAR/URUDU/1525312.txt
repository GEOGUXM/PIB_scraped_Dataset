      ماحولیات، جنگلات اور موسمیاتی تبدیلی کی وزارت

      گیارہویں سائنسی مواصلت کار اجتماع کا افتتاح
      Posted On: 20 MAR 2018 1:39PM by PIB Delhi


    نئی دہلی۔ 20 ؍مارچ۔منی پور کے نائب وزیراعلیٰ جناب وائی جئے کمار سنگھ نے کہا ہے کہ سائنسدانوں کو عوام الناس کو درپیش مسائل کی وضاحت کی کوشش کرنی چاہئے۔ جناب وائی جئے کمار سنگھ امپھال میں 105ویں انڈین سائنس کانگریس میں سائنسی مواصلت کاروں کے اجتماع کے افتتاحی تقریب سے خطاب کررہے تھے۔ جناب جئے کمار سنگھ نے مزید کہا کہ’’ان لوگوں تک رسائی حاصل کرنا جن تک اب تک رسائی نہیں ہوسکی ہے‘‘ کا مطلب یہ نہیں کہ صرف اعلیٰ ٹیکنالوجی ہی حاصل کی جائے بلکہ ہماری روز مرہ کی زندگی کیلئے سودمند مرکزی خیالات کی بھی صراحت کی جانی چاہئے۔


    اس موقع پر منی پور یونیورسٹی کے وائس چانسلر پروفیسر ادّیہ پرساد پانڈے نے اپنی تقریر میں کہا کہ سائنسی مواصلت کاروں کو انتہائی دشوار گزار ذمہ داری کی ادائیگی کرنی ہے ، ان کی ذمہ داری ہے کہ سائنس کو قابل رسائی بنایا جائے یعنی عام آدمی کو ٹیکنالوجی کے استعمال کے قابل بنایا جائے۔


    اس موقع پر بیربل ساہنی انسٹی ٹیوٹ آف پالیوبوٹنی لکھنؤ کی ریڈیو کاربن لیباریٹری کے سربراہ اور سابق سائنسداں ڈاکٹر سی ایم نوٹیال نے اپنی تقریر میں کہا کہ میڈیا اور سائنسی مواصلت کار سماج کے نظریات کی باز چہرہ کاری کرنے میں اہم کردار ادا کرسکتے ہیں۔ انہوں نے کہا کہ سائنسی مواصلت کاروں کو ضرورت سے زیادہ چمک دمک سے دور رہنا چاہئے ۔ انہیں نامہ نگاری کے دوران اطلاعات کے آن لائن وسائل پر ہی پوری طرح انحصار نہیں کرنا چاہئے بلکہ اپنی رپورٹ کی اشاعت سے قبل اپنے حقائق کی تصدیق کرنی چاہئے۔


    اس تقریب میں سائنسی سرگرمیوں کے محکمے سائنٹفک ایکٹیویٹیز کے جنرل سکریٹری پروفیسر پی پی ماتھر، آئی ایس سی اے 2018 کے جنرل پریسیڈنٹ پروفیسر اچیوتا سامنتا اور ایم اے ، آئی ایس سی اے کے جنرل سکریٹری پروفیسر گنگادھر نے بھی دیگر سرکردہ شخصیات کے ساتھ شرکت کی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش ۔ ع ن۔


    20-03-2018


    U-1575

    
    
    (Release ID: 1525312) Visitor Counter : 10