      صدر جمہوریہ کا سکریٹریٹ

      صدر جمہوریہ ہند نے انسانی اسمگلنگ کا شکار ہونے سے بچ جانے والوں سےملاقات کی اور اسمگلنگ سے بچ جانے والے نوجوانوں کے لئے ہنر مندانہ تربیت کے پروگرام کا آغاز کیا
      Posted On: 08 MAR 2018 5:43PM by PIB Delhi


    نئی دہلی، 8 مارچ 2018 / صدر جمہوریہ ہند جناب رام ناتھ کووند نے آج (8 مارچ 2018) راشٹرپتی بھون میں بین الاقوامی یوم خواتین کے موقع پر انسانی اسمگلنگ کا شکار بننے سے بچ جانے والوں سے ملاقات کی۔ انہوں نے اس موقع پر ایک غیر سرکاری تنظیم ، جسٹس اینڈ کیئر کے زیر اہتمام اسمگلنگ کا شکار بننے سے بچ جانے والے نوجوانوں کے لئے ہنر مندانہ تربیت کے ایک پروگرام کا بھی آغاز کیا۔


    اس موقع پر اظہا ر خیال کرتے ہوئے صدر جمہوریہ ہند نے کہا کہ انسانوں کی اسمگلنگ ایک سماجی برائی ہے ۔ یہ کوئی عام جرم نہیں ہے لیکن یہ انسانیت کے خلاف جرم ہے۔ اس کے خاتمے کے لئے پورے سماج کو متحد ہونا چاہئے۔ اس سے متعلق بیداری میں اضافہ کیا جانا چاہئے۔ لوگوں کی اس بات کے لئے بھی حوصلہ افزائی کی جانی چاہئے کہ وہ انسانی اسمگلنگ کا شکار بننے سے بچ جانے والے لوگوں کو سماج کے قومی دھارے میں لائیں اور اپنے مسائل پر قابو پانے میں ان کی مدد کریں۔ انہوں نے کہا کہ ضرورت اس با ت کی ہے کہ ہم اسمگلنگ کا شکار بننے سے بچ جانے والے لوگوں کے لئے مناسب ماحول تیار کریں۔


    ۔۔۔۔۔۔۔۔۔۔۔


    م ن۔ م م ۔ ج۔


    Uno-1293


    
    

    
    (Release ID: 1523328) Visitor Counter : 12