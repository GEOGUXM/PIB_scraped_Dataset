      شمال مشرقی ریاستوں کی ترقی کی وزارت

      شمال مشرق میں نئے صنعتی کارخانوں کیلئے مرکزی حکومت کی خصوصی ترغیبات
      Posted On: 25 MAR 2018 7:31PM by PIB Delhi


    نئیدہلی۔ 26 ؍مارچ۔شمال مشرقی خطے کی ترقی کے مرکزی وزیر مملکت (آزادانہ چارج)، وزیراعظم کے دفتر میں وزیر مملکت ، عملے، عوامی شکایات، پنشن، ایٹمی توانائی او رخلا کے وزیر مملکت ڈاکٹر جتیندر سنگھ نے کہا ہے کہ شمال مشرقی صنعتی ترقی اسکیم (این ای آئی ڈی ایس) کو مرکزی کابینہ نے منظوری دے دی ہے جو خطے میں بہت سی خصوصی ترغیبات فراہم کرکے نئے صنعتی کارخانوں کو فروغ دینے میں اہم رول ادا کریگا۔


    شمال مشرق کے بہت سے صنعتی اور تجارتی وفود سے بات کرتے ہوئے ڈاکٹر جتیندر سنگھ نے کہا کہ کابینہ کا یہ فیصلہ مرکزی حکومت اور خود وزیر اعظم جناب نریندر مودی کے مطابق اولین ترجیح کو دوہرائے جانے کا ایک اور موقع ہے تاکہ شمال مشرق میں چھوٹی صنعتوں اور روزگار کے موقعوں کو فروغ دیا جاسکے۔


    شمال مشرق صنعتی ترقیاتی اسکیم جس کے بارے میں تازہ اعلان کیا گیا ہے اس کی خاص باتوں کی وضاحت کرتے ہوئے ڈاکٹر جتیندر سنگھ نے کہا کہ سب سے پہلے تو یہ ہے کہ اس کے لئے تین ہزار کروڑ روپئے مختص کیے گئے ہیں۔ اسکیم کے تحت بہت سی خصوصی ترغیبات ان نئے صنعتی کارخانوں کیلئے دستیاب ہوں گی جو آٹھ ریاستوں میں سے کسی میں بھی قائم کئے جارہے ہیں۔ اسکیم میں ایک اہم سہولت قرض لینے کیلئے (سی سی آئی آئی اے سی) کے لئے مرکزی اثاثہ سرمایہ کاری فراہم کرائی گئی ہے ۔جس کے مطابق صنعتی پلانٹ اور مشینری میں سرمایہ کاری کا30 فیصد حصہ ، جو زیادہ سے زیادہ پانچ کروڑ روپئے ہوگا ، فی کارخانہ ترغیبی رقم کے طور پر فراہم کرایا جائیگا۔ انہوں نے کہا کہ اس کے علاوہ مرکزی سود ترغیب (سی آئی آئی) ورکنگ کیپٹل ٹریڈٹ پر تین فیصد تک فراہم کرائی جائے گی۔ یہ ترغیب کارخانے کی طرف سے تجارتی اشیاء کی شروعات سے پہلے پانچ سال کیلئے اہل بینکوں / مالی اداروں کی طرف سے پیشگی فراہم کی جائے گی۔


    اس اسکیم کے تحت جو دیگر ترغیبات دستیاب ہوں گی ، ڈاکٹر جتیندر سنگھ نے ان کے بارے میں مرکزی جامع بیمہ ترغیب (سی سی آئی آئی) کا ذکر کیا جو کارخانے کے ذریعے تجارتی اشیاء کی تاریخ سے پانچ سال کیلئے عمارت اور صنعتی پلانٹ و مشینری کے بیمے پر 100 فیصد بیمہ پریمیم کی بھرپائی فراہم کرائی جائے گی۔


    ڈاکٹر جتیندر سنگھ نے یہ انکشاف کیا کہ مرکزی اثاثے کے ذریعے جو شمال مشرقی صنعتی اسکیم فراہم کرائی گئی ہے اس کے تحت جی ایس ٹی پر بھی راحت دی گئی ہے اور کہا کہ کارخانوں کے ذریعے تجارتی اشیاء کی تیاری شروع کرنے کی تاریخ سے لیکر پانچ سال تک سی جی ایس ٹی اور آئی جی ایس ٹی کے سرکاری حکومت کے حصے کی حد تک بھرپائی کیلئے ایک منفرد انداز کی سہولت فراہم کرائی گئی ہے۔ انہوں نے کہا کہ اس کے ساتھ ساتھ ٹرانسپورٹیشن کی لاگت کے 20 فیصد بقدر تک ٹرانسپورٹیشن پر ترغیبی رقم دی جائے گی جس میں وہ سبسیڈی بھی شامل ہے جو ریلوے / ریلوے پی ایس یو کی طرف سے حال ہی میں ریل گاڑی کے ذریعے اشیاء لانے لے جانے کیلئے فراہم کرائی گئی ہے۔ اندرون ملک آبی راستوں کے سلسلے میں تیار اشیاء اور جلد خراب ہوجانے والی اشیا ء پر ہوائی مال بھاڑے کیلئے 20 فیصد ترغیبی رقم فراہم کرائی جائے گی ۔ انہوں نے یہ بھی کہا کہ یہ رقم مال تیار کیے جانےوالی جگہ سے قریب ترین ہوائی اڈے سے ملک کے اندر اندر کسی بھی ہوائی اڈے تک لانے ، لے جانے کی لاگت کا 30 فیصد ہوگی۔


    اسی طرح کوکراجھاڑ کے پارلیمنٹ/ لوک سبھا کے ممبر جناب این کمار سرنیا کی قیادت میں گوسائی گاؤں بازار سمیتی وفد نے ڈی او این ای آر کے وزیر کو ایک یادداشت بھی پیش کی جس میں آسام سرکار سے یہ معاملہ اٹھانے کی درخواست کی گئی کہ ان 160 دکان مالکان کو عبوری مالی مدد فراہم کرائی جائے جن کی دکانیں کوکراجھاڑ کے گوسائی گاؤں قصبے میں سُپر مارکٹ میں زیر تعمیر ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-1728

    
    
    (Release ID: 1526377) Visitor Counter : 3
    
    
      Read this release in: English , Tamil