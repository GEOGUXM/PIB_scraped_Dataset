      صدر جمہوریہ کا سکریٹریٹ

      یوگا بہتری کا جامع طریقہ کار ہے، اس کی جسمانی، جذباتی اور روحانی جہات ہیں : نائب صدر جمہوریہ
      Posted On: 04 MAR 2018 7:53PM by PIB Delhi


    نئیدہلی۔ 03 مارچ، 2018 ؛نائب صدر جمہوریہ جناب ایم وینکیا نائیڈو نے کہا ہے کہ یوگا بہتری کا ایک جامع طریقہ کار ہے اور اسکی جسمانی، جذباتی اور روحانی جہات ہیں۔ انہوں نے یہ بات اتراکھنڈ کے رشی کیش میں واقع پرمارتھ نکیتن میں بین الاقوامی یوگا میلہ کے افتتاحی اجلاس سے خطاب کرتے ہوئے کہی۔ اتراکھنڈ کے گورنر ڈاکٹر کرشن کانت پال، اترا کھنڈ کے وزیر اعلیٰ جناب تریویندر سنگھ راوت اور دیگر شخصیات اس موقع پر موجود تھیں۔


    نائب صدر جمہوریہ نے کہا کہ یوگا قدیم ہے لیکن وقت گزرنے کے بعد بھی اس پو کوئی اثر نہیں پڑا ہے اور اس علم کا اطلاق زندگی کو بہتر، مزید صحت مند اور خوش کن بنانے کے لیے کہا جا سکتا ہے۔ انہوں نے مزید کہا کہ جسمانی ورزش پر گیارہویں صدی میں ہاتھا یوگا میں دیا گیا اور ان ورزشوں کو عالمی پیمانے پر مرور ایام میں اہمیت حاصل ہوئی ہے۔ ہم محسوس کرتے ہیں کہ اس علم کو دنیا کے ساتھ شیئر کیا جائے اس لیے کہ یوگا کا یہ قدیم سائنس جدید دنیا کو ہندوستان کا بیش قیمتی تحفہ ہے۔


    نائب صدر جمہوریہ نے کہا کہ پرمارتھ نکیتن میں بین الاقوامی یوگا میلہ یوگا کی طاقت اور مقبولیت کا عکاس ہے اور دنیا کے سبھی حصے کے لوگوں کو ایک ساتھ لانے کی طاقت کا ترجمان ہے۔ نائب صدر جمہوریہ نے مزید کہا کہ بابا پتنجلی نے یوگا کے فلسفے کو مرتب کیا اور ان سے ہر ایک کو اپنی سوچ کو کنٹرول کرنے میں مدد ملتی ہے۔ ساتھ ہی سکون اور اطمینان حاصل کرنے ور داخلی ہم آہنگی پیدا کرنے میں مدد ملتی ہے۔


    نائب صدر جمہوریہ نے کہا کہ یوگا کو ہماری روز مرہ کی زندگی کا جزولانیفک ہو نا چاہیے تاکہ صحت سے متعلق مسئلے سے نمٹا جا سکے۔ انہوں نے مزید کہا کہ یوگا ایک جامع نظام ہے جس میں جسم اور ذہن ہم آہنگی کے ساتھ کام کرتے ہیں۔ یوگا کا مقصد ہمیں توازن کے حصول میں مدد بہم پہنچانا ہے تاکہ ہم اپنے اطراف پر امن ماحول پیدا کر سکیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-1162

    
    
    (Release ID: 1522443) Visitor Counter : 8