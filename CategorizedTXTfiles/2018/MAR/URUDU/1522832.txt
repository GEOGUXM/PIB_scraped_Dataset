      عملے، عوامی شکایات اور پنشن کی وزارت

      ملک کے مختلف ممتاز لیڈروں نے ایس ایس سی معاملہ سی بی آئی کو سونپنے کے حکومت کے فیصلے کا خیر مقدم کیا
      Posted On: 06 MAR 2018 7:37PM by PIB Delhi


    نئی دہلی، 6 مارچ 2018 / مرکزی وزرا اور کانگریس ایم پی ڈاکٹر ششی تھرور، دلی اسٹیٹ بی جے پی کے صدر جناب منوج تیواری ، نئی دہلی کی ایم پی ، محترمہ میناکشی لیکھی اور دیگر لوگوں سمیت بہت سے ممتاز لیڈوں نے کمبائنڈ گریجویٹ سطح کے امتحان (سی جی ایل ای) سے متعلق اسٹاف سلیکشن کمیشن (ایس ایس سی) معاملے کو سی بی آئی کو سونپے کے مرکزی حکومت کے فیصلے کا خیر مقدم کیا ہے اور اس کی ستائش کی ہے۔ انہوں نے صورتحال کو خراب ہونے سے بچانے اور اسے بحران بننے سے روکنے کے لئے حکومت کے اقدام کا بھی خیر مقدم کیا ہے۔


    ڈاکٹر ششی تھرور نے شمال مشرقی ریاست کی ترقی کے وزیر مملکت آزادانہ چارج، وزیراعظم کے دفتر میں وزیر مملکت اورعملے و عوامی شکایات و پنشن کے علاوہ ایٹمی توانائی اور خلا کے مرکزی وزیر مملکت ڈاکٹر جتیندر سنگھ سے ملاقات کی اورا نہیں اپنی ستائش سے آگاہ کیا۔ اپنے ٹوئٹ میں انہوں نے اس سلسلہ میں کئے گئے فیصلے کے لئے سرکار کی تعریف کی اور کہا کہ مظاہرین کو جان لینا چاہئے کہ انہوں نے اپنی جنگ جیت لی ہے۔ جناب منوج تیواری نے بھی اس معاملے کو سنجیدگی اور دانشمندی کے ساتھ حل کرنے کے لئے امیدواروں کی جانب سےحکومت کا شکریہ ادا کیا۔


    محترمہ میناکشی لیکھی نے ایک بیان میں کہا کہ انہوں نے حکومت کے غیر متوقع طور پر لئے گئے فیصلے کی تعریف کی ہے اور حکومت سے درخواست کی ہے کہ سی بی آئی کے ذریعہ انکوائری کا دائرہ وسیع ہونا چاہئے اور کوچنگ سینٹروں اور کوچنگ اداروں کے رول سمیت انتخاب کے عمل کے تمام پہلوؤں کی بھی جانچ ہونی چاہئے۔ اس دوران نامہ نگاروں سے گفتگو کرتے ہوئے ڈاکٹر جتیندر سنگھ نے کہا کہ وزیراعظم جنا ب نریندر مودی کی سربراہی میں مرکزی حکومت نے نوجوانوں کےجذبات کا خیال رکھتے ہوئے سی بی آئی کو ان کی شکایات حوالے کرنے کی ان کی مانگ کو تسلیم کرلیا ہے۔ انہوں نے کہا کہ کمبائنڈ گریجویٹ سطح کے امتحان 2017 کےلئے ملک بھر کے 30 لاکھ سے زیادہ امیدواروں نے 8 ہزار سے زیادہ خالی آسامیوں کے لئے درخواست دی تھی۔ کمبائنڈ گریجویٹ سطح کا امتحان ایس ایس سی کراتی ہے جبکہ ٹائر-ون امتحان کے بعد تقریباً ڈیڑھ لاکھ امیدواروں کو شارٹ لسٹ کیا جاتا ہے۔


    ایس ایس سی کے چیئرمین کی موجودگی میں امیدواروں کے وفد کے ساتھ میٹنگ کے بعد اور وزار ت داخلہ سمیت مختلف متعلقہ ایجنسیوں کے ساتھ وسیع تر تبادلہ خیال کےبعد ڈاکٹر جتیندر سنگھ نے کہا کہ یہ فیصلہ کیا گیاتھا کہ اس معاملے کوسی بی آئی کے حوالے کیا جائے۔


    ۔۔۔۔۔۔۔۔۔۔۔


    م ن۔ ح ا۔ ج۔


    Uno-1236


    

    
    (Release ID: 1522832) Visitor Counter : 7