      وزارت دفاع

      ہندوستانی فوج کے ای ایم ای کور کے ذریعہ گزشتہ 50 دنوں میں 50 ہاف میراتھن کا انعقاد
      Posted On: 22 MAR 2018 4:17PM by PIB Delhi


    نئی دہلی۔ 22 مارچ / ہندوستانی فوج کی نائب سربراہ لیفٹیننٹ جنرل سرت چند نے لیفٹیننٹ کرنل اہلاوت اور میجر سندیپ کمار کے قیادت میں ‘‘ ای ایم ای الٹرا رن’’ کی ٹیم کو جھنڈی دکھا کر روانہ کیا۔ اس ٹیم کو 1055 کلو میٹر کی دوڑ لگانے کا چیلنج بھرا کام سونپا گیا ہے۔ انہوں نے ٹیم کو قومی ریکارڈ بنانے کی تلقین کی اور کہا کہ وہ کھیل کے جذبے، عزم ومصمم اور استقامت کا مظاہرہ کریں۔


    ‘‘ ای ایم ای الٹرا رن’’ یکم فروری 2018 کو شروع ہوئی تھی۔ یہ دوڑ اس سال ای ایم ای کی پلاٹینم جوبلی کے موقع پر منعقدہ تقریبات میں سے ایک ہے۔‘‘ای ایم ای الٹرا رن’’ میں 50 دنوں تک ہر روز کی ہاف میراتھن دوڑ شامل ہے۔ اس دوڑ کا مقصد صحت مند، صاف ستھری، سبز اور آلودگی سے پاک خوشحال ہندوستان کے پیغام کو پھیلانا ہے ۔ یہ پیغام این سی آر کے اسکولوں / کالجوں اور اداروں میں سے ہر ایک میں ہاف میراتھن کے اختتام کے بعد یوگا سیشن کے ذریعہ پھیلانا تھا۔


    ای ایم ای کور سے سبکدوش پدم شری مرلی کانت راجہ رام پیٹکر، کو پارا پلیجک اولمپکس اور بین الاقوامی نیز قومی کھیل کود کے مختلف شعبوں میں ان کے تعاون اور عمدگی کے لئے 20 مارچ 2018 کو پروقار پدم شری ایوارڈ سے سرفراز کیا گیا تھا ۔ وہ اس موقع پر موجود تھے۔ 1965 کی ہند۔ پاکستان جنگ کے دوران وہ شدید طور پر زخمی ہوئے تھے۔ اس ہولناک واقعات کے دوران انہیں کئی گولیاں لگی تھی اور ان کی یادداشت بھی ختم ہوگئی تھی۔ ان کی ریڑھ کی ہڈیوں میں اب بھی گولی موجود ہے۔


    ای ایم ای کے ڈائریکٹر جنرل ، لیفٹیننٹ جنرل کے کے اگروال نے انڈیا بک آف ریکارڈ میں لگاتار 50 ویں بار کامیابی کا قومی ریکارڈ قائم کرنے کے لئے ٹیم کو ان کی غیرمعمولی کوششوں اور جسمانی کے علاوہ دماغی قوتوں کے مظاہرے کے لئے مبارک باد دی۔ ای ایم ای کے ڈائریکٹر جنرل، خطروں سے کھیلنے میں اور جسمانی صحت کے جذبے کو اپنانے کے لئے ہزاروں اسکول کے بچوں اور کالج کے طلباء کو ترغیب دینے کے لئے ٹیم کی تعریف کی۔ انہوں نے آیوش کی وزارت، شہری امور کی وزارت ، انڈیا بک آف ریکارڈ، این سی آر کے تمام اداروں کی جنہوں نے این سی آر کے عوام میں صحت مند زندگی اور صفائی ستھرائی کے تئیں بیداری پیدا کرنے میں ٹیم کی مدد کرنے کے لئے شکریہ ادار کیا۔


    ************


    U-1652

    
    
    (Release ID: 1525894) Visitor Counter : 9