      سماجی انصاف اور تفویض اختیارات کی وزارت

      ڈاؤن سنڈروم سے متعلق قومی کانفرنس کا انعقاد
      Posted On: 26 MAR 2018 3:06PM by PIB Delhi


    نئی دہلی۔ 26 مارچ؛ سماجی انصاف اور اختیار ات کی تفویض کی وزارت نے ڈاؤن سنڈروم سے متعلق ایک قومی کانفرنس کا انعقاد کیا۔ نیشنل ٹرسٹ کے چیئرمین ڈاکٹر کملیش کمار پانڈے نیشنل ٹرسٹ کے جوائنٹ سکریٹری اور سی ای او جناب مکیش جین ، بھارت کی ڈاؤن سنڈروم فیڈریشن کی چیئرپرسن ڈاکٹر سریکھا رام اچندرن اور ڈاؤن سنڈروم سے وابستہ مختلف ایسو سی ایشنوں کی موجودگی میں اس کا افتتاح کیا۔ اس موقع پر ایک کتاب کا اجرا کیا گیا۔ یہ کتاب ڈاؤن سنڈروم سے متاثرہ افراد کے حالات زندگی پر مبنی ہے،جس کا عنوان ‘ٹوائیلائٹس چلڈرن’ ہے۔ اس کانفرنس میں ڈاؤن سنڈروم سے متعلق نت نئے نظریات اور معلومات حاصل کرنے کے لیے مختلف شعبہ ہائے زندگی سے تعلق رکھنے والے دانشورو ں کو ایک پلیٹ فارم پر یکجا کیا، جو ڈاؤن سنڈروم سے متاثرہ لوگوں میں مثبت تبدیلی لانے کے لیے کافی فائدے مند ہے۔ کانفرنس میں ڈاؤن سنڈروم سے متاثرہ افراد اور ان کے والدین کو اپنے کارناموں سے واقف کرانے کے لیے مدعو کیا گیا تھا۔


    ڈاؤن سنڈروم ، کروموسوم کی ایک ایسی صورتحال ہے، جس کا تعلق ذہن سے ہے اور سیکھنے سے معذوری سے ہے۔ اس سنڈروم سے متاثرہ بچوں کی نشوونما تاخیر سے ہوتی ہے اور ان میں رویہ جاتی مشکلات پیدا ہوجاتی ہیں۔ ڈاؤن سنڈروم کے بارے میں متعلقہ فریقوں کے عزائم معلوم کرنے اور ان کی بیداری میں اضافہ کرنے کے لیے نیشنل ٹرسٹ نے ڈاؤن سنڈروم سے متعلق اس قومی کانفرنس کا انعقاد کیا تھا۔


    19 دسمبر 2011 کو اقوام متحدہ کی جرنل اسمبلی میں 21 مارچ کو ڈاؤن سنڈروم کے عالمی دن (ڈبلیو ڈی ایس ڈی) کے طور پر منائے جانے کا اعلان کیا گیا تھا۔ تبھی سے ہر سال اقوام متحدہ یہ دن باقاعدہ طور پر مناتی ہے تاکہ ڈاؤن سنڈروم سے متاثرہ افراد کے بارے میں بیداری میں اضافہ کیا جاسکے۔ اس کانفرنس کا مقصد والدین کو ایک عمدہ موقع فراہم کرنا تھا کہ وہ تعلیم ، ہنرمندی اور ڈاؤن سنڈروم سے متاثرہ افراد کی شمولیت کے بارے میں تازہ ترین واقعات پر جانکاری حاصل کریں۔ اس کے علاوہ ڈاؤن سنڈروم سے متاثرہ بچوں کے لیے جائزہ/ اسکریننگ اجلاس کا بھی انعقاد کیا گیا۔


    افتتاحی جلسےکے بعد ‘ڈاؤن سنڈرم- صحت معاملات’ کے موضوع پر پہلے جلسے میں پینل مذاکرات اور سوالات و جوابات کئے گئے۔ یہ سوالات و جوابات ایمس، ڈاکٹر آر ایم ایل اسپتال اور صفدر جنگ اسپتال کے مشہور ڈاکٹروں سے کئے گئے۔ دوسرا جلسہ ‘ڈاؤن سنڈروم- امکانات اور بڑھوتری اور اضافہ’ کے موضوع پر منعقد کیا گیا، جس کے تحت پینل مذاکرات اور سوالات و جوابات کا اجلاس بھی ہوا۔ یہ سولات و جوابات ڈاؤن سنڈروم کے میدان میں کام کرنے والے مشہور ماہرین کے ساتھ کئے گئے۔ تیسرا اختتامی جلسہ ‘ڈاؤن سنڈروم سے متاثرہ افراد کی معذوری سے متعلق سرٹیفکٹ کے بارے میں سوالات و جوابات پر منعقد کیا گیا۔ جس کے تحت پینل مذاکرات کیے گئے اور مقتدر اسپتالوں کے سینئر ڈاکٹروں کے ساتھ سوالات و جوابات کئے گئے۔


    نیشنل ٹرسٹ ایک قانونی ادارہ ہے، جو دماغی معذوری، دماغی بیماری، دماغی کام نہ کرسکنے کی صورتحال اور ایک ساتھ کئی معذوریوں کے حامل افراد کی بہبود کے لیے ایک پارلیمانی قانون کے ذریعے قائم کیا گیا تھا۔ یہ ٹرسٹ سماجی انصاف اور تفویض اختیارات کی وزارت کے تحت معذور افراد کو بااختیار بنانے کے محکمے(ڈی ای پی ڈبلیو ڈی) کے تحت قائم کیا گیا تھا۔ تبھی سے نیشنل ٹرسٹ اس طرح کی معذوریوں کے حامل افراد کے مختلف اسکیمیں اور پروگرام چلا رہا ہے۔ بہت سی سرگرمیوں میں سے ایک یہ ہے کہ اس طرح کی معذوریوں اور ان سے متاثرہ افراد کی صلاحیتوں کے بارے میں مختلف ورک شاپوں ، سمینار اور کانفرنس کا انعقاد کرکے عام لوگوں میں اس کے بارے میں بیداری پیدا کی جائے۔


    ***********


    U – 1732

    
    
    (Release ID: 1526385) Visitor Counter : 9