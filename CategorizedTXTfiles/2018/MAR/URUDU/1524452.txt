      وزارت دفاع

      ایل اے سی پر بھارتی فوج کی چوکسی
      Posted On: 14 MAR 2018 7:48PM by PIB Delhi


    نئی دہلی، 14 ؍مارچ،بھارتی فوج کی گشتی ٹیم نے ایل اے سی کے بھارتی حصے میں واقع اروناچل پردیش میں ٹریک کی تعمیر کررہے تین لوگوں کو دیکھا، جن کے بارے میں سمجھا جاتا ہے کہ وہ چینی باشندے تھے۔ یہ تینوں بھارتی فوج کی گشتی ٹیم کو دیکھ کر ایل اے سی کے چینی حصے میں واپس لوٹ آئے۔ متفقہ ضابطوں کے مطابق دراندازی کے مسئلے پر تبادلہ خیال کے لئے ایک فلیگ میٹنگ کا انعقاد کیا گیا۔ چینی فریق نے اعتراف کیا کہ یہ تینوں باشندے ایل اے سی کے اس پار چلے گئے تھے اور فوری طور پر ان سے سازوسامان واپس لینے پر رضامندی ظاہر کی۔


    حکومت مستقل طور پر بارڈر پرسنل میٹنگس، فلیگ میٹنگس، میٹنگ آف ورکنگ میکانزم فار کنسلٹیشن اینڈ کوآرڈینیشن آن انڈیا چائنا بارڈر افیئرس سمیت مستحکم میکانزم کے ذریعے چینی فریق سے ایل اے سی سے متعلق اس طرح کے امور کو اٹھاتی رہتی ہے اور اسی کے ساتھ سفارتی ذرائع سے بھی وہ ان امور کو اٹھاتی ہے۔


    دفاعی امور کے وزیر مملکت ڈاکٹر سبھاش بھامرے نے آج لوک سبھا میں جناب پی وی مدھن ریڈی اور دیگر کو ایک دیئے ایک تحریری جواب میں یہ اطلاع دی۔


    U- 1440

    
    
    (Release ID: 1524452) Visitor Counter : 4