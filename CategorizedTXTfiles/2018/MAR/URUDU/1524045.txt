      کامرس اور صنعت کی وزارتہ

      سونادرآمدات اسکیم کے سلسلے میں حکومت کی وضاحت
      Posted On: 13 MAR 2018 2:27PM by PIB Delhi


    نئی دہلی ،13؍مارچ :گذشتہ چندروز سے سونادرآمدات اسکیم سے متعلق کچھ بے بنیادخدشات منظرپرآرہے تھے جوعرف عام میں 80:20اسکیم کے نام سے معروف سونادرآمدات اسکیم سے متعلق تھے ۔ یہاں حقیقی صورتحال کی وضاحت کی جارہی ہے ۔


    سال 13-2012میں سونے کی درآمدات میں اضافہ سے رواں چالو کھاتہ خسارے پر دباوبڑھاتھا۔ اس صورتحال پرقابوپانے کے لئے متعدد اقدامات کئے گئے تھے ،جن میں سونا اورسونے کی مصنوعات پرعائد ہونے والے درآمداتی محصول میں اضافہ ، سونے کی درآمدپرپابندی عائد کرناشامل ہیں ۔ بعدازاں پہلی مرتبہ 22جولائی ،2013میں اور اس کے بعد 14اگست ، 2013میں ان پابندیوں میں ترمیم کرکے اسے 20:80 اسکیم کے نام سے متعارف کرایاگیاتھا۔ جس کے تحت یہ بات لازم قراردی گئی کہ درآمدکئے گئے سونے کا کم سے کم 20فیصد حصہ برآمدات کے لئے استعمال کیاجائے گا۔ اس اسکیم کے تحت صرف بینک اور ایم ایم ٹی سی ، ایس ٹی سی جیسی سرکاری دائرہ کا رکی صنعتیں ہی سونادرآمدکرنے کی مجاز ہوں گی اور20:80فارمولے پرعمل کرتے ہوئے سونے کااستعمال گھریلومقاصد کے لئے کریں گی ۔ یہ اسکیم اس طرح وضع کی گئی تھی کہ سونے کی درآمدات پربندش عائد کی جاسکے ۔ غیرملکی زرمبادلہ کی بچت ہوسکے اور برآمداتی ذمہ داریوں کی تکمیل ہوسکے اور اس امرکو یقینی بنایاجاسکے کہ سونے کی خریداری اورفروخت سے حاصل ہونے والے فوائد سرکاری ایجنسیوں کے ہاتھ میں ہی رہیں ۔


    21مئی ،2014سے مقتدرتجارتی گھرانوں اوراسٹارٹریڈنگ ہاوسیز کو 80:20کے تحت سونا درآمدکرنے کی اجازت دے دی گئی تھی ۔ اس وقت کے وزیرخزانہ نے 13مئی ، 2014کوترمیم شدہ اسکیم کو اپنی منظوری دے دی تھی ۔ اگرچہ اس سلسلے میں نمونہ ضابطہ اخلاق 5مارچ ،2014سے نافذالعمل تھا ۔ لوک سبھا کے انتخابات کا اعلان ہوچکاتھا اورووٹوں کی گنتی 16مئی ،2014کو ہونی تھی ۔ یہ وہی وقت تھاجب اسکیم کا اعلان ہواتھا ۔ بتایاگیاتھا کہ گھریلواستعمال کے لئے سونے کی کمی ہے ۔


    نئی حکومت نے اس اسکیم پرنظرثانی کی ہے ۔ پایاگیاہے کہ مئی ،2014میں نرم کاری کے بعد ریکارڈ کئے گئے گولڈ امپورٹ میں خاطرخواہ اضافہ ہواہے اورایک مہینے کےاندر اوسطاً50-140ٹن سونے کی درآمدکی گئی ہے ۔ سونے کی درآمدات میں ہونے والے اس اضافے سے ایس ٹی ایچ /پی ٹی ایچ کو غیرمناسب طورپرفائدہ پہنچاہے ،جن کی درآمدات میں 320فیصد کا اضافہ درج کیاگیاہے اور ان کی درآمدات 60فیصد تک تھیں ، جب کہ مئی سے پہلے ان کی درآمدات محض 20فیصد تک تھیں ۔ اس اسکیم پرحکومت ہند نے نظرثانی کا عمل جاری رکھا اور نومبر ،2014میں اس اسکیم کو منسوخ کرنے کا فیصلہ لیاگیا۔


    واضح رہے کہ 20:80اسکیم کے خاتمے سے پی ٹی ایچ /ایس ٹی ایچ کو جو غیرواجب فائدہ پہنچ رہاتھا اس کا خاتمہ ہوگیاہے اور سونے کی درآمدات میں کمی واقع ہوئی ہے ۔


    
    ***************


    U-1390

    
    
    (Release ID: 1524045) Visitor Counter : 19