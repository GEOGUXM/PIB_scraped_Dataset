      وزارتِ تعلیم

      کالجوں کی خود مختار حیثیت
      Posted On: 15 MAR 2018 7:03PM by PIB Delhi


    نئی دہلی، 15 مارچ2018؍ایچ آر ڈی کی وزیر مملکت ڈاکٹر ستیہ پال سنگھ نے آج راجیہ سبھا میں ایک سوال کا تحریری جواب دیتے ہوئے ایوان کو مطلع کیا کہ یونیورسٹی گرانٹس کمیشن(یو جی سی) نے 12 فروری 2018ء کو سرکاری گزٹ میں یوجی سی (کالجوں کو خود مختار حیثیت عطا کرنے اور خود مختار کالجوں میں معیار کی برقراری کے اقدامات ) ریگولیشن 2018 نوٹیفائی کئے تھے۔


    مذکورہ ریگولیشن کے مطابق کسی بھی ڈسیپلن کے کالج ، چاہے وہ امداد پانے والے ہوں ، جزوی امداد پانے والے ہوں یا امداد نہ پانے والے ہوں اور جنہوں نے اپنے قیام کے کم از کم دس سال مکمل کرلئے ہیں، خود مختاری فراہم کئے جانے کے اہل ہوں گے، بشرطیکہ یہ کالج یوجی سی قانون 1956 کی دفعہ 2 ایف کے تحت تسلیم شدہ ہوں۔ یہ کالج یا تو این اے اے سی کے ساتھ کم از کم اے گریڈ میں تسلیم شدہ ہوں یا کم از کم تین پروگراموں کے لئے این بی اے کے ساتھ تسلیم شدہ ہوں ، جن میں یوجی سی کی الحاق دینے والی تسلیم شدہ ایجنسی سے کم از کم 675 پوائنٹ حاصل کئے ہوں۔ البتہ اگر کوئی ادارہ تین سے کم پروگرام چلاتا ہے تو ہر پروگرام کے لئے اسے 675 پوائنٹ حاصل کرنا ضروری ہوگا۔


    اس طرح کے خود مختار کالج یوجی سی کے ڈگریوں کے لئے ضابطے 2014 کے مطابق خصوصی اسلوب کے اندر رہتے ہوئے نئے کورس؍پروگرام اور نصاب وغیرہ مقرر کرسکتے ہیں۔ یہ کالج اپنی سطح پر اپنے کورسوں کے لئے فیس بھی مقرر کرسکتے ہیں۔


    م ن۔و ا ۔ ن ع


    ( 15 .03.2018)


    U: 1 481

    
    
    (Release ID: 1524693) Visitor Counter : 6