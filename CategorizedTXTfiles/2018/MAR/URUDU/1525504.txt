      ماحولیات، جنگلات اور موسمیاتی تبدیلی کی وزارت

      جنگلاتی تحقیق اور تعلیم کی بھارتی کونسل نے جنگلات پر انحصار کرنے والی برادریوں کیلئے ٹیکنالوجی اطلاعات، پیش گوئی اور جائزے اور اندازے سے متعلق کونسل کے ساتھ مفاہمتی عرضداشت پر دستخط کئے
      Posted On: 20 MAR 2018 8:48PM by PIB Delhi


    نئیدہلی۔ 21 ؍مارچ۔جنگلاتی تحقیق اور تعلیم کی بھارتی کونسل (آئی سی ایف آرای) دہرہ دون، ٹیکنالوجی اطلاعات، پیش گوئی او رجائزہ کونسل ٹی آئی ایف اے سی نئی دہلی کے ساتھ ایک مفاہمتی عرضداشت پر دستخط کئے ہیں جس کامقصد روزی روٹی کے مواقع فراہم کرنا اور جنگلی علاقوں میں آباد برادریوں کی آمدنی میں اضافہ کرنا ہے۔ واضح ہو کہ آئی سی ایف آر ای ماحولیات ، جنگلات اور تبدیلی ماحولیات کی وزارت کے تحت ایک مرکزی ادارہ ہے اور ٹی آئی ایف اے سی نئی دہلی سائنس و ٹیکنالوجی کے محکمے کے تحت ایک خود مختار کونسل ہے۔


    اس مفاہمتی عرضداشت پر ماحولیات، جنگلات اور تبدیلی ماحولیات ، سائنس و ٹیکنالوجی اور ارضیاتی علوم کے مرکزی وزیر ڈاکٹر ہرش وردھن کی موجودگی میں دستخط کئے گئے۔ اس مفاہمتی عرضداشت کی رو سے صنعتوں کو جنگلاتی وسائل کو ٹیکنالوجی کی مدد سے زیادہ سے زیادہ اور بہتر سے بہتر استعمال کرنے میں مدد ملے گی۔ اس عرضداشت پر دستخط کرنے والے دونوں محکموں کو مبارکباد دیتے ہوئے وزیر موصوف نے کہا کہ اس مفاہمتی عرضداشت سے دونوں اداروں کے مابین تال میل اور ہم آہنگی کا راستہ ہموار ہوگا اور جنگلاتی ٹیکنالوجی توسیع اور مختلف شراکت داروں کے مابین کاروباری نوعیت کے تعلقات ، کاشتکاروں ، صنعتوں کے مابین رابطہ کاری بڑھے گی۔


    اس اشتراک کے ذریعے ٹی آئی ایف اے سی ،آئی سی ایف آر ای کو وضع کی ٹیکنالوجیوں کو بہتر بنانے، ان ٹیکنالوجیوں کو کاشتکاروں ، ریاستی جنگلاتی محکموں ، جنگلات پر مبنی صنعتوں اور جنگلات پر انحصار کرنے والی برادریوں تک مزید مؤثر انداز میں پہنچانے کا موقع حاصل ہوگا اور اس کے نتیجے میں مذکورہ مفاہمتی عرضداشت جو دس سالوں کیلئے نافذ العمل رہے گی ، مفید ثابت ہوگی۔ اس مفاہمتی عرضداشت کے خصوصی نکات درج ذیل ہیں۔

     1. آئی سی ایف آر ای کے ذریعے وضع کی گئی ٹیکنالوجیوں کو تمام شراکت داروں کے صلاح ومشورے سے ترجیح دینا ۔
     2. جنگلات اور جنگل بانی اور ماحولیات کے شعبے میں پیٹنٹ بیداری کو فروغ دینا ، اس میں جنگلاتی سائنس اور آئی سی ایف آر ای کے ضمن میں معاون موضوعات اور اس کے ادارے شامل ہیں۔
     3. جنگل بانی اور معاون موضوعات کے شعبوں میں پیٹنٹ سرچنگ ۔
     4. ٹیکنالوجیوں میں واقع سقم اور کاروباری مقاصد اور ٹیکنالوجی کے مابین واقع فاصلوں کی شناخت ۔
     5. جنگلات پر مبنی ٹیکنالوجی توسیع اور تمام متعلقہ شراکت داروں کے صلاح ومشورے سے اس کام کو آگے بڑھانا ۔
     6. لگاتار اور باقاعدگی سے تمام شراکت داروں کے ساتھ رابطہ کاری۔

    مذکورہ مفاہمتی عرضداشت پر آئی سی ایف آر ا ی، دہرہ دون کے ڈائرکٹر جنرل ڈاکٹر ا یس سی گیرولا اور ٹی آئی ایف اے سی کے ایگزیکٹیو ڈائرکٹر ڈاکٹر پربھات رنجن نے نئی دہلی میں وزارت جنگلات وماحولیات اور ماحولیاتی تبدیلی میں کل صبح اپنے دستخط کئے ہیں۔ اس مفاہمتی عرضداشت پر دستخط کئے جانے کی تقریب میں ماحولیات ، جنگلات اور موسمیاتی تبدیلی کی وزارت کے سکریٹری جناب سی کے مشرا ، آئی اے ایس اور محکمہ جنگلات کے ڈائرکٹر جنرل اور ماحولیات، جنگلات اور موسمیاتی تبدیلی کی وزارت کے اسپیشل سکریٹری جناب سدھانت داس اور دونوں محکموں کے دیگر سینئر افسران بھی موجود تھے۔


    واضح ہو کہ آئی سی ایف آر ای ملک بھر میں پھیلے اپنے اداروں اور مراکز کے ذریعے جنگلاتی تحقیق ، توسیع، تعلیم اور دیگر اُمور کے فروغ اور تال میل کا کام کرتا ہے۔ سردست آئی سی ایف آر ای تبدیلی ماحولیات ، جنگلی پیداواریت ، حیاتیاتی تنوع اور ہنرمندی کے فروغ کے شعبوں جیسے قومی اور بین الاقوامی اہمیت کے حامل معاصر مسائل پر توجہ مرکوز کررہا ہے۔


    دوسری طرف ٹی آئی ایف اے سی ٹیکنالوجی کے شعبوں کے فروغ پر توجہ مرکوز کرتا ہے اور ٹیکنالوجی کے طریقہ کار کی اندازہ کاری اور جدت طرازی کے کاموں میں معاونت کرتا ہے۔ یہ ادارہ اس قسم کے تمام کام قومی اہمیت کے مخصوص شعبوں میں پھیلے اپنے نیٹ ورک کے ذریعے انجام دیتا ہے۔ اس کےساتھ ہی ٹی آئی ایف اے سی صنعتی اور علمی اداروں کے ساتھ نزدیکی شراکت داری کے ذریعے پائیدار اور مسلسل پروگراموں کے ذریعے ٹیکنالوجی کے شعبے میں جدت طرازی کی رابطہ کاری کے فروغ کی کوششیں کررہا ہے۔


    U-1606

    
    
    (Release ID: 1525504) Visitor Counter : 2
    
    
      Read this release in: English , Hindi , Tamil
    
    
    

6.