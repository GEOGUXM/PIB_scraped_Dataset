      صحت اور خاندانی بہبود کی وزارت

      محفوظ اور تغذیہ بخش خوراک کے لئے اقدامات
      Posted On: 09 MAR 2018 6:09PM by PIB Delhi


    نئی دہلی، 09 مارچ2018؍خوراک کے تحفظ اور معیارات کی بھارتی اتھارٹی، ایف ایس ایس اے آئی نے ‘‘محفوظ اور تغذیہ بخش خوراک’’ (ایس این ایف) کے تحت گھروں ، اسکول اور کام کرنے کی جگہوں پر کھانوں کی عادتوں میں تبدیلی کے لئے شہریوں میں رہنمائی کی خاطر کئی اقدامات کئے ہیں جو ( 1 ) ایس این ایف @ ہوم، ( 2 ) ایس این ایف @ اسکول، ( 3 )ایس این ایف @ ورک پلیس اور ( 4 )ایس این ایف @ ایٹ آؤٹ، شامل ہیں۔


    محفوظ اور تغذیہ بخش خوراک کے کلچر کو فروغ دینے کے لئے بیداری اور صلاحیت سازی قریبی حیثیت رکھتے ہیں۔مخصوص اقدامات کے ذریعے ایف ایس ایس اے آئی اس پیغام کو عام کرے گی کہ محفوظ اور تغذیہ بخش خوراک ہی زندگی کی صحیح طریقہ ہے۔ ایس این ایف کا ایک پورٹل www.snfportal.in ایک آن لائن وسیلے کے مرکز کے طورپر کام کرتا ہے ، جس میں ان اقدامات سے متعلق تفصیلی معلومات فراہم کی گئی ہے، جو ایف ایس ایس اے آئی نے شروع کئے ہیں۔


    ملک گیر سطح پر تمام بھارتی شہریوں کے لئے محفوظ اور تغذیہ بخش خوراک کو یقینی بنانے کے لئے وسیع پیمانے پر رسائی کی کوششیں کرنے کی ضرورت ہے، جنہیں کثیر جہتی فریقوں کے ساتھ ساجھیداری اور ریاستی حکومتوں کے اہم رول کے ذریعے ہی حاصل کیا جاسکتا ہے۔ اس میں ریاستی حکومتوں کا ان اقدامات کو نافذ کرنے اور تال میل پیدا کرنے کا اہم رول ہے۔


    صحت اور خاندانی بہبود کی وزارت اور خوراک کے تحفظ اور معیارات کی بھارتی اتھارٹی، ایف ایس ایس اے آئی نے جنوری 2018ء میں ریاستی صحت کے وزیروں ، ریاستی حکومتوں کے سینئر عہدیداروں، متعلقہ مرکزی حکومت کی وزارتوں ، صنعتی انجمنوں اور دیگر فریقوں کے ساتھ ایک گول میز کانفرنس کاانعقاد کیا گیا تھا۔ اس کانفرنس میں محفوظ اور تغذیہ بخش غذا سے متعلق ملک کے شہریوں کے رویوں اور سماجی طور طریقوں میں بڑی تبدیلی لانے کے لئے ان معاملات کو منظم طورپر نمٹنے سے اتفاق کیا گیا تھا۔


    صحت او رخاندانی بہبود کے وزیر مملکت جناب اشونی کمار چوبے نے آج یہاں لوک سبھا میں یہ بات ایک سوال کے تحریری جواب میں بتائی۔


    م ن۔و ا ۔ ن ع


    (09.03.2018)


    U: 1322


    

    
    (Release ID: 1523556) Visitor Counter : 11