      عملے، عوامی شکایات اور پنشن کی وزارت

      چارٹیڈاکاونٹینٹ اقتصادی اصلاحات کے معاملے میں عمل انگیز ثابت ہوسکتے ہیں :ڈاکٹرجتیندرسنگھ
      Posted On: 05 MAR 2018 7:48PM by PIB Delhi


    نئی دہلی ،6؍مارچ :شمال مشرقی خطے (ڈونر) کے وزیرمملکت (آزادانہ چارج) ، وزیراعظم کے دفترمیں وزیرمملکت ، عملہ ، عوامی شکایات اور پنشن ، ایٹمی توانائی اورخلأ ، ڈاکٹرجتیندرسنگھ نے کہاہے کہ وزیراعظم ، جناب نریندرمودی کے ‘‘نیوانڈیا’’پروگرام کے پس منظرمیں چارٹیڈ اکاونٹینٹ حضرات اقتصادی اصلاحات کے معاملے میں عمل انگیز کرداراداکرسکتے ہیں ۔ابھی حال میں ہی کامیاب ہوئے چارٹیڈاکاونٹینٹ حضرات کے لئے منعقدہ اورینٹیشن پروگرام کے افتتاحی اجلاس سے خطاب کرتے ہوئے ، ڈاکٹرجتیندرسنگھ نے کہاکہ اگرچہ چارٹیڈاکاونٹینٹ حضرات کی تعداد بہت کم ہے تاہم انھیں تبدیلی کا نمائندہ ہونے کی حیثیت اور بھارت اور دنیا کو نشوونمأ کے راستے پرلے جانے کی اہلیت حاصل ہے ۔ یہ تمام حضرات ملک کی اقتصادی رفتارکے اہم عناصرکا تعین کرنے کی کلید کے بھی حامل ہیں ۔


    مرکزی حکومت کی جانب سے جی ایس ٹی کے نفاذ اور نوٹ بندی سمیت متعدد انقلابی فیصلوں کا حوالہ دیتے ہوئے ڈاکٹرجتیندرسنگھ نے کہاکہ یہ وہ چند اصلاحات ہیں, جن کا مقصد بھارت کی معیشت کی صفائی، مساوی اورمتوازی معیشت کا خاتمہ اور ریاستی خزانے میں سرمایہ کی بہم رسانی اور وزیراعظم کی جانب سے اعلان کردہ اسکیموں کے لئے جن کا تعلق غریبوں کی فلاح وبہبود سے ہے ، سرمایہ فراہم کرناہے ۔ ان تمام اصلاحات کے کامیاب نتائج اخذکرنے کے لئے چارٹیڈ اکاونٹینٹ حضرات کی کمیونٹی پیشہ وارانہ مہارت ، دیانت داری اور ایمانداری کے ساتھ ایک اہم کرداراداکرسکتی ہے ۔


    ڈاکٹرجتیندرسنگھ نے کہاکہ نوجوان چارٹیڈ اکاونٹینٹ حضرات اپنے آپ میں چارٹیڈ اکاونٹینٹ ہی نہیں ہیں بلکہ ملک کی 70فیصد نوجوان آبادی کا ایک اہم عنصربھی ہیں ۔ لہذا اس حدتک وہ بھی اس موقع کے حامل ہیں کہ وہ بھارت کو اقوام عالم کی براداری میں سرکردہ ممالک کی صف میں اس کا مقام دلانے میں ایک اہم کرداراداکرسکتے ہیں ۔


    چارٹیڈاکاونٹینٹ حضرات کو جنھوں نے ابھی حال ہی میں ڈگریاں حاصل کی ہیں، ان کی زندگی اورکریئر میں کامیاب ہونے کے لئے اپنی نیک تمناوں کا اظہارکرتے ہوئے ڈاکٹرجتیندرسنگھ نے کہاکہ آپ سب حضرات بہترین وقت میں سانس لے رہے ہیں اور آپ تمام وزیراعظم جناب نریندرمودی کے نیوانڈیا کے معماران میں شامل ہیں ۔


    چیرمین ،تجارت وصنعت (سی پی اے بی آئی ) میں کمیٹی کے پروفیشنل اکاونٹینٹ ، جناب دھیرج کمارکھنڈیلوال ، جناب راجیش شرما،سی اے ،چیف کوآرڈینیٹر، اور سکریٹری جناب اتل گپتا سی اے ، نے بھی اس افتتاحی اجلاس سے خطاب کیا۔


    U-1199


    

    
    (Release ID: 1522671) Visitor Counter : 4
    
    
      Read this release in: English , Tamil