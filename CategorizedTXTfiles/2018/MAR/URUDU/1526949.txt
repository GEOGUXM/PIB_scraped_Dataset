      قبائیلی امور کی وزارت

      اسمارٹ انڈیا ہیکا تھون کے گرینڈ فینالے کا انعقا د 30 اور 31 مارچ 2018 کو
      
      قبائلی امور کے وزیر مملکت گواہاٹی کےجی آئی ایم ٹی میں قبائلی امور کی وزارت کی طرف سے ہیکاتھون کا کریں گے افتتاح

      Posted On: 28 MAR 2018 8:35PM by PIB Delhi

    نئی دہلی، 28 ؍ مارچ ؍اسمارٹ انڈیا ہیکاتھون 2018 – سافٹ ویئر ایڈیشن کے گرینڈ فینالے کا انعقاد 30 اور 31 مارچ 2018 کو کیا جائےگا۔ قبائلی امور کے وزیر مملکت جناب جسونت سنگھ سمن بھائی بھابھورگواہاٹی کے گِری جنندا چودھری انسٹی ٹیوٹ آف مینجمنٹ اینڈ ٹیکنالوجی (جی آئی ایم ٹی) میں قبائلی امور کی وزارت کی طرف سے اسمارٹ انڈیا ہیکا تھون کا افتتاح کریں گے۔ جی آئی ایم ٹی قبائلی امور کی وزارت کا ایک نوڈل مرکز ہے۔ یہ ہیکاتھون پروگرام بیک وقت ملک بھر کے 28 مختلف نوڈل مراکز میں بھی منعقد کیا جارہا ہے۔ اسمارٹ انڈیا ہیکاتھن ایچ آر ڈی وزارت کا دنیا کا سب سے بڑا قومی تعمیر ڈیجیٹل اقدام ہے، جس کا مقصد ملک کی ترقی کیلئے ذہین نوجوان طلبہ کی تخلیقی صلاحیتوں اور مہارتوں کو جلا بخشنا ہے۔


    اس اقدام کے ایک جز کے طور پر قبائلی امور کی وزار ت اس شعبے میں ایک اولین شراکت دار بھی ہے۔ اس کا آغاز 16 اکتوبر 2017کو پونے میں ہوا تھا، جس کا مقصد طلبہ کی تخلیقی صلاحیتوں اور مہارتوں کو جلا بخشنا، اسٹارٹ اَپ انڈیا اور اسٹینڈ اپ انڈیا مہم کیلئے راستہ ہموار کرنا، حکمرانی اور زندگی کے معیار کو بہتر بنانے کیلئے حل پیش کرنااور ملک کے گوناگوں اور پیچیدہ مسائل کا اختراعی حل پیش کرنے کیلئے شہریوں کو موقع فراہم کرنا ہے۔


    قبائلی امور کی وزارت سے متعلق تفصیلات درج ذیل ہیں

                                                                                                                                                                                
                سافٹ ویئر مسائل کیلئے حل پیش کرنے کی تجاویز  گرینڈ فنالے کیلئے شارٹ لسٹ کی گئیں ٹیمیں  گرینڈ فنالے میں حصہ لینے والے نوجوانوں کی تعداد  گرانڈ فنالے کا نوڈل مرکز
                                                                                                                                                                                
                                                                                                                                                                                
                                                                                                                                                                                
ہماری وزارت     10                                           41                                        328                                              گواہاٹی                 
                                                                                                                                                                                
                                                                                                                                                                                
                                                                                                                                                                                
مجموعی پروگرام  340                                          1282                                      10250+                                           نا قابل انطباق          
                                                                                                                                                                                
                                                                                                                                                                                

    ************


    ) م ن ۔ ن ا ۔ ک ا (


    U-1811

    
    
    (Release ID: 1526949) Visitor Counter : 3