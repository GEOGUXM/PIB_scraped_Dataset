      آبی وسائل، دریائی ترقیات اور گنگا احیاء کی وزارت

      ملک کے 91 اہم آبی ذخائر کے پانی کے ذخیرے میں ایک فیصد کی کمی واقع
      Posted On: 01 MAR 2018 7:36PM by PIB Delhi


    نئی دہلی،یکم مارچ / یکم مارچ 2018کو ختم ہونے والے ہفتے میں ملک کے 91 بڑے آبی ذخائر میں 57.684 بی سی ایم پانی موجود تھا، جو ان آبی ذخائر میں پانی جمع ہونے کی مجموعی گنجائش کے 36 فیصد کے بقدر تھا۔22 فروری 2018 کوختم ہونے والے ہفتہ میں یہ فیصد 37 تھا۔ اس طرح یکم مارچ 2018کو ختم ہونے والے ہفتے میں ان آبی ذخائر میں جمع پانی پچھلے سال کی اسی مدت کے 89 فیصد اور پچھلے دس برس کی اسی مدت کے اوسط کے مقابلے میں 91 فیصد کے بقدر تھا۔


    ان 91 بڑے آبی ذخائر میں پانی جمع ہونے کی مجموعی گنجائش 161.993 بی سی ایم ہے، جو کہ 257.812 بی سی ایم کی مجموعی گنجائش والے ان آبی ذخائر میں جمع پانی کے 63 فیصد کے بقدر ہے۔ ان 91 بڑے آبی ذخائر میں سے 37آبی ذخائر ایسے ہیں جن سے 60 میگاوا ٹ سے زیادہ پن بجلی پیدا کی جاسکتی ہے۔


    آبی ذخائر میں جمع پانی کی خطہ وار صورتحال:-


    شمالی خطہ


    ملک کے شمالی خطے میں ہماچل پردیش، پنجاب اور راجستھان کی ریاستیں شامل ہیں۔ ان ریاستوں میں6 بڑے آبی ذخائر واقع ہیں ۔ سینٹرل واٹر کمیشن ، 18.01 بی سی ایم کے ذخیرہ آب کی مجموعی گنجائش والے ان آبی ذخائر میں جمع پانی کی صورتحال پر نظر رکھتا ہے۔ سردست ان آبی ذخائر میں 5.64 بی سی ایم پانی موجود ہے، جو کہ ان ذخائر میں پانی جمع کرنے کی مجموعی گنجائش کے 31 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 29 فیصد کے بقدرتھی اور پچھلے دس برسوں کی اسی مدت کے اوسط کے 34 فیصد کے بقدرتھی۔ اس طرح جاری سال کے دوران ان آبی ذخائر میں جمع پانی کی صورتحال پچھلے سال کے مقابلے بہتر اور پچھلے دس برسوں کی اسی مدت کے مقابلے میں کم ہے۔


    مشرقی خطہ


    ملک کے مشرقی خطے میں جھارکھنڈ ، اڈیشہ، مغربی بنگال اور تریپورہ کی ریاستیں شامل ہیں۔ ان ریاستوں میں 15 بڑے آبی ذخائر واقع ہیں ۔ 18.83 بی سی ایم کی مجموعی گنجائش والے ان 15 آبی ذخائر میں جمع پانی کی صورتحال پر سینٹرل واٹر کمیشن نگاہ رکھتا ہے۔ سردست ان آبی ذخائر میں 10.83بی سی ایم پانی جمع ہے ، جو ان میں پانی جمع ہونے کی مجموعی گنجائش کے 57 فیصد کے بقدر ہے۔ پچھلے سال کی اسی مدت کے دوران ان آبی ذخائر میں ان کی مجموعی گنجائش کے 64 فیصد کے بقدر تھا۔ اسی طرح پچھلے دس برس کی اسی مدت کے اوسط کے مقابلے 51 فیصد پانی جمع تھا ۔ اس طرح پچھلے سال کے مقابلے جاری سال کے دوران ان آبی ذخائر میں جمع پانی کی مقدار کم اور پچھلے دس برس کی اسی مدت کے اوسط کے مقابلے بہتر ہے۔


    مغربی خطہ


    ملک کے مغربی خطے میں گجرات اور مہاراشٹر کی ریاستیں شامل ہیں۔ ان دو ریاستوں میں 27 بڑے آبی ذخائر واقع ہیں ۔ سینٹرل واٹر کمیشن 31.26 بی سی ایم کی مجموعی گنجائش والے ان آبی ذخائر میں جمع پانی کی صورتحال پر نظر رکھتا ہے۔ سر دست ان آبی ذخائر میں 12.05 بی سی ایم پانی موجود ہے، جو کہ ان آبی ذخائر میں جمع پانی کی مجموعی گنجائش کا 39 فیصد ہے۔گزشتہ سال کی اسی مدت میں 47فیصد پانی جمع تھا اور گزشتہ دس برسوں میں اسی مدت میں اوسطاً یہ 42 فیصد جمع تھا۔ ا س طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برسوں کی اسی مدت کے مقابلے بھی کم ہے۔


    وسطی خطہ


    ملک کے وسطی خطے میں اترپردیش ، اتراکھنڈ ، مدھیہ پردیش اور چھتیس گڑھ کی ریاستیں شامل ہیں۔ ان ریاستوں میں 42.30 بی سی ایم پانی جمع کرنے کی مجموعی گنجائش والے12 آبی ذخائر واقع ہیں۔ سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے۔ سردست ان آبی ذخائر میں 15.24 بی سی ایم پانی موجود ہے، جو ان کی مجموعی گنجائش کے 36 فیصد کے بقدر ہے۔ پچھلے سال کی اسی مدت کے دوران ان آبی ذخائر میں ان کی مجموعی گنجائش کے 54فیصد کے بقدر پانی جمع تھا، جبکہ پچھلے دس برس کی اسی مدت کے اوسط کے 40 فیصد کے بقدر پانی موجود تھا۔ اس طرح ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برسوں کی اسی مدت کے اوسط کے مقابلے بھی کم ہے۔


    جنوبی خطہ


    ملک کے جنوبی خطے میں آندھراپردیش، تلنگانہ، اے پی اینڈ ٹی جی (دونوں ریاستوں کے دو مشترکہ پروجیکٹ)، کرناٹک ، کیرل اور تمل ناڈو کی ریاستیں واقع ہیں۔ ان ریاستوں میں 51.59 بی سی ایم کی مجموعی گنجائش والے 31 بڑے آبی ذخائر واقع ہیں ۔ سینٹرل واٹر کمیشن ان ذخائر میں جمع پانی کی صورتحال پر نظر رکھتا ہے۔ سردست ان آبی ذخائر میں 13.94 بی سی ایم پانی موجود ہے،جو ان ذخائر پانی جمع ہونے کی مجموعی گنجائش کے 27 فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 20 فیصد اور پچھلے دس برس کی اسی مدت کے اوسط کے 34 فیصد کے بقدر تھی۔ اس طرح ان آبی ذخائر میں جاری سال کے دوران جمع پانی کی صورتحال پچھلے سال کے مقابلے بہتر ہے،جبکہ پچھلے دس برسوں کی اسی مدت کے اوسط کے مقابلے کم رہی ہے۔


    جن ریاستوں کے آبی ذخائر میں پچھلے سال کے مقابلے جاری سال کے دوران جمع پانی کی صورتحال بہتر ہے ، ان میں ہماچل پردیش،مغربی بنگال، تریپورہ، مہاراشٹر ، اتراکھنڈ ، اے پی اینڈ ٹی جی (دو نوں ریاستوں کے دو مشترکہ منصوبے)، کرناٹک، کیرالہ اور تمل ناڈو کی ریاستیں شامل ہیں۔ جن ریاستوں کے آبی ذخائر میں جمع پانی کی صورتحال پچھلے سال کے بالکل مساوی ہے ان میں آندھرا پردیش کی ریاست شامل ہے ۔ علاوہ ازیں جن ریاستوں کے آبی ذخائر میں جمع پانی کی صورتحال پچھلے سال کے مقابلے کم ہے، ان میں پنجاب، راجستھان، جھارکھنڈ ، اُڈیشہ، گجرات، اترپردیش، مدھیہ پردیش، چھتیس گڑھ اور تلنگانہ کی ریاستیں شامل ہیں۔


    *********** ***


    U. No. 11 56

    
    
    (Release ID: 1522370) Visitor Counter : 6