      وزارتِ تعلیم

      انسانی وسائل کی ترقی کی وزارت نے پہلی کلاس سے بارہویں کلاس تک کے نصاب کو معقول بنانے کے لئے تجاویز طلب کی ہیں
      
      طلبا کی مجموعی ترقی کے لئے اسکول کے نصاب کو معقول بنانے کی فوری ضرورت ہے:
      جناب پرکاش جاؤڈیکر
      Posted On: 05 MAR 2018 7:47PM by PIB Delhi


    نئی دہلی، 5 مارچ 2018 / انسانی وسائل کی ترقی کی وزارت نے طلبا کی مجموعی ترقی کے لئے پہلی کلاس سے بارہویں کلاس تک کے طلبا کے لئے نصاب کو معقول بنانے کے سلسلہ میں تجاویز طلب کی ہیں۔ انسانی وسائل کی ترقی کے مرکزی وزیر جناب پرکاش جاؤڈیکر نے کہا کہ اسکول کے نصاب کو معقول بنانے کی فوری ضرورت ہے کیونکہ تعلیم کامقصد اچھے انسان تیار کرنا ہے۔ اسکولی تعلیم کے ساتھ ساتھ زندگی گزارنے کے فن ، تجربات سے علم حاصل کرنے ، جسمانی تعلیم اور تخلیقی صلاحیتوں کی بھی ضرورت ہے۔ ہمیں ایک ایسے نظام کو فروغ دینے کی ضرورت ہے جہا ں طلبا کو ان سب کاموں کے لئے وقت ملے اور وہ لڑکی یا لڑکا ان شعبوں میں ترقی کرسکیں جنہیں وہ سب سے زیادہ پسند کرتی ہے یا کرتے ہیں۔ اس لئے نصاب کو معقول بنانے کی مسلسل مانگ کی جاتی رہی ہے جس کے بارے میں بہت سے لوگوں کا خیال ہے کہ عمر کے لحاظ سے یہ نصاب بہت زیادہ بھاری اور غیر موزوں ہے۔جناب جاؤڈیکر نے اس معاملے سے دلچسپی رکھنے والے تمام افراد پر جن میں اساتذہ ، ہیڈماسٹرز، اسکول کی انتظامیہ ، ماہرین تعلیم ، والدین ، طلبا ، این جی اوز ، ماہرین ، سرکاری نمائندے اور کوئی بھی شخص جو اس معاملے سے دلچسپی رکھتاہے، زور دیا ہے کہ وہ اپنی تجویزیں روانہ کرے۔


    یہ تجویزیں 5 مارچ 2018 سے 6 اپریل 2018 تک لنک http://164.100.78.75/DIGI پر روانہ کی جاسکتی ہیں۔ تجویزیں مختصر ہونی چاہئیں اور مقررہ فارمیٹ پر آن لائن بھی بھیجی جاسکتی ہیں۔ تجویزیں پیش کرنے والے کی تفصیلات مخفی رکھی جائیں گی۔


    سی بی ایس ای اور این سی ای آر ٹی کے نصاب سے متعلق دستاویزات مندرج ذیل لنک پر فراہم ہیں۔


    http://cbseacademic.nic.in/curriculum.html


    http://www.ncert.nic.in/rightside/links/syllabus.html


    تجویزں طلب کرنے کا مقصد این سی ای آر ٹی/سی بی ایس ای کی طرف سے پہلی کلاس سے بارہویں کلاس تک کے لئے فراہم کردہ مختلف مضامین کے مواد کو زیادہ متوازن بنانا ہے۔


    ۔۔۔۔۔۔۔۔۔۔۔


    م ن۔ ج۔ ج۔


    UN- 1195

    
    
    (Release ID: 1522637) Visitor Counter : 7