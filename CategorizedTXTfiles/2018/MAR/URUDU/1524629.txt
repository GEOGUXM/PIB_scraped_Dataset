      سٹرک ٹرانسپورٹ اور شاہراہوں کی وزارت

      بھارت مالا پروجیکٹ
      Posted On: 15 MAR 2018 3:22PM by PIB Delhi


    نئی دہلی، 15 مارچ2018؍سڑک ٹرانسپورٹ اور شاہراہوں کے وزیر مملکت جناب من سکھ لال منڈاویا نے آج لوک سبھا میں ایک تحریری جواب میں ایوان کو بتایا کہ کابینہ نے 24 اکتوبر 2017ء کو بھارت مالا پری یوجنا(پی ایم پی) کے پہلے مرحلے کے لئے سرمایہ کاری کی تجویز کو منظوری دی تھی۔ بھارت مالا پری یوجنا کا پہلا مرحلہ حقیقی او-ڈی(حقیقی منزل) کے مطالعے، مال بھاڑے کی تجاویز اور جیو-میپنگ کے ذریعہ بنیادی ڈھانچے کی کمیوں کی نشاندہی اور بھاسکر آچاریہ انسٹی ٹیوٹ برائے اسپیس ایپلی کیشن اور جیو انفارمیٹکس(بی آئی ایس اے جی)اور دیگر ذرائع کا استعمال کرتے ہوئے ملک بھر میں کنکٹیوٹی کو بہتر بنانے کے لئے مطالعے پر مبنی ہے۔ بھارت مالا پری یوجنا کا پہلا مرحلہ چھہ عناصر پر مبنی ہے جس میں اقتصادی راہداریاں، اندرونی راہداریاں اور چھوٹی سڑکیں، راہداریوں کی صلاحٰت کو بہتر بنانا، سرحدی اور بین الاقوامی کنکٹیوٹی کی سڑکیں، ساحلی اور بندرگاہوں کی کنکٹیوٹی کی سڑکیں اور قومی ایکسپریس وے شامل ہیں۔ بھارت مالا پری یوجنا کے تحت پروجیکٹ نجی و سرکاری ساجھیداری (پی پی پی) کے تحت (تعمیر کرو، چلاؤ اور منتقل کرو) بی او ٹی کی بنیاد پر نافذ کئے جائیں گے۔


    بھارت مالا پری یوجنا کے تحت ملک بھر کے28 بڑے شہروں کے اطراف رنگ روڈ تیار کرنے کی بھی تجویز ہے۔


    حکومت نے قومی شاہراہوں کی لین کی تعداد میں اضافہ کرکے اقتصادی راہداریوں اور قومی راہداریوں کو بہتر بنانے کی نشاندہی کی ہے جس میں ان شاہراہوں پر ٹریفک کی بھیڑ بھاڑ کو بڑی حد تک کم کرنے میں مدد ملے گی۔


    U: 1 472

    
    
    (Release ID: 1524629) Visitor Counter : 11
    
    
      Read this release in: English , Tamil