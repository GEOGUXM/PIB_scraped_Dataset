      نائب صدر جمہوریہ ہند کا سکریٹریٹ

      مہاتما کا حوالہ دیتے ہوئے نائب صدرِ جمہوریٔہ ہند ،جناب ایم وینکیّا نائیڈو نے کہا کہ
      
      مقنّنہ میں تشدّد کا کوئی مقام نہیں ہے
      سوراج کے تحت ناقص حکمرانی کے لئے کوئی اور نہیں بلکہ ہم خود موردِ الزا م ہیں
      حکمرانی میں اہم تبدیلیوں کے لئے تبدیلیاں ،پارلیمنٹ سے شروع ہونی چاہئیں
      نائب صدر جمہوریہ ہند اور مرکزی وزرا نے ریاستی حکومتوں سے کہا ہے کہ وہ
      مقامی انتظامیہ کو مستحکم بنانے میں پس وپیش سے کام نہ لیں
      پنچایتی راج وزیر جناب تومر نے پنچایتوں کے لئے افزوں فنڈ کے بہتر استعمال کے لئے
      وافر افرادی قوت کا مطالبہ کیا ہے
      ہاؤسنگ اورشہری امور کے وزیر جناب پوری نے کہا ہے کہ شہروں کا ناقص اور خستہ حال وسائل ڈھانچہ نئے شہری مشنوں کو متاثر کررہا ہے
      اولین قومی مشاورت برائے استحکام لوکل سیلف گورنمنٹ کا افتتاح
      Posted On: 18 MAR 2018 1:32PM by PIB Delhi


    نئی دہلی ، 19 مارچ ۔ نائب صدر جمہوریہ ہند جناب ایم وینکیا نائڈو اور دیہی اورشہری ترقیات کے ذمہ دار وزرا نے دیہی اور شہری لوکل باڈیز کو درکار خود اختیاری پوزیشن نہ ملنے پر تشویش کا اظہار کرتے ہوئے کہا کہ پارلیمنٹ کے ذریعہ اس سلسلے میں قانون سازی کے 25 برسوں کے بعد بھی یہ پہلو ابھی تشنہ ہے ۔ ان حضرات نے ریاستوں سے کہا کہ وہ مقامی بلدیاتی اداروںکو مستحکم بنانے میں ہرگز جھجک سے کام نہ لیں ۔


    سوراج سے سراج تک اولین قومی مشاورت سے خطاب کرتے ہوئے نیز حکمرانی کے ایجنڈے کو آگے بڑھاتے ہوئے ان قائدین نے ترقیاتی اور بہبودی اقدامات اور خدمات کی بہم رسانی کے سلسلے میں بہتر نفاذ کے مقصد سے موثر مقامی حکمرانی پر زور دیا ہے ۔ انڈین انسٹی ٹیوٹ آف پبلک ایڈمنسٹریشن (آئی آئی پی اے ) کے ذریعہ منعقدہ 6 کانفرنسوں میں سے پہلی کانفرنس کا موضوع یہ تھا کہ آئین کی 72 ویں اور 74 ویں ترامیم جن کا تعلق مقامی گورنمنٹ کو مستحکم بنانے سے تھا ، اور پارلیمنٹ نے اس کے لئے قانون سازی بھی کی ہے ، کا حوالہ دیتے ہوئے ان قائدین نے اس عمل کی اہمیت پر روشنی ڈالی ۔ جناب نائیڈو آئی آئی پی اے کے صدر بھی ہیں ۔


    صحت ، بنیادی اور ثانوی تعلیم ، پینے کے پانی اور صفائی ستھرائی ،دیہی سڑکوں ، بجلی ، ہاؤسنگ ،افزوں اقتصادی نابرابری وغیرہ کے سلسلے میں ناکافی خدمات بہم رسانی کے زبردست مسائل پر احاطہ کرتے ہوئے ، سوراج کے 70 برس کے بعد بھی ان مسائل کے جیوں کے تیوں رہنے کی جانب اشارہ کرتے ہوئے جناب نائیڈو نے تمام معاملات میں حکمرانی میں زبردست تبدیلی کی تلقین کی اور اس کے لئے کہا کہ پارلیمنٹ کو اس کی قیادت کرنی ہوگی ۔ جناب نائیڈو نے کہا کہ وقت آگیا ہے کہ ہم ان تمام قوتوںکو بروئے کار لے آئیں جو ہمارے نظام میں مضمر ہیں ۔ اب وقت آگیا ہے جب پوری ایمانداری سے خود احتسابی کا عمل کیا جائے ۔اب نیا صفحہ الٹنے کی ضرورت ہے ۔ حکمرانی زبردست تبدیلی کی خواہاں ہے ۔تبدیلی کا عمل پارلیمنٹ ، ریاستی قانون ساز اسمبلیوں اور لوکل باڈیز سے شروع ہونا چاہئے جو جمہوریت کی کلیدیں ہیں ۔


    پارلیمنٹ اور ریاستی مقننہ میں ہونے والے واقعات کے تئیں اپنی تشویش کا اظہار کرتے ہوئے جناب وینکیا نائیڈو نے مہاتما کا حوالہ دیتے ہوئے کہا کہ قانون سازی میں تشدد کی کوئی گنجائش نہیں ہے ۔ انہوں نے کہا کہ ہمیں گاندھی جی کے ان الفاظ کو یاد کرنا چاہئے ، جن میں انہوں نے کہا تھا کہ کسی بھی جمہوریت کی تکمیل اس وقت تک ممکن نہیں ہے جب تک اس کے پس پشت مکمل عد م تشدد نہ ہو۔ لہٰذا ہم سب کو متشدد جذبات سے پرہیز کرنا چاہئے ۔ برانگیختہ کرنے والی تقاریر اور متشدد اعمال سے دامن بچانا چاہئے ۔ ہمیں پر وقار انداز میں تبادلہ خیالات کرنے چاہئیں ، مباحثہ کرنا چاہئے اور حل نکالنا چاہئے ۔ انہوں نے مقننہ کے اراکین سے گزارش کی کہ وہ منطق اور تیقن کے ذرائع سے اپنی بات رکھیں نہ کہ بہیمانہ قوت سے کارروائی چلائیں ۔ انہوں نے کہا کہ وہ مقننہ میں غیر پارلیمانی زبان اور غیر ذمہ دارانہ برتاؤ سے بہت دل شکستہ ہیں ۔ انہوں نے کہا کہ موجودہ ماحولیات کو بدلا جانا چاہئے اور ایک دوسرے سے بدلا لینے اور حساب چکانے کے بجائے ، جہاں ہر پارٹی یہ طریقہ اپناتی ہے کہ میں تو خلفشار برپا کروں گا کیوں کہ تم اس سے پہلے ایسا ہی کرچکے ہو ۔ یہ سلسلہ کب تک چلے گا ۔ ہمیں نئی شروعات کرنی چاہئے ۔


    اراکین پارلیمنٹ اور قانون ساز اسمبلیوں کے اراکین کو ان کی ذمہ داریاں یاد کراتے ہوئے نائب صدر جمہوریہ نے کہا کہ انتظامیہ جوابدہ بھی ہے اور اچھی حکمرانی اس کا ایک حصہ ہے ۔ انہوں نے کہا کہ نوآبادیاتی نظام کے حکمراں ہر خرابی کے لئے ذمہ دار ٹھہرائے جاتے تھی تاہم اب اپنی حکومت کے تحت یعنی سوراج کے تحت ہم اپنے سوا کسی اور پر الزام عائد نہیں کرسکتے اور پارلیمنٹ کو کارکردگی کی اعلیٰ مثال کا نمونہ پیش کرنا چاہئے اور اچھی حکمرانی کو یقینی بنانا چاہئے ۔


    ہاؤسنگ اور شہری امور کے وزیر جناب ہردیپ سنگھ پوری نے مقامی ،شہری بلدیاتی اداروں کے خستہ وسائل اور ان کی بنیاد کا حوالہ دیتے ہوئے کہا کہ مقامی اداروں کو مالی اختیارات کی عدم تفویض ایک مایوس کن تجربہ رہا ہے اور یہ برعکس طور پر نئے شہری مشنوں کے نفاذ پر اثر انداز ہورہا ہے ۔ گزشتہ برسوں میں تفویض کردہ امور میں بھی دخل اندازی ہوتی رہی ہے اور مقامی اداروں کے مالیہ میں ریاستی حکومتوں کی خصوصی ایجنسیاں دخل دیتی رہتی ہیں ۔ اس کے نتیجے میں کمزور اور ناکارکردہ اور غیر موثر لوکل باڈیز برعکس طور پر نئے شہری مشنوں کو متاثر کررہی ہیں۔ ان کی صلاحیتوں کو بہتر بنانے کے لئے اب کوششیں ہورہی ہیں تاہم وقت کی ضرورت یہ ہے کہ مالی طور پر بااختیار اور افادی شہری مقامی ادارے قائم ہوں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U- 1540

    
    
    (Release ID: 1525094) Visitor Counter : 6