      وزارت خزانہ

      نیشنل پنشن اسکیم (این پی ایس ) کے تحت رقم کی جزوی نکاسی
      Posted On: 06 MAR 2018 1:49PM by PIB Delhi


    نئی دہلی ، 07 مارچ ۔مرکزی وزیر مملکت برائے مالیات جناب شوپرتاپ شکلا نے راجیہ سبھا کے ایک سوال کے تحریری جواب میں بتایا کہ پنشن فنڈ ریگولیٹری ڈیولپمنٹ اتھارٹی (پی ایف آر ڈی اے ) نے نیشنل پنشن اسکیم (این پی ایس ) کے تحت رقم کی جزوی نکاسی کے اصولوں کو نرم کردیا ہے۔ پی ایف آر ڈی اے کے مطابق نیشنل پنشن اسکیم کے تحت رقم کی نکاسی (پہلی ترمیم ) ریگولیشن 2017 کے تحت صارف کو نیشنل پنشن اسکیم میں کم از کم تین سال کی مدت تک کے لئے شامل ہونا چاہئے ۔ یہ مدت اس اسکیم میں شامل ہونے کی تاریخ سے ہوگی اور اس مدت کی تکمیل کے بعد بھی مقررہ ضابطوں کے مطابق بعض خصوصی حالات میں جزوی طورسے رقم نکالی جاسکے گی۔


    این پی ایس کے صارفین اس اسکیم میں شامل ہونے کی تاریخ سے تین برس کی مدت مکمل ہونے کے بعد این پی ایس کے تحت اس اسکیم میں شمولیت کی پوری مدت کے دوران زیادہ سے زیادہ تین بار قم نکال سکتے ہیں لیکن جزوی نکاسی صارف کے ذریعہ جمع کی گئی رقم سے مشروط ہوگی۔صارف کو اپنی جمع شدہ رقم کا محض 25 فیصد حصہ نکالنے کی اجازت ہوگی۔


    اس سے پہلے صارف کو این پی ایس کے تحت اس اسکیم میں شامل ہونے کی تاریخ سے دس برس کی مدت مکمل ہونے پر 25 فیصد رقم نکالنے کی اجازت تھی اوراین پی ایس کے تحت پوری مدت شمولیت میں محض تین بار رقم نکالنے کی اجازت تھی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-1245

    
    
    (Release ID: 1522902) Visitor Counter : 1