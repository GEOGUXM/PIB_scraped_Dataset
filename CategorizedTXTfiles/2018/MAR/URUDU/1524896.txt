      صدر جمہوریہ کا سکریٹریٹ

      صدر جمہوریہ ہند 18-17 مارچ کو اڈیشہ کا دورہ کریں گے
      Posted On: 16 MAR 2018 6:35PM by PIB Delhi


    نئی دہلی، 16 مارچ / صدر جمہوریہ ہند جناب رام ناتھ کووند 18-17 مارچ 2018 کو اڈیشہ کا دورہ کریں گے۔ صدر جمہوریہ ہند کے طور پر یہ ان کا ریاست کا پہلا دورہ ہوگا۔


    صدر جمہوریہ جناب کووند 17 مارچ 2018 کو نیتا جی سبھاش چند بوس کو ان کی جائے پیدائش کٹک میں خراج عقیدت پیش کر کے اپنے سفر کی شروعات کریں گے۔بعد ازاں جناب رام ناتھ کووند کٹک میں سابق وزیراعلیٰ آنجہانی بیجو پٹنائک کی ایک یاد گار –آنند بھون میوزیم اور لرننگ سینٹر کو اڈیشہ کے عوام کے نام وقف کریں گے۔ اسی دن وہ کٹک میں واقع نیشنل لاء یونیورسٹی میں تیسرے یوم تاسیس کے موقع پر خطبہ بھی دیں گے۔


    صدر جمہوریہ 18مارچ 2018 کو پوری میں راشٹریہ سنسکرتی سنستھان کی صد سالہ تقریبات سے بھی خطاب کریں گے۔ اسی دن بھونیشور میں صدر جمہوریہ آئی آئی ٹی بھونیشور کی تقریب تقسیم اسناد میں شرکت کریں گے اور آئی سی ٹی –آئی او سی (انسٹی ٹیوٹ آف کیمیکل ٹیکنالوجی-انڈین آئیل کارپوریشن ) بھونیشور کیمپس کا افتتاح کریں گے اور دہلی روانہ ہونے سے قبل سرکاری دائرۂ کار کے ادارے اسکل ڈیولپمنٹ انسٹی ٹیوٹ کا سنگ بنیاد بھی رکھیں گے۔


    U. No. 1515

    
    
    (Release ID: 1524896) Visitor Counter : 9