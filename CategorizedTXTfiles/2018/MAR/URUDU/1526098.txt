      سٹرک ٹرانسپورٹ اور شاہراہوں کی وزارت

      بھارت کی قومی شاہراہ اتھارٹی (این ایچ اے آئی) نے پنجاب میں قومی شاہراہ پروجیکٹ کے لیے ٹھیکہ دیا
      Posted On: 23 MAR 2018 3:19PM by PIB Delhi


    نئی دہلی۔ 23 مارچ؛ نیشنل ہائیویز اتھارٹی آف انڈیا (این ایچ اے آئی) نے پنجاب میں ای پی سی طرز پر بھارت ماالا اسکیم کے تحت درج ذیل قومی شاہراہ کی ترقی کے لیے لیٹر آف ایوارڈ (ایل او اے) جاری کردیا ہے۔


    قومی شاہراہ نمبر 354 کا رام داس سے گوروداس سیکشن (قدیم ایس ایچ 21) کو دو لینوں اور دونوں جانب پختہ فرش والے اضافی راستے/ چار لین میں بدلنے کا کام میسرز سیگل انڈیا لمیٹڈ- اندرجیت مہتہ کانسٹرکشن پرائیوٹ لمیٹڈ (جے وی) کو 149.49 کروڑ کی لاگت سے دیا گیا ہے۔ اس پوری سڑک کی لمبائی 47.492 کلومیٹر ہے۔


    رام داس- گوروداس سیکشن دراصل اُس سرحدی سڑک کا ایک حصہ ہے، جسے قومی شاہراہ اتھارٹی آف انڈیا نے بھارت مالا اسکیم کے تحت ڈیزائن کیا ہے۔ اس کام کا مقصد یہ ہے کہ اچھی سڑک رسائی کا نیٹ ورک فراہم کرایا جائے اور سرحدی علاقوں کی ترقی عمل میں لائی جائے۔ یہ پروجیکٹ 1.5 کلومیٹر سڑک کو چار لینوں میں بدلنے، 45.992 کلومیٹر کو دو لینوں میں بدلنے اور ساتھ ساتھ اضافی پختہ فرش والا دونوں جانب فٹ پاتھ نکالنے اور 37.182 کلومیٹر کا خصوصی فرش بنانے اور 10.31 کلو میٹر پختہ فرش بنانے پر مشتمل ہے۔ ٹھیکے کی مدت 550 دن ہے، اس میں چار برسوں کی او اینڈ ایم مدت بھی شامل ہے۔


    یہ پروجیکٹ ایسا ہے جس کے تحت 13 چھوٹے پل تعمیر کیے جائیں گے، ایک سڑک پار پل (آر او بی) جس کی طوالت 1.22 کلومیٹر ہوگی اور پورے راستے پر بسوں کو ٹھہرانے کے لیے 23 مقامات اور سائبان تعمیر کیے جائیں گے۔


    ***********


    U – 1687

    
    
    (Release ID: 1526098) Visitor Counter : 5