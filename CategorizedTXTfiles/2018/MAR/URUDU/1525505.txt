      سائنس اور ٹیکنالوجی کی وزارت

      انڈین سائنس کانگریس کا انعقاد بھوپا ل میں ہوگا
      
      امپھال میں تمام ہونے والی 105ویں انڈین سائنس کانگریس کے اجلاس میں طے پایا تھاکہ 106ویں انڈین سائنس کانگریس کا مرکزی خیال ، ’’مستقبل کا ہندوستان: سائنس اور ٹیکنالوجی‘‘ ہوگا
      
      Posted On: 20 MAR 2018 7:53PM by PIB Delhi


    نئیدہلی۔ 21 ؍مارچ۔منی پور کی گورنر ڈاکٹر نجمہ ہیپت اللہ نے ملک میں زمینی سطح پر سائنسی مزاج پیدا کرنے کیلئے سائنسی برادری پر زور دیا ہے۔ جاری سال میں انڈین سائنس کانگریس کے مرکزی خیال پر اپنے خیالات کا اظہار کرتے ہوئے ڈاکٹر نجمہ ہیپت اللہ نے کہا کہ ہندوستان بہت تیزی سے سائنسی نظریات کا طاقتور سرچشمہ بنتا جارہا ہے۔ انہوں نے کہا کہ گو کہ شمال مشرقی خطہ اور منی پور اب بھی بیشتر ہندوستانیوں کیلئے اچھوتے خطے کی حیثیت رکھتا ہے لیکن سائنسدانوں کو اس علاقے کی مٹی ، پودوں اور آبی وسائل پر تحقیق کرنی چاہئے تاکہ تمام نوجوان ا ذہان زمینی سطح پر مزید تحقیقی کاموں میں حصہ لے سکیں۔ ڈاکٹر نجمہ ہیپت اللہ نے اپنی بات پر انتہائی زور دیتے ہوئے کہا کہ سائنس کانگریس محض ایک یک سطری معاملہ نہیں ہونا چاہئے اور سائنسدانوں کو اپنی اپنی ریاستوں میں واپس جاکر سائنس کے شعبے میں تحقیقی کام کرنے چاہئے۔محترمہ نجمہ ہیپت اللہ نے کہا کہ یہ تو محض ایک اتفاق ہے کہ انڈین سائنس کانگریس کا انعقاد منی پور میں کیا گیا ہے لیکن یہ انعقاد اس ریاست کی منزل مقصود بن گیا ہے۔


    انہوں نے دور گزشتہ کی یادیں دوہراتے ہوئے کہا کہ وہ بھی دن تھے جب وہ زولوجی کے شعبے میں تحقیقی کام کررہی تھیں اور انہیں 22 سال کی عمر میں ہی زولوجی (علوم حیوانیات) میں پی ایچ ڈی کی ڈگری سے سرفراز کیا تھا اور ناسا (این اے ایس اے) میں ایک ملازمت کی بھی پیشکش کی گئی تھی۔


    اس موقع پر 106ویں انڈین سائنس کانگریس ایسوسی ایشن کے صدر نامزد پروفیسر منوج کمار چکرورتی نے اعلان کیا کہ انڈین سائنس کانگریس کا 106واں دور برکت اللہ یونیورسٹی بھوپال میں 3 سے 7 جنوری 2019 تک منعقد کیا جائیگا اور اس کا مرکزی خیال ’’مستقبل کا ہندوستان: سائنس و ٹیکنالوجی ‘‘ہوگا۔ انہوں نے کہا کہ مزید جدت طراز اور لیک سے ہٹ کر ایجاد کیا جانے والے طریقہ کار کی آج شدید ضرورت ہے اور چھوٹی اسمارٹ اور سستی ٹیکنالوجی آج وقت کی اہم ترین ضرورت ہے۔


    منی پور اسمبلی کے اسپیکر جناب وائی کھیما چند سنگھ نے اس موقع پر اپنی تقریر میں کہا کہ سائنس ایک فعال ایجنٹ کے طور پر کام کرتی ہے۔ انہوں نے امید ظاہر کی کہ اس سال کی سائنس کانگریس میں نئے نظریات اور تصورات پر گفتگو کی جائے گی۔


    انڈین سائنس کانگریس ایسوسی ایشن کے سابق صدر پروفیسر ڈی نارائن راؤ نے اس موقع پر جوان اذہان سے زور دیکر کہا کہ ملک میں سائنسی نمو کیلئے اپنے فرائض انجام دیے جائیں۔ انہوں نے کہا کہ ہندوستان دنیا کے 67 ممالک کو ٹیکہ کاری کی دوائیں فراہم کراتا ہے۔ ہندوستان کی ٹیکہ کاری کی دوائیں پوری دنیا میں ہر تیسرے بچے کی ٹیکہ کاری کیلئے استعمال کی جاتی ہیں۔ ڈاکٹر راؤ نے اپنی تقریر میں یہ اشارہ بھی کیا کہ ہندوستان دنیا کا وہ پہلا ملک ہے جس نے پہلی ہی کوشش میں اپنی مریخ مشن میں کامیابی حاصل کی۔


    اس موقع پر آئی ایس سی اے کے صدر پروفیسر اچیوتا سمانتا نے صدارتی خطبہ پیش کیا جبکہ نیشنل یوتھ پروجیکٹ دہلی کی نمائندگی کرتے ہوئے ڈاکٹر ایس این سبّا راؤ نے اس اجلاس میں سائنسی برادری سے زور دیکر کہا کہ ہماری پیشہ وریت میں سائنسی روحانیت کو فروغ دیا جانا چاہئے اور بدعنوانی کے خاتمے کا نشانہ حاصل کرنا چاہئے۔ ہر شخص کو رزق فراہم کرایا جانا چاہئے اور بچوں کو منشیات کی وبا سے محفوظ رکھا جانا چاہئے۔


    بعدازاں ان سرکردہ شخصیات نے چودہ مختلف زمروں میں بہترین ایجاداتی کام کرنے کیلئے جواں سال سائنسدانوں کو اعزازات سے نوازا۔ اس ایوارڈ میں 25ہزار روپئے نقد اور لیاقت کا سرٹیفکیٹ پیش کیا جاتا ہے۔ سال 18-2017 کے لئے آئی ایس سی اے کے بہترین پوسٹر ایوارڈ بھی اس موقع پر پیش کیے گئے۔


    ان ایوارڈز میں پرائڈ آف انڈیا ایکسپو ایوارڈ بھی سات زمروں میں قابل ذکر ایجاداتی کام کیلئے پیش کیے گئے۔ محکمہ سائنس و ٹیکنالوجی (ڈی ایس ٹی) نے موسٹ اینوویٹیو اسٹال کے لئے ایوارڈ حاصل کیا۔ اس کے ساتھ ہی نوجوانوں کے اُمور اور کھیل کود کی وزارت کے اسٹال کو انتہائی فعال اسٹال قرار دیا گیا۔ جبکہ ڈائریکٹوریٹ آف ایڈورٹائزنگ اینڈ ویژول پبلی سٹی (ڈی اے وی پی) کو بہترین نمونہ سازی کے لئے بیسٹ ڈیزائن کے اعزاز سے سرفراز کیا گیا۔ اس کے ساتھ ہی نیشنل ہائی وے اتھارٹی آف انڈیا (این ایچ اے آئی) کو بھی بہترین نمونہ سازی کےاعزاز سے سرفراز کیا گیا۔


    دوسری طرف گجرات اور اڈیشہ کی سرکاروں کو بہترین شریک ریاستوں کے اعزاز سے نوازا گیا۔ علاوہ ازیں ڈیفنس ریسرچ اینڈ ڈیولپمنٹ آرگنائزیشن (ڈی آر ڈی او) اور انڈین کونسل آف میڈیکل ریسرچ (آئی سی ایم آر ) کو انتہائی معلوماتی ادارہ قرار دیا گیا جبکہ کونسل آف سائنٹفک اینڈ انڈسٹریل ریسرچ (سی ایس آئی آر) اور ارضیات اُمور کی وزارت کو سال کا بہترین نمائش کار قرار دیا گیا۔ ریاست منی پور اور نیشنل اسمال انڈسٹریز کارپوریشن کو بھی اس موقع پر خصوصی قدرشناسی کے اعزاز سے نوازا گیا۔


    منی پور یونیورسٹی کے وائس چانسلر پروفیسر ادّیہ پرساد پانڈے ، آئی ایس سی اے کے سابق صدر عمومی جناب اشوک سکسینہ ، آئی ایس سی اے کے جنرل سکریٹری پروفیسر پی پی ماتھر اور پروفیسر گنگا دھر نے بھی اس تقریب میں انڈین سائنس کانگریس ایسوسی ایشن کے سابق عہدہ داروں، آئی ایس سی اے کے ایگزیکٹیو ممبران اور منی پور یونیورسٹی کے اساتذہ اور طلباء کےساتھ شرکت کی۔


    U-1607

    
    
    (Release ID: 1525505) Visitor Counter : 1
    
    
      Read this release in: Tamil , English