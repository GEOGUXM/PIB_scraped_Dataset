      آبی وسائل، دریائی ترقیات اور گنگا احیاء کی وزارت

      اٹل بھو جل یوجنا
      Posted On: 16 MAR 2018 3:46PM by PIB Delhi


    
    نئی دلّی ، 16 مارچ؍ دیہی ترقی اور گنگا احیاء اور پارلیمانی امور کے وزیر مملکت جناب ارجن رام میگھوال نے ایک سوال کے جواب میں گزشتہ روز لوک سبھا کو مطلع کیا کہ حکومت نے زیر زمین آبی قلت اور پانی کے بے تحاشہ استعمال والی سات ریاستوں گجرات ،ہریانہ ،کرناٹک ، مدھیہ پردیش مہاراشٹر ، راجستھان اور اتر پردیش میں عوامی شراکت سے زمینی پانی کے مینجمنٹ کے ایک لئے پائیدار اٹل بھوجل یوجنا (ابھے )کی تجویز پیش کی ہے ۔ 6000 کروڑ روپئے کے سرمائے پر مشتمل مرکزی دائرہ کار کے شعبے کی اس اسکیم پر عالمی بینک کی امداد سے عمل در آمد کیا جائے گا ۔
    مرکزی زمینی آبی اتھارٹی ( سی جی ڈبلیو اے ) 23 ریاستوں ؍ مرکز کے زیر انتظام علاقوں میں زمینی پانی کے فروغ کا انتظام کرتی ہے ۔ ان علاقوں میں ریگولیٹری اقدامات پر عمل درآمد کے لئے متعلقہ ڈپٹی کمشنروں ؍ ڈسٹرکٹ مجسٹریٹوں کوسی جی ڈبلیو اے کی ہدایات کی خلاف ورزی کی صورت میں ماحولیات ( پروٹیکشن ) ایکٹ ، 1986 کے سیکشن 5 کے تحت ضروری کارروائی کرنے کی ہدایات جاری کردی گئی ہیں ۔ آبی وسائل ، دیہی ترقی اور گنگا احیاء کی وزارت کی جانب سے ملک میں غیر قانونی منرل واٹر ؍ سافٹ ڈرنگکنگ بوٹلنگ پلانٹوں سے متعلق اعداد و شمار دستیاب نہیں ہیں ۔
    سی جی ڈبلیو جی اور اسٹیٹ گراؤنڈ واٹر ڈیپارٹمنٹوں کی جانب سے ( 31 مارچ ، 2013 تک ) کرائے گئے مشترکہ جائزے کے مطابق کل 6584 (بلاک ؍ تعلقہ ؍ منڈل ؍ واٹر شیڈ ؍ فرخا ) تجزیہ شدہ یونٹوں میں سے 1034 یونٹوں کو بے تحاشہ استعمال شدہ یونٹوں کے زمرے میں رکھا گیا ہے ۔
    پانی کا تحفظ ، اضافہ آبی وسائل کے بہتر استعمال ، پائیداری اور دستیابی بنیادی طور پر ریاستوں حکومتوں کی ذمہ داری ہے ۔
    ۔ ۔ ۔ ۔ ۔
    u. 1496
    

    
    (Release ID: 1524829) Visitor Counter : 7