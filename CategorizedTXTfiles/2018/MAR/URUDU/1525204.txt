      وزارات ثقافت

      15-2014 سے17-2016 کے درمیان ملک بھر کی 102 میوزموں کی جدید کاری اور ترقی کے لئے تقریباً97 کروڑ روپے مختص کئے گئے:ڈاکٹر مہیش شرما
      Posted On: 19 MAR 2018 6:42PM by PIB Delhi


    نئی دہلی، 19 مارچ2018؍کلچر کے مرکزی وزیر مملکت(آزادانہ چارج)، اور ماحولیات، جنگلات اور آب و ہوا میں تبدیلی کے وزیر مملکت ڈاکٹر مہیش شرما نے آج لوک سبھا میں ایک سوال کے تحریری جواب میں ایوان کو مطلع کیا کہ ملک میں قومی سطح کی 6میوزیم ہیں، جن میں نیشنل میوزیم(نئی دہلی)، نیشنل گیلری آف ماڈرن آرٹ(شاخیں:دہلی، بنگلورو، ممبئی)، انڈین میوزیم(کولکاتہ): وکٹوریہ میموریل ہال(کولکاتہ )، سالار جنگ میوزیم(حیدرآباد) اور الہ آباد میوزیم(الہ آباد)شامل ہیں اور یہ ثقافت کی وزارت کے انتظامی کنٹرول کے تحت آتی ہیں۔ ان میوزیموں میں آنے والے سیاحوں کے لئے بیٹھنے کا بندوبست، پینے کا پانی، کیفے ٹیریا، بیت الخلا، لفٹ، ریمپ، وہیل چیئر وغیرہ جیسی سہولیات فراہم کی جاتی ہیں۔ثقافت کی وزارت کے انتظامی کنٹرول کے تحت بچوں کی کوئی میوزیم نہیں آتی۔


    ثقافت کی وزارت کے زیر انتظام آنے والی میوزیموں کی جدید کاری اور ان کو بہتر بنانے کا کام مسلسل بنیاد پر کیا جاتا ہے، تاکہ انہیں اچھی حالت میں رکھا جاسکے۔ حکومت نے ان میوزیموں کو دنیا بھر کی میوزیموں کے معیار کے برابر رکھنے کے لئے بہت سے اقدامات کئے ہیں، جن میں اشیاء کی مناسب نمائش، آنے والے لوگوں کے لئے مناسب سہولیات،تشہیر، صلاحیت سازی اور سیکورٹی وغیرہ شامل ہیں۔


    ثقافت کی وزارت ’’میوزیم گرانٹ اسکیم‘‘چلاتی ہے ، جس کے تحت ریاستی حکومت ، رضاکار اداروں، سوسائٹیوں اور ایسے ٹرسٹ وغیرہ کے ذریعے مالی امداد دی جاتی ہے جو انڈین سوسائٹی ایکٹ 1860 یا ریاستی حکومت کے اسی طرح کے قانون کے تحت درج ہے۔ پچھلے تین برسوں میں ان میوزیموں کے لئے مختص کئے جانےو الے فنڈ کی تفصیل مندرجہ ذیل ہیں:

                                                                                      
سال      مختص کیا گیا فنڈ(روپے کروڑ میں)  جن میوزیموں میں کام کیا جارہا ہے ان کی تعداد
                                                                                      
                                                                                      
                                                                                      
2014-15  21.50                            23                                          
                                                                                      
                                                                                      
                                                                                      
2015-16  27.10                            41                                          
                                                                                      
                                                                                      
                                                                                      
2016-17  48.90                            38                                          
                                                                                      
                                                                                      

    ثقافت کی وزارت کے زیر کنٹرول میوزیموں کے ذریعے عوام میں بیداری کی مہم چلائی جارہی ہے، تاکہ نوجوان نسل کو میوزیم کو دیکھنے کے لئے راغب کیا جاسکے۔ یہ مہم فیس بک، یوٹیوب اور ٹوئٹر جیسے سوشل میڈیا کے ذریعے چلائی جاتی ہے۔ یہ میوزیم نوجوان اور بچوں کےلئے مختلف قسم کے پروگراموں کابھی انعقاد کرتے ہیں، جن میں سمر کیمپ، ورکشاپ، سیمینار، مصوری کے کورس اور خصوصی ہفتے وغیرہ شامل ہیں۔


    U: 1 560

    
    
    (Release ID: 1525204) Visitor Counter : 5