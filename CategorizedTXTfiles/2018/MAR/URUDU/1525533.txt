      جہاز رانی کی وزارت

      نتن گڈکری نے گوا میں فیری سروس کا افتتاح کیا
      Posted On: 20 MAR 2018 6:31PM by PIB Delhi


    نئی دلّی ، 21 مارچ؍ سڑک نقل و حمل اور شاہراہوں ، جہاز رانی اور آبی وسائل ، دریاؤں کی ترقی اور احیاء گنگا کے مرکزی وزیر جناب نتن گڈکری نے گزشتہ روز گوا کے شہر ،واسکو میں اندرون ملک فیری سروس کا افتتاح کیا ۔
    وزیر موصوف نے خطاب کرتے ہوئے اپنے کلیدی خطبے میں کہا کہ غریبوں کی ضروریات ، ماحولیات اور ایکو سسٹم پر ضروری توجہ دی جانی چاہئیے ۔ اس نشانے کو حاصل کرنے کے لئے تمام شراکت داروں کو ٹھوس فیصلے لینے اور کام کرنے کی ضرورت ہے ۔ انہوں نے کہا کہ بھارت 7500 کلو میٹر سمندری ساحلوں کا حامل ہے جس سے سیاحت کی بدولت بھارت کی ترقی میں زبردست مدد مل سکتی ہے ۔ گوا اپنی ساحلی پٹی کی وجہ سے ایک سیاحتی ریاست کے طور پر ابھری ہے ۔ سیاحت کے شعبے میں سرمایہ کاری اور روز گار پیدا کرنے کی زبر دست صلاحیت موجود ہے ۔
    وزیر موصوف نے کہا کہ آبی گزر گاہوں کا استعمال کفایتی اور ماحول دوست ہے لہٰذا اسے زیادہ بہتر طور پر استعمال کئے جانے کی ضرورت ہے ۔جناب گڈکری نے کہا کہ آبی راستوں کے ذریعہ سیاحت کے فروغ سے وقت اور پیسے کی بچت ہو سکتی ہے اور کثافت سے نجات کے علاوہ سڑکوں کی بھیڑ بھاڑ سے بھی نجات مل سکتی ہے ۔
    انہوں نے کہا کہ مرکزی حکومت نے اب تک گوا میں سڑکوں کی ترقی و فروغ کے لئے 15 ہزرار کروڑ روپئے فراہم کرائے جا چکے ہیں ۔ انہوں نے یقین دلایا کہ گوا کو ساگر مالا ترقیاتی پروجیکٹ کے تحت درکار تمام فنڈ فراہم کرائے جائیں گے ۔ جناب گڈکری نے گوا میں ہوٹلوں اور ہوائی اڈوں کو آبی راہوں سے مربوط کرنے کا مشورہ دیا ۔ انہوں نے کہا کہ مستقبل میں گوا ایک ’’ کروز ڈیسٹی نیش ‘‘ بحری جہازوں کی منزل بن سکتا ہے جس سے بڑی تعداد میں روزگار ملے گا ۔
    آیوش کے وزیر مملکت ( آزادانہ چارج ) جناب شری پد نائک ، ساؤتھ گوا ایم پی نریندر ساویکر ، راجیہ سبھا کے ایم پی ونے تندولکر ، شہری ترقی کے وزیر ، گوا ریاست فرانسس ڈیسوزا ، مورگاؤں پورٹ ٹرسٹ کے چیئر مین جے کمار ویرے بھی اس موقع پر موجود تھے ۔

    ۔ ۔ ۔ ۔ ۔


    
    u. 1611
    

    
    (Release ID: 1525533) Visitor Counter : 1
    
    
      Read this release in: English