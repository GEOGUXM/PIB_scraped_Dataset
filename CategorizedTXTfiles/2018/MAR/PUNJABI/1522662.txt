      ਵਣਜ ਤੇ ਉਦਯੋਗ ਮੰਤਰਾਲਾ

      ਅਰਾਕੂ ਘਾਟੀ ਵਿੱਚ ਵਿਕਸਤ ਕਾਫੀ (Coffee) ਲਈ ਪ੍ਰੀਮਿਅਮ ਟੈਗ
      Posted On: 05 MAR 2018 12:10PM by PIB Chandigarh


    Premium Tag for Coffee grown in Araku Valley


    ਅਰਾਕੂ ਘਾਟੀ ਵਿੱਚ ਵਿਕਸਤ ਕਾਫੀ ( Coffee ) ਲਈ ਪ੍ਰੀਮਿਅਮ ਟੈਗ


    ਕਾਫੀ ( Coffee ) ਬੋਰਡ ਨੇ ਆਂਧਰ ਪ੍ਰਦੇਸ਼ ਦੇ ਵਿਸ਼ਾਖਾਪਟਨਮ ਜਿਲ੍ਹੇ ਵਿੱਚ ਸਥਿਤ ਅਰਾਕੂ ਘਾਟੀ ਦੇ ਜਨਜਾਤੀ ਭਾਈਚਾਰਿਆਂ ਵੱਲੋਂ ਵਿਕਸਤ ਕੀਤੀ ਜਾਣ ਵਾਲੀ ਕਾਫ਼ੀ ਦੀ ਵਿਸ਼ੇਸ਼ ਪਹਿਚਾਣ ਦੀ ਸੰਭਾਲ ਲਈ ਭੂਗੋਲਿਕ ਸੰਕੇਤਾਂ ਤਹਿਤ ਅਰਾਕੂ ਕਾਫੀ ਦੇ ਰਜਿਸਟਰੇਸ਼ਨ ਲਈ ਅਰਜ਼ੀ ਦਿੱਤੀ ਹੈ।


    ਇਹ ਜਾਣਕਾਰੀ ਵਣਜ ਅਤੇ ਉਦਯੋਗ ਰਾਜ ਮੰਤਰੀ ਸ਼੍ਰੀ ਸੀਆਰ ਚੌਧਰੀ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਲਿਖਤੀ ਪ੍ਰਸ਼ਨ ਦੇ ਉੱਤਰ ਵਿੱਚ ਦਿੱਤੀ।


    ਕੇਂਦਰ ਸਰਕਾਰ ਕਾਫੀ ( Coffee ) ਬੋਰਡ ਦੇ ਜ਼ਰੀਏ ‘ਏਕੀਕ੍ਰਿਤ ਕਾਫੀ ( Coffee ) ਵਿਕਾਸ ਪ੍ਰੋਜੈਕਟ’ ਲਾਗੂਕਰਨ ਕਰਕੇ ਅਰਾਕੂ ਘਾਟੀ ਵਿੱਚ ਕਾਫੀ ( Coffee ) ਦੇ ਉਤਪਾਦਨ ਨੂੰ ਹੁਲਾਰਾ ਦੇ ਰਹੀ ਹੈ। ਇਸ ਯੋਜਨਾ ਵਿੱਚ ਟ੍ਰਾਂਸਪਲਾਂਟੇਸ਼ਨ ਅਤੇ ਵਿਸਤਾਰ, ਜਲ ਭੰਡਾਰਨ ਅਤੇ ਸਿੰਚਾਈ ਬੁਨਿਆਦੀ ਢਾਂਚੇ ਦਾ ਨਿਰਮਾਣ ਅਤੇ ਕਾਫ਼ੀ ਅਸਟੇਟ ਦੀ ਓਪਰੇਟਿੰਗ ਅਤੇ ਮਸ਼ੀਨੀਕਰਨ ਲਈ ਵਿੱਤੀ ਸਹਾਇਤਾ ਦੇਣਾ ਸ਼ਾਮਲ ਹੈ। ਇਸ ਦੇ ਇਲਾਵਾ ਸਮਰੱਥਾ ਨਿਰਮਾਣ ਪ੍ਰੋਗਰਾਮਾਂ ਦੇ ਆਯੋਜਨ ਅਤੇ ਸਬੰਧਤ ਖੇਤਰਾਂ ਵਿੱਚ ਪ੍ਰਦਰਸ਼ਨ ਲਈ ਤਕਨੀਕੀ ਸਹਾਇਤਾ ਵੀ ਦਿੱਤੀ ਜਾਂਦੀ ਹੈ। (ਸੈਲਫ ਹੈਲਪ ਗਰੁੱਪ) ਐੱਸਐੱਚਜੀ ਅਤੇ ਉਤਪਾਦਕ ਸਮੂਹਾਂ ਦੇ ਲਈ ਪ੍ਰਤੀ ਕਿਲੋਗ੍ਰਾਮ 10 ਰੁਪਏ ਦਾ ਪ੍ਰੋਤਸਾਹਨ ਦੇ ਕੇ ਕਾਫੀ ਬੋਰਡ ਅਰਾਕੂ ਕਾਫੀ ਦੇ ਸਮੂਹਿਕ ਮਾਰਕੀਟਿੰਗ ਨੂੰ ਸੁਵਿਧਾਜਨਕ ਬਣਾ ਰਿਹਾ ਹੈ।


    ਅਰਾਕੂ ਘਾਟੀ ਖੇਤਰ ਵਿੱਚ ਪੈਦਾ ਹੋਣ ਵਾਲੀ ਅਰਾਬਿਕਾ ਕਾਫੀ ਇੱਕ ਉੱਤਮ ਗੁਣਵੱਤਾ ਵਾਲੀ ਵਿਸ਼ੇਸ ਕਾਫ਼ੀ ਵਜੋਂ ਅੰਤਰਰਾਸ਼ਟਰੀ ਪੱਧਰ ‘ਤੇ ਮਕਬੂਲ ਹੋ ਗਈ ਹੈ। ਕਾਫੀ ਬੋਰਡ ਨੇ ਦੇਸ਼ ਵਿੱਚ ਪੈਦਾ ਹੋਣ ਵਾਲੀਆਂ ਵੱਖ-ਵੱਖ ਕਾਫ਼ੀ ਕਿਸਮਾਂ ਲਈ ਉਨ੍ਹਾਂ ਦੀ ਭੂਗੋਲਿਕ ਵਿਸ਼ੇਸ਼ਤਾ ਦੇ ਅਧਾਰ ‘ਤੇ ਵਿਸ਼ੇਸ਼ ਲੋਗੋ ਵਿਕਸਿਤ ਕੀਤੇ ਹਨ।


    ਕਾਫ਼ੀ ਬੋਰਡ ਹਰ ਸਾਲ ਆਯੋਜਿਤ ਕੀਤੇ ਜਾਣ ਵਾਲੇ ‘ਫਲੇਵਰ ਆਵ੍ ਇੰਡੀਆ- ਦ ਫਾਈਨ ਕੱਪ ਅਵਾਰਡ’ ਮੁਕਾਬਲੇ ਵਿੱਚ ਭਾਗ ਲੈਣ ਲਈ ਕਾਫੀ ਉਤਪਾਦਕਾਂ ਨੂੰ ਉਤਸ਼ਾਹਿਤ ਕਰਦਾ ਹੈ। ਇਸ ਮੁਕਾਬਲੇ ਦਾ ਆਯੋਜਨ ਕਾਫੀ ਬੋਰਡ ਵੱਲੋਂ ਕੀਤਾ ਜਾਂਦਾ ਹੈ।


    ***

    
    
    (Release ID: 1522662) Visitor Counter : 3