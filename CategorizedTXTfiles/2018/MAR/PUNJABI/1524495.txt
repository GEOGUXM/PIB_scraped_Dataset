      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਦੀ ਪ੍ਰਧਾਨਗੀ ਹੇਠ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਦੀ ਸਲਾਹਕਾਰ ਕਮੇਟੀ ਦੀ ਮੀਟਿੰਗ ਹੋਈ
      Posted On: 14 MAR 2018 10:57AM by PIB Chandigarh


    Smt Smriti Zubin Irani Chairs Consultative Committee Meeting of the Ministry of Information & Broadcasting


    Smt Smriti Zubin Irani appreciated for her efforts in Integrating Various Media Units


    ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਦੀ ਪ੍ਰਧਾਨਗੀ ਹੇਠ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਦੀ ਸਲਾਹਕਾਰ ਕਮੇਟੀ ਦੀ ਮੀਟਿੰਗ ਹੋਈ
    
    ਵੱਖ-ਵੱਖ ਮੀਡੀਆ ਇਕਾਈਆਂ ਨੂੰ ਸੰਗਠਿਤ ਕਰਨ ਦੇ ਯਤਨਾਂ ਲਈ ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਦੀ ਸ਼ਲਾਘਾ ਕੀਤੀ


    ਸੂਚਨਾ ਤੇ ਪ੍ਰਸਾਰਣ ਮੰਤਰੀ , ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਨੇ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਦੀ ਸਲਾਹਕਾਰ ਕਮੇਟੀ ਦੀ ਬੈਠਕ ਦੀ ਪ੍ਰਧਾਨਗੀ ਵਿੱਚ ਵਿਗਿਆਪਨ ਅਤੇ ਦ੍ਰਿਸ਼ ਪ੍ਰਚਾਰ ਨਿਦੇਸ਼ਾਲਾ (ਡੀਏਵੀਪੀ) , ਖੇਤਰੀ ਪ੍ਰਚਾਰ ਨਿਦੇਸ਼ਾਲਾ (ਡੀਐੱਫਪੀ) ਅਤੇ ਗੀਤ ਤੇ ਨਾਟਕ ਡਿਵੀਜ਼ਨ (ਐੱਸਐਂਡਡੀਡੀ) ਨੂੰ ਆਊਟਰੀਚ ਸੰਚਾਰ ਬਿਊਰੋ (ਬੀਓਸੀ) ( Bureau of Outreach Communication) ਵਿੱਚ ਏਕੀਕ੍ਰਿਤ ਕਰਨ ਦੀ ਯੋਜਨਾ ਬਾਰੇ ਚਰਚਾ ਕੀਤੀ।


    ਸ਼੍ਰੀਮਤੀ ਇਰਾਨੀ ਨੇ ਡੀਏਵੀਪੀ , ਡੀਐੱਫਪੀ ਅਤੇ ਐੱਸਐਂਡਡੀਡੀ ਦੇ ਆਊਟਰੀਚ ਸੰਚਾਰ ਬਿਊਰੋ ਵਿੱਚ ਏਕੀਕਰਨ ਬਾਰੇ ਕਮੇਟੀ ਦੇ ਮੈਂਬਰਾਂ ਨੂੰ ਜਾਣੂ ਕਰਵਾਇਆ। ਉਨ੍ਹਾਂ ਨੇ ਮੈਂਬਰਾਂ ਨੂੰ ਦੱਸਿਆ ਕਿ ਕਿਵੇਂ ਵੱਖ-ਵੱਖ ਮੀਡੀਆ ਇਕਾਈਆਂ ਦੇ ਏਕੀਕਰਨ ਨਾਲ ਜੋ ਅਲੱਗ-ਅਲੱਗ ਕੰਮ ਕਰ ਰਹੇ ਸਨ , ਉਹ ਤਾਲਮੇਲ ਕਰਨਗੇ ਅਤੇ ਏਕੀਕ੍ਰਿਤ ਮੀਡੀਆ ਪ੍ਰਬੰਧਨ ਨੂੰ ਪ੍ਰਭਾਵੀ ਢੰਗ ਨਾਲ ਕੀਤਾ ਜਾ ਸਕੇਗਾ। ਉਨ੍ਹਾਂ ਨੇ ਇਹ ਵੀ ਦੱਸਿਆ ਕਿ ਇਸ ਤਰ੍ਹਾਂ ਦੇ ਕਦਮ ਨਾਲ ਸਥਾਪਨਾ ਲਾਗਤ ਘਟਾਉਣ ਅਤੇ ਮਾਨਵ ਸੰਸਾਧਨਾਂ ਦੀ ਤਰਕਸੰਗਤ ਵਰਤੋਂ ਵਿੱਚ ਮਦਦ ਮਿਲੇਗੀ।


    ਕਮੇਟੀ ਦੇ ਮੈਂਬਰਾਂ ਨੇ ਮੰਤਰਾਲੇ ਦੇ ਸੁਧਾਰਵਾਦੀ ਯਤਨਾਂ ਦੀ ਸ਼ਲਾਘਾ ਕੀਤੀ ਅਤੇ ਸੁਝਾਅ ਦਿੱਤਾ ਕਿ ਇਸ ਤਰ੍ਹਾਂ ਦੇ ਸੁਧਾਰ ਅੰਤ ਤੱਕ ਸੰਚਾਰ ਕਰਨ ਵਿੱਚ ਮਹੱਤਵਪੂਰਨ ਭੂਮਿਕਾ ਨਿਭਾਉਣਗੇ। ਮੈਂਬਰਾਂ ਨੇ ਮੀਡੀਆ ਇਕਾਈਆਂ ਦੇ ਏਕੀਕਰਨ ਨੂੰ ਪ੍ਰਭਾਵੀ ਮੁੱਲਾਂਕਣ ਅਧਿਐਨ ਕਰਨ ਅਤੇ ਅਧਿਕਾਰੀਆਂ ਨੂੰ ਸਿਖਲਾਈ ਪ੍ਰਦਾਨ ਕਰਨ ਦਾ ਵੀ ਸੁਝਾਅ ਦਿੱਤਾ ਤਾਂ ਕਿ ਉਹ ਏਕੀਕ੍ਰਿਤ ਤਰੀਕੇ ਨਾਲ ਕੰਮ ਕਰ ਸਕਣ।


    ਮੰਤਰਾਲੇ ਵੱਲੋਂ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੇ ਸੰਯੁਕਤ ਸਕੱਤਰ ਸ਼੍ਰੀ ਸੰਜੈ ਮੂਰਤੀ ਨੇ ਇੱਕ ਪੇਸ਼ਕਾਰੀ ਵਿੱਚ ਆਊਟਰੀਚ ਸੰਚਾਰ ਬਿਊਰੋ ਵਿੱਚ ਤਿੰਨ ਮੀਡੀਆ ਇਕਾਈਆਂ ਦੇ ਏਕੀਕਰਨ ਦੇ ਵਿਵਰਣ ਦਿੱਤੇ। ਮੀਡੀਆ ਇਕਾਈਆਂ ਦੇ ਏਕੀਕਰਨ ਨਾਲ ਹੋਣ ਵਾਲੇ ਲਾਭਾਂ ਬਾਰੇ ਕਮੇਟੀ ਦੇ ਮੈਂਬਰਾਂ ਨੂੰ ਦੱਸਿਆ ਗਿਆ।

    
    
    (Release ID: 1524495) Visitor Counter : 2