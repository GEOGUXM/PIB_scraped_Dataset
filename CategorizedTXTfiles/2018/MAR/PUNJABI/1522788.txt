      ਸੱਭਿਆਚਾਰ ਮੰਤਰਾਲਾ

      ਹਰਿਦਯ ਯੋਜਨਾ ਅਧੀਨ 12 ਸ਼ਹਿਰਾਂ ਲਈ 240 ਕਰੋੜ ਰੁਪਏ ਤੋਂ ਵੱਧ ਜਾਰੀ
      Posted On: 05 MAR 2018 6:24PM by PIB Chandigarh


    More than Rs. 240 Crore released for 12 cities under HRIDAY Scheme


    ਹਰਿਦਯ ਯੋਜਨਾ ਅਧੀਨ 12 ਸ਼ਹਿਰਾਂ ਲਈ 240 ਕਰੋੜ ਰੁਪਏ ਤੋਂ ਵੱਧ ਜਾਰੀ


    ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲੇ ਤੋਂ ਮਿਲੀ ਜਾਣਕਾਰੀ ਅਨੁਸਾਰ ਰਾਸ਼ਟਰੀ ਵਿਰਾਸਤੀ ਸ਼ਹਿਰ ਵਿਕਾਸ ਅਤੇ ਵਿਸਥਾਰ ਯੋਜਨਾ(ਹਰਿਦਯ- National Heritage City Development and Augumentation Yojana ), ਜੋ ਕਿ ਇੱਕ ਮੱਧ (ਸੈਂਟਰਲ) ਖੇਤਰ ਸਕੀਮ ਹੈ, 500 ਕਰੋੜ ਦੀ ਲਾਗਤ ਨਾਲ 21 ਜਨਵਰੀ,2015 ਨੂੰ ਸ਼ੁਰੂ ਕੀਤੀ ਗਈ ਸੀ।


    ਇਸ ਸਕੀਮ ਦਾ ਉਦੇਸ਼ ਭਾਰਤ ਦੇ ਵਿਰਾਸਤੀ ਸ਼ਹਿਰਾਂ ਦੀ ਆਤਮਾ ਅਤੇ ਵਿਲੱਖਣਤਾ ਨੂੰ ਬਚਾਉਣਾ ਅਤੇ ਪੁਨਰ ਸੁਰਜੀਤ ਕਰਨਾ ਹੈ । ਇਸ ਸਕੀਮ ਦੇ ਤਹਿਤ 12 ਸ਼ਹਿਰਾਂ ਜਿਨ੍ਹਾਂ ਵਿੱਚ ਅਜਮੇਰ, ਅੰਮ੍ਰਿਤਸਰ,ਅਮਰਾਵਤੀ, ਬਦਾਮੀ, ਦਵਾਰਕਾ, ਗਯਾ,ਕਾਂਚੀਪੁਰਮ,ਮਥੁਰਾ,ਪੁਰੀ, ਵਾਰਾਨਸੀ, ਵੇਲਨਕੰਨੀ ਅਤੇ ਵਾਰਾਗਲ ਆਦਿ ਸ਼ਹਿਰਾਂ ਦੇ ਨਾਮ ਸ਼ਾਮਲ ਹਨ, ਜਿਨ੍ਹਾਂ ਦੀ ਵਿਕਾਸ ਲਈ ਪਛਾਣ ਕੀਤੀ ਗਈ ਹੈ। ਇਸ ਸਕੀਮ ਦੀ ਮਿਸ਼ਨ ਮਿਆਦ ਨਵੰਬਰ 2018 ਤੱਕ ਹੈ।


    ਹਰਿਦਯ ਸਕੀਮ ਮੁੱਖ ਵਿਰਾਸਤ ਨਾਲ ਜੁੜੇ ਸ਼ਹਿਰੀ ਬੁਨਿਆਦੀ ਢਾਂਚਾਗਤ ਪ੍ਰਾਜੈਕਟਾਂ ਦੇ ਵਿਕਾਸ ਲਈ ਸਹਾਇਕ ਹੈ ਜਿਸ ਵਿੱਚ ਵਿਰਾਸਤ ਦੇ ਆਲੇ-ਦੁਆਲੇ ਦੇ ਖੇਤਰ,ਧਾਰਮਿਕ,ਸੱਭਿਆਚਾਰਕ ਅਤੇ ਸ਼ਹਿਰੀ ਸੈਰ-ਸਪਾਟਾ ਜਾਇਦਾਦ ਲਈ ਸ਼ਹਿਰੀ ਬੁਨਿਆਦੀ ਢਾਂਚੇ ਨੂੰ ਪੁਨਰ ਸੁਰਜੀਤ ਕਰਨਾ ਸ਼ਾਮਲ ਹੈ। ਇਨ੍ਹਾਂ ਪਹਿਲਕਦਮੀਆਂ ਵਿੱਚ ਪਾਣੀ ਦੀ ਸਪਲਾਈ, ਸਫਾਈ, ਪਾਣੀ ਦਾ ਨਿਕਾਸ, ਸੜਕ ਤੱਕ ਪਹੁੰਚ, ਰਹਿੰਦ-ਖੂੰਦ ਪ੍ਰਬੰਧਨ , ਫੁੱਟਪਾਥ, ਸਟਰੀਟ ਲਾਈਟਾਂ, ਸੈਲਾਨੀਆਂ ਦੀਆਂ ਸਹੂਲਤਾਂ, ਬਿਜਲੀ ਵਾਇਰਿੰਗ,ਲੈਂਡਸਕੇਪਿੰਗ ਆਦਿ ਸ਼ਾਮਲ ਹਨ।


    ਹੁਣ ਤੱਕ 421.47 ਕਰੋੜ ਦੀ ਰਾਸ਼ੀ ਵਾਲੇ 63 ਪ੍ਰੋਜੈਕਟਾਂ ਨੂੰ 12 ਵਿਰਾਸਤੀ ਸ਼ਹਿਰਾਂ ਲਈ ਸਕੀਮ ਦੇ ਤਹਿਤ ਮਨਜ਼ੂਰੀ ਦਿੱਤੀ ਗਈ ਹੈ।


    ਇਹ ਜਾਣਕਾਰੀ ਸੱਭਿਆਚਾਰ ਰਾਜ ਮੰਤਰੀ ਅਤੇ ਵਾਤਾਵਰਣ , ਜੰਗਲਾਤ ਅਤੇ ਜਲਵਾਯੂ ਪਰਿਵਰਤਨ ਮੰਤਰਾਲੇ ਦੇ ਰਾਜ ਮੰਤਰੀ (ਸੁਤੰਤਰ ਚਾਰਜ)ਮਹੇਸ਼ ਸ਼ਰਮਾ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਲਿਖਤੀ ਜਵਾਬ ਵਿੱਚ ਦਿੱਤੀ।


    *****

    
    
    (Release ID: 1522788) Visitor Counter : 5