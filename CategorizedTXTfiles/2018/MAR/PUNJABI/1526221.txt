      ਰਾਸ਼ਟਰਪਤੀ ਸਕੱਤਰੇਤ

      ਜ਼ਿੰਬਾਬਵੇ ਦੇ ਉਪ ਰਾਸ਼ਟਰਪਤੀ ਦੀ ਰਾਸ਼ਟਰਪਤੀ ਨਾਲ ਮੁਲਾਕਾਤ
      Posted On: 23 MAR 2018 6:31PM by PIB Chandigarh


    Vice President of Zimbabwe Calls on The President


    ਜ਼ਿੰਬਾਬਵੇ ਦੇ ਉਪ ਰਾਸ਼ਟਰਪਤੀ ਦੀ ਰਾਸ਼ਟਰਪਤੀ ਨਾਲ ਮੁਲਾਕਾਤ


    ਜ਼ਿੰਬਾਬਵੇ ਗਣਤੰਤਰ ਦੇ ਉਪ ਰਾਸ਼ਟਰਪਤੀ ਮਾਣਯੋਗ ਜਨਰਲ (ਰੀਟਾਇਰਡ ) ਡਾ. ਕਾਂਸਟੈਂਟੀਨੋ ਚਿਵੇਂਗਾ ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨੂੰ ਅੱਜ (ਮਾਰਚ 23,2018 ) ਰਾਸ਼ਟਰਪਤੀ ਭਵਨ ਵਿੱਚ ਮਿਲੇ।


    ਡਾ. ਚਿਵੇਂਗਾ ਦੇ ਭਾਰਤ ਆਉਣ ਤੇ ਉਨ੍ਹਾਂ ਦਾ ਸਤਿਕਾਰ ਕਰਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਉਹ ਜ਼ਿੰਬਾਬਵੇ ਦੇ ਰਾਸ਼ਟਰਪਤੀ ਦੇ ਖਾਸ ਦੂਤ ਦੇ ਤੌਰ `ਤੇ ਉਨ੍ਹਾਂ ਨੂੰ ਮਿਲ ਕੇ ਬੜੇ ਖੁਸ ਹਨ । ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਤੇ ਜ਼ਿੰਬਾਬਵੇ ਦੇ ਆਪਸੀ ਸਬੰਧ ਬਹੁਤ ਵਧੀਆ ਹਨ। ਜ਼ਿੰਬਾਬਵੇ ਵਿੱਚ ਸਰਕਾਰ ਬਦਲਣ `ਤੇ ਭਾਰਤ ਉਨ੍ਹਾਂ ਨਾਲ ਚੰਗੇ ਸਬੰਧ ਜਾਰੀ ਰੱਖਣੇ ਚਾਹੁੰਦਾ ਹੈ ਅਤੇ ਇਨ੍ਹਾਂ ਨੂੰ ਹੋਰ ਪੱਕਿਆਂ ਕਰਨਾ ਚਾਹੁੰਦਾ ਹੈ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਅਫ਼ਰੀਕਾ ਨਾਲ ਭਾਈਵਾਲੀ ਵਿੱਚ ਭਾਰਤ ਦੀ ਪਹੁੰਚ ਸਲਾਹਕਾਰੀ ਤੇ ਭਾਗੀਦਾਰੀ ਵਾਲੀ ਹੈ। ਇਹ ਸਸ਼ਕਤੀਕਰਨ, ਯੋਗਤਾ ਉਸਾਰੀ, ਮਨੁੱਖੀ ਸਾਧਨਾਂ ਦਾ ਵਿਕਾਸ, ਭਾਰਤੀ ਮਾਰਕਟ ਤੱਕ ਪਹੁੰਚ ਅਤੇ ਅਫ਼ਰੀਕਾ ਵਿੱਚ ਭਾਰਤੀ ਪੂੰਜੀ ਲਾਉਣ ਵਾਸਤੇ ਹਮਾਇਤ ਦੇ ਮੰਤਵ ਤੋਂ ਪ੍ਰੇਰਿਤ ਹੈ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਅਮਰੀਕਨ 170 ਮਿਲੀਅਨ ਡਾਲਰ ਦਾ ਭਾਰਤ- ਜ਼ਿੰਬਾਬਵੇ ਦਾ ਦੁਵੱਲਾ ਵਪਾਰ ਸੰਭਾਵਨਾ ਤੋਂ ਘੱਟ ਹੈ। ਸਾਨੂੰ ਆਪਣਾ ਵਪਾਰ ਤੇ ਆਰਥਕ ਸਬੰਧ ਪੱਕੇ ਕਰਨ ਵਾਸਤੇ ਇੱਕਠੇ ਕੰਮ ਕਰਨ ਦੀ ਲੋੜ ਹੈ। ਉਹ ਜ਼ਿੰਬਾਬਵੇ ਸਰਕਾਰ ਦੀ ਨਿਵੇਸ਼ਕ ਹਿਤਕਾਰੀ ਅਰਥਵਿਵਸਥਾ ਦੀ ਨੀਤੀ ਨੂੰ ਜਾਣ ਕੇ ਬੜੇ ਪ੍ਰਸੰਨ ਸਨ। ਉਨ੍ਹਾਂ ਨੇ ਕਿਹਾ ਕਿ ਹਾਲ ਹੀ ਵਿੱਚ ਜ਼ਿੰਬਾਬਵੇ ਵੱਲੋਂ ਕੀਤੀਆਂ ਕੋਸ਼ਿਸ਼ਾਂ ਬੜੀਆਂ ਸ਼ਲਾਘਾ ਯੋਗ ਹਨ।


    ਜ਼ਿੰਬਾਬਵੇ ਵਲੋਂ ਅੰਤਰਰਾਸ਼ਟਰੀ ਭਾਈਚਾਰੇ ਨਾਲ ਦੁਬਾਰਾ ਜੁੜਨ ਦੇ ਉਪਰਾਲੇ ਦਾ ਹਿੱਸਾ ਬਣ ਕੇ ਬੜੀ ਖੁਸ਼ੀ ਹੋਏਗੀ ।


    ***

    
    
    (Release ID: 1526221) Visitor Counter : 2