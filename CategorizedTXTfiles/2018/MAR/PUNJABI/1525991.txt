      ਟੈਕਸਟਾਈਲ ਮੰਤਰਾਲਾ

      ਭਾਰਤ 2020 ਤੱਕ ਰੇਸ਼ਮ ਉਤਪਾਦਨ ਵਿੱਚ ਸਵੈ-ਨਿਰਭਰ ਹੋਵੇਗਾ
      Posted On: 22 MAR 2018 7:11PM by PIB Chandigarh


    India to be Self-Reliant in Silk Production by 2020


    ਭਾਰਤ 2020 ਤੱਕ ਰੇਸ਼ਮ ਉਤਪਾਦਨ ਵਿੱਚ ਸਵੈ-ਨਿਰਭਰ ਹੋਵੇਗਾ


    ਕੇਂਦਰੀ ਕਪੜਾ ਮੰਤਰੀ ਸ੍ਰੀਮਤੀ ਜ਼ੁਬਿਨ ਈਰਾਨੀ ਭਾਰਤ ਸਰਕਾਰ ਵਲੋਂ ਦੇਸ਼ ਨੂੰ ਰੇਸ਼ਮ ਦੇ ਉਤਪਾਦਨ ਵਿੱਚ ਸਵੈ-ਨਿਰਭਰ ਬਣਾਉਣ ਲਈ ਕੀਤੇ ਜਾ ਰਹੇ ਯਤਨਾਂ ਬਾਰੇ ਮੀਡੀਆ ਨਾਲ ਗੱਲਬਾਤ ਕਰਦੇ ਹੋ ਏ ।


    ਕੇਂਦਰੀ ਕਪੜਾ ਮੰਤਰੀ ਸ੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਈਰਾਨੀ ਨੇ ਅੱਜ ਇਥੇ ਪੱਤਰਕਾਰਾਂ ਨਾਲ ਗੱਲਬਾਤ ਕਰਦੇ ਹੋਏ ਕਿਹਾ ਕਿ ਭਾਰਤ 2020 ਤੱਕ ਰੇਸ਼ਮ ਦੇ ਉੁਤਪਾਦਨ ਵਿੱਚ ਸਵੈ-ਨਿਰਭਰ ਬਣ ਜਾਵੇਗਾ । ਕੇਂਦਰੀ ਮੰਤਰੀ ਮੰਡਲ ਨੇ ਰੇਸ਼ਮ ਸਨਅਤ ਦੇ ਵਿਕਾਸ ਲਈ ਜਿਸ ਸੰਗਠਿਤ ਸਕੀਮ ਦਾ ਐੈਲਾਨ ਕੀਤਾ ਹੈ ਉਸ ਨਾਲ ਬਾਈਵੋਲਟਾਈਨ ਰੇਸ਼ਮ (ਉੱਚ ਕੁਆਲਟੀ) ਦੇ ਉਤਪਾਦਨ ਵਿੱਚ 62 ਫੀਸਦੀ ਵਾਧਾ 2020 ਤੱਕ ਹੋ ਜਾਵੇਗਾ । ਮੰਤਰੀ ਨੇ ਹੋਰ ਕਿਹਾ ਕਿ ਸਰਕਾਰ ਦਾ ਉਦੇਸ਼ ਰੇਸ਼ਮ ਖੇਤਰ ਵਿੱਚ ਕੰਮ ਕਰ ਰਹੇ ਲੋਕਾਂ ਦੀ ਗਿਣਤੀ ਅਗਲੇ ਤਿੰਨ ਸਾਲਾਂ ਵਿੱਚ 85 ਲੱਖ ਤੋਂ ਵਧਾ ਕੇ 1 ਕਰੋੜ ਕਰਨਾ ਹੈ । ਉਨ੍ਹਾਂ ਕਿਹਾ ਕਿ ਇਸ ਖੇਤਰ ਵਿੱਚ 50 ਹਜ਼ਾਰ ਲੋਕਾਂ ਨੂੰ ਟ੍ਰੇਨਿੰਗ ਦਿੱਤੀ ਜਾਵੇਗੀ । ਸ਼੍ਰੀਮਤੀ ਈਰਾਨੀ ਨੇ ਪੱਤਰਕਾਰਾਂ ਨੂੰ ਦੱਸਿਆ ਕਿ ਸਬੰਧਤ ਮੰਤਰਾਲਿਆਂ ਦੀ ਇਕ ਅੰਤਰ ਮੰਤਰਾਲਾ ਕਮੇਟੀ ਕਪੜਾ ਮੰਤਰਾਲਾ ਦੀ ਅਗਵਾਈ ਹੇਠ ਕਾਇਮ ਕੀਤੀ ਜਾਵੇਗੀ ਜੋ ਕਿ ਖੋਜ ਅਤੇ ਵਿਕਾਸ ਲਈ 1 ਹਜ਼ਾਰ ਕਰੋੜ ਰੁਪਏ ਜਾਰੀ ਕਰੇਗੀ ।


    ਬੀਜਾਂ ਦਾ ਉਤਪਾਦਨ ਕਰਨ ਵਾਲੇ ਯੂਨਿਟਾਂ ਨੂੰ ਆਧੁਨਿਕ ਸਾਜ਼ੋ ਸਮਾਨ ਨਾਲ ਲੈਸ ਅਤੇ ਮਜ਼ਬੂਤ ਕੀਤਾ ਜਾਵੇਗਾ । ਇਸ ਤੋਂ ਇਲਾਵਾ ਉਨ੍ਹਾਂ ਦੀ ਉਤਪਾਦਨ ਸਮਰੱਥਾ ਵਧਾਈ ਜਾਵੇਗੀ ਤਾਂ ਕਿ ਰੇਸ਼ਮ ਦੀ ਭਵਿੱਖ ਵਿੱਚ ਵਧਣ ਵਾਲੀ ਮੰਗ ਨੂੰ ਪੂਰਾ ਕੀਤਾ ਜਾ ਸਕੇਗ । ਮੰਤਰੀ ਨੇ ਹੋਰ ਸਪਸ਼ਟ ਕੀਤਾ ਕਿ ਡਿਜੀਟਲ ਇੰਡੀਆ ਅਧੀਨ ਬੀਜ ਉਤਪਾਦਨ ਅਤੇ ਹੋਰ ਸਬੰਧਤ ਕੋਮਾਂ ਵਿੱਚ ਲੱਗੇ ਕਿਸਾਨਾਂ ਨੂੰ ਵੈੱਬ ਆਧਾਰਿਤ ਹੱਲ ਪ੍ਰਦਾਨ ਕੀਤੇ ਜਾਣਗੇ । ਕਿਸਾਨਾਂ ਅਤੇ ਬੀਜ ਉਤਪਾਦਕਾਂ ਨੂੰ ਸਬਸਿਡੀ ਦਾ ਤਬਾਦਲਾ ਸਿੱਧੇ ਲਾਭ ਤਬਾਦਲੇ ਅਧੀਨ ਕੀਤਾ ਜਾਵੇਗਾ ।


    ਮੰਤਰੀ ਨੇ ਦੱਸਿਆ ਕਿ ਮਾਰਕੀਟ ਦਾ ਵਿਕਾਸ ਬਹੁਤ ਅਹਿਮ ਹੈ ਅਤੇ 21 ਕੋਕੂਨ ਟੈਸਟਿੰਗ ਸੈਂਟਰ ਦੇਸ਼ ਦੇ ਮੁੱਖ ਰੇਸ਼ਮ ਉਤਪਾਦਕ ਰਾਜਾਂ ਵਿੱਚ ਕਾਇਮ ਕੀਤੇ ਜਾਣਗੇ । ਇਸ ਤੋਂ ਇਲਾਵਾ 19 ਬੇਸਿਕ ਰੇਸ਼ਮ ਬੀਜ ਫਾਰਮ , 20 ਰੇਸ਼ਮ ਦੇ ਕੀੜੇ ਦੇ ਬੀਜ ਉਤਪਾਦਨ ਕੇਂਦਰ , 131 ਚਾਕੀ ਰੀਅਰਿੰਗ ਸੈਂਟਰ ( chawki rearing centres ) ਕਾਇਮ ਹੋਣਗੇ ਅਤੇ 500 ਏਕੜ ਜ਼ਮੀਨ ਰੇਸ਼ਮ ਦੀਆਂ ਵਧੀਆ ਕਿਸਮਾਂ ਲਈ ਰੱਖੀ ਜਾ ਰਹੀ ਹੈ ।


    ਰੇਸ਼ਮ ਪੈਦਾ ਕਰਨ ਅਤੇ ਖਪਤ ਵਾਲਿਆਂ ਰਾਜਾਂ ਦੀ ਸੂਚੀ


    ਆਂਧਰਾ ਪ੍ਰਦੇਸ਼


    ਅਰੁਣਾਚਲ ਪ੍ਰਦੇਸ਼


    ਅਸਾਮ


    ਬਿਹਾਰ


    ਛੱਤੀਸਗੜ੍ਹ


    ਹਰਿਆਣਾ


    ਹਿਮਾਚਲ ਪ੍ਰਦੇਸ਼


    ਜੰਮੂ ਅਤੇ ਕਸ਼ਮੀਰ


    ਝਾਰਖੰਡ


    ਕਰਨਾਟਕ


    ਕੇਰਲ


    ਮੱਧ ਪ੍ਰਦੇਸ਼


    ਮਹਾਰਾਸ਼ਟਰ


    ਮਣੀਪੁਰ


    ਮੇਘਾਲਿਆ


    ਮਿਜ਼ੋਰਮ


    ਨਾਗਾਲੈਂਡ


    ਓਡੀਸ਼ਾ


    ਪੰਜਾਬ


    ਸਿੱਕਮ


    ਤਾਮਿਲਨਾਡੂ


    ਤੇਲੰਗਾਨਾ


    ਤ੍ਰਿਪੁਰਾ


    ਉੱਤਰ ਪ੍ਰਦੇਸ਼


    ਉੱਤਰਾਖੰਡ


    ਪੱਛਮ ਬੰਗਾਲ

    
    
    (Release ID: 1525991) Visitor Counter : 4