      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਕਮਾਂਡ ਖੇਤਰ ਵਿਕਾਸ 'ਤੇ ਇੱਕ ਦਿਨ ਕਾਨਫਰੰਸ ਦਾ ਆਯੋਜਨ
      Posted On: 12 MAR 2018 6:44PM by PIB Chandigarh


    One Day Conference on Command Area Development


    ਕਮਾਂਡ ਖੇਤਰ ਵਿਕਾਸ 'ਤੇ ਇੱਕ ਦਿਨ ਕਾਨਫਰੰਸ ਦਾ ਆਯੋਜਨ


    ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆਕਲਪ ਵੱਲੋਂ ਕਮਾਂਡ ਖੇਤਰ ਵਿਕਾਸ 'ਤੇ ਇੱਕ ਦਿਨ ਕਾਨਫਰੰਸ ਦਾ ਆਯੋਜਨ ਨਵੀਂ ਦਿੱਲੀ ਦੇ ਸੀਐੱਸਐੱਮਆਰਐੱਸ ਆਡੀਟੋਰੀਅਮ , ਵਿਖੇ ਮਾਰਚ 13 , 2018 ਨੂੰ ਕੀਤਾ ਜਾ ਰਿਹਾ ਹੈ। ਇਸ ਕਾਨਫਰੰਸ ਦਾ ਉਦਘਾਟਨ ਕੇਂਦਰੀ ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ, ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਅਤੇ ਜਹਾਜ਼ਰਾਣੀ ਮੰਤਰਾਲੇ ਦੇ ਕੇਂਦਰੀ ਮੰਤਰੀ, ਸ਼੍ਰੀ ਨਿਤਿਨ ਗਡਕਰੀ ਵੱਲੋਂ ਮੁੱਖ ਮਹਿਮਾਨ ਦੇ ਤੌਰ 'ਤੇ ਕੀਤਾ ਜਾਵੇਗਾ। ਜਲ ਸੰਸਾਧਨ, ਦਰਿਆ ਵਿਕਾਸ ਅਤੇ ਗੰਗਾ ਕਾਇਆਕਲਪ ਅਤੇ ਸੰਸਦੀ ਮਾਮਲੇ ਰਾਜ ਮੰਤਰੀ, ਸ਼੍ਰੀ ਅਰਜੁਨ ਰਾਮ ਮੇਘਵਾਲ ਇਸ ਮੌਕੇ 'ਤੇ ਸਨਮਾਨਿਤ ਮਹਿਮਾਨ ਹੋਣਗੇ।


    ਇਸ ਕਾਨਫਰੰਸ ਦੇ ਆਯੋਜਨ ਦਾ ਉਦੇਸ਼ ਉਨ੍ਹਾਂ 18 ਹਿੱਸਾ ਲੈਣ ਵਾਲੇ ਰਾਜਾਂ ਵਿੱਚ ਕਮਾਂਡ ਖੇਤਰ ਵਿਕਾਸ ਅਤੇ ਜਲ ਪ੍ਰਬੰਧਨ (ਸੀਏਡੀਡਬਲਿਊ) ਬਾਰੇ ਜਾਗਰੂਕਤਾ ਵਧਾਉਣਾ ਹੈ ਜਿਥੇ ਪ੍ਰਧਾਨ ਮੰਤਰੀ ਕ੍ਰਿਸ਼ੀ ਸਿੰਚਾਈ ਯੋਜਨਾ (ਪੀਐੱਮਕੇਐੱਸਵਾਈ) ਪ੍ਰੋਜੈਕਟ ਲਾਗੂ ਕੀਤੇ ਜਾ ਰਹੇ ਹਨ। ਕੇਂਦਰ ਅਤੇ ਰਾਜ ਸਰਕਾਰਾਂ ਨਾਲ ਸਬੰਧਤ ਏਜੰਸੀਆਂ ਦੇ ਨਾਲ-ਨਾਲ ਇਸ ਖੇਤਰ ਵਿੱਚ ਸਰਗਰਮ ਗ਼ੈਰ-ਸਰਕਾਰੀ ਸੰਸਥਾਵਾਂ ਵੀ ਸ਼ਾਮਲ ਹਨ।


    ਕਾਨਫਰੰਸ ਲਈ ਇੱਕ ਪੂਰਾ ਸੈਸ਼ਨ ਅਤੇ ਤਿੰਨ ਤਕਨੀਕੀ ਸੈਸ਼ਨਾਂ ਦਾ ਆਯੋਜਨ ਕੀਤਾ ਗਿਆ ਹੈ । ਕਾਨਫਰੰਸ ਦੌਰਾਨ ਵੱਖ-ਵੱਖ ਵਿਸ਼ਿਆਂ ਉੱਤੇ ਵਿਚਾਰ-ਵਟਾਂਦਰਾ ਕੀਤਾ ਜਾਵੇਗਾ ਜਿਨ੍ਹਾਂ ਵਿੱਚ ਸੀਏਡੀਡਬਲਿਊ ਵੱਲੋਂ ਲਾਗੂ ਕੀਤੀਆਂ ਨਵੀਆਂ ਪਹਿਲਕਦਮੀਆਂ ; ਸੀਏਡੀਡਬਲਿਊ ਪ੍ਰੋਗਰਾਮ ਦਾ ਉਦੇਸ਼ ਅਤੇ ਮੌਜੂਦਾ ਦਿਹਾਤੀ ਚੁਣੌਤੀ, ਪੀਐੱਮਕੇਐੱਸਵਾਈ ਤਹਿਤ ਸੀਏਡੀਡਬਲਿਊ ਦਾ ਕੰਮ ਅਤੇ ਸਹਿਭਾਗੀ ਸਿੰਚਾਈ ਪ੍ਰਬੰਧਨ ਆਦਿ ਸ਼ਾਮਲ ਹਨ । ਕੇਂਦਰ ਤੇ ਰਾਜ ਸਰਕਾਰਾਂ ਅਤੇ ਹੋਰ ਪ੍ਰਮੁੱਖ ਸੰਸਥਾਵਾਂ ਦੇ ਉੱਘੇ ਸਪੀਕਰ ਓਪਨ ਹਾਊਸ ਚਰਚਾਵਾਂ ਦੇ ਬਾਅਦ ਕਾਨਫਰੰਸ ਦੇ ਵਿਸ਼ਿਆਂ ' ਤੇ ਅਤੇ ਪ੍ਰਸਤੁਤੀ ਕੇਂਦਰਾਂ ‘ਤੇ । ਕਮਾਂਡ ਖੇਤਰ ਵਿਕਾਸ ਅਥਾਰਟੀ (ਸੀਏਏਡੀਏ) ਅਤੇ ਸਿੰਚਾਈ ਵਿਭਾਗਾਂ ਦੇ ਲਗਭਗ 200 ਪ੍ਰਤੀਨਿਧੀ, ਕੇਂਦਰੀ ਜਲ ਸੰਸਾਧਨ ਮੰਤਰਾਲਾ ਅਤੇ ਕੇਂਦਰ ਸਰਕਾਰ ਦੀਆਂ ਸੰਸਥਾਵਾਂ ਜਿਵੇਂ ਕਿ ਕੇਂਦਰੀ ਜਲ ਕਮਿਸ਼ਨ, ਕੇਂਦਰੀ ਭੂਮੀ ਜਲ ਬੋਰਡ, ਰਾਸ਼ਟਰੀ ਜਲ ਵਿਕਾਸ ਏਜੰਸੀ, ਕੇਂਦਰੀ ਮਿੱਟੀ ਸਮਗਰੀ ਖੋਜ ਸਟੇਸ਼ਨ ਆਦਿ ਦੇ ਅਧਿਕਾਰੀ ਇਸ ਕਾਨਫਰੰਸ ਵਿੱਚ ਹਿੱਸਾ ਲੈਣਗੇ। ਇਸ ਕਾਨਫਰੰਸ ਦੇ ਦੌਰਾਨ ਹੋਣ ਵਾਲੇ ਵਿਚਾਰ-ਵਟਾਂਦਰੇ ਨਾਲ ਸਰਕਾਰ ਵੱਲੋਂ ਭਵਿੱਖ ਵਿੱਚ ਲਾਗੂ ਕੀਤੇ ਜਾਣ ਵਾਲੇ ਅਮਲ ਲਈ ਬਹੁਕੀਮਤੀ ਸਿਫਾਰਸ਼ਾ ਪ੍ਰਾਪਤ ਹੋਣ ਦੀ ਉਮੀਦ ਹੈ।


    ****

    
    
    (Release ID: 1524183) Visitor Counter : 5