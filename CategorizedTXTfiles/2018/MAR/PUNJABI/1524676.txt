      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਇਨੋਵੇਸ਼ਨ ਨੂੰ ਹੁਲਾਰਾ ਦੇਣ ਲਈ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਵਿੱਚ ‘ਇਨੋਵੇਸ਼ਨ ਸੈੱਲ' ਬਣਾਇਆ ਜਾਵੇਗਾ : ਸ਼੍ਰੀ ਪ੍ਰਕਾਸ਼ ਜਾਵੜੇਕਰ
      Posted On: 14 MAR 2018 6:33PM by PIB Chandigarh


    “Innovation Cell” to be set up in HRD Ministry to boost Innovation - Shri Prakash Javadekar


    ਇਨੋਵੇਸ਼ਨ ਨੂੰ ਹੁਲਾਰਾ ਦੇਣ ਲਈ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਵਿੱਚ ‘ ਇਨੋਵੇਸ਼ਨ ਸੈੱਲ ' ਬਣਾਇਆ ਜਾਵੇਗਾ : ਸ਼੍ਰੀ ਪ੍ਰਕਾਸ਼ ਜਾਵੜੇਕਰ


    ਇਨੋਵੇਸ਼ਨ ਦੇ ਯਤਨਾਂ ਨੂੰ ਹੋਰ ਮਜ਼ਬੂਤੀ ਪ੍ਰਦਾਨ ਕਰਨ ਦੇ ਉਦੇਸ਼ ਨਾਲ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਵਿੱਚ ਇੱਕ ਇਨੋਵੇਸ਼ਨ ਸੈੱਲ ਬਣਾਇਆ ਜਾਵੇਗਾ। ਇਸ ਦੇ ਪ੍ਰਮੁੱਖ ਇੱਕ ਵਿਗਿਆਨੀਕ ਹੋਣਗੇ ਅਤੇ ਇਸ ਵਿੱਚ ਮੰਤਰਾਲੇ ਦੇ ਇੱਕ ਸੀਨੀਅਰ ਅਧਿਕਾਰੀ ਦੇ ਨਾਲ-ਨਾਲ ਅਜਿਹੇ ਯੁਵਾ ਪ੍ਰੋਫੈਸ਼ਨਲ ਸ਼ਾਮਲ ਹੋਣਗੇ ਜੋ ਇਨੋਵੇਸ਼ਨ ਨੂੰ ਹੁਲਾਰਾ ਦੇਣ ਲਈ ਨਵੇਂ ਵਿਚਾਰ ਰਖਦੇ ਹਨ।


    ਇਹ ਗੱਲ ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵੜੇਕਰ ਨੇ ਅੱਜ ਇੱਥੇ ਇੱਕ ਉੱਚ ਪੱਧਰੀ ਸਮੀਖਿਆ ਬੈਠਕ ਤੋਂ ਬਾਅਦ ਕਹੀ।


    ਇਹ ਫੈਸਲਾ 127 ਦੇਸ਼ਾਂ ਦੀ ਸੂਚੀ ਵਾਲੇ ਗਲੋਬਲ ਇਨੋਵੇਸ਼ਨ ਇੰਡੈੱਕਸ ਰੈਂਕਿੰਗ ਵਿੱਚ ਭਾਰਤ ਦੇ ਸਾਲ 2016 ਦੇ 66ਵੇਂ ਸਥਾਨ ਤੋਂ 6 ਸਥਾਨ ਉੱਪਰ ਚੜ੍ਹ ਕੇ ਸਾਲ 2017 ਵਿੱਚ 60ਵੇਂ ਸਥਾਨ ' ਤੇ ਪਹੁੰਚ ਜਾਣ ਦੇ ਕੁਝ ਸਮੇਂ ਬਾਅਦ ਹੀ ਲਿਆ ਗਿਆ ਹੈ। ਭਾਰਤ ਦੀ ਰੈਂਕਿੰਗ ਵਿੱਚ ਲਗਾਤਾਰ ਦੂਜੇ ਸਾਲ ਸੁਧਾਰ ਦੇਖਿਆ ਗਿਆ ਹੈ ਅਤੇ ਇਹ ਸੁਧਾਰ ਬਾਕੀ ਮੰਤਰਾਲਿਆਂ ਨਾਲ ਤਾਲਮੇਲ ਕਰਕੇ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਵੱਲੋਂ ਸਮਾਰਟ ਇੰਡੀਆ ਹੈਕਾਥਾਨ ( Hackathon ) ਦੀ ਸ਼ੁਰੂਆਤ ਕਰਨ ਸਮੇਂ ਹੀ ਹੋਇਆ ਹੈ।


    ਗਲੋਬਲ ਇਨੋਵੇਸ਼ਨ ਇੰਡੈੱਕਸ 2017 ਤਹਿਤ ਭਾਰਤ ਨੇ ਇਨੋਵੇਸ਼ਨ ਸਬੰਧੀ ਇਨਪੁਟ ਅਤੇ ਇਨੋਵੇਸ਼ਨ ਸਮਰੱਥਾ ਦੇ ਮਾਮਲੇ ਵਿੱਚ ਆਪਣੀ ਸਥਿਤੀ ਵਿੱਚ ਸੁਧਾਰ ਕੀਤਾ ਹੈ। ਦੇਸ਼ ਦੇ ਲਈ ਸਭ ਤੋਂ ਚੰਗੀਆਂ ਗੱਲਾਂ ਵਿੱਚ ਵੱਡੀ ਸੰਖਿਆ ਵਿੱਚ ਵਿਗਿਆਨ ਅਤੇ ਇੰਜੀਨੀਅਰਿੰਗ ਗਰੈਜੂਏਟਾਂ ਦਾ ਹੋਣਾ, ਭਾਰਤ ਵਿੱਚ ਗਲੋਬਲ ਆਰਐਂਡਡੀ ਕੰਪਨੀਆਂ ਦੇ ਨਿਵੇਸ਼ ਵਿੱਚ ਵਾਧਾ, ਬਿਹਤਰ ਕਿਊਐੱਸ ਯੂਨੀਵਰਸਿਟੀ ਰੈਂਕਿੰਗ ਅਤੇ ਅਖੰਡ ਖੋਜ ਪ੍ਰਕਾਸ਼ਨ ਵਿੱਚ ਉੱਚ ਰੈਂਕ, ਆਈਟੀ ਸੇਵਾ ਮਾਹਿਰਾਂ ਵਿੱਚ ਗਲੋਬਲ ਪਧੱਰ ' ਤੇ ਅਗਵਾਈ ਕਰਨਾ ਅਤੇ ਰਚਨਾਤਮਕ ਵਸਤਾਂ ਦੇ ਨਿਰਯਾਤ ਵਿੱਚ ਮੋਹਰੀ ਹੋਣਾ ਸ਼ਾਮਲ ਹਨ।


    ਸ਼੍ਰੀ ਜਾਵੜੇਕਰ ਨੇ ਕਿਹਾ, ' ਗਲੋਬਲ ਇਨੋਵੇਸ਼ਨ ਇੰਡੈੱਕਸ 2017 ਵਿੱਚ ਭਾਰਤ ਦੀ ਰੈਂਕਿੰਗ ਵਿੱਚ ਕਾਫ਼ੀ ਸੁਧਾਰ ਹੋਇਆ ਹੈ। ਕਿਊਂਕਿ ਗਲੋਬਲ ਇਨੋਵੇਸ਼ਨ ਦਾ ਇੱਕ ਵੱਡਾ ਹਿੱਸਾ ਸਿੱਖਿਆ ਨਾਲ ਸਬੰਧਤ ਹੈ, ਇਸ ਲਈ ਮੰਤਰਾਲੇ ਵਿੱਚ ਇਨੋਵੇਸ਼ਨ ਸੈਲ ਦੀ ਸਥਾਪਨਾ ਨਾਲ ਇਨੋਵੇਸ਼ਨ ਅਤੇ ਖੋਜ ਯਤਨਾਂ ' ਤੇ ਹੋਰ ਵੀ ਜ਼ਿਆਦਾ ਧਿਆਨ ਦੇਣਾ ਸੰਭਵ ਹੋਵੇਗਾ।


    ਮਾਣਯੋਗ ਮੰਤਰੀ ਨੇ ਕਿਹਾ, ' ਸਰਕਾਰ ਆਪਣੇ ਇੱਕ ਵਿਸ਼ੇਸ਼ ਉਪਾਅ ਵਜੋਂ ਆਰਥਿਕ ਵਿਕਾਸ ਅਤੇ ਜੀਵਨ ਪੱਧਰ ਨੂੰ ਬਿਹਤਰ ਕਰਨ ਲਈ ਇਨੋਵੇਸ਼ਨ ' ਤੇ ਜੋ ਨਵੇਂ ਸਿਰੇ ਤੋਂ ਜ਼ੋਰ ਦੇ ਰਹੀ ਹੈ ਉਸਦੇ ਸਕਾਰਾਤਮਕ ਨਤੀਜੇ ਹੁਣ ਦਿਸਣ ਲੱਗੇ ਹਨ। ਵੱਖ-ਵੱਖ ਪ੍ਰਮੁੱਖ ਸੰਸਥਾਨਾਂ ਵਿੱਚ ਛੇ ਨਵੇਂ ਰਿਸਰਚ ਪਾਰਕ ਮਨਜ਼ੂਰ ਕੀਤੇ ਗਏ ਹਨ। ਦੇਸ਼ ਭਰ ਵਿੱਚ ਸਾਰੇ ਸੰਸਥਾਨਾਂ ਨੂੰ ਕਵਰ ਕਰਨ ਵਾਲੇ 120 ਤੋਂ ਵੀ ਵੱਧ ਟੈਕਨੋਲੋਜੀ ਬਿਜ਼ਨਸ ਇਨਕਿਊਬੇਟਰ ਹਨ। '


    ਮਾਣਯੋਗ ਮੰਤਰੀ ਨੇ ਇਹ ਵੀ ਕਿਹਾ, ' ਦੇਸ਼ ਦੇ ਉੱਚ ਕੇਂਦਰੀ ਤਕਨੀਕੀ ਸੰਸਥਾਨਾਂ ਵਿੱਚ ਇਨੋਵੇਸ਼ਨ ਅਤੇ ਰਿਸਰਚ ਸਬੰਧੀ ਬੁਨਿਆਦੀ ਢਾਂਚੇ ਨੂੰ ਤੇਜ਼ੀ ਨਾਲ ਸਥਾਪਿਤ ਕਰਨ ਲਈ ਉੱਚ ਸਿੱਖਿਆ ਵਿੱਤ ਪੋਸ਼ਣ ਏਜੰਸੀ (ਐੱਚਈਐੱਫਏ) ਰਾਹੀਂ ਹੋਰ ਧਨ ਵਿਭਾਜਤ ਕਰਨ ' ਤੇ ਸਰਕਾਰ ਦਾ ਵਿਸ਼ੇਸ਼ ਧਿਆਨ ਹੋਣ ਅਤੇ ਇਨਾਂ ਸੰਸਥਾਨਾਂ ਦੇ 1000 ਚੋਟੀ ਦੇ ਸਿਖ਼ਰਲੇ ਵਿਦਿਆਰਥੀਆਂ ਨੂੰ ਪ੍ਰਧਾਨ ਮੰਤਰੀ ਰਿਸਰਚ ਫਲੋਸ਼ਿਪ (ਪੀਐੱਮਆਰਐੱਫ) ਦੇਣ ਨਾਲ ਭਾਰਤ ਦੇ ਇਨੋਵੇਸ਼ਨ ਅਤੇ ਰਿਸਰਚ ਯਤਨਾਂ ਨੂੰ ਅੱਗੇ ਵਧਾਉਣ ਅਤੇ ਪ੍ਰਤਿਭਾ ਪਲਾਇਨ ਨੂੰ ਰੋਕਣ ਵਿੱਚ ਮਦਦ ਮਿਲੇਗੀ। '


    ਟਿੰਕਰਿੰਗ ਲੈਬਜ਼ ਸਾਰੇ ਉੱਚ ਸਿੱਖਿਆ ਸੰਸਥਾਨਾਂ ਵਿੱਚ ਸ਼ੁਰੂ ਕੀਤੀਆਂ ਗਈਆਂ ਹਨ ਅਤੇ ਨੀਤੀ ਆਯੋਗ ਦੇ ਅਟਲ ਇਨੋਵੇਸ਼ਨ ਮਿਸ਼ਨ ( Atal Innovation Mission, ) ਅਧੀਨ ਟਿੰਕਰਿੰਗ ਲੈਬਜ਼ ਨੂੰ ਸਕੂਲ ਪੱਧਰ ' ਤੇ ਮਨਜ਼ੂਰ ਕੀਤਾ ਜਾਂਦਾ ਹੈ।


    ਸਮਾਰਟ ਇੰਡੀਆ ਹੈਕਥਾਨ 2018 ਵਿੱਚ ਭਾਗੀਦਾਰੀ ਵਿੱਚ ਵਿਆਪਕ ਵਾਧਾ ਦੇਖਿਆ ਗਈਆ ਹੈ। ਇਸ ਦੌਰਾਨ ਇੱਕ ਲੱਖ ਤੋਂ ਵੀ ਵਧ ਵਿਦਿਰਾਥੀਆਂ ਨੇ ਪੇਸ਼ ਕੀਤੀਆਂ ਗਈਆਂ ਵੱਖ-ਵੱਖ ਸਮੱਸਿਆਵਾਂ ਲਈ ਇਨੋਵੇਸ਼ਨ ਜਾਣਕਾਰੀਆਂ ਜਾਂ ਇਨਪੁਟ ਪੇਸ਼ ਕੀਤੇ। ਚਾਲੂ ਵਰ੍ਹੇ ਵਿੱਚ ਹਾਰਡਵੇਅਰ ਹੈਕਥਾਨ ਨੂੰ ਵੀ ਜੋੜਿਆ ਗਿਆ ਹੈ ਜਿਸ ਨਾਲ ਨਵੇਂ ਉਤਪਾਦਾਂ ਦੇ ਸਿਰਜਨ ਦਾ ਮਾਰਗ ਪ੍ਰਸ਼ਸਤ ਹੋਇਆ। ਹਾਰਡਵੇਅਰ ਹੈਕਥਾਨ ਪ੍ਰਤੀਯੋਗਤਾ ਵਿੱਚ 20,000 ਤੋੰ ਵੀ ਵਧ ਵਿਦਿਆਰਥੀਆਂ ਨੇ ਹਿੱਸਾ ਲਿਆ ਹੈ ਜਿਸ ਦੀ ਅਗਵਾਈ ਆਈਆਈਟੀ ਖੜਗਪੁਰ ( Kharagpur ) ਵੱਲੋਂ ਕੀਤੀ ਜਾ ਰਹੀ ਹੈ।


    *****


    

    
    (Release ID: 1524676) Visitor Counter : 1