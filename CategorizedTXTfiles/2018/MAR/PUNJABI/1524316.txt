      ਗ੍ਰਹਿ ਮੰਤਰਾਲਾ

      ਪੁਲਿਸ ਜਾਂਚ ਵਿੱਚ ਉੱਤਮਤਾ ਲਈ ਕੇਂਦਰੀ ਗ੍ਰਹਿ ਮੰਤਰੀ ਮੈਡਲ ਸਥਾਪਿਤ ਕੀਤਾ
      Posted On: 12 MAR 2018 4:09PM by PIB Chandigarh


    Union Home Minister’s Medal for Excellence in Police Investigation instituted


    ਪੁਲਿਸ ਜਾਂਚ ਵਿੱਚ ਉੱਤਮਤਾ ਲਈ ਕੇਂਦਰੀ ਗ੍ਰਹਿ ਮੰਤਰੀ ਮੈਡਲ ਸਥਾਪਿਤ ਕੀਤਾ


    ਦੇਸ਼ ਵਿੱਚ ਰਾਜ / ਕੇਂਦਰ ਸ਼ਾਸਿਤ ਪੁਲਿਸ ਅਤੇ ਕੇਂਦਰੀ ਜਾਂਚ ਏਜੰਸੀ ਵਿੱਚ ਜੁਰਮ ਦੀ ਜਾਂਚ ਦੇ ਉੱਚ ਪੇਸ਼ੇਵਰ ਮਿਆਰਾਂ ਨੂੰ ਪ੍ਰਫੁੱਲਤ ਕਰਨ ਲਈ ਸਰਕਾਰ ਨੇ "ਪੁਲਿਸ ਜਾਂਚ ਵਿੱਚ ਉੱਤਮਤਾ ਲਈ ਕੇਂਦਰੀ ਗ੍ਰਹਿ ਮੰਤਰੀ ਮੈਡਲ" ਸਥਾਪਿਤ ਕਰਨ ਦੀ ਤਜਵੀਜ਼ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਸਬ-ਇੰਸਪੈਕਟਰ ਤੋਂ ਲੈਕੇ ਪੁਲਿਸ ਸੁਪਰਡੈਂਟ ਅਹੁਦੇ ਦੇ ਅਧਿਕਾਰੀ, ਇਸ ਮੈਡਲ ਲਈ ਯੋਗ ਹਨ।


    ਪਿਛਲੇ ਤਿੰਨ ਸਾਲਾਂ ਦੇ ਔਸਤ ਜੁਰਮਾਂ ਦੇ ਅੰਕੜਿਆਂ ਦੇ ਅਧਾਰ ਤੇ , ਕੁੱਲ 162 ਮੈਡਲ ਹਰ ਸਾਲ ਪ੍ਰਦਾਨ ਕੀਤੇ ਜਾਣਗੇ ; ਇਨ੍ਹਾਂ ਵਿੱਚੋਂ 137 ਰਾਜਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਲਈ ਅਤੇ ਕੇਂਦਰੀ ਜਾਂਚ ਏਜੰਸੀਆਂ ਲਈ 25 ਮੈਡਲ ਹੋਣਗੇ-ਜਿਨ੍ਹਾਂ ਵਿੱਚ ਰਾਸ਼ਟਰੀ ਜਾਂਚ ਏਜੰਸੀ (ਐੱਨਆਈਏ) , ਕੇਂਦਰੀ ਜਾਂਚ ਬਿਊਰੋ (ਸੀਬੀਆਈ) ਅਤੇ ਨਾਰਕੌਟਿਕ ਕੰਟਰੋਲ ਬਿਊਰੋ (ਐੱਨਸੀਬੀ) ਦੇ ਨਾਮ ਸ਼ਾਮਲ ਹਨ । ਰਾਜਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ ਮੈਡਲਾਂ ਦੀ ਵੰਡ ਉਨ੍ਹਾਂ ਵੱਲੋਂ ਦਰਜ ਆਈਪੀਸੀ ਅਪਰਾਧਾ ਦੀ ਔਸਤ ਅਤੇ ਰਾਸ਼ਟਰੀ ਅਪਰਾਧ ਰਿਕਾਰਡ ਬਿਊਰੋ (ਐੱਨਸੀਆਰਬੀ) ਵੱਲੋਂ ਸਾਲ 2013 , 2014 ਅਤੇ 2015 ਲਈ ਪ੍ਰਕਾਸ਼ਿਤ ਅਪਰਾਧ ਦੇ ਅੰਕੜਿਆਂ ਦੇ ਅਧਾਰ 'ਤੇ ਕੀਤੀ ਜਾਵੇਗੀ। ਔਸਤ ਜੁਰਮ ਸਬੰਧੀ ਅੰਕੜਿਆਂ ਦੇ ਅਧਾਰ 'ਤੇ ਹਰ ਤਿੰਨ ਸਾਲਾਂ ਬਾਅਦ ਮੈਡਲ ਵੰਡ ਦੀ ਸਮੀਖਿਆ ਕੀਤੀ ਜਾਵੇਗੀ। ਮਹਿਲਾ ਜਾਂਚਕਾਰਾਂ ਲਈ ਮੈਡਲ ਦਾ ਕੋਟਾ ਹੋਵੇਗਾ ।


    ਬੀਪੀਆਰ ਐਂਡ ਡੀ, ਏਡੀਜੀ ਰੈਂਕ ਅਫਸਰ ਦੀ ਅਗਵਾਈ ਵਾਲੀ ਰਾਜ ਪੱਧਰੀ ਕਮੇਟੀ ਤੋਂ ਸਿਫਾਰਸ਼ਾਂ ਦੇ ਅਧਾਰ ਤੇ ਰਾਜਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ / ਕੇਂਦਰੀ ਜਾਂਚ ਏਜੰਸੀਆਂ ਤੋਂ ਨਾਮਜ਼ਦਗੀਆਂ ਮੰਗੇਗਾ । ਇਨ੍ਹਾਂ ਨਾਮਜ਼ਦਗੀਆਂ ਦੀ ਪ੍ਰਕਿਰਿਆ ਬੀਪੀਆਰ ਐਂਡ ਡੀ ਵਿੱਚ ਸਕ੍ਰੀਨਿੰਗ ਕਮੇਟੀ ਵੱਲੋਂ ਕੀਤੀ ਜਾਵੇਗੀ ਅਤੇ ਗ੍ਰਹਿ ਮੰਤਰਾਲੇ 'ਚ ਪ੍ਰਵਾਨਿਤ ਕਮੇਟੀ ਵੱਲੋਂ ਮਨਜ਼ੂਰੀ ਦਿੱਤੀ ਜਾਵੇਗੀ । ਪੁਰਸਕਾਰ ਵਿਜੇਤਾਵਾਂ ਦੇ ਨਾਮ ਹਰ ਸਾਲ 15 ਅਗਸਤ ਨੂੰ ਐਲਾਨ ਕੀਤੇ ਜਾਣਗੇ । ਹਰੇਕ ਜੇਤੂ ਨੂੰ ਇੱਕ ਮੈਡਲ ਸਮੇਤ ਕੇਂਦਰੀ ਗ੍ਰਹਿ ਮੰਤਰੀ ਵੱਲੋਂ ਦਸਤਖ਼ਤ ਕੀਤਾ ਗਿਆ ਇੱਕ ਸਰਟੀਫਿਕੇਟ ਦਿੱਤਾ ਜਾਵੇਗਾ ਅਤੇ ਉਨ੍ਹਾਂ ਦੇ ਨਾਮ ਭਾਰਤ ਦੇ ਗਜਟ ਵਿੱਚ ਪ੍ਰਕਾਸ਼ਿਤ ਕੀਤੇ ਜਾਣਗੇ ।


    *****

    
    
    (Release ID: 1524316) Visitor Counter : 1