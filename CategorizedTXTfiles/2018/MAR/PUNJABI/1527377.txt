      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਸਰ੍ਹੋਂ ਦੇ ਤੇਲ ਨੂੰ ਛੱਡਕੇ ਬਾਕੀ ਸਾਰੇ ਖੁਰਾਕੀ ਤੇਲਾਂ ਦੇ ਥੋਕ ਵਿੱਚ ਨਿਰਯਾਤ ਦੀ ਪ੍ਰਵਾਨਗੀ ਦਿੱਤੀ
      Posted On: 28 MAR 2018 10:56AM by PIB Chandigarh


    Cabinet approves Export of all edible oils in bulk (except mustard oil)


    ਮੰਤਰੀ ਮੰਡਲ ਨੇ ਸਰ੍ਹੋਂ ਦੇ ਤੇਲ ਨੂੰ ਛੱਡਕੇ ਬਾਕੀ ਸਾਰੇ ਖੁਰਾਕੀ ਤੇਲਾਂ ਦੇ ਥੋਕ ਵਿੱਚ ਨਿਰਯਾਤ ਦੀ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਸਰ੍ਹੋਂ ਦੇ ਤੇਲ ਨੂੰ ਛੱਡਕੇ ਬਾਕੀ ਸਾਰੇ ਪ੍ਰਕਾਰ ਦੇ ਖੁਰਾਕੀ ਤੇਲਾਂ ਦੇ ਵੱਡੀ ਮਾਤਰਾ ਵਿੱਚ ਨਿਰਯਾਤ ' ਤੇ ਲੱਗੀ ਰੋਕ ਨੂੰ ਹਟਾਉਣ ਦੇ ਵਣਜ ਅਤੇ ਉਦਯੋਗ ਮੰਤਰਾਲੇ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਸਰ੍ਹੋਂ ਦੇ ਤੇਲ ਲਈ 900 ਅਮਰੀਕੀ ਡਾਲਰ ਪ੍ਰਤੀ ਟਨ ਦੇ ਘੱਟ ਤੋਂ ਘੱਟ ਮੁੱਲ ' ਤੇ ਪੰਜ ਕਿਲੋਗ੍ਰਾਮ ਦੇ ਉਪਭੋਗਤਾ ਪੈਕ ਵਿੱਚ ਨਿਰਯਾਤ ਦੀ ਪ੍ਰਵਾਨਗੀ ਜਾਰੀ ਰਹੇਗੀ।


    ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਖੁਰਾਕ ਅਤੇ ਜਨਤਕ ਵੰਡ ਵਿਭਾਗ ਦੇ ਸਕੱਤਰ ਦੀ ਪ੍ਰਧਾਨਗੀ ਵਾਲੀ ਕਮੇਟੀ ਨੂੰ ਅਧਿਕਾਰ ਸੰਪੰਨ ਬਣਾਉਣ ਨੂੰ ਵੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਕਮੇਟੀ ਵਿੱਚ ਵਣਜ , ਖੇਤੀ , ਸਹਿਕਾਰਤਾ ਅਤੇ ਕਿਸਾਨ ਭਲਾਈ , ਮਾਲ , ਉਪਭੋਗਤਾ ਮਾਮਲੇ ਅਤੇ ਡੀਜੀਐੱਫਟੀ ਦੇ ਸਕੱਤਰ ਸ਼ਾਮਲ ਹਨ। ਕਮੇਟੀ ਨੂੰ ਘਰੇਲੂ ਉਤਪਾਦਾਂ ਅਤੇ ਮੰਗ , ਘਰੇਲੂ ਅਤੇ ਅੰਤਰਰਾਸ਼ਟਰੀ ਕੀਮਤਾਂ ਅਤੇ ਅੰਤਰਰਾਸ਼ਟਰੀ ਵਪਾਰ ਦੀ ਮਾਤਰਾ ਦੇ ਅਧਾਰ ' ਤੇ ਵੱਖ-ਵੱਖ ਪ੍ਰਕਾਰ ਦੇ ਖੁਰਾਕੀ ਤੇਲਾਂ ਦੀ ਆਯਾਤ-ਨਿਰਯਾਤ ਨੀਤੀ ਦੀ ਸਮੀਖਿਆ ਕਰਨ ਅਤੇ ਉਨ੍ਹਾਂ ' ਤੇ ਮਾਤਰਾ ਸਬੰਧੀ ਬੰਦਿਸ਼ਾਂ , ਪੂਰਵ ਰਜਿਸਟ੍ਰੇਸ਼ਨ , ਘੱਟੋ ਘੱਟ ਨਿਰਯਾਤ ਮੁੱਲ ਤੈਅ ਕਰਨ ਅਤੇ ਆਯਾਤ ਦਰ ਵਿੱਚ ਤਬਦੀਲੀ ਕਰਨ ਦਾ ਅਧਿਕਾਰ ਹੋਵੇਗਾ।


    ਖੁਰਾਕੀ ਤੇਲਾਂ ਦਾ ਉਪਭੋਗਤਾ ਪੈਕ ਵਿੱਚ ਨਿਰਯਾਤ ਕਰਨ ਅਤੇ ਸਮੇਂ ਸਮੇਂ ' ਤੇ ਉਨ੍ਹਾਂ ਦਾ ਘੱਟ ਤੋਂ ਘੱਟ ਨਿਰਯਾਤ ਮੁੱਲ ਤੈਅ ਕਰਨ ਦਾ ਵਣਜ ਸਕੱਤਰ ਦੀ ਪ੍ਰਧਾਨਗੀ ਵਾਲੀ ਅੰਤਰ ਮੰਤਰਾਲਾ ਕਮੇਟੀ ਦਾ ਅਧਿਕਾਰ ਸਮਾਪਤ ਕਰ ਦਿੱਤਾ ਗਿਆ ਹੈ।


    ਪ੍ਰਭਾਵ:


    ਸਭ ਤਰ੍ਹਾਂ ਦੇ ਖੁਰਾਕੀ ਤੇਲਾਂ ਦੇ ਨਿਰਯਾਤ ' ਤੇ ਲੱਗੀ ਰੋਕ ਹਟਾਉਣ ਨਾਲ ਖੁਰਾਕੀ ਤੇਲਾਂ ਦੀ ਜ਼ਿਆਦਾ ਮਾਰਕੀਟਿੰਗ ਦੇ ਅਵਸਰ ਉਪਲੱਬਧ ਹੋਣਗੇ। ਇਸ ਨਾਲ ਕਿਸਾਨਾਂ ਨੂੰ ਤਿਲਹਨਾਂ ( oil seeds ) ਤੋਂ ਜ਼ਿਆਦਾ ਵਸੂਲੀ ਹੋ ਸਕੇਗੀ , ਜਿਸ ਨਾਲ ਉਨ੍ਹਾਂ ਨੂੰ ਲਾਭ ਹੋਵੇਗਾ। ਖੁਰਾਕੀ ਤੇਲਾਂ ਦੇ ਨਿਰਯਾਤ ਦੀ ਪ੍ਰਵਾਨਗੀ ਮਿਲਣ ਨਾਲ ਮੰਦੀ ਵਿੱਚ ਪਏ ਦੇਸ਼ ਦੇ ਖੁਰਾਕੀ ਤੇਲ ਉਦਯੋਗ ਦੀ ਸਮਰੱਥਾ ਵਿੱਚ ਵਾਧਾ ਹੋਵੇਗਾ। ਇਸ ਨਾਲ ਨਿਰਯਾਤ ਪਾਬੰਦੀ ਅਤੇ ਕਈ ਤਰ੍ਹਾਂ ਦੀਆਂ ਰਿਆਇਤਾਂ ਦੀ ਵਜ੍ਹਾ ਨਾਲ ਪੈਦਾ ਹੋਈ ਦੁਵਿਧਾ ਦੀ ਸਥਿਤੀ ਖਤਮ ਹੋਵੇਗੀ ਅਤੇ ਕਾਰੋਬਾਰੀ ਸਹੂਲਤ ਹੋਵੇਗੀ ।


    ****

    
    
    (Release ID: 1527377) Visitor Counter : 2