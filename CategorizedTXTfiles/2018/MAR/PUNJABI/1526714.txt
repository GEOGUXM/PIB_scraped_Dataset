      ਵਿੱਤ ਮੰਤਰਾਲਾ

      ਭਾਰਤ ਸਰਕਾਰ ਨੇ ਇਨਕਮ ਟੈਕਸ ਐਕਟ, 1961 ਦੀ ਧਾਰਾ 286 (4) ਦੇ ਤਹਿਤ ਦੇਸ਼-ਦਰ-ਦੇਸ਼ ਰਿਪੋਰਟ ਪੇਸ਼ ਕਰਨ ਦੀ ਜ਼ਰੂਰਤ ਦੇ ਸਬੰਧ ਵਿੱਚ ਸਪਸ਼ਟੀਕਰਨ ਜਾਰੀ ਕੀਤਾ
      Posted On: 26 MAR 2018 11:01AM by PIB Chandigarh


    The Government of India issues clarification regarding requirement for furnishing of Country-by Country Report under Section 286(4) of Income Tax Act, 1961


    ਭਾਰਤ ਸਰਕਾਰ ਨੇ ਇਨਕਮ ਟੈਕਸ ਐਕਟ , 1961 ਦੀ ਧਾਰਾ 286 (4) ਦੇ ਤਹਿਤ ਦੇਸ਼-ਦਰ-ਦੇਸ਼ ਰਿਪੋਰਟ ਪੇਸ਼ ਕਰਨ ਦੀ ਜ਼ਰੂਰਤ ਦੇ ਸਬੰਧ ਵਿੱਚ ਸਪਸ਼ਟੀਕਰਨ ਜਾਰੀ ਕੀਤਾ


    ਓਈਸੀਡੀ ਦੀ ਆਧਾਰ ਖੋਰ ਅਤੇ ਲਾਭ ਟ੍ਰਾਂਸਫਰ (ਬੀਈਪੀਐੱਸ) ਪ੍ਰੋਜੈਕਟ ਤਹਿਤ ਸ਼ਨਾਖਤ ਕੀਤੀ ਗਈ ‘ ਟ੍ਰਾਂਸਫਰ ਪ੍ਰਾਈਸਿੰਗ ਡਾਕੂਮੈਂਟਸ਼ਨ ਐਂਡ ਕੰਟਰੀ by ਕੰਟਰੀ ਰਿਪੋਰਟਿੰਗ ’ ਸਿਰਲੇਖ ਵਾਲੇ ਐਕਸ਼ਨ 13 ਉੱਤੇ 2015 ਅੰਤਮ ਰਿਪੋਰਟ ਦੀਆਂ ਸਿਫਾਰਿਸ਼ਾਂ ਲਾਗੂ ਕਰਨ ਲਈ ਭਾਰਤ ਵੱਲੋਂ ਵਿਅਕਤ ਕੀਤੀ ਗਈ ਪ੍ਰਤਿਬੱਧਤਾ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਇਨਕਮ ਟੈਕਸ ਐਕਟ , 1961 ਦੀ ਧਾਰਾ 286 ਨੂੰ ਸ਼ਾਮਲ ਕੀਤਾ ਗਿਆ । ਇਸ ਦੇ ਲਈ ਵਿੱਤ ਐਕਟ , 2016 ਵੇਖੋ। ਇਸ ਵਿੱਚ ਕਿਸੇ ਵੀ ਅੰਤਰਰਾਸ਼ਟਰੀ ਸਮੂਹ ਦੇ ਸੰਦਰਭ ਵਿੱਚ ਦੇਸ਼-ਦਰ-ਦੇਸ਼ (ਸੀਬੀਸੀ) ਰਿਪੋਰਟ ਪੇਸ਼ ਕਰਨ ਦਾ ਉਲੇਖ ਕੀਤਾ ਗਿਆ ਹੈ ।


    ਸੀਬੀਸੀ ਰਿਪੋਰਟ ਕਿਸੇ ਵੀ ਅੰਤਰਰਾਸ਼ਟਰੀ ਸਮੂਹ ਦੀ ਮੂਲ ਇਕਾਈ ਵੱਲੋਂ ਆਪਣੇ ਨਿਵਾਸ ਸਥਾਨ ਵਾਲੇ ਦੇਸ਼ ਅਤੇ ਖੇਤਰ ਵਿੱਚ ਪੇਸ਼ ਕਰਨੀ ਹੈ । ਜਿਵੇਂ ਕ‌ਿ ਧਾਰਾ 286 ਦੀ ਉਪ-ਧਾਰਾ ( 2) ਵਿੱਚ ਨਿਰਦੇਸ਼ਿਤ ਕੀਤਾ ਗਿਆ ਹੈ , ਉਪਰੋਕਤ ਰਿਪੋਰਟ ਸਬੰਧਤ ਲੇਖਾ ਸਾਲ ਲਈ ਇਨਕਮ ਟੈਕਸ ਰਿਟਰਨ ਪੇਸ਼ ਕਰਨ ਵਾਸਤੇ ਐਕਟ ਦੀ ਧਾਰਾ 139 (1) ਵਿੱਚ ਨਿਰਧਾਰਿਤ ਤਾਰੀਖ ਨੂੰ ਜਾਂ ਉਸ ਤੋਂ ਪਹਿਲਾਂ ਪੇਸ਼ ਕਰਨੀ ਹੈ । ਵਿੱਤ ਸਾਲ 2016-17 ਦੀ ਧਾਰਾ 286 ਦੀ ਉਪ-ਧਾਰਾ ( 2) ਦੇ ਤਹਿਤ ਸੀਬੀਸੀ ਰਿਪੋਰਟ ਪੇਸ਼ ਕਰਨ ਦੀ ਤਾਰੀਖ ਬਾਅਦ ਵਿੱਚ ਵਧਾ ਕੇ 31 ਮਾਰਚ , 2018 ਕਰ ਦਿੱਤੀ ਗਈ । ਇਸ ਦੇ ਲਈ 2017 ਦੀ ਸੀਬੀਡੀਟੀ ਸਰਕੁਲਰ ਸੰਖਿਆ 26, ਤਾਰੀਖ਼ 25 ਅਕਤੂਬਰ , 2017 ਵੇਖੋ ।


    ਧਾਰਾ 286 ਦੀ ਉਪ-ਧਾਰਾ ( 4) ਵਿੱਚ ਉਨ੍ਹਾਂ ਹਾਲਾਤਾਂ ਦਾ ਉਲੇਖ ਕੀਤਾ ਗਿਆ ਹੈ , ਜਿਨ੍ਹਾਂ ਵਿੱਚ ਭਾਰਤ ਵਿੱਚ ਵੱਸ ਚੁੱਕੇ ਕਿਸੇ ਅੰਤਰਰਾਸ਼ਟਰੀ ਸਮੂਹ ਦੀ ਇੱਕ ਇਕਾਈ ਵੱਲੋਂ ਭਾਰਤ ਵਿੱਚ ਉੱਪਰ ਦੱਸੀ ਰਿਪੋਰਟ ਪੇਸ਼ ਕਰਨੀ ਹੋਵੇਗੀ । ਉਦਾਹਰਣ ਲਈ ਉਨ੍ਹਾਂ ਹਾਲਾਤਾਂ ਵਿੱਚ ਇਹ ਰਿਪੋਰਟ ਪੇਸ਼ ਕਰਨੀ ਹੋਵੇਗੀ , ਜਦੋਂ ਕਿਸੇ ਦੇਸ਼ ਜਾਂ ਖੇਤਰ ਵਿੱਚ ਵੱਸ ਚੁੱਕੀ ਮੂਲ ਇਕਾਈ ਦੀ ਵਜ੍ਹਾ ਨਾਲ ਸੀਬੀਸੀ ਰਿਪੋਰਟ ਪ੍ਰਾਪਤ ਕਰਨ ਵਿੱਚ ਅਸਫਲਤਾ ਆਵੇਗੀ , ਜਿਸ ਦੇ ਨਾਲ ਸੀਬੀਸੀ ਰਿਪੋਰਟਾਂ ਦੇ ਆਦਾਨ-ਪ੍ਰਦਾਨ ਦੀ ਵਿਵਸਥਾ ਕਰਨ ਵਾਲਾ ਕੋਈ ਵੀ ਸਮਝੌਤਾ ਨਹੀਂ ਕੀਤਾ ਗਿਆ ਹੈ। ਇਸੇ ਤਰ੍ਹਾਂ ਉਨ੍ਹਾਂ ਹਾਲਾਤਾਂ ਵਿੱਚ ਇਹ ਰਿਪੋਰਟ ਕਰਨੀ ਹੋਵੇਗੀ , ਜਦੋਂ ਸਬੰਧਤ ਦੇਸ਼ ਜਾਂ ਖੇਤਰ ਵਿੱਚ ਪ੍ਰਣਾਲੀਗਤ ਅਸਫ਼ਲਤਾ ਦੀ ਜਾਣਕਾਰੀ ਮਿਲੇਗੀ ਅਤੇ ਇਸ ਬਾਰੇ ਵਿੱਚ ਇਸ ਤਰ੍ਹਾਂ ਦੀ ਇਕਾਈ ਨੂੰ ਸੂਚਿਤ ਕਰ ਦਿੱਤਾ ਜਾਵੇਗਾ ।


    ਇਹ ਗੱਲ ਸਰਕਾਰ ਦੇ ਨੋਟਿਸ ਵਿੱਚ ਆਈ ਹੈ ਕਿ ਭਾਰਤ ਵਿੱਚ ਵੱਸ ਚੁੱਕੇ ਅੰਤਰਰਾਸ਼ਟਰੀ ਸਮੂਹਾਂ ਦੀਆਂ ਕੁਲ ਇਕਾਈਆਂ ਨੂੰ ਇਸ ਗੱਲ ਦੀ ਸ਼ੰਕਾ ਹੈ ਕਿ ਧਾਰਾ 286 ਦੀ ਉਪ-ਧਾਰਾ ( 4) ਦੇ ਤਹਿਤ ਸੀਬੀਸੀ ਰਿਪੋਰਟ ਪੇਸ਼ ਕਰਨ ਦੀ ਤਾਰੀਖ 31 ਮਾਰਚ , 2018 ਹੈ ।


    ਉਪਰੋਕਤ ਸ਼ੰਕਾ ਨੂੰ ਦੂਰ ਕਰਨ ਲਈ ਇੱਥੇ ਇਹ ਸਪਸ਼ਟ ਕੀਤਾ ਜਾਂਦਾ ਹੈ ਕਿ 31 ਮਾਰਚ , 2018 ਦੀ ਨਿਯਮਿਤ ਤਾਰੀਖ ਕੇਵਲ ਧਾਰਾ 286 ਦੀ ਉਪ-ਧਾਰਾ ( 2) ਦੇ ਤਹਿਤ ਸੀਬੀਸੀ ਰਿਪੋਰਟ ਪੇਸ਼ ਕਰਨ ਲਈ ਹੀ ਲਾਗੂ ਅਤੇ ਪ੍ਰਮਾਣਿਕ ਹੈ , ਜਦੋਂ ਕਿ ਉਪਰੋਕਤ ਧਾਰਾ ਦੀ ਉਪ-ਧਾਰਾ ( 4) ਦੇ ਤਹਿਤ ਇਹ ਲਾਗੂ ਨਹੀਂ ਹੈ ।


    ਇਸ ਦੇ ਨਾਲ ਹੀ ਇਹ ਵੀ ਜਾਣਕਾਰੀ ਦਿੱਤੀ ਗਈ ਹੈ ਕਿ ਵਿੱਤ ਬਿੱਲ , 2018 ( ਜਿਵੇਂ ਕਿ ਲੋਕ ਸਭਾ ਵਿੱਚ ਪਾਸ ਹੋਇਆ ਹੈ) ਦੇ ਤਹਿਤ ਇਹ ਪ੍ਰਸਤਾਵ ਕੀਤਾ ਗਿਆ ਹੈ ਕਿ ਧਾਰਾ 286 ਦੀ ਉਪ-ਧਾਰਾ ( 4) ਦੇ ਤਹਿਤ ਸੀਬੀਸੀ ਰਿਪੋਰਟ ਪੇਸ਼ ਕਰਨ ਦੀ ਨਿਯਮਿਤ ਤਾਰੀਖ ਨਿਰਧਾਰਤ ਕੀਤੀ ਜਾਵੇਗੀ । ਇਸ ਅਨੁਸਾਰ , ਇਨਕਮ ਟੈਕਸ ਦੀ ਧਾਰਾ 286 ਦੀ ਉਪ-ਧਾਰਾ ( 4) ਦੇ ਤਹਿਤ ਸੀਬੀਸੀ ਰਿਪੋਰਟ ਪੇਸ਼ ਕਰਨ ਦੀ ਤਾਰੀਖ ਨੂੰ ਵਿੱਤ ਬਿੱਲ , 2018 ਦੇ ਕਾਨੂੰਨੀ ਸਰੂਪ ਪ੍ਰਾਪਤ ਕਰਨ ਦੇ ਬਾਅਦ ਨਿਰਧਾਰਤ ਕਰਨਾ ਪ੍ਰਸਤਾਵਿਤ ਕੀਤਾ ਗਿਆ ਹੈ ।


    ****


    

    
    (Release ID: 1526714) Visitor Counter : 1