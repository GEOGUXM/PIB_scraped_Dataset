      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਵਰਤਮਾਨ ਯੂਰੀਆ ਸਬਸਿਡੀ ਯੋਜਨਾ ਨੂੰ 12ਵੀਂ ਪੰਜ ਸਾਲਾ ਯੋਜਨਾ ਦੇ ਬਾਅਦ ਵੀ ਜਾਰੀ ਰੱਖਣ ਦੀ ਪ੍ਰਵਾਨਗੀ ਦਿੱਤੀ
      Posted On: 14 MAR 2018 2:58PM by PIB Chandigarh


    Cabinet approves continuation of ongoing urea subsidy scheme beyond 12 th Five Year Plan


    ਮੰਤਰੀ ਮੰਡਲ ਨੇ ਵਰਤਮਾਨ ਯੂਰੀਆ ਸਬਸਿਡੀ ਯੋਜਨਾ ਨੂੰ 12ਵੀਂ ਪੰਜ ਸਾਲਾ ਯੋਜਨਾ ਦੇ ਬਾਅਦ ਵੀ ਜਾਰੀ ਰੱਖਣ ਦੀ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਖਾਦ ਵਿਭਾਗ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ:


    (ਓ) ਕੁੱਲ 1,64,935 ਕਰੋੜ ਰੁਪਏ ਦੀ ਅਨੁਮਾਨਤ ਲਾਗਤ ਵਾਲੀ ਯੂਰੀਆ ਸਬਸਿਡੀ ਯੋਜਨਾ ਨੂੰ 2017 ਤੋਂ 2020 ਤਕ ਜਾਰੀ ਰੱਖਣ ਅਤੇ


    (ਅ) ਖਾਦ ਸਬਸਿਡੀ ਦੀ ਅਦਾਇਗੀ ਲਈ ਪ੍ਰਤੱਖ ਲਾਭ ਤਬਾਦਲਿਆਂ(ਡੀਬੀਟੀ) ਨੂੰ ਲਾਗੂ ਕਰਨਾ ।


    ਪ੍ਰਭਾਵ:


    ਯੂਰੀਆ ਸਬਸਿਡੀ ਯੋਜਨਾ ਜਾਰੀ ਰਹਿਣ ਨਾਲ ਇਹ ਸੁਨਿਸ਼ਚਿਤ ਹੋ ਸਕੇਗਾ ਕਿ ਕਿਸਾਨਾਂ ਨੂੰ ਵਿਧਾਨਕ ਨਿਯੰਤ੍ਰਿਤ ਮੁੱਲ( statutory controlled price ) ‘ਤੇ ਕਾਫ਼ੀ ਮਾਤਰਾ ਵਿੱਚ ਯੂਰੀਆ ਉਪਲੱਬਧ ਹੈ। ਖਾਦ ਖੇਤਰ ਵਿੱਚ ਪ੍ਰਤੱਖ ਲਾਭ ਤਬਾਦਲੇ ਲਾਗੂ ਕਰਨ ਵਿੱਚ ਹੇਰਾ-ਫੇਰੀ ਦੇ ਮਾਮਲੇ ਘਟ ਜਾਣਗੇ ਅਤੇ ਖਾਦ ਦੀ ਚੋਰੀ ਬੰਦ ਹੋ ਜਾਵੇਗੀ।


    ਵਿਵਰਣ:


    ਖਾਦ ਵਿਭਾਗ ਦੇਸ਼ ਭਰ ਦੇ ਖਾਦ ਖੇਤਰ ਵਿੱਚ ਪ੍ਰਤੱਖ ਲਾਭ ਤਬਾਦਲੇ ਸ਼ੁਰੂ ਕਰ ਰਿਹਾ ਹੈ। ਪ੍ਰਤੱਖ ਲਾਭ ਤਬਾਦਲਿਆਂ ਵਿੱਚ ਕਿਸਾਨਾਂ ਨੂੰ ਆਰਥਿਕ ਮਦਦ ਦੇ ਨਾਲ-ਨਾਲ ਖਾਦ ਦੀ ਵਿਕਰੀ ਨਾਲ ਖਾਦ ਕੰਪਨੀਆਂ ਨੂੰ ਸ਼ਤ-ਪ੍ਰਤੀਸ਼ਤ ਭੁਗਤਾਨ ਸੁਨਿਸ਼ਚਿਤ ਹੋ ਸਕੇਗਾ। ਯੂਰੀਆ ਸਬਸਿਡੀ ਯੋਜਨਾ ਜਾਰੀ ਰੱਖਣ ਨਾਲ ਖਾਦ ਖੇਤਰ ਵਿੱਚ ਪ੍ਰਤੱਖ ਲਾਭ ਤਬਾਦਲੇ ਯੋਜਨਾ ਅਸਾਨੀ ਨਾਲ ਲਾਗੂ ਹੋ ਸਕੇਗਾ।


    ਯੂਰੀਆ ਸਬਸਿਡੀ 1 ਅਪ੍ਰੈਲ, 2017 ਤੋਂ ਖਾਦ ਵਿਭਾਗ ਵੀ ਕੇਂਦਰੀ ਖੇਤਰ ਦੀ ਯੋਜਨਾ ਦਾ ਹਿੱਸਾ ਹੈ ਅਤੇ ਬਜਟ ਦੀ ਮਦਦ ਨਾਲ ਸਰਕਾਰ ਪੂਰੀ ਤਰ੍ਹਾਂ ਨਾਲ ਇਸ ਦਾ ਵਿੱਤੀ ਪ੍ਰਬੰਧ ਕਰਦੀ ਹੈ। ਯੂਰੀਆ ਸਬਸਿਡੀ ਯੋਜਨਾ ਜਾਰੀ ਰਹਿਣ ਨਾਲ ਯੂਰੀਆ ਨਿਰਮਾਤਾਵਾਂ ਨੂੰ ਸਮੇਂ ‘ਤੇ ਸਬਸਿਡੀ ਦਾ ਭੁਗਤਾਨ ਸੁਨਿਸ਼ਚਿਤ ਹੋ ਸਕੇਗਾ। ਇਸ ਸਦਕਾ ਕਿਸਾਨਾਂ ਨੂੰ ਸਮੇਂ ‘ਤੇ ਯੂਰੀਆ ਉਪਲੱਬਧ ਹੋਵੇਗਾ। ਯੂਰੀਆ ਸਬਸਿਡੀ ਯੋਜਨਾ ਵਿੱਚ ਆਯਾਤ ਕੀਤੀ ਯੂਰੀਆ ਸਬਸਿਡੀ ਸ਼ਾਮਲ ਹੈ, ਜੋ ਦੇਸ਼ ਵਿੱਚ ਯੂਰੀਆ ਦੀ ਨਿਰਧਾਰਤ ਮੰਗ ਅਤੇ ਉਤਪਾਦਨ ਦਰਮਿਆਨ ਖਾਈ ਨੂੰ ਭਰਣ ਲਈ ਆਯਾਤ ਨੂੰ ਸੁਧਾਰਨ ਵੱਲ ਸੇਧਤ ਹੈ। ਇਸ ਸਬਸਿਡੀ ਵਿੱਚ ਦੇਸ਼ ‘ਚ ਯੂਰੀਆ ਨੂੰ ਲਿਆਉਣ-ਲਿਜਾਣ ਲਈ ਮਾਲ-ਭਾੜਾ ਸਬਸਿਡੀ ਵੀ ਸ਼ਾਮਲ ਹੈ।


    ***

    
    
    (Release ID: 1524577) Visitor Counter : 3