      ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ

      ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਸ਼ਹਿਰੀ) ਦੀ ਸ਼ੁਰੂਆਤ ਤੋਂ ਲੈ ਕੇ 40.65 ਲੱਖ ਮਕਾਨਾਂ ਦੇ ਟੀਚੇ ਦੇ ਮੁਕਾਬਲੇ 21.97 ਲੱਖ ਮਕਾਨ ਤਿਆਰ ਕੀਤੇ ਗਏ
      Posted On: 23 MAR 2018 6:20PM by PIB Chandigarh


    21.97 Lakhs houses grounded /completed against 40.65 Lakh Houses sanctioned since launch of PMAY (Urban)


    ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਸ਼ਹਿਰੀ) ਦੀ ਸ਼ੁਰੂਆਤ ਤੋਂ ਲੈ ਕੇ 40.65 ਲੱਖ ਮਕਾਨਾਂ ਦੇ ਟੀਚੇ ਦੇ ਮੁਕਾਬਲੇ 21.97 ਲੱਖ ਮਕਾਨ ਤਿਆਰ ਕੀਤੇ ਗਏ


    ਟਾਈਮਜ਼ ਆਵ੍ ਇੰਡੀਆ ਦੇ 22 ਮਾਰਚ 2018 ਦੇ ਅੰਕ ਵਿੱਚ '' ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ — ਓਨਲੀ 8% ਟਾਰਗੈਟ ਮੈੱਟ ਅੰਡਰ ਅਰਬਨ ਹਾਊਸਿੰਗ ਸਕੀਮ '' ( ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ — ਸ਼ਹਿਰੀ ਮਕਾਨ ਉਸਾਰੀ ਸਕੀਮ ਦਾ ਸਿਰਫ 8% ਟੀਚਾ ਹੀ ਪੂਰਾ ਹੋਇਆ) ਦੇ ਸਿਰਲੇਖ ਹੇਠ ਛਪੀ ਖ਼ਬਰ ਗੁੰਮਰਾਹਕੁੰਨ ਹੈ । ' ਸਿਰਫ 8% ਦਾ ਟੀਚਾ ਪੂਰਾ ਹੋਇਆ ' ਬਾਰੇ ਅੰਕੜੇ ' ਸਿਰਫ ਮਕਾਨ ਪੂਰੇ ਹੋਏ ' ਵਿੱਚੋਂ ਲਏ ਗਏ ਹਨ ਜੋ ਕਿ ਅੰਕੜਿਆਂ ਦੀ ਗਲਤ ਵਰਤੋਂ ਹੈ ।


    ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਸ਼ਹਿਰੀ) ਦੀ ਪ੍ਰਗਤੀ ਨੂੰ ਇਸ ਤੱਥ ਤੋ ਮਾਪਿਆ ਜਾ ਸਕਦਾ ਹੈ ਕਿ ਅੱਜ ਤੱਕ ਕੁਲ 40.65 ਲੱਖ ਮਕਾਨਾਂ ਨੂੰ ਪ੍ਰਵਾਨਗੀ ਦਿੱਤੀ ਗਈ ਜਿਨ੍ਹਾਂ ਵਿਚੋਂ 18.47 ਲੱਖ ਗਰਾਊਂਡ ਕੀਤੇ ਗਏ ਜਦਕਿ 3.5 ਲੱਖ ਮਕਾਨ ਮੁਕੰਮਲ ਕੀਤੇ ਗਏ । ਇਸ ਤੋਂ ਇਲਾਵਾ ਉਹ ਮਕਾਨ ਜਿਹੜੇ ਮਾਰਚ 2014 ਤੱਕ ਮੁਕੰਮਲ ਨਹੀਂ ਹੋਏ ਸਨ ਅਤੇ ਜਿਨ੍ਹਾਂ ਨੂੰ ਜੇਐੱਨਐੱਨਯੂਆਰਐੱਮ ਅਧੀਨ ਪ੍ਰਵਾਨ ਕੀਤਾ ਗਿਆ ਸੀ , ਵਿੱਚੋਂ 1.7 ਲੱਖ ਮਕਾਨ ਪੂਰੇ ਕੀਤੇ ਜਾ ਚੁੱਕੇ ਹਨ । ਇਸ ਤਰ੍ਹਾਂ ਕੁਲ 5.2 ਲੱਖ ਮਕਾਨ ਪੂਰੇ ਹੋ ਚੁੱਕੇ ਹਨ ।


    ਇਸ ਤੋਂ ਇਲਾਵਾ ਸਰਕਾਰ ਵਲੋਂ ਪਿਛਲੇ ਇੱਕ ਸਾਲ ਵਿੱਚ ਕੁੱਲ 21.65 ਲੱਖ ਮਕਾਨਾਂ ਦੀ ਪ੍ਰਵਾਨਗੀ ਦਿੱਤੀ ਗਈ । ਮਕਾਨ ਉਸਾਰੀ ਪ੍ਰੋਜੈਕਟ ਆਮ ਤੌਰ ਤੇ 18 ਤੋਂ 24 ਮਹੀਨਿਆਂ ਵਿੱਚ ਆਪਣੀ ਤਿਆਰੀ ਦਾ ਸਾਈਕਲ ਪੂਰਾ ਕਰ ਲੈਂਦੇ ਹਨ । ਇਸ ਲਈ ਉਸਾਰੀ ਲਈ ਜਿਨ੍ਹਾਂ ਮਕਾਨਾਂ ਨੂੰ ਗਰਾ ਊਂ ਡ ਕੀਤਾ ਗਿਆ, ਉਹ ਸਕੀਮ ਦੀ ਜ਼ਮੀਨੀ ਪੱਧਰ ਉੱਤੇ ਹੋ ਰਹੀ ਪ੍ਰਗਤੀ ਦੀ ਸਹੀ ਤਸਵੀਰ ਪੇਸ਼ ਕਰਦੇ ਹਨ । ਉਸਾਰੀ ਲਈ ਜੋ ਮਕਾਨ ਗਰਾਊਂਡ ਕੀਤੇ ਹਨ , ਉਨ੍ਹਾਂ ਵਿਚੋਂ 55% ਜ਼ਮੀਨੀ ਪੱਧਰ ਉੱਤੇ ਹਨ , 12% ਨੀਂਹ ਪੱਧਰ ਉਤੇ ਅਤੇ ਬਾਕੀ ਤਿਆਰੀ ਦੇ ਵੱਖ ਵੱਖ ਪੜਾਵਾਂ ਉੱਤੇ ਹਨ । ਸਕੀਮ ਵਿੱਚ ਅਸਲੀ ਗਤੀ ਅਕਤੂਬਰ 2016 ਵਿੱਚ ਆਈ ਅਤੇ ਉਸਾਰੀ ਸਰਗਰਮੀਆਂ 2017 ਤੋਂ ਉਸ ਵੇਲੇ ਸ਼ੁਰੂ ਹੋਈਆਂ ਜਦੋਂ ਭਾਈਵਾਲਾਂ ਵਿੱਚ ਭਾ ਈ ਵਾਲੀ ਕਾਇਮ ਹੋਈ ਅਤੇ ਟੈਂਡਰਿੰਗ ਸਰਗਰਮੀਆਂ ਸ਼ੁਰੂ ਹੋਈਆਂ ।


    ਕੇਂਦਰ ਨੇ ਸੂਬਿਆਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਇਸ ਸਕੀਮ ਅਧੀਨ 13,582 ਕਰੋੜ ਰੁਪਏ ਦੀ ਸਹਾਇਤਾ ਜਾਰੀ ਕੀਤੀ । ਸੂਬਿਆਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਇਸ ਅਧੀਨ ਲਗਾਤਾਰ ਪੈਸਾ ਮੁਹੱਈਆ ਕਰਵਾਉਣ ਦਾ ਇੱਕ ਢਾਂਚਾ ਤਿਆਰ ਕੀਤਾ ਗਿਆ ਹੈ ਜਿਸ ਨੂੰ ਕੇਂਦਰ ਸਰਕਾਰ ਤੋਂ ਪ੍ਰਵਾਨਗੀ ਮਿਲੀ ਹੋਈ ਹੈ । ਇਸ ਢਾਂਚੇ ਅਧੀਨ, ਮੰਤਰਾਲੇ ਵੱਲੋਂ ਵਾਧੂ ਬਜਟ ਸਰੋਤ (ਈਬੀਆਰ) ਦਿੱਤਾ ਲਈ 60 ਹਜ਼ਾਰ ਕਰੋੜ ਰੁਪਏ ਦਾ ਰਾਸ਼ਟਰੀ ਸ਼ਹਿਰੀ ਮਕਾਨ ਉਸਾਰੀ ਫੰਡ ਮੁਹੱਈਆ ਕਰਵਾਇਆ ਜਾਵੇਗਾ । ਇਹ ਫੰਡ ਇਸ ਸਕੀਮ ਨੂੰ ਤੇਜ਼ੀ ਨਾਲ ਲਾਗੂ ਕਰਨ ਲਈ ਪੜਾਅ ਵਾਰ ਢੰਗ ਨਾਲ ਮੁਹੱਈਆ ਕਰਵਾਇਆ ਜਾਵੇਗਾ ।


    ****

    
    
    (Release ID: 1526213) Visitor Counter : 6