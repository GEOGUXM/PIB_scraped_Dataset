      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਮੋਦੀ ਦੇ ਕ੍ਰਿਸ਼ੀ ਉੱਨਤੀ ਮੇਲੇ ਸਮੇਂ ਭਾਸ਼ਣ ਦਾ ਮੂਲ-ਪਾਠ
      Posted On: 17 MAR 2018 4:01PM by PIB Chandigarh


    English rendering of Prime Minister Shri Narendra Modi's speech at the Krishi Unnati Mela


    ਪ੍ਰਧਾਨ ਮੰਤਰੀ ਮੋਦੀ ਦੇ ਕ੍ਰਿਸ਼ੀ ਉੱਨਤੀ ਮੇਲੇ ਸਮੇਂ ਭਾਸ਼ਣ ਦਾ ਮੂਲ-ਪਾਠ


    ਮੰਤਰੀ ਮੰਡਲ ਦੇ ਮੇਰੇ ਸਹਿਯੋਗੀ ਸ਼੍ਰੀ ਰਾਧਾਮੋਹਨ ਸਿੰਘ ਜੀ, ਮੱਧ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਸ਼੍ਰੀ ਸ਼ਿਵਰਾਜ ਸਿੰਘ ਚੌਹਾਨ ਜੀ, ਮੇਘਾਲਿਆ ਦੇ ਮੁੱਖ ਮੰਤਰੀ ਸ਼੍ਰੀ ਕੋਨਰਾਡ ਸੰਗਮਾ ਜੀ, ਮੰਤਰੀ ਮੰਡਲ ਦੇ ਮੇਰੇ ਸਹਿਯੋਗੀ ਸ਼੍ਰੀ ਪੁਰਸ਼ੋਤੱਮ ਰੁਪਾਲਾ ਜੀ, ਸ਼੍ਰੀ ਗਜੇਂਦਰ ਸਿੰਘ ਸ਼ੇਖਾਵਤ ਜੀ, ਸ਼੍ਰੀਮਤੀ ਕ੍ਰਿਸ਼ਨਾ ਰਾਜ ਜੀ, ਵਿਗਿਆਨਿਕਗਣ, ਅਤੇ ਇਸ ਆਯੋਜਨ ਦਾ ਕੇਂਦਰਬਿੰਦੂ, ਦੇਸ਼ ਭਰ ਤੋਂ ਆਏ ਹੋਏ ਮੇਰੇ ਕਿਸਾਨ ਭਾਈ-ਭੈਣ


    ਰਾਸ਼ਟਰੀ ਕ੍ਰਿਸ਼ੀ ਉੱਨਤੀ ਮੇਲੇ ਵਿੱਚ ਤੁਹਾਡਾ ਸਭ ਦਾ ਬਹੁਤ-ਬਹੁਤ ਸੁਆਗਤ ਹੈ। ਇਸ ਤਰ੍ਹਾਂ ਦੇ ਉੱਨਤੀ ਮੇਲਿਆਂ ਦੀ ਨਿਊ ਇੰਡੀਆ ਦੀ ਰਾਹ ਨੂੰ ਸਸ਼ਕਤ ਕਰਨ ਵਿੱਚ ਵੱਡੀ ਭੂਮਿਕਾ ਹੈ।


    ਇਸ ਮੇਲੇ ਰਾਹੀਂ ਮੈਨੂੰ ਨਿਊ ਇੰਡੀਆ ਦੇ ਦੋ ਪਹਿਰੇਦਾਰਾਂ ਨਾਲ ਇੱਕਠੇ, ਇੱਕ ਸਮੇਂ ‘ਤੇ ਗੱਲ ਕਰਨ ਦਾ ਮੌਕਾ ਮਿਲ ਰਿਹਾ ਹੈ। ਨਿਊ ਇੰਡੀਆ ਦੇ ਇੱਕ ਪਹਿਰੇਦਾਰ ਸਾਡੇ ਕਿਸਾਨ, ਸਾਡੇ ਅੰਨਦਾਤਾ ਹਨ ਜੋ ਦੇਸ਼ ਦਾ ਪਾਲਣ ਪੋਸ਼ਣ ਕਰਨ ਲਈ ਬੇਹੱਦ ਮਿਹਨਤ ਕਰ ਰਹੇ ਹਨ। ਦੂਸਰੇ ਪਹਿਰੇਦਾਰ ਸਾਡੇ ਵਿਗਿਆਨਕ ਬੰਧੂ ਹਨ ਜੋ ਨਵੀਂਆਂ-ਨਵੀਂਆਂ ਤਕਨੀਕਾਂ ਵਿਕਸਿਤ ਕਰ ਕੇ ਕਿਸਾਨ ਦਾ ਜੀਵਨ ਅਸਾਨ ਕਰ ਰਹੇ ਹਨ।


    ਮੈਨੂੰ ਇਹ ਵੀ ਦੱਸਿਆ ਗਿਆ ਹੈ ਕਿ ਦੇਸ਼ ਭਰ ਦੇ ਕ੍ਰਿਸ਼ੀ ਵਿਗਿਆਨਕ ਕੇਂਦਰਾਂ ਵਿੱਚ ਵੀ ਹਜ਼ਾਰਾਂ ਕਿਸਾਨ ਭਾਈ-ਭੈਣ ਇਸ ਸਮੇਂ ਤਕਨੀਕ ਰਾਹੀਂ ਸਾਡੇ ਨਾਲ ਜੁੜੇ ਹੋਏ ਹਨ। ਉਨ੍ਹਾਂ ਸਾਰਿਆਂ ਦਾ ਵੀ ਮੈਂ ਇਸ ਮੌਕੇ ‘ਤੇ ਹਾਰਦਿਕ ਸੁਆਗਤ ਕਰਦਾ ਹਾਂ।


    ਭਾਈਓ ਅਤੇ ਭੈਣੋ, ਇੱਥੇ ਆਉਣ ਤੋਂ ਪਹਿਲਾਂ ਮੈਂ, ਇੱਥੇ ਜੋ ਵਿਸ਼ਾਲ ਮੇਲਾ ਲਗਿਆ ਹੈ,ਉਸ ਵਿੱਚ ਗਿਆ ਸੀ। ਮੇਰੀ, ਕਈ ਵਿਗਿਆਨੀਆਂ ਨਾਲ ਗੱਲ ਹੋਈ, ਕਿਸਾਨਾਂ ਨਾਲ ਗੱਲ ਹੋਈ, ਖੇਤੀਬਾੜੀ ਨਾਲ ਜੁੜੀਆਂ ਨਵੀਂਆਂ-ਨਵੀਂਆਂ ਤਕਨੀਕਾਂ ਨੂੰ ਮੈਂ ਦੇਖਿਆ। Live Demostration ਨਾਲ ਕਈ ਤਕਨੀਕਾਂ ਦੀਆਂ ਜੋ ਜਾਣਕਾਰੀਆਂ ਦਿੱਤੀਆਂ ਜਾ ਰਹੀਆਂ ਹਨ ਉਹ ਨਿਸ਼ਚਿਤ ਰੂਪ ਨਾਲ ਸਾਰਿਆਂ ਦੇ ਬਹੁਤ ਕੰਮ ਆਉਣ ਵਾਲੀਆਂ ਹਨ ।


    ਅੱਜ ਮੈਨੂੰ ਇੱਥੇ ਖੇਤੀ ਦੇ ਖੇਤਰ ਵਿੱਚ ਬਿਹਤਰ ਕੰਮ ਕਰਨ ਵਾਲੇ ਕਿਸਾਨ ਭਾਈ-ਭੈਣਾਂ ਨੂੰ ਸਨਮਾਨਤ ਕਰਨ ਦਾ ਵੀ ਮੌਕਾ ਮਿਲਿਆ ਹੈ। ਕ੍ਰਿਸ਼ੀ ਕਰਮਣ ਅਤੇ ਪੰਡਿਤ ਦੀਨ ਦਿਆਲ ਉਪਾਧਿਆਇ ਕ੍ਰਿਸ਼ੀ ਪ੍ਰੋਤਸਾਹਨ ਪੁਰਸਕਾਰ ਨਾਲ ਸਨਮਾਨਤ ਸਾਰੇ ਰਾਜਾਂ ਅਤੇ ਲੋਕਾਂ ਨੂੰ ਮੈਂ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ।


    ਇਹ ਪੁਰਸਕਾਰ ਤੁਹਾਡੀ ਮਿਹਨਤ ਦਾ ਸਨਮਾਨ ਤਾਂ ਹੈ ਹੀ, ਨਾਲ ਹੀ ਕਰੋੜਾਂ ਕਿਸਾਨ ਭਾਈਆਂ ਨੂੰ ਪ੍ਰੋਤਸਾਹਿਤ ਕਰਨ ਦਾ ਰਾਹ ਵੀ ਹੈ।


    ਅੱਜ ਕਈ ਰਾਜਾਂ ਨੂੰ ਰਿਕਾਰਡ ਅਨਾਜ ਉਤਪਾਦਨ ਲਈ ਸਨਮਾਨਤ ਕੀਤਾ ਗਿਆ ਹੈ। ਮੈਂ ਵਿਸ਼ੇਸ਼ ਰੂਪ ‘ਤੇ ਇੱਥੇ ਮੇਘਾਲਿਆ ਦੀ ਗੱਲ ਕਰਨਾ ਚਾਹਾਂਗਾ ਜਿਸ ਨੂੰ ਅਲੱਗ ਤੋਂ ਪੁਰਸਕਾਰ ਦਿੱਤਾ ਗਿਆ ਹੈ। ਸਾਥੀਓ, ਖੇਤਰਫ਼ਲ ਵਿੱਚ ਛੋਟੇ ਇਸ ਰਾਜ ਨੇ ਵੱਡਾ ਕੰਮ ਕਰਕੇ ਦਿਖਾਇਆ ਹੈ। ਮੇਘਾਲਿਆ ਦੇ ਕਿਸਾਨਾਂ ਨੇ ਸਾਲ 2015-16 ਦੌਰਾਨ ਪੈਦਾਵਾਰ ਦਾ ਪੰਜ ਸਾਲ ਦਾ ਰਿਕਾਰਡ ਤੋੜ ਦਿੱਤਾ ਹੈ। ਇਸ ਸਮੇਂ ਮੰਚ ਉੱਤ ਮੇਘਾਲਿਆ ਦੇ ਯੁਵਾ ਮੁੱਖ ਮੰਤਰੀ ਉਪਸਥਿਤ ਹਨ। ਮੇਰੀ ਤਾਕੀਦ ਹੈ ਕਿ ਇਸ ਉਪਲੱਬਧੀ ਲਈ ਉਹ ਮੇਘਾਲਿਆ ਵਿੱਚ ਵੀ ਕਿਸਾਨਾਂ ਲਈ ਇੱਕ ਸਨਮਾਨ ਪ੍ਰੋਗਰਾਮ ਆਯੋਜਿਤ ਕਰਨ।


    ਸਾਥੀਓ , ਅੱਜ ਮੇਰਾ ਇਹ ਵਿਸ਼ਵਾਸ ਹੋਰ ਮਜ਼ਬੂਤ ਹੋ ਗਿਆ ਹੈ ਕਿ ਜਦੋਂ ਟੀਚਾ ਸਪਸ਼ਟ ਹੋਵੇ , ਟੀਚੇਦੀ ਪ੍ਰਾਪਤੀ ਲਈ ਖ਼ੁਦ ਨੂੰ ਦਿਨ-ਰਾਤ ਖਪਾਉਣ ਦਾ ਇਰਾਦਾ ਹੋਵੇ , ਤਾਂ ਕੁੱਝ ਵੀ ਅਸੰਭਵ ਨਹੀਂ ਹੈ । ਸਾਡੇ ਦੇਸ਼ ਦੇ ਕਿਸਾਨਾਂ ਵਿੱਚ ਉਹ ਹੌਂਸਲਾ ਹੈ ਕਿ ਉਹ ਮੁਸ਼ਕਲ ਲੱਗਣ ਵਾਲੇ ਟੀਚਿਆਂ ਨੂੰ ਵੀ ਪ੍ਰਾਪਤ ਕਰ ਸਕਦੇ ਹਨ । ਸਾਨੂੰ ਨਹੀਂ ਭੁੱਲਣਾ ਚਾਹੀਦਾ ਹੈ ਕਿ ਅਜ਼ਾਦੀ ਪ੍ਰਾਪਤੀ ਦੇ ਬਾਅਦ ਦੇਸ਼ ਵਿੱਚ ਅਨਾਜ ਉਤਪਾਦਨ ਦੀ ਕੀ ਸਥਿਤੀ ਸੀ । ਸੰਕਟ ਭਰੇ ਉਸ ਦੌਰ ਵਿੱਚੋਂ ਸਾਡਾ ਰੱਬ ਸਾਨੂੰ ਬਾਹਰ ਕੱਢਕੇ ਲਿਆਇਆ ਹੈ । ਅੱਜ ਦੇਸ਼ ਵਿੱਚ ਰਿਕਾਰਡ ਅਨਾਜ ਉਤਪਾਦਨ , ਰਿਕਾਰਡ ਦਾਲ ਉਤਪਾਦਨ , ਰਿਕਾਰਡ ਫ਼ਲ – ਸਬਜੀਆਂ ਦਾ ਉਤਪਾਦਨ , ਰਿਕਾਰਡ ਦੁੱਧ ਉਦਪਾਦਨ ਹੋ ਰਿਹਾ ਹੈ ।


    ਇਸ ਲਈ ਮੈਂ ਦੇਸ਼ ਦੇ ਹਰ ਕਿਸਾਨ ਨੂੰ , ਕ੍ਰਿਸ਼ੀ ਉੱਨਤੀ ਵਿੱਚ ਲਗੀ ਹਰ ਮਾਤਾ-ਭੈਣ-ਬੇਟੀ ਨੂੰ ਸੌ - ਸੌ ਨਮਨ ਕਰਦਾ ਹਾਂ ।


    ਸਾਥੀਓ , ਸਾਡੇ ਦੇਸ਼ ਵਿੱਚ ਖੇਤੀਬਾੜੀ ਸੈਕਟਰ ਨੇ ਕਈ ਮਾਮਲਿਆਂ ਵਿੱਚ ਪੂਰੀ ਦੁਨੀਆ ਨੂੰ ਰਸਤਾ ਦਿਖਾਇਆ ਹੈ । ਲੇਕਿਨ ਸਮੇਂ ਦੇ ਨਾਲ ਜੋ ਚੁਣੌਤੀਆਂ ਖੇਤੀ ਨਾਲ ਜੁੜਦੀਆਂ ਚਲੀਆਂ ਗਈਆਂ , ਉਹ ਅੱਜ ਦੇ ਇਸ ਦੌਰ ਵਿੱਚ ਬਹੁਤ ਅਹਿਮ ਹਨ । ਇਹ ਚੁਣੌਤੀਆਂ ਹੀ ਕਿਸਾਨ ਦੀ ਆਮਦਨ ਘੱਟ ਕਰਦੀਆਂ ਹਨ , ਉਸਦਾ ਨੁਕਸਾਨ ਕਰਦੀਆਂ ਹਨ , ਖੇਤੀ ਉੱਤੇ ਹੋਣ ਵਾਲਾ ਉਸਦਾ ਖਰਚ ਵਧਾਉਂਦੀਆਂ ਹਨ ।


    ਇਨ੍ਹਾਂ ਚੁਣੌਤੀਆਂ ਨੂੰ ਪੂਰੀ ਲਗਨ ਦੇ ਨਾਲ , Holistic ਅਪ੍ਰੋਚ ਦੇ ਨਾਲ ਨਜਿੱਠਣ ਦੀ ਦਿਸ਼ਾ ਵਿੱਚ ਸਾਡੀ ਸਰਕਾਰ ਲਗਾਤਾਰ ਕਾਰਜ ਕਰ ਰਹੀ ਹੈ । ਇਨ੍ਹਾਂਅਲੱਗ-ਅਲੱਗ ਕੰਮਾਂ ਵਿੱਚੋਂ ਇੱਕ ਹੈ - ਕਿਸਾਨ ਦੀ ਕਮਾਈ ਦੁੱਗਣੀ ਕਰਨਾ , ਟੀਚਾ ਇੱਕ ਹੈ - ਕਿਸਾਨਾਂ ਦਾ ਜੀਵਨ ਅਸਾਨ ਬਣਾਉਣਾ । ਅਸੀਂ ਇਸ ਸੰਕਲਪ ਪਥ ਉੱਤੇ ਵੱਡੀ ਤੇਜ਼ੀਨਾਲ ਅੱਗੇ ਵਧ ਰਹੇ ਹਾਂ ।


    ਅੱਜ ਦੇਸ਼ ਵਿੱਚ 11 ਕਰੋੜਤੋਂ ਜ਼ਿਆਦਾ ਸਾਇਲ ਹੈਲਥ ਕਾਰਡ ਵੰਡੇ ਜਾ ਚੁੱਕੇ ਹਨ । ਸਾਇਲ ਹੈਲਥ ਕਾਰਡ ਨਾਲ ਮਿਲ ਰਹੀ ਸੂਚਨਾਦੇ ਅਧਾਰ ਉੱਤੇ , ਜੋ ਕਿਸਾਨ ਖੇਤੀ ਕਰ ਰਹੇ ਹਨ , ਉਨ੍ਹਾਂ ਦੀ ਪੈਦਾਵਾਰ ਵਧਾਉਣ ਦੇ ਨਾਲ - ਨਾਲ ਖਾਦ ਉੱਤੇ ਖਰਚ ਵੀ ਘੱਟ ਹੋ ਰਿਹਾ ਹੈ ।


    ਯੂਰੀਆ ਦੀ 100 % ਨਿੰਮ ਕੋਟਿੰਗ ਨਾਲ ਵੀ ਖਾਦ ਦੀ ਖਪਤ ਘੱਟ ਹੋਈ ਹੈ ਅਤੇ ਪ੍ਰਤੀ ਹੈਕਟੇਅਰ ਅਨਾਜ ਉਤਪਾਦਨ ਵਧਿਆ ਹੈ ।


    ਭਾਈਓ ਅਤੇ ਭੈਣੋਂ , ਪ੍ਰਧਾਨ ਮੰਤਰੀ ਫ਼ਸਲ ਬੀਮਾ ਯੋਜਨਾ ਰਾਹੀਂ ਸਾਡੀ ਸਰਕਾਰ ਨੇ ਕਿਸਾਨਾਂ ਨੂੰ ਸਭ ਤੋਂ ਘੱਟ ਪ੍ਰੀਮੀਅਮ ਉੱਤੇ ਫ਼ਸਲ ਬੀਮਾ ਉਪਲੱਬਧ ਕਰਾਇਆ ਹੈ । ਬੀਮੇ ਉੱਤੇ ਕੈਪਿੰਗ ਖਤਮ ਕਰਦਿਆਂ ਇਹ ਵਿਵਸਥਾ ਕੀਤੀ ਗਈ ਕਿ ਪੂਰੀ ਰਕਮ ਦਾ ਬੀਮਾ ਕੀਤਾ ਜਾਵੇ । ਇਸ ਯੋਜਨਾ ਦੇ ਬਾਅਦ ਹੁਣ ਪ੍ਰਤੀ ਕਿਸਾਨ ਮਿਲਣ ਵਾਲੀ Claim ਰਾਸ਼ੀ ਦੁੱਗਣੀ ਤੋਂ ਵੀ ਜ਼ਿਆਦਾ ਹੋ ਗਈ ਹੈ । ਕਿਸਾਨ ਨੂੰ ਚਿੰਤਾ ਮੁਕਤ ਕਰਨ ਵਿੱਚ ਇਹ ਸਾਡੀ ਸਰਕਾਰ ਦਾ ਬਹੁਤ ਵੱਡਾ ਕਦਮ ਰਿਹਾ ਹੈ ।


    ਪ੍ਰਧਾਨਮੰਤਰੀ ਸਿੰਚਾਈ ਯੋਜਨਾ ਤਹਿਤ ਹਰ ਖੇਤ ਨੂੰ ਪਾਣੀ ਦੇ ਵਿਜ਼ਨ ਨਾਲ ਕਾਰਜ ਕੀਤਾ ਜਾ ਰਿਹਾ ਹੈ । ਜੋ ਸਿੰਚਾਈ ਪਰਿਯੋਜਨਾਵਾਂ ਦਹਾਕਿਆਂ ਤੋਂ ਅਧੂਰੀਆਂ ਪਈਆਂ ਸਨ , ਉਨ੍ਹਾਂ ਨੂੰ 80 ਹਜ਼ਾਰ ਕਰੋੜ ਰੁਪਏ ਤੋਂ ਜ਼ਿਆਦਾ ਖਰਚ ਕਰਕੇ ਪੂਰਾ ਕੀਤਾ ਜਾ ਰਿਹਾ ਹੈ ।


    ਪ੍ਰਧਾਨ ਮੰਤਰੀ ਕਿਸਾਨ ਸੰਪਦਾ ਯੋਜਨਾ ਰਾਹੀਂ , ਸਾਡੀ ਸਰਕਾਰ ਖੇਤ ਤੋਂ ਲੈ ਕੇ ਬਜ਼ਾਰ ਤੱਕ , ਪੂਰੀ ਸਪਲਾਈ ਚੇਨ ਨੂੰ ਮਜਬੂਤ ਕਰ ਰਹੀ ਹੈ , ਆਧੁਨਿਕ ਐਗਰੀਕਲਚਰ ਇਨਫਰਾਸਟਰਕਚਰ ਤਿਆਰ ਕਰ ਰਹੀ ਹੈ । ਇਸ ਬਜਟ ਵਿੱਚ ਜਿਸ Operation Greens ਦਾ ਐਲਾਨ ਕੀਤਾ ਹੈ , ਉਹ ਵੀ ਨਵੀਂ ਸਪਲਾਈ ਚੇਨ ਵਿਵਸਥਾ ਨਾਲ ਜੁੜਿਆ ਹੈ । ਇਹ ਫ਼ਲ ਅਤੇ ਸਬਜ਼ੀਆਂ ਪੈਦਾ ਕਰਨ ਵਾਲੇ ਅਤੇ ਖਾਸਤੌਰ ਉੱਤੇ Top ਯਾਨੀ Tomato, Onion ਅਤੇ Potato ਉਗਾਉਣ ਵਾਲੇ ਕਿਸਾਨਾਂ ਲਈ ਲਾਭਕਾਰੀ ਰਹੇਗਾ ।


    ਕਿਸਾਨ ਹਿਤਾਂ ਨਾਲ ਜੁੜੇ ਕਈ Model Act ਬਣਾਕੇ ਰਾਜ ਸਰਕਾਰਾਂ ਨੂੰ ਉਨ੍ਹਾਂਨੂੰ ਲਾਗੂ ਕਰਨ ਦੀ ਵੀ ਤਾਕੀਦ ਕੀਤੀ ਗਈ ਹੈ । ਇਹ ਕਨੂੰਨ ਰਾਜਾਂ ਵਿੱਚ ਲਾਗੂ ਹੋਣ ਦੇ ਬਾਅਦ ਕਿਸਾਨਾਂ ਨੂੰ ਸਸ਼ਕਤ ਕਰਨ ਦਾ ਕੰਮ ਕਰਨਗੇ ।


    ਕਿਸਾਨਾਂ ਨੂੰ ਆਧੁਨਿਕ ਬੀਜ ਮਿਲੇ , ਜ਼ਰੂਰੀ ਬਿਜਲੀ ਮਿਲੇ , ਬਜ਼ਾਰ ਤੱਕ ਕੋਈ ਪਰੇਸ਼ਾਨੀ ਨਾ ਹੋਵੇ , ਉਨ੍ਹਾਂਨੂੰ ਫ਼ਸਲ ਦੀ ਉਚਿਤ ਕੀਮਤ ਮਿਲੇ , ਇਸਦੇ ਲਈ ਸਾਡੀ ਸਰਕਾਰ ਦਿਨ - ਰਾਤ ਇੱਕ ਕਰ ਰਹੀ ਹੈ ।


    ਸਾਥੀਓ , ਇਸ ਬਜਟ ਵਿੱਚ ਕਿਸਾਨਾਂ ਨੂੰ ਫ਼ਸਲਾਂ ਦੀ ਉਚਿਤ ਕੀਮਤ ਦਿਵਾਉਣ ਲਈ ਇੱਕ ਵੱਡੇ ਫੈਸਲੇ ਦਾ ਐਲਾਨ ਕੀਤਾ ਹੈ ।


    ਸਰਕਾਰ ਨੇ ਤੈਅ ਕੀਤਾ ਹੈ ਕਿ ਅਧਿਸੂਚਿਤ ਫ਼ਸਲਾਂ ਦੇ ਲਈ , ਨਿਊਨਤਮ ਸਮਰਥਨ ਮੁੱਲ – ਯਾਨੀ MSP, ਉਨ੍ਹਾਂ ਦੀ ਲਾਗਤ ਦਾ ਘੱਟ ਤੋਂ ਘੱਟ ਡੇਢ ਗੁਣਾ ਐਲਾਨ ਕੀਤਾ ਜਾਵੇਗਾ । ਆਪਣੇ ਕਿਸਾਨ ਭਾਈਆਂ ਦੇ ਸਾਹਮਣੇ ਮੈਂ ਇਸਨੂੰ ਹੋਰ ਵਿਸਥਾਰ ਨਾਲ ਸਮਝਾਉਣਾ ਚਾਹੁੰਦਾ ਹਾਂ । ਭਾਈਓ ਅਤੇ ਭੈਣੋਂ , MSP ਦੇ ਲਈ ਜੋ ਲਾਗਤ ਜੋੜੀ ਜਾਵੇਗੀ , ਉਸ ਵਿੱਚ ਦੂਜੇ ਕਿਰਤੀਆਂ ਦੀ ਮਿਹਨਤ ਦਾ ਮੁੱਲ , ਆਪਣੇ ਫ਼ਲ-ਮਸ਼ੀਨ ਜਾਂ ਕਿਰਾਏ ਉੱਤੇ ਲਏ ਗਏ ਪਸ਼ੂ ਜਾਂ ਮਸ਼ੀਨ ਦਾ ਖਰਚ , ਬੀਜ ਦਾ ਮੁੱਲ , ਸਾਰੇ ਤਰ੍ਹਾਂ ਦੀ ਖਾਦ ਦਾ ਮੁੱਲ , ਸਿੰਚਾਈ ਦੇ ਉੱਤੇ ਕੀਤਾ ਗਿਆ ਖਰਚ , ਰਾਜ ਸਰਕਾਰ ਨੂੰ ਦਿੱਤਾ ਗਿਆ ਲੈਂਡ ਰੇਵੇਨਿਊ , ਵਰਕਿੰਗ ਕੈਪੀਟਲ ਦੇ ਉੱਤੇ ਦਿੱਤਾ ਗਿਆ ਵਿਆਜ , Lease ਲਈ ਗਈ ਜ਼ਮੀਨ ਲਈ ਦਿੱਤਾ ਗਿਆ ਕਿਰਾਇਆ , ਅਤੇ ਹੋਰ ਖਰਚ ਸ਼ਾਮਲ ਹਨ ।


    ਇੰਨਾ ਹੀ ਨਹੀਂ ਕਿਸਾਨ ਵੱਲੋਂ ਖ਼ੁਦ ਅਤੇ ਆਪਣੇ ਪਰਿਵਾਰ ਦੇ ਮੈਬਰਾਂ ਵੱਲੋਂ ਦਿੱਤੇ ਗਏ ਮਿਹਨਤ ਦੇ ਯੋਗਦਾਨ ਦਾ ਵੀ ਮੁੱਲ , ਉਤਪਾਦਨ ਲਾਗਤ ਵਿੱਚ ਜੋੜਿਆ ਜਾਵੇਗਾ ।


    ਦੇਸ਼ ਦੇ ਮਿਹਨਤੀ ਕਿਸਾਨਾਂ ਦੀ ਕਮਾਈ ਨਾਲ ਜੁੜਿਆ ਇਹ ਬਹੁਤ ਮਹੱਤਵਪੂਰਨ ਕਦਮ ਹੈ। ਨਿਊਨਤਮ ਸਮਰਥਨ ਮੁੱਲ ਦੇ ਐਲਾਨ ਦਾ ਪੂਰਾ ਲਾਭ ਕਿਸਾਨਾਂ ਨੂੰ ਮਿਲੇ , ਇਸ ਦੇ ਲਈ ਅਸੀਂ ਰਾਜ ਸਰਕਾਰਾਂ ਨਾਲ ਮਿਲਕੇ ਕੰਮ ਕਰ ਰਹੇ ਹਾਂ ।


    ਸਾਥੀਓ , ਕਿਸਾਨਾਂ ਨੂੰ ਫ਼ਸਲ ਦੀ ਉਚਿਤ ਕੀਮਤ ਲਈ ਦੇਸ਼ ਵਿੱਚ Agriculture Marketing Reform ਉੱਤੇ ਵੀ ਬਹੁਤ ਵਿਆਪਕ ਪੱਧਰ ਉੱਤੇ ਕੰਮ ਕੀਤਾ ਜਾ ਰਿਹਾ ਹੈ ।


    ਪਿੰਡ ਦੀਆਂ ਸਥਾਨਕ ਮੰਡੀਆਂ ਦਾ Wholesale Market ਅਤੇ ਫਿਰ ਗਲੋਬਲ Market ਤੱਕ ਤਾਲਮੇਲ ਬਿਠਾਉਣਾ ਬਹੁਤ ਜ਼ਰੂਰੀ ਹੈ ।


    ਸਰਕਾਰ ਦੀ ਕੋਸ਼ਿਸ਼ ਹੈ ਕਿ ਕਿਸਾਨਾਂ ਨੂੰ ਆਪਣੀ ਉਪਜ ਵੇਚਣ ਲਈ ਬਹੁਤ ਦੂਰ ਨਹੀਂ ਜਾਣਾ ਪਵੇ । ਇਸ ਬਜਟ ਵਿੱਚ ਗ੍ਰਾਮੀਣ ਰੀਟੇਲ ਐਗਰੀਕਲਚਰ ਮਾਰਕੀਟ - ਯਾਨੀ Gram ਦੀ ਧਾਰਨਾ ਇਸੇ ਦਾ ਨਤੀਜਾ ਹੈ । ਇਸਦੇ ਤਹਿਤ ਦੇਸ਼ ਦੀਆਂ 22 ਹਜ਼ਾਰ ਗ੍ਰਾਮੀਣ ਹਾਟਾਂ ਨੂੰ ਜ਼ਰੂਰੀ ਇਨਫਰਾਸਟਰਕਚਰ ਦੇ ਨਾਲ ਅੱਪਗਰੇਡ ਕੀਤਾ ਜਾਵੇਗਾ ਅਤੇ ਫਿਰ ਇਨ੍ਹਾਂ ਨੂੰ APMC ਅਤੇ e - Nam ਪਲ ੈ ਟਫਾਰਮ ਦੇ ਨਾਲ ਇੰਟੀਗਰੇਡ ਕਰ ਦਿੱਤਾ ਜਾਵੇਗਾ । ਯਾਨੀ ਇੱਕ ਤਰ੍ਹਾਂ ਨਾਲ ਆਪਣੇ ਖੇਤ ਦੇ 5 - 6 ਕਿਲੋਮੀਟਰ ਦੇ ਦਾਇਰੇ ਵਿੱਚ ਕਿਸਾਨ ਦੇ ਕੋਲ ਅਜਿਹੀ ਵਿਵਸਥਾ ਹੋਵੇਗੀ , ਜੋ ਉਸ ਨੂੰ ਦੇਸ਼ ਦੀ ਕਿਸੇ ਵੀ ਮਾਰਕੀਟ ਨਾਲ ਕਨੈਕਟ ਕਰ ਦੇਵੇਗੀ ।


    ਕਿਸਾਨ ਇਨ੍ਹਾਂ ਗ੍ਰਾਮੀਣ ਹਾਟਾਂ ਉੱਤੇ ਹੀ ਆਪਣੀ ਉਪਜ ਸਿੱਧੇ ਉਪਭੋਗਤਾਵਾਂ ਨੂੰ ਵੇਚ ਸਕੇਗਾ । ਆਉਣ ਵਾਲੇ ਦਿਨਾਂ ਵਿੱਚ ਇਹ ਕੇਂਦਰ , ਕਿਸਾਨਾਂ ਦੀ ਕਮਾਈ ਵਧਾਉਣ , ਰੋਜ਼ਗਾਰ ਅਤੇ ਕ੍ਰਿਸ਼ੀਅਧਾਰਿਤ ਗ੍ਰਾਮੀਣ ਅਤੇ ਕ੍ਰਿਸ਼ੀਅਰਥਵਿਵਸਥਾ ਦੇ ਨਵੇਂ ਕੇਂਦਰ ਬਣਨਗੇ ।


    ਇਸ ਹਾਲਤ ਨੂੰ ਹੋਰ ਮਜ਼ਬੂਤ ਕਰਨ ਲਈ ਸਰਕਾਰ Farmer Producer Organization - FPO ਨੂੰ ਹੁਲਾਰਾ ਦੇ ਰਹੀ ਹੈ । ਕਿਸਾਨ ਆਪਣੇ ਖੇਤਰ ਵਿੱਚ , ਆਪਣੇ ਪੱਧਰ ਉੱਤੇ ਛੋਟੇ - ਛੋਟੇ ਸੰਗਠਨ ਬਣਾਕੇ ਵੀ ਗ੍ਰਾਮੀਣ ਹਾਟਾਂ ਅਤੇ ਵੱਡੀਆਂ ਮੰਡੀਆਂ ਨਾਲ ਜੁੜ ਸਕਦੇ ਹਨ ।


    ਸਾਥੀਓ , ਬਹੁਤ ਪੁਰਾਣੀ ਕਹਾਵਤ ਹੈ ਕਿ ਏਕਤਾ ਵਿੱਚ ਸ਼ਕਤੀ ਹੁੰਦੀ ਹੈ । ਇਹ ਗੱਲ Farmer Producer Organizations ਉੱਤੇ ਵੀ ਲਾਗੂ ਹੁੰਦੀ ਹੈ । ਤੁਸੀਂ ਕਲਪਨਾ ਕਰੋ , ਜਦੋਂ ਪਿੰਡ ਦੇ ਕਿਸਾਨਾਂ ਦਾ ਇੱਕ ਵੱਡਾ ਸਮੂਹ ਇਕੱਠਾ ਹੋ ਕੇ ਖਾਦ ਖਰੀਦੇਗਾ , ਉਸਨੂੰ Transport ਕਰਕੇ ਲਿਆਵੇਗਾ , ਤਾਂ ਪੈਸੇ ਦੀ ਕਿੰਨੀ ਬਚਤ ਹੋਵੇਗੀ । ਇਸੇ ਤਰ੍ਹਾਂ ਤੁਸੀਂ ਦਵਾਈ ਦੇ ਮੁੱਲ ਵਿੱਚ , ਬੀਜ ਵਿੱਚ , ਵੱਡਾ Discount ਵੀ ਪ੍ਰਾਪਤ ਕਰ ਸਕੋਗੇ । ਇਸਦੇ ਇਲਾਵਾ ਜਦੋਂ ਉਹੀ ਸਮੂਹ ਪਿੰਡ ਵਿੱਚ ਆਪਣੀ ਪੈਦਾਵਾਰ ਇਕੱਠੀ ਕਰਕੇ , ਉਸ ਦੀ ਪੈਕੇਜਿੰਗ ਕਰਕੇ , ਬਜ਼ਾਰ ਵਿੱਚ ਵੇਚਣ ਨਿਕਲੇਗਾ , ਤਾਂ ਵੀ ਉਸਦੇ ਹੱਥ ਜ਼ਿਆਦਾ ਪੈਸੇ ਆਉਣਗੇ । ਖੇਤ ਤੋਂ ਲੈ ਕੇ ਖਪਤਕਾਰ ਤੱਕ ਪੁੱਜਣ ਦਰਮਿਆਨ ਜੋ ਕੀਮਤ ਵਧਦੀ ਹੈ , ਉਸ ਦਾ ਜ਼ਿਆਦਾ ਲਾਭ ਕਿਸਾਨਾਂ ਨੂੰ ਹੀ ਮਿਲੇਗਾ ।


    ਭਾਈਓ ਅਤੇ ਭੈਣੋਂ , ਇਸ ਬਜਟ ਵਿੱਚ ਸਰਕਾਰ ਨੇ ਇਹ ਵੀ ਐਲਾਨ ਕੀਤਾ ਹੈ ਕਿ ‘Farmer Producer Organizations’ ਨੂੰ ਸਹਿਕਾਰੀ ਸੋਸਾਇਟੀਆਂ ਦੀ ਤਰ੍ਹਾਂ ਹੀ ਇਨਕਮ ਟੈਕਸ ਵਿੱਚ ਛੋਟ ਦਿੱਤੀ ਜਾਵੇਗੀ। ਮਹਿਲਾ ਸੈਲਫ ਹੈਲਪ ਗਰੁੱਪਾਂ ਨੂੰ ਇਨ੍ਹਾਂ ‘ ਫਾਰਮਰ ਪ੍ਰੋਡਿਊਸਰ ਆਰਗੇਨਾਈਜੇਸ਼ਨ ’ ਦੀ ਮਦਦ ਦੇ ਨਾਲ ਆਰਗੈਨਿਕ , ਐਰੋਮੈਟਿਕ ਅਤੇ ਹਰਬਲ ਖੇਤੀ ਨਾਲ ਜੋੜਨ ਦੀ ਯੋਜਨਾ ਵੀ ਕਿਸਾਨਾਂ ਦੀ ਕਮਾਈ ਵਧਾਉਣ ਵਿੱਚ ਇੱਕ ਮਹੱਤਵਪੂਰਣ ਕਦਮ ਸਾਬਤ ਹੋਵੇਗੀ ।


    ਸਾਥੀਓ , ਕਿਸਾਨ ਭਾਈ , ਆਪਣੀ ਫ਼ਸਲ ਅਸਾਨੀਨਾਲ ਵੇਚ ਸਕਣ , ਇਸ ਦਿਸ਼ਾ ਵਿੱਚ ਅੱਜ ਇੱਥੇ ਇਸ ਪ੍ਰੋਗਰਾਮ ਵਿੱਚ ਇੱਕ ਨਵਾਂ ਅਧਿਆਏ ਵੀ ਜੁੜਿਆ ਹੈ ।


    ਪਿਛਲੇ ਮਹੀਨੇ ਨੈਸ਼ਨਲ ਐਗਰੀਕਲਚਰ ਕਾਨਫਰੰਸ ਵਿੱਚ ਮੈਂ Organic Products ਦੀ ਮਾਰਕੀਟਿੰਗ ਲਈ E - Marketing Portal ਦਾ ਵਿਚਾਰ ਰੱਖਿਆ ਸੀ । ਇੰਨ੍ਹੇ ਘੱਟ ਸਮੇਂ ਵਿੱਚ ਅੱਜ ਉਸ ਦਾ ਸ਼ੁਭ ਆਰੰਭ ਹੁੰਦੇ ਦੇਖਣਾ ਮੇਰੇ ਲਈ ਬਹੁਤ ਸੁਖਦਾਈ ਅਨੁਭਵ ਹੈ ।


    E-Marketing Portal, ਜੈਵਿਕ ਜਾਂ Organic ਉਤਪਾਦਾਂ ਨੂੰ ਖੇਤ ਤੋਂਬਜ਼ਾਰ ਤੱਕ ਅਤੇ ਬਜ਼ਾਰਤੋਂ ਖਪਤਕਾਰ ਦੇ ਦੁਆਰ ਪਹੁੰਚਾਉਣ ਵਿੱਚ ਵੱਡੀ ਭੂਮਿਕਾ ਨਿਭਾਵੇਗਾ । Products ਦੀ ਜਾਣਕਾਰੀ , ਉਸ ਦੀ ਮਾਰਕਿਟ ਅਤੇ ਸਪਲਾਈ ਚੇਨ ਦੀ ਜਾਣਕਾਰੀ ਹੁਣ ਕਿਸਾਨਾਂ ਨੂੰ ਅਤੇ ਉਪਭੋਗਤਾਵਾਂ ਨੂੰ , ਅਸਾਨੀ ਨਾਲ ਉਪਲੱਬਧ ਹੋਵੇਗੀ ।


    ਭਾਈਓ ਅਤੇ ਭੈਣੋਂ , Organic Products ਉੱਤੇ ਮੇਰਾ ਜ਼ੋਰ ਇਸਲਈ ਹੈ , ਕਿਉਂਕਿ ਇਹ ਜਿੰਨੇ ਪੁਰਾਤਨ ਹਨ , ਓਨੇ ਹੀ ਆਧੁਨਿਕ ਵੀ ਹਨ । ਸੱਚਾਈ ਇਹੀ ਹੈ ਕਿ ਅਸੀਂ ਦੁਨੀਆ ਦੇ ਸਭਤੋਂ ਪੁਰਾਣੇ Organic Farming ਕਰਨ ਵਾਲੇ ਦੇਸ਼ਾਂ ਵਿੱਚੋਂ ਇੱਕ ਹਾਂ । ਅੱਜ ਦੇਸ਼ ਵਿੱਚ 22 ਲੱਖ ਹੈਕਟੇਅਰ ਤੋਂ ਜ਼ਿਆਦਾ ਜ਼ਮੀਨ ਉੱਤੇ Organic Farming ਹੁੰਦੀ ਹੈ । ਲੇਕਿਨ ਦੂਜੀ ਸੱਚਾਈ ਇਹ ਵੀ ਹੈ ਕਿ Organic Farming ਦੇ ਬਾਅਦ ਜੋ ਅਗਲਾ Step ਹੈ , Value Addition ਦਾ , ਮਾਰਕੀਟਿੰਗ ਦਾ , ਉਸ ਵਿੱਚ ਅਸੀਂ ਪਿੱਛੇ ਰਹਿ ਗਏ । ਇਸ ਕਮੀ ਨੂੰ ਦੂਰ ਕਰਨ ਵਿੱਚ E - Marketing Portal ਤੋਂ ਕਾਫ਼ੀ ਮਦਦ ਮਿਲੇਗੀ ।


    ਸਾਥੀਓ , ਸਰਕਾਰ ਪਰੰਪਰਾਗਤ ਕ੍ਰਿਸ਼ੀ ਵਿਕਾਸ ਯੋਜਨਾ ਅਨੁਸਾਰ Organic Farming ਨੂੰ ਪੂਰੇ ਦੇਸ਼ ਵਿੱਚ ਪ੍ਰੋਤਸਾਹਿਤ ਕਰਨ ਵਿੱਚ ਲੱਗੀ ਹੋਈ ਹੈ । ਵਿਸ਼ੇਸ਼ ਕਰਕੇ ਉੱਤਰ-ਪੂਰਬ ਨੂੰ ਆਰਗੇਨਿਕ ਖੇਤੀ ਦੇ Hub ਦੇ ਤੌਰ ਉੱਤੇ ਵਿਕਸਿਤ ਕੀਤਾ ਜਾ ਰਿਹਾ ਹੈ ।


    ਸਾਥੀਓ , ਭਵਿੱਖ ਵਿੱਚ ਐਗਰੀਕਲਚਰ ਦੇ ਇਸੇ ਤਰ੍ਹਾਂ ਦੇ ਨਵੇਂ ਸੈਕਟਰਾਂ ਦੀ ਉੱਨਤੀ , ਕਿਸਾਨਾਂ ਦੀ ਉੱਨਤੀ ਵਿੱਚ ਸਹਾਇਕ ਹੋਵੇਗੀ । Green ਅਤੇ White Revolution ਦੇ ਨਾਲ ਹੀ ਜਿੰਨ੍ਹਾਂ ਜ਼ਿਆਦਾ ਅਸੀਂ Organic Revolution, Water Revolution, Blue Revolution, Sweet Revolution ਉੱਤੇ ਜੋਰ ਦੇਵਾਂਗੇ , ਓਨੀ ਹੀ ਕਿਸਾਨਾਂ ਦੀ ਕਮਾਈ ਵਧੇਗੀ ।


    ਇਸ ਉੱਨਤੀ ਵਿੱਚ ਬਹੁਤ ਵੱਡੀ ਭੂਮਿਕਾ ਨਿਭਾਉਣਗੇ , ਦੇਸ਼ਭਰ ਵਿੱਚ ਫੈਲੇ ਸਾਡੇ ਕ੍ਰਿਸ਼ੀ ਵਿਗਿਆਨ ਕੇਂਦਰ । ਅੱਜ ਇੱਥੇ 25 ਨਵੇਂ ਕ੍ਰਿਸ਼ੀ ਵਿਗਿਆਨ ਕੇਂਦਰਾਂ ਦਾ ਸ਼ੁਭਾਰੰਭ ਕੀਤਾ ਗਿਆ ਹੈ ਅਤੇ ਇਨ੍ਹਾਂ ਨੂੰ ਮਿਲਾਕੇ ਸਾਡੇ ਦੇਸ਼ ਵਿੱਚ ਇਨ੍ਹਾਂ ਦੀ ਗਿਣਤੀ ਲਗਭਗ 700 ਹੋ ਗਈ ਹੈ ।


    ਮੈਂ ਇਨ੍ਹਾਂ ਖੇਤੀਬਾੜੀ ਵਿਗਿਆਨ ਕੇਂਦਰਾਂ ਨੂੰ ਆਧੁਨਿਕ ਖੇਤੀਬਾੜੀ ਦੇ ਨਵੇਂ Lighthouse ਦੇ ਤੌਰ ’ਤੇ ਦੇਖਦਾ ਹਾਂ । ਇਨ੍ਹਾਂ ਕੇਂਦਰਾਂ ਤੋਂ ਨਿਕਲਿਆ ਪ੍ਰਕਾਸ਼ , ਦੇਸ਼ ਦੇ ਖੇਤੀਬਾੜੀ ਜਗਤ ਨੂੰ ਪ੍ਰਕਾਸ਼ਵਾਨ ਬਣਾਵੇਗਾ । ਖਾਸ ਤੌਰ ' ਤੇ ਖੇਤੀਬਾੜੀ ਵਿਗਿਆਨ ਕੇਂਦਰ ਦਾ ਸਭ ਤੋਂ ਮਹੱਤਵਪੂਰਨ ਕੰਮ ਹੈ - ਕਿਸਾਨ ਤੱਕ ਨਵੀਂ ਟੈਕਨੋਲੋਜੀ , ਨਵੀਂ ਜਾਣਕਾਰੀ ਨੂੰ ਪਹੁੰਚਾਉਣਾ । ਮੈਂ ਆਸ ਕਰਦਾ ਹਾਂ ਕਿ ਤੁਸੀਂ ਸਾਰੇ ਲੋਕ ਇਸ ਕੰਮ ਵਿੱਚ ਆਪਣੀ ਭੂਮਿਕਾ ਪੂਰੀ ਲਗਨ ਨਾਲ ਨਿਭਾਉਂਦੇ ਰਹੋਗੇ ।


    ਸਾਥੀਓ , ਅੱਜ ਇੱਥੇ ਜਿਨ੍ਹਾਂ ਖੇਤੀਬਾੜੀ ਵਿਗਿਆਨ ਕੇਂਦਰਾਂ ਨੂੰ ਪੁਰਸਕਾਰ ਦਿੱਤਾ ਗਿਆ ਹੈ , ਉਨ੍ਹਾਂ ਵਿੱਚੋਂ ਕਈ ਮਧੂਮੱਖੀ ਪਾਲਣ ਵਿੱਚ ਵੀ ਮਹੱਤਵਪੂਰਣ ਭੂਮਿਕਾ ਨਿਭਾ ਰਹੇ ਹਨ । ਮਧੂਮੱਖੀ ਪਾਲਣ ਸਿਰਫ਼ ਆਮਦਨ ਹੀ ਨਹੀਂ , ਪੂਰੀ ਮਨੁੱਖਤਾ ਦੇ ਨਾਲ ਜੁੜਿਆ ਹੋਇਆ ਹੈ । ਮਹਾਨ ਵਿਗਿਆਨਿਕ ਅਲਬਰਟ ਆਈਨਸਟਾਈਨ ਨੇ ਇੱਕ ਵਾਰ ਕਿਹਾ ਸੀ ਕਿ


    “ ਜੇਕਰ ਧਰਤੀ ਤੋਂ ਮਧੂਮੱਖੀਆਂ ਗਾਇਬ ਹੋ ਜਾਣ ਤਾਂ ਮਨੁੱਖ ਜਾਤੀ ਕੇਵਲ 4 ਸਾਲ ਤੱਕ ਹੀ ਜ਼ਿੰਦਾ ਰਹਿ ਪਾਵੇਗੀ


    ਉਨ੍ਹਾਂ ਦੀ ਇਸ ਸੋਚ ਦੇ ਪਿੱਛੇ ਖੇਤੀ ਅਤੇ ਬਾਗਵਾਨੀ ਵਿੱਚ ਮਧੂਮੱਖੀਆਂ ਦੀ ਉਪਯੋਗਤਾ ਛੁਪੀ ਹੋਈ ਸੀ । ਜਾਣਕਾਰਾਂ ਅਨੁਸਾਰ ਫ਼ਸਲਾਂ ਦੀਆਂ 100 ਪ੍ਰਜਾਤੀਆਂ ਵਿੱਚੋਂ 70 % ਅਜਿਹੀਆਂ ਹਨ ਜੋ ਮਧੂਮੱਖੀਆਂ ਦੇ ਬਿਨਾ ਉਪਜ ਨਹੀਂ ਦੇ ਸਕਦੀਆਂ । ਮਧੂਮੱਖੀ ਨਾ ਸਿਰਫ਼ Pollination ਵਿੱਚ ਮਦਦ ਕਰਦੀ ਹੈ ਸਗੋਂ ਸ਼ਹਿਦ ਦੇ ਰੂਪ ਵਿੱਚ ਅੰਮ੍ਰਿਤ ਵੀ ਦਿੰਦੀ ਹੈ ।


    ਤਾਂ ਇਹ ਉਹ ਰਸਤਾ ਹੈ ਜੋ ਨਾ ਸਿਰਫ਼ ਕਿਸਾਨ ਦੀ ਉਪਜ ਵਧਾਉਣ ਵਿੱਚ ਮਦਦ ਕਰਦਾ ਹੈ ਸਗੋਂ ਸ਼ਹਿਦ ਦੇ ਰੂਪ ਵਿੱਚ ਵਾਧੂ ਆਮਦਨ ਦਾ ਸਾਧਨ ਵੀ ਬਣਦਾ ਹੈ । ਇਹੀ ਸਾਨੂੰ Sweet Revolution ਵੱਲ ਲੈ ਜਾਂਦਾ ਹੈ । ਇੱਕ ਮੋਟੇ ਅਨੁਮਾਨ ਅਨੁਸਾਰ ਛੋਟੇ ਪੱਧਰ ’ ਤੇ ਹੀ , 50 ਬਕਸਿਆਂ ਵਿੱਚ ਮਧੂਮੱਖੀ ਪਾਲਣ ਨਾਲ ਕਿਸਾਨਾਂ ਨੂੰ 2 ਤੋਂ ਢਾਈ ਲੱਖ ਤੱਕ ਦੀ ਆਮਦਨ ਹੋ ਸਕਦੀ ਹੈ ।


    ਇਸੇ ਤਰ੍ਹਾਂ ਵਾਧੂ ਆਮਦਨ ਦਾ ਇੱਕ ਹੋਰ ਮਾਧਿਅਮ ਹੈ ਸੋਲਰ ਫਾਰਮਿੰਗ । ਇਹ ਖੇਤੀ ਦੀ ਉਹ ਟੈਕਨੋਲੋਜੀ ਹੈ ਜੋ ਨਾ ਸਿਰਫ਼ ਸਿੰਚਾਈ ਦੀ ਜ਼ਰੂਰਤ ਨੂੰ ਪੂਰਾ ਕਰ ਰਹੀ ਹੈ ਸਗੋਂ ਵਾਤਾਵਰਣ ਦੀ ਵੀ ਮਦਦ ਕਰ ਰਹੀ ਹੈ । ਖੇਤ ਦੇ ਕਿਨਾਰੇ ’ਤੇ ਸੋਲਰ ਪੈਨਲ ਤੋਂ ਕਿਸਾਨ, ਪਾਣੀ ਦੀ ਪੰਪਿੰਗ ਲਈ ਜ਼ਰੂਰੀ ਬਿਜਲੀ ਤਾਂ ਲੈਂਦਾ ਹੀ ਹੈ ਨਾਲ ਵਾਧੂ ਬਿਜਲੀ ਸਰਕਾਰ ਨੂੰ ਵੇਚ ਸਕਦਾ ਹੈ । ਇਸ ਤੋਂ ਉਸ ਨੂੰ ਪੈਟਰੋਲ-ਡੀਜ਼ਲ ਤੋਂ ਮੁਕਤੀ ਮਿਲ ਜਾਵੇਗੀ । ਇਸ ਨਾਲ ਵਾਤਾਵਰਣ ਦੀ ਵੀ ਸੇਵਾ ਹੋਵੇਗੀ ਤਾਂ ਪੈਟਰੋਲ-ਡੀਜ਼ਲ ਦੀ ਖਰੀਦ ਵਿੱਚ ਲੱਗਣ ਵਾਲੇ ਸਰਕਾਰੀ ਪੈਸੇ ਦੀ ਵੀ ਬੱਚਤ ਹੋਵੇਗੀ ।


    ਬੀਤੇ ਤਿੰਨ ਸਾਲ ਵਿੱਚ ਸਰਕਾਰ ਨੇ ਲਗਭਗ ਪੌਣੇ 3 ਲੱਖ ਸੋਲਰ ਪੰਪਾਂ ਨੂੰ ਕਿਸਾਨਾਂ ਤੱਕ ਪਹੁੰਚਾਇਆ ਹੈ ਅਤੇ ਇਸ ਦੇ ਲਈ ਲਗਭਗ ਢਾਈ ਹਜ਼ਾਰ ਕਰੋੜ ਦੀ ਰਕਮ ਮਨਜ਼ੂਰ ਕੀਤੀ ਗਈ ਹੈ ।


    ਮੇਰੇ ਕਿਸਾਨ ਭਰਾਵੋ ਅਤੇ ਭੈਣੋਂ , ਸਾਡੀ ਸਰਕਾਰ Waste To Wealth ਦੀ ਦਿਸ਼ਾ ਵਿੱਚ ਵੀ ਸਾਰਥਕ ਯਤਨ ਕਰ ਰਹੀ ਹੈ । ਇਸ ਬਜਟ ਵਿੱਚ ਅਸੀਂ ਗੋਬਰ ਧਨ ਯੋਜਨਾ ਦਾ ਐਲਾਨ ਕੀਤਾ ਹੈ । Go- Bar ਧਨ ਯਾਨੀ Galvenizng Organic Bio - Agro Resource ਧਨ ਯੋਜਨਾ । ਪਿੰਡ ਵਿੱਚ ਵੱਡੀ ਮਾਤਰਾ ਵਿੱਚ ਬਾਇਓ ਵੇਸਟ ਨਿਕਲਦਾ ਹੈ , ਜੋ ਪਿੰਡ ਵਿੱਚ ਗੰਦਗੀ ਦਾ ਵੱਡਾ ਕਾਰਨ ਬਣਦਾ ਹੈ । ਇਸ ਯੋਜਨਾ ਤਹਿਤ ਇਸ ਵੇਸਟ ਨੂੰ ਹੁਣ ਕੰਪੋਸਟ , ਬਾਇਓ ਗੈਸ ਅਤੇ ਬਾਇਓ ਸੀਐੱਨਜੀ ਵਿੱਚ ਬਦਲਿਆ ਜਾਵੇਗਾ । ਮੈਨੂੰ ਉਮੀਦ ਹੈ ਕਿ ਇਹ ਯੋਜਨਾ ਵੀ ਕਿਸਾਨਾਂ ਦੀ ਆਮਦਨ ਵਧਾਉਣ ਵਿੱਚ ਮਦਦਗਾਰ ਸਾਬਤ ਹੋਵੇਗੀ ।


    ਫ਼ਸਲ ਦੇ ਜਿਸ ਰਹਿੰਦ-ਖੂੰਦ ਨੂੰ ਕਿਸਾਨ ਸਭ ਤੋਂ ਵੱਡੀ ਆਫ਼ਤ ਮੰਨਦੇ ਹਨ ਉਸ ਨਾਲ ਪੈਸਾ ਵੀ ਬਣਾਇਆ ਜਾ ਸਕਦਾ ਹੈ । Coir Waste ਹੋਵੇ , Coconut Shells ਹੋਣ , Bamboo Waste ਹੋਵੇ , ਫ਼ਸਲ ਕੱਟਣ ਦੇ ਬਾਅਦ ਖੇਤ ਵਿੱਚ ਬਚਿਆ Residue ( ਰੇਸਿਡਿਊ ) ਹੋਵੇ , ਇਨ੍ਹਾਂ ਸਾਰਿਆਂ ਨੂੰ ਕਿਸਾਨਾਂ ਦੀ ਆਮਦਨ ਨਾਲ ਜੋੜਨ ਦਾ ਕੰਮ ਕੀਤਾ ਜਾ ਰਿਹਾ ਹੈ ।


    ਸਾਥੀਓ , ਸਾਡੇ ਇੱਥੇ ਕੁਝ ਖੇਤਰਾਂ ਵਿੱਚ ਇੱਕ ਗਲਤ ਪਰੰਪਰਾ ਪੈ ਗਈ ਹੈ Crop Residue ਜਲਾਉਣ ਦੀ । ਇਸ ਨੂੰ ਕੁਝ ਲੋਕ ਪਰਾਲੀ ਜਲਾਉਣਾ ਵੀ ਕਹਿੰਦੇ ਹਨ । ਅਸਲ ਵਿੱਚ ਅਸੀਂ ਦੇਖੀਏ ਤਾਂ ਫ਼ਸਲ ਕੀ ਹੈ ? ਮਿੱਟੀ ਤੋਂ ਲਏ ਗਏ ਪੋਸ਼ਕ ਤੱਤ , ਹਵਾ , ਪਾਣੀ , ਸੂਰਜ ਦੀ ਰੋਸ਼ਨੀ , ਅਤੇ ਬੀਜ ਦੀ ਤਾਕਤ । ਜਦੋਂ ਅਸੀਂ Crop Residue ਨੂੰ ਸਾੜ ਦਿੰਦੇ ਹਾਂ ਤਾਂ ਇਹ ਸਾਰੇ ਅਹਿਮ ਤੱਤ ਜਲ ਕੇ ਹਵਾ ਵਿੱਚ ਚਲੇ ਜਾਂਦੇ ਹਨ । ਇਸ ਤੋਂ ਪ੍ਰਦੂਸ਼ਣ ਤਾਂ ਹੁੰਦਾ ਹੀ ਹੈ , ਕਿਸਾਨ ਦੀ ਮਿੱਟੀ ਨੂੰ ਵੀ ਨੁਕਸਾਨ ਹੁੰਦਾ ਹੈ ।


    ਜੇਕਰ ਕਿਸਾਨ ਪਰਾਲੀ ਜਲਾਉਣਾ ਛੱਡੇ ਅਤੇ ਮਸ਼ੀਨਾਂ ਰਾਹੀਂ ਪਰਾਲੀ ਨੂੰ ਖੇਤ ਵਿੱਚ ਹੀ ਮਿਲਾ ਦੇਣ , ਤਾਂ ਉਨ੍ਹਾਂ ਨੂੰ ਬਹੁਤ ਲਾਭ ਹੋਵੇਗਾ । ਇਹ ਵੇਖਿਆ ਗਿਆ ਹੈ ਕਿ ਪਰਾਲੀ ਨੂੰ ਖੇਤ ਵਿੱਚ ਮਿਲਾਉਣ ਦੀ ਵਜ੍ਹਾ ਨਾਲ ਮਿੱਟੀ ਦੀ ਸਿਹਤ ਵਿੱਚ ਜ਼ਬਰਦਸਤ ਸੁਧਾਰ ਆਉਂਦਾ ਹੈ , ਖਾਦ ਦੀ ਜ਼ਰੂਰਤ ਵਿੱਚ ਕਮੀ ਆਉਂਦੀ ਹੈ ਅਤੇ ਪੈਦਾਵਾਰ ਵੀ ਵਧਦੀ ਹੈ। ਕੁਲ ਮਿਲਾ ਕੇ ਕਿਸਾਨ ਦੀ ਆਮਦਨ ਵਿੱਚ ਵਾਧਾ ਕਰਦੀ ਹੈ ।


    ਇਸ ਲਈ ਅੱਜ ਇਸ ਮੰਚ ਤੋਂ ਮੈਂ ਫਿਰ ਤਾਕੀਦ ਕਰਾਂਗਾ ਕਿ ਕਿਸਾਨ ਭਰਾ ਪਰਾਲੀ ਜਲਾਉਣਾ ਛੱਡਣ । ਹੁਣ ਤਾਂ ਸਰਕਾਰ ਕਿਸਾਨਾਂ ਨੂੰ ਮਸ਼ੀਨਾਂ ਖਰੀਦਣ ਲਈ ਜ਼ਿਆਦਾ ਆਰਥਿਕ ਸਹਾਇਤਾ ਵੀ ਦੇ ਰਹੀ ਹੈ । ਜਦੋਂ ਤੰਦਰੁਸਤ ਧਰਤੀ ਹੋਵੇਗੀ , ਤਾਂ ਖੇਤ ਵੀ ਹਰਾ ਹੋਵੇਗਾ ।


    ਸਾਥੀਓ , ਸਰਕਾਰ ਇਸ ਗੱਲ ਦਾ ਧਿਆਨ ਰੱਖ ਰਹੀ ਹੈ ਕਿ ਆਮਦਨ ਵਧਾਉਣ ਲਈ ਕਿਸਾਨ ਜੋ ਵੀ ਨਵੇਂ ਵਿਕਲਪ ਅਪਣਾ ਰਹੇ ਹਨ , ਉਸ ਦੇ ਲਈ ਉਨ੍ਹਾਂ ਨੂੰ ਪੈਸੇ ਦੀ ਕਮੀ ਨਾ ਆਵੇ । ਸਾਡਾ ਨਿਰੰਤਰ ਯਤਨ ਹੈ ਕਿ ਕਿਸਾਨਾਂ ਨੂੰ ਲੋਨ ਲੈਣ ਵਿੱਚ ਪਰੇਸ਼ਾਨੀ ਨਾ ਹੋਵੇ । ਇਸ ਲਈ ਇਸ ਸਾਲ ਸਰਕਾਰ ਨੇ ਖੇਤੀ ਲਈ ਦਿੱਤੇ ਜਾਣ ਵਾਲੇ ਕਰਜ਼ ਨੂੰ 10 ਲੱਖ ਕਰੋੜ ਰੁਪਏ ਤੋਂ ਵਧਾ ਕੇ 11 ਲੱਖ ਕਰੋੜ ਰੁਪਏ ਤੋਂ ਜ਼ਿਆਦਾ ਕਰ ਦਿੱਤਾ ਹੈ ।


    ਇਸ ਸਾਲ ਦੇ ਬਜਟ ਵਿੱਚ ਪਸ਼ੂ ਪਾਲਣ ਲਈ , ਮੱਛੀ ਪਾਲਣ ਲਈ ਜੋ Infrastructure Development Fund ਬਣਾਇਆ ਗਿਆ ਹੈ , ਉਸ ਦੇ ਲਈ ਸਰਕਾਰ ਨੇ 10 ਹਜ਼ਾਰ ਕਰੋੜ ਰੁਪਏ ਦੀ ਵਿਵਸਥਾ ਕੀਤੀ ਹੈ। ਸਰਕਾਰ ਨੇ National Bamboo Mission ਲਈ ਵੀ ਲਗਭਗ 1300 ਕਰੋੜ ਰੁਪਏ ਦਿੱਤੇ ਹਨ ।


    ਇੱਕ ਹੋਰ ਯਤਨ ਅਸੀਂ ਕਰ ਰਹੇ ਹਾਂ ਉਨ੍ਹਾਂ ਕਿਸਾਨਾਂ ਲਈ ਜੋ ਜ਼ਮੀਨ ਕਿਰਾਏ ’ਤੇ ਲੈ ਕੇ ਖੇਤੀ ਕਰਦੇ ਹਨ । ਜਿਸ ਨੂੰ ਕੁਝ ਥਾਵਾਂ ’ਤੇ ਵਟਾਈ ’ਤੇ ਖੇਤੀ ਕਰਨਾ ਕਿਹਾ ਜਾਂਦਾ ਹੈ। ਅਜਿਹੇ ਕਿਸਾਨਾਂ ਨੂੰ ਹੋਰ ਅਸਾਨੀ ਨਾਲ ਕਰਜ਼ ਮਿਲ ਸਕੇ, ਇਸ ਦੇ ਲਈ ਵੀ ਕੇਂਦਰ ਸਰਕਾਰ , ਰਾਜਾਂ ਦੇ ਨਾਲ ਮਿਲ ਕੇ ਕੰਮ ਕਰ ਰਹੀ ਹੈ ।


    ਅਕਸਰ ਦੇਖਿਆ ਗਿਆ ਹੈ ਕਿ ਛੋਟੇ ਕਿਸਾਨਾਂ ਨੂੰ ਸਹਿਕਾਰੀ ਸੋਸਾਇਟੀਆਂ ਤੋਂ ਕਰਜ਼ ਲੈਣ ਵਿੱਚ ਮੁਸ਼ਕਿਲ ਆਉਂਦੀ ਹੈ। ਇਸ ਦੇ ਲਈ ਦੇਸ਼ ਦੀ ਸਾਰੀ ਪ੍ਰਾਇਮਰੀ ਐਗਰੀਕਲਚਰ ਕੋ-ਔਪਰੇਟਿਵ ਸੋਸਾਇਟੀਆਂ ਦੇ ਕੰਪਿਊਟਰੀਕਰਣ ਦਾ ਕੰਮ ਤੇਜ਼ੀ ਨਾਲ ਕੀਤਾ ਜਾ ਰਿਹਾ ਹੈ ।


    ਸਾਥੀਓ , ਖੇਤੀਬਾੜੀ ਸਾਡੀ ਸੱਭਿਅਤਾ ਅਤੇ ਸੰਸਕ੍ਰਿਤੀ ਦੇ ਮੂਲ ਵਿੱਚ ਰਹੀ ਹੈ । ਸਾਡੇ ਸਮਾਜਿਕ ਅਤੇ ਆਰਥਿਕ ਜੀਵਨ ਦਾ ਇਹ ਸਭ ਤੋਂ ਅਹਿਮ ਹਿੱਸਾ ਹੈ । ਲੇਕਿਨ ਇਹ ਵੀ ਸੱਚ ਹੈ ਕਿ ਸਦੀਆਂ ਤੋਂ ਜਿਨ੍ਹਾਂ ਰਸਤਿਆਂ ’ ਤੇ ਅਸੀਂ ਚਲੇ ਹਾਂ, ਉਹ ਰਸਤੇ ਸਾਨੂੰ ਨਵੇਂ ਟੀਚੇ ਤੱਕ ਪਹੁੰਚਾ ਦੇਣ , ਇਹ ਤੈਅ ਨਹੀਂ । ਇਸ ਨਵੇਂ ਰਸਤੇ ’ਤੇ ਚੱਲਣ ਲਈ ਸਾਡੀ ਮਦਦ ਕਰੇਗੀ ਟੈਕਨੋਲੋਜੀ । ਮੈਨੂੰ ਉਮੀਦ ਹੈ ਕਿ ਇਸ ਉੱਨਤੀ ਮੇਲੇ ਵਿੱਚ ਜਿਨ੍ਹਾਂ ਕਿਸਾਨ ਭਰਾਵਾਂ ਨੇ ਟੈਕਨੋਲੋਜੀ ਦੇ ਨਵੇਂ ਪ੍ਰਯੋਗ ਦੇਖੇ ਹਨ , ਉਹ ਉਸ ਦਾ ਇਸਤੇਮਾਲ ਵੀ ਕਰਨ ਦੀ ਕੋਸ਼ਿਸ਼ ਕਰਨਗੇ ।


    ਵੱਖ-ਵੱਖ ਪੱਧਰ ’ ਤੇ ਹੋ ਰਹੇ ਇਹ ਪ੍ਰਯੋਗ ਦੇਸ਼ ਦੇ ਹੋਰ ਹਿੱਸਿਆਂ ਵਿੱਚ ਕਿਸਾਨਾਂ ਤੱਕ ਪਹੁੰਚਣ , ਇਸ ਦਿਸ਼ਾ ਵਿੱਚ ਵੀ ਯਤਨ ਵਧਾਏ ਜਾਣੇ ਚਾਹੀਦੇ ਹਨ ।


    ਮੇਰੀ ਇੱਕ ਤਾਕੀਦ ਹੋਰ ਹੈ। ਸਾਥੀਓ , ਇਸ ਤਰ੍ਹਾਂ ਦੇ ਆਯੋਜਨ ਅਕਸਰ ਦਿੱਲੀ ਵਿੱਚ ਹੁੰਦੇ ਰਹੇ ਹਨ । ਮੈਂ ਚਾਹੁੰਦਾ ਹਾਂ ਕਿ ਦੇਸ਼ ਦੇ ਦੂਰ-ਦਰਾਜ ਵਾਲੇ ਇਲਾਕਿਆਂ ਵਿੱਚ , ਅਜਿਹੇ ਇਲਾਕਿਆਂ ਵਿੱਚ ਜਿੱਥੇ ਆਜੀਵਿਕਾ ਦਾ ਅਧਾਰ ਸਿਰਫ਼ ਅਤੇ ਸਿਰਫ਼ ਖੇਤੀ ਹੋਵੇ , ਉੱਥੇ ਵੀ ਅਜਿਹੇ ਪ੍ਰੋਗਰਾਮਾਂ ਦੀ ਗਿਣਤੀ ਵਧਾਈ ਜਾਵੇ । ਇਨ੍ਹਾਂ ਪ੍ਰੋਗਰਾਮਾਂ ਦੇ ਜ਼ਰੀਏ ਉੱਥੇ ਦੇ ਲੋਕਾਂ ਤੱਕ ਤੁਹਾਡੇ ਯਤਨ ਵੀ ਪਹੁੰਚਣਗੇ ਅਤੇ ਟੈਕਨੋਲੋਜੀ ਵੀ ।


    ਇਸ ਦੇ ਇਲਾਵਾ ਇਸ ਤਰ੍ਹਾਂ ਦੇ ਜੋ ਮੇਲੇ ਹੁੰਦੇ ਹਨ , ਉਸ ਦਾ Impact Analysis ਵੀ ਕਰਵਾਇਆ ਜਾਣਾ ਚਾਹੀਦਾ ਹੈ । ਇਸ ਮੇਲੇ ਵਿੱਚ ਹਜ਼ਾਰਾਂ ਲੋਕ ਆਉਂਦੇ ਰਹੇ ਹਨ , ਲੇਕਿਨ ਉਸ ਤੋਂ ਉਨ੍ਹਾਂ ਦੀ ਜ਼ਿੰਦਗੀ ਵਿੱਚ ਬਦਲਾਅ ਕੀ ਆਇਆ ਹੈ , ਇਨ੍ਹਾਂ ਮੇਲਿਆਂ ਵਿੱਚ ਕਿਸ ਤਰ੍ਹਾਂ ਦੀ ਟੈਕਨੋਲੋਜੀ ਨੂੰ ਜ਼ਿਆਦਾ ਪਸੰਦ ਕੀਤਾ ਜਾਂਦਾ ਹੈ , ਕਿਸਾਨ ਦੀ ਜ਼ਿੰਦਗੀ ਕਿਵੇਂ ਅਸਾਨ ਹੋਈ ਹੈ , ਜੇਕਰ ਸੰਭਵ ਹੋਵੇ ਤਾਂ ਇਸ ਦਾ ਇੱਕ ਅਧਿਐਨ ਵੀ ਹੋਣਾ ਚਾਹੀਦਾ ਹੈ। ਮੈਨੂੰ ਵਿਸ਼ਵਾਸ ਹੈ ਕਿ ਇਹ ਸਟਡੀ , ਸਾਨੂੰ ਭਵਿੱਖ ਦੀਆਂ ਤਿਆਰੀਆਂ ਵਿੱਚ ਮਦਦ ਕਰੇਗੀ ।


    ਸਾਥੀਓ , ਸਾਡੇ ਇੱਥੇ ਸ਼ਾਸਤਰਾਂ ਵਿੱਚ ਕਿਹਾ ਗਿਆ ਹੈ -


    ਗੱਚਛਨ ਪਿਪਿਲਿਕ: ਯੋਜਨਾਨਾਂ ਸ਼ਤਾਨਿ ਅਪਿ ਯਾਤੀ । ( गच्छन् पिपिलिकः योजनानां शतानि अपि याति । )


    ਅਗਚਛਨ ਵੈਨਤੇਯ: ਏਕਂ ਪਦਂ ਨਹੀਂ ਗਚਛਤੀ । ( अगच्छन् वैनतेयः एकं पदं न गच्छति । )


    ਯਾਨੀ ਇਕੱਲੀ ਚੱਲਦੀ ਹੋਈ ਕੀੜੀ , ਹੌਲੀ-ਹੌਲੀ ਕਰ ਕੇ ਸੈਂਕੜੇ ਕਿਲੋਮੀਟਰ ਦੀ ਦੂਰੀ ਤੈਅ ਕਰ ਸਕਦੀ ਹੈ ਲੇਕਿਨ ਆਪਣੀ ਜਗ੍ਹਾ ਰੁਕਿਆ ਹੋਇਆ ਗਰੁੜ , ਇੱਕ ਕਦਮ ਵੀ ਅੱਗੇ ਨਹੀਂ ਜਾ ਪਾਉਂਦਾ । ਕਹਿਣ ਦਾ ਮਤਲਬ ਇਹ ਹੈ ਕਿ ਬਹੁਤ ਛੋਟੇ-ਛੋਟੇ ਯਤਨ ਕਰ ਕੇ ਵੀ ਅਸੀਂ ਸਫ਼ਲਤਾ ਪ੍ਰਾਪਤ ਕਰ ਸਕਦੇ ਹਾਂ ।


    ਸਾਥੀਓ , ਵੈਸੇ ਮੈਂ ਤੁਹਾਨੂੰ ਕੀੜੀ ਦੀ ਉਦਾਹਰਣ ਦਿੱਤੀ ਤਾਂ ਉਸ ਨਾਲ ਜੁੜੀ ਇੱਕ ਹੋਰ ਗੱਲ ਯਾਦ ਆ ਗਈ । ਮੈਂ ਕਿਤੇ ਪੜ੍ਹਿਆ ਹੈ ਕਿ ਜੀਵਿਤ ਪ੍ਰਜਾਤੀਆਂ ਵਿੱਚ ਇਕੱਲਾ ਮਨੁੱਖ ਨਹੀਂ ਹੈ ਜੋ ਖੇਤੀ ਕਰਦਾ ਹੈ । ਇਨਸਾਨ ਦੇ ਇਲਾਵਾ ਦੋ - ਤਿੰਨ ਹੋਰ ਪ੍ਰਜਾਤੀਆਂ ਹਨ ਜੋ ਆਪਣੇ ਲਈ ਭੋਜਨ ਨੂੰ ਪੈਦਾ ਕਰਦੀਆਂ ਹਨ ਅਤੇ ਕੀੜੀ ਵੀ ਉਨ੍ਹਾਂ ਵਿੱਚੋਂ ਇੱਕ ਹੈ ।


    ਦੁਨੀਆ ਦੇ ਕੁਝ ਜੰਗਲਾਂ ਵਿੱਚ ਕੀੜੀਆਂ ਬਹੁਤ ਵਿਵਸਥਿਤ ਤਰੀਕੇ ਨਾਲ ਫੰਗਸ ਯਾਨੀ ਫਫੂੰਦੀ ਦੀ ਖੇਤੀ ਕਰਦੀਆਂ ਹਨ । ਉਹ ਬਕਾਇਦਾ ਖੇਤ ਬਣਾਉਂਦੀਆਂ ਹਨ , ਖਰ-ਪਤਵਾਰ ਹਟਾਉਂਦੀਆਂ ਹਨ , ਪਾਣੀ ਦੀ ਵਿਵਸਥਾ ਕਰਦੀਆਂ ਹਨ ਅਤੇ ਇੱਥੋਂ ਤੱਕ ਕਿ Antibiotics ਦਾ ਵੀ ਇਸਤੇਮਾਲ ਕਰਦੀਆਂ ਹਨ ।


    ਭਰਾਵੋ ਅਤੇ ਭੈਣੋ , ਲੱਖਾਂ ਸਾਲਾਂ ਤੋਂ ਇਹ ਕੀੜੀਆਂ ਅੱਜ ਵੀ ਬਚੀਆਂ ਹੋਈਆਂ ਹਨ , ਤਾਂ ਉਸ ਦੀ ਵਜ੍ਹਾ ਹੈ ਇੱਛਾਸ਼ਕਤੀ । ਦੁਨੀਆ ਦੀ ਸਭ ਤੋਂ ਪੁਰਾਣੀ ਅਤੇ ਸਭ ਤੋਂ ਛੋਟੀ Agriculturist ਸਾਨੂੰ ਇਹ ਸਿੱਖਿਆ ਦਿੰਦੀ ਹੈ ਕਿ ਕੋਈ ਵੀ ਟੀਚਾ ਅਸੰਭਵ ਨਹੀਂ ਹੈ ।


    ਆਓ , ਅਸੀਂ ਸਾਰੇ ਮਿਲ ਕੇ ਭਾਰਤੀ ਖੇਤੀ ਦੀ ਹੋਰ ਉੱਨਤੀ ਦਾ ਸੰਕਲਪ ਲਈਏ , ਭਾਰਤੀ ਖੇਤੀ ਦਾ ਗੌਰਵ ਵਾਪਸ ਲਿਆਉਣ ਦਾ ਸੰਕਲਪ ਲਈਏ, ਇਸ ਟੀਚੇ ਨੂੰ ਪ੍ਰਾਪਤ ਕਰੀਏ ।


    ਇੱਕ ਵਾਰ ਫਿਰ ਤੁਹਾਨੂੰ ਸਾਰਿਆਂ ਨੂੰ ਸ਼ੁਭਕਾਮਨਾਵਾਂ ਦੇ ਨਾਲ ਮੈਂ ਆਪਣੀ ਗੱਲ ਖ਼ਤਮ ਕਰਦਾ ਹਾਂ ।


    ਬਹੁਤ - ਬਹੁਤ ਧੰਨਵਾਦ ! ! !


    *****

    
    
    (Release ID: 1531699) Visitor Counter : 1