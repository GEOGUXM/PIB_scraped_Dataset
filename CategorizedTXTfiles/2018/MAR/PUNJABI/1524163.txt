      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਪੰਜਾਬ ਲਈ ਸੜਕ ਪੁਨਰਵਾਸ ਪ੍ਰੋਜੈਕਟ ਪ੍ਰਵਾਨ
      Posted On: 12 MAR 2018 6:20PM by PIB Chandigarh


    Road Rehabilitation Projects approved for Punjab


    ਪੰਜਾਬ ਲਈ ਸੜਕ ਪੁਨਰਵਾਸ ਪ੍ਰੋਜੈਕਟ ਪ੍ਰਵਾਨ


    ਸੜਕ ਟਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰਾਲੇ ਨੇ ਪੰਜਾਬ ਵਿੱਚ ਤਿੰਨ ਸੜਕ ਮਾਰਗਾਂ ਦੇ ਪੁਨਰਵਾਸ ਅਤੇ ਨਵੀਕਰਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਮੱਖੂ ( Makhu ) ‘ਚ ਰਾਸ਼ਟਰੀ ਰਾਜਮਾਰਗ ਨੂੰ ਈਪੀਸੀ ਮੋਡ ਤਹਿਤ ਪੱਕੀ ਢਲਾਣ ( paved shoulders ) ਸਹਿਤ ਅਪਗ੍ਰੇਡ ਕਰਕੇ ਦੋ ਲੇਨ ਦਾ ਬਣਾਇਆ ਜਾਵੇਗਾ। ਇਸ ਹਿੱਸੇ ਦੀ ਲੰਬਾਈ ਲਗਭਗ 24.60 ਕਿਲੋਮੀਟਰ ਹੈ। ਇਸ ਪ੍ਰੋਜੈਕਟ ‘ਤੇ ਲਗਭਗ 130.313 ਕਰੋੜ ਰੁਪਏ ਲਾਗਤ ਆਵੇਗੀ। ਇਸ ਹਿੱਸੇ ‘ਤੇ ਦੋ ਰੇਲਵੇ ਓਵਰ ਬ੍ਰਿਜ ( ROBs ) ਅਤੇ ਇੰਨੀ ਹੀ ਸੰਖਿਆ ਵਿੱਚ ਵੱਡੇ ਅਤੇ ਛੋਟੇ ਪੁਲ਼ਾਂ ਦਾ ਨਿਰਮਾਣ ਪ੍ਰਸਤਾਵਿਤ ਹੈ। ਮੌਜੂਦਾ 13 ਪੁਲੀਆਂ ਦਾ ਮੁੜ ਨਿਰਮਾਣ ਕੀਤਾ ਜਾਵੇਗਾ।


    ਮੁਕਤੀ ( Mutki ) ਅਤੇ ਜਵਾਹਰ ਸਿੰਘ ਵਾਲਾ ( Jawahar Singh Wala ) ਦਰਮਿਆਨ ਰਾਸ਼ਟਰੀ ਰਾਜਮਾਰਗ 254 ਦੇ 38 ਕਿਲੋਮੀਟਰ ਹਿੱਸੇ ਨੂੰ ਈਪੀਸੀ ਮੋਡ ਤਹਿਤ ਪੱਕੀ ਢਲਾਣ ( paved shoulders ) ਸਹਿਤ ਅਪਗ੍ਰੇਡ ਕਰਕੇ ਦੋ ਲੇਨ ਦਾ ਬਣਾਇਆ ਜਾਵੇਗਾ। ਇਸ ਪ੍ਰੋਜੈਕਟ ‘ਤੇ ਲਗਭਗ 117.78 ਕਰੋੜ ਰੁਪਏ ਲਾਗਤ ਆਵੇਗੀ। ਇਸ ਹਿੱਸੇ ‘ਤੇ ਤਿੰਨ ਛੋਟੇ ਪੁਲ਼ ਪ੍ਰਸਤਾਵਿਤ ਹਨ । ਮੌਜੂਦਾ 61 ਪੁਲ਼ੀਆਂ ਵਿੱਚੋਂ 59 ਮੁੜ ਬਣਾਈਆਂ ਜਾਣਗੀਆਂ ਜਦੋਂ ਕਿ ਇੱਕ ਨਵੀਂ ਪੁਲ਼ੀ ਦਾ ਨਿਰਮਾਣ ਰੀਅਲਾਈਨਮੈਂਟ ( realignment ) ਵਾਲੇ ਹਿੱਸੇ ਵਿੱਚ ਕੀਤਾ ਜਾਵੇਗਾ।


    ‘ਸਿਧਾਂਤਕ ਦ੍ਰਿਸ਼ਟੀ’ ਤੋਂ ਮੋਗਾ ਅਤੇ ਮੱਖੂ ਅਤੇ ਹਰੀਕੇ ਤੋਂ ਖਾਲੜਾ ( Khalra ) ਦਰਮਿਆਨ ਰਾਸ਼ਟਰੀ ਰਾਜਮਾਰਗ ਦਾ ਨਿਰਮਾਣ ਪੁਨਰਵਾਸ ਅਤੇ ਨਵੀਕਰਨ ਕਰਕੇ ਈਪੀਸੀ ਮੋਡ ਤਹਿਤ ਪੱਕੇ ਢਲਾਣਾ ( paved shoulders ) ਸਹਿਤ ਇਸ ਨੂੰ ਦੋ ਲੇਨ ਦਾ ਬਣਾਇਆ ਜਾਵੇਗਾ। ਇਸ ਪ੍ਰੋਜੈਕਟ ‘ਤੇ ਲਗਭਗ 293.64 ਕਰੋੜ ਰੁਪਏ ਲਾਗਤ ਆਵੇਗੀ। ਇਸ ਹਿੱਸੇ ‘ਤੇ ਇੱਕ ਵੱਡਾ ਪੁਲ਼, 10 ਛੋਟੇ ਪੁਲ਼ ਅਤੇ 2 ਰੇਲਵੇ ਓਵਰ ਬ੍ਰਿਜਾਂ ( ROBs. ) ਦਾ ਨਿਰਮਾਣ ਪ੍ਰਸਤਾਵਿਤ ਹੈ। ਮੌਜੂਦਾ 51 ਪੁਲ਼ੀਆਂ ਵਿੱਚੋਂ 39 ਮੁੜ ਬਣਾਈਆਂ ਜਾਣਗੀਆਂ ਜਦੋਂ ਕਿ ਉਨ੍ਹਾਂ ਵਿੱਚੋ 12 ਦੀ ਮੁਰੰਮਤ ਕਰਕੇ ਚੌੜੀਆਂ ਕੀਤੀਆਂ ਜਾਣਗੀਆਂ।


    ਇਨ੍ਹਾਂ ਪ੍ਰੋਜੈਕਟਾਂ ਲਈ ਵਾਤਾਵਰਣ ਪ੍ਰਵਾਨਗੀ ਦੀ ਜ਼ਰੂਰਤ ਨਹੀਂ ਹੈ ਅਤੇ ਵਣ ਵਿਭਾਗ ਦੀ ਪ੍ਰਵਾਨਗੀ ਲਈ ਪਹਿਲਾਂ ਹੀ ਕਾਰਵਾਈ ਸ਼ੁਰੂ ਕਰ ਦਿੱਤੀ ਹੈ।


    ***

    
    
    (Release ID: 1524163) Visitor Counter : 3