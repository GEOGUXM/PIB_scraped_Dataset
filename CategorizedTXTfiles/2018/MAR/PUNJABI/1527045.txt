      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ 1 ਅਪ੍ਰੈਲ, 2018 ਤੋਂ ਮਾਰਚ, 2020 ਲਈ ਨਵੀਂ ਏਕੀਕ੍ਰਿਤ ਸਿੱਖਿਆ ਯੋਜਨਾ ਬਣਾਉਣ ਦੀ ਪ੍ਰਵਾਨਗੀ ਦਿੱਤੀ
      Posted On: 28 MAR 2018 3:33PM by PIB Chandigarh


    Cabinet approves formulation of a new Integrated Scheme for School Education from 1st April, 2018 to 31st March, 2020


    ਮੰਤਰੀ ਮੰਡਲ ਨੇ 1 ਅਪ੍ਰੈਲ , 2018 ਤੋਂ ਮਾਰਚ , 2020 ਲਈ ਨਵੀਂ ਏਕੀਕ੍ਰਿਤ ਸਿੱਖਿਆ ਯੋਜਨਾ ਬਣਾਉਣ ਦੀ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਿੱਚ ਆਰਥਿਕ ਮਾਮਲਿਆਂ ਦੀ ਮੰਤਰੀ ਮੰਡਲ ਕਮੇਟੀ ਨੇ 01 ਅਪ੍ਰੈਲ 2018 ਤੋਂ 31 ਮਾਰਚ , 2020 ਲਈ ਨਵੀਂ ਏਕੀਕ੍ਰਿਤ ਸਿੱਖਿਆ ਯੋਜਨਾ ਬਣਾਉਣ ਦੇ ਸਕੂਲ ਸਿੱਖਿਆ ਅਤੇ ਸਾਖਰਤਾ ਵਿਭਾਗ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਪ੍ਰਸਤਾਵਿਤ ਯੋਜਨਾ ਵਿੱਚ ਸਰਵ ਸਿੱਖਿਆ ਅਭਿਆਨ (ਐੱਸਐੱਸਏ) , ਰਾਸ਼ਟਰੀ ਮਾਧਿਆਮਿਕ ਸਿੱਖਿਆ ਅਭਿਆਨ (ਆਰਐੱਮਐੱਸਏ) ਅਤੇ ਅਧਿਆਪਕ ਸਿੱਖਿਆ ਅਭਿਆਨ ਸ਼ਾਮਲ ਹੋਣਗੇ। ਪ੍ਰਸਤਾਵਿਤ ਯੋਜਨਾ ਲਈ 75 ਹਜ਼ਾਰ ਕਰੋੜ ਰੁਪਏ ਪ੍ਰਵਾਨ ਕੀਤੇ ਗਏ ਹਨ। ਇਹ ਰਾਸ਼ੀ ਮੌਜੂਦਾ ਵਿਭਾਜਤ ਰਾਸ਼ੀ ਤੋਂ 20 ਪ੍ਰਤੀਸ਼ਤ ਜ਼ਿਆਦਾ ਹੈ।


    ਪ੍ਰਸਤਾਵਿਤ ਯੋਜਨਾ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੇ ' ਸਬਕੋ ਸਿੱਖਿਆ , ਅੱਛੀ ਸਿੱਖਿਆ ' ਦੇ ਦ੍ਰਿਸ਼ਟੀਕੋਣ ਦੇ ਮੱਦੇਨਜ਼ਰ ਲਿਆਂਦੀ ਗਈ ਹੈ ਅਤੇ ਇਸਦਾ ਟੀਚਾ ਪੂਰੇ ਦੇਸ਼ ਵਿੱਚ ਪ੍ਰੀ-ਨਰਸਰੀ ਤੋਂ ਲੈ ਕੇ ਬਾਰ੍ਹਵੀਂ ਤੱਕ ਦੀ ਸਿੱਖਿਆ ਸੁਵਿਧਾ ਸਭ ਨੂੰ ਉਪਲੱਬਧ ਕਰਾਉਣ ਲਈ ਰਾਜਾਂ ਦੀ ਮਦਦ ਕਰਨਾ ਹੈ।


    ਯੋਜਨਾ ਦੀਆਂ ਪ੍ਰਮੁੱਖ ਵਿਸ਼ੇਸ਼ਤਾਵਾਂ:


    ਯੋਜਨਾ ਦਾ ਮੁੱਖ ਉਦੇਸ਼ ਸਿੱਖਿਆ ਦੇ ਖੇਤਰ ਵਿੱਚ ਟਿਕਾਊ ਵਿਕਾਸ ਦੇ ਟੀਚਿਆਂ ਦੇ ਅਨੁਰੂਪ ਨਰਸਰੀ ਤੋਂ ਲੈ ਕੇ ਸੀਨੀਅਰ ਸੈਕੰਡਰੀ ਪੱਧਰ ਤੱਕ ਸਾਰਿਆਂ ਲਈ ਸਮਾਨ ਰੂਪ ਵਿੱਚ ਸਮੁੱਚੀ ਅਤੇ ਗੁਣਵੱਤਾ ਭਰਪੂਰ ਸਿੱਖਿਆ ਸੁਨਿਸ਼ਚਤ ਕਰਨਾ ਹੈ। ਏਕੀਕ੍ਰਿਤ ਸਕੂਲ ਸਿੱਖਿਆ ਯੋਜਨਾ ਵਿੱਚ ਅਧਿਆਪਕਾਂ ਅਤੇ ਟੈਕਨੋਲੋਜੀ ' ਤੇ ਧਿਆਨ ਕੇਂਦਰਿਤ ਕਰਦੇ ਹੋਏ ਸਕੂਲ ਸਿੱਖਿਆ ਦੀ ਗੁਣਵੱਤਾ ਨੂੰ ਸੁਧਾਰਨ ' ਤੇ ਖਾਸ ਜ਼ੋਰ ਦਿੱਤਾ ਗਿਆ ਹੈ।


    ਸਕੂਲ ਸਿੱਖਿਆ ਦੇ ਸਾਰੇ ਪੱਧਰਾਂ ਲਈ ਯੋਜਨਾ ਦੇ ਮੁੱਖ ਉਦੇਸ਼ ਇਸ ਪ੍ਰਕਾਰ ਹਨ:

     1. ਗੁਣਵੱਤਾ ਭਰਪੂਰ ਸਿੱਖਿਆ ਕਰਨ ਦੀ ਵਿਵਸਥਾ ਅਤੇ ਵਿਦਿਆਰਥੀਆਂ ਦੀ ਸਿੱਖਣ ਦੀ ਸਮਰੱਥਾ ਵਿੱਚ ਵਾਧਾ ,
     2. ਸਕੂਲ ਸਿੱਖਿਆ ਵਿੱਚ ਸਮਾਜਿਕ ਅਤੇ ਲਿੰਗਕ ਅਸਮਾਨਤਾ ਨੂੰ ਖਤਮ ਕਰਨਾ ,
     3. ਸਕੂਲ ਸਿੱਖਿਆ ਦੇ ਸਾਰੇ ਪੱਧਰਾਂ ' ਤੇ ਨਿਰਪੱਖਤਾ ਅਤੇ ਸ਼ਮੂਲੀਅਤ ਨੂੰ ਸੁਨਿਸ਼ਚਿਤ ਕਰਨਾ ,
     4. ਸਕੂਲ ਵਿਵਸਥਾ ਵਿੱਚ ਘੱਟ ਤੋਂ ਘੱਟ ਮਿਆਰ ਸੁਨਿਸ਼ਚਤ ਕਰਨਾ ,
     5. ਸਿੱਖਿਆ ਨਾਲ ਕਿੱਤਾਮੁਖੀ ਸਿਖਲਾਈ ਨੂੰ ਪ੍ਰੋਤਸਾਹਨ ਦੇਣਾ ,
     6. ਬੱਚਿਆਂ ਦੇ ਮੁਫ਼ਤ ਅਤੇ ਲਾਜ਼ਮੀ ਸਿੱਖਿਆ ਦਾ ਅਧਿਕਾਰ , 2009 ਨੂੰ ਲਾਗੂ ਕਰਨ ਲਈ ਰਾਜਾਂ ਦੀ ਮਦਦ ਕਰਨਾ ਅਤੇ
     7. ਰਾਜਾਂ ਦੀਆਂ ਸਿੱਖਿਆ ਸਬੰਧੀ ਖੋਜ ਅਤੇ ਸਿਖਲਾਈ ਪ੍ਰੀਸ਼ਦਾਂ , ਸਿੱਖਿਆ ਸੰਸਥਾਵਾਂ ਅਤੇ ਜ਼ਿਲ੍ਹਾ ਸਿੱਖਿਆ ਅਤੇ ਸਿਖਲਾਈ ਸੰਸਥਾਵਾਂ (ਡੀਆਈਈਟੀ) ਨੂੰ ਅਧਿਆਪਕਾਂ ਦੀ ਸਿਖਲਾਈ ਲਈ ਨੋਡਲ ਏਜੰਸੀ ਦੇ ਰੂਪ ਵਿੱਚ ਸਸ਼ਕਤ ਅਤੇ ਉੱਨਤ ਕਰਨਾ ।

    ਪ੍ਰਭਾਵ:


    ਇਸ ਯੋਜਨਾ ਨਾਲ ਰਾਜਾਂ ਅਤੇ ਕੇਂਦਰੀ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਆਪਣੇ ਉਪਲੱਬਧ ਸਰੋਤਾਂ ਦੇ ਹਿਸਾਬ ਨਾਲ ਆਪਣੀ ਤਰਜੀਹ ਤੈਅ ਕਰਨ ਅਤੇ ਯੋਜਨਾ ਦੀ ਵਿਵਸਥਾ ਲਾਗੂ ਕਰਨ ਦਾ ਅਵਸਰ ਮਿਲੇਗਾ। ਇਸ ਨਾਲ ਸਕੂਲ ਸਿੱਖਿਆ ਦੇ ਵਿਭਿੰਨ ਪੜਾਵਾਂ ਵਿੱਚ ਬੱਚਿਆਂ ਦੇ ਸਿੱਖਿਆ ਜਾਰੀ ਰੱਖਣ ਦੇ ਮਾਮਲਿਆਂ ਵਿੱਚ ਵਾਧਾ ਹੋਏਗਾ ਅਤੇ ਬੱਚਿਆਂ ਨੂੰ ਆਪਣੀ ਸਕੂਲ ਸਿੱਖਿਆ ਪੂਰੀ ਕਰਨ ਲਈ ਪੂਰਾ ਮੌਕਾ ਮਿਲੇਗਾ। ਯੋਜਨਾ ਦਾ ਉਦੇਸ਼ ਬੱਚਿਆਂ ਨੂੰ ਗੁਣਵੱਤਾ ਭਰਪੂਰ ਸਿੱਖਿਆ ਉਪਲੱਬਧ ਕਰਾਉਣ ਦੇ ਨਾਲ ਹੀ ਉਨ੍ਹਾਂ ਨੂੰ ਵਿਭਿੰਨ ਪ੍ਰਕਾਰ ਦੇ ਹੁਨਰ ਅਤੇ ਗਿਆਨ ਵਿੱਚ ਸਮਰੱਥ ਬਣਾਉਣਾ ਹੈ ਜੋ ਉਨ੍ਹਾਂ ਦੇ ਸਰਵਪੱਖੀ ਵਿਕਾਸ ਦੇ ਨਾਲ ਹੀ ਭਵਿੱਖ ਵਿੱਚ ਕਾਰਜ ਖੇਤਰ ਵਿੱਚ ਜਾਣ ਅਤੇ ਉੱਚ ਸਿੱਖਿਆ ਗ੍ਰਹਿਣ ਕਰਨ ਲਈ ਜ਼ਰੂਰੀ ਹੈ। ਯੋਜਨਾ ਨਾਲ ਬਜਟ ਵਿਭਾਜਤ ਮਨੁੱਖੀ ਵਸੀਲੀਆਂ ਅਤੇ ਪਹਿਲੀਆਂ ਯੋਜਨਾਵਾਂ ਲਈ ਤਿਆਰ ਕੀਤੇ ਗਏ ਸੰਸਥਾਗਤ ਢਾਂਚਿਆਂ ਦੀ ਪ੍ਰਭਾਵਸ਼ਾਲੀ ਉਪਯੋਗ ਹੋ ਸਕੇਗਾ।


    ਲਾਭ:


    • ਸਿੱਖਿਆ ਲਈ ਸੰਪੂਰਨ ਦ੍ਰਿਸ਼ਟੀਕੌਣ


    • ਪਹਿਲੀ ਵਾਰ ਸਕੂਲ ਸਿੱਖਿਆ ਲਈ ਸੀਨੀਅਰ ਸੈਕੰਡਰੀ ਅਤੇ ਨਰਸਰੀ ਪੱਧਰ ਦੀ ਸਿੱਖਿਆ ਦਾ ਸਮਾਵੇਸ਼ ,


    • ਸੰਪਰੂਣ ਇਕਾਈ ਦੇ ਰੂਪ ਵਿੱਚ ਸਕੂਲਾਂ ਦਾ ਏਕੀਕ੍ਰਿਤ ਪ੍ਰਬੰਧਨ ,


    • ਗੁਣਵੱਤਾ ਭਰਪੂਰ ਸਿੱਖਿਆ ' ਤੇ ਧਿਆਨ , ਸਿੱਖਣ ਦੀ ਸਮਰੱਥਾ ਨੂੰ ਬਿਹਤਰ ਬਣਾਉਣ ' ਤੇ ਜ਼ੋਰ ,


    • ਅਧਿਆਪਕਾਂ ਦੇ ਸਮਰੱਥਾ ਵਿਕਾਸ ਨੂੰ ਪ੍ਰੋਤਸਾਹਨ ,


    • ਅਧਿਆਪਕ ਸਿਖਲਾਈ ਗੁਣਵੱਤਾ ਸੁਧਾਰ ਲਈ ਐੱਸਸੀਈਆਰਟੀ ਵਰਗੀਆਂ ਅਧਿਆਪਕ ਸਿਖਲਾਈ ਸੰਸਥਾਵਾਂ ਅਤੇ ਡੀਆਈਈਟੀ ਨੂੰ ਸਸ਼ਕਤ ਬਣਾਉਣਾ ,


    • ਡੀਟੀਕੇ ਚੈਨਲ , ਡਿਜੀਟਲ ਬੋਰਡ ਅਤੇ ਸਮਾਰਟ ਕਲਾਸ ਰੂਮ ਜ਼ਰੀਏ ਸਿੱਖਿਆ ਵਿੱਚ ਡਿਜੀਟਲ ਟੈਕਨੋਲੋਜੀ ਦੀ ਵਰਤੋਂ ਨੂੰ ਪ੍ਰੋਤਸਾਹਨ ਦੇਣਾ ,


    • ਸਵੱਛ ਸਕੂਲ ਦੀ ਮਦਦ ਲਈ ਸਵੱਛਤਾ ਗਤੀਵਿਧੀਆਂ ਵਿੱਚ ਸੁਧਾਰ ਕਰਨਾ ,


    • ਸਰਕਾਰੀ ਸਕੂਲਾਂ ਵਿੱਚ ਬੁਨਿਆਦੀ ਢਾਂਚੇ ਦੀ ਗੁਣਵੱਤਾ ਸੁਧਾਰਨੀ ,


    • ' ਬੇਟੀ ਬਚਾਓ-ਬੇਟੀ ਪੜ੍ਹਾਓ ' ਅਭਿਆਨ ਦੀ ਵਚਨਬੱਧਤਾ ਨੂੰ ਪ੍ਰੋਤਸਾਹਨ- ਕੇਜੀਬੀਵੀਜ਼ ( KGBVs ) ਨੂੰ 6-8 ਵੀਂ ਕਲਾਸ ਤੋਂ ਲੈ ਕੇ 12 ਵੀਂ ਕਲਾਸ ਤੱਕ ਅਪਗ੍ਰੇਡ ਕਰਨਾ ,


    • ਸਕੂਲਾਂ ਵਿੱਚ ਹੁਨਰ ਵਿਕਾਸ ' ਤੇ ਜ਼ੋਰ ,


    • ' ਖੇਲੋ ਇੰਡੀਆ ' ਦੇ ਸਮਰਥਨ ਵਿੱਚ ਖੇਡਾਂ ਅਤੇ ਸਰੀਰਕ ਵਿਕਾਸ ਉਪਕਰਨਾਂ ਦੀ ਵਿਵਸਥਾ ,


    • ਸਿੱਖਿਆ ਦੇ ਖੇਤਰ ਵਿੱਚ ਪਿਛੜੇ ਬਲਾਕਾਂ ( (EBBs) ) , ਅਤਿਵਾਦ ਪ੍ਰਭਾਵਿਤ ਰਾਜਾਂ , ਵਿਸ਼ੇਸ਼ ਧਿਆਨ ਯੋਗ ਜ਼ਿਲ੍ਹਿਆਂ ਅਤੇ ਸੀਮਾਵਰਤੀ ਇਲਾਕਿਆਂ ਅਤੇ ਮਹੱਤਵਅਕਾਂਖੀ 115 ਜ਼ਿਲ੍ਹਿਆਂ ਨੂੰ ਤਰਜੀਹ।


    ****

    
    
    (Release ID: 1527045) Visitor Counter : 7
    
    
    
    
    

7.