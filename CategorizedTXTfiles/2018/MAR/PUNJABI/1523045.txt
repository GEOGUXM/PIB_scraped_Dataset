      ਵਣਜ ਤੇ ਉਦਯੋਗ ਮੰਤਰਾਲਾ

      ‘‘ ਮੇਕ ਇੰਨ ਇੰਡੀਆ’’ ਕਾਰਜ ਯੋਜਨਾ
      Posted On: 07 MAR 2018 6:46PM by PIB Chandigarh


    “Make in India” Action Plan


    ‘‘ ਮੇਕ ਇੰਨ ਇੰਡੀਆ’’ ਕਾਰਜ ਯੋਜਨਾ


    ‘‘ ਮੇਕ ਇੰਨ ਇੰਡੀਆ’’ ਕਾਰਜ ਯੋਜਨਾ ਤਹਿਤ 21 ਪ੍ਰਮੁਖ ਖੇਤਰਾਂ ਦੀ ਪਹਿਚਾਣ ਕੀਤੀ ਗਈ ਹੈ ਜਿਨਾਂ ‘ਤੇ ( i ) ਪਾਲਸੀ ਦੀ ਪਹਿਲ ( ii ) ਵਿੱਤੀ ਪ੍ਰੋਤਸਾਹਨ ( iii ) ਬੁਨਿਆਦੀ ਢਾਂਚਾ ਸਿਰਜਣ ( iv ) ਅਸਾਨ ਕਾਰੋਬਾਰ ( v ) ਇਨੋਵੇਸ਼ਨ ਅਤੇ ਖੋਜ ਤੇ ਵਿਕਾਸ ( vi ) ਅਤੇ ਹੁਨਰ ਵਿਕਾਸ ਤਹਿਤ ਵਿਸ਼ੇਸ਼ ਤੌਰ ‘ਤੇ ਧਿਆਨ ਦਿੱਤਾ ਜਾਵੇਗਾ।


    ਇਸ ਦੇ ਤਹਿਤ, ਪ੍ਰਤੱਖ ਵਿਦੇਸ਼ੀ ਨਿਵੇਸ਼ ਐੱਫਡੀਆਈ ਨੀਤੀ ਅਤੇ ਪ੍ਰਕਿਰਿਆ ਨੂੰ ਸਰਲ ਬਣਾਇਆ ਗਿਆ ਹੈ ਅਤੇ ਇਸ ਦਾ ਉਦਾਰੀਕਰਨ ਕੀਤਾ ਗਿਆ ਹੈ। ਰੱਖਿਆ ਖੇਤਰ, ਖੁਰਾਕ ਪ੍ਰੋਸੈੱਸਿੰਗ, ਦੂਰਸੰਚਾਰ, ਖੇਤੀਬਾੜੀ, ਫਾਰਮਾਸਿਊਟੀਕਲ, ਸ਼ਹਿਰੀ ਹਵਾਬਾਜ਼ੀ, ਪੁਲਾੜ, ਨਿਜੀ ਸੁਰੱਖਿਆ ਏਜੰਸੀਆਂ, ਰੇਲਵੇ, ਬੀਮਾ ਅਤੇ ਪੈਂਸ਼ਨ ਅਤੇ ਚਿਕਤਿਸਾ ਉਪਕਰਨਾ ਵਰਗੇ ਪ੍ਰਮੁੱਖ ਖੇਤਰਾਂ ਨੂੰ ਪ੍ਰਤੱਖ ਵਿਦੇਸ਼ੀ ਨਿਵੇਸ਼ ਲਈ ਖੋਲ੍ਹ ਦਿੱਤਾ ਗਿਆ ਹੈ।


    ਪਹਿਲੀ ਵਾਰ 2015-16 ਵਿੱਚ ਐੱਫਡੀਆਈ ਪ੍ਰਵਾਹ ਇੱਕ ਵਿੱਤ ਵਰ੍ਹੇ ਵਿੱਚ 55 ਅਰਬ ਡਾਲਰ ਦਾ ਅੰਕੜਾ ਪਾਰ ਕਰ ਗਿਆ। ਅਪ੍ਰੈਲ 2014 ਤੋਂ ਅਕਤੂਬਰ 2017 ਦਰਮਿਆਨ ਕੁੱਲ ਐੱਫਡੀਆਈ ਪ੍ਰਵਾਹ 198.88 ਅਰਬ ਡਾਲਰ ਸੀ, ਜੋ ਅਪ੍ਰੈਲ 2000 ਤੋਂ ਭਾਰਤ ਵਿੱਚ ਹੋਏ ਕੁੱਲ ਐੱਫਡੀਆਈ ਦਾ 38% ਰਿਹਾ। 2016-17 ਵਿੱਚ, ਐੱਫਡੀਆਈ ਪ੍ਰਵਾਹ ਰਿਕਾਰਡ 60 ਬਿਲੀਅਨ ਅਮਰੀਕੀ ਡਾਲਰ ਸੀ, ਜੋ ਕਿ ਹੁਣ ਤੱਕ ਦੇ ਕਿਸੇ ਵੀ ਵਿੱਤੀ ਵਰ੍ਹੇ ਵਿੱਚ ਸਭ ਤੋਂ ਵੱਧ ਹੈ। ਆਈਐੱਮਐੱਫ ਵਰਲਡ ਇਕਨਾਮਿਕ ਆਉਟਲੁਕ (ਅਪ੍ਰੈਲ 2017) ਅਤੇ ਸੰਯੁਕਤ ਰਾਸ਼ਟਰ ਦੀ ਗਲੋਬਲ ਆਰਥਿਕ ਸਥਿਤੀ ਸੰਭਾਵਨਾ 2017 ਅਨੁਸਾਰ, ਭਾਰਤ ਦੁਨੀਆ ਵਿੱਚ ਸਭ ਤੋਂ ਤੇਜ਼ੀ ਨਾਲ ਵਧਦੀ ਅਰਥਵਿਵਸਥਾ ਹੈ ਜਿਸ ਦੇ 2018 ਵਿੱਚ ਵੀ ਅਜਿਹਾ ਹੀ ਬਣੇ ਰਹਿਣ ਦਾ ਅਨੁਮਾਨ ਹੈ।


    ਵਣਜ ਅਤੇ ਉਦਯੋਗ ਰਾਜ ਮੰਤਰੀ ਸ਼੍ਰੀ ਸੀ ਆਰ ਚੌਧਰੀ ਨੇ ਇੱਕ ਲਿਖਤੀ ਪ੍ਰਸ਼ਨ ਦੇ ਉੱਤਰ ਵਿੱਚ ਅੱਜ ਰਾਜ ਸਭਾ ਵਿੱਚ ਇਹ ਜਾਣਕਾਰੀ ਦਿੱਤੀ।


    ******


    

    
    (Release ID: 1523045) Visitor Counter : 3