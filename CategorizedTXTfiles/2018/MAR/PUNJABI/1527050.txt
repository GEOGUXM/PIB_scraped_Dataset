      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਸਾਲ 2019-20 ਤੱਕ ਕ੍ਰਿਸ਼ੀ ਵਿਗਿਆਨ ਕੇਂਦਰਾਂ ਦੀ ਨਿਰੰਤਰਤਾ, ਮਜ਼ਬੂਤੀਕਰਨ ਅਤੇ ਸਥਾਪਨਾ ਨੂੰ ਪ੍ਰਵਾਨਗੀ ਦਿੱਤੀ
      Posted On: 28 MAR 2018 4:23PM by PIB Chandigarh


    Cabinet approves continuation, strengthening and establishment of KrishiVigyanKendras till 2019-20


    ਮੰਤਰੀ ਮੰਡਲ ਨੇ ਸਾਲ 2019-20 ਤੱਕ ਕ੍ਰਿਸ਼ੀ ਵਿਗਿਆਨ ਕੇਂਦਰਾਂ ਦੀ ਨਿਰੰਤਰਤਾ , ਮਜ਼ਬੂਤੀਕਰਨ ਅਤੇ ਸਥਾਪਨਾ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਿੱਚ ਆਰਥਿਕ ਮਾਮਲਿਆਂ ' ਤੇ ਮੰਤਰੀ ਮੰਡਲ ਕਮੇਟੀ (ਸੀਸੀਈਏ) ਨੇ 31 ਮਾਰਚ , 2017 ਤੱਕ ਸਥਾਪਤ 669 ਕ੍ਰਿਸ਼ੀ ਵਿਗਿਆਨ ਕੇਂਦਰਾਂ (ਕੇਵੀਕੇ) ਅਤੇ 11 ਕ੍ਰਿਸ਼ੀ ਟੈਕਨੋਲੋਜੀ ਵਿਹਾਰਕ ਖੋਜ ਸੰਸਥਾਨਾਂ (ਏਟੀਆਰਆਈਜ਼) ਦੀ ਸਾਲ 2019-20 ਤੱਕ ਨਿਰੰਤਰਤਾ/ ਮਜ਼ਬੂਤੀਕਰਨ , ਕ੍ਰਿਸ਼ੀ ਯੂਨੀਵਰਸਿਟੀਆਂ (ਏਯੂਜ਼) ਦੇ ਵਿਸਥਾਰ ਸਿੱਖਿਆ ਡਾਇਰੈਕਟੋਰੇਟਾਂ (ਡੀਈਈ) ਅਤੇ ਇਸ ਯੋਜਨਾ ਨਾਲ ਜੁੜੇ ਸਾਰੇ ਵਿਸ਼ੇਸ਼ ਪ੍ਰੋਗਰਾਮਾਂ ਨੂੰ ਸਹਾਇਤਾ ਦੇਣ ਅਤੇ 12 ਵੀਂ ਯੋਜਨਾ ਵਿੱਚ ਪਹਿਲਾਂ ਹੀ ਪ੍ਰਵਾਨ ਕੀਤੇ ਜਾ ਚੁੱਕੇ 76 ਕੇਵੀਕੇ ( KVK ) ਦੀ ਸਥਾਪਨਾ ਕਰਨ ਸਬੰਧੀ ਖੇਤੀ ਖੋਜ ਅਤੇ ਸਿੱਖਿਆ ਵਿਭਾਗ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਵਿੱਤੀ ਲਾਗਤ:


    ਸਾਲ 2017 ਤੋਂ ਲੈ ਕੇ ਸਾਲ 2020 ਤੱਕ ਦੇ ਸਮੇਂ ਲਈ ਕੇਵੀਕੇ ਯੋਜਨਾ (ਖੇਤੀ ਗਿਆਨ ਪ੍ਰਬੰਧਨ ਡਾਇਰੈਕਟੋਰੇਟ ( DKMA ) ਸਮੇਤ ਦੀ ਵਿੱਤੀ ਲਾਗਤ 2,82,400.72 ਲੱਖ ਰੁਪਏ ਦੀ ਹੋਵੇਗੀ।


    ਵੇਰਵਾ:


    ਕੇਵੀਕੇ ਵਿਭਿੰਨ ਜ਼ਿਲ੍ਹਿਆਂ ਦੇ ਖੇਤੀ ਖੇਤਰ ਵਿੱਚ ਗਿਆਨ ਅਤੇ ਖੋਜ ਕੇਂਦਰ ਦੇ ਰੂਪ ਵਿੱਚ ਕੰਮ ਕਰਨਗੇ ਅਤੇ ਟੈਕਨੋਲੋਜੀ ਦੇ ਉਪਯੋਗ ਅਤੇ ਕਿਸਾਨਾਂ ਦੇ ਸਸ਼ਕਤੀਕਰਨ ਦੇ ਮਾਡਲਾਂ ਦਾ ਨਿਰਮਾਣ ਕਰਨਗੇ ਜਿਸ ਨਾਲ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਸਬੰਧੀ ਭਾਰਤ ਸਰਕਾਰ ਦੀ ਪਹਿਲ ਨੂੰ ਜ਼ਰੂਰੀ ਸਹਾਇਤਾ ਸੁਨਿਸ਼ਚਤ ਹੋਵੇਗੀ।


    ਕੇਵੀਕੇ ਯੋਜਨਾ ਦੇ ਜ਼ਰੀਏ ਜਿਨ੍ਹਾਂ ਵਿਸ਼ੇਸ਼ ਪ੍ਰੋਗਰਾਮਾਂ ਦੀ ਸ਼ੁਰੂਆਤ ਕੀਤੀ ਜਾਏਗੀ ਉਨ੍ਹਾਂ ਵਿੱਚ ਨਿਮਨਲਿਖਤ ਸ਼ਾਮਲ ਹਨ:


    • ਨਵੀਆਂ ਵਿਸਥਾਰ ਕਾਰਜ ਪੱਧਤੀਆਂ ਅਤੇ ਧਾਰਨਾਵਾਂ , ਪੋਸ਼ਣ ਸੰਵੇਦੀ ਖੇਤੀ ਸਰੋਤਾਂ ਅਤੇ ਨਵੀਨਤਾਵਾਂ (ਐੱਨਏਆਰਆਈ) ' ਤੇ ਇੱਕ ਨੈੱਟਵਰਕ ਪ੍ਰੋਜੈਕਟ ।


    • ਜਨਜਾਤੀ ਖੇਤਰਾਂ ਵਿੱਚ ਗਿਆਨ ਪ੍ਰਣਾਲੀਆਂ ਅਤੇ ਫਾਰਮਹਾਊਸ ਖੇਤੀ ਪ੍ਰਬੰਧਨ (ਸ਼ਮਤਾ) Knowledge Systems and Homestead Agriculture Management in Tribal Areas (KSHAMTA) ਸਿਰਲੇਖ ਵਾਲੇ ਪ੍ਰੋਗਰਾਮ।


    • ਖੇਤੀ ਵਿੱਚ ਮੁੱਲ ਵਾਧਾ ਅਤੇ ਟੈਕਨੋਲੋਜੀ ਇਨਕਿਊਬੇਸ਼ਨ ਕੇਂਦਰ (ਵਾਟਿਕਾ)


    • ਖੇਤੀ ਨਵੀਨਤਾ ਖੋਜ ਪ੍ਰਬੰਧਨ (ਫਾਰਮ) ਅਤੇ


    • ਖੇਤੀ ਟੈਕਨੋਲੋਜੀ ਸੂਚਨਾ ਕੇਂਦਰ ਦੀ ਸਥਾਪਨਾ


    ਇਸਤੋਂ ਇਲਾਵਾ ਵਰਖਾ ਜਲ ਦੀ ਸੰਭਾਲ , ਏਕੀਕ੍ਰਿਤ ਖੇਤੀ ਪ੍ਰਣਾਲੀ (ਆਈਐੱਫਐੱਸ) ਦੀ ਪ੍ਰੋਸੈਸਿੰਗ , ਮੱਛੀ ਬੀਜ ਦੇ ਉਤਪਾਦਨ , ਆਈਸੀਟੀ ਅਧਾਰਤ ਸੇਵਾਵਾਂ , ਹਰੀ ਖੇਤੀ ਅਤੇ ਭੋਂਇ ਸਿਹਤ ਪ੍ਰੋਗਰਾਮ ਦੇ ਮਜ਼ਬੂਤੀਕਰਨ ਲਈ ਵੀ ਸਹਾਇਤਾ ਦਿੱਤੀ ਜਾਏਗੀ। ਇਸ ਤੋਂ ਇਲਾਵਾ ਦੋ ਮਹੱਤਵਪੂਰਨ ਪ੍ਰੋਗਰਾਮਾਂ ਨੂੰ ਪ੍ਰਵਾਨਗੀ ਦਿੱਤੀ ਗਈ ਜਿਨ੍ਹਾਂ ਵਿੱਚ 52 ਕੇਂਦਰਾਂ ਵਿੱਚ ' ਫਾਰਮਰ ਫਸਟ ' ਅਤੇ 100 ਜ਼ਿਲ੍ਹਿਆਂ ਲਈ ਖੇਤੀ ਖੇਤਰ ਦੀ ਤਰਫ਼ ਨੌਜਵਾਨਾਂ ਨੂੰ ਆਕਰਸ਼ਿਤ ਕਰਨਾ ਅਤੇ ਬਣਾਏ ਰੱਖਣਾ (ਆਰਿਆ) ਸ਼ਾਮਲ ਹੈ।


    ' ਆਰੀਆ ' ( ARYA ) ਹਿੱਸੇ ਨੂੰ ਮੌਜੂਦਾ ਸਮੇਂ ਵਿੱਚ ਕੇਵੀਕੇ ਜ਼ਰੀਏ 25 ਰਾਜਾਂ ਵਿੱਚ ਲਾਗੂ ਕੀਤਾ ਜਾ ਰਿਹਾ ਹੈ। ਇਸ ਤਹਿਤ ਗ੍ਰਾਮੀਣ ਨੌਜਵਾਨਾਂ ਦੇ ਹੁਨਰ ਵਿਕਾਸ ਜ਼ਰੀਏ ਉੱਦਮਤਾ ਗਤੀਵਿਧੀਆਂ ਸ਼ੁਰੂ ਕਰਨ ਲਈ ਆਈਸੀਏਆਰ ਸੰਸਥਾਨਾਂ ਅਤੇ ਖੇਤੀ ਯੂਨੀਵਰਸਿਟੀਆਂ ਤੋਂ ਪ੍ਰਾਪਤ ਤਕਨੀਕੀ ਭਾਈਵਾਲਾਂ ਨਾਲ ਹਰੇਕ ਰਾਜ ਦੇ ਇੱਕ ਜ਼ਿਲ੍ਹੇ ਵਿੱਚ ਇਸ ਨੂੰ ਲਾਗੂ ਕੀਤਾ ਜਾ ਰਿਹਾ ਹੈ ਜਿਸ ਨਾਲ ਰੁਜ਼ਗਾਰ ਦੀ ਸਿਰਜਣਾ ਹੋ ਰਹੀ ਹੈ। ਸਾਲ 2015-16 ਅਤੇ ਸਾਲ 2016-17 ਦੌਰਾਨ ਕ੍ਰਮਵਾਰ 1100 ਅਤੇ 4400 ਨੌਜਵਾਨਾਂ ਨੂੰ ਆਰਿਆ ਜ਼ਰੀਏ ਜੋੜਿਆ ਗਿਆ ਹੈ। ਸਾਲ 2017 ਤੋਂ ਲੈ ਕੇ ਸਾਲ 2020 ਤੱਕ ਦੇ ਸਮੇਂ ਦੌਰਾਨ 75 ਹੋਰ ਜ਼ਿਲ੍ਹਿਆਂ ਨੂੰ ਸ਼ਾਮਲ ਕਰਦੇ ਹੋਏ 100 ਜ਼ਿਲ੍ਹਿਆਂ ਨੂੰ ਕਵਰ ਕਰਨ ਲਈ ਇਸ ਹਿੱਸੇ ਦਾ ਵਿਸਥਾਰ ਕਰਨ ਦੀ ਯੋਜਨਾ ਬਣਾਈ ਗਈ ਹੈ। ਕਿਸਾਨਾਂ ਦੇ ਸਮਰੱਥਾ ਵਿਕਾਸ ਅਤੇ ਨੌਜਵਾਨਾਂ (ਹਰ ਸਾਲ ਲਗਪਗ 14 ਲੱਖ) ਨੂੰ ਕਿੱਤਾਮੁਖੀ ਸਿਖਲਾਈ ਦੇਣ ਨਾਲ ਖੇਤੀਬਾੜੀ ਵਿੱਚ ਸਕਾਰਾਤਮਕ ਸਹਿਭਾਗਤਾ ਵਧੇਗੀ।


    ਕਨਵਰਜੈਂਸ (ਸੁਮੇਲ):


    ਕ੍ਰਿਸ਼ੀ ਵਿਗਿਆਨ ਕੇਂਦਰਾਂ (ਕੇਵੀਕੇ) ਨਾਲ ਤਾਲਮੇਲ ਸਥਾਪਤ ਕਰਨਾ ਅਸਾਨ ਹੋ ਸਕਦਾ ਹੈ ਅਤੇ ਇਹ ਖੇਤੀ ਸਹਿਯੋਗ ਅਤੇ ਕਿਸਾਨ ਕਲਿਆਣ ਵਿਭਾਗ , ਪਸ਼ੂ ਪਾਲਣ , ਡੇਅਰੀ ਅਤੇ ਮੱਛੀ ਪਾਲਣ ਵਿਭਾਗ , ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲੇ ਦੇ ਨਾਲ ਨਾਲ ਵਿਭਿੰਨ ਸਕੀਮਾਂ ਜਿਵੇਂ ਕਿ ਭੋਂਇ ਸਿਹਤ ਕਾਰਡ ਯੋਜਨਾ , ਪਰੰਪਰਾਗਤ ਖੇਤੀ ਵਿਕਾਸ ਯੋਜਨਾ , ਰਾਸ਼ਟਰੀ ਖੇਤੀ ਵਿਕਾਸ ਯੋਜਨਾ , ਪ੍ਰਧਾਨ ਮੰਤਰੀ ਖੇਤੀ ਸਿੰਚਾਈ ਯੋਜਨਾ , ਰਾਸ਼ਟਰੀ ਗੋਕੁਲ ਮਿਸ਼ਨ , ਰਾਸ਼ਟਰੀ ਪਸ਼ੂਧਨ ਮਿਸ਼ਨ ਅਤੇ ਪ੍ਰਧਾਨ ਮੰਤਰੀ ਕ੍ਰਿਸ਼ੀ ਸੰਪਦਾ ਯੋਜਨਾ ਜ਼ਰੀਏ ਖੇਤੀ ਅਤੇ ਗ੍ਰਾਮੀਣ ਵਿਕਾਸ ' ਤੇ ਧਿਆਨ ਕੇਂਦਰਿਤ ਕਰਨ ਵਾਲੇ ਹੋਰ ਵਿਭਾਗਾਂ ਅਤੇ ਮੰਤਰਾਲਿਆਂ ਦੀਆਂ ਅਨੇਕ ਯੋਜਨਾਵਾਂ ਲਈ ਪ੍ਰਮੁੱਖ ਏਜੰਸੀ ਦੇ ਰੂਪ ਵਿੱਚ ਕੰਮ ਕਰਨਗੇ ਤਾਂਕਿ ਮਾਈਕਰੋ ਸਿੰਚਾਈ , ਏਕੀਕ੍ਰਿਤ ਪੋਸ਼ਕ ਤੱਤ ਪ੍ਰਬੰਧਨ (ਆਈਐੱਨਐੱਮ) , ਏਕੀਕ੍ਰਿਤ ਕੀਟ ਪ੍ਰਬੰਧਨ (ਆਈਪੀਐੱਮ) , ਪਸ਼ੂਧਨ ਪ੍ਰਬੰਧਨ , ਪ੍ਰੋਸੈਸਿੰਗ ਅਤੇ ਮੁੱਲ ਵਾਧਾ ਅਤੇ ਮੋਬਾਈਲ ਟੈਕਨੋਲੋਜੀ ਆਦਿ ਨਾਲ ਜੁੜੇ ਮਸਲਿਆਂ ਨੂੰ ਸੁਲਝਾਇਆ ਜਾ ਸਕੇਗਾ।


    ****

    
    
    (Release ID: 1527050) Visitor Counter : 6