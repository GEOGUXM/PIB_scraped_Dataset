      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਡਾਊਨ ਸਿੰਡਰੋਮ ਤੇ ਰਾਸ਼ਟਰੀ ਸੰਮੇਲਨ
      Posted On: 26 MAR 2018 5:36PM by PIB Chandigarh


    ‘National Conference on Down Syndrome’ held


    ਡਾਊਨ ਸਿੰਡਰੋਮ ਤੇ ਰਾਸ਼ਟਰੀ ਸੰਮੇਲਨ


    ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਨ ਮੰਤਰਾਲੇ ਅਧੀਨ ਰਾਸ਼ਟਰੀ ਟਰੱਸਟ ਵੱਲੋਂ ਅੱਜ ਇੱਥੇ ‘ਡਾਊਨ ਸਿੰਡਰੋਮ ’ਤੇ ਰਾਸ਼ਟਰੀ ਸੰਮੇਲਨ’ ਆਯੋਜਿਤ ਕੀਤਾ ਗਿਆ । ਰਾਸ਼ਟਰੀ ਟਰੱਸਟ ਦੇ ਪ੍ਰਧਾਨ ਡਾ. ਕਮਲੇਸ਼ ਕੁਮਾਰ ਪਾਂਡੇ ਨੇ ਇਸ ਦਾ ਉਦਘਾਟਨ ਕੀਤਾ । ਇਸ ਮੌਕੇ ’ ਤੇ ਰਾਸ਼ਟਰੀ ਟਰੱਸਟ ਦੇ ਸੰਯੁਕਤ ਸਕੱਤਰ ਅਤੇ ਮੁੱਖ ਕਾਰਜਕਾਰੀ ਅਧਿਕਾਰੀ ਸ਼੍ਰੀ ਮੁਕੇਸ਼ ਜੈਨ , ਡਾਊਨ ਸਿੰਡਰੋਮ ਫੈਡਰੇਸ਼ਨ ਆਵ੍ ਇੰਡੀਆ ਦੀ ਪ੍ਰਧਾਨ ਡਾ. ਸੁਰੇਖਾ ਰਾਮਚੰਦਰਨ ਅਤੇ ਡਾਊਨ ਸਿੰਡਰੋਮ ਨਾਲ ਸਬੰਧਿਤ ਵੱਖ-ਵੱਖ ਹਿਤਧਾਰਕ ਮੌਜੂਦ ਸਨ । ਇਸ ਮੌਕੇ ’ਤੇ ਡਾਊਨ ਸਿੰਡਰੋਮ ਤੋਂ ਪੀੜਤ ਵਿਅਕਤੀ ਦੇ ਜੀਵਨ ’ਤੇ ਅਧਾਰਿਤ “ਟਵੀਲਾਈਟਸ ਚਿਲਡਰਨ” ਨਾਮ ਦੀ ਪੁਸਤਕ ਦਾ ਵੀ ਵਿਮੋਚਨ ਕੀਤਾ ਗਿਆ । ਸੰਮੇਲਨ ਦੇ ਜ਼ਰੀਏ ਡਾਊਨ ਸਿੰਡਰੋਮ ’ਤੇ ਵਿਚਾਰਾਂ ਅਤੇ ਗਿਆਨ ਦਾ ਪ੍ਰਸਾਰ ਕਰਨ ਲਈ ਸਾਰੇ ਵਰਗਾਂ ਦੇ ਬੁੱਧੀਜੀਵੀ ਇੱਕ ਮੰਚ ’ਤੇ ਇਕੱਠੇ ਹੋਏ , ਜੋ ਡਾਊਨ ਸਿੰਡਰੋਮ ਤੋਂ ਪੀੜਤ ਲੋਕਾਂ ਦੇ ਮਨ ਵਿੱਚ ਸਕਾਰਾਤਮਕ ਪਰਿਵਰਤਨ ਲਿਆਉਣ ਵਿੱਚ ਬਹੁਤ ਲਾਭਦਾਇਕ ਰਿਹਾ । ਡਾਊਨ ਸਿੰਡਰੋਮ ਪੀੜਤਾਂ ਅਤੇ ਉਨ੍ਹਾਂ ਦੇ ਮਾਤਾ-ਪਿਤਾ ਨੂੰ ਵੀ ਉਨ੍ਹਾਂ ਦੀ ਪ੍ਰੇਰਣਾਦਾਇਕ ਗਾਥਾ ਸਾਂਝੀ ਕਰਨ ਲਈ ਸੰਮੇਲਨ ਵਿੱਚ ਸੱਦਾ ਦਿੱਤਾ ਗਿਆ ਸੀ ।


    ਡਾਊਨ ਸਿੰਡਰੋਮ ਕਰੋਮੋਸੋਮ ਨਾਲ ਜੁੜਿਆ ਵਿਕਾਰ ਹੈ , ਜਿਸ ਵਿੱਚ ਬੌਧਿਕ ਵਿਕਾਸ ਅਤੇ ਸਿੱਖਣ ਦੀ ਸਮਰੱਥਾ ਘੱਟ ਹੁੰਦੀ ਹੈ । ਇਸ ਤੋਂ ਗ੍ਰਸਤ ਬੱਚਿਆਂ ਵਿੱਚ ਅਕਸਰ ਦੇਰੀ ਨਾਲ ਵਿਕਾਸ ਅਤੇ ਵਿਵਹਾਰ ਸਬੰਧੀ ਸਮਸਿਆਵਾਂ ਹੁੰਦੀਆਂ ਹਨ । ਵੱਖ-ਵੱਖ ਹਿਤਧਾਰਕਾਂ ਦੀ ਪ੍ਰਤਿਬੱਧਤਾ ਅਤੇ ਡਾਊਨ ਸਿੰਡਰੋਮ ਦੇ ਬਾਰੇ ਵਿੱਚ ਉਨ੍ਹਾਂ ਦੀ ਜਾਗਰੂਕਤਾ ਵਧਾਉਣ ਲਈ ਰਾਸ਼ਟਰੀ ਨਿ‍ਯਾਸ ਨੇ ਡਾਊਨ ਸਿੰਡਰੋਮ ’ਤੇ ਇਸ ਰਾਸ਼ਟਰੀ ਸੰਮੇਲਨ ਦਾ ਆਯੋਜਨ ਕੀਤਾ ਸੀ ।


    19 ਦਸੰਬਰ , 2011 ਨੂੰ ਸੰਯੁਕਤ ਰਾਸ਼ਟਰ ਆਮ ਸਭਾ ਨੇ 21 ਮਾਰਚ ਨੂੰ ਵਿਸ਼ਵ ਡਾਊਨ ਸਿੰਡਰੋਮ ਦਿਵਸ ਮਨਾਉਣ ਦਾ ਐਲਾਨ ਕੀਤਾ ਸੀ । ਉਦੋਂ ਤੋਂ ਡਾਊਨ ਸਿੰਡਰੋਮ ਤੋਂ ਦੁੱਖੀ ਲੋਕਾਂ ਦੇ ਬਾਰੇ ਵਿੱਚ ਜਾਗਰੂਕਤਾ ਫੈਲਾਉਣ ਲਈ ਸੰਯੁਕਤ ਰਾਸ਼ਟਰ ਹਰ ਸਾਲ ਇਸ ਦਿਵਸ ਨੂੰ ਆਧਿਕਾਰਿਕ ਤੌਰ ’ਤੇ ਮਨਾਉਂਦਾ ਹੈ । ਇਸ ਸੰਮੇਲਨ ਦਾ ਉਦੇਸ਼‍ ਡਾਊਨ ਸਿੰਡਰੋਮ ਤੋਂ ਦੁੱਖੀ ਲੋਕਾਂ ਦੇ ਮਾਤਾ – ਪਿਤਾ ਨੂੰ ਇਸ ਵਿਕਾਰ ਦੇ ਬਾਰੇ ਵਿੱਚ ਨਵੀਂ ਸਿੱਖਿਆ ਅਤੇ ਕੌਸ਼ਲ ’ਤੇ ਜਾਣਕਾਰੀ ਪ੍ਰਦਾਨ ਕਰਨਾ ਸੀ । ਇਸ ਤੋਂ ਇਲਾਵਾ ਡਾਊਨ ਸਿੰਡਰੋਮ ਤੋਂ ਦੁੱਖੀ ਬੱਚਿਆਂ ਲਈ ਮੁਲਾਂਕਣ/ ਜਾਂਚ ਸੈਸ਼ਨ ਵੀ ਆਯੋਜਿਤ ਕੀਤੇ ਗਏ ਸਨ ।


    *****

    
    
    (Release ID: 1526427) Visitor Counter : 4