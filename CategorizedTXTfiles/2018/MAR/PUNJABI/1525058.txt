      ਉਪ ਰਾਸ਼ਟਰਪਤੀ ਸਕੱਤਰੇਤ

      ਸਾਡੇ ਕਾਰਪੋਰੇਟ ਪ੍ਰਸ਼ਾਸਕੀ ਸਿਸਟਮ ਵਿਚ ਵਧੇਰੇ ਪਾਰਦਰਸ਼ਤਾ, ਨੈਤਿਕ ਕਾਰਪੋਰੇਟ ਵਤੀਰਾ ਅਤੇ ਵਧੇਰੇ ਜਵਾਬਦੇਹੀ ਲਿਆਂਦੀ ਜਾਵੇ—ਉਪ ਰਾਸ਼ਟਰਪਤੀ
      Posted On: 16 MAR 2018 10:23AM by PIB Chandigarh


    Bring in greater transparency, ethical corporate behavior and enhanced accountability into our corporate governance system: Vice President


    ਸਾਡੇ ਕਾਰਪੋਰੇਟ ਪ੍ਰਸ਼ਾਸਕੀ ਸਿਸਟਮ ਵਿਚ ਵਧੇਰੇ ਪਾਰਦਰਸ਼ਤਾ , ਨੈਤਿਕ ਕਾਰਪੋਰੇਟ ਵਤੀਰਾ ਅਤੇ ਵਧੇਰੇ ਜਵਾਬਦੇਹੀ ਲਿਆਂਦੀ ਜਾਵੇ—ਉਪ ਰਾਸ਼ਟਰਪਤੀ


    ਵਿਕਾਸ ਤਦ ਤਕ ਅਰਥਹੀਣ ਹੈ ਜਦ ਕਿ ਇਸ ਵਿਚ ਫਾਰਮਿੰਗ ਖੇਤਰ ਦੀਆਂ ਲੋੜਾਂ ਨੂੰ ਸ਼ਾਮਲ ਨਹੀਂ ਕੀਤਾ ਜਾਂਦਾ, ਉਪ ਰਾਸ਼ਟਰਪਤੀ ਨੇ ਕਿਸਾਨਾਂ ਦੀ ਆਮਦਨ ਵਧਾਉਣ ਦੇ ਉਪਾਅ ਸੁਝਾਏ, ਇੰਸਟੀਚਿਊਟ ਆਵ੍ ਕੌਸਟ ਅਕਾਊਂਟੈਂਟਸ ਆਵ੍ ਇੰਡੀਆ ਦੀ 58ਵੀਂ ਨੈਸ਼ਨਲ ਕੌਸਟ ਕਨਵੈਨਸ਼ਨ ਦਾ ਉਦਘਾਟਨ ਕੀਤਾ


    ਭਾਰਤ ਦੇ ਉਪ ਰਾਸ਼ਟਰਪਤੀ ਸ੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਸਾਡੇ ਕਾਰਪੋਰੇਟ ਪ੍ਰਸ਼ਾਸਕੀ ਸਿਸਟਮ ਵਿਚ ਵਧੇਰੇ ਪਾਰਦਰਸ਼ਤਾ , ਨੈਤਿਕ ਕਾਰਪੋਰੇਟ ਵਤੀਰਾ ਅਤੇ ਵਧੇਰੇ ਜਵਾਬਦੇਹੀ ਲਿਆਂਦੀ ਜਾਣੀ ਚਾਹੀਦੀ ਹੈ । ਉਹ ਅੱਜ ਇਥੇ ਇੰਸਟੀਚਿਊਟ ਆਵ੍ ਕੌਸਟ ਅਕਾਊਂਟੈਂਟਸ ਆਵ੍ ਇੰਡੀਆ ਦੀ 58ਵੀਂ ਨੈਸ਼ਨਲ ਕੌਸਟ ਕਨਵੈਨਸ਼ਨ ਦੇ ਉਦਘਾਟਨੀ ਸੈਸ਼ਨ ਨੂੰ ਸੰਬੋਧਨ ਕਰ ਰਹੇ ਸਨ । ਕਾਨੂੰਨ , ਨਿਆਂ, ਅਤੇ ਕੰਪਨੀ ਮਾਮਲਿਆਂ ਦੇ ਰਾਜ ਮੰਤਰੀ ਸ੍ਰੀ ਪੀਪੀ ਚੌਧਰੀ ਅਤੇ ਹੋਰ ਪਤਵੰਤੇ ਵੀ ਇਸ ਮੌਕੇ ਉੱਤੇ ਮੌਜੂਦ ਸਨ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਕੋਈ ਵੀ ਸਹੀ ਵਿਕਾਸ ਤਦ ਤੱਕ ਲਾਹੇਵੰਦ ਨਹੀਂ ਹੋ ਸਕਦਾ ਜਦ ਤੱਕ ਕਿ ਉਹ ਫਾਰਮਿੰਗ ਖੇਤਰ ਦੀਆਂ ਲੋੜਾਂ ਨੂੰ ਧਿਆਨ ਵਿਚ ਨਹੀਂ ਰੱਖਦਾ । ਉਨ੍ਹਾਂ ਕਿਸਾਨਾਂ ਦੀ ਆਮਦਨ ਵਿਚ ਵਾਧੇ ਲਈ 6 ਸੰਭਾਵਿਤ ਉਪਾਅ ਸੁਝਾਏ ਅਤੇ ਕਿਹਾ ਕਿ ਇਨ੍ਹਾਂ ਉਪਾਵਾਂ ਨੂੰ ਲਾਗੂ ਕਰਨ ਨਾਲ ਕਿਸਾਨਾਂ ਦੀ ਆਮਦਨ 2022 ਤੱਕ ਦੁਗਣੀ ਹੋ ਸਕਦੀ ਹੈ । ਇਹ ਉਪਾਅ ਹਨ —


    1. ਖੇਤ ਸਰਗਰਮੀਆਂ ਵਿਚ ਉੱਚ ਕੀਮਤ ਦੀਆਂ ਫਸਲਾਂ ਅਤੇ ਉਤਯੋਗਾਂ ਵਿੱਚ ਵਿਭਿੰਨਤਾ ਲਿਆਉਣਾ ।


    2. ਉਤਪਾਦਕਤਾ ਨੂੰ ਦੁਗਣਾ ਕਰਨ ਲਈ ਸਿੰਜਾਈ ਸਹੂਲਤਾਂ ਵਿਚ ਸੁਧਾਰ ਕਰਨਾ ।


    3.ਮੁਕਾਬਲੇ ਦੀਆਂ ਮਾਰਕੀਟਾਂ ਰਾਹੀਂ ਕਿਸਾਨਾਂ ਲਈ ਵਧੀਆ ਕੀਮਤਾਂ ਦਾ ਪ੍ਰਬੰਧ ਕਰਨਾ ।


    4.ਖੇਤੀ ਵਪਾਰ ਲਈ ਸ਼ਰਤਾਂ ਵਿਚ ਸੁਧਾਰ ਕਰਨਾ ।


    5.ਟੈਕਨੋਲੋਜੀ ਨੂੰ ਅੱਪਗ੍ਰੇਡ ਕਰਨਾ ।


    6.ਕਿਸਾਨਾਂ ਨੂੰ ਫਾਰਮਿੰਗ ਤੋਂ ਗੈਰ -ਖੇਤੀ ਕੰਮਾਂ ਵੱਲ ਲਿਜਾਣਾ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਸਰਕਾਰ 2022 ਤੱਕ ਕਿਸਾਨਾਂ ਦੀ ਆਮਦਨ ਦੁਗਣੀ ਕਰਨ ਲਈ ਕੰਮ ਕਰ ਰਹੀ ਹੈ । ਉਨ੍ਹਾਂ ਕਿਹਾ ਕਿ ਸਰਕਾਰ ਦੀਆਂ ਪ੍ਰਮੁੱਖ ਪਹਿਲਾਂ ਵਾਲੀਆਂ ਨੀਤੀਆਂ ਵਿਚ ਖੁਰਾਕ ਸੁਰੱਖਿਆ ਵੀ ਸ਼ਾਮਲ ਹੈ ਅਤੇ ਕਿਸਾਨਾਂ ਦੀ ਆਮਦਨ ਦੁਗਣੀ ਕਰਨਾ ਇਸ ਵੇਲੇ ਸਮੇਂ ਦੀ ਲੋੜ ਹੈ । ਉਨ੍ਹਾਂ ਹੋਰ ਕਿਹਾ ਕਿ ਧੋਖੇਬਾਜ਼ੀ ਅਤੇ ਭ੍ਰਿਸ਼ਟਾਚਰ ਜੰਗ ਵਿੱਚ ਆਈਸੀਈਸੀਏਆਈ ਜਿਹੀਆਂ ਵਪਾਰਕ ਸੰਸਥਾਵਾਂ ਦੀ ਭੂਮਿਕਾ ਦੀ ਗੱਲ ਸਭ ਤੋਂ ਪਹਿਲਾਂ ਹੋਣੀ ਚਾਹੀਦਾ ਹੈ । ਤੁਸੀਂ ਪ੍ਰਬੰਧਨ ਸਿਸਟਮ ਵਿਚ ਵਧੇਰੇ ਪਾਰਦਰਸ਼ਤਾ ਲਿਆਉਣ , ਨੈਤਿਕ ਕਾਰਪੋਰੇਟ ਵਤੀਰੇ ਅਤੇ ਵਧੇਰੇ ਜਵਾਬਦੇਹੀ ਲਿਆਉਣ ਵਿਚ ਸਹਾਈ ਹੋ ਸਕਦੇ ਹੋ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਇਸ ਵੇਲੇ ਕਾਨੂੰਨਾਂ ਅਤੇ ਨਿਯਮ ਢੰਗਾਂ ਦਾ ਜਾਇਜ਼ਾ ਲੈ ਕੇ ਉਨ੍ਹਾਂ ਨੂੰ ਅਸਾਨ ਬਣਾ ਰਿਹਾ ਹੈ ਅਤੇ ਈਜ਼ ਆਵ੍ ਡੂਇੰਗ ਬਿਜ਼ਨਸ ਸਰਕਾਰਾਂ ਲਈ ਇਕ ਹਰਮਨ ਪਿਆਰਾ ਸਾਧਨ ਬਣ ਗਿਆ ਹੈ ਜਿਸ ਰਾਹੀਂ ਉੁਹ ਦਰਸਾ ਸਕਦੀਆਂ ਹਨ ਕਿ ਨਿੱਜੀ ਵਪਾਰੀਆਂ ਨੂੰ ਉਹ ਚੰਗਾ ਮਾਹੌਲ ਪ੍ਰਦਾਨ ਕਰ ਰਹੀਆਂ ਹਨ । ਉਨ੍ਹਾਂ ਹੋਰ ਕਿਹਾ ਕਿ ਨੌਜਵਾਨਾਂ ਦਾ ਟੀਚਾ ਆਪਣੇ ਚੁਣੇ ਹੋਏ ਖੇਤਰਾਂ ਵਿਚ ਮੁਹਾਰਤ ਹਾਸਲ ਕਰਨਾ ਹੋਣਾ ਚਾਹੀਦਾ ਹੈ ਅਤੇ ਹਰ ਇਕ ਦਾ ਉਦੇਸ਼ ਅਗਲੇ ਪੰਜ ਸਾਲ ਵਿਚ ਦੇਸ਼ ਵਿਚ ਹਾਂਪੱਖੀ ਤਬਦੀਲੀਆਂ ਲਿਆ ਕੇ ਭਾਰਤ ਨੂੰ ਦੂਜਿਆਂ ਲਈ ਪ੍ਰੇਰਣਾ ਦਾ ਸੋਮਾ ਬਣਾਉਣਾ ਹੋਣਾ ਚਾਹੀਦਾ ਹੈ । ਸਾਲ 2022 ਸਚਮੁੱਚ ਹੀ ਅਹਿਮ ਹੈ ਕਿਉਂਕਿ ਇਹ ਉਹ ਸਾਲ ਹੈ ਜਦੋਂ ਕਿ ਸਾਡੀ ਅਜ਼ਾਦੀ ਦੀ 75ਵੀਂ ਵਰੇਗੰਢ ਵੀ ਹੈ ।


    ***

    
    
    (Release ID: 1525058) Visitor Counter : 2