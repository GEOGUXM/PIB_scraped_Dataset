      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਮਾਣਯੋਗ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਵੱਲੋਂ 51 ਸਕੁਐਡਰਨ ਨੂੰ ਸਟੈਂਡਰਡ ਅਤੇ 230 ਸਿਗਨਲ ਯੂਨਿਟ ਨੂੰ ਕਲਰਜ਼ ਪ੍ਰਦਾਨ ਕਰਨ ਮੌਕੇ ਸੰਬੋਧਨ
      Posted On: 22 MAR 2018 6:18PM by PIB Chandigarh


    Address by the Hon’ble President of India Shri Ram Nath Kovind on the occasion of presentation of Standard to 51 Squadron and Colours to 230 Signal Unit


    ਭਾਰਤ ਦੇ ਮਾਣਯੋਗ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਵੱਲੋਂ 51 ਸਕੁਐਡਰਨ ਨੂੰ ਸਟੈਂਡਰਡ ਅਤੇ 230 ਸਿਗਨਲ ਯੂਨਿਟ ਨੂੰ ਕਲਰਜ਼ ਪ੍ਰਦਾਨ ਕਰਨ ਮੌਕੇ ਸੰਬੋਧਨ


     1. ਮੈਂ 51 ਸਕੁਐਡਰਨ ਨੂੰ ਸਟੈਂਡਰਡ ਅਤੇ 230 ਸਿਗਨਲ ਯੂਨਿਟ ਨੂੰ ਕਲਰਜ਼ ਪ੍ਰਦਾਨ ਕਰਨ ਲਈ ਹਵਾਈ ਸੈਨਾ ਸਟੇਸ਼ਨ, ਹਲਵਾਰਾ ਆ ਕੇ ਬਹੁਤ ਖੁਸ਼ ਹਾਂ।

     2. ਸਾਡੇ ਰਾਸ਼ਟਰ ਦੀ ਸੇਵਾ ਵਿੱਚ ਇਨ੍ਹਾਂ ਫਰੰਟ-ਲਾਈਨ ਯੂਨਿਟਾਂ ਨੇ ਆਪਣੇ ਆਪ ਨੂੰ ਵਿਲੱਖਣ ਬਣਾਇਆ ਹੈ। ਇਨ੍ਹਾਂ ਦੀ ਪ੍ਰੋਫੈਸ਼ਨਲ ਉੱਤਮਤਾ ਦਾ ਅਮੀਰ ਇਤਿਹਾਸ ਹੈ ਅਤੇ ਇਨ੍ਹਾਂ ਨੇ ਸ਼ਾਂਤੀ ਅਤੇ ਪ੍ਰਤੀਕੂਲ ਪਰਸਥਿਤੀਆਂ ਦੌਰਾਨ ਬਹੁਤ ਹੀ ਸਨਮਾਨ ਅਤੇ ਵਿਲੱਖਣਤਾ ਨਾਲ ਭਾਰਤ ਦੀ ਸੇਵਾ ਕੀਤੀ ਹੈ। ਇਨ੍ਹਾਂ ਯੂਨਿਟਾਂ ਦੇ ਤਿਆਗ, ਪ੍ਰੋਫੈਸ਼ਨਲ ਵਤੀਰੇ ਅਤੇ ਸਾਹਸ ਲਈ ਇਨ੍ਹਾਂ ਨੂੰ ਸਨਮਾਨਿਤ ਕਰਨ ਦਾ ਇਹ ਮੇਰੇ ਲਈ ਮਾਣ ਭਰਿਆ ਪਲ ਹੈ। ਅੱਜ, ਉਨ੍ਹਾਂ ਦੀ ਪਰੇਡ ਵਿੱਚ ਸ਼ਾਨਦਾਰ ਕਾਰਗੁਜ਼ਾਰੀ ਅਤੇ ਫੁਰਤੀਲੀ ਪਨ ਲਈ ਹਵਾਈ ਜੋਧਿਆਂ ਨੂੰ ਮੇਰੀਆਂ ਸ਼ੁਭਕਾਮਨਾਵਾਂ।
     3. ਭਾਰਤ ਨੇ ਵਿਸ਼ਵ ਦੀ ਸਭ ਤੋਂ ਤੇਜ਼ੀ ਨਾਲ ਵਧ ਰਹੀ ਅਰਥਵਿਵਸਥਾ ਵਜੋਂ ਪ੍ਰਮੁੱਖਤਾ ਹਾਸਲ ਕੀਤੀ ਹੈ। ਭਾਵੇਂ ਅਸੀਂ ਸ਼ਾਂਤੀ ਲਈ ਵਚਨਬੱਧ ਹਾਂ, ਫਿਰ ਵੀ ਜੇਕਰ ਸਾਡੇ ਰਾਸ਼ਟਰ ਦੀ ਪ੍ਰਭੂਸਤਾ ਦੀ ਰੱਖਿਆ ਲਈ ਸ਼ਕਤੀ ਦਾ ਪ੍ਰਯੋਗ ਕਰਨਾ ਪਿਆ ਤਾਂ ਅਸੀਂ ਝਿਝਕਾਂਗੇ ਨਹੀਂ। ਮੈਨੂੰ ਵਿਸ਼ਵਾਸ ਹੈ ਕਿ ਅਜਿਹੇ ਮੌਕੇ ਸਾਡੇ ਬਹਾਦਰ ਪੁਰਖ ਅਤੇ ਮਹਿਲਾ ਵਰਦੀ ਧਾਰੀਆਂ ਵਿੱਚ ਇਕਸਾਰਤਾ ਰਹੇਗੀ।
     4. ਭਾਰਤੀ ਹਵਾਈ ਸੈਨਾ ਸਾਡੀ ਫੌਜੀ ਉੱਤਮਤਾ ਦਾ ਪ੍ਰਤੀਕ ਹੈ। ਦੇਸ਼ ਅਤੇ ਵਿਦੇਸ਼ ਵਿੱਚ ਇਨ੍ਹਾਂ ਦੀ ਅੰਤਰਰਾਸ਼ਟਰੀ ਅਭਿਆਸਾਂ ਵਿੱਚ ਕਾਰਗੁਜ਼ਾਰੀ, ਇਨ੍ਹਾਂ ਦੀ ਉੱਚ ਮਿਆਰੀ ਸਿਖਲਾਈ ਅਤੇ ਤਤਪਰਤਾ ਦੀ ਗਵਾਹੀ ਭਰਦੀ ਹੈ। ਸਾਡੇ ਉੱਚਤਮ ਅਕਾਸ਼ ਦੀ ਰਖਵਾਲੀ ਤੋਂ ਇਲਾਵਾ, ਭਾਰਤੀ ਹਵਾਈ ਸੈਨਾ ਮਾਨਵੀ ਸਹਾਇਤਾ ਅਤੇ ਆਪਦਾ ਤੋਂ ਰਾਹਤ ਲਈ ਕੀਤੀਆਂ ਜਾਣ ਵਾਲੀਆਂ ਕਾਰਵਾਈਆਂ ਵਿੱਚ ਵੀ ਹਮੇਸ਼ਾ ਮੋਹਰੀ ਰਹੀ ਹੈ। ਸਾਡੇ ਬਹਾਦਰ ਹਵਾਈ ਜੋਧਿਆਂ ਦੀ ਦ੍ਰਿੜ੍ਹਤਾ ਅਤੇ ਜੋਸ਼ ਹਰ ਭਾਰਤੀ ਲਈ ਮਾਣ ਦਾ ਸਰੋਤ ਹੈ।
     5. ਅੱਜ ਏਅਰ ਫੋਰਸ ਸਟੇਸ਼ਨ ਹਲਵਾਰਾ ਵਿਖੇ ਆਉਣ ’ਤੇ ਮੈਨੂੰ ਗਰਵ ਹੈ। ਇਸ ਹਵਾਈ ਅਧਾਰ ( Airbase ) ਦੀ ਸਥਾਪਨਾ ਮਾਰਚ, 1950 ਵਿੱਚ ਹੋਈ ਸੀ ਅਤੇ ਇਹ ਕਈ ਕਿਸਮ ਦੀਆਂ ਹਥਿਆਰ ਪ੍ਰਣਾਲੀਆਂ ਰੱਖਣ ਵਾਲਾ ਪਰੀਮੀਅਰ ਓਪਰੇਸ਼ਨ ਬੇਸ ਹੈ। ਸੰਨ 1965 ਅਤੇ 1971 ਦੀਆਂ ਲੜਾਈਆਂ ਦੌਰਾਨ ਇਹ ਏਅਰਬੇਸ ਬਹਾਦਰੀ ਦੇ ਕਾਰਨਾਮਿਆਂ ਦਾ ਸਥਾਨ ਸੀ ।
     6. ਯੂਨਿਟ, 51 ਸੁਕਐਡਰਨ ਜਾਂ “ਸਵੋਰਡ ਆਰਮਜ਼” ਦਾ ਗਠਨ ਫਰਵਰੀ 1, 1985 ਨੂੰ ਚੰੜੀਗੜ੍ਹ ਵਿੱਚ ਹੋਇਆ ਸੀ ਅਤੇ ਇਹ ਮਿਗ-21 ਟਾਈਪ-75 ਏਅਰਕਰਾਫ਼ਟ ਨਾਲ ਲੈਸ ਸੀ। ਪਿਛਲੇ ਸਾਲਾ ਵਿੱਚ ਮਿਗ-21 ਟਾਈਪ 75 ਏਅਰਕਰਾਫ਼ਟ ਉਡਾਉਣੇ ਹੋਣ ਜਾਂ ਅੱਜ ਦੇ ਅਤਿ-ਆਧੁਨਿਕ ਮਿਗ-21 ਬਿਸਨ ਏਅਰਕਰਾਫ਼ਟ, ਸਕੁਐਡਰਨ ਨੇ ਪਿਛਲੇ 33 ਸਾਲਾਂ ਦੌਰਾਨ ਆਪਣੀ ਸ਼ਾਨਦਾਰ ਪ੍ਰਤਿਸ਼ਤਾ ਵਿੱਚ ਵਾਧਾ ਕੀਤਾ ਹੈ। ਸਕੁਐਡਰਨ ਦਾ ਇੱਕ ਰਸ਼ਕਯੋਗ ਸੰਚਾਲਨ ਰਿਕਾਰਡ ਹੈ ਅਤੇ ਕਸ਼ਮੀਰ ਵਾਦੀ ਦੀ ਅਕਾਸ਼ ਰਖਵਾਲੀ ਲਈ ਇਹ ਹਮੇਸ਼ਾ ਚੌਕਸ ਰਹੇ ਹਨ। ਇਸ ਤਰ੍ਹਾਂ ਇਹ ਆਪਣੇ ਆਦਰਸ਼ (motto) ਵਿਜਯਾਯ ਪਰਾਕ੍ਰਮ विजयाय पराक्रम `ਤੇ ਪੂਰੇ ਉਤਰੇ ਹਨ। ਮੈਨੂੰ ਪੂਰਾ ਵਿਸ਼ਵਾਸ ਹੈ ਕਿ ਸਵੋਰਡ ਆਰਮਜ਼ ( Sword Arms) ਆਪਣੀ ਅਮੀਰ ਪਰੰਪਰਾ ਨੂੰ ਬਰਕਰਾਰ ਰੱਖੇਗੀ ਅਤੇ ਇੱਕ ਮਜ਼ਬੂਤ ਯੁੱਧ ਫੋਰਸ ਵਜੋਂ ਕੰਮ ਕਰੇਗੀ।
     7. “ਵਿਜੀਲੈਂਟਸ” ਦੇ ਨਾਂ ਨਾਲ ਜਾਣਿਆ ਜਾਂਦਾ 230 ਸਿਗਨਲ ਯੂਨਿਟ ਸ਼ੁਰੂ ਵਿੱਚ 4 ਅਪ੍ਰੈਲ, 1964 ਨੂੰ ਚੰਡੀਗੜ੍ਹ ਵਿੱਚ ਗਠਿਤ ਕੀਤਾ ਗਿਆ ਸੀ। ਵਿਜੀਲੈਂਟਸ ਨੇ ਹਮੇਸ਼ਾਂ ਫਰਜ਼ ਨਿਭਾਇਆ ਹੈ ਅਤੇ ਰਡਾਰ ਨਿਗਰਾਨੀ ਤੇ ਅਣਚਾਹੇ ਦਾਖਲੇ ਨੂੰ ਰੋਕਣ ਵਿੱਚ ਉੱਚੇ ਕਿੱਤਾਵਾਦੀ ਮਿਆਰ ਕਾਇਮ ਕੀਤੇ ਹਨ। ਦੁਸ਼ਮਣ ਨੂੰ ਰੋਕਣਾ ਯਕੀਨੀ ਬਣਾਉਣ ਵਾਸਤੇ ਇਹ ਯੂਨਿਟ ਸਾਰਾ ਸਾਲ ਚੌਕਸ ਰਹਿੰਦੀ ਹੈ ਅਤੇ ਆਪਣੇ ਆਦਰਸ਼ (motto) `ਸਤਤ ਤਤ੍ਪਰ’ सततं तत्पर ਤੇ ਖਰੀ ਉਤਰਦੀ ਹੈ। ਮੈਨੂੰ ਵਿਸ਼ਵਾਸ ਹੈ ਕਿ ਵਿਜੀਲੈਂਟਸ ਇਸ ਸ਼ਲਾਘਾਯੋਗ ਇਤਿਹਾਸ ਨੂੰ ਕਾਇਮ ਰੱਖਣਗੇ।
     8. ਇਨ੍ਹਾਂ ਦੀ ਸ਼ਾਨਦਾਰ ਕਾਰਗੁਜ਼ਾਰੀ ਨੂੰ ਸਵੀਕਾਰ ਕਰਦੇ ਅਤੇ ਮਾਨਤਾ ਦਿੰਦੇ ਹੋਏ 51 ਸਕੁਐਡਰਨ ਨੂੰ ਸਟੈਂਡਰਡ ਅਤੇ 230 ਸਿਗਨਲ ਯੂਨਿਟ ਨੂੰ ਕਲਰਜ਼ ਪ੍ਰਦਾਨ ਕਰਕੇ ਮੈਂ ਬਹੁਤ ਖੁਸ਼ੀ ਮਹਿਸੂਸ ਕਰਦਾ ਹਾਂ। ਇਸ ਅਵਸਰ `ਤੇ ਮੈਂ ਇਨ੍ਹਾਂ ਯੂਨਿਟਾਂ ਦੇ ਪੁਰਾਣੇ ਅਤੇ ਵਰਤਮਾਨ ਯੋਧਿਆਂ ਅਤੇ ਉਨ੍ਹਾਂ ਦੇ ਪਰਿਵਾਰਾਂ ਨੂੰ ਨਿਰਸੁਆਰਥ ਬਲੀਦਾਨ ਤੇ ਰਾਸ਼ਟਰ ਸੇਵਾ ਵਾਸਤੇ ਸ਼ੁਭਕਾਮਨਾਵਾਂ ਦਿੰਦਾ ਹਾਂ। ਲੋਕ ਤੁਹਾਡੇ `ਤੇ ਬਹੁਤ ਮਾਣ ਕਰਦੇ ਹਨ। ਮੈਂ ਤੁਹਾਡੇ ਲਈ ਅਤੇ ਤੁਹਾਡੇ ਪਰਿਵਾਰਾਂ ਲਈ ਸ਼ਾਨਦਾਰ ਭਵਿੱਖ ਦੀ ਕਾਮਨਾ ਕਰਦਾ ਹਾਂ ਅਤੇ ਭਾਰਤ ਦੇ ਹਰੇਕ ਨਾਗਰਿਕ ਵੱਲੋਂ ਸ਼ੁਭ ਇੱਛਾਵਾਂ ਪ੍ਰਦਾਨ ਕਰਦਾ ਹਾਂ।
     9. ਜੈ ਹਿੰਦ।

    ***


    

    
    (Release ID: 1526211) Visitor Counter : 1
    
    
    
    
    

9.