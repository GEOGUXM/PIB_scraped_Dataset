      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      ਮੰਤਰੀ ਮੰਡਲ ਨੇ ਕੇਂਦਰੀ ਸੂਚੀ ਵਿੱਚ ਹੋਰ ਪਿਛੜੇ ਵਰਗਾਂ ਦੇ ਉਪ-ਵਰਗੀਕਰਣ ਦੇ ਮੁੱਦੇ ਦੀ ਜਾਂਚ ਲਈ ਗਠਿਤ ਕਮਿਸ਼ਨ ਦੀ ਮਿਆਦ ਦਾ 20 ਜੂਨ, 2018 ਤੱਕ ਵਿਸਤਾਰ ਕੀਤਾ
      Posted On: 21 MAR 2018 5:09PM by PIB Chandigarh


    Cabinet approves the extension of the term of the Commission constituted to examine the issue of Sub-categorization of Other Backward Classes in the Central List upto20th June, 2018


    ਮੰਤਰੀ ਮੰਡਲ ਨੇ ਕੇਂਦਰੀ ਸੂਚੀ ਵਿੱਚ ਹੋਰ ਪਿਛੜੇ ਵਰਗਾਂ ਦੇ ਉਪ-ਵਰਗੀਕਰਣ ਦੇ ਮੁੱਦੇ ਦੀ ਜਾਂਚ ਲਈ ਗਠਿਤ ਕਮਿਸ਼ਨ ਦੀ ਮਿਆਦ ਦਾ 20 ਜੂਨ, 2018 ਤੱਕ ਵਿਸਤਾਰ ਕੀਤਾ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰੂ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਕੇਂਦਰੀ ਸੂਚੀ ਵਿੱਚ ਹੋਰ ਪਿਛੜੇ ਵਰਗਾਂ ਦੇ ਉਪ-ਵਰਗੀਕਰਣ ਦੇ ਮੁੱਦੇ ਦੀ ਜਾਂਚ ਲਈ ਗਠਿਤ ਕਮਿਸ਼ਨ ਦੀ ਮਿਆਦ ਦੇ ਦੂਜੇ ਅਤੇ ਅੰਤਮ ਵਿਸਤਾਰ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਕਮਿਸ਼ਨ ਦੀ ਮਿਆਦ 27 ਮਾਰਚ , 2018 ਤੋਂ 12 ਹਫ਼ਤੇ ਵਧਾ ਕੇ 20 ਜੂਨ , 2018 ਕਰ ਦਿੱਤੀ ਗਈ ਹੈ ।


    ਪਿਛੋਕੜ :


    ਕਮਿਸ਼ਨ ਦਾ ਗਠਨ 2 ਅਕਤੂਬਰ , 2017 ਨੂੰ ਰਾਸ਼ਟਰਪਤੀ ਦੀ ਮਨਜ਼ੂਰੀ ਨਾਲ ਸੰਵਿਧਾਨ ਦੇ ਲੇਖ 340 ਅਧੀਨ ਕੀਤਾ ਗਿਆ ਸੀ। ਜਸਟਿਸ (ਸੇਵਾਮੁਕਤ) ਸ਼੍ਰੀਮਤੀ ਜੀ ਰੋਹਿਣੀ ਦੀ ਅਗਵਾਈ ਵਿੱਚ ਕਮਿਸ਼ਨ ਨੇ 11 ਅਕਤੂਬਰ , 2017 ਨੂੰ ਕੰਮ ਕਰਨਾ ਸ਼ੁਰੂ ਕੀਤਾ ਅਤੇ ਉਦੋਂ ਤੋਂ ਉਹ ਉਨ੍ਹਾਂ ਸਾਰੇ ਰਾਜਾਂ/ ਸੰਘ ਸ਼ਾਸਿਤ ਪ੍ਰਦੇਸ਼ਾਂ ਦੇ ਨਾਲ ਗੱਲਬਾਤ ਕਰ ਰਿਹਾ ਹੈ ਜਿਨ੍ਹਾਂ ਨੇ ਪਿਛੜੇ ਵਰਗਾਂ ਅਤੇ `ਰਾਜ ਪਿਛੜਾ ਵਰਗ ਕਮਿਸ਼ਨਾਂ` ਦਾ ਉਪ-ਵਰਗੀਕਰਣ ਕਰ ਰੱਖਿਆ ਹੈ। ਕਮਿਸ਼ਨ ਨੇ ਉੱਚ-ਸਿੱਖਿਆ ਕੋਰਸਾਂ ਵਿੱਚ ਓਬੀਸੀ ਦੇ ਦਾਖਲੇ ਦੇ ਸਬੰਧ ਵਿੱਚ ਉੱਚ-ਸਿੱਖਿਆ ਸੰਸਥਾਨਾਂ ਅਤੇ ਸਰਕਾਰੀ ਵਿਭਾਗਾਂ , ਸਰਵਜਨਕ ਖੇਤਰ ਦੇ ਬੈਂਕਾਂ ਅਤੇ ਵਿੱਤੀ ਸੰਸਥਾਨਾਂ ਦੇ ਨਾਲ-ਨਾਲ ਸੀਪੀਐੱਸਈ ਵਿੱਚ ਸਰਕਾਰੀ ਨੌਕਰੀਆਂ ਵਿੱਚ ਓਬੀਸੀ ਦੀ ਭਰਤੀ ਦੇ ਸਬੰਧ ਵਿੱਚ ਅੰਕੜੇ ਮੰਗੇ ਹਨ , ਤਾਂ ਕਿ ਹੋਰ ਪਿਛੜੇ ਵਰਗਾਂ ਦੀ ਕੇਂਦਰੀ ਸੂਚੀ ਵਿੱਚ ਸ਼ਾਮਲ ਜਾਤੀਆਂ/ਭਾਈਚਾਰਿਆਂ ਦਰਮਿਆਨ ਰਿਜ਼ਰਵੇਸ਼ਨ ਦੇ ਲਾਭਾਂ ਦੀ ਬਰਾਬਰ ਵੰਡ ਨਾ ਹੋਣ ਦੇ ਨਤੀਜੇ ਦਾ ਅੰਦਾਜ਼ਾ ਲਗਾਇਆ ਜਾ ਸਕੇ ।


    ਸਾਰੇ ਖੇਤਰਾਂ ਤੋਂ ਕਮਿਸ਼ਨ ਵੱਲੋਂ ਪ੍ਰਾਪਤ ਕੀਤੇ ਗਏ ਅੰਕੜਿਆਂ ਅਤੇ ਇੱਕ ਵਿਸਤ੍ਰਿਤ ਰਿਪੋਰਟ ਤਿਆਰ ਕਰਨ ਲਈ ਅੰਕੜਿਆਂ ਦੇ ਵਿਗਿਆਨਕ ਵਿਸ਼ਲੇਸ਼ਣ ਲਈ ਜ਼ਰੂਰੀ ਸਮੇਂ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਕਮਿਸ਼ਨ ਨੇ ਆਪਣੇ ਕਾਰਜਕਾਲ ਨੂੰ 12 ਹਫ਼ਤਿਆਂ ਲਈ ਵਧਾ ਕੇ 20 ਜੂਨ , 2018 ਤੱਕ ਕਰਨ ਦੀ ਮੰਗ ਕੀਤੀ ਸੀ ।


    ****

    
    
    (Release ID: 1525933) Visitor Counter : 1