      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਸਾਰੇ ਸਰਕਾਰੀ ਸਕੂਲਾਂ ਵਿੱਚ ਪਖਾਨੇ ਯਕੀਨੀ ਬਣਾਉਣ ਲਈ ਸਵੱਛ ਵਿਦਿਆਲਿਆ ਪਹਿਲ
      Posted On: 19 MAR 2018 5:48PM by PIB Chandigarh


    SwachhVidyalaya Initiative to Ensure Toilets in All GovernmentSchools


    ਸਾਰੇ ਸਰਕਾਰੀ ਸਕੂਲਾਂ ਵਿੱਚ ਪਖਾਨੇ ਯਕੀਨੀ ਬਣਾਉਣ ਲਈ ਸਵੱਛ ਵਿਦਿਆਲਿਆ ਪਹਿਲ


    ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਨੇ ਸਵੱਛ ਭਾਰਤ ਅਭਿਆਨ ( Swachh Bharat Abbiyan ) ਅਧੀਨ ਸਾਰੇ ਸਰਕਾਰੀ ਸਕੂਲਾਂ ਵਿੱਚ ਇੱਕ ਸਾਲ ਦੇ ਵਿੱਚ ਵਿੱਚ 15 ਅਗਸਤ 2015 ਤੱਕ ਮੁੰਡਿਆਂ ਤੇ ਕੁੜੀਆਂ ਵਾਸਤੇ ਵੱਖ-ਵੱਖ ਪਖਾਨੇ ਬਣਾਉਣ ਦੀ ਪਹਿਲ ਕੀਤੀ ਸੀ। ਇਹ ਮਿਥਿਆ ਟੀਚਾ 2,16,400 ਸਰਕਾਰੀ ਐਲੀਮੈਂਟਰੀ ਤੇ ਸੈਕੰਡਰੀ ਸਕੂਲਾਂ ਵਿੱਚ 4,17,796 ਨਵੇਂ ਤੇ ਪੁਰਾਣੇ ਪਖਾਨੇ ਬਣਾ ਕੇ ਪ੍ਰਾਪਤ ਕੀਤਾ ਗਿਆ ਸੀ।


    “ਸਵੱਛ ਵਿਦਿਆਲੇ” ( Swachh Vidyale ) ਪਹਿਲ ਅਧੀਨ 64 ਪਬਲਿਕ ਸੈਕਟਰ ਅੰਡਰਟੇਕਿੰਗ ( PSUs ) ਨੇ ਸਕੂਲਾਂ ਵਿੱਚ ਪਖਾਨੇ ਬਣਾਉਣ ਦੇ ਕੰਮ ਵਿੱਚ ਹਿੱਸਾ ਲਿਆ।


    ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਨੇ ‘ਸਵੱਛ ਭਾਰਤ: “ਸਵੱਛ ਵਿਦਿਆਲਾ” ’ਤੇ ਇੱਕ ਪੁਸਤਿਕਾ ਅਤੇ ਪੈਂਫਲਿਟ ਜਾਰੀ ਕੀਤਾ ਜਿਸ ਵਿੱਚ “ਸਵੱਛ ਵਿਦਿਆਲੇ” ਪਹਿਲ ਅਧੀਨ ਪਖਾਨੇ ਬਣਾਉਣ ਲਈ ਬਣਤਰ ਸਬੰਧੀ ਵਿਸਤਾਰ ਦਿੱਤਾ ਗਿਆ। ਸਕੂਲਾਂ ਵਿੱਚ ਪਖਾਨੇ ਬਣਾਉਣ ਤੇ ਉਸ ਦੀ ਉਸਾਰੀ ਦੀ ਪੈਰਵਾਈ ਕਰਨ ਦੀ ਮੁੱਢਲੀ ਜ਼ਿੰਮੇਵਾਰੀ ਸਬੰਧਤ ਰਾਜ ਦੀ ਹੈ। ਇਸ ਮੁਹਿੰਮ ਅਧੀਨ ਪਖਾਨਿਆਂ ਦੀ ਉਸਾਰੀ ਨੂੰ ਦੇਖਣ ਵਾਸਤੇ ਤਕਰੀਬਨ 300 ਤੋਂ ਵੱਧ ਕੇਂਦਰੀ ਸਰਵੇਖਕ/ਸਰਵੇਅਰ ਦੇਸ਼ ਦੇ ਜ਼ਿਲ੍ਹਿਆਂ ਵਿੱਚ ਗਏ। ਇਸ ਤੋਂ ਅੱਗੇ ਮੰਤਰਾਲੇ ਨੇ ਸਾਰੇ ਸਵੱਛ ਵਿਦਿਆਲੇ ਅਧੀਨ ਬਣਾਏ ਗਏ ਸਕੂਲਾਂ ਦੇ ਪਖਾਨਿਆਂ ਦੀ ਦੇਖਭਾਲ ਲਈ ਸਾਰੀਆਂ ਰਾਜ ਸਰਕਾਰਾਂ ਤੇ ਕੇਂਦਰੀ ਪ੍ਰਸ਼ਾਸਿਤ ਸਰਕਾਰਾਂ ਨੂੰ ਹਦਾਇਤ ਕੀਤੀ ਹੈ ਕਿ ਉਹ ਸ ਪਹਿਲ ਨੂੰ ਚਾਲੂ ਰੱਖਣ ਅਤੇ ਵਿਦਿਆਰਥੀਆਂ ਤੇ ਅਧਿਆਪਕਾਂ ਵਿੱਚ ਵਿਹਾਰਕ ਤਬਦੀਲੀਆਂ ਲਿਆਉਣ ਵਾਸਤੇ ਜ਼ਰੂਰੀ ਕਦਮ ਚੁੱਕਣ ਅਤੇ ਉਨ੍ਹਾਂ ਵਿੱਚ ਜਾਗਰੂਕਤੀ ਪੈਦਾ ਕਰਨ ਤਾਂ ਕਿ ਸਕੂਲ ਪਖਾਨੇ ਠੀਕ ਢੰਗ ਨਾਲ ਵਰਤੇ ਜਾਣ ਤੇ ਸਾਫ਼ ਸੁਥਰੇ ਰੱਕੇ ਜਾਣ।


    ਇਸ ਮਹਿਕਮੇ ਨੇ ਸਰਵਸਿਕਸ਼ਾ ਅਭਿਆਨ ( SSA ) ਅਤੇ ਰਾਸ਼ਟਰੀ ਮੱਧਆਮਿਕਸਿਕਸ਼ਾ ਅਭਿਆਨ ( RMSA ) ਸਕੀਮਾਂ ਅਧੀਨ ਰਾਜ ਸਰਕਾਰਾਂ ਤੇ ਕੇਂਦਰੀ ਪ੍ਰਸਾਸ਼ਿਤ ਰਾਜਾਂ ਨੂੰ ਸਕੂਲਾਂ ਵਿੱਚ ਕ੍ਰਮਵਾਰ ਐਲੀਮੈਂਟਰੀ ਤੇ ਸੈਕੰਡਰੀ ਸਕੂਲਾਂ ਵਿੱਚ ਪਖਾਨਿਆਂ ਦੇ ਰੱਖ-ਰਖਾਵ ਵਾਸਤੇ ਨਿਰਧਾਰਤ ਫੰਡ ਦਿੱਤੇ ਹਨ ਤਾਂ ਕਿ 2017-18 ਦੌਰਾਨ ਸਵੱਛ ਐਕਸ਼ਨ ਪਲੈਨ ( SAP ) ਲਾਗੂ ਕੀਤੀ ਜਾ ਸਕੇ।


    ਮਾਨਵ ਸੰਸਾਧਨਵਿਕਾਸ ( HRD ) ਦੇ ਰਾਜ ਮੰਤਰੀ ਸ਼੍ਰੀ ਉਪੇਂਦਰਾ ਖੁਸ਼ਵਾਹਾ ਨੇ ਅੱਜ ਇਹ ਜਾਣਕਾਰੀ ਲੋਕ ਸਭਾ ਵਿੱਚ ਇੱਕ ਪ੍ਰਸ਼ਨ ਦੇ ਲਿਖਤੀ ਉੱਤਰ ਵਿੱਚ ਦਿੱਤੀ ।


    *****

    
    
    (Release ID: 1525619) Visitor Counter : 1