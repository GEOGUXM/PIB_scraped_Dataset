      ਨਵੀਂਨ ਅਤੇ ਨਵਿਆਉਣਯੋਗ ਊਰਜਾ ਮੰਤਰਾਲਾ

      ਆਈਐੱਸਏ ਅਤੇ ਭਾਰਤ ਨੇ ਅੱਜ ’ਮੇਜ਼ਬਾਨ ਦੇਸ਼ ਸਮਝੌਤੇ’ ਤੇ ਹਸਤਾਖ਼ਰ ਕੀਤੇ – ਆਈਐੱਸਏ ਨੂੰ ਹੁਣ ਨਿਆਇਕ ਵਿਸ਼ਿਸ਼ਟਤਾ ਪ੍ਰਾਪਤ ਹੋ ਗਈ ਹੈ
      Posted On: 26 MAR 2018 5:32PM by PIB Chandigarh


    ISA and India sign the Host Country Agreement today - ISA a juridical personality now
    
    Shri R. K. Singh emphasizes the need for our industry to set up energy infrastructure in other ISA member countries


    ਆਈਐੱਸਏ ਅਤੇ ਭਾਰਤ ਨੇ ਅੱਜ ’ਮੇਜ਼ਬਾਨ ਦੇਸ਼ ਸਮਝੌਤੇ’ ਤੇ ਹਸਤਾਖ਼ਰ ਕੀਤੇ – ਆਈਐੱਸਏ ਨੂੰ ਹੁਣ ਨਿਆਇਕ ਵਿਸ਼ਿਸ਼ਟਤਾ ਪ੍ਰਾਪਤ ਹੋ ਗਈ ਹੈ
    ਸ਼੍ਰੀ ਆਰ. ਕੇ. ਸਿੰਘ ਨੇ ਦੇਸ਼ ਦੇ ਉਦਯੋਗ ਜਗਤ ਵੱਲੋਂ ਆਈਐੱਸਏ ਦੇ ਹੋਰ ਮੈਂਬਰ ਦੇਸ਼ਾਂ ਵਿੱਚ ਊਰਜਾ ਸਬੰਧੀ ਬੁਨਿਆਦੀ ਢਾਂਚਾ ਸਥਾਪਤ ਕਰਨ ਦੀ ਜ਼ਰੂਰਤ ’ਤੇ ਵਿਸ਼ੇਸ਼ ਬਲ ਦਿੱਤਾ


    ਅੰਤਰਰਾਸ਼ਟਰੀ ਸੂਰਜੀ ਗਠਜੋੜ (ਆਈਐੱਸਏ) ਅਤੇ ਵਿਦੇਸ਼ ਮੰਤਰਾਲੇ (ਐੱਮਈਏ) ਨੇ ਅੱਜ ਇੱਥੇ ‘ ਮੇਜ਼ਬਾਨ ਦੇਸ਼ ਸਮਝੌਤੇ ’ ’ਤੇ ਹਸਤਾਖ਼ਰ ਕੀਤੇ । ਇਸ ਸਮਝੌਤੇ ਨਾਲ ਆਈਐੱਸਏ ਨੂੰ ਨਿਆਂਇਕ ਵਿਸ਼ਿਸ਼ਟਤਾ ਪ੍ਰਾਪਤ ਹੋ ਗਈ ਹੈ ਅਤੇ ਇਸ ਸਦਕਾ ਇਸ ਨੂੰ ਇਕਰਾਰਨਾਮਾ ਕਰਨ , ਚੱਲ ਅਤੇ ਅਚੱਲ ਸੰਪਤੀ ਨੂੰ ਪ੍ਰਾਪਤ ਕਰਨ ਅਤੇ ਨਿਪਟਾਰਾ ਕਰਨ ਅਤੇ ਕਾਨੂੰਨੀ ਕਾਰਵਾਈ ਨੂੰ ਸੰਸਥਾਗਤ ਸਰੂਪ ਪ੍ਰਦਾਨ ਕਰਨ ਅਤੇ ਇਸ ਦਾ ਬਚਾਅ ਕਰਨ ਦਾ ਅਧਿਕਾਰ ਮਿਲ ਗਿਆ ਹੈ । ਇਸ ਸਮਝੌਤੇ ਤਹਿਤ ਆਈਐੱਸਏ ਨੂੰ ਉਹ ਵਿਸ਼ੇਸ਼ ਅਧਿਕਾਰ , ਕਰ ਰਿਆਇਤਾਂ ਅਤੇ ਸੁਤੰਤਰਤਾ ਪ੍ਰਾਪਤ ਹੋਵੇਗੀ ਜੋ ਆਈਐੱਸਏ ਦੇ ਦਫ਼ਤਰ ਵੱਲੋਂ ਆਪਣੇ ਪ੍ਰੋਗਰਾਮਾਂ ਦੇ ਨਾਲ-ਨਾਲ ਵੱਖ-ਵੱਖ ਜ਼ਿੰਮੇਵਾਰੀਆਂ ਦਾ ਸੁਤੰਤਰਤਾਪੂਰਵਕ ਨਿਕਾਸ ਕਰਨ ਲਈ ਜ਼ਰੂਰੀ ਹੈ। ਆਈਐੱਸਏ ਨੂੰ ਆਪਣਾ ਦਰਜਾ , ਵਿਸ਼ੇਸ਼ ਅਧਿਕਾਰ ਅਤੇ ਸੁਤੰਤਰਤਾ, ਫਰੇਮਵਰਕ ਸਮਝੌਤੇ ਦੀ ਧਾਰਾ 10 ਤਹਿਤ ਪ੍ਰਾਪਤ ਹੋਵੇਗੀ ।


    ਉਪਰੋਕਤ ਸਮਝੌਤੇ ’ਤੇ ਵਿਦੇਸ਼ ਰਾਜ ਮੰਤਰੀ ਜਨਰਲ (ਡਾ.) ਵੀ.ਕੇ. ਸਿੰਘ ਅਤੇ ਆਈਐੱਸਏ ਦੇ ਅੰਤਰਿਮ ਡਾਇਰੈਕਟਰ ਜਨਰਲ ਸ਼੍ਰੀ ਉਪੇਂਦਰ ਤ੍ਰਿਪਾਠੀ ਨੇ ਕੇਂਦਰੀ ਬਿਜਲੀ ਅਤੇ ਨਵੀਂ ਅਤੇ ਅਖੁੱਟ ਊਰਜਾ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਆਰ. ਕੇ ਸਿੰਘ ਦੀ ਮਹੱਤਵਪੂਰਨ ਹਾਜ਼ਰੀ ਵਿੱਚ ਹਸਤਾਖ਼ਰ ਕੀਤੇ।)


    ਉਪਰੋਕਤ ਹਸਤਾਖ਼ਰ ਕਰਤਾਵਾਂ ਨੂੰ ਵਧਾਈ ਦਿੰਦੇ ਹੋਏ ਸ਼੍ਰੀ ਆਰ. ਕੇ ਸਿੰਘ ਨੇ ਕਿਹਾ ਕਿ ਆਈਐੱਸ ਵਿੱਚ ਵਿਸ਼ਵ ਦੇ ਵਿਕਾਸ ਪ੍ਰਤੀਮਾਨ ਨੂੰ ਬਦਲਣ ਦੀ ਅਸੀਮ ਸਮਰੱਥਾ ਹੈ। ਉਨ੍ਹਾਂ ਨੇ ਕਿਹਾ ਕਿ ਅਲਪਵਿਕਸਿਤ ਸੂਰਜੀ ਊਰਜਾ ਤੋਂ ਵਾਂਝੇ ਦੇਸ਼ਾਂ ਨੂੰ ਊਰਜਾ ਹੁਣ ਰਿਆਇਤੀ ਦਰਾਂ ’ਤੇ ਪਹਿਲਂ ਨਾਲੋਂ ਜ਼ਿਆਦਾ ਅਸਾਨ ਤਰੀਕੇ ਨਾਲ ਉਪਲੱਬਧ ਹੋਵੇਗੀ। ਮਾਣਯੋਗ ਮੰਤਰੀ ਨੇ ਇਹ ਵੀ ਕਿਹਾ ਕਿ ਅਨੇਕ ਦੇਸ਼ਾਂ ਨੇ ਅਖੁੱਟ ਊਰਜਾ ਦੇ ਖੇਤਰ ਵਿੱਚ ਭਾਰਤ ਦੇ ਅਨੁਭਵਾਂ ਤੋਂ ਸਿੱਖਣ ਵਿੱਚ ਦਿਲਚਸਪੀ ਦਿਖਾਈ ਹੈ। ਉਨ੍ਹਾਂ ਨੇ ਵਿਸ਼ੇਸ਼ ਰੂਪ ਵਿੱਚ ਜ਼ੋਰ ਦਿੰਦੇ ਹੋਏ ਕਿਹਾ ਕਿ ਦੇਸ਼ ਦੇ ਉਦਯੋਗ ਜਗਤ ਵੱਲੋਂ ਇਨ੍ਹਾਂ ਦੇਸ਼ਾਂ ਵਿੱਚ ਜਾਣ ਅਤੇ ਉੱਥੇ ਇਸ ਨਾਲ ਸਬੰਧਤ ਬੁਨਿਆਦੀ ਢਾਂਚਾ ਸਥਾਪਤ ਕਰਨ ਦੀ ਜ਼ਰੂਰਤ ਹੈ


    ਜਨਰਲ (ਡਾ.) ਵੀ.ਕੇ. ਸਿੰਘ ਨੇ ਵੀ ਆਈਐੱਸਏ ਨੂੰ ਵਧਾਈ ਦਿੱਤੀ ਅਤੇ ਕਿਹਾ ਕਿ ਆਈਐੱਸਏ ਨੂੰ ਸੋਲਰ ਜਾਂ ਸੌਰ ਖੇਤਰ ਵਿੱਚ 1000 ਅਰਬ ਅਮਰੀਕੀ ਡਾਲਰ ਤੋਂ ਵੀ ਜ਼ਿਆਦਾ ਦਾ ਨਿਵੇਸ਼ ਜੁਟਾਉਣ ਅਤੇ 1000 ਗੀਗਾਵਾਟ ਤੋਂ ਵੀ ਜ਼ਿਆਦਾ ਸੋਲਰ ਸਮਰੱਥਾ ਸਥਾਪਤ ਕਰਨ ਦੀ ਮਹੱਤਵਪੂਰਣ ਜ਼ਿੰਮੇਵਾਰੀ ਸੌਂਪੀ ਗਈ ਹੈ। ਉਨ੍ਹਾਂ ਨੇ ਕਿਹਾ ਕਿ ਉਪਰੋਕਤ ਟੀਚਿਆਂ ਦੀ ਪ੍ਰਾਪਤੀ ਲਈ ਆਈਐੱਸਏ ਕਈ ਬਹੁਪੱਖੀ ਅਤੇ ਦੁਵੱਲੀਆਂ ਦਾਨਦਾਤਾ ਏਜੰਸੀਆਂ ਨਾਲ ਵਿੱਤੀ ਸਾਂਝੇਦਾਰੀਆਂ ਕਰਨ ਦੀ ਜ਼ਰੂਰਤ ਹੈ।


    ਸ਼੍ਰੀ ਉਪੇਂਦਰ ਤ੍ਰਿਪਾਠੀ ਨੇ ਮੇਜ਼ਬਾਨ ਦੇਸ਼ ਸਮਝੌਤੇ ’ਤੇ ਹਸਤਾਖ਼ਰ ਕੀਤੇ ਜਾਣ ਨੂੰ ਇੱਕ ਮਹੱਤਵਪੂਰਨ ਉਪਲੱਬਧੀ ਦੱਸਿਆ ਅਤੇ ਭਾਰਤ ਸਰਕਾਰ ਵੱਲੋਂ ਹਰ ਸੰਭਵ ਸਹਿਯੋਗ ਲਈ ਉਸ ਦਾ ਧੰਨਵਾਦ ਕੀਤਾ।


    ਨਵੀਂ ਅਤੇ ਅਖੁੱਟ ਊਰਜਾ ਮੰਤਰਾਲੇ ਦੇ ਸਕੱਤਰ, ਵਿਦੇਸ਼ ਮੰਤਰਾਲੇ ਦੇ ਸਕੱਤਰ (ਈਆਰ) ਅਤੇ ਹੋਰ ਪਤਵੰਤੇ ਵੀ ਇਸ ਮੌਕੇ ’ਤੇ ਹਾਜ਼ਰ ਸਨ।


    *****

    
    
    (Release ID: 1526625) Visitor Counter : 1