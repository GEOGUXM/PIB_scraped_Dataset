      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਨੈਸ਼ਨਲ ਹਾਈਵੇ ਅਥਾਰਟੀ ਆਵ੍ ਇੰਡੀਆ ਵੱਲੋਂ ਅੰਤਰਰਾਸ਼ਟਰੀ ਮਹਿਲਾ ਦਿਵਸ ’ਤੇ ਟੋਲ ਵਸੂਲੀ ਲਈ ਸਾਰਾ ਮਹਿਲਾ ਸਟਾਫ਼ ਹੀ ਤੈਨਾਤ ਕਰਨ ਦਾ ਫ਼ੈਸਲਾ
      Posted On: 01 MAR 2018 5:50PM by PIB Chandigarh


    NHAI to deploy all women toll collecting staff on international Women’s Day
    
    Toll plazas to be ranked on the basis of available amenities


    ਨੈਸ਼ਨਲ ਹਾਈਵੇ ਅਥਾਰਟੀ ਆਵ੍ ਇੰਡੀਆ ਵੱਲੋਂ ਅੰਤਰਰਾਸ਼ਟਰੀ ਮਹਿਲਾ ਦਿਵਸ ’ਤੇ ਟੋਲ ਵਸੂਲੀ ਲਈ ਸਾਰਾ ਮਹਿਲਾ ਸਟਾਫ਼ ਹੀ ਤੈਨਾਤ ਕਰਨ ਦਾ ਫ਼ੈਸਲਾ


    ਉਪਲਬਧ ਸਹੂਲਤਾਂ ਦੇ ਅਧਾਰ ’ਤੇ ਟੋਲ ਪਲਾਜ਼ਿਆਂ ਦਾ ਦਰਜਾ ਨਿਸ਼ਚਿਤ ਕੀਤਾ ਜਾਵੇਗਾ


    ਨੈਸ਼ਨਲ ਹਾਈਵੇ ਅਥਾਰਟੀ ਆਵ੍ ਇੰਡੀਆ ਨੇ 8 ਮਾਰਚ, 2018 ਨੂੰ ਅੰਤਰ ਰਾਸ਼ਟਰੀ ਮਹਿਲਾ ਦਿਵਸ ’ਤੇ ਦੇਸ਼ ਦੇ ਹਰ ਰਾਜ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਵਿੱਚ ਸ਼ਹਿਰੀ ਇਲਾਕੇ ਦੇ ਨਜ਼ਦੀਕ ਘੱਟੋ-ਘੱਟ ਇੱਕ ਟੋਲ ਪਲਾਜ਼ੇ ’ਤੇ ਦਿਨ ਦੀ ਸ਼ਿਫ਼ਟ ਵਿੱਚ ਟੋਲ ਵਸੂਲਣ ਲਈ ਸਮੁੱਚੇ ਮਹਿਲਾ ਸਟਾਫ਼ ਨੂੰ ਹੀ ਤੈਨਾਤ ਕਰਨ ਦਾ ਫ਼ੈਸਲਾ ਕੀਤਾ ਹੈ। ਜੇਕਰ ਇਹ ਪਹਿਲ ਸਫ਼ਲ ਰਹੀ ਤਾਂ ਅਗਲੇ ਤਿੰਨ ਮਹੀਨਿਆਂ ਦੇ ਵਿੱਚ ਇਸ ਨੂੰ ਨੈਸ਼ਨਲ ਹਾਈਵੇ ਅਥਾਰਟੀ ਆਵ੍ ਇੰਡੀਆ ਤਹਿਤ ਕੰਮ ਕਰ ਰਹੇ ਸਾਰੇ ਟੋਲ ਪਲਾਜ਼ਿਆਂ ਵਿੱਚ ਲਾਗੂ ਕੀਤਾ ਜਾਵੇਗਾ। ਇਸ ਸਬੰਧੀ ਖੇਤਰੀ ਅਧਿਕਾਰੀਆਂ ਨੂੰ ਹਦਾਇਤਾਂ ਜਾਰੀ ਕਰ ਦਿੱਤੀਆਂ ਗਈਆਂ ਹਨ।


    ਟੋਲ ਪਲਾਜ਼ਿਆਂ ਦੀ ਹਾਲਤ ਸੁਧਾਰਨ ਅਤੇ ਇੱਕ ਮੁਕਾਬਲੇ ਦਾ ਮਾਹੌਲ ਸਿਰਜਣ ਲਈ ਨੈਸ਼ਨਲ ਹਾਈਵੇ ਅਥਾਰਟੀ ਆਵ੍ ਇੰਡੀਆ ਟੋਲ ਪਲਾਜ਼ਿਆਂ ਦੀ ਵੱਖ-ਵੱਖ ਮਾਪਦੰਡਾਂ ਦੇ ਅਧਾਰ ’ਤੇ ਦਰਜਾਬੰਦੀ ਵੀ ਕਰ ਰਿਹਾ ਹੈ ਜੋ ਹਾਈਵੇ ਦੀ ਵਰਤੋਂ ਕਰਨ ਵਾਲੇ ਲੋਕਾਂ ਨੂੰ ਸਿੱਧੇ ਤੌਰ ’ਤੇ ਪ੍ਰਭਾਵਿਤ ਕਰਦੇ ਹਨ, ਜਿਵੇਂ ਕਿ ਈਟੀਸੀ ਉਪਲੱਬਧਤਾ, ਈਟੀਸੀ ਬੁਨਿਆਦੀ ਢਾਂਚੇ ਦੀ ਹਾਲਤ, ਫਾਸਟੈਗ ਲੇਨ ਵਰਤਦੇ ਹੋਏ ਟੋਲ ਪਲਾਜ਼ਾ ਵਿੱਚੋਂ ਲੰਘਣ ਲਈ ਲੱਗਣ ਵਾਲਾ ਸਮਾਂ, ਰੋਡ ਮਾਰਸ਼ਲਾਂ ਦੀ ਤੈਨਾਤੀ, ਫਾਸਟੈਗ ਵਿਕਰੀ ਕੇਂਦਰ ਦੀ ਸਥਾਪਨਾ, ਫਾਸਟੈਗ ਨੋਟਿਸ ਬੋਰਡ, ਟੋਲ ਪਲਾਜ਼ਾ ਸਟਾਫ਼ ਦਾ ਵਿਹਾਰ, ਟੋਲ ਪਲਾਜ਼ਾ ਮੈਨੇਜਰ ਦੀ ਮੌਜ਼ੂਦਗੀ, ਜਾਣਕਾਰੀ ਭਰਪੂਰ ਚਿੰਨ੍ਹ ਬੋਰਡ, ਆਮ ਸਾਫ਼ ਸਫ਼ਾਈ, ਫਰਸ਼ ਦੀ ਹਾਲਤ ਹਾਈਵੇ ਯੂਜ਼ਰਜ਼ ਦਾ ਫ਼ੀਡਬੈਕ, ਮਹਿਲਾਵਾਂ, ਪੁਰਖ਼ਾਂ ਅਤੇ ਦਿੱਵਿਆਂਗਾਂ ਲਈ ਪਖ਼ਾਨਿਆਂ ਦੀ ਉਪਲੱਬਧਤਾ, ਹਰਿਆਲੀ ਅਤੇ ਨੈਸ਼ਨਲ ਹਾਈਵੇ ਦੇ ਸਬੰਧਤ ਟੁਕੜੇ ਦਾ ਰੱਖ-ਰਖਾਅ ਆਦਿ। ਐੱਨਐੱਚਏਆਈ ਦੇ ਚੇਅਰਮੈਨ ਸ਼੍ਰੀ ਦੀਪਕ ਕੁਮਾਰ ਨੇ ਹਰ ਟੋਲ ਪਲਾਜ਼ਾ ’ਤੇ ਸਮਰਪਿਤ ਫਾਸਟੈਗ ਯਕੀਨੀ ਬਣਾਉਣ ਲਈ ਖੇਤਰੀ ਅਧਿਕਾਰੀਆਂ ਨੂੰ ਸਖ਼ਤ ਹਦਾਇਤਾਂ ਜਾਰੀ ਕੀਤੀਆਂ ਹਨ। ਐੱਨਐੱਚਏਆਈ ਦੇ ਸਾਰੇ ਟੋਲ ਪਲਾਜ਼ਿਆਂ ’ਤੇ ਮਿਨੀ ਰੈਣ ਬਸੇਰਿਆਂ ਦੀ ਉਸਾਰੀ, ਥੋੜੇ ਸਮੇਂ ਲਈ ਪਾਰਕਿੰਗ ਵਿਵਸਥਾ, ਪਖਾਨਾ ਸੁਵਿਧਾਵਾਂ, ਪਾਣੀ, ਏਟੀਐੱਮ, ਚਾਹ/ਕੌਫ਼ੀ ਮਸ਼ੀਨ ਦੀ ਸੁਵਿਧਾ, ਡੱਬਾਬੰਦ ਭੋਜਨ ਸਮੱਗਰੀ, ਰਿਕਵਰੀ ਵੈਨ ਦੀ ਮੌਜ਼ੂਦਗੀ ਅਤੇ ਤਤਪਰਤਾ, ਗਸ਼ਤੀ ਵਾਹਨ ਅਤੇ ਐਂਬੂਲੈਂਸਾਂ ਆਦਿ ਨੂੰ ਵੀ ਯਕੀਨੀ ਬਣਾ ਰਹੀ ਹੈ।


    

    
    (Release ID: 1522305) Visitor Counter : 3