      ਉਪ ਰਾਸ਼ਟਰਪਤੀ ਸਕੱਤਰੇਤ

      ਡਿਗਰੀ ਅਸਲ ਵਿੱਚ ਜੀਵਨ ਦੀ ਗੁਣਵੱਤਾ ਵਿੱਚ ਯੋਗਦਾਨ ਨਹੀਂ ਕਰਦੀ, ਜੇਕਰ ਸਿੱਖਿਅਤ ਲੋਕ, ਵਿਸ਼ੇਸ਼ ਕਰਕੇ ਔਰਤਾਂ ਆਪਣੇ ਅਧਿਕਾਰਾਂ ਲਈ ਗੱਲ ਨਹੀਂ ਕਰਦੀਆਂ: ਉਪ ਰਾਸ਼ਟਰਪਤੀ
      Posted On: 01 MAR 2018 10:11AM by PIB Chandigarh


    Degree do not really contribute to the quality of life, if educated people, especially women, do not speak up for their rights: Vice President
    
    Means of communication should be used to facilitate social harmony and address the needs of the less privileged with empathy; Addresses the 67th Annual Convocation of Panjab University


    ਡਿਗਰੀ ਅਸਲ ਵਿੱਚ ਜੀਵਨ ਦੀ ਗੁਣਵੱਤਾ ਵਿੱਚ ਯੋਗਦਾਨ ਨਹੀਂ ਕਰਦੀ , ਜੇਕਰ ਸਿੱਖਿਅਤ ਲੋਕ , ਵਿਸ਼ੇਸ਼ ਕਰਕੇ ਔਰਤਾਂ ਆਪਣੇ ਅਧਿਕਾਰਾਂ ਲਈ ਗੱਲ ਨਹੀਂ ਕਰਦੀਆਂ : ਉਪ ਰਾਸ਼ਟਰਪਤੀ


    ਸੰਚਾਰ ਦੇ ਸਾਧਨਾਂ ਨੂੰ ਸਮਾਜਿਕ ਸਦਭਾਵਨਾ ਨੂੰ ਅਸਾਨ ਬਣਾਉਣ ਅਤੇ ਹਮਦਰਦੀ ਨਾਲ ਘੱਟ ਵਿਸ਼ੇਸ਼ ਅਧਿਕਾਰ ਪ੍ਰਾਪਤਾਂ ਦੀਆਂ ਲੋੜਾਂ ਨੂੰ ਪੂਰਾ ਕਰਨ ਲਈ ਵਰਤਣਾ ਚਾਹੀਦਾ ਹੈ


    ਪੰਜਾਬ ਯੂਨੀਵਰਸਿਟੀ ਦੀ 67 ਵੀਂ ਸਲਾਨਾ ਕਨਵੋਕੇਸ਼ਨ ਨੂੰ ਸੰਬੋਧਨ ਕੀਤਾ


    ਭਾਰਤ ਦੇ ਉਪ ਰਾਸ਼ਟਰਪਤੀ , ਸ਼੍ਰੀ ਐੱਮ . ਵੈਂਕਈਆ ਨਾਇਡੂ ਨੇ ਕਿਹਾ ਕਿ ਡਿਗਰੀ ਅਸਲ ਵਿੱਚ ਜੀਵਨ ਦੀ ਗੁਣਵੱਤਾ ਵਿੱਚ ਯੋਗਦਾਨ ਨਹੀਂ ਕਰਦੀ , ਜੇਕਰ ਸਿੱਖਿਅਤ ਲੋਕ ਵਿਸ਼ੇਸ਼ ਕਰਕੇ ਔਰਤਾਂ ਆਪਣੇ ਅਧਿਕਾਰਾਂ ਪ੍ਰਤੀ ਬੋਲ ਨਹੀਂ ਸਕਦੇ । ਉਹ ਅੱਜ ਪੰਜਾਬ ਯੂਨੀਵਰਸਿਟੀ ਚੰਡੀਗੜ੍ਹ ਵਿਖੇ 64 ਵੀਂ ਸਲਾਨਾ ਕਨਵੋਕੇਸ਼ਨ ਨੂੰ ਸੰਬੋਧਨ ਕਰ ਰਹੇ ਸਨ । ਪੰਜਾਬ ਦੇ ਰਾਜਪਾਲ ਅਤੇ ਚੰਡੀਗੜ੍ਹ ਦੇ ਪ੍ਰਸ਼ਾਸਕ ਸ਼੍ਰੀ ਵੀ . ਪੀ . ਸਿੰਘ ਬਦਨੌਰ , ਹਰਿਆਣਾ ਦੇ ਰਾਜਪਾਲ ਸ਼੍ਰੀ ਕਪਤਾਨ ਸਿੰਘ ਸੋਲੰਕੀ ਅਤੇ ਹੋਰ ਸ਼ਖ਼ਸੀਅਤਾਂ ਇਸ ਮੌਕੇ ’ ਤੇ ਮੌਜੂਦ ਸਨ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਇੱਕ ਸੱਚੀ ਯੂਨੀਵਰਸਿਟੀ ਨੂੰ ਵਿਚਾਰਾਂ ਜਾਂ ਵਿਚਾਰਧਾਰਾਵਾਂ ਨੂੰ ਕਠੋਰਤਾ ਨਾਲ ਲਾਗੂ ਕਰਨ ਤੋਂ ਮੁਕਤ ਹੋਣਾ ਚਾਹੀਦਾ ਹੈ । ਉਨ੍ਹਾਂ ਅੱਗੇ ਕਿਹਾ ਕਿ ਵਿਸ਼ੇਸ਼ ਮਾਨਤਾਵਾਂ ਜਾਂ ਸੋਚ ’ ਤੇ ਪਾਬੰਦੀਆਂ ਲਈ ਕਠੋਰਤਾ ਅਕਾਦਮਿਕ ਅਜ਼ਾਦੀ ਦੀ ਭਾਵਨਾ ਦਾ ਘਾਣ ਹੈ । ਜੇਕਰ ਕਿਸੇ ਵਿਅਕਤੀ ਨੂੰ ਆਪਣੇ ਵਿਚਾਰਾਂ ਨੂੰ ਸੀਮਤ ਕਰਨ ਦੀ ਲੋੜ ਦੇ ਬਿਨਾਂ ਆਪਣੇ ਖੇਤਰ ਵਿੱਚ ਸੋਚਣ ਅਤੇ ਕੰਮ ਕਰਨ ਦੀ ਖੁੱਲ੍ਹ ਦਿੱਤੀ ਜਾਂਦੀ ਹੈ ਤਾਂ ਉਹ ਉਸ ਖੇਤਰ ਵਿੱਚ ਬਹੁਤ ਪ੍ਰਗਤੀ ਕਰਨ ਦੇ ਰਸਤੇ ’ ਤੇ ਵਧੀਆ ਚਲਦਾ ਹੈ ਅਤੇ ਇਹ ਉਹ ਹੈ ਜੋ ਉਸ ਨੂੰ ਇੱਕ ਲੋਕਤੰਤਰੀ ਦੇਸ਼ ਵਿੱਚ ਮੁਕਤ ਯੂਨੀਵਰਸਿਟੀ ਵੱਲੋਂ ਪ੍ਰਦਾਨ ਕੀਤਾ ਗਿਆ ਹੈ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਸਿੱਖਿਆ ਦੇ ਖੇਤਰ ਵਿੱਚ ਚੁਣੌਤੀਆਂ ਦਾ ਸਾਹਮਣਾ ਕਰਨ ਦਾ ਸਮਾਂ ਆ ਗਿਆ ਹੈ ਅਤੇ ਉਧਾਰ ਲੈਣ ਦੀ ਬਜਾਏ ਮਹੱਤਵਪੂਰਨ ਸੋਚ ਲਈ ਪਾਠਕ੍ਰਮ ਅਤੇ ਪਾਠਕ੍ਰਮ ਦੇ ਪਹਿਲੂਆਂ ਸਮੇਤ ਪ੍ਰਣਾਲੀ ਨੂੰ ਬਦਲਣ ਦੀ ਜ਼ਰੂਰਤ ਹੈ । ਉਨ੍ਹਾਂ ਨੇ ਅੱਗੇ ਕਿਹਾ ਕਿ ਸਿੱਖਿਆ ਜੋ ਆਮ ਜਨਤਾ ਨੂੰ ਖ਼ੁਸ਼ਹਾਲੀ ਭਰਪੂਰ ਜੀਵਨ ਜਿਊਣ ਵਿੱਚ ਮਦਦ ਨਹੀਂ ਕਰਦੀ , ਜੋ ਚਰਿੱਤਰ ਦੀ ਤਾਕਤ , ਪਰਉਪਕਾਰ ਦੀ ਭਾਵਨਾ ਅਤੇ ਸ਼ੇਰ ਵਰਗੀ ਹਿੰਮਤ ਨਹੀਂ ਲਿਆਉਂਦੀ - ਕੀ ਇਹ ਇਸ ਦੇ ਯੋਗ ਹੈ ?


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਅਸਲੀ ਸਿੱਖਿਆ ਮਸ਼ੀਨਾਂ ਦੀ ਤਰ੍ਹਾਂ ਕੰਮ ਕਰਨ ਅਤੇ ਜੈਲੀਫਿਸ਼ ਦੀ ਹੋਂਦ ਵਿੱਚ ਰਹਿਣ ਲਈ ਨਹੀਂ ਹੈ । ਉਨ੍ਹਾਂ ਨੇ ਕਿਹਾ ਕਿ ਸਾਡੀ ਸਿੱਖਿਆ ਦਾ ਲਾਭ ਗੁਆਚ ਗਿਆ ਹੈ , ਜੇਕਰ ਸਾਡੇ ਕੋਲ ਡਿਗਰੀਆਂ ਹਨ ਅਤੇ ਸਾਡੇ ਕੋਲ ਜੀਵਨ ਦਾ ਇੱਕ ਢੰਗ ਹੈ ਜੋ ਅੰਨ੍ਹੇ ਉਪਭੋਗਤਾਵਾਦ ਜਾਂ ਪੁਰਾਣੀਆਂ ਸਮਾਜਿਕ ਪਰੰਪਰਾਵਾਂ ਵਿੱਚ ਉਲਝਿਆ ਹੋਇਆ ਹੈ ਤਾਂ ਸਾਨੂੰ ਪਾਠਕ੍ਰਮ ਜਾਂ ਪ੍ਰੋਗਰਾਮ ਇੱਕੀਵੀਂ ਸਦੀ ਦੇ ਸੰਦਰਭ ਵਿੱਚ ਸਿੱਖਣ ਲਈ ਜ਼ਰੂਰ ਸੋਚਣਾ ਚਾਹੀਦਾ ਹੈ ਜਦੋਂ ਕਿ ਸਾਨੂੰ ਵਾਤਾਵਰਣ , ਮਨੁੱਖੀ ਕਲਿਆਣ ਅਤੇ ਧਰਤੀ ਦੇ ਕਲਿਆਣ ਦੀਆਂ ਚਿੰਤਾਵਾਂ ਵੀ ਬਰਾਬਰ ਸੋਚਣੀਆਂ ਜ਼ਰੂਰੀ ਹਨ ।


    ਉਪ ਰਾਸ਼ਟਰਪਤੀ ਦੇ ਸੰਬੋਧਨ ਦਾ ਮੂਲ ਪਾਠ ਨਿਮਨਲਿਖਤ ਹੈ :


    “ ਅੱਜ , ਪੰਜਾਬ ਯੂਨੀਵਰਸਿਟੀ ਆਪਣੀ 67ਵੀਂ ਕਨਵੋਕੇਸ਼ਨ ਕਰਕੇ ਵਿਗਿਆਨ ਅਤੇ ਮਨੁੱਖੀ ਗਿਆਨ ਦੇ ਕਈ ਹੋਰ ਵਿਸ਼ਿਆਂ ਵਿੱਚ ਵਿਦਿਆਰਥੀਆਂ ਦੀਆਂ ਪ੍ਰਾਪਤੀਆਂ ਦਾ ਜਸ਼ਨ ਮਨਾ ਰਹੀ ਹੈ ਅਤੇ ਵੱਡੀਆਂ ਰਵਾਇਤਾਂ ਕਾਇਮ ਕਰਨ ਵਾਲੇ ਮਹਾਰਥੀਆਂ , ਜਿਵੇਂ ਕਿ ਰੁਚੀ ਰਾਮ ਸਾਹਨੀ , ਸ਼ਾਂਤੀ ਸਵਰੂਪ ਭਟਨਾਗਰ ਅਤੇ ਹੋਰ ਬਹੁਤ ਸਾਰਿਆਂ , ਜਿਨ੍ਹਾਂ ਨੇ ਯੂਨੀਵਰਸਿਟੀ ਦੀ ਵਿੱਦਿਅਕ ਮੁਹਰਤ ਦੀ ਨੀਂਹ ਰੱਖੀ , ਦੀ ਯਾਦ ਮਨਾ ਰਹੀ ਹੈ । ਅਸਲ ਵਿੱਚ , ਰੁਚੀ ਰਾਮ ਸਾਹਨੀ ਦੇ ਜਨਮ ਦਾ ਵਰ੍ਹਾ ਇੱਕ ਹੋਰ ਮਹਾਨ ਭਾਰਤੀ ਸਵਾਮੀ ਵਿਵੇਕਾਨੰਦ ਦੇ ਜਨਮ ਦਾ ਵਰ੍ਹਾ ਵੀ ਹੈ । ਪੰਜਾਬ ਅਤੇ ਬੰਗਾਲ ਦੇ ਚਿੰਤਕਾਂ ਜਿਵੇਂ ਕਿ ਵਿਵੇਕਾਨੰਦ ਅਤੇ ਟੈਗੋਰ ਆਦਿ ਦਰਮਿਆਨ ਉਸ ਵੇਲੇ ਜੋ ਵਿਚਾਰ ਚਰਚਾ ਹੋਈ , ਉਹ ਸਾਨੂੰ ਦੱਸਦੀ ਹੈ ਕਿ ਜਿੱਥੇ ਪੰਜਾਬ ਵਿੱਚ ਅਸੀਂ ਵਿੱਦਿਆ ਅਤੇ ਵਜ਼ੀਫਿਆਂ ਦੇ ਸਦੀਆਂ ਦੇ ਮਾਣ ਦੇ ਇਤਿਹਾਸ ਨੂੰ ਸਾਂਝਾ ਕਰਦੇ ਹਾਂ , ਉੱਥੇ ਅਸੀਂ ਬਾਕੀ ਦੇਸ਼ ਨਾਲ ਵੀ ਜੁੜੇ ਹੋਏ ਹਾਂ । ਭਾਵੇਂ ਕਈ ਵਾਰੀ ਸਾਨੂੰ ਲਗਦਾ ਹੈ ਕਿ ਚਿੰਤਕ ਕਿਸੇ ਗਰੁੱਪ ਜਾਂ ਵਰਗ ਦੀ ਨੁਮਾਇੰਦਗੀ ਕਰਦੇ ਹਨ ਪਰ ਅਸਲ ਵਿੱਚ ਉਹ ਸਭ ਦੇ ਸਾਂਝੇ ਹਨ ।


    ਇਹ ਪ੍ਰਸ਼ੰਸਾਯੋਗ ਹੈ ਕਿ ਇਹ ਯੂਨੀਵਰਸਿਟੀ ਕੁਝ ਉੱਘੇ ਭਾਰਤੀ ਵਿਗਿਆਨੀਆਂ , ਡਾਕਟਰਾਂ , ਲੇਖਕਾਂ , ਵਿੱਦਿਅਕ ਮਾਹਰਾਂ ਅਤੇ ਉਦਯੋਗ ਦੇ ਆਗੂਆਂ ਨੂੰ ਸਨਮਾਨਤ ਕਰਨ ਦੀ ਆਪਣੀ ਰਵਾਇਤ ਨੂੰ ਕਾਇਮ ਰੱਖ ਰਹੀ ਹੈ , ਮੈਂ ਉਨ੍ਹਾਂ ਕੁਝ ਵਿਦਵਾਨਾਂ , ਵਿਗਿਆਨੀਆਂ , ਅਤੇ ਚਿੰਤਕਾਂ ਦੀਆਂ ਪ੍ਰਾਪਤੀਆਂ ਦੇ ਵੇਰਵੇ ਵਿੱਚ ਜਾਣਾ ਚਾਹੁੰਦਾ ਹਾਂ ਜਿਨ੍ਹਾਂ ਦੀਆਂ ਇਸ ਯੂਨੀਵਰਸਿਟੀ ਵਿੱਚ ਸ਼ਾਨਦਾਰ ਪ੍ਰਾਪਤੀਆਂ ਰਹੀਆਂ । ਮੌਜੂਦਾ ਸਮੇਂ ਵਿੱਚ ਵੀ , ਸਾਡੇ ਦਰਮਿਆਨ ਅਜਿਹੇ ਬਹੁਤ ਸਾਰੇ ਵਿਅਕਤੀ ਮੌਜੂਦ ਹਨ ਜਿਨ੍ਹਾਂ ਨੇ ਮਨੁੱਖੀ ਭਲਾਈ ਵਿੱਚ ਵਾਧਾ ਕਰਨ ਲਈ ਕੰਮ ਕੀਤਾ ਅਤੇ ਇੱਕ ਵਧੇਰੇ ਤੰਦਰੁਸਤ , ਨਿਆਂਪੂਰਨ ਬਰਾਬਰੀ ਵਾਲਾ ਸਮਾਜ ਕਾਇਮ ਕਰਨ ਵਿੱਚ ਮਦਦ ਕੀਤੀ । ਕਈ ਉੱਘੇ ਆਗੂ ਅਤੇ ਕਈ ਖੇਤਰਾਂ ਵਿੱਚ ਦੇਸ਼ ਦਾ ਨਿਰਮਾਣ ਕਰਨ ਵਾਲੇ ਪੰਜਾਬ ਯੂਨੀਵਰਸਿਟੀ ਨਾਲ ਸਬੰਧਤ ਰਹੇ , ਜਿਨ੍ਹਾਂ ਵਿੱਚ ਕੌਮੀ ਅਤੇ ਕੌਮਾਂਤਰੀ ਰੁਤਬੇ ਦੇ ਸਾਥੀ ਵੀ ਸ਼ਾਮਲ ਹਨ । ਅਜਿਹੀਆਂ ਬੌਧਿਕ ਪ੍ਰਾਪਤੀਆਂ ਉਸ ਵੇਲੇ ਹਾਸਿਲ ਹੁੰਦੀਆਂ ਹਨ ' ਜਦੋਂ ਦਿਮਾਗ ਕਿਸੇ ਵੀ ਭੈਅ ਤੋਂ ਮੁਕਤ ਹੋਵੇ ਅਤੇ ਸਿਰ ਉੱਚਾ ਕਰ ਕੇ ਚਲਿਆ ਜਾਂਦਾ ਹੋਵੇ ', ਜਦੋਂ ਦੇਸ਼ ਦੀ ਜਨਤਾ ਬਸਤੀਵਾਦੀ ਗਲਬੇ ਤੋਂ ਮੁਕਤ ਹੋ ਕੇ ਆਪਣਾ ਵਿਚਾਰਕ ਢਾਂਚਾ ਬਣਾ ਸਕਦਾ ਹੋਵੇ । ਅਜ਼ਾਦੀ ਦੀ ਜੰਗ ਦੇ ਸਮੇਂ ਵਿੱਚ ਵਿਚਾਰਕਾਂ ਨੇ ਦੇਸ਼ ਵਾਸੀਆਂ ਵਿੱਚ ਇਹ ਗੱਲ ਭਰੀ ਕਿ ਆਜ਼ਾਦੀ ਦੀ ਭਾਵਨਾ ਬੇਸ਼ਕੀਮਤੀ ਹੈ ਅਤੇ ਇਹੋ ਭਾਵਨਾ ਹੀ ਵੱਡੀਆਂ ਸੰਸਥਾਵਾਂ ਦੀ ਕਾਇਮੀ ਲਈ ਮੁੱਢਲੇ ਤੌਰ ‘ਤੇ ਜ਼ਰੂਰੀ ਹੁੰਦੀ ਹੈ ।


    ਇਹੋ ਵਿਸ਼ੇਸ਼ਤਾ ਯੂਨੀਵਰਸਿਟੀ ਦੇ ਮਾਹੌਲ ਨੂੰ ਦਰਸਾਉਂਦੀ ਹੈ । ਇਹ ਵਿਚਾਰਾਂ ਨੂੰ ਸੀਮਤ ਕਰਨ ਜਾਂ ਵਿਚਾਰਧਾਰਵਾਂ ਨੂੰ ਥੋਪਣ ਤੋਂ ਮੁਕਤ ਹੋਣੀ ਚਾਹੀਦੀ ਹੈ । ਕਿਸੇ ਵਿਸ਼ੇਸ਼ ਵਿਸ਼ਵਾਸ ਪ੍ਰਤੀ ਸਖਤ ਹੋਣਾ ਵਿੱਦਿਅਕ ਅਜ਼ਾਦੀ ਦੀ ਭਾਵਨਾ ਪ੍ਰਤੀ ਸਰਾਪ ਵਾਂਗ ਹੈ । ਜੇ ਕਿਸੇ ਵਿਅਕਤੀ ਨੂੰ ਆਪਣੇ ਵਿਚਾਰਾਂ ਨੂੰ ਸੀਮਿਤ ਰੱਖਣ ਤੋਂ ਬਿਨਾਂ ਆਪਣੇ ਖੇਤਰ ਵਿੱਚ ਸੋਚਣ ਅਤੇ ਕੰਮ ਕਰਨ ਦੀ ਇਜਾਜ਼ਤ ਦਿੱਤੀ ਜਾਵੇ ਤਾਂ ਉਹ ਉਸ ਖੇਤਰ ਵਿੱਚ ਕਾਫੀ ਅੱਗੇ ਵਧ ਸਕਦਾ ਹੈ ਅਤੇ ਅਜਿਹਾ ਹੀ ਕਿਸੇ ਲੋਕ ਰਾਜੀ ਦੇਸ਼ ਵਿੱਚ ਇੱਕ ਸੁਤੰਤਰ ਯੂਨੀਵਰਸਿਟੀ ਵੱਲੋਂ ਕੀਤਾ ਜਾਂਦਾ ਹੈ । ਇਹ ਠੀਕ ਹੈ ਕਿ ਜ਼ਿਆਦਾ ਕੁਝ ਕਿਸੇ ਵਿਅਕਤੀ ਦੀ ਆਪਣੀ ਇੱਛਾ ਅਤੇ ਇਰਾਦੇ ਉੱਤੇ ਨਿਰਭਰ ਕਰਦਾ ਹੈ ਕਿ ਉਹ ਮਿਲੇ ਮੌਕਿਆਂ ਦਾ ਲਾਭ ਕਿਸ ਤਰ੍ਹਾਂ ਉਠਾਉਂਦਾ ਹੈ ਪਰ ਕੁਝ ਲੋਕ ਦੂਜਿਆਂ ਵਾਂਗ ਅਜਿਹੀ ਅਜ਼ਾਦੀ ਨੂੰ ਮਾਨਤਾ ਨਹੀਂ ਦਿੰਦੇ । ਪਰ ਇਹ ਸਭ ਲਈ ਲਾਹੇਵੰਦ ਹੋ ਸਕਦੀ ਹੈ ਜੇ ਖੁਲ੍ਹੇਪਣ ਦਾ ਮਾਹੌਲ ਮੁਹੱਈਆ ਹੋਵੇ ।


    ਇਹ ਕੋਈ ਸੰਜੋਗ ਹੀ ਨਹੀਂ ਕਿ ਸਾਡੇ ਬਹੁਤ ਸਾਰੇ ਦੇਸ਼ ਦੇ ਉੱਸਰੀਏ ਮਨੁੱਖੀ ਘਾਲਣਾ ਦੇ ਵੱਖ ਵੱਖ ਖੇਤਰਾਂ ਵਿੱਚ ਰਹਿੰਦੇ ਅਤੇ ਕੰਮ ਕਰਦੇ ਰਹੇ ਅਤੇ ਹੁਣ ਇਸ ਗੱਲ ਦੀ ਲੋੜ ਹੈ ਕਿ ਅਸੀਂ ਉਸ ਸਿੱਖਿਆ ਨੂੰ ਆਤਮਸਾਥ ਕਰੀਏ । ਭਾਰਤ ਵਿੱਚ ਧਰਮ ਅਤੇ ਵਿਗਿਆਨ ਦੇ ਸਬੰਧਾਂ ਵਿੱਚ ਮੁਕੰਮਲ ਸਮਝਬੂਝ ਹੈ । ਰੂਹਾਨੀ ਯਤਨ ਅਤੇ ਵਿਗਿਆਨਕ ਯਤਨਾਂ ਵਿੱਚ ਇਕੋ ਪ੍ਰੇਰਨਾ ਭਾਵ ਖੋਜਣ ਦੀ ਭਾਵਨਾ ਕੰਮ ਕਰਦੀ ਹੈ । ਅਤੇ ਅਜਿਹਾ ਹੀ ਮਾਮਲਾ ਸਮਾਜਿਕ ਵਿਗਿਆਨਾਂ ਅਤੇ ਮਨੁੱਖਤਾ ਬਾਰੇ ਅਧਿਅਨ ਦਾ ਹੈ । ਜਿਵੇਂ ਕਿ ਅਸੀਂ ਜਾਣਦੇ ਹਾਂ ਕਿ ਇਹ ਯੂਨੀਵਰਸਿਟੀ ਬਹੁਤ ਸਾਰੇ ਵੱਖ-ਵੱਖ ਵਿਸ਼ਿਆਂ ਦਾ ਅਧਿਅਨ ਕਰਵਾਉਂਦੀ ਹੈ । ਪਰ ਹਰ ਵਿਸ਼ੇ ਉੱਤੇ ਜੇ ਪੂਰੇ ਉਤਸ਼ਾਹ ਅਤੇ ਦਿਆਨਤਦਾਰੀ ਨਾਲ ਕੰਮ ਕੀਤਾ ਜਾਵੇ ਤਾਂ ਹਰ ਇੱਕ ਦਾ ਜਾਂਚ ਦਾ ਢੰਗ ਆਪਣਾ ਹੋਵੇਗਾ । ਪਰ ਹਰ ਵਿਸ਼ਾ ਇੱਕ ਦੂਜੇ ਨਾਲ ਜੁੜਿਆ ਹੋਇਆ ਹੈ । ਵਿਗਿਆਨ ਅਤੇ ਆਰਟਸ ਦੇ ਵਿਸ਼ਿਆਂ ਵਿੱਚ ਜੋ ਵੰਡ ਹੈ , ਉਹ ਨਕਲੀ ਹੈ ਅਤੇ ਆਪਣੀ ਸੌਖ ਲਈ ਪਾਈ ਹੋਈ ਹੈ ਜੋ ਕਿ ਅਸੀਂ ਵਿੱਦਿਅਕ ਸੰਸਥਾਵਾਂ ਨੂੰ ਕਾਇਮ ਕਰਨ ਲਈ ਪਾਈ ਹੈ । ਜੇ ਵਿਗਿਆਨ ਨੂੰ ਮਨੁੱਖ ਵੱਲੋਂ ਕੀਤੀਆਂ ਜਾਂਦੀਆਂ ਸਰਗਰਮੀਆਂ ਵਿੱਚ ਵਰਤਿਆ ਜਾਵੇ ਤਾਂ ਉਹ ਕਿਵੇਂ ਮਨੁੱਖੀ ਨਹੀਂ ਹੋ ਸਕਦੀ ? ਹਿਊਮੈਨੀਟੀਜ਼ ਕਿਵੇਂ ਵਿਗਿਆਨਕ ਨਹੀਂ ਹੋ ਸਕਦੀਆਂ ਜੇ ਇਨ੍ਹਾਂ ਲਈ ਸਹੀ ਢੰਗ ਨਾਲ ਵਿਸ਼ਿਆਂ ਵਿੱਚ ਵਰਤੋਂ ਹੋਵੇ । ਸਵਾਮੀ ਵਿਵੇਕਨੰਦ ਦੇ ਸ਼ਬਦਾਂ ਵਿੱਚ ਸਿਰਫ ਸੰਤੁਲਿਤ ਮਨ ਵਿੱਚ ਹੀ ਸਮਝ-ਬੂਝ ਆਉਂਦੀ ਹੈ , '' ਇਹ ਸ਼ਾਂਤ , ਮੁਆਫ ਕਰਨ ਵਾਲਾ , ਸੰਤੁਲਿਤ ਦਿਮਾਗ ਹੀ ਹੈ ਜੋ ਕਿ ਕੰਮ ਦਾ ਵਧੇਰੇ ਹਿੱਸਾ ਕਰਦਾ ਹੈ । '' ਇਸ ਤੋਂ ਇਲਾਵਾ ਉਨ੍ਹਾਂ ਨੇ ਸਪਸ਼ਟ ਕੀਤਾ ਕਿ ਦਿਮਾਗ ਉੱਤੇ ਨਜ਼ਰ ਰੱਖਣਾ ਸਭ ਤੋਂ ਵਿਗਿਆਨਕ ਜਾਂਚ ਹੈ । '' ਪਰ ਬਾਹਰੀ ਦੁਨੀਆ ਵਿੱਚ ਤੱਥਾਂ ਦਾ ਨਿਰੀਖਣ ਕਰਨਾ ਸੁਖਾਲਾ ਹੋ ਸਕਦਾ ਹੈ ਕਿਉਂਕਿ ਇਸ ਉਦੇਸ਼ ਲਈ ਕਈ ਯੰਤਰਾਂ ਦੀ ਖੋਜ ਹੋ ਚੁੱਕੀ ਹੈ ਪਰ ਅੰਦਰੂਨੀ ਦੁਨੀਆ ਵਿੱਚ ਸਾਡੀ ਮਦਦ ਲਈ ਕੋਈ ਵੀ ਯੰਤਰ ਨਹੀਂ ਹੈ । ਪਰ ਫਿਰ ਵੀ ਅਸੀਂ ਜਾਣਦੇ ਹਾਂ ਕਿ ਅਸਲ ਵਿਗਿਆਨ ਵਿੱਚ ਸਾਨੂੰ ਨਿਰੀਖਣ ਕਰਨਾ ਹੀ ਪਵੇਗਾ । ਉਸ ਵੇਲੇ ਸਾਡਾ ਯੰਤਰ ਸਾਡਾ ਦਿਮਾਗ ਹੀ ਹੁੰਦਾ ਹੈ ਜਿਸ ਦੀਆਂ ਸ਼ਕਤੀਆਂ ਨੂੰ ਕੇਂਦ੍ਰਿਤ ਕਰਕੇ ਜਗਾਇਆ ਜਾ ਸਕਦਾ ਹੈ , ਦਿਮਾਗ ਤੇ ਪਾਇਆ ਜਾ ਸਕਦਾ ਹੈ ਤਾਂ ਕਿ ਇਸ ਦੀ ਕਿਸਮ ਦਾ ਪਤਾ ਲੱਗ ਸਕੇ । '' ਭਾਵੇਂ ਇਹ ਬੁੱਧੀਜੀਵੀਆਂ ਦੀ ਦੁਨੀਆ ਹੋਵੇ ਜਾਂ ਧਾਰਮਿਕ ਵਿਸ਼ਵਾਸ ਦੀ ਦੁਨੀਆ । ਇਹ ਸਹਿਨਸ਼ੀਲਤਾ ਹੀ ਹੈ ਜੋ ਦੋਹਾਂ ਲਈ ਜ਼ਰੂਰੀ ਹੁੰਦੀ ਹੈ ਅਤੇ ਇਹ ਚੀਜ਼ ਸਾਨੂੰ ਸਾਡੀਆਂ ਰਵਾਇਤਾਂ ਨੇ ਸਿਖਾਈ ਹੈ । ਜੇ ਕੁਝ ਵਿਆਖਿਆਵਾਂ ਸਾਡੇ ਵਿਸ਼ਵਾਸ ਅਤੇ ਮਿੱਥ ਅਨੁਸਾਰ ਨਾਜ਼ਕ ਹਨ ਤਾਂ ਕੀ ਸਾਨੂੰ ਉਨ੍ਹਾਂ ਨੂੰ ਮੰਨਣਾ ਨਹੀਂ ਚਾਹੀਦਾ ? ਕੀ ਸਾਡਾ ਸਵੈ , ਸਾਡੀ ਹੋਂਦ ਏਨੀ ਕਮਜ਼ੋਰ ਹੈ ਜੋ ਕਿ ਸਿਰਫ ਕਿਤਾਬ ਜਾਂ ਕਿਤਾਬਾਂ ਰਾਹੀਂ ਹੀ ਧਮਕੀ ਵਿੱਚ ਆ ਜਾਵੇ ? ਇਥੇ ਫਿਰ ਵਿਵੇਕਾਨੰਦ ਦੇ ਸ਼ਬਦਾਂ ਦਾ ਜ਼ਿਕਰ ਆਉਂਦਾ ਹੈ , '' ਧਰਮ ਸਿਰਫ ਕਟੜਪੁਣੇ ਦੇ ਸਿਧਾਂਤਾਂ ਉੱਤੇ ਹੀ ਸੀਮਿਤ ਨਹੀਂ ਹੈ , ਇਹ ਉਹ ਨਹੀਂ ਜੋ ਤੁਸੀਂ ਪੜ੍ਹਦੇ ਹੋ , ਨਾ ਹੀ ਉਹ ਕੱਟੜਪੁਣਾ ਵਧੇਰੇ ਅਹਿਮ ਹੈ , ਸਗੋਂ ਜੋ ਤੁਸੀਂ ਮਹਿਸੂਸ ਕਰਦੇ ਹੋ , ਉਹ ਅਹਿਮ ਹੈ । ਕਿਤਾਬਾਂ ਧਰਮ ਨਹੀਂ ਬਣਾਉਂਦੀਆਂ ਪਰ ਧਰਮ ਕਿਤਾਬਾਂ ਬਣਾਉਂਦਾ ਹੈ । ਕਿਸੇ ਵੀ ਕਿਤਾਬ ਨੇ ਰੱਬ ਨੂੰ ਪੈਦਾ ਨਹੀਂ ਕੀਤਾ ਪਰ ਪਰਮਾਤਮਾ ਨੇ ਸਾਰੀਆਂ ਵੱਡੀਆਂ ਕਿਤਾਬਾਂ ਲਈ ਪ੍ਰੇਰਨਾ ਦਿੱਤੀ । ਕਿਸੇ ਵੀ ਕਿਤਾਬ ਨੇ ਕੋਈ ਆਤਮਾ ਪੈਦਾ ਨਹੀਂ ਕੀਤੀ । ਇਹ ਸਭ ਕਿਤਾਬਾਂ ਤੋਂ ਉੱਪਰ , ਸਭ ਧਰਮਾਂ ਤੋਂ ਉੱਪਰ , ਦੁਨੀਆ ਦੇ ਝੂਠ ਪਾਖੰਡ ਤੋਂ ਉੱਪਰ ਹੈ ਅਤੇ ਇਹ ਤੁਹਾਡੇ ਅੰਦਰ ਪ੍ਰਮਾਤਮਾ ਦੀ ਹੋਂਦ ਨੂੰ ਮਹਿਸੂਸ ਕਰਨ ਵਾਂਗ ਹੈ । ਇਸ ਲਈ ਜਦ ਤੱਕ ਤੁਹਾਡਾ ਧਰਮ ਤੁਹਾਨੂੰ ਪ੍ਰਮਾਤਮਾ ਦਾ ਅਹਿਸਾਸ ਨਹੀਂ ਦਿਵਾਉਂਦਾ ਤਦ ਤੱਕ ਉਹ ਫਿਜ਼ੂਲ ਹੈ । ਇਹ ਗੱਲ ਸਾਨੂੰ ਉਸ ਗਧੇ ਦੀ ਗੱਲ ਯਾਦ ਕਰਵਾਉਂਦੀ ਹੈ ਜੋ ਕਿ ਆਪਣੇ ਉੱਪਰ ਖੰਡ ਦੀ ਬੋਰੀ ਢੋਂਦਾ ਹੈ ਪਰ ਉਸ ਨੂੰ ਖੰਡ ਦੀ ਮਿਠਾਸ ਦਾ ਪਤਾ ਨਹੀਂ ਹੈ । ''


    ਜਦੋਂ ਅਸੀਂ ਇੱਕ ਦਾਰਸ਼ਨਿਕ ਦੇ ਇਨ੍ਹਾਂ ਵਿਚਾਰਾਂ ਅਤੇ ਅੰਤਰਦ੍ਰਿਸ਼ਟੀ ਦਾ ਜ਼ਿਕਰ ਕਰਦੇ ਹਾਂ ਤਾਂ ਅਸੀਂ ਕਦੇ ਕਦੇ ਉਨ੍ਹਾ ਨੂੰ ਇੱਕ ਹਵਾਲੇ ਦੇ ਰੂਪ ਵਿੱਚ ਮੰਨਦੇ ਹਾਂ ਜੋ ਕਿਸੇ ਨੇ ਸਾਨੂੰ ਦਿੱਤਾ ਹੈ ਅਤੇ ਅਸੀਂ ਉਨ੍ਹਾਂ ਦੀ ਕੇਵਲ ਵਫ਼ਾਦਾਰੀ ਕਰ ਸਕਦੇ ਹਾਂ । ਪਰ ਜੇਕਰ ਅਸੀਂ ਉਨ੍ਹਾਂ ਨੂੰ ਸਾਵਧਾਨੀ ਨਾਲ ਮੰਨਦੇ ਹਾਂ , ਤਾਂ ਅਸੀਂ ਮਹਿਸੂਸ ਕਰਦੇ ਹਾਂ ਕਿ ਇਹ ਸ਼ਬਦ ਵਿਅਕਤੀਆਂ ਜਾਂ ਰੂਪਾਂ ਨਾਲ ਨਹੀਂ ਹਨ , ਬਲਕਿ ਸਾਡੇ ਅਤੀਤ ਦੀਆਂ ਅਵਾਜ਼ਾਂ ਹਨ ਜੋ ਸਾਨੂੰ ਦੱਸਦੀਆਂ ਹਨ ਕਿ ਅਸੀਂ ਕੌਣ ਹਾਂ ਅਤੇ ਇਹ ਸਾਨੂੰ ਭਵਿੱਖ ਲਈ ਦਿਸ਼ਾ ਨਿਰਦੇਸ਼ ਵੀ ਦਿੰਦੇ ਹਨ । ਅੱਜ ਸਾਡੇ ਕੋਲ ਸਿੱਖਿਆ ਵਿੱਚ ਭਾਰੀ ਚੁਣੌਤੀਆਂ ਹਨ । ਅਸੀਂ ਨੌਜਵਾਨਾਂ ਦੇ ਜ਼ਿਆਦਾ ਤੋਂ ਜ਼ਿਆਦਾ ਪ੍ਰਤੀਸ਼ਤ ਜਨਸੰਖਿਅਕ ਲਾਭ ਦੇ ਬਾਰੇ ਵਿੱਚ ਗੱਲ ਕਰ ਰਹੇ ਹਾਂ ਜੋ ਅਗਲੇ ਵੀਹ ਸਾਲਾਂ ਵਿੱਚ ਦੇਸ਼ ਦੀ ਪ੍ਰਗਤੀ ਲਈ ਮਹੱਤਵਪੂਰਨ ਹੋਏਗਾ । ਪਰ ਅਸੀਂ ਅਸਲ ਵਿੱਚ ਨੌਜਵਾਨਾਂ ਨੂੰ ਕਿਵੇਂ ਤਿਆਰ ਕਰ ਸਕਦੇ ਹਾਂ - ਜਿਸ ਵਿੱਚ ਨੌਜਵਾਨ ਵਿਦਿਆਰਥੀਆਂ ਨੂੰ ਇੱਥੇ ਸ਼ਾਮਲ ਕੀਤਾ ਗਿਆ ਹੈ - ਸਰਵੋਤਮ ਤਰੀਕੇ ਵਿੱਚ ਯੋਗਦਾਨ ਕਰਨ ਲਈ ? ਇਹ ਕੇਵਲ ਤਾਂ ਹੀ ਸੰਭਵ ਹੋ ਸਕਦਾ ਹੈ ਜਦੋਂ ਅਸੀਂ ਆਪਣੀ ਪ੍ਰਣਾਲੀ ਨੂੰ ਚਾਲੂ ਕਰ ਦਿੰਦੇ ਹਾਂ , ਪਾਠਕ੍ਰਮ ਅਤੇ ਮੁਲਾਂਕਣ ਦੇ ਪਹਿਲੂਆਂ ਸਮੇਤ , ਉਧਾਰ ਲੈਣ ਦੀ ਬਜਾਏ ਮਹੱਤਵਪੂਰਨ ਸੋਚ ਲਈ ਸਾਡੇ ਕੋਲ ਕਈ ਸਰੋਤਾਂ ਤੋਂ ਜਾਣਕਾਰੀ ਓਵਰਲੋਡ ਹੈ , ਪਰ ਇਹ ਸੋਚ ਅਤੇ ਮਹੱਤਵਪੂਰਨ ਵਿਆਖਿਆ ਦੇ ਬਦਲ ਨਹੀਂ ਹੋ ਸਕਦੇ ।


    ਫਿਰ , ਜੋ ਵਿਵੇਕਾਨੰਦ ਕਹਿੰਦੇ ਹਨ , ਉਹ ਸਮਕਾਲੀਨ ਸੰਦਰਭ ਵਿੱਚ ਸਭ ਤੋਂ ਜ਼ਿਆਦਾ ਪ੍ਰਸੰਗਿਕ ਹੈ , ' ਅਸੀਂ ਕਿਸੇ ਪੁਰਸ਼ ਜਾਂ ਮਹਿਲਾ ਨੂੰ ਸਿੱਖਿਅਤ ਕਰਦੇ ਹਾਂ , ਜੇਕਰ ਉਹ ਕੁਝ ਪ੍ਰੀਖਿਆਵਾਂ ਪਾਸ ਕਰ ਸਕਦੇ ਹਨ ਅਤੇ ਚੰਗੇ ਲੈਕਚਰ ਦਿੰਦੇ ਹਨ । ਸਿੱਖਿਆ ਜੋ ਲੋਕਾਂ ਦੀ ਆਮ ਜਨਤਾ ਨੂੰ ਆਪਣੇ ਜੀਵਨ ਲਈ ਭਰਪੂਰ ਕਰਨ ਵਿੱਚ ਮਦਦ ਨਹੀਂ ਕਰਦੀ , ਜੋ ਚਰਿੱਤਰ ਦੀ ਤਾਕਤ , ਪਰਉਪਕਾਰ ਦੀ ਭਾਵਨਾ ਅਤੇ ਸ਼ੇਰ ਦਾ ਸਾਹਸ ਨਹੀਂ ਲਿਆਉਂਦੀ ਹੈ - ਕੀ ਇਹ ਸਿਰਫ਼ ਨਾਂ ਦੇ ਹੀ ਲਾਇਕ ਹੈ ? ਅਸਲ ਸਿੱਖਿਆ ਸਿਰਫ਼ ਮਸ਼ੀਨਾਂ ਦੀ ਤਰ੍ਹਾਂ ਕੰਮ ਕਰਨ ਲਈ ਨਹੀਂ ਹੈ , ਅਤੇ ਇੱਕ ਜੈਲੀਫਿਸ਼ ਦੀ ਹੋਂਦ ਲਈ ਨਹੀਂ ਹੈ । ਕੋਈ ਵੀ ਕਿਸੇ ਨੂੰ ਸਿਖਾ ਸਕਦਾ ਹੈ । ਇੱਕ ਦੇ ਅੰਦਰ ਹੀ ਸਾਰੇ ਗਿਆਨ ਹਨ , ਇੱਥੋਂ ਤੱਕ ਕਿ ਇੱਕ ਬੱਚੇ ਵਿੱਚ ਵੀ ਅਜਿਹਾ ਹੀ ਹੈ ਅਤੇ ਇਸ ਨੂੰ ਕੇਵਲ ਇੱਕ ਜਾਗ੍ਰਿਤੀ ਦੀ ਲੋੜ ਹੈ ਅਤੇ ਇਹ ਇੱਕ ਅਧਿਆਪਕ ਦੀ ਭੂਮਿਕਾ ਹੈ । ਪਰ ਸਾਡੇ ਅਧਿਆਪਕਾਂ ਨੇ ਸਾਡੇ ਬੱਚਿਆਂ ਨੂੰ ਤੋਤੇ ਬਣਾਉਂਦੇ ਹੋਏ ਅਤੇ ਉਨ੍ਹਾਂ ਦੇ ਦਿਮਾਗਾਂ ਨੂੰ ਬਰਬਾਦ ਕਰਨ ਵਿੱਚ ਬਹੁਤ ਸਾਰੇ ਵਿਸ਼ਿਆਂ ਨੂੰ ਕੁਚਲਣ ਦਾ ਕੰਮ ਕੀਤਾ ਹੈ । ਹਾਇ ਓਏ ਰੱਬਾ ! ( Goodness gracious !) ਗ੍ਰੈਜੂਏਟ ਹੋਣ ਲਈ ਕਿੰਨਾ ਉਤਸ਼ਾਹ ਅਤੇ ਜੋਸ਼ ਹੈ ਅਤੇ ਕੁਝ ਦਿਨਾਂ ਬਾਅਦ ਸਭ ਸ਼ਾਂਤ ਹੋ ਜਾਂਦਾ ਹੈ । ਆਖਿਰਕਾਰ ਉਹ ਬਘਿਆੜ ਨੂੰ ਦਰਵਾਜ਼ੇ ਦੇ ਅੰਦਰ ਨਹੀਂ ਰੱਖ ਸਕਦੇ । ਇਹ ਅੱਜ ਲਈ ਇੱਕ ਮਹੱਤਵਪੂਰਨ ਸੰਦੇਸ਼ ਹੈ । ਜੇਕਰ ਸਾਡੇ ਕੋਲ ਡਿਗਰੀ ਹੈ ਅਤੇ ਸਾਡੇ ਕੋਲ ਜੀਵਨ ਦਾ ਇੱਕ ਤਰੀਕਾ ਹੈ ਜੋ ਅੰਨ੍ਹੇ ਉਪਭੋਗਤਾਵਾਦ ਜਾਂ ਪੁਰਾਣੀਆਂ ਸਮਾਜਿਕ ਪ੍ਰਥਾਵਾਂ ਵਿੱਚ ਸ਼ਾਮਲ ਹੈ , ਤਾਂ ਅਸੀਂ ਆਪਣੀ ਸਿੱਖਿਆ ਦਾ ਲਾਭ ਗੁਆ ਦੇਵਾਂਗੇ । ਜੇਕਰ ਪੜ੍ਹੇ ਲਿਖੇ ਲੋਕ , ਵਿਸ਼ੇਸ਼ ਕਰਕੇ ਔਰਤਾਂ , ਉਨ੍ਹਾਂ ਦੇ ਅਧਿਕਾਰਾਂ ਲਈ ਗੱਲ ਨਹੀਂ ਕਰਦੀ , ਨਾ ਹੀ ਭਰੂਣ ਹੱਤਿਆ ਅਤੇ ਹਿੰਸਾ ਵਰਗੀ ਬੇਇਨਸਾਫੀ ਨੂੰ ਪ੍ਰਵਾਨਗੀ ਦਿੰਦੀ ਹੈ , ਤਾਂ ਫਿਰ ਡਿਗਰੀ ਨੇ ਅਸਲ ਜੀਵਨ ਦੀ ਗੁਣਵੱਤਾ ਵਿੱਚ ਯੋਗਦਾਨ ਨਹੀਂ ਪਾਇਆ ਹੈ ।


    ਇਹ ਉਹ ਚੁਣੌਤੀਆਂ ਹਨ ਜੋ ਅੱਜ ਵੀ ਸਾਡੇ ਸਾਹਮਣੇ ਹਨ , ਸਾਨੂੰ ਪਾਠਕ੍ਰਮ ਬਾਰੇ ਸੋਚਣਾ ਹੈ ਜਾਂ 21 ਵੀਂ ਸਦੀ ਦੇ ਸੰਦਰਭ ਵਿੱਚ ਸਿੱਖਣ ਦਾ ਇੱਕ ਪ੍ਰੋਗਰਾਮ ਹੋਣਾ ਚਾਹੀਦਾ ਹੈ ਜਦੋਂ ਵਾਤਾਵਰਣ , ਮਨੁੱਖੀ ਕਲਿਆਣ ਅਤੇ ਧਰਤੀ ਦੇ ਕਲਿਆਣ ਦੀ ਚਿੰਤਾ ਬਰਾਬਰ ਜ਼ਰੂਰੀ ਹੈ ਅਤੇ ਇਹ ਕੇਵਲ ਇੱਕ ਪਾਠਕ੍ਰਮ ਹੈ ਜੋ ਸਾਰਿਆਂ ਨਾਲ ਸਬੰਧਿਤ ਹੈ ਅਤੇ ਸਬੰਧਿਤ ਅਤੇ ਚਿੰਤਾਵਾਂ ਅਤੇ ਗੰਭੀਰ ਸੋਚ ਰਾਹੀਂ ਉਨ੍ਹਾਂ ਨੂੰ ਸੰਬੋਧਨ ਕਰਦੇ ਹਨ ਜੋ ਸਾਨੂੰ ਇੱਕ ਅਹਿਮ ਸਫਲਤਾ ਹਾਸਲ ਕਰਨ ਵਿੱਚ ਮਦਦ ਕਰਨਗੇ । ਅਸਲ ਵਿੱਚ ਅੰਤਰ ਵਿਸ਼ਾ ਪ੍ਰਕਿਰਤੀ ਦਾ ਦ੍ਰਿਸ਼ਟੀਕੋਣ ਮਹੱਤਵਪੂਰਨ ਹੈ ਇਸ ਪ੍ਰਕਾਰ ਇੱਕ ਚੰਗੀ ਤਰ੍ਹਾਂ ਨਾਲ ਪਰਿਭਾਸ਼ਿਤ ਪਾਠਕ੍ਰਮ ਇੱਕ ਰੁਕਾਵਟ ਨਹੀਂ ਹੈ , ਪਰ ਅਸਲ ਵਿੱਚ ਸਿੱਖਣ ਦੇ ਮਾਰਗ ਲਈ ਨਿਰਦੇਸ਼ਾਂ ਦਾ ਇੱਕ ਵਿਸ਼ੇਸ਼ ਸੈੱਟ ਹੈ ਜੋ ਇੱਕ ਹੀ ਸਮੇਂ ' ਤੇ ਸਮਝੌਤਾਯੋਗ ਅਤੇ ਖੁੱਲ੍ਹਾ ਅੰਤ ਦਾ ਹੈ । ਇਹ ਵਿਅਕਤੀਗਤ ਸੰਵੇਦਨਾਵਾਂ ਦੇ ਵਿਕਾਸ ਲਈ ਲਾਜ਼ਮੀ ਹੈ ਜੋ ਬਾਅਦ ਵਿੱਚ ਸਮਾਜਿਕ ਕਦਰਾਂ ਕੀਮਤਾਂ ਨੂੰ ਬਣਾਉਣ ਲਈ ਜੁੜਿਆ ਹੋਇਆ ਹੈ । ਪਾਓਲੋ ਫ੍ਰੇਇਰੇ (Paolo Freire) ਦੇ ਸ਼ਬਦਾਂ ਵਿੱਚ ' ਮਨੁੱਖੀ ਤੱਤ ਕਾਰੋਬਾਰ ਇੱਕ ਅਜਿਹਾ ਵਿਸ਼ਾ ਹੈ ਜੋ ਆਪਣੀ ਦੁਨੀਆ ਨੂੰ ਬਦਲਦਾ ਹੈ ਅਤੇ ਭਰਪੂਰ ਅਤੇ ਅਮੀਰ ਜੀਵਨ ਦੀਆਂ ਨਵੀਆਂ ਸੰਭਾਵਨਾਵਾਂ ਦੀ ਤਰਫ਼ ਵਿਅਕਤੀਗਤ ਰੂਪ ਨਾਲ ਹੋਰ ਸਮੂਹਿਕ ਰੂਪ ਨਾਲ ਚਲਦਾ ਹੈ । ਇਹ ਦੁਨੀਆ ਸਥਿਰ ਅਤੇ ਬੰਦ ਨਹੀਂ ਹੈ , ਇੱਕ ਵਾਸਤਵਿਕਤਾ ਜਿਸਨੂੰ ਸਵੀਕਾਰ ਕਰਨਾ ਚਾਹੀਦਾ ਹੈ ਅਤੇ ਸਮਾਯੋਜਿਤ ਕੀਤਾ ਜਾਣਾ ਚਾਹੀਦਾ ਹੈ , ਪਰ ਇਹ ਸਮੱਗਰੀ ਜਿਸ ਵਿੱਚ ਮਨੁੱਖ ਖੁਦ ਨੂੰ ਤਿਆਰ ਕਰਦੇ ਹਨ , ਅਮਾਨਵੀਪਣ ਨੂੰ ਛੱਡ ਕੇ , ਗੁਣਵੱਤਾਪੂਰਨ ਨਵੇਂ ਬਣਾਉਣ ਲਈ ਦਲੇਰ ਹਨ । '


    ਡਿਗਰੀਆਂ ਪ੍ਰਾਪਤ ਕਰਨ ਵਾਲੇ ਵਿਦਿਆਰਥੀਆਂ ਲਈ , ਉਨ੍ਹਾਂ ਦੇ ਜੀਵਨ ਵਿੱਚ ਇੱਕ ਮਹੱਤਵਪੂਰਨ ਮੌਕਾ ਹੈ , ਇਨ੍ਹਾਂ ਵਿਚਾਰਾਂ ਦਾ ਅਹਿਮ ਅਰਥ ਹੈ । ਇਹ ਨਿਸ਼ਚਤ ਰੂਪ ਨਾਲ ਇੱਕ ਪ੍ਰਮੁੱਖ ਯੂਨੀਵਰਸਿਟੀ ਵਿੱਚ ਉੱਚ ਸਿੱਖਿਆ ਦੀ ਡਿਗਰੀ ਪ੍ਰਾਪਤ ਕਰਨ ਲਈ ਵਿਸ਼ੇਸ਼ ਸਨਮਾਨ ਅਤੇ ਉਪਲੱਬਧੀ ਹੈ । ਇਸ ਮਾਣ ਅਤੇ ਪ੍ਰਾਪਤੀ ਦੇ ਉਚਿੱਤ ਅਰਥ ਨਾਲ , ਭਵਿੱਖ ਅਤੇ ਭਵਿੱਖ ਵਿੱਚ ਕੀ ਹੋਏਗਾ ਇਸਦੀ ਆਸ ਅਤੇ ਉਮੀਦ ਦੀ ਭਾਵਨਾ ਵੀ ਹੈ ਅਤੇ ਇਹ ਜੀਵਨ ਦੇ ਅਗਲੇ ਪੜਾਅ ਦੀ ਯੋਜਨਾ ਬਣਾਉਣ ਅਤੇ ਸਾਡੇ ਆਸਪਾਸ ਦੇ ਮੁਕਾਬਲੇ ਵਾਲੇ ਮਾਹੌਲ ਵਿੱਚ ਕੰਮ ਕਰਨ ਦਾ ਵੀ ਇੱਕ ਸਮਾਂ ਹੈ । ਇਹ ਇੱਕ ਵੱਡੀ ਜ਼ਿੰਮੇਵਾਰੀ ਵੀ ਹੈ ਜੋ ਨੌਜਵਾਨਾਂ ਦੇ ਮੋਢਿਆਂ ' ਤੇ ਹੈ । ਸਮਾਜਿਕ ਮੁੱਦਿਆਂ ਨੂੰ ਦੇਖਣ ਅਤੇ ਸਹਿਣਸ਼ੀਲਤਾ ਅਤੇ ਸਨਮਾਨ ਦੀਆਂ ਪਰੰਪਰਾਵਾਂ ਦਾ ਹਿੱਸਾ ਬਣਨ ਦੀ ਲੋੜ ਹੈ ਜੋ ਸਾਡੀ ਬਹੁਲਵਾਦੀ ਸੰਸਕ੍ਰਿਤੀ ਦੀ ਵਿਸ਼ੇਸ਼ਤਾ ਹੈ । ਤਕਨਾਲੋਜੀ ਵੱਲੋਂ ਸਾਨੂੰ ਪ੍ਰਦਾਨ ਕੀਤੇ ਗਏ ਸੰਚਾਰ ਦੇ ਮਾਧਿਅਮ ਨਾਲ ਸਮਾਜਿਕ ਸਦਭਾਵਨਾ ਨੂੰ ਸੁਚਾਰੂ ਬਣਾਉਣ ਅਤੇ ਜਾਤ ਅਤੇ ਲਿੰਗ ਅਸਮਾਨਤਾਵਾਂ ਅਤੇ ਸਮਾਜ ਵਿੱਚ ਤੰਦਰੁਸਤ ਅਤੇ ਸੱਭਿਆਚਾਰਕ ਚਰਚਾ ਪੈਦਾ ਕਰਨ ਲਈ ਵਰਤਣਾ ਚਾਹੀਦਾ ਹੈ ਅਤੇ ਘੱਟ ਵਿਸ਼ੇਸ਼ ਅਧਿਕਾਰ ਪ੍ਰਾਪਤਾਂ ਦੀਆਂ ਲੋੜਾਂ ਨੂੰ ਸਾਨੂੰ ਹਮਦਰਦੀ ਅਤੇ ਇਮਾਨਦਾਰੀ ਨਾਲ ਸੰਬੋਧਨ ਕਰਨ ਦੀ ਲੋੜ ਹੈ ।


    ਮੈਂ ਇਸ ਆਸ਼ਾ ਨਾਲ ਆਪਣਾ ਸੰਬੋਧਨ ਖ਼ਤਮ ਕਰਦਾ ਹਾਂ ਕਿ ਰੱਬ ਦੀ ਕਿਰਪਾ ਨਾਲ ਤੁਹਾਡੇ ਆਤਮ ਸਨਮਾਨ ਅਤੇ ਤੁਹਾਡੇ ਸਭ ਦੇ ਅਹਿਮ ਟੀਚਿਆਂ ਦੀ ਪੂਰਤੀ ਹੋਵੇ ਅਤੇ ਤੁਸੀਂ ਆਪਣੇ ਗਿਆਨ ਨੂੰ ਵਧਾਉਣਾ ਜਾਰੀ ਰੱਖਣਾ ਹੈ ਅਤੇ ਇਸ ਸੰਸਾਰ ਵਿੱਚ ਸਰਬੱਤ ਦੇ ਭਲੇ ਲਈ ਕੰਮ ਕਰਨਾ ਜਾਰੀ ਰੱਖਣਾ ਹੈ ਅਤੇ ਆਪਣੀ ਯੂਨੀਵਰਸਿਟੀ ਅਤੇ ਦੇਸ਼ ਨੂੰ ਹੋਰ ਗੌਰਵਸ਼ਾਲੀ ਬਣਾਉਣਾ ਹੈ । ਮੈਂ ਤੁਹਾਡੇ ਭਵਿੱਖ ਦੀਆਂ ਅਕਾਦਮਿਕ ਅਤੇ ਪੇਸ਼ੇਵਰ ਕੋਸ਼ਿਸ਼ਾਂ ਵਿੱਚ ਤੁਹਾਡੀ ਸਾਰਿਆਂ ਦੀ ਕਾਮਯਾਬੀ ਦੀ ਕਾਮਨਾ ਕਰਦਾ ਹਾਂ । ਮੈਂ ਉਨ੍ਹਾਂ ਵਿਸ਼ੇਸ਼ ਹਸਤੀਆਂ ਨੂੰ ਵਧਾਈ ਦਿੰਦਾ ਹਾਂ ਜਿਨ੍ਹਾਂ ਨੂੰ ਪੁਰਸਕਾਰ ਮਿਲੇ ਹਨ । ਮੈਂ ਦੇਸ਼ ਦੀ ਸੇਵਾ ਵਿੱਚ ਯੂਨੀਵਰਸਿਟੀ ਦੇ ਅੱਗੇ ਵਧਣ ਦੀ ਕਾਮਨਾ ਕਰਦਾ ਹਾਂ ।


    ਜੈ ਹਿੰਦ !”


    ***

    
    
    (Release ID: 1522450) Visitor Counter : 3