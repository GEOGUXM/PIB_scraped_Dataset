      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਜੈਪੁਰ ਵਿੱਚ ਸਮਾਰਟ ਇੰਡੀਆ ਹੈਕਾਥੋਨ 2018 ਦੇ ਗਰੈਂਡ ਫਿਨਾਲੇ ਵਿੱਚ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਨਾਲ ਸਬੰਧਤ ਸੱਮਸਿਆਵਾਂ ਸਬੰਧੀ ਬਿਆਨ ਉੱਤੇ ਧਿਆਨ ਕੇਂਦਰਿਤ ਕੀਤਾ ਜਾਵੇਗਾ
      Posted On: 29 MAR 2018 5:11PM by PIB Chandigarh


    Grand Finale of Smart India Hackathon 2018 in Jaipur to Focus On Problem Statements Relating To Ministry Of Information & Broadcasting


    ਜੈਪੁਰ ਵਿੱਚ ਸਮਾਰਟ ਇੰਡੀਆ ਹੈਕਾਥੋਨ 2018 ਦੇ ਗਰੈਂਡ ਫਿਨਾਲੇ ਵਿੱਚ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਨਾਲ ਸਬੰਧਤ ਸੱਮਸਿਆਵਾਂ ਸਬੰਧੀ ਬਿਆਨ ਉੱਤੇ ਧਿਆਨ ਕੇਂਦਰਿਤ ਕੀਤਾ ਜਾਵੇਗਾ


    30 ਅਤੇ 31 ਮਾਰਚ , 2018 ਨੂੰ ਜੈਪੁਰ ਦੇ ਜੈਪੁਰ ਇੰਜੀਨਿਅਰਿੰਗ ਕਾਲਜ ਐਂਡ ਰਿਸਰਚ ਸੈਂਟਰ ਵਿੱਚ ਹੋ ਰਹੇ ਸਮਾਰਟ ਇੰਡੀਆ ਹੈਕਾਥੋਨ 2018 ਦੇ ਗਰੈਂਡ ਫਿਨਾਲੇ ਵਿੱਚ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੀਆਂ ਸੱਮਸਿਆਵਾਂ ਨਾਲ ਸਬੰਧਤ ਬਿਆਨਾਂ ’ਤੇ ਧਿਆਨ ਕੇਂਦਰਿਤ ਕੀਤਾ ਜਾਵੇਗਾ । ਜੈਪੁਰ ਸਮੁੱਚੇ ਦੇਸ਼ ਵਿੱਚ ਬਣਾਏ ਗਏ 28 ਨੋਡਲ ਕੇਂਦਰਾਂ ਵਿੱਚੋਂ ਇੱਕ ਹੈ , ਜਿੱਥੇ ਗਰੈਂਡ ਫਿਨਾਲੇ ਦਾ ਆਯੋਜਨ ਹੋਰ ਸਥਾਨਾਂ ਦੇ ਨਾਲ ਇੱਕੋ ਹੀ ਸਮੇਂ ਕੀਤਾ ਜਾਵੇਗਾ। ਇਸ ਵਿੱਚ ਵੱਖ-ਵੱਖ ਮੰਤਰਾਲਿਆਂ/ਵਿਭਾਗਾਂ ਨਾਲ ਸਬੰਧਤ ਸੱਮਸਿਆਵਾਂ ਉੱਤੇ ਵਿਚਾਰ ਵਟਾਂਦਰਾ ਹੋਵੇਗਾ । ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਇਸ ਪ੍ਰੋਗਰਾਮ ਵਿੱਚ ‘ ਪ੍ਰਮੁੱਖ ਭਾਗੀਦਾਰ ’ ਹੈ ।


    ਸਮਾਰਟ ਇੰਡੀਆ ਹੈਕਾਥੋਨ 2018 ਦਾ ਟੀਚਾ ਵਿਦਿਆਰਥੀਆਂ ਦੀ ਰਚਨਾਤਮਕਤਾ ਅਤੇ ਮੁਹਾਰਤ ਨੂੰ ਹੁਲਾਰਾ ਦੇਣਾ , ‘ ਸਟਾਰਟ ਅੱਪ ਇੰਡੀਆ , ਸਟੈਂਡ ਅੱਪ ਇੰਡੀਆ ’ ਅਭਿਆਨ ਲਈ ਅਧਾਰ ਤਿਆਰ ਕਰਨਾ , ਸ਼ਾਸਨ ਅਤੇ ਜੀਵਨ ਦੀ ਗੁਣਵੱਤਾ ਵਿੱਚ ਸੁਧਾਰ ਲਈ ਸਮਾਧਾਨ ਸੁਝਾਵਾਂ ਅਤੇ ਨਾਗਰਿਕਾਂ ਨੂੰ ਭਾਰਤ ਦੀਆਂ ਭਖਦੀਆਂ ਸੱਮਸਿਆਵਾਂ ਦੇ ਸਮਾਧਾਨ ਵਿੱਚ ਨਵੀਨ ਸੁਝਾਅ ਦੇਣ ਲਈ ਸੱਦਾ ਦੇਣਾ ਹੈ।


    ਜੈਪੁਰ ਵਿੱਚ ਆਯੋਜਿਤ ਹੋਣ ਵਾਲੇ ਗਰੈਂਡ ਫਿਨਾਲੇ ਵਿੱਚ ਵਿਦਿਆਰਥੀ, ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੇ 16 ਸਮੱਸਿਆ ਬਿਆਨ ਬਾਰੇ ਰਚਨਾਤਮਕ ਸਮਾਧਾਨ ਤਲਾਸ਼ ਕਰਨ ਦਾ ਯਤਨ ਕਰਨਗੇ । ਮੰਤਰਾਲਾ, ਪ੍ਰਤੀਭਾਗੀ ਟੀਮਾਂ ਅਤੇ ਸਮੱਸਿਆ ਬਿਆਨ ਤਿਆਰ ਕਰਨ ਵਾਲੇ ਵਿਅਕਤੀਆਂ ਦਰਮਿਆਨ ਵੀਡੀਓ ਕਾਨਫਰੰਸ ਸੈਸ਼ਨ ਦਾ ਆਯੋਜਨ ਪਹਿਲਾਂ ਹੀ ਕਰ ਚੁੱਕਿਆ ਹੈ , ਤਾਂ ਕਿ ਵਿਦਿਆਰਥੀ ਆਪਣੇ ਸ਼ੱਕ ਦੂਰ ਕਰ ਸਕਣ ਅਤੇ ਸਮਾਧਾਨ ਵਿਕਸਿਤ ਕਰਨ ਲਈ ਬਿਹਤਰ ਢੰਗ ਨਾਲ ਆਪਣੇ ਨੂੰ ਤਿਆਰ ਕਰ ਸਕਣ ।


    ਜੈਪੁਰ ਗਰੈਂਡ ਫਿਨਾਲੇ ਵਿੱਚ ਹਿੱਸਾ ਲੈਣ ਲਈ 52 ਟੀਮਾਂ ਦੀ ਚੋਣ ਕੀਤੀ ਗਈ ਹੈ , ਜਿਨ੍ਹਾਂ ਵਿੱਚ ਲਗਭਗ 400 ਵਿਦਿਆਰਥੀ ਹਿੱਸਾ ਲੈਣਗੇ । ਪਹਿਲਾ ਇਨਾਮ ਇੱਕ ਲੱਖ ਰੁਪਏ , ਦੂਜਾ ਇਨਾਮ 75000 ਰੁਪਏ ਅਤੇ ਤੀਜਾ ਇਨਾਮ 50000 ਰੁਪਏ ਦਾ ਰੱਖਿਆ ਗਿਆ ਹੈ ।


    ਸਮਾਰਟ ਇੰਡੀਆ ਹੈਕਾਥੋਨ 2018 ਦਾ ਆਯੋਜਨ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਦੀ ਦੇਖਰੇਖ ਵਿੱਚ ਅਖਿਲ ਭਾਰਤੀ ਤਕਨੀਕੀ ਸਿੱਖਿਆ ਪਰਿਸ਼ਦ (ਏਆਈਸੀਟੀਈ) ਵੱਲੋਂ ਆਈ4ਸੀ , ਮਾਈਜੀਓਵੀ , ਪਰਸਿਸਟੇਂਟ ਸਿਸਟਮ ਅਤੇ ਰਾਮਭਾਊ ਮਹਾਲਗੀ ਪ੍ਰਬੋਧਿਨ ਦੇ ਸਹਿਯੋਗ ਨਾਲ ਕੀਤਾ ਜਾ ਰਿਹਾ ਹੈ । 27 ਕੇਂਦਰੀ ਮੰਤਰਾਲੇ ਅਤੇ ਵਿਭਾਗ ਅਤੇ 17 ਰਾਜ ਸਰਕਾਰਾਂ ਇਸ ਵਿਸ਼ਾਲ ਆਯੋਜਨ ਵਿੱਚ ਹਿੱਸਾ ਲੈ ਰਹੀਆਂ ਹਨ । ਏਐੱਸਆਈਐੱਚ 2018 ਆਪਣੇ ਪਿਛਲੇ 2017 ਦੇ ਸੰਸਕਰਣ ਦੀ ਤੁਲਨਾ ਵਿੱਚ ਬਹੁਤ ਵੱਡਾ ਹੋਵੇਗਾ । ਇਸ ਵਿੱਚ ਦੋ ਉਪ-ਸੰਸਕਰਣ ਜੋੜੇ ਗਏ ਹਨ , ਜਿਨ੍ਹਾਂ ਵਿੱਚੋਂ ਇੱਕ ਸਾਫਟਵੇਅਰ ਸੰਸਕਰਣ ਹੈ , ਜੋ 36 ਘੰਟੇ ਦੀ ਸਾਫਟਵੇਅਰ ਡਿਵੈਲਪਮੇਂਟ ਪ੍ਰਤੀਯੋਗਤਾ ਹੋਵੇਗੀ , ਜਿਸਦਾ ਆਯੋਜਨ 30 ਅਤੇ 31 ਮਾਰਚ , 2018 ਨੂੰ ਕੀਤਾ ਜਾਵੇਗਾ। ਦੂਜਾ ਉਪ-ਸੰਸਕਰਣ ਹਾਰਡਵੇਅਰ ਨਾਲ ਸਬੰਧਤ ਹੈ , ਜੋ ਹਾਰਡਵੇਅਰ ਸਮਾਧਾਨ ਲਈ ਇਸ ਸਾਲ ਬਾਅਦ ਵਿੱਚ ਆਯੋਜਿਤ ਕੀਤਾ ਜਾਵੇਗਾ ।


    ਸਾਫਟਵੇਅਰ ਸੰਸਕਰਣ ਗਰੈਂਡ ਫਿਨਾਲੇ ਦੌਰਾਨ ਤਕਨੀਕੀ ਵਿਦਿਆਰਥੀਆਂ ਦੀਆਂ ਟੀਮਾਂ ਕੇਂਦਰ ਸਰਕਾਰ ਦੇ ਵੱਖ-ਵੱਖ ਮੰਤਰਾਲਿਆਂ/ਵਿਭਾਗਾਂ ਵੱਲੋਂ ਪੇਸ਼ ਕੀਤੀਆਂ ਗਈਆਂ ਸੱਮਸਿਆਵਾਂ ਲਈ ਨਵੀਨ ਡਿਜੀਟਲ ਸਮਾਧਾਨ ਵਿਕਸਿਤ ਕਰਨਗੀਆਂ । ਕੁੱਲ ਮਿਲਾ ਕੇ ਚੁਣੀਆਂ ਹੋਈਆਂ 1282 ਟੀਮਾਂ ਦੇ 10250 ਤੋਂ ਅਧਿਕ ਵਿਦਿਆਰਥੀ 340 ਸਮੱਸਿਆ ਬਿਆਨਾਂ ਉੱਤੇ ਵਿਚਾਰ ਕਰਨਗੇ ।


    ਸਮਾਰਟ ਇੰਡੀਆ ਹੈਕਾਥੋਨ 2018 ਭਾਰਤ ਵਿੱਚ ਆਪਣੀ ਤਰ੍ਹਾਂ ਦਾ ਦੂਜਾ ਸਭ ਤੋਂ ਵੱਡਾ ਪ੍ਰੋਗਰਾਮ ਹੋਵੇਗਾ । ਇਸ ਤੋਂ ਪਹਿਲਾਂ , ਸਮਾਰਟ ਇੰਡੀਆ ਹੈਕਾਥੋਨ 2017 ਆਯੋਜਿਤ ਕੀਤਾ ਗਿਆ ਸੀ । ਜੇਤੂਆਂ ਨੂੰ ਨਕਦ ਪੁਰਸਕਾਰ ਮਿਲਣਗੇ ਅਤੇ ਨੇਸਕੋਮ ਦੇ 10 , 000 ਸਟਾਰਟ ਅੱਪ ਪ੍ਰੋਗਰਾਮਾਂ ਦਾ ਹਿੱਸਾ ਬਣਨ ਦਾ ਮੌਕਾ ਮਿਲੇਗਾ ।


    ***

    
    
    (Release ID: 1527054) Visitor Counter : 4