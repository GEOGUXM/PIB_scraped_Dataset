      ਖੇਤੀਬਾੜੀ ਮੰਤਰਾਲਾ

      ਮੰਤਰੀ ਮੰਡਲ ਨੇ ਪੰਜਾਬ, ਹਰਿਆਣਾ, ਉੱਤਰ ਪ੍ਰਦੇਸ਼ ਅਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ਦਿੱਲੀ ਵਿੱਚ ਫ਼ਸਲਾਂ ਦੀ ਰਹਿੰਦ-ਖੂੰਦ ਦੇ ਪ੍ਰਬੰਧਨ ਲਈ ਖੇਤੀਬਾੜੀ ਮਸ਼ੀਨਰੀ ਦੇ ਪ੍ਰੋਤਸਾਹਨ ਨੂੰ ਪ੍ਰਵਾਨਗੀ ਦਿੱਤੀ
      Posted On: 07 MAR 2018 6:22PM by PIB Chandigarh


    Cabinet approves promotion of agricultural mechanisation for in-situ management of crop residue in the states of Punjab, Haryana, Uttar Pradesh and NCT of Delhi


    ਮੰਤਰੀ ਮੰਡਲ ਨੇ ਪੰਜਾਬ , ਹਰਿਆਣਾ, ਉੱਤਰ ਪ੍ਰਦੇਸ਼ ਅਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ਦਿੱਲੀ ਵਿੱਚ ਫ਼ਸਲਾਂ ਦੀ ਰਹਿੰਦ-ਖੂੰਦ ਦੇ ਪ੍ਰਬੰਧਨ ਲਈ ਖੇਤੀਬਾੜੀ ਮਸ਼ੀਨਰੀ ਦੇ ਪ੍ਰੋਤਸਾਹਨ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਸਮਿਤੀ ਨੇ ਪੰਜਾਬ , ਹਰਿਆਣਾ, ਉੱਤਰ-ਪ੍ਰਦੇਸ਼ ਅਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ਦਿੱਲੀ ਵਿੱਚ ਫ਼ਸਲਾਂ ਦੀ ਰਹਿੰਦ- ਖੂੰਦ ਦੇ ਪ੍ਰਬੰਧਨ ਲਈ ਖੇਤੀਬਾੜੀ ਮਸ਼ੀਨਰੀ ਦੇ ਪ੍ਰੋਤਸਾਹਨ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਕੇਂਦਰੀ ਫੰਡਾਂ ਲਈ ਕੁੱਲ ਖ਼ਰਚ 1151.80 ਕਰੋੜ ਰੁਪਏ ਹੋਵੇਗਾ। (591.65 ਕਰੋੜ ਰੁਪਏ 2018-19 ਵਿੱਚ ਅਤੇ 560.15 ਕਰੋੜ ਰੁਪਏ 2019-20 ਵਿੱਚ)।


    ਯੋਜਨਾ ਦੇ ਘਟਕ


    1. ਰਹਿੰਦ-ਖੂੰਦ ਪ੍ਰਬੰਧਨ ਮਸ਼ੀਨਰੀ ਦੇ ਕਸਟਮ ਹਾਇਅਰਿੰਗ ਲਈ ਖੇਤੀਬਾੜੀ ਮਸ਼ੀਨਰੀ ਬੈਂਕ ਦੀ ਸਥਾਪਨਾ। ਕਿਸਾਨਾਂ ਦੀਆਂ ਸਹਿਕਾਰੀ ਸਭਾਵਾਂ , ਐੱਫਪੀਓ, ਸਵੈ-ਸਹਾਇਤਾ ਸਮੂਹਾਂ, ਰਜਿਸਟਰਡ ਕਿਸਾਨ ਸਮਿਤੀਆਂ/ਕਿਸਾਨ ਸਮੂਹਾਂ, ਨਿਜੀ ਉੱਦਮੀਆਂ। ਮਹਿਲਾ ਕਿਸਾਨ ਸਮੂਹਾਂ ਨੂੰ ਫਰਮ ਮਸ਼ੀਨਰੀ ਬੈਂਕ ਅਤੇ ਕਸਟਮ ਹਾਇਅਰਿੰਗ ਕੇਂਦਰ ਸਥਾਪਤ ਕਰਨ ਲਈ ਪ੍ਰੋਜੈਕਟ ਲਾਗਤ ਦੇ 80% ਦੀ ਦਰ ‘ਤੇ ਵਿੱਤੀ ਸਹਾਇਤਾ ਪ੍ਰਦਾਨ ਕੀਤੀ ਜਾਵੇਗੀ।


    2. ਰਹਿੰਦ-ਖੂੰਦ ਪ੍ਰਬੰਧਨ ਲਈ ਕਿਸਾਨਾਂ ਨੂੰ ਖੇਤੀਬਾੜੀ ਮਸ਼ੀਨਰੀ ਅਤੇ ਉਪਕਰਨ ਖਰੀਦਣ ਲਈ ਵਿੱਤੀ ਸਹਾਇਤਾ। ਵਿਅਕਤੀਗਤ ਕਿਸਾਨ ਨੂੰ ਖੇਤੀਬਾੜੀ ਰਹਿੰਦ-ਖੂੰਦ ਪ੍ਰਬੰਧਨ ਲਈ ਮਸ਼ੀਨਰੀ/ਉਪਕਰਨਾਂ ਦੀ 50% ਲਾਗਤ ਦੀ ਦਰ ਤੇ ਵਿੱਤੀ ਸਹਾਇਤਾ ਪ੍ਰਦਾਨ ਕੀਤੀ ਜਾਵੇਗੀ।

      * ਫਸਲ ਰਹਿੰਦ-ਖੂੰਦ ਪ੍ਰਬੰਧਨ ‘ਤੇ ਜਾਗਰੂਕਤਾ ਲਈ ਸੂਚਨਾ, ਸਿੱਖਿਆ ਅਤੇ ਸੰਚਾਰ ਪ੍ਰਸਾਰ। ਰਾਜ ਸਰਕਾਰਾਂ, ਕੇਵੀਕੇ, ਆਈਸੀਏਆਰ ਸੰਸਥਾਨਾਂ, ਕੇਂਦਰ ਸਰਕਾਰ ਦੇ ਸੰਸਥਾਨਾਂ, ਸਰਕਾਰੀ ਖੇਤਰ ਦੇ ਉਪਕ੍ਰਮਾਂ ਆਦਿ ਨੂੰ ਸੂਚਨਾ, ਸਿੱਖਿਆ ਅਤੇ ਪ੍ਰਚਾਰ-ਪ੍ਰਸਾਰ ਦੀਆਂ ਗਤੀਵਿਧੀਆਂ ਲਈ ਵਿੱਤੀ ਸਹਾਇਤਾ ਪ੍ਰਦਾਨ ਕੀਤੀ ਜਾਵੇਗੀ। ਇਨ੍ਹਾਂ ਗਤੀਵਿਧੀਆਂ ਵਿੱਚ ਲਘੂ ਅਤੇ ਲੰਮੀ ਅਵਧੀ ਦੀਆਂ ਫਿਲਮਾਂ, ਰੇਡੀਓ ਅਤੇ ਟੀਵੀ ਪ੍ਰੋਗਰਾਮਾਂ, ਵੱਖ-ਵੱਖ ਪੱਧਰਾਂ ‘ਤੇ ਪ੍ਰਦਰਸ਼ਨ ਕੈਂਪਾਂ, ਪ੍ਰਤਿਭਾ ਵਿਕਾਸ ਪ੍ਰੋਗਰਾਮਾਂ, ਪ੍ਰਿੰਟ ਮੀਡੀਆ ਵਿੱਚ ਵਿਗਿਆਪਨ, ਸਟਾਰ ਅਭਿਆਨ, ਕੋਈ ਵੀ ਰਹਿੰਦ-ਖੂੰਦ ਨਾ ਜਲਾਉਣ ਲਈ ਗ੍ਰਾਮ/ਗ੍ਰਾਮ ਪੰਚਾਇਤਾਂ ਲਈ ਪੁਰਸਕਾਰ, ਦੂਰਦਰਸ਼ਨ, ਡੀਡੀ ਕਿਸਾਨ ਅਤੇ ਹੋਰ ਨਿਜੀ ਚੈਨਲਾਂ ‘ਤੇ ਪੈਨਲ ਚਰਚਾ ਰਾਹੀਂ ਜਨ ਜਾਗਰੂਕਤਾ ਅਭਿਆਨ ਸ਼ਾਮਲ ਹਨ।

    ਲਾਭਪਾਤਰੀ


    1. ਸਬੰਧਤ ਰਾਜ ਸਰਕਾਰ ਜਿਲ੍ਹਾ ਪੱਧਰੀ ਕਾਰਜਕਾਰੀ ਸਮਿਤੀਆਂ (ਈਐੱਲਈਸੀ) ਦੇ ਰਾਹੀਂ ਵੱਖ-ਵੱਖ ਲਾਭਪਾਤਰੀਆਂ ਅਤੇ ਸਥਾਨਕ – ਖੇਤੀਬਾੜੀ ਪ੍ਰਣਾਲੀ ‘ਤੇ ਨਿਰਭਰ ਵਿਸ਼ੇਸ਼ ਖੇਤੀਬਾੜੀ ਉਪਕਰਨਾਂ ਦੀ ਪਹਿਚਾਣ ਕਰੇਗੀ ਅਤੇ ਕਸਟਮ ਹਾਈਅਰਿੰਗ ਅਤੇ ਵਿਅਕਤੀਗਤ ਮਲਕੀਅਤ ਦੇ ਅਧਾਰ ‘ਤੇ ਮਸ਼ੀਨਾਂ ਦੀ ਖਰੀਦ ਲਈ ਖੇਤੀਬਾੜੀ ਮਸ਼ੀਨਰੀ ਬੈਂਕ ਸਥਾਪਤ ਕਰਨ ਲਈ ਲਾਭਪਾਤਰੀਆਂ ਦੀ ਪਹਿਚਾਣ ਅਤੇ ਚੋਣ ਕਰੇਗੀ ਤਾਂ ਕਿ ਪਾਰਦਰਸ਼ੀ ਰੂਪ ਤੋਂ ਸਮੇਂ ‘ਤੇ ਲਾਭ ਪ੍ਰਾਪਤ ਕੀਤੇ ਜਾ ਸਕਣ।


    2. ਰਾਜ ਨੋਡਲ ਵਿਭਾਗ/ ਡੀਐੱਲਈਸੀ ਲਾਭਪਾਤਰੀਆਂ ਦੀ ਕਰਜ਼ ਜ਼ਰੂਰਤ ਲਈ ਬੈਂਕਾਂ ਦੇ ਨਾਲ ਗਠਬੰਧਨ ਕਰਨਗੇ। ਚੁਣੇ ਗਏ ਲਾਭਪਾਤਰੀਆਂ ਦੇ ਨਾਮ ਅਤੇ ਵਿਵਰਣ ਜਿਲ੍ਹਾਂ ਪੱਧਰ ‘ਤੇ ਦਸਤਾਵੇਜ਼ਾਂ ਵਿੱਚ ਸ਼ਾਮਲ ਕੀਤੇ ਜਾਣਗੇ। ਜਿਸ ਵਿੱਚ ਉਨ੍ਹਾਂ ਦੇ ਆਧਾਰ/ਯੂਆਈਡੀ ਨੰਬਰ ਅਤੇ ਹਰੇਕ ਲਾਭਾਂਤਰਣ ਦੇ ਰਾਹੀਂ ਦਿੱਤੀ ਗਈ ਮਾਲੀ ਸਹਾਇਤਾ ਦਿਖਾਈ ਜਾਵੇਗੀ।


    ਕਾਰਜ ਸਬੰਧਤ ਏਜੰਸੀਆਂ


    1. ਕੇਂਦਰੀ ਪੱਧਰ ਤੇ ਇਹ ਯੋਜਨਾ ਖੇਤੀ, ਸਹਿਯੋਗ ਅਤੇ ਕਿਸਾਨ ਭਲਾਈ ਵਿਭਾਗ ਵੱਲੋਂ ਚਲਾਈ ਜਾਵੇਗੀ।


    2. ਸਹਿਕਾਰੀ ਖੇਤੀ ਤੇ ਕਿਸਾਨ ਭਲਾਈ ਵਿਭਾਗ ਦੇ ਸਕੱਤਰ ਦੀ ਪ੍ਰਧਾਨਗੀ ਹੇਠ ਇੱਕ ਰਾਸ਼ਟਰੀ ਸੰਚਾਲਨ ਕਮੇਟੀ ਨੀਤੀ ਤਿਆਰ ਕਰੇਗੀ ਅਤੇ ਰਾਜ ਸਰਕਾਰ ਵੱਲੋਂ ਯੋਜਨਾ ਲਾਗੂ ਕਰਨ ਵਾਸਤੇ ਸਾਜੋ ਸਮਾਨ, ਨਿਰਦੇਸ਼ ਅਤੇ ਦਿਸ਼ਾ-ਨਿਰਦੇਸ਼ ਦੇਵੇਗੀ ਅਤੇ ਯੋਜਨਾ ਦੀ ਨਿਗਰਾਨੀ ਅਤੇ ਪ੍ਰਗਤੀ ਅਤੇ ਪਰਦਰਸ਼ਨੀ ਦਾ ਜਾਇਜਾ ਲਵੇਗੀ।


    ਐਡੀਸ਼ਨਲ ਸਕੱਤਰ ਦੀ ਪ੍ਰਧਾਨਗੀ ਤਹਿਤ ਯੋਜਨਾ ਦੀਆਂ ਗਤੀਵਿਧੀਆਂ ਦੀ ਦੇਖ-ਰੇਖ ਕਾਰਜਕਾਰੀ ਕਮੇਟੀ ਕਰੇਗੀ।


    1. ਰਾਜ ਪੱਧਰ ਤੇ ਸਬੰਧਤ ਰਾਜ ਸਰਕਾਰ ਜਿਵੇਂ ਕਿ ਪੰਜਾਬ, ਹਰਿਆਣਾ, ਉੱਤਰ ਪ੍ਰਦੇਸ਼ ਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ਦਿੱਲੀ ਦੇ ਰਾਜ ਖੇਤੀਬਾੜੀ ਵਿਭਾਗ, ਨੋਡਲ ਕਾਰਜ ਕਰਤਾ ਏਜੰਸੀ ਹੋਣਗੇ। ਸਬੰਧਤ ਰਾਜ ਸਰਕਾਰਾਂ ਦੇ ਪ੍ਰਮੁੱਖ ਸਕੱਤਰ ਖੇਤੀਬਾੜੀ, ਖੇਤੀਬਾੜੀ ਉਤਪਾਦਨ ਅਧਿਕਾਰੀ ਦੀ ਪ੍ਰਧਾਨਗੀ ਹੇਠ ਰਾਜ ਪੱਧਰੀ ਕਾਰਜ ਨਵਿਆਉਣ ਸਮਿਤੀ ( SLC) ਨੋਡਲ ਏਜੰਸੀਆਂ ਅਤੇ ਹੋਰ ਸਬੰਧਤ ਵਿਭਾਗਾਂ ਨਾਲ ਨਿਯਮ ਅਨੁਸਾਰ ਬੈਠਕਾਂ ਕਰਕੇ ਆਪਣੇ-ਆਪਣੇ ਰਾਜਾਂ ਵਿੱਚ ਯੋਜਨਾ ਕ੍ਰਿਆ ਨਵਿਆਉਣ ਦੀ ਨਿਗਰਾਨੀ ਕਰਨਗੇ ਅਤੇ ਠੀਕ ਨੀਤੀ ਬਣਾਉਣ ਲਈ ਕਾਰਜਕਾਰੀ ਕਮੇਟੀ ਨੂੰ ਇਨਪੁਟ (Input) ਦੇਣਗੇ।


    2. ਜ਼ਿਲ੍ਹਾ ਪੱਧਰੀ ਕਾਰਜਕਾਰੀ ਕਮੇਟੀ ਤਿਆਰ ਕਰਨ, ਲਾਗੂ ਕਰਨ ਅਤੇ ਜ਼ਿਲ੍ਹਿਆਂ ਵਿੱਚ ਨਿਗਰਾਨੀ ਦੇ ਮੰਤਵ ਨੂੰ ਅੱਗੇ ਵਧਾਉਣ ਲਈ ਉੱਤਰਦਾਈ ਹੋਵੇਗੀ ਅਤੇ ਫ਼ਸਲ ਦੀ ਰਹਿੰਦ-ਖੂੰਦ ਨੂੰ ਸਾੜਨ ਵਾਸਤੇ ਕਿਸਾਨਾਂ ਨੂੰ ਚੌਕਸ ਕਰਨ ਵਾਲੇ ਪ੍ਰਗਤੀਸ਼ੀਲ ਕਿਸਾਨਾਂ ਨੂੰ ਸ਼ਾਮਲ ਕਰਕੇ ਨਿਗਰਾਨੀ ਸਮਤੀਆਂ ਬਣਾਵੇਗੀ।


    3. ਖੇਤੀ ਸਹਿਕਾਰਤਾ ਅਤੇ ਕਿਸਾਨ ਭਲਾਈ ਵਿਭਾਗ, ਫ਼ਸਲ ਦੀ ਰਹਿੰਦ-ਖੂੰਦ ਦੇ ਤੁਰੰਤ ਪ੍ਰਬੰਧ ਵਾਸਤੇ ਮਸ਼ੀਨ ਅਤ ਸਮਾਨ ਬਣਾਉਣ ਵਾਲਿਆਂ ਦਾ ਮੁੱਲ ਸਹਿਤ ਇੱਕ ਪੈਨਲ ਤਿਆਰ ਕਰੇਗਾ।


    *****

    
    
    (Release ID: 1523342) Visitor Counter : 13
    
    
    
    
    

*