      ਮਾਈਕਰੋ , ਸਮਾਲ ਅਤੇ ਮੀਡੀਅਮ ਉੱਦਮ ਮੰਤਰਾਲਾ

      ਪੀਐੱਮਈਜੀਪੀ (PMEGP) ਅਧੀਨ ਸਾਲ 2016-17 ਦੌਰਾਨ 266 ਜ਼ਿਲ੍ਹਿਆਂ ਨੇ 75 ਪ੍ਰੋਜੈਕਟਾਂ ਦਾ ਟੀਚਾ ਪੂਰਾ ਕੀਤਾ
      Posted On: 21 MAR 2018 6:30PM by PIB Chandigarh


    266 districts achieve target of 75 projects under PMEGP during 2016-17


    ਪੀਐੱਮਈਜੀਪੀ (PMEGP) ਅਧੀਨ ਸਾਲ 2016-17 ਦੌਰਾਨ 266 ਜ਼ਿਲ੍ਹਿਆਂ ਨੇ 75 ਪ੍ਰੋਜੈਕਟਾਂ ਦਾ ਟੀਚਾ ਪੂਰਾ ਕੀਤਾ


    ਪ੍ਰਧਾਨ ਮੰਤਰੀ ਰੋਜਗਾਰ ਜਨਰੇਸ਼ਨ ਪ੍ਰੋਗਰਾਮ ਅਧੀਨ ਸਾਲ 2016-17 ਦੌਰਾਨ 266 ਜ਼ਿਲ੍ਹਿਆਂ ਨੇ 75 ਪ੍ਰੋਜੈਕਟਾਂ ਦਾ ਟੀਚਾ ਪੂਰਾ ਕਰ ਲਿਆ ਹੈ। ਸੂਖ਼ਮ, ਲਘੂ ਅਤੇ ਮੱਧ ਉਦਯੋਗ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਗਿਰੀਰਾਜ ਸਿੰਘ ਨੇ ਅੱਜ ਰਾਜ ਸਭਾ ਵਿੱਚ ਇੱਕ ਸਵਾਲ ਦੇ ਲਿਖਤੀ ਜਵਾਬ ਵਿੱਚ ਇਹ ਜਾਣਕਾਰੀ ਦਿੱਤੀ। ਮੰਤਰੀ ਨੇ ਕਿਹਾ ਪੀਐੱਮਈਜੀਪੀ ( PMEGP) ਅਧੀਨ ਸੀਮਤ ਫੰਡ ਵਿਭਾਜਨ ਨਾਲ ਟੀਚੇ ਨਿਸ਼ਚਿਤ ਕੀਤੇ ਗਏ ਹਨ ਅਤੇ ਦੇਸ਼ ਵਿੱਚ ਇਕਸਾਰ ਪ੍ਰਗਤੀ ਹਾਸਲ ਕਰਨ ਲਈ ਸਾਰੇ ਜ਼ਿਲ੍ਹਿਆਂ ਨੂੰ ਦੋ ਲੱਖ ਰੁਪਏ ਪ੍ਰਤੀ ਪ੍ਰੋਜੈਕਟ (ਪ੍ਰੋਜੈਕਟ ਲਾਗਤ 8-10 ਲੱਖ ਰੁਪਏ) ਦੇ ਹਿਸਾਬ ਨਾਲ ਘੱਟੋ ਘੱਟ 75 ਪ੍ਰੋਜੈਕਟਾਂ ਵਾਸਤੇ ਰਾਸ਼ੀ ਅਲਾਟ ਕੀਤੀ ਗਈ ਹੈ।


    ਹਰੇਕ ਜ਼ਿਲ੍ਹੇ ਵਾਸਤੇ 75 ਇਕਾਈਆਂ ਦਾ ਟੀਚਾ ਪੂਰਾ ਕਰਨ ਲਈ ਕੋਸ਼ਿਸ਼ਾਂ ਜਾਰੀ ਹਨ ਅਤੇ ਉਸ ਲਈ ਰਾਜ ਸਰਕਾਰ ਦੇ ਪ੍ਰਮੁੱਖ ਸਕੱਤਰਾਂ ਨੂੰ ਸਮੇਂ-ਸਮੇਂ ਸਿਰ ਇਸ ਯੋਜਨਾ ਦਾ ਨਿਰੀਖਣ ਕਰਨ ਦੀ ਬੇਨਤੀ ਕੀਤੀ ਜਾਂਦੀ ਹੈ। ਸਬੰਧਤ ਜ਼ਿਲ੍ਹਿਆਂ ਦੇ ਸਾਂਸਦਾਂ ਦੀ ਅਗਵਾਈ ਹੇਠ ਜ਼ਿਲ੍ਹਾ ਪੱਧਰੀ ਸਲਾਹਕਾਰ ਕਮੇਟੀਆਂ ਵੀ ਯੋਜਨਾ ਦੀ ਨਿਗਰਾਨੀ ਕਰਦੀਆਂ ਹਨ। ਜਿੱਥੇ ਕਿਤੇ ਨਖਿੱਧ ਪ੍ਰਾਪਤੀ ਹੋਈ ਜਾਪਦੀ ਹੈ ਉੱਥੇ ਰਾਜ ਪੱਧਰ ' ਤੇ ਸਮੀਖਿਆ ਬੈਠਕਾਂ ਦਾ ਇੰਤਜ਼ਾਮ ਕੀਤਾ ਜਾਂਦਾ ਹੈ। ਸਬੰਧਤ ਰਾਜਾਂ ਨੂੰ ਵਿੱਤੀ ਸਹਾਇਤਾ ਦੇਣ ਵਾਲੀਆਂ ਬੈਂਕ ਸ਼ਾਖਾਵਾਂ ਦੀ ਰਾਜ ਪੱਧਰੀ ਸਮੀਖਿਆ ਕਮੇਟੀ ਦੀਆਂ ਬੈਠਕਾਂ ਦੌਰਾਨ ਮਾੜੀ ਕਾਰਗੁਜ਼ਾਰੀ ਕਰ ਰਹੇ ਜ਼ਿਲ੍ਹਿਆਂ ਵਾਸਤੇ ਉਨ੍ਹਾਂ ਨੂੰ ਹੋਰ ਪੀਐੱਮਈਜੀਪੀ ( PMEGP) ਪ੍ਰੋਜੈਕਟ ਮਨਜ਼ੂਰ ਕਰਨ ਦੀ ਸਲਾਹ ਦਿੱਤੀ ਜਾਂਦੀ ਹੈ। ਸੂਖ਼ਮ ਉਦਯੋਗਾਂ ਦੇ ਵਿਕਾਸ ਲਈ ਪੀਐੱਮਈਜੀਪੀ ( PMEGP) ਯੋਜਨਾ ਦਾ ਪ੍ਰਚਾਰ ਕਰਨ ਵਾਸਤੇ ਜ਼ਿਲ੍ਹਾ ਅਤੇ ਰਾਜ ਪੱਧਰ ' ਤੇ ਜਾਗਰੂਕਤਾ ਕੈਂਪ ਲਗਾਏ ਜਾਂਦੇ ਹਨ।


    ***

    
    
    (Release ID: 1525641) Visitor Counter : 4