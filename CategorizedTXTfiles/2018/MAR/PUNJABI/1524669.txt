      ਭਾਰਤ ਚੋਣ ਕਮਿਸ਼ਨ

      ਆਈਆਈਆਈਡੀਈਐੱਮ ਨੇ ਮੈਡਗਾਸਕਰ ਦੇ ਸੁਤੰਤਰ ਰਾਸ਼ਟਰੀ ਚੋਣ ਕਮਿਸ਼ਨ ਦੇ ਵਫ਼ਦ ਲਈ 3 ਦਿਨਾ ਮਸ਼ਵਰਾ/ਸਟਡੀ ਟੂਰ ਦਾ ਆਯੋਜਨ ਕੀਤਾ
      Posted On: 15 MAR 2018 6:22PM by PIB Chandigarh


    IIIDEM organizes 3-Day Consultation/Study Tour for the Delegation from the Independent National Election Commission of Madagascar


    ਆਈਆਈਆਈਡੀਈਐੱਮ ਨੇ ਮੈਡਗਾਸਕਰ ਦੇ ਸੁਤੰਤਰ ਰਾਸ਼ਟਰੀ ਚੋਣ ਕਮਿਸ਼ਨ ਦੇ ਵਫ਼ਦ ਲਈ 3 ਦਿਨਾ ਮਸ਼ਵਰਾ/ਸਟਡੀ ਟੂਰ ਦਾ ਆਯੋਜਨ ਕੀਤਾ


    ਇੰਡੀਆ ਇੰਟਰਨੈਸ਼ਨਲ ਇੰਸਟੀਟਿਊਟ ਆਵ੍ ਡੈਮੋਕ੍ਰੇਸੀ ਇਲੈਕਸ਼ਨ ਮੈਨੇਜਮੈਂਟ (ਆਈਆਈਆਈਡੀਈਐੱਮ) ਨੇ ਨਿਰਵਾਚਨ ਸਦਨ , ਭਾਰਤੀ ਚੋਣ ਕਮਿਸ਼ਨ , ਨਵੀਂ ਦਿੱਲੀ ਵਿਖੇ 7 ਤੋਂ 9 ਮਾਰਚ , 2018 ਤੱਕ ਮੈਡਗਾਸਕਰ ਦੇ ਸੁਤੰਤਰ ਰਾਸ਼ਟਰੀ ਚੋਣ ਕਮਿਸ਼ਨ (ਸੀਈਐੱਨਆਈ) ਦੇ ਵਫ਼ਦ ਲਈ ਤਿੰਨ ਰੋਜ਼ਾ ਮਸ਼ਵਰਾ/ਸਟਡੀ ਟੂਰ ਦਾ ਆਯੋਜਨ ਕੀਤਾ। ਤਿੰਨ ਮੈਂਬਰੀ ਵਫ਼ਦ ਵਿੱਚ ਸੀਈਐੱਨਆਈ ਦੇ ਪ੍ਰਧਾਨ , ਮੈਡਗਾਸਕਰ ਅਤੇ ਹੋਰ ਸੀਨੀਅਰ ਅਧਿਕਾਰੀ ਸ਼ਾਮਲ ਸਨ। ਵਫ਼ਦ ਨੇ ਦਸੰਬਰ , 2018 ਵਿੱਚ ਅਗਾਮੀ ਰਾਸ਼ਟਰਪਤੀ ਚੋਣ ਦੇ ਮੱਦੇਨਜ਼ਰ ਚੋਣਾਂ ਕਰਾਉਣ ਲਈ ਇਸ ਦੇ ਹੁਨਰ ਅਤੇ ਅਨੁਭਵ ਨੂੰ ਸਮਝਣ ਲਈ ਈਸੀਆਈ ਦਾ ਦੌਰਾ ਕੀਤਾ।


    ਭਾਰਤ ਦੇ ਮੁੱਖ ਚੋਣ ਕਮਿਸ਼ਨ ਸ਼੍ਰੀ ਓ.ਪੀ. ਰਾਵਤ , 9 ਮਾਰਚ , 2018 ਨੂੰ ਮੈਡਗਾਸਕਰ ਦੇ ਸੀਈਐੱਨਆਈ ਦੇ ਪ੍ਰਧਾਨ ਦੀ ਅਗਵਾਈ ਵਾਲੇ ਵਫ਼ਦ ਨਾਲ ਆਪਣੇ ਅਨੁਭਵ ਸਾਂਝੇ ਕਰਦੇ ਹੋਏ।


    ਭਾਰਤ ਦੇ ਮੁੱਖ ਚੋਣ ਕਮਿਸ਼ਨਰ ਸ਼੍ਰੀ ਓ.ਪੀ. ਰਾਵਤ ਨੇ ਪ੍ਰੋਗਰਾਮ ਵਿੱਚ ਵਫ਼ਦ ਨਾਲ ਮੁਲਾਕਾਤ ਕੀਤੀ ਅਤੇ ਦੋਵੇਂ ਦੇਸ਼ਾਂ ਦੇ ਚੋਣ ਪ੍ਰਬੰਧਨ ਵਿੱਚ ਸਰਵੋਤਮ ਅਭਿਆਸਾਂ ’ ਤੇ ਚਰਚਾ ਕੀਤੀ। ਭਾਰਤ ਦੇ ਚੋਣ ਕਮਿਸ਼ਨ ਦੇ ਕਈ ਸੀਨੀਅਰ ਅਧਿਕਾਰੀ ਅਤੇ ਚੋਣ ਮਾਹਿਰਾਂ ਨੇ ਸਲਾਹ ਮਸ਼ਵਰੇ ਲਈ ਰਿਸੋਰਸ ਪਰਸਨ ਦੇ ਰੂਪ ਵਿੱਚ ਕਾਰਜ ਕੀਤਾ।


    ਸਲਾਹਾਂ ਮਸ਼ਵਰੇ ਦੇ ਵਿਸ਼ਿਆਂ ਵਿੱਚ ਵੋਟਰ ਰਜਿਸਟ੍ਰੇਸ਼ਨ ਲਈ ਕਾਨੂੰਨੀ ਅਤੇ ਪ੍ਰਸ਼ਾਸਕੀ ਢਾਂਚਾ , ਚੋਣ ਜ਼ਾਬਤਾ , ਵੋਟਰ ਰਜਿਸਟ੍ਰੇਸ਼ਨ ਤੇ ਵੋਟਰ ਸਿੱਖਿਆ ਮੁਹਿੰਮ , ਚੋਣ ਲਈ ਯੋਜਨਾਬੰਦੀ , ਪਹੁੰਚ ਮੈਪਿੰਗ , ਚੋਣ ਅਨੁਸੂਚੀ ਅਤੇ ਉਮੀਦਵਾਰਾਂ ਦੀ ਨਾਮਜ਼ਦਗੀ , ਮੀਡੀਆ ਨਿਗਰਾਨੀ , ਈਵੀਐੱਮ ਅਤੇ ਵੀਵੀਪੀਏਟੀ ਅਤੇ ਵੋਟਾਂ ਦੀ ਗਿਣਤੀ ਆਦਿ ਸ਼ਾਮਲ ਸਨ। ਵਫ਼ਦ ਵਿੱਚ ਹਿੱਸਾ ਲੈਣ ਵਾਲਿਆਂ ਲਈ ਵੋਟਰ ਰਜਿਸਟ੍ਰੇਸ਼ਨ ਕੇਂਦਰ ਅਤੇ ਨਵੀਂ ਦਿੱਲੀ ਵਿੱਚ ਚੋਣ ਅਜਾਇਬ ਘਰ ਦਾ ਫੀਲਡ ਦੌਰਾ ਵੀ ਸ਼ਾਮਲ ਕੀਤਾ ਗਿਆ ਸੀ।


    …

    
    
    (Release ID: 1524669) Visitor Counter : 3