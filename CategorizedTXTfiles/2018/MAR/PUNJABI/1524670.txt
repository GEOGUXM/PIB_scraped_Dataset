      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ ਅੰਟਾਨਾਨਾਰੀਵੋ (Antananarivo) ਯੂਨੀਵਰਸਿਟੀ ਦੇ ਵਿਦਿਆਰਥੀਆਂ ਨੂੰ ਸੰਬੋਧਨ ਕੀਤਾ, ਕਿਹਾ ਮੈਡਗਾਸਕਰ ਦੇ ਨੌਜਵਾਨਾਂ ਦਾ ਭਾਰਤ ਵਿੱਚ ਗਰਮਜੋਸ਼ੀ ਨਾਲ ਸੁਆਗਤ ਹੈ, ਅਤੇ ਦੋਵੇਂ ਦੇਸ਼ ਹਿੰਦ ਮਹਾਸਾਗਰ ਦੀਆਂ ਉਮੀਦਾਂ, ਮੌਕਿਆਂ ਅਤੇ ਸਰੋਕਾਰਾਂ ਨਾਲ ਇਕਜੁੱਟ ਹਨ
      Posted On: 15 MAR 2018 6:25PM by PIB Chandigarh


    President of India addresses students at the University of Antananarivo; says Madagascar’s youth enjoy a warm welcome in India; and that the two countries are united by the hopes, opportunities and concerns of the Indian Ocean


    ਭਾਰਤ ਦੇ ਰਾਸ਼ਟਰਪਤੀ ਨੇ ਅੰਟਾਨਾਨਾਰੀਵੋ ( Antananarivo ) ਯੂਨੀਵਰਸਿਟੀ ਦੇ ਵਿਦਿਆਰਥੀਆਂ ਨੂੰ ਸੰਬੋਧਨ ਕੀਤਾ , ਕਿਹਾ ਮੈਡਗਾਸਕਰ ਦੇ ਨੌਜਵਾਨਾਂ ਦਾ ਭਾਰਤ ਵਿੱਚ ਗਰਮਜੋਸ਼ੀ ਨਾਲ ਸੁਆਗਤ ਹੈ , ਅਤੇ ਦੋਵੇਂ ਦੇਸ਼ ਹਿੰਦ ਮਹਾਸਾਗਰ ਦੀਆਂ ਉਮੀਦਾਂ , ਮੌਕਿਆਂ ਅਤੇ ਸਰੋਕਾਰਾਂ ਨਾਲ ਇਕਜੁੱਟ ਹਨ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ ( 15 ਮਾਰਚ , 2018) ਮੌਰੀਸ਼ੀਅਸ ਅਤੇ ਮੈਡਗਾਸਕਰ ਦਾ ਸਰਕਾਰੀ ਦੌਰਾ ਖ਼ਤਮ ਹੋਣ ਤੋਂ ਪਹਿਲਾਂ ਮੈਡਗਾਸਕਰ ਵਿੱਚ ਅੰਟਾਨਨਾਰੀਵੋ ਯੂਨੀਵਰਸਿਟੀ ( University of Antananarivo) ਦੇ ਅਕਾਦਮਿਕ ਸਮੁਦਾਇ ਨੂੰ ਸੰਬੋਧਨ ਕੀਤਾ।


    ਇਸ ਅਵਸਰ ’ ਤੇ ਬੋਲਦੇ ਹੋਏ ਰਾਸ਼ਟਰਪਤੀ ਨੇ ਕਿਹਾ ਕਿ ਮੈਡਗਾਸਕਰ-ਭਾਰਤ ਸਬੰਧ ਇਤਿਹਾਸਕ ਅਨੁਭਵਾਂ ਤੋਂ ਸਾਂਝੇ ਹਨ। ‘‘ ਮੈਡਗਾਸਕਰ ਅਤੇ ਭਾਰਤ ਦੇ ਵਿਚਕਾਰ ਦੀ ਦੂਰੀ ਵਿਆਪਕ ਹੋ ਸਕਦੀ ਹੈ , ਪਰ ਕਈ ਪੱਖਾਂ ਤੋਂ ਅਸੀਂ ਗੁਆਂਢੀ ਹਾਂ। ’’ ਰਾਸ਼ਟਰਪਤੀ ਨੇ ਕਿਹਾ , ‘‘ ਹਿੰਦ ਮਹਾਸਾਗਰ ਸਾਡੇ ਦੋਹਾਂ ਦੇ ਤਟਾਂ ਨੂੰ ਛੂੰਹਦਾ ਹੈ। ਇਸ ਵਿਸ਼ਾਲ ਮਹਾਸਾਗਰ ਦੀਆਂ ਉਮੀਦਾਂ ਅਤੇ ਅਵਸਰ , ਸਰੋਕਾਰਾਂ ਅਤੇ ਚੁਣੌਤੀਆਂ ਸਾਨੂੰ ਸਹਿਯੋਗੀ ਬਣਾਉਂਦੀਆਂ ਹਨ। ਅੰਤਰਰਾਸ਼ਟਰੀ ਸੀਬੈੱਡ ਅਥਾਰਟੀ ਅਨੁਸਾਰ , ਸਾਡੇ ਦੇਸ਼ਾਂ ਦਾ ਸਮੁੰਦਰ ਅੰਦਰ ਖੋਜ ਖੇਤਰ ਇੱਕ ਦੂਜੇ ਦੇ ਨਜ਼ਦੀਕ ਹੈ। ’’


    ਰਾਸ਼ਟਰਪਤੀ ਕੋਵਿੰਦ ਨੇ ਕਿਹਾ ਕਿ ਇੱਕ ਖੁਸ਼ਹਾਲ , ਸਮਾਵੇਸ਼ੀ ਅਤੇ ਟਿਕਾਊ ਦੁਨੀਆ ਦੇ ਸਾਡੇ ਆਮ ਟੀਚੇ ਲਈ ਸਾਡੇ ਦੇਸ਼ਾਂ ਨੇ ਦੁਵੱਲੇ ਅਤੇ ਬਹੁਪੱਖੀ ਮੰਚਾਂ ਵਿੱਚ ਇੱਕ ਦੂਜੇ ਦਾ ਸਮਰਥਨ ਕਰਨ ਲਈ ਅਗਵਾਈ ਕੀਤੀ ਹੈ। ਮੈਡਗਾਸਕਰ , ਨਵੀਂ ਦਿੱਲੀ ਵਿੱਚ ਹਾਲ ਹੀ ਵਿੱਚ ਅੰਤਰਰਾਸ਼ਟਰੀ ਸੌਰ ਗੱਠਜੋੜ ਦੇ ਪਹਿਲੇ ਸਿਖਰ ਸੰਮੇਲਨ ਵਿੱਚ ਇੱਕ ਵਿਸ਼ੇਸ਼ ਭਾਈਵਾਲ ਸੀ। ਇੱਕ ਟਾਪੂ ਰਾਸ਼ਟਰ ਦੇ ਤੌਰ ’ ਤੇ ਮੈਡਗਾਸਕਰ ਜਲਵਾਯੂ ਤਬਦੀਲੀ ਦੇ ਜ਼ਿਆਦਾਤਰ ਖ਼ਤਰਿਆਂ ਅਤੇ ਅਖੁੱਟ ਅਤੇ ਵਿਸ਼ੇਸ਼ ਤੌਰ ’ ਤੇ ਸੂਰਜੀ ਊਰਜਾ ਲਈ ਜੈਵਿਕ ਬਾਲਣ ਤੋਂ ਦੂਰ ਜਾਣ ਦੀ ਜ਼ਰੂਰਤ ਨੂੰ ਬਿਹਤਰ ਸਮਝਦਾ ਹੈ। ਮੈਡਗਾਸਕਰ ਇੱਕ ਆਈਐੱਸਏ ਮੈਂਬਰ ਰਾਸ਼ਟਰ ਦੇ ਰੂਪ ਵਿੱਚ ਭਾਰਤ ਦੇ ਰਾਸ਼ਟਰੀ ਸੌਰ ਊਰਜਾ ਸੰਸਥਾਨ ਵੱਲੋਂ ਸ਼ੁਰੂ ਕੀਤੇ ਜਾਣ ਵਾਲੇ ਸੌਰ ਗ੍ਰਾਂਟ ਪਾਇਲਟ ਪ੍ਰੋਜੈਕਟ ਤੱਕ ਪਹੁੰਚ ਕਰ ਰਿਹਾ ਹੈ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਦ੍ਰਿੜ੍ਹ ਸੰਕਲਪ ਅਤੇ ਅਭਿਆਨ ਨਾਲ ਸਾਡੇ ਭਾਗਾਂ ਨੂੰ ਬਦਲਣ ਲਈ ਮੈਡਗਾਸਕਰ ਅਤੇ ਭਾਰਤ ਦੋਵੇਂ ਹੀ ਯੁਵਾ ਦੇਸ਼ ਹਨ। ਸਾਡੇ ਦੇਸ਼ਾਂ ਦੇ ਨੌਜਵਾਨ ਇੱਕੋ ਜਿਹੇ ਸੁਪਨੇ ਦੇਖਦੇ ਹਨ। ਉਨ੍ਹਾਂ ਸੁਪਨਿਆਂ ਨੂੰ ਪੂਰਾ ਕਰਨ ਲਈ ਸਾਨੂੰ ਮਿਲਕੇ ਕੰਮ ਕਰਨ ਦੀ ਲੋੜ ਹੈ। ਇਹ ਸਹੀ ਹੈ ਕਿ ਮੈਡਗਾਸਕਰ-ਭਾਰਤ ਸਬੰਧਾਂ ਦਾ ਅਧਾਰ ਸਿੱਖਿਆ ਸਹਿਯੋਗ ਹੈ। ਭਾਰਤ ਮਾਲਾਗਾਸੀ ਵਿਦਿਆਰਥੀਆਂ ਨੂੰ ਵੱਖ-ਵੱਖ ਸਿਰਲੇਖਾਂ ਤਹਿਤ- ਜਿਨ੍ਹਾਂ ਵਿੱਚ ਭਾਰਤ ਟੈਕਨੋਲੋਜੀ ਅਤੇ ਆਰਥਿਕ ਸਹਿਯੋਗ ਪ੍ਰੋਗਰਾਮ , ਭਾਰਤ ਅਫ਼ਰੀਕਾ ਫੋਰਮ ਸਿਖਰ ਸੰਮੇਲਨ ਪਹਿਲ ਅਤੇ ਸੀ.ਵੀ. ਰਮਨ ਫੈਲੋਸ਼ਿਪ ਤਹਿਤ ਉੱਚ ਸਿੱਖਿਆ ਸਕਾਲਰਸ਼ਿਪ ਪ੍ਰਦਾਨ ਕਰਦਾ ਹੈ। ਹੁਣ ਤੱਕ 355 ਮਾਲਾਗਾਸੀ ਲੜਕੇ ਅਤੇ ਲੜਕੀਆਂ ਨੇ ਇਨ੍ਹਾਂ ਵਜ਼ੀਫ਼ਿਆਂ ਦਾ ਲਾਭ ਉਠਾਇਆ ਹੈ। ਅਸੀਂ ਹੋਰ ਬਹੁਤ ਸਾਰਿਆਂ ਦਾ ਸੁਆਗਤ ਕਰਨ ਲਈ ਤਤਪਰ ਹਾਂ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਮੈਡਗਾਸਕਰ ਦੇ ਨੌਜਵਾਨ ਇਸ ਦੇਸ਼ ਦਾ ਭਵਿੱਖ ਹਨ ਅਤੇ ਭਾਰਤ ਦੇ ਨੌਜਵਾਨਾਂ ਨਾਲ ਉਹ 21 ਵੀਂ ਸਦੀ ਲਈ ਬਿਹਤਰ ਦੁਨੀਆ ਬਣਾਉਣ ਵਿੱਚ ਮਦਦ ਕਰਨਗੇ। ਮਾਲਾਗਾਸੀ ਲੋਕਾਂ ਦਾ ਹਮੇਸ਼ਾ ਭਾਰਤ ਵਿੱਚ ਸੁਆਗਤ ਕਰਾਂਗੇ , ਚਾਹੇ ਉਹ ਵਿਦਿਆਰਥੀਆਂ ਜਾਂ ਸੈਲਾਨੀਆਂ ਜਾਂ ਕਾਰੋਬਾਰ ਦੇ ਸਿਲਸਿਲੇ ਵਿੱਚ ਆਉਣ। ਭਾਰਤ ਅਵਸਰਾਂ ਨਾਲ ਭਰਿਆ ਹੋਇਆ ਹੈ , ਪਰ ਉਹ ਅਵਸਰ ਸਾਡੇ ਇਕੱਲਿਆਂ ਲਈ ਨਹੀਂ ਹਨ , ਅਸੀਂ ਉਨ੍ਹਾਂ ਅਵਸਰਾਂ ਦਾ ਇੱਕ ਹਿੱਸਾ ਮੈਡਗਾਸਕਰ ਵਿੱਚ ਆਪਣੇ ਦੋਸਤਾਂ ਨੂੰ ਬਣਾਉਣਾ ਚਾਹੁੰਦੇ ਹਾਂ।


    ਰਾਸ਼ਟਰਪਤੀ ਨੇ ਕਿਹਾ , ‘ ਸਾਡਾ ਮੁੱਢਲਾ ਸਾਂਝਾ ਸਰੋਤ , ਨਿਸ਼ਚਿਤ ਰੂਪ ਨਾਲ ਸਾਗਰ , ਪਾਣੀ ਦਾ ਇੱਕ ਵਿਸ਼ਾਲ ਵਿਸਤਾਰ ਹੈ ਜਿਸ ਵਿੱਚ ਬਹੁਤ ਧਨ , ਬਹੁਤ ਉਮੀਦਾਂ ਅਤੇ ਕਦੇ-ਕਦੇ ਚੁਣੌਤੀਆਂ ਵੀ ਛੁਪੀਆਂ ਹੋਈਆਂ ਹਨ। ਸਾਨੂੰ ਸਮੁੰਦਰ ਨੂੰ ਖੋਜਣ ਦੀ ਜ਼ਰੂਰਤ ਹੈ ਅਤੇ ਸਾਨੂੰ ਮੈਡਗਾਸਕਰ ਵਿੱਚ ਮਛੇਰਾ ਸਮੁਦਾਏ ਦੀ ਸਹਾਇਤਾ ਕਰਨ ਦੀ ਲੋੜ ਹੈ। ਇਸ ਦੇ ਨਾਲ ਹੀ ਸਾਨੂੰ ਸਮੁੰਦਰੀ ਸੁਰੱਖਿਆ ਸੁਨਿਸ਼ਚਤ ਕਰਨ ਅਤੇ ਵਾਤਾਵਰਣ ਨੂੰ ਵਿਗਾੜ ਤੋਂ ਬਚਾਉਣ ਦੀ ਲੋੜ ਹੈ।...ਸਭ ਤੋਂ ਉੱਪਰ , ਸਾਨੂੰ ਮਾਨਵਤਾਵਾਦੀ ਤਬਾਹੀ ਅਤੇ ਸਮੁੰਦਰ ਦੀ ਅਣਹੋਣੀ ਮਨੋਦਸ਼ਾ ਲਈ ਤਿਆਰ ਰਹਿਣਾ ਚਾਹੀਦਾ ਹੈ। ਮਾਲਾਗਾਸੀ ਅਤੇ ਭਾਰਤੀ ਜਲ ਸੈਨਾ ਬਹੁਤ ਸਹਿਯੋਗੀ ਹਨ ਅਤੇ ਭਾਰਤੀ ਜਹਾਜ਼ਾਂ ਨੇ ਮੈਡਗਾਸਕਰ ਦੀ ਕਈ ਵਾਰੀ ਦੋਸਤਾਨਾ ਯਾਤਰਾ ਕੀਤੀ ਹੈ। ’


    *****

    
    
    (Release ID: 1524670) Visitor Counter : 9