      ਪੇਂਡੂ ਵਿਕਾਸ ਮੰਤਰਾਲਾ

      2018 ਦੇ ਸਾਰਸ (SARAS) ਆਜੀਵਕਾ ਮੇਲੇ `ਤੇ ਟਿੱਪਣੀ
      Posted On: 25 MAR 2018 5:31PM by PIB Chandigarh


    Note on SARAS Aajeevika Mela 2018


    2018 ਦੇ ਸਾਰਸ ( SARAS ) ਆਜੀਵਕਾ ਮੇਲੇ `ਤੇ ਟਿੱਪਣੀ


    ਗ੍ਰਾਮੀਣ ਖੇਤਰਾਂ ਵਿੱਚ ਗ਼ਰੀਬੀ ਘਟਾਉਣ ਲਈ ਦੀਨਦਿਆਲ ਅੰਤਯੋਦਯ ਯੋਜਨਾ - ਰਾਸ਼ਟਰੀ ਗ੍ਰਾਮੀਣ ਆਜੀਵਕਾ ਅਭਿਆਨ ( ਡੀਏਵਾਈ - ਐੱਨਆਰਐੱਲਐੱਮ ) ਭਾਰਤ ਸਰਕਾਰ ਦੇ ਗ੍ਰਾਮੀਣ ਵਿਕਾਸ ਵਿਭਾਗ ਦੇ ਸਭ ਤੋਂ ਪ੍ਰਮੁੱਖ ਪ੍ਰੋਗਰਾਮਾਂ ਵਿੱਚੋਂ ਇੱਕ ਹੈ । ਪ੍ਰੋਗਰਾਮ ਦਾ ਟੀਚਾ ਗ਼ਰੀਬ ਗ੍ਰਾਮੀਣ ਮਹਿਲਾਵਾਂ ਨੂੰ ਆਪਣੀਆਂ ਸੰਸਥਾਵਾਂ ਜਿਵੇਂ ਸਵੈ ਸਹਾਇਤਾ ਸਮੂਹ ਅਤੇ ਉਨ੍ਹਾਂ ਦੇ ਹੋਰ ਸੰਗਠਨਾ ਜਿਵੇਂ ਪ੍ਰੋਡਿਊਸਰਜ਼ ਕਲੈਕਟਿਵਜ਼ ਅਤੇ ਅਜਿਹੀਆਂ ਹੋਰ ਜਥੇਬੰਦੀਆਂ ਵਿੱਚ ਸੰਗਠਿਤ ਹੋਣ ਵਿੱਚ ਮਦਦ ਕਰਨ ਦੇ ਨਾਲ ਹੀ ਉਨ੍ਹਾਂ ਆਜੀਵਕਾ ਅਤੇ ਵਿੱਤੀ ਸਮਾਵੇਸ਼ਨ ਵਿੱਚ ਮਦਦ ਕਰਨਾ ਹੈ ।


    2011 ਵਿੱਚ ਇਸ ਦੀ ਸ਼ੁਰੂਆਤ ਤੋਂ ਬਾਅਦ ਇਹ ਅਭਿਆਨ ਹੁਣ ਤੱਕ 29 ਰਾਜਾਂ ਅਤੇ 5 ਕੇਂਦਰ ਸ਼ਾਸਿਤ ਖੇਤਰਾਂ ਦੇ 584 ਜ਼ਿਲ੍ਹਿਆਂ ਦੇ 4 , 456 ਬਲਾਕਾਂ ਤੱਕ ਪਹੁੰਚ ਚੁੱਕਿਆ ਹੈ । 4 . 7 ਕਰੋੜ ਨਿਰਧਨ ਅਤੇ ਅਣਡਿੱਠੇ ਪਰਿਵਾਰਾਂ ਦੀਆਂ ਮਹਿਲਾਵਾਂ 39 .9 ਲੱਖ ਸਵੈ ਸਹਾਇਤਾ ਸਮੂਹਾਂ ਵਿੱਚ ਸੰਗਠਿਤ ਹਨ ਜਿਨ੍ਹਾਂ ਨੂੰ 2.20 ਲੱਖ ਗ੍ਰਾਮੀਣ ਪੱਧਰ ਦੇ ਸੰਗਠਨਾਂ ਅਤੇ 19 , 000 ਹੋਰ ਵੱਡੇ ਸਮੂਹਾਂ ਵਿੱਚ ਸੰਗਠਿਤ ਕੀਤਾ ਗਿਆ ਹੈ । ਮਹਿਲਾ ਸਵੈ ਸਹਾਇਤਾ ਸਮੂਹਾਂ ਨੂੰ ਬੈਂਕਾਂ ਤੋਂ ਹੁਣ ਤੱਕ 151 , 000 ਕਰੋੜ ਰੁਪਏ ਦੀ ਰਾਸ਼ੀ ਮਿਲ ਚੁੱਕੀ ਹੈ । ਇਹ ਅਭਿਆਨ ਹੁਣ ਤੱਕ 33 ਲੱਖ ਤੋਂ ਜ਼ਿਆਦਾ ਮਹਿਲਾ ਕਿਸਾਨਾਂ ਦੀ ਪਹਿਚਾਣ ਕਰਨ ਅਤੇ ਉਨ੍ਹਾਂ ਦੀ ਖੇਤੀਬਾੜੀ ਉਪਜ ਦਾ ਉਤਪਾਦਨ ਵਧਾਉਣ , ਖਾਸ ਤੌਰ ' ਤੇ ਉੱਦਮਸ਼ੀਲਤਾ ਨੂੰ ਹੁਲਾਰਾ ਦੇ ਕੇ ਵਿਭਿੰਨ ਆਜੀਵਕਾ ਨੂੰ ਵਧਾਉਣ ਵਿੱਚ ਸਫ਼ਲ ਰਿਹਾ ਹੈ ।


    ਡੀਏਵਾਈ - ਐੱਨਆਰਐੱਲਐੱਮ ਦਾ ਇੱਕ ਮਹੱਤਵਪੂਰਣ ਅੰਗ ਗ਼ਰੀਬ ਗ੍ਰਾਮੀਣ ਜਵਾਨਾਂ ਨੂੰ ਸਵੈਰੋਜ਼ਗਾਰ ਅਤੇ ਮਜ਼ਦੂਰੀ ਅਧਾਰਤ ਰੋਜ਼ਗਾਰ ਲਈ ਸਿਖਾਲਈ ਪ੍ਰਦਾਨ ਕਰਨਾ ਹੈ । ਇਸ ਦੇ ਲਈ ਮੰਤਰਾਲਾ ਡੀਏਵਾਈ - ਐੱਨਆਰਐੱਲਐੱਮ ਦੇ ਤਹਿਤ ਦੀਨਦਿਆਲ ਉਪਾਧਿਆਏ - ਗ੍ਰਾਮੀਣ ਕੌਸ਼ਲਯ ਯੋਜਨਾ ( ਡੀਡੀਊ - ਜੀਕੇਵਾਈ) ਨੂੰ ਲਾਗੂ ਕਰ ਰਿਹਾ ਹੈ । ਡੀਡੀਊ - ਜੀਕੇਵਾਈ ਇੱਕ ਰੋਜ਼ਗਾਰ ਨਾਲ ਜੁੜੀ ਕੌਸ਼ਲ ਵਿਕਾਸ ਯੋਜਨਾ ਹੈ ਜਿਸ ਦਾ ਉਦੇਸ਼ ਨਿਰਧਨ ਗ੍ਰਾਮੀਣ ਨੌਜਵਾਨਾਂ ਦੇ ਕੌਸ਼ਲ ਦਾ ਵਿਕਾਸ ਕਰਨਾ ਅਤੇ ਉਨ੍ਹਾਂ ਨੂੰ ਜ਼ਿਆਦਾ ਮਜ਼ਦੂਰੀ ਵਾਲੀ ਅਰਥਵਿਵਸਥਾ ਹਾਲਤ ਦੇ ਖੇਤਰਾਂ ਵਿੱਚ ਰੋਜਗਾਰ ਦਿਵਾਉਣਾ ਹੈ । ਇਸ ਦੇ ਤਹਿਤ ਜਨਵਰੀ 2018 ਤੱਕ 10 . 51 ਲੱਖ ਜਵਾਨਾਂ ਨੂੰ ਸਿਖਲਾਈ ਅਤੇ 6 .5 ਲੱਖ ਜਵਾਨਾਂ ਨੂੰ ਰੋਜ਼ਗਾਰ ਦਿਵਾਇਆ ਜਾ ਚੁੱਕਾ ਹੈ ।


    ਇਸ ਤੋਂ ਇਲਾਵਾ ਮੰਤਰਾਲਾ ਦਿੱਲੀ ਦੇ ਭਾਰਤ ਅੰਤਰਰਾਸ਼ਟਰੀ ਵਪਾਰ ਮੇਲੇ (ਆਈਆਈਟੀਐੱਫ ) ਵਿੱਚ ਇੱਕ ਸਾਰਸ ( SARAS ) ਮੇਲੇ ਅਤੇ ਨਾਲ ਹੀ ਦਿੱਲੀ ਹਾਟ ਵਿੱਚ ਸ਼ਿਸ਼ਿਰ ਮੇਲੇ ਦਾ ਆਯੋਜਨ ਵੀ ਕਰਦੇ ਹਨ । ਇਸ ਨੂੰ ਅੱਗੇ ਵਧਾਉਂਦੇ ਹੋਏ ਮੰਤਰਾਲੇ ਨੇ ਮਈ 2017 ਵਿੱਚ ਦਿੱਲੀ ਦੇ ਆਈਟੀਪੀਓ ਵਿੱਚ ਆਜੀਵਕਾ ਮੇਲੇ ਦਾ ਪ੍ਰਬੰਧ ਕੀਤਾ ਸੀ ਜਿਸ ਵਿੱਚ 500 ਪੰਡਾਲਾਂ ਦੇ ਜ਼ਰੀਏ ਗ੍ਰਾਮੀਣ ਮਹਿਲਾ ਸਵੈ ਸਹਾਇਤਾ ਸਮੂਹਾਂ ਦੁਆਰਾ ਤਿਆਰ ਰਵਾਇਤੀ ਕਲਾ ਅਤੇ ਕਰਾਫਟ ਵਸਤੂਆਂ ਦੇ ਨਾਲ ਕ੍ਰਿਸ਼ੀ ਅਤੇ ਗੈਰ - ਕ੍ਰਿਸ਼ੀ ਉਤਪਾਦਾਂ ਨੂੰ ਵੀ ਰੱਖਿਆ ਗਿਆ ਸੀ ।


    ਡੀਏਵਾਈ - ਐੱਨਆਰਐੱਲਐੱਮ, ਨਵੀਂ ਦਿੱਲੀ ਦੇ ਪ੍ਰਗਤੀ ਮੈਦਾਨ ਦੇ ਹਾਲ ਨੰਬਰ 7 ਵਿੱਚ 23 ਮਾਰਚ 2018 ਤੋਂ 1 ਅਪ੍ਰੈਲ 2018 ਤੱਕ ਇੱਕ ਸਾਰਸ ( SARAS ) ਆਜੀਵਕਾ ਮੇਲੇ ਦਾ ਆਯੋਜਨ ਕਰ ਰਿਹਾ ਹੈ ਜਿਸ ਵਿੱਚ ਦੇਸ਼ ਦੇ ਸਾਰੇ ਰਾਜਾਂ ਦੇ ਮਹਿਲਾ ਸਵੈ ਸਹਾਇਤਾ ਸਮੂਹ 350 ਸਟਾਲਾਂ ਦੇ ਰਾਹੀਂ ਆਪਣੇ ਉਤਪਾਦਾਂ ਦੀ ਨੁਮਾਇਸ਼ ਅਤੇ ਵਿਕਰੀ ਕਰਨਗੇ । ਇਨ੍ਹਾਂ ਉਤਪਾਦਾਂ ਵਿੱਚ ਹੈਂਡਲੂਮ, ਹਸਤਕਲਾ , ਆਦਿਵਾਸੀਆਂ ਦੇ ਗਹਿਣੇ , ਸਜਾਵਟ ਦੇ ਸਾਮਾਨ , ਧਾਤੂ ਦੇ ਉਤਪਾਦ , ਮਿੱਟੀ ਦੇ ਉਤਪਾਦ , ਚਿੱਤਰਕਾਰੀ , ਰਸਾਇਣਕ ਖਾਦ ਰਹਿਤ ਭੋਜਨ ਪਦਾਰਥ ਅਤੇ ਮਸਾਲੇ , ਮੁਲਾਇਮ ਖਿਡੌਣੇ , ਪਿੱਤਲ ਅਤੇ ਲੋਹੇ ਤੋਂ ਬਣੇ ਉਤਪਾਦ ਸ਼ਾਮਲ ਹੋਣਗੇ ।


    ਇਸ ਮੇਲੇ ਦੇ ਤਹਿਤ ਸੱਭਿਆਚਾਰਕ ਪ੍ਰੋਗਰਾਮਾਂ ਦਾ ਵੀ ਪ੍ਰਬੰਧ ਕੀਤਾ ਗਿਆ ਹੈ । ਇਸ ਦੇ ਇਲਾਵਾ ਮਹਿਲਾਂਵਾਂ ਨੂੰ ਪੈਕੇਜਿੰਗ ਅਤੇ ਉਪਭੋਗਤਾਵਾਂ ਨੂੰ ਸੰਭਾਲਣ ਜਿਹੇ ਖੇਤਰਾਂ ਵਿੱਚ ਸਿਖਿਅਤ ਕਰਨ ਲਈ ਵਰਕਸ਼ਾਪਾਂ ਦਾ ਵੀ ਆਯੋਜਨ ਕੀਤਾ ਜਾਵੇਗਾ ।


    ਡੀਏਵਾਈ - ਐੱਨਆਰਐੱਲਐੱਮ ਰਾਸ਼ਟਰੀ ਰਾਜਧਾਨੀ ਖੇਤਰ ਦੇ ਸਾਰੇ ਨਿਵਾਸੀਆਂ ਨੂੰ ਅਪੀਲ ਕਰਦਾ ਹੈ ਕਿ ਉਹ 2018 ਦੇ ਸਾਰਸ ( SARAS ) ਆਜੀਵਕਾ ਮੇਲੇ ਵਿੱਚ ਆਉਣ ਅਤੇ ਦੇਸ਼ ਭਰ ਦੀ ਰਚਨਾਤਮਕ ਗ੍ਰਾਮਿਣ ਮਹਿਲਾ ਦਸਤਕਾਰਾਂ ਨਾਲ ਮਿਲਣ ਜਿਨ੍ਹਾਂ ਨੇ ਆਪਣੀ ਮਦਦ ਖ਼ੁਦ ਕਰਨ ਦਾ ਫ਼ੈਸਲਾ ਲਿਆ ਹੈ


    ***

    
    
    (Release ID: 1526419) Visitor Counter : 1