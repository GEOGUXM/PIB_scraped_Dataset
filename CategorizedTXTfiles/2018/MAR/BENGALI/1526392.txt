      প্রতিরক্ষামন্ত্রক

      সেনাবাহিনীর ইএমই কোরস দল ৫০ দিনের হাফ-ম্যারাথনের ১০৫৫ কিমি দৌড়ে সুস্বাস্হ্যের বার্তা পৌঁছে দিয়েছে
      Posted On: 26 MAR 2018 3:19PM by PIB Kolkata


    সেনাবাহিনীর ইএমই কোরস-এরপ্ল্যাটিনাম বর্ষ উদযাপন উপলক্ষে গঠিত সৈনিকদের একটি ম্যারাথন দল ৫০ দিনের হাফ-ম্যারাথনে সব মিলিয়ে ১০৫৫ কিমি দৌড়ে জাতীয় রাজধানী অঞ্চলের বিভিন্ন স্কুল, কলেজ ও শিক্ষা প্রতিষ্ঠানে সুস্বাস্হ্য ও পরিচ্ছন্নতার বার্তা পৌঁছে দিয়েছে। ‘ ইএমইআল্ট্রা রান ’ নামক ম্যারাথন দৌড়ের সূচনা হয় ১ ফেব্রুয়ারী ২০১৮-তে।
    
    এই ম্যারাথন দলের নেতৃত্বে ছিলেন লেফ্টেন্যান্ট কর্নেল বিশাল আহলাওয়াত ও মেজর সন্দীপ কুমার। গত ৫০ দিনে রোজই হাফ ম্যারাথন দৌড় শেষ করে সৈনিকদের দল জাতীয় রাজধানী অঞ্চলের বিভিন্ন স্কুল, কলেজ ও শিক্ষা প্রতিষ্ঠানে যোগ-অভ্যাস শিবিরের আয়োজন করেছে এবং ‘ সুস্হ, পরিচ্ছন্ন, সবুজ ও দূষণহীন আনন্দময় ভারত ’ গঠনের বার্তা জনসাধারণের কাছে প্রচার করেছে।
    
    ইএমই কোরসের প্রাক্তন সৈনিক পদ্মশ্রী মূরলীকান্ত রাজারাম পেটকর অনুষ্ঠানে উপস্হিত ছিলেন। প্যারা-অলিম্পিক এবংআন্তর্জাতিক ও জাতীয় পর্যায়ের একাধিক ক্রীড়ায় অসাধারণ কৃতিত্ব ও অবদান রাখার জন্য তাঁকে গত ২০ মার্চে পদ্মশ্রী পুরস্কার প্রদান করা হয়েছে। ১৯৬৫ সালের ভারত-পাকিস্তান যুদ্ধে তিনি গুলিবিদ্ধ হয়ে গুরুতর ভাবে আহত হয়েছিলেন। এর ফলে তাঁর স্মৃতিশক্তিও লোপ পায়। সেই দুঃখজনক ঘটনার স্মৃতি স্বরূপ একটি গুলি এখনো তাঁর মেরুদন্ডে আটকে রয়েছে।
    
    হাফ-ম্যারথন দৌড়ের শেষ দিনে সেনাবাহিনীর উপ-প্রধান লেফ্টেন্যান্ট জেনারেল শরৎ চাঁদ ‘ ইএমইআল্ট্রা রান ’ দলকে আনুষ্ঠানিকভাবে স্বাগত ও অভিনন্দন জানিয়ে দলের রেকর্ড সৃষ্টি এবং একাগ্রতা, উদ্যম ও দলগত সত্তা প্রদর্শনের জন্য তাদের প্রশংসা করেন। ইএমই কোরসের মহানির্দেশক লেফ্টেন্যান্ট জেনারেল কে কে অগ্রবাল আল্ট্রা রানের দলকে অসাধারণ ধৈর্য্য এবং শারীরিক ও মানসিক বল দেখানোর জন্য অভিনন্দন জানান। ৫০ দিন ধরে রোজ হাফ-ম্যারাথনে সাফল্য অর্জনের ফলে ইন্ডিয়া বুক অফ রেকর্ডসে তাঁদের নাম উঠেছে বলে তিনি দলের সদস্যদের অভিনন্দন জ্ঞাপন করেন। এছাড়াও তিনি হাফ-ম্যারাথন দলের প্রশংসা করেন কারণ তাঁরা স্কুল-কলেজের ছাত্র-ছাত্রীদের মধ্যে শারীরিক সক্ষমতা এবং দুঃসাহসিক চেতনা অর্জনের বিষয়ে অনুপ্রেরণা যুগিয়েছেন।
    
    সুস্হ জীবন ও পরিচ্ছন্নতার বার্তা সকলের কাছে পৌঁছে দেওয়ার জন্য নগরাঞ্চল মন্ত্রক, আয়ুষ মন্ত্রক, ইন্ডিয়া বুক অফ রেকর্ডস ও জাতীয় রাজধানী অঞ্চলের প্রতিটি শিক্ষা প্রতিষ্ঠানকে লেফ্টেন্যান্ট জেনারেল অগ্রবাল ধন্যবাদ জ্ঞাপন করেন।
    

    
    (Release ID: 1526392) Visitor Counter : 4