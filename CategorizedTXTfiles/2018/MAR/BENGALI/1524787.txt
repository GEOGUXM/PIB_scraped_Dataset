      প্রতিরক্ষামন্ত্রক

      জাপান সেনা-প্রধানের কলকাতা সফর
      Posted On: 16 MAR 2018 2:05PM by PIB Kolkata


    কলকাতা, ০৭ মার্চ , ২০১৮


    জাপান প্রতিরক্ষা বাহিনীর চিফ অফ্ স্টাফ (সেনাপ্রধান) অ্যাডমিরাল কাতসুতোশী কাওয়ানো দু ’ দিনের সফরে মঙ্গলবার কলকাতায় এসেছেন। তাঁর সফরসঙ্গী হিসেবে রয়েছেন বাহিনীর আরও পাঁচজন আধিকারিক।


    ‘ ভারত-জাপান বিশেষ কৌশলগত ও বিশ্ব অংশীদারিত্ব ’ কাঠামোর আওতায় গত সেপ্টেম্বর মাসে ভারতীয় প্রতিরক্ষামন্ত্রীর সে দেশ সফরকালে দুই দেশের সেনাপ্রধানরা একে অপরের দেশ সফর করবে বলে সিদ্ধান্ত হয়। এই সিদ্ধান্তের প্রেক্ষিতেই জাপান সেনা-প্রধানের কলকাতা সফর।


    অ্যাডমিরাল কাওয়ানো আজ ভারতীয় সেনার পূর্বাঞ্চলীয় সেনা সদরদপ্তর ফোর্ট উইলিয়ামে গিয়ে পূর্বাঞ্চলীয় সেনা প্রধান লেঃ জেনারেল অভয় কৃষ্ণ-র সঙ্গে সাক্ষৎ করেন। দু জনের মধ্যে দ্বি-পাক্ষিক কৌশল অংশীদারিত্ব এবং প্রতিরক্ষা ও নিরাপত্তা ক্ষেত্রে সহযোগিতা আরও নিবিড় ও প্রশস্ত করার নানা দিক নিয়ে আলোচনা হয়।


    জাপান সেনা-প্রধানের প্রথম এ ধরনের সফর উপলক্ষে লেঃ জনারেল কৃষ্ণ অ্যাডমিরাল কাওয়ানোকে স্মারক উপহার দিয়ে সংবর্ধনা জানান।


    পূর্বাঞ্চলীয় সেনাপ্রধানের সঙ্গে আলোচনাপর্ব শেষে অ্যাডমিরাল কাওয়ানো ফোর্ট ইউলিয়ামে ঐতিহাসিক সংগ্রহালয় ও গ্রন্হাগার ঘুরে দেখেন।


    SSS/BD /NS/…


    

    
    (Release ID: 1524787) Visitor Counter : 2