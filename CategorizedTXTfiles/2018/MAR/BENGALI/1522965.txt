      প্রধানমন্ত্রীরদপ্তর

      মূর্তি ভাঙ্গার মতো গুণ্ডামির ঘটনা কখনই সমর্থন করা যায় না – সুস্পষ্টভাবে জানালেন প্রধানমন্ত্রী
      Posted On: 07 MAR 2018 4:04PM by PIB Kolkata


    দেশের কোনও কোনও প্রান্তে মূর্তি ভাঙ্গার মতো গুণ্ডামি ও অরাজকতার তীব্র নিন্দা করেছেন প্রধানমন্ত্রী শ্রী নরেন্দ্র মোদী। অপরাধীদের বিরুদ্ধে কঠোর ব্যবস্থা গ্রহণের কথাও বলেছেন তিনি। এ বিষয়ে তিনি কথা বলেন কেন্দ্রীয় স্বরাষ্ট্র মন্ত্রী শ্রী রাজনাথ সিং-এর সঙ্গেও।


    দেশের কয়েকটি অঞ্চলে মূর্তি ভাঙ্গার খবর প্রধানমন্ত্রীর কাছে এসে পৌঁছলে তিনি সুস্পষ্টভাবে জানিয়ে দেন যে, এই ধরণের গুণ্ডামিকে তিনি কোনওভাবেই সমর্থন করেন না। কেন্দ্রীয় স্বরাষ্ট্র মন্ত্রকও এর বিরুদ্ধে কঠোর ব্যবস্থা গ্রহণ করেছে। এই ধরণের ঘটনা বন্ধ করতে প্রয়োজনীয় সকল রকম পদক্ষেপ গ্রহণের জন্য রাজ্যগুলিকে নির্দেশ দেওয়া হয়েছে মন্ত্রকের পক্ষ থেকে। তাতে বলা হয়েছে যে, এই ধরণের ঘটনাগুলির সঙ্গে যুক্ত ব্যক্তিদের বিরুদ্ধে আইন অনুযায়ী কঠোর ব্যবস্থা গ্রহণ করা প্রয়োজন।


    PG/SKD/ SB……

    
    
    (Release ID: 1522965) Visitor Counter : 8