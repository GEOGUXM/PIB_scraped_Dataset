      সড়কপরিবহণওমহাসড়কমন্ত্রক

      আগামীকাল সুখদ যাত্রা অ্যাপ এবং টোল-ফ্রি জরুরী নম্বর চালু করছেন নীতিন গড়করি
      Posted On: 06 MAR 2018 4:49PM by PIB Kolkata


    আগামীকাল এখানে মহাসড়ক ব্যবহারকারীদের প্রয়োজনে একটি টোল-ফ্রি জরুরী নম্বর এবং মোবাইল অ্যাপ-এর সূচনা করবেন কেন্দ্রীয় সড়ক পরিবহন ও মহাসড়ক, জাহাজ, জল সম্পদ, নদী উন্নয়ন এবং গঙ্গা পুনরুজ্জীবন মন্ত্রী শ্রী নীতিন গড়করি। সুখদ যাত্রা নামের মোবাইল অ্যাপ্লিকেশনটি প্রস্তুত করেছে ভারতের জাতীয় মহাসড়ক কর্তৃপক্ষ বা এনএইচএআই। এই অ্যাপের কিছু উল্লেখযোগ্য দিক হল, এই অ্যাপ ব্যবহারকারীরা সড়কের মান সংক্রান্ত তথ্য এতে পাবেন বা মহাসড়কে কোন দুর্ঘটনা হলে সে সম্পর্কেও খবর জানতে পারবেন। এই অ্যাপটি হাইওয়ে নেস্ট, এক একটি প্লাজাতে কত সময় পর্যন্ত অপেক্ষা করতে হবে সে সম্পর্কেও তথ্য জানাবে। ফাস্ট্যাগ ট্যাগ ক্রয় করার ব্যাপারেও এই অ্যাপটি ব্যবহার করা যাবে।


    আর টোল-ফ্রি নম্বর ১০৩৩ জরুরী পরিস্হিতি সম্পর্কে খবরাখবর জানাবে। পরিষেবাটিকে অ্যম্বুলেন্স-এর সঙ্গে যুক্ত করা হয়েছে যাতে জরুরী পরিস্হিতিতে দ্রুত সাহায্য পাওয়া যায়। এতে রয়েছে বহুভাষিক সহায়তা এবং ‘ ইউজার লোকেশন ট্র্যাকিং ’ ব্যবস্হাও।


    এর পাশাপাশি, রাজ্য বা কেন্দ্রশাসিত অঞ্চলের প্রত্যেক জেলায় কম করে একটি মডেল ড্রাইভিং প্রশিক্ষণ কেন্দ্র গড়ে তোলা হবে। মন্ত্রকের তরফে ১ কোটি টাকা পর্যন্ত আর্থিক সহায়তা দেওয়া হবে। প্রকল্পের অধীন, এজেন্সিকেও একই অঙ্কের অর্থ বিনিয়োগ করতে হবে। কর্মসংস্হান বাড়ানো ছাড়াও দেশের ভারী যান এবং হাল্কা যানের চালকদের প্রয়োজনীয়তা মেটাতে এই প্রকল্প। এছাড়া, সড়ক নিরাপত্তা বা চালকদের মধ্যে ব্যবহার পরিবর্তন-ও শেখাবে এই প্রকল্প। এর পাশাপাশি, চালকদের জন্য প্রশিক্ষণ কর্মসূচিও চালানো হবে যারা বিপজ্জনক পণ্য নিয়ে গাড়ি চালান।


    SSS/NS/…

    
    
    (Release ID: 1522739) Visitor Counter : 3