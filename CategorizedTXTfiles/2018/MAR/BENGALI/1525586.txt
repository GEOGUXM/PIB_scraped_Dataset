      স্বাস্থ্যওপরিবারকল্যাণমন্ত্রক

      যাদবপুর বিশ্ববিদ্যালয় সহ ৬০টি উচ্চতর শিক্ষা প্রতিষ্ঠানকে স্বশাসনের অধিকার
      Posted On: 21 MAR 2018 5:06PM by PIB Kolkata


    নয়াদিল্লি , ২১ মার্চ ২০১ ৮


    দেশের ৬০টি উচ্চতর শিক্ষা প্রতিষ্ঠানকে স্বশাসিত বলে ঘোষণা করল বিশ্ববিদ্যালয় মঞ্জুরি কমিশন (ইউজিসি)। এই ঐতিহাসিক সিদ্ধান্তের কথা আজ এখানে এক সাংবাদিক বৈঠকে আনুষ্ঠানিকভাবে প্রকাশ করেন কেন্দ্রীয় মানবসম্পদ বিকাশ মন্ত্রী শ্রী প্রকাশ জাভড়েকর। তিনি জানান যে, শিক্ষা ক্ষেত্রে এক উদার ও মুক্ত পরিবেশ গড়ে তুলতে কেন্দ্রীয় সরকার বিশেষভাবে সচেষ্ট রয়েছে। এজন্য গুণগত মানের সঙ্গে স্বশাসনের অধিকার যুক্ত করার ওপর বিশেষ জোর দেওয়া হচ্ছে ।


    বিশ্ববিদ্যালয় মঞ্জুরি কমিশনের এই সিদ্ধান্তের কথা আরও ব্যাখ্যা করে শ্রী জাভড়েকর বলেন, যে ৬০টি উচ্চতর শিক্ষা প্রতিষ্ঠানকে স্বশাসিত বলে ঘোষণা করা হয়েছে, তার মধ্যে রয়েছে – ৫২টি বিশ্ববিদ্যালয়, ৫টি কেন্দ্রীয় বিশ্ববিদ্যালয়, ২১টি রাজ্য পর্যায়ের বিশ্ববিদ্যালয়, ২৪টি বিশ্ববিদ্যালয়ের মর্যাদাপ্রাপ্ত উচ্চতর শিক্ষা প্রতিষ্ঠান এবং ২টি বেসরকারি বিশ্ববিদ্যালয়। তিনি জানান যে, এই বিশ্ববিদ্যালয়গুলি ইউজিসি’র আওতায় থেকে কাজ করলেও নতুন শিক্ষাক্রমের সূচনা, ক্যাম্পাসের বাইরে অন্যত্র কেন্দ্র স্থাপন, দক্ষতা বিকাশ শিক্ষাক্রম, গবেষণা পার্ক এবং অন্যান্য নতুন নতুন শিক্ষা সম্পর্কিত কর্মসূচি স্থির করার বিষয়ে সেগুলি স্বাধীনতা ভোগ করবে। এছাড়াও বিদেশ থেকে শিক্ষক নিয়োগ, বিদেশি ছাত্রছাত্রীদের ভর্তি, শিক্ষকদের বেতন ও ভাতার সঙ্গে অন্যান্য সুযোগ-সুবিধাদান, শিক্ষা সংক্রান্ত বিষয়ে সহযোগিতার প্রসার এবং দূর শিক্ষা কর্মসূচি চালু করার ব্যাপারে এই বিশ্ববিদ্যালয়গুলি নিজেদের মতো কাজ করে যেতে পারবে।


    কেন্দ্রীয় মানবসম্পদ বিকাশ মন্ত্রী বলেন যে, ৮টি কলেজকেও স্বশাসনের অধিকার দেওয়া হয়েছে। পাঠ্যসূচি স্থির করা, পরীক্ষা গ্রহণ, মূল্যায়নের কাজকর্ম চালিয়ে যাওয়া এবং ফলাফল ঘোষণার ক্ষেত্রে তাদের স্বাধীনতা থাকবে। তবে এই ধরণের কলেজগুলির ছাত্রছাত্রীদের ডিগ্রি বা উপাধি প্রদান করবে সংশ্লিষ্ট বিশ্ববিদ্যালয়গুলি। বিশ্ববিদ্যালয়ের মর্যাদাসম্পন্ন যে সমস্ত শিক্ষা প্রতিষ্ঠান গুণগত মানের দিক থেকে এখনও পিছিয়ে রয়েছে, সেগুলিকে কারণ দর্শানোর নোটিশ দেওয়া হবে বলে সাংবাদিকদের জানান শ্রী প্রকাশ জাভড়েকর।


    PG/SKD/ SB…

    
    
    (Release ID: 1525586) Visitor Counter : 5