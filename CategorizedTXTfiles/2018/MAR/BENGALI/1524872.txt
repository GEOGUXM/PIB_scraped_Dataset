      নারীওশিশুবিকাশমন্ত্রক

      ব্যক্তিগত সুস্বাস্হ্য ও পরিবেশের পরিস্কার-পরিচ্ছন্নতা এবং পুষ্টিক্ষেত্রে এর প্রভাব নিয়ে কর্মশিবির
      Posted On: 16 MAR 2018 5:48PM by PIB Kolkata


    কলকাতা, ১৬ মার্চ , ২০১৮


    স্বচ্ছতা পক্ষ কর্মসূচি উদযাপনের অঙ্গ হিসেবে কেন্দ্রীয় মহিলা ও শিশু কল্যাণ মন্ত্রকের অধীন পূর্বাঞ্চলীয় খাদ্য ও পুষ্টি পর্ষদ বৃহস্পতিবার কলকাতায় কমিউনিটি ফুড অ্যান্ড নিউট্রিশন এক্সটেনশন ইউনিটের সহযোগিতায় একদিনের এক কর্মশিবির আয়োজন করে। শিবিরে ‘ ব্যক্তিগত সুস্বাস্হ্য ও পরিবেশের পরিচ্ছন্নতা এবং পুষ্টি তথা স্বাস্হ্য ক্ষেত্রে এর প্রভাব ’ নিয়ে বিশেষজ্ঞরা আলোচনা করেন। শিবিরে পি.আই.বি. কলকাতার মহানির্দেশক শ্রী অনিল কুমার সাক্সেনা, অল ইন্ডিয়া ইনস্টিটিউট অফ্ হেল্থ অ্যান্ড পাবলিক হাইজিন-এর মেটারনিটি ও চাইন্ড হেল্থ শাখার সহকারি অধ্যাপিকা ডাঃ মধুমিতা ভট্টাটার্য, মহারানী কাশীশ্বরি কলেজের খাদ্য ও পুষ্টি বিভাগের অধ্যাপিকা ডঃ অনিন্দিতা চক্রবর্তী, ন্যাশনাল ডেয়েটেটিক অ্যাসোসিয়েশন সহ-সভাপতি শ্রী মিতালি পালোধী সহ শহরে বিশিষ্ট পুষ্টি ও স্বাস্হ্য বিশেষজ্ঞরা উপস্হিত ছিলেন।


    আলোচনা সভায় শ্রী সাক্সেনা বলেন, পরিস্কার-পরিচ্ছন্নতা বজায় রাখা ও সুস্বাস্হ্য রক্ষার নীতি-কাঠামো প্রদানের মাধ্যমে সরকারের গুরুত্বপূর্ণ ভূমিকা থাকলেও জনগণকে সচেতন করার সার্বিক দায়িত্ব প্রতিটি সম্প্রদায়ের মানুষের। তিনি আরও বলেন, পরিস্কার-পরিচ্ছন্নতা ও ব্যক্তি-সুস্বাস্হ্যের গুরুত্ব সম্পর্কে তথ্য-প্রচারের কাজে স্বেচ্ছাসেবী সংগঠন ও তাদের কর্মকান্ডকে প্রসারিত করতে হবে। এ প্রসঙ্গে তিনি জনপ্রীয় হিন্দি ছবি ‘ টয়লেট এক প্রেমকথা ’ -র উল্লেখ করে বলেন, সকলকে সমবেতভাবে কাজ করতে হবে যাতে, ব্যক্তি-সুস্বাস্হ্য ও পরিবেশ-পরিচ্ছন্নতার কর্মকান্ডকে আরও সুসংবদ্ধ ও সুচারুরূপে সম্পাদন করা যায়।


    এ বিষয়ে সংবাদমাধ্যমের ভূমিকা প্রসঙ্গে শ্রী সাক্সেনা বলেন, তথ্য ও সম্প্রচার মন্ত্রকের একাধিক মিডিয়া ইউনিট- দূরদর্শন, আকাশবাণী, ক্ষেত্রীয় প্রচার নির্দেশালয়, সঙ্গীত ও নাটক বিভাগের কিছু কিছু অংশকে এমনভাবে সাজানো হয়েছে, যাতে সাধারণ মানুষকে রোগমুক্ত থাকার ব্যাপারে সচেতন ও অভিজ্ঞ করে তোলা যায় তথ্য সম্প্রচারের মাধ্যমে।


    ডঃ মধুমিতা ভট্টাচার্য বলেন, পরিবেশ-পরিচ্ছন্নতা ও সুস্বাস্হ্য বজায় রাখার স্বার্থে ভারত সরকার একাধিক কার্যকর উদ্যোগ নিয়েছে। কিন্তু, সাফল্য তখনই আসবে যখন ব্যক্তিবিশেষ ও সার্বজনীন সচেতনতা গড়ে তোলা সম্ভব হবে।


    পূর্বাঞ্চলীয় খাদ্য ও পুষ্টি পর্ষদের ডেপুটি টেকনিক্যাল অ্যাডভাইজার শ্রী এন.এন.তিওয়ারি তাঁর স্বাগত ভাষনে বলেন, সংশ্লিষ্ট সব পক্ষের মধ্যে সমন্বয় ও সহযোগিতা বজায় রাখা প্রয়োজন। কারণ, দেশে সুস্বাস্হ্য বজায় রাখার ক্ষেত্রে উদাসীনতার জন্য মোট অভ্যন্তরীন উপাদনের (জি.ডি.পি) ৬ শতাংশ প্রভাবিত হয়।


    শিবিরে টেকনিক্যাল সভার সভাপতিত্ব করেন শ্রীমতি মিতালি পালোধী। এই সভায় ডঃ অনিন্দিতা চক্রবর্তী পুষ্টি ও স্বাস্হ্যক্ষেত্রে সুস্বাস্হ্য ও পরিস্কার-পরিচ্ছন্নতা বজায় রাখার প্রভাব নিয়ে বিশদে বক্তব্য রাখেন।


    SSS/BD /NS/…


    

    
    (Release ID: 1524872) Visitor Counter : 6