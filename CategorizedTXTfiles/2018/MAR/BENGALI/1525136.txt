      তথ্যওসম্প্রচারমন্ত্রক

      বড়বাজারে ‘স্বচ্ছ ভারত’ সম্পর্কিত অভিযান ক্ষেত্রীয় প্রচার নির্দেশালয়ের
      Posted On: 19 MAR 2018 4:42PM by PIB Kolkata


    কলকাতা, ১৯ মার্চ , ২০১৮


    তথ্য ও সম্প্রচার মন্ত্রকের প্রচার মাধ্যম ক্ষেত্রীয় প্রচার নির্দেশালয়ের(ডি.এফ.পি.) চূঁচুড়া শাখার উদ্যোগে রবিবার কলকাতার বড়বাজার অঞ্চলে ‘ স্বচ্ছ ভারত ও স্বচ্ছ সর্বেক্ষণ, ২০১৮ ’ নিয়ে এক জন-সচেতনতা অভিযানের আয়োজন করা হয়। কলকাতার পুর-নিগমের ২২ নম্বর ওয়ার্ডের কাউন্সিলার শ্রীমতি মীনা দেবী পুরোহিত ও পুর নিগমের আধিকারিকদের সহযোগিতায় এই কর্মসূচি পরিচালিত হয়।


    পরিস্কার-পরিচ্ছন্নতা ও পরিবেশ-বান্ধব বাতাবরনের প্রয়োজনীয়তা সম্পর্কে জনগণকে সংবেদনশীল করে তুলতে এক রালি আয়োজন করা হয়। সমগ্র ২২ নম্বর ওয়ার্ডে রালি পরিক্রমা করে। সমাজের সর্বস্তরের মানুষ ‘ স্বচ্ছ ভারত ’ সম্পর্কিত এই রালিতে সামিল হন। এই উপলক্ষ্যে ওয়ার্ডের কয়েকটি জায়গায় পরিচ্ছন্নতা অভিযান চলানো হয়।


    পরে, ‘ স্বচ্ছ ভারত ’ সম্পর্কিত এক আলোচনাচক্রে কাউন্সিলর শ্রীমতি পুরোহিত বলেন, দেশকে পরিস্কার-পরিচ্ছন্ন রাখার দায়িত্ব প্রত্যেক ভারতবাসীর। প্রধানমন্ত্রী শ্রী নরেন্দ্র মোদীর ‘ স্বচ্ছ ভারত ’ র স্বপ্ন পূরনে সংশ্লিষ্ট সব পক্ষকে এগিয়ে আসতে হবে। পরিবেশের ক্ষয়-ক্ষতি প্রতিরোধে কলকাতা পুর নিগম কঠিন ও তরল বর্জ্য পরিচালনা, সড়ক পরিস্কার-পরিচ্ছন্নতার মতো একাধিক উদ্যোগ গ্রহন করেছে।


    PG/BD /NS/…


    

    
    (Release ID: 1525136) Visitor Counter : 8