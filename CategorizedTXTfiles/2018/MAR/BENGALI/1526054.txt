      অর্থমন্ত্রক

      প্রধানমন্ত্রী জন ধন যোজনার আওতায় এ পর্যন্ত ৩১ কোটি ২০ লক্ষঅ্যাকাউন্ট খোলা হয়েছে
      Posted On: 23 MAR 2018 12:00PM by PIB Kolkata


    নয়াদিল্লি, ২২ মার্চ, ২০১৮


    ব্যাঙ্ক সূত্রে প্রাপ্ত তথ্য অনুযায়ী, ‘প্রধানমন্ত্রী জন ধন যোজনা’র আওতায় ২৮ ফেব্রুয়ারি, ২০১৮ পর্যন্ত মোট অ্যাকাউন্টের সংখ্যা দাঁড়িয়েছে ৩১ কোটি ২০ লক্ষ। এই অ্যাকাউন্টগুলির গড় আমানতের পরিমাণ দাঁড়িয়েছে ৭৫,৫৭২ কোটি ৯ লক্ষ টাকা। এর মধ্যে ২৫ লক্ষ ১৮ কোটি অর্থাৎ, মোট অ্যাকাউন্টের ৮১ শতাংশ এখনও পর্যন্ত চালু রয়েছে। তবে, জন ধন অ্যাকাউন্টগুলি আরও বেশি মাত্রায় চালু রাখার জন্য ব্যাঙ্কগুলি সর্বতোভাবে প্রচেষ্টা চালিয়ে যাচ্ছে।


    রাষ্ট্রায়ত্ত ব্যাঙ্কগুলির পক্ষ থেকে আরও জানানো হয়েছে যে জন ধন অ্যাকাউন্টের সূচনাকাল থেকে এ বছরের ফেব্রুয়ারি মাস পর্যন্ত মাত্র ৫৯ লক্ষ অ্যাকাউন্ট বন্ধ করা হয়েছে। অ্যাকাউন্ট গ্রহীতাদের অনুরোধক্রমেই এই অ্যাকাউন্টগুলি আর চালু রাখা হয়নি। অন্যদিকে, কিছু কিছু জন ধন অ্যাকাউন্ট সাধারণ সেভিংস অ্যাকাউন্টে রূপান্তরিত করার কারণে জন ধন অ্যাকাউন্ট সংশ্লিষ্ট গ্রাহকদের অনুরোধেই বন্ধ করে দেওয়া হয়েছে। আবার, কিছু কিছু ক্ষেত্রে কোন কোন গ্রাহক একই ব্যাঙ্কে নিজের নামে একাধিক অ্যাকাউন্ট খোলার ফলে ব্যাঙ্ক কর্তৃপক্ষ সংশ্লিষ্ট গ্রাহকের জন ধন অ্যাকাউন্টটি বন্ধ করে দিতে বাধ্য হয়েছে।


    আজ রাজ্যসভায় এক প্রশ্নের লিখিত জবাবে এই তথ্য পেশ করেছেন কেন্দ্রীয় অর্থ প্রতিমন্ত্রী শ্রী শিবপ্রতাপ শুক্লা।


    PG/SKD/DM/…

    
    
    (Release ID: 1526054) Visitor Counter : 6