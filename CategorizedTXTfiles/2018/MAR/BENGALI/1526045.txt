      গ্রামোন্নয়নমন্ত্রক

      মার্চ, ২০১৯-এর মধ্যে ‘প্রধানমন্ত্রী আবাস যোজনা (গ্রামীণ)’-এর আওতায় ১ কোটি গৃহ নির্মাণের কাজ সম্পূর্ণ হতে চলেছে
      Posted On: 23 MAR 2018 11:56AM by PIB Kolkata


    নয়াদিল্লি, ২২মার্চ, ২০১৮


    প্রধানমন্ত্রী শ্রী নরেন্দ্র মোদী ‘প্রধানমন্ত্রী আবাস যোজনা (গ্রামীণ)’-এর সূচনা করেন ২০১৬-র ২০ নভেম্বর উত্তরপ্রদেশের আগ্রায়। প্রাথমিক লক্ষ্যমাত্রায় স্থির হয়েছিল যে ২০১৯-এর ৩১ মার্চের মধ্যে মোট ১ কোটি বাসস্থান নির্মাণের কাজ সম্পূর্ণ করা হবে। ‘ইন্দিরা আবাস যোজনা’র আওতায় যেহেতু সেই সময়বেশ কিছু আবাস নির্মাণের কাজ অসম্পূর্ণ ছিল, কেন্দ্রীয় পল্লী উন্নয়ন মন্ত্রককে মোট১ কোটি ২ লক্ষ আবাস নির্মাণের লক্ষ্যমাত্রা পূরণের নির্দেশ দেওয়া হয়। এর মধ্যে ‘ইন্দিরা আবাস যোজনা’র আওতায় ২ লক্ষ অসম্পূর্ণ বাড়িও অন্তর্ভুক্ত ছিল। পল্লী উন্নয়ন মন্ত্রককে বলা হয় যে ২০১৭-১৮ অর্থ বছরে ৫১ লক্ষ এবং ২০১৮-১৯ অর্থ বছরের মধ্যে আরও ৫১ লক্ষ আবাস নির্মাণের কাজ সম্পূর্ণ করতে।


    ২০১৭-১৮ অর্থ বছরের ৫১ লক্ষ গৃহ নির্মাণের লক্ষ্যমাত্রার মধ্যে ‘প্রধানমন্ত্রী আবাস যোজনা’র আওতায় ২৯ লক্ষ ৩৩ হাজার এবং ‘ইন্দিরা আবাস যোজনা’র আওতায়৫ লক্ষ ৬৬ হাজার গৃহ নির্মাণের কাজ সম্পূর্ণ হয়। এ সম্পর্কিত তথ্য প্রকাশিত হয় www.pmayg.nic.in – এই ওয়েব পোর্টালটিতে। পরিসংখ্যানগত তথ্যে প্রকাশ যে মোট লক্ষ্যমাত্রার ৬৮.৭ শতাংশই পূরণ করা সম্ভব হয়েছে।


    ‘প্রধানমন্ত্রী আবাস যোজনা (গ্রামীণ)’-এর আওতায় কাজ যেভাবে এগিয়ে চলেছে, তাতে নির্দিষ্ট লক্ষ্যমাত্রা অনতিবিলম্বেই পূরণ করা সম্ভব হবে বলে মনে করে কেন্দ্রীয় পল্লী উন্নয়ন মন্ত্রক। ‘প্রধানমন্ত্রী আবাস যোজনা (গ্রামীণ)’-এর আওতায় ৪৭ লক্ষ ২১ হাজার গৃহ নির্মাণের কাজ সম্পূর্ণ হতে খুব বেশি দেরি নেই বলে দপ্তরের পক্ষ থেকে জানানো হয়েছে। এ বছরের ৩১ ডিসেম্বরের মধ্যে ১ কোটি গৃহ নির্মাণের কাজ সম্পূর্ণ করতে বিশেষভাবে চেষ্টা চালানো হচ্ছে দপ্তরের পক্ষ থেকে। যদিও মোট লক্ষ্যমাত্রা পূরণের দিন নির্দিষ্ট হয়েছে ২০১৯-এর ৩১ মার্চ।


    PG/SKD/DM/…

    
    
    (Release ID: 1526045) Visitor Counter : 4