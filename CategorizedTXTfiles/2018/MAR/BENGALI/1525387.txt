      প্রতিরক্ষামন্ত্রক

      অর্ডন্যান্স ফ্যাক্টরি বোর্ড এমন প্রস্তুতকারক ও প্রযুক্তিগ্রাহক সংস্হার ভূমিকা থেকে সরে ব্যবস্হা সম্বন্বায়ক হয়ে উঠছে : চেয়ারম্যান
      Posted On: 20 MAR 2018 5:23PM by PIB Kolkata


    কলকাতা, ২০ মার্চ , ২০১৮


    অর্ডন্যান্স ফ্যাক্টরি বোর্ড এখন প্রস্তুতকারক ও প্রযুক্তিগ্রাহক সংস্হার ভূমিকা থেকে সরে ব্যবস্হা সমন্বায়ক হয়ে উঠতে বিভিন্ন দ্রব্য উৎপাদন ও আধুনিক ব্যবস্হাপনা গ্রহণের কাজ বেশী করছে বলে জানান সংস্হার চেয়ারম্যান শ্রী এস কে চৌরাসিয়া। তিনি বলেন, যুগ্ম ক্ষেত্রের প্রয়োজন অনুযায়ী আধুনিক সরঞ্জাম তৈরী করতে শ্রেষ্ঠ প্রযুক্তি ও একাধিক নানা গুনাগুন সম্পন্ন আধুনিক উৎপাদন ব্যবস্হা চালু করা হয়েছে। কলকাতায় সোমবার ২১৭-তম অর্ডন্যান্স ফ্যাক্টরি দিবস পালন অনুষ্ঠানে শ্রী চৌরাসিয়া বলেন, প্রতিরক্ষা উৎপাদনে মেক ইন ইন্ডিয়া গুরুত্বপূর্ণ নীতি-নির্দেশিকা হিসেবে কাজ করছে। চেয়ারম্যান আরো জানান, অর্ডন্যান্স ফ্যাক্টরি বোর্ডের লক্ষ্য হল ভারতকে অস্ত্র ও সামাজিক সম্ভার উৎপাদনের ক্ষেত্রে স্বনির্ভর করে তোলা। দেশীয় উৎপাদনী ক্ষেত্রগুলির জন্য উচ্চমানের ব্যবস্হা প্রতিষ্ঠা করেছে অর্ডন্যান্স ফ্যাক্টরি বোর্ড। সংস্হার প্রায় ৮৭ শতাংশ কাজই এখন দেশীয় পদ্ধতিতে করা হয়। প্রায় ৪০০০টি সরবরাহকারী সংস্হাকে চালানোর মাধ্যমে অর্ডন্যান্স ফ্যাক্টরি বোর্ড একটি দেশীয় প্রতিরক্ষা শিল্প কমপ্লেক্স তৈরী করেছে বলেও তিনি জানান।


    শ্রী চৌরাসিয়া বলেন, বেসরকারী প্রতিযোগী সংস্হাদের সঙ্গে পাল্লা দিতে অর্ডন্যান্স ফ্যাক্টরি ১০০ শতাংশ দেশীয় ব্যবস্হা চালু করেছে। বর্তমানে, অর্ডন্যান্স ফ্যাক্টরি বোর্ড বিভিন্ন বড়বড় ব্যবস্হা যেমন আধুনিক বিএমপি-২ ভবিষ্যতের ইনফ্যান্ট্রি ক্যারাট ভেহিক্যাল, এয়ার ডিফেন্স গান ও ১৬৫ এমএম X ২ ক্যাল মাউন্টেড গান সিস্টেম ও এগুলির গোলাগুলি তেরী করছে, বলে শ্রী চৌরাসিয়া জানান।


    PG/SC /NS/…

    
    
    (Release ID: 1525387) Visitor Counter : 6