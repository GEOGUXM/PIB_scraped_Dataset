      প্রধানমন্ত্রীরদপ্তর

      প্রধানমন্ত্রীর আয়ুষ্মান ভারত প্রকল্পের সূচনার প্রস্তুতি পর্যালোচনা করেছেন
      Posted On: 07 MAR 2018 12:10PM by PIB Kolkata


    প্রধানমন্ত্রী নরেন্দ্র মোদী সোমবার আয়ুষ্মান ভারত প্রকল্পের সূচনার প্রস্তুতি পর্যালোচনা করেন । জাতীয় স্বাস্হ্য সুরক্ষা কর্মসূচীর আওতায় এই প্রকল্পের কথা সাম্প্রতিক কেন্দ্রীয় বাজেটে ঘোষিত হয়েছিল ।


    দু ’ ঘন্টার এক উচ্চপর্যায়ের বৈঠকে, প্রধানমন্ত্রীর কার্যালয়, স্বাস্হ্য ও পরিবার কল্যাণ মন্ত্রক এবং নীতি আয়োগের শীর্ষস্হানীয় আধিকারিকরা প্রধানমন্ত্রীকে এই প্রকল্পে এ যাবৎ কাজের অগ্রগতি বিষয়ে অবহিত করেন । এই প্রকল্পটি যাতে সুন্দরভাবে শুরু করা যায়, সে বিষয়ে এই বৈঠকে আলোচনা হয় ।


    এই কর্মসূচিতে প্রত্যেক পরিবারকে ৫ লক্ষ টাকার স্বাস্হ্য বিমার সুরক্ষা প্রদান করা হবে । দেশের ১০ কোটিরও বেশি দরিদ্র এবং প্রান্তিক পরিবারকে এই প্রকল্পের অন্তর্ভুক্ত করার লক্ষ্যমাত্রা নেওয়া হয়েছে । এই প্রকল্পের সুবিধাপ্রাপকরা সারা ভারতে সর্বত্র নগদহীন বিমার সুবিধা পাবেন ।


    প্রধানমন্ত্রী স্বাস্হ্যকেন্দ্রগুলির মাধ্যমে সার্বিক প্রাথমিক স্বাস্হ্য পরিষেবা প্রদানের বিষয়েও প্রস্তুতি নিয়ে পর্যালোচনা করেন । প্রধানমন্ত্রী সংশ্লিষ্ট আধিকারিকদের, দরিদ্র এবং সমাজের দুর্বলতর শ্রেণীর মানুষের কাছে এই প্রকল্পের সুবিধা যাতে পৌঁছে দেওয়া যায় সেই লক্ষ্যে কাজ আহ্বান জানান ।


    PG/NS …


    

    
    (Release ID: 1522872) Visitor Counter : 9